<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>西河詞話巻一</head> <lb/>
    <p>
<pb n="KR4j0084_WYG_001-1a"/>
欽定四庫全書<lb/>
　西河詞話巻一<lb/>
　　　　　　　　　　翰林院檢討毛竒齡撰<lb/>
山隂吕弦績作品花詞取題之有花名者譜之如早梅<lb/>
芳詠梅蕙蘭芳引詠蕙蘭月照梨花詠梨小桃紅詠桃<lb/>
杏花天詠杏碧牡丹詠牡丹海棠春詠海棠新荷葉詠<lb/>
荷𤓰茉莉詠茉莉桂枝香詠桂金菊對芙蓉詠菊詠芙<lb/>
蓉朩蘭花慢詠朩蘭碧桃春詠碧桃類亦一新體然唐<lb/>
<pb n="KR4j0084_WYG_001-1b"/>
詞用本題作賦原是此意至後始題事兩不合耳<lb/>
宋孫眀復鬢白李文定請以弟之女妻之孫曰相女不<lb/>
以嫁公侯乃以嫁山谷衰老古無有之其曰相女者相<lb/>
門之女正以李復古曽為相故也西廂末劇有自古相<lb/>
女配夫世多不觧烏知實本諸此<lb/>
崇禎甲寅京師梨園有南遷者自訴能絃舊詞試其技<lb/>
促彈而曼吟極類搊筝家法然調不類筝坐客授蔣竹<lb/>
山長調令絃輙辭曰口俚礙吟嘆何也時徐仲山貽九<lb/>
<pb n="KR4j0084_WYG_001-2a"/>
日倡和詞至誦而授之歌裁數過指爪融暢詢其故云<lb/>
吾所傳者無調而有詞無宮徴而有音聲詞雅則音諧<lb/>
音諧則絃調由是推之世之傚辛蔣者可返巳菊莊者<lb/>
吴江徐子電發也<lb/>
建平吴博士送予之江寜有念奴嬌詞嘗藏之䄂間暨<lb/>
十年後重過其廬出詞讀之則字已漫滅不可認矣其<lb/>
詞曰五更初起装成未把酒送君燈下揮手出門正月<lb/>
落滿屋光流如瀉此去江南他時江北囘首無多話驅<lb/>
<pb n="KR4j0084_WYG_001-2b"/>
車行矣可憐獨歩歸舍試看遶地荆榛君今卜何處能<lb/>
超罟擭元節望門去路逺天下朱家皆假田舎粗安壺<lb/>
漿堪掩意氣長相藉天涯何限一時去此秋夜其詞甚<lb/>
悲愴有梗概博士真愛我予向在蔡州席上誦此詞爭<lb/>
傳寫去息縣夏少府有雪中送予念奴嬌詞亦用此韻<lb/>
王師徇下滇南時有李安西孫安南二人皆憲賊假子<lb/>
孫㝡跋扈順治辛卯師將逾嶺李急守髙凉孫獨不行<lb/>
遣人要封爵始發兵時巳議加二字大怒對使罵曰既<lb/>
<pb n="KR4j0084_WYG_001-3a"/>
為王何吝一字謂吾不能自加耶使者徃復甚恐凡四<lb/>
易命必欲得秦王為請衆皆相視惟主政者嚴君起恒<lb/>
流涕爭曰誠欲自加則吾不敢聞若猶不然則祖制不<lb/>
可更主國不可挾名器不可紊獨吾項可斷耳于是中<lb/>
沮後君視師南梧泊舟大黄江忽傳安南鎮至君迎之<lb/>
入舟安南統纒頭兵數千列幟兩岸語訖起坐君送之<lb/>
至馬門將登岸安南握君手笑曰吾不斷君項但潄君<lb/>
腹何如揮健兒撲君墮水兩岸列者譁而前移時乃定<lb/>
<pb n="KR4j0084_WYG_001-3b"/>
然巳莫敢誰何距浹旬梁家渡口見虎來踰水而出負<lb/>
一冠帯尸登岸徐行居民見者譟隨之虎不少動但從<lb/>
容相髙阜卸所負四顧周遭既定復繞之兩匝號而去<lb/>
居民逺近競來觀迨暮有伍君定者後至驚認之曰此<lb/>
相國嚴君也君右目不瞑顙前網裂數寸而顙不少損<lb/>
于是居民爭易衣殮之瘞虎負所名曰虎冢計大黄江<lb/>
至此逆流而上巳百二十里矣時伍君定製一詞名法<lb/>
駕導引使居民歌之詞曰梁家渡梁家渡野虎負來人<lb/>
<pb n="KR4j0084_WYG_001-4a"/>
海畔一隅誰是主天南萬里未招魂此處且安身後安<lb/>
南竟封秦王歸命而安西戰死起恒字秋野由進士起<lb/>
家山隂人<lb/>
西廂乆為人更竄予求其原本正之逐字覈實其書頗<lb/>
行苐中尚有不能詳處如苐四折内有和尚們回施些<lb/>
幽期密約句予向所釋但曰施僧曰布施反乞僧施曰<lb/>
囘施以為本文巳眀不必更有引釋耳後友人有論及<lb/>
者堅謂囘作曲觧是委曲周旋意襍引回曲二字作証<lb/>
<pb n="KR4j0084_WYG_001-4b"/>
曽記北史北齊李庶無鬚人謂天閹崔諶嘗戲庶曰教<lb/>
弟種鬚法取錐刺靣為竅而挿以馬尾當效是時崔族<lb/>
多惡疾庶因答曰請先以方回施貴族藝眉有效然後<lb/>
種鬚蓋惡疾是癩疾以癩者無眉故云也然則囘施<lb/>
反施矣蔡子伯曰施音賜今俗稱囘賜者即囘施之謂<lb/>
尤較直㨗但釋古須有㨿耳<lb/>
馬州當壚者馮二名絃夜聞予歌倩予同行者導意予辭之<lb/>
曰吾不幸遭厄吹篪渡江彼傭不知音豈誤以我為少年逰耶次<lb/>
<pb n="KR4j0084_WYG_001-5a"/>
日遂行後十年見名媛詞緯中有馮氏江城子二闋是讀予<lb/>
新詞所作其詞曰綠隂何處曉啼鶯弄新聲最關情一夜<lb/>
寒花吹落滿江城讀得斷碑黄絹字人已渡暮潮横又曰<lb/>
蘭陵江上晚花飛冷烟㣲著人衣無數新詞最恨是桃<lb/>
枝待得蘭陵新酒熟桃葉好送君遲誦之亦殊自悽惋<lb/>
聞其詞倩桐鄉鍾王子代作者然又有武陵春春晚虞<lb/>
美人賦得落紅滿地二詞亦甚佳想皆不出其手然其<lb/>
意則有不可巳者前人所傳子夜莫愁諸詞想皆似此<lb/>
<pb n="KR4j0084_WYG_001-5b"/>
也<lb/>
邑某聘某氏女將就婚有彊委禽者明府姚公斷還之<lb/>
令交拜于訟庭其斷詞駢麗傳誦人口既而訟者爭不<lb/>
徹觀察下府讞府使君何公復斷還之一時傳為盛事<lb/>
時予在何使君坐使君命予製鵲橋仙詞詞云東床先<lb/>
訂西家願宿何事穿墉穿瓦縱敎彊委後來禽却不道<lb/>
子南夫也明府風流使君瀟灑兩斷可妻公冶莫言河<lb/>
漢鵲橋乖看合浦在訟庭之下<lb/>
<pb n="KR4j0084_WYG_001-6a"/>
詞本無韻故宋人不製韻任意取押雖與詩韻相通不<lb/>
逺然要是無限度者予友沈子去矜創為詞韻而家稚<lb/>
黄取刻之雖有功于詞甚眀然反失古意假如三十韻<lb/>
中惟尤是獨用若東冬江陽魚虞皆灰支㣲齊寒刪先<lb/>
蕭肴豪覃鹽咸則皆是通用此雖不知詞者亦曉之何<lb/>
也獨用之外無嫌韻通韻之外更無犯韻則雖不分為<lb/>
獨為通而其為獨為通者自了也然嘗記舊詞尚有無<lb/>
名氏魚游春水一詞秦樓東風裏輕拂黄金縷通紙于<lb/>
<pb n="KR4j0084_WYG_001-6b"/>
語張仲宗之漁家傲短夢今宵逺到否荒村四望知何<lb/>
處通語于有者若以平上去三聲通轉例之則支通于<lb/>
魚魚通于尤必以支紙一韻魚語一韻限之未為無漏<lb/>
也至若真文元之相通而不通于庚青蒸庚青蒸之相<lb/>
通而不通于侵此在詩韻則然若詞則無不通者他不<lb/>
具論祗據阮郎歸一調有洪叔嶼王山樵二作中云晴<lb/>
光開五雲扶春來遠林相呼試看燈何曽一字真今朝<lb/>
第幾程則已該真文元庚青蒸侵有之其在上去則祗<lb/>
<pb n="KR4j0084_WYG_001-7a"/>
據朱希真詞人情薄似秋雲不須計較苦勞心萬事元來<lb/>
有命更逢一朶花新片時歡笑且相親眀日隂晴未定<lb/>
其無不通轉可知而謂真軫一韻庚梗一韻侵寢一韻<lb/>
是各自為説也其他歌之與麻未必不通寒之與鹽未<lb/>
必不轉但為發端尚俟踵事至如入韻則信口揣合方<lb/>
音俚響皆許入押而限以屋沃一韻覺藥一韻質陌錫<lb/>
職緝一韻物月曷黠屑葉一韻合洽一韻凡五韻則試<lb/>
以舊詞考之張安國滿江紅詞有髙丘喬朩望京華迷<lb/>
<pb n="KR4j0084_WYG_001-7b"/>
南北句則通屋于職晏叔原春情有飛絮遶香閣意淺<lb/>
愁難答韻險還慵押月在庭花舊園角則又通覺與藥<lb/>
與合與洽孫光憲謁金門有云留不得留得也應無益<lb/>
揚州初去日又云却羡彩鴛三十六孤鸞只一隻則又<lb/>
通質陌錫職于屋若蘇長公赤壁懐古是念奴嬌調其<lb/>
云千古風流人物人道是三國周郎赤壁捲作千堆雪<lb/>
雄姿俊發一樽還酹江月鮮于伯機亦有是調云雙劍<lb/>
千年初合放出羣龍頭角極目春潮濶年年多病如削<lb/>
<pb n="KR4j0084_WYG_001-8a"/>
張于湖是調有云更無一點風色着我扁舟一葉妙處<lb/>
難與君説穏泛滄浪空濶萬象為賔客不知今夕何夕<lb/>
則是既通物月與屑與錫又通覺藥與曷與合而又合<lb/>
通陌職與曷與屑與葉與緝是一入聲而一十七韻展<lb/>
轉雜通無有定紀至于髙賔王霜天曉角之通陌鍚職<lb/>
緝詹天游霓裳中序第一之通月曷職葉王昭儀滿江<lb/>
紅之通月屑鍚職皆屬尋常可無論巳且夫否之音俯<lb/>
向僅見之陳琳賦中凡廣韻切韻集韻諸書俱無此音<lb/>
<pb n="KR4j0084_WYG_001-8b"/>
若北之音卜則不特從來韻書無是讀押即從來字書<lb/>
亦並無是轉切此吴越間鄉音誤呼而竟以入韻此何<lb/>
謂也且昔有稱閩人林外題垂虹橋詞不知誰氏後流<lb/>
傳入宫禁孝宗讀之笑曰鎖與老押則鎖當讀掃此閩<lb/>
音也及訪之果然向使宋有定韻則此詞不宜流傳人<lb/>
間而孝宗以同文之主韻例不遵亦安得反為曲釋且<lb/>
未聞韻書無此押字書無此音自上古迄今偶一見之<lb/>
鄉音之林外而公然讀押嬗為故事則是詞韻之了無<lb/>
<pb n="KR4j0084_WYG_001-9a"/>
依據而不足推求亦可騐已况詞盛於宋盛時不作則<lb/>
毋論今不必作萬一作之而與古未同則揣度之胸多<lb/>
所兀臬從之者不安而刺之者有間亦何必然至若北<lb/>
曲有韻南曲無韻皆以意出入而近亦遂以北曲之例<lb/>
限之至好為臆撰如西樓記者公然以中原音韻明註<lb/>
曲下且引曲至尾皆限一韻而附和之徒反以古曲之<lb/>
出入為謬而引曲過曲前腔尾聲之换韻反謂非體何<lb/>
今人之好自用而不好按古一至是也<lb/>
<pb n="KR4j0084_WYG_001-9b"/>
白樂天花非花詩唐人醉公子詞長孫無忌新曲楊太<lb/>
真阿那曲自是詞格他若囘鶻石州阿嚲廻廻波樂烏鹽<lb/>
角鷃濫堆水調歌頭諸名俱是樂府然其語有近詞者<lb/>
則亦可以詞名之如隋帝望江南徐陵長相思初亦何<lb/>
嘗是詞而句調可填即為填詞由是推之則梁武江南<lb/>
弄諸樂以及鮑照梅花落陶𢎞景寒夜怨徐勉迎客送<lb/>
客王筠楚妃吟梁簡文春情隋煬夜飲朝眠曲皆謂之<lb/>
古詞何不可哉<lb/>
<pb n="KR4j0084_WYG_001-10a"/>
崑山顧宗伯<hi>錫疇</hi>有江神子詞此宗伯死後降乩作也宗<lb/>
伯不得死所相傳在温州時尚思賣犢與永嘉令郷人<lb/>
吴君夜飲江心寺酒後慷慨既别其同行筦兵者賀均<lb/>
堯以宿憾縛沈之江人不知也踰年公忽降乩於華亭<lb/>
令張調鼎許乃作此詞中略道大意後以人累問竟詳<lb/>
言之始析其事或云公已先見夢居民得掩其骸於某<lb/>
港傍矣今詞句所傳有互異處不敢妄正<lb/>
予四十以前目力尚强獨瞑後稍晦若雞眚然嘗隨老<lb/>
<pb n="KR4j0084_WYG_001-10b"/>
母遊天竺歸夜次湖寺寺壁書和韓蘄王詞母令誦聴<lb/>
予略視間誤以為蘄王詞也信口誦所記蘄王本詞一<lb/>
過實於壁間字豪芒不見葢不敢自居老眼故然耳次<lb/>
日母視壁大怒曰本和蘄王詞而故誦本詞以謾我不<lb/>
亦異乎<lb/>
王師下浙時錢唐王繼朋奉母避兵露宿於鳯凰山南<lb/>
忽纓槍絡馬擁十許婦至詢之則方馬軍相失者是時<lb/>
潰軍南竄東渡者半而半不得渡倉皇間恐追及侻短<lb/>
<pb n="KR4j0084_WYG_001-11a"/>
後束槍投磵中殺馬而食少頃望城中火起各相向哭<lb/>
繼朋乃為詞和王昭儀滿江紅調哀歌之次早散去軍<lb/>
主急推一病婢與繼朋曰昨聞君歌哀似非恒人吾欲<lb/>
以孱婢累君之行言訖遽别後繼朋居富春婢病愈呼<lb/>
曰紅得以其從滿江紅一詞得之故也既而婢復病嘔<lb/>
血而死母哭之繼朋曰紅得之而紅失之<hi>謂嘔血</hi>何哭之<lb/>
有<lb/>
慈溪葉天樂於秋節過常熟偕友倡和名三秋詩又為<lb/>
<pb n="KR4j0084_WYG_001-11b"/>
詞分三名一銀河詞用桞耆卿二郎神七夕韻一酹月<lb/>
詞用東坡念奴嬌赤壁懐古韻一采菊詞用辛稼軒賀<lb/>
新郎三山雨中韻各有所取也予舊在真州度七夕頗<lb/>
有邂逅得詞十六首亦名銀河詞其稿失於章江捉船<lb/>
之兵後在汝寜七夕復為詞憶之曰記得年前小礬山<lb/>
下乾鵲夜來時然巳不可再矣天樂名吟其大父四明<lb/>
先生尊人此君先生俱有集行世苐厯世清節食亷吏<lb/>
貧天樂詞賦多為友人所刻此三詩三詞皆巳刻者共<lb/>
<pb n="KR4j0084_WYG_001-12a"/>
六巻<lb/>
乙巳夏予欲登岱及濟寜而病客有挾少君之術於旅<lb/>
亭者能召美人帷中臨鏡易衣予喜而賂其術甚弇鄙<lb/>
可笑然亦有小異者能擲果題詩如葉天樂銀河詞中<lb/>
有讌周中翰宅觀方士召美人隔帷賦詩是也苐其詩<lb/>
皆現成通行每每重見惟沈比部肻齋云曽於王司農<lb/>
宅觀此獨得贈詞末云吟成未許續金巵怕是沈郎病<lb/>
起瘦人時此是新作且詞亦甚佳頗屬怪事<lb/>
<pb n="KR4j0084_WYG_001-12b"/>
予少不撿曾以度曲知名凡坊曲伎人爭相請教且嘗<lb/>
以已詞令唱故雲間徐西崖贈詞有云最消魂一曲新<lb/>
詞雪児爭唱神仙句禾中譚開子詞云想王孫歸路正<lb/>
生芳草舊人歌曲爭换梅花龍眠何令逺詞云酒肆歌<lb/>
鬟千秋樂府皆是實賦獨令逺寄詞又有云記芳洲公<lb/>
讌酒酣聽度曲别奏清商寫出雲樓雪榭景倍瀟湘又<lb/>
楊桞腰肢雪兒分韻櫻桃口頰樊素生香則以予乙已<lb/>
冬杪曽於吉安白鷺洲公讌酒酣度曲且戲作芳洲公<lb/>
<pb n="KR4j0084_WYG_001-13a"/>
讌圖故又有雲樓句至其云楊桞櫻桃則似指予所攜<lb/>
者今則都無此興矣計乙已冬杪至今寄詞時適遇丁<lb/>
已恰一十二年令遠為詞能不忘舊事如此<lb/>
詞名多取詩句之佳者如夏雲峰則取夏雲多奇峰句<lb/>
黄鶯兒則取打起黄鶯兒句是也獨酹江月大江東去<lb/>
則因東坡念奴嬌詞内有大江東去一樽還酹江月二<lb/>
句遂易是名夫以詞中句而反易詞名則詞亦偉矣今<lb/>
人不知詞動訿大江東去彼亦知其詞如是偉耶<lb/>
<pb n="KR4j0084_WYG_001-13b"/>
李于鱗以填詞法作樂府謂樂府有聲調倘語句稍異<lb/>
則於聲調便不合爾不知填詞原有語句平仄正同而<lb/>
聲調反異者如玉樓春與朩蘭花同而以大石調歌之<lb/>
則為朩蘭花類然則聲調何嘗在語句耶樂有調同而<lb/>
字句異者清調平調殊於楚歌有調異而字句同者豳<lb/>
雅豳風只一七月于鱗坐不觧耳其説頗詳予詩札巻<lb/>
臨安阿迷州土官普眀昇在崇禎中屢叛不伏廣西府<lb/>
太守張繼孟初到任盛稱眀昇有才略可屬大事本不<lb/>
<pb n="KR4j0084_WYG_001-14a"/>
宜摧抑太甚以致激變遂布檄逺近為之表暴舊凡檄<lb/>
過阿迷者眀昇必邀窺之及窺是檄喜甚時新太守謁<lb/>
兵備臨安必道阿迷繼孟又聲言道阿迷時當過普公<lb/>
則益喜及臨過眀昇方遣人伺候而繼孟故醉輿中不<lb/>
醒及醒詢之則巳踰界矣繼孟大怒立榜輿人訖乃徬<lb/>
徨曰不期有大事必不能待而普公又不可不見急鞴<lb/>
快馬從二人立還投刺眀昇聞其至且聞其責輿從状<lb/>
大喜過望遂踉蹌出見交拜畢即起辭去彊挽以茶繼<lb/>
<pb n="KR4j0084_WYG_001-14b"/>
孟一手接甌一手以匙摝果云人言公善毒人信否眀<lb/>
昇大驚曰如眀公者臣方欲剖心與食寜食以毒遂引<lb/>
手易甌立盡曰人言不足信有如此甌因大笑慰勞告<lb/>
别繼孟一别即狂奔臨安凡三易馬明昇隨追之不及<lb/>
矣是日眀昇暴死以繼孟摝匙時反入藥在内故也後<lb/>
眀昇妻萬氏復統部衆思報仇然不可得㑹萬氏素與<lb/>
安南司土官沙源之子沙定洲年少相慕至是謀贅定<lb/>
洲而沙源不觧其意欲遣長子定海就婚萬氏乃為䰗<lb/>
<pb n="KR4j0084_WYG_001-15a"/>
䰗得定洲遂贅焉時有南歌子詞曰貝帶邀紅定蠻絲<lb/>
結綵樓花裏暗藏䰗鴛鴦何處宿在沙洲後甲申之變<lb/>
萬氏與定洲并吞諸酋滅黔國<hi>即沐天波也</hi>將盡有雲南地<lb/>
至巳丑突為李定國戰敗執之夫婦並肆市中<lb/>
張采為儀部歸嫉其鄉太倉州豪猾肆横民多受害白<lb/>
州守錢肅樂窮治之乙酉元旦夢鼓吹送乾坤正氣四<lb/>
大字到家詢其故曰以君方正能除惡也醒而不悦以<lb/>
為吾不能殉國而徒博區區以名正氣何以自問暨五<lb/>
<pb n="KR4j0084_WYG_001-15b"/>
月十三日南都驟破羣豪乗釁悉集小教塲漢關侯祠<lb/>
聲言報怨捉采蜂撃之血胾狼藉巳而氣絶乃下祠門<lb/>
乾坤正氣板額舁還其家時采見神助且㣲聞關侯屢<lb/>
叱救之竟得不死次年羣豪皆受誅又次年五月十三<lb/>
日采過謁祠仰見乾坤正氣額歸而抑鬰因書紙曰在<lb/>
昔死無名此復生何益不道乾坤正氣人猶是偷生日<lb/>
越數日竟死<lb/>
姑蘇周五郎巷貨郎貨紙團扇者晨起有道士乞食過<lb/>
<pb n="KR4j0084_WYG_001-16a"/>
門貨郎匄書扇道士書數扇去其一菩薩蠻詞是集唐<lb/>
者詞曰玉樓眀月長相憶<hi>温庭筠</hi>侍兒扶起嬌無力<hi>白樂天</hi>
不語欲魂銷<hi>李珣</hi>雲鬟裊翠翹<hi>魏承/班</hi>抱琴時弄月<hi>李白</hi>皓腕<lb/>
凝雙雪<hi>韋荘</hi>何處最相知<hi>牛/嶠</hi>爇香私語時<hi>毛熈震</hi>觀者異之<lb/>
但不得道士所在或疑道士為女冠賦此觀詞中玉樓<lb/>
翠翹抱琴爇香俱類女冠可見或曰此非道士詞考花<lb/>
間集爇香本作竊香㣲不合後有人從吳淞歸云此詞<lb/>
係海上張也倩作也倩號梅禪道人有刻集其未刻集<lb/>
<pb n="KR4j0084_WYG_001-16b"/>
中載此詞未知是否<lb/>
雲間諸進士<hi>嗣郢</hi>董孝亷<hi>俞</hi>諸君曾於重陽後作神山之<lb/>
㑹即彭仙人棲神處也時婁東吴學士<hi>偉業</hi>在座連遣覓<lb/>
女郎倩扶必不得夜分滬上張𢎞軒刺史<hi>鍚懌</hi>來赴投刺<lb/>
後學士命以已車迎入使者傳覆需兩車人頗訝之及<lb/>
至則挾一衣冠少年光豔暗射若薄雲籠月人各却歩<lb/>
且不敢詢姓氏及移燭燭之則倩扶也一座譁然蓋是<lb/>
時倩扶巳與𢎞軒定情乆矣𢎞軒有意難忘初晤殢人<lb/>
<pb n="KR4j0084_WYG_001-17a"/>
嬌惜别鳯棲梧寄憶再晤諸詞流傳人間其序曰時維<lb/>
秋月節届登髙思逸事於龍山遇佳人於鶴浦銜杯浹<lb/>
日判袂經旬兎簡頻濡鴻箋數寄堪笑粘泥之絮翻憐<lb/>
逐水之萍品其髙韻人更澹於黄花感此㣲詞意毋傷<lb/>
於緑葉後倩扶有寄𢎞軒主人詩其落句云不道離愁<lb/>
深似許輕教分手盼重過予和詩云但遇龍山髙㑹後<lb/>
尚疑青雀夜來過正暗刺前事也<lb/>
端州有時製雕漆屏風功作精巧貴重一時然其概不<lb/>
<pb n="KR4j0084_WYG_001-17b"/>
過兩邊綵飾多鏤刻名人詩畫而已吴制府獨創作三<lb/>
摺屏每開一摺則兩摺隠於其中一摺垂簾觀劇一摺<lb/>
山水人物其左開一摺凡筆墨楮研書畫棋爐以及提<lb/>
壺酒琖陸博摴蒱之屬無不畢具如應用某物即開某<lb/>
格子探取而出外俱以隔扇掩之其欵式悉仿博古圖<lb/>
製一望燦然時予郡諸名士如吕絃績宋岸舫吴伯憩<lb/>
金雪岫輩皆朝夕聚其處有一客新至怨公希見且未<lb/>
經治具作水調歌頭以謿之其詞曰與客每隔座不過<lb/>
<pb n="KR4j0084_WYG_001-18a"/>
一幃褰何用連環九叠八面費雕鐫不是湘山十二中<lb/>
有洞天福地一醉幾千年銀船并螺盌總貯石屏間公<lb/>
得詞大慙遽加禮謝過公諱興祚字伯成即當世稱留<lb/>
村先生者也<lb/>
　<lb/>
　<lb/>
　<lb/>
　<lb/>
<pb n="KR4j0084_WYG_001-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河詞話巻一<lb/>
</p>
<p>
</p>
  </div>
<div>
<head>西河詞話巻二</head> <lb/>
    <p>
<pb n="KR4j0084_WYG_002-1a"/>
欽定四庫全書<lb/>
　西河詞話巻二<lb/>
　　　　　　　　　　翰林院檢討毛奇齡撰<lb/>
梁尚書上元席上出窩絲糖供客其形如扁蛋光面有<lb/>
二埳若指掐者囓之粉碎散落皆成細絲座客無識者<lb/>
尚書云此崇禎末宫中所製今乆無此矣惟西山淨室<lb/>
有老宫人為比丘尼尚能製此糖每歲上元節必以銀<lb/>
花椀合子相餉真罕物也乃出巳所製糖多令詞命座<lb/>
<pb n="KR4j0084_WYG_002-1b"/>
客和之予和詞云𢷬盡筁頭泥春蠶巳蜕衣片餳裹作<lb/>
彈丸兒不破彌羅三寸繭誰觧道一窩絲粔籹漢宫遺<lb/>
餦餭乆未施開元宫女尚能為今日尚書花餤㑹銀椀<lb/>
合使人思<lb/>
羯皷與雞婁答臘桃皮諸皷同一名色則但一革面不<lb/>
過中邊二聲耳何縁得有髙下長短疾徐如絲竹之能<lb/>
宛轉者乃有與詞曲同名如蘓合香春光好五更轉萬<lb/>
嵗樂類且有最竒名色如菩薩縱利陀地婆㧞羅伽<hi>缺一</hi>
<pb n="KR4j0084_WYG_002-2a"/>
<hi>字</hi>霜風百歳老夀大鉢樂府君王盛神武赫赫君之眀<lb/>
大勿大通蘓羅堂堂等凡一百二十餘曲更有太簇宫<lb/>
太簇商太簇角及食曲佛曲諸調不知何所分别且何<lb/>
所色記而有此<lb/>
三絃起於秦本三代鼗皷之製而改形易響謂之絃鞉<lb/>
故雖能倚歌曲折而仍以節刌輻轃其間唐時坐部多<lb/>
習之故世遂以為邊樂實非也若提琴則起於眀神廟間<lb/>
有雲間馮行人使周王府賜以樂器其一即是物也但<lb/>
<pb n="KR4j0084_WYG_002-2b"/>
當時攜歸不知所用其製用花梨為幹飾以象齒而龍<lb/>
其首有兩絃從龍口中出腹綴以蛇皮如三絃然而較<lb/>
小其外則别有鬃絃絆曲朩有似張弓衆昧其名太倉<lb/>
樂師楊仲修能識古樂器一見曰此提琴也然按之少<lb/>
音於是易朩以竹易蛇皮以匏而音生焉時崑山魏良<lb/>
甫善為新聲賞之甚遂攜之入洞庭奏一月不輟而提<lb/>
琴以傳然䆒不知為何代樂器仲修雖識古亦不能按<lb/>
所始也考唐宋舊樂器甚夥然移時即没此亦不過唐<lb/>
<pb n="KR4j0084_WYG_002-3a"/>
宋間所造而獨得盛行亦屬異事先教諭曰當時傳其<lb/>
事者多萬厯間詞客題咏大抵皆新水令起至清江引<lb/>
止共八十六曲名賞聲集至今清曲家能歌之<lb/>
京師老酒家有能造廊下内酒者每倍其值相傳眀代<lb/>
大内御酒房後牆有名長連者閱三十一門其前層短<lb/>
連閱三門共三十四門並在𤣥武門東名廊下家凡内<lb/>
宫答應長隨皆於此造酒射利其酒殷紅色類上海琥<lb/>
珀光者常熟馬丹谷從上海教諭内遷翰林院待詔嘗<lb/>
<pb n="KR4j0084_WYG_002-3b"/>
載上海酒飲客詐以為廊下内酒實琥珀光也予與同<lb/>
館汪舟次偶過飲舟次醉後贈以詞其後截云君今來<lb/>
上海玉盌盛猶在何必問紅泉長連共短連同館相傳<lb/>
為佳話云<lb/>
山隂金雪岫厭城市喧煩别築一竹屋蓋以茅四面皆<lb/>
種草花吴子伯憩屢過之至必劇飲且以女牆鮮遮掩<lb/>
必勸種芭蕉以環其屋遂書踏莎行詞於壁曰未訪桃<lb/>
源先成竹屋浣花溪畔何須卜隣家錯比子雲亭主人<lb/>
<pb n="KR4j0084_WYG_002-4a"/>
自號愚公谷書聚一㡘酒藏十斛相招長向藜牀宿勸<lb/>
君四面種芭蕉春風吹起隂隂緑後果種芭蕉數十本<lb/>
遂名芭蕉書屋<lb/>
張鶴門詞以草堂為歸其長調絶近周桞雖不絶辛蔣<lb/>
然亦不習辛蔣此正宗也大抵詞必有意有調有聲有<lb/>
色人人知之若别有氣味在聲色之外則人罕知者驟<lb/>
得張鶴門詞適在乆客初歸心思迷煩之際不辨其何<lb/>
意何調其聲何等其色何似而徘徊纒綿心縈意擾一<lb/>
<pb n="KR4j0084_WYG_002-4b"/>
若醉裏思鄉燭邊顧影使人轇轕不可觧在昔莊皇帝<lb/>
入宫宫人焚色目所貢鵲腦時方簡文書忽若醉夢間<lb/>
迷殢頓生憧憧然既而漸甚亟命撤其焚而擯其貢當<lb/>
是時未嘗有所見有所聞也鶴門詞猶是矣鶴門介他<lb/>
客以其詞五巻請予為叙予不能叙而姑應以此<lb/>
江西王于一宿妓于塔山之息柯亭禾中朱錫鬯曉過<lb/>
于一尚未起錫鬯隔幔坐待之于一不知也向妓誇生<lb/>
平貴介任俠且曰吾雖老猶將買汝置行帟矣鍚鬯咥<lb/>
<pb n="KR4j0084_WYG_002-5a"/>
然遂驚起慚責幾成大隟次日坐客有問予于一作何<lb/>
語者予誦張鶴門醉公子詞應之云佯醉許佳人千金<lb/>
贖汝身一座大噱<lb/>
徐仲山夫人係商太傳女善文與其女兄祁忠敏夫人<lb/>
俱以閨秀為越郡領袖苐質過脆弱星相家毎惜其不<lb/>
年有天台萬年寺尼僧謁夫人驚為妙色身如來化身<lb/>
但曼陀羅花恐非人間所宜有請手書法華經一部入<lb/>
萬年藏為夫人懴悔夫人乃手書三部計工三年約字<lb/>
<pb n="KR4j0084_WYG_002-5b"/>
十三萬有竒書成其一付萬年藏去餘二藏于家㑹雲<lb/>
門廣孝寺搆大殿成三目尊者請盡施之一供殿極甍<lb/>
間裹以繡函而石甃其外一藏於毘盧遮那世尊之腹<lb/>
被瓔珞寳珠以金繩懸之尊者復搥鼓集大衆宣揚其<lb/>
意且為偈曰惟此金經夀千載佛身色身總不壊乃未<lb/>
幾而香積失火巳及殿桷矣尊者命登殿極取經且将<lb/>
移毘盧世尊於三門忽焱風驟起於北火頓熄觀者異<lb/>
之當夫人書經時曽製菩薩鬘詞傳人間有云篆烟<lb/>
<pb n="KR4j0084_WYG_002-6a"/>
吹過花深處<hi>缺二字</hi>葉底垂甘露何處見如來青蓮筆下<lb/>
開朝朝研黛盌不畵春山逺但寫妙蓮華香風遍若耶<lb/>
禮部某郎中無子適其妾有身巳産女矣匄隣園尼僧<lb/>
向城東育嬰堂懷一血胎内之遂詐言生一男于彌月<lb/>
宴客座間各賦賀詞予同官陳迦陵賦桂枝香曲二闋<lb/>
其首闋前截云泛蒲未既蘭湯重試若非釋氏攜來定<lb/>
是宣尼抱至郎中疑迦陵知其事故誚之即次闋前截<lb/>
云懸弧邸第充閭佳氣試聽戸外啼聲可是人間恒器<lb/>
<pb n="KR4j0084_WYG_002-6b"/>
凡人間戸外皆類誚詞遂大恚恨其後凡禮部於翰林<lb/>
院衙門有所差擇必厚抑迦陵竟至淹滯始知文字之<lb/>
隙原有檢㸃所不及者然不可不慎也<lb/>
予赴京師路遇徐仲山忻然同行曽於良鄉北旅店見<lb/>
題壁詞迥出恒輩其詞曰灑盡窮途泪看少年一番行<lb/>
役一番顦顇雨雪霏霏泥滑滑上馬屢愁顛躓又况值<lb/>
金輪西逝屈指離家能幾日早行來巳是三千里嗟嵗<lb/>
月似流水䝉茸漸覺羊裘敝怎當他朔風凄𦂳裂膚墮<lb/>
<pb n="KR4j0084_WYG_002-7a"/>
指莽莽長途誰是主燈火前村近矣只無奈望門投止<lb/>
沽得濁醪聊破冷向燈前獨飲難成醉天未曉又催起<lb/>
特不署姓氏不知為何人作及到京錢塘俞季瑮投以<lb/>
詞名京師雜感共九章皆賀新郎調其首章即是詞也<lb/>
但牢愁盈紙仲山怫然曰甫來京而得是詞其能頃刻<lb/>
留此地耶後仲山應試失第不彀資斧每依其同姓官<lb/>
京師者仍不得歸去嘗過予飲曰予初賞季瑮詞今恍<lb/>
自道然予䆒薄季瑮去留快然何必爾爾耶予因詢之<lb/>
<pb n="KR4j0084_WYG_002-7b"/>
仲山舉其第六首前截曰撫劒悲歌罷望長天驚風飂<lb/>
戾横河傾瀉有客訪予予已醉且自坐君牀下有至語<lb/>
語君休訝餐菊紉蘭徒自潔看夷光未字無鹽嫁非詭<lb/>
遇賤工也第九首後截曰襟懐嶽嶽和誰語笑卞和楚<lb/>
庭泣玊徒多悲苦我有草堂東郭畔管樂何妨自許且<lb/>
抱膝長吟梁甫有志男兒非困頓彼掃門魏勃何須數<lb/>
不似意且歸去<lb/>
古歌舞不相合歌者不舞舞者不歌即舞曲中詞亦不<lb/>
<pb n="KR4j0084_WYG_002-8a"/>
必與舞者搬演照應自唐人作柘枝詞蓮花鏇歌則舞<lb/>
者所執與歌者所措詞稍稍相應然無事實也宋時有<lb/>
安定郡王趙令畤者始作商調鼔子詞譜西廂傳奇則<lb/>
純以事實譜詞曲間然猶無演白也至金章宗朝董觧<lb/>
元不知何人實作西廂搊彈詞則有白有曲專以一人<lb/>
搊彈并念唱之嗣後金作清樂仿遼時大樂之製有所<lb/>
謂連廂詞者則帶唱帶演以司唱一人琵琶一人笙一<lb/>
人笛一人列坐唱詞而復以男名末泥女名旦兒者并<lb/>
<pb n="KR4j0084_WYG_002-8b"/>
雜色人等入勾欄扮演隨唱詞作舉止如叅了菩薩則<lb/>
末泥祗揖只將花笑撚則旦兒撚花類北人至今謂之<lb/>
連廂曰打連廂唱連廂又曰連廂搬演大抵連四廂舞<lb/>
人而演其曲故云然猶舞者不唱唱者不舞與古人舞<lb/>
法無以異也至元人造曲則歌者舞者合作一人使勾<lb/>
欄舞者自司歌唱而第設笙笛琵琶以和其曲毎入塲<lb/>
以四折為度謂之雜劇其有連數雜劇而通譜一事或<lb/>
一劇或二劇或三四五劇名為院本西廂者合五劇而<lb/>
<pb n="KR4j0084_WYG_002-9a"/>
譜一事者也然其時司唱猶屬一人仿連廂之法不能<lb/>
遽變往先司馬從寜庶人處得連廂詞例謂司唱一人<lb/>
代勾欄舞人執唱其曰代唱即巳逗勾欄舞人自唱之<lb/>
意但唱者祗二人末泥主男唱旦兒主女唱他若雜色<lb/>
入塲苐有白無唱謂之賔白賔與主對以說白在賔而<lb/>
唱者自有主也至元末眀初改北曲為南曲則雜色人<lb/>
皆唱不分賔主矣少時觀西廂記見每一劇末必有絡<lb/>
絲娘煞尾一曲于扮演人下塲後復唱且復念正名四<lb/>
<pb n="KR4j0084_WYG_002-9b"/>
句此是誰唱誰念至末劇扮演人唱清江引曲齊下塲<lb/>
後復有隨煞一曲正名四句總目四句俱不能觧唱者<lb/>
念者之人及得連廂詞例則司唱者在坐間不在塲上<lb/>
故雖變雜劇猶存坐間代唱之意此種移蹤換跡以漸<lb/>
轉變雖詞曲小數然亦考古家所當識者故先教諭曰<lb/>
世人不讀書雖念詞曲亦不可况其他也<lb/>
康熙巳未上元夜予尚依内閣學士李夫子宅夫子方<lb/>
出閣招予至東華門舊𢎞文院夜飯觀燈歸第夫子當<lb/>
<pb n="KR4j0084_WYG_002-10a"/>
夕製上元觀燈曲予依韻和之次日舍人汪蛟門録予<lb/>
詞詣梁尚書請觀值尚書作勝㑹設席於猪市對門王<lb/>
光禄宅有内務府供奉太倉王生無錫陸生陳生攜笙<lb/>
笛在座其時薦舉來京者惟施愚山大叅陳其年髙阮<lb/>
懐兩文學赴召請到門尚書立命具小輿招予酒再廵<lb/>
二生遞歌王生把笛演舊清曲畢尚書命二生歌予詞<lb/>
使王生以笛倚之倜儻嘹喨一坐皆竦聽尚書大悦因<lb/>
問笙笛必有譜此無譜而能倚曲何耶王生曰善歌者<lb/>
<pb n="KR4j0084_WYG_002-10b"/>
以曲為主歌出而譜隨以成不善歌而斆歌者欲竊其<lb/>
歌聲則以譜為主譜立而曲因以定尚書曰有是耶然則<lb/>
今所歌者其歌聲已歇矣君尚能依其聲立一譜乎曰<lb/>
何不可次日王生就昨所歌者竟定一笛色譜尚書命<lb/>
他僮就笛按聲與昨歌無異因嘆息謝去尚書者真定<lb/>
相公梁夫子也時為司農有年矣後予臨入館執摯門<lb/>
下特是詞倉卒凑趂極不愜意不知夫子何以見賞如<lb/>
此益信李白清平調詞白樂天桂華曲原不必佳也今<lb/>
<pb n="KR4j0084_WYG_002-11a"/>
録其曲并笛色譜於後<lb/>
錦纒道剛<hi>五</hi>則<hi>五/</hi>是<hi>五伬仕□/五五一</hi>翦<hi>尺工/六</hi>青<hi>五/</hi>幡<hi>五/六</hi>長<hi>工五</hi>
<hi>仕</hi>安<hi>五□六/工六</hi>早<hi>尺上/工六</hi>春<hi>○五/一</hi>又<hi>五/仕</hi>恰<hi>六□/五</hi>遇<hi>五/仕</hi>上<hi>丶五仕五</hi>
<hi>六五</hi>元<hi>尺工上/□尺</hi>辰<hi>上尺工尺上/尺上四一</hi>望<hi>工五□/六□工</hi>天<hi>尺工/□尺</hi>街<hi>尺工尺尺</hi>
清<hi>五仕</hi>光<hi>五□六/工□尺</hi>一<hi>工六/五六</hi>道<hi>工五六□/工尺一</hi>如<hi>尺工□五/工工□尺</hi>銀<hi>上</hi>
只<hi>工</hi>見<hi>六/</hi>那<hi>工/</hi>銜<hi>尺工/六</hi>珠<hi>工/</hi>鳯<hi>五伬仕/□五</hi>戴<hi>伬仕/伬</hi>山<hi>五仕</hi>鼇<lb/>
<hi>六五六</hi>蓮<hi>丶工/五仕</hi>花<hi>五㐅六/工工□</hi>繞<hi>尺上/工六</hi>身<hi>○五/一</hi>又<hi>五/仕</hi>誰<hi>工口六  矢</hi>
蹋<hi>工五仕</hi>星<hi>五/</hi>橋<hi>六五/六</hi>轉<hi>工六/五</hi>跨<hi>伬仕□/仕□五</hi>冰<hi>丶六□六工工□尺</hi>輪<lb/>
<pb n="KR4j0084_WYG_002-11b"/>
<hi>上尺</hi>想<hi>尺/工</hi>太<hi>六□/工</hi>乙<hi>尺工/六</hi>夜<hi>五仕五/六□工</hi>祠<hi>尺工工/□尺</hi>神<hi>丶上尺工尺上</hi>
<hi>尺上四一</hi>散<hi>五/六</hi>華<hi>尺工/六</hi>燈<hi>工/</hi>原<hi>尺/工</hi>與<hi>尺上/工六</hi>平<hi>工五/仕</hi>門<hi>六五乂六工尺</hi>
<hi>□工</hi>相<hi>上尺/工尺</hi>近<hi>上工六尺/□上四</hi>况<hi>伬/</hi>歌<hi>仕/伬</hi>鐘<hi>仕□/伬</hi>列<hi>仩仜伬仕□五</hi>錦<lb/>
<hi>六工六</hi>茵<hi>五/</hi>酒<hi>六/工</hi>䦨<hi>工五/仕</hi>時<hi>六/五</hi>尚<hi>工/六</hi>自<hi>工/</hi>有<hi>尺/</hi>金<hi>工/六</hi>鳬<hi>尺工</hi>
<hi>㐅六尺□工</hi>暗<hi>工尺上/四合</hi>引<hi>四上/尺一</hi>却<hi>六五/六</hi>元<hi>尺/</hi>來<hi>工/</hi>月<hi>工五仕</hi>明<lb/>
<hi>六五</hi>無<hi>丶四/上尺</hi>處<hi>六□/工六</hi>不<hi>尺□尺□/上四上</hi>隨<hi>上尺工尺/上上□四</hi>人<hi>合四</hi>
普天樂臨<hi>尺工六</hi>光<hi>工/六</hi>宴<hi>五/六</hi>珠<hi>尺□/尺上</hi>屏<hi>四/上</hi>瑩<hi>尺上/四</hi>傳<hi>工五</hi>柑<lb/>
<hi>六五六</hi>㑹<hi>工/六</hi>琱<hi>□工/尺</hi>盤<hi>上四/合</hi>進<hi>尺上/四</hi>宵<hi>尺工/尺</hi>烟<hi>上尺/□上</hi>裡<hi>四上</hi>
<pb n="KR4j0084_WYG_002-12a"/>
<hi>尺</hi>蕙<hi>工/五</hi>燼<hi>六工五/六五</hi>蘭<hi>尺工六/工□尺</hi>薰<hi>尺/一</hi>香<hi>上/</hi>車<hi>上/六</hi>度<hi>工/</hi>繡<hi>五六</hi>
<hi>工尺</hi>陌<hi>上尺/一</hi>生<hi>工六工/□尺</hi>塵<hi>上/尺</hi>忽<hi>六/</hi>燈<hi>五/仕</hi>翻<hi>六五□/六工一</hi>錦<hi>四上六</hi>
鱗<hi>上尺工尺一</hi>近<hi>五/六</hi>前<hi>尺/</hi>看<hi>工/</hi>是<hi>六/</hi>當<hi>工/</hi>年<hi>尺工尺/□上</hi>韓<hi>四上</hi>國<lb/>
<hi>上尺上四一</hi>夫<hi>尺工尺/上四</hi>人<hi>合四</hi>
古輪臺玉<hi>工五□六五</hi>河<hi>尺工六/工□尺</hi>津<hi>尺工/尺</hi>碧<hi>工/</hi>天<hi>工六/工</hi>清<hi>尺</hi>
露<hi>工尺上</hi>灑<hi>工□/尺</hi>車<hi>五/上</hi>茵<hi>五/六</hi>馬<hi>尺/上</hi>蹄<hi>上工/六工</hi>撲<hi>尺/</hi>處<hi>工/</hi>霜<hi>仕□</hi>
<hi>伬仕</hi>花<hi>五/</hi>潤<hi>五仕/五六</hi>任<hi>五/</hi>香<hi>工/</hi>泥<hi>尺工六/工□尺</hi>留<hi>上/尺</hi>印<hi>工尺/上</hi>未<hi>上五</hi>
卸<hi>工尺</hi>銀<hi>上尺工/□尺</hi>魚<hi>上/尺</hi>何<hi>工/六</hi>處<hi>仕五/六</hi>金<hi>工/</hi>吾<hi>尺工/六工</hi>厮<hi>尺</hi>認<lb/>
<pb n="KR4j0084_WYG_002-12b"/>
<hi>工尺上一</hi>安<hi>尺□/工</hi>福<hi>尺/</hi>門<hi>上尺/工</hi>邊<hi>尺/</hi>長<hi>上/工</hi>春<hi>工六/工尺</hi>殿<hi>上尺上四</hi>裡<lb/>
<hi>合四</hi>霓<hi>上/工</hi>裳<hi>尺工/六工</hi>方<hi>尺/</hi>奏<hi>工/</hi>第<hi>五伬/□仕</hi>三<hi>五□/六</hi>廵<hi>工六/五六</hi>看<hi>五</hi>
蹋<hi>上工</hi>歌<hi>工六/工</hi>歸<hi>尺/</hi>去<hi>工尺/上</hi>傍<hi>工/</hi>宫<hi>尺工/尺</hi>牆<hi>上/尺</hi>曲<hi>五/</hi>調<hi>五仕</hi>
<hi>五六五</hi>増<hi>工六工/□尺</hi>新<hi>尺/</hi>金<hi>工/</hi>鑰<hi>尺工六/工尺</hi>垂<hi>上尺/工</hi>來<hi>上/尺</hi>珠<hi>工</hi>
繩<hi>尺工六工尺</hi>轉<hi>上/尺</hi>後<hi>工/五</hi>銅<hi>上/</hi>壺<hi>上/</hi>滴<hi>尺/</hi>盡<hi>工/五</hi>花<hi>六五/六</hi>犬<hi>工</hi>
吠<hi>五伬□仕</hi>狺<hi>工五/六</hi>狺<hi>工六/五六</hi>城<hi>上/工</hi>南<hi>尺工/六</hi>近<hi>工/五</hi>喜<hi>尺/</hi>樓<hi>上</hi>頭<lb/>
<hi>上</hi>紅<hi>上尺/工</hi>燭<hi>尺/</hi>又<hi>五伬/□仕</hi>迎<hi>工五/六</hi>人<hi>工六</hi>
尾聲華<hi>工五□</hi>胥<hi>六/</hi>有<hi>四/</hi>夢<hi>上/六</hi>應<hi>尺□/工</hi>難<hi>上/尺</hi>訊<hi>工/</hi>嘆<hi>工尺</hi>元<lb/>
<pb n="KR4j0084_WYG_002-13a"/>
<hi>上</hi>夜<hi>工/六</hi>還<hi>上/</hi>留<hi>上/</hi>漢<hi>五六/工</hi>苑<hi>工/六</hi>春<hi>五□五/六工一</hi>愁<hi>尺/</hi>則<hi>工六工</hi>
愁<hi>尺</hi>終<hi>工/</hi>夜<hi>工六工/尺工</hi>堦<hi>仕伬仕伬/仕□五</hi>前<hi>六/五</hi>看<hi>伬仕/五</hi>月<hi>六五㐅六</hi>
<hi>工六五</hi>人<hi>六五</hi>
徐仲山薄人為詞嘗作青玉案起句云少年不幸稱才<lb/>
子徒多作滛詞耳予避人時讀其句憬然遂續云况復<lb/>
依人隨指使西園載酒東家聽伎多少周旋處固知輕<lb/>
薄子原自有非其意者特予少時與姜公子作當樓詞<lb/>
極知失温厚之意既而自觧謂國風甚温厚然朱子註<lb/>
<pb n="KR4j0084_WYG_002-13b"/>
作滛詩則在六經中亦儼然有此等為夫子所録因任<lb/>
情為之要亦無學問不能自主故有此嘗與徐仲山道<lb/>
及仲山曰君詞不然靈均九歌張衡四愁茍非朱註焉<lb/>
知國風非懷君念友之作予曰如此則小人文過過<lb/>
益甚矣不幸少年坎坷失於檢飭然處已皭然或者如<lb/>
欄外觀塲可妄引程子心中無伎以自慰抑庶幾耳曽<lb/>
在上海有伎席酒眀府令一事頗怪張𢎞軒命予記之<lb/>
今并録後<lb/>
<pb n="KR4j0084_WYG_002-14a"/>
康熙丁巳上海多游客馬丹谷廣文伎席有小鬟後至<lb/>
詢其名曰未也座客張𢎞軒以其遲來取翩何來遲之<lb/>
句贈名翩來命予即席為詞記之予詞曰夜堂聽伎正<lb/>
絳帳花垂玉鑪香細蓮炬光中兩兩舞裙拖地忽來金<lb/>
雀鵶鬟小算纔堪瑣兒年紀欄邊歌緩油車暗裏翻然<lb/>
而至便手把金樽徐遞似嫩葉裁衣幽蘭吹氣病起遲<lb/>
來問取小名尚未風流京兆偏憐惜道延年女弟如是<lb/>
珊珊可念何如竟喚翩來為字此桂枝香調也時小鬟<lb/>
<pb n="KR4j0084_WYG_002-14b"/>
得詞歡然謝去惜後終以病廢且性頗稚拙獨其姊名<lb/>
玉烟者慧甚更善行酒除入勾欄外凡飲席必來典觴<lb/>
且能使意之所屬曲為照顧令不苦飲如是者多月張<lb/>
𢎞軒嘗曰如玊烟者可稱傾城悅名士矣苐其人尤慕<lb/>
張南士名嘗持束綾乞予書客所贈詞口誦了了顧獨<lb/>
愛南士作時南士寄任眀府署不得頻見玊烟毎乞予<lb/>
招㑹予寓毎㑹必流戀竟日不欲去予嘗謂之曰南士<lb/>
長於予其窮愁失志與予同予遘難以後全無歡情亮<lb/>
<pb n="KR4j0084_WYG_002-15a"/>
南士此際亦未必便與予逺然且眷眷如是者汝何所<lb/>
知於南士而得有此曰使必得歡情而後與之知世之<lb/>
所以無知也時聞之者皆善其言後玊烟歸疁城南士<lb/>
與徐西崖各賦絶句贈行屬予為䟦臨岐復為作南浦<lb/>
詞詞曰申江初霽送将歸魂斷桞條青南國佳人堪念<lb/>
妙麗洵傾城别我蕙心如結惜臨岐攜酒對紅亭更牽<lb/>
衣細語萬千珍重一曲寄深情記得碧桃開處乍相逢<lb/>
春夜按新聲不似今朝幽怨凄切思難勝恨殺潮生南<lb/>
<pb n="KR4j0084_WYG_002-15b"/>
浦也催人畵檝度前汀向亭臯搔首踟蹰愁逐水雲横<lb/>
其云不似今朝者以是時當筵歌㑹真長亭數曲較凄<lb/>
然也其後予在湖舫伎席語其事客有問予觴政何似<lb/>
予不能記但舉其一名積分者甲三乙四預為定分至<lb/>
臨飲時又復請分於酒佐如甲當請分酒佐判曰自分<lb/>
則甲受酒如數請騐騐訖然後舉杯曰三分於是左坐<lb/>
唱面曰第一盃盃釂則右坐者唱底曰第三分但分合<lb/>
増减惟其所判浸假乙當繼請而判加之以甲分之半<lb/>
<pb n="KR4j0084_WYG_002-16a"/>
則乙受酒請騐後當報五分半而左唱第二盃右當唱<lb/>
共計八分半矣以是遞推丙五丁六展轉交錯盃參分<lb/>
互彼此牴牾故酒佐有八難分數不齊客多難記一眀<lb/>
府令下觴行斷續二糾違舉犯呼吸不待三罰煩籌賾<lb/>
予奪無時四苛緩概施醉醒難愜五紅裙緑髪人易扳<lb/>
擾六𤓰種榛核不許私記七積乆証踈爭端易起八負<lb/>
此八難然且從容四應操縱如意嘗見欲縱飲者輙報<lb/>
自分欲縱左右忽呼間報<hi>謂隔一位</hi>間報不足或呼免報即<lb/>
<pb n="KR4j0084_WYG_002-16b"/>
其已掛籌聽罰者猶有重分免籌之例<hi>如一十有一二十有二類</hi>使<lb/>
請分時故判數犯重以蠲之一日戊飲請分判易癸分<lb/>
戊既不記癸分而左右茫然忘所積數然又不預呼間<lb/>
免名目戊與左右皆失色及戊騐分時始從容審視曰<lb/>
本無若干分今姑准此遂舉盃受酒朗言曰若干盃後<lb/>
當清分矣言畢遽自釂曰共若干分其慧如此<lb/>
古者以宫商角徴羽變宫變徴之七聲乗十二律得八<lb/>
十四調後人以宫商羽角之四聲乗十二律得四十八<lb/>
<pb n="KR4j0084_WYG_002-17a"/>
調蓋去徴聲與二變不用焉四十八調至宋人詩餘猶<lb/>
分𨽻之其調不拘短長有屬黄鍾宫者有屬黄鍾商者<lb/>
皆不相出入非若今之譜詩餘者僅以小令中調長調<lb/>
分班部也其詳載樂府渾成一書近人不觧聲律動造<lb/>
新曲曰自度曲試問其所自度者曲𨽻何律律𨽻何聲<lb/>
聲𨽻何宫何調而乃<graphic n="KR0972" url="https://raw.githubusercontent.com/kanripo/KR-Gaiji/master/images/KR0972.png" mimeType="image/png"/>然妄作有如是耶<hi>方渭仁曰四十八調亦非</hi>
<hi>古律但隋唐以來相次沿革必有所受之者聲律㣲眇宜以跡求正謂此也</hi>
　<lb/>
<pb n="KR4j0084_WYG_002-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西河詞話巻二<lb/>
</p>
<p>
</p>
  </div></body>
</text>\m</TEI>
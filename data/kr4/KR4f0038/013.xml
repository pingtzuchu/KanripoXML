<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古歡堂集巻十三</head>
    <p>
<pb n="KR4f0038_WYG_013-1a"/>
欽定四庫全書<lb/>
　古歡堂集巻十三　　　　户部侍郎田雯撰<lb/>
　　五言絶句<lb/>
　　　題畫<lb/>
野花藂谷口山翠撲風裾拄杖平橋上臨流㸔打魚<lb/>
　　　舟中作四首<lb/>
谿鳴風雨來漁子窅然去岸上是何村搖竿入深樹<lb/>
霞氣動衣裳水光相暎帶西㸔叠嶂青山在夕陽外<lb/>
<pb n="KR4f0038_WYG_013-1b"/>
帆腹飽天風舟輕不可泊崖花無數開林鳥有時落<lb/>
轉篷數村過浴水一鷗圓晴雲如襞絮片片上人船<lb/>
　　　為牧堂上人<lb/>
無本新詩成去謁張韓老秋水蓼花風吹送淮南道<lb/>
　　　題織簾居畫巻為顧麟士先生<lb/>
不見緯蕭人今之畫圖是江雁一行飛拄杖㸔雲起<lb/>
　　七言絶句<lb/>
　　　寓園四首<lb/>
<pb n="KR4f0038_WYG_013-2a"/>
門外誰停下澤車西風雁陣一行斜舍人真是閒無事<lb/>
徧數秋葵滿院花<lb/>
短榻低簾官舍虛清流撥剌午風餘秋來自汲長河水<lb/>
種得盆中二寸魚<lb/>
薜荔牆根石徑寒青樽烏帽足盤桓秋來絶少籬邊菊<lb/>
五柳先生未棄官<lb/>
耳熱歌酣夜氣深秋燈涼月正披襟不知雨後藤蘿長<lb/>
半畆垂垂帀地隂<lb/>
<pb n="KR4f0038_WYG_013-2b"/>
　　　題畫<lb/>
開遍黃花遶舍秋灣環一水到門流山翁曵杖橋邊立<lb/>
欲向西風駕釣舟<lb/>
　　　詹麗朋恵蘄簟<lb/>
書屋三重曲彔牀庭花經雨一叢香先生官冷心無熱<lb/>
何用琉璃八尺黃<lb/>
　　　題畫二首<lb/>
木葉飄蕭萬壑深疾風急霰響寒林溪邊<graphic n="KR1042" url="https://raw.githubusercontent.com/kanripo/KR-Gaiji/master/images/KR1042.png" mimeType="image/png"/>子欲何往<lb/>
<pb n="KR4f0038_WYG_013-3a"/>
寂寂不聞梁父吟<lb/>
春回烟破柳條空村路鞭絲帽影中向晩行人來渡口<lb/>
船頭鴉背夕陽紅<lb/>
　　　再至祖園二首<lb/>
記昔曽逰舊路微酒旗人影送斜暉柳綿踠地濃隂裏<lb/>
隊隊黃鸝塌翅飛<lb/>
稻花蘋葉雨㝠㝠再上將軍袚褉亭百尺長堤一篙水<lb/>
烟中更有數峯青<lb/>
<pb n="KR4f0038_WYG_013-3b"/>
　　　同陳學士論詩二首<lb/>
韓有南山杜北征江河萬古各縱橫不聞山谷分工拙<lb/>
讀者何曽得定評<lb/>
劍南萬丈光鋩在坡老堂堂妙入神可笑蚍蝣撼大樹<lb/>
少陵不敢薄今人<lb/>
　　　以詩寄友人代柬<lb/>
臂鷹走馬擲摴蒲對酒當歌美丈夫别後應知頭已白<lb/>
一餐還盡彘肩無<lb/>
<pb n="KR4f0038_WYG_013-4a"/>
　　　摩訶寺㸔牡丹<lb/>
前尋黃氏山莊去今又摩訶寺裏來一種逰情消不盡<lb/>
偏逢雨後牡丹開<lb/>
　　　乞歸不得<lb/>
十載為郎老且癯官囊賸有俸錢無自擔書巻歸田去<lb/>
不是知章乞鏡湖<lb/>
　　　丁巳八月同張晴峯移工部郎中戲成四絶即<lb/>
　　　　柬晴峯<lb/>
<pb n="KR4f0038_WYG_013-4b"/>
遲暮名場嵗月虛新官例掌考工書相㸔老友悲華髪<lb/>
潦倒同君十載餘<lb/>
街塵抖擻舊朝衫新拜除書又一函似是馬曹原不惡<lb/>
喧豗小吏報頭銜<lb/>
寒㕔花發使人愁何遜清吟苦不休他日兔園標物序<lb/>
官梅東閣在揚州<lb/>
香匳才思劇清狂斗帳濃花每斷腸詩格怪君似韓偓<lb/>
人呼小字是冬郎<lb/>
<pb n="KR4f0038_WYG_013-5a"/>
　　　將歸<lb/>
晩菊寒樷病有花西風吹髩雁行斜秋深時節辭官去<lb/>
不待頭綱八餅茶<lb/>
　　　三角店<lb/>
蠻方聞道已休兵何事軍書夜未停土屋柴門三角店<lb/>
愁人七十五長亭<lb/>
　　　閒居<lb/>
從此閒居二十年官休身退可髙眠棲遲農舍甘衰老<lb/>
<pb n="KR4f0038_WYG_013-5b"/>
也似東坡比樂天<hi>東坡詩云出處依稀似樂天敢將衰老較前賢便從洛社休官去猶有閒</hi>
<hi>居二十年</hi>
　　　偶閱飛燕外傳二首<lb/>
射雀兒郎雪夜迴趙家姊妹有仙胎逺條館接含風殿<lb/>
玉體橫陳赤鳳來<lb/>
披香博士唾君王百寳車迎妃子粧海上蓬萊嗤武帝<lb/>
求仙只在白雲鄉<lb/>
　　　自題漪亭讀書圖<lb/>
<pb n="KR4f0038_WYG_013-6a"/>
水部蕭閒似隱淪亭邊秋水淨無塵一編猶展南華讀<lb/>
可笑詞場毷氉人<lb/>
　清逺如苕霅檀欒即渭川巻簾度沙鳥倚檻集江船<lb/>
　漁父歌相答郊居賦早傳披圖憶田叔幽思滿林泉<lb/>
　　王士禎<lb/>
　茅亭彷彿<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>秋帆萬箇篔簹老未芟可似陶公讀山<lb/>
　海村醪一酌一抽函　書帷安穩薜園深隱几翛然<lb/>
　總廢吟堪笑斵輪太多事先生却自埽蓬心林堯英<lb/>
<pb n="KR4f0038_WYG_013-6b"/>
　　　讀温飛卿集<lb/>
一代才名乾<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>子八吟义手亦徒然不敎詞賦陪雕輦<lb/>
空讀南華第二篇<lb/>
　　　茅山絶句<lb/>
東風吹我入山行埜草江烟煖漸生纔買治聾村店酒<lb/>
春禽忽放兩三聲<lb/>
竹裏村烟嫌客過花邊小隊少人知行行自覔山腰路<lb/>
鴉髻雙童杖一枝<lb/>
<pb n="KR4f0038_WYG_013-7a"/>
謝客石門太多事卒徒車馬亂紛紛今朝布韈青鞵興<lb/>
莫遣山靈笑使君<lb/>
斜挿梅花烏帽邊小橋風雪劇流連茅山道士不相識<lb/>
錯比襄陽孟浩然<lb/>
衆鳥髙飛雲不開剨然潭底一聲雷待予小試神仙術<lb/>
去割乖龍左耳來<lb/>
行到陂陁坌口邊岸巾小憩緑巖前斜陽流水桃花下<lb/>
忽遇神仙謝自然<hi>見女道士</hi>
<pb n="KR4f0038_WYG_013-7b"/>
曳尾何如放浪逰華陽洞在大茅頭他年若學陶貞白<lb/>
不畫雙牛畫一牛<hi>陶隱居祠</hi>
雙髻前行是鮑姑搬家曽見穉川圖今來汲水宅邊井<lb/>
竹子一行松二株<hi>葛洪井</hi>
尋仙我欲學長生狂蹋三茅頂上行安得懸崖縳亭子<lb/>
自吹松火煑黃精<lb/>
　　　龍眠道中四首<lb/>
村落山風作雨絲敺雞放鴨晩烟時人家一帶梅心驛<lb/>
<pb n="KR4f0038_WYG_013-8a"/>
水白秧青杏子垂<lb/>
稻畦多似圍碁局流水中間駕小舠囬望桑枝山下路<lb/>
田官蠶女各分曹<lb/>
前路於莵夜捉人朝來野老話溪津寒烟苦竹司徒廟<lb/>
打鼓鼕鼕祭虎神<lb/>
忽見鸕鷀一隻飛漁莊蟹舍雨霏微前年過此曾投宿<lb/>
野店斜陽水四圍<lb/>
　　　五溪橋絶句<lb/>
<pb n="KR4f0038_WYG_013-8b"/>
淺流壓石澌澌動怪鳥穿松濕濕啼偶被青山留便住<lb/>
木蓮花下小亭西<lb/>
第九層山路最遙曳笻筋力未全消刺衣數本鉢囊樹<lb/>
撲面一聲婆餅焦<hi>鳥名</hi>
閒拄紅藤採藥行山中瑤草盡知名黄瓟西去無多路<lb/>
九節菖蒲滿澗生<lb/>
直上九峰峰上頭吳頭楚尾大江流他年追憶看山事<lb/>
槐子蟬聲細雨秋<lb/>
<pb n="KR4f0038_WYG_013-9a"/>
　　　露筋祠<lb/>
黄頭髙唱水程長甓社風來菡蓞香向夕露筋祠下過<lb/>
土垣瓦屋一垂楊<lb/>
　　　喜吳野人至<lb/>
甓社湖頭蓮葉津輕鷗柔艣水粼粼白髭拄杖斜陽下<lb/>
知是詩人吳埜人<lb/>
　　　避風舘<lb/>
避風舘在江東岸𤓰步颿囬四月初白板小船趁潮上<lb/>
<pb n="KR4f0038_WYG_013-9b"/>
櫻桃時節打鰣魚<lb/>
　　　途中偶占<lb/>
層層麥秀桑枝路曲曲小橋流水間馬上不知行幾里<lb/>
垂鞭貪看夕陽山<lb/>
　　　梁谿道中<lb/>
銅斗連聲拍浪婆蒲帆十幅下烟波官艙瓢大無簫鼓<lb/>
只似往來張志和<lb/>
　　　題杜牧尋春圖為吳園次<lb/>
<pb n="KR4f0038_WYG_013-10a"/>
春花零落霅溪邊説到尋春亦可憐太守風流今老矣<lb/>
不堪重畫杜樊川<lb/>
紅桃照水似胭脂人影衣香異昔時只合斜陽殘柳下<lb/>
重題一首杜秋詩<lb/>
　　　荅友人<lb/>
酒徒詞社總成虚白首相知按劍餘紅蓼花開秋鴈叫<lb/>
闗門正著絶交書<lb/>
　　　悼虎兒<lb/>
<pb n="KR4f0038_WYG_013-10b"/>
迢迢水驛江南夢寂寂黄花九日徂小睡山䕬書屋裏<lb/>
西風凉雨哭於莵<lb/>
樹似髧髦垂兩耳鳥如籹粔賣晴曛秋原野水長堤下<lb/>
新築童烏一小墳<lb/>
　　　移居尊水園祭盧南村先生<hi>並序</hi>
　杏花碎錦甲第空擬金張燕子烏衣風流徒稱王謝<lb/>
　春來秋去短墻喬木誰家物換星移滄海桑田無恙<lb/>
　所以他人入室每興慨於唐風若夫一枝可棲更寓<lb/>
<pb n="KR4f0038_WYG_013-11a"/>
　言於莊叟維兹南村先生尊水園者門臨眢井圃接荒<lb/>
　城徑則有三應同蔣詡之築柳何妨五真似陶潛之栽<lb/>
　竹屋紙忩酒痕歴歴青鞋布襪詩思泠泠取杜名亭祀<lb/>
　五郎於窔奥命胥鈔句見子美於羮墻何殊成都橋邊<lb/>
　住東屯而收稻不啻潁昌村裏坐桑下以受風久矣人<lb/>
　琴俱亡悲哉墓木已拱為某所有轉售於余於是啟戸<lb/>
　登堂焚香設座擔書而入老僕操篲頻來剪紙以招先<lb/>
　生吟魂不逺但愧潭潭華屋解嘲錯比揚雄稍喜垂垂<lb/>
<pb n="KR4f0038_WYG_013-11b"/>
　官梅東閣堪留何遜然而人非詹尹頻話卜居設使君<lb/>
　作伯通亦須賃廡昔子山江陵客舍乃宋玉之故廬右<lb/>
　丞輞口山莊實延清之舊宅此富兒俗子未許托此數<lb/>
　椽而明月清風常若懸其一榻也况聞蔡邕授羣書於<lb/>
　王粲謝朓割半氊於江郎迬迬傳之其人後日述為盛<lb/>
　事豈特盧敖化去存市㕓之一區田舍歸來賦小山之<lb/>
　叢桂已哉奠澆白墮祭告紫房齋署曰盧亭仍名杜凡<lb/>
　有半弓隙地亟令栽花何少二頃秫田儘堪釀酒南榮<lb/>
<pb n="KR4f0038_WYG_013-12a"/>
　北牖馴鶴堦前東柯西枝送鴻天際伶白吾友濁賢<lb/>
　清聖堆塵劉項詞人垓下大風衝口將書抵塞三間<lb/>
　屋願追問字之班用酒消融萬古愁聊效執鞭之慕<lb/>
二百年來無作者廣川今見一先生若教白監涪翁在<lb/>
鳳髓弦膠有定評<lb/>
草屋三間子美亭先生醉卧不曽醒空園竹柏多搖落<lb/>
九㸃齊山未了青<lb/>
前輩風流是我師苦心箋註少陵詩迢遥德水稱知已<lb/>
<pb n="KR4f0038_WYG_013-12b"/>
畫扇齋中對酒時<lb/>
三十年前公便死閒庭風月幾經春南村若有先生在<lb/>
小子當為灑掃人<lb/>
　　　題西齋夜話圖<hi>并序</hi>
　西齋三間爐一琴一竹几二酒甕四蠟炬二牀一寛<lb/>
　八尺長倍之堆書數百巻三人相向箕踞坐其上一<lb/>
　人烏衫白鬚揚頦微笑一人褐衣棕鞋慿隱囊似山<lb/>
　澤老癯一人面豐頰圓年獨少旁有侍姬蠻結雙鬟<lb/>
<pb n="KR4f0038_WYG_013-13a"/>
　著素熟衣齋外怪石老藤蒼松苦竹寫影忩上堦前<lb/>
　黃菊四五叢大放一童灌花一童守茶鐺為西齋夜<lb/>
　話圖<lb/>
黃菊數叢秋水外老藤一本竹忩前魂消斗帳濃香裏<lb/>
腸斷曉風殘月邊<lb/>
自作新篇付雪兒㸔他紅袖寫烏絲寒亭秪有雙鬟好<lb/>
何用花奴與段師<lb/>
文履輕裾作意新清歌妙舞屬何人老懐寂寞西風冷<lb/>
<pb n="KR4f0038_WYG_013-13b"/>
也向燈前賦洛神<lb/>
楓葉蘆花秋氣清不殊憔悴在江城今朝似遇白司馬<lb/>
為弄琵琶三兩聲<lb/>
江南江北暗悲傷嘹嚦西風雁一行最是驪歌聽不得<lb/>
曼聲莫唱小秦王<lb/>
　　　目昏<lb/>
花壓釵頭綴玉蟲燒鐙半夜課書功一般賦得寒儒分<lb/>
何不眼如王濬沖<lb/>
<pb n="KR4f0038_WYG_013-14a"/>
　　　耳聾<lb/>
四十八年成老翁一瓶社酒總無功旁人錯怪杜陵叟<lb/>
佯説耳從前月聾<lb/>
　　　齒落<lb/>
豁然第一牙辭去軟嚼牛<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>暗自傷早韭晩菘煨豆粥<lb/>
從今不食大官羊<lb/>
　　　鬚白<lb/>
黒髭換盡白髭生燒藥抄方染不成翻怪西齋圖畫好<lb/>
<pb n="KR4f0038_WYG_013-14b"/>
貌予老態太分明<hi>近作西齋夜話圖</hi>
　　　題恵元龍紅豆齋畫巻<lb/>
東禪東畔小園亭曲录眠牀傍短屏牆外半篙溪水白<lb/>
屋邊一畝藥苖青<lb/>
亂藤亞竹不闗門書本茶鐺野興存況是畫來真好手<lb/>
郭熙山子巨然村<lb/>
顔闔黔婁此宅東清貧格調略相同休言破壁無餘物<lb/>
數卷書兼兩石弓<lb/>
<pb n="KR4f0038_WYG_013-15a"/>
竒絶一株紅豆樹東禪一日一回過須知樹落詩人手<lb/>
傖父山䕬較若何<lb/>
　　　無題<lb/>
百頃烟波萬緑楊湖邊細雨睡鴛鴦采蓮船去人聲寂<lb/>
又斷蘇州刺史腸<lb/>
　　　春夜觀元龍子益對奕<lb/>
小伶低唱柘枝新一串謌喉妙入神酒過十巡夜三皷<lb/>
不妨我作爛柯人<lb/>
<pb n="KR4f0038_WYG_013-15b"/>
手剥黃柑佐舉杯楸枰一局興悠哉贏他紅豆詩千首<lb/>
勝賭宣城太守來<lb/>
　　　題長齋繡佛圖五首<hi>遇暴客後作</hi>
刀俎餘生莫問天如來接引去逃禪名香一瓣三升酒<lb/>
從此長齋繡佛前<lb/>
斷葷戒殺終須記罷酒停歌我不能僥倖佛容為弟子<lb/>
頽唐磊落一癯僧<lb/>
漫空天女散優曇雞唱參橫夢正酣乍醒斜㸔燈火照<lb/>
<pb n="KR4f0038_WYG_013-16a"/>
始知彌勒夜同龕<lb/>
嫁得黔婁百不宜何曽舉案與眉齊病中說向山妻道<lb/>
君似維摩法喜妻<lb/>
酒魔詩械亦須清打叠僧包放脚行擬結香山作禪伴<lb/>
竺乾師是古先生<hi>用白樂天齋戒詩略廣其意</hi>
　　　病足二首柬李陶菴<lb/>
芒鞵布襪總成虛孤負春光一月餘眼底花朝動逰興<lb/>
商量舁出小籃輿<lb/>
<pb n="KR4f0038_WYG_013-16b"/>
詞場酒社不須閒最苦髙眠日閉闗但有心情何用脚<lb/>
十分狂態白香山<hi>第三句即用白語</hi>
　　　濟南病中遲恵元龍不至却寄二首<lb/>
閒亭風月不多寛村笛山謌酒味酸何似濯纓湖畔好<lb/>
桃花萬樹待君㸔<lb/>
柳黄水緑亂峯青白雪樓邊歴下亭撲地飛花寒食近<lb/>
同君一哭李滄溟<lb/>
　　　移家濟南<lb/>
<pb n="KR4f0038_WYG_013-17a"/>
柳條初緑齊河道杏酪新沽濼水邊一輛青油小車子<lb/>
鮑姑在後葛洪前<lb/>
　　　友人書來詢予卜居所在<lb/>
卜居決意在湖鄉風雨春深底事忙近得一廬僅容膝<lb/>
柴門臨水兩垂楊<lb/>
　　　和恵元龍寄目存詩用紅豆齋韻<lb/>
依稀月觀與風亭窈窕花欄又紙屏湖上詩僧清興好<lb/>
坐㸔七十二峯青<lb/>
<pb n="KR4f0038_WYG_013-17b"/>
野日山光擁寺門書籖畫粉竹房存他年再入江南路<lb/>
訪爾橙黄橘緑村<lb/>
山薑僧舍㟙峯東為畫新圖行脚同酒注瓦盆寛似海<lb/>
杖挑破衲曲如弓<lb/>
青山白社野情多有日東禪著屐過得遇逺公成一笑<lb/>
溪邊相送又如何<lb/>
　　　海棠八絶句<lb/>
花朝過了無乾日寒食風多絶可憐獨有今宵好佳景<lb/>
<pb n="KR4f0038_WYG_013-18a"/>
不晴不雨海棠天<lb/>
今日狂夫分外狂愛花便死亦何妨自逃禪後無他好<lb/>
一事闗心是海棠<lb/>
斜挿一枝烏㡌簷紛紛數片落書籖多情燕子趂人舞<lb/>
解事香醪如蜜甜<lb/>
心情冷淡久成灰強到花邊醉一回多謝海棠解憐我<lb/>
株株爭為老夫開<lb/>
低回<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>事淚沾襟曲录眠牀日苦吟忽遇海棠如快友<lb/>
<pb n="KR4f0038_WYG_013-18b"/>
一畨痛飲話知音<lb/>
只宜清坐弄滂葩髙燭紅粧一抺霞急管繁絃須住手<lb/>
莫教唐突海棠花<lb/>
小臣牘奏玉皇前花盛如人正少年爛漫從今不凋謝<lb/>
朱顔長駐酒杯邊<lb/>
倩誰為借䕶花旛誤損紅芳柳氏園安得移來長伴我<lb/>
山薑屋角讀書軒<hi>柳氏園二株最盛</hi>
　　　送周生南歸<lb/>
<pb n="KR4f0038_WYG_013-19a"/>
河魚出水論斤賣羅醖傾瓶試入脣初夏眉園好風景<lb/>
鶯啼花落送歸人<lb/>
竹竿小巷三年住硬餅酸虀暗斷腸不是風流蕭思話<lb/>
誰憐顧曲一周郎<hi>謂韓坡</hi>
重重水緑山青裏漠漠蠶絲麥穂邊譜入謌詞塗作畫<lb/>
李營丘與柳屯田<lb/>
野樹櫻桃顆顆紅黃鸝微雨酒旗風疲驢破帽江村路<lb/>
自掃鵞溪粉本中<lb/>
<pb n="KR4f0038_WYG_013-19b"/>
　　　九日同恵元龍作<lb/>
新蠏買來十餘輩芋魁掘得兩三筐幅巾短褐秋忩下<lb/>
細讀陶詩醉一場<lb/>
雞肥酒熟野人家小巷茅堂雁陣斜可笑老夫多態度<lb/>
白頭烏帽挿黃花<lb/>
齋厨炊熟菊花糕入箸酸虀似冷淘紅豆吟成詩六首<lb/>
兩人鬭飲亦分曹<lb/>
寒夜城樓打二更四隣碪杵寂無聲一年最是重陽好<lb/>
<pb n="KR4f0038_WYG_013-20a"/>
苦茗殘碁坐到明<lb/>
　　　讀東坡集偶題<lb/>
一代文章蘇長公泉源萬斛自稱雄前身直是昌黎子<lb/>
磨蠍由來守命宫<lb/>
文詞弛禁政和年始有眉山墨跡傳道士恰從天上至<lb/>
曽逢奎宿玉皇前<lb/>
小坡著作來儋耳孫覿才名亦絶倫宦者更竒梁守道<lb/>
屬毛離裏説先臣<lb/>
<pb n="KR4f0038_WYG_013-20b"/>
恵州禪寺朝雲死也似香山别柳枝寂寞沙洲人不見<lb/>
雲藍小袖又生兒<lb/>
詞桀蘇門六君子風流文采一時新坡公賞識原竒絶<lb/>
元祐年間盡黨人<lb/>
　　　僕逃二首<lb/>
蠻奴散去竟何之冷落休官異往時我愧不如蕭潁士<lb/>
愛他博奥受鞭笞<lb/>
長鬚赤脚無妨去鬻馬騎驢興不違自笑還勝白太傅<lb/>
<pb n="KR4f0038_WYG_013-21a"/>
春隨樊子不曽歸<lb/>
　　　油燈<lb/>
三更寒漏不曽眠一椀松肪且自煎翻怪冦公庖匽裏<lb/>
鄧州花燭費多錢<lb/>
　　　九日無菊<lb/>
東籬正直菊花天陶令初歸亦可憐多少白衣來送酒<lb/>
如何不見傅延年<lb/>
　　　對鏡<lb/>
<pb n="KR4f0038_WYG_013-21b"/>
只合空山結草廬雪深一尺夜燈虚䝉頭綘帕袍山繭<lb/>
不讀兵書讀道書<lb/>
　　　贈别<lb/>
酒鈎歌扇總闗情不用何戡唱渭城數朶黃花留客醉<lb/>
一林紅葉送人行<lb/>
　　　吕鐵翁恵方舄<lb/>
經秋病卧掩巖荆門外何曽半步行可怪鐵翁太多事<lb/>
一雙解脫與田生<hi>解脫履名見南史</hi>
<pb n="KR4f0038_WYG_013-22a"/>
　　　無題<lb/>
河邊有樹是相思裊裊春風初嫁時鳳尾香羅紅豆蔲<lb/>
繁欽合作定情詞<lb/>
　　　送友還蜀<lb/>
渭城斜日連芳草棧道春風送馬蹄叠叠青山㸔不厭<lb/>
雙鴻已下浣花溪<lb/>
萬里宅荒緑樹稠荼蘼開謝幾經秋歸家且酌郫筒酒<lb/>
坐㸔橋邊錦水流<lb/>
<pb n="KR4f0038_WYG_013-22b"/>
　　　過臨清<lb/>
王門詞客衛河濵來弔清淵謝茂秦妬爾風流眇君子<lb/>
當年賈扣嫁詩人<lb/>
　　　天雄北郭見人家園中雙鶴<lb/>
我欲開籠縱君去凌風萬里上青㝠世人黒白何曽識<lb/>
悔注從前相鶴經<lb/>
　　　潞王墳<lb/>
石馬荒涼草徑斜殘僧一二少人家陵園今作山腰寺<lb/>
<pb n="KR4f0038_WYG_013-23a"/>
落地斑斑雨後花<lb/>
　　　王氏園亭在百門泉南岸<lb/>
茶鐺藥竈讀書堂上下林巒曲抱塘倘許平分三畆宅<lb/>
多栽竹子種垂楊<lb/>
　　　孫登祠二首<lb/>
亂石參差暮靄封有人清嘯欲相從葛巾野服天微雨<lb/>
已到蘇門第一峯<lb/>
牕外忽聞鸞鳯音一聲長嘯上嶙峋嵇康三載從逰者<lb/>
<pb n="KR4f0038_WYG_013-23b"/>
翻媿山間作炭人<lb/>
　　　邵子祠<lb/>
一峯突兀挿青天深澗平岡又接連直上堯夫祠畔望<lb/>
白楊老鸛夕陽前<lb/>
　　　見貧道士<lb/>
村口桃花餅餌香橫拖藤杖覔齋糧丹經寫就成何用<lb/>
不信全無辟榖方<lb/>
　　　毘耶寺<lb/>
<pb n="KR4f0038_WYG_013-24a"/>
徙倚三株佛院松靜聽雨後講時鐘無端縣令知逰寺<lb/>
偏在夕陽山下逢<lb/>
　　　偶題泉上壁<lb/>
髙山流水路層層帽影鞭絲興倍増兩日百門泉上住<lb/>
相隨只有一琴僧<lb/>
　　　題趙千里海天圖巻<lb/>
海濶天空真快哉神山況有好樓臺世間受用唯徐福<lb/>
奉使求仙竟不回<lb/>
<pb n="KR4f0038_WYG_013-24b"/>
　　　題蘇漢臣畫<lb/>
十數嬰兒妙入神水邊逰戲任天真翻嫌㸃爾童心減<lb/>
冠者何須五六人<lb/>
　　　題胡循齋小像<lb/>
梅花百本三重閣紅袖雙姬數巻書詩人住在神仙宅<lb/>
年紀才過二十餘<lb/>
<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>年曽作水曹郎何遜同吟亦不妨今日輸君官閣裏<lb/>
獨添如許好篇章<lb/>
<pb n="KR4f0038_WYG_013-25a"/>
　　　臨漳縣<lb/>
英雄作用豈人同帳伎西陵落日中别事看來總遺臭<lb/>
分香賣履是英雄<lb/>
　　　恨這關<lb/>
楚塞原來霄漢間青山一髪入荆蠻子規啼盡行人少<lb/>
風雨瀟瀟恨這關<lb/>
　　　午日<lb/>
安石榴花寂寞開三閭古廟抱荒臺沌陽渡口停舟處<lb/>
<pb n="KR4f0038_WYG_013-25b"/>
買得蠻村角黍來<lb/>
　　　陸羽祠<lb/>
烟波淼淼月泠泠雁陣鷗羣散逺汀鴻漸祠邊浮棹過<lb/>
閒挑燈火讀茶經<lb/>
　　　姊歸廟<lb/>
髙唱滄浪沔口東於菟鄉裏弔秋風屈原廟與女嬃宅<lb/>
盡在白蘋紅蓼中<lb/>
　　　食筍<lb/>
<pb n="KR4f0038_WYG_013-26a"/>
繡佛長齋已數年武昌況少買魚錢泊舟風雪樊湖口<lb/>
㕘透今朝玉板禪<lb/>
　　　采石磯重登太白樓有感題壁<lb/>
燃犀波動石皆動尺木畫存松亦存再上青蓮樓上望<lb/>
漫天風雪大江昏<hi>二上字各意</hi>
　　　渡揚子江<lb/>
峭帆落日大江流鐵甕城邊葉葉舟遙望三山如有約<lb/>
風濤十里不知愁<lb/>
<pb n="KR4f0038_WYG_013-26b"/>
　　　舟發揚州偶感脚疾適友人折柬將赴飲先投<lb/>
　　　　以詩<lb/>
楚尾呉頭行路難二分明月下江干彦威半作襄陽士<lb/>
慚愧齊名釋道安<lb/>
歌舞罇罍一輩新玊鈎斜畔迥無塵蛾眉樓上何妨笑<lb/>
㸔我蹣跚蹩躠人<lb/>
　　　送程梓園歸里<lb/>
水淺風桑十幅蒲潞河楊柳客船孤送君思倩唐寅手<lb/>
<pb n="KR4f0038_WYG_013-27a"/>
為作黃山御史圖<hi>梓園有唐伯虎畫予每索之不得</hi>
江上春風路上花計程榖雨可還家寄余寳物還須記<lb/>
十笏隃糜二餅茶<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0038_WYG_013-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古歡堂集卷十三<lb/>
</p>
<p>
</p>
  </div>
</body>
</text>
</TEI>
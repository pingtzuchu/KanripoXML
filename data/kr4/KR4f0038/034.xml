<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古歡堂集巻三十四</head>
    <p>
<pb n="KR4f0038_WYG_034-1a"/>
欽定四庫全書<lb/>
　古歡堂集巻三十四　　　戸部侍郎田雯撰<lb/>
　　跋<lb/>
　　　讀老莊跋<lb/>
諸子以子稱獨道德南華以經名則老莊之學勝於諸<lb/>
子明矣仲尼猶龍之言尊老氏也人生而靜天之性也<lb/>
感物而動性之欲也漢儒取入禮記遂以為經若使宋<lb/>
儒知其出於老氏則必加譏評矣逍遥遊盡性也齊物<lb/>
<pb n="KR4f0038_WYG_034-1b"/>
論窮理也養生主修身也邵堯夫云庖人雖不治庖尸<lb/>
祝不越樽俎而代之言君子思不出其位也楊龜山曰<lb/>
逍遥遊一篇子思所謂無入而不自得也莊子之合於<lb/>
中庸又如此此其所以經也宋儒於漢儒之擬經者皆<lb/>
斥之馬融之論禮樂誕矣束晳之補華黍贅矣揚雲之<lb/>
作太𤣥妄矣史遷之實録司馬彪之九州春秋麟筆之<lb/>
玷矣王通之續書孔衍之漢魏尚書典謨之累矣力詆<lb/>
漢儒不遺餘力而謂之叛經僭經也何哉<lb/>
<pb n="KR4f0038_WYG_034-2a"/>
　　　讀孔叢子跋<lb/>
孔叢子抗志篇曰衛公子交見於子思曰先生聖人之<lb/>
後執清髙之操交不敏竊慕下風願師先生之行幸顧<lb/>
恤之子思曰公子不宜也今公子紹康叔之業處戰伐<lb/>
之世當務收英雄保其疆土非所以明臧否立規檢修<lb/>
匹夫之行之時也夫匹夫之行何為者也豈無益於人<lb/>
之家國而故為此言歟又儒服篇曰儒者包衆美兼六<lb/>
藝動靜不失中道如此或病其言之自相矛盾也非也<lb/>
<pb n="KR4f0038_WYG_034-2b"/>
亦猶莊子之毁仲尼正所以尊仲尼也非毁仲尼也毁<lb/>
彼假仲尼之道而流為偽儒者也故世之病莊子者皆<lb/>
不善讀莊子者也病叢子者亦不善讀叢子者也<lb/>
　　　讀商子跋<lb/>
商鞅開塞耕戰數篇可謂工於富強之術矣然可用於<lb/>
秦而不可用於魏葢秦之俗敝久矣用之則大治若用<lb/>
於魏則多事更張適足以釀禍亂鞅之去魏而仕秦也<lb/>
豈待公叔座之激景監之言而乃識去就哉鞅曰一賞<lb/>
<pb n="KR4f0038_WYG_034-3a"/>
一教一刑揆其㫖亦政刑德禮竝用之意未始非治國<lb/>
之大道也迨慮其説之不行而遂專一於刑雖殘刻暴<lb/>
虐有所不暇恤耳王安石天不足畏之説亦由乎此其<lb/>
積怨蓄禍以至於敗也宜哉甚矣刑名之學不足法而<lb/>
執拗偏倚之用大為世道人心害不可不知也趙良之<lb/>
言曰五羖大夫之相秦也功名藏於府庫德澤施於後<lb/>
世及其死男女流涕童子不歌謡舂者不相杵嗚呼誠<lb/>
賢矣哉<lb/>
<pb n="KR4f0038_WYG_034-3b"/>
　　　讀鬼谷子跋<lb/>
戰國之士雋邁譎變者多矣而騁其才氣以自放於文<lb/>
章者唯鬼谷子最著今讀其捭闔反應内揵抵巇飛箝<lb/>
忤合揣摩權謀諸篇抑何竒也大約出自隂符深於老<lb/>
氏而自逞一代之雄此其所以竒耳郭璞遊仙詩云青<lb/>
溪千餘仞中有一道士借問此阿誰云是鬼谷子景純<lb/>
之愾慕其人如此余嘗謂人之經濟學術未有無其傳<lb/>
者儀秦為鬼谷之傳人而縱横之説成房魏為河汾之<lb/>
<pb n="KR4f0038_WYG_034-4a"/>
傳人而貞觀之佐顯雖邪正殊途遭時各異其間授受<lb/>
淵源要非偶然也鬼谷子不見於他書隋志始有之唐<lb/>
四庫以為蘇秦之書秦記云周時隱士自號鬼谷先生<lb/>
又世稱鬼谷子嘗有書責儀秦夫何以責之無乃自悔<lb/>
其教之不精而恥彼學之未至歟<lb/>
　　　讀鬻子跋<lb/>
鬻熊楚人年九十見文王王曰老矣鬻子曰使臣捕獸<lb/>
逐麋已老矣使臣坐策國事尚少也文王師之著書十<lb/>
<pb n="KR4f0038_WYG_034-4b"/>
二篇前人謂其理致通逺㫖趣恢宏織組仁義經緯家<lb/>
邦實先達之真言為諸子之首唱愚以為其文俚其詞<lb/>
戔必後世偽作之書無足稱述也且其中引魯周公衞<lb/>
康叔年代相去逺甚讀者察之　按賈誼新書所引鬻<lb/>
子七條皆正言確論兹本無之又文選引鬻子武王率<lb/>
兵車以伐紂紂虎旅百萬列於商郊起自黄鳥至於赤<lb/>
斧三軍之士莫不失色今本亦無知為偽書無疑矣<lb/>
　　　讀子華子跋<lb/>
<pb n="KR4f0038_WYG_034-5a"/>
晉趙簡子殺竇犢舜華孔子為作臨河之操子華子却<lb/>
其聘而弗顧可謂有知幾之哲矣及其老也館於晏平<lb/>
仲氏著書數十篇言數則本乎易言治則崇堯舜言道<lb/>
則尊孔子斯其為聖人之徒也歟至於符瑞必黜鼎湖<lb/>
有辨尤非春秋之世談天炙轂諸家所可及卒章云宣<lb/>
王時吾宗君實董六師盖程伯休父之後也苐篇中引<lb/>
中行氏已是戰國時人孔子贈一章當是因家語韓詩<lb/>
外傳而傅㑹者讀之疑為偽書焉劉歆七畧叙稗官小<lb/>
<pb n="KR4f0038_WYG_034-5b"/>
説以周書為首即晉代所伐冡汲冡周書也今所傳者<lb/>
什之一耳其中言舜囚堯禹距舜伊尹通末喜太甲殺<lb/>
伊尹武王斬紂皆害義傷教之甚太史公信之以斬紂<lb/>
事入史記亦誣甚矣<lb/>
　　　王叔明琵琶行畵跋<lb/>
杜甫觀公孫大娘舞劔器行小序古致錯落姿態竒横<lb/>
如青天數峯晴霞上下入其中莫可端倪申聰山謂詩<lb/>
不大佳取宫中侍女八千人公孫劔器初第一二句而<lb/>
<pb n="KR4f0038_WYG_034-6a"/>
已以余評之首四語説盡無餘味連用㸌如矯如來如<lb/>
罷如只是形容套語羿射九日落羣帝驂龍翔雷霆收<lb/>
震怒江海凝清光設想平常五十年間似反掌以下又<lb/>
復太露收處老夫二語音節蹙縮大失驚人本色小序<lb/>
工而詩轉遜矣惟中四句云臨穎美人在白帝妙舞法<lb/>
曲神揚揚與余問答俱有以感時撫事増惋傷白香山<lb/>
琵琶行一篇擴充之脱化粉本於此雅妙無匹所謂分<lb/>
其餘技足了十人少陵所以不可及也<lb/>
<pb n="KR4f0038_WYG_034-6b"/>
　　　龍淙帖跋<lb/>
余昔嗜摹官奴帖苦無善本及學之無成亦漸已之曾<lb/>
作詩云十指如椎筆如杵有鬼若踞秋毫顛閉門客謝<lb/>
管城子老研取作支頭磚是也後得涪公墨蹟嗜之更<lb/>
篤又願學焉而未逮余雖不知書而於世之以書名者<lb/>
輒敢論其工拙今在夜郎見范公龍淙帖禇公絶倫遂<lb/>
驚嘆為莫及雪消風柔紅茶花二本大放安得此老解<lb/>
衣槃薄疾書澄心堂百紙餉我耶因並題於巻末春蚓<lb/>
<pb n="KR4f0038_WYG_034-7a"/>
秋蛇自顧生悔<lb/>
　　　林處士銘跋<lb/>
此吾友曹生所作為文古奥遒邁有昌黎竒崛之氣熊<lb/>
熊琅琅可誦也内綴數語云儒者數行墨有時珍重慳<lb/>
惜雖重貨不與易強威不能奪韋貫之拒裴均之銘不<lb/>
納萬縑孫盛不懾門户之禍而改枋頭是也余閲之不<lb/>
能無議焉曹生既作此文揆其意又若有所不屑者將<lb/>
自視其文之可傳而髙自位置歟抑恐言之失實貽世<lb/>
<pb n="KR4f0038_WYG_034-7b"/>
譙讓而故為支飾脱卸之詞歟考貫之沈厚寡言與人<lb/>
交終歲無欵曲不為偽辭以悦人曹生果如是耶盛與<lb/>
殷浩齊名所著晉陽秋詞直理正稱良史焉不改枋頭<lb/>
雖禍及門户不顧亦非明哲之道區區林處士一銘又<lb/>
大不相侔也夫人有一善之行君子亟稱之吾儒有心<lb/>
救世正藉此以淑人心挽頺俗又往往採片長發之為<lb/>
文章以傳世而行逺況林處士實有善之可稱哉善可<lb/>
稱而已不深知之不為作銘可也銘既作矣而又為支<lb/>
<pb n="KR4f0038_WYG_034-8a"/>
飾脱卸之詞吾不解其何説也文章固不可不珍重慳<lb/>
惜也珍重慳惜之太過而文章亦日少封禪書誠文章<lb/>
之大者可數十上乎余曾有詩云少時便愛遂初賦老<lb/>
去終無封禪書聊以述懷亦用譏曹生也<lb/>
　　　石鼓詩跋<lb/>
嘗考以石鼔為周宣王獵碣者韓愈張懷瓘竇<graphic n="KR2116" url="https://raw.githubusercontent.com/kanripo/KR-Gaiji/master/images/KR2116.png" mimeType="image/png"/>也謂<lb/>
文王鼓至宣王而鋟以詩者韋應物也謂成王鼓以左<lb/>
傳岐陽之蒐證之者程琳董逌也謂出宣王時史籀書<lb/>
<pb n="KR4f0038_WYG_034-8b"/>
者蘇軾趙明誠也斷為秦鼔合於秦斤秦權又以岐陽<lb/>
秦地秦好田獵是詩作於獻公前襄公後者鄭樵鞏豐<lb/>
也然皆傅㑹之論不足據惟歐陽修辯漢桓靈時金石<lb/>
多磨泐此文細而鋟淺不應二千年尚在又字法古詩<lb/>
與雅頌同漢多博古好竒之士不應畧而不道又隋藝<lb/>
文志録及始皇刻石㜑羅門外國書不應獨無石鼓遺<lb/>
近摭逺其説似矣金時馬子卿則辯為宇文周造焦竑<lb/>
以蘇綽傳證之云周文十一年狩岐陽孝武保定元年<lb/>
<pb n="KR4f0038_WYG_034-9a"/>
再狩岐陽命綽倣大誥則詩體倣詩可知然此亦影響<lb/>
臆度烏足為鼓文確論哉予按鼓文有呉人鄰亟朝夕<lb/>
儆惕語周宣時呉未通諸夏安得有此又周之文武無<lb/>
藝祖稱而鼓文又云進獻用特歸格藝祖嘗觀宇文祭<lb/>
河神誥自稱其先世為藝祖且周與陳接壤陳建國呉<lb/>
地故應有呉人之戒由此以言石鼓為宇文周物無疑<lb/>
如執小篆科斗以訂是非則六朝人豈無善摹之者亦<lb/>
未為通論也元馬虛中絶句云獵碣鐫功事惘然摩娑<lb/>
<pb n="KR4f0038_WYG_034-9b"/>
壞石臥寒煙昌黎已道文殘缺又較昌黎五百年令人<lb/>
涵泳無盡桐髙詩中互据一説正不妨並存以竢折衷<lb/>
於後之雕摉宏博者<lb/>
　<lb/>
　<lb/>
　<lb/>
　<lb/>
　古歡堂集巻三十四<lb/>
</p>
<p>
</p>
  </div>
</body>
</text>
</TEI>
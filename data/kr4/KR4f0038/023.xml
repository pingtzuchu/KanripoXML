<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古歡堂集卷二十三</head>
    <p>
<pb n="KR4f0038_WYG_023-1a"/>
欽定四庫全書<lb/>
　古歡堂集卷二十三　　　户部侍郎田雯撰<lb/>
　　雜著<lb/>
　　　白雲司引議<lb/>
司寇掌邦禁詰奸慝刑暴亂是其職也尚書主之左右<lb/>
侍郎輔之十四司郎官分理之劉熙釋名曰尚上也言<lb/>
最在上總領之也韋昭辨釋名云尚猶奉也司郎言事<lb/>
當省案平處奉之故曰尚書也尚衣尚食尚主亦然春<lb/>
<pb n="KR4f0038_WYG_023-1b"/>
秋傳曰百官承事朝而不夕承事者言事而奉其文書<lb/>
也漢書官名尚書義實取此如淳漢書注曰主天子文<lb/>
書曰尚書郎官之趨立案前而奉其文書蓋古制也<lb/>
　　　又<lb/>
子産鑄刑書商鞅鑄刑鼎鄧析竹刑則書於竹簡矣漢<lb/>
杜周傳不循三尺法謂以三尺竹簡書法律也朱博亦<lb/>
云奉三尺律令以從事鹽鐵論亦云三尺四寸之律故<lb/>
謂之三尺<lb/>
<pb n="KR4f0038_WYG_023-2a"/>
　　　又<lb/>
漢初三章不可行矣蕭何因李悝法經六篇益為九篇<lb/>
叔孫通増為十八篇趙禹張湯増至三百五十九章網<lb/>
已密矣唐之律令格式房𤣥齡増損隋制而為之科條<lb/>
雖簡文義艱澁律令之講讀不已難乎宋臣竇儀上刑<lb/>
統三十卷後刑部侍郎方滋復上斷例七十卷於是刑<lb/>
獄之事不問律之當否而問例之有無明嘉萬問重加<lb/>
釐訂然律或重而難行者則例常從輕不無過輕而失<lb/>
<pb n="KR4f0038_WYG_023-2b"/>
之縱律或輕而易犯者則例常從重不無過重而近於<lb/>
苛總而論之例有時為重輕而律則一定不可易也雖<lb/>
然世儒多言用例之非矣漢儒之引經斷獄非即用例<lb/>
之權輿乎<lb/>
　　　又<lb/>
律章句馬鄭諸儒十有餘家魏明帝詔但用鄭氏章句<lb/>
范蜀公曰律之義有八以准皆各其及即若如春秋之<lb/>
凡宋莒公曰應從而違堪供而闕此六經之亞文也<lb/>
<pb n="KR4f0038_WYG_023-3a"/>
　　　又<lb/>
蔡邕傳一入牢獄當爲楚毒所廹促以飲章情詞何縁<lb/>
復聞飲猶隱却告人姓名今之匿名文書也司刑者所<lb/>
勿聽矣<lb/>
　　　又<lb/>
聽訟不惜民命寃氣鬱結便不可解如彭生之托於豕<lb/>
戚姬之托於犬子胥怒濤伯有介馳皆理所必至無足<lb/>
異者<lb/>
<pb n="KR4f0038_WYG_023-3b"/>
　　　又<lb/>
昔人云犴戶苔生囹圄籥動載酒屬車幸無寃氣觀囚<lb/>
軍府或聽鳴琴張文成所以贊徐有功也<lb/>
　　　又<lb/>
鹽鐵論云秦法繁於秋荼而密於凝脂此深為酷刑之<lb/>
喻者<lb/>
　　　又<lb/>
古者明刑弼教教之衰而刑至於不勝用徃徃斷死於<lb/>
<pb n="KR4f0038_WYG_023-4a"/>
前觸禁於後司刑者又復以私意行之窶人之屬寡營<lb/>
戴盆千金之子避嫌抵璧内設成心則執此規彼槩操<lb/>
一切之法外狃故牘則便襲憚更莫開一面之網或矜<lb/>
智巧以為聰明或持姑息以惠奸宄上則視堂官之趨<lb/>
向而輕重其手下則惑胥吏之浮言而二三其見甚且<lb/>
分牒便了而不察事情之曲折立判稱捷而不知訟端<lb/>
之原委出入顛倒與吏為奸飢寒瘐斃沈滯不問犯者<lb/>
既已伏辜必令妄及平民以為誅求之計罪人不即疏<lb/>
<pb n="KR4f0038_WYG_023-4b"/>
決必令廣扳富戶以為賄囑之媒囹圄桁楊之間白日<lb/>
暗而無光長夜漫而弗旦豈不大可歎哉<lb/>
　　　又<lb/>
仲尼歎子産遺愛而惠與義必兩稱之二者不可偏用<lb/>
也專用猛則玉石俱焚一味寛則公私皆廢不猛不寛<lb/>
唯其是而已矣今之寛非惠也縱也今之猛非義也刻<lb/>
也刑之偏頗而纇戾獄之放縱而紛亂不可不察矣<lb/>
　　　又<lb/>
<pb n="KR4f0038_WYG_023-5a"/>
仁者不期於弛刑期於刑當其罪昔人謂求其生而不<lb/>
得然後死之則死者與我之心皆無憾夫必死者與我<lb/>
之心兩無憾則其所全活者多矣<lb/>
　　　又<lb/>
典獄者一日之間所斷刑獄咸當其辜無妄羅織無輕<lb/>
斬艾將夢寐而魂寧檢㸃而心慊是自然之福自我造<lb/>
之不然悞戕民命反之幽獨其自誅也甚於鬼神之誅<lb/>
我也可不慎歟<lb/>
<pb n="KR4f0038_WYG_023-5b"/>
　　　又<lb/>
凡伏雌至弱也然狸貛或搏其雛必奮翼擊之不慮弗<lb/>
勝典獄者於孤獨母子之間務矜全之可矣<lb/>
　　　又<lb/>
蕭望之曰爰及矜人哀此鰥寡上惠下也雨我公田遂<lb/>
及我私下急上也獄得其平則人皆化之鴟梟且為鳳<lb/>
凰稂莠皆為嘉穀矣<lb/>
　　　又<lb/>
<pb n="KR4f0038_WYG_023-6a"/>
古設官分職唯刑官以士師名蓋以典獄之官必明禮<lb/>
義備道徳通經術者斯克居之示後世知刑官之重蓋<lb/>
以其能惜民命耳<lb/>
　　　又<lb/>
講讀律令古重之矣其文艱澁其義隱晦王肯堂一注<lb/>
最為明切然行之久而多所變更未盡合也昔北魏置<lb/>
律博士轉相授受宋神宗置律學設教授試律義豈無<lb/>
謂哉<lb/>
<pb n="KR4f0038_WYG_023-6b"/>
　　　又<lb/>
秋官一名長流顔氏家訓㦯問曰何故名治獄叅軍為<lb/>
長流耶答曰帝王世紀云帝少昊崩其神降於長流之<lb/>
山於祀主秋按周禮秋官司寇主刑罰長流之職漢魏<lb/>
捕盜掾耳晉宋以來始為叅軍上屬司寇故取秋帝所<lb/>
居為嘉名焉按山海經長流之山流作留則長音常復<lb/>
何疑<lb/>
　　　又<lb/>
<pb n="KR4f0038_WYG_023-7a"/>
張湯少時鞫鼠一事天資刻薄已胎於此漢書不列酷<lb/>
吏說者謂孟堅與其裔孫純同時遂拔湯於酷吏而别<lb/>
置之以爲史法失實余按漢書湯傳全襲史記未嘗少<lb/>
有裁損即其於趙禹朱買臣傳中又復連類及之讀者<lb/>
徃徃疾首蹙額以湯為酷吏之尤然則湯為酷吏雖以<lb/>
孟堅欲曲爲之諱不可得而其子若孫四世顯貴亦不<lb/>
能掩乃祖父鍥薄之行則世之甘爲酷吏而不䘏者夫<lb/>
亦可以知所鑒矣<lb/>
<pb n="KR4f0038_WYG_023-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古歡堂集卷二十三<lb/>
</p>
<p>
</p>
  </div>
</body>
</text>
</TEI>
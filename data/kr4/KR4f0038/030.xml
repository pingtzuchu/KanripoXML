<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古歡堂集巻三十</head>
    <p>
<pb n="KR4f0038_WYG_030-1a"/>
欽定四庫全書<lb/>
　古歡堂集巻三十　　　　户部侍郎田雯撰<lb/>
　　記<lb/>
　　　雁塔題名碑記<lb/>
德州南城上巽位有浮屠三層孤峰竦立曰雁塔考元<lb/>
史崔敬傳言至正間州無城郭明洪武三十年垣堞以<lb/>
興塔與城並建此雁塔之權輿乎塔腹寛如屋鑿壁納<lb/>
石鐫甲乙科姓氏於其上明洪武甲戌科劉撝謙為始<lb/>
<pb n="KR4f0038_WYG_030-1b"/>
至崇禎癸未科榮爾竒止凡進士六十一人又洪武庚<lb/>
午科張璞郭麟為始至崇禎壬午科宋炳止凡舉人一<lb/>
百九十六人萬厯四十年壬子濟南同知孫森立石督<lb/>
刻蓋倣唐慈恩寺塔之遺制也嵗乆塔圮余於康熈壬<lb/>
申重修之補石二一列進士姓氏自我<lb/>
朝順治丙戌科至康熈乙丑科凡十六人一列舉人姓<lb/>
氏自順治乙酉科至康熈庚午科凡二十八人工既畢<lb/>
塔復以完因泚筆而紀其事曰按西域記云昔有比丘<lb/>
<pb n="KR4f0038_WYG_030-2a"/>
見雙雁飛翔忽一雁投下自隕於是瘞雁建塔故謂之<lb/>
雁塔又長安志云慈恩寺隋無漏寺故地唐髙宗在春<lb/>
宫時為文德皇后立故名慈恩浮圖六級崇三百尺依<lb/>
西域窣堵波制度至尊逰豫秋登報恩浮圖從者獻菊<lb/>
花酒稱夀此雁塔所由始杜甫登慈恩寺塔詩乃傷天<lb/>
寳時事於文章人才之故未嘗一語及之與科名無渉<lb/>
也自唐人及第後有題名於慈恩寺塔者遂為故事州<lb/>
之有雁塔殆以此歟前明二百七十餘年我<lb/>
<pb n="KR4f0038_WYG_030-2b"/>
朝五十年甲乙科姓氏歴歴備載於石余生也晚不及<lb/>
見前賢之行事其得之父老之傳聞或以文章名或以<lb/>
節義顯流風遺牒猶有存者夫州之科名稱盛也所望<lb/>
於後之來者獨斤斤于科名之盛已哉是為記<lb/>
　　　董顔書院碑記<lb/>
德州有董顔書院漢董仲舒唐顔真卿合祠也祠州守<lb/>
北海馬公明瑞創之時萬厯四十三年也先大夫麗水<lb/>
公重修之我<lb/>
<pb n="KR4f0038_WYG_030-3a"/>
朝順治十年也德州為仲舒故里真卿平原太守故合<lb/>
祠之祠在屯氏河東滸水驛之西前孝亷李公誠明作<lb/>
碑記載於州乘然自其創也距先大夫重修之日未五<lb/>
十年自重修以迄今日忽已四十年矣所存一斷碣横<lb/>
陳於路側龜趺沒泥甃中漫漶磨滅莫可辨過其下者<lb/>
猶得識其故處盛衰興廢之感未嘗不欷歔太息也彼<lb/>
老氏之宫梵王之宅非不久且廢也而敗瓦壊垣規模<lb/>
麤具未有荒烟野草陳跡茫然如兹祠之甚者嵗康熈<lb/>
<pb n="KR4f0038_WYG_030-3b"/>
壬申余小子以棘人偶至其地見夫長河一綫帆影垂<lb/>
空棗葉桞花夕陽在樹憑弔流連者久之謀所以復之<lb/>
而民居左石鱗次舊基敚去其半不可與爭因購吕氏<lb/>
止園之後屋葺治丹雘置兩主於上俾俎豆無闕先大<lb/>
夫意也余小子體先大夫意而推廣之以漢蕭望之匡<lb/>
衡東方朔配饗望之為平原太守衡為平原文學皆有<lb/>
功於經學者曼倩里人厭次村在州城東二十里明人<lb/>
盧公世㴶生平蕭疎曠達有曼倩遺風晚年以詩酒自<lb/>
<pb n="KR4f0038_WYG_030-4a"/>
放全其大節故並祀於一堂夫前人有其志與其事後<lb/>
之人不能繼述之不孝也鄉有大儒名臣而使之淹沒<lb/>
無聞士大夫之恥也嗟乎千百世而下曩哲之陳跡常<lb/>
存瞽宗之風流不墜豈易得哉豈易得哉<lb/>
　　　重修安平縣學碑記<lb/>
安平之有學自前明崇禎庚午始越今康熈庚午蓋六<lb/>
十年矣夫以六十年之久其間兵燹多故茂草丘墟者<lb/>
㡬何年學興而人才以成學廢而人才以壊泥是説者<lb/>
<pb n="KR4f0038_WYG_030-4b"/>
果信而有徵歟竊考十五國之風鄭在周畿之内非無<lb/>
學校也子衿三章城闕佻達之刺詩人傷焉子産為政<lb/>
輿人誦之以為能教其子弟而當時有毁學校之説無<lb/>
禁其非者魯禮義之邦也泮宫之作猶待僖公則從前<lb/>
闕略可知然士之生其時者槩不乏𢎞通俊偉之英足<lb/>
以從政而顯於當世此其故何也若是則人才之成壊<lb/>
似無與於學校之興廢吾儒反覆不得其説舛謬逰移<lb/>
而申韓莊老之習詭言邪行蠭談涌辯無惑乎紛紛日<lb/>
<pb n="KR4f0038_WYG_030-5a"/>
啟世道人心不亦大可慮耶余嘗論之子曰民可使由<lb/>
之不可使知之蓋為民之愚者言之也民之秀則可使<lb/>
知者惟其知可以行其教則士為貴而學之所闗為最<lb/>
大先王之教知仁聖義中和曰六德孝友婣睦任恤曰<lb/>
六行禮樂射御書數曰六藝士之蕩檢踰閑率循罔謹<lb/>
者必敺之於學以約結而感發之則學者所以行其教<lb/>
之地也夫士自束髪受書冠儒冠衣儒衣為學官弟子<lb/>
進退揖讓曰我仲尼之徒也人見之亦曰仲尼之徒也<lb/>
<pb n="KR4f0038_WYG_030-5b"/>
㝠㝠然仲尼之徒已耳一日挾詩書歴山川東逰吾鄉<lb/>
闕里流連洙泗之間登其堂而肅然以敬觀其車服禮<lb/>
器而悠然以思遂莫不奮起其文章道德之心而恨不<lb/>
得厠名於七十二人之列則郡縣之必立聖人之宫以<lb/>
俎豆聖人職此故也有學而後教可以行有行其教之<lb/>
地而後人才有所從出余是以深為安平幸也已已嘉<lb/>
平奉<lb/>
朝命往滇治蜀叛畨獄過其地正經營之始相其形勢<lb/>
<pb n="KR4f0038_WYG_030-6a"/>
面對五峰天馬金鰲諸山環拱左右規模粗定眎前庚<lb/>
午加廣詢其捐俸從事則廣文張君之珮之力居多云<lb/>
諸生之美秀文采可觀者羣擁馬首而前曰學之興也<lb/>
丐公一言為記遲嵗餘落成復來請故書此以示之使<lb/>
勒諸石<lb/>
　　　貴陽府學藏書碑記<lb/>
今天下儒術昌吏治修凡郡縣各有學獨以黔則興廢<lb/>
半焉雖沿革不同弗遑建置亦西陲羈縻之邦不以通<lb/>
<pb n="KR4f0038_WYG_030-6b"/>
例論也貴陽有學明萬厯間黔撫郭公青螺於平播後<lb/>
創之而黔學之有藏書也亦自青螺始嵗既久學且圮<lb/>
隳書亦煨燼春秋俎豆有司奉行故事而已而游歌講<lb/>
肄之事無聞焉余自戊辰入黔見夫士之進退周旋者<lb/>
亦羣思爭自濯磨無如載籍寥寥見聞荒陋非惟古學<lb/>
不講即帖括之近習流傳委巷者不過一二斷簡殘帙<lb/>
可覆醬瓿已耳而吳越間之書賈從不重趼一至焉考<lb/>
其地傳之無人漸且藏之亦無其地而况兵盜水火風<lb/>
<pb n="KR4f0038_WYG_030-7a"/>
雨蟲䑕之劫灰散佚哉余於甫入黔之日葺治學宫復<lb/>
其舊觀顧曕題榮周行階戺俾有司帥博士弟子游歌<lb/>
講肄於其地踰三年辛未秋余以憂去黔將行矣巾箱<lb/>
中有書如干種凡數十百巻皆著目留之學宫櫝藏庋<lb/>
載令學官掌之學使者集黔之士日稽月課庶有志者<lb/>
得以卒業焉嗟乎夜郎鬼方士既苦於無書又苦於不<lb/>
知當讀何書雖有聰明魁傑之彦㝠思雕搜枵腹無當<lb/>
人終以卉衣椎<graphic n="KR2155" url="https://raw.githubusercontent.com/kanripo/KR-Gaiji/master/images/KR2155.png" mimeType="image/png"/>之蠻髦輕視之余是以不忍特留書<lb/>
<pb n="KR4f0038_WYG_030-7b"/>
於黔也夫古人之為學不外經史二者余所以留於黔<lb/>
者經史為上文苑詩賦次之不然矞宇嵬瑣固為荀卿<lb/>
所恥萬一取舍悠繆流於怪僻荒誕為非聖之言所係<lb/>
於學術風俗不少余之意惟青螺知之亦余之私淑青<lb/>
螺然也余去黔五年矣客嵗林子石來以視學赴黔曽<lb/>
以是告之又復踰年寄以此文勒諸頖水之石林子負<lb/>
文章名今為黔士師無異司馬長卿之在滇吾知黔之<lb/>
士必有如盛覽張叔講習經史之學揚聲游光於當代<lb/>
<pb n="KR4f0038_WYG_030-8a"/>
者儒術昌而吏治修更大且逺也是為記並列書目於<lb/>
碑隂<lb/>
　　　孫文恭公祠碑記<lb/>
余於戊辰奉撫黔之<lb/>
命驅車萬里道經楚南湘沅地見三閭大夫新息侯二<lb/>
祠幾遍五溪七澤間入黔則不祠祠竹王夫三閭大夫<lb/>
楚之放臣新息侯壺頭一戰楚人惜之尸祝俎豆之千<lb/>
百載不少衰宜也夜郎竹王其事怪誕不經黔人何以<lb/>
<pb n="KR4f0038_WYG_030-8b"/>
祠武鄉侯渡瀘之役大有功於黔貴筑銅皷山為諸葛<lb/>
貯甲處陳跡猶存黔之人又何以不祠余入黔慨然為<lb/>
立丞相祠堂於涵碧潭上迨考黔志所載清平有孫文<lb/>
恭祠今廢墓在邑西五里蔦葛䝉薈狨語熊鳴公之一<lb/>
抔土雖樵蘇莫辨矣嗟乎當明世廟時邊㝢乂安崇尚<lb/>
儒術公一鬼方産耳以著書講學自任樹立勲名入為<lb/>
司成出膺節鉞有古仲山甫風何以歴今不二百年里<lb/>
之父老及公之子孫遂無傳聞紹述之者所以於入黔<lb/>
<pb n="KR4f0038_WYG_030-9a"/>
時搤擥抵掌慷慨論列流連追慕其為人且重有感於<lb/>
祠之廢而絫歔流涕也公姓孫氏名應鰲字山甫别字<lb/>
淮海先世揚州人以流寓占籍清平舉嘉靖癸丑進士<lb/>
累官南京工部尚書卒其諡文恭則萬厯間從黔撫郭<lb/>
青螺之請也公著述數種有學孔精舍彚藁易談四書<lb/>
近語教秦語録春秋節要律吕分解諸書詩賦若干巻<lb/>
夫蠻髦之邦農不習耒耜士不治詩書官斯土者必表<lb/>
章一二前哲所以扶植綱常祓濯習俗庶可潛移而黙<lb/>
<pb n="KR4f0038_WYG_030-9b"/>
化之不然羅施鬼國未有積十數年近或五七年無疵<lb/>
癘夭札刀兵水火之患者以公之文章理學事功而顧<lb/>
可使之閼而不耀耶則余今日之祠公亦猶青螺請諡<lb/>
之意也余嘗謂畏壘祠庚桑有垣牆蓬蒿之喻大抵人<lb/>
情各樂祀其鄉里之聞人齊人髙石慶之行立石相祠<lb/>
白居易以文章名没而鄉人祭其墓以視欒公之社朱<lb/>
邑之桐鄉有間焉武鄉侯功在征蠻余既為黔人祠之<lb/>
則文恭可知矣祠之上髙柳澄潭小山叢篠可與丞相<lb/>
<pb n="KR4f0038_WYG_030-10a"/>
祠堂遙相望也是亦黔人之幸矣清平令許君國幹曰<lb/>
是不可以無記蓋祠成於辛未之春遂以文請值余以<lb/>
憂去黔踰三年官京朝殆復二年許君書凡六至始為<lb/>
文寄之鋟之石而系以辭<lb/>
香爐峰童麥冲瀧黒<graphic n="KR0859" url="https://raw.githubusercontent.com/kanripo/KR-Gaiji/master/images/KR0859.png" mimeType="image/png"/>音駭駭苴風瑟瑟毒霧運帚碧<lb/>
空垂蔓粹靈雥集王後鄒前曰誕偉人淮海山甫伊吕<lb/>
其儔程朱之伍神囂獨立仙的孤臨絳花㭊落翠茿幽<lb/>
尋經行牢牢儒林長德<graphic n="KR1715" url="https://raw.githubusercontent.com/kanripo/KR-Gaiji/master/images/KR1715.png" mimeType="image/png"/>
                    <graphic n="KR1715" url="https://raw.githubusercontent.com/kanripo/KR-Gaiji/master/images/KR1715.png" mimeType="image/png"/>敐敐髳人僰客遺文墜翰<lb/>
<pb n="KR4f0038_WYG_030-10b"/>
駢出橫陳周情孔思一代名臣經師人師大雅㑂佛歴<lb/>
位司空才猷躒逴迓皷盜竽偽體别裁醇儒正學範往<lb/>
圍來李杜雄辭徐庾麗句焱逌容裔鈞天㲈頀爰有遺<lb/>
廟平邑崈岡何以妥之不疚其光胸舂旦饑梳烟<graphic n="KR1937" url="https://raw.githubusercontent.com/kanripo/KR-Gaiji/master/images/KR1937.png" mimeType="image/png"/>草<lb/>
鳳衰雉噫日睨官道剗禊磨石紺文紫錢擺雲捩風用<lb/>
永千年平仲君遷干霄蔽日<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>其下者𦍕獚狫犵許君<lb/>
賢宰百廢聿興無隕芳躅<graphic n="KR2094" url="https://raw.githubusercontent.com/kanripo/KR-Gaiji/master/images/KR2094.png" mimeType="image/png"/>齧馮陵萬里而來盪櫛鯉<lb/>
雁俾余摛詞青螺再見舊植荒落華顛白紛侻腕渴筆<lb/>
<pb n="KR4f0038_WYG_030-11a"/>
何以為文峜研覃思言䪥且陋觸懐誰昔䢣酹酘酒堙<lb/>
山塹谷㹠鼉雨風長卿晚翠簡子秋紅<lb/>
　　　重修鎮逺橋碑記<lb/>
今夫杠梁為政之細者也不杠不梁子輿氏責鄭僑不<lb/>
知為政此何故歟論吏治於今日百政待舉什不能一<lb/>
二焉矧杠梁之細初無闗於課最而為政於黔誠難官<lb/>
斯土者往往去家萬里才抑氣沮因循悠繆狃目前之<lb/>
安而不思為利於靡窮不至於如蘇子瞻所謂躁則妄<lb/>
<pb n="KR4f0038_WYG_030-11b"/>
惰則廢不止視地方之事如秦越人之肥瘠黔之所以<lb/>
久荒不治者常出於此而不足怪何也財用絀經畫艱<lb/>
也官無錢垂空槖也民少且貧力役無征也公帑無可<lb/>
支私歛所必禁也况興一役則多一擾骩胥㬥吏奉行<lb/>
弗善以致鳥言椎髻之倫激而成亂者有之則省事為<lb/>
便識者堅持其説而無米之巧炊又得藉以為口實凡<lb/>
學宫社倉雉堞射圃㕔廨之屬大者逺者日久盡廢率<lb/>
無一完而杠梁俴俴之務抑又難矣先王之教曰雨畢<lb/>
<pb n="KR4f0038_WYG_030-12a"/>
除道水涸成梁其謂之何余之為政奚取焉鎮逺一郡<lb/>
黔之門户也石屏之下㵲水洶涌險不可渡舊有橋不<lb/>
知創自何年余於戊辰之嵗受<lb/>
命撫黔秋八月甫入境適當橋圮之㑹遂議所以治之<lb/>
而制府范公之檄已先期下矣因率文武屬員捐俸鳩<lb/>
工且遴太守之賢者思州王君民皞董其事權輿於己<lb/>
巳之秋落成於庚午之冬閱嵗餘而功畢<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>匠卒徒如<lb/>
千人木石鐵炭牙祭竹䌫如干目計銷白金二千五百<lb/>
<pb n="KR4f0038_WYG_030-12b"/>
有竒王君果賢財不費民弗擾精勤以集事寛恤以勞<lb/>
人其大略可睹也夫得其人則事理不得其人則上官<lb/>
鞭筴莫及日以硃牒大聲疾呼叮嚀告戒而究無所濟<lb/>
即茍且報成亦利與病半焉不僅一橋為然得王君橋<lb/>
之役可以無憾矣况乎黔之鎮逺非若溱洧之郊比也<lb/>
瘴烟毒霧盲風怪雨無橋則厲揭莫施民不止於病渉<lb/>
杠梁雖細所闗不大且逺哉余將以望夫黔之為吏治<lb/>
者治它事一循此橋但能如子産為衆人之母平其政<lb/>
<pb n="KR4f0038_WYG_030-13a"/>
可也即捐一車亦恵人之一端無不可也盍其勉之爰<lb/>
伐石於山樹之岸並系以辭<lb/>
水鎖支祁谷駕飛虹木挿地肺石破蛟宫蜿蜒百尺贔<lb/>
屭萬狀假道斲空楚喉滇吭九股之苗五溪之蠻庶民<lb/>
子來給以官錢萬牛臠炙百瓮行酒餉爾般倕夕陽在<lb/>
柳雁齒垂績黿鼉不驕<lb/>
天子萬年康衢載謠<lb/>
　　　大司馬生祠碑記<lb/>
<pb n="KR4f0038_WYG_030-13b"/>
今<lb/>
皇上聖仁神武垂拱穆清覆冐九州和恒泰謐繄惟海<lb/>
岱重區簡咨大司馬保釐鎮撫四載於兹楙德嘉績東<lb/>
國用乂式恊<lb/>
帝心<graphic n="KR1715" url="https://raw.githubusercontent.com/kanripo/KR-Gaiji/master/images/KR1715.png" mimeType="image/png"/>
                    <graphic n="KR1715" url="https://raw.githubusercontent.com/kanripo/KR-Gaiji/master/images/KR1715.png" mimeType="image/png"/>敐敐旗常景鐘冊勲書伐傳示後禩俾無斁<lb/>
公<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>稽首對揚休命㑹闗中饑道殣相望呼聲嗷嗷上<lb/>
撤霄陛發帑輓粟蠲賑兼施壍山堙谷舟膠車塞脱或<lb/>
後時民何以蘇<lb/>
<pb n="KR4f0038_WYG_030-14a"/>
上西顧京兆馮翊間痌瘝在念命公曰額額雍土哀此<lb/>
矜人思所以勞來安集之職任艱鉅非汝不可尚移汝<lb/>
油幢笳<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>出巖闗臨汧渭統制秦蜀彈壓布濩以綏此<lb/>
億兆人庶公曰惟<lb/>
天子命敢不凛承簡書甫下<lb/>
御劄重頒刻期趣装擁傳遄征公自此去東邦福西人<lb/>
矣行之日風日晴美雪消峰明泉氣粘天山光貼地一<lb/>
戲疾馳千騎徐進臿<graphic n="KR1076" url="https://raw.githubusercontent.com/kanripo/KR-Gaiji/master/images/KR1076.png" mimeType="image/png"/>在前吹螺在後金鉞一玉節一<lb/>
<pb n="KR4f0038_WYG_030-14b"/>
羽葆<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>吹各一部趫健之士負䪍矢傔從之班捧<lb/>
寳命渉濼灣之渟漍眺華注之厜㕒茶臼河邊旌旗舒<lb/>
巻鴨王口外槖駝<graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>崈公炙牛挏酒饗士醳軍畢馮軾<lb/>
就道東之甿有自無棣穆陵臨淄即墨斟鄩牟子重趼<lb/>
來者有自龜䝉鳬繹澹<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>單父鄒滕聊攝擔壺漿至者<lb/>
黃□鯢齒牽帷膜<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>迎馬首反袂拭面而言曰吾儕小<lb/>
人願詣<lb/>
闕借公以慰婦子望願公勉留信宿無傷父老心公絫<lb/>
<pb n="KR4f0038_WYG_030-15a"/>
歔流涕牢讓者再四牡登涂烝徒理枻王事靡盬不遑<lb/>
啟處予縱弗忍烏可爾留乃召耆辳而告焉曰其促爾<lb/>
畊督爾穫厪爾繰織字爾幼孩遂爾雞豚毋逞夸詐毋<lb/>
失撙節毋悖倫犯上毋嚚于訟鬬以麗撻罰願著為絜<lb/>
令與爾甿相終始東之甿匑匑㸐率公教唯謹公四載<lb/>
以來清圜土靖雈苻戢豪右劾貪惏懲<graphic n="KR1327" url="https://raw.githubusercontent.com/kanripo/KR-Gaiji/master/images/KR1327.png" mimeType="image/png"/>敓扶士氣均<lb/>
徭賦偫儲委積倉廩充實雷動風匽訖有成效吾儕小<lb/>
人沐公之澤年登四鬴畮收一鍾役車其休㷭撅無警<lb/>
<pb n="KR4f0038_WYG_030-15b"/>
豳蜡膢臘羔羊朋酒烟火嬉敖康衢載賡龔黃召杜屬<lb/>
城錯落蒲□木吏抶訽罔聞五鳳神爵重覿今日伐<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>
坎坎吹笙嗚嗚頌颺<lb/>
帝力賽禮神祗鬭雞者弦誦蹋鞠者詩書尊親而守懿<lb/>
訓擊壤以樂太平吾儕小人何以報公爰遴藕市曰建<lb/>
生祠圬人工師堊廧度木瓴甓鱗集畚挶雲興東㳅巡<lb/>
簷西嵐排闥夏屋重軒喬木修竹巷謳里謠譜之樂章<lb/>
八風回回長離雝雝俎豆於斯詠歌於斯貞珉一言用<lb/>
<pb n="KR4f0038_WYG_030-16a"/>
垂永久余以為是舉也齊魯變而至道信有徵矣公之<lb/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>似方叔召虎仲山甫才似陶侃富弼清儉似孔奮楊<lb/>
綰嚴峻似宋璟仁恕似王旦曹彬齋戒神明露香告天<lb/>
似趙抃威名赫赫笑比河清似包拯審機度務變通宜<lb/>
民别嫌疑决是非摘隠伏絶賔客保持善類陶淑風俗<lb/>
洎政之成也豈弟樂易清静寧一行所無事似李沆故<lb/>
齊魯大治東之甿歌而思之宜也昔衮衣之詩懐姬公<lb/>
也輿人之誦美子産也畏壘之社稷無忘庚桑也武子<lb/>
<pb n="KR4f0038_WYG_030-16b"/>
之德在人如南國之思召公並愛其樹也石慶為齊相<lb/>
齊人髙其行立石相祠欒布治燕燕人服其亷有欒公<lb/>
社今日之祠公也渠曰不宜故不可以無記<lb/>
　　　觀水雜記<lb/>
秦郵城南漕堤如帶設三里五里八里車邏南兆五壩<lb/>
又金灣滚水一壩隘者十餘丈濶者四五十丈淮水西<lb/>
來滙洪澤出髙堰入髙寳諸湖贔怒鼓騰雲湧電轉惟<lb/>
虞堤之潰也故洩之以云減也蟻穴誰穿泥丸莫塞萬<lb/>
<pb n="KR4f0038_WYG_030-17a"/>
井千村不遑恤矣<lb/>
人字河在卲伯之東廣五丈深八尺尾分四道似雙人<lb/>
字雁書天邊竹寫忩上可繪也左右懸厓奔峭如張兩<lb/>
翼纜舟登岸上炊烟出樹雞犬遶籬荳花稻穂掩映村<lb/>
落間惟地髙故無水患亦澤國僅見者<lb/>
芒稻河受人字河之水折而南向東西閘二水門九地<lb/>
卑岸濶放閘洩水數里入揚子江最便水東向為鹽河<lb/>
乃商竈往來以通舟楫者因不利於芒稲河之洩水而<lb/>
<pb n="KR4f0038_WYG_030-17b"/>
故閉之閉則利洩則害閉則田涸而民害洩則舟膠而<lb/>
商害今之議者大抵利商而害民矣昔河臣朱公梅麓<lb/>
云芒稻河東西二閘宣洩大浸王文通水利一書利害<lb/>
詳明夫何奸商阻撓簧鼓當事將舊閘易卑為髙夫水<lb/>
平之日原聽束閉無礙行鹽及至水漲不過十餘日耳<lb/>
况髙郵别有一河亦不過紆迴六十里奈何惜諸商數<lb/>
日之濡滯而遂忍於萬姓之顛連而莫之顧傷哉作俑<lb/>
抑何其不仁之甚耶三復斯言則啟其閘洩其水亟浚<lb/>
<pb n="KR4f0038_WYG_030-18a"/>
芒稻河以使巨浸入江不可不講矣<lb/>
二閘在鹽河之南朱公沿閘之上流北堤外開月河一<lb/>
二里上下相通橫亘一堤可避閘水吸舟之險水漲之<lb/>
時亦稱安瀾於鹽艘大有禆益如此則二閘之洩水初<lb/>
無害於商也既詢之父老復登髙遐矚四際分明了無<lb/>
疑義<lb/>
泊宜陵篷忩燈下按輿圖考之又有白塔河亦可洩水<lb/>
入江在芒稻河之左惜乎皷枻而東罕有津逮者以知<lb/>
<pb n="KR4f0038_WYG_030-18b"/>
今人之略不若昔人之詳也<lb/>
泰州老東堤三里至魚行莊蔀屋數家見婦子立牆下<lb/>
衣履穿決形容枯槁惻然者久之㑹州牧以溢完漕米<lb/>
留抵災民牒請入<lb/>
告為之流涕<lb/>
淤溪鎮四圍皆水一望瀰漫霧氣雲浮寡見星日<lb/>
溱潼鎮時堰田埂半露稻孫初熟四埜雲黃萬頃波碧<lb/>
雖魚莊蠏舍中而有崇墉比櫛之景土人謂稻之晚香<lb/>
<pb n="KR4f0038_WYG_030-19a"/>
者為稻孫最佳名矣蓋水至是略淺而民可以食也扣<lb/>
舷前引廣袤無際鳬雁容與鵁鶄上下紅蕖的礫緑菰<lb/>
參差亦采風者之一寓目矣脫使鄰國不壑昏墊無聞<lb/>
沃野桑麻民安物阜又何如耶<lb/>
西溪昔范仲淹監西溪鹽倉即此地烟火千家依水環<lb/>
居北柯南榮黃茅白葦<lb/>
西溪三里為梁垜場地連丁溪東臺户口殷繁煮海為<lb/>
業因詢十場所産曰鹽品以散為上淮南之鹽熬於盤<lb/>
<pb n="KR4f0038_WYG_030-19b"/>
鐵其形散其色白至於青黃色之變也其味鹹至於苦<lb/>
辛味之雜也五行水潤下作鹹故鹽味之厚者曰鹹場<lb/>
有十而産鹽者五曰東臺曰何垜曰富安曰安豐曰梁<lb/>
垜而五場所産亦略不同東何之鹽兼形神色而得其<lb/>
正富安之鹽文細體重而色微青安豐之鹽其色青白<lb/>
日久甜美入口無鹵苦之味而質較重故商多聚焉獨<lb/>
梁垜之鹽味鹹而甘形細而散色白而光貢之於上供<lb/>
宗廟頒百官非四場所及也至於拼茶角斜或土宜之<lb/>
<pb n="KR4f0038_WYG_030-20a"/>
不同而角斜瀕海灰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>為潮汐所浸致稍減耳北而丁<lb/>
溪草蕩多灰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>寡草堰小海竈不嗜煎蓋<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蕩而黍禾<lb/>
矣竈丁每買他場鹽以供課此十場大槩也<lb/>
串場河者並范公堤串十場之中而為水渠以通鹺艘<lb/>
也淮南富賈挑浚方興特㟁狹水淺耳湖水西來東注<lb/>
大海為縱串場河首南尾北長百六十里為橫濶之深<lb/>
之乃入海之通津矣挂帆東流由何垜而丁溪而草堰<lb/>
而白駒而岡門皆串場河東㟁節節鱗次者也<lb/>
<pb n="KR4f0038_WYG_030-20b"/>
堤以范名傳人也宋仁宗天聖初公監泰州西溪鹽倉<lb/>
時海堰久廢民苦潮汐田不可耕公具書白發運副使<lb/>
張綸綸奏上以公知興化縣董修築之役㑹大雨雪波<lb/>
濤洶湧役夫散走旋濘而死者百餘人於是羣相譁言<lb/>
以為堰不可成朝廷遣中使安之將罷其役又詔轉運<lb/>
使胡令儀同公度其可否而令儀常宰海陵熟知潮患<lb/>
於是力主公議而不可奪未幾以憂去綸表請身自董<lb/>
役踰年堰成民卒享其利夫公一鹽官耳何與海潮事<lb/>
<pb n="KR4f0038_WYG_030-21a"/>
乃引為巳責首倡其議或亦先憂後樂之本懐也雖然<lb/>
當是時公有欲為之志而無可為之柄不有綸為之薦<lb/>
達欲圖斯役難矣役事方殷議欲中輟不有令儀為之<lb/>
主持又安望其成功哉從來舉大事動大衆或惑於浮<lb/>
言或阻於聚訟蓋成功若斯之難也而有世道之責者<lb/>
又利害之心太明彼此之見未化因循推諉終無一成<lb/>
適足以貽笑於鹽官已矣<lb/>
四口之工岡門較易草堰次之白駒又次之而丁溪為<lb/>
<pb n="KR4f0038_WYG_030-21b"/>
難以其地髙土堅也地髙故去海愈遥土堅則事倍功<lb/>
半千夫畚鍤委身泥塗風雨興咨不聞歌子來矣矧岡<lb/>
門垂成宣洩有路節財用而惜民力誰之職耶<lb/>
鹽城窪下有海潮之患潮之沸者土人名之曰嘯亦數<lb/>
年一見也東有石䃮口草沒泥封宜亟治之不然止謀<lb/>
岡門之利而罔諳石䃮之防一旦鹹水倒灌斥鹵之田<lb/>
不可耕矣此范公堤所以設也<lb/>
沙溝朦朧口廟灣白沙鎮又二十里黃河北㟁石碑巋<lb/>
<pb n="KR4f0038_WYG_030-22a"/>
然曰雲梯闗闗去海六十里粘天一綫朝宗萬里滔滔<lb/>
下注鳥避雲飛造化之竒烏得而測之嗟乎秦皇驅石<lb/>
鞭跡猶存大禹鑿山掌形宛在循故道而安瀾頌明德<lb/>
於弗替不可謂無人事矣<lb/>
　　　重修白佛寺碑記<lb/>
白佛寺繇來舊矣昉自何代莫可究極重修於明萬厯<lb/>
二十五年丁酉鄉毘耶長者程公瑶趙君繼隆發大𢎞<lb/>
願嘘氣成雲與垂頭龍泉兩刹鼎峙相望也掘地得白<lb/>
<pb n="KR4f0038_WYG_030-22b"/>
石佛故名白佛寺端嚴殊特今像存焉昔軒后之圖載<lb/>
浮河洛秦王之璧更涌滄溟以斯連類未足稱竒當旹<lb/>
滿月流光頂日感夢羅睺空中變相南陽地下鐘聲自<lb/>
土迸出從天飛下如丈六之踞鹿苑金剛之胎雙林也<lb/>
洎後辟支體裂非復騎象崑崙薝蔔香消化作須彌芥<lb/>
子身橫五寸衣刻三銖産兠率之苐四宫戴神鰲之十<lb/>
五背謂石佛為有則實無所行謂石佛為無則妙有常<lb/>
住無名無相無身不身既有石身何謂無相青瓷鉢底<lb/>
<pb n="KR4f0038_WYG_030-23a"/>
晨開四照之花楊柳枝邊夜滴三危之露獅子之座髙<lb/>
廣於燈王聽講之筵衆多於方丈心花成樹共轉六塵<lb/>
鏡裏得珠俱開三障髙臺逈立絶類玉臺之山長廊複<lb/>
迴疑同步廊之岫柱削芳桂豈俟開陽木飛材選海檀<lb/>
無煩豫章神拔千輪足起萬字胸書亭宿金烏櫩棲銀<lb/>
鳥千櫨嶻嶪風搖九子之鈴百栱穹霳雨落六如之果<lb/>
三階齊列虹駕蜿垂四壁周流蓮抽井倒所謂函谷恥<lb/>
其詠歌臨淄恧其祥應者矣矧乎徒駭之水淰淰澄波<lb/>
<pb n="KR4f0038_WYG_030-23b"/>
鹿角之闗遥遥翠巘蒼松秃柳叅鷲嶺以争髙翔雁游<lb/>
鱗傍祗洹而相狎微飈扇草則蘭葉紫敷寒霜墮林則<lb/>
菊叢黄吐隣邨大厦春風之婢弄雙聲詞侣酒朋招提<lb/>
之逰蠟兩屐更有天台衲客曽來卓錫此寺深修五定<lb/>
浄持七文飜十地楞伽善石經𨽻書追一乘二諦之原<lb/>
闡三明六通之㫖比石室之寫金言邁草堂之傳真教<lb/>
斯真乾陀之寳域天竺之香城也是以髮墖喜園流名<lb/>
天上耆山鵠院布跡人間自非白石老佛手劈闗鍵何<lb/>
<pb n="KR4f0038_WYG_030-24a"/>
以標兹浄土妥此伽藍悲夫雨破山門颶折庭表牆被<lb/>
蕭艾砌滿荆棘真人西滅以何為羅漢東逰而不返温<lb/>
子昇之碑久罹灰燼吳道子之壁早化丘墟舍利匿以<lb/>
無暉法喜過而隕涕幻像徒存非空非有靈境尚在不<lb/>
滅不生雖衆魔列陣散天華猶數十里而羣兒當前飛<lb/>
母乳能五百道誰其荷如來之菩提鑿生靈之耳目拯<lb/>
迷途於彼岸駕橫海之大航法雨降而燋種旋甦慧日<lb/>
升而長夜復旦石佛有言維摩善病當思此生實是大<lb/>
<pb n="KR4f0038_WYG_030-24b"/>
苦如遭霜花如少水魚望免四大不虧百一無惱不己<lb/>
難哉釋廣開方便門具真實相喻之以衆流入海示之<lb/>
以不二法門經堂洞啟寳殿霞開幢號摩尼旛懸金縷<lb/>
苜蓿刈光風之園枝柯嚼婆樓之樹遂有蘭那行者獻<lb/>
玉衣於幻人豈但恒河夙因施金錢於沙跡已哉白石<lb/>
佛寺今如其舊應如是住作如是觀生十智之祥雲流<lb/>
八功之浄水佛是石佛彭亨不頑石是白石湼盤不染<lb/>
布䕶此一方民麥菽斾登人牛平善翳桑無餓札厲鮮<lb/>
<pb n="KR4f0038_WYG_030-25a"/>
聞坤軸誕相步三界而為尊道樹成光普大千而留照<lb/>
口誦南無合掌連日作白佛寺碑記<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0038_WYG_030-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古歡堂集巻三十<lb/>
</p>
<p>
</p>
  </div>
</body>
</text>
</TEI>
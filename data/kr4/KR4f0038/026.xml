<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古歡堂集巻二十六</head>
    <p>
<pb n="KR4f0038_WYG_026-1a"/>
欽定四庫全書<lb/>
　古歡堂集巻二十六　　　户部侍郎田雯撰<lb/>
　　序<lb/>
　　　送陸郎中視學蜀中序<lb/>
今夫學使一官於行省諸大吏居座末詩書文章而外<lb/>
簿書無與焉甲乙博士弟子而外吏民無與焉曰學使<lb/>
亦古采風觀俗興賢育才之遺意名綦重矣而事權實<lb/>
軒輊無足畏故徃徃為學使之官亦極難然而又似優<lb/>
<pb n="KR4f0038_WYG_026-1b"/>
於他官者兵刑錢榖之司紛擾掣肘無已時學使為諸<lb/>
生講學擁臯比坐聽事堂以師道臨之諸生左右立明<lb/>
長幼之節習進退揖譲之儀詎不甚快他官各守其疆<lb/>
圉間一来行省謁大吏而已學使則車轍馬足例必徧<lb/>
歴諸郡縣以故山川之勝風土之美與夫前賢陳跡之<lb/>
所未湮没者莫不搜竒抉隱収之襟帶間而學使之能<lb/>
詩者則必見之篇什形諸咏歌後人讀其詩樂得而稱<lb/>
道之如明前後七子中空同滄溟皆然余昔曽講學於<lb/>
<pb n="KR4f0038_WYG_026-2a"/>
大江南北矣尤聞山川文章之致唯蜀為最陸子揆哉<lb/>
以詩人而居是官吾知萬里橋邊錦官城上英辭硬語<lb/>
駢出横陳其詩與蜀之山川爭竒可知也同人爭以詩<lb/>
贈别余書此序之陸子遂登車以行<lb/>
　　　送馮敬南赴梧州少府序<lb/>
梧州古蒼梧地蒼梧刺桐花也輿地志無以花名郡者<lb/>
或以桂或以桞唯西粤有之梧州又其一焉夫蒼梧為<lb/>
刺桐考陸璣邢昺諸書稽含草木状皆不載獨見於遷<lb/>
<pb n="KR4f0038_WYG_026-2b"/>
史虞帝本紀司馬貞補注顧以名其郡也接三湘跨五<lb/>
嶺勾漏藤江山與水之奥竒桄榔勾芒孔雀猩猩蚺蛇<lb/>
物産之怪異為桂桞諸郡冠昔元結在舂陵時徃来衡<lb/>
湘間去蒼梧非逺實未嘗一經其地至所作欵乃五曲<lb/>
則有云煙雨楓林雲山韶濩為虞帝吟歌似流連徃復<lb/>
於蒼梧陳跡者谷永陸續輩曽官太守竟寂無所聞落<lb/>
落上下千百年蒼梧之待其人以傳亦審矣夫地以其<lb/>
人傳也宣城永嘉柳州數君子大槩以文章著若以蒼<lb/>
<pb n="KR4f0038_WYG_026-3a"/>
梧之山水物產為耳目所不習覩誠有酈道元之所未<lb/>
注爾雅山海經之不可備載者而一旦遇嗜古矜竒淵<lb/>
通能文章之士有以揚扢風雅而駿發其聲華則刺桐<lb/>
花郡並以人傳而况政績之必卓有可紀乎馮子敬南<lb/>
名㻾山西代州人以戊辰榜名進士初任中書舍人外<lb/>
除得是官余於其行也書此以導之<lb/>
　　　某大中丞夀序<lb/>
我<lb/>
<pb n="KR4f0038_WYG_026-3b"/>
皇上垂衣三十一載元黓涒灘大司馬中丞某公撫東<lb/>
四年政成農安於野旅恱於塗士恬於禮樂詩書歲屢<lb/>
豐麥兩岐五風十雨物阜民饒吏澄盜息東之人逖者<lb/>
邇者耋者倪者熙熙樂太平化行俗美一變再變至於<lb/>
道齊魯大治當成周時分茅胙土與虞廷之咨岳牧無<lb/>
異尚父以開疆偉績封於齊錫之山川大啟爾宇則以<lb/>
周公元子封於魯蓋視齊魯綦重也自輿地論之無棣<lb/>
以北穆陵以南營邱即墨斟鄩牟子之國延袤數千里<lb/>
<pb n="KR4f0038_WYG_026-4a"/>
表大風者齊也龜䝉鳬繹澹䑓單父之間鄒滕邾莒河<lb/>
山襟帶綿亘乎趙齊魏之域者魯為大自人心風俗觀<lb/>
之魯尊尊親親懿典昭垂千百世不敝猶有周公遣風<lb/>
治之似易若夫齊急功利喜夸詐車擊肩摩鬬鷄蹋踘<lb/>
其人佻闊足智好議論乆之習染澆俗為治較難尼山<lb/>
所以有至道之訓也今<lb/>
上神聖慈仁子養億兆人庶慮四海之内一物不獲其<lb/>
所於齊魯一省<lb/>
<pb n="KR4f0038_WYG_026-4b"/>
宸念倍殷撫治必得其人爰咨我公以股肱大臣開府<lb/>
東土亦猶周之用周公尚父意也公在朝四掌上卿一<lb/>
總國憲雙藤倚於户外百職肅於崇班嶽嶽風裁功業<lb/>
光炳史冊故一出而治齊魯也無難甫下車首擊豪奸<lb/>
骩蠧威名赫赫所至雷動草匽聞風讋服地方數大政<lb/>
次第舉行如慎刑弭盜清稅詰戎減租賑饑禁私派革<lb/>
耗羡興教化培士氣釐隱佔之弊嚴詭寄之條均繇役<lb/>
之額定編審之法無不條分縷晰綱舉目張而其大者<lb/>
<pb n="KR4f0038_WYG_026-5a"/>
積糓一事東之人豐不知撙節也遇水旱家鮮儲蓄也<lb/>
百姓根本之計莫先於此<lb/>
上宵旰精勤惻然者乆之公勸輸之䟽與九重愛民之<lb/>
至意有合古常平社倉無此明且備也朱子富弼諸人<lb/>
無此篤摯周詳也公宅心真誠從前禱雨祈年捕蝗恤<lb/>
災感無不通常於清夜焚香告天又為文以昭告泰山<lb/>
之神翼翼懇懇無非為民請命以上報君父<lb/>
上至聖極明深知我公特加眷注<lb/>
<pb n="KR4f0038_WYG_026-5b"/>
主臣一德如古之稷契臯伊焉公平時垢衣糲食儉以<lb/>
自奉見者歎而竒之公曰惟吾民之衣食豐贍他所弗<lb/>
計也餽遺屏絶始終不渝飲七十二泉一勺水而已公<lb/>
之亷如是明湖澄波華峰孤月不足擬公潔操矣是以<lb/>
政成之日清静寧一勿事苛察不復輕言興革以杜紛<lb/>
更雷霆既鼓風雨斯潤齊魯所以大治也余在黔亦膺<lb/>
聖天子封疆之寄聞公行事濯磨砥礪日以為楷模而<lb/>
則效之得公一二端以治黔而黔亦治無如才嗇德薄<lb/>
<pb n="KR4f0038_WYG_026-6a"/>
未能少荅<lb/>
主恩副僚友之望也余則媿矣東之人快覩公之政成<lb/>
齊魯大治逢公崧髙之辰山衢澤巷閭閻婦子無不手<lb/>
持瓣香環跽㦸門以為公壽余則偕官斯土者百爾君<lb/>
子歌江漢之詩曰釐爾圭瓚秬鬯一卣虎拜稽首對揚<lb/>
王休當亦與齊魯編氓同聲誦禱無溢辭也<lb/>
　　　王少司農壽序<lb/>
周詩巻阿之章召康公作也宣王時申伯封謝仲山甫<lb/>
<pb n="KR4f0038_WYG_026-6b"/>
城齊尹吉甫皆有篇什以贈送之夫㳺歌矢音颺言之<lb/>
體美矣尹吉甫以内史文臣最善聲詩故有孔碩肆好<lb/>
穆如清風之致由是觀之從来耆德世族為名公卿學<lb/>
士大夫未有不以文章擅長者蕭曹房杜非不功業卓<lb/>
犖而文章無聞焉賈董枚馬李杜之流文章光焰萬丈<lb/>
至其功業爵位天若或靳之以此識兼者之難然而尹<lb/>
吉甫之作詩也曰古訓是式威儀是力仲山甫之能文<lb/>
章可知又曰柔亦不茹剛亦不吐蓋其人詩書學問之<lb/>
<pb n="KR4f0038_WYG_026-7a"/>
氣深立朝風節自不屑與庸流伍如是則文章所闗獨<lb/>
重立言固不在德功下矣少司農王公鍾瑯琊之竒門<lb/>
地峻越而以東國海岱之勝槩發其光華操<lb/>
熙朝文章之柄櫜鞬壇坫者垂四十年天下皆曰阮亭<lb/>
先生雖其齒甫歴甲子未遽稱皤皤黄髪而天下之士<lb/>
尊之巋然古魯靈光焉夫唐之以文章名者莫如韓愈<lb/>
當時詞人才士擔簦負笈遊京師必愈為之延譽公卿<lb/>
以成名寒蟲之號可聽長鬚之奴有咏即孟郊盧仝輩<lb/>
<pb n="KR4f0038_WYG_026-7b"/>
皆然先生則今之韓愈也士之問竒而来者立先生堂<lb/>
下一聆先生謦欬無不辴然色喜而去先生平日於人<lb/>
才消長之故風雅得失之林拳拳有深情焉故出其剰<lb/>
馥殘膏以沾匄来學不薄今人愛古人仁人長者之道<lb/>
也蘇軾以文章名于宋史稱黄秦晁張遊於其門曰四<lb/>
學士後復益以陳師道李廌為六君子夫六君子者飛<lb/>
揚䟦扈各矜著作之雄才雖坡公虚懐折節亦嘗自謂<lb/>
詩效庭堅體而六君子之北面以事眉山則一也余荒<lb/>
<pb n="KR4f0038_WYG_026-8a"/>
陋無學於先生分屬猶子受先生之教殆二十年竊嘗<lb/>
自附於蘇門六君子之列苐不知先生於豫章淮海濟<lb/>
北宛丘後山陽翟諸人位置小子何等也以故世皆謂<lb/>
瑯琊之門墻天下文章莫大乎是矧世際休明先生學<lb/>
問經術冠經筵講幄之班以其雷琅之制作上之清廟<lb/>
明堂視古名臣奚譲哉我<lb/>
朝由他官改翰林者不數見有之自先生始先生遭逢<lb/>
右文之日膺<lb/>
<pb n="KR4f0038_WYG_026-8b"/>
聖天子特達之知洵為異數嗣是官大司成宫詹學士<lb/>
御史中丞歴少司馬進少司農位日崇名日尊顯而先<lb/>
生處之澹如也晨夕寒暑手一編以自娱抽豪則風雨<lb/>
爭飛動操則衆山皆響余嘗於退食之暇挾詩文以造<lb/>
請於先生見雙藤倚户外無車馬喧聲登其堂先生在<lb/>
焉含英咀華睟面盎背談古人詩文源流所以然者徃<lb/>
徃不倦間命侍者煑宻雲龍以餉余當其神解契合相<lb/>
視而笑忽如置身丘壑素心晨夕忘其乆客京雒中也<lb/>
<pb n="KR4f0038_WYG_026-9a"/>
余每歎數年来肩踵里巷駔儈市兒以勢位相傾軋者<lb/>
令人錯愕咋舌踉蹌辟易先生處其間薫蕕不同枘鑿<lb/>
莫入亦綦難矣而先生自若蓋其抱德煬和優㳺蔗境<lb/>
眎横目二足之徒如腐鼠如虚舟庸何傷焉先生每遇<lb/>
集議大事侃侃正論片語輒中肯綮嚴正不阿之槩牴<lb/>
牾易滋世之飲狂泉者烏足以知先生無足怪也詩所<lb/>
稱柔亦不茹剛亦不吐夙夜匪解以事一人政先生之<lb/>
謂矣今夫黄茅白葦銷歇無餘而蒼松古栢之貞榦輪<lb/>
<pb n="KR4f0038_WYG_026-9b"/>
囷離竒其髙在山其䕃若垂天之雲衙衙熊熊形全而<lb/>
神固所謂仁者夀非耶先生方將以耆德名臣進為公<lb/>
孤退為更老叅宻勿而備典䇿當前之領度支不過一<lb/>
劉晏韓滉之能事詎足以量先生哉懸弧之日諸君子<lb/>
結駟造門帣韝鞠<graphic n="KR0957" url="https://raw.githubusercontent.com/kanripo/KR-Gaiji/master/images/KR0957.png" mimeType="image/png"/>次起前為夀以余事先生乆屬余<lb/>
以文章進一觴若侈陳祝釐之浮辭猶拾瀋耳余所不<lb/>
道也<lb/>
　　　慎刑纂要序<lb/>
<pb n="KR4f0038_WYG_026-10a"/>
自刑名之學創於申韓而秦以法吏為師惨礉甚矣漢<lb/>
蕭何用李悝法經六篇増而為九叔孫通又増為十八<lb/>
其時禁網疏濶蓋庶幾古慎刑之遺意至趙禹張湯輩<lb/>
出深文舞智乃増定律令為三百五十九章此太史公<lb/>
酷吏傳之所為作也夫湯少時鞫鼠一事天資刻薄已<lb/>
胎於此說者謂孟堅與其裔孫純同時遂㧞湯於酷吏<lb/>
而别置之以為史法失實顧余按漢書湯傳全襲史記<lb/>
未嘗少有裁損即其於趙禹朱買臣傳中又復連類及<lb/>
<pb n="KR4f0038_WYG_026-10b"/>
之讀者徃徃疾首蹙額以湯為酷吏之尤然則湯為酷<lb/>
吏雖以孟堅欲稍為之諱不可得而其子若孫四世顯<lb/>
貴究亦不能掩乃祖父鍥薄之行將世之甘為酷吏而<lb/>
不䘏者夫亦可以知所鑒矣徐君文青才優而學醇當<lb/>
世之循良長者也為秋官郎於三尺竹簡研討有素㑹<lb/>
詔修律令大臣交章薦之俾司其事君襆被一肩隨二<lb/>
三奚奴偃棲古佛寺中晨牕夕燈積嵗月以專為之復<lb/>
撰慎刑纂要一編嗟夫君亦知刑之所以不慎乎吕刑<lb/>
<pb n="KR4f0038_WYG_026-11a"/>
載五過之疵於後世流弊言之綦詳然余謂此類之害<lb/>
慎猶其尠小者惟律與例相軋而弗合則主讞者徃徃<lb/>
畧律從例一或不慎爰書不可復問矣易曰君子以明<lb/>
慎用刑而不留獄周公之告成王曰茲式有慎以列用<lb/>
中罸彼酷吏之敢於周内羅織弊正坐於不慎故耳君<lb/>
以慎刑名其篇則必為解網毋為束濕必為祥麟威鳳<lb/>
毋為蒼鷹乳虎使司刑之署得君數軰落落参錯其間<lb/>
為萬物吐氣其於酷吏之惨礉少恩庶有豸乎<lb/>
<pb n="KR4f0038_WYG_026-11b"/>
　　　蕭氏族譜序<lb/>
譜牒之興宗法廢也古五宗之制莫之考矣而見於禮<lb/>
經則惟繼别為大宗繼禰為小宗若傳所謂魯之三桓<lb/>
鄭之七穆晋以十一族絲聨珠貫葉布條分世次明而<lb/>
昭穆辨非宗法之大槩與自宗法既廢而収族之道不<lb/>
行甚至時代荒逺或并忘其姓之所自来者於是譜牒<lb/>
之書出焉所以救其失也賢子孫之所不得已也豈曰<lb/>
収族之道遂畢於是說乎竊嘗考之譜牒之書門族閥<lb/>
<pb n="KR4f0038_WYG_026-12a"/>
閱鋪張失實其言之信而有徴者如賈執之姓氏英賢<lb/>
譜摯虞之族姓昭穆紀劉子𤣥之家史栁芳之宗正譜<lb/>
是也諸書繁簡不同大抵詞㫖典該條理井然而不紊<lb/>
後之作譜牒者踵而學之韓坡深明其大義纂為是編<lb/>
大宗小宗凖乎禮昭穆官爵根柢于左氏世系年表則<lb/>
又規摹乎龍門之史以通經服古之才而為水木源本<lb/>
之論宜乎其有合也夫古人之収族也立廟于宗子合<lb/>
食於宗室所以安祖考而廣孝思親親故尊祖尊祖故<lb/>
<pb n="KR4f0038_WYG_026-12b"/>
敬宗敬宗故収族為大夫有家者言之也蕭氏代有聞<lb/>
人官爵稱大夫者世且數見以族譜而復宗法所闗最<lb/>
鉅吾知韓坡孜孜矻矻深長以思非徒效潘岳之文章<lb/>
首誇家風陸機之詞賦侈陳世德已也余故序作者之<lb/>
㫖如此<lb/>
　　　陶菴年譜序<lb/>
順治丙戌進士李陶菴先生年七十有五一日攜所自<lb/>
撰年譜一巻過子予受而讀之而歎先生之不遇於時<lb/>
<pb n="KR4f0038_WYG_026-13a"/>
為可惜也均之為進士上則官翰林厠身承明著作之<lb/>
庭揚扢風雅與東馬嚴徐相頡頏上下次之為御史諫<lb/>
官議論政事得失聞之者畏其風裁下而外官邦伯監<lb/>
司二千石各舉於其職秩滿歳遷亦不可謂不榮獨先<lb/>
生以入洛之年即成進士除延慶州牧數月改茶陵未<lb/>
任調芮城令所至聲譽日起剡章屢上事跡表表可紀<lb/>
前後廑二年遭冦變飽歴險艱擯斥以終老何其困也<lb/>
余初官京師為中書舍人時有先生同年食大官俸朱<lb/>
<pb n="KR4f0038_WYG_026-13b"/>
輪華轂出呵殿辟易道上如神人者其人庸鄙無可畏<lb/>
譲踞得為之地偏能摧抑人才士之賢不掃其門者輒<lb/>
冐嫉傾軋之不已設以先生而居是位所為必不如是<lb/>
惜夫先生之文章道德才地經術迥出流輩為丙戌榜<lb/>
躋通顯者所不及而顧使之淪落不偶是亦世道之憂<lb/>
也按年譜所載其記蒲州之戰尤詳當姜瓖之叛也城<lb/>
亡與亡不難以張許自處然無禆於民人社稷不如秦<lb/>
庭一哭覆楚復全故身經百戰乞師以滅賊其功甚偉<lb/>
<pb n="KR4f0038_WYG_026-14a"/>
乃格於苛議而終褫其官當是時為宰相操用人之柄<lb/>
者亦不聞録其績白其事上之當宁先生所以撫膺太<lb/>
息多不平之憾也宜乎年譜中形諸篇什如燕趙之悲<lb/>
歌蛾眉之曼聲雍門之響荆山之泣也大抵士之不遇<lb/>
坎<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>纒身徃徃樂自述其生平以抒寫其牢愁騷怨之<lb/>
致而不可冺甚至有行吟澤畔仰天嗚嗚而痛哭者此<lb/>
年譜之所以作也故及其老也或棲心禪悅或放情糟<lb/>
丘必有所托以逃自號陶菴蓋用以解嘲吾知非先生<lb/>
<pb n="KR4f0038_WYG_026-14b"/>
本懷然也陶菴之弟星来先生與先生同讀書同起家<lb/>
進士同仕晉陽罷官以歸跧伏林泉中四十年自幼至<lb/>
壯以老無不同里閈人士與夫四方交遊名卿大夫稱<lb/>
南北二李是也陶菴居南巷星来北巷故稱之擬之機<lb/>
雲轍軾弗愧也其不同者先生謙抑自下器量沉静汪<lb/>
汪若千頃波藹吉之氣發於眉宇星来先生則嶔﨑磊<lb/>
落俛眎一切疾惡如仇不屑與齷齪伍每好談古今事<lb/>
效枚生七發縱懸河之辯戊辰年卒其人皆可傳故附<lb/>
<pb n="KR4f0038_WYG_026-15a"/>
及之如此<lb/>
　　　祈雨書序<lb/>
余撫黔之明年嵗己巳七月不雨乾封繆盭憂之先是<lb/>
思州守王君民皥録董子春秋繁露一書寄余言求雨<lb/>
㒺弗應因倉皇馳吏凡晝夜三百里檄之来以試其所<lb/>
學王君至設壇西郊齋祓治事一倣繁露所載例七日<lb/>
果雨余灑然異之知其學非無據王君亦自以其言之<lb/>
有徴也刋其書欲廣行於世余按董仲舒少治公羊春<lb/>
<pb n="KR4f0038_WYG_026-15b"/>
秋下帷講誦生平所撰著大抵眀經術切當世之務玊<lb/>
杯清明竹林諸編十餘萬言不僅繁露一書也惟其學<lb/>
本春秋也故三䇿之對於天人隂陽之故反覆開陳武<lb/>
帝重其人凡治申韓儀秦之言者悉罷之亦以任德不<lb/>
任刑稱其學之醇耳如此則術數䜟緯災異占騐之紛<lb/>
紛宜為董氏所不道矣而繁露一書於求雨特詳似近<lb/>
於誕夫雨果可以書求也桑林之禱六事自責未聞其<lb/>
襲摭何書也𢎞羊之烹卜式不為多事乎夫仲舒之傳<lb/>
<pb n="KR4f0038_WYG_026-16a"/>
洪範也以五行五事連類以從雜引春秋經傳班固五<lb/>
行志引斷考證謂非公孫𢎞歆向父子眭孟夏侯勝京<lb/>
房谷永李尋之徒所及然其說稽之徃古而多踈騐之<lb/>
將来而不應後世學者羣疑之疑其蠭談涌辨穿户鑿<lb/>
牗與夫術數䜟緯災異占騐之家無以異况乎繁露十<lb/>
七巻其詞俚其義淺新安程氏以為必非廣川本㫖即<lb/>
漢書仲舒傳亦云求雨閉諸陽縱諸隂顔師古注為禁<lb/>
舉火水灑人之類與王君今日所為大相脗合然究未<lb/>
<pb n="KR4f0038_WYG_026-16b"/>
嘗指定繁露一書為如是也豈非孟堅之略歟晉葛洪<lb/>
西京雜記云董仲舒夢蛟龍入懷作春秋繁露漢應邵<lb/>
風俗通義武帝迷於鬼神信越巫仲舒數以為言武帝<lb/>
欲騐其道令巫詛之仲舒朝服南面誦詠經論巫遂死<lb/>
皆事之無可稽者子不語怪力亂神而謂仲舒語之乎<lb/>
子産曰天道逺人道邇而仲舒獨不以為然乎或者廣<lb/>
川本書散失無存後之學者揣摩繁露之大義而傅㑹<lb/>
之為求雨之一術如新安程氏所辨云耳雖然士君子<lb/>
<pb n="KR4f0038_WYG_026-17a"/>
自束髪受書即以利民濟物為期亦顧其事之合於道<lb/>
與否苟其足以利民濟物則泥於古而行於今與夫變<lb/>
乎法而達於事何不可者大易為卜筮之書而深求其<lb/>
理無不眀周禮乃致太平之書而誤用於人則醸害此<lb/>
讀書之難也禦大災捍大患救天時之不常鞠哉庶正<lb/>
疚哉冢宰側身脩行以挽囘天變又治民者之責也王<lb/>
君才優而志潔學粹而職修治行為黔中最縱不假繁<lb/>
露之書以求雨雨㒺弗應他人治行不逮王君雖百其<lb/>
<pb n="KR4f0038_WYG_026-17b"/>
書恐亦莫之應也雨不應而咎書之不足信且從而訾<lb/>
詆之其不足語於仲舒春秋之學也亦大可歎矣<lb/>
　　　痘疹全書序<lb/>
醫之為道可學乎學之弗至不如其勿學也長桑君之<lb/>
異司焉遷以為非人扁鵲倉公亦曠代而不一遇其道<lb/>
誠難而世之傖夫下士偶自涉獵方書鱗次草木蟲魚<lb/>
金石諸物為謀身之一術費人之譏所由来也夫見垣<lb/>
之㫖微妙入神不可得而傳矣淳于意論藥甚精非咄<lb/>
<pb n="KR4f0038_WYG_026-18a"/>
嗟可辦今之人昧於其故若夏蟲之不可語冰而乃以<lb/>
庸手司人之性命貿然弗顧良可畏也本草一編舊說<lb/>
為神農所作漢藝文志亦所不録皇甫謐葛洪陶𢎞景<lb/>
孫思邈之徒註釋而附益之世遂以為可遵無疑即内<lb/>
經靈樞素問金匱玊函與夫桐君雷公岐伯之所撰紀<lb/>
散逸漫漶已非原本半出於好事者攟拾補綴之詞而<lb/>
亦莫不祖述之無復有叅訂眀辨之者前人所云一物<lb/>
也生於彼者與此不同得於秋者與春有變離其本土<lb/>
<pb n="KR4f0038_WYG_026-18b"/>
則質齊而性舛乖於採摘則物是而人非名實既失寒<lb/>
温多謬况乎以蘭花為蘭草巻丹為百合此寇氏衍義<lb/>
之踈謂黄獨即鉤吻术草即山䕬乃貞白别録之訛學<lb/>
醫者詎可讀爾雅不熟為蟛<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>所誤哉即論藥精矣亦<lb/>
未可泥古方而用之蓋分兩銖寸之衡今古殊制晉杜<lb/>
預所以致詳也醫之難如此無已而思學之勢必博極<lb/>
羣書多識鳥獸草木之名可以嫓張華之淹通而笑嵇<lb/>
含之簡陋矣又得長桑君公乗陽慶以為師討習十餘<lb/>
<pb n="KR4f0038_WYG_026-19a"/>
年市肆贋質不敢用不得不為採藥之行裹糧萬里足<lb/>
跡所至遍歴九州四海名山大川貯之青嚢而返而復<lb/>
搆室巖穴刀圭操作再數年而後出試其術以為活人<lb/>
之具如斯可為善學醫者矣不然淄澠之水何以辨車<lb/>
脚之味何以識今之為醫者余不知其肱之曽一折焉<lb/>
否耶昔越人稱為良醫隨俗多變西入咸陽聞秦人愛<lb/>
小兒即為小兒醫今痘疹全書是即越人入咸陽時所<lb/>
訓著者楚人萬全得之以傳於今或曰痘疹始於光武<lb/>
<pb n="KR4f0038_WYG_026-19b"/>
建武八年於前無之則此書必後人所作嫁名於扁鵲<lb/>
者要其為書固不可没云<lb/>
　　　長河志籍考序<lb/>
維桑與梓必恭敬止詩言之矣余情結牢落景入崦嵫<lb/>
惓言鄉國俛仰興懷披閱殘志但成悵恨錯舉則紛遝<lb/>
而無倫雜述亦糾纒而鮮要方鑿圓枘鉏鋙難從翔鳥<lb/>
遊魚蹉跎不狎因之周流輿籍詳觀圖諜逋髪搦管鳩<lb/>
集斯文語有背馳取其長而委其短事多疉肆筆其一<lb/>
<pb n="KR4f0038_WYG_026-20a"/>
以削其餘摭英略穢彚聚類分飾以藻采學彼駢麗敢<lb/>
云嗢飫膏液咀嚼英華摯虞小生之譏庶有豸乎然而<lb/>
離寒歴暑銷燭研露何當措翰使復覈精縱或鼎新乎<lb/>
已意亦豈逺詭於曩聞猶之齊丘攘化書于譚子郭象<lb/>
竊解義于向秀也然而為兹編也柴桑有情秋鱸堪憶<lb/>
藉以釋我胸舂代樹萱蘇豈謂藏山之名播于士林哉<lb/>
冀鄉之耆德英彦補綴周備尤其幸焉楊衒之伽藍之<lb/>
記孟元老夢華之録大略可觀矣<lb/>
<pb n="KR4f0038_WYG_026-20b"/>
　　　家譜序<lb/>
家譜之作有繇来矣蘇洵云親盡則塗人本一人之身<lb/>
分而至于塗人愀焉軫歎譜之所以作也子孫雖愚過<lb/>
先人之墓未有不動心者時而祀其先語及其遺事未<lb/>
有不追泣者故宗廟之制祭祀之禮君子以此崇本返<lb/>
始知其身當知身之所自出知奉其身當知吾身之所<lb/>
同出知先人之德昺當世澤貽祚昆而為之闡之揚之<lb/>
搦管聨冊長留天壌其作譜之義乎小子伏深慚悚周<lb/>
<pb n="KR4f0038_WYG_026-21a"/>
流戀念撫今鏡古條縷析辭載考摯虞之族姓昭穆記<lb/>
賈執之姓氏英賢譜孫秘之尊祖論世録裴松之之家<lb/>
記令狐德棻之家傳摹其規略釐訂流傳史家自序逺<lb/>
謝于孟堅家訓攸垂竊淑于之推譜之作也顧可緩歟<lb/>
　　　古韻叶考序<lb/>
韻必叶乎以今韻讀古詩則叶焉讀眀為芒讀焉為姥<lb/>
之類是也韻不必叶乎以古韻讀古詩則已焉家本讀<lb/>
姑旂本讀斤之類是也攷前代藝文志晉之吕静魏之<lb/>
<pb n="KR4f0038_WYG_026-21b"/>
李登齊之周顒書無一存沈約四聲流傳<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>本司馬孫<lb/>
愐襲唐韻而更廣韻之名平水劉淵併原韻而立韻畧<lb/>
之說後之學者如浮溟澥罕有津逮者陳第毛詩古音<lb/>
考盖主于無叶矣獨不慮古學鮮聞六書弗講形聲孳<lb/>
乳五部兩界之間不已難乎余同年張晴峰先生博極<lb/>
羣書網羅曩代凡夫三蒼爾雅易象離騷石經太𤣥大<lb/>
禹岣嶁之碑周宣岐陽之鼓下槩宣和博古圖薛尚功<lb/>
鼎韻顧野王玊篇陸法言集韻摉輯諸家以成古韻叶<lb/>
<pb n="KR4f0038_WYG_026-22a"/>
考一書贍該詳眀陸離典雅當代古處之士其誰不薫<lb/>
班馬之香而上竒字之亭也耶邇来著書者夥矣楊新<lb/>
都所云談性命者不過剽程朱之<graphic n="KR1636" url="https://raw.githubusercontent.com/kanripo/KR-Gaiji/master/images/KR1636.png" mimeType="image/png"/>魄工文辭者止于<lb/>
拾史漢之聱牙先生之書實有禆古學非淺雖然爰歴<lb/>
之章凡將之義讀之不可不早風俗之通蟲魚之註辨<lb/>
之亦存乎人先生以余言為何如也<lb/>
　<lb/>
　<lb/>
<pb n="KR4f0038_WYG_026-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古歡堂集巻二十六<lb/>
</p>
<p>
</p>
  </div>
</body>
</text>
</TEI>
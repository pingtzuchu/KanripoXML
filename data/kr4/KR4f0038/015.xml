<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古歡堂集巻十五</head>
    <p>
<pb n="KR4f0038_WYG_015-1a"/>
欽定四庫全書<lb/>
　古歡堂集巻十五　　　　户部侍郎田雯撰<lb/>
　　七言絶句<lb/>
　　　題太真岀浴圖<lb/>
女官簾下銜巾媚妃子燈前岀水嬌莫怪三郎拚誤國<lb/>
只今㸔畫己魂銷<lb/>
　　　題范蠡歸湖圖二首<lb/>
賣弄江湖作富民沼呉霸越歴艱辛當時作事癡愚甚<lb/>
<pb n="KR4f0038_WYG_015-1b"/>
絶代<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>光送與人<lb/>
千載休誇勾踐雄數年便見霸圖空黃金用盡全無味<lb/>
不鑄西施鑄范公<lb/>
　　　客中對鏡<lb/>
不識此翁何處來龍鍾老態五行乖少陵多事頻㸔鏡<lb/>
滿面青黃土木災<lb/>
　　　温子昇碑<lb/>
幼婦新辭各擅場㕘軍開府兩相當北人不讓南來客<lb/>
<pb n="KR4f0038_WYG_015-2a"/>
鄴下韓陵片石彊<lb/>
　　　聽鄆城樊生花坡彈琵琶時秋八月<lb/>
淫哇凡響滿城傳洛下聲名總可憐何似樊生才伎絶<lb/>
風流揭調四條絃<lb/>
五嶽填胸意不平逢場游戲譜新聲琵琶直作漁陽皷<lb/>
知爾前身是襧衡<lb/>
秋風逐隊撥檀槽樂府流傳索價髙畢竟教坊誰第一<lb/>
大家齊演鬱輪袍<lb/>
<pb n="KR4f0038_WYG_015-2b"/>
老來懶慢詩篇少病後心情酒量差一事腐儒真得意<lb/>
埀簾煑茗聽琵琶<lb/>
　　　題龍石樓和蘇詩巻後四首<lb/>
擊鉢排成第三巻飛揚䟦扈鬭雄才泉源萬斛今誰敵<lb/>
仍喚謫仙蘇二來<lb/>
神仙舊署昔時名落紙樓頭有定評一自罷吟温室樹<lb/>
詩人誰是宋延清<lb/>
閒於格律費思量自分衰頽少拍張今日讀君詩一寸<lb/>
<pb n="KR4f0038_WYG_015-3a"/>
不教逢閏厄黃楊<hi>第三巻可盈寸時閏三月</hi>
壘塊填胸老病加頭風連日眼生花石樓詩句羅家乳<lb/>
兩遇麻姑癢處爬<lb/>
　　　讀李衛公傳<lb/>
遺事流傳説贊皇海南司户動悲傷平生珠玉堪炊煑<lb/>
口腹偏教滿萬羊<lb/>
　　　挽石樓二首<hi>有序</hi>
　石樓云先生既批㸃予詩恵題卷尾四絶句後數日<lb/>
<pb n="KR4f0038_WYG_015-3b"/>
　相見東闕門下先生云子三和蘇矣而詩亦三變初<lb/>
　集雖有見解只為此公門户太大瞻前忽後尚未能<lb/>
　掉臂逰行也二集則識已定膽愈壯駸駸乎越藩籬<lb/>
　而入其室中若今之三集興酣筆落縱橫變化不可<lb/>
　端倪如李臨淮一入朔方軍壁壘旌旗精采煥發此<lb/>
　詩家之妙境而吾之所最賞心也嗟乎先生風度凝<lb/>
　然眼光洞照從不輕為許可而獨于是集稱嘆不置<lb/>
　如此先生又云詩要作出是我向來所未見者才是<lb/>
<pb n="KR4f0038_WYG_015-4a"/>
　好詩嘗記施愚山云他人詩似都是人説過十數遭<lb/>
　者惟石樓不然將來必傳此語與先生絶相類予乃<lb/>
　和一絶云文字汗牛詩滿几細㸔強半是餘才山薑<lb/>
　大似愚山語須是未經人道來丁丑夏五端陽前二<lb/>
　日改菴爕記此石樓絶筆也是秋亡矣<lb/>
髯蘇髙唱詩才絶那許風騷思等倫半和篇章石樓死<lb/>
一千年後少詞人<lb/>
位置修文㡬俊才白榆天上鬼相猜孟郊李賀題詩處<lb/>
<pb n="KR4f0038_WYG_015-4b"/>
咄咄石樓何又來<lb/>
　　　送王令貽之官銅仁<lb/>
大江浪打小江流白首銅崖憶舊逰曽有記程詩句好<lb/>
五十三驛是皇州<hi>前人語</hi>
　　　題鍾先生遺像二首<lb/>
溉竹風流畫手傳烏巾道貌尚依然河汾門下無多士<lb/>
白首重㸔五十年<lb/>
滄溟宅壊尋喬木歴下亭欹補短牆剩水殘山西郭外<lb/>
<pb n="KR4f0038_WYG_015-5a"/>
桷園無主夕陽黃<lb/>
　　　永慶寺題壁二首<hi>以下二十首補作</hi>
鹿苑花幢徑已迷殘僧一二講堂棲磬聲驚起羣飛鴿<lb/>
落在茶商屋上啼<lb/>
燕麥兔葵落日間老年重到舊禪闗空憐佛子三唐鼎<lb/>
豕腹竜頭翡翠斑<hi>寺有唐鼎三天寳年鑄</hi>
　　　謁東方祠五首<lb/>
古廟寒烟厭次雲鴉飛黒陣冒斜曛周圍滿樹桃花放<lb/>
<pb n="KR4f0038_WYG_015-5b"/>
茅屋三間二細君<lb/>
小院依棲九尺身櫩間布榖雨聲頻村農來賽雞豚社<lb/>
不是尋君射覆人<lb/>
寂寂荒祠白板扉隔牆風送楝花飛逺㸔一叟騎驢至<lb/>
疑是先生割肉歸<lb/>
春鳥貪啼便是歌風前據地酒顔酡野花沾落公袍袖<lb/>
似較三千奏牘多<lb/>
神頭小店白楊風十里徒河一水通昨過董生下帷處<lb/>
<pb n="KR4f0038_WYG_015-6a"/>
今朝長揖滑稽雄<lb/>
　　　慈氏寺僧房<lb/>
名藍精舍野烟中半墖依然立晩風門外長河流水去<lb/>
鐘聲漁唱夕陽紅<lb/>
　　　鐵佛寺<lb/>
野草閒花補壊垣秋風不閉破山門我來欲覔殘碑讀<lb/>
橫卧龜趺壓樹根<lb/>
　　　𤓰隱園雜詩九首<lb/>
<pb n="KR4f0038_WYG_015-6b"/>
一雙春鳥屋簷鳴樹杪風聲似雨聲吾輩從來非解事<lb/>
全慿鳩婦道隂晴<lb/>
離騷句澁何能讀秋水篇長已久停攘臂今朝展書巻<lb/>
養魚經與相牛經<lb/>
木蜜來禽榖雨後黃𤓰紫李春分前一班都出園丁手<lb/>
況有齊民要術篇<lb/>
𤓰圃寛長二畆餘東陵野老較何如絶竒覔得西洋種<lb/>
皮色斑青蝌蚪書<lb/>
<pb n="KR4f0038_WYG_015-7a"/>
軋軋鴉聲水葉開長鬚奴子駕船來此畨不為秋風起<lb/>
網得鱸魚少二腮<lb/>
小婦三度報蠶眠准備新絲浴夏天自是吾村好光景<lb/>
打門無吏橫催錢<lb/>
書齋近在廟門東小學新頒例不同芒屩葛巾搖羽扇<lb/>
上堂長揖數村童<lb/>
結束成圍試一行南村人鬬北村彊㸔來本是懐磚俗<lb/>
宋鵲韓盧獵兔場<lb/>
<pb n="KR4f0038_WYG_015-7b"/>
偶欲跨驢入城去楝花風下立多時遍詢村口三义路<lb/>
林鳥潭魚總不知<lb/>
　　　題公凱學士小照二首<lb/>
莫州野店初逢汝嵗月堂堂四十春畫上不教顔色改<lb/>
仍前白面紫髯人<lb/>
讀罷道書千餘巻石牀風過落松花第三㕔外門方閉<lb/>
傳賜頭綱八餅茶<lb/>
　　　讀任彦升傳<lb/>
<pb n="KR4f0038_WYG_015-8a"/>
浣衣食麥苦當時才並江淹瑋瑰辭㨗入中書腸内熱<lb/>
可憐俛首謝蟲兒<lb/>
　　　讀書<lb/>
夜闌長短五噫聲坐倚昏燈氣未平可怪衰年六十五<lb/>
住人廡下作書生<lb/>
　　　讀馮衍傳<lb/>
隂就交情原不薄亷丹說去亦絶倫馮生窮達誰能料<lb/>
一事傷心是婦人<lb/>
<pb n="KR4f0038_WYG_015-8b"/>
　　　魏梁並題一絶句<lb/>
老瞞天下三分耳阿練功成但一身稱帝稱王猶細事<lb/>
絶竒父子盡詞人<lb/>
　　　讀東阿傳<lb/>
生子如斯非易得才名早冠建安儔阿翁可笑荒唐甚<lb/>
尚羨江東一仲謀<lb/>
　　　蛙<lb/>
　四月十七夜寓髙艮澗蛙百數頭入室伏卧具下二<lb/>
<pb n="KR4f0038_WYG_015-9a"/>
　皷覺之命奴子敺去并送以詩<lb/>
袍緑睛紅側注冠大聲閣閣狽團團如何假館郵亭夜<lb/>
汝輩原來盡是官<lb/>
　　　怒蛙<lb/>
一部池塘野水遙爬沙入户有誰招休輕世少盧仝手<lb/>
牋奏天庭不汝饒<lb/>
　　　恕蛙<lb/>
一畨寂寞子雲居仗汝喧闐皷吹餘況是山薑多好事<lb/>
<pb n="KR4f0038_WYG_015-9b"/>
政從爾雅注蟲魚<lb/>
　　　枇杷<lb/>
楊梅未熟何堪摘杏子初青未可嘗最是枇杷解人意<lb/>
櫻桃紅後十分黃<lb/>
　　　櫻桃<lb/>
入市買來紅百顆登柈佐飲緑千鍾櫻桃不是尋常物<lb/>
自有多情石季龍<lb/>
　　　湖隄十絶句<lb/>
<pb n="KR4f0038_WYG_015-10a"/>
二月淮南春事無馬蹄不惜蹋寒蕪可憐杏白餳香日<lb/>
風雨瀟瀟呌鷓鴣<lb/>
漢水春風唱柘枝大堤一曲寫烏絲今畨應笑無佳句<lb/>
合付孫郎仗下兒<lb/>
盧家風物那堪論漠漠湖光斷客魂沙鳥一行弄烟雨<lb/>
不知何處莫愁村<lb/>
埀柳貪眠傍水涯小紅橋外路三叉湖村村畔多游女<lb/>
日暮溪頭弄菜花<lb/>
<pb n="KR4f0038_WYG_015-10b"/>
昨趂夕陽芳草歸鞭絲帽影雨霏微可堪三月春風老<lb/>
到處桃花燕子飛<lb/>
稜稜堤作雙眉緑瑟瑟波如一鏡明片片辛<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>惜花盡<lb/>
朝朝布榖喜春晴<lb/>
落日蕪城一抹霞竹西水調亂昏鴉樊川不作揚州夢<lb/>
孤負唐昌玉蘂花<lb/>
重到淮南少拍張牽船岸上亦無妨分明半笏維摩室<lb/>
只少天花作道場<lb/>
<pb n="KR4f0038_WYG_015-11a"/>
張旗打皷放江船負弩人來憶往年莫怪一畨花寂寞<lb/>
春深老柳不吹綿<lb/>
客愁還藉詩排遣<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>事都從夢破除何遜清吟狂態作<lb/>
樽前沈范兩尚書<lb/>
　　　湖堤後十絶句<lb/>
一間草屋筕篖扉鸕鷀相狎來依依移家已上桃花岸<lb/>
更有鸕鷀無數飛<lb/>
大堤犖确小堤平狡獪春風故故生謝絮沈錢填馬路<lb/>
<pb n="KR4f0038_WYG_015-11b"/>
蜂鬚蝶粉礙人行<lb/>
朝朝暮暮浪花中閒立沙頭水勃公不分鴛鴦菱葉上<lb/>
奢雲艶雨浴衣紅<lb/>
烟中艇子柳邊樓消得愁人㡬許愁唯有一條袁浦上<lb/>
酒家帘影落春流<lb/>
衣叠苔錢將入夏釵分燕尾已過春鸎梭一段烟絲縷<lb/>
織作蕉衫付酒人<lb/>
四月八日佛生日野色湖光妙諦叅幾囀栗留代清磬<lb/>
<pb n="KR4f0038_WYG_015-12a"/>
一枝麥穂當優曇<lb/>
湖邊芍藥二三種白糝紅酣山寺開料得無人相謔贈<lb/>
僧雛折獻水神來<lb/>
柳接隋家帝子栽長條盡作馬撾材黃鸝應是精靈使<lb/>
勾引雙柑斗酒來<lb/>
枇杷顆顆黃將盡桑椹離離鳥啄殘可笑多情白翎雀<lb/>
滿身烟雨戀江干<lb/>
顦顇江潭落照斜子山多病未還家愁聽小謝輕埃雨<lb/>
<pb n="KR4f0038_WYG_015-12b"/>
半濕新桐抱鳳花<lb/>
　　　湖堤又十絶句<lb/>
食法嚴龜太瑣細天教饞口養麤才長鬚解辦花前酌<lb/>
買得蘆芽蛤蜊來<hi>唐書有嚴龜食法二巻</hi>
羅含宅廢情無賴王粲樓荒魂黯銷未卜梁鴻何處住<lb/>
緑槐深巷是皋橋<lb/>
一局丁東入夜䦨三條蠟淚玉蟲殘此行不比羊元保<lb/>
願作宣城太守官<lb/>
<pb n="KR4f0038_WYG_015-13a"/>
老夫多癢倩誰爬鴻爪留痕病轉加閒讀漢書過戊夜<lb/>
神仙不到蔡經家<lb/>
絶少當壚買酒錢孤村小肆麥風前故人為解相如渴<lb/>
汲盡春申澗底泉<lb/>
病馬龍鍾似瘠竹短鬛那復森開張杜陵野老作浪語<lb/>
苦試眀年春草長<lb/>
便欲結茅湖上住屋旁鴨嘴小漁船慣摻思話纎腰皷<lb/>
不費君平卜卦錢<lb/>
<pb n="KR4f0038_WYG_015-13b"/>
詩思刁騷爨下琴短吟彈出又長吟十三徽碎鍾期少<lb/>
不向人間更鑄金<lb/>
渺𣺌鴻陂白練鋪芋魁豆飯野風呼它時兩鵠歌聲歇<lb/>
似得浮山一格無<hi>鴻陂見漢書荆山為上格浮山為下格見南史</hi>
沿溪鴉髻數兒童倒接䍦來指老翁休唱白鞮矜醉態<lb/>
須教拍手笑山公<lb/>
　　　李公凱同年恵二犬戲荅<hi>補作</hi>
老不如人言語大彘肩斗酒氣難䧏來朝獵兔秋原去<lb/>
<pb n="KR4f0038_WYG_015-14a"/>
馬後韓盧宋鵲雙<lb/>
人生聚㪚誰能料四十餘年老鬢催它日倘成千里别<lb/>
好教黃耳送書來<lb/>
　　　晩行口號<lb/>
十里黃昏細雨中小橋不復辨西東行人愁唱烏棲曲<lb/>
逺浦漁燈一寸紅<lb/>
　　　江湖<lb/>
底事名銜百不同班行挂籍贅疣中縱然髙閣江湖上<lb/>
<pb n="KR4f0038_WYG_015-14b"/>
也是江湖一長翁<lb/>
　　　論詩<lb/>
漁洋一派唐三昧抉出詩人第一班錦瑟玉溪真絶調<lb/>
大兒合是白香山<lb/>
詩壇老將公評在不許偏師索價髙唯有少陵矜律細<lb/>
泰山果爾重秋毫<lb/>
　　　秋夜飲桂樹下<lb/>
酒價秋來太無賴僭同涼州古葡萄似欺寒水蓼花細<lb/>
<pb n="KR4f0038_WYG_015-15a"/>
不分橫天鴻雁髙<lb/>
愁㸔露下淒涼夜強撥鐙前㶑灔盃一物淮南差不惡<lb/>
小山樹子送香來<lb/>
　　　讀史偶詠<lb/>
入閤其如犬吠何才人情思半消磨原來小屋孤眠處<lb/>
梁上書多餅餌多<hi>邢邵</hi>
心熱槌車逐後塵穰侯相印太逡巡風流年少王寧朔<lb/>
鄧禹依然欲笑人<hi>王融</hi>
<pb n="KR4f0038_WYG_015-15b"/>
大手文章作賦工區區邢子豈能同㸔來亦是尋常技<lb/>
蛺蝶獮猴狗兔中<hi>魏收</hi>
赤章午夜奏蒼天綺語傷心佛亦憐一事却從何處悔<lb/>
夀光閣外晩風前<hi>沈約</hi>
平生書劍總徒勞雷摰相逢意氣豪勇退無聞饒怪事<lb/>
文章不直海鳬毛<hi>張華</hi>
　　　重陽<lb/>
菊花不見莫思量且向天邊數雁行誰料今年公路浦<lb/>
<pb n="KR4f0038_WYG_015-16a"/>
鮰魚蒿酒過重陽<lb/>
　　　題冷謙畫巻<lb/>
曽在夜郎觀石壁三丰寫照萬峯竒原來冷叟仙踪妙<lb/>
也向人間作畫師<lb/>
　　　淮上詠古八首<lb/>
滿地斜陽瑟瑟波人傳此地是甘羅土牆留得空城在<lb/>
十里寒蘆宿雁多<hi>甘羅</hi>
野日荒祠迹已陳棠梨涇口水粼粼哀鴻亦灑王孫淚<lb/>
<pb n="KR4f0038_WYG_015-16b"/>
洴澼何曽遇婦人<hi>漂母</hi>
淮北天連衰草秋射陂雲上楚山頭欲尋枚叔家何處<lb/>
鴉黒楓紅水怒流<hi>枚乘</hi>
有酒如淮莫辭醉拚傾三百淺深盃昨朝蕩槳青蓮浦<lb/>
<hi>村名</hi>今上伯倫臺上來<hi>劉伶二上字各意</hi>
蒿酒勝<hi>平</hi>于麴米春買來湖蠏大如輪南烹但飽麞牙<lb/>
米此地還逢説餅人<hi>束晢</hi>
湖舍淒清晩菊殘蕭郎憔悴不勝寒人家茅屋沉秋水<lb/>
<pb n="KR4f0038_WYG_015-17a"/>
打皷應愁騎棟難<hi>蕭思話</hi>
客思紛紛落葉多玉臺寂寞廢吟哦秋深新詠添如許<lb/>
試問徐家小寳摩<hi>徐陵</hi>
捉鼻狂吟湖上逰經春花鳥已深愁殘星長笛秋風老<lb/>
交付詩人趙倚樓<hi>趙嘏</hi>
　　　舟中有感<lb/>
黙坐篷忩落照時風帆疾鈍不須知世間萬事舟行水<lb/>
聴爾黃頭與舵師<lb/>
<pb n="KR4f0038_WYG_015-17b"/>
　　　耳聾<lb/>
打皷吹螺事事停床前蟻鬬那堪聴思量兩耳聾偏好<lb/>
不倒春風社酒瓶<lb/>
　　　鍾聖輿以芍藥數枝見貽同漁洋先生各賦一<lb/>
　　　　詩用畣來意<lb/>
山薑連日没心情閒噉櫻桃麴糵停準擬今宵狂態作<lb/>
數枝婪尾挿窑瓶<lb/>
　　　魏武父子<lb/>
<pb n="KR4f0038_WYG_015-18a"/>
幽燕老將真無敵年少三河又不同對酒當歌音節古<lb/>
阿瞞到底是詞雄<lb/>
　　　閏七月口占<lb/>
老來多得三十日病骨爭髙一寸強萬事輸人何論厄<lb/>
從前不閏亦黃楊<lb/>
　　　偶感<lb/>
河渠讀去文多闕溝洫傳來語半傖一例殘編無用處<lb/>
龍門多事誤班生<lb/>
<pb n="KR4f0038_WYG_015-18b"/>
　　　三月一日<lb/>
三月一日村中住洗盡慈仁寺下塵曳杖自臨波面照<lb/>
白頭短褐浄烏巾<lb/>
　　　雜感二首<lb/>
讀書巧鈍本由天老覺今年遜去年世上羣兒渾不記<lb/>
曹劉沈謝亦徒然<lb/>
韓李當年事莫論入山曽許掩柴門豈知陶令歸來後<lb/>
也避街頭醉尉尊<lb/>
<pb n="KR4f0038_WYG_015-19a"/>
　　　秦郵晚泊<lb/>
衰柳寒蘆野水邊湖干風景故依然秋城漁火秦郵夜<lb/>
白首重來十四年<hi>自丁卯訖庚辰十四年矣</hi>
　　　題桃花扇傳竒絶句<lb/>
一例䧏旗出石頭烏啼楓落秣陵秋南朝賸有傷心淚<lb/>
更向胭脂井畔流<lb/>
白馬青絲動地哀教坊初賜柳圏迴春燈燕子桃花笑<lb/>
牋奏新詞狎客來<lb/>
<pb n="KR4f0038_WYG_015-19b"/>
江潮無賴弄潺湲一載春風化杜鵑却怪齊梁癡帝子<lb/>
莫愁湖上住年年<lb/>
商丘公子多情甚水調詞頭弔六朝眼底忽成千古恨<lb/>
酒鈎歌扇總無聊<lb/>
零落桃花咽水流埀楊顦顇暮蟬愁香娥不比圓圓妓<lb/>
門閉秦淮古渡頭<lb/>
錦瑟銷沉怨夕陽低回舊院斷人腸冦家姊妹知何處<lb/>
更惜風流鄭妥娘<lb/>
<pb n="KR4f0038_WYG_015-20a"/>
　　　新秋雨夕卞司冦齋中觀劇<hi>尤展成李白登科傳竒</hi>
四條絃動第三㕔一闋霓裳酒未停偶爾清歌天便妬<lb/>
秋鐙寒雁雨淋鈴<lb/>
　　　咏古<lb/>
誰教玉體兩橫陳粉黛香消馬上塵劉項㸔來稱敵手<lb/>
虞夫人後戚夫人<lb/>
　　　雪塢上人餉茄𤓰作此報之四首<lb/>
精舍名藍老衲居四輪八象竟何如那知佛鉢香華滿<lb/>
<pb n="KR4f0038_WYG_015-20b"/>
重讀齊民一巻書<hi>齊民要術載種蔬事甚詳</hi>
東坡偏嗜元修菜成式曽誇楊僕薑老婢從今精饌事<lb/>
牢丸菽乳又相當<hi>老婢亦段成式事</hi>
崑崙茄大如豨首秦谷𤓰甘勝晚菘惹得季鷹蓴興起<lb/>
蕎花荳蔓正秋風<hi>茄一名崑崙𤓰秦谷即東陵也</hi>
由來此腹負將軍脱粟黃齏欲斷葷山谷老人詩似偈<lb/>
白鵞存掌鱉留裙<lb/>
　　　題王孟端九龍山送别圖<lb/>
<pb n="KR4f0038_WYG_015-21a"/>
自是孟端山水妙麥光大幅弄清暉黔公可笑無聊甚<lb/>
索向故人平仲微<lb/>
　　　歸途六絶句<lb/>
滿朝傳笑太郎當老眼昏花疏數行詔下鏡湖三百頃<lb/>
便教乞與賀知章<lb/>
瓦橋闗下路駸駸朔雪南鴻凍不禁脱落金龜無用處<lb/>
長鬚持換蜜林禽<hi>酒名</hi>
郵亭長短總天涯軋軋烏犍下澤車到得故園好時節<lb/>
<pb n="KR4f0038_WYG_015-21b"/>
梅花放盡放桃花<lb/>
古木澄潭客夢牽維摩多病又堪憐吾家可笑游巖老<lb/>
摒擋膏肓二十年<lb/>
草草鄉書夜二更幾囘衣桁淚縱橫還家休問胡麻飯<lb/>
乂手空堂種不成<lb/>
彭澤休官何落落此公作意太精靈便<hi>平聲</hi>宜飲酒無虚<lb/>
日多事一編山海經<lb/>
　　　河村雜詠五首<lb/>
<pb n="KR4f0038_WYG_015-22a"/>
長河春日漲春水兩岸紅桃無數花厭次城連三十里<lb/>
東方曼倩是鄰家<lb/>
漫向東家乞鼠姑名花瑤草費功夫春分流水柴門外<lb/>
滿種垂楊十萬株<lb/>
十五年中人不見受風桑下自披襟劉生較爾太多事<lb/>
浪作雪車氷柱吟<lb/>
葛衫席帽自荒唐箕踞科頭亦不妨無那闗門謝來客<lb/>
老人怕着新衣裳<hi>用元人句</hi>
<pb n="KR4f0038_WYG_015-22b"/>
腹量松术真堪笑滿徑蓬蒿似不宜獨有東陵種𤓰者<lb/>
風流儒雅是吾師<lb/>
　　　寄醒齋同年<lb/>
雞啼呵殿報衙籌一路堂堂避八騶紅日滿忩吾自笑<lb/>
老夫貪睡擁黃綢<lb/>
　　　讀元人詩各賦絶句<lb/>
千年風雅遺山體半格堂堂妙入神商略論詩三十首<lb/>
如公直作濟南人<hi>元好問</hi>
<pb n="KR4f0038_WYG_015-23a"/>
文安前哲龍門筆三史才華自不同落落當年楊<hi>鐵厓</hi>李<lb/>
<hi>孝先</hi>輩孤山灑淚夕陽中<hi>揭奚斯</hi>
一般不信先生處方外還存藁數章楊范齊名皆敵手<lb/>
漢廷老吏太矜狂<hi>虞集</hi>
句曲貞居稱外史馬塍菌閣儘風流分眀並跡陶𢎞景<lb/>
不向山間畫兩牛<hi>張雨</hi>
姚子摹來渾莫辨申州有一故人存㸔他總愛元和脚<lb/>
歛手薑牙不可論<hi>張雨予庚辰在淮上見外史字巻為姚綬所摹者  申州用懐素事</hi>
<pb n="KR4f0038_WYG_015-23b"/>
江口峭帆秋雨夜雁門短褐北風前巧題輙自夸餘技<lb/>
袁趙虞楊笑拍肩<hi>薩都剌</hi>
𤣥都道士虛中子霞外殘編兀自竒曽向錢唐湖壁上<lb/>
幾行墨瀋石榴皮<hi>馬臻</hi>
東野低頭愧下風金臺萬里有詞雄那知郭隗多竒骨<lb/>
却䇿詩壇第一功<hi>迺賢易䇿功元人平  之語</hi>
詩名豈是尋常得䟦扈飛揚未易才西蜀伯生髙月旦<lb/>
須教百戰健兒來<hi>楊載</hi>
<pb n="KR4f0038_WYG_015-24a"/>
好友熊生知己外唐臨晉帖識應稀休從長慶談元白<lb/>
賣卜詩人范德機<hi>范梈</hi>
太湖三萬六千頃落月長庚何處尋啽囈翠寒真賞絶<lb/>
一編鯨背動豪吟<hi>宋旡</hi>
驚人硬語盤空大老手詞源萬斛多未必韓蘇能勝此<lb/>
先生何處着詩魔<hi>呉萊十一日於故人家而見几上堆剡紙數  戲為長歌頃刻  盡人以為神</hi>
山薑舊有王孫畫春陌㸔山立馬圖寒夜讀公松雪卷<lb/>
層氷膠硯費工夫<hi>趙孟頫</hi>
<pb n="KR4f0038_WYG_015-24b"/>
蕭閒清閟詩人宅喬木松篁水一灣自是篇章凌鮑謝<lb/>
誰教辛苦作荆闗<hi>倪瓚</hi>
古鼎名琴自可人閬風孤鶴認前身老迂雅潔曽成癖<lb/>
淨涴詩塵與畫塵<hi>倪瓚</hi>
曽見種松書百行數公枉用説黃蒼發蹤便爾多時輩<lb/>
不抵支離一叟強<hi>鮮于樞有種松齋尚賴三數公發蹤黄與蒼支離叟卷中詩也</hi>
　　　題陶<lb/>
五斗憐腰漫自夸田園心事太紛拏讀公歸去來辭草<lb/>
<pb n="KR4f0038_WYG_015-25a"/>
轉覺頭風一倍加<lb/>
底事先生苦認真吾曹出處總無因琴書果為銷憂用<lb/>
籬下黃花解笑人<lb/>
　　　雜詠六首<lb/>
大都萬事摸稜了米汁新篘要細評從此瓣香休浪語<lb/>
劉家白墮古先生<lb/>
太息人非物亦非還家心與事相違山川城郭連芳草<lb/>
長嘯一聲丁令威<lb/>
<pb n="KR4f0038_WYG_015-25b"/>
往籍㸔來都是贋偃師作戲幾曽真百年蕉鹿三冬夢<lb/>
歡喜今朝説立春<lb/>
黒醪不是尋常味一日拚傾三百盃莫謂山薑太寂寞<lb/>
村間撲朔蹲鴟來<lb/>
巷南巷北撾春皷一老閒堂倚夕曛忽爾山扉多好事<lb/>
李當户繪兩將軍<lb/>
燈火闌珊飲不成梅花老屋自多情休嫌除夕風光淺<lb/>
鄰舍喧聞爆竹聲<lb/>
<pb n="KR4f0038_WYG_015-26a"/>
　　　盆梅四首<lb/>
獨有襄陽孟浩然氊巾驢背聳吟肩梅花今落山薑手<lb/>
老瘦迂酸太可憐<lb/>
老瓦盆中雪一堆篆香茗火哄堂來世情涼燠梅知否<lb/>
還自婆娑滿樹開<lb/>
眉間黃氣鏡中夸喜事來朝定不差果爾浮蛆春甕熟<lb/>
晴忩烘日賞梅花<lb/>
一日一花詩一首休言楊後與盧前千鬚萬瓣吟花盡<lb/>
<pb n="KR4f0038_WYG_015-26b"/>
小駐人間五百年<lb/>
　　　偶成<lb/>
論詩難比作詩難正變源流有數般莫怪皎然嘲記室<lb/>
小兒學語笑相㸔<lb/>
　　　有感<lb/>
膏火空存奈晩何為誰辛苦日消磨生涯處處皆鞭賈<lb/>
蠟澤梔黃值幾多<lb/>
　　　七夕五絶句末二首苦雨<lb/>
<pb n="KR4f0038_WYG_015-27a"/>
雲影天光照畫眉原來今夕是佳期一畨庭院陳𤓰菓<lb/>
嬉子空成一段絲<lb/>
涼雲烏鵲已成行不是斑騅送陸郎打叠填河須曉事<lb/>
休驚七十二鴛鴦<lb/>
脈脈來津又去津七香車下淨無塵黃姑片石留佳話<lb/>
試問長生殿裏人<lb/>
原來天上最多情粉蝶青陵恨未平一度啼痕三十日<lb/>
為雲為雨不曽晴<lb/>
<pb n="KR4f0038_WYG_015-27b"/>
碧落橫空河漢秋金風玉露暮蟬愁哀鴻淚作瀟瀟雨<lb/>
不用雙星别淚流<lb/>
　<lb/>
　<lb/>
　<lb/>
　<lb/>
　<lb/>
　古歡堂集卷十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古歡堂集卷十八</head>
    <p>
<pb n="KR4f0038_WYG_018-1a"/>
欽定四庫全書<lb/>
　古歡堂集卷十八　　　　戸部侍郎田雯撰<lb/>
　　雜著<lb/>
　　　詩話<hi>評茂秦十則</hi>
作詩雖貴古淡而富麗不可無譬松篁之於桃李布帛<lb/>
之於錦繡也余謂如畫然秋山平逺野水寒林復加㸃<lb/>
染著色斯為妙耳黄倪而外有熙筌淵明之後有三謝<lb/>
非富麗之謂也徒云富麗則黄金白雪等語皆佳矣<lb/>
<pb n="KR4f0038_WYG_018-1b"/>
　　　二<lb/>
凡作近體誦之行雲流水聽之金聲玉振觀之明霞散<lb/>
綺講之獨繭抽絲此詩家四關一關未透便非佳句茂<lb/>
秦刻意為其七子一派寫照閲之不覺捧腹然能如此<lb/>
亦自登峯造極近人一槩貶斥非公也千載而下定評<lb/>
出焉畢竟七子在鍾譚之上<lb/>
　　　三<lb/>
陶潛不仕宋所著詩文但書甲子韓偓不仕梁所著詩<lb/>
<pb n="KR4f0038_WYG_018-2a"/>
文亦書甲子偓節行似潛而詩綺靡蓋所養不同耳薛<lb/>
西原曰立節行易養性情難茂秦之論謬矣詩各成一<lb/>
家豈書甲子同而詩亦必相肖耶此猶齊人之待客使<lb/>
𦕈者御𦕈者跛者御跛者供婦人之一笑而巳<lb/>
　　　四<lb/>
茂秦云唐山夫人房中樂十七章格韻髙嚴規模簡古<lb/>
駸駸乎商周之頌迨蘇李五言一出詩體變矣無復為<lb/>
漢初樂章以繼風雅惜哉余嘗觀今之詩家多以樂府<lb/>
<pb n="KR4f0038_WYG_018-2b"/>
為卷首如君馬黄上之回陌上桑大小垂手之類句之<lb/>
長短語之繁簡師心自用漫無一定之格音節多所未<lb/>
諧即樂府解題亦在影響之間蓋樂府失傳久矣<lb/>
　　　五<lb/>
詩以漢魏並言魏不逮漢也建平之作率多平仄穩貼<lb/>
此聲律之漸而後流於六朝千變萬化至初盛極矣余<lb/>
但知齊梁儷句為五言律祖茂秦乃謂自魏晉巳然非<lb/>
臆説也<lb/>
<pb n="KR4f0038_WYG_018-3a"/>
　　　六<lb/>
揚雄作反騷廣騷班彪作悼騷梁竦亦作悼騷摯虞作<lb/>
愍騷應奉作感騷漢魏以來作者繽紛無出屈宋之外<lb/>
茂秦之言是也以予觀之宋不如屈况其他乎古云離<lb/>
騷離憂也又有騷離見於宋人困學紀聞亦竒矣又枚<lb/>
乗始作七發後有傅毅七激張衡七辨崔駰七依馬融<lb/>
七廣劉向七畧劉梁七舉崔琦七蠲桓麟七說李尤七<lb/>
疑劉廣世七興曹子建七啓徐幹七喻王粲七釋劉卲<lb/>
<pb n="KR4f0038_WYG_018-3b"/>
七華陸機七徴孔偉七引湛方生七歡張協七命顔延<lb/>
之七繹竟陵王七要蕭子範七誘大抵馳騁文詞而欲<lb/>
齊驅枚生也七發来自鬼谷子七箝之篇余謂諸作遜<lb/>
枚生逺甚猶之作騷不及屈原也杜子美七歌来自十<lb/>
八拍李空峒亦作七歌未免生吞活剥之誚矣<lb/>
　　　七<lb/>
韋蘇州曰窗裏人將老門前樹已秋白樂天曰樹初黄<lb/>
葉日人欲白頭時司空曙曰雨中黄葉樹燈下白頭人<lb/>
<pb n="KR4f0038_WYG_018-4a"/>
三詩同一機杼司空為優善狀目前之景無限凄感見<lb/>
於言表余所見與茂秦不同司空意盡不如樂天有餘<lb/>
味初字欲字妙有含蓄老淚暗流情景難堪更深一層<lb/>
　　　八<lb/>
茂秦云山房隨筆四禽言一曰鵓鴣鴣鵓鴣鴣帳房徧<lb/>
野相歡呼阿姊含羞對阿妹大嫂揮涕看小姑一家不<lb/>
幸俱被擄猶幸同處為妻孥願言相憐莫相妬其人不<lb/>
是女故夫此作讀者尚不堪况遭其時乎又馬柳泉賣<lb/>
<pb n="KR4f0038_WYG_018-4b"/>
子歎曰貧家有子貧亦嬌骨肉恩重那能抛饑寒生死<lb/>
不相保割腸賣兒為奴曹此時一别何時見遍撫兒身<lb/>
䑛兒面有命豐年来贖兒無命九泉抱長怨囑兒切莫<lb/>
苦思量憂思成病誰汝將抱頭頓足哭聲絶悲風颯颯<lb/>
天茫茫此作一讀則改容再讀則下淚三讀則斷腸矣<lb/>
愚謂鵓鴣鴣詞意雖慘蓋罹亂離之變世不恒有若賣<lb/>
子歎則情真語酸富貴之家喜用鞭笞者宜發深省陶<lb/>
淵明所謂此亦人子也蕭頴士不得以博奥矜長矣<lb/>
<pb n="KR4f0038_WYG_018-5a"/>
　　　九<lb/>
詩法曰事文類聚不可用蓋宋事多也後引蘇黄之詩<lb/>
以為式教以養生之訣繼以治病之物可乎茂秦視蘇<lb/>
黄詩為何物耶又唐人歌詩如度曲可以協絲簧諧音<lb/>
律晩唐格卑聲調猶在及宋柳耆卿周美成輩出能為<lb/>
一代新聲詩與詞為二物是以宋詩不入絃歌也詞曲<lb/>
自六朝已然不始於宋唐詩可入歌譜者亦少茂秦此<lb/>
論亦謬又嚴滄浪曰學其上僅得其中學其中斯為下<lb/>
<pb n="KR4f0038_WYG_018-5b"/>
矣甚有不法前賢而法同時者李洞曹松學賈島唐彦<lb/>
謙學温庭筠盧延讓學薛能陳履常學黄山谷予筆之<lb/>
以為學者戒夫詩以求工為主何以同時便不可學如<lb/>
皮日休陸龜䝉賈島孟郊盧仝馬異劉滄許渾諸人皆<lb/>
有心相肖天然匹偶彼此同學之意黄山谷蘇門六君<lb/>
子之一也嘗云子曕詩句妙一世乃云學庭堅體蓋退<lb/>
之戲效孟郊樊宗師之體以文滑稽耳如山谷斯言愛<lb/>
之斯學之蘇且學黄也<lb/>
<pb n="KR4f0038_WYG_018-6a"/>
　　　十<lb/>
茂秦曰麈史云王得仁謂七言始於垓下歌栢梁篇祖<lb/>
之劉存以交交黄鳥止于桑為七言之始合兩句為一<lb/>
誤矣大雅曰維昔之富不如時頌曰學有緝熙於光明<lb/>
亦非也蓋始於擊壤歌帝力何有於我哉雅頌之後有<lb/>
南山歌子産歌採葛婦歌易水歌皆有七言而未成篇<lb/>
及大招百句小招七十句七言已盛於騷但以參差問<lb/>
之而觀者弗詳焉余一日讀擊壤篇細玩文氣語韻另<lb/>
<pb n="KR4f0038_WYG_018-6b"/>
為句讀日出而作<hi>句</hi>日入而息<hi>句/</hi>鑿井而飲<hi>句</hi>耕田而<lb/>
食<hi>句</hi>帝力<hi>句/</hi>何有於我哉<hi>句</hi>末一句乃歌餘之曼聲也<lb/>
不入韻蓋彼時之民安田里樂耕桑感激之意深實目<lb/>
覩帝力之勤劬以成雍熙之化何有於我謂君勞而民<lb/>
自逸歸美於上之詞也若云我民之日用飲食與帝力<lb/>
何渉則後世悍俗不可訓矣王者之民皥皥如也亦謂<lb/>
氣象則然非市恩小惠之比豈有以堯舜之民而不知<lb/>
感澤者乎歌有曼聲即今曲之尾聲也如此讀則擊壤<lb/>
<pb n="KR4f0038_WYG_018-7a"/>
歌非七言之祖矣<lb/>
　　　碩人<lb/>
風人之㫖徃徃含蓄不露意在言外讀碩人篇大槩可<lb/>
暏矣首章言族類之貴二章言容貌之美三章言始来<lb/>
親厚之意皆未說出卒章似可以露矣河水洋洋五句<lb/>
只極狀嫁来時所歴之境却以庶姜二語終之婉摯多<lb/>
風藴藉有味非善讀詩者不知也杜甫之詩無以復加<lb/>
其去三百篇逺甚如千家今有百家存哀哀寡婦誅求<lb/>
<pb n="KR4f0038_WYG_018-7b"/>
盡獨使至尊憂社稷諸君何以答昇平俱少含蓄亦大<lb/>
失三百篇之遺意矣<lb/>
　　　秦風<lb/>
小戎四章竒文古色斑斕陸離讀至在其板屋亂我心<lb/>
曲二語逸情絶調悠然無盡今之學詩者無論古體近<lb/>
體凡收處皆當從此神㑹<lb/>
　　　許渾<lb/>
楊慎曰唐詩至許渾淺陋極矣而俗喜傳之髙棅編唐<lb/>
<pb n="KR4f0038_WYG_018-8a"/>
詩品彚取至百餘首甚矣棅之無目也棅不足言而楊<lb/>
仲𢎞選唐音自謂詳於盛唐而畧於晩唐不知渾乃晩<lb/>
唐之尤下者而取之極多仲𢎞之賞鑒亦羊質而虎皮<lb/>
乎陳后山云近世無髙學舉俗愛許渾又凌歊臺一篇<lb/>
謂渾目不觀書徒弄聲律以僥倖一第如此予謂聲律<lb/>
之熟無如渾者七言拗句如嶺猿羣宿夜山靜沙鳥獨<lb/>
飛秋水来孤舟移棹一江月髙閣捲簾千樹風一聲溪<lb/>
鳥暗雲散萬片野花流水香劉伶臺下稻花晩韓信廟<lb/>
<pb n="KR4f0038_WYG_018-8b"/>
前楓葉秋兩巖花落夜風急一徑葦荒秋雨多拗字聲<lb/>
律極自然可愛又如蘭葉露光秋月上蘆花風起夜潮<lb/>
来村徑遶山松葉暗柴門臨水稻花香花盛庾園攜酒<lb/>
客草深顔巷讀書人舟横野渡寒風急門掩荒山夜雪<lb/>
深寒雲曉散千峰雪暖雨晴開一徑花牛羊晩食鋪平<lb/>
地鵰鶚晴飛摩逺天暖眠鸂鶒晴灘草髙挂獮猴暮澗<lb/>
松對岸水花霜後淺傍簷山果雨来低亦自挺拔兼饒<lb/>
風致似不可過詆丁卯也<lb/>
<pb n="KR4f0038_WYG_018-9a"/>
　　　三句一韻<lb/>
余官楚中得<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>陵雷何思太史詩集讀之有聽雨一篇<lb/>
三句一韻以為創作古無此格載之山䕬詩話中及閲<lb/>
宋㑹稽髙菊磵緯畧秦碑三句一韻引證甚確梁書范<lb/>
雲傳曰竟陵王子良為㑹稽太守雲為府主簿王登秦<lb/>
望山雲以山上有秦始皇刻石三句一韻人多作兩句<lb/>
讀之並不得韻又加大篆人多不識乃夜取史記讀之<lb/>
暨登山子良命賔客讀之皆茫然末問雲雲曰嘗讀史<lb/>
<pb n="KR4f0038_WYG_018-9b"/>
記見此刻石文讀之如流水子良大悦按老子明道若<lb/>
昧夷道若類進道若退上徳若谷大白若辱廣徳若不<lb/>
足建徳若偷質直若渝大方無隅大器晩成大音希聲<lb/>
大象無形文皆用韻三句一易秦望山石刻文亦猶是<lb/>
乎始知三句一韻詩雷太史非無所本也<lb/>
　　　鳬盟説杜<lb/>
少陵江上值水如海勢詩為人性癖耽佳句語不驚人<lb/>
死不休老去詩篇渾漫興春来花鳥莫深愁新添水檻<lb/>
<pb n="KR4f0038_WYG_018-10a"/>
供垂釣故著浮槎替入舟焉得思如陶謝手令渠述作<lb/>
與同遊申鳬盟説杜甚譙讓之謂與題無渉此老無故<lb/>
作矜誇語抑又陋矣余初學時亦以為然後官楚入黄<lb/>
州泊舟港口約葉井叔登赤<graphic n="KR2988" url="https://raw.githubusercontent.com/kanripo/KR-Gaiji/master/images/KR2988.png" mimeType="image/png"/>絶頂縱目千里命酒豪<lb/>
飲俄而潮平月上風露蒼凉有白鸛數百隻鳴於樹間<lb/>
井叔顧余曰望水天之一色呼周郎而欲出子不可無<lb/>
詩余瞪目不答井叔又曰子陶謝手也何遜謝焉余靜<lb/>
黙久之因悟少陵此詩蓋目觸江上光景思成佳句以<lb/>
<pb n="KR4f0038_WYG_018-10b"/>
吟咏其奔濤駭浪之勢而不可得廢然長歎曰性癖曰<lb/>
驚人言平生所篤嗜在詩也曰老去漫興與晩節漸於<lb/>
詩律細似不相屬謙辭也曰花鳥莫深愁言詩人刻毒<lb/>
遇一花一鳥摹寫無餘能令花鳥愁也今老無佳句不<lb/>
必深愁矣花鳥尚然况值此江勢之大閉口束手能復<lb/>
有驚人篇章耶故只可添水檻以垂釣著浮槎以閒遊<lb/>
而已若述作之手非陶謝不可吾則何敢悠悠千載猶<lb/>
思慕陶謝不置焉少陵殆抑然自下者全無矜誇語氣<lb/>
<pb n="KR4f0038_WYG_018-11a"/>
言在題外神合題中而江如海勢之竒觀隱躍紙上矣<lb/>
何謂無涉固哉鳬盟之說杜也<lb/>
　　　原上草詩<lb/>
劉孝綽妹詩落花掃更合叢蘭摘復生孟浩然林花掃<lb/>
更落徑草踏還生此聮豈出自劉歟白樂天咏原上草<lb/>
送客詩野火燒不盡春風吹又生一句之意分為兩句<lb/>
風致亦自不減古人作詩皆有所本而脫化無窮非蹈<lb/>
襲也<lb/>
<pb n="KR4f0038_WYG_018-11b"/>
　　　杜牧徐渭<lb/>
牧遣懐詩云落魄江南載酒行楚腰腸斷掌中輕十年<lb/>
一覺揚州夢占得青樓薄倖名又才子風流咏晩霞倚<lb/>
樓吟住日初斜驚殺東鄰繡床女錯將黄暈壓檀花此<lb/>
二詩乃牧在揚州為牛僧孺書記時作也牧負才不覊<lb/>
日為放浪狎邪之行僧孺縱其出入且遣人易服隨後<lb/>
潛䕶之其愛才如此數百年後山陰徐渭得胡太保宗<lb/>
憲而事之草露布為幕府上客放浪狎邪無復拘束亦<lb/>
<pb n="KR4f0038_WYG_018-12a"/>
如牧之在揚州然余於此歎杜徐二子之竒尤歎牛胡<lb/>
兩公之愛才前後一轍也乙亥暮春望曰書<lb/>
　　　雪詩<lb/>
甲戌嵗除前三日大雪一時文士飲酒賦詩流傳都下<lb/>
其分題則謝傅袁安王子猷李愬吕徽之又錢思公洛<lb/>
中遺事也次日客過予言之云如旗亭畫壁之類雪事<lb/>
正多予謂世傳七賢過關圖乃唐開元日冬雪後張說<lb/>
張九齡李白李華王維鄭䖍孟浩然出藍田關遊龍門<lb/>
<pb n="KR4f0038_WYG_018-12b"/>
寺鄭䖍圖之觀元虞集有題孟浩然像詩風雪空堂破<lb/>
㡌温七人圖裏一人存又前人詩云二李清狂狎二張<lb/>
吟鞭遥指孟襄陽鄭䖍筆底春風滿摩詰圖中詩興長<lb/>
豈非一證又李商隱送王校書分司詩云多少分曹掌<lb/>
秘文洛陽花雪夢隨君定知何遜縁聨句每到城東憶<lb/>
范雲再漫成一絶云不妨何范盡詩家未解當年重物<lb/>
華逺把龍山千里雪將来擬並洛陽花二詩亦不知所<lb/>
指按何遜與范雲聨句詩云洛陽城東西却作經年别<lb/>
<pb n="KR4f0038_WYG_018-13a"/>
昔去雪如花今来花似雪大意可見皆足為咏雪之一<lb/>
助也<lb/>
　　　詩文演法<lb/>
余嘗謂白香山琵琶行一篇從杜子美公孫大娘舞劔<lb/>
器詩得来臨潁美人在白帝法曲妙舞神揚揚與余問<lb/>
答既有以感時撫事増惋傷杜以四語白成數行所謂<lb/>
演法也鳬脛何短鶴脛何長續之不能截之不可各有<lb/>
天然之致不惟詩也文亦然楊升菴曰郭象莊子注云<lb/>
<pb n="KR4f0038_WYG_018-13b"/>
工人無為於刻木而有為於運矩主上無為於親事而<lb/>
有為於用臣柳子厚演之為梓人傳一篇凡數百言毛<lb/>
萇詩傳云漣風行水成文也蘇老泉演之為蘇文甫字<lb/>
說一篇亦數百言皆得脫胎換骨之三昧知此則余之<lb/>
論白杜之詩了然無疑義矣<lb/>
　　　竹枝<lb/>
山谷自荆州上峽入黔備嘗山川險阻因作二疊傳與<lb/>
巴人令以竹枝歌之云鬼門關外莫言逺五十三驛是<lb/>
<pb n="KR4f0038_WYG_018-14a"/>
皇州又鬼門關外莫惆悵四海一家皆弟兄自云可入<lb/>
陽關小秦王余只覺其調俚其言淺不及劉夢得竹枝<lb/>
詞多矣比之古樂府巴東三峽巫峽長猿鳴三聲淚沾<lb/>
裳奚啻千里<lb/>
　　　閒情賦<lb/>
淵明之賦閒情柔姿麗語大非髙士本色蘇子瞻曰淵<lb/>
明作閒情賦所謂國風好色而不淫正使不及周南與<lb/>
屈宋所陳何異然亦曲為解嘲耳孰謂挂冠髙尚人便<lb/>
<pb n="KR4f0038_WYG_018-14b"/>
無冶思艷態也<lb/>
　　　代作<lb/>
余老患怔忡之病不能作詩一槩酬應泛作皆他人代<lb/>
為之如有不可人代代必不如我意者則仍已作也昔<lb/>
韓昌黎曽代張籍書蘇子瞻曽代張方平疏代固未可<lb/>
少然捉刀者亦甚難矣<lb/>
　<lb/>
　古歡堂集卷十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古歡堂集巻三十七</head>
    <p>
<pb n="KR4f0038_WYG_037-1a"/>
欽定四庫全書<lb/>
　古歡堂集巻三十七　　　户部侍郎田雯撰<lb/>
　　雜文<lb/>
　　　祀嶽瀆禮考<lb/>
曩制遣使奉御署祝版奩香乘驛詣所在率郡邑長貳<lb/>
官行事禮用三獻司樂十二讀祝官一捧祝官二盥洗<lb/>
官二洗爵官二司尊彛一禮置官四以州府司吏充前<lb/>
三日應行事執事官散齋二日治事如故宿於正寢如<lb/>
<pb n="KR4f0038_WYG_037-1b"/>
常儀前二日有司設行事執事官次於廟門外掌廟者<lb/>
掃除廟之内外前一日有司牽牲詣祠所享官以下常<lb/>
服閲饌物視牲充腯享日丑前五刻執事者設祝版於<lb/>
神位之右置於坫及以血豆陳於饌所次設祭器皆藉<lb/>
以席掌饌實之左十籩為三行以右為上實以乾榛乾<lb/>
棗形鹽魚鱐鹿脯乾桃菱芡栗右十豆為三行以左為<lb/>
上實以芹菹筍菹菁菹葵菹魚醢兎醢豚拍鹿臡醓醢<lb/>
左簠二實以稻粱右簠二實以黍稷爼上實以牲體牛<lb/>
<pb n="KR4f0038_WYG_037-2a"/>
犢牢具次設犧尊二象尊一實以法酒又設太尊一山<lb/>
尊一在神位前設而不酌有司設燭於神位前洗二在<lb/>
東階之下實以巾執罍篚者位於其後又設揖位於廟<lb/>
門外又設瘞埳於廟門内庭之坎地享日丑前三刻執<lb/>
事官各就次掌饌者帥其屬實饌具畢凡祭官各服其<lb/>
服與執事官行止皆贊者引㸃視陳設訖退就次引廟<lb/>
南門外揖位立定贊禮者贊揖次引祝升堂就位立次<lb/>
引詣盥洗位北向盥手帨手移爵洗位北向立執事者<lb/>
<pb n="KR4f0038_WYG_037-2b"/>
以爵授執尊者舉羃執事者酌酒初獻以爵授執事者<lb/>
詣神座前北向立跪執事者以爵授初獻祭酒奠酒訖<lb/>
俛伏興少立次引祝詣神位前東向立跪讀祝訖興退<lb/>
復位初獻再拜贊禮者引初獻復位次引亞獻酌獻並<lb/>
如初獻之儀次引終獻並如亞獻之儀贊者引詣神位<lb/>
前北向立執事者以爵酌清酒進其右跪祭酒啐酒奠<lb/>
爵執事者以爼進胙肉前脚第二節共置一俎上以授<lb/>
遂轉授執事者取爵遂領卒爵執事者進受爵復於坫<lb/>
<pb n="KR4f0038_WYG_037-3a"/>
拜興贊者曰已領福受胙引復位再拜拜訖次引就望<lb/>
燎位以饌物進於埳又曰禮畢遂引西出復位引讀祝<lb/>
與執尊罍篚羃者俱出贊者曰再拜拜訖祝版燔於齋<lb/>
所今禮仍之<lb/>
論曰周禮大司樂奏㽔賓歌函鐘舞大夏以祀山川詩<lb/>
之頌曰懷柔百神及河喬嶽由來尚矣故以祈年告征<lb/>
䖍敦嘉祀則有望秩之儀登祭受釐紓才作賦則有祠<lb/>
官之使五郊迎氣必諏日於太常三日致齋更具牢於<lb/>
<pb n="KR4f0038_WYG_037-3b"/>
宗伯考諸歴代禮莫不然矧際<lb/>
熈時典尤最重兹行也嵩山為上淮瀆次之濟瀆又次<lb/>
之修崇祀事摛玉檢之鴻辭保艾農祥鍥山椒之巨石<lb/>
庶幾百穀告成三時不害和平之氣既靡逺而不通明<lb/>
禋之典亦有祈而必報羨門太乙不已陋與寳鼎靈臺<lb/>
何足頌矣<lb/>
　　　濟瀆考<lb/>
濟水發源王屋山禹貢曰底柱析城至於王屋又曰導<lb/>
<pb n="KR4f0038_WYG_037-4a"/>
沇水東流為濟孔安國注曰泉源為沇流去為濟是也<lb/>
括地志曰沇水出懷州王屋縣北王屋山頂崖下石泉<lb/>
渟而不流其深不測逕縣北三里其源重發泆於池東<lb/>
南流為氾水又東逕郄城北出於温縣一水枝津南流<lb/>
注於溴水水經注曰濟水出東垣縣王屋山初名沇水<lb/>
至温縣始名濟水又伏地東南流當鞏縣之北而南入<lb/>
河與河並流過成皋泆出為滎水又洑而西至曹濮散<lb/>
出於地汶水自南入之北逕齊郡入海合而言之書稱<lb/>
<pb n="KR4f0038_WYG_037-4b"/>
導沇水東流為濟入於河泆為滎出於陶丘又東北㑹<lb/>
汶入於海是也春秋説題辭曰濟齊也齊度也員也風<lb/>
俗通曰濟齊其度量也山海經曰㶌水出焉西北流注<lb/>
於泰澤郭璞注曰㶌沇聲相近即沇水也俗謂之衍水<lb/>
亦聲相近也水有二源東源出原城東西源出原城西<lb/>
晉文公伐原以信而原降即其城也俗以濟水重源所<lb/>
發因謂之濟源水經注曰濟水又東北逕華不注山單<lb/>
椒秀澤不連陵以自髙虎牙桀立孤峰特拔以刺天青<lb/>
<pb n="KR4f0038_WYG_037-5a"/>
崖翠發望同㸃黛山下有華泉左傳成公二年齊頃公<lb/>
與晉郤克戰於鞌齊師敗績三周華不注是也又曰沇<lb/>
水東南流名祝龍泉泉勢沸涌狀如巨鼎又屈而北注<lb/>
魚子溝水入焉又北與濏濏水合又曰濟水東北濼水<lb/>
出焉濼水出歴縣故城水涌若輪北為大明湖西即大<lb/>
明寺寺東北向兩面側湖此水便成淨池也池上有客<lb/>
亭左右楸桐負日俯仰目對魚鳥極水明木瑟可謂濠<lb/>
梁之性物我無違矣闞駰志曰向城在軹城南即周向<lb/>
<pb n="KR4f0038_WYG_037-5b"/>
國蘇公屬邑詩作都於向左傳桓取向以與鄭竹書紀<lb/>
年曰鄭使韓辰歸晉陽及向更名髙平又軹闗在縣西<lb/>
四十里北齊懷州刺史平鑒修築以捍敵它如盧仝之<lb/>
玉川岑參之青蘿館李愿之盤谷聶政之祠墓陳蹟可<lb/>
尋披圖斯著<lb/>
論曰昔人云濟水潛流屢絶狀雖㣲細獨而尊也白虎<lb/>
通曰其德著大故稱瀆瀆之為言獨也不為餘水濁亂<lb/>
絶羣流而獨入於海也此其所以尊歟然而截黃有力<lb/>
<pb n="KR4f0038_WYG_037-6a"/>
莫譏數石之舟與河同靈爰崇班祀之典是以潛而復<lb/>
出合而忽分水官能辨其源流神泉遂浸夫遐逺蓬蒿<lb/>
不没何讓廉泉鸜鵒弗踰復連濼水於以播通四氣作<lb/>
紀一方盖神之德與其職然也杜甫詩曰梁公執政在<lb/>
末年濁河終不汚清濟亦極形其潔貞耳雖居瀆之座<lb/>
末乎可比聖之伯夷矣<lb/>
　　　淮瀆考<lb/>
禹貢導淮自桐柏又曰海岱及淮惟青州又曰淮沂其<lb/>
<pb n="KR4f0038_WYG_037-6b"/>
乂水經曰淮水出南陽平氏縣胎簪山山海經注曰淮<lb/>
出餘山南陽平氏在朝陽東義鄉西史記索隱曰桐柏<lb/>
山一名大復山在南陽平氏縣東南風俗通曰南陽平<lb/>
氏縣桐柏大復在東南淮水所出也淮均也春秋説題<lb/>
辭曰淮者均其勢也釋名曰淮韋也韋繞揚州北界東<lb/>
至於海也爾雅曰淮為滸然淮水與澧水同源俱導西<lb/>
流為澧東流為淮水經注曰淮水逕義陽郡東過江夏<lb/>
平春縣北又東過新息縣期思縣北至原鹿縣南與汝<lb/>
<pb n="KR4f0038_WYG_037-7a"/>
水合又東逕廬江安豐縣與決水合東北至九江壽春<lb/>
縣與潁水淝水合又東至當塗縣北與渦水合又東過<lb/>
鍾離縣北夏丘縣南又東至徐縣合澗水蘄水又東至<lb/>
旴𣅿縣又東北至下邳淮隂縣與泗水合東至廣陵淮<lb/>
浦縣㑹黄河而入海也近海數百里通朝夕潮書稱導<lb/>
淮自桐柏東㑹於泗沂東入於海是也水經注曰一水<lb/>
發自山椒素湍直注頺波委壑可數百丈望之若霏幅<lb/>
練矣下注零陽九渡水又北流注於淮又曰淮水逕浮<lb/>
<pb n="KR4f0038_WYG_037-7b"/>
光山出慎陽縣潁隂劉陶為縣長政化大行道不拾遺<lb/>
童謡歌曰悒然不樂思我劉君何時復來安此下民又<lb/>
漢書汝南舊有鴻陂通於淮水郡以為饒成帝因關東數<lb/>
水陂溢為害翟方進為相奏決去陂水有童謡曰壞陂<lb/>
誰翟子威飯我豆食羮芋魁反乎覆陂當復誰云者兩<lb/>
黄鵠又南史康絢傳曰魏降人王足陳計求堰淮水以<lb/>
灌壽陽童謡曰荆山為上格浮山為下格潼沱為激溝<lb/>
併灌鉅野澤帝以為然使水工陳承伯材官將軍祖暅<lb/>
<pb n="KR4f0038_WYG_037-8a"/>
視地形咸謂淮内沙土漂輕其功不可就帝弗納發徐<lb/>
揚人率二千户取五丁以築之假絢節出督淮上諸軍<lb/>
事并䕶堰作役人及戰士二十萬於鍾離南起浮山北<lb/>
抵巉石依㟁築土合脊於中流堰將合淮水漂疾復決<lb/>
潰衆患之或謂江淮多蛟龍能乘風雨決壞崖㟁其性<lb/>
惡鐵因是引東西二冶鐵器大則釜鬲小則鋘鋤數千<lb/>
萬斤沉於堰所伐樹為井榦填以巨石加土其上堰乃<lb/>
成又淮水自莫邪逕當塗故城吕氏春秋曰禹娶塗山<lb/>
<pb n="KR4f0038_WYG_037-8b"/>
氏女自辛至甲四日復徃治水故江淮之俗以辛壬癸<lb/>
甲為嫁娶日又鍾離國名楚滅為縣左傳所謂吳公子<lb/>
光伐楚拔鍾離是也即王莽之蠶富也淮水注其北史<lb/>
記貨殖傳曰淮以北沛陳汝南南郡為西楚彭城以東<lb/>
東海呉廣陵為東楚衡山九江江南豫章長沙為南楚<lb/>
是為三楚<lb/>
論曰淮之源一細流㣲津耳及滙衆水入黄河以歸海<lb/>
也何奔濤巨浪遂洶湧以至此極耶考禹之治淮曰導<lb/>
<pb n="KR4f0038_WYG_037-9a"/>
曰排水性能明人事斯起然而較之於河非來自逺擬<lb/>
之以濟似遜其清洪澤湖畔曾鎖巫祁雲梯闗前爰沉<lb/>
璧馬平江以固髙堰為計印川有出清口之功顧不偉<lb/>
歟何可忽矣是以胎簪山峻作神靈之奥區蒼水使來<lb/>
行明禋之典禮雲雨生於膚寸爰為稼穡祈年徐揚慶<lb/>
其安瀾庶乎襄陵除害靈祗効職德莫大焉祠官祝釐<lb/>
禮云肅矣<lb/>
　　　嵩嶽考<lb/>
<pb n="KR4f0038_WYG_037-9b"/>
嵩高山在今河南登封縣北五里五嶽之中嶽也禹貢<lb/>
曰荆河惟豫州又曰熊耳外方桐柏至於陪尾唐天文<lb/>
志曰自鶉首踰河戒得重離正位軒轅之祗在焉其分<lb/>
野自河華之交東接祝融之墟北負河南及漢填星為<lb/>
嵩丘之主中央居鶉火之次盖天地之所合也四時之<lb/>
所交也寒燠之所均也風雨之所㑹也隂陽之所和也<lb/>
白虎通曰中嶽居四方之中而髙故曰嵩髙詩曰嵩髙<lb/>
維嶽峻極于天爾雅曰山大而髙曰崧是也國語曰夏<lb/>
<pb n="KR4f0038_WYG_037-10a"/>
之興也祝融降於崇山韋昭注曰夏都陽城嵩山在焉<lb/>
山有二室謂之室者以其下多石室潘岳曰嵩髙有石<lb/>
室十餘孔是也戴延之西征記曰東為太室西為少室<lb/>
嵩其總名也酈道元水經注曰合之為嵩髙分之為二<lb/>
室也郭璞山海經注曰泰室之山即中嶽嵩髙山後魏<lb/>
地形志曰陽城有少室山嵩髙山不言二室也對矚伊<lb/>
闕接蹟緱嶺延袤汝南宏農成皋崤函許鄭宛鄧之間<lb/>
百五十里作鎮中州盖與岱恒衡華稱伯仲矣<lb/>
<pb n="KR4f0038_WYG_037-10b"/>
論曰周公營邑山髙水深洛陽奥區風龎土厚是以勝<lb/>
標中嶽四嶽遜其精靈峰列太室少室為其匹配斯誠<lb/>
中州之重鎮宇宙之傑觀也然而厥位既正大德乃涵<lb/>
元氣渾淪體質龎美巃嵸崒嵂不矜岫嶂之竒草木隂<lb/>
晴莫變朝昏之狀瞰煙雲之正面泠泠山翠撲來探巖<lb/>
壑於中間瑟瑟天風吹下列祗之所栖托與羣山盡為<lb/>
兒孫矣故詩有之維嶽降神生甫及申申伯之德曰柔<lb/>
惠且直仲山甫之德曰柔嘉維則其山鍾賢其神正直<lb/>
<pb n="KR4f0038_WYG_037-11a"/>
而壹信矣<lb/>
太室一名泰室東西廣四十里南北深三十里自下至<lb/>
巔直上二十里周圍一百四十里三臺在左轘轅居右<lb/>
潁水界其前洛水繞其後山陽正面如長城障天及登<lb/>
絶頂周遭俯瞰千巖萬壑自中峰而分之南多懸崖北<lb/>
多峻阪東多斷嶠西多重嶂太室履中居正少室配之<lb/>
少室一名季室在太室西南十七里又一名負黍山羅<lb/>
泌路史曰少室一名黍室一稱御砦宋人謂之冠子山<lb/>
<pb n="KR4f0038_WYG_037-11b"/>
俗稱九頂蓮花砦西征記曰少室髙八百六十丈上方<lb/>
十里與太室相埒其峰之竒者皆在南面苐由太室西<lb/>
望一峰崇牙如旗前立一峰如㦸西鄙一峰如笏即太<lb/>
陽少陽諸峰也又云嵩丘者潘岳懷舊賦曰前瞻太室<lb/>
傍眺嵩丘傅亮曾辨之盖嵩丘别是一山也中嶽廟去<lb/>
縣八里在萬嵗峰下前玉案後黄盖韋行儉記云元魏<lb/>
始徙於此廟南石闕稱太室神道勒漢安帝元初年號<lb/>
測景臺周公營洛邑所築晉天文志曰周禮日至之景<lb/>
<pb n="KR4f0038_WYG_037-12a"/>
尺有五寸謂之地中鄭衆曰土圭之長尺有五寸以夏<lb/>
至之日立八尺之表其景與土圭等謂之地中今潁川<lb/>
陽城是也箕山上有許由墓盧巖有盧鴻一宅蔡經鮑<lb/>
靚元丹丘田游巖李筌孟郊李渤皆有栖隱處陽城啟<lb/>
母石少姨廟皆夏王陳蹟潁水逕大熊山右石淙逕小<lb/>
熊山左唐武后曾建三陽宫於此有合蒂迎輦花酈道<lb/>
元稱為勺水少林寺在少室五乳峰下寺前之水導源<lb/>
鉢盂峰過少谿東注嵩陽書院即舊嵩陽觀與崇福宫<lb/>
<pb n="KR4f0038_WYG_037-12b"/>
並程朱諸賢祠於兩柏間<lb/>
論曰嘗讀魏楊衒之洛陽伽藍記又宋李廌洛陽名園<lb/>
記每流連低回不置矧中嶽之竒也夫浮圖之宫銷沉<lb/>
寂寞河陽之館磨滅荒涼追昔者空知其名遥遇者不<lb/>
識其地茫茫今古付之興衰之感已耳崈髙名山長留<lb/>
天壤殆非雜記西京夢華東都比也然而漢帝唐宗乗<lb/>
輿巡遊詎無盛迹可紀而棄瓢十志千載下即以許盧<lb/>
名其山抑何故歟從來入嵓穴侶鹿豕之士<graphic n="KR1327" url="https://raw.githubusercontent.com/kanripo/KR-Gaiji/master/images/KR1327.png" mimeType="image/png"/>敚山川<lb/>
<pb n="KR4f0038_WYG_037-13a"/>
以為已有雖周穆漢武之轍不得而爭之是以永嘉緑<lb/>
嶂糧裹客兒鈷鉧澄潭名歸子厚向平有願畢婚嫁於<lb/>
它年宗炳卧遊寓性情於一往凡皆寄愁五嶽縱心八<lb/>
表之所為也而乃捧<lb/>
簡書而來躡煙霞之窟庶幾幸矣<lb/>
太室二十四峯青童黄盖浮丘三鶴遇聖萬歲玉鏡獅<lb/>
子虎頭起雲鳳凰金壺華盖元龜卧龍㑹仙子晉玉柱<lb/>
老翁玉人玉女獨秀積翠太白是也少室三十六峯朝<lb/>
<pb n="KR4f0038_WYG_037-13b"/>
岳望洛太陽少陽石城石笋檀香丹砂鉢盂香爐連天<lb/>
紫霄羅漢七佛靈栖來仙清涼寳勝瑞應瓊璧紫盖翠<lb/>
華紫薇藥堂帛道天德卓劔白雲金牛明月凝碧迎霞<lb/>
玉華寳柱繫馬白鹿是也<lb/>
論曰六十峯見道藏呉天師靈跡記宋樓异賦其最竒<lb/>
者金壺一峯在中峰下逺不可見晴午不可見惟朝暮<lb/>
夾雲映日驀然出焉峰有六十所可指數才數峰耳餘<lb/>
峰或在山巔或矗澗側猶石室然或臿懸崖或覆宻樾<lb/>
<pb n="KR4f0038_WYG_037-14a"/>
蔡經鮑靚之窟天泉石樓之宅莫可鳥尋難以蘿入矣<lb/>
天中記曰嵩髙山有牛山雞鳴望都諸峰盧鴻各勒名<lb/>
其上似二室殆不止六十峰也嗟乎混沌甫闢孰為命<lb/>
名疏鑿以還何遂多事亦烏知此峰之名不可彼移矣<lb/>
其間以仙跡著者浮丘公鍊藥之地李八百翔鶴之宫<lb/>
玊鏡詠之遺山<hi>元好問有玊鏡峯詩</hi>金壺原於老子玊人大篆蒼<lb/>
頡爭竒虎口<hi>李筌傳稱虎頭峯為虎口岩</hi>隂符巨靈呈巧帛道猷隱<lb/>
居宛在王子晉繫馬堪尋以漢武顯者青童萬歲之稱<lb/>
<pb n="KR4f0038_WYG_037-14b"/>
羣仙老翁之號其它率俚而失雅泛而無稽不過象物<lb/>
賦形出於巷談野語矣<lb/>
元魏盧元明有嵩髙山記唐盧鴻一有嵩嶽志元明之<lb/>
書雜見於他籍者十餘條鴻一僅存其目於鄭樵通志<lb/>
至明隆萬間有祥符陸柬嵩嶽志邢臺傅梅嵩書後邑<lb/>
人焦賁亨嵩髙紀略康熈戊申登封令葉封作嵩山志<lb/>
陸奥而太簡傅博而未精惟葉為善本而藝文所載仍<lb/>
多可芟二室舊碑漢前殆盡僅搨得唐宋元數種内嵩<lb/>
<pb n="KR4f0038_WYG_037-15a"/>
陽觀碑徐浩書顧少連厨庫記尤稱絶搆其它率剥蝕<lb/>
苔蘚不可披尋矣<lb/>
論曰古之紀山水者昉於禹貢九州厥後山海之經志<lb/>
山兼水水經之注注水兼山非惟紀載之詳實該文章<lb/>
之妙後有作者弗可及已夫山川著象書五嶽之真形<lb/>
<hi>見抱朴子及漢武帝内傳</hi>伊洛中央定兩儀之正位崈髙不可無記<lb/>
操觚始自何年然而竹素之傳逺於金石名山之志别<lb/>
於郡縣滄桑迭易嗟文獻之無徴月露連篇每芟存之<lb/>
<pb n="KR4f0038_WYG_037-15b"/>
寡當是烏得兩盧復出與之揚㩁上下庶不為山靈所<lb/>
姍笑矣乎<lb/>
　　　嵩嶽雜考<lb/>
葛洪枕中書云軒轅為黄帝治嵩髙山五嶽真形圖云<lb/>
中嶽姓惲名□圖贊曰嵩維嶽宗華岱恒衡氣通天漢<lb/>
神洞幽明巍然中立衆山之英又曰中嶽嵩髙君服黄<lb/>
素之袍戴太乙之冠佩陽和之印乘黄龍揚雄河東賦<lb/>
曰瞰帝堯之嵩髙兮顔師古註曰堯曾遊於陽城周穆<lb/>
<pb n="KR4f0038_WYG_037-16a"/>
王遊於太室之丘見穆天子傳漢武帝元封元年三月<lb/>
東幸緱氏禮中嶽太室唐天后通天元年臘月改元曰<lb/>
萬歳遂封禪於少室山按唐史天后頻幸石淙逭暑讌<lb/>
嬉左補闕張説有疏極諫北齊孝武帝<hi>年月闕</hi>狩於嵩山<lb/>
之南旬有六日中書侍郎魏收上南狩賦錦繡萬花谷<lb/>
云西王母與上元夫人降漢武帝帝視其巾器中有書<lb/>
乞瞻覽王母曰此嵩嶽真形圖也帝藏之柏梁臺抱朴<lb/>
子曰凡修道之士棲隱山谷欲朝五帝役山精當得嵩<lb/>
<pb n="KR4f0038_WYG_037-16b"/>
嶽圖佩之漢書武帝幸緱氏詔曰朕至中嶽獲駮麃見<lb/>
夏后啟母石異日親登嵩髙御史乘屬廟旁吏卒咸聞<lb/>
呼萬歲者三其令祠官増太室祠禁無伐其草木以山<lb/>
下户三百為奉邑列仙傳曰周靈王太子晉吹笙作鳳<lb/>
鳴遊伊洛間浮丘公引登嵩髙山後三十餘年吹笙於<lb/>
緱氏山頭世説曰傅亮北征在黄河中垂至洛遥見嵩<lb/>
髙山時從客在坐問傅曰潘安仁懷舊賦云前瞻太室<lb/>
旁眺嵩丘太室故是一山何言旁眺傅曰有嵩丘山去<lb/>
<pb n="KR4f0038_WYG_037-17a"/>
太室十七里盧元明嵩山記曰嵩山是栖神靈藪長松<lb/>
緑柏生於嶺澗古人住止處有銅瓶器物東北出雲有<lb/>
自然五穀神芝仙藥嵩髙山記曰漢有道士從外國將<lb/>
貝多子來於嵩髙山種之一年三花其香如桂又有牛<lb/>
山多香樹昔有婦女姙身三十月生子五歲入嵩學道<lb/>
通神明為母立祠號開母祠今祠尚存又一石室有自<lb/>
然經書飲食有石柱承露盤石脂滴下中頂南下二百<lb/>
步亦有嶽廟畵為神像有玉人髙五寸玉色光潤或失<lb/>
<pb n="KR4f0038_WYG_037-17b"/>
之經旬乃見山海經曰少室之山草木成囷其上有木<lb/>
焉其名曰帝休葉狀如楊其枝五衢黄葉黑實服者不<lb/>
怒其上多玉其下多鐵休水出焉而北流注於洛其中<lb/>
多䱱魚狀如盩蜼而長短足白而對食者無蠱疾可以<lb/>
禦兵又曰太室之山其上有木焉葉狀如梨而赤理其<lb/>
名曰栯木服者不妬有草焉其狀如<graphic n="KR1637" url="https://raw.githubusercontent.com/kanripo/KR-Gaiji/master/images/KR1637.png" mimeType="image/png"/>白華黑實澤如<lb/>
蘡薁其名曰䔄服之不昧上多美石郭氏注云陽城西<lb/>
谷有白玉膏服之即仙淮南子曰禹治鴻水過轘轅山<lb/>
<pb n="KR4f0038_WYG_037-18a"/>
化為熊謂塗山氏女曰欲餉聞鼓聲乃來禹排石誤中<lb/>
鼓塗山氏徃見禹方作熊慚而去化為石方生啓禹曰<lb/>
歸我於石應邵曰塗山氏之女候禹於塗山之陽乃作<lb/>
歌曰候人兮猗實始作為南音唐崔融嵩髙山啓母祠<lb/>
碑其略云臣按啟母廟者盖夏后啓之母也漢避景帝<lb/>
諱改曰開厥後相傳或為開母而顧野王輿地志盧元<lb/>
明嵩髙記並不尋避諱之㫖以為陽翟婦人事<hi>載英華文粹</hi>
孫嚴宋書曰沙門釋法義於嵩髙廟壇下得玉璧三十<lb/>
<pb n="KR4f0038_WYG_037-18b"/>
二枚黄金一餅符彩潤潔河南太守毛修以靈岳降瑞<lb/>
送諸神府太史公曰吾登箕山之上有許由墓焉山下<lb/>
有牽牛墟側潁水有犢泉是巢父還牛處也石上犢跡<lb/>
存焉又有許由廟碑闕尚存是漢潁川太守朱寵所立<lb/>
神仙列傳曰許由巢父服箕山石流丹抱朴子曰石流<lb/>
丹者山之赤精也楊炯曰少姨廟碑銘其略云臣謹按<lb/>
少姨廟者則漢書地理志崇髙少室之廟也其神為婦<lb/>
人像者則故老相傳啓母塗山之妹也<hi>載英華文粹</hi>水經注<lb/>
<pb n="KR4f0038_WYG_037-19a"/>
曰潁水有三源出陽乾山之潁谷春秋潁考叔為其封<lb/>
人東南流逕負黍亭東春秋定公六年鄭伐馮滑負黍<lb/>
是也馮敬通顯志賦曰求善巻之所在遇許由於負黍<lb/>
又謂是水為㶏水吕氏春秋曰卞隨恥受湯讓自投此<lb/>
水死張顯逸民傳嵇康髙士傳並言投洄水而死未知<lb/>
孰是又五渡水注之春夏雨泛水自山頂迭相灌澍崿<lb/>
流相承為三十八浦陽旱輟津石潭不涸道路遊憩唯<lb/>
得餐飲而已無敢澡盥其中犯必數日不豫行者憚之<lb/>
<pb n="KR4f0038_WYG_037-19b"/>
山下大澤周數里清染肅潔水中有立石髙十餘丈下<lb/>
産九節菖蒲緇素之士多泛舟昇陟取暢山情其水流<lb/>
陽城西舜禪禹禹避商均伯益避啓並於此也亦周公<lb/>
以土圭測日景處山堂肆考曰軒轅黄帝與西王母㑹<lb/>
於箕山以青銅鑄十二鏡隨日用之又曰舜臣尹壽所<lb/>
鑄潛確類書曰嵩髙山下有石室名謨觴内有仙書無<lb/>
數昔仙人方回讀書於内玉女進以飲食古簡通志云<lb/>
嵩山之下有古簡一枚上有兩行科斗書張華問束晳<lb/>
<pb n="KR4f0038_WYG_037-20a"/>
曰此漢明帝顯陵策文也酉陽雜俎云太和中有人遊<lb/>
嵩山捫蘿越澗境極幽夐見一人枕襆而眠呼之起問<lb/>
其所自曰君知月乃七寳合成乎月勢如丸其影日爍<lb/>
其凸處也常有八萬二千户修之予其一也體道通鑑<lb/>
云白龜年至嵩山東巖遇一人曰我李白也子之祖樂<lb/>
天雖不同朝以其道同今相徃復吾自水解後放遯山<lb/>
水之間因思故鄉西歸嵩峰中嶽帝飛章上奏見辟於<lb/>
此掌牋奏已百年矣贈龜年書一巻讀之後遂能辨禽<lb/>
<pb n="KR4f0038_WYG_037-20b"/>
獸語<lb/>
論曰山川名物爰設外史之官鉛槧摉羅遂有方言之<lb/>
紀由來尚矣是以博引羣書鏡析疑義後之人其能免<lb/>
白蟫之穴穿避獺祭之鱗次哉如謂不必讀書考古正<lb/>
荀子所云矞宇嵬瑣何其陋矣然而載籍日繁耳目兼<lb/>
用夾漈之志猶多弗備貴與之考更求其詳神異經列<lb/>
仙傳托名於東方朔劉更生近於荒誕識者譏焉彼夫<lb/>
汲冡周書天寳遺事以偽亂真繆種流傳而資治通鑑<lb/>
<pb n="KR4f0038_WYG_037-21a"/>
尚采而録之况其它乎世所傳王子年拾遺任昉述異<lb/>
沈約梁四公傳宋雲仙散録即無假於誦讀亦何損於<lb/>
見聞於是攟摭各編用資互考山川之大秘厥靈跡文<lb/>
章之府代有聞人其奚辭淺鄙之慚寡挂漏之咎也<lb/>
　　　祭牡丹花神文<lb/>
時維仲春勾芒司令東風扇和花信煦動𤓰隱小園十<lb/>
畝之間徒駭古河流水潺湲土膏潛滋蓓蕾蕃膴百卉<lb/>
具腓林神是主猗歟䑕姑來自鄆州三十二株云拔其<lb/>
<pb n="KR4f0038_WYG_037-21b"/>
尤匠氏經手焚琴煮鶴年表八書知音落落解組予歸<lb/>
十存二三大招花魂剪帋空慙迺命阿叚移萟善地灌<lb/>
溉必勤鋤非其類矧爾瑰品曰號花王配以厥妃魏紫<lb/>
姚黄石尤之風破塊之雨聊效崔旛爰居爰處老夫髦<lb/>
矣天假之年命儔嘯侣花其我憐柯葉敷榮偠紹葱倩<lb/>
洛陽天彭敢爾䙝玩暮春大放一抹紅霞非嗜富貴寳<lb/>
兹瑶華藍尾香草還同珍惜不我遐棄絢斕一色攷之<lb/>
花史春種非時唐突騃昧神其鑒之<lb/>
<pb n="KR4f0038_WYG_037-22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0038_WYG_037-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古歡堂集巻三十七<lb/>
</p>
<p>
</p>
  </div>
</body>
</text>
</TEI>
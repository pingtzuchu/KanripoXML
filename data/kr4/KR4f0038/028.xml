<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古歡堂集卷二十八</head>
    <p>
<pb n="KR4f0038_WYG_028-1a"/>
欽定四庫全書<lb/>
　古歡堂集卷二十八　　　户部侍郎田雯撰<lb/>
　　題詞<lb/>
　　　柳州題辭<lb/>
韓柳並稱韓不逮柳也顧世以深醇少之淫蛙浮響殆<lb/>
聽古樂而卧乎熏班馬之香奪崔蔡之席雅健則龍門<lb/>
幽峭則左國文章如柳觀止矣退之子瞻睥睨千古而<lb/>
元和聖德倣淮雅二章表忠觀碑學安豐一銘服膺若<lb/>
<pb n="KR4f0038_WYG_028-1b"/>
是大略可知無如造物忌才蹇嵼多故竄逐蠻荒行吟<lb/>
山澤作離騷數十篇讀者悲焉猶夫屈原言愁而託之<lb/>
湘君帝子蘭秀菊芳呻呻其詈詞也至於貞符傷心懲<lb/>
咎掩泣雖江潭顦顇情思纒綿不是過矣以播易柳同<lb/>
調深憐瘴鄉講學名流負笈亦莫可如何耳譏者云叔<lb/>
文之黨坎壈生平嗟乎以竇而疑孟堅以董而誤中郎<lb/>
所謂文章憎命達魑魅喜人過也於子厚奚損哉宜乎<lb/>
神降柳州之堂廟享羅池之祀文人志士為之卭天雪<lb/>
<pb n="KR4f0038_WYG_028-2a"/>
涕也<lb/>
　　　昌黎題辭<lb/>
退之才髙數黜官屢下遷作進學解一篇由是知名惟<lb/>
古於詞必已出降而不能乃剽賊立言如是則文章可<lb/>
知矣是以名著德憲之朝文追西京而上漁畋書圃涵<lb/>
泳藝林司馬董生揚雄劉向之徒羣集腕下可不謂偉<lb/>
乎獨是依□嶺表少無師承自知讀書鉥心劌目此何<lb/>
故也世謂長於碑誌然盤空硬語吞吐縱橫莫不根秪<lb/>
<pb n="KR4f0038_WYG_028-2b"/>
六經陵轢史漢獨碑誌云爾哉外此論宫市諫佛骨折<lb/>
廷湊徙鱷魚白日秋霜風節矯矯要皆文章餘技用之<lb/>
如虎耳當日李翺李漢皇甫湜樊宗師侯喜輩稱韓門<lb/>
弟子各以文章自名於時而孟郊張籍從之逰掉鞅詞<lb/>
席猶蘇門之黃秦晁張也雖然起衰八代後人不無微<lb/>
辭焉是即退之所謂詰匠氏之不以杙為楹而訾醫師<lb/>
以昌陽引年欲進其豨苓也亦甚惑矣<lb/>
　　　廬陵題辭<lb/>
<pb n="KR4f0038_WYG_028-3a"/>
永叔云劉柳無稱於事業姚宋不數於詞章蓋兼者之<lb/>
難也乾興治平間韓范富歐四公並駕永叔居座末矣<lb/>
雖然宰相之重亦雜他才學士非文章不可上下千載<lb/>
所闗匪細嗟嗟夏蟲其語氷乎哉五代餘習振革復古<lb/>
永叔之評滄浪直以自况耳詞令比李翺陸贄書史敵<lb/>
劉向班固長公稱為今之昌黎亦僅贊一辭矣宋初風<lb/>
氣實自永叔倡之當日於梅蘇二子拳拳弗置安道一<lb/>
書奬許尤至人才世故反覆三致意焉而猶迬迬致憾<lb/>
<pb n="KR4f0038_WYG_028-3b"/>
於文章其議醇其論正後有作者人非永叔殆求一言<lb/>
之幾於道烏可得耶然而好修之士㮣師廬陵所謂宋<lb/>
以理學而流於弱無怪乎世之工鞶帨者譏歐九不讀<lb/>
書也<lb/>
　　　臨川題辭<lb/>
今夫黃茅白葦斥鹵彌望豈鄙其文章與抑誚其為人<lb/>
耶當代有姬公出焉家俎户豆無如乃偃師之戲木偶<lb/>
人之赤舄文繡也髙談先王援据官禮何如賈誼陸贄<lb/>
<pb n="KR4f0038_WYG_028-4a"/>
之學足以捄世其誤人家國不少矣雖然文章有定評<lb/>
哉陶淵明閒情一賦人讀之謂如國風好色不淫以安<lb/>
石為人併其文章訾窳之非公也攷安石生平韓吕推<lb/>
轂歐陽延譽文潞公薦其恬退曽子固與之深交迨後<lb/>
果於自用是非弗顧亦二三君子之過耳嗟乎偽種流<lb/>
傅盜名取位彼優孟之姬公鮮不為世患者苐以安石<lb/>
文章論亦所謂編之乎詩書之冊而無憾者也<lb/>
　　　老泉題辭<lb/>
<pb n="KR4f0038_WYG_028-4b"/>
明允一蜀徼布衣晩學無師恥作儒生常談歴落嶔﨑<lb/>
别闢竇徑浸淫乎六經包括乎子史其為文章也愷切<lb/>
疏通有賈董之遺焉世謂其學本申韓㫖歸荀孟蓋至<lb/>
和嘉祐已後政治闕失匡捄鮮聞兵制人才動闗大計<lb/>
不得已為幽憂激宕之詞庶幾一遇歐陽修韓琦奏於<lb/>
朝而終不召用區區文安主簿困躓以老亦足傷矣禮<lb/>
書諡法後世流傳而權書逺邁尉繚衡論無慚管晏嗟<lb/>
乎當日不用明允而用安石宋之所以衰也辨姦之語<lb/>
<pb n="KR4f0038_WYG_028-5a"/>
半山何辭上書五篇琅琅可誦二子能讀父書而聲華<lb/>
過之要亦文章之氣光鋩萬丈耳明允殆諸葛景略一<lb/>
流命世才也<lb/>
　　　東坡題辭<lb/>
千古文人無如長公之竒者詩至李杜文如韓柳無不<lb/>
可撏撦端委沿波討瀾獨至長公四照花開萬斛泉瀉<lb/>
當代稱坡仙才人前身為五祖戒衲其孰能名之行乎<lb/>
所當行止乎所不得不止長公自道也長公之為人青<lb/>
<pb n="KR4f0038_WYG_028-5b"/>
天白日奴𨽻亦知其清明而屢遭貝錦轗軻畢生儋耳<lb/>
之行羈愁海外磨蝎守於命宫玉樓召自陽羨亦春夢<lb/>
婆所無如何矣夫山川英華所鍾落落幾人如長公當<lb/>
日名賢萃集一堂游講無非勍敵又大可怪也父文公<lb/>
也弟少公也師廬陵也友則孫萃老畢公叔劉貢父原<lb/>
父也門下士則秦黃晁張陳李也詞賦則張子野廖明<lb/>
略也書畫則米元章王晉卿文與可李公麟也他如殊<lb/>
仲之曲思聰之琴楊道士之洞簫曇秀辯才了元參寥<lb/>
<pb n="KR4f0038_WYG_028-6a"/>
之禪理相與周旋應接不暇而且臨川不啻冦讐程氏<lb/>
素多牴牾處此亦極難耳長公嬉笑怒罵以文章搘拄<lb/>
世道揭日月泣鬼神何其竒也嗟乎長公之靈赫赫天<lb/>
上彼舒亶蔡京之徒媒孽不已倘一旦伏寳録宫地下<lb/>
遇奎宿奏事能無旁皇驚懼耶<lb/>
　　　潁濵題辭<lb/>
子由訓承名父師事難兄文章之傳有繇來矣其間磨<lb/>
光濯色獨成一家言清淑焱攸之致松風送響山半流<lb/>
<pb n="KR4f0038_WYG_028-6b"/>
霞正不必如乃父之鑱峭兄之雄傑也曹子桓典論所<lb/>
云勾芒司節和風扇物草淺獸肥弓燥手柔子由文境<lb/>
庶幾似之年十九出鳳翔負竒譽上書太尉丞相文采<lb/>
炳如既而論青苗之弊恥調停之說讜言直氣又表表<lb/>
者矣無何筠州之監以兄詩咎之雷州之竄以黨人惎<lb/>
之遭時不偶於文章何與乎築室於許老投潁濵黙坐<lb/>
終日頥養榆年車仆馬斃而患不及轍蓋老泉知之蚤<lb/>
焉當日稱東坡為長公稱子由為少公張文潛陳無已<lb/>
<pb n="KR4f0038_WYG_028-7a"/>
輩服膺尤至殆與兄齊驅無分低昻耳嗟乎以黨籍毁<lb/>
灤城者政和以前數十載寂寂無人不知誦茯苓一賦<lb/>
是亦館客之羞也<lb/>
　　　南豐題辭<lb/>
余讀子固隆平集有深嗜焉南豐類槀半豹耳學本六<lb/>
經名重元祐談禮樂掌制書非魁壘傑出之士乎當其<lb/>
時崑體浸淫洛風未起廬陵倡文章之派秦楚大國狎<lb/>
主齊<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>子固以邾莒附庸亦矜雄長宜乎歐曽並稱聲<lb/>
<pb n="KR4f0038_WYG_028-7b"/>
施後世也文有數百言者有萬餘言者鶴脛鳬脰又烏<lb/>
從置喙哉為之衡量其間上比劉向下遜韓愈莫與東<lb/>
坡逐鹿直追灤城後塵其㫖歸於爾雅其言中乎尺度<lb/>
後山之一瓣香非無謂也勇於有為吝於改過朝廷以<lb/>
為然而安石亦頫首無辭江漢星斗詩篇畢露矣<lb/>
　　　漢魏晉六朝選文題辭<lb/>
今之作古文者托言八家以自文其空踈大抵就兔園<lb/>
冊子播弄家具已耳劉勰所謂意翻空而易竒事徵實<lb/>
<pb n="KR4f0038_WYG_028-8a"/>
而難巧也八家中柳州奥古動罹擯落沈酣枕藉率學<lb/>
歐曽究未諳其神理安在恐廬陵南豐復生不代傖夫<lb/>
受過也陸機文賦猶嫌綺語未盡而英思艷采輙目蘭<lb/>
成為罪人不已惑乎自茅選一出耳濡目染以故荃薫<lb/>
不馨而海畔多逐臭之夫咸池方奏而墨翟有非之之<lb/>
論良可嘆也今摘録離騷一卷兩漢一卷魏晉一巻宋<lb/>
齊梁陳隋北魏後周合為一卷梁一卷梁之作者子山<lb/>
孝標元禮三家為一巻余嘗謂老瞞練兒父子祠人當<lb/>
<pb n="KR4f0038_WYG_028-8b"/>
時才士之盛今古莫匹至於開府涵泳情性咀嚼英華<lb/>
吐納珠玉之聲卷舒風雲之色尤為魁壘挺出者𤣥靖<lb/>
先生書淫好學燎麻達旦山棲辨命擅美流光若夫郊<lb/>
居佳句好詩彈丸德柔邀真賞于隠侯猶之中郎願授<lb/>
書于王粲也余於三家其陳後山之瓣香乎杜甫言别<lb/>
裁僞體而生平著述則熟讀昭明一書顔之推於六朝<lb/>
人士槩以輕薄呰詆之皆非篤論世之學者無淆于空<lb/>
踈之說龜腸蟬腹而歌嗚嗚亦烏足以聽也<lb/>
<pb n="KR4f0038_WYG_028-9a"/>
　　　西山唱和詩題辭<lb/>
鄉余官舍人及曹郎時凡七逰西山而三見諸詩篇嵗<lb/>
甲戌重入春明忽忽十餘年未一上翠微山脚元規塵<lb/>
汙人日以方麴鄣面西向而笑無復取暢山情譬諸故<lb/>
人逺别欲與之馮襟深話觴詠河梁亦烏可得耶西山<lb/>
唱和詩則孚尹秋史命屐褁糧繞霤尋壑之所為作也<lb/>
或退谷茅亭或卧佛松榻先選大石安熏削於其上兩<lb/>
詩人提軍持着不借穿蹋於白雲紅葉之間得句則遄<lb/>
<pb n="KR4f0038_WYG_028-9b"/>
奔脱衣風雨揮毫詩成則置酒相賀夫唐人唱和詩長<lb/>
慶外莫善於松陵而迬迬拘于一格茶詠漁具未免巻<lb/>
舌同聲是編也長篇短什颷發雲行較皮陸為尤勝大<lb/>
約孚尹之詩如初日芙蓉明霞散綺秋史之詩如秋山<lb/>
半逺蒼隼橫空今之作者罕有匹敵雖然余自量于西<lb/>
山莫續舊逰即再理輕䇿恐亦才盡無詩甘讓兩詩人<lb/>
讀苗次之碑往復徵僻事也<lb/>
　古歡堂集巻二十八<lb/>
</p>
<p>
</p>
  </div>
</body>
</text>
</TEI>
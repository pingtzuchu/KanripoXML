<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古歡堂集巻二十四</head>
    <p>
<pb n="KR4f0038_WYG_024-1a"/>
欽定四庫全書<lb/>
　古歡堂集巻二十四　　　户部侍郎田雯撰<lb/>
　　序<lb/>
　　　海右陳人集序<lb/>
古之詩人官水部者梁有何遜唐有杜甫張籍夫三詩<lb/>
人之生平不專官水部也遜曾為廬陵記室甫拾遺籍<lb/>
亦國子司業千百世下人稱之獨水部之名為甚美一<lb/>
似司水大夫風流醖藉瓌詞雄響足以領䄂壇墠出其<lb/>
<pb n="KR4f0038_WYG_024-1b"/>
剰馥殘膏猶可沾丐佗曹長而不敢與之列僚友爭坐<lb/>
位者此何故也司空冬官掌山澤屯田衢閧苑囿木石<lb/>
薪蔬畋獵溝洫工匠之細眎司禮樂兵刑直下一格含<lb/>
雞舌香進退於第二螭頭六曹班聨中甘居座末自有<lb/>
詩人接跡其間水部一官遂為最美之頭銜是設官分<lb/>
職以来特留此曹作揚扢風雅之地以待吐英咀華爀<lb/>
世絶俗之人非其人莫得除如此詩人之宜在水部才<lb/>
地稱也水部之遇詩人水部之光也前有三詩人後無<lb/>
<pb n="KR4f0038_WYG_024-2a"/>
繼者水部之不幸而詩道之孤也由今考之遜綺才麗<lb/>
藻為約雲輩所賞歎東閣梅花詩乃官水部時作甫居<lb/>
浣花里結廬枕江縦酒嘯咏自言晩節律細正依嚴武<lb/>
在劒川為工部貟外郎時也白居易撰張籍制云文教<lb/>
興則儒行顯王澤流則詩歌作以水曹郎處張籍焉蘇<lb/>
子瞻謂詩人例作水曹郎殆以此與落落千餘年司水<lb/>
大夫正夫之詩出研鍊體格穩順聲勢掉鞅飛洋奪六<lb/>
朝唐人之席與三詩人後先輝映司空吟署不至寡侣<lb/>
<pb n="KR4f0038_WYG_024-2b"/>
少徒庶乎風雅未墜也盖正夫之為詩也穿穴書傳自<lb/>
六經以下嚅嚌搜討故才氣岔涌文彩龎蔚如山川出<lb/>
雲如老將用兵如鈞樂奏廣庭浄洗筝笛之耳無難方<lb/>
駕仲言差肩文昌矣還山春事以後窺園百一百二葸<lb/>
菴數巻一變再變激楚悲涼排宕沉鬱而歸之和平忠<lb/>
愛則直入少陵之室為水部詩派之傳人也詎偶然哉<lb/>
余亦兩官水部才地不稱於風雅之義無所闚今讀正<lb/>
夫詩橋舌眩目灑然退謝為弗及郷之濫厠是官回顧<lb/>
<pb n="KR4f0038_WYG_024-3a"/>
自失芒乎其無色也亦甚足愧已<lb/>
　　　循齋詩序<lb/>
小雅四牡之詩勞使臣也曰不遑將母又曰是用作歌<lb/>
將母来諗詩人之㫖炳婉而多風也下此雨雪楊桞勞<lb/>
人思婦亦無不托之謳詠抒寫懷抱各得其性情之正<lb/>
盖天下事以詩人位置其間凡夫山青水黛劒光馬蹄<lb/>
所至皆藴藉風流可以睥睨一世詩亦何可廢也循齋<lb/>
之為使臣也徃来潞河道上兩閱月得詩八十餘篇忠<lb/>
<pb n="KR4f0038_WYG_024-3b"/>
孝之思溢於言表而筆墨所至如百頃風潭千峰夏雲<lb/>
忽而水流花開忽而兵車鐵馬㡬無以闚其涯際篇中<lb/>
邯鄲少年昭君故里𢎞恩寺髙橋諸作停車道左凴弔<lb/>
流連官栁斜陽助人歎息至於春帆落照宫詞艶曲關<lb/>
山月薄命妾古今各體則又直逼温李逺駕徐庾可以<lb/>
譜諸宫商彈曲項琵琶命錦瑟侍兒行酒發曼聲於小<lb/>
鬟醉旗亭而畫壁何其工也先生使臣也詩人也王事<lb/>
将母而外楊栁雨雪之吟亦不盡廢也世之能知循齋<lb/>
<pb n="KR4f0038_WYG_024-4a"/>
之詩者始可與言四牡之詩且與之讀三百篇矣<lb/>
　　　萬行草詩序<lb/>
今天下十有五省猶周之采風十五國也然周之采風<lb/>
至汝漢而止故十五國有詩而楚無詩楚猶不與况逺<lb/>
於楚數千里乎楚雖不得與於風而周之季屈原宋玊<lb/>
獨以騷傳其所云澧蘭沅芷則騷也者亦至沅而止沅<lb/>
之西又不與焉漢司馬相如曾西至滇授經於盛覧張<lb/>
叔顧長卿善賦未嘗賦滇之山川則知滇黔為西南荒<lb/>
<pb n="KR4f0038_WYG_024-4b"/>
徼荘蹻多事其為鄙<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>不足道自昔然也眀之世始郡<lb/>
縣其地與他省等二三百年以訖今日課吏取士崇文<lb/>
興行而其鄉之聞人學士與夫山川風物之美鳥獸草<lb/>
木之竒觀亦遂多可采者焉凡遊其地者往往以詩傳<lb/>
如王餘姚楊新都諸先輩皆以遷謫来也姑不具論而<lb/>
詩人之挺㧞者何大復以奉詔至滇吴眀卿以衡文至<lb/>
黔各擅風雅盛名考其篇章多寡則信陽較富直俟之<lb/>
今日余同年友無棣克菴之詩一出始無遺憾毫髪而<lb/>
<pb n="KR4f0038_WYG_024-5a"/>
有洋洋觀止之歎也克菴詩人中之挺㧞者銜命擁傳<lb/>
自楚而西由黔入滇講學於㸃蒼洱海哀牢雋唐碧雞<lb/>
金馬之間驅車所厯必搜竒抉險發為嘯歌諸體無所<lb/>
不工可以被之管絃鼓吹一代一似欲以滇風聲詩補<lb/>
十五國之闕者其間感激流連疏宕清越又合乎離騷<lb/>
之變音咄咄克菴為詩一至此矣余之詩不逮克菴逺<lb/>
甚三載於黔詩既尠而語無一工即偶得一二積至百<lb/>
十餘篇究無當於風騷之旨儻吾克菴見之未免捉鼻<lb/>
<pb n="KR4f0038_WYG_024-5b"/>
而笑謂真夜郎不知漢大也<lb/>
　　　幹臣詩序<lb/>
余少時讀徐文長謝茂秦之詩灑然異之以為二子韋<lb/>
布士也而以能詩名聞當世百餘年後風雅未墜覧其<lb/>
篇章猶愾然想慕其為人何也夫文長之為詩也似學<lb/>
昌黎長吉而好竒過之盤空硬語稍失之傲兀詭異而<lb/>
含英咀華光焰萬丈真有浩浩落落不可一世之槩陶<lb/>
石簣袁中郎所以歎美不置也茂秦為嘉隆七子之一<lb/>
<pb n="KR4f0038_WYG_024-6a"/>
自竟陵之說起言詩者以王李為諱矧附王李之驥尾<lb/>
者而當日詩學大昌實與于鱗元美諸君子執櫜鞬于<lb/>
壇坫之上以文章奔走天下者數十年其人之賢雋為<lb/>
何如也考其生平眇君子之為人風流文采倜儻不羈<lb/>
燕趙梁宋之遊世猶傳賈扣遺事以為美談文長著書<lb/>
天池得事胡少保為幕府上客草露布於馬蹄盾鼻間<lb/>
白鹿一表又復譽噪公卿聲聞當宁嗚呼非一代人豪<lb/>
哉大抵二子負嶔㟢歴落之才皆託之詩以發其光怪<lb/>
<pb n="KR4f0038_WYG_024-6b"/>
雄竒磅礴鬱蒸之氣故名士未有不能詩者今得之幹<lb/>
臣為尤異也余固未獲與幹臣交而索序甚殷必以余<lb/>
為知詩者夫詩本乎性情而足跡所至山川風雨慷慨<lb/>
激昂之致有以助之幹臣之詩纒綿悽惻近於騷而温<lb/>
厚和平復歸於雅三百篇之正變叅半焉幽燕老將三<lb/>
河少年幹臣實兼之余固未易闚量其端委也至其從<lb/>
軍出塞之作楊桞雨雪之吟又非雕蟲小技區區附㑹<lb/>
於風雲月露者比也以視青藤四溟何多譲焉<lb/>
<pb n="KR4f0038_WYG_024-7a"/>
　　　二十四泉草堂詩序<lb/>
二十四泉草堂者王子秋史書屋也依歴下城西郭沿<lb/>
射圃上千佛山脚才二里屋前後蔬畦芡塘流水映帶<lb/>
墻外老桞數株蒼皮空腔髙垂屋頂長條踠地茆茨鐙<lb/>
火吟詩聲與泉聲爭響即其處也泉曰望水明殷棠川<lb/>
相國築川上精舍於此園中篬筤箖箊以萬計今斤竹<lb/>
已盡大石猶存王子數椽在焉得葺屋詩四章句云百<lb/>
年竟落書生手滿郡猶呼閣老亭是也曽南豐謂齊多<lb/>
<pb n="KR4f0038_WYG_024-7b"/>
甘泉冠於天下其顯名者以十數色味皆同蓋濼水之<lb/>
旁出者七十二泉之名見於齊乗元于欽所編望水泉<lb/>
列第二十四則其雁次相綴非篤論也余嘗取而閱之<lb/>
趵突芙蓉濯纓數者而外其名率俚而不雅望水尤俚<lb/>
之甚者于欽注泉水其詞㫖不及酈元逺甚而華不注<lb/>
之華泉明水鎮之淨明泉皆失不録抑又踈矣今夫詩<lb/>
人之可傳也百世後併其山川里巷而亦傳之如阮籍<lb/>
之縠水盧仝之玊川司空圖之王官谷無不割據一林<lb/>
<pb n="KR4f0038_WYG_024-8a"/>
麓谿澗之勝弗以譲人而詩人讀書之屋亦前後逓授<lb/>
庸夫俗子不得而託足焉如宋玊故廬則庾子山居之<lb/>
王右丞輞口山莊乃宋之問舊宅也余每怪濟南名泉<lb/>
不乏詩人邊廷實李于鱗許殿卿輩生於其鄉曽未聞<lb/>
於某泉之側攫半弓隙地為别墅者白雪樓在韓倉村<lb/>
或云在㟙橋㕓市間漫無可考獨棠川先生以相國工<lb/>
詩搜抉望水之竒卜築其上閣老亭是以傳焉而今古<lb/>
上下偃仰流連落王子秋史之手此其所以矜喜自負<lb/>
<pb n="KR4f0038_WYG_024-8b"/>
氣足以豪而詩因之日工也余論秋史之詩仍以泉喻<lb/>
可乎夫泚然以奫者泉之源也淰淰而濏濏者泉之波<lb/>
也當夫風雨噴薄水石湍激之際於猨啼楓落時聞之<lb/>
不啻雍門之琴荆山之泣有助人凄其而不能自已者<lb/>
秋史之為詩悲歌慷慨鬱陶莫釋一徃蒼凉蕭摵㤞憏<lb/>
無憀之音髣髴似之識者歎為騷體之遺才人之髙致<lb/>
矣一變而叶於金石歸之大雅猶夫泉之垂溜天紳衆<lb/>
山皆響滙為風潭萬頃而汗瀾卓踔以放乎江河詎可<lb/>
<pb n="KR4f0038_WYG_024-9a"/>
量哉噫是時秋也泉之上白雁書天水明木瑟余將欲<lb/>
撰杖草堂掃殷園之風籜聽佛巖之石雨酒酣濡筆易<lb/>
望水為秋史泉亦阮曲郎官湖之意殆以洗于欽之陋<lb/>
而補酈元之所未注歟<lb/>
　　　桐餘吟集序<lb/>
今夫大江限南北而鍾才遂以絶異子輿氏謂北方之<lb/>
學未能或先意以奨許陳良其立詞抑揚髙下實若袒<lb/>
護北學推而崇之為不可易及者南與北何優何絀亦<lb/>
<pb n="KR4f0038_WYG_024-9b"/>
視其人何如大抵才以地較非千載公論也梁庾信西<lb/>
崑艶體擅文章之長而開府清新則自其使北以後稱<lb/>
道之然信在南與徐陵齊名在北又與王褒同稱亦猶<lb/>
唐之沈宋李杜王孟皮陸諸人各有儕偶不欲落落孤<lb/>
行於天地分路揚鑣主盟並駕可謂才人之極致矣余<lb/>
以為褒亦一南産耳北地豈其無人信客北地乆何至<lb/>
必引江左之彦為其匹敵薛道衡盧思道輩不足以爭<lb/>
衡而韓陵一片石獨不可與蘭成枯樹賦角技逐鹿于<lb/>
<pb n="KR4f0038_WYG_024-10a"/>
詞壇之上耶此又南人袒䕶之私懷或亦温子昇之所<lb/>
不屑也葉孝亷蕃乆江左名流負雋才抱經術胸舂志<lb/>
塞悉發之於詩諸體已優其揭調尤在樂府讀之如房<lb/>
露之曲唐山夫人之遺響焉其䇿時憤俗又如賈董之<lb/>
疏白太傅之秦中吟焉余昔者嘗持一節以程才於江<lb/>
南矣挂揚子之峭帆驚瀧駭浪以為天之所以限南北<lb/>
者在此而數年来所與徃来交遊多嶔﨑歴落之英瑰<lb/>
偉通明之士指不槩僂而論詩則皆退讓辟易推蕃乆<lb/>
<pb n="KR4f0038_WYG_024-10b"/>
為能工噫徐陵王褒之流大江以南豈今日末可多遘<lb/>
耶陽羡陳君子萬為迦陵難弟能詩者也持蕃乆詩来<lb/>
示余因書此為序<lb/>
　　　稼雨軒詩序<lb/>
今夫人不竒則詩必不工詩不工則可以弗作世之能<lb/>
詩者谷量石計矣古人今人目未了數家之書輙爾矜<lb/>
詡揭調撏撦剽盜補綴篇章非不巻帙飾美爭謂可觀<lb/>
余嘗取而喻之如世巧女文繡動人設欲作錦究非異<lb/>
<pb n="KR4f0038_WYG_024-11a"/>
錦又如偃師之戲舞中節拍舞罷則索然無生氣世之<lb/>
能詩者如是也余鄉識漁潢于黔陽從余論詩已歎其<lb/>
人之竒詩之工矣今官庶常兩年来讀書署齋數椽困<lb/>
風雨夏秋苦賦愁霖冬月畏寒突不黔者旬日而吟咏<lb/>
不少輟追隨學士之班因以盡悉石渠天禄之藏沿討<lb/>
源流而横發其才思間騎一欵段出城門又復造余論<lb/>
詩每於世之能詩者狂噱捧腹曽有句云安得世人盡<lb/>
聾瞶憑君髙座說文章是也然此其詩之進境也詩之<lb/>
<pb n="KR4f0038_WYG_024-11b"/>
工實不自今日始設使當年唐䝉不闢道劉蛻不破天<lb/>
荒黔有斯人豈遂湮沒不傳耶六詔之有盛覽張叔其<lb/>
人自竒固不待司馬長卿之来可知也余于漁潢滋愧<lb/>
焉漁潢之詩有以新為工者有以竒為工者新如蠒絲<lb/>
出盆遊光濯色天女散花幽香萬片竒如夏雲怪峰千<lb/>
態萬變世之能詩者何足以知漁潢之詩余愛之深故<lb/>
不覺其言之長矣<lb/>
　　　鴨脚園詩序<lb/>
<pb n="KR4f0038_WYG_024-12a"/>
天下有名山五二在河南其三在河北歴陳衛淮晉之<lb/>
郊所見諸山謂足以當之陋矣論詩亦然自余之論詩<lb/>
海内能詩者二十年来殆盡識之大都一峰一壑秀㧞<lb/>
在望未嘗不驚歎稱絶今得學山之詩則振衣嵩岱之<lb/>
巔視他山直培塿耳余廢然悔鄉者之論顔之推云觀<lb/>
天下書未徧不得妄下雌黄余誠陋也昔韓愈張籍之<lb/>
在京師四方之士以文章造請者皆樂為之稱引成盛<lb/>
名流傳當世今而知兩公之失士正多矣學山隠居海<lb/>
<pb n="KR4f0038_WYG_024-12b"/>
上而雅好詩初亦根柢於歴下集英略穢能復變化出<lb/>
之發響焱攸落手芊眠譬石季倫觴客俎饈殽核不離<lb/>
世品而麟脯鳳炙間出天下所未嘗之味世之以詩懸<lb/>
國門者未足多也夫五嶽之遊有心者笻跡思遍矣海<lb/>
上三神山青瑤拖盪罕有津逮者學山之詩殆亦猶是<lb/>
乎是為序<lb/>
　　　龍標詩序<lb/>
余少時曽識龍標于濟南不知其能詩也距今四十餘<lb/>
<pb n="KR4f0038_WYG_024-13a"/>
年得其詩讀之龍標亡矣龍標之詩矜聲調芟蘩無不<lb/>
脫齊音間作楚些大率多宛轉沉吟侘傺悲怨之作如<lb/>
雍門之琴子野之笛荆山之泣也今夫人之傳殆有幸<lb/>
焉龍標才氣騰踔睥睨羣流特以遭遇迍邅故其詞傷<lb/>
其志瘁而磊落不羈之槩猶浮動毫楮間比之王右丞<lb/>
凝碧管絃詩益妍妙未減才人曠致矣聞其晩年以著<lb/>
書自娯有時徴朋呼酒蠟屐命遊弔瑯琊之荒臺慨牛<lb/>
山之秃樹徜徉歌嘯濯色磨光嗟乎龍標文采風流藉<lb/>
<pb n="KR4f0038_WYG_024-13b"/>
以不墜蓋有詩篇存耳詎非幸與余昔在武昌同葉井<lb/>
叔觀李伯時畫唐平陽柴氏主臨渭水上靚妝戎服開<lb/>
幕府草木旌旗山川暎帶想見清渭照軍容秦王為之<lb/>
動色時也龍標詩境庶幾似之<lb/>
　　　塞上草詩序<lb/>
出塞詩唐宋人作者林立獨杜少陵前九首後五首睥<lb/>
睨今古罕有匹敵秦州近體詩尤刻深妍妙從未重趼<lb/>
其地者讀之如聞隴水嗚咽隂山觱栗凄其欲絶而况<lb/>
<pb n="KR4f0038_WYG_024-14a"/>
焉槊鐵衣結束戎行乎王之渙涼州詞黄河白雲宛然<lb/>
玊門關圖畫即以詩論亦造截句神境古樂府勅勒穹<lb/>
廬無以過之他作則巻舌同聲一丘之貉耳武功兩至<lb/>
塞上得詩如干篇離竒鬱勃轢後陵前蓋武功平時雅<lb/>
抱清襟擺落凡近穿穴書傳含英咀華故下筆光鋩萬<lb/>
丈非拘牽一切所及是行也出井陘歴雁門上不窋冡<lb/>
渡無定河弔李陵蘇武陳蹟覽祁連賀蘭狼居胥瀚海<lb/>
之勝故其詩入秦則為秦聲小戎鐵駟擊缶板屋也入<lb/>
<pb n="KR4f0038_WYG_024-14b"/>
塞則為關山之曲戍臺明月羌笛梅花也大抵于馬蹄<lb/>
盾鼻炙牛挏酒間得之諸體之工觀止矣昔之人樹績<lb/>
絶域眺跕跕之飛鳶不有沉石立柱者乎武功抑然遜<lb/>
謝也雖然出塞詩莫不俎豆少陵武功之詩實權輿於<lb/>
三百篇小雅之楊桞雨雪國風之東山零雨反覆流連<lb/>
姿態疊出武功涵泳變化以風人之致發諸篇什少陵<lb/>
作又西河白豕矣丁丑夏至前三日<lb/>
　　　丹壑詩序<lb/>
<pb n="KR4f0038_WYG_024-15a"/>
余嘗謂前之詩人無如義山子瞻之竒者義山之詩博<lb/>
奥極矣摭拾羣書抉搜隱怪至於放誕風流清言麗句<lb/>
雖自謂國人盡保展禽酒肆無譏阮籍夫誰信之其大<lb/>
致欲敺温段諸人皆出已下乃已西崑之冠也而韓碑<lb/>
一篇則又不然闚其意既作韓碑何不徑效昌黎清廟<lb/>
明堂曲中雅奏平日獺祭之繁無所用之世之徒以艷<lb/>
體目玉溪生者淺也子瞻之詩泉源萬斛其涌也莫可<lb/>
端倪其渟也𣺌無涯涘夫詩至元亮子美觀止矣沿波<lb/>
<pb n="KR4f0038_WYG_024-15b"/>
討瀾通津委注譬之黄河所從来逺而崑崙之墟去嵩<lb/>
髙數萬里尚可溯而識之咄咄坡老世之論詩者有重<lb/>
趼追尋望風謝路已耳是以竒也丹壑贍學多通才辭<lb/>
美茂集英略穢駢羅横陳故為詩也事出於沉思義歸<lb/>
於翰藻官侍從有年閉戶著書嗜好特殊其詩竒其人<lb/>
竒也歐陽永叔云學士一官非文章不可當代著作之<lb/>
林能詩者亦多矣丹壑分其才技可了十人即他人所<lb/>
作逺次于丹壑亦足以薄風騷立壇坫不知丹壑之詩<lb/>
<pb n="KR4f0038_WYG_024-16a"/>
遽與之論義山子瞻之詩可得而聞乎王道充得相鶴<lb/>
經飄然有乗氣御風於天地間之意顧所蓄皆胎禽凡<lb/>
鳥夢想青城芝田知無從問涂耳余讀丹壑詩驚歎稱<lb/>
竒而悔鄉之為詩也衆吹竽焉又建鼓而從之亦甚惑<lb/>
矣<lb/>
　　　芝亭集序<lb/>
余嘗謂宋人之詩黄山谷為冠其體製之變天才筆力<lb/>
之竒西江詩派世皆師承之夫論詩至宋政不必屑屑<lb/>
<pb n="KR4f0038_WYG_024-16b"/>
規摹唐人當宋風氣初闢都官滄浪自成大雅山谷出<lb/>
耳目一新摩壘堂堂誰復與敵雖其時居蘇門六君子<lb/>
之列而長公虚懐推激每謂效魯直體猶退之之於孟<lb/>
郊樊宗師焉矧其他耶匡廬彭蠡之勝不乏詩才前乎<lb/>
山谷者有臨川焉有廬陵焉山谷之詩力可以移王歐<lb/>
之席而其盤空硬語更髙踞於梅蘇之上所謂西江詩<lb/>
派也毛子芝亭盖西江之學者以秋官郎棲遲冷署蕭<lb/>
然自逺位置偏豪故詩格亦似之僦屋委巷放衙回茗<lb/>
<pb n="KR4f0038_WYG_024-17a"/>
椀爐薫髙吟長嘯排成詩巻輙袖以就正于余而余亦<lb/>
樂得芝亭之詩而論列之今芝亭一麾出守衝牂牱之<lb/>
蠻烟聽冉駹之夜雨山谷入黔而詩境益進芝亭可知<lb/>
矣昔山谷寄孔毅父云如某子之詩皆可望以名世予<lb/>
猶能閱世二十年當見服周穆之箱絶塵萬里芝亭勉<lb/>
乎哉子為之序欲以示天下後世知今日西書多詩人<lb/>
不獨前嘉隆時王李輩文采風流照耀白雲司也康熙<lb/>
戊寅嘉平月既望<lb/>
<pb n="KR4f0038_WYG_024-17b"/>
　　　叢碧堂詩序<lb/>
余少時愛讀白陸之詩嵫景驀昳益癖嗜痂每當侘傺<lb/>
忳鬱胸舂莫解之際一攤卷心目曠怡無異塵疴之去<lb/>
體余齋僅三間日眠食其中欄榮下置柵以衛餘地二<lb/>
三笏種菊數本室以内無長物鬢絲禪榻風雨蕭然几<lb/>
上白陸集在焉此外南華楞嚴二者而已他書皆束<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>
髙閣即陶淵明詩亦不一寓眉睫也淵明之詩要當與<lb/>
一丘一壑者共之若夫白陸之作掉臂遊行脫手皆有<lb/>
<pb n="KR4f0038_WYG_024-18a"/>
生趣多至數千百首隨時即事無非快境殆所謂近於<lb/>
道者與杜少陵詩非不多且深其大致悲天憫人雉噫<lb/>
鳳歎憂思約帶<graphic n="KR3344" url="https://raw.githubusercontent.com/kanripo/KR-Gaiji/master/images/KR3344.png" mimeType="image/png"/>憤無憀勢必苦吟髭斷不免於耒陽<lb/>
之一夕雖崛竒之氣不以千載譲人而飰顆之誚亦隨<lb/>
之說者謂天寳之季遭遇使然王右丞生亦同時僅傷<lb/>
心野烟一篇耳詩之得於性情者各異遭遇非所論也<lb/>
余之所以嗜白陸蓋於詩外求之矣雪崕之詩其權輿<lb/>
未嘗不自少陵入力厚而思沉乆之漸造平淡無鏤金<lb/>
<pb n="KR4f0038_WYG_024-18b"/>
錯采之痕而饒初日芙蓉之致詩之多勝於白陸兹以<lb/>
第四集示余吹氣若蘭弄驪取珠斵輪匠心出之以自<lb/>
然風㭊花落水散茿踈不以當其快境雪崕臞羸喜病<lb/>
病則焚香掃地而坐旬日不飰病良已人彊之飲不過<lb/>
蕉葉三合啜荈湯則十倍玊川間與至棗花寺僧房對<lb/>
奕日舂忘歸恢諧啁笑似東方曼倩郭舍人之流再與<lb/>
之揚扢今古縱懸河之辨聽者豁然自是君身有異骨<lb/>
世人那得知其故雪崕之謂也余齋中白陸而外又安<lb/>
<pb n="KR4f0038_WYG_024-19a"/>
置雪崕此巻白陸篇章實與余衰暮相宜是以篤嗜之<lb/>
雪崕兼香山劔南之長得之叅悟而近於道如伯牙學<lb/>
琴於成連刺船至海上波聲汨沒山林杳冥作水仙操<lb/>
也余將以蔷薇露浣手並南華楞嚴日披讀一過矣<lb/>
　　　木齋詩序<lb/>
余嘗謂後人之訾謷歴下亦太過矣歴下縱有可議議<lb/>
之斯已耳何至僂指其字句撏撦其篇章謂為風雅之<lb/>
下流聲偶之極弊乎百年萬里我輩中原浮雲落日黄<lb/>
<pb n="KR4f0038_WYG_024-19b"/>
金白雪自蹈重複臭腐之誚而又引海陵生之戲語以<lb/>
痛斥之發軒渠而恣狂噬初不解其何意也李義山之<lb/>
論盧駱王楊曰當時自謂宗師妙今日惟觀對屬能詆<lb/>
毁之至仍多含蓄杜子美則以為别裁偽體不廢江河<lb/>
故千古之知詩者莫子美若也夫隠秀之說昉於竟陵<lb/>
後人攻歴下兼攻竟陵今不數十年而竟陵之學光沉<lb/>
響寂攻者之學傳之者幾人求如王李七子執櫜鞬立<lb/>
壇坫奔走一世於嘉隆之間政未可必也歴下詎無可<lb/>
<pb n="KR4f0038_WYG_024-20a"/>
議使竟陵諸人與之並聚於一堂譬彼張儀出而從人<lb/>
之約皆解又如樊噲英布雖善用兵然終非淮隂敵也<lb/>
亦可以見後人之陋矣木齋之詩權輿歴下槩其平時<lb/>
似不專力于詩者長髯大腹磊落倜儻天資絶世豪氣<lb/>
間作發之吟咏於七言律尤踞其勝吾甚怪夫窮年専<lb/>
力於詩自矜風雅者偏不若木齋之工也謝茂秦有言<lb/>
凡作近體誦之行雲流水聽之金聲玉振觀之明霞散<lb/>
綺講之異繭繰絲所謂詩家四關木齋兼之江左之彦<lb/>
<pb n="KR4f0038_WYG_024-20b"/>
黨䕶鄉人而近日之訾謷者亦復不少謂其多游夫之<lb/>
口號畫客之題詞甚矣詩之難也少陵不薄今人愛古<lb/>
人庶幾近之矣<lb/>
　　　艷體詩序<lb/>
艷體詩原於毛詩國風之有鄭衛小戎之章曰在其板<lb/>
屋亂我心曲東山之什曰其新孔嘉其舊如之何此艷<lb/>
之至者故紫陽以鄭衛為淫風後之學者多非之漢唐<lb/>
已来張衡有同聲之作繁欽著定情之句下暨子夜清<lb/>
<pb n="KR4f0038_WYG_024-21a"/>
商西崑香籨諸篇温李段韓諸人亦云艷矣假使尼山<lb/>
而在亦必不删之則以鄭衛為淫風誠非也謂艷體詩<lb/>
可以弗作皆未讀毛詩者也從来有老莊之𤣥言即有<lb/>
徐庾之麗句亦文章之不可闕者余同年玉峰少宰偉<lb/>
人也體豐才雄大腹便便可容十人饌趨朝啟事聽鷄<lb/>
唱盥櫛畢飲斗酒噉一生彘肩而後登車呵道以行洎<lb/>
放衙退食輒復解衣盤礴揮毫落紙如飛日所作詩文<lb/>
不下數餘篇甫脫稾即以示人觀者駭其摩壘堂堂旌<lb/>
<pb n="KR4f0038_WYG_024-21b"/>
旗變色是乃昂藏豪邁者之所為及讀諸艶體詩則恍<lb/>
乎遇藐姑射之仙肌膚氷雪綽約如女子所吟弄者才<lb/>
人正未可測也余嘗謂大風垓下咄嗟而辦格古音諧<lb/>
劉項何以能之唐太宗功業雄卓所為文競靡鬬華嫣<lb/>
然兒女嬉笑之聲如温泉銘小山賦又嘗學庾信體斯<lb/>
亦竒矣而最竒者莫若陶淵明之閒情賦柔心麗語竟<lb/>
出於髙士之口宋廣平之賦梅花風流冶宕此何以說<lb/>
歟大約毛詩有興比有美刺正變總歸於得性情之正<lb/>
<pb n="KR4f0038_WYG_024-22a"/>
而止昔人所作多具風人之致由此推之即河間婦一<lb/>
傳亦必别有寓言非栁子厚淫䙝之辭可知也先生之<lb/>
艶體詩其淵明廣平之賦乎惟善讀毛詩者乃足以知<lb/>
之<lb/>
　　　楓香集序<lb/>
詩變而日新則造語命意必竒皆詩人之才與學為之<lb/>
也夫新非矯也天下事無一不處日新之勢况詩乎顧<lb/>
以詩之新者譬之文錦焉織以天孫之巧濯以蜀江之<lb/>
<pb n="KR4f0038_WYG_024-22b"/>
波而後天呉紫鳳其色鮮也又如湛盧焉采五山之鐵<lb/>
精鎔六合之金英而後龜文縵理其鋒淬也不然沿常<lb/>
襲故率以舊窠俳體充斥滿前今與昔一丘之貉是以<lb/>
塵飯土羮充大官之饌也可乎哉即竒亦非怪與誕也<lb/>
自有風雅以来學者之心思日出陵今轢古自具機杼<lb/>
昌黎所云巧匠斵山骨險語破鬼膽庶幾近之若夫詩<lb/>
中竒字亦前人所不廢班馬等賦所以使人<graphic n="KR1043" url="https://raw.githubusercontent.com/kanripo/KR-Gaiji/master/images/KR1043.png" mimeType="image/png"/>耳嵬目<lb/>
者正由時出竒字以映帶於行墨之間吾黨之士雅懷<lb/>
<pb n="KR4f0038_WYG_024-23a"/>
復古其誰不願熏班馬之香而上子雲之亭也耶子青<lb/>
楓香集一<graphic n="KR1505" url="https://raw.githubusercontent.com/kanripo/KR-Gaiji/master/images/KR1505.png" mimeType="image/png"/>其才長其學異其句之佳者如三間竹子<lb/>
桐孫屋一尺荷莖蓼穗泥老木晩風聲瑟瑟小花秋燄<lb/>
影垂垂晴雲襞絮參差出新雁迎風次第飛紅透楓香<lb/>
霜後葉白開蕎麥晩田花夕陽半露烟中塔黄葉全遮<lb/>
郭外樓蘆筍乍抽三寸碧柳絲纔放二分黄麥浪翠邊<lb/>
風舞燕花鬚紅外客騎驢斜日靄紅秋雁腹野花香抱<lb/>
晩蜂腰紫叱撥穿秋桞緑錦屏風映暮霞紅最愛白雲<lb/>
<pb n="KR4f0038_WYG_024-23b"/>
連絡處更看蒼雁兩三行白菡萏垂經雨重紅蜻蜓出<lb/>
帶香飛殘星數㸃月将落老屋一燈門未開求諸晩唐<lb/>
諸人集中政不可多得矣余嘗謂少陵之稱庾子山曰<lb/>
清新何今之為詩者耳濡目染陳言弗去夫已之唾已<lb/>
及於地曽未聞有復納諸口者而顧甘拾他人之殘瀋<lb/>
含咀不吐可乎世縱有一二好竒之子非白頭遼豕則<lb/>
搜神述異此也傷於無竒彼也又竒之過而不經吾知<lb/>
子青必哂之惜之故其為詩也新而不靡竒而有則新<lb/>
<pb n="KR4f0038_WYG_024-24a"/>
如山川之出雲竒如淮隂之用兵盖天地清淑之氣萃<lb/>
於詩人而以其才與學播之風雅能如此可以張吾歴<lb/>
下之軍無疑矣<lb/>
　　　紀盛詩序<lb/>
士君子讀書破萬巻按其才氣光怪鬱蒸思一從軍絶<lb/>
塞遇事見竒得於秦關漢月雨雪楊桞之間磨盾鼻以<lb/>
草露布而文章出焉即不然鏘洋螭頭日給筆札為朝<lb/>
廷頌德歌功紀颺美盛雍雍乎清廟之朱絃明堂之蒼<lb/>
<pb n="KR4f0038_WYG_024-24b"/>
璧其為文章亦炳蔚而可觀也若夫棲心禪恱吟唱徃<lb/>
復於白蓮社中相周旋乃陶淵明辭彭澤以後事耳既<lb/>
已幸際<lb/>
聖朝無暇計此以故文章瑰偉之士或為曹郎或列侍<lb/>
從凡夫郊廟歌辭平鐃鼓吹柏梁温室應制諸作自不<lb/>
譲他人為之又豈方外所得與耶今諸君與雲峰之詩<lb/>
同紀一時盛事是嚴徐東馬竟與支遁慧逺一流同聲<lb/>
賡歌亦竒矣哉諸君之詩詞可莊誦而思致閒適雲峰<lb/>
<pb n="KR4f0038_WYG_024-25a"/>
之詩意態横生而藻采尤踞其勝應制鴻篇忽於精藍<lb/>
名梵鬢絲禪榻中得之此又文章之剏美也余故披讀<lb/>
而樂稱道之<lb/>
　　　龔叅軍詩序<lb/>
今夫天下事之竒者莫如海市茫茫萬頃淼漫浩盪之<lb/>
中海不自知其市也而由人觀之則忽而城堞㦸幟焉<lb/>
忽而人馬車橋樓臺樹木焉變幻神妙在須㬰間誰其<lb/>
臆測之者故或以為蜃所吐或言洲島神仙小試其術<lb/>
<pb n="KR4f0038_WYG_024-25b"/>
以為娱戲之具皆非也夫蜃一介族之細耳何能如是<lb/>
而安期羨門輩又太勞而多事矣吾以為海之大無所<lb/>
不包而其光怪鬱蒸沉塞陸離之氣徃徃不自遏抑而<lb/>
鬬華逞巧於青瑶白榆之間此其所以市也而詩文亦<lb/>
然彼屈原之離騷䝉莊之南華以暨三都兩京之賦子<lb/>
美太白之詩豈非其學如海而發之為市也歟嗚呼竒<lb/>
矣龔子佐郡東牟瀕海百餘里每於暮春新夏之交旭<lb/>
日半晴條風微扇鳥聲清越天色蔚藍海市出焉登髙<lb/>
<pb n="KR4f0038_WYG_024-26a"/>
憑襟而觀之而歎造化之竒所得非淺故其為詩也有<lb/>
時整兵駭鼓有時拈花微笑有時神囂森立仙的孤臨<lb/>
而復多煙雲吞吐不可思議之狀其學海也其詩市也<lb/>
龔子何可測矣况佐郡多善政可紀脫使淬干將之飛<lb/>
光刷俊鶻之勁翮必有措施炳卓者而顧以之沉埋下<lb/>
吏誰之過歟余别龔子五年老態龍鍾又留滯金門未<lb/>
能如蘇子曕之来海上以耳目煩神工也能無悵然<lb/>
　　　使蜀草序<lb/>
<pb n="KR4f0038_WYG_024-26b"/>
陸次山奉<lb/>
命講學齊魯治装少輟手編使蜀詩示余余嘗嘆天下<lb/>
山水之竒蓋無如蜀者而文章之士亦然漢唐已来司<lb/>
馬相如王褒揚雄李白之徒可謂竒矣宋之眉山長公<lb/>
尤竒之甚者其為文章也泉源萬斛雲行風偃一意孤<lb/>
行飛揚䟦扈凡古今著作家縦號宏博無不可温尋端<lb/>
委探闚涯涘獨至長公所謂神仙中人未有能識其所<lb/>
以然者後則明之楊新都以風流倜儻之才掉鞅詞塲<lb/>
<pb n="KR4f0038_WYG_024-27a"/>
亦未易多遘也豈非其山水既竒一徃清邁之氣槃勃<lb/>
鬱蒸發于數人之文章然歟夫瞿塘三峽水駛而險劔<lb/>
門巫嶺赤甲白鹽諸山尖峭而挺㧞峨眉之峰更矗天<lb/>
半實陵轢他山水不屑雷同故其人之文章亦猶是也<lb/>
考之古人如少陵放翁蜀中之詩皆與山水稱而當其<lb/>
入蜀時道涂所經馬蹄籃輿所至陳蹟寓目馮弔流連<lb/>
亦無不見之篇什形諸咏歌者次山使蜀所作詩殆本<lb/>
乎少陵放翁之遺意而得之故其詞㫖谸綿風格淵雅<lb/>
<pb n="KR4f0038_WYG_024-27b"/>
三復茲編想見先生坐浣花草堂酌郫筒酒劈碧鷄坊<lb/>
十様蠻牋麾豪落墨時也雖然齊魯之邦山有日觀峰<lb/>
之髙水有東海之大可與蜀並次山於是廵遊其地擁<lb/>
臯比而講學焉英辭硬語駢出横陳次山之詩之富於<lb/>
使蜀可知也次山館甥趙子維炎附詩一篇于巻尾灑<lb/>
灑千餘言句云紀遊展吟帙山水盈烏絲清新妍妙亦<lb/>
一時之詞傑云<lb/>
　　　兼隱堂詩序<lb/>
<pb n="KR4f0038_WYG_024-28a"/>
詩有源流正變學者於古人一家之詩含英咀華輒詡<lb/>
負其才伎以成篇章非不自號作者而為之沿波討瀾<lb/>
尋端竟委則實難言之蓋詩之為道上下數千百年作<lb/>
者林立必按其人代考其源流根柢而詩始出如黄河<lb/>
然歴積石踰流沙探崑崙之墟而後四折九派以暨乎<lb/>
尾閭歸海是也不然可與作詩必不可與論詩風雲月<lb/>
露脫手滿紙去古人實逺是猶夫觀黄河之一曲神飇<lb/>
奔浪已驚為耳目之竒也其為詩罕有津逮者三百篇<lb/>
<pb n="KR4f0038_WYG_024-28b"/>
之正變諸體畢具或託之鳥獸草木以引申其興比之<lb/>
義或勞人思婦貞淫美刺㫖趣之不同非好學深思誠<lb/>
未易心知其故也雨峰雅嗜古人之詩嘗為余粥粥言<lb/>
之源流正變條分縷析此豈淺學所可咄嗟辦哉今夫<lb/>
論詩者莫不上遡漢魏下訖四唐縱有歴下竟陵各逞<lb/>
其態究未有蔑漢魏四唐之俎豆者余以為風氣迭易<lb/>
牴牾易生何不直追三百篇進而益上風雅頌之規模<lb/>
歴乆不祧四言之中不已櫽括五七言而露其端倪闢<lb/>
<pb n="KR4f0038_WYG_024-29a"/>
其堂奥乎雨峰沉酣以入通侻以解故其詩波瀾老成<lb/>
光輝發動體製必摹古人而意到神行箾篸瀏莅所謂<lb/>
潘陸之華綺季之實殆其兼之余每樂與之論詩欲明<lb/>
詩道之所以然也昔杜陵詩史也别裁偽體而戒後生<lb/>
之指㸃流傳殆于源流正變之間反覆三致意焉彼無<lb/>
端之吟唱直衙鼓耳雨峰自此執櫜鞬於騷壇睥睨一<lb/>
世可矣<lb/>
　　　石樓和蘇詩序<lb/>
<pb n="KR4f0038_WYG_024-29b"/>
昔人作詩有擬古者無追和古人者追和古人見於蘇<lb/>
公之和陶當公謫居儋耳寘家羅浮之下獨攜幼子過<lb/>
負擔渡海葺茅竹而居之日啗藷芋因自謂半生出處<lb/>
較淵明為有愧故欲以晩節規摹其萬一今按其詩自<lb/>
時運以至劉柴桑凡一百有九篇大略依陶韻為之至<lb/>
其記事用意則又兩人各不相襲以是知詩道之大惟<lb/>
眎其人自為闢闔而非一切拘牽聲韻者所得叅也世<lb/>
之為和詩者吾竊疑之河梁之咏彼詶此唱已發其端<lb/>
<pb n="KR4f0038_WYG_024-30a"/>
讀之如見蘇李當日促席對語時魏晉而下以迄於唐<lb/>
和詩者日衆然有意相呼應而韻别者有用韻而頓放<lb/>
次第各異者歩韻之詩唐元白皮陸諸家為最而後之<lb/>
學詩者遂尊之巻舌同聲擬足並跡搰搰役役於一家<lb/>
之體製一時之情事其為詩豈復知有變化哉石樓之<lb/>
和蘇也本乎蘇之和陶也和蘇而不泥於蘇亦猶蘇和<lb/>
陶而不囿於陶如李光弼将郭子儀軍旌旗改色禪僧<lb/>
拈佛祖語信口無非妙道只自抒其胸臆所欲吐而隱<lb/>
<pb n="KR4f0038_WYG_024-30b"/>
然與之神行意㑹斯亦竒矣夫蘇之在儋耳也閲歴已<lb/>
深故其詩蕭散醖藉感慨而有餘悲石樓以文學侍從<lb/>
之臣改官郎署生平不可謂不遇而要其偪仄鬰塞孤<lb/>
行於當代浩浩落落豪宕不羈悉發其竒情藻思以追<lb/>
和蘇於千載之上蒼然而幽充然而艷極鑱刻瑰異之<lb/>
狀則與蘇之㫖趣㣲合而蘇以陶之一體和陶石樓以<lb/>
蘇之全體和蘇此其所以追和古人以能變化為獨工<lb/>
也蘇公自謂作詩如泉源萬斛昔人稱陶公詩若絳雲<lb/>
<pb n="KR4f0038_WYG_024-31a"/>
在霄舒巻自如觀陶與蘇可以曉然於石樓之詩矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0038_WYG_024-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古歡堂集巻二十四<lb/>
</p>
<p>
</p>
  </div>
</body>
</text>
</TEI>
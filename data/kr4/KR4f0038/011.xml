<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古歡堂集巻十一</head>
    <p>
<pb n="KR4f0038_WYG_011-1a"/>
欽定四庫全書<lb/>
　古歡堂集巻十一　　　　戸部侍郎田雯撰<lb/>
　　七言律詩<lb/>
　　　移寓<lb/>
巷北巷南春寂寂梁鴻廡下太無聊移來自笑躭書癖<lb/>
看去誰伸乞米腰草閣三重巢燕子瓦盆二寸種魚苗<lb/>
吾廬真是堪髙枕詹尹何須捧腹招<lb/>
　　　送李公旋之任普安<lb/>
<pb n="KR4f0038_WYG_011-1b"/>
一髪西南八千里烏亭畫戍路茫茫木𤓰坼地通盤水<lb/>
金筑粘天入夜郞山滿箐烟三月雨村撾銅鼓百蠻鄉<lb/>
何須咫尺中牟宰勾漏丹砂自不妨<lb/>
　　　答申隨叔檢討<lb/>
病餘騷屑一官寒曼倩金門興已䦨薄俸每于書肆盡<lb/>
世情偏讓酒杯寛窗前秋水來鴻影頭上黄花滿鶡冠<lb/>
出郭行吟正西笑勞君書札到長安<lb/>
　　　又答隨叔兼寄鳬盟先生<lb/>
<pb n="KR4f0038_WYG_011-2a"/>
散吏漫郞癡可憐長安匏繋數經年正平已少懷中刺<lb/>
司業頻投杖上錢寒夕羣鴉風瑟瑟空庭老樹月娟娟<lb/>
聰山詩客吟秋水又在白蘋紅蓼邊<lb/>
　　　蓼花盛開柬友人<lb/>
米嚢花盡蓼花開東閣何堪賦老梅客舎偏爭秋色早<lb/>
西風又送雁聲來青鞵布韈今能否試茗彈碁日㡬迴<lb/>
昨夜西清初下直鬬班小鳯莫相催<lb/>
　　　同淨因上人茶話<lb/>
<pb n="KR4f0038_WYG_011-2b"/>
雨後蕭齋放晩晴虚巖白動月華生亭亭獨樹當門立<lb/>
故故雙烏遶舎鳴床上堆書供客枕人家弄笛趂秋清<lb/>
逺公過訪消寒夜來日相邀野寺行<lb/>
　　　大佛寺<lb/>
背郭招提隱翠微塵沙一氣四山圍凋楊葉白寒鴉集<lb/>
衰草雲黄野雉飛原上土封何代碣巖間雪閉老僧扉<lb/>
欲尋支遁幽棲地繫馬霜林向落暉<lb/>
　　　秋暮有感<lb/>
<pb n="KR4f0038_WYG_011-3a"/>
蟋蟀床前語未闌短檠破絮夜漫漫授衣偏有豳風例<lb/>
乞米空嗟洛市難龍在澄潭抱珠蟄樹多敗葉滿山寒<lb/>
季鷹自笑鱸魚興孤負江鄉舊釣竿<lb/>
　　　送龔郞中出守平涼同梁舎人<lb/>
斜日寒烟菊正繁追陪官舎駐行軒人傳龔遂來秦右<lb/>
客有梁鴻老薊門綠酒秋燈須盡醉黄花夜雨好重論<lb/>
峒巖千仭風流地函谷關連渭水村<lb/>
　　　柬曹頌嘉舎人<lb/>
<pb n="KR4f0038_WYG_011-3b"/>
賣文為活畏人憐貧鬼生涯縛草船賀監蕭條泛湖去<lb/>
少陵老困撥書眠春光欲暮當三月官況堪悲已六年<lb/>
只合與君拚共醉桃花似火栁飛綿<lb/>
　　　病起<lb/>
痀僂尊生學累丸病餘槁木轉相安青山招飲樽前客<lb/>
白首為郞座末官荒薜經秋墻葉少流螢帶火砌花寒<lb/>
人生痴黠全無用蕉鹿何妨夢未䦨<lb/>
　　　中秋寄舎弟<lb/>
<pb n="KR4f0038_WYG_011-4a"/>
泠泠新月上人衣吟望清宵一雁飛雨後苔痕三徑滑<lb/>
鐙前歌板五陵稀頻占蓍草疑難決舊種垂楊大㡬圍<lb/>
董相祠旁讀書地說歸囈語㡬曾歸<lb/>
　　　同韓生話舊<lb/>
支離老友悵天涯剝啄忽停雙犢車夢遶故園春草色<lb/>
人來燕市酒徒家笛聲㫁續吹楊栁雨態空濛濕杏花<lb/>
久坐與君談<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>事一堆蠟涙月西斜<lb/>
傷心時節逢寒食襆被蕭條對故人看汝樽前雙鬢雪<lb/>
<pb n="KR4f0038_WYG_011-4b"/>
笑予面上十年塵非緣禁火官原冷每歎無魚客更貧<lb/>
爛醉高謌莫輕别杏花初放栁條新<lb/>
　　　贈李將軍<lb/>
月㦸霜鈴百戰存殘年萍跡滯江村沙塲馬革新苔色<lb/>
衣帶當壚舊酒痕定逺功成垂白髪邵平身退老青門<lb/>
即今射虎幽并路夜獵何憂醉尉尊<lb/>
　　　秋郊雜興<lb/>
閒峯野水弄秋光向夕登臨白袷涼僧磬數聲來逺寺<lb/>
<pb n="KR4f0038_WYG_011-5a"/>
人家一帶住斜陽正當紫蟹清樽日偶入蘋風蓼雨鄉<lb/>
須信山靈應有意不敎吟興太頽唐<lb/>
好鳥竒花處處逢跫然雙屐自從容橋邊但恐莓苔滑<lb/>
洞口何妨瀑布封老樹霜紅飛數葉空潭雨碧洗千峯<lb/>
東臯再上層臺望半濕香秔野碓舂<lb/>
既向西風把釣綸又尋古寺渡南津莫敎泉石禽魚怪<lb/>
可笑形骸土木人同社陶潛招飲去入山支遁寄書頻<lb/>
從前兀兀都如夢孤負秋光是病身<lb/>
<pb n="KR4f0038_WYG_011-5b"/>
忽憶故園秋色好商量結屋在河湄甕浮綠螘篘新酒<lb/>
庭種黄花補舊籬一詠一觴真我事不衫不履少人知<lb/>
風塵憔悴心情減說欲休官悔較遲<lb/>
　　　飲李寅清齋兼柬梁水部<lb/>
文燕詞塲自不貧焚魚庭院隔風塵老槐燈火圍書屋<lb/>
明月鬚睂照酒人捉鼻狂奴初駐馬吹簫午夜欲沾巾<lb/>
依稀曾記仙源路一見桃花識舊津<lb/>
柝鼓中宵起暮烟竹梧深鎻草堂偏人如氷雪來姑射<lb/>
<pb n="KR4f0038_WYG_011-6a"/>
詩和裴王在輞川徑尾花隨行藥裏牀頭書擁亂山前<lb/>
五噫側近梁鴻宅廡下愁吟亦可憐<lb/>
　　　秋夜同方山<lb/>
西風寒葉動涼颸久坐開襟對酒巵小鳥窺燈穿竹去<lb/>
流螢分夜入簾時書來鄉國迷鴻影月轉關山照鬢絲<lb/>
莫使傷秋減吟興盡刪九辨楚臣辭<lb/>
搔首經年厭鼓鼙只拚一飲醉如泥搗衣秋水千砧逺<lb/>
種菊東籬百本齊病鶻怯風投樹立涼蛩依壁向人啼<lb/>
<pb n="KR4f0038_WYG_011-6b"/>
藥欄秉燭還相約明日看山共杖藜<lb/>
　　　晩眺<lb/>
南陌溪風捲釣綸空壕葦路水粼粼高槐老榦能巢鶴<lb/>
秋水澄波欲照人夕景霜城軍幕靜寒烟古寺梵鐘頻<lb/>
却思招隱知何地空負籃輿鹿角巾<lb/>
　　　春日坐焦鍊師道院<lb/>
茅屋三重結搆竒竹窗紙帳最相宜誰傳肘後嚢中術<lb/>
曾賦𤣥都觀裏詩花下茶鐺兼藥竈雨中燕麥與鳬葵<lb/>
<pb n="KR4f0038_WYG_011-7a"/>
道心久作丹丘想日暮烏栖坐不移<lb/>
　　　詠史<lb/>
忽遷豪傑實關中漢使星占逈不同一自節旄飛瘴雨<lb/>
長敎鵰鶚巻蠻風山川戰後多新鬼杼柚呼來賦大東<lb/>
羽衛材官身手健莫辭辛苦早從戎<lb/>
夷陵漠漠戰雲黄露布初傳入建章花隊元戎喧鼓角<lb/>
月明父老哭瀟湘蜀川使節思嚴武漢室前籌仗子房<lb/>
詔下蔡人吾赤子將軍禽賊只禽王<lb/>
<pb n="KR4f0038_WYG_011-7b"/>
官津斜日大旗明幕帖傳宣又㸃兵壁壘㡬人推上將<lb/>
干戈萬里老書生塵飛紫塞風偏疾天瀉黄河勢不平<lb/>
强項朱雲焚諫草當年折檻亦虚名<lb/>
細栁營前羽檄頻逍遙河上是何人功侔馬援邊陲柱<lb/>
死作睢陽戰地塵問夜至尊憂水旱交章元老薦沉淪<lb/>
綢繆桑土非無計恩澤由來重徙薪<lb/>
漢代曾言雲夢遊韓彭一旦未央收夜郞棧雨盤江細<lb/>
烏石榕花獵馬秋戍伍丁男衝瘴癘村原寡婦罷誅求<lb/>
<pb n="KR4f0038_WYG_011-8a"/>
羣公自有匡時策民瘼何須暗涙流<lb/>
賔客文章京雒稀夢魂苦憶故山薇青門釃酒辭金馬<lb/>
紅藥題詩試鐵衣頗牧用兵本無敵蕭曹定計未全非<lb/>
桮前却話愁何在報到銅崖已解圍<lb/>
　　　萬栁堂感事作<hi>堂為益都别墅</hi>
堂成背郭栁陰齊三月風綿下淺溪簷可營巢來紫燕<lb/>
池皆種藕坼青泥玉勾花放行相映賭墅人歸徑不迷<lb/>
獨有洛陽新涕涙愁聞鳥雀一林啼<lb/>
<pb n="KR4f0038_WYG_011-8b"/>
　　　生日得巵字<lb/>
榴開瓶挿兩三枝取鏡當牕照鬢絲面骨崢嶸窮措大<lb/>
形骸土木病容儀看來富貴真無分說到神仙亦可疑<lb/>
水面蜻蜓花蕊蝶紅妝小婢逓傳巵<lb/>
再向筵前進一巵道衣烏帽坐題詩棗花纂纂侵牆日<lb/>
荷葉田田貼水時四十一年人是夢五三六籍我何師<lb/>
不須更唱蓬萊曲自作新篇付雪兒<lb/>
　　　登毘盧閣效空同體<lb/>
<pb n="KR4f0038_WYG_011-9a"/>
老栢鐵枝盤佛閣翠微晴色動林臯人家逺抱桑乾曲<lb/>
山勢斜奔碣石髙檻外天風鴻上下城邊秋水樹周遭<lb/>
憑陵霄漢人聲寂獨有禪燈照客袍<lb/>
此下何山作砥柱丹梯鳥道只相疑合圍霜樹寒花放<lb/>
撼壁龍雷夜雨垂地肺呼風吞海嶽戍樓落日斷旍旗<lb/>
嗒然清嘯身飄𣺌未許金門賦客知<lb/>
千尋佛火出層雲面對西山正夕曛老樹風懸鵰鶚宅<lb/>
荒原草長駱駝羣秋生沙磧寒應早水下天津勢漸分<lb/>
<pb n="KR4f0038_WYG_011-9b"/>
側耳嚴城聞戰鼔登壇重起舊將軍<lb/>
市上荆卿呼欲出臺邊郭隗老堪愁空餘古寺凄涼地<lb/>
偏起西風鬢髪秋燕雀㡬羣盤下界兵車大道擁諸侯<lb/>
何人出塞聲髙唱逺樹寒烟易水流<lb/>
　　　送周紫海之河南<lb/>
分袂青門歲暮時梅花一樹正參差君攜襆被尋嵩室<lb/>
我愧文章替左司杖上酒錢原自少袖中書刺欲何之<lb/>
大梁風雪頻懷古應有<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>門監者知<lb/>
<pb n="KR4f0038_WYG_011-10a"/>
　　　見燕子作<lb/>
曲徑閒花細雨侵翻飛春社動鳴禽依人卜築風巢定<lb/>
趁日銜泥草閣深枝上鷦鷯同寂寞巷中王謝歎銷沉<lb/>
經旬看爾將雛去紫陌烏衣何處尋<lb/>
　　　送孟端士歸呉門<lb/>
燕山七月寒蟬至解䌫西風送客舟帝謂桓榮能視草<lb/>
人傳洗馬正多愁孤燈官舎青桐雨落木江鄉白雁秋<lb/>
不厭東方狂曼倩髙歌據地暫淹留<lb/>
<pb n="KR4f0038_WYG_011-10b"/>
獨下津門撥棹遲蕭蕭驛路重相思菰蘆秋老涼風夕<lb/>
鵞鸛斜飛細雨時有日探梅來鄧尉何人攜酒向南皮<lb/>
闔廬石畔停青雀尋我寒天畫壁辭<lb/>
　　　酒熟邀升六頌嘉過飲<lb/>
蒲薦松牀瓦甕圓小槽滴瀝酒如泉二參便可留髠醉<lb/>
一斗何須費杖錢看爾持螯勞左手笑予覔句聳山肩<lb/>
昔人荷鍤君知否莫負黄花九月天<lb/>
　同頌嘉飲綸霞齋讀新詩<hi>調金鏤曲</hi>羅酒清如乳共<lb/>
<pb n="KR4f0038_WYG_011-11a"/>
　鐙前宣窰一色十觴連舉我醉倒持銅綽板儗倩花<lb/>
　奴擊鼓竟弟勸兄酬無數疑是吾州從事者問何年<lb/>
　却向平原住鄕耆舊還相遇　主人鸚鵡初成賦動光<lb/>
　芒天孫五色長篇短句比似峩睂天半雪竒秀差堪<lb/>
　儔伍高歌罷睂峯欲舞一巻漢書傾一斗借斯文下<lb/>
　酒君須誤扶上馬夜方午　曹貞吉<lb/>
　　　玉泉<lb/>
玉泉蠟屐逺相尋谷口漸聞流水音雲起直籠山四面<lb/>
<pb n="KR4f0038_WYG_011-11b"/>
瀑飛倒瀉樹中心稻畦甲坼春前雨菱沼聲浮水面禽<lb/>
髙唱滄浪一搔首諸峯縹緲碧烟侵<lb/>
　　　九日宋子昭謝方山招飲黑龍潭晩坐刺梅園<lb/>
　　　　松下四首<lb/>
薄日晴牕眠數廻郊園酌酒苦相催郤將倦眼憑高放<lb/>
喜逐寒花傍寺開賔客㡬人同戲馬山川百戰此登臺<lb/>
銷憂自是羣公暇不少參軍落帽來<lb/>
歩屧從容返照低高峯疎樹赤雲西寺前大澤龍常伏<lb/>
<pb n="KR4f0038_WYG_011-12a"/>
天末斜風雁不齊野架朱苞垂數子霜蘆黄葉下平畦<lb/>
席邊秋水涼難醉可笑山公未似泥<lb/>
苦竹叢花背郭垂中林野興坐頻移從敎華髪刁騷短<lb/>
偏遣西風寂寞吹急羽高天連障塞空山寒霧轉旌旗<lb/>
驚人物候秋容老徧挿茱萸又一時<lb/>
凄迷風雨何年樹不惹慈仁寺下塵歇馬恰逢蒼水使<lb/>
合圍誰種老龍鱗思添一鶴清宵立更聽流泉白社隣<lb/>
安得鐵枝辭揃伐移來長伴苦吟身<lb/>
<pb n="KR4f0038_WYG_011-12b"/>
　　　聞雁<lb/>
宋玉含愁思不禁飄蕭牕外動長吟屋茅半捲秋風破<lb/>
布被初寒夜雨深瑟瑟柝聲驚塞月凄凄猿嘯隔楓林<lb/>
不堪伏枕聽難寐回首鄕關久滯淫<lb/>
　　　丁巳人日試筆<lb/>
試筆眼花書字大龍鍾漸覺不如前入燕忽度十<hi>時深切</hi>
人日墮地曾逢四已年未許為郞稱漫叟只判飲酒學<lb/>
逃禪城南尺五花爭發待向春風大放顛<lb/>
<pb n="KR4f0038_WYG_011-13a"/>
　　　暮春同于桐江汪鍾如呉五厓遊張氏園晩過<lb/>
　　　　嘯公房四首<lb/>
竝<hi>蒲浪切</hi>城最苦名園少覔路幽尋古寺隈埽徑何曾嫌<lb/>
客過入門忽漫見花開亭邊小沼春泉響衣上新泥燕<lb/>
子來茗椀棊枰消永晝不妨隨意坐莓苔<lb/>
歴落溪旁村二里紆廻山脚路三叉可憐前日清明雨<lb/>
悔不來停下澤車橋上臨流看月好軒中多竹受風斜<lb/>
催人節物春光老墮盡栁綿開楝花<lb/>
<pb n="KR4f0038_WYG_011-13b"/>
雨餘蠟屐轉溪灣尋勝招提未儗還花下逺公須置酒<lb/>
春來謝客㡬登山寺藏橘刺藤梢裏人在蜂鬚蝶粉間<lb/>
向晩講堂鐘磬寂一時塵念已全刪<lb/>
無賴風光三月新馬蹄不厭蹋芳塵桃花有路尋漁父<lb/>
野水無波賦麗人為掘藥苖攜僕至少餐厨蕨恕僧貧<lb/>
羣雞亂呌牛羊下歸路黄昏雨墊巾<lb/>
　　　顗皃生同年醵酒相賀<lb/>
自分一雛婚嫁畢便游五嶽向禽同何期湯餅成佳㑹<lb/>
<pb n="KR4f0038_WYG_011-14a"/>
漸喜鳩車入眼中有母不妨名絡秀添丁翻愧似盧仝<lb/>
他年長健如黄犢白社籃輿舁病翁<lb/>
潦倒年來筋力疎自誇老蚌意何如敢言愚魯方隨願<lb/>
豈有之無欲試渠門巷羞看題鳯日親朋故錯弄麞書<lb/>
犀錢照眼鶯花媚狂態歡情爛醉餘<lb/>
　　　出都<lb/>
乞章才上一驢歸西笑燕山望翠微日下寒峯多黛色<lb/>
天邊蒼隼入雲飛十年歲月堂堂去小草心情種種非<lb/>
<pb n="KR4f0038_WYG_011-14b"/>
行李蕭涼風雪道呼奴抖擻舊荷衣<lb/>
十月霜風落木殘還家結束下桑乾亂書數巻牛腰重<lb/>
細雨千峯雁陣寒日數歸期過小雪文移肆罵是微官<lb/>
故園酒熟河魚美凖擬親闈薦歲盤<lb/>
　　　出都留别袁馮兩先生<lb/>
廿載程門立雪孤不才尚許補東隅心同脈望餐書少<lb/>
身似眠蠶作繭無慚愧王通門下士支離易水酒人徒<lb/>
從今免乞長安米摒擋朝衣玉鹿盧<lb/>
<pb n="KR4f0038_WYG_011-15a"/>
　　　彰儀門外别諸同人<lb/>
一路鞭絲帽影間西勾橋外野花斑攜家穩渡盧溝水<lb/>
訪舊思登鹿角關雁為倦飛投逺浦馬思伏櫪牧春山<lb/>
故人京洛休傷别十載鄉心許乍還<lb/>
　　　盧溝橋<lb/>
虹蜺千尺野雲屯塞路人行駕短轅霜下桑乾寒浪小<lb/>
火燒碣石逺山昏平林葉脫巢禽出野寺烟深粥鼔喧<lb/>
聞道張華曾有宅葦花漠漠滿荒村<lb/>
<pb n="KR4f0038_WYG_011-15b"/>
　　　三角店曉發<lb/>
睡思昏昏小驛中巾車破曉霧㝠濛晨雞咿喔旅人館<lb/>
濁酒禁當溪口風袖手垂鞭殘夢續前村鳴角戍烟空<lb/>
此行莫說名塲誤得失何由定塞翁<lb/>
　　　湖舎<lb/>
空濛烟水湖邊住草屋三間竹樹圍網集栁陰捕魚去<lb/>
棹移人影采蓮歸登樓華鵲諸峯合衝雨鸕鷀逐隊飛<lb/>
漠漠長天如畫裏令人却憶米元暉<lb/>
<pb n="KR4f0038_WYG_011-16a"/>
　　　禹城道中有感<lb/>
衝塵掲袂陌風斜手挽雙牛笨板車逺渡看人過馬頰<lb/>
荒邨繞屋放桃花晏嬰城暮重沽酒榖雨春愁又憶家<lb/>
自顧此身如老鶴髙飛漠漠野雲遮<lb/>
遇合無勞羡馬周須知李廣未封侯功名㑹上原須福<lb/>
<hi>放翁句</hi>婚嫁畢時何處遊日暮倦雲歸大壑雨涼逺雁下<lb/>
滄洲年來病脚渾無力難上崚嶒百尺樓<lb/>
　　　大佛寺後山亭<lb/>
<pb n="KR4f0038_WYG_011-16b"/>
古洞寒花佛閣陰朔風雁陣此登臨小亭怪石如人立<lb/>
壞道哀湍動客吟石馬諸陵山色老竹梧舊苑雪痕深<lb/>
寳衣化去僧頭白向夕鐘聲動梵林<lb/>
　　　采石磯<lb/>
天垂雲影雨霏微停櫓來登采石磯半嶺松花當屐落<lb/>
一行水鳥下灘飛逺山螺髻横秋色隔岸鈴旗立夕暉<lb/>
十里白蘋紅蓼裏謫仙汨没不曾歸<lb/>
千載謫仙呼欲出振衣牛渚一登樓鑑湖乞與知章去<lb/>
<pb n="KR4f0038_WYG_011-17a"/>
梁宋誰同杜甫遊蕭瑟秋聲來雁浦㝠濛細雨没漁舟<lb/>
橙黄橘緑烏棲夜對酒難消萬古愁<lb/>
　　　泊舟蕪湖<lb/>
蟂磯挿江江水犇老蟂截霧立江門斜陽石壁鳩兹轉<lb/>
細雨颿竿魯港昏銜尾樓船沉鐵鏁連宵漁火照楓村<lb/>
津亭半夜寒潮上旅思勞薪不可論<lb/>
　　　自皖歸<lb/>
輕烟柔艣皖城還兩岸寒花滿目斑紅葉已飄山四際<lb/>
<pb n="KR4f0038_WYG_011-17b"/>
白雲忽起樹中間一行鴻雁蟂磯路數片颿檣牛渚灣<lb/>
來徃江鄉二千里㡬回臨眺破愁顏<lb/>
　　　九華山<lb/>
天河秀出九芙蓉拄杖來登九子峯小雨過橋衣漸濕<lb/>
大江吹浪日高舂數聲搗藥林間鳥五粒垂髯澗上松<lb/>
徙倚青蓮讀書處黄瓟巴水欲相從<hi>搗藥鳥名</hi>
　　　揚州<lb/>
揚州城外方園好水榭風亭花未殘春色已當三月半<lb/>
<pb n="KR4f0038_WYG_011-18a"/>
酒杯須放十分寛日搜書肆空成癖人喚狂奴幸解官<lb/>
第五泉邊一枝艣道巾野服去盤桓<lb/>
　　　依韻答汪叔定兼寄蛟門<lb/>
深栁斜堤十日留使君空復到揚州只宜美酒傾蕉葉<lb/>
豈有名花出玉勾官罷便須稱漫叟時平定不厭清流<lb/>
詩人汪五如相問說在蕪城水上樓<lb/>
　　　句曲移寓張菊人先生宅<hi>邑志載葛陶二傳甚詳</hi>
書束牛腰僕抱琴勞人二載乍投簪名塲秪自安鳩拙<lb/>
<pb n="KR4f0038_WYG_011-18b"/>
狂客何須嘲鳯吟蹔與穉川作隣舎將隨𢎞景老山林<lb/>
三茅岡下桃花水欲識仙源次第尋<lb/>
　　　述懷留别西河西塞兩先生<lb/>
學劍學書俱未成吹竽自笑一齊傖凡駘豈敢言干里<lb/>
片石何堪直數城元亮歸時今較晩文通賦就恨難平<lb/>
青溪岸上官衙淺小閣愁聽夜雨聲<lb/>
水漲秦淮五月時榴花照眼正參差清晨盥手占周易<lb/>
半夜燒燈讀楚辭蔡澤元來憑相貌老<graphic n="KR1451" url="https://raw.githubusercontent.com/kanripo/KR-Gaiji/master/images/KR1451.png" mimeType="image/png"/>曾欲混雄雌<lb/>
<pb n="KR4f0038_WYG_011-19a"/>
從今歸向田園去自灌畦蔬自課兒<lb/>
從前萬事付波瀾回首真如蜀道難朱雀桁邊心寂寞<lb/>
承明廬裏興蹣跚幽棲直愜平生意需次羞言本分官<lb/>
惆悵六朝空舊跡勾留風雨臥長干<lb/>
誤持手板亦匆匆甘溷牛溲馬渤中小草多年懷北夢<lb/>
瓣香此日拜南豐自經雷煥無塵劍獨有中郞識爨桐<lb/>
嶺樹江雲秋色早㝠㝠千里送飛鴻<lb/>
　　　景陽宮故址<lb/>
<pb n="KR4f0038_WYG_011-19b"/>
衰栁寒原寺逕斜舊宮層墖集昏鴉何來樓下韓擒虎<lb/>
可惜井中張麗華逺圃香風開菡萏老僧竹院曬袈裟<lb/>
空眢甃路無人汲雨濕胭脂似落花<hi>旁有胭脂井</hi>
　　　正月十五日夜病中葉公旦惠元龍見訪<lb/>
二妙相過肯慰留寒宵向火裹羊裘荒村酒味嫌酸薄<lb/>
舊歲詩篇費校讐自號半人因病足誰憐一月不梳頭<lb/>
第三㕔上春光淺兀兀騰騰醉即休<lb/>
　　　又和公旦並示元龍<lb/>
<pb n="KR4f0038_WYG_011-20a"/>
空負元宵好時節竹竿小巷罷歌筵疎狂態度蕭思話<lb/>
<hi>謂韓坡</hi>冷淡心情白樂天<hi>冷淡病心情暄和好時節香山句</hi>愛數寛杯招<lb/>
飲客强開笑口入新年近來作事癡頑甚鎮日昏昏但<lb/>
醉眠<lb/>
　　　寒食二首<lb/>
卜居北渚水亭隈作意春風吹我來占住溪山真厚福<lb/>
笑談文酒是麤才何須蕉鹿才言夢果到桃源定不回<lb/>
况值清明好時節乳鶯婭姹杏花開<lb/>
<pb n="KR4f0038_WYG_011-20b"/>
春水拖藍栁麴塵湖邊一到一回新花鬚蝶粉居竒貨<lb/>
竹杖芒鞵有夙因官格雖庳休妄想酒錢縱少未全貧<lb/>
今畨行藥無拘束爛醉高歌一幸民<lb/>
　　　春日十首<hi>歴下作</hi>
勾留湖上掩雙扉草屋三間水四圍身縱得閒常帶病<lb/>
客聊遣悶不思歸樹頭日煖鶯饒舌花下風來蜨倒飛<lb/>
寒食雨晴春書好溪山領畧戀清暉<lb/>
記得江干擁傳時驚心徃事髩成絲飽看世態甘恬退<lb/>
<pb n="KR4f0038_WYG_011-21a"/>
新署名銜是老癡雨後坼泥春種藕窗間畫紙夜圍碁<lb/>
浮家七十二泉上分付東風楊栁知<lb/>
大錯何能鑄六州從前無地可埋憂緘書送藥兒多慮<lb/>
補屋牽蘿婢亦愁車馬無喧身穏便髭鬚不染老風流<lb/>
心情此日躭幽賞華㟙高峯上上頭<hi>上時掌切上時亮切</hi>
冠葢交遊事已停飛鴻聽爾去㝠㝠王喬向我誇仙吏<lb/>
鑿齒無人識半丁波漲晴湖千頃白屋藏深栁一燈青<lb/>
几爐妥帖當花檻閒閱茶經與水經<lb/>
<pb n="KR4f0038_WYG_011-21b"/>
緯蕭抱甕一田夫齋署山䕬繪作圖詩愛古人常勦襲<lb/>
語關時事畧糢糊陶君有意尋蓮社賀老無端乞鏡湖<lb/>
舊壘新巢勞燕子雌雄黄口引飛雛<lb/>
鏡中面骨瘦崢嶸唐舉休將劣相評扇上風流爭畫我<lb/>
尊前態度每呼兵騎驢賣藥前村去攜妓探梅小艇行<lb/>
半醉滄浪歌一曲不衫不履笑先生<lb/>
又過清和袚褉晨相羊兩月住湖濵桃花貼地沾遊屐<lb/>
栁絮沿溪撲醉人拙守不須嗟命薄俗情何用說官貧<lb/>
<pb n="KR4f0038_WYG_011-22a"/>
濼源朋輩來相訪看我風前折角巾<lb/>
卯飲瞢騰酒未消書籖襌板足逍遙藥須自合皆經手<lb/>
帶已長辭怕束腰才與不才兼木雁隱能終隱伴漁樵<lb/>
蘧然美睡三竿日從此休官不早朝<lb/>
四十九年心事違龍鍾老態欲何依少遊京雒妻孥怪<lb/>
壯戀風塵猿鶴譏書本自慚稱學者板輿空說報春暉<lb/>
蘧公寡過功夫少何待明年始悟非<lb/>
詩篇態度似春雲傳寄燕山示卯君紅豆千言本無敵<lb/>
<pb n="KR4f0038_WYG_011-22b"/>
堯峯一席許平分荒齋茶熟彭亨鼎老將旗張嚄唶軍<lb/>
何不裹糧㟙湖上杏花微雨待論文<hi>謂弟雨來子益並元龍</hi>
　　　僕人勸予歸里作詩答之<lb/>
草滿門庭愁寂寂老悲歲月去堂堂已經作客三旬日<lb/>
再裹看山半月糧暗喜蝶鶯留我住生憎風雨占春光<lb/>
紅帬上馬花搖艇爛醉還拚十數塲<lb/>
　　　偶作<lb/>
果然無地可埋憂著意驅愁不欲愁煩惱全除常禮佛<lb/>
<pb n="KR4f0038_WYG_011-23a"/>
陰晴那管日貪遊石堪坐處鋪碁局花正開時置酒鈎<lb/>
莫謂狂夫狂太劇試看白到五分頭<lb/>
置身木雁是䝉莊多事張儀鬬舌强老子何妨無病病<lb/>
國人羣笑不狂狂鴻毛性命庸毉手乳臭衣冠優孟塲<lb/>
羅醖三升錯認水看來只合醉為鄉<lb/>
　　　夏日十首<lb/>
罷官博得一身閒結屋藏書有數間鍵户高眠容嘯傲<lb/>
逢人作意學疎頑桑枝麥穗天將熱渭北江東客乍還<lb/>
<pb n="KR4f0038_WYG_011-23b"/>
繡佛長齋經半載風塵一事不相關<lb/>
氷簟松牀興不違葛巾野服欲忘機黄鸝頻請窺園去<lb/>
赤脚扶行賽社歸著雨榴花還自吐出巢雛燕也高飛<lb/>
從前應悔傳聞誤種竹何如食肉肥<lb/>
讓人巧擅棘端猴下澤乗車訪舊遊枉自通毉難療病<lb/>
只緣識字轉多愁歸與未肯荒三徑隱矣何須畫兩牛<lb/>
莫以數竒嗟李廣醉鄉無日不封侯<lb/>
屯氏河渠小巷隈衡門反鎻徧荒苔種𤓰課僕澆畦去<lb/>
<pb n="KR4f0038_WYG_011-24a"/>
打麥登塲拄杖來未解終南尋㨗徑敢云季女少良媒<lb/>
殷勤天語詢名姓<lb/>
聖主何嘗棄不才<lb/>
落花片片水粼粼羞向溪頭再問津緘口但容常說鬼<lb/>
無錢那復得通神輸贏須算碁全局醒醉纔分酒數廵<lb/>
試問披裘當五月支離淡蕩是何人<lb/>
八尺風漪一覺眠桐陰覆院北窗前身同野鶴存癯骨<lb/>
老似黄楊厄閏年酒美便思招快友詩狂直欲上青天<lb/>
<pb n="KR4f0038_WYG_011-24b"/>
也知礧磈難消得打叠心情故放顛<lb/>
不是途窮何用哭其如心冷已成灰鳩能呼雨休言拙<lb/>
蛙盡為官豈乏才水面田田荷葉綠牆頭纂纂棗花開<lb/>
愁人節序頻驚眼河朔今年罷舉杯<lb/>
據梧運甓待何如從此安禪臥舊廬不作嗚嗚矜醉態<lb/>
那須咄咄向空書彌明有句能驚客鮑老當筵慣笑予<lb/>
一事差堪鳴得意山薑花放滿庭除<lb/>
環堵蕭然竹數竿披襟搖膝足盤桓雨多避漏移書架<lb/>
<pb n="KR4f0038_WYG_011-25a"/>
鳥噪呼奴守藥欄浪得虚名休自悔裝成新巻寄誰看<lb/>
水曹郞是詩人例却怪當年作外官<lb/>
村路花開一水香黄𤓰紫李摘堪嘗把詩過日無來客<lb/>
縱飲傾瓶有索郞失箸㡬畨驚霹靂濯纓恰好唱滄浪<lb/>
陶然且寄田家樂犁雨鋤雲底事忙<lb/>
　　　癸亥生日得書字<lb/>
堂堂四十九年餘鹵莾心情禮法疎量淺偏能貪美酒<lb/>
眼昏空自好竒書去冬不死真為幸徃歲成名盡是虚<lb/>
<pb n="KR4f0038_WYG_011-25b"/>
老瘦迂酸非福相休言駟馬與高車<lb/>
　　　叠前韻<lb/>
手板閒抛拙宦餘蹉跎不悔世情疎少時便讀潛夫論<lb/>
老去終無封禪書惡夢紛紜應早醒浮雲來徃亦全虚<lb/>
桑枝垂葚榴花放農父來迎駕犢車<lb/>
　　　秋日十首<lb/>
豆架𤓰棚短竹籬菊花更有兩三枝西風乍起鱸肥日<lb/>
霜信頻來雁呌時閒遣長鬚邀飲客細舂新米續晨炊<lb/>
<pb n="KR4f0038_WYG_011-26a"/>
前年記得江干路樹樹黄橙綠橘垂<lb/>
西村暫憩北村行禾譜新裁手自評破笠長鑱農父態<lb/>
晩菘早韭野人情烏犍一尾纔通劵書屋三間又落成<lb/>
更快多收十斛黍天敎釀酒醉先生<hi>結用東坡語</hi>
不妨跣足又蓬頭僻地無人識故侯土銼柴門安石碓<lb/>
葦花秋水遶𤓰丘小巫伎倆能驅鬼村究吟哦也似謳<lb/>
一局碁完須罷手從前强半是輸籌<lb/>
牆東棗熟從人打割蜜蜂房僕又催呉製披綿黄雀美<lb/>
<pb n="KR4f0038_WYG_011-26b"/>
<hi>昔在呉門飲鈍翁齋黄雀甚美</hi>南船通印白魚來腐儒麤糲叨非分天<lb/>
意優容養不才賀子論婚隣社飲經秋日日未停盃<lb/>
蹋歌作社雨新晴識字田夫署有名硬餅熟羊朝一餉<lb/>
吹簫打鼓暮相迎逢塲作戲無拘束縱口談天欠老成<lb/>
自已癡頑渾不覺賢愚責子笑淵明<lb/>
畦蔬園菓擘霜包又近重陽節序交䆉稏登塲新稻菽<lb/>
斑青除蔓老𤓰匏凄清一派烟中笛補綴三重屋上茅<lb/>
天氣乍寒常晏起布簾絮被讀書巢<lb/>
<pb n="KR4f0038_WYG_011-27a"/>
客來須倩小山薑<hi>呼長孫為小山薑</hi>扶我摳迎似杖長花徑新<lb/>
除魚眼沸竹軒久坐木𤓰香出門一步真多事美睡三<lb/>
竿自不妨才拙從前昧鍼線他人免索嫁衣裳<lb/>
遊行自在是閒身村後村前日㡬廵小雨井欄聽絡緯<lb/>
寒原獵網買鵪鶉宦情絶似秋蟬翼世路偏多妬婦津<lb/>
自分甘辭龍尾道讓他汗脚尺三人<lb/>
清秋一首杜秋詩記得前身杜牧之芳草碧山人醉後<lb/>
<hi>樊川語</hi>白蘋紅蓼雨餘時留心下箸鷄徒肋用手擎螯蟹<lb/>
<pb n="KR4f0038_WYG_011-27b"/>
有脂寧使賞音終落落黄金不願鑄鍾期<lb/>
將詩爬癢興堪乗酒可策勲吾亦能無力那思扛斛鼎<lb/>
從前悔不摸牀稜快逢陶謝躭佳句冷笑張陳是舊朋<lb/>
但擬低頭拜東野寒蟲兩耳鬬癯僧<hi>東坡讀孟郊詩云但可鬬僧清未足</hi>
<hi>當韓豪何苦將兩耳聽此寒蟲號</hi>
　　　畣友人<lb/>
抱病村居久閉關數株槐樹一溪灣毬塲射圃風流歇<lb/>
瓦鉢棕鞵態度閒獨有心情貪綠蟻判將爪髮瘞青山<lb/>
<pb n="KR4f0038_WYG_011-28a"/>
屈平何事為天問絮絮篇章已盡刪<lb/>
　　　題吕子鐵葊<lb/>
十畝園林結構精茅葊故以鐵為名離竒栁樹嵇中散<lb/>
窈窕梅花宋廣平月觀風亭吹玉笛雙柑斗酒囀春鶯<lb/>
知君掃徑留狂客莫使樽空醉不成<lb/>
　　　冬夜讀晉書<lb/>
嬾箋爾雅註蟲魚半夜披衣讀晉書雪撲梅花簷啄雀<lb/>
酒篘臘日瓮浮蛆盜名取位清流巧露尾藏頭偽學疎<lb/>
<pb n="KR4f0038_WYG_011-28b"/>
燭䟦不眠多感慨笑看習氣不能除<lb/>
　　　冬日十首<lb/>
膏肓有物苦相攻憑借參苓與术芎冷熱那能驅瘧鬼<lb/>
文章誰可愈頭風閉門謝客宜冬日擁被貪眠是老翁<lb/>
乍放梅花天欲雪燒殘榾柮地爐紅<lb/>
米汁萸湯顧渚茶寒天舊廨水曹花養生須謹如防㓂<lb/>
再仕真癡是畫蛇拙不合時休自悔老猶多癢倩誰爬<lb/>
攤書長夜村齋靜絶勝秋塘兩部蛙<lb/>
<pb n="KR4f0038_WYG_011-29a"/>
從前萬事總荒唐不飲狂泉定不狂遭鬼揶揄還老辣<lb/>
與天執拗費商量讀書燒蠟稽孫課埽地垂簾上佛香<lb/>
自哂依然窮措大避人如畏夜郞王<lb/>
投扇休逢春夢婆不須感慨似東坡名香清磬禪心定<lb/>
紅袖烏絲勝事多爐内灰堆疑積雪盃中酒色似新鵝<lb/>
曵笻曝背柴門外一味安閒邵子窩<lb/>
蠻觸從前絶可嫌年來高臥頗安恬藏身新繭如蠶老<lb/>
饞口香醪勝蜜甜鐙下梅花成畵譜窗間雪葉落書籖<lb/>
<pb n="KR4f0038_WYG_011-29b"/>
陶公枉說山中相此事何能二者兼<lb/>
連展黎祁種種精山妻為我費經營朝投煖胃門冬飲<lb/>
暮餉翻匙芋糝羮準備風霜年老態鬱葱松竹歲寒盟<lb/>
火爐烘手還僵縮僕婢層氷赤脚行<lb/>
習靜頽然戸晝扄雪中不復到旗亭行難騎馬鞭何用<lb/>
食怕傷脾箸半停解醉茶香烹雀舌襲書紙面染鴉青<lb/>
寒烟枯栁斜陽下坐為村童講孝經<lb/>
嘉平之月苦相催可厭年華衮衮來晩節於詩髙一格<lb/>
<pb n="KR4f0038_WYG_011-30a"/>
寒天方卯進三盃瘦軀酷似冬青樹異事頻驚瓦釜雷<lb/>
記得揚州此時候何郞清興在官梅<lb/>
竹瓦廬寒火亦稀獠奴辭去竟何歸當窗烘日梅無怨<lb/>
啄雪為糧鶴豈肥有例那宜薄崔烈於書不敢讀韓非<lb/>
粥鐺藥竈空齋裏憔悴東陽減帶圍<hi>近日僕多散去</hi>
樂府新詞酒舎邊氊巾驢背稱吟肩半生初返山薑屋<lb/>
一載重聽歴下泉官爵太庳猶可說文章不進亦徒然<lb/>
嵩峯萬丈黄河曲他日題詩莫浪傳<hi>予久有嵩山之約</hi>
<pb n="KR4f0038_WYG_011-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古歡堂集巻十一<lb/>
</p>
<p>
</p>
  </div>
</body>
</text>
</TEI>
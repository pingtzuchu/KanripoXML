<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古歡堂集巻三十六</head>
    <p>
<pb n="KR4f0038_WYG_036-1a"/>
欽定四庫全書<lb/>
　古歡堂集巻三十六　　　户部侍郎田雯撰<lb/>
　　雜文<lb/>
　　　先太恭人述略<lb/>
歲辛未六月十六日酉時吾母<lb/>
皇清誥封太恭人張太君卒是時雯在黔一聞訃音驚<lb/>
昬仆地少甦治喪禮因痛念吾母生平七十七年中遭<lb/>
大故苦節幾四十年厀下不孝兄弟三人雖次第成立<lb/>
<pb n="KR4f0038_WYG_036-1b"/>
而數年來以遊子他鄉相見無期貽慈懷倚閭之憂者<lb/>
雯也含殮之夕需霢在旁諸孫繞側獨少雯一人抱人<lb/>
子終天之恨者雯也雯不孝之臯上通於天萬死奚辭<lb/>
今日踉踊萬里奔喪歸來嗚呼庭幃已空慈顔不復覩<lb/>
矣仰天痛哭何益即曲盡喪禮亦何益其何以報罔極<lb/>
之萬一唯愿以身殉地下而已能復搦管襞紙述吾母<lb/>
生平苦節哉然吾母賢母也求之史傳中不多見世之<lb/>
以母德稱者亦莫或及自不孝兄弟通籍多年凡當代<lb/>
<pb n="KR4f0038_WYG_036-2a"/>
名公卿海内賢士大夫與不孝兄弟交遊贈答往來者<lb/>
亦無不知小人有母賢母也敢不研淚龢墨以述其槩<lb/>
吾母為處士張公諱禎女幼讀詩書探論聖賢要㫖多<lb/>
所發明及笄歸先大夫蓼菴公先大夫講學授生徒稱<lb/>
引古今通義文章爾雅實吾母佐助之雞鳴昧旦之詩<lb/>
所以歌也事舅姑以孝操井臼以勤理蘋蘩以敬御僕<lb/>
婢以慈女箴婦德靡弗該備辛卯先大夫登賢書壬辰<lb/>
成進士癸巳官浙江麗水知縣甲午夏吾母買舟南行<lb/>
<pb n="KR4f0038_WYG_036-2b"/>
麗水彫殘小邑先大夫甫治半載著循良名未幾嬰暑<lb/>
疾洎吾母七月抵署已不起<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>留之日吾母飲泣語家<lb/>
人曰今日捐生仗節吾何難第間闗四千餘里扶櫬以<lb/>
歸誰之責也<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>
                    <graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>諸孤又復誰依揆之詩書大義皆為<lb/>
不可且錢穀交代銖粒弗清故官骸骨妻孥例不容脱<lb/>
去余知所以待之矣於是取庫中支納冊領藏之内室<lb/>
手自書算不以屬人及攝篆者難之吾母毅然具辨牘<lb/>
請太守盤詧太守王君崇銘坐縣堂按冊勾稽吾母條<lb/>
<pb n="KR4f0038_WYG_036-3a"/>
分縷析語家人執籍以進質對鑿鑿攝篆者頫首讋服<lb/>
亟圖歸計内患又作羣口呶呶以厝柩山寺為言吾母<lb/>
堅意不動以恩感之以道馭之十月方得旋里當是時<lb/>
遭家不造可謂至矣雖丈夫處此鮮不房皇錯亂吾母<lb/>
以婦人經濟其間神定識全理明術善卒得抱骸骨保<lb/>
母子於四千里之外非讀書曉大義者其孰能之抵里<lb/>
後課不孝兄弟日嚴一室之内午夜篝燈紡績聲讀書<lb/>
聲哭聲三者而已豪戚強族横逆疊至不以介意如是<lb/>
<pb n="KR4f0038_WYG_036-3b"/>
六年不孝雯庚子舉於鄉辛丑甲辰成進士又六年需<lb/>
丙午舉於鄉己未成進士雯初授推官改中書舍人歴<lb/>
户工曹郎出為江南提學湖北督糧由京卿鎮撫兩省<lb/>
需改庶吉士官翰林編修甲子典試河南霢入庠食餼<lb/>
充丙寅拔貢生不孝等先後成名歴官中外吾母亦囅<lb/>
然色喜而艱難困苦澹朴自甘四膺榮封一如布荆寒<lb/>
素每歲夏秋必習靜村居與農嫗相周旋談雞犬桑麻<lb/>
紡織女紅事農嫗晨夕欵洽亦忘其為太恭人也不孝<lb/>
<pb n="KR4f0038_WYG_036-4a"/>
雯兩迎養於京邸又迎養於句曲吳門闚母意頗厭喧<lb/>
雜入署靜臥晨昬定省之際唯以恪盡臣職上報<lb/>
主恩為訓其他無一語及焉年七十時姻婭族閭議為<lb/>
吾母稱壽吾母聞知止其事辭曰示兒子雯等女昨來<lb/>
言同里先達及學校鄉曲諸君子父老謀欲醵錢寘酒<lb/>
合名作張如昨歲壽蕭太夫人事將以壽吾者此亦親<lb/>
串盛心洽比雅事吾安得不感然揆之情禮甚有所不<lb/>
可者今得詳為女曹言之按禮婦人無夫者稱未亡人<lb/>
<pb n="KR4f0038_WYG_036-4b"/>
凡吉凶交際之事不與亦不為主名故春秋書紀履緰<lb/>
來逆女公羊傳曰紀有母何以不稱母母不通也何休<lb/>
學云婦人無外事所以逺别也後世禮意寖失始有登<lb/>
堂拜母之事戰國時嚴仲子自觴聶政母前且進百金<lb/>
為壽盖任俠好交之流有所求而然耳豈為禮當如是<lb/>
耶吾自女父之没於官攜將細弱千里扶櫬含艱履戚<lb/>
三十餘年闔户辟績以禮自守幸而女曹皆得成立四膺<lb/>
封命養我餘年然此中常有隱痛每當歲時膢臘兒女<lb/>
<pb n="KR4f0038_WYG_036-5a"/>
滿前牽衣嬉笑輒怦怦心動念女父之不及見故或中<lb/>
坐嘆息或輟箸掩淚盖三十年於此矣令一旦賓客填<lb/>
門羊酒塞路為未亡人稱慶未亡人尚可以言慶乎三<lb/>
十年吉凶交際之事不與知而今日更強我為主名其<lb/>
可謂之禮乎𨗳我以非禮不足為我慶而適増我悲耳<lb/>
且我何可以蕭太夫人比也蕭太夫人年躋八十於古<lb/>
謂之上壽蕭封君即世不過十餘年猶為白首夫婦汝<lb/>
父之亡吾年未四十今更三十一年亦僅古之中夀耳<lb/>
<pb n="KR4f0038_WYG_036-5b"/>
何可與同日語且其子惟豫侍讀里居已十七年德髙<lb/>
望重善行及於鄉黨德其子而慶及其母宜也汝曹中<lb/>
外薄宦偶返家園無善及人而亦偃然受鄉先生里父<lb/>
老之捧觴拜跽其又何以為情頃者米價翔貴井里蕭<lb/>
然親故素多貧乏若復合錢市養為未亡人進一日之<lb/>
甘未亡人更臯戾是愳矣女曹備官於朝宜曉大體其<lb/>
詳思禮意以安老人之情為我先事而婉辭之惟勿忽<lb/>
也事遂止吾母遇事輙援引經史以合乎大道類如此<lb/>
<pb n="KR4f0038_WYG_036-6a"/>
迨乎暮年尤手不釋卷於佛氏之書亦時一渉覽洞悉<lb/>
無疑義工於詩每脱稿即焚棄無存不孝等丐讀亦不<lb/>
與曰詩云無非無儀惟酒食是議婦道也詩文之技婦<lb/>
道無庸此為也吾不願諸女孫學之故弗存耳間常從<lb/>
旁竊記僅得茹荼吟絶句三十首付諸梓垂家乘中吾<lb/>
母生於明萬厯四十三年乙卯三月初九日丑時卒於<lb/>
皇清康熈三十年辛未六月十六日酉時誦佛過午㣲<lb/>
疾數刻而逝人謂之善果云女一人子三人孫八人孫<lb/>
<pb n="KR4f0038_WYG_036-6b"/>
女六人曽孫二人曽孫女二人卜吉康熙三十一年二<lb/>
月初十日扶柩合葬於先大夫蓼菴公之墓伏思不孝<lb/>
等蠢愚陋劣舉無足以荅母恩伸母志者而雯不孝之<lb/>
臯更上通於天故母子不相見死生隔别回憶丁夘十<lb/>
月呉門舟中竟成永訣此後天涯萬里忽忽四年吾母<lb/>
日有倚門之憂不孝遂抱終天之憾也痛哉嗚呼鮮民<lb/>
之生不如死之久矣草土之軀一息尚存號泣家庭何<lb/>
以自解惟祈大人先生賜之誄章勒於片石以垂世而<lb/>
<pb n="KR4f0038_WYG_036-7a"/>
行逺吾母生平苦節或藉文章以傳云<lb/>
　　　祭先太恭人文<lb/>
吾母<lb/>
皇清誥封太恭人張太君既卒之明年壬申卜筮仲春<lb/>
十日庚寅舁靈軒於兆域爰翳藏於寢城乃於正月二<lb/>
十六日丙子之辰先期家祭如禮不孝等進羮飯陳醴<lb/>
酒奏樂焚帛禮成嗚呼不復定省於厀下尚思昭告於<lb/>
几前昔歐陽文忠有云祭而豐不如養之薄也用是尋<lb/>
<pb n="KR4f0038_WYG_036-7b"/>
繹斯語號慕咽泣辭曰悲母氏之不永懷殷恤以摧傷<lb/>
恧子職之多玷痛聞誨之未央庶黄耉之期頤胡委我<lb/>
以夙喪旣怛忉而激切遂割肝以絶腸維先聖之遺訓<lb/>
言仁者其壽長嗟母氏之憂患體豈弟以慈良失延齡<lb/>
之報佑獨何棄於穹蒼閔予小子蚤罹孔艱嚴考殞殁<lb/>
孤在髫年賴母氏之鞠育心載矜而載憐奉髙堂以愛<lb/>
日歘一旦而予捐於穆母氏令儀令色俯釐絲枲仰覽<lb/>
篇籍和厚嚴剛維德之極嘆星隕於敦牂之歲駭日墜<lb/>
<pb n="KR4f0038_WYG_036-8a"/>
於括蒼之陌陵頺谷踊水怒山惡三光改度五行迕錯<lb/>
擁旐旌而跼蹐遭風雨之噴薄旅櫬遄歸横逆交作我<lb/>
<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>
                    <graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>其何依仗義方之秉鐸母氏聖善恩斯勤斯歴四<lb/>
十年母也而師悵藐諸之騃昧曽無補於萱慈雖有子<lb/>
猶無子増弔者之欷<graphic n="KR1187" url="https://raw.githubusercontent.com/kanripo/KR-Gaiji/master/images/KR1187.png" mimeType="image/png"/>於穆母氏大德莫掩將葬有期<lb/>
母魂不返黼翣璀以陸離帷<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>紛其舒巻望白雲之低<lb/>
垂報春暉而恨晩緬予考之即世安宅兆於南阡將納<lb/>
光於大幽覆松楸以輪囷黄壚宻而無間日月抱而潛<lb/>
<pb n="KR4f0038_WYG_036-8b"/>
淪曜曜振振神其遥駕祼始獻終三爵迎迓子孫繞側<lb/>
棲遲庭舍云胡不顧馭鸞而下於乎哀哉嗟鮮民之有<lb/>
生廢蓼莪而泫然悲思莫達於后坤哭聲奚徹乎昊乾<lb/>
尚饗<lb/>
　　　禫祭告先妣文<lb/>
大祥踰期遺體平復辟踊嗚咽哀曷有窮爰舉禫祭如<lb/>
禮泚筆摭辭告我母太恭人之神夫人子之事親宛宛<lb/>
嬰嬰作乳穉語而已不可以文無如瞻望靈爽囁嚅莫<lb/>
<pb n="KR4f0038_WYG_036-9a"/>
從謹伏跽涕泗而言曰苞屨扱袵踐三秋兮二十七月<lb/>
叢愆尤兮彈琴成聲外除以周兮縱縱折折鼎鼎猶猶<lb/>
兮敬上哀次隕心抱憂兮自丁閔凶跧伏隘湫兮二豎<lb/>
之鬼向吾頷頭兮晝揶魑魅夜啼<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鵂兮硱<graphic n="KR2567" url="https://raw.githubusercontent.com/kanripo/KR-Gaiji/master/images/KR2567.png" mimeType="image/png"/>㱥殑如<lb/>
魚中鉤兮作噩之歲黑海浮漚兮有蛇兩首訇哮陵丘<lb/>
兮嗟彼嘉禾食根者蟊兮日者曰死將納諸幽兮悲摛<lb/>
偈詞佛國涅遊兮鄉者逅災上帝訧兮我母黙䕶神祗<lb/>
是求兮拯殆立仆庶幾有瘳兮今復何恃天道悠悠兮<lb/>
<pb n="KR4f0038_WYG_036-9b"/>
忍死砭<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>龜蓍讎兮埋首堊室泪空流兮組綬易服役<lb/>
車休兮禱母靈明為倪綢繆兮魂兮魄兮慈光永遒兮<lb/>
兒衰不仕臥莵裘兮維母芘之逍遥滄洲兮再數餘年<lb/>
日月脩脩兮銜橜之下匕箸投兮手擷園蔬薦清羞兮<lb/>
戚無見齒皋魚莫儔兮加人一等獻子誰侔兮以號以<lb/>
呼耳塞目瞀兮痛慕罔極寒風颼颼兮凝睇釜堂森檜<lb/>
楸兮杲杲冬曦烏嘲啁兮<lb/>
　　　先室馬夫人行畧<lb/>
<pb n="KR4f0038_WYG_036-10a"/>
康熈四十年辛巳十一月朔五日戊子<lb/>
皇清誥封夫人先室馬氏以疾卒越四日訃來驚涕霑<lb/>
膺率三幼子合敬幼安嵩伊設位以祭禮成嗚呼回風<lb/>
雲旗魂兮安在㬅㬅修路長罹此别無何抆老淚作家<lb/>
書貽兒子肇麗曼碩輩曰親喪固所自盡余復何言古<lb/>
父在而喪母者其父行妻之道子不得屈於父以殺禮<lb/>
扱袵雞斯削杖含戚禮過哀不及非孝也女其知之子<lb/>
五人長肇麗為夫人離裏子平日善事母僕僕粥粥言<lb/>
<pb n="KR4f0038_WYG_036-10b"/>
母之賢而號泣以請父代之言春秋婦從夫爵今之稱<lb/>
夫人宜也夫人為馬公琨女方雅舊族儒林長德敦詩<lb/>
説禮夙嫻家法年十六歸余執婦道姑訓嚴峻上堂奉<lb/>
顔色懾氣屏息庭以内勃谿鮮聞此夫人之賢也當余<lb/>
堂簔不御集於荼蓼鬱邑侘傺仰天欷歔夫人下氣怡<lb/>
聲曲辭婉解此又夫人之賢也余少時遘閔邅回恠雨<lb/>
盲風晝吟宵哭雀立不轉夫人彌縫搘拄事蕆無恙此<lb/>
又夫人之賢也誦讀戊夜室無媵傔夫人供茗餌續膏<lb/>
<pb n="KR4f0038_WYG_036-11a"/>
火坐土銼之側臥牛衣之上此又夫人之賢也性習淡<lb/>
貧躬試況瘁余曰掇土堙河萬分何濟夫人曰是穮是<lb/>
蓘必有豐年此又夫人之賢也衆雛當膝跡冺嫡庶大<lb/>
苦經手味别甘辛此又夫人之賢也五膺<lb/>
封命更享耆年敢忽魚軒無忘荆布此又夫人之賢也<lb/>
余與夫人稱白首夫婦歴五十年聞冬夜之恒長何此<lb/>
夕之一促每懷靡及痛也如何劉長卿著傷徃之賦庾<lb/>
子山作思舊之銘況衾穴縁情遺挂在壁望廬生悲烏<lb/>
<pb n="KR4f0038_WYG_036-11b"/>
能已已余長夫人一歲塵土衰白不及夫人之優游里<lb/>
居逺矣何以松柏遄凋蒲栁還存即再數榆年不堪把<lb/>
玩斜景髙舂助人傷䀌謹摭其畧盖以匄當世之能文<lb/>
章如潘陸善讄辭者<lb/>
　　　李母董太宜人讄<lb/>
繄康熈四十二年昭陽協洽孟陬月二十八日李母董<lb/>
太宜人卒春秋八十有四冬十一月十九日蠲䖍卜筮<lb/>
告以兆端旣克塟於北郭之域嗚呼世喪母儀庭鮮憲<lb/>
<pb n="KR4f0038_WYG_036-12a"/>
師男免女髽觀者愴涕鄉以為生被重稱殁載謌言者<lb/>
如丘封之存斯也誗也絜之信也蕝之其辭乙乙其光<lb/>
熊熊讄曰<lb/>
律谷暖息長離喙瘖縱折鼎猶隧路抽隂維太宜人毓<lb/>
德素里玉桮竹林聲光颷美相厥夫子術明道通漢之<lb/>
孝廉為衆傑雄匑匑僔僔初紳領異詩什羔羊易爻貞<lb/>
厲甘陵有棠豐碭有祠囊留一錢民歌思之鄭刀宋斤<lb/>
鳬栗桃段水衡是司斑斕璀璨筴勛上攷舳艫艅艎持<lb/>
<pb n="KR4f0038_WYG_036-12b"/>
麾淮南般倕錦張提封外臺灕江駛瀏梧嶺湘波宜人<lb/>
左右岳陽病牒峭颿片歸龍蛇歲首黄鵠依依式榖爾<lb/>
似呱呱䣛下庭位號咷鬼薪飄瓦麐死魯郊其靈不施<lb/>
中有人焉回風滿旗領解東省才東馬比健跡石渠冠<lb/>
名館史著作名山葩列藻分草木風匽書圃萟林<lb/>
帝曰女濤錫之五馬母曰兒濤龔黄其亞<lb/>
帝曰欽哉煮海爾庸母曰清白如父在豐載<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>受教方<lb/>
伯銜命荔子花緐銛鉧潭靜嗚呼方伯子舍言情七千<lb/>
<pb n="KR4f0038_WYG_036-13a"/>
餘里重趼奔程抵家三朝萱幃慈面曽閔顔萊於今復<lb/>
見嗚呼太宜人大漸遄流日車莫轉佛國涅遊大乘法<lb/>
衍㝠㝠墓門馬道納光涕兮無晞不可弭忘夕<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>冒没<lb/>
臺駘以弔几杖槃匜鄉人立廟皋魚掩齒三年則那金<lb/>
銷石泐宿鳥何多烏頭楔闕豐碑宰木篹堂巋存過者<lb/>
踊哭<lb/>
　<lb/>
　<lb/>
<pb n="KR4f0038_WYG_036-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古歡堂集巻三十六<lb/>
</p>
<p>
</p>
  </div>
</body>
</text>
</TEI>
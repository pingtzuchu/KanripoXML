<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古歡堂集卷二十二</head>
    <p>
<pb n="KR4f0038_WYG_022-1a"/>
欽定四庫全書<lb/>
　古歡堂集卷二十二　　　户部侍郎田雯撰<lb/>
　　雜著<lb/>
　　　東壩髙堰<lb/>
按江南之有東壩猶江北之有髙堰無髙堰是無淮揚<lb/>
也無東壩是無蘇常也東壩在髙淳縣東南六十里與<lb/>
溧陽分界髙淳縣父老言湖底與蘇州譙樓頂相平假<lb/>
如水漲時壩一決蘇常便為魚鼈兩河議曰髙堰去寶<lb/>
<pb n="KR4f0038_WYG_022-1b"/>
應髙丈八尺有竒去髙郵髙三丈二尺有竒髙寶隄去<lb/>
興化泰州田髙丈許㦯八九尺有竒則去堰不啻卑三<lb/>
丈有竒矣昔人築堰使淮不東下而北趨不然淮一東<lb/>
下安得有淮南數郡縣耶觀此則壩與堰可廢乎廢東<lb/>
壩者多出於壩上之人至追究蘇軾單鍔之言廢髙堰<lb/>
者出於泗州之人致潘季馴以毁陵之罪殊可痛恨<lb/>
　　　髙堰<lb/>
山陽縣西南四十里曰髙加堰堰不見史而僅見郡志<lb/>
<pb n="KR4f0038_WYG_022-2a"/>
為漢建安五年廣陵太守陳登所築余因考三國志注<lb/>
登曽任典農校尉乃巡土田之宜盡鑿溉之利蓋精於<lb/>
水利者當時廣陵太守江表傳以為治射陽則此堰尤<lb/>
其密邇為登築復奚疑獨怪自建安五年至明永樂平<lb/>
江伯陳瑄修治時凡一千二百十五六年中間並無有<lb/>
人云及髙堰者及讀宋史楚州司戶叅軍李孟傳加葺<lb/>
境内徐積墓修復陳公塘有灌溉之利陳公塘即今髙<lb/>
堰也堰固不乏修治苐史文不備耳同時真州東有陳<lb/>
<pb n="KR4f0038_WYG_022-2b"/>
公塘一名愛敬陂漕臣錢沖之修復門下李道傳為作<lb/>
記予於此别自有感矣史稱陳元龍才兼文武志在濟<lb/>
民其時吳寇壓境蓋岌岌矣乃能興屯彊兵保障江淮<lb/>
一南一北水利永賴今平江伯既有專祠矣吾以為上<lb/>
當冠以元龍下當嗣以潘季馴為三公合祠蓋皆勤於<lb/>
髙堰者<lb/>
　　　杜少陵子<lb/>
近人有以樊晃杜工部小集序證宗文無早夭之事父<lb/>
<pb n="KR4f0038_WYG_022-3a"/>
殁後尚漂寓江陵而不知宗武有官職官蓋正字見文<lb/>
苑英華任華送杜正字暫赴江陵拜覲叔父序序曰吾<lb/>
見驥子齠齓之時愛其神清知其才清今果爾也頃漂<lb/>
淪荆楚既孤且貧求食於誰託身於誰四海茫茫未獲<lb/>
所寄及遇我隴西公獲所寄矣公以故人之子憐而收<lb/>
之去溝壑而寄乎南山罷轉蓬而蔭於桃李君子曰隴<lb/>
西公在正字爲不孤矣今離叔父頗久暫歸阮家之巷<lb/>
感知已厚恩尋赴李膺之門華與臨别撫其背曰髙門<lb/>
<pb n="KR4f0038_WYG_022-3b"/>
積慶無忘乎聿修厥徳大名難繼宜其自强不息念哉<lb/>
按叔父名觀行四公詩爾到江陵府即其人也隴西公<lb/>
不知何名記之俟考<lb/>
　　　震川<lb/>
歸有光震川别號記曰今年居亰師識同年進士信陽<lb/>
何啓圖亦號震川不知啓圖何取爾啓圖大復先生之<lb/>
孫汴省發解第一人髙才好學與之居恂恂然蓋余所<lb/>
忻慕焉按王元美之子士騏萬厯壬午解元己丑進士<lb/>
<pb n="KR4f0038_WYG_022-4a"/>
是何王兩先生天皆昌其後且皆第一人何二李之不<lb/>
振哉<lb/>
　　　鄭花<lb/>
慎懋官華裔花木考曰玉蘂名鄭花此花條蔓而生狀<lb/>
如荼䕷柘葉紫莖冬凋春茂花鬚出始如氷絲上綴金<lb/>
粟花心復有碧筩髣髴膽瓶其中别抽一英出衆鬚上<lb/>
散為十餘蘂猶刻玉然名為玉蘂羣芳所未有也　本<lb/>
草綱目山礬一名芸香一名柘花<hi>柘音鄭</hi>一名瑒花<hi>瑒音暢</hi>
<pb n="KR4f0038_WYG_022-4b"/>
一名七里香李時珍曰按周必大云柘音陣出南史荆<lb/>
俗譌柘為鄭呼為鄭樊而江南又譌鄭為瑒也黄庭堅<lb/>
云江南野中椗花極多野人采葉燒灰以染紫為黝不<lb/>
借礬而成予因以易其名為山礬又曰按沈括筆談云<lb/>
古人藏書辟蠧用芸香謂之芸草即今之七里香也叅<lb/>
以蒼頡解詁許慎説文等書則芸香非一種沈氏指為<lb/>
七里香不知所據恐亦臆度曽端伯又以七里香為玉<lb/>
蘂花亦未知其何據也　升菴丹鉛録云蕃釐觀瓊花<lb/>
<pb n="KR4f0038_WYG_022-5a"/>
即陳後主玉樹後庭花也宋傅子容詩云比瑒如礬總<lb/>
未嘉要須博物似張華因看異代前賢帖知是唐昌玉<lb/>
蘂花取其色白也即今之梔子花佛經名薝蔔花本草<lb/>
名越桃劉禹錫詩玉女来看玉樹花異香先引七香車<lb/>
攀枝弄色頻回首驚怪人間日易斜張籍詩云五色雲<lb/>
中紫鳳車尋仙來到洞仙家飛輪回首無蹤跡唯見斑<lb/>
斑滿地花王建詩一樹瓏璁玉刻成飄廊㸃地色輕輕<lb/>
女冠夜覓香來處唯見堦前碎月明合觀衆詩瓊花色<lb/>
<pb n="KR4f0038_WYG_022-5b"/>
白曰瑒曰礬曰鄭殆異名而同實者<lb/>
　　　側注冠<lb/>
後漢書輿服志髙上冠一曰側注中外官謁者僕射所<lb/>
服太傅胡廣說曰髙上冠蓋齊王冠也秦滅齊以其君<lb/>
冠賜近臣謁者服之按史記酈生初見沛公使者曰狀<lb/>
貌類大儒衣儒衣冠側注是側注冠通於儒生也漢舊<lb/>
儀曰乗輿冠髙山冠帶七尺斬蛇劔是側注亦通於天<lb/>
子也明徐有貞謂石亨曰安得以側注冠而隨兄後故<lb/>
<pb n="KR4f0038_WYG_022-6a"/>
疑而辨之<lb/>
　　　衣鉢<lb/>
郭青螺集萬厯乙酉予入韶州至曹溪寺僧因出傳衣<lb/>
寶鉢革履衣似今羊絨褐衣而間以金鏤傳燈録謂西<lb/>
域屈眴布緝木綿花心織成理或然也鉢本瓷器為廣<lb/>
東提學魏莊渠所碎或云有心碎之或云偶墜諸地僧<lb/>
以漆膠仍似鉢形而寶色無光革履云是六祖遺履比<lb/>
今履差長耳考衣實出達摩非佛所遺者今宇内千年<lb/>
<pb n="KR4f0038_WYG_022-6b"/>
之物獨此衣存按廣韻眴許縣切音絢<lb/>
　　　干寶<lb/>
王世貞曰干氏按楊萬里談晉于寳事一吏取禮部韻<lb/>
書下注晉有干寳以進曰乃干寳非于也楊大喜以為<lb/>
一字師然余家所藏宋板晉書文選俱作于寳字令升<lb/>
及搜神記周禮注亦俱作于無有稱干者胡承之以為<lb/>
字畫相沿之譌未知孰是<lb/>
　　　謝承後漢書<lb/>
<pb n="KR4f0038_WYG_022-7a"/>
隋書經籍志謝承後漢書一百三十卷註曰無帝紀吳<lb/>
武陵太守謝沈後漢書八十五卷註曰本一百二十二<lb/>
卷晉祠部郎馬氏文獻通考俱不載然謝承書明永樂<lb/>
揚州刋本世或有藏者<lb/>
　　已上數條寓袁浦同閻君百詩叅考<lb/>
　<lb/>
　<lb/>
　<lb/>
<pb n="KR4f0038_WYG_022-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古歡堂集卷二十二<lb/>
</p>
<p>
</p>
  </div>
</body>
</text>
</TEI>
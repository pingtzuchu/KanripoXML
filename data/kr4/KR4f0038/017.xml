<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古歡堂集巻十七</head>
    <p>
<pb n="KR4f0038_WYG_017-1a"/>
欽定四庫全書<lb/>
　古歡堂集巻十七　　　　户部侍郎田雯撰<lb/>
　　雜著<lb/>
　　　論五言古詩<lb/>
十九首之妙詞義炳婉而成章後人專稱所遇無故物<lb/>
焉得不速老二語淺矣蘇李二子為五言之祖所謂非<lb/>
清廟之瑟朱絃疏豁一唱三和更無可為喻也他如班<lb/>
媫妤怨謌行卓氏白頭吟辛延年羽林郎宋子侯董嬌<lb/>
<pb n="KR4f0038_WYG_017-1b"/>
嬈諸葛梁父吟以及陌上桑焦仲卿妻鷄鳴八變艷謌<lb/>
之類音調不同古詩之變矣<lb/>
曹家父子思王為冠有正有變駸駸乎大雅之遺焉老<lb/>
瞞樂府如苦寒行諸作膾炙人口御軍三十餘年手不<lb/>
釋書登髙必賦被之管絃無不入妙然徃徃以漢末事<lb/>
敘入别是一格丕洋洋清綺舊謂去植千里亦非篤論<lb/>
王徐應劉輩望路爭驅可云盛矣然公讌諸篇一望黄<lb/>
茅白葦此昔人所云蕭統簡輯過冗而不精劉勰敘論<lb/>
<pb n="KR4f0038_WYG_017-2a"/>
闕畧而未詳也直至黄初之末嗣宗詠懐一出清峻遥<lb/>
深研微入奥詩品謂如剡溪雪夜孤棹沿流乗興而来<lb/>
興盡而已非好鍛者所可方駕矣<lb/>
晉世羣才以綺情藻思爭長競勝然采縟於正始力弱<lb/>
於建安或㭊文以為妙或流靡以自妍視漢魏一變焉<lb/>
茂先休奕二陸三張均稱作者而氣體弱矣獨太冲卓<lb/>
犖騰踔標能擅美振衣千仞岡濯足萬里流非必絲與<lb/>
竹山水有清音蓋臨菑自道其詩然也景純雋上之才<lb/>
<pb n="KR4f0038_WYG_017-2b"/>
安仁清矯之致抗左稱雄而越石又過之謝尚袁宏各<lb/>
家篇章無幾至於子夜四時繁文麗曲其别調也<lb/>
典午之末陶公出焉絶唱髙蹤清才逸響亦從蘇李十<lb/>
九首来特襟懐不同故詩境異耳<lb/>
宋代詩人無出康樂之右者自益夀導於前而諸謝迭<lb/>
起後先輝映何其盛也南史傳謂顔謝齊名其實顔不<lb/>
及謝昔延年問鮑照已與靈運優絀照曰謝五言如初<lb/>
日芙蓉自然可愛君詩若鋪錦列繡雕繢滿眼蓋於延<lb/>
<pb n="KR4f0038_WYG_017-3a"/>
年有微詞而論詩之善可睹矣若夫明逺挺拔名貴俊<lb/>
偉光華直與客兒並驅尤非錯彩鏤金者所及<lb/>
元暉含英咀華一字百煉乃出如秋山清曉霏藍翕黛<lb/>
之中時有爽氣齊之作者公居其冠劉後村謂餘霞散<lb/>
成綺澄江淨如練皆吞吐日月摘躡星辰之句故李白<lb/>
登華山落雁峯云恨不攜謝朓驚人詩搔首問青天其<lb/>
服膺如此<lb/>
蕭郎右文作者林立當以何遜為首江淹輔之沈約范<lb/>
<pb n="KR4f0038_WYG_017-3b"/>
雲吳均柳惲庾肩吾劉孝綽次之下至陶𢎞景周捨諸<lb/>
家亦有片語足録大約水部之作不費雕飾如庖丁解<lb/>
牛風成於騞然幽蜨弄晩花清池映疎竹水底見行雲<lb/>
天邊看逺樹是其詩之真境也文通罷宣城郡後夢景<lb/>
純索筆景陽索錦忽忽才盡文章雖小技於道未為尊<lb/>
豈亦有數然歟<lb/>
陳朝孝穆之作如魚油龍罽列堞明霞輝㸌丰茸文采<lb/>
溢目總持狎客可以樹幟爭雄子堅則遜謝矣<lb/>
<pb n="KR4f0038_WYG_017-4a"/>
北魏劉昶才氣頗髙惜篇什寡耳温子昇詩武帝衍稱<lb/>
曰曹植陸機復生於北土實非溢美<lb/>
北齊顔之推絶佳蕭慤詩又在邢卲魏收之上<lb/>
北周庾信史評其詩曰綺艷杜甫稱曰清新又曰老成<lb/>
綺而有質艷而有骨清而不薄新而不尖所以為老成<lb/>
也王褒才思英拔不弱於庾<lb/>
隋煬帝初屬文學庾子山體及見柳𧦬以後文體遂變<lb/>
氣格遒邁一洗靡麗錮習楊處道詩亦一時傑作薛河<lb/>
<pb n="KR4f0038_WYG_017-4b"/>
東輩餘子碌碌矣<lb/>
初唐陳伯玉感遇詩出自阮籍詠懐盡滌綺靡力追正<lb/>
始<lb/>
謫仙五古直接阮陳之派而竒矯豪宕殆又過之<lb/>
王維孟浩然清淑散朗窈窕悠閒取神於陶謝之間而<lb/>
安頓在行墨之外資制相侔神理各足儲光羲似少遜<lb/>
之元結别有風調<lb/>
中唐韋蘇州柳柳州一則雅澹幽靜一則恬適安閒漢<lb/>
<pb n="KR4f0038_WYG_017-5a"/>
魏六朝諸人而後能嗣響古詩正音者韋柳也非廑貞<lb/>
元元和間推獨歩矣<lb/>
右五言古詩正派未有不權輿於十九首與蘇李者建<lb/>
安之盛思王為宗鄴下之末阮籍為最至於典午之朝<lb/>
左思郭璞劉琨稱鼎立焉淵明一出空前絶後學者誰<lb/>
敢輕加位置由其詩髙其人異也自是而後宋有謝靈<lb/>
運鮑照齊有謝朓梁有何遜江淹陳有徐陵江總以暨<lb/>
北魏劉昶北齊顔之推北周王褒庾信無不摩壘堂堂<lb/>
<pb n="KR4f0038_WYG_017-5b"/>
雄壓當代譬如列國然諸公晉楚也他家邾莒曹鄶也<lb/>
又如畫然淵明秋山平逺煙樹寒林野水斜陽天光雲<lb/>
影翛然於篇幅之外若鮑謝以下各家則著色㸃染取<lb/>
董巨神理而兼熙筌藻繪者矣總而論之大約髙曽於<lb/>
蘇李根柢於漢魏神明於彭澤規摹於鮑謝何庾所謂<lb/>
正派其在兹乎迨乎初唐之陳子昻盛唐之李白王維<lb/>
孟浩然中唐之柳宗元韋應物亦復如是好學深思者<lb/>
遡源尋流當自得之<lb/>
<pb n="KR4f0038_WYG_017-6a"/>
　　　論七言古詩<lb/>
昔人謂七言沿起昉於擊壤予於擊壤篇另作句讀非<lb/>
七言之祖明矣三百篇已露其端離騷實闢其境至於<lb/>
飯牛臨河易水皇娥白帝子産誦采葛婦諸篇聲長字<lb/>
縱皆歌行之祖昔人所謂滄浪擅其竒栢梁𢎞其質四<lb/>
愁墜其雋燕謌開其靡也<lb/>
漢魏而下六朝亦多長篇惟鮑照為最優雖曰樂府實<lb/>
具七言之長<lb/>
<pb n="KR4f0038_WYG_017-6b"/>
初唐格體王楊盧駱汗漫長篇李商隱云沈宋裁詞矜<lb/>
變律王楊落筆得良朋當時自謂宗師妙今日唯觀對<lb/>
屬能大㫖可見少陵曰楊王盧駱當時體輕薄為文哂<lb/>
未休爾曹身與名俱滅不廢江河萬古流别有寓意<lb/>
太白以縱横之才俯視一切蜀道難等篇長短句竒而<lb/>
又竒可謂極才人之致然亦惟青蓮自為之他人不敢<lb/>
學亦不能學也滄溟謂太白徃徃於彊弩之末間雜長<lb/>
語英雄欺人耳此言論詩極當而以之詆太白無乃太<lb/>
<pb n="KR4f0038_WYG_017-7a"/>
過耶<lb/>
子美為詩學大成沉鬱頓挫七古之能事畢矣洗兵馬<lb/>
一篇句云三年笛裏關山月萬國兵前草木風猶是初<lb/>
唐氣格王李髙岑諸家各有境地開元大厯之間觀止<lb/>
矣<lb/>
善學少陵者無如昌黎歌行盤空硬語妥帖恢竒乃神<lb/>
似非形似也李商隱韓碑一首嫓杜凌韓音聲節奏之<lb/>
妙令人含咀無盡每怪義山用事隱僻而此詩又别闢<lb/>
<pb n="KR4f0038_WYG_017-7b"/>
一境詩人莫測如此<lb/>
香山諷諭詩乃樂府之變上陽白髮人等篇讀之心目<lb/>
豁朗悠然有餘味後李西崖樂府又變於白<lb/>
七言古詩至唐末式微甚矣歐陽文忠公崛起宋代直<lb/>
接杜韓之派而光大之詩之幸也<lb/>
王臨川恢竒縱横可為歐陽後勁蘇黄前矛矣<lb/>
眉山大蘇出歐公門墻自言為詩文如泉源萬斛是其<lb/>
七言歌行實録神明於子美變化於退之開拓萬古推<lb/>
<pb n="KR4f0038_WYG_017-8a"/>
倒一世<lb/>
蘇門六君子無不掉鞅詞塲凌躐流輩而坡公於山谷<lb/>
則數效其體前哲虚懐徃徃如是山谷詩從杜韓脫化<lb/>
而出剏新闢竒風標娟秀陵前轢後有一無兩宋人尊<lb/>
為西江詩派與子美俎豆一堂實非悠謬<lb/>
南渡諸詩亦似晩唐已後格卑氣弱非復東都之舊矣<lb/>
陸務觀挺生其間祓濯振拔自成一家真未易才七言<lb/>
古詩登杜韓之堂入蘇黄之室雖工力不敵前人亦一<lb/>
<pb n="KR4f0038_WYG_017-8b"/>
傑搆<lb/>
金元之間元好問七言妙處不減東坡放翁又虞集楊<lb/>
仲𢎞范梈掲徯斯四家各擅其長他如劉因吳淵穎薩<lb/>
都剌輩亦有數家可採者<lb/>
總而論之七言古詩肇於離騷毛詩而漢魏已來遂備<lb/>
其體大風垓下秋風栢梁四愁燕歌等篇古音錯落皆<lb/>
成竒觀唐人體凡數變王楊盧駱别是一格何大復極<lb/>
言其工固不必深議太白曠世逸才自成一家少陵昌<lb/>
<pb n="KR4f0038_WYG_017-9a"/>
黎空前絶後宋則歐王蘇黄陸諸君子根抵於杜韓而<lb/>
變化出之元則裕之道園輩頗有法則其餘間有可採<lb/>
而非歌行大觀矣大約作七古與他體不同以縱横豪<lb/>
宕之氣逞夭矯馳驟之才選材豪勁命意沉逺其發端<lb/>
必竒其收處無盡音節琅琅可歌可聽如老將用兵漫<lb/>
山瀰谷結率然之陣中擊不斷而壁壘一新旌旗改色<lb/>
乃稱無敵<lb/>
　　　論五言律詩<lb/>
<pb n="KR4f0038_WYG_017-9b"/>
齊梁儷句即五言律祖楊用修李于鱗已備言之愚專<lb/>
取盛唐五家似巳槩五律之善<lb/>
老杜登峰造極諸法俱備其寄髙三十五書記句云美<lb/>
名人不及佳句法如何分明自道其得力處<lb/>
摩詰恬潔精微如天女散花幽香萬片落人巾幘間每<lb/>
於胷念塵雜時取而讀之便覺神怡氣靜<lb/>
嘉州句琢字雕刻意鍛鍊<lb/>
青蓮作近體如作古風一氣呵成無對待之迹有流行<lb/>
<pb n="KR4f0038_WYG_017-10a"/>
之樂境地髙絶<lb/>
襄陽佳處亦整亦暇結構别有生趣輞川太白殆能兼<lb/>
之<lb/>
五家而外樂天極清淺可愛徃徃以眼前事為見到語<lb/>
皆他人所未發張司業姚少監妙句天成筆端韶秀<lb/>
放翁意摹香山取材甚廣作態更妍讀去歴歴落落如<lb/>
數家珍而苦心覃思體純格正<lb/>
　　　論七言律詩<lb/>
<pb n="KR4f0038_WYG_017-10b"/>
七言律諸家所難王維李頎頗臻其妙子美篇什雖衆<lb/>
隤焉自放矣滄溟斯語愚所未解七律誠難而獨有取<lb/>
於二家何也杜之七律百美畢備滄溟過矣<lb/>
中唐劉夢得王仲初調響詞練髙華㴱穩<lb/>
義山七律逐首擅塲特須鄭箋耳蓋義山諸體之工唐<lb/>
人實無出其右者不獨七律也又不獨香奩也温飛卿<lb/>
韓致光輩比事聨詞波屬雲委學之成一家言勝於生<lb/>
硬乾酸者逺矣<lb/>
<pb n="KR4f0038_WYG_017-11a"/>
松陵一派西山爽氣碧水澄波白雲蓊欲歸逺樹忽削<lb/>
半詩境似之<lb/>
白香山張司業名言妙句側見横出淺淡精潔之至<lb/>
劉滄許渾琢句之秀拗字之工亦稱傑作楊新都錢虞<lb/>
山皆痛斥之何也<lb/>
陸務觀七律不下千篇其間取料寄興無不令人解頤<lb/>
有作詩之樂而無傷於大雅<lb/>
　　　論七言絶句<lb/>
<pb n="KR4f0038_WYG_017-11b"/>
七言絶句起自古樂府盛唐遂踞其巔太白龍標無以<lb/>
加矣他如旗亭雪夜畫壁鬭竒非其自信者深乎工夫<lb/>
轉換之妙全在第三句若第三句用力則末句易工滄<lb/>
溟之言韙矣然實二十八字俱有關合乃成一首學者<lb/>
細玩黄河逺上之篇思過半矣<lb/>
義山佳處不可思議實為唐人之冠一唱三弄餘音嫋<lb/>
嫋絶句之神境也飛卿什之一耳<lb/>
香山山峙雲行水流花開似以作絶句為樂事者<lb/>
<pb n="KR4f0038_WYG_017-12a"/>
文昌標致悠閒宛轉流暢如天衣無縫鍼鏤莫尋<lb/>
少陵作手崛强絶句一種似避太白而别尋蹊徑者殆<lb/>
不易學<lb/>
樊川鬢絲禪榻翩翩才致冬郎都官表聖昭諫皆有妙<lb/>
境<lb/>
松陵兩君子别具風骨不屑雷同<lb/>
東坡包括唐人而自成其髙唱雲涌泉沸藻思竒才<lb/>
山谷道人新潔如璽絲出盆清颺如松風度曲下筆迥<lb/>
<pb n="KR4f0038_WYG_017-12b"/>
别<lb/>
放翁七言絶句却有數種讀者不可不知如秋風亭云<lb/>
人生窮達誰能料蠟淚成堆又一時巴東詩句澶州策<lb/>
信手拈來盡可驚籌筆驛云一等人間管城子不堪譙<lb/>
叟作降箋歸舟重五云屈平郷國逢重五不比尋常角<lb/>
黍盤小舟遊近村云死後是非那管得滿村聽説蔡中<lb/>
郎讀李泌傳云人生若要常無事兩顆梨須手自煨剡<lb/>
谿圖云從今步歩須回棹不獨山陰興盡時讀杜詩云<lb/>
<pb n="KR4f0038_WYG_017-13a"/>
拾遺大欠修行力小吏相輕便動心項羽傳云范増力<lb/>
盡無施處路到烏江君自知曹公傳云赤壁歸來應歎<lb/>
息人間更有一周瑜讀史云可憐赫赫丹陽尹數顆㯽<lb/>
榔尚繫懐此一種也如細腰宫畔過重陽細雨騎驢入<lb/>
劒門卧聽蠻童放轆轤射雉歸来夜讀書數聲柔櫓下<lb/>
巴陵幅巾短褐小籃輿又乗微雨去鋤𤓰庭樹鳴梟鬼<lb/>
弄燈病觀周易悶梳頭一雙黄蝶弄秋光一窗晴日寫<lb/>
黄庭紅蜻蜓㸃綠荷心丁卯橋應勝午橋一樹梅前一<lb/>
<pb n="KR4f0038_WYG_017-13b"/>
放翁時有殘蟬一兩聲此又一種也如聽雨云憶在錦<lb/>
城歌吹海七年夜雨不曽知蔬圃絶句云可憐遇事常<lb/>
遲鈍九月區區種晩菘憑誰為向曹瞞道徹底無能合<lb/>
種蔬一事尚非貧賤分芼羮僭用大官葱秋夜讀書云<lb/>
也知賦得寒儒分五十燈前見細書三十三年真一夢<lb/>
茅簷寒雨夜蕭蕭梅花句今日溪頭須小飲冷官不禁<lb/>
看梅花秋懐云年來多病題詩嬾付與鳴蛩替說愁探<lb/>
梅云平生不許凡桃李看了梅花睡過春晩眺云樊川<lb/>
<pb n="KR4f0038_WYG_017-14a"/>
詩句營丘畫盡在先生拄杖前聞笛云一曲忽聞髙士<lb/>
笛臨窗和以讀書聲棃花云征西幕府煎茶地一幅邊<lb/>
鸞畫折枝讀書云燈前目力雖非昔猶課蠅頭二萬言<lb/>
聞百舌云閒眠不作華胥計說與春烏自在啼有懐云<lb/>
何時得與平生友作字觀書共一燈此又一種也如醉<lb/>
道士圖云邇来祭酒皆巫祝眼底艱逢此輩人歎俗云<lb/>
看渠皮底元無血那識虞卿魯仲連冬日暄甚云為君<lb/>
小試回春手便似暄妍二月天排悶云白頭爛醉東吳<lb/>
<pb n="KR4f0038_WYG_017-14b"/>
市自拔長刀割彘肩戲贈園中花云我欲小施調燮手<lb/>
酌中寒暖半晴陰夜過大姓云醉飽要勝饑欲死看渠<lb/>
也復面團團社日小飲云世事恰如風過耳微聾自好<lb/>
不須醫村行云不須更求芎芷輩吾詩讀罷自醒然華<lb/>
佗傳云華佗老黠徒驚俗吾豈無書可活人此又一種<lb/>
也如題城南堂云春寒催喚客嘗酒夜靜卧聼兒讀書<lb/>
郊居云巳炊藟散真珠米更㸃丁坑白雪茶農桑云山<lb/>
歌髙下皆成調野水縱横自入塘春日雜興云花開欵<lb/>
<pb n="KR4f0038_WYG_017-15a"/>
欵寧為晩日出遲遲却是晴夏日云倚床奴子垂頭坐<lb/>
搖手孫兒小歩行齋中雜題云棐几硯涵鸜鵒眼古奩<lb/>
香斮鷓鴣斑此又一種也<lb/>
金元人絶句如元好問薩都刺馬臻宋旡諸家多有可<lb/>
觀<lb/>
　<lb/>
　<lb/>
　<lb/>
<pb n="KR4f0038_WYG_017-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古歡堂集卷十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古歡堂集巻二</head>
    <p>
<pb n="KR4f0038_WYG_002-1a"/>
欽定四庫全書<lb/>
　古歡堂集巻二　　　　　户部侍郎田雯撰<lb/>
　　五言古詩<lb/>
　　　雜詩<lb/>
鋤地種葵菽汲水灌朝夕娟娟藥欄側雜花更亂植春<lb/>
風坼甲黄夜雨滋葉碧呼僮逐鳥雀啄食恐狼籍以此<lb/>
惬素心何能不愛惜<lb/>
一燕語檐前一燕立屋梁主人本舊識相狎兩相忘春<lb/>
<pb n="KR4f0038_WYG_002-1b"/>
泥落巾幘野花沾衣裳幾年海上來戀此讀書堂予懐<lb/>
亦澹寂愛爾能飛翔<lb/>
南鄰有髙榆榆錢落我屋春鳩相向鳴睍睆噪朝旭吾<lb/>
廬可髙枕鳥啼睡不足綺羅逰廣陌佳人倚修竹俸薄<lb/>
無餘資新豐酒莫熟<lb/>
出郭十餘里荒荒原與隰清波漾逺陂野花夾岸側忽<lb/>
遇紈袴兒騎馬好顔色管弦醉芳草鷹鸇弄輕翼道旁<lb/>
負薪者見之生歎息<lb/>
<pb n="KR4f0038_WYG_002-2a"/>
窮巷寡車轍抱琴倚獨樹唯有城西山開軒宛相遇雲<lb/>
氣生遥崗螺髻紛無數春泉鳴大壑長松羃岐路烟寺<lb/>
鐘磬寂蔓草夕陽暮何時蹤謝客理䇿前峯去<lb/>
春草覆荒丘傳是昭王臺昭王不可見黄金安在哉蟇<lb/>
泉沒長坂駿骨生青苔道傍誰家子揚鞭出塵埃感時<lb/>
弄刀環顧盼無嫌猜悠悠郭隗後何人解憐才<lb/>
荆卿伊何為乃與屠沽友擊筑旁無人悲歌燕市酒送<lb/>
客之秦庭俄頃環柱走誤擲督亢圖可惜将軍首蕭蕭<lb/>
<pb n="KR4f0038_WYG_002-2b"/>
易水流朔風鳴枯栁<lb/>
長虹駕西郊野雉飛南陌一片桑乾月曽照張華宅流<lb/>
水齧崩崖白榆接荒磧美人為黄土流連風雨夕<lb/>
鼪鼯上几案書帙任盤旋飲河才滿腹得意恣黠儇感<lb/>
此弄瑶瑟清風吹素絃谿流春水去雲向遥岑還願言<lb/>
守雌伏風雨托數椽<lb/>
北平昔戰地荒草駱駝羣射石沒深羽封侯乃無聞功<lb/>
成歎數竒空憶舊将軍雁下丁零塞天空碣石雲古人<lb/>
<pb n="KR4f0038_WYG_002-3a"/>
不可作樵牧唱斜曛<lb/>
暮出東郭門朝逰太乙祠五陵多豪族客子自忘饑東<lb/>
月生首陽泠泠入羅幃揖彼孤竹君長歌将安歸牛羊<lb/>
下夕嶺風花㫁戍旗我欲隐兹山薇蕨恐己稀<lb/>
驅車好風日路遇王方平驂龍迴雲葢晞髪弄瑶笙慰<lb/>
我藜藿饑授我以青精忽凌紫烟去逍遥上玊清樓角<lb/>
散霞綺天風聞鶴鳴還顧烏皮几我欲學長生<lb/>
燕市有美女容色閒且都十五髪覆額賣酒正當壚釵<lb/>
<pb n="KR4f0038_WYG_002-3b"/>
上飾金雀環下綴秦珠結褵嫁王昌翩翩贅壻殊東鄰<lb/>
女及笄明月照羅襦四月鶯花老感此長欷<graphic n="KR1187" url="https://raw.githubusercontent.com/kanripo/KR-Gaiji/master/images/KR1187.png" mimeType="image/png"/>人生乏<lb/>
良媒何如棄路衢<lb/>
　　　題崔白枯荷落雁圖<lb/>
湖渚氣森爽清霜萎草木菡萏凌晨風半倒陂塘曲天<lb/>
光忽破碎繚繞驚逺目叢樹寒日薄鬱鬱山之麓野老<lb/>
行空澤葉乾踏平陸一雁下孤溆野廓水痕蹙四顧失<lb/>
其羣長鳴媚幽獨健翮鏖涼颸稻梁耻家鶩寜投别浦<lb/>
<pb n="KR4f0038_WYG_002-4a"/>
棲勿為弋者逐素壁躭竒賞涴塵駐車轂問誰繪此景<lb/>
畵理清且淑凌風歌招隠秋聲巻茅屋<lb/>
　　　書石田詩集後<lb/>
石翁不羈人騰踔詫豪唱闔閭佳山水懐抱足幽曠修<lb/>
竹樷一軒湖光枕清漾陶謝快同遊述作勞意匠海内<lb/>
走盛名脫畧睨卿相翛然八十年布衣得無恙追昔仁<lb/>
宣間詞場聲價壮乃知出與處遭時為有當瓟葊平生<lb/>
交擬之陸魯望<lb/>
<pb n="KR4f0038_WYG_002-4b"/>
　　　雨過閒坐詠懐<lb/>
蕭晨不出户取次繞廊行静意忘巾櫛㣲風動簾楹偠<lb/>
紹砌上花睇笑吐繁英采采畏花疎以我濩落情鄰樹<lb/>
敷濃陰炊烟㫁復生鍵闗若深山兼隠更何營<lb/>
夏雲低不定晴雨争一候逐景成欣賞披襟忘孤陋意<lb/>
恬撫素絃松風決簷溜槃礴花藥深窈窕峯巒秀緬昔<lb/>
在丘園禾秫理耕耨登柈瓜李熟漉酒新篘就安得謝<lb/>
塵嬰歸守環堵舊殘暑生㣲涼寤歎坐清晝<lb/>
<pb n="KR4f0038_WYG_002-5a"/>
　　　春郊尋花<lb/>
岸欹樹半拔落花㪚清渚停車垂楊陰屐齒饒有取風<lb/>
細林香定雨歇峯翠吐交交春鳥鳴數聲出叢莽素襟<lb/>
自澄鮮委懐念儔侣<lb/>
春暖杏花繁數株村籬外展席移半晷悠閒撰良㑹篠<lb/>
石雜流水詰曲相映帶野雲垂人頂柔風束林籟垂罾<lb/>
漁境寛坐枝鶯意快忽忽花欲謝狡獪春無賴過隄叩<lb/>
禅關路紆一溪界<lb/>
<pb n="KR4f0038_WYG_002-5b"/>
　　　城西溪上<lb/>
翠㣲峯未逺蔽虧悵林木况復空濛雨㝠烟㪚川谷撰<lb/>
杖沿迴溪時時縱游目籬欹棗花繁鳩鳴桑椹熟殘笱<lb/>
遺廢堰雜蔓垂平屋前圃桔槔音驚起水立鵠埜老坐<lb/>
井欄牧童挽耕犢地僻風自閒無人駐車轂因之思濯<lb/>
纓髙歌滄浪曲<lb/>
　　　和劉木齋飲酒<lb/>
雪淶未足嘗易酒争置醵茫茫寡正味清濁理多誤乾<lb/>
<pb n="KR4f0038_WYG_002-6a"/>
辣不諧俗蜜甜䘮厥素究無荷鍤埋但遭生癭怒自有<lb/>
真一法釀之得深趣髯劉青州人從事逢其故愛飲半<lb/>
蕉葉妙理頗㝠悟十斛壓官嚢三日糟牀注香活撥窪<lb/>
樽乳清瀉瓦具<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>稽腹如壺屬車惡客赴自慚督郵鄙<lb/>
還誚晏嬰御相期醉為鄉麴生漫相妬<lb/>
　　　病愈早起成詩<lb/>
雨過庭翠滋一鳥發清籟披衣趁朝曦晴光相暎帶西<lb/>
軒青嶂叠縱目收罨靄繞廊取次行心神頗融快佳客<lb/>
<pb n="KR4f0038_WYG_002-6b"/>
時過從絺袍迎戶外憑几理素琴焚香誦梵貝<lb/>
　　　由慈夀寺冐雨至摩訶菴僧房小憇<lb/>
苔破屐痕淺細泉濺曲徑向午雨未歇風浣竹樹浄雷<lb/>
犇西嶺坼烟濕東原瞑空界禅房深幽梵聲相應玉女<lb/>
窺花笑蒼虬覆瓶静沉㝠㫖未諳簷下一僧定漸使性<lb/>
情逸遂覺塵慮屏遥禮孤峯雲天空自游泳㙮院廣蘿<lb/>
蔭餘霤偃松聽停䇿未擬還泠然發清磬<lb/>
　　　除夕雜感<lb/>
<pb n="KR4f0038_WYG_002-7a"/>
燈火照樹杪雞犬鳴檐間今夕亦何夕殷勤守嵗殘中<lb/>
厨煮魚蔬為我具盤餐窮年如茹荼草草聊追歡出户<lb/>
視明星垂垂北斗寒更鼓且勿撾哀絲不須弹庶幾盡<lb/>
杯酒展坐夜漫漫<lb/>
厠名丞相掾妄覬丞相憐桃梗與風萍閲歴遭棄捐官<lb/>
府受鞭箠奴𨽻有俸錢安置未妥帖忽忽踰六年妻孥<lb/>
不解事致詞頻來前俳優乃大隠執㦸是昔賢謌聲出<lb/>
金石嗚嗚何謂焉市駿凡人目失路嗟迍邅况淪軍廏<lb/>
<pb n="KR4f0038_WYG_002-7b"/>
中何日牧春田羌笛與秦筝淫聲沸耳邊縱有太古琴<lb/>
誰為撫清絃<lb/>
　　　癸丑<lb/>
嘉靖三十載曰維癸丑嵗闢門䇿賢良垂衣崇文治余<lb/>
之髙王父初賜進士第朝廷重制科當途無拘忌厥官<lb/>
領度支分曹佐㑹計是時太平乆邊陲晏無事泉刀充<lb/>
天庾來牟貽民利出入含香署敡歴絶流弊清風吹衣<lb/>
袖脱畧睨權勢伯仲伊吕間事業随所致一百二十年<lb/>
<pb n="KR4f0038_WYG_002-8a"/>
遺澤引家世往昔受庭訓一一今猶記忝竊郎官末滇<lb/>
司又其地宛如睹弓劍登堂拜祭噐中有兩軒楹槐棔<lb/>
積雨氣西山収眼底羃䍥生蒼翠殘碑巋然存剝蝕無<lb/>
姓字先後簿領同所悲時㑹異頻年憂水旱草野多凋<lb/>
敝州縣吏如虎絲榖從何出錙銖貢城闕鞭撻迸涕淚<lb/>
誰為監門者繪圖一破例况今又用兵蜀楚警烽燧幕<lb/>
府集材官四郊按戎轡蕭曹在行間轉餉無告匱錢刀<lb/>
亦瑣細民命實所寄韅靷分臂指鼓車駕騏驥譬如操<lb/>
<pb n="KR4f0038_WYG_002-8b"/>
短檝滄海安能濟昔人才不薄乘時視遭際同儕誇觜<lb/>
距泥首慚禄位眷言思舊徳嗟哉難為繼<lb/>
　　　四月同晴峯方山遊西山晩宿黄中丞山荘<lb/>
納納西郭路羃羃西嶺烟衆峯不可數髙下來我前主<lb/>
人能愛客十日山中眠暮宿桑乾村曉躡翠微巔幽意<lb/>
兹能愜淹留未擬還<lb/>
杖䇿歴山椒雲迎嘉木稠馬行欹路緩雨過如涼秋林<lb/>
端出午鐘鳥道招提幽石磴廻松杪修竹覆泉流我愛<lb/>
<pb n="KR4f0038_WYG_002-9a"/>
退谷深真隠復何求安得結茅字散髪坐林丘<lb/>
山行十餘里山勢抱平岡寺路多詰屈溪樹總蒼茫纍<lb/>
纍何王陵石馬己全荒踟蹰百感集哀湍激清商摘花<lb/>
插㡌側勿使心神傷<lb/>
來青開重軒閒雲多横陳夕光生返照一抹入城闉野<lb/>
風㫁旍旗牛羊下荒墩林缺月光吐欲歸復逡巡遙識<lb/>
新豐樹還想武陵津何時續勝遊山髙水粼粼<lb/>
　　　夏日雨夕同紀職方孟起飲張農部晴峯園亭<lb/>
<pb n="KR4f0038_WYG_002-9b"/>
青嶂羅鮮雲游氛冐夕霧苔長屐齒滑衝泥托幽趣髙<lb/>
館何蕭疎篠石紛無數佳人渚嶼間琴樽倚嘉樹所得<lb/>
良自然豁達少瞻顧脱我烏角巾小酌花深處移席趁<lb/>
晩涼聽笛縱逸歩山風自西來吹下藤蘿雨堦沬漾清<lb/>
渠茗香飲花露須㬰晦色開海月漸遥吐安絃操猗蘭<lb/>
流連届薄暮<lb/>
　　　再示孟起<lb/>
停杯歌慷慨君自章江歸袖攜彭蠡雲迎風弄清暉結<lb/>
<pb n="KR4f0038_WYG_002-10a"/>
夢落天末鼓鼙聲猶悲長日烽烟髙空山薇蕨肥丈夫<lb/>
貴乗時安用雌伏為昔入銅馬門交交黄鳥飛今飲新<lb/>
豐酒花露上人衣載吟無渡河迢迢素心違<lb/>
　　　乳燕和曹升六<lb/>
僻巷栖數椽花砌樹深栅雙燕爾何來同作僦舍客簷<lb/>
静蛛網懸巢定香泥積其雌掠水迴風軟紅襟濕其雄<lb/>
飛且鳴呢喃石欄側環顧若有屬卜築意良適錯比玳<lb/>
瑁梁豈論王謝宅匝月得四雛黄口待哺食草蒨蠃蟲<lb/>
<pb n="KR4f0038_WYG_002-10b"/>
肥野曠風雨逼差池羽毛豐銜花落中幘主人方病肺<lb/>
鍵户苦岑寂盆榴綴小紅沼荷浮圓碧烏衣相流連對<lb/>
之慰晨夕矯翼海壖濶回首榆枋隔社後還相期舊壘<lb/>
長䕶惜<lb/>
　　　送徐方虎編修歸湖州<lb/>
田巴兀老蒼觜距斂雄驁閉門類縮蝟檢身日凋耗往<lb/>
昔學著書志欲窺窔奥所愧受才薄㝠搜寡登造小草<lb/>
涴京塵面顔耻嘲嗷譬彼骨骼馬識路難騰蹈寕甘平<lb/>
<pb n="KR4f0038_WYG_002-11a"/>
子愁敢效漆園傲太史枉我廬展坐相慰勞偽體為别<lb/>
裁鼓吹惬㣲好胡不辨薫蕕無復問枘鑿當今求侍從<lb/>
紛紜難具道東馬嚴枚輩述作傷剽盜先生本詞傑大<lb/>
雅鎮浮躁芬馥生蘭苕摭拾及荇芼知音良足希追歡<lb/>
釋悔懊蘋末秋雨夕悠悠理歸棹磊嵬道場山千峯遠<lb/>
相導下若新篘熟蠟屐何時到置酒臨河梁涼風吹烏<lb/>
帽<lb/>
　　　縱鶻詩和黄方振<lb/>
<pb n="KR4f0038_WYG_002-11b"/>
蒼鶻颯爽姿拘攣來薊北長絲縶老拳土花垂斑脊黄<lb/>
子頗放達見之三歎息何如任飛掣縱此凌霄翮中庭<lb/>
乍脱鞲迴顧輙驚魄樹動簷禽喧山叠晴嵐夕塞雲忽<lb/>
四垂茫茫天風黒側腦溟渤寛萬里同一色余聞縱鶻<lb/>
喜豈慕㝠鴻弋殺機不可伏嗟哉攫肉食<lb/>
　　　聞謝方山自江右歸却寄<lb/>
晝長雨初歇晴樹如膏沐晞髪坐亭午好鳥啼修竹吟<lb/>
望追疇昔懐人悵幽獨𣺌𣺌章貢水使君縱遊目彭蠡<lb/>
<pb n="KR4f0038_WYG_002-12a"/>
野花紅康郎春草緑戍壘接江尾烽烟徹山腹知君減<lb/>
騎從瘡痍採謠俗暇日更流連題名徧巖谷<lb/>
　　　再與方山<lb/>
少小同里閈老蒼客京雒邸舍時過從雕搜窮繚郭委<lb/>
懐在山水眼底收廬霍不敢薄今人大雅豈復作所恨<lb/>
知巳希讀書厭糟粕人日梅花開擁爐少束縛酌酒運<lb/>
風斤我鼻無墁堊脱㡌恣狂呼一飲盡十爵四野奔塵<lb/>
沙長風捲鵰鶚忽忽行旌發寳馬黄金絡匡廬百丈峯<lb/>
<pb n="KR4f0038_WYG_002-12b"/>
奚嚢定不薄親串今攜手臨河登髙閣雨濕鹿角闗秃<lb/>
栁蒼皮籜厭次尋荒祠獨弔東方朔濁流誇觜距斯人<lb/>
誠落落上己罷文酒午日無花藥早來續勝遊騎驢上<lb/>
山脚<lb/>
　　　初至水關有作<lb/>
賤子苦行役數載如飄蓬念舊増感慨驅馳事不同税<lb/>
駕水之濵碧沼凌春風盤渦浮一鳥飛飛西復東竹樹<lb/>
夾岸側素心將安從是時正多壘徒御憂忡忡束帶畏<lb/>
<pb n="KR4f0038_WYG_002-13a"/>
簡書謀臧慎所終<lb/>
臨風一髙唱流雲駐山巔塵飛野日黄樹宻村鳥還農<lb/>
家趣東作将耕原上田大布短轅車畚鍤置其間檿絲<lb/>
軋軋鳴社鼓聲相連感此甘所役節物閲推遷展坐河<lb/>
梁側斜日明遠川<lb/>
　　　村西㸔杏花晩至廣恩寺<lb/>
出郭五里餘芳甸恣㳺衍不知春淺深翛然馬蹄遠翠<lb/>
㣲有數峯峯態何婉孌安得同衆鳥矯翼凌絶巘名圃<lb/>
<pb n="KR4f0038_WYG_002-13b"/>
花百株繁英紛難辨席地自怡悦蹴茵飛觴轉水涼酒<lb/>
力㣲風定樹香善登臺縱遐瞩烟霞續復㫁日蒸山氣<lb/>
流沙平磧草短塵居苦物役良㑹歘忘返舒嘯學古狂<lb/>
吾徒似嵇阮<lb/>
　　　出郭沿河堤至仁夀宫登髙閣囘坐道院同蒋<lb/>
　　　　郎中茶話<lb/>
曝雪生虛白野風疏駘蕩欹堰<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱入犇崖詰曲上馬<lb/>
路散幽吟遥情寄髙爽仙院翠靄分松籟流清響其陰<lb/>
<pb n="KR4f0038_WYG_002-14a"/>
有斷碣摩挲結遐想霄鶴飛復迴紫芝摘還長危閣探<lb/>
靈閟理䇿謝塵坱羽衣凌虗空泠泠自來往東臨渤澥<lb/>
寛西瞩峯巒朗蘿室暫憩瞑裴囘揖石丈邈焉寡吾儔<lb/>
逍遥恣欣賞<lb/>
　　　景陵<lb/>
溪窮山脚轉<graphic n="KR1361" url="https://raw.githubusercontent.com/kanripo/KR-Gaiji/master/images/KR1361.png" mimeType="image/png"/>巇停車轍石罅聞雞犬村烟出叢樾寝<lb/>
殿何蒼涼頽垣遺岌嶪玉盌風雨迷翁仲苔蘚汲榛蕪<lb/>
狐晝啼秃松花夜發奪門奚營營功罪同淪滅巋然忠<lb/>
<pb n="KR4f0038_WYG_002-14b"/>
肅祠俎豆未消歇嗟哉土木變興廢兩奇絶歎息此荒<lb/>
陵疎林吐纎月<lb/>
　　　晩投卧佛寺宿<lb/>
峯銜新月黄雲擁山容變深谷一鐘響蔽虧烟樹斷樵<lb/>
人語前浦古寺挿幽澗偪塞防馬蹄嘹嚦聼鳥囀翠滴<lb/>
衣衫重松黒鼪鼯竄疎燈出深竹依㣲露紺殿井欄摘<lb/>
茙葵僧厨供茗饌偶來訪支遁吟棲有餘戀夜半大壑<lb/>
鳴風雨四山亂<lb/>
<pb n="KR4f0038_WYG_002-15a"/>
　　　由山後佛庵歩至退谷尋水盡頭<lb/>
晨起忘盥櫛埋䇿山腰路雨疎衣未濕雲薄峯還露活<lb/>
活神泉湧嬝嬝春華吐忽聞山鳥鳴磔格穿叢樹安得<lb/>
共飛翔釋此㝠鴻慕巖下亭榭幽坐酌花深處澗口逢<lb/>
漁人欲泛桃源去<lb/>
　　　大通橋行<hi>并序</hi>
　橋之役以歳程春冬率無事惟夏秋疲於衡量轉輸<lb/>
　日數萬斛猶恐負殿役而勞宜也顧念車户隂雨輦<lb/>
<pb n="KR4f0038_WYG_002-15b"/>
　載減其額廩困矣而南北軍吏將漕數千里分風擘<lb/>
　流艱且倍之因惻然心傷作大通橋行役竣鐫諸石<lb/>
　用告來者云<lb/>
丙辰孟陬吉<lb/>
天子坐明堂命雯蟣蝨臣曰<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>督橋梁嵗需百餘萬轉<lb/>
輸漕白糧初出城東門河水流湯湯公廨四五間槐栁<lb/>
欎相望簿書次第陳掾胥競趨蹌移檄向水衡築濬通<lb/>
舟航跳波轉雅尾陻塞預隄防土輭涂泥坼畚鍤千夫<lb/>
<pb n="KR4f0038_WYG_002-16a"/>
强粟米卬山東粳稲來江鄉版船束閘口屹立如堵墻<lb/>
官囊押硃字符牒逓飛揚忽念東南民何以勸輸將追<lb/>
呼在有司鞭扑泣路旁嘉禾生隴畝䆉稏連界畺田婦<lb/>
無完裙農夫餘鶉裳辛苦烏敢辭耕饁習為常前年遭<lb/>
水旱井里多流亡但免官府怒那復思葢藏兑糧上舳<lb/>
艫風雨欺颿檣舶趕有健卒供給襍篚筐黄河水崩奔<lb/>
千里按混茫一船溺洶濤如馬脫轡韁一船雀䑕竊剜<lb/>
肉誰醫瘡交卸填天庾無乃太張皇橋口地盈尺摩戛<lb/>
<pb n="KR4f0038_WYG_002-16b"/>
人畜忙軋軋車萬兩排米千萬行夏秋十日雨泥<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>沒<lb/>
髂肮争門石閾塌折軸轅牛僵上官傳急符稽逋干王<lb/>
章有吏苛如虎怒臂抵螳螂嗟哉魚中鉤吞噬安可量<lb/>
車夫無符籍濳逃避禍殃招集尚不忍况乃施桁楊誰<lb/>
司轉運者出言摧肝腸撐突百丈松聴事臨城隍池沼<lb/>
唼遊魚草樹鋪髙岡輪蹄日倥偬風花空迴翔戎馬未<lb/>
銷歇郡國需糗粻司農屢仰屋㑹計薄孔桑緡錢算間<lb/>
口鹽鐵敺估商矧此惟正供制作本精詳徵錢代徵粟<lb/>
<pb n="KR4f0038_WYG_002-17a"/>
訏謨罔不臧豐年米價賤入市如粃糠賣牛還鬻女羵<lb/>
首歎牂羊籌畫定新例琴瑟勞更張小臣同箕斗不可<lb/>
挹酒漿泥涂懼顛躓譬彼無相盲庶幾采風者聞之心<lb/>
悲傷寒宵為此辭冬日朝在房<hi>結用昌黎語</hi>
　田君綸霞分司大通橋事既竣賦詩一篇刻石官廨<lb/>
　予讀之悱惻深至有大東之思焉昔少陵覽元道州<lb/>
　舂陵行示官吏作謂得結輩十數公落落然参錯天<lb/>
　下為萬物吐氣予于綸霞亦云若其詩格在元杜伯<lb/>
<pb n="KR4f0038_WYG_002-17b"/>
　仲之間視白太傅秦中吟不翅過之世自有知者予<lb/>
　故不具論云王士禎<lb/>
　　　北山黄門招至中頂觀蓮分夕字<lb/>
雨晴野色佳纎埃浄葛綌阡眠郊樹濃合㳫野烟碧日<lb/>
午荷氣蒸花房皆半坼移觴臨上風清馥襲巾幘細細<lb/>
菰蒲青漠漠水禽白沿谿眺平楚髙栁插岸柵古寺面<lb/>
方塘空廊蟲䑕跡僧出尋菌還長鑱安廢壁名園五里<lb/>
遥馬蹄不能惜莎隄跨畧彴蜿蜿一百尺石欄林影黒<lb/>
<pb n="KR4f0038_WYG_002-18a"/>
水閣涼陰夕城雀忽亂鳴晩堞森旗㦸遲迴理歸䇿山<lb/>
村日脚赤<lb/>
　　　白溝河沽酒作<lb/>
寒山痩欲㧞細雲膠不動野濶天四垂峯轉以目送林<lb/>
疎一村出壊垣怪鳥哢葦刈泥巳坼霰疾溪半凍向夕<lb/>
撲衣裳戎戎雪花重彳亍秃尾驢指直強羇鞚酒帘署<lb/>
大布醅熟鳴春瓮沽飲只三合聊用輭脚痛<lb/>
　　　晩行至雄縣<lb/>
<pb n="KR4f0038_WYG_002-18b"/>
大雄屹山脊夕陽穿其脇歸雲凍似束我行與之接蠧<lb/>
栁撐空腔涸溪黏敗葉枳籬絡丹實簦夫披白㲲十里<lb/>
瓦橋關人烟快稠叠棲塒雞腷膊思秣馬蹀躞投憇向<lb/>
燈火取給頗幽愜佐飰煨芋魁暖湯拾豆莢朔風捲重<lb/>
茅小屋如行艓<lb/>
　　　趙北口<lb/>
淀尾水四圍樹塞趙北口晝晦寒鴟鳴湫乾撲朔走烟<lb/>
花忽破碎畧彴跨㫁阜哀湍自崩奔北注迎馬首突兀<lb/>
<pb n="KR4f0038_WYG_002-19a"/>
兩峯交中凹如杵臼太白枕其巔滹沱纒其右朔磧葉<lb/>
蚤脱樷樾復何有燕南風日柔濃緑摇髙栁涼燠判百<lb/>
里菀枯感林藪<lb/>
　　　同郭廣文登千佛山<lb/>
出郭二里餘雨晴叠嶂曉杖䇿只緩行不知入林杪<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>
窱松磴細披翦石棧杳振衣最髙峯送目皆可了人家<lb/>
萬栁陰湖面一鏡小鵲華争峭㧞衆峯凌天表佛閣嵌<lb/>
虗巖蘚徑穿樷篠谷口浄無雲偃仰㸔飛鳥<lb/>
<pb n="KR4f0038_WYG_002-19b"/>
孤亭縛山腹中有一指泉淪漪下奔崖逺注如長川斜<lb/>
日風蕭瑟返景何澄鮮松篁響迴谿泠泠拊清絃濼源<lb/>
盡洑流兹水乃巖巔老衲揖客入松䇹浮厨烟檐花襲<lb/>
巾幘幽禽鳴我前<lb/>
　　　華不注<lb/>
水滙如凹臼兹山乃牚拄一峯矗太清不與衆峯侣離<lb/>
離螺髻垂翠緑浄可數雨櫛石髪細雲裂松髯補天風<lb/>
吹我來理䇿歴半塢䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>盤徑幽窈窕竒花吐企脚筋<lb/>
<pb n="KR4f0038_WYG_002-20a"/>
力㣲兀坐思翮舉上界傳梵鐘採藥探瑶圃騎鶴伊何<lb/>
人㗳然聞笑語<lb/>
昔聞謫仙人曾此一振衣千仭青芙蓉蕭颯揚清輝赤<lb/>
脚不可尋烟雨何霏㣲御風凌絶頂猨鶴時相依上接<lb/>
天漢津片石見支機瑶臺終杳㝠日斜照靈旗安得攜<lb/>
長鑱去劚黄獨肥散髪俯濼川悠悠素心違<lb/>
　　　翠微寺<lb/>
詰曲歴石齒沿溪樹溟濛招提門何向陂陀無人蹤峭<lb/>
<pb n="KR4f0038_WYG_002-20b"/>
崕立萬仭惆悵林路窮豈知披榛莽紆迴流水通一僧<lb/>
出汲水竹戽行相從長綆下深澗剨豁驚潭龍淅淅石<lb/>
湫雨泠泠葛花風前循畧彴去木杪聞清鐘<lb/>
　　　山脚晩行<lb/>
水樹色相映浄緑生衣裳日薄無倒景石髪有冷光前<lb/>
入翠㣲寺今過黄花場<hi>村名</hi>貪行夕忘返纎月吐東岡古<lb/>
髯喬松下礨礨如北邙林昏呌寒鴟風颼響枯桑俛仰<lb/>
今昔人千載心房皇<lb/>
<pb n="KR4f0038_WYG_002-21a"/>
　　　黄花場<lb/>
風吹橡樹寒日抱柘潭静出尋麋鹿跡窈窕無人境不<lb/>
過黄花場那知山寺徑<lb/>
　　　喜舍弟入翰林<lb/>
此事亦平常詎意我無分緬昔甲辰春妄儗雲霄近大<lb/>
繆竟不然才薄天所靳降心作選人待綰百里印俄焉<lb/>
丁未夏失路誰復問改署舍人銜身以異途進例充書<lb/>
記傭可憐食餘餕操筆隨掾吏賤棄猶土糞尺懦寡寸<lb/>
<pb n="KR4f0038_WYG_002-21b"/>
勇三鼓終莫振閲歴六七載中逢月四閏一二同年友<lb/>
東觀標才俊自誇文章伯氣麤言語紊<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>
                    <graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>遭詬詈淚<lb/>
下輙暗抆乃知翰林貴如墻髙尺仭君今為此官勝于<lb/>
理大郡與君本一身胸臆釋懣憤努力崇令徳讀書事<lb/>
堯舜<lb/>
　　　述懐上朱大司空<lb/>
協洽散淑景炎風歊午夏躡屩埽門庭蹇嵼䇿短駕自<lb/>
顧蟻垤㣲渠敢陵崇榭手板方倒持絺衣不掩髂滂葩<lb/>
<pb n="KR4f0038_WYG_002-22a"/>
無本禪街塵<graphic n="KR1042" url="https://raw.githubusercontent.com/kanripo/KR-Gaiji/master/images/KR1042.png" mimeType="image/png"/>可跨袖詩謁張韓睢盱屏猜訝夫子國<lb/>
元老皐稷美流亞摐摐響毊<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>斖斖吹蘭麝憐予事槧<lb/>
鉛志欲窺鮑謝挂壁白木鑱緯蕭青鐙夜窮年苦斵輪<lb/>
糟粕何由化一作執㦸郎乆荒樊遲稼汲古無修綆韞<lb/>
櫝豈善價堛塞鬢毛蒼强弩魯縞射<lb/>
催捉公府辟光刃疑照硎詞場百斛鼎力扛本無能大<lb/>
海㧞鯨牙刺手心不寜毷氉固其宜濩落逐流萍譬彼<lb/>
撞鐘簴胡為操寸莛髻插牽牛花紅頰長眉青待嫁乏<lb/>
<pb n="KR4f0038_WYG_002-22b"/>
良媒何人惜娉婷<lb/>
虞衡叅㣲秩何異魚中鉤怐愗署紙尾俛仰同贅疣羈<lb/>
雌儒冠誤始悔談孔周酸寒守株橜道涂良阻修官廨<lb/>
躑躅花拳跔不自由向人寂寞開風雨長淹留燕角雜<lb/>
鄭刀妢笴與盧矛終嵗所頒賚職司日雕搜誰謂事瑣<lb/>
細鮮不關訏猷金錢重撙節纎毫慮愆尤紛挐簿領間<lb/>
只作繞指柔<lb/>
珊瑚百尺長清光照池閣履聲雲霄迴㝠寝管絃作自<lb/>
<pb n="KR4f0038_WYG_002-23a"/>
昔聆謦欬鞫輘擁鼓鐸道體關飛動長風蕩寥廓乍聞<lb/>
嚄唶軍趢趗難企脚夫子愛古人今人亦不薄往往閲<lb/>
羣材百鷙薦一鶚儒生顔怩忸老夫懐抱惡可堪乆縮<lb/>
蝟尚比求伸蠖受恩自隗始顧羣空騮駱希酬國士知<lb/>
萬古思開拓<lb/>
　<lb/>
　<lb/>
　<lb/>
<pb n="KR4f0038_WYG_002-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古歡堂集巻二<lb/>
</p>
<p>
</p>
  </div>
</body>
</text>
</TEI>
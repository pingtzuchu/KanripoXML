<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古歡堂集巻四十八</head>
    <p>
<pb n="KR4f0038_WYG_048-1a"/>
欽定四庫全書<lb/>
　古歡堂集巻四十八　　　戸部侍郎田雯撰<lb/>
　　長河志籍考<lb/>
劍塜在城西南古名將埋劍處也白楊蕭蕭青草芊<lb/>
　芊魚腸湛盧正首丘焉豈張華雷煥龍瘞重泉扈稽<lb/>
　吳鴻鉤飛二子歟乃何以近枕鬲津之岸逺作甘茂<lb/>
　之鄰也生前伍相慨賜屬鏤没後要離空憐燐火或<lb/>
　亦莫邪干將夫妻之古魂馬鬛牛眠歐冶之爐地也<lb/>
<pb n="KR4f0038_WYG_048-1b"/>
漢大中大夫東方朔墓在厭次神頭鎮漢平原之厭次<lb/>
　縣也其原上有東方先生祠焉<hi>漢郭憲東方朔傳略曰東方朔小名曼倩</hi>
　<hi>父張氏名夷字少平母田氏夷年二百嵗顔若童子朔生三日而田氏死死時漢景帝三年也鄰母拾朔</hi>
　<hi>養之時東方始明因以姓焉年三嵗天下秘識一覽暗誦於口恒指揮天上空中獨語鄰母忽失朔累月</hi>
　<hi>暫歸母笞之後復去一年乃歸母見之大驚曰汝行經年一歸何以慰母朔曰兒暫之紫泥之海有紫水</hi>
　<hi>汙衣仍過虞泉湔浣朝發中還何言經年乎母又問曰汝悉經何國朔曰兒湔衣竟暫息𡨕都崇臺一寤</hi>
　<hi>眠王公啖兒以丹粟霞漿兒食之既多飽悶幾死乃飲元天黄露半合即醒還遇一蒼虎息於路初兒騎</hi>
　<hi>虎而還打捶過痛虎嚙兒脚傷母便悲嗟乃裂青布裳裹之朔復去家萬里見一枯樹脱布掛樹布化為</hi>
<pb n="KR4f0038_WYG_048-2a"/>
　<hi>龍因名其地為布龍澤朔以元封中遊鴻濛之澤忽遇母採桑於白海之濵俄而有黄眉翁指母以語朔</hi>
　<hi>曰昔為我妻託形為太白之精今汝亦此星之精也吾却食吞氣已九十餘年目中童子皆有青光能見</hi>
　<hi>幽隱之物三千年一返骨洗髓二千年一剝皮伐毛吾生來已三洗髓五伐毛矣朔既長仕漢武帝為大</hi>
　<hi>中大夫武帝暮年好仙術與朔狎暱一日謂朔曰朕欲使愛幸者不老可乎朔曰臣能之帝曰服何藥曰</hi>
　<hi>東北地有芝草西南有春生之魚帝曰何知之曰三足烏欲下地食此草羲和以手掩烏目不許下畏其</hi>
　<hi>食此草也鳥獸食此即美悶不能動其後武帝寢於靈光殿召朔於青綺忩綈紈幕下問朔曰漢年運光</hi>
　<hi>徳統以何精何瑞為祥朔對曰臣嘗遊昊天之墟在長安之東過扶桑七萬里有雲山山頂有井雲從井</hi>
　<hi>中出若上徳則黄雲火徳則赤雲金徳則白雲水徳則黑雲帝深信之朔又善嘯每曼聲長嘯輙塵落漫</hi>
<pb n="KR4f0038_WYG_048-2b"/>
　<hi>飛朔未死時謂同舍郎曰天下人無能知朔知朔者唯大王公耳朔卒後武帝得此語即召大王公問之</hi>
　<hi>曰爾知東方朔乎公對曰不知公何所能曰頗善星歴帝問諸星皆在否曰諸星具在獨不見嵗星十八</hi>
　<hi>年今復見耳帝仰天歎曰東方朔生在朕傍十八年而不知是嵗星哉</hi>
清河郡公墓在城西舊通志云張祐覃懐人僑寓平原<lb/>
　仕元中書省叅知政事後追封清河郡公<lb/>
蘇祿國王墓在城北二里明永樂中來朝道卒𦵏焉墓<lb/>
　碑云蘇祿國地在東南海中其俗少粒食食魚蝦螺<lb/>
　蛤短髪纒皂縵煑海為鹽釀蔗為酒織竹布為業氣<lb/>
<pb n="KR4f0038_WYG_048-3a"/>
　候常暑其産竹布玳瑁珍珠明永樂十五年國東王<lb/>
　巴都葛叭嗒喇西王巴都噶叭蘇里峒王叭都噶巴<lb/>
　喇卜各率其妻子來朝貢珍珠玳瑁諸物賜王冠服<lb/>
　玉金帶蟒龍金銀錢鈔錦幣器皿及妃子女姻戚等<lb/>
　賜物各有差三王東王為尊歸至惪州卒命有司營<lb/>
　𦵏樹碑封其長子都麻合為蘇祿東王十九年遣使<lb/>
　來貢<hi>載見續文獻通考</hi>有石﨑山國以此山為保障<lb/>
論曰昔豚水三王祀夜郎於破竹秦韓諸國記一姓之<lb/>
<pb n="KR4f0038_WYG_048-3b"/>
　偏頭並列三封俱稱鼎足若蘇祿者前古無聞觀其<lb/>
　食沙糊<hi>明一綂志云山涂甲瘠間植粟麥民食沙糊</hi>織竹布叙其冠帶皂<lb/>
　布纒頭稱其寶貨青珠徑寸自北門車折未返江陵<lb/>
　西京馬嘶來居滕室煑海為鹽圖著虎形之象釀蔗<lb/>
　為酒家開蟻綠之樽俾夫浮玉獻賮没羽貢珍雕題<lb/>
　鑿齒之賔鼻飲頭飛之族星從北極路指南回顧以<lb/>
　宿草堪嗟殘碑猶在比浡泥石岡之儔<hi>浡泥國墓𦵏安悳門外石</hi>
　<hi>子岡赤永樂時事</hi>邁故國﨑山之障矣<lb/>
<pb n="KR4f0038_WYG_048-4a"/>
曹都督墓在城東北十五里曹村曹悳山西懐仁人永<lb/>
　樂十三年鎮悳州卒其部曲就居墓所因名曹村餘<lb/>
　載州志<lb/>
城内四牌坊西居民掘地得塜骨長七尺髪三尺餘有<lb/>
　石枕上鋟詩云百寶裝腰帶金絲絡臂韝笑時花近<lb/>
　眼舞罷錦纒頭疑古之名倡也豈錢唐江上𦵏蘇小<lb/>
　之香魂虎阜花間留貞孃之故物歟<lb/>
柴市東居人掘地得塜二骨並𦵏皆無首以磁首代之<lb/>
<pb n="KR4f0038_WYG_048-4b"/>
　烏髻雲鬟作美婦人狀觀者惑焉或謔語之曰孫武<lb/>
　子習兵法於宮中二姬以死平原君迎躄客於樓下<lb/>
　笑者不生必其人也苐不解磁首何謂耳<lb/>
北魏髙植墓景州東十八里有村六屯本蓚地割屬悳<lb/>
　州河岸雨坼得一石土人取之置野寺中字殘闕什<lb/>
　不存一矣石形髙横三尺厚五寸四面徧書上云諱<lb/>
　植字子建魏濟青刺史末注神龜元年盖北魏髙植<lb/>
　之墓石也按魏書外戚髙肇之子植自中書侍郎為<lb/>
<pb n="KR4f0038_WYG_048-5a"/>
　濟州刺史率州軍討破元愉别將有功當䝉封賞不<lb/>
　受云家荷重恩為國致效是其常節何足以膺進陟<lb/>
　之報懇惻發於至誠歴青相朔恒四州刺史清能著<lb/>
　稱<hi>髙植墓碑歌屯氏河厓秋雨塌中育片石鋟文辭殘闕漫漶不易辨亥豕魚魯多支離曰君諱植字</hi>
　<hi>子建魏濟青相司徒兒豈是曹家瘞舊物官號封削無臨淄淘洗摩挱搜石尾下紀年月稱神龜拓㧞人</hi>
　<hi>代越千載六朝荒碣遺今兹渤海蓨人父名肇北魏髙氏從可知宣武當年寵外戚赫赫權勢何恣睢北</hi>
　<hi>海彭城遭毒手朝野側目無不為一旦馬倒車軸折瑶光尼寺同傷悲十八為郎有令子六州刺史將軍</hi>
　<hi>麾銘辭不識何人作或者傳信非傳疑瓦棺古墓埋朽骨斜陽逝水流空陂此石一落土人手磨鐮搗練</hi>
<pb n="KR4f0038_WYG_048-5b"/>
　<hi>西風吹我行臨河忽三歎河邉古塜青纍纍美惡是非不一轍嶧陽峴首各有碑魏收穢史簡編在考徴</hi>
　<hi>僻事方朔飢恨未讀書空渉獵不然幾使寃陳思</hi>
　<lb/>
　<lb/>
　<lb/>
　<lb/>
　<lb/>
古歡堂集巻四十八<lb/>
</p>
<p>
</p>
  </div>
</body>
</text>
</TEI>
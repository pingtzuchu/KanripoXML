<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古歡堂集巻三十二</head>
    <p>
<pb n="KR4f0038_WYG_032-1a"/>
欽定四庫全書<lb/>
　古歡堂集巻三十二　　　戸部侍郎田雯撰<lb/>
　　銘表<lb/>
　　　朱母李太恭人墓銘<lb/>
雯嘗謂孝經十八篇禮記奔喪祭義諸章孝道大備而<lb/>
人子之至情無與焉言情者莫善於詩之小雅南陔白<lb/>
華笙詩無辭不可得而考也小宛之歌曰明發不寐有<lb/>
懐二人則其情深矣至於劬勞興哀鮮民致歎君子於<lb/>
<pb n="KR4f0038_WYG_032-1b"/>
此掩卷流涕昔之人有欲廢之者情之悲而不自己也<lb/>
若夫四牡之什豈不懐歸將母來諗數語出於朝廷體<lb/>
人子思親之心慰勞使臣以引伸其大義三復流連有<lb/>
不忍卒讀者夫君之體臣如此恩遇不可謂不厚而臣<lb/>
子聞之有動於中私心自計不遑將母慮一旦貽沒齒<lb/>
之憾所謂事君之日長事親之日短也情之至也故人<lb/>
子之事親也亦祗以承膝下之懽循禮明志己耳如必<lb/>
效虞潭加金紫立養堂故事則茅季偉之鷄黍郭林宗<lb/>
<pb n="KR4f0038_WYG_032-2a"/>
何以稱之小人有母未嘗君之羮潁考叔之告鄭莊也<lb/>
請以壺飱遺母趙宣子之憫翳桑餓人也稽其事思其<lb/>
情有足悲者雯不肖馳驅萬里累吾母倚閭者有年自<lb/>
顧無尺寸長可以禆益君父忽罹大故逺隔於瘴雨蠻<lb/>
烟之外蓋於事君親之道兩失焉雖王事靡盬之辭朝<lb/>
廷優容之當代名卿士大夫亦曲諒之拊膺嗚嗚其欲<lb/>
援此以自解焉得乎雯所以噭然痛哭而與朱子綵有<lb/>
同悲也吾母之喪也雯在黔中綵之喪母也官京朝其<lb/>
<pb n="KR4f0038_WYG_032-2b"/>
悲同其情同耳今綵踳門來請為母銘墓下之石古之<lb/>
孝子事朋友之母猶已母雯且因銘綵母以追痛吾母<lb/>
矣按狀太恭人李氏魚丘方雅族父其芳文學幼習内<lb/>
則詩禮通明叔明甲戌進士吏部郎其茂稱之年十七<lb/>
歸贈中憲大夫華䕃先生先生負命世才魁壘瓌竒精<lb/>
強開濟平生讀書慕晏嬰范蠡之為人自許為有用之<lb/>
學交納賢豪酒醴槃勺左顧而欬應手立辦皆太恭人<lb/>
有以助之鮑宣賢妻龎公嘉耦無以過也明末全城之<lb/>
<pb n="KR4f0038_WYG_032-3a"/>
役魚丘紳士罹於法先生飽經患難越三載事乃白未<lb/>
幾鞫疚疊告播遷者再太恭人事舅姑以孝聞自是持<lb/>
家政五十餘年冠婚祠葬一準於禮中外雍肅傔媵蹀<lb/>
縮奉法若有司郡朝無敢陜輸嘻嗃者以相宗子之賢<lb/>
為賢宗婦最嗟乎當倉卒紛紜之日先生幾中危機太<lb/>
恭人以巾幗搘拄其間室廬幸存椿萱無恙蓋巳難矣<lb/>
矧乎僦舍金陵買田澱水與夫奔走薊門杜林載稚子<lb/>
於鹿車伯仁奉老母而南渡以它人處此不更難乎而<lb/>
<pb n="KR4f0038_WYG_032-3b"/>
太恭人保嗇調䕶委曲周詳此其所以早嫺婦道晩樹<lb/>
母儀魚軒重錦烏頭黃封以有今日也雲門徽䕃兩先<lb/>
生於太恭人嫂也一避寇草澤餦餭必供一弱冠肄業<lb/>
庖醳無闕先生友于之愛太恭人實與有成焉世風而<lb/>
日下矣手足娣姒之間勃豀生嗛恩禮易替角弓之刺<lb/>
詩人傷之太恭人為此所以挽頺俗篤天倫也而豈區<lb/>
區小節哉噫世有如韓愈王珪其人者乎吾聞兩先生<lb/>
事嫂唯謹事必咨而後行亦可謂無媿於古人矣太恭<lb/>
<pb n="KR4f0038_WYG_032-4a"/>
人三子以紱出為懃愍公後夫命也以緯出為文學君<lb/>
後則太恭人意也文學君早逝妻劉氏苦節太恭人毅<lb/>
然行之割愛以存若敖之祀立嗣以全黃鵠之貞非識<lb/>
大體明大義其誰能之先生自逺歸聞而色動歎為鬚<lb/>
眉所不及戚舊寒微自故里重趼來者太恭人下氣怡<lb/>
色周給必至既勤且儉衣麤食糲不以珩璜褘翟易其<lb/>
素常以先世忠厚淳謹訓諸子曰吾願汝曹如萬石君<lb/>
家不願如王謝也綵官西曹調光禄辦嚴北發牽車請<lb/>
<pb n="KR4f0038_WYG_032-4b"/>
留太恭人正色曰吾筋力尚健汝今往方剉薦延客之<lb/>
不暇何留為綵之膺一命以娛親志職此故也嗚呼太<lb/>
恭人生前己未十月十六日戌時卒康熈壬申十二月<lb/>
十八日戌時年七十四子三人女一人孫一人孫女四<lb/>
人曽孫二人以某年月日祔葬於歴城縣之新壟禮也<lb/>
雯曰先王風勵天下於名卿士大夫母之賢者必載之<lb/>
史劉中壘所以作傳也故世禄之家所闗尤重庭以内<lb/>
有聖善逺近奉為家法采風者非若於閭巷刺草之民<lb/>
<pb n="KR4f0038_WYG_032-5a"/>
録虀鹽之一行己也吾鄉濟以西魚丘朱為巨姓閥閲<lb/>
科名之盛文章爵位之美人稱之如周之推尹吉漢之<lb/>
重楊袁焉而太恭人之賢如此海内之論母儀端風教<lb/>
者必歸之烏可不列之國史與崔盧世牒鍾郝禮法並<lb/>
垂天下後世耶是不可以無銘也雖然皐魚之泣陟屺<lb/>
之悲雯與綵同也吾母之安窀堲已踰年樹静風停碑<lb/>
豐松老讀蓼莪之詩而哭讀四牡之詩而更哭蓋有感<lb/>
於不遑將母之情抱憾於沒齒己矣今日泚筆以銘太<lb/>
<pb n="KR4f0038_WYG_032-5b"/>
恭人之墓不自知其澘然承䀹傷心而䀌痛也銘曰<lb/>
江漢之廣兮來岷嶓崑崙之墟兮黃河之源蘭猗猗兮<lb/>
滋其根桐孫長兮竹實繁山嶻嶭兮霜楓丹青鸞馭兮<lb/>
白雲還馬鬛隆隆兮石盤盤五粒偃蓋兮勿<graphic n="KR1937" url="https://raw.githubusercontent.com/kanripo/KR-Gaiji/master/images/KR1937.png" mimeType="image/png"/>剗而丸<lb/>
丸妥如千年兮銘辭不可刋<lb/>
　　　誥封夫人王母葛太君墓銘<lb/>
吏部左侍郎海豐王公氷壺先生繼配葛夫人既卒之<lb/>
明年將葬有期其子爾梅若梓以赫蹏來京師丐銘竁<lb/>
<pb n="KR4f0038_WYG_032-6a"/>
首之石余固氷壺先生門下士也詎可以辭按夫人姓<lb/>
葛氏德平庠生元裕女明嘉靖中有官左都御史諱守<lb/>
禮諡端肅者元裕其曽孫云夫人幼嫺詩禮及笄歸先<lb/>
生為繼室自先生成進士入翰林歴官宫坊學士刑部<lb/>
右侍郎晉吏部左侍郎門以内夫人力也事舅姑以孝<lb/>
謹聞凡門從姻黨阿保傔媵遇之皆有禮法魚軒重錦<lb/>
烏頭綽楔既貴盛矣而荆布如故寧儉無華其大者尤<lb/>
在恩勤二子焉二子前齊夫人子甫離襁褓夫人子之<lb/>
<pb n="KR4f0038_WYG_032-6b"/>
冠婚成立以洎失怙之後依慈母膝四十年如屬毛離<lb/>
裏堂上堂下勃谿鮮聞二子亦事母唯謹蓋夫人之賢<lb/>
如此昔王汝南湛求婚郝普女令姿淑德生東海遂為<lb/>
王氏母儀又京陵公王渾之子濟以中書郎俊才負盛<lb/>
名史稱其母鍾夫人琰賢明有法度不恃貴陵人歴觀<lb/>
載籍所稱無踰王氏者若夫人則出於端肅公之裔其<lb/>
賢過鍾郝實甚夫端肅公以世廟名臣忠亮公直垂百<lb/>
餘年流風未墜其詩禮家法迄今齊魯之士尚有稱述<lb/>
<pb n="KR4f0038_WYG_032-7a"/>
之者嗟乎家學可傳弓裘非逺子若孫宜多聞人而獨<lb/>
見之女宗巾幗之間亦可嘅也氷壺先生謝世二十三<lb/>
年矣今日濡筆以從追思先生之典型風采烏能已於<lb/>
悲哉銘曰<lb/>
山拔地柏叅天牛眠下馬谷前奠幽宫福綿綿鍥文辭<lb/>
片石傳<lb/>
　　　誥封太宜人張母霍太君墓誌銘<lb/>
衛河之水來自蘇門河之西為古廣川郡弓髙之鄉昔<lb/>
<pb n="KR4f0038_WYG_032-7b"/>
名修市<hi>蓚條同</hi>棗林之野下連棘津其地清淑曠美古之<lb/>
名族踵相接也張母霍太君則又觀州之裔觀州屬弓<lb/>
髙分邑衛水之下流延袤芊眠委津渤海漢河間獻王<lb/>
詩書之澤存焉董仲舒而後北魏之邢子才唐之孔頴<lb/>
達諸賢故里暎帶左右歴千百年清淑之氣所鍾名流<lb/>
賢媛指數僂矣而霍太君最著余丙子春奉命祭告淮<lb/>
瀆路經赭陽霍太君之子張君羽紱為州刺史長跽而<lb/>
前曰小人有母賢母也母之賢願藉公之文章以傳無<lb/>
<pb n="KR4f0038_WYG_032-8a"/>
何母亡羽紱來都門又涕泣而前曰鄉者請公之文章<lb/>
也無已其為母銘墓門之石乎余何以辭今夫羽紱之<lb/>
言曰母大司馬霍公維華女中壘之篇大家之誡幼讀<lb/>
書習内則也年十七歸先孝亷公先大母喜甚廟見有<lb/>
儀也冏卿英譽銓曹令名相夫子黽勉有成也育前子<lb/>
豐於所生庭以内無勃谿語慈而有禮也憫涿之妄人<lb/>
贖族之鬻子識大義也羽紱之言如此嗟乎世風而日<lb/>
下矣世禄之家罔知禮讓素封之子唯辨麥菽甚至有<lb/>
<pb n="KR4f0038_WYG_032-8b"/>
擁千鍾之粟收壟斷之利帬屐徵逐皷舌如簧以訟鬭<lb/>
漁財為計以刻薄寡恩為能者比比矣而况巾幗之中<lb/>
具勤儉長厚之德如霍太君者乎是可以銘矣銘曰<lb/>
母也慈母也師鋟吾讄詞磨豐碑如是母其又奚悲<lb/>
　　　李孺人墓誌銘<lb/>
孺人于氏山西代州文學于公斯發女大學士諡文襄<lb/>
李公之副室别駕李宜麟母也生於順治辛卯四月十<lb/>
五日未時卒於康熈丙辰五月二十五日戌時享年二<lb/>
<pb n="KR4f0038_WYG_032-9a"/>
十有六聿考孺人侍文襄者十三年癸丑文襄受<lb/>
命總制兩浙孺人隨焉丙辰文襄移軍鎮衢立平寇功<lb/>
孺人留杭署嬰疾卒甲戌秋渴𦵏州城之東其子宜麟<lb/>
痛馬鬛之未封也用相冢者言卜於城南朱家村之豐<lb/>
阡丐余文辭而樹之碑余惟夫有爵而婦則從子既官<lb/>
而母以貴六義觀德南風有夫人之詩八卦成形東方<lb/>
分少女之位坤道之賢無論嫡庶也孺人勤而有禮受<lb/>
教於公宮和以成仁有聞於師氏系出方雅之族職居<lb/>
<pb n="KR4f0038_WYG_032-9b"/>
蘋蘩之亞雖沒踰數年堂以下傔從媵婢迄今稱道之<lb/>
不衰可謂賢矣子宜麟善承父訓追悼母儀樹静風鳴<lb/>
嗟黃口之失恃金銷石泐復負土以銜悲是以改葬於<lb/>
兹原也山形起伏允符白鶴之祥地勢風烟乃合青烏<lb/>
之氣讄曰<lb/>
無棣之鄉兮泉甘而土肥鬱鬱瀧岡兮白雲飛尾畢逋<lb/>
兮鶴其來歸夫人之城兮松楸十圍若斧若堂兮飃靈<lb/>
旗朱輪玊珮兮神依依子孫鼎盛兮報春暉<lb/>
<pb n="KR4f0038_WYG_032-10a"/>
　　　李文襄公墓碑<lb/>
凡忠臣之道有二端焉為其易者裂膽隳肝有死無二<lb/>
為其難者開疆復土為國建功是以卞氏效忠不辨武<lb/>
庫之績尸鄉表節何如麟閣之圖若夫澤被生靈勲蓋<lb/>
天下樹銅表跡刻石紀功我朝以來惟文襄公斯為烈<lb/>
矣癸丑之嵗一杯釋權三方遘亂滇為禍始閩造釁端<lb/>
非闗家令吳楚削地之章不學陳平雲夢偽逰之計驪<lb/>
山英布本自黥徒南越尉佗翻思帝制朝廷蕃屏是寄<lb/>
<pb n="KR4f0038_WYG_032-10b"/>
匪賢勿居范瀋陽公總制八閩李武定公總制三浙東<lb/>
南委任僉曰得人逆賊耿氏反易天綱斷兹地軸星精<lb/>
亂動海水羣飛脣齒之間志殱於越鋒鏑之下氣奪句<lb/>
吳瀋陽公餌雪餐苫節旄盡落闗河嚴隔首尾十載頭<lb/>
㑹箕歛家家自謂供軍握璽探符人人志輕當璧公命<lb/>
世應期匡時作宰髙崖千丈澄波萬頃運山海於襟期<lb/>
擎吳越于懐抱身先則闔境胥安交綏則萬人待命慷<lb/>
慨歃辭丹誠貫日意氣吐而風雲升嘯叱生而江河止<lb/>
<pb n="KR4f0038_WYG_032-11a"/>
使悲思之嶺絶勝秦闗茘枝之園終還夏物伏<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>皷血<lb/>
上徹於天揚麾從公聲振于野江山同官渡之丘太末<lb/>
盛昆陽之戰既自天南不競有北方投屬國將還江淮<lb/>
欲徙方當走餘善之頭顱歸馬公於同日不謂蠭蠆猶<lb/>
毒豺牙競噬纍囚釁社原野脂膏嗚呼子能死之我必<lb/>
能復之忠孝之節臣子之分圖其大者何其難焉惟公<lb/>
一舉而返章安再戰而達歐冶砰轟震地如烈火之遇<lb/>
鴻毛硠礚隠天若激水之投巖石衡琱戈而見使者執<lb/>
<pb n="KR4f0038_WYG_032-11b"/>
金皷而問賊臣俄而谷静山空氷消霧散雖陳寳應之<lb/>
懸首建業王審知之納版洛陽以今方之曽何足喻自<lb/>
出擁干旄入叅衡鏡三公絶席七十懸車神仙之術未<lb/>
守庚申天道周星窮于甲戌公薨春秋七十有三<lb/>
天子坐雲臺而念舊臣聞皷<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>而思將帥有詔褒哀為<lb/>
之不舉嗚呼以今康熈三十六年丁丑賜葬東原胡夫<lb/>
人祔焉禮也謹按公姓李氏諱之芳號鄴園山東武定<lb/>
州人自丁亥成進士凡蒞浙者四以中丞之職讞獄而<lb/>
<pb n="KR4f0038_WYG_032-12a"/>
著清聲以行臺之任麾兵而保重障累部曹歴御史登<lb/>
尚書位宰相處人倫之要職據操撮之雄管並皆直詞<lb/>
抗節垂露難書鴻名偉功懸針不盡與夫先世簪纓子<lb/>
姓銓叙平生髙行夙昔善言公本傳年譜墓志已悉書<lb/>
之此則並所略焉何則譬猶洪鐘萬鈞不計錚錚之積<lb/>
響崑崙九派寧數涓涓之長流余所以標其大端永垂<lb/>
貞石云爾<lb/>
　　　奉政大夫陶菴李公墓誌銘<lb/>
<pb n="KR4f0038_WYG_032-12b"/>
李公諱浹字孔皆號霖瞻先世江西寧都衛人遠祖牛<lb/>
仔以總旗官戍德州衛遂家焉數傳祖清習農事六世<lb/>
祖逢時嘉靖間進士官御史山西布政使髙祖汝棟舉<lb/>
人曽祖煥太學生祖嗣美以子貴贈大夫父允楨舉人<lb/>
歴官廣西左江道僉事公其長子順治首科乙酉舉於<lb/>
鄉明年丙戌登傅以漸榜進士除直𨽻延慶知州調楚<lb/>
茶陵旋謫山西芮城知縣值寇變解組以歸以子元瑨<lb/>
官授奉政大夫工部屯田員外郎卒年八十著有陶菴<lb/>
<pb n="KR4f0038_WYG_032-13a"/>
集四巻年譜一巻年譜中自述生平事蹟詳而有體復<lb/>
文辭可觀余故為序之今復誌其墓公稱南李王祥佩<lb/>
刀世為卿族鮑永驄馬家傳司𨽻公之本源逺矣年踰<lb/>
二十以文章著名蘭臺石室是所洽聞白馬飛狐彌髙<lb/>
詞氣與北李星來先生美同雙璧譽動一時䇿名並驅<lb/>
不啻機雲之入洛軾轍之出蜀也其仕也兩地牧伯三<lb/>
載邑良鄧攸清白見稱五羖之歌劉寵亷能名為一錢<lb/>
之郡無何狂寇西來孤城莫守既墮包胥之淚覆楚復<lb/>
<pb n="KR4f0038_WYG_032-13b"/>
全遂作彭澤之吟挂冠竟去於是相羊泉石殆五十年<lb/>
縱橫典墳幾數千巻雖無辟疆之名園羊曇之别墅而<lb/>
一丘一壑一觴一詠自謂過之晩號陶菴明志也雅善<lb/>
作詩格如白陸體涵韋桞漁洋評之海内才士誦之方<lb/>
之圭璧塗山之㑹萬重譬彼雲霞赤城之巖千丈其作<lb/>
年譜也時年七十有九最其大致好客則樽中座上似<lb/>
孔北海托興則名山屐跡似宗少文撰生志似杜牧之<lb/>
營生壙似司空表聖為自祭文仍似靖節先生可謂達<lb/>
<pb n="KR4f0038_WYG_032-14a"/>
人髙致矣况公性德冲和資神淵粹馬少游之居鄉曲<lb/>
果為善人陳太丘之多令聞實有盛德古所云守柱下<lb/>
之和光得北叟之晩福者非耶尤其異者嗟交道之衰<lb/>
久矣夙昔以管鮑相期迨生死殊途凉燠驟易甚至勢<lb/>
利譸張下同駔儈市兒之行孝標之歎無聞叔敖之貧<lb/>
誰惜公力挽頺俗獨全大雅聞公之風者其亦少愧矣<lb/>
乎余所以于公之沒而澘然出涕也公之葬有日矣山<lb/>
陽車馬望别寒原潁川賔客遥悲松路元瑨來京師丐<lb/>
<pb n="KR4f0038_WYG_032-14b"/>
銘余故為銘子皮之死子産哀之有道之碑中郎奚愧<lb/>
其生卒年月子孫姻婭同里蕭侍讀書於行狀之紙尾<lb/>
例不更書銘曰<lb/>
長河之里兮代有哲人嗟嗟李公兮古道猶存余是以<lb/>
作讄辭鋟豐碣於公之羨門<lb/>
　　　貴州鎮逺府知府又何李公墓誌銘<lb/>
長山李公緩齋以需次補官卒于京邸其子斯祄重繭<lb/>
而來將輿櫬以歸介通政静菴先生為請而屬余銘其<lb/>
<pb n="KR4f0038_WYG_032-15a"/>
墓按公李姓諱予之字又何號緩齋世為長山人數傳<lb/>
至髙祖槐軒公曽祖芳洲公祖見山公俱以司寇公貴<lb/>
贈光禄大夫公父<hi>缺</hi>　官常德通判贈户部主事生<lb/>
六子公第四子也少時穎異讀書目十行下初為制藝<lb/>
語輒驚人司寇公奬賞為加冠巾年十四入黌序明年<lb/>
受知于學使宣城施愚山先生以髙等食餼偕諸生進<lb/>
謁施公命巨觥酌諸生酒公一飲輒盡舉觥請再酌施<lb/>
公大竒之己酉舉於鄉登庚戌榜進士時大母一品百<lb/>
<pb n="KR4f0038_WYG_032-15b"/>
齡奉<lb/>
㫖建坊聞捷音喜曰吾家世受<lb/>
國恩不圖百嵗人又見幼孫登巍科也丁己授内閣中<lb/>
書舍人戊午丁外艱服闋補原官丁卯遷户部山西司<lb/>
主事晉浙江司員外郎淮上之役<lb/>
上諭九卿保舉賢能京江相國張公時為大司馬首薦<lb/>
之己巳遷工部虞衡司郎中秩滿擢江南淮徐道僉事<lb/>
河臣保題有人赴部改補得貴州鎮逺府知府三年役<lb/>
<pb n="KR4f0038_WYG_032-16a"/>
息賦簡民苗以安商旅樂出于途上官薦卓異第一丁<lb/>
内艱服闋來都下巳卯七月十二日未時以痢卒距生<lb/>
於甲申正月初一日寅時享年五十有六元配恭人馬<lb/>
氏子一人斯祄邑庠生女二人嗚呼公系誕隴右代重<lb/>
龍門貴族華望猗歟盛矣况器宇詳整風情雅潤綺年<lb/>
而播令譽韶嵗而有俊名孝性自然仁心獨秀雖桓驎<lb/>
十四荅宿客之詩魯連十二杜堅離之辨莫及也其飲<lb/>
愚山之酒也倜儻不羈旁若無人又不啻元龍之豪氣<lb/>
<pb n="KR4f0038_WYG_032-16b"/>
叔度之風流矣迨夫登第之日正大母百齡一品之時<lb/>
大母坐堂上子若孫雁序立於兩階賔從姻婭輜軿接<lb/>
跡凡王謝之衣冠崔盧之子弟咸帣韝鞠<graphic n="KR0957" url="https://raw.githubusercontent.com/kanripo/KR-Gaiji/master/images/KR0957.png" mimeType="image/png"/>而上夀魚<lb/>
軒重錦琱几文裀爵行樂作絲竹迭奏門外車馬喧闐<lb/>
公以天人之姿捧紅綾之餅被緑汁之衣升堂而造諸<lb/>
膝大母喜可知也一時里人傳為瑞事公之守鎮逺也<lb/>
相如西諭鏤石于靈山武侯南征浮船於瀘水不是過<lb/>
矣其地上連三楚下通六詔㵲水之曲九股之苗號稱<lb/>
<pb n="KR4f0038_WYG_032-17a"/>
難治公報最三年卓異上考卬筰畏其威𦍕獚感其亷<lb/>
太尉楊震直推故吏之金凉州張奐髙揖羌人之馬公<lb/>
何讓焉余撫黔之日二千石庸材耳每興世無龔黃之<lb/>
歎詎意予去黔之後而公來未及目公之五馬政績也<lb/>
無何需次京華怪驚鵩鳥寂沈旅舍鬼生夜燐髙臺已<lb/>
傾稷下有聞琴之泣壯士一去燕南作擊筑之悲人之<lb/>
云亡澘焉出涕風流頓盡我懐如何矣故為志其墓門<lb/>
之片石而系以辭曰<lb/>
<pb n="KR4f0038_WYG_032-17b"/>
山之陽於陵原石瑟瑟水沄沄一鶴歸羽髙鶱凌星辰<lb/>
手可捫松既老花亦緐七尺墳如巾軒天風吹搖幢幡<lb/>
碑贔屭永以存鋟兹石告子孫<lb/>
　　　日講官起居注兼翰林院檢討學山顔公墓誌<lb/>
　　　　銘<lb/>
康熈戊寅<hi>缺</hi>月二十有二日　日講官起居注兼翰林<lb/>
院檢討顔公卒公諱光斆字學山曲阜人其先世復聖<lb/>
之裔之推而下數十傳迄公曽祖嗣化多隠德祖𦙍紹<lb/>
<pb n="KR4f0038_WYG_032-18a"/>
河間太守父伯璟敦詩説禮以家訓淑其子弟聲著齊<lb/>
魯間公少負異才措志墳籍以戊辰進士官翰林壬申<lb/>
㑹講官闕員<lb/>
上遴文學最優者掌院臣以公名進<lb/>
召問者再授日講起居注兼翰林院檢討癸酉典浙江<lb/>
鄉試復得人稱<lb/>
㫖<lb/>
上嘉其亷明旋命提調浙江學政甫報竣疾作還<lb/>
<pb n="KR4f0038_WYG_032-18b"/>
朝浹旬亟上章乞歸卒於家卒之夕語家人曰重膺<lb/>
異數莫答涓埃所云未效風霜勁空慚雨露私也公夙<lb/>
昭士譽蚤冠藝林遒文麗藻方駕曹王英特俊邁聨橫<lb/>
鮑謝世之競言文章者闚其户牖聆其謦欬若升闕里<lb/>
之堂登龍門之阪矣以故兩操月旦疊聽越吟水鏡歎<lb/>
其空明四知凜其介氣使顧盼者倍價剪拂者長鳴浙<lb/>
之人士社祀庚桑家奉朱邑俗有為蜉蝣之撼作薏苡<lb/>
之疑者知音既稀真賞殆絶於公奚損焉公靈姿妙悟<lb/>
<pb n="KR4f0038_WYG_032-19a"/>
尤精琴理嘗曰琴之失傳久矣今之鼓琴何殊筝笛吾<lb/>
數年後當别有譜夔曠接響頗有餘慚孔翠羣翔豈不<lb/>
多愧嗚乎公亦竒矣公至孝官翰林時迎養母於京邸<lb/>
僦居陋巷竭事甘毳友人贈言曰每向髙堂憂菽水何<lb/>
嘗太史不簞瓢傷公之貧也今藐爾諸孤葛衣負薪家<lb/>
徒立壁則公之亷可知矣昔人云如此人曽不得四十<lb/>
豈仁者不夀自公好學之祖巳然歟如學山者復何愛<lb/>
吾犀麈尾耶公之兄曰淡園修來兩先生淡園以翰林<lb/>
<pb n="KR4f0038_WYG_032-19b"/>
今方為河東鹺使修來吏部郎拱木已積風流頓盡余<lb/>
追憶少壯時與淡園修來交公方作竹馬嬉耳歴幾何<lb/>
年溘焉朝露玉樓有召遽赴夜臺文通多才偏奪古錦<lb/>
從修來於地下弟勸兄酬吟魂不孤矣嗟乎龍蛇之嵗<lb/>
巳傷修來山河云邈後悼學山匠石廢斤于郢人牙生<lb/>
輟弦于鍾子日經黃公酒壚不得與阮嵇同飲寧不悲<lb/>
哉公配孔氏封孺人三子肇亮肇亭肇亹三女<hi>缺</hi>年<hi>缺</hi>
月<hi>缺</hi>　日𦵏於<hi>缺</hi>之原銘曰<lb/>
<pb n="KR4f0038_WYG_032-20a"/>
顔氏之子才孤標兄弟羅立如斗杓季方挺拔真詞豪<lb/>
文章卓犖較莊騷程才擁傳馬蕭蕭㹠鼉風雨錢塘潮<lb/>
成蹊桃李一握笑<hi>古叶</hi>諸生排列求其曹上下仙的與神<lb/>
囂㑂如旦饑心神勞鳳衰雉噫山之幽<hi>叶</hi>
                    <graphic n="KR2094" url="https://raw.githubusercontent.com/kanripo/KR-Gaiji/master/images/KR2094.png" mimeType="image/png"/>
                    <graphic n="KR2094" url="https://raw.githubusercontent.com/kanripo/KR-Gaiji/master/images/KR2094.png" mimeType="image/png"/>齕齕鬼<lb/>
相招引歸天上逰逍遙風檣陣馬生狂飇遺文墜翰㭊<lb/>
花多<hi>叶</hi>漫愁石泐防金銷凸墳四尺眠林丘<hi>叶</hi>服鳥半<lb/>
夜鳴啾啾叶落日沒鶻天宇髙松髯蔍䔩垂林皐讄辭<lb/>
鋟石涕泗交過其下者心鬱陶<lb/>
<pb n="KR4f0038_WYG_032-20b"/>
　　　中憲大夫陜西神木道按察使司副使陳公覺<lb/>
　　　　菴墓誌銘<lb/>
公陳氏諱洪諌字憲宸號覺菴德州人也遡受姓之源<lb/>
系本姚嬀自敬仲以後氏别陳田太丘盛德流為家風<lb/>
元龍清襟不乏豪氣祖<hi>缺</hi>　處士父<hi>缺</hi>　贈如公官公<lb/>
儀表外朗風神内照未逾齠齓己誦讀百氏書方在蓬<lb/>
茅好議論天下事室無儋石之儲意作㝠鴻之慕陳孺<lb/>
子分肉而歸唯啖糠籺劉穆之江家一飽便索賔郎傷<lb/>
<pb n="KR4f0038_WYG_032-21a"/>
哉貧也莊周車轍實有涸魚信陵鞭前元非窮鳥嵇康<lb/>
鍜竈既煗而堪眠管寧藜床雖穿而可坐誰能識公之<lb/>
素志哉迨入庠食餼登順治戊子科賢書含吐性靈抑<lb/>
揚才氣勾稽八股落落詞髙麾灑千言飃飄意逺鑄金<lb/>
之術不學王陽章臺之逰幾同張敞杜牧之薄倖揚州<lb/>
司馬相如滌器臨卬終莫掩其才華何嘗鎩其毛羽嗚<lb/>
呼竒矣已亥科成進士辛丑任四川合江令峽路五尺<lb/>
絙約纔通縣水三門橋飛齊渡公乃芟荆榛創城社民<lb/>
<pb n="KR4f0038_WYG_032-21b"/>
襁子而來虎佴耳而去佩犢帶牛有侔龔遂桑枝麥穂<lb/>
無謝張堪乙己調雲南臨江府推官訪金馬碧鷄之神<lb/>
入怪雨盲風之地典斯讞獄職佐士師犴户苔生囹闗<lb/>
籥動載酒屬車幸無寃氣慮囚軍府或聽鳴琴裁缺回<lb/>
籍戊申補授興化令當斯際也河伯不仁陽侯肆虐竈<lb/>
烟皆水民命其魚公請蠲請賑牒凡數十上繪圖以陳<lb/>
無愧監門使者嚙指呼救可憐南八男兒今邑人俎豆<lb/>
之不衰辛亥遷江西袁州府同知旋擢撫州太守正值<lb/>
<pb n="KR4f0038_WYG_032-22a"/>
寇變屢建竒績恢復六邑招徠萬户公示人赤心與人<lb/>
顔色盜不敢發民不忍欺楚城鄰境實有讓田吳人對<lb/>
營無妨贈藥而且贖妻鬻兒勸農課士在在美政不可<lb/>
僂述公之經濟𢎞矣公之恵澤深矣杜鎮南之作牧當<lb/>
世樹碑黃潁川之居官生年刻石公何讓焉庚申遷陜<lb/>
西神木道副使秦中山黒闗上泥青露冕觀風停車待<lb/>
雨百城解印憚朱穆之威嚴千里相迎愛王基之德化<lb/>
居陜三嵗癸亥致仕乞歸眷眷吏民不無河内之請依<lb/>
<pb n="KR4f0038_WYG_032-22b"/>
依父老實念黎陽之别公還里之日年七十矣鄉里稱<lb/>
為善人自署銜曰髮衲或棲心禪悦翻貝葉而披袈裟<lb/>
或散屐林泉曵紅藤而親魚鳥如是者十餘年康熈己<lb/>
卯<hi>缺</hi>月卒享年八十有六公志氣縱橫風情倜儻平生<lb/>
好聲伎弄絲竹嘗以語人曰崔駰以不樂損年吳質以<lb/>
多愁嬰疾若使詳其音律是所邈然但能記其鏗鏘於<lb/>
兹為幸不然無地埋憂有天皆醉吾何惜焉引商刻羽<lb/>
蕭琛移情捩楔換頭周郎顧曲故由壯至老日以家樂<lb/>
<pb n="KR4f0038_WYG_032-23a"/>
自隨良有以也與先大夫為布衣交誼均縞紵契比金<lb/>
蘭五月披裘見尋三春負鋤相識洎乎出處易跡生死<lb/>
殊途五十年間小子有深悲矣今卜於<hi>缺</hi>年<hi>缺/</hi>月<hi>缺</hi>日<lb/>
𦵏於衛河之西阡嗟乎伯道無兒若敖有鬼嵇叔夜之<lb/>
山庭尚多楊柳王子猷之舊徑空餘竹林銘旌墓碣書<lb/>
神木道副使官爵禮也嗣子<hi>缺</hi>丐余文而痛之墳前之<lb/>
樹染淚先枯庭際之禽聞哀斯下元配王氏繼配曲氏<lb/>
皆以公官贈封如例銘曰<lb/>
<pb n="KR4f0038_WYG_032-23b"/>
長河之滸斜陽懸老柏鐵榦生寒烟中有陳公之墓田<lb/>
内蛇外蛇傷不全新鬼故鬼家其間狐狸晝語鴟夜眠<lb/>
過其下者聞哀猿乍疑搊筝弄管絃再一聽之涕泗漣<lb/>
六龜四綬公生前白衣蒼狗八十年四周板上草連天<lb/>
泰山鴻毛落言詮彭殤一理吾悲焉槖餘沽酒青銅錢<lb/>
一滴何曽到九泉豐碑二丈髙丘巔旁有流水聲潺湲<lb/>
我作讄辭慚如椽聊代楚些招魂篇吁嗟陳公後世傳<lb/>
　　　中大夫福建提刑按察使司按察使清止趙公<lb/>
<pb n="KR4f0038_WYG_032-24a"/>
　　　　墓碑<lb/>
公諱進美字韞退號清止青州益都縣人也裔本天水<lb/>
山有竜坻麥厓家住孝鄉地是夾谷罋口蓋基源逺矣<lb/>
祖龍溪公贈中大夫父暨垣公明天啟乙丑進士監察<lb/>
御史累官陜西叅政王祥佩刀世為卿族鮑永驄馬人<lb/>
稱司𨽻公含章天挺命世誕生蘭臺石室是所洽聞鳳<lb/>
嶺鴿峯彌髙詞氣年十七中崇禎丙子解元又四年庚<lb/>
辰成進士萃海岱之英靈䇿名第一擅鄒魯之文學偕<lb/>
<pb n="KR4f0038_WYG_032-24b"/>
計無雙駒齒未落委席㡌于槐花觿佩方離浣褐衣於<lb/>
柳汁王寧朔不使鄧禹笑人荀中郎蚤為殷浩延譽方<lb/>
之於公曽何足比初授行人值甲申之變僑寓金陵徙<lb/>
吳江順治乙酉<lb/>
世祖章皇帝下<lb/>
詔直省督撫薦舉地方人才<lb/>
召授太常寺博士從容進退之機保此令德舒巻風雲<lb/>
之際無妨貴仕公負文章盛名寓京師從逰日衆河汾<lb/>
<pb n="KR4f0038_WYG_032-25a"/>
都講房魏皆其生徒東漢風流李郭無煩標榜庚寅以<lb/>
才望擢刑科給事中癸巳遷户科右給事中甲午轉禮<lb/>
科左給事中典湖廣鄉試公之為諫官也立言必本經<lb/>
術集事動闗典禮凡<lb/>
北郊籍田祈榖諸疏悉奉<lb/>
俞㫖允行無何汲長孺之直出理淮揚陸敬輿之忠惎<lb/>
深裴竇天下之士無不惜公之遇也丙申出為江西副<lb/>
使分巡湖西道當是時江右新附吉安之永豐臨江之<lb/>
<pb n="KR4f0038_WYG_032-25b"/>
新淦峽江贑之興國素稱盜藪公障彭蠡戍湖口行鳥<lb/>
道奪俘獲降逸盜李毛禽叛將郭某疆圉底定厥功懋<lb/>
焉巡撫張公朝璘蘇公𢎞祖交章薦于朝嗟乎公清癯<lb/>
如不勝衣耳而轉戰麾兵胸甲百萬梅聖俞注孫武之<lb/>
書張橫渠習尉繚之學非但童子明經書生説卦也庚<lb/>
子轉廣東叅政分守<hi>缺</hi>　道尋裁缺里居養親者五年<lb/>
乙己起補闗西公父母年八十考終喪禮闋補江南江<lb/>
鎮改浙杭嚴丁己分守河北戊午<lb/>
<pb n="KR4f0038_WYG_032-26a"/>
詔舉博學鴻儒徵詣<lb/>
闕公恥與後進爭名卒報罷壬戌擢福建提刑按察使<lb/>
甲子引年致政歸城東有秋谷川巖竒勝公治亭圃嘯<lb/>
咏其間八年張衡渾儀之後即賦歸田杜預沉碑以來<lb/>
遂停鄉里陶穴為鄰無非桑桮瓦鼎茅齋長物蕭然酒<lb/>
劑琴材以康熈三十一年十二月初五日卒年七十有<lb/>
三子一作謀國子監典簿孫一執璲官監生己卯九月<lb/>
二十四日葬於虎山之西麓竹徑陂陀但聞夜雨松聲<lb/>
<pb n="KR4f0038_WYG_032-26b"/>
蕭瑟長起秋風墓門之石題<lb/>
皇清中大夫福建提刑按察司按察使清止趙公禮也<lb/>
嗚呼公儀表外明風神内照早通二氏之學静黙寡言<lb/>
戊午余同應<lb/>
召試得識公於鐵鸛巷余侍坐受教嘗聞公之論詩也<lb/>
曰詩之合者於宋得嚴滄浪明得徐昌榖王元美昌榖<lb/>
深造然所自為不媿其言者十可五六焉若元美可三<lb/>
四耳夫格律嚴則境地狹擬議盛則性情薄作者病之<lb/>
<pb n="KR4f0038_WYG_032-27a"/>
至於放意背馳侏儒嘈濫以棘晦為超詣以疎佻為亮<lb/>
節又下不足道矣或者雌黃異調訕誺先招是未履門<lb/>
閾而歴數曲室之藏也陶謝不必為潘陸李杜不必為<lb/>
王駱君子泯其同而慎其異斯可矣公之論詩如此公<lb/>
著有清止閣集行於世詩凡如干巻入燕一巻眺碣石<lb/>
而邅回驚客心於鴻爪渡桑乾而怊悵寄愁思於棃花<lb/>
張華宅畔絮劈寒雲郭隗臺前途荒春草莫不流連馮<lb/>
吊盡入篇章南征一巻大江南北山川助其勞歌浙水<lb/>
<pb n="KR4f0038_WYG_032-27b"/>
東西舟車無非美製六朝往事體麗齊梁一水中流岸<lb/>
分吳越公之詩境一變逰晉一巻餐晨露於姑射虹掛<lb/>
峯腰問野渡於滹沱日殘鴉背馬陵闗冷處處黃塵韓<lb/>
信祠空年年白雁殆又心情悲壯詩律髙蒼矣逰秦一<lb/>
巻塞外山黒闗上泥青鳳翔之觀凡八陳跡猶存褒斜<lb/>
之谷有二皇華靡及昔杜拾遺白太傅各有秦中諸篇<lb/>
公實勝之白鷺草又一變秋澄彭蠡大小雙姑春瀑匡<lb/>
廬低昻五老留使君之車騎多佳日之溯洄而乃自闢<lb/>
<pb n="KR4f0038_WYG_032-28a"/>
揭調别有精思前此矜王孟一格於兹凌鮑謝而上粤<lb/>
東草一巻浮丘峯下蜑人興珠母之謠陸賈城邊黎女<lb/>
織春鐙之句逰楚一巻吹鐵笛於長江呼周郎於赤<graphic n="KR2988" url="https://raw.githubusercontent.com/kanripo/KR-Gaiji/master/images/KR2988.png" mimeType="image/png"/>
庾公出鎮遜此清吟蘇氏寓黃方斯逸響豫章草一巻<lb/>
入忘憂之館月滿梁園過章華之宫風生漳水訪蘇門<lb/>
之髙士遇吹臺之酒人無不煜爍雲霞鏗鏘金石風人<lb/>
之目詩家稱五字韋郎騷體之遺作者有七發枚叔况<lb/>
夫分其餘技更倚新聲香熏側理出入於草堂花間艶<lb/>
<pb n="KR4f0038_WYG_032-28b"/>
摘隃麋臣僕乎金荃蘭畹具秦黃之婉麗兼姜史之風<lb/>
流而且春風紅豆撰成輙付龜年曉月青衫歌罷突過<lb/>
柳七凡飲井華盡識名垂樂府若逢寒火可知壁畫旗<lb/>
亭斯又抑揚才氣詄蕩詞場者也余表公之墓而系以<lb/>
辭曰<lb/>
二百年來淪寂無作者邊李而後今見一先生濟南已<lb/>
矣涕洟嘆逝水誰其壁礨屭贔如長城公騎斑貍命駕<lb/>
白榆上袖中千百竒葩散青㝠九天之雲倒垂四海立<lb/>
<pb n="KR4f0038_WYG_032-29a"/>
神山綿邈閬風何泠泠才如萬仞峯頭掃嵐帚手如當<lb/>
空掣電掉尾鯨竒如夏禹井鏁巫支恠捷如涿鹿陣敺<lb/>
蚩尤兵學如千倉萬囷揫歛富美如魯削妢笴般倕成<lb/>
宋元碌碌餘子那足數漢魏堂堂妙句絶可驚江淹花<lb/>
管入夢雧腕下李賀才鬼吟夜通精靈小子誦之書籖<lb/>
紅間白其人沒兮詞鋒縱復橫寳瑟再皷淨洗筑笛耳<lb/>
俳體如仇我厭蒼蠅聲二女泉漲石馬不可渡八子砦<lb/>
嶮樵唱來相迎朝兮崑崙縣圃尻安在夕兮雌蜺連蜷<lb/>
<pb n="KR4f0038_WYG_032-29b"/>
下玉清荷衣蕙帶逍遥容與兮公魂歸來晞髮採藥行<lb/>
我持瓣香杲杲上寒日九㸃東望未了齊山青<lb/>
　　　誥授通議大夫分巡山東濟寧道按察使司副<lb/>
　　　　使佟公墓誌銘<lb/>
公佟姓諱國聘字君莘三韓人也世居遼左奕葉相承<lb/>
車騎連隂鐘鼎成列當代稱名閥者首佟氏蓋西周之<lb/>
尹吉東漢之楊袁矣曽祖登榮禄大夫祖翺鳳通議大<lb/>
夫父耄年丁亥貢生光禄寺卿王祥佩刀世為卿族鮑<lb/>
<pb n="KR4f0038_WYG_032-30a"/>
永驄馬家傳司𨽻以此連類殆又過之公生於崇德七<lb/>
年閏十一月二十日丑時儀表外明風神内照人莫不<lb/>
羨洛下衣冠華隂子弟它日蔚為國器雍雍乎清廟之<lb/>
朱絃明堂之蒼璧也以恩䕃授吏部筆帖式轉樞曹公<lb/>
留連墳素怊惆文辭就經黌舍不取博士之名習武兵<lb/>
欄仍負詩書之氣值更定品級考俸滿外用辛亥冬除<lb/>
碭山令王武子之初仕正及華年荀中郎之冊勲才踰<lb/>
弱冠而公精於吏職留心民瘼爬梳利弊硎發彈丸逋<lb/>
<pb n="KR4f0038_WYG_032-30b"/>
賦一清枹皷無警碭當黃河之衝公憂之鳴琴餘閒於<lb/>
禹貢水經注溝洫河渠諸書披覽雕摉準今酌古日討<lb/>
論淮黃全勢而櫽括其大槩嘗以語人曰河之患非一<lb/>
日矣得其人則理非其人則廢攷之曩代莫不如斯是<lb/>
以江淮而南陳瑄績著濟兖以北宋禮功髙旁及徐有<lb/>
貞劉大夏潘季馴輩非河漕之淵鏡乎昔王寧朔不欲<lb/>
使鄧禹笑人余何辭焉前河院王公聞而賢之嗚呼公<lb/>
治行本之詩書為有用之學按其生平大約膺民社之<lb/>
<pb n="KR4f0038_WYG_032-31a"/>
日少親河務之日多課最入於嵗成論功書之年表蓋<lb/>
自碭令始云公之為碭令也二年擢歸仁堤同知三年<lb/>
調宿桃又諸路監理未一年遷黔平逺守題留原任<lb/>
十餘年塞楊家荘蕭家渡二决口建朱家堂温家廟二<lb/>
石壩濬白洋引河九道築黃河南岸遙縷月堤九千九<lb/>
百餘丈北堤一萬五千餘丈浚中河一萬五千丈有竒<lb/>
所至左提右挈櫛風沐雨石<graphic n="KR1374" url="https://raw.githubusercontent.com/kanripo/KR-Gaiji/master/images/KR1374.png" mimeType="image/png"/>土塘鑄金楗木財不多<lb/>
費役不後時前河院文襄靳公倚辦如左右手剡章凡<lb/>
<pb n="KR4f0038_WYG_032-31b"/>
十七上肩鉅幾三十年兩罹光禄公陳太夫人大故一<lb/>
則在任守制一則倚廬而居哀痛滅性三日不食公之<lb/>
孝也未幾題授分巡濟寧道按察使司副使舳艫千帆<lb/>
淮沂其乂旌旗十道奄有龜䝉公之此授僉曰得人任<lb/>
城為運漕孔道公迺恤淺夫之苦免張秋之租減臨清<lb/>
之稅除駕木之費善政班班復以監督髙堰工程移駐<lb/>
袁浦又嘗語人曰天下大要害二曰河曰漕國家嵗轉<lb/>
漕數百萬銜尾魚麗而上率從漕河入漕通則河治又<lb/>
<pb n="KR4f0038_WYG_032-32a"/>
髙寳諸地不傷昏墊而後河漕之功以成今日之急務<lb/>
黃之可以褰茭而下楗也淮之可以渠分而股引也髙<lb/>
堰之似浮山上格可以井榦立而兩鵠鳴也為百姓請<lb/>
命余敢怠諸公志氣縱橫風情倜儻處天下事精敏有<lb/>
大略出舍河壖躬<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>胼胝泥塗畚牐歴有嵗年功莫偉<lb/>
焉而公勞且病矣卒於康熈三十八年五月初五日已<lb/>
時享年五十有八沒之日淮土停舂魯人罷市巫祁井<lb/>
塌花覆庚楚之祠南池月明碑墮羊公之淚今以辛巳<lb/>
<pb n="KR4f0038_WYG_032-32b"/>
年十二月初九日歸葬於宻雲塔子莊之阡嗚呼祭子<lb/>
産之墓慈母有懐過楊震之廬大鳥斯下子女婚嫁載<lb/>
行述中銘曰<lb/>
秋菊黃兮霜楓丹吁嗟千年兮鶴來還神瀵郃吐兮白<lb/>
檀之山喬松偃蓋兮丸丸而盤盤藏兹石兮百禩其不<lb/>
刋<lb/>
　　　太安人吕母李太君墓誌銘<lb/>
古者葬有銘禮也儒者握寸管數行墨於文章珍重慳<lb/>
<pb n="KR4f0038_WYG_032-33a"/>
惜如韋貫之拒裴均之銘是也矧巾幗遺事門以外莫<lb/>
與見聞世不乏陶母之賢莊姜之行即以長沙人士稷<lb/>
下書生為之作誄流傳猶恐失實如徒匄章縫家言摭<lb/>
拾浮辭君子以為非禮雖然漢劉中壘謂王政自内始<lb/>
故列古女淑德以示天下後世則賢母之有闗風教宜<lb/>
銘也吕母李太安人既歿之明年將葬有期其子非虎<lb/>
來京師長跽而前曰不孝為吾母納竁門之石不敢以<lb/>
赫蹏請重趼千里覼縷號泣嗚呼斯謂之孝也已夫春<lb/>
<pb n="KR4f0038_WYG_032-33b"/>
秋之紀卒葬也書母書夫人各就其赴告之辭以為詳<lb/>
略今子之述其母既以詳矣余文烏得而略諸太安人<lb/>
姓李氏李公觀光女年及笄於歸為贈承德郎亮公之<lb/>
配生三子長非虎癸卯舉人初任臨胊令歴户部江西<lb/>
司主事次兆熊貢生次兆祥候選訓導以非虎官覃恩<lb/>
封孺人待贈太安人生於前萬厯四十七年四月二十<lb/>
三日丑時卒於康熈三十九年七月初六日寅時夀八<lb/>
十二姑之夀八十有二也太安人事姑孝姑期以享大<lb/>
<pb n="KR4f0038_WYG_032-34a"/>
年與姑同言如左劵異矣太安人以隴西之系右洪洞<lb/>
之族從來方雅名門詩禮所鍾無論冠裳之彦與夫閨<lb/>
閣之英蓋天之淑氣而邦之儀型太安人所以賢也况<lb/>
乎誦顔芝之孝經通班昭之女誡九日登髙曽銘秋菊<lb/>
三元告始或頌春椒又餘事矣其助承德公也庀内政<lb/>
識大體機杼操作親灞岸之蠶桑黽勉有無勞扶風之<lb/>
井臼而且敬愛天情言容典禮箴管必飭有鍾郝之家<lb/>
風鉛澤不華薄崔盧之門地謹以事翁姑慈以御僕婢<lb/>
<pb n="KR4f0038_WYG_032-34b"/>
篝燈宿火以訓諸郎裙布釵荆以勉諸婦營喪葬供祭<lb/>
祀靡不中禮析箸之後分而復合生殖漸充傔從日繁<lb/>
門以内無谿勃之聲堂以下鮮陜輸之態鄉黨遐邇莫<lb/>
不矜式其家法當非虎之牽絲臨胊也買犢風行懐磚<lb/>
俗變鄧攸清白見稱五皷之歌劉寵亷能名為一錢之<lb/>
郡太安人迎養官署誨爾諄諄河陽花滿壁上懸魚雷<lb/>
池鶴飛盤中封鮓俾其子召杜聲譽籍甚於神爵五鳳<lb/>
之間嗚呼賢矣洎行取入都需次旋里罹承德公大故<lb/>
<pb n="KR4f0038_WYG_032-35a"/>
服闋補今官余忝貳司徒欽其人深沉亷幹倚辦如左<lb/>
右手宋之問昔在度支人稱一妙盧允言舊司邦計世<lb/>
號十才陟珉璠以窺江漢之大覽崐崘之墟而知黃河<lb/>
之逺遡其所從來實母教然矣今以<hi>缺</hi>年<hi>缺</hi>日袝葬於<lb/>
承德公之阡烏頭綽楔馬鬛崇封禮也嗚呼岵屺之慕<lb/>
方深蓼莪之章乆廢香流彤管徵諸琬琰之詞家嗣徽<lb/>
音聊釋風木之痛是宜銘銘曰<lb/>
匡邑之野鶴城之宫雲垂下澤日掩髙舂厜㕒崇丘堂<lb/>
<pb n="KR4f0038_WYG_032-35b"/>
斧斯在宿鳥啁啾喬松偃蓋水漣山峙命服朱輪猗與<lb/>
坤德令望令聞文辭焱攸昺卓國史千百世下母之懐<lb/>
矣烟埋㳫嶂霧失遥村黃絹碑表蒼石墓門<lb/>
　　　一品太夫人葉母李太君墓碑<lb/>
祁連之峯萬仞居延之野千里白草黃榆蒼檜赭霞望<lb/>
之厜㕒若斧坊森衛如㦸門是為葉母太夫人之墓太<lb/>
夫人李姓隴西裔也柱史之稱猶龍將軍之貢宛馬世<lb/>
胄甲族峻德淑型蚤已明詩習禮名媛作則矣配驃騎<lb/>
<pb n="KR4f0038_WYG_032-36a"/>
將軍振寰葉公琴瑟在堂輜軿是御履端作椒花之頌<lb/>
廟見㛠宗婦之儀七德含章四星連曜子日芳今鎮守<lb/>
寧夏總兵官都督僉事名將家聲儒生門地年猶小學<lb/>
已為髦士所稱位在偏裨即以元戎自許於是勲髙竹<lb/>
冊恩錫彤弓書則五車可誦劍則千人莫敵滕王閣下<lb/>
角吹楊柳之營賀蘭山前月滿芙蓉之幕皆受太夫人<lb/>
之教以有成也太夫人之教如嚴師然或有規其已甚<lb/>
者曰吾止是兒少姑息則驕驕則惰惰則無成於葉氏<lb/>
<pb n="KR4f0038_WYG_032-36b"/>
奚賴入侍多不命坐又曰汝不患無威患立威太過尚<lb/>
其恤乃兵士勿忽一日御軍失當太夫人誚讓者再日<lb/>
芳跽堂下聽命慈顔和怡方起立是時余開府夜郎日<lb/>
芳鎮兵㵲水九股𦍕獚之部雨巻旌旗大田溪洞之間<lb/>
風鳴刁斗余聞而賢之故為之毁謗書播美譽也唐李<lb/>
景讓嘗怒牙將欲杖殺之軍且謀變母召景讓廷責曰<lb/>
爾方鎮撫方面而輕用刑一夫不寧豈特上負朝廷亦<lb/>
致百嵗母銜羞泉下何面目見先大夫乎將鞭其背諸<lb/>
<pb n="KR4f0038_WYG_032-37a"/>
將吏再拜請不許皆泣謝迺罷一軍遂定先後如一轍<lb/>
焉嗚呼陶侃為八州督府由于母賢虞潭立金紫養堂<lb/>
是其子孝以今嫓美兼而有之太夫人於康熈三十九<lb/>
年庚辰以七十夀卒日芳執紼葬母於其鄉葬之日素<lb/>
車白馬伐皷鳴鉦健卒負䪍矢路人來髽祭弓韔箭房<lb/>
刀㦸旌旗分二隊魚軒重錦樽俎簫管各一部捧<lb/>
寳命者在前歌薤露者居後嗚呼鹿馴鶴舞千祥顔母<lb/>
之林石泐金銷百世桓姜之冢系以辭曰<lb/>
<pb n="KR4f0038_WYG_032-37b"/>
伯俞七十斑斕衣傞傞珊珊堂上嬉不聞手搴大將旗<lb/>
卸甲轅門母鞭之三軍環泣匄母慈我帥征蠻百戰危<lb/>
我曹銜枚馬不嘶吁嗟乎人子無母鞭者誰母已沒兮<lb/>
咄莫追身留完膚將奚為我作此辭空涕洟將軍聽之<lb/>
淚垂垂髙墳馬鬛酸風悲華表桀立倚夕暉青鸞來下<lb/>
是耶非硱磳白雲兮屭贔豊碑<lb/>
　　　孝亷馮公墓表<lb/>
孝亷馮公與先大人少同里閈同以順治辛卯登賢書<lb/>
<pb n="KR4f0038_WYG_032-38a"/>
有子舍人廷櫆與余少長相優恩若兄弟也公以康熈<lb/>
甲辰八月卒丙辰十月葬於曹村直廷櫆以太夫人之<lb/>
喪予寧三載今兹嵗在丙子三月十有六日乃卜合葬<lb/>
謹琢石紀德掲於新阡公諱沛字雲生其先魏氏有華<lb/>
侯之封長卿食馮城之采秦則上黨之守世為公卿漢<lb/>
則代相之裔與論將帥繼自即墨遷於德州故又為同<lb/>
里人也祖仲選公與父嘉禎公並以儒術有聲都講開<lb/>
黌諸生負帙他他藉藉動邑傾都公德水降靈岱宗表<lb/>
<pb n="KR4f0038_WYG_032-38b"/>
異仲任逞一見之敏世叔誇五行之捷累試髙等遂登<lb/>
鄉薦於是與先大人公車北上矣夫稱之劉向當為王<lb/>
佐之才對在漢庭不讓賢良之䇿方當排金門上玉堂<lb/>
使鈞天有竒麗之觀帝室覯非常之寳有志不遂致乃<lb/>
嘯傲烟霞寄情丘壑春秋四十有九而沒嗟哉公睅其<lb/>
目皤其腹于思于思與伯兄狀貌無異故鄉人稱髯仲<lb/>
焉事馬太夫人至孝奉兄惟謹王延有扇席之勤季江<lb/>
尋共被之雅與人𢎞恕謙退不伐苟有不平則大聲雷<lb/>
<pb n="KR4f0038_WYG_032-39a"/>
動虬鬚直視有姊氏家貧公攜二甥歸撫為已子姊壻<lb/>
為駔儈所陷幾辱有司公乃奮髯抵几深入排解然弱<lb/>
寡既出奸黨終銜既而案牘連年絡繹道路納寗子之<lb/>
槖饘縳子猶之美錦事獲平反乃歸杜門其振窮周急<lb/>
皆此類也公以文章經術為已任鳩集子弟羣從諸出<lb/>
授周易孝經講河間顔芝所藏法南城鄭氏之學致使<lb/>
王家諸子多渾濬浚沉謝氏之門盡封胡遏末其為韓<lb/>
康伯則不别舅甥其為魏陽元則成兹宅相捐館之日<lb/>
<pb n="KR4f0038_WYG_032-39b"/>
值遭母喪哀毁滅性有僕陳印死之子為母沒僕為主<lb/>
殉孝義之道一朝總集非公仁孝忠恕曷以有此先是<lb/>
公嘗奉太夫人避地城西葺廬衛水之上公傲游其中<lb/>
良朋萃止有宿酒數壺好友相過視陳書十篋又吾鄉<lb/>
之釀有銀漿承露晳譬截昉或墨汁三升黔過純漆錯<lb/>
水出自屠蘇銀鯉觸於罟網陳罇設醴酒酣耳熱效嵇<lb/>
阮之狂歌兼韋房之詩酒有齊謳激楚之聲有魚龍曼<lb/>
延之戲於是風流雅韻名播青齊矣夫徙居好畤本無<lb/>
<pb n="KR4f0038_WYG_032-40a"/>
使越之裝别館河陽不在牧荆之富食指既繁生計日<lb/>
促臨終之日嘗戒子云吾心鄙貨殖程鄭孔卓之流雖<lb/>
谷量牛馬不願爾曹學之即佞幸之家伊優上堂閃榆<lb/>
見納皮鑚毛羽珠成咳吐士苟一失此足身名俱墮吾<lb/>
死不願爾曹為之也以此而言見公之風範矣昔者庾<lb/>
信誅茅在於宋玊舊宅國讓誡子必葬西門墓邊公生<lb/>
居董相祠前死近東方墓側方之古人諸葛有云未及<lb/>
髯之逸羣絶倫也元配周孺人繼配曹孺人年各二十<lb/>
<pb n="KR4f0038_WYG_032-40b"/>
有九並皆端莊恵淑賢才之室霜露先侵再配郭孺人<lb/>
享年六十有五撫育遺孤三十餘年備歴艱辛其髙節<lb/>
行義漁洋王公為墓碣已書之矣舍人廷櫆蓋曹出也<lb/>
遇<lb/>
覃恩贈父母如例女一適趙廷諌早卒孫一炎公一經<lb/>
世守安如鹿門之遺寢丘無餘貴甚江陵之樹且昔人<lb/>
云廬於承明署於金馬皆明察之官賢於管庫之末者<lb/>
也余所以叙其梗㮣貽諸好事永為靈表云爾<lb/>
<pb n="KR4f0038_WYG_032-41a"/>
　　　謝公墓誌銘<lb/>
公姓謝氏諱陛字紫宸號丹楓系出江西贑縣周申伯<lb/>
之封命築城邑晉東山之墅代踵風流明洪武間十世<lb/>
祖官小旗戍籍德州右衛水夾鬱孤原分章貢地連厭<lb/>
次乃卜其隣當峕偕冠裳來者史嚚之饗鬼非淫昏聰<lb/>
明正直而壹立廟髙真觀曰江東謝家之神身不滿六<lb/>
尺黧面赭衣有文在手曰<graphic n="KR2590" url="https://raw.githubusercontent.com/kanripo/KR-Gaiji/master/images/KR2590.png" mimeType="image/png"/>比之實沈臺駘殆其亞與<lb/>
大父暹父宴家牒詳矣世德昺然公珠角擅竒山庭表<lb/>
<pb n="KR4f0038_WYG_032-41b"/>
德儀範清泠風格倜儻少恥章句之學疾里塾庸師猶<lb/>
寇仇人無識其故者泊壯以任俠聞語世事則哆口張<lb/>
眉遇節義則掀髯抵掌以魯朱家劇孟為不屑道如古<lb/>
之李元禮張乖厓陳同甫輩公獨心慕其為人崇禎已<lb/>
卯山東大比公知天下將亂言時務如晁賈以為如是<lb/>
則治否必敗有司咋舌烏程方大猷知州事聞公名式<lb/>
廬請見公辟之大猷贈詩有却笑當年宰武城澹臺尚<lb/>
有公庭蹀之句間再請一見大竒之公痛陳民生利病<lb/>
<pb n="KR4f0038_WYG_032-42a"/>
時政得失旁及隂陽躔次禮樂兵刑封建疆理諸説大<lb/>
猷拜受教段干木之闔門塞竇不見諸侯王景略之捫<lb/>
蝨長談總闗治亂以此連類公之謂乎甲申李自成陷<lb/>
京師置賊黨防禦使閻杰州牧吳徵文來德公流涕曰<lb/>
主亡天下亂讐可復也與州人李嗣晟謀誅之李云當<lb/>
告諸薦紳先生公曰薦紳先生難言之彼慮事熟匄萬<lb/>
全也狐疑敗矣公仗劍往衆踊其後遇盧御史世㴶云<lb/>
于思曷維其來公弗顧徵文坐聽事堂遙望于思走踰<lb/>
<pb n="KR4f0038_WYG_032-42b"/>
半垣拔角脱距遂磔裂之併執杰誅焉衆目眩良久欲<lb/>
散歸公曰賊踞京師散將安往女張女弓女皷女皷帥<lb/>
衆而北所在收兵與江表連和殺賊雪恥嗚呼筑聲水<lb/>
咽士之一去不還島上峯青客之五百空死方之于公<lb/>
徒増欸惜㑹<lb/>
世祖章皇帝入闗乃上所收印綬而大猷來為巡撫都<lb/>
御史徵貢於鄉當國者欲官之不受歸公自此隠矣知<lb/>
州某徵文甥也誅徵文時匿僧舍免後成進士來知州<lb/>
<pb n="KR4f0038_WYG_032-43a"/>
事思得公而甘心焉誣以私藏兵器叱曰女喜殺官乎<lb/>
曰誅賊耳長者在前叱何為也徑拂袖出卒無以害公<lb/>
治産如范蠡之治越管子之治齊家隆隆起渭南千畆<lb/>
之竹却懼滿盈池陽二頃之田毎思止足教子孫則本<lb/>
之鄒魯曰福之種者讀書儉樸人否必豪侈不事詩書<lb/>
者也公優逰里閈垂十年與年七十以上者十人結為<lb/>
稀社黃髪危齒竹杖褐衣釃酒長吟之下各述隆萬間<lb/>
一事以戒後人公之行誼庶幾石隠丈人之流乎嗟乎<lb/>
<pb n="KR4f0038_WYG_032-43b"/>
丈夫遭世多故幹濟綦難欲以明大義仗大節鮮不淟<lb/>
涊顧慮者當明懐愍之季土崩瓦解雨怪風盲麥秀堪<lb/>
悲黍離興嘆孫恩移斗柄於北陲盆子假漢宗於南服<lb/>
一綫長河止衣帶水耳羊斟忽來殘民作牧思明煽焰<lb/>
大勢燎原維桑與梓言之傷已公掲袂奮起倒㦸長號<lb/>
效博浪之砰擊倡魯人之髽祭縱異程嬰之匿趙兒差<lb/>
侔荀罃之逆周子迨夫降旗一片早出石頭䕫峽三軍<lb/>
悉平蕭銑自是而<lb/>
<pb n="KR4f0038_WYG_032-44a"/>
國家事定德土以安公誠天下之偉人也公澡身浴德<lb/>
逰藝依仁汝南令望扶風長者平日不以一毫挫於人<lb/>
亦不以豪氣陵世人多喜親之入其户布被藜床桑杯<lb/>
石鼎諸葛亮有彈琴之宅王仲宣有讀書之樓從容安<lb/>
危之機保此令名舒卷風雲之際何須貴仕吁嚱公之<lb/>
歿數年矣前輩典型無復覩矣悠悠再數年有心世道<lb/>
之士欲訪公之軼事州人亦罕有言之者余之文與銘<lb/>
在讀之反覆䀌傷弔北邙而太息也夀<hi>缺</hi>　葬於小<lb/>
<pb n="KR4f0038_WYG_032-44b"/>
鍋市之祖阡鐘沈德水聲出風雲劍沒豐城氣存牛斗<lb/>
銘曰<lb/>
嗚呼九原不可作兮巫咸大招公朅來髙冠岌岌長佩<lb/>
陸離盱目皤腹而䯱䰄朝太乙以為侣兮夕雲中湘君<lb/>
乎追陪嗟逰水之莫挽兮𣺌余小子一日而腸九迴泰<lb/>
山農人寳拳石笑終南之阜宿兮河濵漁父掬勺水目<lb/>
洞庭之波頽繄香山之九老兮思公之德又挺拔磊落<lb/>
之雄才公盍駕赤虬辭天閽以好修姱節三湔三釁乎<lb/>
<pb n="KR4f0038_WYG_032-45a"/>
齷齪塵壒之士而罹此刼灰閼逢涒灘之冓閔兮䝟貐<lb/>
檮杌狼虓豺公掉臂大呼賈勇登陴兮橫戈躍馬而藉<lb/>
跆公之往事小子竹馬之年所習聞兮老夫其髦矣猶<lb/>
且悼周傷郢而迸哀徵柱下之遺編兮中心若抽以低<lb/>
回行日車於虞淵兮奠罇斚之雲雷墳髙於雉兮長河<lb/>
之厓<lb/>
　　　誥封夫人先室馬氏墓銘<lb/>
嗚呼夫人行略前有言矣一爾過隟永歸長夜痛未掃<lb/>
<pb n="KR4f0038_WYG_032-45b"/>
地而祠之光霛翳然埋名古逺嵗在涂月泉臺告期兒<lb/>
輩匄余搦管磬折為文章以傳䝉齋烏足以言文章也<lb/>
比于儕侣一不及人逰鴻夕吟孤鶴寒嘯追傷<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>轍莫<lb/>
已于言嗚呼陽谷邨之南原土赭不㯺岈如奫如介丘<lb/>
厜㕒徒駭澩灂其夫人之北邙乎筮易之坤曰安貞吉<lb/>
藏以竁石鋟以銘辭昔人云雖陵堙海竭文章不死馬<lb/>
鬛一封天垂三微之露雛枀千本佛開四照之花言之<lb/>
䪥陋夫人鑒焉謹銘<lb/>
<pb n="KR4f0038_WYG_032-46a"/>
百里奚歌扊扅長貧賤黔婁妻五噫聲舂廡下千載傳<lb/>
其人者古伉儷有遺風余夫婦磨蝎宫嗟夫人扶風胄<lb/>
下嫁余□箕帚五十年堂上歡以孝稱無間言余少日<lb/>
閔凶遘貧鬼訶外蛇鬭豕人立鴟晝啼隂風黒委涂泥<lb/>
嗟夫人揮涕淚首飛蓬理中饋毷氉場顦顇歸夫人賢<lb/>
肯下機䆋月白□草緑楚黔地何僕僕嗟夫人前致辭<lb/>
楊樸妻老頭皮厭次城燕山道歸去來子偕老翠微西<lb/>
馬首東大荒落䨮戎戎夕景斜崦嵫短翻日車不復轉<lb/>
<pb n="KR4f0038_WYG_032-46b"/>
雲一色天四垂築敦丘蒿里悲潘岳詩鐙下讀哭夫人<lb/>
還自哭人間世夀幾何學長生理則那笠在背衣至骭<lb/>
種胡麻空<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>嘆磨豐碑駕文貍陽谷村颺霛旗夫人城<lb/>
年月紀後子孫<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>于此夫人生于丙子五月二十七日<lb/>
申時卒于辛巳十一月初五日未時春秋六十有六初<lb/>
遇<lb/>
覃恩封孺人疊封宜人再封恭人疊封夫人子五人女<lb/>
三人孫六人孫女四人曽孫二人曽孫女三人康熈四<lb/>
<pb n="KR4f0038_WYG_032-47a"/>
十二年癸未十二月初十日酉時葬<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0038_WYG_032-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古歡堂集巻三十二<lb/>
</p>
<p>
</p>
  </div>
</body>
</text>
</TEI>
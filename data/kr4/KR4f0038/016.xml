<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古歡堂集卷十六</head>
    <p>
<pb n="KR4f0038_WYG_016-1a"/>
欽定四庫全書<lb/>
　古歡堂集卷十六　　　　户部侍郎田雯撰<lb/>
　　雜著<lb/>
　　　論詩<lb/>
讀卜商毛詩序知古今来文章之大莫善於詩<lb/>
鼔吹曲辭謌謠雜體五色相宣八音協暢詩家所必采<lb/>
也四言自曹氏父子王仲宣陸士衡諸人後唯陶公最<lb/>
髙停雲榮木等篇殆突過建安劉後村之言當矣<lb/>
<pb n="KR4f0038_WYG_016-1b"/>
學詩者言漢魏六朝四唐兩宋諸家何不直學三百篇<lb/>
二南含蓄無盡豳風景在目前衛風碩人秦風小戎束<lb/>
山零雨用意婉厚妙不容説今之作詩者皆可神明變<lb/>
化而學之他如鹿鳴鳷弁之宴好黍離有蓷之哀傷氓<lb/>
蚩晨風之悔歎蟋蟀山樞之感慨柏舟終風之憤懣枤<lb/>
杜葛藟之憫恤葛屨祈父之譏訕黄鳥二子之痛悼小<lb/>
弁何人斯之怨誹小宛雞鳴之戒惕大東何草不黄之<lb/>
困廹巷伯鶉奔之惡惡木𤓰采葛之情念雄雉伯兮之<lb/>
<pb n="KR4f0038_WYG_016-2a"/>
思懐北山陟岵之行役伐檀考槃之素志常棣蓼莪之<lb/>
大義皆可學也昔人謂繁欽定情本之鄭衛生年不滿<lb/>
百出自唐風王粲從軍得之二雅張衡同聲亦合關睢<lb/>
是也<lb/>
大雅三頌與典謨訓誥無異而詩人宛轉之致風人温<lb/>
厚之辭所謂情動於中嗟歎之不足而咏歌之者則具<lb/>
於國風小雅潛玩長吟衆妙畢出<lb/>
或謂三百不可學以四言故也維以不永懐誰謂雀無<lb/>
<pb n="KR4f0038_WYG_016-2b"/>
角非五言乎胡取禾三百㕓兮維昔之富不如時非七<lb/>
言乎<lb/>
桑中溱洧紫陽以為淫風即曰淫風聖人亦不刪而存<lb/>
之夫鳳凰和鳴中於律吕是謂希世之音則葛覃卷耳<lb/>
非乎其他圎轉清謡令聞之者足以戒雖欲不存不可<lb/>
得也<lb/>
昔人論三百篇蜉蝣鴇羽不如騶虞鵲巢民勞板蕩不<lb/>
如卷阿旱麓閟宫之章清廟之什不可與兎罝之野人<lb/>
<pb n="KR4f0038_WYG_016-3a"/>
采蘩之婦女同日而語嗟乎拘墟之見未免為匡稚圭<lb/>
所軒渠矣<lb/>
選體可學乎學之者如優孟學叔敖衣冠笑貌儼然似<lb/>
也然不可謂真叔敖也善學者須變一格如昌黎義山<lb/>
東坡山谷劒南之學杜則湘靈之於帝妃洛神之於甄<lb/>
后形體不具神理無二矣不然選體何易學也<lb/>
青蓮善用古樂府昔人曽言之如烏啼白門柳三朝見<lb/>
黄牛又春風復無情吹我夢魂散皆自古樂府來如李<lb/>
<pb n="KR4f0038_WYG_016-3b"/>
光弼將郭子儀軍旌旗改色又如禪僧拈佛祖語信口<lb/>
無非妙諦世謂鮑照白紵辭陰鏗桺色梨花語白亦用<lb/>
之杜甫云俊逸鮑叅軍又云重與細論文又云李侯有<lb/>
佳句徃徃似陰鏗皆甫譏白亦臆度之辭也<lb/>
詩中音釋字義考訂最難元人有云鄅子藉稻博古者<lb/>
猶莫詰於瑯琊字不題糕能詩者㦯未稽乎<graphic n="KR2047" url="https://raw.githubusercontent.com/kanripo/KR-Gaiji/master/images/KR2047.png" mimeType="image/png"/>餌若龍<lb/>
斷本如字而或切為丁貫夏屋本食俎而或用為巨室<lb/>
至於麞璋蟛蜞金根之類莫能殫述陶云讀書不求甚<lb/>
<pb n="KR4f0038_WYG_016-4a"/>
解杜云讀書難字過未可易言也<lb/>
竒字亦前人所常用而於古體最宜不知者誦以為怪<lb/>
嗟夫詩文固不必怪也然班馬等賦所以使人嵬眼澒<lb/>
耳者政由時出竒字以襯復之方今文章尚古吾黨之<lb/>
士獨不欲訪子雲之亭而熏班馬之香歟<lb/>
昔人評詩云魏武帝如幽燕老將氣韻沉雄曹子建如<lb/>
三河少年風流自賞鮑明逺如饑鷹獨出竒矯無前謝<lb/>
康樂如東海揚帆風日流麗陶彭澤如絳雲在霄舒卷<lb/>
<pb n="KR4f0038_WYG_016-4b"/>
自如又元虞集曰楊仲𢎞如百戰健兒范徳機如唐臨<lb/>
晉帖掲曼碩如三日新婦自比漢庭老吏曼碩謂徳機<lb/>
如秋空行雲晴雷卷雨縱横變化出入無眹又如空山<lb/>
道者辟穀學仙瘦骨崚嶒神氣自若又如豪鷹掠野獨<lb/>
鶴呌羣四顧無人一碧萬里東坡評書法云永禪師體<lb/>
兼衆妙精能之至乃造平淡如觀陶彭澤詩初若散緩<lb/>
不收反復不已乃識其竒趨顔魯公雄秀特出一變古<lb/>
法如杜子美格力天縱奄有漢魏晉宋以來風味後之<lb/>
<pb n="KR4f0038_WYG_016-5a"/>
作者殆難復措手皆得比喻之妙<lb/>
興觀羣怨詩人之性情然耳多識鳥獸草木之名乃言<lb/>
學問陸璣之疏稽含之狀陶𢎞景段成式陸佃羅願邢<lb/>
昺諸人所撰著皆從多識句來今之學詩者何讀爾雅<lb/>
未熟也<lb/>
滄溟云詩自唐已後不必立樂府名色此論亦當青蓮<lb/>
集中樂府纍纍如貫珠矣少陵則不作哀江頭哀王孫<lb/>
前後出塞石壕吏垂老别等篇東阿筆麈云樂府之變<lb/>
<pb n="KR4f0038_WYG_016-5b"/>
其實皆古詩也李西涯以論事作樂府别闢新調<lb/>
自蘇李以來古之詩人各有匹耦然李杜並稱其境大<lb/>
異王孟則同矣皮陸又同矣韋柳又同矣劉許又同矣<lb/>
此外顔不及鮑陰不及何沈不及宋元不及白島不及<lb/>
郊而匹耦之最竒者盧仝馬異也<lb/>
讀郊島皮陸詩如逢幽花異酒别有賞心<lb/>
少陵秋興八首青蓮清平調三章膾炙千古矣余三十<lb/>
年來讀之愈知其未易到<lb/>
<pb n="KR4f0038_WYG_016-6a"/>
玉溪生詩中之聖白樂天晩年極嗜之云我死當為爾<lb/>
子足矣義山生子遂以白老名之古人之樂善如此<lb/>
古來論詩者子美戲為六絶句義山漫成五章東坡次<lb/>
韻孔毅父五首又讀孟郊詩二首遺山漢謠魏什云云<lb/>
三十首又濟南雜詩十首議論闡發皆有妙理<lb/>
選詩有昭明選體徐陵新詠鍾嶸詩品唐人選唐詩迨<lb/>
夫半山老人唐百家詩選曾端伯選宋詩元裕之選中<lb/>
州集以及詩統正聲品彚唐音紛紛四出不一其義<lb/>
<pb n="KR4f0038_WYG_016-6b"/>
今之談風雅者率分唐宋而二之不知唐之杜韓海内<lb/>
俎豆之矣宋梅歐王蘇黄陸諸家亦無不登少陵之堂<lb/>
入昌黎之室惟其生於宋也南轅以後競趨道學遂以<lb/>
村究語入四聲去風人之㫖實逺况程邵以下誠齋一<lb/>
出腐俗已甚而學者一槩呰窳牴牾之其殆啜狂泉而<lb/>
病啽囈也耶<lb/>
　<lb/>
　古歡堂集巻十六<lb/>
</p>
<p>
</p>
  </div>
</body>
</text>
</TEI>
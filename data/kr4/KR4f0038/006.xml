<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古歡堂集巻六</head>
    <p>
<pb n="KR4f0038_WYG_006-1a"/>
欽定四庫全書<lb/>
　古歡堂集巻六　　　　　戸部侍郎田雯撰<lb/>
　　七言古詩<lb/>
　　　移居詩<lb/>
東野家具少于車學打僧包何為家一捆亂書十瓦鉢<lb/>
奚奴負走如犇麚小巷偪塞通破寺鄰人指說來官衙<lb/>
自操箕帚埽土銼糊窗吹紙西風斜雨淋屋塌堆瓦礫<lb/>
牆脚殘立山薑花日暮天寒騐霜信匝飛秃樹啼老鴉<lb/>
<pb n="KR4f0038_WYG_006-1b"/>
短檠無油月相照二更三更城鼓撾魚目鰥鰥瞠不睡<lb/>
直從萬古尋羲媧<lb/>
　水部田綸霞先生畫省望郎金閨貴客門高京兆風<lb/>
　流題柱之才班簉虞衡瀟灑含香之彦風檣陣馬詩<lb/>
　追韓愈之恢奇鐵畫銀鈎字笑羲之之姿媚東華休<lb/>
　沐之暇庭鮮雜賔西曹退食之餘門多好事然而一<lb/>
　官落落竟無百花潭上之莊八口搖搖何來萬里橋<lb/>
　邊之宅相逢詹尹惟話卜居不遇伯通誰為賃廡鹽<lb/>
<pb n="KR4f0038_WYG_006-2a"/>
　瓻醬瓿頻戛觸於宣武街前豚柵雞棲幾轉徙於崇<lb/>
　文門外毎因賖酒慣惱隣翁只為擔書恒吁老僕此<lb/>
　烏飛三匝先生既自起而嘲鷦借一枝衆客亦同聲<lb/>
　以賦也僕有狂言聊為善謔莫因數溷便掩柴荆縱<lb/>
　使三遷寧迷巷曲但得半弓隙地亟令阿段以栽花<lb/>
　矧逢九月涼秋須遣長鬚為種秫君其無怒僕尚能<lb/>
　來倘詢醵進請㸔和韻之詩若論為歡且出售文之<lb/>
　直聊題數語並示同遊　陳維崧<lb/>
<pb n="KR4f0038_WYG_006-2b"/>
　田郎詩格如雪車昨來新句傳移家夢向漪亭坐秋<lb/>
　水篬筤萬箇眠<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>麚冬官事少蹋壁臥日未卓午先<lb/>
　放衙殘書滿前自穿穴紛如雁字風中斜未少沈范<lb/>
　相賞識風亭月觀吟梅花廬如蝸牛足搖膝畢逋愛<lb/>
　伴城頭鴉鷙鳥累百詎比數蹀𨄌聊試終參撾牽蘿<lb/>
　補屋絶代子愼莫無匹悲㚿媧　王士禎<lb/>
　載書何必三十車牽船住岸今為家才雄官冷躭坐<lb/>
　嘯身隨鵷鷺心麏麚避喧狹巷僦茅屋虛檐煖處安<lb/>
<pb n="KR4f0038_WYG_006-3a"/>
　蜂衙藥臼茶鐺足位置天然曲几容橫斜犢鼻偏嗤<lb/>
　南阮富俸錢少買東籬花牆短逺山見秋色那無深<lb/>
　柳堪藏鴉滑稽暫爾金門隱佯狂羞作漁陽撾幾輩<lb/>
　朋來競高唱不妨鼓瑟驅靈媧　施閏章<lb/>
　東隣跛象牽雙車西隣官冷頻移家門外草深藏鬼<lb/>
　火牆頭雨壞窺山麚六鰲贔屭工破碎問誰蓬户誰<lb/>
　高衙老屋巋然良不惡疎籬一任風吹斜有時舴艋<lb/>
　送白墮可無吟眺酬黄花㸃綴長空景幽細晩紅天<lb/>
<pb n="KR4f0038_WYG_006-3b"/>
　色三兩鴉拍張暫學鸜鵒舞夔牛霜重還操撾久欲<lb/>
　從君徵僻事圓葢果否勞女媧　曹貞吉<lb/>
　曉碾霜屑推苯車先生借地今何家街西繚垣乍墁<lb/>
　堊隣人稍聚如<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>麚又聞寒榮好慈竹兩行疎柳同<lb/>
　排衙窗壁氷油裹藤角勁風錯迕廻帷斜指麾局室<lb/>
　設麑几别置土簣藏松花香緘綵<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>足鉛槧秦皮墨<lb/>
　蹟青於鴉官閣有時召詩客斫鮮擊鼔周摻撾投我<lb/>
　佳吟發逸響五十絙瑟搊靈媧　林堯英<lb/>
<pb n="KR4f0038_WYG_006-4a"/>
　田郎改築懸櫟車索綯葺菼同山家南榮兩廂立短<lb/>
　柵萍可飼鶴莎飼麚借問何以得幽曠水曹無事休<lb/>
　朝衙西望香山隔牆角千尖萬尖雲袂斜遂摹清景<lb/>
　寄寒竹破眼艶艶叢節花君才十倍頗驚衆坐飛虎<lb/>
　僕揮青鴉我如江鼓久喑啞手無蜀木寧堪撾讀君<lb/>
　新詩鍊山骨直窮天巧追皇媧　又<lb/>
　地軸忽脫搖天車天街十家頹九家黑雲撲地路人<lb/>
　竄彷彿獵火驚麏麚布帷毳帳爭露宿縱橫蓆舍誇<lb/>
<pb n="KR4f0038_WYG_006-4b"/>
　官衙田郎骨鯁擬壁立老屋亦逐西風斜卓錐容膝<lb/>
　那易得相尋絶類優曇花朝來賃廡遘精室笑聲啞<lb/>
　啞驕啼鴉小奚負書𨽻負甕鼓勇不待相鞭撾便可<lb/>
　布席召白墮不煩調瑟呼靈媧　汪楫<lb/>
　牛腰書巻堆驢車壯觀那似貧人家卜居何苦入深<lb/>
　巷潛藏幽僻如麏麚掃堦不許蟻行垤開軒正見蜂<lb/>
　排衙木魚粥鼓沸僧舍幡幢隱約隨風斜布囊早糴<lb/>
　太倉米膽瓶閒挿東籬花篝燈熒熒照無寐攤書夜<lb/>
<pb n="KR4f0038_WYG_006-5a"/>
　讀驚棲鴉昔人行事不稱意便舉如意空中撾躭心<lb/>
　古淡亦可笑娯神何處尋靈媧　曹禾<lb/>
　京兆有書充幾車口嗜異味如子家橫身藝苑肆遊<lb/>
　獵怒驅快馬追麏麚冬官邇來罷營建日色未午先<lb/>
　放衙新移小屋在深巷窗户且免東西斜手齊亂帙<lb/>
　但高枕屋角艶艶東籬花囘憶溟渤巨鼇動一舟掀<lb/>
　簸隨神鴉即今將身出逆浪安穩儼聽囘帆撾且買<lb/>
　雉兎試一割燎毛燔肉追羲媧　汪懋麟<lb/>
<pb n="KR4f0038_WYG_006-5b"/>
　斑斑蘭蘭薄苯車西曹老子新搬家忽逢柴車塞衢<lb/>
　術萬牛蹙踏喧驚麚城門且開詄蕩蕩怪底偪側踰<lb/>
　彭衙竹爐瓦銚響戛觸亂書破硯堆欹斜葛洪移居<lb/>
　絶類此那得水部官梅花若將此景上圖畵只少鮑<lb/>
　姑雙髻鴉先生大笑復何恨我狂尚慣漁陽撾秪愁<lb/>
　秋雨井又塌補天但願煩女媧　陳維崧<lb/>
　道南道北書一車田郎與我齊移家月俸雖分五斗<lb/>
　米相呼野性同麏麚濁醪盈盃注淶水煖湯濯足歌<lb/>
<pb n="KR4f0038_WYG_006-6a"/>
　彭衙風簾無額星炯碎短牆縱葺仍夭斜窗前喜有<lb/>
　兩棗樹凝想滿眼他時花誦子山薑詩句爽有若暝<lb/>
　坐翻金鴉盤空硬語和未穩月黑漏鼓鼕鼕撾布衾<lb/>
　不睡我亦爾牽牛獨處嗤㚿媧　朱彞尊<lb/>
　　　九日同其年升六舟次蛟門石林集黑龍潭和韻<lb/>
黄桑白楊響不歇老龍貪睡寒湫没撰杖登高俱半醉<lb/>
那惜青鞵與布韤詼排佳客非孤斟撐拄枯腸飽糠覈<lb/>
諸公食豕如食人嫌我避俗佀避蠍枳櫪一徑到古寺<lb/>
<pb n="KR4f0038_WYG_006-6b"/>
青紅兩壁閃靈闕頳虬山精<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>鈴旗訶殿神官擁鬼卒<lb/>
髙臺行酒乆狼藉狐䑕晝出攫肴核烏鴉在樹蝙蝠飛<lb/>
西山叠髻蒼鷹搰野曠不慮搖地軸夜清豈憂見天孛<lb/>
乞兒綽板比伶唱廟巫鶡冠學官謁薄寒可畏借一裘<lb/>
寛杯難數辭百罰撞鐘吹螺聞城南瓦雀格磔朔風發街<lb/>
泥没骭天昏黑不歸途有闗柝訐秋水葦花自颯爽晩山夕<lb/>
舂太超忽欲向澄潭照鬂髭迥㸔戍樓臿㦸鉞牋寄爾龍秋雨多<lb/>
且抱頷珠伏其窟風氏小園探怪松糾纒鐵幹地十笏<lb/>
<pb n="KR4f0038_WYG_006-7a"/>
　　　　西隣棗樹<lb/>
西隣棗樹搖露梢寒宵戛觸如吹筊過牆乾葉不脛走<lb/>
亂投屋上三重茅前月纂纂垂朱實大似橘柚新擘包<lb/>
誰遣兒童酸打盡風吹喬棘空枝交忽憶鄉園此時節篾<lb/>
籃無數來村郊木奴千頭那足數雜以棃栗兼𤓰爮冬官<lb/>
嚼噉不稱意日飽籠餅槃無巢霜威折綿北地冷夕蟲動股<lb/>
鳴堂㘭憔悴幾嗟漢南樹涼暑思煎粘日膠傍檐烏尾向人<lb/>
掉入夜桞癭連牀敲隔屋聽者三歎息如此長夜何呶呶<lb/>
<pb n="KR4f0038_WYG_006-7b"/>
　　　正月<lb/>
正月無日無風霾沙黄霧黑連書齋閉户搖膝䝉被臥耳根寒<lb/>
熱如疴痎撐腸半飽太倉米埀涎愁過新豐街長鬚倚檐燒土<lb/>
銼老槐纒榦當空堦凌晨退食來城闕大官呵殿肩相排笑㸔<lb/>
面上滿塵土朱鉛塗抺疑優俳衆鬼揶揄爭道路羣兒滑稽多<lb/>
詼諧腐儒迂拙不解事杞憂兀坐鮮好懷縱横巻帙堆几案彊取萬<lb/>
古為同儕祲祥取騐五行志或云乾封農事乖如此春信非宜有連<lb/>
年馬槊紛楚淮安得好雨知時節原隰草木霑根荄雛鸎乳燕<lb/>
<pb n="KR4f0038_WYG_006-8a"/>
二三月摒擋布襪兼青鞵藍尾一缻出城去香山澗曲桑乾涯<lb/>
　　　題周生臨黄庭巻後<lb/>
我昔曽摹官奴帖來禽墨本臨邑傳十指如椎筆如杵<lb/>
有鬼苦踞秋毫顛扇面屏幛浪塗抺家雞野鶩紛來前<lb/>
人嗜我書忘其醜好色豈必傾城妍龍鍾字勢同瘠竹<lb/>
手腕僵勁非昔年閉門客謝管城子雞毛不費三銅錢<lb/>
氷簟藤牀伸脚臥老研乆作支頭甎周生墨妙師逸<lb/>
少青鴉撝就黄庭篇麥光大紙長十幅吳蠶宻楷風<lb/>
<pb n="KR4f0038_WYG_006-8b"/>
雷纒臨池絶技有如此摩挲三日思飛鶱我觀君書痛<lb/>
自改韤材攫取非無權石底老蟆决不可從今三釁仍<lb/>
三湔<lb/>
　　　贈任希庵侍御<lb/>
任子鍵户停朝叅食書穿穴同白蟫僦屋半破在委巷<lb/>
竹罌石銚花叢龕拭几掩映北榮竹開軒吐納西山嵐<lb/>
屏跡蕭閒守㣲尚臨池衆妙從幽探上下晉唐厯千載<lb/>
鍾傅右軍褚河南陳倉金石購古帖硬黄薤本何耽耽<lb/>
<pb n="KR4f0038_WYG_006-9a"/>
澄心堂紙廷珪墨案上狼籍心饞貪漏痕蠆尾折釵股<lb/>
解衣磅礴風雨酣須臾楷法變一格數行縝細如春蠶<lb/>
馬陵夜黑飛萬弩天女屋角投優曇何論臣法二王法<lb/>
但有第一無第三馮陵大呌更奇絶牀脚黕瀋餘雙甔<lb/>
郊寒島痩我可厭鸞飄鳯泊君何慚摒擋過從較腕力<lb/>
苦乏健穎如長錟只合快雪時晴夕拚傾斗酒來擘柑<lb/>
　　　丹陽津亭觀延陵墓碑歌<lb/>
曲阿之西勾曲東江波層叠飛江鴻長年三老老解事<lb/>
<pb n="KR4f0038_WYG_006-9b"/>
艤船上岸來匆匆延陵墓碑在蒲葦犖确埋没泥甃中<lb/>
上鋟兩行岣嶁字下揷千尺蛟龍宫摩挲箝口但拱立<lb/>
異物呵䕶神鬼攻定哀年代獲麟筆突兀片石撐青空<lb/>
軒頡氷斯那足數人間萬碣齊發䝉大厯十載殷氏手<lb/>
摹搨硬本何其工糢糊瘢胝脫鷇㝅縱橫錯落纒蜺虹<lb/>
㸃竄微詞季札死考徵僻事方朔窮採藥掘薇厥徳譲<lb/>
子臧大義摩蒼穹後之作者龍門史世家列傳將無同<lb/>
負鼇盤螭不飛去河崖崩壞斜陽紅打鼓開船行數里<lb/>
<pb n="KR4f0038_WYG_006-10a"/>
犇牛酒店如新豐鴨嘴篷牕濕細雨鳶村石屋搖秋風<lb/>
不眠夜以指畫被渾茫莫記頭冬烘<lb/>
　　　登采石磯太白樓觀蕭尺木畫壁歌<lb/>
太白樓上江風寒采石磯下波連山長康不作僧繇死<lb/>
何人攫弄秋毫端力挽萬牛嘯兩虎袒衣䟦扈青㝠間<lb/>
四壁四山㧞地起直從十指生烟巒峩睂匡廬兩對峙<lb/>
西華東岱同躋攀巨靈夸娥日月走坤位乾竇神鬼盤<lb/>
屋角雷雨勢飛動牆根澗壑聲潺湲牛渚白紵如蟻蛭<lb/>
<pb n="KR4f0038_WYG_006-10b"/>
天光破碎滄溟寛藍陳蕭惲稱大手前追董巨凌荆關<lb/>
尺木老人更奇絶身駕大海騎虬鸞秋來放眼忘遠涉<lb/>
慿陵萬里開心顏寺徑濛濛松杉雨蘆花漠漠黿鼉灘<lb/>
顧盼無人相娯賞高呼波底青蓮還<lb/>
　　　皖城西拜山谷老人墓<hi>試士</hi>
長風沙口木葉黃大江遶郭流湯湯三橋坂北紅鶴砦<lb/>
涪翁墓在灊山岡松枳蓊薈路犖确埜烟漠漠狐狸藏<lb/>
摩圍老子洪都住溪園十畝雙井塘何年遊皖遂不返<lb/>
<pb n="KR4f0038_WYG_006-11a"/>
石牛精舍來儴佯司空天柱紛在眼羅隱元放羣相將<lb/>
追昔黨禍遘章蔡宜州儋耳同心傷幾欲買田清潁尾<lb/>
風壚煑茗西湖㫄蘇門詞傑晁秦輩斑斑熊豹非尋常<lb/>
公才乃如大國楚曹鄶淺陋難頡頏我來思識古人面<lb/>
寒颷吹下芙蓉裳吟魂剪紙招不出四山雲氣空茫茫<lb/>
秋林紅壓千頭橘江船白跳八尺鰉酹酒再拜日已夕<lb/>
秋風突兀摩青蒼<lb/>
　　　濠梁古寺謌<lb/>
<pb n="KR4f0038_WYG_006-11b"/>
濠梁古寺城北隅楊花李花三五株殿瓦昔耶啄鳥雀<lb/>
牆陰叢棘奔鼪鼯一僧頭白老宫監當門拄杖隨兩雛<lb/>
開元天寶縱談柄偏袒右肩如操觚堂上颯颯毛髪動<lb/>
風雷㧞地神鬼呼面頰七十二黑子紅羅衣下青珊瑚<lb/>
云是滁陽舊遺像鐵冠指說常人殊王者不死今已死<lb/>
千載英雄悲寄奴二百七十餘年事嬴顚劉蹶長嗟吁<lb/>
江淮楚泗皆戰地鍾山虎踞稱留都再傳靖難戎馬作<lb/>
金川之役胡為乎洪熙宣徳實令主西漢文景言非誣<lb/>
<pb n="KR4f0038_WYG_006-12a"/>
二正徼倖國未䘮世廟神廟無良圖自熹至懷勢莫捄<lb/>
社稷遂不延斯須大事輕擲閹寺手王汪劉魏刑餘徒<lb/>
奪門議禮總多事三案藤葛何其愚高煦宸濠不足怪<lb/>
强燕自昔貽規模孰謂東林無君子激成黨禍眞腐儒<lb/>
我觀遺像增太息陳跡慿弔行春蕪勝國史材豈易得<lb/>
今之作者誰董狐倒埀馬撾上馬去落花撲地沾泥途<lb/>
一路風吹袷衣冷夕舂在樹鳴畢逋<lb/>
　　　題顏修來小照<lb/>
<pb n="KR4f0038_WYG_006-12b"/>
嶔崎磊落顔司勲我曹十子子不羣子才上上我下下<lb/>
千夫握齪徒紛紛葉林汪王宋曹謝衆妙固無蕕與薰<lb/>
鐘鏞不作瓦缶響彈壓百怪須雄文子詩富强似晉楚<lb/>
邾莒割據難平分巧匠山骨駕韓愈搖筆白練追羊欣<lb/>
誰為寫圖坐怪石黑髭紅頰如微醺大腹便便脫巾韈<lb/>
溪聲湍激耳有聞松樹鐵皮秃其頂犖确山路通江濆<lb/>
鬅鬠奴子抱琴立蒲桃古錦盛桐君彈到履霜第二段<lb/>
起搜汲冡兼皇墳自夏徂秋秦淮岸風亭月觀花氛氲<lb/>
<pb n="KR4f0038_WYG_006-13a"/>
杜牧癡狂愛小妓人家席上呼紫雲翻怪此圖太寂寞<lb/>
何不並繪雙紅裠我返句曲只百里茅岡起伏隨斜曛<lb/>
短衣快馬獵雉兎鞲鷹在臂重十斤箕帚官廨待晨夕<lb/>
燎毛燔肉烹青芹年來行役江南北鬢鬚衰白勞骨筋<lb/>
京口渡船一相送三山經眼心殷勤子入春明直嵗杪<lb/>
郊廟金薤天葩芬寄語數子各努力詞塲䟦扈同張軍<lb/>
<hi>彈壓百怪用廬陵句</hi>
　　　敺瘧<lb/>
<pb n="KR4f0038_WYG_006-13b"/>
昌黎作譴瘧鬼詩輷輘贈瘧以好辭我今敺瘧須蚤避<lb/>
不則重譴休嗟咨句曲四山多猛虎檄牒食汝倀不饑<lb/>
茅頂神官足妖怪重加靁火輕□笞乖竜尚可割左耳<lb/>
詛符針炙黃冠兒朱亥褏槌豎毛<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>木客俛首瞑山陲<lb/>
華陽古洞箐樹宻携儕伏窟如麚羆山縣十人九人病<lb/>
揶揄寒熱難撐支寒者層氷安赤脚熱者深甑遭蒸炊<lb/>
痿癃老穉餘筋骨可憐酷虐無停時地瘠米少遘秋旱<lb/>
屠羊禱賽紛何為承<lb/>
<pb n="KR4f0038_WYG_006-14a"/>
天子命來邑土勢不容汝長恣睢脫化蒼鷹除害馬使<lb/>
者於汝斟酌之東村西塢拾瓦礫半間茅屋非淫祠圖<lb/>
畫青紅<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>光彩皂𨽻走馬陳牲犧葛洪宅傍守藥竈鬱<lb/>
岡尾後騎白龜潮州刺史毒鱷避文章感通勞毛錐語<lb/>
罷杲杲上寒日霍然枕上快衮師<hi>時兒病瘧</hi>
　　　寄龔衡圃兼示李分虎朱文盎<lb/>
分虎詞桀才不疎文盎年少非腐儒向予拄頰說蘅圃<lb/>
其人堂堂文采殊力扛斛鼎好身手大食刀飾青珊瑚<lb/>
<pb n="KR4f0038_WYG_006-14b"/>
前日見與文盎札楮尾輒及齊傖夫傖夫從來寡拘束<lb/>
鬭鷄蹴鞠形骸麤老去持節江南北牛馬奔走彊枝梧<lb/>
每思赫蹏達公子食言多矣洵非誣公子搖膝夜讀書<lb/>
玉玲瓏閣蒲牢呼此去京華好時節槐花秋雨西勾渠<lb/>
手擺雷硠盛制作文章鬱律同三都寄君紙扇字瘠竹<lb/>
氣粗語大胡為乎咄咄文盎嗜痂癖見之大笑容狂奴<lb/>
琴高山下興不孤莫愁湖上人當壚更語分虎老解事<lb/>
狂謌爛醉招吾徒<lb/>
<pb n="KR4f0038_WYG_006-15a"/>
　　　秦郵木𤓰酒歌<lb/>
江南名酒非美酒豈有大釂但小户蘭陵蜜甜惠泉酸<lb/>
麴部歡伯不足取秦郵野店木𤓰香妙理孤斟索阿姥<lb/>
老我年來躭飲趣㶑灔瓶盆鸜鵒舞油囊五斗載船行<lb/>
江蟹兩螯可敵虎杜康死去一千年更誰操觚作酒譜<lb/>
　　　鄭簠八分書謌<lb/>
我於八分素騃昧痩硬變化苦不能世有作者傖父耳<lb/>
觀其下筆如凍蠅大小二篆生一格李斯蔡邕神鬼慿<lb/>
<pb n="KR4f0038_WYG_006-15b"/>
石經失傳八分絶尚書騎省誰相仍可怪羽人王次仲<lb/>
化為大鳥如蒼鷹金陵鄭簠有異骨動腕落翮思飛騰<lb/>
光和石碑陳倉鼓㝠搜結撰無驕矜蛟龍盤挐駕程邈<lb/>
鑪錘贔屭追陽氷山䕬書屋四大字一字眞可償十繒<lb/>
千錢還買澄心紙半束更掃松江綾携歸吾廬掛素壁<lb/>
黑雲鬰勃紅霞蒸青溪五月天氣熱柳邊水閣深三層<lb/>
解官已來户常閉抱書燒藥眠曲肱得簠墨妙拭病眼<lb/>
脫巾索酒傾三升<lb/>
<pb n="KR4f0038_WYG_006-16a"/>
　　　牛首山放謌<lb/>
老犍骨瘦不服箱小犢肉肥如虎强叢首曳尾日觝觸<lb/>
兩角對列森開張商颷館接段石岡鞭箠不動勢莫當<lb/>
老聃騎去數千載庖丁善解來何方戴嵩畵此神揚揚<lb/>
紛紛大小成低昻我觀兹牛住二日天闕放眼窮八荒<lb/>
還思棄彼衆觳<graphic n="KR1100" url="https://raw.githubusercontent.com/kanripo/KR-Gaiji/master/images/KR1100.png" mimeType="image/png"/>慿風跨鶴摩青蒼<lb/>
　　　鷄鳴山古寺謌<lb/>
鷄鳴山寺鄰清涼浮圖三層殿四廂剝蝕破壁蝙蝠大<lb/>
<pb n="KR4f0038_WYG_006-16b"/>
檀欒深竹狐狸藏瓦墖半欹生綠蘚豐碑巋立連石牀<lb/>
練兒英雄不可當舌文八字呼蕭郎桓和一戰東昏敗<lb/>
蓮花貼地堪悲傷暮年佞佛何為者羯磨清淨投空王<lb/>
以錢億萬贖皇帝羣臣奔走如戲塲掘尾狗子自發狂<lb/>
起自汝陰死三湘縛取老公作寺主青絲白馬來壽陽<lb/>
麵牲不復延血食酣酣烈火城中央下馬入寺弔陳跡<lb/>
江鼉吹浪天色黄沈約范雲呼不起徒叅寶誌眠禪房<lb/>
入夜講室鐘磬寂野風蕭瑟鳴枯桑<lb/>
<pb n="KR4f0038_WYG_006-17a"/>
　　　彭城曉行<lb/>
二更三更一驢鳴牀下寒蟲哀可聽門外牛鐸響不停<lb/>
小車軋軋催登程驛樓打鼓忽四更十里又聞關柝聲<lb/>
羣鷄亂呌鴉縱橫東方埀埀三五星林谷昏黑天未明<lb/>
里墟人烟是彭城長年三老來相迎撐船渡河蒲帆輕<lb/>
山口曉日銜銅鉦野店土銼長腰秔又買餦餭燒蔓菁<lb/>
馬上可笑一齊傖年年作客天涯行<lb/>
　　　朱萊孺寶劍謌<lb/>
<pb n="KR4f0038_WYG_006-17b"/>
歐冶不死薛燭生步光湛盧今復成陽作龜文陰縵理<lb/>
赤堇爐火鎔金英我友從何攫異物神鬼呵䕶蒼龍精<lb/>
一條觸手弄寒玉三尺出匣聞雷鳴上有蛾睂似太極<lb/>
中缺黍米如參橫魚腸豪曹不可服莫邪干將誰相輕<lb/>
須防躍入延津水脫手難縛掉尾鯨蘆中人被屬鏤賜<lb/>
揮涙為撫桓伊箏䝉莊說此差快意脫置擺落何崢嶸<lb/>
阿髯倜儻才無敵呌嘯不作蒼蠅聲腰間寶此胡為者<lb/>
填胸礧磈多不平索飲連酌三蕉葉避席捉鼻呼老兵<lb/>
<pb n="KR4f0038_WYG_006-18a"/>
笑我迂鈍一老鐵鋒鍔百鍊相搪撐年來化作繞指柔<lb/>
蒼浪秋鬢白數莖少小馳騁不再得只合拄頰逃村耕<lb/>
<hi>修劍拄頰見戰國䇿</hi>且割彘肩盡斗酒天曙送爾燕山行壁上呉<lb/>
鈎照顔色城樓打鼓方四更<lb/>
　　　髙植墓石謌<lb/>
屯氏河厓秋雨塌中有片石鋟文辭殘闕漫漶不易辨<lb/>
豕亥魚魯多支離曰君諱植字子建魏濟青相司徒兒<lb/>
豈是曹家瘞舊物官號封削無臨淄淘洗摩挲搜石尾<lb/>
<pb n="KR4f0038_WYG_006-18b"/>
下紀年月稱神龜拓䟦人代越千載六朝荒碣留今兹<lb/>
渤海蓚人父名肇北魏高氏從可知宣武當年寵外戚<lb/>
赫赫權勢何恣睢北海彭城遭毒手朝野側目將奚為<lb/>
一旦馬側車軸折瑶光尼寺同傷悲十八為郎有令子<lb/>
六州刺史將軍麾銘辭不識何人作或者傳信非傳疑<lb/>
瓦棺古墓埋朽骨斜陽逝水流空陂此石一落土人手<lb/>
磨鐮搗練西風吹我行臨河忽三歎河邊古冡青纍纍<lb/>
美惡是非不一轍峴首嶧陽各有碑魏收穢史簡編在<lb/>
<pb n="KR4f0038_WYG_006-19a"/>
考徵僻事方朔饑恨未讀書空涉獵不然幾使寃陳思<lb/>
　　　歎鬚<lb/>
白鬚不鑷黑鬚折晨起看鏡增傷悲白者凋枯如敗籜<lb/>
秋風不掃空垂垂黑者似漆才一寸觸手輒去無孑遺<lb/>
牋問天公此何意畣云衰白乃爾宜龍鍾今年四十九<lb/>
存其黑者將奚為譬彼皺面一村媪朱鉛塗抺形堪嗤<lb/>
縱使後生輕前輩豈媚年少偷染髭我生憾髭少且短<lb/>
數根寥落如兎葵最羡鬇鬡蝟毛磔不異脫穎囊中錐<lb/>
<pb n="KR4f0038_WYG_006-19b"/>
崔琰虬髯劉琨赤叅軍顧盼生雄姿使君彈箏非凡格<lb/>
謝安坐上誇桓伊于思于思我無分吁嗟兩手搘空頤<lb/>
畵家為我作小像黑白各半猶參差秃髩蒼顔豈福相<lb/>
紅泉綠樹非肥癡京朝大官絶妄想防人驕態逃鞭笞<lb/>
夜夢草檄上鞍馬彘肩斗酒安足辭百戰功成爵列土<lb/>
坐擁翠袖彈朱絲醒來狂噱遂不睡城樓柝響生涼颸<lb/>
如此礧磈須澆潑摒擋後車尋酒鴟養生漫假五禽戲<lb/>
避跡聊作三徑資撚鬚向天三歎息此後黑白亦聽之<lb/>
<pb n="KR4f0038_WYG_006-20a"/>
身將隱矣文焉用有人閉户歌扊扅<lb/>
　　　酒<lb/>
黃封百壺我無分黃虀百甕我不同有田二頃在西郭<lb/>
十斛秫米來村中平頭奴子得醸法斗室忽爾成新豐<lb/>
麴車軋鴉雪水白粥面浮蛆爐火紅七日起㸔糟牀注<lb/>
歡伯大手施神通桑落羊羔那足數督郵從事齊發䝉<lb/>
得此大釂豈小户封侯萬里夸英雄伯倫之婦太鄙陋<lb/>
過耳渾如牛馬風十月霜乾木葉脫天邊呌嘯飛孤鴻<lb/>
<pb n="KR4f0038_WYG_006-20b"/>
撐腸軟飽頗快意百川一吸摩青空奚奴不譲劉白墮<lb/>
老子本是王無功<lb/>
　　　題杏村讀書圖為謝員外方山<lb/>
鬲津之水流潺湲蛟龍抱珠藏黑淵兩岸杏花一萬樹<lb/>
天風破碎生春烟絲絲寒食跳珠雨片片波面臙脂錢<lb/>
土牆茅屋揷數椽謝客讀書三十年青蒲白鷗相映帶<lb/>
花鬚蝶粉日裹纒身如蠧魚穿其穴龍脣檑具牀頭懸<lb/>
何不拂袖思歸田輸我山薑窗下眠南村老人詩百篇<lb/>
<pb n="KR4f0038_WYG_006-21a"/>
與君細論長河邊今見此圖一流連為此圖者摹巨然<lb/>
　　　銅鼔歌為孫給諌樹百<lb/>
夔牛一響蚩尤空宻須答臘聲逢逢春官蒯桴載周禮<lb/>
旃檀來自于闐東花奴羯鼓未足數汝陽絹㡌揷槿紅<lb/>
誰打細腰騎屋棟宛丘坎坎陳國風可笑阿瞞置鼓吏<lb/>
漁陽裸體撾三通軒頡氷斯變蝌蚪其馬既同車既攻<lb/>
好古既少昌黎子作謌須遣東坡翁黃門何處得此鼓<lb/>
纎腰廣首冒以銅雷門靈鼉不合格雕鏤𤨏碎煩神工<lb/>
<pb n="KR4f0038_WYG_006-21b"/>
識者云是諸葛製渡瀘五月真英雄木牛流馬未存一<lb/>
偏遺兹物音鼕鼕伏波銅鼓鑄南郡亦曾有此將無同<lb/>
是否真贋不用辨無妨我輩頭冬烘萬仭芙蓉縳書屋<lb/>
但使捆載懸當中我摘銅丸扣蜀木聲聞百里和黃鐘<lb/>
歎息博物張華死考徵僻事方朔窮<lb/>
　　　元祐黨籍碑謌畣喬子靜<lb/>
嵗在淵獻秋九月我觀元祐黨籍碑灕江石壁搨墨本<lb/>
摩挱病眼前朝悲三百九人一片石異事作俑何離竒<lb/>
<pb n="KR4f0038_WYG_006-22a"/>
上書大字八分格畫沙作勢如刀錐左僕射臣蔡京筆<lb/>
載拜稽首譔此詞文徳殿門揷笏立徧頒郡國流南陲<lb/>
司馬諸人半已死禁錮羅織將奚為玩弄皇帝如木偶<lb/>
青丘九尾雄狐狸雨淋日炙不崩壊六丁雷火無停時<lb/>
龍巖老洞鑱石壁綠苔碧蘚藏蛟螭嗚呼此豈有鬼守<lb/>
五百年後長支持猺女狪奴不識字錯比岣嶁山尖垂<lb/>
盱睢口眼樵其下罽衣蠻髻猨猱馳玉鷄太史雅好古<lb/>
七星峯頂搖旌旗斷崖舊刻攫數紙抖擻歸槖我見之<lb/>
<pb n="KR4f0038_WYG_006-22b"/>
當日蜀洛分門户釁端洗刮求瘢痍膺滂牛李非一轍<lb/>
東林熹廟堪嗟咨小人假此竊國柄謬以黛粉塗嬙施<lb/>
天存此碑復何用或者當遭朱亥椎獨有書法絶可愛<lb/>
摹以玉板揮烏絲臨川文章更一讀日斜庭樹鳴寒鴟<lb/>
粤西山川多瘴癘九疑六管天一涯浯溪峴首探陳跡<lb/>
芒鞵竹杖行相隨<lb/>
　　　荅惠元龍即次來韻<lb/>
庚申之嵗見君面荷衣蕙帶烏角巾手中馬撾珊瑚赤<lb/>
<pb n="KR4f0038_WYG_006-23a"/>
袖底詩巻氷蠶紋句曲官衙太湫隘江頭兩見梅花新<lb/>
怪我持節不稱意累君寒餓東野身一時文酒盡豪傑<lb/>
吁嗟散去無一存君騎蹇驢來夏杪住此又復秋冬春<lb/>
竹竿小巷類村塢長河圍屋槐當門但有鴨豚揷木柵<lb/>
並無車馬填街塵白蟫穿穴鷄咿喔黃河萬里探崑崙<lb/>
高謌紅豆詞一闋沉酣傾瀉蒲桃樽朔風吹雪欺衣破<lb/>
寒如泉溜垂天紳衣材褥段何足道新詩冷艷排冬温<lb/>
胡荽澤蒜北食慣庖人麤醜農家貧感君淹留將二載<lb/>
<pb n="KR4f0038_WYG_006-23b"/>
論文夜半燈火分割氊投轄輙自恥不知何以娯嘉賔<lb/>
細書赫蹏寄南雁此事說與堯峯人<lb/>
　　　雪中赴濟南將行韓坡送酒以一瓶置後車詩<lb/>
　　　　以謝之<lb/>
秃尾雙驢牽一車兩日二百四十里冐絮裘茸不敵寒<lb/>
霜林日暮朔風起鴟<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>滿注麴米春鵝兒殻破試入脣<lb/>
君酒何殊東野炭煖得曲身成直身<hi>孟東野謝友人送炭詩有直身之語</hi>
　　　百門泉上聽雨作歌<lb/>
<pb n="KR4f0038_WYG_006-24a"/>
我家住在衛泉尾乘興來訪衛水源輝縣城北六七里<lb/>
十畞一沼如缾盆其土肥厚水清泚中有百竇穿石根<lb/>
大珠小珠盤渦走粘天㧞地流奔渾直向東北入海去<lb/>
逺從碣石通析津撰杖到此夏五月祖龍不動炎雲屯<lb/>
振衣千仭清暉閣納涼河朔傾窪樽蒼松古槐立斜岸<lb/>
秃柳叢竹排當門須㬰天漏大雨注空濛澒洞山無痕<lb/>
四面風來葛衣冷簷前蝙蝠飛黃昏鹿角闗連讀書宅<lb/>
此水亦到山薑村今日徙倚山水窟新詩美酒安足論<lb/>
<pb n="KR4f0038_WYG_006-24b"/>
更下太行問濟瀆還探黃河窮崑崙<lb/>
　　　黄鶴樓放歌<lb/>
鶴兮鶴兮大江滸癯骨俊姿掉毛羽遼海令威何日歸<lb/>
飛翔下雋宿鄂渚雲夢可吞供稻糧大别當前送風雨<lb/>
漢川甑川兩岸搖汭口沔口萬峯舞孤立磯頭歴刼灰<lb/>
熊渠瀾狂作砥柱蘆洲窟深盤老蛟羊由浪飛挽神弩<lb/>
爾鶴不去愛樓居<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>棗亭傍藏瑤圃百尺摩空六月寒<lb/>
赤<graphic n="KR2988" url="https://raw.githubusercontent.com/kanripo/KR-Gaiji/master/images/KR2988.png" mimeType="image/png"/>興亡揮談麈蘋花溪連陶侃宅𤓰圻烟接劉郎浦<lb/>
<pb n="KR4f0038_WYG_006-25a"/>
可惜才人襧正平絶妙好辭題鸚鵡荆峽濤聲半夜來<lb/>
淵淵似撾漁陽鼓已見周郎破曹瞞更說孫策擊黃祖<lb/>
慿弔酒傾三百盃敗醬花開滿林莽山高鶴睡寂無聞<lb/>
漁人一唱嘔啞艣<lb/>
　　　小孤山<lb/>
名山廣袤亘百里或千百峯或數峯獨有小孤何挺㧞<lb/>
高標竒絶摩蒼穹大江浩淼中央立亭亭一本青芙蓉<lb/>
四圍斗壁無路涉懸絙鳥道捫蘿通岩虛半垂石齒齒<lb/>
<pb n="KR4f0038_WYG_006-25b"/>
梅開將落花重重巔頂一亭小如笠下有佛閣雲朣朧<lb/>
埜衲拖杖不相識睢盱傴僂走扣鐘入厨煑蕨供客飽<lb/>
齋鉢餘粒施魚龍倚欄長嘯豁心目八荒四海誰能窮<lb/>
匡廬當前作屏障五老相向如鞠躬馬當康郎枕左右<lb/>
彭蠡湓浦連西東江州涙濕白司馬蓮社酒送柴桑翁<lb/>
神鴉結陣巢嶺背飛栖嘔啞斜陽紅微醮貪眠柁樓底<lb/>
雪葉䬃䬃吹寒風濟勝無具還西笑筋衰髪白嗟龍鍾<lb/>
　　　題胡循齋漢江帆影圖<lb/>
<pb n="KR4f0038_WYG_006-26a"/>
黃鵠赤<graphic n="KR2988" url="https://raw.githubusercontent.com/kanripo/KR-Gaiji/master/images/KR2988.png" mimeType="image/png"/>天風破秋花亂落江船過萬頃寒烟蒲十幅<lb/>
兩岸霜楓猿一箇拍浪兒知拜浪婆黃頭齊唱篙師坐<lb/>
平林短屋以茅縛犇流快船如馬䭾有人背手揚其頦<lb/>
獨立蒼茫吟楚些脫㡌狂態似孟嘉險語鬼胆有李賀<lb/>
我昔曾持江上麾呉頭楚尾塵堀堁皖口傍枻沙鷗圓<lb/>
𤓰步拜風江豚大橙黃橘綠幾經秋青山白石誰相和<lb/>
今見此圖一惘然空齋日暮情無奈畫手詩思各清絶<lb/>
山水之遊十日臥雲林端勝米於莵湔手不將寒具涴<lb/>
<pb n="KR4f0038_WYG_006-26b"/>
　　　雲梯關觀黄河注海歌<lb/>
章亥不到天墟遙崑崙一竇通重霄漢津初犇坤軸坼<lb/>
馮夷沃焦紛來朝雍州積石河之首龍門下瀉隨神颷<lb/>
底柱孟津遶大伾中華沙漠連元枵洚水迤東大陸北<lb/>
地平土疎山不搖一出一伏千萬里大曲小曲風雨飄<lb/>
濁黃一斗沙居六風輪陣馬無停鑣潁亳徐宿在脣齒<lb/>
曹濮單鄆排脊腰雲梯古闗尾閭地榑桑滄嶼誰相招<lb/>
來自天上歸地底不知此水從河消三門四折又九派<lb/>
<pb n="KR4f0038_WYG_006-27a"/>
錫圭之祖烏能祧碣石既没苦泛濫故道不復悍且驕<lb/>
白馬沉後無消息瓠子浪湧橫泬寥議築議塞日聚訟<lb/>
治河治漕羣嘵嘵賈譲賈魯各前席史冊言在作準標<lb/>
華容武功印川子其人羅立如斗杓闗前下馬搜遺蹟<lb/>
天晴海面拖青瑤洪濤光駛䃱磹電黑齒旗豎黿鼉橋<lb/>
始悟萬物有歸宿浮生馳逐朱顔凋精衛銜木宅何益<lb/>
尹公術幻真無聊落日西風透白袷沓連愁聽畨禺潮<lb/>
寄語司空蚤底積山行乘檋泥行橇<lb/>
<pb n="KR4f0038_WYG_006-27b"/>
　　　赭陽酒民歌戲作<lb/>
赭陽土風古罕有潘水清甘醸作酒比屋麴米各鬬强<lb/>
多者百缸少十瓿糟床下注鵝子黃味較索郎輙不醜<lb/>
此風不變已千年傳來疑是杜康後凌晨孤斟帶微醺<lb/>
出門醵飲呼其偶分曹浮白鮮虛日或三五人或八九<lb/>
伯倫便埋豈為酣王績之鄉此居首快哉舉國皆歡伯<lb/>
可惜無螯空左手以醒為醉醉為醒孰好鼓瑟孰擊缶<lb/>
前年刺史來新官眼花落井印懸肘沉湎一臨聽事堂<lb/>
<pb n="KR4f0038_WYG_006-28a"/>
簿書置左盃斚右國人疾趨稱兕觥茗艼騎馬輿𨽻走<lb/>
如此真可博通侯加以九錫賜圭卣我亦逢車流涎者<lb/>
信宿那能停大斗漫云習俗善移人魯人獵較孔所取<lb/>
男耕女織何未聞願除麴糵戒童叟莫教嵇康李白知<lb/>
老生常談同敝箒軟飽登途太匆匆夕陽在山雅鳴柳<lb/>
<hi>赭陽楚之方城即今裕州也俗善醸矜飲旦起獨酌微醺出户遂命侣浮白茗艼後歸舉國如是終嵗無巳時</hi>
<hi>間有醒者羣輒詫異之其土曠其民貧</hi>
　<lb/>
<pb n="KR4f0038_WYG_006-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古歡堂集巻六<lb/>
</p>
<p>
</p>
  </div>
</body>
</text>
</TEI>
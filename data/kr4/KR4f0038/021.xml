<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古歡堂集卷二十一</head>
    <p>
<pb n="KR4f0038_WYG_021-1a"/>
欽定四庫全書<lb/>
　古歡堂集卷二十一　　　户部侍郎田雯撰<lb/>
　　雜著<lb/>
　　　竒<lb/>
藺相如力弱而使秦王擊缶張良貌類女子而能操博<lb/>
浪之椎崔浩尫懦而胷懐甲兵數萬温飛卿貌陋善作<lb/>
香奩體宋延清口臭工於吟詠此人之竒也梅堯臣文<lb/>
士而注孫武子張横渠理學而嗜尉繚子此讀書之竒<lb/>
<pb n="KR4f0038_WYG_021-1b"/>
也大風歌格髙出於劉垓下歌韻古出於項以唐太宗<lb/>
而學庾信為文陶淵明之賦閒情宋廣平之賦梅花此<lb/>
著作之竒也<lb/>
　　　繁簡<lb/>
昔人謂北史稱崔浩尫纎懦弱胷中所懐乃過甲兵不<lb/>
如說苑稱孫叔敖秀羸多能四字文而不贅先秦文人<lb/>
造語如商彛周鼎因物賦形後世不樸則雕矣余以為<lb/>
不然文有宜簡者宜繁者亦顧其筆意所至何如耳如<lb/>
<pb n="KR4f0038_WYG_021-2a"/>
必以簡為貴彼郭象之注莊裴松之之注三國志酈道<lb/>
元之注水經又妙在於繁何也<lb/>
　　　青牛文梓<lb/>
予嘗題梓龜二事謂相類也梓事見諸書俚而不藻唯<lb/>
水經注引云武都故道縣有怒特祠云神本南山大梓<lb/>
也昔秦文公二十七年伐之樹瘡隨合秦文公乃遣四<lb/>
十人斧之猶不斷疲士一人傷足不能去卧樹下聞鬼<lb/>
相與言曰勞攻戰乎其一曰足為勞矣又曰秦公必持<lb/>
<pb n="KR4f0038_WYG_021-2b"/>
不休答曰其如我何又曰赤灰跋於子何如乃黙無言<lb/>
卧者以告令士皆赤衣隨所斫以灰跋樹斷化爲牛入<lb/>
水故秦為立祠故知文以潤飾為佳耳<lb/>
　　　孔木<lb/>
水經注云孔叢子曰夫子墓方一里在魯城北六里泗<lb/>
水上諸孔氏封五十餘所人名昭穆不可復識有銘碑<lb/>
三所獸碣俱存皇覽曰弟子各以四方竒木來植故多<lb/>
異樹不生棘木棘草今則無復遺條矣予嘗驅車渡泗<lb/>
<pb n="KR4f0038_WYG_021-3a"/>
水拜聖人之墓墓外封樹纍纍碣石林峙檜存廟中楷<lb/>
立道側枯木朽株皆數千年物由叢子諸說觀之是千<lb/>
載之上已不可復識無復遺條况千載而下耶其為滄<lb/>
桑之變多後人附㑹之事可知矣<lb/>
　　　杜詩<lb/>
秦始皇使䝉恬築長城死者相屬民歌曰生男慎勿舉<lb/>
生女哺用餔不見長城下尸骸相支拄杜兵車行云信<lb/>
知生男惡反是生女好生女猶得嫁比鄰生男埋没隨<lb/>
<pb n="KR4f0038_WYG_021-3b"/>
百草本諸此古人云杜詩韓文字字有來歴信然<lb/>
　　　射水<lb/>
敦煌索勱字彦義有才畧刺史毛奕表行貳師將軍酒<lb/>
泉敦煌兵千人至樓蘭屯田起白屋召鄯善鄢耆龜兹<lb/>
兵各千横斷注濵河河斷之日水奮勢激波淩冐隄勱<lb/>
厲聲曰王尊建節沔隄不溢王霸精誠呼沱不流水徳<lb/>
神明古今一也勱躬禱祀水猶未減乃列陣被仗鼔譟<lb/>
讙呌且刺且射大戰三日水乃廻減灌浸沃衍土人稱<lb/>
<pb n="KR4f0038_WYG_021-4a"/>
神後世錢塘射潮亦本此意黔中多瘴晨暮毒霧五色<lb/>
彌漫予命將士以雷礟擊之其害永絶<lb/>
　　　竒水<lb/>
水經有<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>水濏濏水其名竒矣又霍太山有靈泉以<lb/>
供祭事鼓動則泉流聲絶則水竭又湘東之山上有靈<lb/>
壇壇前有石井深數尺居常無水及臨祈禱則井泉涌<lb/>
出周用則已抑又竒矣又斟水穴口若井一日之中十<lb/>
溢十竭又灕水有朝夕塘一日再増再減盈縮以時未<lb/>
<pb n="KR4f0038_WYG_021-4b"/>
嘗愆期同於潮水若夫貴竹之屚趵泉習安之雙井則<lb/>
竒之甚者惜水經不載也<lb/>
　　　物性<lb/>
酈道元之注若水曰烏句山南五百里山生牧靡可以<lb/>
解毒百卉方盛鳥多誤食必急飛徃牧靡山啄牧靡以<lb/>
解毒又東與禁水合水左右甚饒犀象山有鈎蛇長七<lb/>
八丈在澗水中以尾鈎岸上人牛食之此水傍瘴氣中<lb/>
有物不見其形其作有聲中木則折中人則死名曰鬼<lb/>
<pb n="KR4f0038_WYG_021-5a"/>
彈夫牧靡鬼彈天然相匹一善一惡觀此可以體物知<lb/>
人矣<lb/>
　　　王喬盧躭<lb/>
水經注載王喬雙鳬及天下玉棺事又盧躭仕交州為<lb/>
治中少棲仙術善解雲飛每夕輒凌虚歸家曉則還州<lb/>
嘗於元㑹至朝不及朝列化為白鵠至閣前廻翔欲下<lb/>
威儀以石擲之得一隻履躭驚還就列内外左右莫不<lb/>
駭異時歩隲為廣州意甚惡之便以狀聞躭死二事相<lb/>
<pb n="KR4f0038_WYG_021-5b"/>
類而一有玉棺之寢一不免於歩隲之誅學仙者固不<lb/>
避災免害耶<lb/>
　　　濟廟石<lb/>
濟瀆廟有方石可坐十人青色置於庭右一石人立於<lb/>
㫄頳衣微笑作以手指石狀詢之廟巫云昔有人欲入<lb/>
海寄書覓路不得誤擊此石水中鬼使出焉以為諺語<lb/>
之荒誕矣及閱酈注所引晉中朝時縣人有使者至洛<lb/>
其使訖將還忽有一人寄其書云吾家在觀前石間懸<lb/>
<pb n="KR4f0038_WYG_021-6a"/>
藤即其家也但扣藤自當有人取之使者謹依其言果<lb/>
有二人出外取書並延入水府衣不霑濡可見古人為<lb/>
文章即諺語亦採録也<lb/>
　　　唐鼠<lb/>
水經注曰唐君字公房城固人也學道得仙入雲臺山<lb/>
合丹服之白日升天雞鳴天上狗吠雲中唯以鼠惡留<lb/>
之鼠乃感激以月晦日吐腸胃更生故時人謂之唐鼠<lb/>
也相鼠有皮詩詠之乃歎怙惡不悛者之不如鼠也非<lb/>
<pb n="KR4f0038_WYG_021-6b"/>
真有此鼠也<lb/>
　　　竹王徐偃王<lb/>
徐州地理志曰徐偃王之異言徐君宫人娠而生卵以<lb/>
為不祥棄之水濵孤獨母有犬名曰鵠倉獵於水側得<lb/>
棄卵銜以來歸獨母以為異覆煖之遂成兒生時偃故<lb/>
以為名徐君宫中聞之乃更録取長而仁智襲君徐國<lb/>
後鵠倉臨死生角而九尾實黄龍也漢武帝時有竹王<lb/>
興於夜郎豚水有一女浣於水濵有大竹流入女子足<lb/>
<pb n="KR4f0038_WYG_021-7a"/>
間推之不去聞有聲持歸破之得一男兒遂雄<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>濮氏<lb/>
竹為姓所損破竹於野成林王祠竹林是也二事相同<lb/>
故並録之若賢刼千佛及陸鴻漸事則小同而大異矣<lb/>
　　　遊嵩<lb/>
白香山送嵩客詩登山臨水分無期泉石烟霞今屬誰<lb/>
君到嵩陽吟此句與交三十六峯知香山家洛陽何以<lb/>
有此語或亦不得常遊甘以泉石煙霞讓人耶丙子三<lb/>
月書於嵩陽書院<lb/>
<pb n="KR4f0038_WYG_021-7b"/>
　　　嵩陽書院<lb/>
余祀嵩山至髙陽書院門㫄數武有李林甫碑為徐季<lb/>
海書文與字可寳也特人惡林甫故此碑亦不見賞世<lb/>
傳文水有武后祠碑半没水中人憤瞾穢故沉之水碑<lb/>
皆當時名人書許州受禪碑係鍾繇書人憤丕奸亦不<lb/>
甚貴重碑以人廢槩如斯矣<lb/>
　　　淮濟各異<lb/>
淮濟皆瀆也其水有各異者淮源出於胎簪山初亦涓<lb/>
<pb n="KR4f0038_WYG_021-8a"/>
涓微流耳流而漸大則洶湧泛溢之勢成矣由洪澤湖<lb/>
出清口入黄河以歸於海而後免昏墊之憂不然髙堰<lb/>
為之崩潰淮揚盡為魚鼈然當其流而漸大也所逕之<lb/>
道衆水合焉衆水合為一水清濁莫分能為大利而亦<lb/>
為大害故今日之急務既糜金錢以治之而　國家有<lb/>
祈年告征諸大事則祀之濟源出於王屋山其性潛行<lb/>
於地中有利而無害屢伏而屢見及其入黄河也不為<lb/>
濁河所汙孤立獨行其㑹衆水以合流也亦清濁判焉<lb/>
<pb n="KR4f0038_WYG_021-8b"/>
脈脈不息無澎湃之勢而有潔澄之操於以利民濟物<lb/>
徳斯大矣謂之清濟也有以哉天下之水大於濟者多<lb/>
矣而以濟居四瀆之一豈非以其清風而又以其惠澤<lb/>
也歟<lb/>
　　　今人不及古人<lb/>
余觀古人斷簡殘編餘墨片紙皆有佳處文不獨在韓<lb/>
柳詩不獨李杜王孟字不獨歐虞褚薛畫不獨在顧陸<lb/>
張吳荆關董巨也即器物亦然不惟近古莫及逺古即<lb/>
<pb n="KR4f0038_WYG_021-9a"/>
十年之前勝於十年之後什伯千萬矣世風之下也抑<lb/>
何故歟<lb/>
　　　宗茂深不如白香山<lb/>
黄山谷曰南陽宗少文嘉遯江湖之間授琴作金石弄<lb/>
逺山皆與之同聲其文獻足以配古人孫茂深亦有祖<lb/>
風當時貴人欲與之遊不得乃使陸探微畫像掛壁觀<lb/>
之聞茂深閉閣焚香因作香饋之時謂少文大宗茂深<lb/>
小宗故傳小宗香云余以為當時公卿大夫皆有好名<lb/>
<pb n="KR4f0038_WYG_021-9b"/>
之過故爭奔走於一時若白香山没而鄉人羣祀其墓<lb/>
則無論田夫牧豎無不慕其文章矣<lb/>
　　　佳句善字<lb/>
余讀書每好摘録字句人多有餖飣之譏及閲山谷答<lb/>
曹荀龍書云作賦要讀左氏前漢其佳句善字皆當經<lb/>
心畧知某處可用則下筆時源源而来矣意與余合此<lb/>
古人所以薰班馬香也<lb/>
　　　作古文<lb/>
<pb n="KR4f0038_WYG_021-10a"/>
今之作古文者率學唐宋八家然於八家中斷不學柳<lb/>
直學歐曽以其與時文相近也以前後照應為篇法以<lb/>
簡少妥貼為盡美盡善嗚呼文章喪矣今日遭此一輩<lb/>
䝉面人黄山谷云古之能爲文章者真能陶冶萬物雖<lb/>
取古人之陳言入於篇幅無不妍妙至於推之使髙如<lb/>
泰山之崇竒如垂天之雲作之雄壯如滄江八月之濤<lb/>
海運吞舟之魚又不可守繩墨令儉陋也山谷之言如<lb/>
此今之為古文者夢夢矣<lb/>
<pb n="KR4f0038_WYG_021-10b"/>
　　　廿一史<lb/>
廿一史内司馬遷史記直可孤行於天地不當與羣書<lb/>
為伍南北史可併為一書敘列分明讀去最便餘書皆<lb/>
可刪矣新唐書索然無味不及舊唐書逺甚直廢之可<lb/>
也宋史痛刪姑存十分之三金遼元史更不必全留耳<lb/>
是安得良史才堪此任耶<lb/>
　　　老泉<lb/>
唐宋八家文似不當以老泉厠其中老泉直作子書讀<lb/>
<pb n="KR4f0038_WYG_021-11a"/>
若管晏荀揚之類絶無門庭依傍瑣碎粉飾之態<lb/>
　　　寧馨<lb/>
寧馨者若何之辭也又誇美之辭山濤叱王衍曰何物<lb/>
老嫗生寧馨兒語氣似誇美者南史宋太后謂侍者取<lb/>
刀来剖我腹那得生寧馨兒則若何之辭矣謝𤣥破苻<lb/>
堅謝安曰兒輩大破賊如此語氣宛見其矜喜之情狀<lb/>
大字絶竒若云兒輩遂已破賊則索然無生氣矣<lb/>
　　　李廣熊渠子<lb/>
<pb n="KR4f0038_WYG_021-11b"/>
李廣北平出獵見草中石以為虎而射之中石没鏃視<lb/>
之石也更射之不能復入石事與熊渠子相類劉向新<lb/>
序曰楚熊渠子夜行見寢石以為伏虎關弓射之滅石<lb/>
飲羽下視知石也却羽射之矢摧無迹太史公盖用之<lb/>
耳<lb/>
　　　李廣韓安國<lb/>
廣去雲中太守屏居藍田山中射獵夜還霸陵尉呵止<lb/>
廣曰故李將軍曰今將軍尚不得夜行何故也後為北<lb/>
<pb n="KR4f0038_WYG_021-12a"/>
平太守斬之韓安國坐法抵罪獄吏辱之安國曰死灰<lb/>
獨不復燃乎曰燃則溺之及起徒中爲二千石卒善遇<lb/>
之事相同其報怨異也<lb/>
　　　孫武子司馬穰苴冐頓衛鞅<lb/>
孫武子試兵法斬闔廬寵姬二人司馬穰苴斬寵臣莊<lb/>
賈冐頓之鳴鏑射善馬愛妾衛鞅以太子犯法刑其傅<lb/>
公子䖍黥其師公孫賈太史公同一文法而變化用之<lb/>
及立三尺之木徙者予五十金與趙髙鹿馬事同<lb/>
<pb n="KR4f0038_WYG_021-12b"/>
　　　張騫蘇武<lb/>
單于留張騫十餘嵗與妻有子騫持漢節不失與蘇武<lb/>
事同或太史公得意為文不自知其偶同也<lb/>
　　　嵩神姓名<lb/>
嵩髙名山志言嵩神姓惲名□及閲耕餘雜録云姓夀<lb/>
名逸羣呼之令人不病見龍魚河圖又云姓角名普生<lb/>
見道書七籖諸說不同未知孰是<lb/>
　　　繼世能文<lb/>
<pb n="KR4f0038_WYG_021-13a"/>
黄山谷云司馬談之子遷劉向之子歆班彪之子固王<lb/>
詮之子隱姚察之子簡李百藥之子延夀劉知幾之子<lb/>
餗皆以父子繼世有史材者髙菊磵緯畧云東晉丞相<lb/>
王導導子洽洽子珣珣子曇首曇首子僧綽僧綽子仲<lb/>
寳仲寳子元成元成子規規子褒九代並有集<hi>路敬淳卓絶譜</hi>
晉太傅謝安安子琰琰子崑三代為僕射並有文集宋<lb/>
光禄大夫謝莊莊子朏朏子瀹瀹子覽覽孫温六代五<lb/>
人皆為吏部尚書並有文集魏譙郡太守江蕤蕤孫統<lb/>
<pb n="KR4f0038_WYG_021-13b"/>
統子彪彪子覬覬子夷夷子湛湛孫斆斆子清清子紛<lb/>
紛子聰九代皆有文集<lb/>
　　　撲滿<lb/>
兩小兒日索銅錢三五片以器貯之滿則碎器而出其<lb/>
器無佳名從俗呼之偶閲西亰雜記鄒長倩貽書公孫<lb/>
𢎞以撲滿一枚贈之云撲滿者以土爲器以蓄錢有入<lb/>
竅無出竅滿則撲之土麤物也錢重貨也入而不出積<lb/>
而不散故撲之士有聚斂而不能散者將有撲滿之敗<lb/>
<pb n="KR4f0038_WYG_021-14a"/>
可不誡歟古人謂之撲滿唐人有撲滿賦慳囊亦此物<lb/>
也<lb/>
　　　北海子<lb/>
里人程先貞有中元夜過北海子觀放水燈詩小序云<lb/>
隋煬帝導衛水由屯氏故瀆運糧伐髙麗今永濟渠是<lb/>
也餘一灣入安徳城内土人謂為北海子長河編中失<lb/>
之<lb/>
　　　歸化縣<lb/>
<pb n="KR4f0038_WYG_021-14b"/>
平原安徳之間有歸化縣長河編中亦遺此事<lb/>
　　　卞彬戴安道<lb/>
南史卞士蔚彬為上虞令㑹稽太守孟顗以令長裁之<lb/>
士蔚脫幘投地曰我所以屈者正謂此幘耳遂罷歸戴<lb/>
安道少有髙名武陵王聞其善鼓琴召之安道就使者<lb/>
前破琴直語云安道不能為王侯伶人二者皆陶令遺<lb/>
意<lb/>
　　　硪<lb/>
<pb n="KR4f0038_WYG_021-15a"/>
淮南堅土之器曰硪按韻書曰砐硪髙峻貎則非器也<lb/>
明矣愚謂或名<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>或名硾庶幾近之楚詞硱磳磈硊言<lb/>
石之落地也張衡思𤣥賦浪鼓滂硠言石之落地聲也<lb/>
而於硪皆未有合<lb/>
　<lb/>
　<lb/>
　<lb/>
　<lb/>
<pb n="KR4f0038_WYG_021-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古歡堂集卷二十一<lb/>
</p>
<p>
</p>
  </div>
</body>
</text>
</TEI>
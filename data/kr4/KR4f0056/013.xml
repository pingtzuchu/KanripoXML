<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0056_SBCK_013-1a"/>
卷施閣詩卷第十三<lb/>
　　　　　　　　　　　　　　　陽湖洪亮吉著<lb/>
　黔中持節集<hi>癸丑</hi>
人日登東山遇雪復㩦客至黔靈山久憇<lb/>
别來方十日春色滿山村樹矯將穿牖峯奇欲宇門<lb/>
半城新綠影齊上振衣岡露濕棲鴉徑春濃選佛埸<lb/>
我愧非安石山眞似白門乍披天半牖同醉雪中樽<lb/>
松陰委曲廊杏樹攅高閣城中客始來原上花先落<lb/>
積雨厨烟重穿雲澗水溫馬頭山鵲噪牛角野禽蹲<lb/>
樹侵官道窄山壓女墻低馬逐雲頭上人隨雨脚西<lb/>
三層樓上雪百尺樹頭花白欲迷天影紅疑迓歲華<lb/>
<pb n="KR4f0056_SBCK_013-1b"/>
廊長縱獨行龕小容危坐天上有人聲山樵墮松顆<lb/>
小亭三面影清磬四時聲樹暗蔵西嶺窗明瞰北城<lb/>
半窗初積霰一枕昨聞雷<hi>時連夕雷鳴</hi>臘意屏前散春容鏡<lb/>
裏開<lb/>
新正初一日發筆<lb/>
誰向黔陽記歲時殘年氣候較參差夢回昨夜燈猶永<lb/>
春入空園柳巳知小病乍將人事減薄寒聊遣酒杯支<lb/>
驚雷爆竹都成陣門外三更雨若絲<lb/>
初春憶里中諸同人<lb/>
萬山深處住忽憶海邊春不特花香好兼思花下人花<lb/>
枝𪷟𪷟柳條長花裏高樓日堪上危橋東轉多坡陀一<lb/>
<pb n="KR4f0056_SBCK_013-2a"/>
水出城名蠡河河流至此剛三折亭號艤舟人亦歇左<lb/>
家兄弟工煑茶閑訪屋北踈梅花錢郞多愁趙生矯痩<lb/>
董<hi>超然</hi>癯崔<hi>瘦生兄弟</hi>鄕語好毘耶室冷晝不扃塔影七級<lb/>
看亭亭圍罏聚久清談足小卧還繙蔵經讀蒙莊興逸<lb/>
不可當來及曙色歸斜陽一童㩦錢毎先走爛醉城東<lb/>
市嬌酒此時十輩五客燕兩客復住荆江邊我頃南行<lb/>
路七千遠道誰拍洪厓肩山形盤回水迢遞夢裏還家<lb/>
亦非易作詩火急欲寄回屈指到日榴花開<lb/>
貴陽元夕燈詞<lb/>
花墅連宵爆竹催惹他桃杏一齊開惟餘徑草難全綠<lb/>
却値山南絲雨來<lb/>
<pb n="KR4f0056_SBCK_013-2b"/>
西南郭外盡平疇節使筵開百尺樓燈火似山人似海<lb/>
忽驚天半一回頭<lb/>
廿家門巷一樓燈火樹銀花夾數層只有笛聲淒怨甚<lb/>
四更還待月華升<lb/>
金鎖橋西送客回趁人叢處廣埸開蘆笙吹徹秧歌起<lb/>
逐隊花苗跳月來<lb/>
一旬强半雨連綿不信黔南是漏天騎馬出門思鏡聽<lb/>
沿街却喜說豐年<lb/>
亷訪齋南笑語譁<hi>姜亷使開陽工射每集同官角勝負</hi>當筵絶技使人誇<lb/>
射棚一盞銀燈上墻外驚傳鼓子花<lb/>
花枝不異故園春短巷長廊記却眞倚徧石䦨干畔月<lb/>
<pb n="KR4f0056_SBCK_013-3a"/>
就中只少走橋人<lb/>
簫鼓初停坐客稀<hi>魯巖節使以予不觀劇爲擇日另設一筵</hi>半酣筵上換春<lb/>
衣七千里隔津門路却有黃魚入饌肥<lb/>
古墻陰碧燭花紅待月樓高影數重一簇銀燈山半墮<lb/>
乍看眞訝下天龍<lb/>
踈楊成幄水如烟錯認江南二月天星月未來樓閣暝<lb/>
萬枝燈裏漾秋千<lb/>
淸鎭道中<lb/>
春陰一堆紅百堆山翠缺處桃花開冥𪷟綠意石根迸<lb/>
春筍昨夕聞驚雷行人衣上泥猶濕高樹塘邊漾晴色<lb/>
山泉日午開鏡光菜甲花滿疑斜陽<lb/>
<pb n="KR4f0056_SBCK_013-3b"/>
過龍井塘上坡<lb/>
李花如含顰桃花巳迎笑藍輿再轉復一岡天外奇峯<lb/>
鬥清峭春塘北折凡幾家飛葢過樹驚棲鴉回厓陰陰<lb/>
蝶飛滿春在海棠㴱處暖<lb/>
春分日扺安平行館作<lb/>
清削峯巒得未曾峭厓馬上却肩承山泉圍郭綠三里<lb/>
村樹接天紅一層遠道書來春正半小樓人去月初升<lb/>
商量欲待尋巢燕齊捲踈簾喚上燈<lb/>
沙作塘西上陡坡<lb/>
連聲爆竹鵲驚回正好山南雨欲來只有桃花解迎客<lb/>
趁人叢裏一枝開<lb/>
<pb n="KR4f0056_SBCK_013-4a"/>
人家多住石塘西石屋參差望欲齊空裏鵓鴣聲轉急<lb/>
山雞飛上故巢啼<lb/>
中火塘西入山<lb/>
東厓及西厓深巷密無縫厓窮山寺宇補此密林空行<lb/>
人下岡脊騎劣急施鞚石罅三百家隨波綠疑動冥𪷟<lb/>
遠天外飛鳥忽相送宿雨時一零檐間杏花重却葢一<lb/>
層雲山房尚春夢<lb/>
寒食出安順府西門校射<lb/>
閉門甫經旬芳草巳如積黃花瀰平疇春露曉逾白青<lb/>
山迎道左濕翠馬頭滴闢圃三里餘朝晴試騎射隄旌<lb/>
紅閉野岸柳綠窺隙山鵲閃畫弓林烏占門㦸于焉心<lb/>
<pb n="KR4f0056_SBCK_013-4b"/>
寄賞觀者足若植慙無養生技敢論扶風德聊記在蠻<lb/>
方西郊度寒食<lb/>
三十日逰金鐘山<lb/>
百盤升作嶺一石削成臺山筍高逾屋天風響若雷澹<lb/>
紅雙徑羃新綠一窗開正好容危坐齋鐘莫屢催<lb/>
武當山久憇<lb/>
道人侵曉初唘關一城花光浮上山䦨干影外春陰膩<lb/>
香氣依微塞空際交鳴鶯燕殊有情三里路中飛不停<lb/>
深紅淺白看難足葉底參差間新綠看山百回眼轉青<lb/>
山殿開處祠元冥殿旁一徑天風墮我借蒲團向風坐<lb/>
此行訪客擬夕陽一騎忽復來山房傍花南行衣袂濕<lb/>
<pb n="KR4f0056_SBCK_013-5a"/>
花裏先聞響鳴鏑<hi>是日彭軍門廷棟約射鼓子</hi>
初一日出南門至華嚴洞持燭入三里許<lb/>
百折山巳深遵巖復千轉山扃深萬仞欲徃怯途遠洞<lb/>
門蠟炬擲兩頭直下無底光難留奮身一擲若飛鳥回<lb/>
視偏驚洞門小土花𪷟𪷟綠滿衣巨石碍路如雙扉牽<lb/>
衣屈曲入扉罅飛瀑偏從兩肩下危厓覆釡下轉空大<lb/>
聲如鐘疑蟄龍孤笻欲拄不得拄地㡳陡復衝天風厓<lb/>
窮路斷天愁晩半寸燭中人復返高低三里路蜿蜒出<lb/>
履平地同登天當時誰把華嚴說巳覺豐干太饒舌我<lb/>
欲磨厓易舊名讀書山畔藏書穴<lb/>
華嚴洞外山甚秀折而無名縣人趙氏聚族居焉余歲<lb/>
<pb n="KR4f0056_SBCK_013-5b"/>
　試安順趙氏子弟獲隽者文武各二人因以讀書名<lb/>
　其山從土人所請也<lb/>
城南十里路回環百折烟嵐水一灣却喜青衫迎馬首<lb/>
華嚴洞口讀書山<hi>是日値諸生釋菜回</hi>
初六日發安順作<lb/>
昨旬騎馬入行臺草脚踈青尚未回今日藍輿向西去<lb/>
海棠花放蜀葵開韶光欲老愁梁燕碧月初圓照酒杯<lb/>
莫更匆匆感時序山榴紅綻客仍來<lb/>
上巳日自鎭寧扺安莊道中<lb/>
銀塘北去山如鎖正好一村新綠裹沿林乳鵲飛刺天<lb/>
掠得餘花落千朶藍輿小睡轉數岡夢裏時觸幽蘭香<lb/>
<pb n="KR4f0056_SBCK_013-6a"/>
山危巳換長繩挈一半花苗帶花出林㴱綠暗路欲迷<lb/>
却喜穿樹如鴉飛今年上巳風差緊分水橋邊鑒春影<lb/>
過橋南北分兩堤樵徑北去行人西柳絲𪷟𪷟挽客衣<lb/>
去路開徧黃荼蘼<lb/>
白水河<lb/>
我尋白水源澗削流殊細西經白虹橋河聲始如沸前<lb/>
行十里響不停巨石欲裂穿驚霆河流至此經千曲激<lb/>
得飛濤欲升屋回頭屋後山俱破却讓河流隙中過非<lb/>
烟非霧鬱不開此景豈是人間來忽驚一白垂無際高<lb/>
欲切天低蓋地泉聲落處搆一亭水色正壓羣山青離<lb/>
潭一尺波如斛襯出空潭影逾綠蠻方三月景不妍賴<lb/>
<pb n="KR4f0056_SBCK_013-6b"/>
此兩兩懸珠簾轉愁萬古簾難捲隔得仙源愈㴱遠<hi>潭側</hi>
<hi>有水簾洞爲昔人避兵之所</hi>潭旁一枝花較紅照影只在空潭中四<lb/>
圍山色高如岸祇覺白雲顔色暗眼中神物誰得看<hi>潭中</hi>
<hi>相傳有犀牛伏此</hi>㑹待月午波心寒行客去不停孤吟我偏久<lb/>
泉飛兩派君知否分送行人出山走<hi>亭側有二道往雲南及南籠府者于</hi>
<hi>此分</hi>
鷄公嶺<lb/>
險絶鷄公嶺枝蟠百斛蛇<hi>嶺背有古藤粗幾百斛</hi>上樓天欲墮攀<lb/>
樹日初斜怪石團孤寺蠻烟簇幾家下山途更窄警客<lb/>
有棲鴉<lb/>
關索嶺<lb/>
<pb n="KR4f0056_SBCK_013-7a"/>
山南路飛鳥亦不知排空翠巘逼天住乃識細路懸如<lb/>
絲前行問路頻相失時入穴中時出穴東西向背杳莫<lb/>
分幸向林梢辨斜日兩山中間夾一橋細水畢集聲如<lb/>
簫過橋三折万遵嶺忽訝危橋若㴱井前行籧篨後戚<lb/>
施時俯時仰愁難支征衣匆匆棘心挽攫客復有青松<lb/>
枝居然一廟藏山半上視山巔尙霄漢停輿聊復酌山<lb/>
泉以手讀碑疲復換後先濟美誰所云<hi>嶺上有關索廟相傳祀蜀漢前</hi>
<hi>將軍子</hi>當日或隸征南軍神扉開處山僧迓我敬英靈且<lb/>
先拜虛亭留客聽晩鐘炊火遠雜山花紅出門撲面風<lb/>
尤大幸有扶人竹千箇君不見來途一綫雲初破天上<lb/>
驚看馬頭墮<lb/>
<pb n="KR4f0056_SBCK_013-7b"/>
永寧道中<lb/>
一馬行天半雙旌逼嶺頭澗光黃奪月山勢黑吞州蟻<lb/>
穴開平郭猨梯直戌樓人家止三兩相對雨中愁<lb/>
哈馬塘<lb/>
哈馬塘邊路肩輿趁午晴山如重甗合人亦左擔行竹<lb/>
密都題字花杳不識名前旌且囬緩留酌野泉清<lb/>
扺盤江過鐵索橋久憇復下坡至涼水營午飯<lb/>
盤江水流千里三月江水清泠泠望無底岸東安順西<lb/>
南籠天半一橋飄若虹空中疋練交如織知費當時幾<lb/>
州鐵高低兩層鋪板平人行半空馬不驚登樓試面晴<lb/>
江色陡下驚看一千尺四圍山勢若削成樹亦直上無<lb/>
<pb n="KR4f0056_SBCK_013-8a"/>
縱橫危厓盡處僧房鎖三月榴花巳如火䦨干影裏望<lb/>
行人一半分趨石厓左蠻中節物何太忙百卉開落誰<lb/>
平章賞心豈獨無儔侣鶯燕南來亦蠻語出門石罅路<lb/>
不分鳥道十里鋪黃雲涼塘三百家忽覺春如海我食<lb/>
盤江魚還憶盤江水<lb/>
普安道中作書寄南中諸友<lb/>
别來春色巳成團一種花枝隔水看榴火樹中風驟暖<lb/>
芭蕉聲裏雨仍寒蠻方不定陰晴景瘴嶺先慵旦晚餐<lb/>
<hi>南籠一府處貴州極南微有瘴氣客此者宜節飲食居處是以云</hi>便欲寄書無别語七<lb/>
千里外客平安<lb/>
新城行館卽事<lb/>
<pb n="KR4f0056_SBCK_013-8b"/>
繞廊不厭百回行客巳離軒酒尚傾銀燭一條花兩樹<lb/>
伴人清夢到三更<lb/>
䦨干都復綴青苔鋪地松陰綠不開半捲竹簾貪看月<lb/>
鵓鴣啼雨枕邊來<lb/>
南籠苦旱余扺郡二日卽得驟雨然麥苗未暢發也十<lb/>
　三夜甫就枕卽聞雷聲自南來雨急如注徹曉不止<lb/>
　喜而有作卽柬張太守鳳枝<lb/>
經旬誰說使車閒憂旱心情未解顔乍覺清涼思擁被<lb/>
忽驚雷雨欲移山沿堤松栢争飛瀑合隊烏鴉猛叩關<lb/>
却趁電光升閣望巳聞歡喜到苗蠻<lb/>
荅張太守鳳枝見贈之作<lb/>
<pb n="KR4f0056_SBCK_013-9a"/>
領郡天南復幾春退衙仍是苦唫身苗蠻繞郭風偏悍<lb/>
孔李通家誼最親千樹影中圓月上萬山深處一官貧<lb/>
閑情譜到雙紅豆莫哂呉儂白髪新<hi>太守有紅豆詞二闋極工</hi>
南籠府東郊試射士作<lb/>
盤馬場西綠欲勻紅旗獵獵起纎塵貪看一角春山翠<lb/>
忘却當前角伎人<lb/>
一條馳道倚晴空破曉先聞響角弓正是柳塘風急處<lb/>
亂花隨馬入雲中<lb/>
南籠道中夜行<lb/>
藍輿三折面方塘雨後溪光著意涼行到石橋剛夜半<lb/>
野花殘月鬬深黃<lb/>
<pb n="KR4f0056_SBCK_013-9b"/>
羊埸塘西見海棠<lb/>
三月風光疑有恨十分顔色巳無香林昏露薄誰人看<lb/>
留得松陰護曲廊<lb/>
發新城道中値雨<lb/>
别來春色巳陰陰収拾高低徧野金<hi>來時菜花極盛</hi>一晌東風<lb/>
豈無意雨絲都灑百花心<lb/>
三望坡騎馬厯黒土坡老鴉關諸隘<lb/>
三望坡前綠欲迷一鞭高與白雲齊多因馬上人回首<lb/>
惹得春禽逐馬蹄<lb/>
楊柳三層接綠苔春陰如海浸樓臺山凹一騎穿花出<lb/>
錯認雲㠶天半來<lb/>
<pb n="KR4f0056_SBCK_013-10a"/>
度老鴉關<lb/>
絶險疑無路回頭雨復來正愁疲馬惑却値嶺雲開細<lb/>
草黒如霧野泉聲若雷輿前長官拜何處與徘徊<hi>安南令張</hi>
<hi>君世昌迓至此</hi>
過保甸塘至盤江道中<lb/>
隔江途若綫正對行人面更轉百坡陀江流尚難見<lb/>
春盡日發新鋪至永寧州道中<lb/>
到曉風難定山雲欲亂飛上樓初破夢過嶺復霑衣石<lb/>
澗草蟲響藥欄花事非去程三十里如夢雨霏微<lb/>
道中作家書戲占一律<lb/>
過得鷄公嶺蠻風說亦愁春田喧蟋蟀晴木囀鵂鶹雷<lb/>
<pb n="KR4f0056_SBCK_013-10b"/>
雨輒排戸牛羊分占樓居人怕飛瀑竹屋製成舟<lb/>
自永寧州署發至北口塘値雨<lb/>
百折途如綆千林晝若昏嶺藏初祖塔苗别仲家屯竹<lb/>
瘦欲穿石雲奇竟塞門隨車謡巳愧偶値雨翻盆<hi>連日至安</hi>
<hi>南永寧皆得雨土人有隨車之謡</hi>
觀音洞<lb/>
仄徑西來日欲曛洞門流水綠沄沄擡頭忽覺峯奇峭<lb/>
錯認天空數朶雲<lb/>
半厓音響若聞鐘石罅纔開蘚復封誰識洞中仍有洞<lb/>
小橋流水一株松<lb/>
自界首塘至駱家橋道中<lb/>
<pb n="KR4f0056_SBCK_013-11a"/>
南岡北阜自分條如雨谿光路轉遥欲引行人向東去<lb/>
柳花攔定駱家橋<lb/>
乾溝道中書所見<lb/>
新綠塡街馬過遲幾家竹屋枕陂池鴨欄明浄鵲巢整<lb/>
却有野棠開一枝<lb/>
初六日渡鴨池河至四方井道中作<lb/>
隔窗催客鳥何勤涼甚先將濁酒醺才欲出門衣袂濕<lb/>
馬頭猶罨昨霄雲<lb/>
江干清曉泛浮槎隔岸山隅路幾叉行入白雲紅萬點<lb/>
半空都放石榴花<lb/>
將至黔西柬州守張同年曾垿一首<lb/>
<pb n="KR4f0056_SBCK_013-11b"/>
憶昨相逢渭水邊忠宣門下說齊年同官萬里君尤遠<lb/>
曾宰三峯吏是仙到處溪山疑綠野<hi>予曽兩詣桐城並至相國園林</hi>别<lb/>
來京國望紅箋<hi>時郎君計偕北上</hi>衙齋借榻心殊慰爲我先開<lb/>
卜夜筵<lb/>
四方井至黔西州道次<lb/>
危途旣稍夷平壤拓十里溪聲流四面山亦伏不起良<lb/>
田富林麓百鳥展然喜固知巢危厓心亦匪得巳溪田<lb/>
新雨後波活掉魚尾裊裊青竹竿抽捎入雲裏途長怯<lb/>
晴日迂道走坡㡳一頃荷花風炎蒸忽如洗<lb/>
十九日至大定城西坡上校射歸塗復詣斗母閣看飛<lb/>
瀑<lb/>
<pb n="KR4f0056_SBCK_013-12a"/>
射場距五里清曉聞吹笳初日旗幟翻鳴鉦出官衙拂<lb/>
露過北郊先驚樹頭鴉藝士植若墻臺高建崇牙下馬<lb/>
入鎖㕔山青四周遮臺杪射的紅高低奪明霞一水出<lb/>
道旁來源抑何賖墻缺竹樹交路若之字斜直下百尺<lb/>
餘依微有人家雲氣復四飛驚風走汀沙回路改郭西<lb/>
山田夾鳴蛙飛瀑空際來濕此半嶺花客倦欲暫停禪<lb/>
扉試煎茶<lb/>
路穿巖<lb/>
萬仞峯何峻巖腰豁一扉遠從波影入巳有日光飛攀<lb/>
徑野花綠排空石笋肥谷鶯偷覻客時復閃紅旗<lb/>
烏西塘<lb/>
<pb n="KR4f0056_SBCK_013-12b"/>
清晨馬上來薄草烏西宿烏西人巳知巖頭注雙燭<lb/>
黔西州署西偏有海棠一株大䕃半畝惜花時巳過同<lb/>
　年張君約科試時再過此相賞因作此以贈之<lb/>
海棠籠半畝辜負此花時車馬何因暇闌干有所思碧<lb/>
窗懸舊句紅藥剩殘枝不是張公子誰能訂後期<lb/>
張同年邀逰東山寺<lb/>
山厨連日綺筵開邀客東峯角伎回<hi>是日約同人在山棚角射</hi>我比<lb/>
謝公心更泠屏除絲竹始能來<lb/>
石峭潭空夜氣生少焉亭上燭縱橫酒䦨倘復待殘月<lb/>
北斗欲斜山四更<lb/>
將至爛泥溝上嶺<lb/>
<pb n="KR4f0056_SBCK_013-13a"/>
四山飛瀑合鳥亦誤西東乍劈林梢綠遥分寺角紅幾<lb/>
家波影外終日雨聲中絶險藍輿折尤防撲面風<lb/>
革撥塘遇急雨<lb/>
百道飛泉合魚龍欲上天戍樓何處在野水忽無邊徑<lb/>
仄花迷眼厓傾棘刺肩夜程猶十里愁絶馬難前<lb/>
夜黒行三重堆汎南諸山中<lb/>
卅里羊膓路高低夜色浮虎風腥撲面榴火艶擡頭雨<lb/>
急三層磴雲迷百尺樓林梢一聲磬隱隱出平疇<lb/>
贈周刺史景益<lb/>
卅年家住蠡河灣只隔衡門不徃還清切早聞登上第<lb/>
沈淪我亦厠朝班閒情偶欲消餘晷<hi>君善度曲</hi>遠宦同應歴<lb/>
<pb n="KR4f0056_SBCK_013-13b"/>
萬山何日對床鄕夢好白雲流水自潺潺<lb/>
渡渭河橋<lb/>
渭河北去路尤稀急溜橫衝石徑微二十二條衣帶水<lb/>
劈空争欲上山飛<lb/>
楊柳塘道中<lb/>
雨絲初斷日光微十里亭前試裌衣剛被軟香吹破夢<lb/>
滿山黃徧野薔薇<lb/>
白蠟坎道中<lb/>
忽覺身無據藍輿下半空冥𪷟萬重綠中隱夕陽紅客<lb/>
醉連宵雨花殘昨夜風誰言播州惡土脉較疎通<lb/>
鴨溪道中<lb/>
<pb n="KR4f0056_SBCK_013-14a"/>
水田千百級中有石泉青一道復孤下四山相與冥過<lb/>
溪晴乍永隔岸雨猶零最是椒花好時時破夢馨<lb/>
五月五日遵義試院憶里中<graphic n="KR1313" url="https://raw.githubusercontent.com/kanripo/KR-Gaiji/master/images/KR1313.png" mimeType="image/png"/>渡之勝十首卽寄錢三<lb/>
　維喬趙大褱玉<lb/>
溪流一曲巷雙條燈影三層接畫橋我亦趙家樓上客<lb/>
七千里外憶今朝<lb/>
新闢柴門遠市<graphic n="KR1185" url="https://raw.githubusercontent.com/kanripo/KR-Gaiji/master/images/KR1185.png" mimeType="image/png"/>病餘讀畫復逃禪<hi>謂錢三</hi>多因暇日添<lb/>
逰興偷上呉孃鴨嘴船<lb/>
内河昨日雨蕭騷溪水平添綠半篙惹得龍舟銜尾去<lb/>
十番船泊北城壕<lb/>
簫鼓聲聲壓畫檐整衣多半出褰簾橛頭艇子如飛去<lb/>
<pb n="KR4f0056_SBCK_013-14b"/>
就近還趨八字尖<lb/>
河干扶醉却歸來聽雨樓窗半面開偏是謝孃諳食性<lb/>
枕函堆徧紫楊梅<lb/>
兒童撲手說端陽杏子輕紅梅子黃乞與一瓶桑落酒<lb/>
醉眠仍入少年場<lb/>
三元閣上久裵徊天氣陰晴乍熟梅畫舫塞河人塞岸<lb/>
忽驚雷雨打頭來<lb/>
雲谿谿北接官衙添得紅闌眼乍遮好是一河燈影白<lb/>
橋東錯認月西斜<lb/>
連日河頭畫舫開無端鄰嫗亦追陪溪南一樹石榴盡<lb/>
都到美人頭上來<lb/>
<pb n="KR4f0056_SBCK_013-15a"/>
艾葉紛披蒲葉長盈觴酒綠泛芸黃蕭王里畔鄕風好<lb/>
幾日門前角黍香<lb/>
遵義試院<lb/>
花紅結作屏山綠圍成障引領望山城山城在天上<lb/>
遵義校射場在城外六七里因就近假副將署射圃校<lb/>
士<lb/>
三面青山繞角場僅餘一面入斜陽沿林石細馬堤脆<lb/>
帶得落花來射堂<lb/>
三里周垣百尺臺斷碑如㦸翳莓苔多應曾作老蛟宅<lb/>
夜半石厓喧怒雷<hi>署本明楊應龍舊宅</hi>
回龍洞<lb/>
<pb n="KR4f0056_SBCK_013-15b"/>
過橋凡五折巳到遠公廬徑削才容馬溪喧欲土魚曉<lb/>
烟揺竹栢初日定村墟莫訪乖龍洞泉靈脉久淤<lb/>
桃源洞<lb/>
名區馬到亦徘徊竹葉迎人鳥語催巳覺溪山隔城市<lb/>
絶無鷄犬有樓臺前塵事向殘碑讀<hi>洞土人相傳爲李太白聽鶯處</hi>絶<lb/>
壁花争五色開依舊澗聲流不住錯疑重到武陵來<lb/>
渡烏江<lb/>
出山殊有戀山心飛漿迎人過浦陰百折水紋千折嶺<lb/>
急流時見點波禽<lb/>
江流中劈四山開雨後江聲怒若雷萬朶白雲空際落<lb/>
錯疑潮自海門來<lb/>
<pb n="KR4f0056_SBCK_013-16a"/>
馮巡撫光熊招飮卽席賦贈二首<hi>是日馮初度</hi>
早識雲間大小馮<hi>時令子開州牧克鞏亦隨侍在署</hi>蠻方何幸服官同<lb/>
欣看裙屐筵初唘難得民苗歲屢豐橐筆卅年呼内相<lb/>
<hi>公久値機廷</hi>趨朝四日領司空<hi>自山西巡撫入/覲/持㫖署工部侍郞四日卽有黔</hi>
<hi>撫之命</hi>到來倘覔稱觴地却有東山若待公<lb/>
咫只衙齋遞徃還識公心跡幾曾閒五年官巳移三嶽<lb/>
<hi>公自山東布政司調直隸旋擢湖南巡撫又謂山西</hi>八月恩先洽百蠻<hi>涖貴州任甫八月又</hi>
<hi>調撫雲南</hi>秋半風雲迎使節樓高烟雨夢鄉關移家我合稱<lb/>
同里只隔明湖水一灣<lb/>
使院後墻俯臨縣倉有荷池十頃癸丑二月將按試上<lb/>
　游命工築三層臺于墻内五月杪歸池荷正花臺適<lb/>
<pb n="KR4f0056_SBCK_013-16b"/>
　告竣因分日讌客于上同里楊上舍浦爲繪千葉蓮<lb/>
　臺雅集長卷同人各繋以詩余亦率成此篇云爾<lb/>
北人喜看山南人喜看水我雖南人居北久有水有山<lb/>
方不悔胷中先有萬仭山山外流水聲潺潺欲從山斷<lb/>
水流處更種疎花築廬住拜官昨歲來筑中所見宛與<lb/>
胷中同不特有山有水有高閣且喜山綠繞閣閣外十<lb/>
頃荷花紅爲補竹百竿爲築臺三層倉厫百舍比如櫛<lb/>
静裏巳落書窗燈花枝紅水流碧雲氣時黃亦時白有<lb/>
時天黒雨欲來却好一窗収五色宴客旣有藕藕㡳復<lb/>
有魚池蓮可劈桃可食酒盞借此青芙蕖簾垂百尺樓<lb/>
千丈讌客眞疑在天上窗櫺八角燈影聨一城居民望<lb/>
<pb n="KR4f0056_SBCK_013-17a"/>
若仙樓高高觴滿滿豐歲莫敎行樂緩黔中有山皆可<lb/>
田雨足便巳成豐年新秋昨夜涼風起樓閣都歸雨聲<lb/>
裏君不見紅荷花開亦無幾接得稻花香十里<lb/>
七月五日曉出南門三里至南嶽山下射圃校士回塗<lb/>
　小憇野人籬落偶成<lb/>
數月不一出禾麻巳盈疇炎暑曾幾時節序慨巳秋離<lb/>
離瓜田花黃朶露未収日出鷄尙鳴沿灘飲羣牛射圃<lb/>
向北開南折路苦修旗門揭峯前東西兩高樓迤左百<lb/>
尺墻觀者積上頭山鵲噪不停矢向巢上流馳道滃白<lb/>
雲馬行亦遲留回途改西南偶作物外逰園扉映方塘<lb/>
竹筍秋尚抽防驚幽人眠花裏停鳴騶<lb/>
<pb n="KR4f0056_SBCK_013-17b"/>
七夕四首示女紡孫<lb/>
一歲十二回回回拜新月何事禮雙星一年惟一夕<lb/>
牛女緣何摯天人路本殊何須借靈鵲月裏有蟾蜍<lb/>
挈得書千卷樓頭曝不停分將小兒女樓下拜雙星<lb/>
銀漢間紅墻迢迢理七襄天孫如果巧何事不成章<lb/>
十六日姜亷使開陽招同馮巡撫光熊萬方伯寧呉超<lb/>
　尼堪什張繼辛三觀察曁徐太守日紀聽綠軒賞荷<lb/>
　卽席爲賦采蓮詞十二首并邀諸君同作<lb/>
牂柯秋到雨如麻盻得新晴露巳華我自看紅君聽綠<lb/>
<hi>一月前余曾邀同人集紅香舘賞荷</hi>參差一月賞名花<lb/>
曉日華筵水上開瑣㕔千尺接層臺笙歌小部雍容甚<lb/>
<pb n="KR4f0056_SBCK_013-18a"/>
都雜兒童竹馬來<lb/>
門前赤棒肯攔遮齊放逰人入使衙恠底鷺絲無立處<lb/>
壓波人影黒于鴉<lb/>
鳴騶來處甫侵晨午榻橫排任欠伸各占一亭陳百戲<lb/>
却忘賓主是何人<lb/>
束素腰纎點屐高<hi>是日令諸歌童結束作采蓮女子</hi>花非勺藥卽櫻桃<lb/>
旁人錯認紅粧好十五吳姬刺錦篙<lb/>
偶然撃楫趁波平也學津船打鼓行消受小年無個事<lb/>
一花開處一飛觥<lb/>
繚垣日午轉驕陽一例都將小繖張知有美人空處立<lb/>
好雲低爲䕶明璫<lb/>
<pb n="KR4f0056_SBCK_013-18b"/>
水心亭北接危城亭左先聞按玉笙且覔柳陰深處坐<lb/>
暫停雜伎奏新聲<lb/>
無端燈影欲迷星高拄檐牙下繞汀空裏忽驚添异采<lb/>
晩霞黃入電光青<lb/>
百重擔子憇墻陰小合高擎唱點心一樣酒帘花外颭<lb/>
亂吹羌笛搊胡琴<lb/>
薄暝遥看打漿迎紫微花點照波明若非萬里橋橫岸<lb/>
<hi>軒側有萬里橋</hi>尚認呉頭楚尾行<lb/>
卄年前乏此花枝<hi>貴州近年始有荷花</hi>小艇何由泛曲池此日黔<lb/>
陽似江左當筵爲譜采蓮詞<lb/>
十七日徐太守曰紀偕安順遵義思南石阡黎平銅仁<lb/>
<pb n="KR4f0056_SBCK_013-19a"/>
　六太守威寧麻哈開州普安四刺史松桃丹江兩司<lb/>
　馬貴筑遵義及候補諸大令復邀集聽綠軒賞荷是<lb/>
　日馮巡撫萬方伯以事未至卽席戲柬諸君子<lb/>
笙歌隊裏許閑行月黒簾櫳水自明鸚武亦知逰客意<lb/>
此來看雨昨看晴<lb/>
夜涼移席屋西頭燭䟦都同笑語流怪㡳諸君興偏逸<lb/>
座中有蟹少監州<hi>是日始食蟹</hi>
鄭州倅錕自永豐寄近作百篇乞爲點定因率成長句<lb/>
　題後并寄張太守鳳枝<lb/>
我從黔靈山望子萬峯㡳知君升黨嶺夢遠亦千里山<lb/>
能隔面不隔心一月不斷瑶華音官閒一室開常早虎<lb/>
<pb n="KR4f0056_SBCK_013-19b"/>
跡訝多人跡少使君句好誰能謳高吟祇凴石點頭怪<lb/>
來詩札霉如許道遠聞經普安雨我時宴客開華堂發<lb/>
函先擲馮侍郞侍郞讀詩笑語我屈宋衙官何不可東<lb/>
南賓從萃一時更拓北牖哦君詩八行莫訝詩牋皺入<lb/>
坐荷香可同嗅三更客去益朗吟涼月正墮層波心倦<lb/>
來復憶南荒守索米還家得之否書成燭䟦贅一言蠻<lb/>
府參軍我詩友<hi>時太守欲假百金歸爲兩親壽聞尚未得</hi>
馮巡撫旣作外臺讌集詩及見余采蓮詞十二章卽日<lb/>
　復依韵見答其用韵之妙不減皮陸爰作此志謝<lb/>
傳牋飛騎一何忙射虎將軍善挽强不特事功吾拜倒<lb/>
辦香直欲到文章<lb/>
<pb n="KR4f0056_SBCK_013-20a"/>
新秋回憶早春時頻把餘閒付酒卮燈影兩層花幾朶<lb/>
博公二十五篇詩<hi>公元夕燈詞及兩次賞荷詩共二十五首</hi>
呉司馬玉墀洗硯圖<lb/>
瓶花齋中書有目不減鮑家知不足摉羅各本元宋明<lb/>
天一閣中無此精東万<graphic n="KR1920" url="https://raw.githubusercontent.com/kanripo/KR-Gaiji/master/images/KR1920.png" mimeType="image/png"/>萬言南閣九千字盤盤嗜古<lb/>
三十年歲宴不知門外事忽然四十作慢郞騎馬遠復<lb/>
來炎荒牙籖錦軸誰寄將書少乃珍硯一方蠻陬豈獨<lb/>
無書假硯亦止凴縑素寫<hi>君未㩦硯來所見止有圖耳</hi>一世難耕嘅<lb/>
石田半生卒業思蒼雅可憐有硯不鈔書僅寫年來主<lb/>
客圖開緘忽欲念良友讀畫巳覺忘朝餔因君我憶卷<lb/>
施谷千本異書碑百束他時兩客各歸田硯北還從借<lb/>
<pb n="KR4f0056_SBCK_013-20b"/>
書讀<lb/>
十四夜坐月<lb/>
初三逮十四月止晴一宵差喜魄巳圓淸光徹層霄鄰<lb/>
東歌吹聲舍北亦呌號豐歲庶有期中坐喧酒豪而我<lb/>
亦甚閒銜杯飮陶陶一酌天宇開再酌雲氣消悠然到<lb/>
三酌月采如鮫綃兒女集我前<graphic n="KR1313" url="https://raw.githubusercontent.com/kanripo/KR-Gaiji/master/images/KR1313.png" mimeType="image/png"/>索梨與桃礎潤旣巳<lb/>
収房㢃步周遭幸此徹夜光歡喜到汝曹他時返江南<lb/>
水郭景倍饒結伴或采蔆沿堤泛輕橈比舍㩦密親相<lb/>
將走谿橋此景汝勿忘興至我欲謡紅燭忽斂輝開簾<lb/>
巳崇朝<lb/>
寫管下名山圖八幅寄富尚書綱<lb/>
<pb n="KR4f0056_SBCK_013-21a"/>
古人祝長年類取象岡阜我今頌尚書亦以山爲壽尚<lb/>
書八州督惠澤及民久前時持節處閩海及陜右仁風<lb/>
所丕播地力實雄厚毎于奇絶處皆得未曾有中南從<lb/>
東趨太白向西走武夷清暎海崋岳秀參斗尚書前按<lb/>
部一一迎馬首飄然來萬里清夢憶之否雲奇嶺復奇<lb/>
倏又落吾手碧阜出我前蒼山峙其後烟嵐日千變各<lb/>
各入窗牖春秋多勝日時復挈賓友咸云享清福得此<lb/>
葢非偶慙余課士暇秃筆有如帚翩然圖名山不敢雜<lb/>
培塿圖成寄尚書應復開笑口倘有飛仙人同來獻春<lb/>
酒<lb/>
過隴首關<lb/>
<pb n="KR4f0056_SBCK_013-21b"/>
排空傑閣勢迢迢百折才能及嶺腰只向密林深處轉<lb/>
怕凴風力上層霄<lb/>
新安塘道中<lb/>
橘柚叢中半里遥秋雲如畫束林腰溪南欲訪閒親串<lb/>
趁曉先支獨木橋<lb/>
村村都喜說豐年板屋斜開䆉椏邊飽飯芋魁無個事<lb/>
盡収雞犬上樓眠<lb/>
廿二夜看殘月<lb/>
團欒時節雨辛酸待得如鉤轉耐看那識幽人有深意<lb/>
五更樓閣坐高寒<lb/>
谷子塘<lb/>
<pb n="KR4f0056_SBCK_013-22a"/>
人行谷子塘林木始回互野花生東西葉葉悉垂露肩<lb/>
輿欲東轉黃犢忽攔路斾影拂曙鴉驚飛四穿樹初陽<lb/>
開谷口樓閣恍無數知有山僧居泠泠曉鐘度<lb/>
九日偕署中同人至城南福泉山高眞觀登高鄭大令<lb/>
　五典設筵于此相待卽席賦贈<lb/>
纔經寒露辰巳値題餻節騎馬上城時暉暉半樓日臙<lb/>
脂花紅菜甲黃夾道半里來山房主人開筵樂未央琥<lb/>
珀作盞茱萸觴幽禽語琳琅淸磬聲疎越騎馬下城時<lb/>
輝輝半樓月仙人樓閣涼意生隔嶺遞響山泉聲爨光<lb/>
如霞出山頂却厭萬家燈火影<lb/>
九月十一日發平越至葛公橋作<lb/>
<pb n="KR4f0056_SBCK_013-22b"/>
平明天氣晴送者逾五里言尋葛公橋乃復居釜㡳泠<lb/>
泠江一綫絶壁插江汜嶺樹鬱百重淩晨露如洗危亭<lb/>
峙林表初日出亭裏花朶映日紅晨扉竹中唘鄰舂杵<lb/>
相答童叟色俱喜白屋飯巳香幽人睡難起<lb/>
清平道中<lb/>
四山茶花香黃白均可愛花苗聨袂出時折一枝戴秋<lb/>
葵盈半畝野蓼色如醉危塗穿竹徑竹密出岡背險絶<lb/>
天半程疲蹤屢思退前旌久延佇半晌甫及隊行及羅<lb/>
仲塘山雲轉深晦<lb/>
藍嶠至草塘關道中<lb/>
藍嶠及草塘十里壁如削𪷟𪷟棘生刺左右難著腳回<lb/>
<pb n="KR4f0056_SBCK_013-23a"/>
崖野花艷谷口日西灼石窽嘘北風鷹驚馬頭掠人禽<lb/>
争一竇撲面險欲著東西缺盈丈道險藉畧彴樹杪俯<lb/>
石樓窗櫺望依約驚沙莽成陣馬走前復却半道聞語<lb/>
聲長鑱劚山藥<lb/>
過偏橋西三里上一陡坡<lb/>
石黒雨亦黒行人向何處巉巖當面出欲徃決無路蹊<lb/>
斜非意想時隱復時露石罅逗一門奇花忽無數高低<lb/>
盤百級樹杪作回互摚客西北風洶洶有如怒頻于奇<lb/>
絶處欲把生命置老樹猛攫人踉蹌敢回顧危疑行半<lb/>
日深險巳畢度出谷路轉平欣然下徒步<lb/>
翁頭塘道中<lb/>
<pb n="KR4f0056_SBCK_013-23b"/>
半嶺<graphic n="KR2140" url="https://raw.githubusercontent.com/kanripo/KR-Gaiji/master/images/KR2140.png" mimeType="image/png"/>雲積不開空山秋盡恍聞雷怪他百道山泉合<lb/>
却詫藍輿飛渡來<lb/>
翁頭塘北路尤賖屋脊橫看一徑斜誰向閑門訪秋色<lb/>
夫容開徧野人家<lb/>
自平貫塘至白巖汎道中<lb/>
午餘都枕白雲眠兩兩飛泉出竈邊肯向淮南乞靈藥<lb/>
本來雞犬只居天<lb/>
馬頭濃綠間㴱紅半日全行複嶂中百轉千回抱村塢<lb/>
江南無此好屏風<lb/>
𪷟𪷟絲雨日千回夕照光中霧半開怪㡳樹頭山鵲噪<lb/>
却驚天上筍輿來<lb/>
<pb n="KR4f0056_SBCK_013-24a"/>
秋來風味足山家深淺園林百種花先有入樓紅杮子<lb/>
飽嘗聊可當谿茶<lb/>
石阡城南溫泉<lb/>
石罅空𪷟逗燭光訪泉亭上拂衣忙半生莫訝塵勞甚<lb/>
巳試人間第七湯<hi>予所試溫泉直隸則盤山陜西則臨潼盩厔江南則黃山硃砂泉及和州</hi>
<hi>句容與此而七矣</hi>
白石渾疑築釣磯流從壁隙漾依微形神釋後却危坐<lb/>
蝙蝠嚇人頭上飛<lb/>
自塘頭舟行至思南府城外<lb/>
青山至塘頭南北忽中斷驚流適有幾葉舟一半舟行<lb/>
半登岸帆影欲入地馬嘶驚上天高高下下行不歇馬<lb/>
<pb n="KR4f0056_SBCK_013-24b"/>
力反後帆居前雙江合處波流拓急溜平添水千斛高<lb/>
低橘柚合一村五色石中魚比目風㠶北轉飄雨絲馬<lb/>
上戴笠知多時舵樓半晌酣清夢馬背人愁濕衣重江<lb/>
流曲處城郭開岸上一騎驚先來船頭吹笳船尾鼓濕<lb/>
霧驚開日剛午<lb/>
出思南府遵化門道中<lb/>
一山方如筐一山圓若筥山眞中繩尺雲亦就規矩偉<lb/>
㦲造化功幻此亦奚取奇零不能割嵌以數僧字霞景<lb/>
正欲升炊烟穿縷縷林紅初曙日澗綠昨宵雨誰闢天<lb/>
半扉幽人正軒舉<lb/>
至思南府城東七里校射作<lb/>
<pb n="KR4f0056_SBCK_013-25a"/>
三里出郭門七里至角場材官藝士巳先待日乍破曙<lb/>
雲蒼涼忽然對面誰能覷霧捲千人萬人去須臾一騎<lb/>
來破空帽影正罩晴暉紅斗坡直下誇輕舉馬背白雲<lb/>
飛鏤縷山雲高高上接天萬綠倏現屏山前紅林蕭疎<lb/>
噪山鵲屋後人家飛矢著<lb/>
夜起至射堂看殘月<lb/>
樓臺高下樹縱橫環郭峯巒不見城好是四更山月上<lb/>
獨來亭裏聽灘聲<lb/>
觀音閣<lb/>
到來巳覺上青天尚有人耕屋上田老樹綠零前夜雨<lb/>
夕陽黃破半城烟江聲似恨山重叠鄕夢都迷路七千<lb/>
<pb n="KR4f0056_SBCK_013-25b"/>
且倚石䦨閒啜茗半空靈果落僧肩<lb/>
小厓關<lb/>
足㡳先驚萬叠山半空樓閣自回環紅雲堆砌不知冷<lb/>
白水繞門無用關日影鏡光偏照燿鳥聲人語合綿蠻<lb/>
差憐送客殷勤甚七里岡前馬未還<lb/>
將至掌溪塘道中<lb/>
厯徧危岡陟淺沙沿江途細欲如麻蠻鄕秋盡饒春氣<lb/>
十月猶黃菜甲花<lb/>
客程難得片時閒穩卧藍輿出險關欲剩心情看江水<lb/>
垂簾行過幾重山<lb/>
將至石阡道中<lb/>
<pb n="KR4f0056_SBCK_013-26a"/>
水西林塢好迢遞隔東村偶跨水牛渡閒從石嶠蹲嶺<lb/>
穿疑有路雲定不知門清絶垂綸叟忘機坐竹根<lb/>
重浴石阡溫泉<lb/>
百里裝方缷孤亭馬獨來誰云此冬日聊比坐春臺磴<lb/>
削穿巖竇屏虛障水隈奚童欵扉入一綫夕陽開<lb/>
嘵發路瀨塘<lb/>
離堂尚聞雞暗谷甫見日𪷟𪷟荆棘影披草至絶壁露<lb/>
氣周一山秋衣冷侵骨回瞻驚後隊如蟻穴中出前旌<lb/>
復穿雲石瘦路如髪風蘆聳淸聽時墮隔林橘客倦欲<lb/>
少休茅軒樹頭宇<lb/>
將扺荆蓬塘<lb/>
<pb n="KR4f0056_SBCK_013-26b"/>
誠知山百折毎折非意想飛瀑間一層泠泠愈神徃茅<lb/>
齋雲際逗絶壁倚仙掌十月花尚紅松濤落清響山田<lb/>
欣倍入石囷列三兩豈僅人事饒雞豚藉生長兒童乘<lb/>
冬隙倚戸結絲網相約捕渚魚烹鮮佐樽盎<lb/>
過思南塘道中<lb/>
高下田如百衲衣人家初日唘雙扉草中尚有閒胡蝶<lb/>
却恨蘆花作雪飛<lb/>
轉覺空山氣候春冥𪷟花氣拂蕭辰峯根獨石誰來坐<lb/>
時有松枝掃落塵<lb/>
出鎭遠城南三里試射士<lb/>
一半山雲雜水雲到來空裏草香薰環墻人語覺清脆<lb/>
<pb n="KR4f0056_SBCK_013-27a"/>
曉日射堂紅一分<lb/>
寥寥飛矢去如星惹得樵蘇跡暫停天半午鷄啼不徹<lb/>
東南樓閣㸑烟青<lb/>
沿流歸復誤西東出郭燈光映水紅不信鳥巢皆戴屋<lb/>
幾家樓貼半空中<lb/>
送姜亷使開陽入都<lb/>
相離眞不忍且盡酒千壺毎歲衝風雪憐君在道途<hi>君自</hi>
<hi>言五年除夕皆在途中</hi>計應朝北闕且莫憶西湖好趁㠶墻便行<lb/>
過故里無<lb/>
同官凡幾輩接跡戌三邊<hi>謂歸王顧三方伯</hi>吾子能孤立<lb/>
君恩僅左遷暫還諸季節行贈繞朝鞭他日金臺側相<lb/>
<pb n="KR4f0056_SBCK_013-27b"/>
思屢寄牋<lb/>
冒雨訪諸葛洞<lb/>
雨聲無時停天宇忽巳黒輿從空際下㷖路有白石前<lb/>
行未及轉飛瀑巳及額蒼蒼兩層厓萬古積暝色懸流<lb/>
至三仞雲出波下白排空列千窽難作老蛟宅居人掩<lb/>
關坐屋上浪花織傾耳聽此聲天空地疑拆<lb/>
再度響琴峽<lb/>
黃平州度玉虹<hi>玉虹峽在黃平州南</hi>青天飛下一白龍魚梁江度<lb/>
琴峽十萬絃聲驚拉雜大聲疑宫小聲徵激得山雲去<lb/>
如駛斷厓崚峋石色紫厓上沈沈日光死離波百步飛<lb/>
雨飄隨響曲折經危橋溪風蕭蕭溪月静疑有神魚出<lb/>
<pb n="KR4f0056_SBCK_013-28a"/>
波聽<lb/>
黃花坪道中<lb/>
連岡西去路千重竹色蕭蕭間嶺松照路野花然似火<lb/>
出山流水活于龍風棱時掣當風燭雲朶驚飄隔院鐘<lb/>
錯認脫綿時序近豈知寒序廹隆冬<lb/>
再經隴首關<lb/>
朝晴爽氣通胡蝶尚西東錯訝春花放平原野燒紅<lb/>
掩關草復朝香篆生林末孤客心易驚上樓雲欲活<lb/>
雪意<hi>試貴山書院諸生題得先字</hi>
嚴凝樓閣杳難眠是處林巒戞暝烟飛霰乍飄孤嶼外<lb/>
重陰欲釀小寒先光埋高下三更月雲黯西南半壁天<lb/>
<pb n="KR4f0056_SBCK_013-28b"/>
不是官齋望偏切欲凴盈尺卜豐年<lb/>
<pb n="KR4f0056_SBCK_013-29a"/>
</p>
<p>
</p>
  </div>
</body>
</text>
</TEI>
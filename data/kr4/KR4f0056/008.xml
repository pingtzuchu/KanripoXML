<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0056_SBCK_008-1a"/>
更生齋詩卷第八<lb/>
　　　　　　　　　　　　　　　陽湖洪亮吉著<lb/>
　北郊種樹集<lb/>
讀史六十四首<lb/>
大九州藏小九州大瀛海外水仍流九州各有開天聖<lb/>
迭拄乾坤到盡頭<lb/>
啾啾喞喞四邊鳴造字臺邊夜哭聲足見一篇無鬼論<lb/>
便從上古已難行<lb/>
一粟先㸔世界浮女媧搏土不曽休自從未有人行日<lb/>
玉兎金烏已出頭<lb/>
魯陽戈已嫌多事第一尤憎后羿弓正要不分昬與旦<lb/>
<pb n="KR4f0056_SBCK_008-1b"/>
懸他十日照寰中<lb/>
棋家國手說秋儲此局開從允子朱破盡工夫究何用<lb/>
笑他一著竸嬴輸<lb/>
何須刻意别靈頑物物同生宇宙間各有出奇争勝處<lb/>
翼塡東海擘開山<lb/>
蠶食何堪四面來陽人負黍踵難囘周家八百年天下<lb/>
末路惟餘避債臺<lb/>
曉饌牲牢夜擊鮮華堂養士各三千何如五百田横客<lb/>
蹈海都同魯仲連<lb/>
督亢先㸔具地圖樊于期忽仰天呼燕齊海上多奇士<lb/>
狗盗要難及狗屠<lb/>
<pb n="KR4f0056_SBCK_008-2a"/>
一椎一筑一匕首三客果誰能策勲滄海君來亦無用<lb/>
先知獨讓滈池君<lb/>
開國先愁乏遠圖西都習尙逮東都漢家一代崇虛誕<lb/>
黄石兵書赤伏符<lb/>
緣知隆凖是眞龍白帝先愁試劍鋒功狗已烹高鳥盡<lb/>
祇㽞一雉雊深宮<lb/>
萬卷先從客舍儲撰成八覽紀乘除笑他只善居奇貨<lb/>
也學虞卿強著書<lb/>
漢家中葉慶連綿元狩元封國祚延天上歳星來執㦸<lb/>
如何天子不長年<lb/>
前殿危言批逆鱗後宮㤙重亦忘身朱雲折檻熊攀檻<lb/>
<pb n="KR4f0056_SBCK_008-2b"/>
越顯名臣與美人<lb/>
蘭茝招魂些續歌椘天萬里不生波願將魚腹詞人弔<lb/>
文考湘江屈汨羅<lb/>
宣元以後治優柔況復專朝有五侯正與商君法相反<lb/>
虱官不去鼠姦㽞<lb/>
客未登車主候門世家家法已無存史臣倘爲宣尼諱<lb/>
十四傳中削此孫<lb/>
烈士傷心古道旁一生曽未値孫陽却看老驥還千里<lb/>
正負鹽車上太行<lb/>
法堯禪舜亦家風二十韶年作上公不見露臺曽惜費<lb/>
偏能全賜蜀山銅<lb/>
<pb n="KR4f0056_SBCK_008-3a"/>
著書空費萬黄金剽竊根源尙可尋呂覽淮南盡如此<lb/>
両家賓客太欺心<lb/>
並世才能識魏公死猶両女嫁英雄炙雞斗酒無多費<lb/>
我欲時時酹冢中<lb/>
大將王常太尉牟嗇夫游徼盡通侯東京人物寥寥甚<lb/>
卓茂居然冠輩流<lb/>
同時北海出儒宗邴管仍堪合作龍畢竟漢朝經學貴<lb/>
黃巾争拜鄭司農<lb/>
祖尙元虚自晉賢黃初人物已開先漢家盛日尊黃老<lb/>
不習南華內外篇<lb/>
霸業王基並有因轉嫌封拜不酬勳虞侯賜劍燕王刎<lb/>
<pb n="KR4f0056_SBCK_008-3b"/>
恐負難兄付託殷<hi>謂孫大帝宋太宗</hi>
東京文格本來卑一字無慚語亦欺不被古人瞞到底<lb/>
曹娥碑與郭君碑<lb/>
多金贖女出匃奴友誼曹瞞絶世無愧煞君家五官將<lb/>
刀頭難赦仲宣孤<lb/>
聖證篇成漢學亡六書訓詁孰推詳一編難與專門較<lb/>
杜預春秋寗榖梁<lb/>
家世何應出阿戎嗜錢鑽核作門風葫蘆麈尾皆長柄<lb/>
莫哂南朝王侍中<lb/>
絃歌小邑最風流一令寧輸督八州強使名賢附華胄<lb/>
泉明地下亦包羞<lb/>
<pb n="KR4f0056_SBCK_008-4a"/>
江東王氣總綿延晋宋梁陳代屡遷只有蔣山惟一帝<lb/>
居然香火占千年<lb/>
白雀空矜一世才新支堡下忽徘囘死胡尙嚙生天子<lb/>
何怪堅頭入夢來<lb/>
漁人何事舌偏饒厯数炎精迄本朝從此桃源不淳古<lb/>
并知劉石與苻姚<lb/>
虚無上八洞眞僊稗史新傳委宛編不信堯時白蝙蝠<lb/>
能知混沌與開天<lb/>
已見苻堅過項城八公寉唳與風聲淮南雞犬都仙去<lb/>
尙剩沿山草木兵<lb/>
妄思成佛反遭魔厯劫應知負債多何必贖身同泰寺<lb/>
<pb n="KR4f0056_SBCK_008-4b"/>
累他臨殁喚荷荷<lb/>
武都山接谷軒轅百頃仇池富水源不是氐羌來據險<lb/>
人間此亦種桃園<lb/>
蕭曹丙魏冠西京房杜淪亡姚宋生只有漢唐人物好<lb/>
中興開國盡名卿<lb/>
三峯髙接華山巓下視蒼茫幾點煙不是謫仙人在世<lb/>
好詩誰敢問靑天<lb/>
胡雛相異兆生時鐵額銅頭并䕶持制得豬婆龍死命<lb/>
僅須一箇李豬兒<lb/>
中唐風節數韓公詎止文章一代雄異類強藩盡低首<lb/>
王庭湊與鰐魚同<lb/>
<pb n="KR4f0056_SBCK_008-5a"/>
總是滄桒劫裏來唐除丑口呂書囘何應一落金門第<lb/>
不作仙人卽盗魁<lb/>
萬羊太尉李文饒食料誰知命所招日啖半升原作相<lb/>
何需八百石胡椒<lb/>
轉覺雙鬟有定評旗亭聲價一時傾怪他九級慈恩塔<lb/>
徧檢都無李杜名<lb/>
絶代才人韓致光百篇詩句一奩香虎須捋罷吟幺鳳<lb/>
鐵是心肝錦作腸<lb/>
𫐠怪稽神作語林誰知劫數已相尋冠貂衣紫人如豆<lb/>
簁下南朝徐楚金<lb/>
年名五代不多時七姓官家盡健兒辛苦九朝長樂老<lb/>
<pb n="KR4f0056_SBCK_008-5b"/>
朝秦草楚費支持<lb/>
魯論半部篋中藏垂老應知亦健忘怪㡳一朝多語錄<lb/>
用他學究佐興王<lb/>
香孩兒事最堪疑滅迹思將一代欺身上黃袍袖中稿<lb/>
製成恐不是臨期<lb/>
百事都嫌強出頭扶乩壇上亦來遊神仙何苦名心重<lb/>
處處題詩向酒樓<lb/>
詩案曽留御史䑓憸人亦轉歎奇才雄文却要蛟龍助<lb/>
不枉先生過海來<lb/>
尙書别有古文傳西蜀才人著太<graphic n="KR0975" url="https://raw.githubusercontent.com/kanripo/KR-Gaiji/master/images/KR0975.png" mimeType="image/png"/>僭聖亦同非聖例<lb/>
楊雄梅𦣱趙師淵<hi>今所傳通鑑綱目實朱子門人趙師淵所作揚以太<graphic n="KR0975" url="https://raw.githubusercontent.com/kanripo/KR-Gaiji/master/images/KR0975.png" mimeType="image/png"/>擬易趙以綱目擬</hi>
<pb n="KR4f0056_SBCK_008-6a"/>
<hi>春秋與梅賾撰僞古文尙書其罪一也</hi>
一成一旅總堪憑萬頃洪濤一葉淩不據西湖據東海<lb/>
趙家端可號中興<lb/>
儒林道學本同原分傳翻嫌史例繁只我欲書三獨行<lb/>
石工軍校鄭監門<hi>石工安民殿前軍校施全監安上門鄭俠</hi>
萬乘曽爲孤注來惹他䜛口一時開契丹西夏非強敵<lb/>
祇覺中原乏將才<lb/>
七尺終當死報君黄冠南下属傳聞一編琬　名臣錄<lb/>
都譲王家生祭文<lb/>
戴　主㤙如戴昊天投荒百日準歸田家風尙愧鄱<lb/>
陽集雪窖冰天十五年<lb/>
<pb n="KR4f0056_SBCK_008-6b"/>
詩情畫筆號專門三絶雖兼格不尊說到彦囘先齒冷<lb/>
更誰人數趙王孫<lb/>
讀史常侵夜漏餘時時一夢到華胥可知不在靑天外<lb/>
竟欲乘風去卜居<lb/>
都似空中飛鳥過強分名目費編摩試將列傳平心看<lb/>
一代傳人本不多<lb/>
千日中山醖已嘗便須一鍤冡中藏伯倫死酒非眞死<lb/>
想要逃名入醉鄕<lb/>
飮啄何須更好名修眞先要近人情烹龍炰鳳瑶池讌<lb/>
誰說仙家不殺生<lb/>
晉代旌陽唐李筌是誰人已得眞詮近來老輩神仙少<lb/>
<pb n="KR4f0056_SBCK_008-7a"/>
數到元時白玉蟾<lb/>
寓興<lb/>
一身從何來父母之所卑旣須建修名亦以綿世繫受<lb/>
全歸亦全所係實非細瞢然魂魄化仍與親附麗一一<lb/>
返厥原同歸天與地形骸旣速化齒骨朽亦易留貽世<lb/>
間者不滅惟此氣<lb/>
古人善讀書書亦本來少經年可卒業不必徹昬曉沉<lb/>
酣六經外袐籍偶<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>討方書亦無幾素問及本草百二<lb/>
十國書一一名作寶少纔能肆力多卽難見巧陳編逮<lb/>
今日富至不勝考所以無用書空資蠧魚飽<lb/>
天地雖至大物力本不多惟兹樽節心爲能養天和日<lb/>
<pb n="KR4f0056_SBCK_008-7b"/>
食數萬錢遠聞王與何飛走不得逃高下設網羅曽誇<lb/>
鼈重裙兼詡四足鵝風俗近益奢背峯炙明駝俊味罔<lb/>
不登<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>及燕雀窠末流心竊憂詎敢揚厥波非有求福<lb/>
心又豈懼譴訶甘受鄙吝名不敢知其佗<lb/>
學術本一途後乃判釋道魏収最無識作史列三教三<lb/>
教中復分十百富名號争奇仍鬥㨗一一欲建效遂令<lb/>
淸浄域無事亦争剽民生半無業物力因已秏合一縱<lb/>
甚難何不各守要兼収更非計分路或同到惟求心所<lb/>
安誓不惑果報<lb/>
新進喜事人不可位相將持其一偏見遑復計得喪紛<lb/>
然變成法畢竟無一當古來大聖人貴𫐠不貴創周官<lb/>
<pb n="KR4f0056_SBCK_008-8a"/>
不善讀邪說復首唱靑苗市易行天地爲播盪巴東亦<lb/>
不免時露好事狀偉哉無口瓢此乃眞宰相<lb/>
側聞飛仙人上者居列洞騎龍跨鳳外頑石亦能控游<lb/>
行一世間風伯自迎送怡神雖足樂于世究無用況經<lb/>
年五百劫數亦殊重我意不謂然隃糜復時弄空言如<lb/>
有裨後世亦諷誦無爲守丹竈寧可抱酒瓮化人王無<lb/>
功日昨屢入夢沉冥雖巳乆顔色益飛動醉鄕苦無書<lb/>
爲寫酒德頌<lb/>
家儲萬黃金或者有憂色行乞得數錢陶然樂昕夕賤<lb/>
者未必非貴者未必得置身豐歉外庶不爲物役鍾乳<lb/>
一千両胡椒八百石縱如彭祖壽亦恐難畢食徒然使<lb/>
<pb n="KR4f0056_SBCK_008-8b"/>
後來笑聲千載劇<lb/>
少歲盛意氣不願爲詞人垂老筋骨衰勤力始作文投<lb/>
荒昨歸田松菊僅有存親亾逮卅年兼復鮮弟昆偕老<lb/>
願亦違骨肉滿墓門尙幸一室中不乏子與孫乆客偶<lb/>
一歸㫖酒又巳温僕婢立我前勸我盡一樽慰勞固多<lb/>
方嚬笑恐未眞欲營山水區庻畢勞瘁身持此一寸心<lb/>
不死期報恩<lb/>
北轅窮大宛西轡隃棧閣洪河狎蛟蜃滄溟截鯨鰐囘<lb/>
思至危境亦卽寓至樂豈惟豁雙眸胷次亦已拓丈夫<lb/>
處閭巷百事苦束縛終年心賞處僅止一邱壑低瞻慙<lb/>
赤鯉髙視愧元鶴寧知轆轤屩天外亦飛落平生無别<lb/>
<pb n="KR4f0056_SBCK_008-9a"/>
嗜有景必<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>索生當恣游覽死卽安冥漠一世誰最愚<lb/>
南山石成槨<lb/>
束髪事結交良友堪悉數文章與談讌各有投合處立<lb/>
身復不同分道各馳騖揚雄性沉黙逡秀欣世務君看<lb/>
華與管始合分末路彼此不必非邪正性所賦卽如同<lb/>
學者意見亦参互王何標理解張趙崇傳注璣稱善名<lb/>
物曜乃詳訓詁一得皆可傳無須學跬歩君看天上星<lb/>
東西各分布飛何必嗤走赤亦難誚素絶交論亦褊故<lb/>
者無失故<lb/>
學術尙周孔治術尙黃老漢家西京前異說不得擾官<lb/>
皆核名實學亦具師表黃初尙元言配老乃以莊治術<lb/>
<pb n="KR4f0056_SBCK_008-9b"/>
日以頺沿流益荒唐明道崇理學升孟以配孔專門學<lb/>
益希語錄衍千種寥寥一千年感此風教殊實政罕逮<lb/>
民私心競師儒誰祀周元公誰讀軒轅書<lb/>
獨遊水西登煙雨亭久憇追悼朱學士筠江太守恂<hi>壬辰</hi>
<hi>四月曽同遊此</hi>
山城一水環如帶雙塔影飛三里外行人望塔路不迷<lb/>
斜日已過山城西别來江水依然綠竹樹千尋路千曲<lb/>
林梢盡處立一亭日氣轉赤煙光青亭危一角驚先拆<lb/>
使我傷今復懐昔春燕巢空春草枯凴誰更問春消息<lb/>
當時逸氣橫九垓桃李迎客争先開寧知過眼若飛電<lb/>
三客坐處生莓苔卅年舊事愁難再何況風光隔千載<lb/>
<pb n="KR4f0056_SBCK_008-10a"/>
龍徙空山杳莫尋寉歸華表寧能待芒鞋已倦蒲帆舉<lb/>
别意惟同夜烏語行客多時怨水風危亭入夢仍煙雨<lb/>
過水西渡<lb/>
已作如塵似夢看殘春曽此一停鞍能迎三十年前客<lb/>
只有参天竹萬竿<lb/>
靑弋江舟行<lb/>
順流轉比逆水難北風吹水欲上山風中歸鳥性偏急<lb/>
逆浪逆風穿樹入靑山影外溪流足溪水亦輸江水綠<lb/>
水西明月來水東却罩一角斜陽紅<lb/>
夜起<lb/>
窗櫺髙下綠低迷夜半何人發水西留得月㾗剛一線<lb/>
<pb n="KR4f0056_SBCK_008-10b"/>
却教山鵲盡情啼<lb/>
長至後一日消寒第一集諸及門餞余洋川書院之生<lb/>
　雲閣分賦得山樓卽事四首<lb/>
前宵雨初停濕霧一山皺白鳥入白雲延囘飛不透<lb/>
樓閣三百家溪流自環繞澗底出笙歌年豐賽神早<lb/>
却倚靑松樹迤東築小樓昨宵驚驟冷靈鵲宿牀頭<lb/>
紅林千百株一夕已無影山風颯然來巢禽各延頸<lb/>
蕪湖喜晤張太守祥雲<hi>時攝道事</hi>
暫移五馬駐雄關意外相逢遞徃還同輩漸如秋後葉<lb/>
異書高比屋頭山人傳海上魚龍橫<hi>時洋匪在寶山嘉定一帶滋事</hi>我<lb/>
共江干鷗鷺閒濶别十年重握手喜君靑鬢不曽班<lb/>
<pb n="KR4f0056_SBCK_008-11a"/>
荅友人贈梅<lb/>
一棹欲歸江浦五株誰贈溪梅却掃軟紅塵去安排蕚<lb/>
綠華來<lb/>
港口小泊<lb/>
濛濛雨細天垂黒白鷺欲將行客嚇眼前風浪轉不驚<lb/>
飛鳥蹈空人蹠實<lb/>
消寒第二集陳孝亷懿本招遊蕪湖城東沿後湖隄至<lb/>
　三昧菴看黃梅作<lb/>
後湖三百頃煙霧忽微茫寺作前山界隄眞夾水塘瓜<lb/>
分留寓縣<hi>東晉時改蕪湖立㐮垣定陵逡遒三僑縣</hi>果熟薦空王坐久還成<lb/>
雨黃梅發古香<lb/>
<pb n="KR4f0056_SBCK_008-11b"/>
十五日晩自東梁山移舟至西梁山泊晨起阻雨<lb/>
東梁山上雲欲作西梁雪移此江南舟過江看落日江<lb/>
干三尺霧又向江南結三更迎面雨隱此當頭月巳有<lb/>
曙鵲聲愁霖苦難歇<lb/>
守風西梁山竟日<lb/>
雲從西走東頃刻一山出囘瞻東梁山復向雲表没寜<lb/>
惟南下少北去帆亦絶檣烏與林鵲對語較淸切荒庵<lb/>
懸陟岸正晝色如漆我倦亦枕書陶然醉終日<lb/>
舟過蕪湖始聞彭尙書元瑞之訃謹輓一首<lb/>
不求立異不從同十載追隨朶殿東編集㑹昌名一品<lb/>
葢棺光政贈三公<hi>没後奉諭㫖仍贈協辦大學士</hi>升沉總在雲霄上<lb/>
<pb n="KR4f0056_SBCK_008-12a"/>
<hi>公自副相降補閣學復擢侍郎尙書皆直南書房</hi>㤙怨都銷氣燄中最惜石渠<lb/>
天祿署更誰博物比司空<hi>公聞見最博尤悉本朝掌故一時無両</hi>
十七日晨起北風尙勁書此遣悶<lb/>
昨宵雨如煙今晨雨如霧多謝西梁山留人三日住咫<lb/>
尺不見娥睂開山溜隱隱喧驚雷明朝未敢望江浦衹<lb/>
願征帆泊牛渚<lb/>
是日晩抵采石因獨遊三元洞作<lb/>
西來長江一萬里盡向石竇光中収囘頭滄海亦不遠<lb/>
初日欲上潮驚流孤僧聽慣亦不訝枕上長江六時卸<lb/>
長明燈燼巳十年空水光中不知夜<lb/>
夜起登太白樓<lb/>
<pb n="KR4f0056_SBCK_008-12b"/>
凖擬宵深秉燭遊然犀亭下泊扁舟青天無月人無酒<lb/>
辜負三更太白樓<lb/>
十八日早自采石挂帆將抵江寧訪孫大星衍先寄一<lb/>
　篇卽以志别<hi>時將赴山東監司任</hi>
今晨挂席思凌空五色己曜帆檣東舵樓繙書未一卷<lb/>
席帽亂捲三山風新睛水面鋪朝旭影外波濤尙如斛<lb/>
艱危厯盡心已平水狎黿鼉岸麋鹿此時却憶單居使<lb/>
可己乘流向揚子白髪樽前有底忙素心海內無踰此<lb/>
河流雖濁官能清河隄使者憎好名得閒篆仿徐內史<lb/>
好古客呼劉石經功名試問誰能足仕宦我知貧最樂<lb/>
他時靑兖來看山北扺二嶗東岱嶽<lb/>
<pb n="KR4f0056_SBCK_008-13a"/>
十九日早過烈山作<lb/>
烏江浦口暫徘徊昨日舟從采石開半晌柁樓眠未穩<lb/>
六朝山已上帆來<lb/>
十一月二十一日消寒第三集胡戸部稷昆仲邀同孫<lb/>
　兵<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>星衍冒雨至小倉山房探梅并留飮小眠齋卽<lb/>
　席賦呈並贈袁公子遲<lb/>
曽見郎君入抱時傳經近復課佳兒古梅似向閒人揖<lb/>
舊事都應老寉知墩割一隅<hi>袁大令枚卽葬山房側</hi>埋謝傅錦留<lb/>
五色付丘遲談深紅燭全銷焰門外三更雨若絲<lb/>
十二月二日消寒第四集李兵<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>廷敬招同人集平遠<lb/>
　山房觀宋四家墨蹟卽席同賦<lb/>
<pb n="KR4f0056_SBCK_008-13b"/>
裝成橘頌荔枝詩尙憶煙雲過眼時<hi>余久客畢宮保署見所藏宋四家至</hi>
<hi>二十餘種尤奇者蘓文忠橘頌蔡端明荔枝詩也</hi>一代傳人原磊落百年眞氣<lb/>
藉扶持寒梅消息遲霜信殘臘心情付酒卮我是庾公<lb/>
樓上客摩挲故物劇相思<lb/>
題秦宮人曉粧圖<lb/>
仙雲如綺復如羅天上新看鏡乍磨錯認廣寒宮小集<lb/>
一輪圓月一恒娥<lb/>
李兵<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>以㑹勘江浙地界泛海至羊山信宿公事畢繪<lb/>
　泛海圖属題率成長句以正<lb/>
一帆出海何飄然五百甲卒藏戈船帆檣解與潮勢鬥<lb/>
五色幢上蛟龍纒竿梢時浮復時没蜃氣囘環一山出<lb/>
<pb n="KR4f0056_SBCK_008-14a"/>
海風吹人若歩虛却及島中方履實誰言海外一事無<lb/>
文案積若牛腰粗經時履勘事甫竣瞰海絶壁如浮圖<lb/>
故人尙有洪厓在挂席何應不相待請公别買一葉舟<lb/>
我亦時來看東海<lb/>
初四日消寒第五集李明經筠嘉招同李兵<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>廷敬何<lb/>
　徵君琪陸孝亷繼輅林鎬儲桂榮楮華李學璜鮑熙<lb/>
改琦徐棠諸文學並鐡舟上人吾園小集時余以明<lb/>
　日旋里諸公皆卽席賦詩相餞醉後率荅一篇卽以<lb/>
　留别<lb/>
一寉引一客閑歩汀西頭汀西閣上人一一如眠鷗元<lb/>
裳丹頂時窺牖埜寉居然戀紅袖有時合隊出探梅七<lb/>
<pb n="KR4f0056_SBCK_008-14b"/>
尺亭亭影俱痩簾前新月輝簾外踈梅開春人結束豋<lb/>
春臺鼓吹復從門外來主人約客排宵讌落日暉暉坐<lb/>
中見陸郎年少飮亦豪十七人中稱最健香巖<hi>儲</hi>髙詠<lb/>
竹圃<hi>鮑</hi>歌激得閣外生囘波就中匿笑何春渚七十風<lb/>
懐尙能補<hi>坐中有歌者四人</hi>解衣作畫改七薌我亦石上題牋<lb/>
忙鐡舟開士詩才逸畫筆年來亦如鐡謫仙開衙東海<lb/>
頭好客絶似劉荆州穀人詞老梅村叟前後可稱雙祭<lb/>
酒<hi>時遲吳祭酒錫騏以病不至</hi>微嫌病酒及十旬明歲花開可來否<lb/>
一更飛觴至二更坐上客始連翩行冥濛歸路不知數<lb/>
幸有導騎持燈迎君不見新知雜故知卜晝又卜夜三<lb/>
更未醒船已行挂席當從蠡河缷<lb/>
<pb n="KR4f0056_SBCK_008-15a"/>
鐡舟上人邀至南園早飯<lb/>
晨餐未了午雞啼好客應知劇孟齊<hi>上人坐上食客嘗滿</hi>一味孤<lb/>
行最相稱公参玉版我黃韲<lb/>
舟過昆山有感徐司宼乾學王司農鴻緒舊事率賦二<lb/>
絶句<lb/>
傳是樓空水榭荒百年先已感滄桒早知身後名皆在<lb/>
何必師生軋百塲<hi>司寇奉命所修一統志及司農明史稿皆係可傳之書</hi>
人言太僕繼南豐微覺前賢面目同我讀亭林居士集<lb/>
不求工處自能工<lb/>
初七日消寒第六集瞿應謙别駕擕酒招遊虎丘久憇<lb/>
　生公石時宿霧漫山飮畢不見一人悵然而返分賦<lb/>
<pb n="KR4f0056_SBCK_008-15b"/>
　得石字<lb/>
山僧啟山關驚出雙逸翮寧知擕榼者先巳候門隙僧<lb/>
寮雖未啟己布行客席樓臺丹碧影裹此寒霧白三載<lb/>
偶一來爲歡感今昔兼擕亡友句<hi>時適擕亡友遂寧張問簪詩爲閲定</hi>久<lb/>
憇生公石同儕攖世事一晌閒不得<hi>時待諸同人並不至</hi>千人石<lb/>
上苔寥寥坐雙客<lb/>
臘八日破曉過錫山作<lb/>
山雨接天白破寒溪上來北風吹别袂南酒勸銜杯宿<lb/>
鳥依林顫驚魚蹴浪囘呼僮泛膏粥聊賞膽瓶梅<lb/>
先壠側形家言尙有昭穆二穴因以昭穴葬亡婦而舍<lb/>
　弟冡適被水漂遂遷葬于穆穴自此先壠已無隙地<lb/>
<pb n="KR4f0056_SBCK_008-16a"/>
　他日子姓不得更附葬并作此詩以爲戒約暇日復<lb/>
　課兒子等添種松百本作籬衛之庻幾封殖之義云<lb/>
爾<lb/>
憶從葬西原子姓殊不少一輩課十株佳柯已繚繞冬<lb/>
青女貞樹墳道藉以表東南離百歩溝水成曲沼春到<lb/>
上冡船粼粼碧波小經營三十載齒髪慙已老無貽地<lb/>
下羞吾行倘堪保<lb/>
十歩依我祖五歩依吾親料量松栢株芟此荆與蓁石<lb/>
几清且修藉以列俎尊吾弟近亦遷庻免水嚙墳<hi>弟冡爲水</hi>
<hi>嚙墓門爰遷袝穆穴</hi>全家骨肉多欎欎滿墓門統計一室中誰亡<lb/>
復誰存恒榦有自來吾以還二人<lb/>
<pb n="KR4f0056_SBCK_008-16b"/>
逐臣西戌日卜冡渾河源囘頭蔥嶺高萬仞瞰北原豈<lb/>
知螻蟻微竟荷天地全荷戈復歸來衣敝履亦穿得袝<lb/>
先壠旁此事豈偶然願旣遂首<graphic n="KR0960" url="https://raw.githubusercontent.com/kanripo/KR-Gaiji/master/images/KR0960.png" mimeType="image/png"/>萬念盡可捐所慙德<lb/>
未酬以朂子與孫<lb/>
憶昔初結褵白雲溪畔室追隨三十載亦旣衣翟茀一<lb/>
朝人事改丹旐屋頭設明明同命者今日乃獨活忍心<lb/>
奚若此委彼在林樾翁姑歲時饋地下冀修潔却待松<lb/>
有濤吾行亦歸骨<lb/>
十七日消寒第七集楊上舍槐招同趙兵<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>翼莊宮允<lb/>
　通敏劉宮贊種之金太守<graphic n="KR1658" url="https://raw.githubusercontent.com/kanripo/KR-Gaiji/master/images/KR1658.png" mimeType="image/png"/>方明府寶昌早飯石竹<lb/>
　山房復至秦園茶話始别分體得五古一首<lb/>
<pb n="KR4f0056_SBCK_008-17a"/>
春筍未及抽石竹已成列草堂花氣暖無異讌春日主<lb/>
人工治饌厨婢亦修潔溪魚及園韭日昨已梳剔樽羅<lb/>
㑹稽釀盤滿洞庭橘寧惟充口腹志意亦怡悅尤欣嘉<lb/>
㑹早讌罷日方昃復有縮地方秦園茗堪啜<hi>宅北有茶亭仿錫山</hi>
<hi>秦園爲名</hi>
更生齋獨坐<lb/>
更生齋獨坐俗客無一到圖書堆滿案藉以拓褱抱主<lb/>
人五十八始覺有白須葢棺無幾時所幸樂有餘前時<lb/>
葬山妻日昨哭亾友平兹萬古愁庻藉一杯酒林梅旣<lb/>
寒香水仙亦幽姿呼兒開甕頭屈指當祭詩<lb/>
讀歸方伯景照猶女佩珊詩冊率䟦一首時聞方伯已<lb/>
<pb n="KR4f0056_SBCK_008-17b"/>
　從戌所旋里卽以寄之<lb/>
毎詡嬌兒筆陣遒憶偕臣叔戌西郵李騰空仙不旋踵<lb/>
段秀實歸仍戴頭種樹經曽擕萬里<hi>方伯在塞外蒔菊種至數百</hi>簪<lb/>
花格已定千秋東山絲竹眞堪慰各有深閨侍唱酬<lb/>
過白土鎭<lb/>
古縣華陽驛前朝白土鄕剩坡餘臘雪微雨出朝陽月<lb/>
向螭頭墮人從驢背忙盤飱思徃事<hi>乙未冬過此本鎭茂才紀開旭以盤</hi>
<hi>飱斗酒見餉</hi>頻問讀書堂<lb/>
青元觀<lb/>
仙人髙臥處<hi>觀後卽葛仙翁大冡</hi>一巷亂雲飛列闕眞如峙蒼松<lb/>
相與依鵲靈朝語警寉古道身肥法侶來迎客仍穿禮<lb/>
<pb n="KR4f0056_SBCK_008-18a"/>
斗衣<lb/>
重至句容展亡友王廣文吉士殯率賦一篇卽呈令兄<lb/>
　司馬周南理問斗南<lb/>
卅年不到華陽岡岡南栝栢都巳蒼縣中老友誰更健<lb/>
腹痛最憶西頭王<hi>與令兄周南分居東西宅</hi>當時賓從頻來徃修竹<lb/>
山房及西舫漫士心情沈隱侯校官風度王元長騎驢<lb/>
已倦牽車來醉客何止三千囘澹香吟屋賦詩處采筆<lb/>
一一埋青苔<hi>朱茂才鏞及令姪潞曁駱秀才三竒均已下世</hi>孫郎遠宦鴻河口<lb/>
我亦荷戈天外走前時白袷諸少年相對各驚成老醜<lb/>
青元館前訪葛仙更向鳥翅岡頭眠三峯遠復有前約<lb/>
<hi>時將遊茅山</hi>道士待客排雙筵城南欲别頻囘首復挈城西<lb/>
<pb n="KR4f0056_SBCK_008-18b"/>
草葊酒一杯酹爾應快心生友竟堪成死友<lb/>
臘月十九日消寒第八集王司馬周南招宋學博保曁<lb/>
　令弟理問斗南文學簡可陪遊獨寉山莊看梅歸飮<lb/>
　修竹精舍卽席賦贈分韵得莊字<lb/>
三十年來事渺茫塢中藤蔓屋頭桒何期句曲羣仙㑹<lb/>
重醉先生獨寉莊天上黄人曽捧日<hi>時話西清舊事</hi>月邊靑女<lb/>
自飛霜遲眠緩歩消餘酒嗅盡寒梅樹樹香<lb/>
二十一日自句容沿破岡瀆抵綠野村裴主政暢招同<lb/>
　楊文學鳳翔曁小阮中翰錡上舍鍼集金粟山房作<lb/>
　消寒第九集并約明日同遊茅山卽席分體得長短<lb/>
句一首<lb/>
<pb n="KR4f0056_SBCK_008-19a"/>
我飮秦淮水欲覔秦淮源荒岡百折走不盡側耳已聽<lb/>
流聲喧未遵赤山湖先逢破岡瀆古澗寒流三尺足其<lb/>
上莓苔葢深綠關心七日卽小除爆竹響已盈衝途年<lb/>
殘只我無一事尙向山腹<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>竒書道人相貽綠玉笻一<lb/>
笑欲上髙髙峯寧知遊興昨方發大茅山頂雲先紅招<lb/>
邀伴侶皆踈散祀竈黄羊亦充饌饋歲人貽赤鯉魚經<lb/>
時我啖青精飯主人頻開綠埜堂更約入夜傾千觴一<lb/>
門羣從悉來謁問我何事投遐荒遐荒萬古風沙集我<lb/>
感　君㤙仍雨泣不是天邊早　賜環何能地上<lb/>
周遊屐陶貞白葛仙翁拍手空際欣相逢神仙大半遊<lb/>
世上宰相亦復居山中清凉境地眞殊絶一樹寒梅一<lb/>
<pb n="KR4f0056_SBCK_008-19b"/>
甌雪我向梅花樹下眠羅帷夜半飛明月<lb/>
遊裴氏園亭<lb/>
深澗遊魚五色小樓乾鵲千聲寒日欲斜松阜亂雲已<lb/>
暗山城<lb/>
破岡瀆夾岸皆栽桃裴明經鍼于此送别更約花時復<lb/>
　遊因作此贈之<lb/>
破岡瀆後亂山多結屋欣看傍澗阿此是碧桃花世界<lb/>
不妨開日更經過<lb/>
入茅山自黄仙墓至乾元觀宿<lb/>
死非死生非生黄仙蛻處還留塋出不出處不處宰相<lb/>
居山究何補平生不解陶華陽念念都欲縈君王惟餘<lb/>
<pb n="KR4f0056_SBCK_008-20a"/>
一事差快意愛聽千尺松聲涼宦途不礙神仙境句漏<lb/>
旌陽兩仙令但使能修駐景方周妻何肉都非病我來<lb/>
依茅岡咫尺鄰荒墳山風蕭瑟溪水温夜半白狼來叩<lb/>
門<lb/>
山北尋老君垂雲諸洞<lb/>
半月西巳墮半月東復升團團滿月光莓苔結三層一<lb/>
洞嵌碧月一洞垂紫雲紫雲欲下倏復上離地驚看不<lb/>
盈丈髙低元氣若吐吞一朶宇出驚當門其餘一朶復<lb/>
一朶忽若雕盤貯新果朶雲盡處叩石鐘復有雷鼓聲<lb/>
隆隆君不見蠻中飛雲亦已竒此洞何止雲能飛洞中<lb/>
英英鋪不足却惹生雲夜來宿<lb/>
<pb n="KR4f0056_SBCK_008-20b"/>
乾元觀夜起乘殘月看梅<lb/>
萬夢初醒處囘廊厯幾周好花紅蝶背新露白烏頭徑<lb/>
轉風千尺簾斜月一鉤是誰喧客耳春水竹中流<lb/>
宿乾元觀有懷孫兵<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>星衍<lb/>
百轉千囘厯欎岡跨驢前事渺難忘曽擕天上神仙侶<lb/>
來憇山中宰相堂今日故人分出處更憐餘子半存亡<lb/>
<hi>乙未冬同遊者兵<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>外爲林公子崇緝與及門鄭聯華今均已下世</hi>蓬萊海水都清淺<hi>道書</hi>
<hi>以陶貞白爲蓬萊都水監故及之</hi>畢竟誰尋駐景方<lb/>
張太守鳳枝謫戌伊犁以愛姫冉寄其姊滎陽令署華<lb/>
太君處越歲太守札致太君偶不及姫姫本思憶成<lb/>
病復因是銜恨遂雉經卒太守自戌所還傷之属賦<lb/>
<pb n="KR4f0056_SBCK_008-21a"/>
　此詩<lb/>
繁臺幾化望夫山却待征人久未還情到死生何以報<lb/>
揮殘老淚入陽關<lb/>
七千里外别銷魂<hi>姫貴州人</hi>十五年前誓尙存郎不薄情儂<lb/>
薄命再生端欲入空門<lb/>
地府永埋千載恨天山不寄一行書傷心三尺生綃影<lb/>
入夢多時尙未除<lb/>
索嶺盤江歎遠官相隨幾見月團欒定情金縷裙猶在<lb/>
摺向空箱不忍看<lb/>
東坡南海公西海草雨朝雲夢總空寂莫小桃墳上樹<lb/>
異花猶染淚珠紅<lb/>
<pb n="KR4f0056_SBCK_008-21b"/>
魂小仍隨油壁囘憶郞門向裏河開築他燕子樓千尺<lb/>
供養平生畫像來<lb/>
瞥見驚鴻影未眞<hi>在貴陽日太守曽喚姫出拜</hi>靑綾歩幛動遊塵多<lb/>
應平視劉公幹罸作新詩悼洛神<lb/>
尙有西臺讞案存誓心終不出侯門九原若遇河陽令<lb/>
<hi>謂陳大令熙藩時亦久卒</hi>更欲低頭拜昔㤙<lb/>
小除日更生齋招諸同人祭詩<lb/>
年殘風雪寒良朋悉遄歸如何未入春石砌已墮梅東<lb/>
西比鄰中雅有數子才招來更生齋相與銜深杯諸君<lb/>
盡華年感我草景催送客復入門晴陽尙暉暉<lb/>
趙司馬懷玉自山左奔喪歸同官贈以一舟至淸江浦<lb/>
<pb n="KR4f0056_SBCK_008-22a"/>
　渡河膠敗舟坼八口幾至覆没以救得免司馬作厄<lb/>
　解自嘲并索余一詩記事<lb/>
大舟峩峩髙百尺敗久無人肯相索先生途窮欣得之<lb/>
輦致妻孥及書策忙中方渡天妃閘意外忽趨河伯宅<lb/>
無端宇起尺一波竟敢馮陵四千石<hi>兼攝本郡</hi>馮生詎欲謁<lb/>
陽侯展氏不關多隱慝艙無阿堵物堪羡舟有辛餘靡<lb/>
亦坼郞君幸免魚頭戴如願本從龍窟得篙工舵手聲<lb/>
齊奮撒網持鉤拯亦亟微軀險欲爲人鮓定例并須援<lb/>
嫂溺孤兒一日三番哭水厄仍兼絶糧厄推量其故亦<lb/>
可曉至寶隨身遭廹逼龍神要看瀧岡碑鮫府思<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>辟<lb/>
雍刻不然畫寶吳道元或者字藏黄魯直遭風濕米考<lb/>
<pb n="KR4f0056_SBCK_008-22b"/>
竟升落水蘭亭價誰敵評書旣貴屋漏痕佞佛本當衣<lb/>
壞色但令釡㡳不生魚何必篋中長貯帛罷官尙飮八<lb/>
閘水助葬誰貽一船麥可憐剩有朝衫綠亦復染成天<lb/>
水碧窮經先已集坎埳讀禮還遲卜窀穸曝日神方時<lb/>
傴僂見星歸路難匍匐髪膚未毁眞天幸妻子得全容<lb/>
衆力王楊盧駱半遭此<hi>君曽刋唐四傑集</hi>才大例須沉澤國先<lb/>
生盛名亦不減一死何妨塞其責卽令萬一免沉淪從<lb/>
此尤應斷縑墨如何更不思愆咎更準解嘲成解阨君<lb/>
毋更以性命戲勢必重遭神鬼劾一官靑社旣偃蹇三<lb/>
載堊廬須簡黙仍愁溺後陸士龍照見麻衣笑聲劇<lb/>
　　　　　　　　　　　　　受業曹景先校字<lb/>
</p>
<p>
</p>
  </div>
</body>
</text>
</TEI>
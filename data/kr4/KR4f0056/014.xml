<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0056_SBCK_014-1a"/>
卷施閣集卷第十四<lb/>
　　　　　　　　　　　　　　　陽湖洪亮吉著<lb/>
　黔中持節集<hi>癸丑甲寅</hi>
初五日近山堂消寒一集分體詠秦官人鏡<hi>鏡銘云天上見長心</hi>
<hi>思君王八字</hi>
六王雖畢閭左空男行築城女入宫長城東西萬餘里<lb/>
永巷迢迢亦無㡳宫中永巷邊長城内外結成冤苦聲<lb/>
入宫詎識君王面三十六年曾不見轉思天上歲月閒<lb/>
那識相見期仍難班班血涙銷難盡剰得團欒一方鏡<lb/>
擕來照影影亦寒明月尚作秦時看非珍异物思垂鑒<lb/>
背上千年土花艶君不見鏡銘八字誰所爲篆體絕似<lb/>
<pb n="KR4f0056_SBCK_014-1b"/>
東封碑留伴斯刻千秋垂<lb/>
　家大人命同作　飴孫<lb/>
　祖龍一卧羣雄起三月阿房土花紫千年宫鏡出人<lb/>
間徃事分明亦如此玉容顧影人争羨昔日紛華鏡<lb/>
中見驪山明月夜梳頭竹宫歌舞朝勻面鏡能察面<lb/>
難察心冷眼那及金銅人菱花徑尺青絲紐拂影都<lb/>
誇好身手可憐三十六宫懸不辨興亡辨妍醜天上<lb/>
迢迢望本奢昭陽銘後事如麻誰擕玉匣閨中物去<lb/>
照宜春苑裏花<lb/>
初十日潄石山房銷寒第二集題張太守鳳枝珠還圖<lb/>
圖爲太守侍姬冉氏所作姬母無賴妄搆訟端姬由<lb/>
<pb n="KR4f0056_SBCK_014-2a"/>
是遣歸其母謀别嫁之姬剪髪自誓乃止同人感其<lb/>
義勸太守復迎焉爰作是圖名曰珠還亦所以美太<lb/>
守也<lb/>
瑣廳圍坐燭如山本事詩成手自删輸與清廉海南守<lb/>
六旬傳說去珠還<lb/>
自返蓬門百事非香雲和淚剪依微從茲百幅梅花帳<lb/>
不覺蕭娘鬢影肥<lb/>
兩條官燭影䦨珊百詰初窮語扺讕絕勝河陽舊潘令<lb/>
種花猶易護花難<hi>謂陳大令</hi>
暇日間窺青瑣旁玉山筵上未頺唐扺他一曲翾風怨<lb/>
只有銷䰟淚兩行<hi>姫以訟事未結留貴陽守署匝月一日隨徐㳟人觀劇偶窺坐客見棫齊</hi>
<pb n="KR4f0056_SBCK_014-2b"/>
<hi>太守在席不覺垂淚</hi>
輕車油碧許迎回紈扇親拈出鏡臺<hi>臨行徐恭人以二絕題紈扇贈之</hi>
不是求仙舊童女肯隨徐福住蓬萊<lb/>
垂老休嫌善賦愁使君宗法本風流他時九曲梁溪上<lb/>
合與修成燕子樓<lb/>
十五日蔵春塢消寒三集題范巨卿碑額卽送張州守<lb/>
　曾垿南還<lb/>
昨者黃少尹<hi>此碑刻係戊戌年夏亡友黃君仲則所貽</hi>貽我金鄕碑摩天石<lb/>
刻掲巨孝復有獨行名孤垂洪流浩蕩豐碑没僅識青<lb/>
龍舊年月八分徑寸誰所書無乃山陽縣君㠔傳觀足<lb/>
令友誼敦二千年來八字存若言至性刋金石不數王<lb/>
<pb n="KR4f0056_SBCK_014-3a"/>
貢兼雷陳一篇論愧朱公叔中世交期益翻覆賣友人<lb/>
傳酈曲周面朋我恥蕭光祿史家創格非好奇欲與薄<lb/>
俗貞心期不傳吏蹟傳友誼此意亦愁知者稀開緘淚<lb/>
巳垂言下恨不還君伴長夜匹馬招䰟又一時荒阡種<lb/>
樹知何暇百徧摩挲紙亦光含情重送郅君章他時北<lb/>
上金鄕道酹酒應臨官道旁<lb/>
　家大人命同作　飴孫<lb/>
　烈士相交祇情性一千年來傳獨行偶從山縣拓此<lb/>
　碑姓氏偏敎坐生敬卓哉山陽范使君獨抱古意超<lb/>
　倫羣豈其交誼足不朽乃寄金石垂斯文千秋一語<lb/>
　饒竒㫖生死論交自君始始知友誼殊可珍交到重<lb/>
<pb n="KR4f0056_SBCK_014-3b"/>
　泉合心死郅君章與殷子徵未識死友焉知生長沙<lb/>
　學生新野卒縱不生交亦心折巨卿好友不顧身落<lb/>
　落死後殊無人幻形誰復論爾我一徃直欲兼幽明<lb/>
　鄕民翟循縣君薛留得金鄕墓前碣篆文不特軼八<lb/>
　分好補酈元經注缺建安以來世俗澆慨然何止劉<lb/>
　孝標願將剝落數行字持贈世人同石交蠻鄕刺史<lb/>
　殊今昔況値窮冬束裝日偶讀廬江太守碑一篇還<lb/>
　贈張元伯<lb/>
張州守瀕行又以素册索詩復成二絶句<lb/>
風雪連晨偶滯留行蹤莫爲左遷愁君看判府威名重<lb/>
絶勝西南領小州<lb/>
<pb n="KR4f0056_SBCK_014-4a"/>
紅塵十載鬢初班却喜今因定省還欲借寒威暢離緒<lb/>
留君十日住黔山<hi>時留作消寒第三集</hi>
二十日聽雨蓬消寒第四集同詠諸葛燈<lb/>
尚從遺製識英靈五夜軍書肯暫停収燼未應忘火德<lb/>
穴胸先巳勒金銘虚疑絶徼留銅鼓遠憶高原墮大星<lb/>
畢竟出師餘恨在至今燈影作深青<lb/>
卄三日寫歲朝圖贈馮巡撫光熊並繋以二詩<lb/>
如水臣門日徃還識公清節服諸蠻何妨饋歲無長物<lb/>
自寫黔南幾尺山<lb/>
餳香粥鼓滿平疇閙得花香出樹頭都是蠻方小兒女<lb/>
春風竹馬十三州<lb/>
<pb n="KR4f0056_SBCK_014-4b"/>
二十五日思補齊消寒第五集卽題徐太守日紀陽春<lb/>
　有脚圖<lb/>
何妨遣婢中閤聊爾充君下陳欲賜人間湯沐先回天<lb/>
上陽春<lb/>
蓮蕋屛風凍雨梅花紙帳春雲待過消寒九九預防修<lb/>
竹彈文<lb/>
　附　飴孫<lb/>
　溫和足㡳有春光着意眞能識熱膓頓憶孤山林處<lb/>
　士梅花多處太淒涼<lb/>
　早從洗濯見風流一晌春華偶滯留不着人間閒冷<lb/>
　暖此郷端合號溫柔<lb/>
<pb n="KR4f0056_SBCK_014-5a"/>
<pb n="KR4f0056_SBCK_014-6a"/>
一室樂恬靖房廊稍曲折衆詫若仙境堂阿鋪長筵胾<lb/>
脯雜餈䵃霜螯搗初碎鮮鯽巳剔鯁滇榴曁勻橘兼不<lb/>
棄梨梬南方來百物圓<graphic n="KR1748" url="https://raw.githubusercontent.com/kanripo/KR-Gaiji/master/images/KR1748.png" mimeType="image/png"/>長者蠯歲除饒食品一一列<lb/>
盤皿非徒祀心神藉以壓灾眚明燈懸四角香炷紅耿<lb/>
耿高杯羅數十文石及生礦雄黃鐫兕虎犀角刻蔆荇<lb/>
或如肘生柳或若瓠有癭争先誇大戸蓄意欲吞併盤<lb/>
飧來陸續誰識夜巳丙慙余少孤露敢說有殊秉時時<lb/>
避詩債獨處心怲怲永豐才尤竒筆早露鋒穎創爲小<lb/>
言賦剖析到句鼆南籠年六十齒硬截春餅雖然能飽<lb/>
啖不改顔痩㾪惟愁酒杯寛苦語求減省參軍揮千言<lb/>
尙說才未逞微知所宗法天問及哀郢浙西饒秀士遠<lb/>
<pb n="KR4f0056_SBCK_014-6b"/>
復勝汝潁宰官仁及物讞獄繼張邴心雖尚寛大酒政<lb/>
獨嚴猛藏<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>兼拇陣十九兾徼倖興酣開牖望繁麗富<lb/>
星景衙齋濶西北隙地得一頃雖非二三月春樹巳華<lb/>
靚兒曹不入座窗隙屢延頸大兒粗有筆頗復愛習静<lb/>
年來通選學出語喜彪炳盤盤祭詩筵得預良巳幸小<lb/>
兒才十歲逃塾毎遭打攔門喧畫鼓日轉益頑獷阿翁<lb/>
防醉仆座外戲扶綆酣眠到童僕百問百不省皆言沐<lb/>
餘歡沉湎誰可儆窗櫺頭互觸蠟炬險失抦更䦨客辝<lb/>
主失笑喉復哽肩輿北風大各各蔽笭箵輿前馬居後<lb/>
爛醉戒馳騁何須更持燎太白光冏冏<lb/>
新正五日消寒第七集同人集陳大令熙藩霅溪吟舫<lb/>
<pb n="KR4f0056_SBCK_014-7a"/>
　大令以盆栽素心蘭見贈卽席賦謝<lb/>
此日何日窗櫺陰陰撫序不樂求我素心素心之人其<lb/>
室如斗街南巷西爲約良友春酒旣熟園蔬雜陳雖未<lb/>
投轄童先閉門離離光明一室四出重簾無人花影若<lb/>
月坐客黙坐咸披素襟所愧空谷跫然足音移花居前<lb/>
移酒在左友知我心舉以贈我我家南頭一閣面山山<lb/>
桃水仙位置其間人之素心花亦相肖言詮巳忘静不<lb/>
索笑時或獨醉時還孤眠半窗冥冥香徹曙前<lb/>
賀方伯長庚屬題其尊人蘭竹卷子<lb/>
畫蘭不畫雨雨巳飛晴空畫竹不畫風風巳出幹中稜<lb/>
稜數竿風卷此楚波白亭亭幾枝雨亦勝楚天碧先生<lb/>
<pb n="KR4f0056_SBCK_014-7b"/>
偶開門漢水澨水流無㾗先生偶楗戸蘭枝竹枝約同<lb/>
住卅年豈以畫得名轉借蘭竹抒幽情乃知氣味本無<lb/>
别與蘭同心竹同節一幅雪景一幅晴末幅皎月枝間<lb/>
明君不見蘭枝竹枝幅盈十并冩森森石林立展圖不<lb/>
及見先生竒石當前且長揖<lb/>
人日消寒第八集同人登黔靈山復迂道訪聖泉歸飮<lb/>
　王參軍湛恩一角山房雜成三十二韵<lb/>
兩載逢人日三年住鬼方路疑窮北首雨欲破南荒過<lb/>
臘餳簫緊初晴筍屐忙願尋何地勝咸指此山岡峻嶺<lb/>
回天外竒峯立斗旁浮青界滇粤濃綠壓城隍交壁松<lb/>
烟暝岐途栢幹擋幾回衝馬首百折走羊膓積霰鋪層<lb/>
<pb n="KR4f0056_SBCK_014-8a"/>
殿罡風響曲廊解鞍懸石磴易履坐繩床果向僧衣落<lb/>
禽從佛面翔怪聲穿土穴仙掌拓蠻鄕半郭巒光歛全<lb/>
黔地勢張天龍煩說偈野鹿看傳觴更許陪開士凴誰<lb/>
禮法王客方搜古蹟巘巳下斜陽詎可辜清興仍須束<lb/>
急裝澗幽留剝蘚寺僻富修篁毁廟神無火陰崖虎有<lb/>
倀微黃辨樵徑曛黑墮漁梁聖水名終妄<hi>上人言投一錢泉郞漲起</hi>
<hi>試之不驗同人擬易其名爲廉泉</hi>廉泉改未妨逸情嫌晝短回路覺川<lb/>
長候騎依官柳宵鐘出女墻雙街籠燭樹一角訪山房<lb/>
濁酒何能減逋篇久不償簪裾來淨域旗鼓集虛堂當<lb/>
代爲長句羣公雅擅場俊才同鮑沈堅筆鬬班揚設榻<lb/>
容孤卧行厨約徧嘗擁爐斟淺碧升閣望空蒼此㑹多<lb/>
<pb n="KR4f0056_SBCK_014-8b"/>
應羨他年誌勿忘靈山今夜月添影照詩狂<lb/>
十五日五鼓起看雪<lb/>
攔門語忽驚僮報四山晴蠻地少冬雪逢人詫夜明冷<lb/>
光飛列帳寒影淡孤檠幸有辛盤在聊將卯酒傾<lb/>
陳大令熙藩屬題城南雅集卷子<lb/>
茲方當九日撫序却三秋早陟高眞觀<hi>客秋按試平越九日在高眞觀</hi>
<hi>登高</hi>遥思甲秀樓果然逢大尹于此集名流愧未陪逰屐<lb/>
題詩最上頭<lb/>
十六日消寒九集湛碧亭禪房看雪至二鼓乃返<lb/>
及此初更後冥冥雪乍晴林巒互蕭瑟水月與空明兀<lb/>
訝樓臺影寒流鳥雀聲倩誰圖作障一角傍山城<lb/>
<pb n="KR4f0056_SBCK_014-9a"/>
蠻方慙久駐豐歲喜頻仍一尺道旁雪萬家門外燈爆<lb/>
從氷柱裂月共凍雷升<hi>是夕大雪中有雷聲</hi>此夕清虛景還應念<lb/>
遠朋<hi>時徐太守馮開州以疾不至</hi>
寒風送別圗送張太守鳳枝南歸<lb/>
　甲寅新正十二日太守遭外艱去任將于春杪奔䘮<lb/>
　南歸同人欲作黔山折柳圖贈行余意有未安易爲<lb/>
　寒風送別葢仿燕丹時白衣冠送荆卿之例攷白衣<lb/>
　冠本弔服非執䘮者所衣吾輩與太守交厚于其行<lb/>
　故當素車白馬送之情事方稱爰賦三詩卽邀諸君<lb/>
　同作<lb/>
名山人日記勾留乘興聊同麋鹿逰一度巷門重問訊<lb/>
<pb n="KR4f0056_SBCK_014-9b"/>
麻衣如雪感蜉蝣<lb/>
歸及江鄕五月時北堂正好夢孤兒思君欲贈忘憂草<lb/>
不向風前折柳枝<lb/>
易水千年事巳陳歌聲猶若繞梁塵何妨更舉前修例<lb/>
皆白衣冠送此人<lb/>
初春折柳圖送陳大令熙藩北上<lb/>
前年來黔陽長官攝疲邑貴定城東南馬前驚一揖昨<lb/>
年駐㑹城長官爲劇縣衙齋欣咫尺投謁乃無算長官<lb/>
爲政甫及今大吏拭目民輸心琴堂愔愔静撫琴暇復<lb/>
伴我耽幽吟一行作吏何嘗廢赤棒森森墨胥避簿書<lb/>
叢裏集賓朋撰得城南一篇記<hi>謂所作城南雅集圖記</hi>初春柳絲<lb/>
<pb n="KR4f0056_SBCK_014-10a"/>
黄及肩拂拭鞍馬行朝天蠻方百姓心難足官好更防<lb/>
遷去速燒燈節過持瓣香私向山神社公祝十月種麥<lb/>
四月秧官歸正好麥上場吏胥無權戸殷阜但祝官遷<lb/>
此方守<lb/>
出貴定城雨至高家塘稍止<lb/>
今晨山氣寒呵凍集徒侣行穿石罅中濕霧黑如許蕭<lb/>
蕭松竹徑馬首寒不舉前旌瞻後隊似隔烟萬縷忽然<lb/>
衝山風捲去一層雨稍復見晴雲山樵喜相語<lb/>
自蔣塘岡至谷洞塘<lb/>
寒空時復捲風聲石削橋傾道未成忽訝禽巢落人語<lb/>
山樓都向竹梢生<lb/>
<pb n="KR4f0056_SBCK_014-10b"/>
連山無際水無涯過嶺南來一徑斜不是數聲山犬吠<lb/>
全邨都被雪花遮<lb/>
早發谷洞塘<lb/>
一峯雲一峯雪一峯冥冥影未開猶帶前溪夜深月須<lb/>
臾天平明月向雪峯墮冷光百道飛撲人穿得白雲如<lb/>
縷破前山日欲岀後山雨復來深谷隠隱喧輕雷君不<lb/>
見蠻方氣候殊凌亂曉日須裘午須扇<lb/>
落月西塘<lb/>
馬首迢迢溯北風兩山青破酒顔紅我來似欲齊昏旦<lb/>
落月塘西日正中<lb/>
將至都勻道中<lb/>
<pb n="KR4f0056_SBCK_014-11a"/>
一山途四出一水流百曲山奇方礙帽水冷復紫足途<lb/>
危輿轉穩空處交竹木前行皆俯視一綫入山腹茅檐<lb/>
無冬春𪷟𪷟土花綠花苗迎使節半嶺注紅燭十里戍<lb/>
鼓鳴蘆笙響空谷<lb/>
橋頭汎<lb/>
過橋方數折正對石塘西却望來時路蒼蒼樹巳迷野<lb/>
蔬全上屋春水半吞堤莫厭山程緩才聽日午雞<lb/>
初六日小雨至都勻府西門外試射士<lb/>
半里冥𪷟霧山邨雨不成野雲隨地落春樹接天生白<lb/>
訝懸泉影青流飛矢聲射堂寒較甚馬過亦驚鳴<lb/>
初七日射堂試士畢登劍河橋聳翠亭望西北諸山<lb/>
<pb n="KR4f0056_SBCK_014-11b"/>
沿流都有鷺絲飛空翠時時沁客衣忽訝危厓宇人影<lb/>
似驚鳴鏑啟山扉<lb/>
回潭西去綠沄沄一角樓臺上夕曛傾耳却聞空際響<lb/>
入山雲鬥出山雲<lb/>
匀陽書院春望<lb/>
春波濶處春堤狹十二回塘滿浮鴨晴鳩催換裌衣忙<lb/>
樓上人閒盡開篋半城花香裊若絲新綠對岸愁參差<lb/>
銷䰟別有東風柳絕似春人十五時<lb/>
多結塘<lb/>
多結塘邊雨似麻沿途風峭尙飛沙無人知道春將半<lb/>
時有出墻紅杏花<lb/>
<pb n="KR4f0056_SBCK_014-12a"/>
晩度大登高小登高諸險<lb/>
一山當面氣冥冥高下燈光接樹青不是雨絲飄左右<lb/>
玲瓏猶認半天星<lb/>
都江舟中<lb/>
危厓春正半花氣欲薰天劇愛東風樹斜生北斗邊淩<lb/>
空自樓閣絕壑渺雲烟一帶人家好簾垂飛瀑前<lb/>
下陡坡渡鷄賈河<lb/>
上征誠云難下逹亦非易橫空旋若磨百折始及地藍<lb/>
輿寧敢却頭上壓飛騎欲前仍縮足矗處石犀利胡蝶<lb/>
忽一雙飛來立人臂厓窮坡復陡入隙途轉細平視雞<lb/>
賈塘斜陽落巖際<lb/>
<pb n="KR4f0056_SBCK_014-12b"/>
羊忙塘<lb/>
行徑羊忙塘奇石破空下壓雲排萬仭時裂一尺罅飛<lb/>
泉頭上岀光景相激射稜稜峯斷處欲徃少凴藉馬首<lb/>
卷北風孤桃向空謝杉林轉蒙密間亦露臺榭頗念北<lb/>
山人幽棲若長夜<lb/>
石檻灘<hi>俗名石門檻</hi>
始棹發都江江干日初起鑼聲行不絕奮迅巳百里蒼<lb/>
蒼兩邊山厓斷石將圯驚梭時一擲險欲没潭底石脚<lb/>
萬窽鳴時時出濳鯉前行經石檻舟子展然喜風暖日<lb/>
亦晴沿邨數桃李<lb/>
雷音灘<lb/>
<pb n="KR4f0056_SBCK_014-13a"/>
一舟挈一繩一繩長百尺繩頭持十輩畢力踞巖隙高<lb/>
低懸半里觀者咸失色一瞥倏巳過微驚眼光黑危崖<lb/>
排石齒都向舵樓宇我僕忽失聲頭低險遭嚙長年欣<lb/>
過險緩棹出厓側却望四邊山蒼蒼路仍塞<lb/>
都江夜行<lb/>
前山誠欲雨其奈後山晴澗水忽然暝李花無數明墨<lb/>
鱗成隊岀白鳥破空行卧聽花苗曲勞勞解送迎<lb/>
古州登抱膝亭春望<lb/>
山城二月花光足空處香飄萬家屋桃枝揺岸柳拂簷<lb/>
花裏兩兩懸珠簾樓臺影外春陰薄試茗重登一層閣<lb/>
日斜盤馬射堂西却送菜花黃出郭<lb/>
<pb n="KR4f0056_SBCK_014-13b"/>
抱膝亭望憇園花木甚盛欲徃未果<lb/>
小築烏蠻地全家綠水灣數聲花外屐千尺雨中山午<lb/>
倦童呼茗春閒鹿抱關上頭容展眺未肯說緣慳<lb/>
渡溶江登五榕山兼謁諸葛祠作<lb/>
溶江江頭石如磨五龍徘徊一龍卧排空一石支一樓<lb/>
高榦四出扶樓頭一枝雅復高羣木樹腹空于百間屋<lb/>
低枝欲雨高葢晴臘雪尚向枝梢明年深樹古禽難宿<lb/>
剰有一巢藏廟祝行人入廟火伴驚嗚嗚角聲巢上鳴<lb/>
孫司馬鑑招同彭軍門廷棟書副將麐飮署西諸葛臺<lb/>
　並角射至二鼓乃返<lb/>
䦨干曲處林陰直官裏春閒試鳴鏑平坡十頃吹細香<lb/>
<pb n="KR4f0056_SBCK_014-14a"/>
日色裊裊垂鵝黃笛聲初停鼓聲警舫屋深深若居井<lb/>
忽地排空雨作絲梨花白得春無影<lb/>
八匡塘<lb/>
一邨都不見全被李花遮澗水到門合山樓出樹斜露<lb/>
光開梵刹雲影抱人家時有遠香至應知春事賖<lb/>
夜宿寨麻有苗女年十三四者結隊來歌苗童吹蘆笙<lb/>
　和之<lb/>
歌管初停舞袖忙燭花紅處勸飛觴前身合是梁間燕<lb/>
猶着烏衣入畫堂<hi>苗女衣裙皆黑故云</hi>
山中夜行<lb/>
小雨乍三日梨花合一邨夜燈紅覆屋春樹綠當門卷<lb/>
<pb n="KR4f0056_SBCK_014-14b"/>
幕留禽影開扉驗水㾗更殘月將出山氣尚昬昬<lb/>
九朝塘<lb/>
嘈嘈天半響笙簧雉尾排肩繡兩襠三百蠻姬擁前後<lb/>
藍輿飛過九朝塘<lb/>
大容塘値春分<lb/>
薄寒初散酒初醺炊火斜連嶺上雲小閣兩層山四面<lb/>
百花香裏度春分<lb/>
宿路團行館<lb/>
使節遥從柳外村一間茅屋侣鷄豚妖禽入樹花先顫<lb/>
薄霧吞簾鏡亦昏吹夢夜風寒有影接天春水月無痕<lb/>
柴扉莫謂誰來欵宵半驚雷欲劈門<lb/>
<pb n="KR4f0056_SBCK_014-15a"/>
將扺黎平厯滚馬坡諸險<lb/>
古州及黎平天黒少白日忽然雲際一閃紅天外雷驚<lb/>
劈山出沿山巨石悉欲崩轉眼巳失千家邨白雲茫茫<lb/>
時吐吞陰厓束人疑鬼門一坡直下如注矢削壁棱棱<lb/>
僅容趾輿夫歎息何至此呼吸真堪判生死峯形中斷<lb/>
裂若溝鞭馬一躍愁回頭前峯行完後峯起上欲摩天<lb/>
下無㡳眼前親切雲霧生足㡳忽巳開山城君不見平<lb/>
岡鱗鳞鋪萬瓦宇起一峯名滚馬<lb/>
岀黎平南門<lb/>
街衢南北嶺西東柳外高樓面面通一晌曉霞紅不定<lb/>
前旌行入百花中<lb/>
<pb n="KR4f0056_SBCK_014-15b"/>
依然江水綠無邊不信離家道七千絶似踏青南陌路<lb/>
暖風晴日裌衣天<lb/>
射堂卽事<lb/>
出郭𪷟𪷟霧林烏背客啼梨花三百樹白到射堂西<lb/>
隔岸坡陀好人希馬作羣過橋飛矢急穿破一溪雲<lb/>
極目望層城春融萬家屋祇覺遠天低靡靡接新綠<lb/>
山樓鼓角忙歸騎出橫塘無數春人影斜陽落女墻<lb/>
南泉山<lb/>
今朝天氣晴靈鵲聲有喜言遵南泉山异境乃獨唘喬<lb/>
枝森上聳側出悟石理生翠羃一山空青露如洗蹤疲<lb/>
方問路絶頂尚三里裊裊石鼎香迎人入亭裏天風盪<lb/>
<pb n="KR4f0056_SBCK_014-16a"/>
衣袂雲白欲緣履卑瞻窮萬仞微辨㸑烟起却哂下方<lb/>
人經旬居釡底<lb/>
靈觀閣春望<lb/>
千折泉岀山百折人上嶺尋源至亭側石闕方若井禽<lb/>
聲千百種蠻語本難省手掬石上流呼童試新茗郡齋<lb/>
憐窅寂飛騎餉春餅幽人居絶壑搆屋恍橫艇微風振<lb/>
林杪斜日逗光景䦨干飛百尺坐處據松頂半日衣袂<lb/>
香𪷟𪷟逗花影<lb/>
過少寨河橋<lb/>
平蕪一雨春花謝濃綠樓臺若深夜雲陰如夢不逢人<lb/>
澗水分從馬頭瀉波空若行明鏡中鷗鷺兩兩舒春容<lb/>
<pb n="KR4f0056_SBCK_014-16b"/>
<pb n="KR4f0056_SBCK_014-16b"/>
水田百級行方半攔路野雲蹊忽斷牽衣避道厯少時<lb/>
大石如牛復當岸行人欲歇嘶馬催村店正向雲頭開<lb/>
山拗石磴暫延佇衣上綠綴寒莓苔冥𪷟路向松梢破<lb/>
絶頂一山如石磨清泉落處花朶妍山翠壓樓人尚眠<lb/>
平江塘<lb/>
晴鳩聲裏燕呢喃高下藍輿睡乍酣好向春波寄花片<lb/>
迢迢此水入江南<lb/>
春殘是處綠芊眠十里平蕪盡帶烟胡蝶欲高高不得<lb/>
野花黃巳上青天<lb/>
出錦屛縣城上斗坡<lb/>
一山綿一縣高下里三十高者仰如跂下者俯如揖愁<lb/>
<pb n="KR4f0056_SBCK_014-17a"/>
霖行撲面碎石險埋膝中途勢倉皇懸溜復飛及天風<lb/>
下林莽石窽自呼吸蟠澗三兩松人禽亦争集厓深羣<lb/>
燎火盪此衣袂濕濛𪷟雲氣蔽却向空際立石罅忽唘<lb/>
扉生苗下山汲<lb/>
黃泥峽<lb/>
馬蹄真巳踏千峯上嶺叢杉下嶺松當午日光分顯晦<lb/>
南山雲淡北山濃<lb/>
誰將界石作横梁上是黎陽下㵲陽怪㡳廟門開向北<lb/>
南行不炷嶺頭香<lb/>
紫雲橋<lb/>
春山一片疑無骨都作紫雲扶曉日馬頭隨意厯西南<lb/>
<pb n="KR4f0056_SBCK_014-17b"/>
無數樓臺復飛出沿溪一橋如一舟橋上三面開朱樓<lb/>
前旌後隊何回緩似向長虹腹中轉橋心倒插十丈餘<lb/>
飛葢過處驚遊魚君不見一山前頭復如井却喜嫩晴<lb/>
鋪十頃<lb/>
師子厓<lb/>
我行及雙溪大石黑半天人緣石隙中有若蛇蜿蜒危<lb/>
巖何陰森行處正壓肩懸瀑復四飛時聞響濺濺藤蔓<lb/>
百尺垂倒岀花朶妍空處宇一亭簾垂裊青烟延回岀<lb/>
層厓萬頃鋪水田清絶半里程人家總疑仙沙鳥亦有<lb/>
情飛蹲筍輿前<lb/>
早發卭水<lb/>
<pb n="KR4f0056_SBCK_014-18a"/>
早行出卭溪殘月溪上漾濛𪷟千樹花正罩卭溪上花<lb/>
朶落盡巢禽不知逰魚吹花香氣若絲花光深萍色淺<lb/>
襯出魚苗綠千點枕波樓閣三百家春夢正好驚啼鴉<lb/>
橋東覔路才能出暗影溪頭自飄忽千林綠重曙不開<lb/>
一樹梢紅甫迎日<lb/>
瓦寨<lb/>
半程卌里走沙礫一寨四面圍松枏雄黃出穴百蟲伏<lb/>
牡丹壓䦨羣卉慙洞形如扉日韜采天頂若握雲拖藍<lb/>
相㩦活火欲烹茗却有死谷邀停驂<lb/>
鬼鳥塘<lb/>
石徑空𪷟露有光四山風刺裌衣涼杜鵑一樹紅于血<lb/>
<pb n="KR4f0056_SBCK_014-18b"/>
月黑愁過鬼鳥塘<lb/>
路瀨塘道中<lb/>
路瀨塘西石逕遒人家竹屋半臨流低飛胡蝶高飛雨<lb/>
百種花香出草頭<lb/>
高下岡巒馬去遲緩行剛及午晴時山南一片波如掌<lb/>
閑看兒童捉活師<lb/>
雨夜至石阡溫泉浴<lb/>
月黒雨聲愁穿林到嶺頭似防湯谷沸飛瀑入池流<lb/>
昨宵江水深没却江干樹老鶻無處棲從人屋檐住<lb/>
延江兩生行示貴筑熊生煥章思南安生<lb/>
延江水流千里一生居江頭一生住江尾熊生十八貌<lb/>
<pb n="KR4f0056_SBCK_014-19a"/>
最癯自搆竹屋臨江居一室窘乏文豐腴安生英英年<lb/>
十九從宦三年住清口<hi>尊人官江南桃源令</hi>落筆居然學劉柳我<lb/>
前持節來衡文萬言日試童子軍惟二子者超倫羣雖<lb/>
然日課文一篇不若日讀書一卷赤文綠字填方寸激<lb/>
電驚虹注雙腕嗟余遲草猶勤學矧復生年甫當冠九<lb/>
垓一瞬何難届尺璧寸陰寧得換抉起三霄翮欲全遠<lb/>
行百里程方半佇看子筆排風霰㑹見余言匪河漢君<lb/>
不見蠻中一雨何綿連延江水流行拍天吾曹學術亦<lb/>
如此努力來看有源水<lb/>
袁太守純德招遊城南文昌閣並歸飮署齋卽席賦贈<lb/>
　并壽太守七十<lb/>
<pb n="KR4f0056_SBCK_014-19b"/>
我前逰秦中聞君宰米脂十年來荆襄君官擢同知盤<lb/>
盤政績推尤異佐郡淹留賞心地尚書清節號知人我<lb/>
作門生君屬吏昨慙持節來黔陽君亦五馬官思唐秦<lb/>
中知名楚中見何似黔中日謀面春殘約客城南頭江<lb/>
漲欲從城上流看花步幛逰山屐誰信使君年七十窗<lb/>
櫺八面閣四層飛步早從高處立日斜回馬東南街轉<lb/>
厯百級來官齋亭危正面延江口我飮一杯君一斗眼<lb/>
中落落五老峯且挈浮邱爲君壽<lb/>
雨發思南袁太守純德鄒逰戎寛率兵弁出小厓關相<lb/>
　送卽席賦贈一首<lb/>
袁君揖我處絶壁立千丈藍輿方欲下飛瀑眼前滉竹<lb/>
<pb n="KR4f0056_SBCK_014-20a"/>
亭留少坐茶話覺清曠雨立三百人升頭致微悵愁霖<lb/>
敢安坐急騎出厓上澗水奪路流巖門不能抗前行泥<lb/>
滑滑黑霧馬前障五里甫岀山晴光草頭放<lb/>
發都匀日枉道過七星山入仙舟引洞<lb/>
偪仄疑無路隨雲七里東水從深徑黑果向怪厓紅削<lb/>
壁風徐下幽軒日乍中正憐書韻好鳥語復<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏<hi>諸生徐時</hi>
<hi>英等讀書其中</hi>
<pb n="KR4f0056_SBCK_014-20b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0056_SBCK_007-1a"/>
更生齋詩卷第七<lb/>
　　　　　　　　　　　　　　　陽湖洪亮吉著<lb/>
　西圃䟽泉集<lb/>
競渡燈船行<lb/>
燈船尙隔三條橋寶氣已復衝層霄三橋百巷宻如櫛<lb/>
波上厯厯人聲囂須臾赤熖將橋鎖分半樓臺燭光裹<lb/>
林鴉林鵲驚四飛鴉背鵲頭都帶火忽然龍爪攫半空<lb/>
千人萬人看燭龍橋囘風勢亦稍緩龍忽正面停波中<lb/>
橋南百尺波如沸龍甲龍鱗照天地妖狐竄水魚登岸<lb/>
光景欲從何處避綠楊枝頭閣幾層無數紅袖圍紅燈<lb/>
船燈直與閣燈接咳吐落處雲霞烝百舟迎龍百舟送<lb/>
<pb n="KR4f0056_SBCK_007-1b"/>
别有百舟排不動三更以後扺北關一派火光飛入衖<lb/>
鉦聲已遠簫聲起裊裊聲驚入雲裏蜻蜓舟小琉璃暗<lb/>
有客添衣出蓬底雲溪我住三十年客夢只落雲溪邊<lb/>
囘船復向溪上過衫影笠影人疑仙曙光曈曈斷更鼓<lb/>
千萬燭光收入浦君不見何如天上兩燈忙圓月乍傾<lb/>
圓日吐<lb/>
跋錢三維喬自製壙銘及三幻圖說後<lb/>
雖非祖道雹河干<hi>易水一名雹河</hi>紙上蕭蕭風色寒君是生魂<lb/>
我生輓銀牋聊當白衣冠<lb/>
太虛偶爾綴微塵詎有前身與後身多少樓臺雜松竹<lb/>
君皆疑幻我疑眞<lb/>
<pb n="KR4f0056_SBCK_007-2a"/>
宗忠簡祠<lb/>
六百年來氣不磨江干遺庿欎嵯峩迎門九派東歸海<lb/>
卧榻三呼北渡河夢裏銅駝餘涕淚望中鐡騎敢經過<lb/>
劉琨祖逖應同傳未了忠心尙枕戈<lb/>
陳少陽祠<lb/>
少陽祠外駐征輪國士應知爼豆尊已覺舉朝忘二帝<lb/>
不妨在野蹈三仁捐軀子諒彈仙客並世朱雲値佞臣<lb/>
一様書生心跡異酋前叩馬又何人<lb/>
城渡橋訪明唐襄文讀書處<lb/>
荆川臺址尙崚嶒卜宅當時愧未曽<hi>余戊午乞假囘將卜居于此後不果</hi>
君慕古人三不朽我甘世事百無能牛腰卷軸傳難必<lb/>
<pb n="KR4f0056_SBCK_007-2b"/>
馬革功名謗已騰何似掩關長却掃白頭仍擁讀書燈<lb/>
讀晉書偶成<lb/>
剩得荆揚半壁天偏安王氣尙綿延生憎謝客稱山賊<lb/>
死笑孫㤙作水仙南渡化龍纔幾日北來飮馬是何年<lb/>
茫茫萬里中原土只惜無人肻著鞭<lb/>
七夕京口淩江閣待友人不至率成四絶卽寄張文學<lb/>
　崟郭孝亷堃曁及門于生淵<lb/>
兩株高樹倚檐前却擁秋衾自在眠絡緯乍停蟬又響<lb/>
曉霞紅入寺門鮮<lb/>
煉丹臺畔値佳辰也買甘瓜向曉陳不敢更談天上事<lb/>
久安心作謫仙人<lb/>
<pb n="KR4f0056_SBCK_007-3a"/>
北固潮頭未肯降忽驚人影出蓬窗誰言一葉舟偏小<lb/>
滿帶秋聲過北江<lb/>
年來百事總闌珊門外江流亦漲灘一枕水窗眠未醒<lb/>
算來還比白鷗閒<lb/>
是日過聽秋軒飯并觀瓜果筵作<lb/>
華堂乞巧筵商略祀牛女天邊瓠包星筵上戲摘取<lb/>
華堂乞巧筵商略坐宵永籬角牽牛花迢迢妒星影<lb/>
隂晴客不知榮悴草無語門前洗手花門外洗車雨<lb/>
天孫踏鵲橋中隔雲一片靈鵲不擡頭何由見仙面<lb/>
千聲與萬聲蛩響一何切天邊方停梭地上已促織<lb/>
天上星神過人間兒女忙欲知霄漢事除問杜蘭香<lb/>
<pb n="KR4f0056_SBCK_007-3b"/>
擕于生淵夜半剪江至焦山<lb/>
百尺驚濤内呼舟半晩過夜帆明螮蝀秋浪狎黿鼉舊<lb/>
雨南徐少囘風北固多到山山已黒撼樹且高歌<lb/>
焦山<lb/>
山頭高士壟山下大江潮一柱中流兀千年古像凋氣<lb/>
猶淩北固名欲並南譙<hi>山本名譙山</hi>且把心香爇魚龍未敢<lb/>
驕<lb/>
張秀才學仁寄槎圖<lb/>
家山同百里各復感飄蓬我在昆侖上看君滄海東枕<lb/>
戈馳遠夢振袖揖長空咫尺天河近無須更使風<lb/>
吾鄕錢生履坦在南昌日作梅花卷子寄萬刺史廷蘭<lb/>
<pb n="KR4f0056_SBCK_007-4a"/>
　到日正値刺史八十四壽辰因繪爲長卷刺史并作<lb/>
　詩紀事邀同人共賦<lb/>
此梅公手植梅壽亦輸公却喜南枝早香浮北屋中老<lb/>
來長句健客到一尊同他日花開處先酬百歲翁<lb/>
翠屏洲<lb/>
秋聲塞港口風急船不過江蘆明百頃一叟截江卧游<lb/>
鱗逐驚蛇居然上舟柁<lb/>
嘉魚港<lb/>
大水抱細水水盡波忽動中有百頃潭嘉魚歲堪種食<lb/>
之可平心兼乏江海夢<lb/>
種竹軒<lb/>
<pb n="KR4f0056_SBCK_007-4b"/>
百竹綠半村十竹綠一巷人從巷口立時與竹竿撞海<lb/>
上螮蝀來餘光半軒絳<lb/>
巨公厓<lb/>
重來巨公厓石石悉迎客惟餘一石傲壓客險及額石<lb/>
上雲亦奇孤飛上天直<lb/>
初九日鄒水部文瑍載酒相訪因約同人松寥閣小集<lb/>
　分韵得聲字<lb/>
難得新涼載酒行酒兵鬥罷鬥心兵江光入夢仍如練<lb/>
秋色摶空若有聲悟後雨從衣上落醉餘天向笠邊横<lb/>
京華舊事勞重說卧看潮頭滅復生<lb/>
初十夜山半歩月至三鼓始囘<lb/>
<pb n="KR4f0056_SBCK_007-5a"/>
出門看山光月色忽無盡簾前秋景好花氣亦徐引江<lb/>
光山光新月光點入秋色逾蒼涼花香堂前一杯酒杯<lb/>
底清光無不有三更以後月愈明興發我欲淩波行秋<lb/>
花倘點頭秋竹若摇手秋鐘泠泠恍開口一風吹人入<lb/>
竹樓竹樓旁邊茶百甌茶香雖清客沉醉七尺竹牀三<lb/>
客睡花香亦若憐酒人忽灑花影來周身夜光齊収夜<lb/>
鐘歇却夢酒魂飛入月<lb/>
十一夜東昇閣看盂蘭盆放燈作<lb/>
一燈先出法界樓大魚迎燈争逆流燈來大魚忽然竄<lb/>
一鬼一燈擎不亂三燈五燈波靣停鬼欲待侶方同行<lb/>
有時一燈衆鬼擎惹得燈影皆深青燈光時分復時集<lb/>
<pb n="KR4f0056_SBCK_007-5b"/>
鬼臂壓魚魚直立燈光叢處鬼亦夥魚驚避鬼欲出波<lb/>
大聲軒然波上起盡捲燈光入雲裏鬼車鬼馬已四飛<lb/>
燈去鬼伯愁無依洲東洲西萬聲沸鬼氣居然避人氣<lb/>
樓頭仙客正朗唫激得波響如鳴琴君不見神燈紅鬼<lb/>
燈綠入海無心竸遲速東流燈影西上潮鬼勢瑟縮魚<lb/>
龍驕<lb/>
萬刺史廷蘭邀集令子承紀丹徒官廨小飮卽席賦贈<lb/>
<hi>萬爲壬申庻常前輩</hi>
方壺員島振公名八十年來始合并佳士盡看稱弟子<lb/>
靈光眞欲比先生南遊畫鷁仍須迓<hi>時約遊吳門日便道過訪</hi>東下<lb/>
飛蝗偶有聲<hi>適有飛蝗過境幸不爲害</hi>今日宰官誠不易好傳良法<lb/>
<pb n="KR4f0056_SBCK_007-6a"/>
拯疲氓<hi>刺史居官舊有聲</hi>
江口待慧超僧不至却寄一首<lb/>
松寥髙閣不同登一榻慵眠醒未曽<hi>僧性最嬾</hi>我憶放生池<lb/>
上路秋花病寉與孤僧<lb/>
月波臺夜坐<lb/>
月色轉綠天光青松梢盡處明一星星光忽隨白露零<lb/>
倒射北斗光泠泠星光墮後山光暝竹屋居然覆漁艇<lb/>
三更向盡吹曉笳海上已復生紅霞<lb/>
林下二髯圖爲萬刺史昆仲賦<lb/>
北江一漁舟日昨泊北固欣逢西江叟相與話情愫叟<lb/>
顔如春髯若㦸髯上泠泠流古色比肩令弟何不來與<lb/>
<pb n="KR4f0056_SBCK_007-6b"/>
共官齋話晨夕見公與公語别公展公圖我題詩贈公<lb/>
公見應軒渠君不見林泉不復營生計只有公家好兄<lb/>
弟一執奇書一如意后泉淙淙㵼竒氣石上松花積何<lb/>
膩山果投林有眞味阿兄詩成属余季老友寥寥亦堪<lb/>
寄石門前頭百級砌老木千章萬章蔽門外紅塵卽如<lb/>
沸一山遊完一山替五老八公時把臂我昔亦是神仙<lb/>
吏謫下九天居九地他時華髪倘下垂曵杖從公共遊<lb/>
戲<lb/>
六月二十日偕同人載酒至城東陸氏中隱園看荷花<lb/>
　至二鼓始歸率賦<lb/>
今年水滿荷花低前後一月稽花期花期忽展六月杪<lb/>
<pb n="KR4f0056_SBCK_007-7a"/>
花朶如盤色逾好陸家荷榦捎城墻隔城薰風沸滿塘<lb/>
檥舟亭畔一雙燕聞信遠復來尋芳雛鶯縱老尙引吭<lb/>
蝶翅不待秋間黄花前十客羅百觴過午一一來追涼<lb/>
花枝迎客若問訊一客一花須坐近坐久未窮花底藴<lb/>
花下蛩聲亦殊韵殘蟾出水光何陟花竟嫣然開笑口<lb/>
看花親切花轉羞花己低頭客濡首花梢蓮實花下藕<lb/>
花底誰人小垂手引得荷盤貯杯酒月影星光滿盤走<lb/>
看花旣足酒亦完花外尙有千琅玕深綠影䕶紅團欒<lb/>
不須更與花朶語花外鵲聲催客遽一半酒人穿竹去<lb/>
陸孝亷繼輅洞庭緣樂府<lb/>
下第才人暗自傷忽驚竒福出尋常龍堂入夜波如海<lb/>
<pb n="KR4f0056_SBCK_007-7b"/>
别展鮫宮作壻鄕<lb/>
玉茗花殘閣亦傾是誰拈筆與争名到頭一例神仙夢<lb/>
樂府新傳兩柳生<lb/>
陸公子鎔邀至城北看荷花而客坐正與花相背率賦<lb/>
　一首<hi>時將遊焦山</hi>
屋向南頭水北頭背花開讌我殊羞預愁簾蒜遮香氣<lb/>
聊折荷筒抵酒籌有客苦談當世事是誰能代古人憂<lb/>
深杯到手休辭醉明日征帆向潤州<lb/>
清泉濯足長卷<lb/>
門前水屋後山山深深水潺潺紅塵三十年足垢久當<lb/>
浴尋常一曲流又恐汚吾足竒峯千叠谿九囘溪流曲<lb/>
<pb n="KR4f0056_SBCK_007-8a"/>
處點碧苔客欲濯足時歸來足垢旣濯登峯若飛盧敖<lb/>
仙人世外可期飛空游行有時倦展我北堂三萬卷吉<lb/>
金樂石東西列嗜硯居然又成癖周秦彛器唐漢碑硯<lb/>
材端溪復歙溪何日約客來<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>竒我擕蜻蛉舟爾居鴻<lb/>
㕍浦挂帆一日卽詣君與闢一軒談邃古<lb/>
年來里中賽神之㑹事事競勝較十年前費已百倍矣<lb/>
　感而賦此時七月望日俗所傳中元節也<lb/>
令節尋常事奢風幾歲開綺羅裁幟翣金玉裹輿儓神<lb/>
豈餘威及人争罄産來徒充里胥槖一日醉三囘<lb/>
鳴鳩圖<lb/>
占得危巢復幾時滿天風雨劇相思一枝費盡林鳩意<lb/>
<pb n="KR4f0056_SBCK_007-8b"/>
只有山禽總不知<lb/>
江流斷處有停水數十歩荷花盛開偶賦<lb/>
黄雲昬處盡黄蘆留住荷花世界無渚上鷺絲爲料理<lb/>
約風三日水平鋪<lb/>
新搆卷施閣成登眺偶賦<lb/>
萬瓦縱横內居然峙一樓愛從雲盡處看到郭東頭世<lb/>
味都應熟吾生合少休掃梁迎舊燕相與話初秋<lb/>
題范秀才來鳳鐡琴詩草<lb/>
以鐡作簫以鐡作笛何如鐡琴聲出金石琴或以石琴<lb/>
或以銅何如鐡琴逸響遏空君家鐡琴詩堅古亦如鐡<lb/>
前古與後古試問欲誰敵一編能窺天地心白電掣屋<lb/>
<pb n="KR4f0056_SBCK_007-9a"/>
霜飛林我擕君詩及鐡琴海上落落求知音<lb/>
月夜登北固更望金焦二山囘途與友人憇演武㕔小<lb/>
飮作<lb/>
更從石脊眺昬黄無盡江流入渺茫百歲過人疑短夢<lb/>
兩山與月鬥圓光鸕鷀影逐浮漚没蟋蟀聲隨墜露涼<lb/>
北府健兒京口酒算來今日摠尋常<lb/>
哭同年楊大令倫<lb/>
一生心術及詩萹都復研摩到昔賢稷契許身聊復爾<lb/>
<hi>君生平作詩服膺杜氏所著有杜詩鏡詮二十卷</hi>羲皇入夢致悠然塡胷卷軸<lb/>
逾三萬歸骨程途渺七千未敢與君中外叙<hi>予與君皆蔣氏甥君</hi>
<hi>母則余外家姊也</hi>忘形且自託齊年<lb/>
<pb n="KR4f0056_SBCK_007-9b"/>
登别峯菴望海忽値風雨<lb/>
朝曦色染滄溟綠東望海門如半粟滄溟宇處天蕩搖<lb/>
頃刻已見西來潮象山南頭蒜山尾一舸倒流還數里<lb/>
風威不敵潮勢狂吹角北岸停帆檣君不見日居萬瓦<lb/>
鱗鱗內眼暗頭低殊不耐此時懷抱覺暫開足㡳隱隱<lb/>
聞驚雷天公似把炎蒸洗東海叱龍龍盡起一晌江都<lb/>
電影來翠屏洲上紅三里<lb/>
山中避暑聞同年曽都轉燠將報最入都却寄一首<lb/>
野客空山避暑遲正聞軺傳入都時西京鹽鐡何妨論<lb/>
南國鶯花盡入詩應有功名参計相最憐風味似經師<lb/>
愛才一例尤難及報到平安杜牧之<lb/>
<pb n="KR4f0056_SBCK_007-10a"/>
地燈行<lb/>
五月朔燈髙懸不照地乃照天七月晦燈下墜不照天<lb/>
乃照地燈髙懸禮北壇<hi>土人云天燈爲天地水府而設其實元張士誠有德于蘇常蘇</hi>
<hi>常之民于其死日懸燈一月以報之託言天地水三官神也</hi>天地水府稱三官燈下<lb/>
墜出東郭幽明教主轄萬族<hi>俗傳地蔵爲幽明教主</hi>天燈不接天<lb/>
僅與星斗聯地燈不貼地都復罩堦砌地燈數比天燈<lb/>
多五里直接官塘河雜以梵唄兼笙歌千舫百舫燈前<lb/>
過君不見天燈完地燈接更有水燈波上貼三燈看盡<lb/>
無燈看秋半皓月升團圞<lb/>
偶檢故書得三友人遺札各賦一首<lb/>
　通政司副使錢灃<lb/>
<pb n="KR4f0056_SBCK_007-10b"/>
早年重望出遐陬六詔人文第一流作史舊曽居柱下<lb/>
建言頻見伏螭頭鷹從鳩化心仍恕蓬自麻生節亦遒<lb/>
<hi>君與余同年葉舍人雯最善嘗共寓居毎以名節相朂</hi>我是庾公樓上客彈章傳<lb/>
到亦生愁<hi>指甲辰年紏陕甘署督畢宮保一事</hi>
　太子太保提督花連布<hi>提督死事尤烈其諭祭碑文余在翰林時所擬進也</hi>
<hi>與余同官貴州交契尤宻生平本以志墓文見委故所撰碑文叙其死事頗詳盡云</hi>
尺書肯爲故人題已値倉皇盡命期生戴頭來知秀實<lb/>
死餘膽在說姜維蠻荒屢共中宵讌絶徼曽褰大將旗<lb/>
<hi>君先在金川署功</hi>八百里騅休更御送公天上去騎箕<hi>君有善馬嗜之</hi>
<hi>成癖</hi>
　鳳山縣知縣贈雲騎尉湯大奎<lb/>
<pb n="KR4f0056_SBCK_007-11a"/>
廿年里巷憶同居廟食今看義烈俱<hi>君少時與余同居中河橋委巷中巷</hi>
<hi>口卽隋陳司徒杲仁祠祠額名英風義烈</hi>未到斷頭先墮指最憐歸骨尙銜<lb/>
鬚書埋魚腹濤空沸餉轉羊膓道苦紆<hi>君年前曽解餉甘涼</hi>畢竟<lb/>
酒人能報國<hi>君尤善飲</hi>霸陵醉尉亦捐軀<hi>時里中王麗可亦以佐雜殉節陕西</hi>
近築西圃將次落成偶賦八截句<lb/>
堆胷竒氣漸銷磨山不嶙峋水不波只有露臺高百尺<lb/>
偶然平視到羲娥<lb/>
薙草澆花久乏人攤書聊剩此閒身不妨我少元章癖<lb/>
滿架傾欹滿座塵<lb/>
荷戈歸後鬢初絲未碍齋頭睡起遲忽夢天山萬年雪<lb/>
一燈如豆酒醒時<lb/>
<pb n="KR4f0056_SBCK_007-11b"/>
轉憶童時奉母居三遷遺訓尙欷歔半間板屋孤兒占<lb/>
聊扺親存侍板輿<lb/>
心事初冬鬢晩秋衹餘春夏氣仍留旁人莫笑閒居早<lb/>
五岳遊完住此樓<lb/>
人說池亭入畫圖臨流時悼影形孤防他春到鳩鳴急<lb/>
巢好先無婦可呼<lb/>
作逹時時憶樂天尙嫌七十始歸田一<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>一壑吾應足<lb/>
不更描摩池上篇<lb/>
屈指平生志業虛勞勞蹤迹五旬餘東西豎亥行將徧<lb/>
纔得蝸牛一角居<lb/>
蔣通判騏昌官興平縣日于土中得漢張騫印一方興<lb/>
<pb n="KR4f0056_SBCK_007-12a"/>
　平古槐里也壬戌歲出以相示并属作一篇以紀<lb/>
西京世數傳至九文爲仁君武英后張騫鑿空縱萬里<lb/>
金印何嘗大如斗姓名惟剩玉一拳誰果好事爲流傳<lb/>
玉方一寸白如雪或者采自黄河源當時開邊承意指<lb/>
堂邑氏奴同出使隨軍卽以勲得侯終是人間妄男子<lb/>
功名雖竒意則妄地上行完厯天上惟應地下名不傳<lb/>
想欲擕之伴深葬騫經絶域我亦經衹少一棹天邊行<lb/>
伊江傳有故侯碣<hi>伊犁傳有張騫石碣<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>訪究未能得也</hi>搜訪百日終沉<lb/>
冥四周雖完一角折世上誰能盡完璧漢家末葉益可<lb/>
傷傳國璽猶輕一擲君不見廢<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>千載剩荒<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>故物摩<lb/>
挲說故侯國士一坏何處覔轉因槐里憶朱游<hi>朱雲槐里人墓</hi>
<pb n="KR4f0056_SBCK_007-12b"/>
<hi>已無考</hi>
同里戈裕良世居東郭以種樹累石爲業近爲余營西<lb/>
　圃泉石饒有竒趣暇日出素箑索書囙題三絶句贈<lb/>
之<lb/>
竒石胷中百萬堆時時出手見心裁錯疑未判鴻濛日<lb/>
五嶽經君位置來<lb/>
知道衰遲欲掩關爲營泉石養清閑一峯出水離竒甚<lb/>
此是仙人劫外山<lb/>
三百年來兩軼羣山靈都復畏施斤張南垣與戈東郭<lb/>
移盡天空片片雲<lb/>
中秋夜坐<lb/>
<pb n="KR4f0056_SBCK_007-13a"/>
天上風初緊人間暑盡収獨搖明月影頻訪市橋秋暗<lb/>
響蟲藏砌華燈燕出樓年年當此夜坐待曙光流<lb/>
八月二十日扺寧國同年魯太守銓邀遊北樓并留飮<lb/>
　桂花樹下賦贈二首<lb/>
自有兹樓復幾年争傳句好問青天人言李白曽低首<lb/>
我是洪厓許拍肩不覺玉盤遲出海何訪金粟早開筵<lb/>
羣仙高會今三度<hi>余與太守同年同門然把晤甚少惟己未歲太守謁選入都㑹飮二次及</hi>
<hi>此而三耳</hi>一榻仍容醉後眠<lb/>
汝潁東西頌宰官一麾出守又江干魚頭参政家聲古<lb/>
鶴背仙人鬢影寒秋老茱茰先釀酒衙荒苜蓿罷堆盤<lb/>
<hi>凌教授欲招飮以此而止</hi>升沉中外誰能記仍作龍華㑹上看<lb/>
<pb n="KR4f0056_SBCK_007-13b"/>
半月臺久坐<lb/>
正値下弦候來登半月臺夢中雙屐遠足㡳萬扉開閱<lb/>
世餘喬木流光漬古苔他時闌楯葺<hi>太守欲修北樓及此臺</hi>應許<lb/>
醉千囘<lb/>
席上喜晤施上舍晉賦贈<lb/>
十年不遇施居士金粟花開偶來此白須居士金粟花<lb/>
我鬢亦與霜争華主人開筵當日夕夕日暉暉照杯赤<lb/>
我傾一斗君百杯秋老頓覺春風囘陵陽仙人作校官<lb/>
邀我苜蓿餐闌干我嫌苜蓿不救飢却向太守求甘肥<lb/>
山隂之尊飮不竭滿案溪菱間山栗仙人赤鯉膾作絲<lb/>
興發不顧琴高嗤青松枝頭碧月來移酒欲上元暉臺<lb/>
<pb n="KR4f0056_SBCK_007-14a"/>
眼前百事不措意肘後花朶驚齊開山禽飛囘水禽集<lb/>
只覺樓高渺難及何時百尺爲貯梯<hi>時北樓梯拆不得上</hi>送我白<lb/>
雲頭上立<lb/>
琴溪客館作<lb/>
拉拉雜雜彈琵琶蕭蕭瑟瑟開渚花青天沉沉忽無見<lb/>
殘月黯黯生光華迢迢溪水何方瀉漠漠山窗已成夜<lb/>
膠膠擾擾鷄一鳴雨點落落煙冥冥<lb/>
曉度篛嶺<lb/>
屏山髙萬仞厚亦徑千尺空明初日照表裏恍不隔寧<lb/>
知深谷底夜氣未収墨白鳥倚樹眠青蟲抱枝蝕林梢<lb/>
開百里下嶺勢尤仄天都雖半露地脉已全坼平塗無<lb/>
<pb n="KR4f0056_SBCK_007-14b"/>
十歩絶頂一關阨亭午日氣紅楓林亦齊赤<lb/>
夜宿許村<lb/>
許村凡五里路險客難到囘厓視昬旦絶頂宇夕照高<lb/>
低皆萬仞山石時露竅昬鴉無樹集占此社公廟原北<lb/>
色已暝原南赤如燒蹤疲思托宿地陷忽如窖明晨還<lb/>
屈指卅里路森峭夜半囈語多擔夫時競道<lb/>
與程吏部振甲話舊<lb/>
精廬百里走難停依舊山排屐齒青老眼讀碑猶似月<lb/>
故人堆鬢已多星揮毫尙記参旁午<hi>君久値機廷</hi>鑿險今看<lb/>
邁五丁<hi>君尊甫虚谷先生修箬嶺南北道幾及百里至今行人德之君又續修府城中道八門皆徧</hi>
却喜過庭詩禮在半傳家法半傳經<lb/>
<pb n="KR4f0056_SBCK_007-15a"/>
程君欵我于丹<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>精舍前後凡五日醉後率成二律卽<lb/>
　贈令子待詔洪溥<lb/>
帶得天都夢來眠石室雲半庭花韵寂一谷草香薰李<lb/>
白金魚佩羊欣白練裙醉中揮墨嬾且與話離羣<lb/>
山雲猶殢夢山溜已驚眠林果堆衾上秋蟲出枕邊宿<lb/>
酲吾尙病縱飮客疑仙問訊諸卽好溪茶手自煎<lb/>
河西橋太白酒樓歌同汪孝亷燡及程待詔洪溥作<lb/>
春人不肻留春燕亦難駐秋風開簾帷微黄入山樹山<lb/>
葉欲落禽驚翔紅樓参差已夕陽一千年上事誰識樓<lb/>
上有客傾千觴新安茶多苦無酒何似山隂剡溪走仙<lb/>
人遊戲無定方飛去飛來亦何有我疑黄山六六古未<lb/>
<pb n="KR4f0056_SBCK_007-15b"/>
開五字那不題元暉不然元暉去後公復來何以長句<lb/>
不賦空銜杯驚人句好公問天我轉欲問公從前惜哉<lb/>
仙人蹤跡不稍待衹見樓外山色黯黯谿水鳴濺濺公<lb/>
前衹有樓公後復有橋石橋千歩樓百尺遠視城郭何<lb/>
迢迢白雲中間立少時適有遠札馳相思<hi>時得方明經如川札約遊</hi>
<hi>巖寺</hi>同遊年少亦清絶瀟洒並若崔宗之君不見樓頭一<lb/>
派揚之水直下嚴灘復難待故人憶我我憶公雲自歸<lb/>
山水歸海<lb/>
烏聊山<lb/>
女墻沿山百千級客到女墻皆却立城南暝色似拒人<lb/>
一片昬鴉堞樓集山頺五石皆隕星宇處尙帶天光青<lb/>
<pb n="KR4f0056_SBCK_007-16a"/>
山僧煮茗餉山客五客一人蹲一石<hi>山頭有落星石今裂爲五</hi>
太函山<lb/>
離居幾日無情緒雁尙未來春燕去城頭乾鵲時一雙<lb/>
咒得蘆花白如絮太函山人晝掩關五客偶復遊兹山<lb/>
丹<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>南頭碧潭左一塔對窗如揖我<lb/>
傍溪菴<lb/>
西風泠泠響天關炊煙一城飛出山炊煙飛青水煙白<lb/>
襯得斜陽滿江赤新安古刹皆李唐此刹勢復凌層岡<lb/>
石厓中飛雲縷縷佛頂古苔堆寸許<lb/>
環峯閣<lb/>
雲光開處穿飛騎一嶺蓼花紅到地瓜花黄蔓復上天<lb/>
<pb n="KR4f0056_SBCK_007-16b"/>
石屋踈踈集秋氣屏風一曲隱一牀窗扇重叠穿朝陽<lb/>
芙容花生溪水死一半遊鱗鏡中紫<lb/>
留别程吏部<lb/>
茶香清後酒魂蘇更對竒峯引百壺明日兩重山外路<lb/>
夢君先欲夢天都<lb/>
偶向新安踏市塵蕭然六合此閒身煉丹池畔揮千紙<lb/>
赤鯉先驚化墨鱗<lb/>
贈沈教授成渭<lb/>
我愛沈夫子平生見地超鬢踈秋後葉筆勁午前潮地<lb/>
僻成鷄市官閒類馬曹醉談先世事七十恍垂髫<lb/>
贈莊司訓雋申<lb/>
<pb n="KR4f0056_SBCK_007-17a"/>
我愛莊夫子中年薄宰官<hi>君大挑一等呈改教職</hi>芙容開晥晩苜<lb/>
蓿笑闌干世事心知熟羣經口誦完俸錢餘數百先約<lb/>
客晨餐<lb/>
出郭望天都峯<lb/>
三爲歙嶺遊一詣天都頂天都頂上人今晨若居井蓮<lb/>
花何欎欎蓮蕋何迢迢蓮峯雖絶竒未與天争高我雖<lb/>
憶天都天都不思我天風響空中青紅落雲朶昨登九<lb/>
子山正面天都峯濶别三十年舉手揖半空芒鞵久已<lb/>
穿遊客亦俱蛻<hi>謂壬辰歲同遊諸君</hi>我憶天都峯無心返吳㑹<lb/>
半道宿吳公壁<lb/>
危途怯宵征百歩亦千折我攀飛鳥巢忽見孤僧室同<lb/>
<pb n="KR4f0056_SBCK_007-17b"/>
儕亦驚喜天上一燈出寧知到天上石屋左右列酌我<lb/>
山腹泉心空水清澈重陽猶未届霜露已成雪危梯延<lb/>
客卧膚凍惨欲裂濛濛衾枕膩嵐翠入窗宻燒燈雖未<lb/>
燼辨色戒行疾出屋望始驚山禽挂枝歇<lb/>
道中偶得二絶句卽寄洪溥并呈瑤田徵君<lb/>
煉丹池北小方亭無數山光入幕青嬴得閉門三日醉<lb/>
持螯左手不曽停<lb/>
易田三禮彛齋史更有魚門五七言怪㡳郎君家學好<lb/>
春華秋實萃篁墩<hi>徵君及文學敦編修晉芳皆篁墩支</hi>
山中夜起<lb/>
山空羣動息木葉已先凋衆響從何至天風與蕩搖砌<lb/>
<pb n="KR4f0056_SBCK_007-18a"/>
涼蟲語寂閣暗鼠聲囂夜半催人發新霜幕外飄<hi>霜降節在</hi>
<hi>重陽日時甫月初五</hi>
重陽日霜降<lb/>
白衣方送酒青女正飛霜聊記重陽節今年在下洋<lb/>
唐二軼華罷東流縣尉寓居皖口己二十年昨得問訊<lb/>
　書作此奉荅并勸歸里<hi>唐本名鵬後以字行</hi>
昔年曽住屋西頭薄宦離家已卅秋彭蠡九江時北望<lb/>
廟溝一水尙南流<hi>君舊居也</hi>踏殘春草思前度數到晨星憶<lb/>
舊遊<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>壠近聞荒翳甚待君歸更理枀楸<lb/>
見落葉有感<lb/>
年已廹遲草無復少壯時落葉旣辭樹終難上故枝今<lb/>
<pb n="KR4f0056_SBCK_007-18b"/>
年故枝衰明歲新枝好亦如人代謝子老孫復抱明年<lb/>
春異今年春老人衰遲喜抱孫花開千囘落千徧孫復<lb/>
抱孫吾不見<lb/>
乘月行宣城道中<lb/>
葉葉隨風逐去程半空殘月出殘更秋林紅到傷心處<lb/>
先有曙鴉啼數聲<lb/>
李白西樓朓北樓南樓又占庾江州老夫才地雖然減<lb/>
也築危樓東海頭<lb/>
登北樓作<lb/>
卅載時牽夢今辰眺覽眞頺然五蒼柏都似六朝人徑<lb/>
有元暉月樓無庾亮塵更應招白也同醉小陽春<hi>是日立冬</hi>
<pb n="KR4f0056_SBCK_007-19a"/>
夜泊小南湖<lb/>
小南湖畔路舟泊已初更四壁懸星影千灘出雁聲夢<lb/>
零前夜雨雲識喆朝睛魚鼓𫾣何急如從枕上鳴<lb/>
溧陽道中<lb/>
木橋分西南澗水四邊集人家臨澗好門外水聲急青<lb/>
山無半里朝爽近堪挹村翁無一事倚杖水邊立兒曹<lb/>
農事竟茅屋飭修葺禽鳥靜不譁深村啄餘粒<lb/>
滆湖夜望<lb/>
沿林風轉急紅葉裹歸僧隱隱青山隙迢迢露塔燈夜<lb/>
雲空際落殘魄望中升十月南湖涸魚龍氣尙烝<lb/>
題畫<lb/>
<pb n="KR4f0056_SBCK_007-19b"/>
留得春風自掩關三層閣上著書閒衹饒碧蘚無紅葉<lb/>
不使秋冬氣入山<lb/>
蠡河感舊<lb/>
挂席去無影夕陽空閉門重經昔時地頻斷昨宵魂檻<lb/>
折春禽占廊虛暗水吞尙餘煙柳在依約舊衫㾗<lb/>
乘月行攝山道中至朝陽門作<lb/>
水雲村樹共彎環樹裏人家未啟關正是四更殘月好<lb/>
騎驢行徧六朝山<lb/>
南岡北阜界初分遠憶茅濛蔣子文江左名山本無幾<lb/>
讓他一帝一眞君<lb/>
過徐中山王墓道有感<lb/>
<pb n="KR4f0056_SBCK_007-20a"/>
難從英辟共功名事過猶令野客驚彭越醢非三尺法<lb/>
<hi>謂藍玉傳友德等</hi>范增疽盡一杯羮<hi>中山病疽特賜鵝炙一臠食之乃卒</hi>龍蟠帝<lb/>
闕形仍壯㷼啄王孫兆已成猶幸開平得前死不然險<lb/>
欲壞長城<lb/>
送孫大星衍仍兵<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>山左<lb/>
葛仙祠畔早披襟<hi>在句容訂交</hi>不信居然草景侵兩世逮君<lb/>
皆皓首<hi>君祖母年近百齡尊甫年已七十五君須髪盡白又數年矣</hi>一生于我伴長<lb/>
唫知交出處關成數天地分明鑒寸心良史異時商合<lb/>
傳莫教廊廟媿山林<lb/>
采石重謁大白樓<lb/>
枯僧驚爲起蓬關三十年前棹始還身後名輸一杯酒<lb/>
<pb n="KR4f0056_SBCK_007-20b"/>
眼中人隔幾重山<hi>前與孫大同遊今孫大尙留滯吳門</hi>夢留蔥嶺煙雲外<lb/>
月挂蛾睂杳靄間公謫夜卽余更遠得歸公亦代開顔<lb/>
然犀亭懷古<lb/>
過江名士竟誰優到死猶争第一流倘遇可兒先㧞舌<lb/>
早逢英物一開眸孤亭正對天門峙百怪將從地府捜<lb/>
却憶登壇誓師日義旗幾欲指荆州<lb/>
一事傷心說倚閭求忠于孝果非虛勤王縱使能投袂<lb/>
將母何因便絶裾休更火犀然穴鼠也應風樹泣臯魚<lb/>
留賓截髪兒能報羨殺陶家奉板輿<lb/>
涇縣黄田訪朱吉士珔囙留宿培風閣卽席賦贈并寄<lb/>
　哲昆觀察理閩中<lb/>
<pb n="KR4f0056_SBCK_007-21a"/>
君家門前溪水足大石寛于百間屋到來三折山已深<lb/>
鎖徑一橋環碧玉四山蒼蒼合一澗澗水時聞不曽見<lb/>
青松點入紅葉灘時有水雲飛片片溪風蕭瑟溪雨涼<lb/>
鸕鷀直來問字堂縹緗堆架一何滿山鵲亦聽書聲忙<lb/>
樓頭讀書日幾囘樓上客兩官蓬萊西園子弟盡才俊<lb/>
作賦險欲追鄒枚一更月出斷厓口却對好山爲置酒<lb/>
醉向培風閣上眠窗踈不礙看星斗談深復憶神仙侶<lb/>
槖筆乍完仍叱馭溪山如此不歸來却復看山厦門去<lb/>
列岫軒久憇<lb/>
峯巒三面峻都抱讀書堂半夜吟聲苦層霄月影涼偶<lb/>
懸徐穉榻眞認鄭公鄕他日來相訪門前荷芰香<lb/>
<pb n="KR4f0056_SBCK_007-21b"/>
二十二日夜雨曉起見山頂皆白葢天氣嚴寒山半以<lb/>
　上均已作雪也喜而有作<lb/>
飛雪不到地祇積髙髙峯髙處亦不停旋轉西北風稜<lb/>
稜夜半風尤猛東嶺雪仍移北嶺樓頭一白直接天樓<lb/>
上客眞同坐井清寒入骨難久留北風吹人下小樓衝<lb/>
寒簾下一杯酒酒色絶似清江流曉風初収晩鐘動山<lb/>
骨吟肩叠髙聳圍爐倚酒欲作書飛白先驚入窗孔<lb/>
復憇松竹塢卽贈陳孝亷寶泉<lb/>
松竹軒中說授經授經人已久知名詩傳一一鶴聲峭<lb/>
考比非非國語精墨鯉鏡中浮浪起蒼龍天半怒濤生<lb/>
䦨干月上應無事更掃書堂鬥酒兵<lb/>
<pb n="KR4f0056_SBCK_007-22a"/>
莫愁湖久憇并謁徐中山王畫象<lb/>
結綺臨春事久非<hi>湖北卽清涼山臨春結綺舊址在焉</hi>隔坡樓殿尙依稀<lb/>
到來海燕樓襌幄運去山龍暗衮衣空館尙餘調鶴地<lb/>
眞王徒剩釣魚磯<hi>今湖尙属中山子孫収税</hi>惟應兒女英雄淚灑向<lb/>
秋空作雨飛<lb/>
感賦<hi>年來里中同歲者相繼物故近聞劉舍人召揚亦殁于山左亦同歲之一也感而賦此</hi>
流光到眼若飛塵零落知交倍愴神鄕曲苦無同歲友<lb/>
名場嗤作過時人酬知事毎失交臂傳世書仍欠等身<lb/>
只有壯遊聊自慰記經星海陟昆侖<lb/>
偶書示友<lb/>
習尙多年卽一更後生原不及先生好名亦是文人事<lb/>
<pb n="KR4f0056_SBCK_007-22b"/>
不近情人不近名<lb/>
楊大令倫劉舍人召揚歸櫬尙未扺里復追悼一首<lb/>
一作郞官一省曹五旬年命不堅牢管寧死後無龍尾<lb/>
謝守生前有鳯毛<hi>君爲劉文定少子</hi>學博可曽編說苑愁多先<lb/>
已反離騷殘秋旅櫬仍難返望斷清江綠半篙<lb/>
天王堂謠<hi>堂在城東太平與國寺</hi>
天王堂中屋不修雨脚總打天王頭耳中穴䑕雀啄眸<lb/>
力士杵亦隨波流欲修天王堂泥閉天王目一臂天王<lb/>
已先剥臂落金剛復傷足擡天王出募錢募錢䟽挂天<lb/>
王肩募錢縱多僧醉飽却任天王坐旁倒<lb/>
以長至日　太和殿早朝詩課院中諸生亦敬賦一<lb/>
<pb n="KR4f0056_SBCK_007-23a"/>
　首<lb/>
鴛瓦千行瑞雪消火城三靣集金貂記曽采服趨　中<lb/>
禁特荷　殊㤙拜　內朝<hi>至日皇上或不御殿則百官朝服列班午門外</hi>
<hi>行禮惟値內廷諸臣準/采服拜/乾清門堦下</hi>萬里烽煙清禹甸<hi>丙辰丁巳長至日皆</hi>
<hi>得西南㨗音</hi>九天音樂奏虞韶觚棱囘首眞如夢獨向江村<lb/>
聽麗譙<lb/>
萬卷歸裝圖爲孫大賦<lb/>
毎耻前人我不如年來妄念始消除笑君積習偏難盡<lb/>
尙喜人間未見書<lb/>
君正褰帷我荷戈買書錢已苦無多丹黄别有三千卷<lb/>
或可釐君校本譌<lb/>
<pb n="KR4f0056_SBCK_007-23b"/>
月午樓歌<lb/>
仙人好居樓樓築青山頭樓居又比山居好八牖居然<lb/>
拓天表山樓明月不待宵海上月出光先搖讀書聲髙<lb/>
月亦髙月午尙覺書聲飄前黄髙峯後箬嶺書聲飄壓<lb/>
四山頂松梢夜半老寉醒寉唳亦比書聲清樓頭寉影<lb/>
兼人影樓外雲鋪百餘頃仙人世外無書看聽書日日<lb/>
來檐端月亦不得落書亦不得完君不見紅闌干前白<lb/>
玉盤讀倦且把明霞餐<lb/>
　　　　　　　　　　　　　受業崔辛化校字<lb/>
</p>
<p>
</p>
  </div>
</body>
</text>
</TEI>
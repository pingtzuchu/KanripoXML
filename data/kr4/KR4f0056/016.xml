<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0056_SBCK_016-1a"/>
卷施閣詩卷第十六<lb/>
　　　　　　　　　　　　　　　陽湖洪亮吉著<lb/>
　蓮臺消暑集<hi>乙卯</hi>
乙卯人日早登黔靈山<lb/>
扶雲入山門一壁削天半青松三百樹直上寡曲榦危<lb/>
厓嵌樓閣懸處鐵索斷開軒同客話響與禽雀亂窗紗<lb/>
裂盈尺臘雪尙堆案僧延繙佛藏石匱鼠驚竄雲光開<lb/>
半郭下視起烟爨東西萬家屋驛道復中貫一徑促下<lb/>
山藤枯屢縈絆嶄巖生對面欲下削如岸風寒砭肌骨<lb/>
坐處裘屢換忍凍舌本强輿丁尚揮汗<lb/>
回途自郭外東轉至雪厓洞小憇<lb/>
<pb n="KR4f0056_SBCK_016-1b"/>
危橋背郭幾人家石徑東西路轉斜清淺溪山浮曉日<lb/>
冥𪷟樓閣散棲雅閒身乍嬾非關病春氣原馨不繋花<lb/>
一帶壁龕藏古佛幾回欲與論年華<lb/>
十五日立春<lb/>
元夕春百年少日月食皆逢卯鴉聲愁鵲聲喜兎申頭<lb/>
虎曵尾雷憑憑電光掣春朝風元夜雪<lb/>
二十日送客久憇圖寧關<lb/>
黃塵飛百尺樓上馬蹄聲道古高于屋山奇逼若城闢<lb/>
軒春睡足窺逕晩烟生莫更留行客勞勞尚半程<lb/>
二月初六日偶成<lb/>
春雲黯黯飛一城城角缺處花枝横風吹折枝供膽瓶<lb/>
<pb n="KR4f0056_SBCK_016-2a"/>
不向樹上牋其生烏烏角聲吹不停憶昨夜過三千兵<lb/>
山陰美酒貰百瓶傾耳欲聽苗蠻平<hi>時銅仁苗匪滋事巡撫以下並領兵</hi>
<hi>親徃</hi>羣公花下來駐旌醉過寒食兼清明<lb/>
初十日侵曉至龍場<lb/>
銀燈影外星初落一山開雲矗樓閣冥𪷟花氣不知名<lb/>
十里曉風浮絳蕚花前鶯語聲猶澁花底春衫著疑薄<lb/>
晴光艶艶鋪郊甸青氣茫茫注巖壑馬頭回處客亦驚<lb/>
却値曉暾紅出郭<lb/>
阿江汛道中<lb/>
一山途四出曉日正當頭好鳥背人立清泉擇地流霧<lb/>
歸僧閣暗雲出寺門浮半晌沿林走偏忘路阻修<lb/>
<pb n="KR4f0056_SBCK_016-2b"/>
杏花一絶<lb/>
屈指好春惟二月稱心小閣却三層多應獨夜愁無侣<lb/>
來向書窗惹客燈<lb/>
十九日岀城東門看花至芳杜洲作<lb/>
只有尋芳興未䦨閒排僻徑出層關淡紅十里杏花路<lb/>
淺碧四圍楊柳山夢好尚憐春思冷塵飛時望捷書還<lb/>
征東將士應無恙何日先平板楯蠻<hi>時銅仁逆苗尚未授首</hi>
曉發龍埸<lb/>
二月氣尚寒蟄蟲扃未唘冥濛菜甲花飄黄十餘里南<lb/>
瞻黃盡處一綫日初起人家依竹木分半住坡底東風<lb/>
灑然來綻此桃與李宵露濯滿枝浮香出垣裏寒鴟蹲<lb/>
<pb n="KR4f0056_SBCK_016-3a"/>
屋角兩兩鳴未巳一晌雨復來高原忽如洗<lb/>
延江道中<lb/>
桃花巳全紅李花未全白翩翩馬上人高比花逾尺初<lb/>
陽才出樹紅紫相映射花梢度人影花底縈馬䇿西顧<lb/>
殘月㾗冥濛淡無色沿溪籬落好風定爨烟直香氣不<lb/>
可名交飛蝶如織<lb/>
早渡延江<lb/>
蠻鄕居巳久不復知蠻中蠻水一彎綠蠻花千樹紅蠻<lb/>
人如飛禽舉足能蹈空但覺雲四飛眼底青𪷟𪷟倏忽<lb/>
下萬山驚流盪心胸青綠漬一堤撲此睂宇濃解纜語<lb/>
未完舟巳當水衝中渡驚語聲我僕留岸東蒼蒼鸕鷀<lb/>
<pb n="KR4f0056_SBCK_016-3b"/>
羣送客飛逆風<lb/>
將至螺堰塘<lb/>
白雲埋西山雲破花一谷花光接雲氣交處香斷續沿<lb/>
山行十里稍覺展地軸高下極水田參差萬畦綠波流<lb/>
縈折處臺榭亦回複溪魚能入市驚筍穿石腹日午飯<lb/>
巳香幽人候茅屋<lb/>
養馬塘道中<lb/>
延江及播州山勢忽平易坡陀騎馬入逼仄始見地衡<lb/>
門兩下屋搆製亦微异曲巷分數門平堤溢川氣連岡<lb/>
西北展斜與碧天際居人汲㴱泉百級盤石砌雲容間<lb/>
梨杏稍覺天宇膩一頃黃花風牛羊下山細<lb/>
<pb n="KR4f0056_SBCK_016-4a"/>
曉發遵義四十里鋪<lb/>
𪷟𪷟雨不停十里天尚黑春塘白鷺絲寒傍梨花立<lb/>
沿溪數十家斜左窗並唘風遞人馬聲吹笳入雲裏<lb/>
遵義試院<lb/>
二月春光好幽尋使院西草迷儃室暗花壓步壛低馬<lb/>
病離槽立禽閒擇樹啼樓前小家巷時聽屐衝泥<lb/>
二月晦曰使院小樓看桃花<lb/>
長水捷書當可逹<hi>銅仁逆苗聞巳進勦尚未得實信</hi>播州春雨不能晴<lb/>
山圍城郭常時暗花發簾櫳徹夜明精舍未妨勤課士<lb/>
麤官聊願與談兵如掾紅燭燒何事樓上閒來酒獨傾<lb/>
試院小樓獨坐柬嵇太守承孟<lb/>
<pb n="KR4f0056_SBCK_016-4b"/>
風光多在小樓西無數山雲壓檻低與客生踈惟燕剪<lb/>
背人開落有棠梨酒逢地主慙中戸<hi>君量最宏</hi>札報天兵過<lb/>
五谿<hi>時得福公相書言巳幸黔兵入辰沅間矣</hi>早晩捷書來郡閣春融拚共<lb/>
醉如泥<lb/>
曉發遵義<lb/>
深淺山拗内時浮一樹花白猶零露雨紅不見人家澗<lb/>
水碧于玉雲光薄似紗面西樓閣好翻恨路東叉<lb/>
八里水塘道次<lb/>
十日雨始晴高原鬰春氣連山亘南北濃綠漲天地斷<lb/>
嶺一以開花紅亦無際連綿芳艸合來路渺難記幽香<lb/>
惹行客處處欲停轡竹屋三四家鳴泉響頺砌臨波亭<lb/>
<pb n="KR4f0056_SBCK_016-5a"/>
自好新筍大如臂窗櫺紅八扇花裏自開閉簫鼓知賽<lb/>
神村厨爨煙膩<lb/>
鴨谿行館<lb/>
一巷黃鸝語多于雞犬聲酒邊人去住花裏徑縱横戌<lb/>
火上樓見山泉傍榻生居人最勤力月黑未歸耕<lb/>
石壁塘道中<lb/>
一程六十里昨午發蠻郡窮鄕不知途祇覺嶺奇峻坡<lb/>
陀懸絶處十退乃九進人方驚失足頭上鳥飛迅敗葉<lb/>
巳隔年因風尚成陣輿夫行視地石削利如刃岐途仍<lb/>
百出荒絕少人問冥𪷟山澗綠壓客睂宇潤一晌花氣<lb/>
紅山村巳知近<lb/>
<pb n="KR4f0056_SBCK_016-5b"/>
發半水塘<lb/>
南原寡桃李桑樹圍成村桑葉尚未抽稍待春氣溫居<lb/>
人數十家咸闢臨水門無事遠汲勞清泉繞山根山厨<lb/>
豁然開餘<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>傾瓦盆斜左一徑寛呼聲集雞豚㴱屋復<lb/>
數重遠颺簾幕痕巳有白髪人樓頭曝朝暾<lb/>
度虹安礄<lb/>
分半溪聲作雨飄暗風時復響餳簫百重花路行初透<lb/>
又踏春紅過小橋<lb/>
短篷風捲落花多却趁春晴曝雨簑捉得鯉魚長一尺<lb/>
小舟如葉旋囬波<lb/>
宿沙溪行館<lb/>
<pb n="KR4f0056_SBCK_016-6a"/>
依然下馬厯重扃宛轉房廊屈曲屏添得蠻中一旬雨<lb/>
屋頭山比去年青<lb/>
風光都被亂雲遮水閣南頭路較賖看到小桃紅盡處<lb/>
夕陽幾點着歸鴉<lb/>
過三重堰上嶺<lb/>
蠻方積煙霧日午氣始開梨桃搖天風引客上北臺衆<lb/>
山西南趨中峯獨東回迤左削一厓俯瞰綠萬堆値此<lb/>
春雨餘山泉響如雷飛斾過北林飢烏巳驚猜半道値<lb/>
戌樓復有畫角催陰寒中人㴱屢剔衣上苔稍休下前<lb/>
山呼童剪蒿菜<lb/>
渡渭水橋晩抵牛埸塘<lb/>
<pb n="KR4f0056_SBCK_016-6b"/>
厓東無暝色一谷李花明澗㡳水流響雲頭人語聲半<lb/>
橋楊柳占獨徑鷺絲行正有衝寒意欣逢候火迎<lb/>
黔西州廨海棠一株大可半畝到曰花正盛開喜而作<lb/>
兩年心跡寄喬柯喜向花時整玉珂碧澗雨餘泉溜急<lb/>
紅闌風定日華多山光著客濃于酒簾影隨雲逝若波<lb/>
要與東皇再三約好留十曰待重過<lb/>
看墻外桃花<lb/>
池臺斜占水波東無數繁枝壓砌紅醉裏似聞鶯燕語<lb/>
桃花顔色稱春風<lb/>
宿海棠庭院<lb/>
墻頭香氣時飄忽騎馬入門絲雨歇春風亭外二分花<lb/>
<pb n="KR4f0056_SBCK_016-7a"/>
夜色簾前半規月梨桃杏李春事忙參差一畝横海棠<lb/>
三更窺徑花如活紅氣入窗蒸夢熱<lb/>
自黔西州至新鋪道中<lb/>
春陰何重重花外路如墨擡頭見鳴鳩咒雨一雙黑坡<lb/>
陀過新鋪稍覺徑夷直高原三日雨千頃抽宿麥溪山<lb/>
最䧺竒大氣自闔闢森森松柏幹雲外挺怪特生苗饒<lb/>
種類作屋厓畔匿年來厭追呼塞逕橫巨石居然判畦<lb/>
畛遊騎停不得遥望一畝花沿波弄春色<lb/>
寒食大定試院試威寧等三州童生竟日坐聽事作<lb/>
日午臺前試裌衣柝聲清脆掩雙扉多應人氣烝如雨<lb/>
惹得梁禽觸紙飛<lb/>
<pb n="KR4f0056_SBCK_016-7b"/>
十五日薄草作<lb/>
枕上紅燭攤書看貂裘壓被防晚寒離居誰信是寒食<lb/>
檐外風雨來無端登樓試聎山南北薄暝窗櫺巳無色<lb/>
萬點歸鴉何處棲冥濛壓得桃花黑<lb/>
清明<lb/>
三年寒食住三州<hi>前年在安順昨年在黎平並皆扃院試士</hi>一樣攤書據案<lb/>
頭春半雨多頻臘屐蠻中花好不登樓扄門鶯燕時來<lb/>
覻出谷烽煙昨巳収<hi>時得馮巡撫知會初二日在嗅腦勦殺逆苗二千餘人正大營道路</hi>
<hi>巳通</hi>却笑青衿未知事漫思投筆佐軍籌<hi>時有畢節附生熊瑶具呈欲移</hi>
<hi>送軍前効力余巳諭却之</hi>
十七日晴使院後圃望遠<lb/>
<pb n="KR4f0056_SBCK_016-8a"/>
分半山城入畫中炊煙都裊岸西東房廊映水多時綠<lb/>
衫袖承花一色紅上冢船歸雅咒雨築毬人去馬嘶風<lb/>
年年桃塢春如許辜負鄕園三兩叢<lb/>
將抵西溪<lb/>
欹斜石徑杳難通來徃輪蹄若蹈空却好一村居谷底<lb/>
爨烟開處萬花紅<lb/>
冥𪷟曉露濕花心欲到橋西路莫尋三兩鷺絲明似雪<lb/>
隔溪飛不破春陰<lb/>
西溪汎卽事<lb/>
蒼蒼山巳深淼淼流不止無嫌鳥飛疾撇浪魚若矢稍<lb/>
休厓石上四面聒流水風勢聚一橋驚看去雲駛橋西<lb/>
<pb n="KR4f0056_SBCK_016-8b"/>
邨落好人語罷朝市紅白花萬堆中飛爨烟紫<lb/>
重至黔西宿海棠庭院<lb/>
闌干十二敞銀屏尤喜芳時此再經雙柳有情垂檻綠<lb/>
萬山如夢壓簾青花邊惆悵尋前約葉底參差間曉星<lb/>
依舊燕鶯飛不定可能重把夜窗扃<lb/>
將扺鎭西衛<lb/>
兩山離百步中挂一絕壁人攀厓樹上碎石傷馬膝穿<lb/>
雲過㴱澗飛露灑如雪高下千級田𪷟𪷟漾朝日房廊<lb/>
臨水好雲向枕邊出茶樹花亦香迎人下山歇<lb/>
偶寫荷花便面寄費方伯淳<lb/>
小閣纔看暑雨過一拳奇石面層阿知君雅有鄕山念<lb/>
<pb n="KR4f0056_SBCK_016-9a"/>
爲寫錢唐一頃荷<lb/>
端五日聞官兵㨗音<hi>是日夏至</hi>
今年節候竒元夜立春節如何日長至復值端午日榴<lb/>
花紅處排兩筵却值露布來東邊興酣邀客共劈牋鐃<lb/>
吹雅樂吟連篇官兵早破黃瓜砦賊勢愁亡榔木隘後<lb/>
隊仍燒蘭艸坪前軍巳逼花園界固知<lb/>
廟算無遺䇿逺近花苗更輸力臺築三層號受降詩歌<lb/>
六月勞還役主將翩翩善出竒搜牢應遣種無遺還憐<lb/>
春夏行軍乆倘念西南民力疲<lb/>
自春及夏淫雨連綿倉池荷花十減六七感賦一篇近<lb/>
　柬馮侍郎光熊張兵僃繼辛銅仁尼堪巴圗魯臬使<lb/>
<pb n="KR4f0056_SBCK_016-9b"/>
　思州並寄姜兵僃開陽甘肅<lb/>
前年築臺面池水昨歲花放池臺前朋來喚我作花主<lb/>
日日樓上開賓筵今年霖雨無停刻水緑衝臺臺欲缺<lb/>
三層閣上無一人花亦悄然如惜别征東軍容盛如火<lb/>
憶昨出城來別我殘荷隔歲尙數莖臘雪初看出梅朶<lb/>
城頭一別經廿旬轉眼巳值看花辰豈徒花色減疇昔<lb/>
把酒苦憶花前人幾年愧作單車使不獲荷戈先戰士<lb/>
昨日軍符又發兵僰童捲甲東行駛此時花發不欲看<lb/>
月裏閒却紅䦨干巳涼天氣纔㡬日一任風雨揺無端<lb/>
轉思萬里橋邊水多半樓臺雨中毁<hi>臬使署中荷花最盛今空署半年聞</hi>
<hi>楼閣半傾花亦憔悴非昔</hi>兩地看花無一人寥寥壁上詩牋在藏春<lb/>
<pb n="KR4f0056_SBCK_016-10a"/>
塢北偶傍偟風急猶聞遞逺香莫更城東招小史左官<lb/>
先巳扺伊涼<hi>謂姜臬使開陽時以事左遷平慶兵僃道小史郭郎即姜所眷者</hi>何時一<lb/>
輩重相聚笑折花枝賦長句屈指平苗露布來主人亦<lb/>
欲辭花去<lb/>
平苗凱歌十章即寄福康安公相行營<lb/>
海宇年來慶謐寧偶移旌節涖邊庭鉤陳十二明如月<lb/>
上相星聨上將星<lb/>
軍律嚴同細柳營聲威先巳懾蠻荆櫜鞬大將皆趨左<lb/>
詔統川滇五路兵<lb/>
萬仭蒼厓一綫通兜零火照馬頭紅原知<lb/>
廟算真無敵先定黔中下楚中<lb/>
<pb n="KR4f0056_SBCK_016-10b"/>
五姓花苗敢獗猖曾傳吳畢石雞娘烏羅地大如甌子<lb/>
又見天兵下石梁<hi>明史士司傳宣德五年石各野紏同石雞娘呉畢郎等擾亂銅仁亦㑹川</hi>
<hi>湖兵討平之</hi>
出險方看建鼓旗居然綘灌列偏禆前軍早報花連布<lb/>
巳解長圍入永綏<lb/>
南岀羅䝉北哨關十旬先定五溪蠻摩厓好壓中興頌<lb/>
勒徧壷頭百尺山<lb/>
閫外軍威敢自專<lb/>
國㤙重叠與傳宣勞來不用歌周雅六月王師巳凱旋<lb/>
黄旗植處許歸耕一半蚩氓慶更生神武聖仁原不殺<lb/>
詔書先築受降城<lb/>
<pb n="KR4f0056_SBCK_016-11a"/>
五度殊方討不庭淩烟圗上鬢猶青酬庸此日原無兩<lb/>
耀首新頒三眼翎<lb/>
榴花紅徧四山梁初度欣看日正長十萬貔貅齊下拜<lb/>
凱歌聲裡慶傳觴<lb/>
楊兵僃揆兩至黔中皆不及見今得書知又扺軍營寄<lb/>
　懐一首<lb/>
我生遊跡殊通逹禹貢九州今歴八雖然輸爾渉河源<lb/>
遠度崑崙越哈察東西南北五萬里頭上翠翎風細戛<lb/>
如拳大字如椽筆先把天山石磨刮銘功紀徳字五千<lb/>
髙比浮屠七層刹居然遠壓神邱頌何日重煩墨工刷<lb/>
丈夫志業真難量一半貔貅歸統轄昨來雪嶺今炎山<lb/>
<pb n="KR4f0056_SBCK_016-11b"/>
車不停輪况脂舝花門異種方稽顙五姓苗偏肆輕猾<lb/>
盤陀斗絶隆棚險一半休誇地形圠搜牢匝月肯暫停<lb/>
山搏熊羆水擒獺滇黔楚蜀雖同勦神武聖仁非嗜殺<lb/>
杈枒怪樹當山巔百歲根株一朝㧞尙煩竒計参帷幄<lb/>
頓使蠻方靖戈鎩讀君露布才益竒鬼膽先看破羅<lb/>
寧知馬上殺賊手正復翩翩如俊鶻相思苦欲専人訊<lb/>
道遠又愁泥滑滑重陰天氣發一椷霉雨應零八行札<lb/>
聞銅仁日來復有賊警　辰水决城數丈馮侍郎光熊<lb/>
　率官弁晝夜堵禦寄懐一首<lb/>
天乙虹梁暑雨交昨傳江水决城壕蠻中䆉稏紅千頃<lb/>
峽裏舟船緑半篙六月可能平板楯一軍聞尚駐松桃<lb/>
<pb n="KR4f0056_SBCK_016-12a"/>
蕭蕭白髪籌邊夜誰識溤唐志意勞<lb/>
酷暑至蓮臺夜坐<lb/>
六月六日天乍煦窄袖葛衫猶苦暑連房早厭人語稠<lb/>
却曳襆𬒳來樓頭蓮臺三面波光漾一榻居然最清曠<lb/>
濛𪷟桃樹月西斜鳥影斜生𥿄窗上<lb/>
自六月朔日移至蓮臺避暑聞兒子飴孫疾尙未愈書<lb/>
　示一首<lb/>
經旬魯未渉南臺藥裹頻從禁滿開却笑兒曹未耽讀<lb/>
燕㽿纔去雁㽿來<lb/>
七夕陳大令熙藩邀集城南鳴玉山房即席賦贈一首<lb/>
感時青鬢欲如何初地聊從暇日過赤甲一軍争渡久<lb/>
<pb n="KR4f0056_SBCK_016-12b"/>
<hi>時續調滇粤兵甫過境</hi>紫微雙樹得秋多陳邱巳保思卭水劉秩<lb/>
應嗤曳落河莫向尊前問牛女早凴天漢洗兵戈<lb/>
中秋日曉望<lb/>
城南未見烽煙歇忘却秋中有佳節陰寒霧雨迷一旬<lb/>
纔見清涼此宵月烹葵剥棗飲不休逸興且上城南樓<lb/>
忽然黄葉下如鳥笑過三歲蠻中秋<lb/>
秋海棠<lb/>
一種嬌無那新涼小院東葉猶棲敗蝶根巳泣秋蟲艶<lb/>
色偏嗟晩酸心孰與同昨宵郷夢破露冷一庭空<lb/>
中秋夜坐<lb/>
上弦及初圓一夜輒三起連廊南北抱靸履行未巳䦨<lb/>
<pb n="KR4f0056_SBCK_016-13a"/>
干嫌露重空處聊徙倚衫袖葉葉風斜穿竹華裏樓臺<lb/>
萬家夢燭影沉不起簷瓦弄月光空明忽如洗簾櫳中<lb/>
外徹暗牖不須唘照水水亦空魚鱗逗波底蠻鄕三載<lb/>
住良夜能有幾握管欲賦詩朝曦墮林尾<lb/>
乙卯貴州掲曉會城書院生徒獲雋者二十七人囬途<lb/>
　率成五百字志喜全用十四緝韵卽呈呉烜陳希曾<lb/>
　兩主試及許刺史學范諸同考<lb/>
前年使者來冬仲月初拾奉<lb/>
命宣化條窮經事尤急周行十三府日或不暇給苴蘭<lb/>
及毋歛亘古屬蠻邑山拗　城郭俯視類蟲蟄無旬不<lb/>
淫雨萬古地卑濕蠻生粗識字書不入行笈删除到筆<lb/>
<pb n="KR4f0056_SBCK_016-13b"/>
硯所事者簑笠間歲試學官泥塗甫衣褶低睂對文卷<lb/>
窘若遭縛縶四聲踈不講顛倒出篇什化俗具苦心庠<lb/>
宫飭修葺陳書數十篋云以待溫習兼䟽聲韵譜潤此<lb/>
舌本澁峩峩講堂開一善皆引汲經旬輒分俸俾得備<lb/>
糧粒行之勤不懈多士志方輯貴山儲人才兩歲雋及<lb/>
卌<hi>謂貴山書院生徒甲乙兩科中式者至四十餘人</hi>方忻讀書效私自理囊裛<lb/>
昨歌鹿鳴來城府巳麕集然聞聘同考頗復論階級<hi>賀方</hi>
<hi>伯代監臨試考官以朱經厯龍藻文爲第一然不預內簾</hi>朱雲名不預執卷毎嗚唈<lb/>
<hi>朱鐫其擬墨徧送同人</hi>闢門逢月朔雨霽路微㬤監司迨州縣一<lb/>
一連騎入堂深更扃鑰門外植雙鈒朱墨卷二千兩吏<lb/>
相對執名皆抗聲唱得失判呼吸挨排附欄楯頭上墨<lb/>
<pb n="KR4f0056_SBCK_016-14a"/>
淋汁聞書五經魁千百燭光煜紅箋名在手咸擬破鍵<lb/>
㧀白屋士較多<graphic n="KR1185" url="https://raw.githubusercontent.com/kanripo/KR-Gaiji/master/images/KR1185.png" mimeType="image/png"/>聲沸如潗我行然炬返欣此輿論翕<lb/>
酬<lb/>
恩願粗了行且具舟檝三年飽看山大峘小者岌籠南<lb/>
箐東北靡險不捜緝誰云鬼方惡直欲勝宣歙麻衣三<lb/>
百輩門外時鵠立諄諄戒勤學士行尚謙挹紅苗前蠢<lb/>
動論此嘗悒悒昨聞大芟勦不日兵可戢高低萬山田<lb/>
耕者看俋俋頻年仍大有喜氣溢原隰持衡兩君子公<lb/>
望庶諧諿筵排多士卷一一蒙訪及庶幾能相馬㧞十<lb/>
眞得十翩然召陵許文不尚沿襲前時鎖廳見贈子先<lb/>
一揖掄材盡如此願爲執羈馽談深嫌夜短時復飯薌<lb/>
<pb n="KR4f0056_SBCK_016-14b"/>
皀只惜北郭生猶然向隅泣<hi>時諸生中知名者惟賀世清獨不售賀居北郭故云</hi>
十九日獨酌偶成<hi>是日家累南回</hi>
不覺蕭蕭雨風聲徹戸涼又添新别恨獨對古重陽石<lb/>
鏡花千朶琴臺酒一觴遥憐車騎遠凝睇此高岡<lb/>
徐太守曰紀屬題桐廬申屠氏宗譜中山水畵册八幅<lb/>
　雙婆澳<lb/>
嶺頭時有窄徑江口皆通小河鄭姥宅連杜姥陳婆溪<lb/>
繞楊婆<lb/>
　兩坂邨<lb/>
争傳上坂下坂却界前村後村漁網陰邊小市稻香深<lb/>
處衡門<lb/>
<pb n="KR4f0056_SBCK_016-15a"/>
　黃山<lb/>
名擬三天子嶂秀參五老人峯莫訝山田龜坼時瞻雲<lb/>
氣如龍<lb/>
　范井<lb/>
家移浙水平壤里本陳留外黃瓣香我憶傭叟汲井人<lb/>
傳壻鄕<hi>譜云申屠氏自漢代遷居富陽之屠山及宋時有贅于范氏者又移居荻浦焉井卽范氏之舊</hi>
<hi>也</hi>
　慈濟寺<lb/>
紅雲高閣初唘白鴿春田四飛待得孤僧入定鐘聲穿<lb/>
岀松扉<lb/>
　荻花溪<lb/>
<pb n="KR4f0056_SBCK_016-15b"/>
高低山合村塢南北江連渚沙消受九秋明月輸他千<lb/>
頃蘆花<lb/>
　鷄頭峯<lb/>
欲賽社翁社姥相邀漁弟漁兄鷄頭峯頂晨雪鴨嘴船<lb/>
邊夜明<lb/>
　松濤浦<lb/>
閣外蒼苔一片門前碧水三篙居屋不殊居艇松濤遠<lb/>
接江濤<lb/>
屠二紳自尋甸州守擢判廣南道過貴陽留飮三日醉<lb/>
　後賦贈<lb/>
依綠亭邊識君日三十年來五回别一回握別一傾倒<lb/>
<pb n="KR4f0056_SBCK_016-16a"/>
我越壯年君未老天憐狂客愛遠遊遠宦皆出天南頭<lb/>
君行斗大得一州我亦持節來邊郵囊空衣敝官初改<lb/>
厯盡蠻山飮炎海北來驛使遞一箋驟閱反疑君左遷<lb/>
人言宦廣勝宦滇俸入乃逾十萬錢平原坐上多良友<lb/>
比日談君不容口忽然一客來欵門矯首徑入無寒溫<lb/>
旁人驚看僕夫笑三寸麴塵猶在帽卸<graphic n="KR1149" url="https://raw.githubusercontent.com/kanripo/KR-Gaiji/master/images/KR1149.png" mimeType="image/png"/>先約欲促<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>
爲爾南去程途長秋花黄處頻高㑹一日爲謀兩回醉<lb/>
朋來尚未悉姓名脫口遽巳聞歌聲我行一一爲分析<lb/>
故態狂奴總如昔不爾先防欲逃席昨日醉外臺今日<lb/>
醉縣中歌盡百曲傾千鐘新交有嵇陳舊交憶孫趙鄕<lb/>
語連翩述難了君不見少歲瞥我去幸有少歲交紅闌<lb/>
<pb n="KR4f0056_SBCK_016-16b"/>
百尺挂酒瓢恍若醉我城北之山橋山橋邊卽鄕社我<lb/>
距君家不三舍何日同歸醉橋下<lb/>
喜代人將至率賦六詩留以志別并貽新學使談戸部<lb/>
　祖綬<lb/>
我饒山水癖乃官山水鄕黎平及都勻靈秀之所藏大<lb/>
山何峩峩長川亦洋洋五嶽四瀆外得此庶頡頏間歲<lb/>
輒一遊竒蹤匹翶翔靈氣歸筆端奇矯得未嘗詩文及<lb/>
千篇藉以壓客<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>仲冬當北征念之尚傍偟約客頻出<lb/>
遊時時陟高岡西郊松竹幽南郭蘭杜芳作詩别山靈<lb/>
此景殊難忘<lb/>
東從相見坡西去亦資孔茫茫三十驛鎭遠迄南籠疲<lb/>
<pb n="KR4f0056_SBCK_016-17a"/>
氓居要道百事實倥偬民夫徵不足<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>剔到蠻洞負擔<lb/>
行萬山心傷足俱腫衙胥不之䘏而復相驚恐我<lb/>
朝恩澤厚域外悉帡幪況茲梁楚界大吏所控總所期<lb/>
仁及物役不到繁冗公廉率其下守宰自惶悚昨來馳<lb/>
尺一荒戸給田種軍行所過郡秋不賦秸<graphic n="KR1469" url="https://raw.githubusercontent.com/kanripo/KR-Gaiji/master/images/KR1469.png" mimeType="image/png"/>愚民縱無<lb/>
知戴德巳山重東南傳露布艸野悉躍踊聞宣寛大<lb/>
詔却立手俱拱花苗旣輸誠吏勿輕煽動<lb/>
雲山殊戀別忽作兩月晴<hi>自八月十四日至此巳兩月並無大風雨土人云爲數十</hi>
<hi>年所未有</hi>清晨來閣中霞采東南明連岡何蒼蒼修林亦英<lb/>
英機事庶久忘物亦諒此情伴我日讀書不覺寒暑更<lb/>
謝者尚未謝生者日以生愛此三載中日添雛鳥聲新<lb/>
<pb n="KR4f0056_SBCK_016-17b"/>
篁手所栽亦樂觀其成<lb/>
牂柯及夜郞古乃列益部今茲十三州䕫郢實門戸津<lb/>
船通列貨間亦雜書賈流傳坊市本十竟不登五删除<lb/>
到羣經擢髪罪難數我行<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>左塾見此赫然怒嗟嗟蠻<lb/>
嶠士化久隔鄒魯開篋岀六經仍䟽四聲譜口陳兼手<lb/>
畫聽者若環堵精微難遽悉冀或得其粗餘閒陳列史<lb/>
俾得究今古憶昨桉部回書聲滿堂廡紛然陳蓺暇畧<lb/>
亦通訓詁明明尹荆州庶思能步武<hi>後漢書西南夷傳牂柯郡人尹珍從</hi>
<hi>汝南許慎應奉受經書圖緯學成還郷里敎授常璩華陽國志尹珍母斂人官荆州刺史</hi>
此方雖蠻方楚蜀粤上㳺延江及沅江其源一何修沉<lb/>
埋唐宋間地志苦不収前年使者來一一窮險幽鄨水<lb/>
<pb n="KR4f0056_SBCK_016-18a"/>
旣合溫黔江亦通涪盤南鎖鐵橋勻左刳木舟我行皆<lb/>
乘之徧歴十二州<hi>惟銅仁府寄考鎭遠桉部所不至</hi>馬上作一書分此<lb/>
楚蜀流芟除土俗名不使混固彪庶以示後來不貽茲<lb/>
土羞<lb/>
香樨南北廊修竹東西徑紅雲樓百仞白藕花千柄兹<lb/>
廬最閑適旁榭亦幽靚豈玆崇土木藉以適身性昨者<lb/>
偶讀書欣聞有除<lb/>
命前旌臨沅水當遣騶從迎周閭更修飾砌石拭如鏡<lb/>
雖爲居者計客暫寄歌詠分番扶美植惡木久除屏以<lb/>
此黽勉心庶幾貽後政<lb/>
同里諸君子邀集蘇參軍鳳池廨舍餞別卽席賦贈一<lb/>
<pb n="KR4f0056_SBCK_016-18b"/>
　首<lb/>
逶迤徑折入琅玕蠻府參軍廨宇寛巳覺朔風傷謝眺<lb/>
不妨微雨過蘇端羣公雅稱芙蓉幕一老曾餐苜蓿盤<lb/>
<hi>聞徐太守曰紀亦欲入坐</hi>拚得花前幾回醉馬蹄應又踏長安<lb/>
</p>
<p>
</p>
  </div>
</body>
</text>
</TEI>
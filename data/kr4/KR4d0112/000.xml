<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>道鄉集</head>
    <p>
<pb n="KR4d0112_WYG_000-1a"/>
欽定四庫全書　　　　集部三<lb/>
　道鄉集　　　　　　　别集類二<hi>宋</hi>
　　提要<lb/>
　　　　<hi>臣</hi>等謹案道鄉集四十巻宋鄒浩撰浩字志<lb/>
　　　　完常州晉陵人元豐五年進士官至直龍圖<lb/>
　　　　閣贈寶文閣學士諡曰忠事跡具宋史本傳<lb/>
　　　　此集乃其子柄栩所輯凡詩十四巻文二十<lb/>
　　　　六巻李綱嘗為之序此本失載東都事畧載<lb/>
<pb n="KR4d0112_WYG_000-1b"/>
　　　　浩集三十巻疑此亦後人所分也浩於元符<lb/>
　　　　二年以上疏諫立劉后編管新州當時已焚<lb/>
　　　　燬其稿徽宗初蔡京重理浩罪求其疏不得<lb/>
　　　　乃偽作浩疏宣示之今集中具載原疏盖自<lb/>
　　　　徽宗實録浩傳中採出者又集載疏共四首<lb/>
　　　　而李燾長編内尚有元符元年論執政大臣<lb/>
　　　　不和一疏不見集中又論章惇凡四疏集亦<lb/>
　　　　祗載其三而髙俅轉官一制乃存而不刪盖<lb/>
<pb n="KR4d0112_WYG_000-2a"/>
　　　　編類之時蒐采未備去取亦未盡當也柄等<lb/>
　　　　鏤板宋末已燬明成化間其裔孫鄒量始得<lb/>
　　　　内閣抄本萬厯中錢塘令鄒忠允亦浩之裔<lb/>
　　　　乃再刋行之王士禎居易録稱其古詩似白<lb/>
　　　　居易律詩似葉夢得又稱其受學程門而特<lb/>
　　　　嗜禪理詩文多宗門語其括蒼易傳序服膺<lb/>
　　　　荆舒之學亦駁而不醇夫浩之大節可謂不<lb/>
　　　　愧師門矣語言文字小小異同未足為累盖<lb/>
<pb n="KR4d0112_WYG_000-2b"/>
　　　　所學在此不在彼也以是吹求是亦不揣其<lb/>
　　　　本矣乾隆四十三年四月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
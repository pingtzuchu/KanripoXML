<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>劉彥昺集</head>
    <p>
<pb n="KR4e0035_WYG_000-1a"/>
欽定四庫全書　　　　集部六<lb/>
　劉彥昺集　　　　　　别集類五<hi>明</hi>
　　提要<lb/>
　　　　臣等謹案劉彥昺集九巻明劉炳撰炳字彥<lb/>
　　　　昺以字行鄱陽人洪武初獻書言事授中書<lb/>
　　　　典籖出為大都督府掌記除東阿知縣閲兩<lb/>
　　　　考引疾歸明史文苑傳附載王冕傳中所著<lb/>
　　　　詩文本名春雨軒集乃其門人劉子昇所編<lb/>
<pb n="KR4e0035_WYG_000-1b"/>
　　　　楊維楨嘗為評定其評亦附載集中維楨及<lb/>
　　　　危素宋濓皆為作序王禕俞貞木周象初皆<lb/>
　　　　為作跋此本題曰劉彥昺集不知何人所改<lb/>
　　　　也炳當元季兵亂時與弟煜結里閈相保㓂<lb/>
　　　　至輒郤走依余闕於安慶以其孤軍不振辭歸<lb/>
　　　　葢亦才識之士故詩格伉爽挺拔類其為人<lb/>
　　　　惟末附雜文一巻氣象薾弱殊遜其詩知所<lb/>
　　　　長不在此特以餘事及之矣案炳事跡具明<lb/>
<pb n="KR4e0035_WYG_000-2a"/>
　　　　史文苑傳中而江西通志引豫章人物志所<lb/>
　　　　紀炳歴官本末與史多有不合如史云炳至<lb/>
　　　　正中從軍於浙而志乃云為㕘政於光使金<lb/>
　　　　陵不知所據史云炳以言事為典籖而志乃<lb/>
　　　　云先㕘贊沐總制守鎮江尋授廣東衛知事<lb/>
　　　　考其弔余闕墓文結銜稱大都督府掌記在<lb/>
　　　　洪武十二年而哀曹國公詩有三年㕘記府<lb/>
　　　　句文忠以洪武三年領大都督沐英以洪武<lb/>
<pb n="KR4e0035_WYG_000-2b"/>
　　　　四年同知大都督府以年數計之不應未授<lb/>
　　　　典籖先㕘贊沐英軍事前後亦相舛迕盖稗<lb/>
　　　　官野史傳聞異詞往往如此今一以史文為<lb/>
　　　　據而並存其同異以備考核又舊本書元國<lb/>
　　　　號皆作原字盖以明初刋板之時猶未奉二<lb/>
　　　　名不偏諱之詔故以原代元而傳寫者仍之<lb/>
　　　　歟事隔前朝理無避忌今悉改正從本文焉<lb/>
　　　　乾隆四十六年九月恭校上<lb/>
<pb n="KR4e0035_WYG_000-3a"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4e0035_WYG_000-4a"/>
劉彦昺集原序<lb/>
予每情抗物表神凝化初時復吟嘯以豁其滯曠然遐<lb/>
攬乎四始騷人以還篇什名家者輒詠繹其雅趣至於<lb/>
當世才子佳句膾炙人者得而味玩不輟乎口苦亦䍐<lb/>
焉詩雖無作其得詩家之真趣者㡬希湖海間大夫士<lb/>
每有以劉彥昺詩見示余多為之賞歎但弗克與之晤<lb/>
語為憾丁丑冬迺惠然過我懽如平昔相與唱酬有諧<lb/>
金石因取其疇昨所製而觀之有若闢武庫而森乎五<lb/>
<pb n="KR4e0035_WYG_000-4b"/>
兵也聆廣樂而揚乎八音也又若臨鉅浸而濤波衝激<lb/>
魚龍出没抃舞莫測也諷之不能去手匪其才識瑰邁<lb/>
該涉博備豈若是哉可謂肩盛唐而擬諸晉魏者矣夫<lb/>
誰曰不然其睥睨詞林髙出時輩固宜有所珍尚是用<lb/>
鋟木傳之將來洪武著雍攝提格之歲季春下澣叙𤣥<lb/>
虚羽人<lb/>
鄱陽劉君彦昺工於詩嘗集其所作春雨軒集以示余<lb/>
且請序之予惟詩之道大矣盈天地之間烟雲之卷舒<lb/>
<pb n="KR4e0035_WYG_000-5a"/>
風霆之震蕩日月星辰之森列山川之流峙草木之榮<lb/>
華鳥獸之飛走魚龍之變化無非詩也自蘇李下至唐<lb/>
人各以所見自為一家言獨杜甫氏涵渾浩博兼備衆<lb/>
體所謂傑然者矣予年十六七刻苦學詩茫乎若望洋<lb/>
而不見其涯涘也兵戈之餘年邁而志益衰有愧於彦<lb/>
昺多矣予觀彦昺五言類韋蘇州律詩本少陵樂歌駸<lb/>
駸乎漢魏晉宋齊梁矣何其聲之似古人也蓋若天姿<lb/>
卓犖神思俊逸喜遊名山大川有烟霞泉石之趣閒居<lb/>
<pb n="KR4e0035_WYG_000-5b"/>
静室奇花異卉清流美竹焚香鼓琴危坐終日視人間<lb/>
冨貴澹如也故其詩清新而流麗及馳騁戎馬决勝籌<lb/>
帷竒謀雄辯有古烈士風故其詩悲壯而沉欝詩以言<lb/>
志豈徒然哉君今以文學躋顯庸佐方伯以殿南服偃<lb/>
武修文維其時矣方将隆雅頌之音鳴治平之盛被絃<lb/>
歌而刻金石當不止於今日所觀也僕雖無用於時願<lb/>
擊壤而和之翰林學士臨川危素序<lb/>
予昔與劉君彦昺逰見其賦詩多俊逸心獨奇之及其<lb/>
<pb n="KR4e0035_WYG_000-6a"/>
奉命佐戎幕於閩别去且十年重㑹秦淮上亟問近什<lb/>
如何彦昺解槖中得數十篇予讀已大驚璞玉輝春蠙<lb/>
珠浴月温潤清逸何其似韋應物歟勝軍百萬鼓行沙<lb/>
漠風酸霜苦鐡騎驚秋雄渾悲壯何其類岑嘉州歟英<lb/>
英乎芙蓉濯太液之波楚楚乎蘭茝沐湘沅之雨氣韻<lb/>
秀麗何其近謝康樂歟商敦周彜朱湮翠蝕龍章鳥蹟<lb/>
欵識獨存典刑古雅若樂府諸題又何其駸駸乎漢魏<lb/>
之風也蓋彥昺天分既髙人功又深凡有模擬輙步驟<lb/>
<pb n="KR4e0035_WYG_000-6b"/>
似之予今猶舉其槩而言之也嗚呼予昔學詩長薌公<lb/>
謂必歴諳諸體究其制作聲音之真然後自成一家彦<lb/>
昺之學正與予同自愧跛蹩之行不足以追逸驥尚何<lb/>
言哉然又竊恠彦昺何以能致於斯也頗聞其先人友<lb/>
梧翁乃月灣呉公髙弟善為詩與文靖虞公文安揭公<lb/>
禮部吴公極相友善遂由縣文學薦入詞林未上而夭<lb/>
其家庭相傳必有卓絶於人者不然彦昺之詩何為膾<lb/>
炙人口而不厭哉其能埀世傳後當不疑予耄矣文采<lb/>
<pb n="KR4e0035_WYG_000-7a"/>
衰矣不能有所發越矣姑摭昔奇彦昺者為之序以自<lb/>
附知言之士云翰林學士金華宋濂序<lb/>
賦詩難而知詩為尤難蓋能知者固不在於必賦而能<lb/>
賦者固在於必知也永嘉李季和氏嘗與予論古今人<lb/>
詩亦曰千里馬常有而伯樂不常有信矣哉予讀劉彦<lb/>
昺氏春雨軒集驚喜數日忘倦觀其長篇短章體制各<lb/>
殊非流連光景者所可擬也若樂府諸題儼乎漢魏遺<lb/>
響殷殷乎金石之聲悲壯雄渾古意猶存安得起吾季<lb/>
<pb n="KR4e0035_WYG_000-7b"/>
和而見之寧不為之擊節而起舞乎烏乎大雅希聲寥<lb/>
寥久矣黄鍾毁棄瓦釡雷鳴斯所以謂知詩為尤難也<lb/>
千里之姿可不表而出之為之歌曰繄房星兮孕精濯<lb/>
渥洼兮降靈膺鳯翼兮矯矯脊虎文兮英英駕鼔車兮<lb/>
康衢籋浮雲兮上征遡天風兮萬里期振鬛兮長鳴歌<lb/>
闋彦昺拜而謝曰伯樂一顧價增十倍吾今知駿骨之<lb/>
不虛售也彦昺鄱陽人先大夫友梧君與吾同事塲屋<lb/>
辱交於王眉叟真人之丹房而觴飲焉時泰定丙寅之<lb/>
<pb n="KR4e0035_WYG_000-8a"/>
秋也彦昺於予有通家之契焉信乎其家學之有淵源<lb/>
也故為題其篇首予愛其詩兼諸體制各殊特為評點<lb/>
庶不負其用心之苦使知詩者覽焉泰定丁夘進士第<lb/>
承務郎建徳路總管府推官㑹稽楊維楨序<lb/>
作詩難觀人之詩尤難人莫不曰詩本情性吁知詩之<lb/>
本乎情性當知其賦詩者或有所感有所為有得題而<lb/>
賦有偶然而作雖有不同然其組織煅煉之工格律句<lb/>
法之妙要歸於情性之正蓋不可易而觀也鄱陽劉昺<lb/>
<pb n="KR4e0035_WYG_000-8b"/>
翁其生平之問學抱負逰宦履歴憂喜哀樂一發之於<lb/>
詩其為句必煅煉故工緻而雅麗其體格必模倣故富<lb/>
贍而有法叙事有次第論事必確實寫懷必和暢可謂<lb/>
得作詩之情性也古體之冲淡長篇之舂容八句之森<lb/>
嚴絶句之簡㓗一字煅煉之不茍一句治擇之必精全<lb/>
篇首尾氣脉之聨屬華靡不流於艶冶恬淡不失於枯<lb/>
澀此作詩之良苦觀詩之艱難也及觀危宋二翰林之<lb/>
序楊提學之評周侍御之稱許徐叔度之後序足以知<lb/>
<pb n="KR4e0035_WYG_000-9a"/>
其詩矣竊記僕始冠時侍楊提學周侍御以嚴事之叔<lb/>
度則友之也今亡矣昺翁與僕俱亦白髪矣而翁竟以<lb/>
詩得名湖海浪跡江漢重蒙賞鍳而刻傳之可謂榮矣<lb/>
然則讀其詩者可不知其用心之獨苦耶凡詩有紀境<lb/>
之實狀景之殊叙事與寫情意之妙其善於模寫能變<lb/>
化融㑹優柔不迫得情性之正非功夫之到造詣之深<lb/>
者不能也此則作詩之難而觀詩尤難也翁且俾僕著<lb/>
一言自愧衰病之餘其何以措辭姑書此附姓名於篇<lb/>
<pb n="KR4e0035_WYG_000-9b"/>
末云俞貞木譔<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>乖崖集巻十二</head> <lb/>
    <p>
<pb n="KR4d0005_WYG_012-1a"/>
欽定四庫全書<lb/>
　乖崖集巻十二<lb/>
　　　　　　　　　　　　　宋　張詠　撰<lb/>
　　語錄<lb/>
公曰事君者㢘不言貧勤不言苦忠不言己效公不言<lb/>
己能斯可以事君矣<lb/>
公曰為政之道府吏曰治未也庶民曰治未也僧道曰<lb/>
治未也未若識見無私學古之士曰治斯治矣<lb/>
<pb n="KR4d0005_WYG_012-1b"/>
公曰臨事有三難能見一也見而能行二也當行必果<lb/>
決三也<lb/>
初知益州斬一猾吏前後郡守所倚任者吏稱無罪公<lb/>
封判令至市曺讀示之既聞斷辭告市人曰爾輩得好<lb/>
知府矣蓋李順嘗有死罪繫獄此吏故縱之也公性剛<lb/>
毅寡欲唯著皂絁袍角帶不事外飾因責決一吏彼枝<lb/>
詞不服公曰這的莫要劍吃彼云決不得吃劍則得公<lb/>
牽出斬之以徇軍吏愕然相顧自是俱服公之威信令<lb/>
<pb n="KR4d0005_WYG_012-2a"/>
出必行<lb/>
主帥帳下寵卒恃勢嚇民暴取財物民有訴者其人縋<lb/>
城夜遁公差衙校往捕之戒曰爾于擒得處則渾衣撲<lb/>
入井中作逃走投井申来是時羣黨忷忷知其已投井<lb/>
故無他議又免與主帥有不恊名<lb/>
李順黨中有殺耕牛避罪逃亾者公許其首身拘母十<lb/>
日不出釋之復拘妻一宿而来公斷云禁母十日留妻<lb/>
一宵倚門之望何疎結髮之情何厚舊為惡黨今又逃<lb/>
<pb n="KR4d0005_WYG_012-2b"/>
亾許令首身猶尚顧望就斬之于是首身者繼至并遣<lb/>
歸業民悉安居<lb/>
時民間訛言云有白頭老翁午後食人男女郡縣譊譊<lb/>
至暮路無行人公召犀浦知縣謂曰近訛言惑衆汝歸<lb/>
縣去訪市肆中歸明人尚為鄉里患者必大言其事但<lb/>
立証解来明日果得之送上州公遂戮于市即日帖然<lb/>
夜市如故公曰妖訛之興沴氣乗之妖則有形訛則有<lb/>
聲止訛之術在于誠斷不在乎厭勝<lb/>
<pb n="KR4d0005_WYG_012-3a"/>
公採訪民間事無逺近悉得其實蓋不以耳目專委于<lb/>
人公曰彼有好惡亂我聪明但各于其黨詢之再詢則<lb/>
事無不審矣李畋問其旨公曰詢君子得君子詢小人<lb/>
得小人各就其黨詢之雖有隐匿者亦十得八九矣<lb/>
轉運黄虞部好舉時才之士公勸曰大凡舉人須舉好<lb/>
退者好退者㢘慎知恥若舉之則志節愈堅莫舉奔競<lb/>
者奔競者能曲事諂媚求人知己若舉之必能務財好<lb/>
利累及舉官故不少矣其人既解奔競又何須舉他<lb/>
<pb n="KR4d0005_WYG_012-3b"/>
公問李畋曰子同人中有善講習者否畋以同門生劉<lb/>
式對公遂辟充州學主諸生受業者五十餘人每休務<lb/>
日就學置酒以勸勞之自是蜀人不以千里為逺来學<lb/>
者甚衆<lb/>
公寢室中張燈炷香通夕宴坐郡樓上鼔番漏水歴歴<lb/>
分明倘一刻差誤必詰之守籖者指名伏辜謂公為神<lb/>
明公曰鼓角為軍中號令號令在前尚不分明其餘外<lb/>
事將如何也<lb/>
<pb n="KR4d0005_WYG_012-4a"/>
公寢室中無侍婢服玩之物閴如也李畋嘗侍坐廡下<lb/>
因謂公寢禪室不如公哂曰吾不為輕肥為官至此吾<lb/>
往年及第後以詩寄傅逸人云前年失脚下漁磯苦戀<lb/>
明時未得歸寄語巢由莫相笑此身不是愛輕肥豈今<lb/>
日之言也<lb/>
公問李畋曰百姓果信我否對曰侍郎威惠及民民皆<lb/>
信服公曰前一任則未也此一任應稍稍爾秀才只此<lb/>
一箇信五年方得成<lb/>
<pb n="KR4d0005_WYG_012-4b"/>
公謂李畋曰大小之事皆須用智智猶水也不流則腐<lb/>
若凡百不用智臨大用之際寧有智来<lb/>
公謂李畋曰子還知公事有隂陽否對曰未也曰凡百<lb/>
公事未着字前則屬陽陽主生也通變由之着字後屬<lb/>
隂隂主刑也刑貴正名名不可改<lb/>
公謂李畋曰子異日為政信及于民然後教之言及于<lb/>
義然後勸之動而有禮然後化之靜而無私然後民安<lb/>
而樂業矣行斯四者在乎先率其身不然則民退必有<lb/>
<pb n="KR4d0005_WYG_012-5a"/>
後言矣<lb/>
又曰子見舊政之弊其大者卒不須革觀釁而動乗而<lb/>
革之雖痛繩以法亦怨不生也<lb/>
李畋苦痁既瘳請謁公曰子于病中曽得移心法否對<lb/>
曰未也公曰人能于病中移其心如對君父畏之慎之<lb/>
静久自愈<lb/>
公閱邸報忽再言可惜許門人李畋請問之曰參政陳<lb/>
中丞恕無也斯人難得唯公唯正為國家斂怨于身斯<lb/>
<pb n="KR4d0005_WYG_012-5b"/>
人難得退為詩哭之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　乖崖集巻十二<lb/>
</p>
<p>
</p>
  </div>
</body>
</text>
</TEI>
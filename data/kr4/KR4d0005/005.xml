<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>乖崖集巻五</head> <lb/>
    <p>
<pb n="KR4d0005_WYG_005-1a"/>
欽定四庫全書<lb/>
　乖崖集巻五<lb/>
　　　　　　　　　　　　　宋　張詠　撰<lb/>
　　絶句<lb/>
　　　秋日登美美亭<lb/>
野人官職與心違何况經年未得歸一夕秋風無限思<lb/>
偶来凭檻到斜暉<lb/>
　　　縣齋感懐二首<lb/>
<pb n="KR4d0005_WYG_005-1b"/>
前朝官政似無端彭澤先生百日還堪媿崇陽九河客<lb/>
明時不敢自歸山<lb/>
旁人休愛命皇華即問何能報國家長憶鄉園舊廬舎<lb/>
㑹須抛印自鋤瓜<lb/>
　　　寄髙主簿<lb/>
青霄數日路岐通何惜江頭暫駐蹤猶有同来未歸者<lb/>
縣齋寥落倚千峯<lb/>
　　　同韋主簿禱雨<lb/>
<pb n="KR4d0005_WYG_005-2a"/>
棲鸞聲譽喧羣口擲地辭華衆莫儔此日甘霖沾渥處<lb/>
萬家瞻仰誦田疇<lb/>
　　　新市驛别郭同年<lb/>
驛亭門外叙分攜酒盡揚鞭淚濕衣莫訝臨岐再迴首<lb/>
江山重叠故人稀<lb/>
　　　早發鄂渚<lb/>
五里亭東曉色分數峯連絡倚青雲迴頭却顧公車從<lb/>
孤負滄洲野鶴羣<lb/>
<pb n="KR4d0005_WYG_005-2b"/>
　　　晚泊長亭驛<lb/>
驛亭斜掩楚城東滿引濃醪勸諫慵自戀明時休未得<lb/>
好山非是不相容<lb/>
　　　新秦送人東歸<lb/>
郡齋空古塞垣西纔喜相逢又解攜若值山東豪侠問<lb/>
嵇生慵更作書題<lb/>
　　　相州官舎<lb/>
林木千重閉郡樓西山濃翠去無由思量自古逃名者<lb/>
<pb n="KR4d0005_WYG_005-3a"/>
多少清閒到白頭<lb/>
　　　赴職荆湖途中作<lb/>
闕下過從禮數頻到官憂事更勞神毎逢山驛連宵住<lb/>
似待孤雲憫此身<lb/>
　　　杭州一百五日水心亭留題<lb/>
湖邊三月百花紅湖上游人處處通莫怪此渠来便去<lb/>
都緣心地似虚空<lb/>
　　　夫差廟<lb/>
<pb n="KR4d0005_WYG_005-3b"/>
由来邪正是安危不信忠良任伯嚭自古家家有容冶<lb/>
何須亾國殢西施<lb/>
　　　過華山懐白雲陳先生<lb/>
性愚不肯林泉住强要清流擬致君今日星馳劍南去<lb/>
回頭慚愧華山雲<lb/>
　　　途中<lb/>
人情到底重官榮見我東歸夾路迎不免舊溪髙士笑<lb/>
天真䘮盡得浮名<lb/>
<pb n="KR4d0005_WYG_005-4a"/>
　　　驪山感事<lb/>
古来仁聖最憂多合倚承平縱逸麽行幸未停歌未闋<lb/>
漁陽兵已渡黄河<lb/>
　　　再任益州迴留題劍門石壁<lb/>
劍門山勢碧摩天匹馬重来鬢已斑多賴皇明燭幽逺<lb/>
西川無事得生還<lb/>
　　　洛中<lb/>
翠輦西巡未有期玉樓烟鎻鳯參差可憐三月花如錦<lb/>
<pb n="KR4d0005_WYG_005-4b"/>
狂殺滿城年少兒<lb/>
　　　舟行<lb/>
江邊烟草濕歸艭沙白頻翹鷺一雙野曠不知前路逺<lb/>
雨中時起閉舩牕<lb/>
　　　峡路阻風<lb/>
嵩雲草草失前期佐主無才鬢有絲牢落江灘阻風夜<lb/>
峽猿聲裏坐多時<lb/>
　　　過武陵谿二首<lb/>
<pb n="KR4d0005_WYG_005-5a"/>
生平苦愛山兼水南國晴暉盡可攜即問世間誰見我<lb/>
扁舟閒下武陵溪<lb/>
武陵山下水冲溶往事追尋興莫窮欲就漁人問閒趣<lb/>
葉舟齊過蓼灣東<lb/>
　　　桃源觀<lb/>
簷下山光砌下苔人間重遇眼重開舊林諸子休移誚<lb/>
已許孤雲作計迴<lb/>
　　　夜坐<lb/>
<pb n="KR4d0005_WYG_005-5b"/>
流水㳙㳙落砌莎竹忩殘月冷無多旁人不念思鄉苦<lb/>
獨奏南樓一曲歌<lb/>
　　　弔屈原<lb/>
楚王不識聖人風縱有英賢志少通可惜靈均好才術<lb/>
一身空死亂離中<lb/>
　　　苦熱<lb/>
赫赫炎炎爍逺空泉邊樹底亦無風行人莫便多辭苦<lb/>
猶勝東郊炙背翁<lb/>
<pb n="KR4d0005_WYG_005-6a"/>
　　　雨夜二首<lb/>
四簷風雨滴秋聲醉起重挑背壁燈世事不窮身不定<lb/>
令人閒憶虎溪僧<lb/>
簾幙蕭蕭竹院深客懐孤寂伴燈吟無端一夜空堦雨<lb/>
滴破思鄉萬里心<lb/>
　　　諭意<lb/>
但求報國莫求名說著隂功是有情楚漢既分寰宇定<lb/>
留侯先意便辭榮<lb/>
<pb n="KR4d0005_WYG_005-6b"/>
　　　方竹二首<lb/>
笋從初籜已方堅峻節凌霜更可憐為報世間邪佞者<lb/>
何如不似竹枝賢<lb/>
枝枝方直綠參參林葉疎紅始見心却恐當時惡圎佞<lb/>
結根遥向楚雲深<lb/>
　　　方竹杖寄蘇内翰<lb/>
一尋方直剪湘烟欲寄先愁見賞難指佞扶危兩堪試<lb/>
惟憑不作痩藤㸔<lb/>
<pb n="KR4d0005_WYG_005-7a"/>
　　　柳枝詞七首<lb/>
玉門關外絮飛空破虜營前晝影濃可便消兵無好術<lb/>
忍敎攀折怨東風<lb/>
青連逺戍和烟重静映疎櫳漾縷輕游子不歸春夢斷<lb/>
南村一樹有啼鶯<lb/>
逺映天街近遶池長條無力自相依上陽宫女愁方絶<lb/>
又是東風有絮飛<lb/>
輕盈恰與地相宜纔種纎枝又引枝不及垂隂向黎庶<lb/>
<pb n="KR4d0005_WYG_005-7b"/>
春風一路送亾隋<lb/>
海潮聲裏越谿頭誰種千枝来亂流安得辭榮同范蠡<lb/>
綠絲和雨繫扁舟<lb/>
帳偃纓垂已有名水邊花外更分明前賢可得輕詞句<lb/>
幾變新聲入鄭聲<lb/>
吴王愛重為遊從嵗嵗添栽後苑中家國旋亾臺榭毀<lb/>
數株臨水尚牽風<lb/>
　　　和人牡丹<lb/>
<pb n="KR4d0005_WYG_005-8a"/>
桃源分散恨無期忽憶江城見有時歌逺醉園抛不得<lb/>
幾人終夜起題詩<lb/>
　　　寄傅逸人<lb/>
當年失脚下漁磯苦戀明時未得歸寄語巢由莫相笑<lb/>
此心不是愛輕肥<lb/>
　　　闕下寄傅逸人<lb/>
疎疎蘆葦映門墻更有新秋鱠味長何事輕抛来帝里<lb/>
至今魂夢遶寒塘<lb/>
<pb n="KR4d0005_WYG_005-8b"/>
　　　秋日寄友人<lb/>
柳條風暖㑹吟詩林下池邊屐齒移别後過從更疎嬾<lb/>
暮蟬嘹亮不勝悲<lb/>
　　　送别王祕丞<lb/>
帝鄉三十年前别江外相逢鬢已衰清論未窮行計速<lb/>
為君臨水立多時<lb/>
　　　送别李司直<lb/>
亭下依微見逺村亭中離恨若為論數聲歌罷揚帆去<lb/>
<pb n="KR4d0005_WYG_005-9a"/>
民吏相㸔有淚㾗<lb/>
　　　送魏道士<lb/>
江上蕭蕭木葉飛天台狂客杖藜歸莫嫌俗吏勤相顧<lb/>
曾是嵩陽舊掩扉<lb/>
　　　答劉道士<lb/>
嵩陽峯底洞中天曽共浮丘對掩關知道髙閒少兼濟<lb/>
折腰從此到人間<lb/>
　　　暮春憶友人<lb/>
<pb n="KR4d0005_WYG_005-9b"/>
楊花零落暮春風醉起南軒夕照紅閒倚焦桐坐無語<lb/>
故人相隔海門東<lb/>
　　　遣興勉友人<lb/>
人生三萬六千日二萬日中愁苦身惟有無心消遣得<lb/>
有心到了是癡人<lb/>
　　　謝雲居山人草鞋<lb/>
雲居山客草為鞋路轉千峰此寄来昨日公餘偷步躡<lb/>
萬端心緒憶天台<lb/>
<pb n="KR4d0005_WYG_005-10a"/>
　　　請人畵嵩山圖<lb/>
嵩陽三十六峯寒向為時明隱道難却顧事繁思不及<lb/>
如何與作畫圖㸔<lb/>
　　　鷺鶿<lb/>
碧蘆風暖健精神烟淡烟濃片影分天怪覓魚心不足<lb/>
未敎名與鶴同羣<lb/>
　　　聞鷓鴣<lb/>
畫中曾見曲中聞不是傷情即斷魂北客南来心未穩<lb/>
<pb n="KR4d0005_WYG_005-10b"/>
數聲相應過前村<lb/>
　<lb/>
　<lb/>
　<lb/>
　<lb/>
　<lb/>
　<lb/>
　乖崖集巻五<lb/>
</p>
<p>
</p>
  </div>
</body>
</text>
</TEI>
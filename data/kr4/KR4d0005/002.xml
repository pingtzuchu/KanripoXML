<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>乖崖集巻二</head> <lb/>
    <p>
<pb n="KR4d0005_WYG_002-1a"/>
欽定四庫全書<lb/>
　乖崖集巻二<lb/>
　　　　　　　　　　　　　宋　張詠　撰<lb/>
　　古詩<lb/>
　　　悼蜀四十韻<hi>并序</hi>
　至道紀號元祀春正月為審官院考績引對天子曰<lb/>
　天厭西蜀嵗荐饑饉任失其人枉政偷剥民興嗟怨<lb/>
　搆孽肆暴授命虎旅殄滅兇逆矧彼黔首不聊其生<lb/>
<pb n="KR4d0005_WYG_002-1b"/>
　官人安民朕意㒺怠寛則育姦猛則殘俗得夫濟者<lb/>
　實難其人爾惟方直歴政有績卭僰幽遐往理其俗<lb/>
　克畏克愛汝其欽哉祗奉厥命乗軺西征夏四月廿<lb/>
　八日供厥職噫謀術庸陋㒺敢怠忽豪猾抑之賦斂<lb/>
　乃息存恤窮困招綏流亡杜厥剥削宣揚皇風間一<lb/>
　嵗而民弗克安非郡縣之罪偏將之罪也有聽者孰<lb/>
　不知民心上畏王師之剽掠下畏草孽之强暴乎良<lb/>
　家困弊漸復從賊庶賖其死深可忿也天子逺九重<lb/>
<pb n="KR4d0005_WYG_002-2a"/>
　孤賤者憚權豪而不敢言烏乎雖採詩之官闕然久<lb/>
　矣而詩詠諷刺道不可寂然某敢作悼蜀古風詩四<lb/>
　十韻書于視政之㕔有識君子幸勿以狂瞽為其罪<lb/>
蜀國富且庶風俗矜浮薄奢僣極珠貝狂佚務娛樂虹<lb/>
橋吐飛泉烟柳閉朱閣燭影逐星沈歌聲和月落鬭雞<lb/>
破百萬呼盧縱大噱游女白玉璫驕馬黄金絡酒肆夜<lb/>
不扄花市春漸作禾稼暮雲連紈繡淑氣錯熙熙三十<lb/>
年光景倐如昨天道本害盈侈極禍必作當時布政者<lb/>
<pb n="KR4d0005_WYG_002-2b"/>
㒺思救民瘼不能宣淳化移風復儉約情性非方直多<lb/>
為聲色著從欲竊虚譽隨性縱貪攫蠶食生靈肌作威<lb/>
恣暴虐佞㒺天子聽所利惟剥削一方忿恨興千里攘<lb/>
臂躍火氣烘寒空雪彩揮蓮鍔無人能却敵何暇施擊<lb/>
柝害物黷貨輩皆為白刄爍瓦礫積臺榭荆棘迷城郭<lb/>
里第鎻苔蕪庭軒喧燕雀斗粟金帛市束芻綺羅博悲<lb/>
夫驕奢民不能飽葵藿朝廷命元戎帥師盪兇惡虎旅<lb/>
一以至梟巢一何弱燎毛焰晶熒破竹鋒熠爚兵驕不<lb/>
<pb n="KR4d0005_WYG_002-3a"/>
可戢殺人如戱謔童耄皆麗誅玉石何所度未能剪强<lb/>
暴争先謀剽掠良民生計空賖死心隕穫四野搆豺狼<lb/>
五畆孰耕鑿出師不以律餘孽何由却鄙夫識蜂蠆寡<lb/>
術能籠絡邊陲未肅清胡顔食天爵世方尚奔競誰復<lb/>
振蹇諤黄屋逺萬里九重髙寥廓時稱多英雄才豈無<lb/>
衛霍近聞命良臣拭目觀竒畧<lb/>
　　　勸學<hi>示弟詵</hi>
大化不自言委之在英才𤣥門非有閉苦學當自開世<lb/>
<pb n="KR4d0005_WYG_002-3b"/>
上百代名莫遣寒如灰晨雞固自勉男子胡為哉胸中<lb/>
一片地無使容纎埃海鷗尚可狎人世何嫌猜勤慎君<lb/>
子職顔閔如瓊瑰刻薄小人事斯輩真可哀放蕩功不<lb/>
遂滿盈身亦災將心須内疚禍福本無媒<lb/>
　　　愍農<lb/>
悠悠世事稱無窮千靈萬象生虚空活人性命由百穀<lb/>
還須着意在耕農自有奸民逃禁律農夫倍費耕田力<lb/>
青巾短褐皮膚亁不避霜風與毒日暮即耕兮朝即耘<lb/>
<pb n="KR4d0005_WYG_002-4a"/>
東坻南壠無閒人春秋生成一百倍天下三分二分貧<lb/>
天意昭昭憐下土英賢比跡生寰宇懲奸濟美號長材<lb/>
来救黎元暗中苦我聞愍農之要簡而平先銷坐食防<lb/>
兼并更禁貪官與豪吏愍農之道方始行<lb/>
　　　緝書齋<lb/>
綠流北面桃花中書齋閒鎻塵䝉籠紗牕挂户明月空<lb/>
堦前草色鳴細蟲古書閟久隂生蠧治世之文欲無緒<lb/>
雕梁語燕不復歸華池皓雀先飛去我来憇駕吟青春<lb/>
<pb n="KR4d0005_WYG_002-4b"/>
呼奴嘯匠連揮斤一日整户庭二日芟荆榛薙草留蕙<lb/>
若掃逕連松筠千花萬木似得意幽香細韻来相親衆<lb/>
口藉藉道一以如初新伊余世上躭書客古今萬事羅<lb/>
胷臆運海摶風當振翼任是青天更髙碧<lb/>
　　　陽春曲<lb/>
東風習習吹庭樹知道春權移日馭青紅獨解露春心<lb/>
凝冷無言避春去只有閒堦白日長清詞麗句祝春皇<lb/>
春皇不肯論功烈惟有年年君道昌<lb/>
<pb n="KR4d0005_WYG_002-5a"/>
　　　勸酒惜别<lb/>
春日遲遲輾碧空綠楊紅杏描春色人生年少不再来<lb/>
莫把青春枉抛擲思之不可令人驚中有萬恨千愁并<lb/>
今日就花姑暢飲座中行客酸離情我欲為君舞長劍<lb/>
劍歌苦悲人苦厭我欲為君彈瑶琴淳風死去無回心<lb/>
不如轉海為飲花為幄贏取青春片時樂明朝匹馬嘶<lb/>
春風洛陽花發臙脂紅車馳馬走狂似沸家家帳幙臨<lb/>
晴空天子聖明君正少勿恨功名苦不早富貴有時来<lb/>
<pb n="KR4d0005_WYG_002-5b"/>
偷閒强懽笑莫與離憂賈生老<lb/>
　　　解嘲<lb/>
我本髙陽徒平生意氣凌清虚詞鋒即日未見試壯年<lb/>
束手来窮途蛟龍豈是池中物風雨不来狂不得五都<lb/>
年少莫相猜鸞鳯雞犬非同儕志士抱全節愚下焉復<lb/>
知寧作鸞鳯飢不為雞犬肥君不見淮隂漢將未逢時<lb/>
市人頗解相輕欺又不聞宣尼孜孜救亂治厄宋圍陳<lb/>
亦何已往者尚有然余生勿多恥休誇㨗給饒聲光莫<lb/>
<pb n="KR4d0005_WYG_002-6a"/>
以柔滑勝剛方我愛前賢似松柏肯隨秋草凋寒霜道<lb/>
在康民致堯禹豈要長徒論可否興来轉脚上青雲何<lb/>
必羸驢苦相侮<lb/>
　　　師鳯謡<lb/>
我聞丹山之鳯非有八翼四足兮何羽毛之稱竒蓋仁<lb/>
于不殺義于知時既信厚于動止而淳音其用稀是以<lb/>
衆鳥樂而從之吾疾夫世之小人兮曾不知仁義之所<lb/>
為故巻耳慼頸背而疾走兮吾鳯之師<lb/>
<pb n="KR4d0005_WYG_002-6b"/>
　　　驚棲曲<lb/>
天昏昏月娟娟驚棲之烏伊啞而翩翾豈非海寒天風<lb/>
惡扶桑半折枝巢落又非雕鶚之不仁郊林何苦難容<lb/>
身吁<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>哉鵶鵶弄翼出蓬蒿欲就鸞鳯髙壘巢安巢待<lb/>
何時平林容低枝枝低苦賤良可越却厭爭飛嘯鵜鴂<lb/>
星稀夜寒啼轉多恐作枝間斷腸血人生功名難與期<lb/>
聽之永夜生愁思援琴欲理驚棲曲調苦聲愁不相續<lb/>
　　　贈劉吉<lb/>
<pb n="KR4d0005_WYG_002-7a"/>
天地有至私劉生與英氣學必摘其真文能取諸類叫<lb/>
回堯舜天聒破周孔耳通塞不我知要在歡生意居危<lb/>
不苟全憑難立忠義<hi>仕江南偽主指斥奸佞曰果信是人國將亾也</hi>歸國有賢<lb/>
名天子聞之喜倒海塞横流掀天建髙議<hi>治黄河有功議邊將不才</hi>
<hi>廷辨大臣阿䛕</hi>冒死雪忠臣<hi>証楊業忠赤/為奸臣所陷</hi>讜言警貴侍<hi>重指中貴弄權</hi>
四海多壯夫望風毛骨起如今竟陵城𣙜司茶菽利鶴<lb/>
情終是孤仁性困亦至勞勞憂衆民咄咄罵貪吏方期<lb/>
與呌閽此實不可弃如何不自持稍負纎人累酣歌引<lb/>
<pb n="KR4d0005_WYG_002-7b"/>
酒徒亂入垂楊市狂来拔劍舞踏破青苔地羣口咤若<lb/>
竒我心憂爾碎請料髙陽徒何如東山器請料酒仙人<lb/>
何如留侯志去矣劉䟦江深心自為計<lb/>
　　　送韓使君赴任越州<hi>十一韻</hi>
聖皇憂越人與之求良牧韓侯簡帝心受詔荒東服再<lb/>
拜陳苦詞臣生非碌碌未得滅匈奴雖榮亦為辱勁敵<lb/>
方欵盟宸恩倦兵黷難展窮北威遂作東南福况有重<lb/>
慎姿足致奸巢覆况有明恕懐可使逺人伏行歌烟靄<lb/>
<pb n="KR4d0005_WYG_002-8a"/>
空坐嘯江山綠無憂報政遲只怕徵還速他日遺逺書<lb/>
幸勿㤀蘭菊<lb/>
　　　留别博州推官楊丹<lb/>
郊亭欲别時霜葉翻空日男兒志在乗長風去便離憂<lb/>
慘顔色鏌鎁煌煌對尊酒醉舞不成空握手恥唱悠悠<lb/>
易水歌羞折絲絲闗外柳我欲為君操峻節研清詞古<lb/>
来賢聖同驅馳連城白璧不足道濟時才畧為藩籬一<lb/>
心答惠貺再欲酬心知從今明月夜只有逺相思<lb/>
<pb n="KR4d0005_WYG_002-8b"/>
　　　淮西叙别<lb/>
天門髙兮未我掲驅馬淮西阻風雪髙陽狂客夜敲門<lb/>
清談大笑傾金尊一飲史君樓騰騰醉未休再約娱賔<lb/>
曲歌舞喧耳目宛若是子之哲兮精神多崛竒穆矣簮<lb/>
纓之後兮動止饒令儀繁花不染君子道大鵰自有飛<lb/>
鳴時何顧我之彌彌不可無言而辭<lb/>
　　　淮西有答<lb/>
天教明道知經綸只在尊君兼庇民鶴板未徵身且賤<lb/>
<pb n="KR4d0005_WYG_002-9a"/>
輕車素珮游紅塵飄飄颻颻齊與魯半醉半醒陳復楚<lb/>
夜倚西風拔劍舞拔劍舞擊劍歌青雲路遥心奈何<lb/>
　　　寄晁同年<lb/>
昔同白日昇穹碧還同水國司民籍三年不見頻寄書<lb/>
兩月相過㤀行役桃花江上雪霏霏黄鶴樓中風力微<lb/>
幽勝逼人魂欲飛此時不醉無與歸人間美事應有主<lb/>
别馬蹄沾邊塞土南樓一望心凄迷昨夜疎簷滴寒雨<lb/>
休誇筆力敺真風勿憶雲山千萬重但遇西風一行雁<lb/>
<pb n="KR4d0005_WYG_002-9b"/>
殺青相問莫辭慵<lb/>
　　　寄程說傅逸人<lb/>
綠楊隂映長楸道桃花初飛紅杏小手扶大白口談天<lb/>
得意相歡不知老一從召入金馬門三載長纓事邊徼<lb/>
幾欲含毫寄别離悠悠亂思如芳草<lb/>
　　　與進士宋嚴話别<lb/>
人之相知須知心心通道氣情轉深凌山跨陸不道逺<lb/>
躡屩佩劍来相尋感君見我開口笑把臂要我談王道<lb/>
<pb n="KR4d0005_WYG_002-10a"/>
幾度微言似惬心投杯着地推案呌此事置之無復言<lb/>
且須舉樂催金船人生通塞未可保莫將閒事縈心田<lb/>
興盡忽告去挑鐙夜如何彈琴起雙舞拍手聊長歌我<lb/>
輩本無流俗態不教離恨上眉多<lb/>
　　　贈聶堯<lb/>
聶堯懐抱何翹然游心聖道三十年智泉湍激横碧海<lb/>
文山竒崛凌青天神充氣溢眸子好常談盡是經綸道<lb/>
早求入用活蒼黔莫向塵中虛自老<lb/>
<pb n="KR4d0005_WYG_002-10b"/>
　　　詶所知<lb/>
皇風浩蕩吹大地天下英髦連鳯起海鵬一飛一萬里<lb/>
三尺微風何足畏<lb/>
　　　送張及三人赴舉<lb/>
才雄揚子雲古稱蜀川秀千載遺英聲三賢繼其後文<lb/>
章積學成孝友亦天授逺郡得充庭期將免固陋<lb/>
　　　蕭蘭<lb/>
種蕭芳蘭中蕭生蘭亦瘁他日秋風来蕭蘭一齊敗自<lb/>
<pb n="KR4d0005_WYG_002-11a"/>
古賢者心所憂在民泰不復夢周公中夜獨慷慨<lb/>
　　　東門行<lb/>
茫茫六合生萬靈周公孔子留賢名伊余志尚未著調<lb/>
秋風拔劍東門行金龜典酒知是誰逢君使我擡雙眉<lb/>
眼前萬事不足問要須醉倒髙陽池<lb/>
　　　白駒謡<hi>别喬隨</hi>
白駒如龍兮逶而迤紅韁朱絆兮天之涯秋風萬里思<lb/>
鄉時傷離羣兮嘶復悲<lb/>
<pb n="KR4d0005_WYG_002-11b"/>
　　　憫旱<lb/>
皇天詔龍司下土穀苖乾死天未雨如何不念蒼生苦<lb/>
村落<graphic n="KR2272" url="https://raw.githubusercontent.com/kanripo/KR-Gaiji/master/images/KR2272.png" mimeType="image/png"/>
                    <graphic n="KR2272" url="https://raw.githubusercontent.com/kanripo/KR-Gaiji/master/images/KR2272.png" mimeType="image/png"/>椎旱鼓<lb/>
　　　結交<lb/>
古人死恨為交難交心不移誠可歡須知闇水生波瀾<lb/>
壯夫一飲摧心肝<lb/>
　　　祛惑<lb/>
過與夜光不肯要捉得泥丸弄到老因嗟蜀望無胷懐<lb/>
<pb n="KR4d0005_WYG_002-12a"/>
至今號作思歸鳥<lb/>
　　　酣飲<lb/>
不敢指天象象中皆有神不敢說人事謾至奸邪嗔豈<lb/>
若日酣飲兀然陶吾真<lb/>
吾真小不見吾真大無倫真苟無所適亦免招悲辛堪<lb/>
笑古人愚刺轢徒殞身<lb/>
　　　二月二日游寶厯寺馬上作<lb/>
春游千萬家美女顔如花三三兩兩映花立飄颻似欲<lb/>
<pb n="KR4d0005_WYG_002-12b"/>
乗烟霞我身豈比浮游輩蜀地重来治凋瘵見人非理<lb/>
即傷嗟見人歡樂生慈愛花間歌管媚春陽花外行人<lb/>
欲斷腸更覺花心妒蘭麝風来遶郭聞輕香昔賢孜孜<lb/>
戒驕蕩猖狂不是風流樣但使家肥存禮讓嵗嵗春光<lb/>
好游賞<lb/>
　　　書園吏申花開牓子<lb/>
後園花開紅滿枝太守倦游紅不知㸔花小吏報花信<lb/>
太守茫然心忽悲頭上光隂瞥爾過昨日少年今老大<lb/>
<pb n="KR4d0005_WYG_002-13a"/>
見說花間舞蝶狂翻飛更着游蜂和<lb/>
　　　孟孟詞<hi>党項婦女巻葦葉吹之名曰孟孟寄情托意悽婉動人</hi>
邊城不識春時節門外春迴花未發奴家聞道漢宫春<lb/>
遥望南天拜新月拜新月攅雙眉别部天山聲亦悲低<lb/>
頭自嘆無人知<lb/>
　　　筵上贈小英<lb/>
天敎摶百花摶作小英明如花住近桃花坊北面門庭<lb/>
掩映如仙家美人宜稱言不得龍腦薫衣香入骨維揚<lb/>
<pb n="KR4d0005_WYG_002-13b"/>
輭縠如雲英亳郡輕紗若蟬翼我疑天上婺女星之精<lb/>
偷入筵中名小英又疑王母侍兒初失意謫向人間為<lb/>
飲妓不然何得膚如紅玉初碾成眼似秋波雙臉横舞<lb/>
態因風欲飛去歌聲遏雲長且清有時歌罷下香砌幾<lb/>
人魂魄遥相驚人㸔小英心不足我㸔小英心本足為<lb/>
我髙歌送一杯我今贈爾新翻曲<lb/>
　<lb/>
　乖崖集巻二<lb/>
</p>
<p>
</p>
  </div>
</body>
</text>
</TEI>
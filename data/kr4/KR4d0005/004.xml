<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>乖崖集巻四</head> <lb/>
    <p>
<pb n="KR4d0005_WYG_004-1a"/>
欽定四庫全書<lb/>
　乖崖集巻四<lb/>
　　　　　　　　　　　　　宋　張詠　撰<lb/>
　　律詩<lb/>
　　　郊居寄朝中知已<lb/>
年来流水壊平田客徑窮愁自可憐汀葦亂揺寒夜雨<lb/>
沙鷗閒弄夕陽天狂嫌濁酒難成醉冷笑清詩不值錢<lb/>
碧落故人知我否幾回相憶上漁船<lb/>
<pb n="KR4d0005_WYG_004-1b"/>
　　　懐張白逸人<lb/>
昔年吟社偶通隣常貴髙風入格真名好已期天共歇<lb/>
性孤翻與世無親梁園醉别花撓眼楚寺秋歸鶴伴身<lb/>
從此幽懐不能說五湖烟月二京塵<lb/>
　　　訪人不遇<lb/>
田徑莓苔合兒童獨閉門踏霜歸逺店凉月照空尊雁<lb/>
響蒹葭浦風驚橘柚邨知音在何處凝寂欲銷魂<lb/>
　　　和人惜春<lb/>
<pb n="KR4d0005_WYG_004-2a"/>
白日不暫住催春去忽賖頻須傾綠蟻未忍掃殘花漸<lb/>
恐凋雙鬢堪驚逺别家歌臺重一望烟柳數行斜<lb/>
　　　酬宗人殿院見示詩集<lb/>
句好如天設㸔来字字精工夫能到此心意可知清已<lb/>
得風雅正任從時務輕何當較才用期與二南并<lb/>
　　　依韻答人九華山圖<lb/>
毎憶眠雲處當簷列翠屏有時聊極目盡日坐㤀形去<lb/>
此心惟苦懸圖眼忽醒數峯秋欲活虚籟夜重聽地鎮<lb/>
<pb n="KR4d0005_WYG_004-2b"/>
三吴逺天連萬古青幾人曾得道是草即通靈松鶴閒<lb/>
窺鼎龕僧暗誦經終須卜長往迴首謝明庭<lb/>
　　　和人登朗州江亭<lb/>
城上江亭簇暮烟城根老樹浸江瀾何人臨静夜歌罷<lb/>
獨客凭髙秋興寛直下路通諸國逺偏東山隔半溪寒<lb/>
漁翁似㑹清吟意笑逐江鷗過淺灘<lb/>
　　　答人惠四眀山蕉葉扇<lb/>
團團休復頌齊紈蕉葉精新舉世傳更愛四明来處異<lb/>
<pb n="KR4d0005_WYG_004-3a"/>
可量三伏用時便已無酷暑侵肌骨肯放青蠅觸几筵<lb/>
因藉仁風慰黎庶寧知不及古人賢<lb/>
　　　旅懐<lb/>
移文休誚客衣塵欲去終慙未了身一夕亂蟲驚别恨<lb/>
滿堦紅葉愴吟神東周住久知音少白社抛来舊業貧<lb/>
猶喜陶濳遶籬菊帶霜開得數枝新<lb/>
　　　洛中寓居<lb/>
風塵籍籍伴窮迷旋賃髙齋洛水西緑樹不知游子恨<lb/>
<pb n="KR4d0005_WYG_004-3b"/>
夕陽閒引杜鵑啼苔侵舊徑来人絶花滿南軒翠竹低<lb/>
自笑詩書冷無味抱琴堦下草萋萋<lb/>
　　　公暇偶作<lb/>
世情多與道相違偶忽公閒便息機貪競已從心下絶<lb/>
愛憎還覺眼中稀時文鍊漉敎歸正聖易參研盡入微<lb/>
本要資身兼報國安知四十九年非<lb/>
　　　舟行感懐<lb/>
風帆江上往来頻漁叟應多笑此身自愧無才酬聖澤<lb/>
<pb n="KR4d0005_WYG_004-4a"/>
已甘行樂負青春疲羸未復空㤀味網緒難條欲問津<lb/>
更擬傾杯祝天地世間不用長奸人<lb/>
　　　舟次辰陽<lb/>
昔賢勞苦為憂官我自無才欲㤀飡鳴棹幾程灘勢惡<lb/>
宿亭一夜雨聲寒山連古洞蠻烟合地落秋畬楚俗懽<lb/>
雖指公餘便東下好峯猶得捲簾㸔<lb/>
　　　游桃源觀<lb/>
一從仙去失仙源樹老臺荒又幾番塵世莫嗟無分到<lb/>
<pb n="KR4d0005_WYG_004-4b"/>
星壇空自有名存竹邊風健秋醒眼花底泉香夜斷魂<lb/>
多少尋真舊題處我来重與拂苔痕<lb/>
　　　舟中晚望桃源山<lb/>
仙山初指眼初明倚棹因妨半日程雲裏未㤀尋去路<lb/>
世間争合有浮名岩空闇老松千尺天静時聞鶴一聲<lb/>
更謝暮霞憐惜别滿波紅影照崢嶸<lb/>
　　　幽居<lb/>
落花時節掩關初請絶江城舊酒徒滿屋烟霞春睡足<lb/>
<pb n="KR4d0005_WYG_004-5a"/>
一谿風雨夜鐙孤易中有象閒消息身外無求免歎吁<lb/>
多謝岩僧頻見訪欲迴流水又踟蹰<lb/>
　　　旅懐<lb/>
儒術精窮久風塵鬢欲衰知音豈易得搔首獨何為寓<lb/>
舎思親處秋原墜葉時樂天吟更苦笑殺五陵兒<lb/>
　　　吴宫石<hi>四正題曰醉花晒藥石翫月朝天壇</hi>
何人移置向何年牢落空庭見斷頑竹外松間滋澹竚<lb/>
土昏苔染更斕斒貪憐翫月名偏好莫問朝天信不還<lb/>
<pb n="KR4d0005_WYG_004-5b"/>
閒醉閒吟聊自得漸無魂夢憶歸山<lb/>
　　　旅中感懐<lb/>
人世貪名豈是閒幾回思筭幾悽然故鄉路逺不得信<lb/>
寒月夜来還復圓霜趁悲鴻歸楚澤風移殘燒下秦川<lb/>
莫言酒作銷憂物更有新詩一兩篇<lb/>
　　　退居近墅<lb/>
選得烟村寄掩扉拙謀翻似解㤀機名塲未入老將至<lb/>
鄉信不来春欲歸忩背晩隂黄鳥語簟横幽徑落花飛<lb/>
<pb n="KR4d0005_WYG_004-6a"/>
何由盡㑹蒼蒼意時復攜笻上翠㣲<lb/>
　　　歸隱嵩陽<lb/>
浮世事無限何須要到頭壯心為客盡孤跡卧雲休匣<lb/>
劍已全弃林僧亦少酬從来愁恨意乞待外人愁<lb/>
　　　本農<lb/>
奢競苦不息生民只有寃誰搜元化窟鑿斷麗華根使<lb/>
絶侵奪苦著為明聖恩何煩重師古即此是羲軒<lb/>
　　　喜雨<lb/>
<pb n="KR4d0005_WYG_004-6b"/>
救旱功何逺淋漓晝復昏風雷濳助勢草木豈知恩積<lb/>
靄消殘影枯源漲舊㾗朗吟渾得意重起凭前軒<lb/>
　　　秋霖<lb/>
觸石便溟濛經旬失逺空深疑竹箭浪兼起蓼花風浄<lb/>
長苔㾗綠寒催木葉紅蒼蒼不可問惆悵漢陵東<lb/>
　　　庭竹<lb/>
挺秀誠堪貴根莖豈異蓮髙低全賴水舒巻自知天已<lb/>
任羣芳妒難妨後笑偏向明終有待呈豔不争先愛重<lb/>
<pb n="KR4d0005_WYG_004-7a"/>
頻移席徵求苦費錢蘭蓀饒酷烈桃杏媿奢妍應瑞花<lb/>
中絶標名世上傳須栽禁池内用表太平年<lb/>
　　　弱柳<lb/>
枝莖何弱種何緣著架扶持勢可憐但見低垂常衛足<lb/>
更無疎竦欲參天離情漫指千條線野興堪驚一㸃烟<lb/>
最惜柔顔似君子夜凉重起遶欄邊<lb/>
　　　曲湖種柳<lb/>
曲湖連曲接平蕪前事因循好欲吁不見有源堪濬鑿<lb/>
<pb n="KR4d0005_WYG_004-7b"/>
便来此地費工夫蛙能聚響難停息蓮本含香舊已無<lb/>
夾岸近敎多種柳少延春色到城隅<lb/>
　　　新移蓼花<lb/>
蓼叢疎淡老相宜移傍清流曲岸西紅穗已霑巫峽雨<lb/>
綠㾗猶帶錦江泥吟狂不覺驚幽鷺立困翻疑在舊溪<lb/>
官滿便應離此去可憐心緒更難齊<lb/>
　<lb/>
　乖崖集巻四<lb/>
</p>
<p>
</p>
  </div>
</body>
</text>
</TEI>
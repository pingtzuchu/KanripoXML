<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>乖崖集巻九</head> <lb/>
    <p>
<pb n="KR4d0005_WYG_009-1a"/>
欽定四庫全書<lb/>
　乖崖集巻九<lb/>
　　　　　　　　　　　　　宋　張詠　撰<lb/>
　　表<lb/>
　　　通判相州求養親表<lb/>
臣某言臣聞以禄奉親孝子之常道也從人之欲聖主<lb/>
之廣愛也臣<hi>中謝</hi>竊念生居側陋長值太平遇陛下好<lb/>
文故臣一上取進士之第遇陛下求治故臣再任為登<lb/>
<pb n="KR4d0005_WYG_009-1b"/>
朝之官揣分撫窮磨頑礪朽使臣冒白刄履重艱不足<lb/>
以謝陛下待臣之賜也况河相大鎮王師連疆委重以<lb/>
親民之職而猶復拳拳誓志欲求改官者蓋遇陛下孝<lb/>
治之時臣有遺親之咎也重念臣十年聚學悉是離鄉<lb/>
兩任逺官皆非近養近因受命曾到舊廬雙親扶羸顧<lb/>
臣以泣臣非死木得不傷心臣亦引諭國恩用相慰勉<lb/>
終且戀其本土不肯隨臣之官朝夕繫思方寸已亂臣<lb/>
又聞不可再得者父母幸而獲遇者聖主若不剖心見<lb/>
<pb n="KR4d0005_WYG_009-2a"/>
辭違制以請則上辜陛下廣均物之恩下使微臣負終<lb/>
身之戚臣之家屬近𨽻濮州竊聞州城例有酒稅望迴<lb/>
天眷察臣愚𠂻則臣乞納升朝兩官授監濮州一務臣<lb/>
非矯激欲明危廹之志也若此則内有承顔之歡外諧<lb/>
陳力之列非惟臣身獨荷榮遇亦使四海之内百世之<lb/>
間孝子良臣聞風增慶其如畢身命報鴻私生民常心<lb/>
豈合陳露干犯天慈臣無任戰汗激切望恩之至奉表<lb/>
陳乞以聞<lb/>
<pb n="KR4d0005_WYG_009-2b"/>
　　　荆湖轉運䝉恩奬諭謝表<lb/>
臣某言今月二十七日密院遞到勅書一道䝉恩特賜<lb/>
奬諭者皇文昭爛睿眷重深拜恩而力若不勝揣分而<lb/>
心無所措<hi>中謝</hi>臣聞量才受官明君之善教盡力事主<lb/>
臣下之常心苟規矩之不踰則上下之交慶臣之所佩<lb/>
謂之至言恭惟徽號皇帝陛下應運承乾體天行道謂<lb/>
文為理時之本故親策賢良謂公為御下之規故明懸<lb/>
教令信無幽而不燭在有物以咸蘇昭昭然穆穆然誠<lb/>
<pb n="KR4d0005_WYG_009-3a"/>
千載之一㑹也竊念臣賤同草芥器甚斗筲徒因總髮<lb/>
之年便學為臣之業以至出隨鄉薦恭逢聖時當召試<lb/>
金階賜科名于異等洎論官天府委漕運之要司恩遇<lb/>
有加驚愧無盡是以身為外事公作中謀既不敢曠職<lb/>
狥情惟求自適亦不使容奸黨惡以博虚名方虞積毀<lb/>
以銷金豈意飛聲而悟主爰迴聖奬俯降天書非徒一<lb/>
介之臣傳榮不朽用使九流之士礪志無窮此蓋皇帝<lb/>
陛下鑒洞古今義形普率欲貪邪之易慮故㢘慎以為<lb/>
<pb n="KR4d0005_WYG_009-3b"/>
文臣復何功可以當此惶駭之至莫知所裁得不益勵<lb/>
至誠恭遵大教雖削繁理劇未通使物之宜而竭節進<lb/>
忠更切報君之願<hi>云云</hi>
　　　奏鄭元祐事䝉恩奬諭表<lb/>
臣某言今月十七日密院遞到勅書一道䝉特賜奬諭<lb/>
者恩自天来榮加望外拜伏之次惶駭失圖<hi>中謝</hi>臣聞<lb/>
君道明則臣誠著上好禮則下興讓此有國之大章治<lb/>
朝之餘裕也如臣操植無一可堪徒自出身遭逢聖主<lb/>
<pb n="KR4d0005_WYG_009-4a"/>
過有采聽擢充轉輸臣雖愚䝉亮切感憤是以不捨晝<lb/>
夜惟思公忠以便民尊主為常規以除邪剪弊為己任<lb/>
遂致貪官詬怒豪吏震恐謗聲塞于道路毀狀聞于冕<lb/>
旒恭惟神斷處在不疑使臣勤劬得盡委任所謂陛下<lb/>
至明而臣誠稍著也近者制置使紀臣職事上達宸聡<lb/>
感天眷以軫憐加璽書之慰勞臣雖不稱伏用増慙且<lb/>
制置使與臣生平未嘗識面畧聞履莅便與荐論絶古<lb/>
人忌黨之私見義士徇公之節此真所謂陛下好禮臣<lb/>
<pb n="KR4d0005_WYG_009-4b"/>
庶興讓也明矣大恩莫報至聖難名但切戰兢以卜終<lb/>
始<hi>云云</hi>
　　　讓起復表<lb/>
臣某言今月三日閣門勾喚䝉恩特授臣起復依前守<lb/>
尚書虞部郎中充樞密院直學士散官勲賜如故者臣<lb/>
聞父子之情其喪也有終身之戚君臣之義其深也有<lb/>
起復之文如臣顓䝉方負罪釁忽被殊寵實難為心臣<lb/>
誠感誠咽頓首頓首竊念臣河朔單門天下孤跡值文<lb/>
<pb n="KR4d0005_WYG_009-5a"/>
皇之肇運偶儒學以謀身始中懸科既不由于勢援洎<lb/>
充近侍皆出自于天恩未能公道以誓誠豈意私門之<lb/>
降禍故當屏絶以履哀摧伏䝉皇帝陛下過聽微臣稍<lb/>
于勤盡起復苫次令就朝行雖出綍是榮頗耀士人之<lb/>
目而舊巢興感若為禽鳥之情欲望特輟明恩許全私<lb/>
服衣麻啜菽期少報于劬勞移孝資忠庶無違于風敎<lb/>
干冒天慈臣無任祈天瀝懇哀摧哽咽之至謹奉表陳<lb/>
讓以聞臣誠哀誠切頓首頓首謹言<lb/>
<pb n="KR4d0005_WYG_009-5b"/>
　　　謝起復表<lb/>
臣某言今月五日准中書劄子伏䝉聖慈以臣所讓恩<lb/>
令不行一依指揮給假候回日朝謝者皇私日麗睿渥<lb/>
春迴退惟賤微再切驚懼臣誠慶誠幸頓首頓首竊念<lb/>
臣處世無才逢時有幸既將身以許國兼得祿以榮親<lb/>
所恨者先臣卧疾之初闕于嘗藥所苦者丹旐出門之<lb/>
日不得攀棺遂瀝懇以祈天冀投誠于終䘮伏䝉法天<lb/>
崇道皇帝陛下憐其近性示以奪情殊常曲降于恩輝<lb/>
<pb n="KR4d0005_WYG_009-6a"/>
自逺許從于假告靈前一慟庸知有后之人此外何求<lb/>
但覓報君之路無任感天荷聖激切屏營之至謹奉表<lb/>
稱謝以聞臣某誠榮誠感頓首頓首謹言<lb/>
　　　賀西川賊平表<lb/>
臣某言今得鈐轄進奏院告報寄班供奉官安守忠到<lb/>
闕奏十月三日富順監與賊相見一合殺下軍賊斫到<lb/>
王均首級掩殺招降到賊人草補人員共六千餘人其<lb/>
賊並以剪除淨盡者臣當時集軍州官吏僧道百姓曉諭<lb/>
<pb n="KR4d0005_WYG_009-6b"/>
訖小醜亂常偏師致討尋聞就戮大快羣情<hi>中謝</hi>竊以<lb/>
太祖開基廣之以教導太宗臨極益之以慈仁萬方浹<lb/>
洽于皇恩百姓不知于日用恭以皇帝陛下道光先志<lb/>
化被無垠含氣遂生如逢于煦日行歌載路共賛于昌<lb/>
時而獨王均愚不畏天飽思吠主扇揺兇黨騷動邊城<lb/>
皇帝陛下猶示招綏冀其悔悟迷而不復有煩問罪之<lb/>
師困極思逃方信滅身之禍雖將臣之宣力由英主之<lb/>
授謀四海一心同慶于此臣叨塵班院獲守藩方誠無<lb/>
<pb n="KR4d0005_WYG_009-7a"/>
執銳之勤實惬除奸之願<hi>云云</hi>
　　　杭州䝉恩奬諭謝表<lb/>
臣某言今月十五日進奏院遞到詔書一道為本州百<lb/>
姓滕超等舉留臣䝉恩特賜奬諭者臣叨任藩宣曾無<lb/>
政績忽因民欲俯降天書光寵異常惶駭失據<hi>中謝</hi>臣<lb/>
聞舜稱善人即不仁者逺漢求良吏即守道者前所以<lb/>
極理體之大中致生民于康樂也恭惟徽號皇帝陛下<lb/>
遵漢之道行舜之心興一事未嘗不恭儉為先命一官<lb/>
<pb n="KR4d0005_WYG_009-7b"/>
未甞不惠愛為寄故得朝風寛簡世態淳和史官但記<lb/>
其時雍野老不知於帝力臣叨塵有位獲預頒條雖志<lb/>
在推忠莫著分憂之効而心期濟衆未知為治之方徒<lb/>
以浙右近年民間小歉既䝉明勅與蠲之賦租復降異<lb/>
恩又賑之口粟此皆皇猷所被民事重蘇静言所因于<lb/>
臣何有顧惟下俚不識大端譽臣之長掩君之惠敢于<lb/>
雙闕留舉微臣蓋遇皇帝陛下道在包荒恩從奬善既<lb/>
不罪民之僣冐亦不究臣之曠遺便枉璽書曲形慰勞<lb/>
<pb n="KR4d0005_WYG_009-8a"/>
人百皆喜臣獨未遑且以江外諸州杭為巨鎮臣之到<lb/>
任已踰二年未能使民絶忿争未能使吏知㢘恥蒿莱<lb/>
之有所不盡闢獄訟之有所未盡空自謂孤奉舜稱略<lb/>
無善行謬榮漢選不見良能是以臣受寵載驚靦顔増<lb/>
愧也得不更思體國益用竭誠求古人化俗之方副明<lb/>
王愛民之旨望裨萬一少報生成<lb/>
　　　謝恤刑表<lb/>
臣某言伏䝉聖慈賜臣恤刑詔書一道臣已當時行下<lb/>
<pb n="KR4d0005_WYG_009-8b"/>
訖時屬長嬴恩推欽恤渙若好生之德彰乎慎罸之文<lb/>
逺近之心歡忭失次<hi>中謝</hi>昔者明王之治天下也作是<lb/>
五刑明兹三訊所以重生民之命而為大化之防恭惟<lb/>
徽號皇帝陛下儉以率衆仁以愛人治定功成刑清事<lb/>
簡猶慮煩陽之候不無輕繫之人首發德音俾觸網者<lb/>
有自新之路復頒明詔欲分條者絶舞法之心式是大<lb/>
和同登于道至若有虞之畫象大禹之泣辜用此憂勤<lb/>
曽未差忒臣本疎材寡術謬掌郡符不能宣導于化風<lb/>
<pb n="KR4d0005_WYG_009-9a"/>
未得空虚于囹圄僶懐恩顧伏用兢慚是以益勵至誠<lb/>
恭遵大訓雖知聽審難臻明恕之方一覬寛平少副哀<lb/>
矜之㫖<hi>云云</hi>
　　　賀聖駕幸澶州還京表<lb/>
臣某言今月七日入内侍髙班王某至伏審鑾輅已于<lb/>
十九日却還京闕者中外士人朝昏繫望纔聞返駕共<lb/>
慶丹誠<hi>中謝</hi>竊以四海久安三農始隙忽意北邉之俗<lb/>
輙萌犯順之機恭惟皇帝陛下㤀黄屋之尊務息民之<lb/>
<pb n="KR4d0005_WYG_009-9b"/>
道聊舉省方之典因陳問罪之師果致强敵革心使人<lb/>
請命属大道含容之德不責小瑕而著明臨照之恩許<lb/>
其通好允得弭兵之畧兼光柔逺之風華夏之情懽忭<lb/>
之至<lb/>
　　　謝除吏部侍郎表<lb/>
臣某言今月日樞密院遞到官誥一通勅牒一道䝉恩<lb/>
特授臣中大夫吏部侍郎加食邑五百户食實封二百<lb/>
户上柱國仍放朝謝者臣聞周寵名侯始行加地之賞<lb/>
<pb n="KR4d0005_WYG_009-10a"/>
漢崇良吏方推增秩之恩不嘗妄及于匪人有以騰輝<lb/>
于當世豈以天官少宰上柱殊勲中大夫漢之清資食<lb/>
實封唐之極賞一日併授在臣何堪儻稽責實之文深<lb/>
黷陟明之典崇多益懼處不知寧<hi>中謝</hi>竊以臣才不兼<lb/>
人愚惟守己毎念流年易失好禮難成故急急以行心<lb/>
亦拳拳于勵節爰自出專外計入直中樞歴司臺省之<lb/>
權兼攝諸侯之政謂奸回不斥無以增聖主之明謂兇<lb/>
惡不除無以解黎元之患臣行此志殆十五年豈不有<lb/>
<pb n="KR4d0005_WYG_009-10b"/>
惡上之民曲飛謗議豈不有怙權之黨妄指瑕疵絶無<lb/>
一日之尤以汙三章之法者蓋由先帝知臣于疇昔陛<lb/>
下明臣于當今獨慶逢時過于往哲臣之感憤豈易為<lb/>
言一昨移自雍郊委臨蜀土單騎往發冒暑而来冀伸<lb/>
馭逺之勞少達報君之志是以宣揚聖化下慰疲羸啟<lb/>
道皇威傍加兇醜人以知勸嵗仍小康惟將不辱命為<lb/>
榮亦以免厚讟為幸豈期睿睠超與臣官渙汗已行辭<lb/>
拒無所伏遇徽號皇帝陛下明同皎日愛若陽春行周<lb/>
<pb n="KR4d0005_WYG_009-11a"/>
文之小心惟公之恤有漢髙之大度衆善皆臻嵗久而<lb/>
天地同和道在而人神交感然後九儀述職五輅鳴鑾<lb/>
謁清廟以祀親登泰壇而享帝大賚之慶已洽萬方議<lb/>
者謂陛下展禮上𤣥讓功也推恩百辟勸善也廣金帛<lb/>
之賜戍卒㤀勞加封贈之官人子盡孝寛有罪叙有過<lb/>
蠲逋租召亾命仁之至也舉賢良廣諫諍旌貞退惠力<lb/>
田義之和也浩乎真風邈不可紀臣愚望陛下日慎一<lb/>
日雖休勿休光揚二聖之風越在三王之上含生之衆<lb/>
<pb n="KR4d0005_WYG_009-11b"/>
百世同歡重念臣無昔賢良吏之稱獲當代出倫之寵<lb/>
草芥自比雨露所滋益堅犬馬之誠望答生成之賜<hi>云云</hi>
　　　益州謝降詔書奬諭表<lb/>
臣某言今得進奏院遞到詔書一道轉運使黄觀奏本<lb/>
州將吏僧道百姓等舉留臣事䝉恩特賜奬諭者民情<lb/>
上達天澤下臨責實循名未著分憂之効僥榮冒寵難<lb/>
逃飾詐之譏循省所因喜愧交至<hi>中謝</hi>伏以蜀土奥區<lb/>
素稱重地國家慎委本為難材况列卿帶職之資屬為<lb/>
<pb n="KR4d0005_WYG_009-12a"/>
郡總戎之美衆臣之内少此兼榮竊念臣河曲微生傳<lb/>
門末造憑詩書為㨗徑取忠義為先聲果逢求治之朝<lb/>
驟有絶倫之遇入登臺省幸聫心膂之臣出守山河全<lb/>
控咽喉之地故合竭誠報國百計安民逺仗皇威奸惡<lb/>
少聞于屏息傍宣聖化疲羸近似于昭蘇此蓋徽號皇<lb/>
帝陛下知臣向公任臣不貳縱有闕政不能移天覆之<lb/>
私縱有謗書不能惑聖明之慮是致孤臣有賴逺俗無<lb/>
虞竊惟經亂之人易得在心之惑謂臣滿嵗必差替官<lb/>
<pb n="KR4d0005_WYG_009-12b"/>
輙萌犯上之機因用留臣之奏曲䝉慈旨不責狂言降<lb/>
天上之徽音作劍南之佳氣庸知異奬推為勸善之恩<lb/>
却揣無功積有臨深之懼得不更思盡瘁恭守成規庶<lb/>
求鎮靜之方少輔龎鴻之德<hi>云云</hi>
　　　益州謝傳旨奬諭表<lb/>
臣某言六月二十五日巡撫屯田員外郎謝濤等奉傳<lb/>
聖旨奬諭臣知卿為治極好得卿在彼朕無西顧之憂<lb/>
庶事更切用心者邊臣之職正恐未周金口所稱已傳<lb/>
<pb n="KR4d0005_WYG_009-13a"/>
不朽何此中材之質得勝絶世之榮直恐捐軀無以報<lb/>
德<hi>中謝</hi>竊念臣出身至賤遇主非常强仕將期方離岩<lb/>
谷兩髦始白纔作丞郎况兼直密之資允在得言之地<lb/>
恨不能長纓請試北係單于雙闕頌功東封岱岳此國<lb/>
家之所不欲而卿大夫之所未裕也一昨西蜀居人頻<lb/>
經擾攘九重選吏頗屬精勤臣當奉命之初實惬寸心<lb/>
之願所喜者勝殘馭逺得施報恩之勞所幸者去易就<lb/>
難少逭偷安之謗臣是以推誠官列示信戎行布均一<lb/>
<pb n="KR4d0005_WYG_009-13b"/>
于吏民亦戒勵于兇惡併逢稔嵗偶免敗官此蓋皇帝<lb/>
陛下德澤四充聲名允塞蠻夷向化邊方無警柝之虞<lb/>
士庶歡心守土慶下帷之治猶復居安興念用照而眀<lb/>
傍遣使車撫安逺俗特傳天語下慰孤臣謂臣分西顧<lb/>
之憂深知不稱使臣有過情之譽以至無言但銘勸善<lb/>
之恩庶保有終之節<hi>云云</hi>
　　　昇州到任謝表<lb/>
臣某言伏奉六月二十七日勅差臣知昇州軍州兼提<lb/>
<pb n="KR4d0005_WYG_009-14a"/>
舉江南東路兵馬巡檢捉賊公事巳于八月二十二日<lb/>
到州署事訖恭以道有所存物無不遂臣縈宿疹分合<lb/>
退身皇情重惜其辭榮大鎮許從于卧理感深出涕恩<lb/>
極難言<hi>中謝</hi>臣聞昔者聖君之御人也博愛溥施包荒<lb/>
濟美九有仰大中之化羣倫無不答之情伏惟皇帝陛<lb/>
下恭己臨朝推誠接下英斷比于太祖寛仁類于太宗<lb/>
謂選能為共治之資則躬行採錄謂節用為恤民之本<lb/>
則慎乃盤游加不㤀功兼之念舊有若陳緯苦戰田錫<lb/>
<pb n="KR4d0005_WYG_009-14b"/>
直言越次褒延驚駭視聽梁周翰前朝名輩邢昺望苑<lb/>
元勲俱及耄年不許去位非常禮遇優與俸錢四海之<lb/>
人聚首而議以為陛下之德有以繼堯齊舜輝祖映宗<lb/>
若周文之兢持未足多也書美昌言禮貴養老未為竒<lb/>
也雖聖政無涯不可妄紀而生民受賜抑又何名竊念<lb/>
臣本族無稱學文自任爰從中第洎至登朝徒切勵精<lb/>
少防于責實絶無朋比曲借于餘光凡四轉官便參樞<lb/>
要復三數嵗已忝丞郎信明時驟進之身過往哲九遷<lb/>
<pb n="KR4d0005_WYG_009-15a"/>
之遇退量淺劣不稱明揚止在捐軀聊以報國重念臣<lb/>
少因酒過晚覺病多仰天眷以撫安煩國醫之診䕶其<lb/>
如氣候漸劣根本難瘳既乖侍從之儀實玷衣冠之列<lb/>
豈敢便謀致政堅請分司重閽輙拜于封章小郡覬全<lb/>
于頤養不謂睿慈惻愍兊澤霑濡作藩更委于兵權赴<lb/>
任仍兼乎水路而復中官賜藥内府支金謂九轉之靈<lb/>
丹可延性命謂三錢之秘寶足了生涯天意所鍾愚臣<lb/>
備識必將垂世流為美談知微臣遇主之榮比肩舊老<lb/>
<pb n="KR4d0005_WYG_009-15b"/>
而廣陛下愛人之旨接武前王臣雖侍上之少勞陛下<lb/>
待臣之已甚而况江山秀絶民物駢繁獄訟簡清事務<lb/>
整集上仗神砂之力下因寮吏之勤望保殘年再覩雙<lb/>
闕此愚臣之願陛下之思也既感陛下憂臣之身臣敢<lb/>
不憂陛下之事一欲宣導風化惠綏黎元兼令兇忮之<lb/>
人漸識淳和之理憑兹懇欵上答恩休<hi>云云</hi>
　<lb/>
　乖崖集巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>乖崖集</head>
    <p>
<pb n="KR4d0005_WYG_000-1a"/>
欽定四庫全書　　　　　集部三<lb/>
　乖崖集　　　　　　　　别集類二<hi>宋</hi>
　　提要<lb/>
　　　　<hi>臣</hi>等謹按乖崖集十二巻宋張詠撰詠事蹟<lb/>
　　　　具宋史本傳其集宋代有兩本一本十<lb/>
　　　　巻見於趙希弁讀書附志所稱錢易墓<lb/>
　　　　誌李畋語錄附於後者是也一本十二本見<lb/>
　　　　於陳振孫書錄解題所稱郭森卿宰崇陽刻<lb/>
<pb n="KR4d0005_WYG_000-1b"/>
　　　　此集舊本十巻今増廣并語錄為十二巻者<lb/>
　　　　是也此本前有森卿序葢即振孫所見之本<lb/>
　　　　序稱於世刻中増詩八篇別附以韓琦神道<lb/>
　　　　碑王禹偁送宰崇陽序李燾祠堂記項安世<lb/>
　　　　北峰亭記今檢勘並合惟所稱刪次年譜別<lb/>
　　　　為一巻者則已不見葢傳寫有所脱佚矣詠<lb/>
　　　　兩莅益州為政㤙威並用吏民畏服平日剛<lb/>
　　　　方尚氣有巖巖不可犯之節其文乃疏通平<lb/>
<pb n="KR4d0005_WYG_000-2a"/>
　　　　易不為嶄絶之語其詩亦列名西崑體中<hi>案西</hi>
　　　　<hi>崑酬唱十七人詠名在第十一</hi>其聲賦一首窮極幽𣺌梁周<lb/>
　　　　翰至歎為一百年不見此作則亦非無意於<lb/>
　　　　為文者特其光明俊偉發於自然故真氣流<lb/>
　　　　露無雕章琢句之態耳案韓琦神道碑稱詠<lb/>
　　　　與邑人傅霖友善登第後與傅詩有巢由莫<lb/>
　　　　相笑心不為輕肥之句今集中乃作七言琦<lb/>
　　　　葢節用其意故與集本不合又案陳輔之詩<lb/>
<pb n="KR4d0005_WYG_000-2b"/>
　　　　話稱蕭林之知溧陽時張乖崖召食見几案<lb/>
　　　　一絶句云獨恨太平無一事江南閒殺老尚<lb/>
　　　　書蕭改恨作幸字且言公功高身重姦人側<lb/>
　　　　目以此與公全身乖崖曰蕭弟一字之師也<lb/>
　　　　云云今考集中㳺趙氏西園詩末聨云方信<lb/>
　　　　承平無一事淮陽閒殺老尚書詩中既無恨<lb/>
　　　　字幸字亦不作江南字且七律而非絶句則<lb/>
　　　　輔之所記乃傳聞訛異之詞又青箱雜記載<lb/>
<pb n="KR4d0005_WYG_000-3a"/>
　　　　詠贈官妓小英歌今不見集中其詩詞意凡<lb/>
　　　　劣决非詠之所為殆亦呉處原誤採鄙談不<lb/>
　　　　足據也乾隆四十五年七月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4d0005_WYG_000-4a"/>
乖崖集序<lb/>
故禮部尚書忠定張公以直道事太宗真宗雖不登相<lb/>
位而眷倚特隆天下誦其事業而鮮有知其文者今觀<lb/>
其文大抵脱去翰墨畦逕無屬詞綴文之迹而磊磊落<lb/>
落實大以肆方國初踵五季文氣之陋柳仲塗穆伯長<lb/>
輩力為古文以振之公初不聞切磨於此而當時老于<lb/>
文學者稱其秉筆為文有三代風葢其光明碩大之學<lb/>
尊主庇民之道英華發外而雄奇典雅得于天韻之自<lb/>
<pb n="KR4d0005_WYG_000-4b"/>
然殆非語言文字之學所能到也崇陽本公遺民也後<lb/>
之君子欲誦其詩讀其書將于是乎取而無傳焉可乎<lb/>
森卿初至邑會舊尹三山陳侯樸授一編書乃公遺文<lb/>
欲刋之縣齋而未果屬使成之讀其歌詩有古樂府風<lb/>
氣律句得唐人體若聲賦之作又其傑然雄偉者因掲<lb/>
以冠篇首或者以小英歌等不類公作然其詞艷而不<lb/>
流政自不害為宋廣平梅花賦耳語録舊傳有三巻今<lb/>
采摭傳記僅為一巻附焉遺事所載未備輙以所聞増<lb/>
<pb n="KR4d0005_WYG_000-5a"/>
廣又於石刻中増収詩八篇好事者有為公年譜亦加<lb/>
刪次别為一巻尚論其世者宜有取爾舊本得之通城<lb/>
楊君津家凡十巻今為十二巻其會粹訂証實屬之尉<lb/>
曹孫君惟寅而使學生存中参焉外有韓魏公所作神<lb/>
道碑内翰王公送公宰崇陽序巽岩祠堂記項平菴北<lb/>
峯亭記此其文皆知公之深者爰並録之覽者得詳焉<lb/>
宣教郎知鄂州崇陽縣主管勸農營田公事天台郭森<lb/>
卿題辭<lb/>
</p>
<p>
</p>
  </div>
</body>
</text>
</TEI>
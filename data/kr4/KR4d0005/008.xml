<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>乖崖集巻八</head> <lb/>
    <p>
<pb n="KR4d0005_WYG_008-1a"/>
欽定四庫全書<lb/>
　乖崖集巻八<lb/>
　　　　　　　　　　　　　宋　張詠　撰<lb/>
　　記<lb/>
　　　麟州通判㕔記<lb/>
今之通判古之監郡郡政之治佐而成之郡政之戾矯<lb/>
以正之此足以宣天子之風達窮民之志也我國家開<lb/>
疆八荒列郡五百皇德所被人用胥恱皇威所加㒺不<lb/>
<pb n="KR4d0005_WYG_008-1b"/>
震恐故使一傳者鞭制荒外何其壯耶麟州舊壤實曰<lb/>
新秦按秦武王轉徙東民以實此土久用滋富因以名<lb/>
之漢𨽻朔方之郡唐為勝州之域匈奴接荒在河一曲<lb/>
党項部卒漢民雜居長城基前屈野川其左右帶樓煩<lb/>
之境南偏赫連之鄉惟府由兹唇齒相輔開元年中羣<lb/>
藩搆逆燕公<hi>燕公張說</hi>致討請城麟州所以安餘種也顯宗<lb/>
之末劉崇不賔楊侯作藩移壘斯堡所以䕶并冦也<hi>顯徳</hi>
<hi>五年移州小堡</hi>通判之職殆未嘗設雍熙二年夏六月某始拜<lb/>
<pb n="KR4d0005_WYG_008-2a"/>
命倅莅是邦其緝兵綏民禦侮致餉利與守牧相為表<lb/>
裏爰卜安堵以宅厥處取材因舊不奪民力㕔事厰閑<lb/>
獨首陽位故㕔停也使停息其間又㕔聽也欲聽行其<lb/>
敎盖禮之攸屬民之是依得不慎哉於戲君道惟艱艱<lb/>
于審賢臣道惟艱艱于克官民道惟艱艱于能安若是<lb/>
㕔也帝王之詔令在焉千里之刑政繫焉苟職君之務<lb/>
如飢嗜食待君之民如子候息則明恕中出刑政用清<lb/>
内杜擅權之吏外絶無告之民謂斯㕔也宇覆疆内人<lb/>
<pb n="KR4d0005_WYG_008-2b"/>
用休息若忽君之令冦君之政掠民膏腴為妻子謀則<lb/>
志辱于貪事成于濫既厚韞櫝之責還遂覆舟之咎謂<lb/>
是㕔也醜甚屠肆其何游焉賢行難著仁心易隳敢鏤<lb/>
㕔壁取為政規後之君子勿為妄也時皇宋雍熙二年八<lb/>
月日記<lb/>
　　　陜府迴鑾寺記<lb/>
粤若我佛之教也以大悲憫拔無量苦厄大智慧破一<lb/>
切邪見色相未空文字流衍滋法雨之惠施清火宅之<lb/>
<pb n="KR4d0005_WYG_008-3a"/>
烟焰茫茫苾蒭資精進以成果悠悠兇俗識嚮善以䝉<lb/>
福存諸中國者正由是與周天王書懸象之變漢天子<lb/>
證金人之夢其流濫觴浸以成海吴魏之后咸與伸之<lb/>
廣于晉宋盛于齊梁也王城郡縣想像于祗園名山大<lb/>
川半同于鷲嶺靈因聖果釋典備存焉迴鑾寺者唐代<lb/>
宗返正之所建也天網疎疎賊黨肆虐惟陜之休鑾輿<lb/>
至於土德斷而復續者黄帝所以告帝休也青天裂而<lb/>
再補者尚父所以戡巨難也大明始更帝其念哉大厯<lb/>
<pb n="KR4d0005_WYG_008-3b"/>
二年詔陜牧節東諸侯嵗貢之貨為朕寺之所以表殊<lb/>
績而謝𤣥宗也寶應元年荐賜名號所以誌聖感而示<lb/>
無窮也緇徒雲趨讃歎希有洎唐祚告衰兇徒作梗巢<lb/>
孽蔡盜掲竿而趨流毒于陜彌嵗未殄檀爐靈刹資為<lb/>
風候之具清磬鴻鐘翻成鼙鼓之響殊功盛事一旦委<lb/>
地者哉降及有梁纘大稱帝宗臣異王允釐斯土謂六<lb/>
度可以參五常存善所以增厚德睠彼遺堵遂發誠願<lb/>
我賂既以雲委四衆因而影附民力不匱功用斯集猗<lb/>
<pb n="KR4d0005_WYG_008-4a"/>
乎大像中尊欲示有為之教三門外阨因嚴象帝之居<lb/>
髙閣層樓若峰之峙長廊正殿如翼相附宴堂食廬㒺<lb/>
不兼備天佑四年夏四月門吏告成王命我先師審志<lb/>
大德主焉師姓郭氏當郡沙子人也㓜趨精舎因成習<lb/>
性之漸長悟塵累卓有擺落之志謂心可傳禮長智于<lb/>
成鎬歎聖將逺參文殊于五臺戒珠不缺慧炬増照既<lb/>
兆真寂之應終動王侯之請登堂之後歎言善哉静節<lb/>
可以勵俗有作所以成住室與罄懸行亦氷立顧榛蕪<lb/>
<pb n="KR4d0005_WYG_008-4b"/>
如冦仇隨意剗落為坎陷非心地與之平坦日堦月衢<lb/>
以至休哉言念烝人迷逺真覺故和其容以附衆正其<lb/>
詞而行化惟和與正其漸民之級與于是登師者頑必<lb/>
易慮誕必守節瞽用開視愚或成哲豈徒超𤣥邁空獨<lb/>
利學者亦使仁義忠孝因由是生今主院某志本孟浪<lb/>
心隨昭通事師如父禮師如佛三十年内一物不遺實<lb/>
僧國之能賢而𤣥門之宗主也某器其克肖覩此盛因<lb/>
畧助援毫用存實錄金壇示法愧引喻于無窮石柱疏<lb/>
<pb n="KR4d0005_WYG_008-5a"/>
詞冀存功於不朽峕皇宋開寶七年月日記<lb/>
　　　益州重修公署記<hi>并梁周翰係</hi>
按圖經秦惠王遣張儀陳軫伐蜀滅開明氏爰卜築是<lb/>
城方廣七里從周制也分築南北二少城以處商賈少<lb/>
城之跡今並堙没命郡曰蜀郡自秦至漢民户益繁改<lb/>
郡曰益州由漢至唐順逆増損出諸史論此不復言隋<lb/>
文帝封次子秀為蜀王因附張儀舊城增築西南二隅<lb/>
通廣十里今之官署即蜀王秀所築之城中北也唐𤣥<lb/>
<pb n="KR4d0005_WYG_008-5b"/>
宗幸蜀昇為成都府唐末政弛諸蠻内冦髙駢建節即<lb/>
時驅除以為居人圍閉多縈腫疾始築羅城方廣三十<lb/>
六里<hi>清逺江元在州前因築羅城開移今所</hi>顧城之大小足以知四民之<lb/>
治否朱梁移唐鼎逺人得以肆志王建孟知祥迭稱偽<lb/>
號乾德初王師弔伐申命參知政事吕餘慶知軍府事<lb/>
取偽册勲府為治所淳化甲午嵗土賊李順據有州城<lb/>
偏師一興尋亦殄滅<hi>是年降府為州</hi>危樓壊屋比比相望臺殿<lb/>
餘基屹然並峙官曹不次非所便宜至道丁酉嵗某始<lb/>
<pb n="KR4d0005_WYG_008-6a"/>
議改作計工上請帝命是俞仍委使乎以董于役其計<lb/>
材也先二年討賊之始林箐隂深多隱亾命詔許其翦<lb/>
伐以廓康莊得竹凡二十萬木椽二萬條賊亂之餘人<lb/>
多違禁帝恩寛貸捨死而徒又以徒役之人陶土為瓦<lb/>
較日减工人不告倦得瓦四十萬新故相兼無所缺乏<lb/>
毀逾制將顛之屋即棟梁桁櫨之衆不復外求平屹然<lb/>
臺殿之址即磚礎百萬之數一以充足其計役也得繫<lb/>
岸水運二千人更為三番分受其事夏即早入晚歸當<lb/>
<pb n="KR4d0005_WYG_008-6b"/>
午乃息冬即辰後起工始申而罷所以養人力而䕶寒<lb/>
燠也自夏徂冬十月畢工無游手無逃丁所謂不勞而<lb/>
成者矣其計匠也先舉民籍得千餘人軍籍三百人分<lb/>
為四番約旬有代指期自至不復追呼由臺殿之土資<lb/>
圬墁之用與夫塹地勞人省工殆半其東因孟氏之文<lb/>
明㕔為設㕔廊有樓㕔後起堂中門立㦸通于大門其<lb/>
中因王氏西樓為後樓樓前有堂堂有掖室室前迴廊<lb/>
廊南煗㕔屏有黄氏<hi>名筌</hi>畫雙鶴花竹恠石在焉衆名曰<lb/>
<pb n="KR4d0005_WYG_008-7a"/>
雙鶴㕔㕔次南凉㕔壁有黄氏畫湖灘山水雙鷺在焉<lb/>
<hi>其畫二壁洎鶴屏皆于壊屋移置</hi>因名曰畫㕔凉暖二㕔便寒暑也二<lb/>
㕔之東官厨四十間厨北越通廊廊北為道院一㕔一<lb/>
堂厨與道院本非正位蓋樽减古廊二礎之外盈地所<lb/>
安也凉㕔西有都㕔在使院六十間之中所以便議公<lb/>
也院北有節堂堂北有正堂與後樓前堂為次西位也<lb/>
節堂西通兵甲庫所以示隱故也凉都二㕔南列四署<lb/>
同僚以居前門通衢後門通㕔所以便行事也公庫直<lb/>
<pb n="KR4d0005_WYG_008-7b"/>
室客位食㕔之所馬廐酒庫園果疎流之次四面稱宜<lb/>
無不周盡疎篁竒樹香草名花所在有之不可殫記東<lb/>
挾戍兵二營南有貲庫大庫庫非新建附近故書改朝<lb/>
西門為衙西門去三門為一門平僣偽之跡合州郡之<lb/>
制允為得中矣不損一錢不擾一民得屋大小七百四<lb/>
十間<hi>二營不在數</hi>有以利事矣若俟木朽而後計役耗官損<lb/>
民何啻累百萬計州郡興修無足計錄且欲旌其削偽<lb/>
為正無惑逺民使子子孫孫不復識逾僣之度恭以給<lb/>
<pb n="KR4d0005_WYG_008-8a"/>
事聖門上賢當朝碩德言立稽事瑶合化元不虚美不<lb/>
隱惡文成筆端動即不朽欲憑實錄以光逺方其興修<lb/>
事跡已述在前給事中判昭文館事安定梁周翰係曰<lb/>
夫九州之險聚于庸蜀為天下甲也五方之俗擅于繁<lb/>
侈西南為域中之冠也多獷驁而奸豪生因龎雜而禮<lb/>
義蠧故朝廷精求良牧憂在逺人每難其材頗精厥慮<lb/>
亦時有違咈上意侵爍下民理絲而數棼澄水而屢撓<lb/>
公屬賊鋒肆虐之餘主將驕兵之後收其汚染滌惠澤<lb/>
<pb n="KR4d0005_WYG_008-8b"/>
以天波拯其傷夷示大造于聖詔萬方有其生意比屋<lb/>
返其營魂伊公之推心合主上素志顧公府之故治皆<lb/>
偽政之遺基乃削大壯之宏規俾循列郡之常式不勞<lb/>
弊于民力不縻散于國財嵗未云周民觀驟改凡視事<lb/>
之所洎燕勞之堂寮吏之所休游賞之所適竹樹花卉<lb/>
所至咸宜周翰柴愚有素顔鑄寧希自罷禁林出判上<lb/>
館漸廹老傳之齒復多負薪之憂滯思本微小才疑盡<lb/>
逺承延瞩久未稱懐蓋明公語營繕之源叙致周密垂<lb/>
<pb n="KR4d0005_WYG_008-9a"/>
勸戒之㫖通協神聽止以寵示之文便為昭代之式輙<lb/>
書後係聊賛元功時學士侍郎授代歸朝之年撰行之<lb/>
日周翰謹述于碑之隂云景徳三年記<lb/>
　　　昇州重修轉運司公署記<lb/>
聖人造天下必區土以居民畫疆以為國小大之政授<lb/>
之賢才俾風敎下暢民情上達上下交得則治道具矣<lb/>
有唐列天下十道國家因唐舊制道置轉運使主焉豈<lb/>
徒提行臺漕運之職亦以代古諸侯分制之權期部執<lb/>
<pb n="KR4d0005_WYG_008-9b"/>
事不得擅為異法也自韋南康驕悍之餘孟先主僣悖<lb/>
之後共安其過<hi>闕</hi>以聞或髙才沈于下僚治聲被于四<lb/>
逺鄉黨之孝悌岩谷之貞純悉係明揚用稱中㫖加之<lb/>
辨惑煥然易從如此則上無曠官下無寃人馴良適意<lb/>
兇邪䘮朋欲民不謳歌于路時不頌雍熙者未之有也<lb/>
至于移多補少利于均輸漕輦漸積上實天府兹為心<lb/>
計較然易知嗚呼若道得人雖四海之大萬里之逺聖<lb/>
君御覽如在目前所謂今之轉運兼國家分制行臺之<lb/>
<pb n="KR4d0005_WYG_008-10a"/>
權亦公卿試吏之地烏獨曰三司子司乎就裁朝廷數<lb/>
十州事以尊主庇民為已任者轉運也豈不曰公卿試<lb/>
吏乎江南轉運使開寶甲戌嵗取偽司㑹府為之大中<lb/>
祥符已酉春民火因風立焚千室老屋承勢化為煨燼<lb/>
某既慚且懼亟思繕全復嘉二公臨事稱職不敢以撓<lb/>
為憚不敢以勞為詞户借一工工輸十日末春經始首<lb/>
冬畢工所喜者民不知倦官不至費公宅成焉顧庭除<lb/>
之廣袤棟宇之多少有次有列来者咸覩他日朽去記<lb/>
<pb n="KR4d0005_WYG_008-10b"/>
將何益今所記者欲後之君子慎惜名器修舉職業使<lb/>
非道不萌生而平民受賜足以擅試才之譽副臨軒之<lb/>
囑不其偉與夫循黙養名習以成風若今之所營實敺<lb/>
以合道輕浮潛厚凶忮寢仁循吏所能允克皆踐苟<lb/>
採訪之吏亟以狀聞而疇庸之恩遄當下霈參三事之<lb/>
庶政翊大君之鴻猷休泰之辰恢闡益盛乃中外之同<lb/>
詞也誠以命令禀于天子其昭著能事厥惟善良苟郡<lb/>
縣不德奸豪任情蠧弊因仍刑罸不正民有不得其平<lb/>
<pb n="KR4d0005_WYG_008-11a"/>
者征斂違度巡䕶不謹毒有流于下者咸得致詰裁正<lb/>
與夫大者不同日而議也時皇宋大中祥符二年十二<lb/>
月二十二日記<lb/>
　　　春日宴李氏林亭記<lb/>
人生無賢愚孰不欲快身于顯貴休思於榮賞二者天<lb/>
下之通美小不適意則傳者黜其非道矣李公之林亭<lb/>
適宜矣公之門勲耀于世孝友光于家得崇軒疏館池<lb/>
亭以發真榮耶天衢九通我宇其中背室迎陽亭林鏁<lb/>
<pb n="KR4d0005_WYG_008-11b"/>
芳故賢者謂其外作官勞内適情性不肖者謂其外張<lb/>
威氣内養荒伏若李公之賢矣朝倫之傑時樂其游文<lb/>
墨之雄日願其交季春元日宴于羣士陽光入林宣露<lb/>
和氣酒酣樂備羣公賦詩九合生倡言于坐曰且大梁<lb/>
天帝之都畆地千鏹一廬十金安然闢黄庭仵芳致豈<lb/>
不尊性而貴竒歟人生世中百勞萬窮安然臻榮賞豈<lb/>
不德至而貴顯歟身服世榮或蕩而輕安然與賢者游<lb/>
豈不志大而識逺歟更若尅萬峯畦百藥豈不安仁而<lb/>
<pb n="KR4d0005_WYG_008-12a"/>
履義歟松篁嘯風怪石嵌虎豈不體節貞歟又焉嬰花<lb/>
逬紅乳草織綠而已竹木誕放金谷淫侈亦奚足儔也<lb/>
堅此志節全此令儀何嗣業之不顯何編簡之不榮野<lb/>
夫非佞直叙芳猷凡諸同筵列名于右<lb/>
　　序<lb/>
　　　送趙况進士謁李員外序<lb/>
世祿之子負竒節異才者尤令人多之天水趙况故右<lb/>
丞之㓜子也當食齒未堅而孤既冠而貧苟非正氣内<lb/>
<pb n="KR4d0005_WYG_008-12b"/>
融真道外入有不為驕蕩所溺而羇惸所困者耶前日<lb/>
予来洛中豪貴哲士往往頌其能試與之語廓然見丈<lb/>
夫之氣觀其草詞索意語韻暢逹捜剔𠖇逺尤能辨舜<lb/>
禹商周所由之道楊孟韓柳駁正之㫖其庶矣真可多<lb/>
也哉亦謂士之貯道德盤盤然若大塊咽風崇丘苞雲<lb/>
曷莫施之乎今年秋果為洛侯以賢名貢之来京師詔<lb/>
已罷舉嘻貴人子義且自負苟未能通仕于國君焉有<lb/>
蹂汙腸肺曲媚以厚己耶雖梁潁二賢器爾亦甚彼何<lb/>
<pb n="KR4d0005_WYG_008-13a"/>
力緩爾屑屑乎餓童羸馬將嫁于齊寒氣酸骨寒風慘<lb/>
肌蕭條千里此行謂何且大丈夫旅于天地道塞不足<lb/>
易其慮何少勞暫别驚心乎駕車之晨賢俊三十輩歡<lb/>
餞于原昌黎韓丕謌詩以將之九河張某序行以多之<lb/>
已而曰齊邑李大夫天下之賢今從之游他年再㑹帝<lb/>
鄉揣爾用心之道進如何也<lb/>
　　　送田錫韓丕之任序<lb/>
皇宋嗣天子仁明而多文功發正治為太平先是用頓<lb/>
<pb n="KR4d0005_WYG_008-13b"/>
天網羅英豪以至中夏荒徼弗敢隱其賢嵗貢于闕下<lb/>
者五千輩號秀異者五百人皇帝顧喜策問金殿有以<lb/>
革前法之弊樂得賢之衆既得之亟用之當陛釋褐初<lb/>
命監州曠古哲王審賢進用之蹟莫若斯之盛也萬衆<lb/>
驩唱流震天下九河生聞而夥歎疾至輦轂性愚既狃<lb/>
無與人事故不果知階青雲者若之賢乎韓田二生預<lb/>
熟其操觀其言非仁義不出行非仁義不履文采純正<lb/>
爭走造化嘻可畏也仰天頓首多賀明天子得賢之實<lb/>
<pb n="KR4d0005_WYG_008-14a"/>
有若是哉是行也衡宣千里之邦可以揚大帝之風達<lb/>
君子之志編民有教十室有耆艾俟其化行而希顔者<lb/>
来上都予即磨其風度如何爾僕馬在御江山匪遥亭<lb/>
柳弄黄離酒泛渌盡醉即去勿作兒女子之訣也<lb/>
　　　贈邱生别序<lb/>
英賢生于世豈徒爾哉必與神龍岳雲曹走天下方今<lb/>
時運和㑹天子仁聖動植之類咸迎其休况于人乎况<lb/>
于賢乎邱生之賢世亦罕得執行之純專文之真閱邪<lb/>
<pb n="KR4d0005_WYG_008-14b"/>
偽如含恥極孔孟之遺風問其年則冠而有加責其名<lb/>
則炫駭京國何金馬之未試怵栖栖于旅途炎光熾空<lb/>
淮海千里牽喻不留訣我東去維雲龍之氣有時而神<lb/>
若王孫羇孤寧不歎惋衆君子悵餞隋岸聲詩贈行下<lb/>
交淺蕪聊為序引𢋫奏孤舟一章以抒懇勤詩曰汴水<lb/>
湯湯維舟中央其去也茫茫其来也茫茫與其濟兮焉<lb/>
知古之人不同舟而樂康<lb/>
　　　許昌詩集序<lb/>
<pb n="KR4d0005_WYG_008-15a"/>
文章之興惟深于詩者古所難哉以其不㳂行事之跡<lb/>
酌行事之得失疏通物理宣導下情直而婉微而顯一<lb/>
聨一句感悟人心使仁者勸而不仁者懼彰是救過抑<lb/>
又何多可謂擅造化之心目發典籍之英華者也洎詩<lb/>
人失正採詩官廢淫詞嫚唱半成謔談後世作者雖欲<lb/>
立言存敎直以業成無用故留意者鮮有如山僧逸民<lb/>
終老耽玩搜難抉竒時得佳句斯乃正始之音翻為處<lb/>
士之一藝爾又若才卑不能起語思拙困于物象興詠<lb/>
<pb n="KR4d0005_WYG_008-15b"/>
違于事情諷頌生于喜怒以此較之果無用也其中淺<lb/>
劣之尤者體盜人意用為己功衒氣揚聲毫無愧恥嗚<lb/>
呼風雅道喪若是之甚與許昌薛侯詩人之雄乎觀夫<lb/>
所尚率以治世為本隨事刺美直在其中放言既竒意<lb/>
在言外謂才俊之偉也蹂躪時事聚為國風謂風流之<lb/>
至也貴農賤賈資為心術苟引而伸之豈不能黜邪歸<lb/>
正去煩從簡致君道有緒而民業用休唐德下衰薛侯<lb/>
其已矣世議自伐寡于謙稱故不云主道之過乎往往<lb/>
<pb n="KR4d0005_WYG_008-16a"/>
逸韻流入鄭聲如吴姬并洛歌人等詞盛傳人間未易<lb/>
刪去知言之愛掩覆無由犧尊之缺白圭之玷也斯言<lb/>
之失君子之薄也操履之跡可不慎與薛詩千餘篇少<lb/>
得全本咸平癸卯年余移自成鎬再歴三川嵗稔民和<lb/>
公中事簡時㑹同列引滿酬詩因議近代作者各出薛<lb/>
集僅得十本五言七言二韻至一百韻凡得四百七十<lb/>
篇爰命通理太常博士王好古太子中允乞伏矩節度<lb/>
推官韋宿從常參校依舊本例編為十巻授鬻書者雕<lb/>
<pb n="KR4d0005_WYG_008-16b"/>
印行世字未盡精篇亦頗畧與夫世傳訛本深有可觀<lb/>
是年乙己秋八月樞密學士尚書刑部侍郎知益州兼<lb/>
兵馬鈐轄張某序<lb/>
　　　送進士張及赴舉序<lb/>
益都去帝鄉四千里平昔俊英怠于進取况更賊亂之<lb/>
後例闕資生之計鄉老之荐聲響乆絶今年秋華陽邑<lb/>
大夫以貢進士為請試官誦其文閭里稱其行又嘉其<lb/>
跡㤀遐濶心戀明聖有以彰逺人既乂吾君德澤流被<lb/>
<pb n="KR4d0005_WYG_008-17a"/>
于無窮也近世取鹿鳴之什以饗貢士斯筵之啟殆若<lb/>
是乎舉送官老不勝酒亦醉且喜因歌詩以將之衆君<lb/>
子詞學爭鳴請為𢋫歌之<lb/>
　　碑銘<lb/>
　　　大宋贈左監門衛將軍上官公神道碑銘<lb/>
通天地之道謂之聖通人物之道謂之賢聖賢不偶于<lb/>
時者有之矣未有不知道而能聲名光大者也公聖門<lb/>
之賢者髙陽氏之裔楚大夫子蘭之後世有明德家傳<lb/>
<pb n="KR4d0005_WYG_008-17b"/>
懿行祖某父某值唐末亂離隱徳不仕公志度宏逺履<lb/>
行修謹長于干戈之時不廢爼豆之業始學禮知三代<lb/>
損益藝精鄉人諭之請仕公曰唐德下衰諸侯擅命土<lb/>
宇分裂命臣無幾况春官氏失職仕進不由權倖者鮮<lb/>
矣若由道以行己雖執鞭之士吾無與辭苟枉道以事<lb/>
人雖籝金列駟吾恥有也兵戰無日民力不堪大梁四通<lb/>
供餉兼倍一日諸父曰爾不應鄉試當休吾家乎遂從<lb/>
三司省召為主藏吏居積嵗以清謹聞選寧州粮料使<lb/>
<pb n="KR4d0005_WYG_008-18a"/>
又轉鄜州粮料使備軍期也乾德初前軍尅蜀又選為<lb/>
洋州粮料使荆土久乂蜀川既平轉江萬艘委積無筭<lb/>
承命于荆以董財計當時處此職者以侵民聚財為己<lb/>
任以買權徼勢為能事奢靡擬于公室氣焰侔于貴胄<lb/>
公獨翛然如古貞士嗚呼安卑以樂志捨利以趨義豈<lb/>
不謂聖門之賢乎開寶七年公年六十三遘疾于荆之<lb/>
傳舎臨終謂長子正曰吾學與仕越四十年志無所適<lb/>
此亦命也爾讀春秋知褒貶之㫖更版攝得為政之要<lb/>
<pb n="KR4d0005_WYG_008-18b"/>
當明以遇物則終身不匱當篤志以臨事則所向皆得<lb/>
顛沛造次無㤀于仁能成吾志死且不朽長子泣血奉<lb/>
訓扶柩以歸服除由攝資授殿前承㫖以材能累遷西<lb/>
京作坊副使充劍門關使淳化甲午嵗盗起兩川蜀城<lb/>
俱潰衆號百萬直趨劍門加以敗卒亾官先日而至人<lb/>
心恐悚投死無地乃誡曰有議北歸者梟首有不用命<lb/>
支解人皆帖息不敢仰視獨提兵出關連戰連却賊氣<lb/>
于是沮矣我關於是固矣以竒功超授六宅使劍州刺<lb/>
<pb n="KR4d0005_WYG_008-19a"/>
史明年天子以主將遷延餘冦未殄遂授峯州團練使<lb/>
西川招安使以代焉既擒且誘示信推仁七旬賊平多<lb/>
見全活次年秋巡撿不仁官軍生釁嘯聚亾命圖為亂<lb/>
階三日而四郡不守五日而兩川震恐決于次晨長驅<lb/>
入益自戒師旅逆戰方井戰酣兵却衆皆失色于是下<lb/>
馬揮劍有死無二鼓怒増氣戰功遂成賊有逃刄者命<lb/>
一介之使擒于蠻中人有未諭者飛尅賊之檄遍于川<lb/>
陜人人頓安如脫虎口既屠其賊又安其民所謂仁勇<lb/>
<pb n="KR4d0005_WYG_008-19b"/>
兼致者也尋授南作坊使賞軍功也議者謂劍門之守<lb/>
堅守也方井之戰死戰也非此重貽吾君之憂乎重罹<lb/>
川民之患乎寵厚譽逺誠有謂也明年替歸授東上閣<lb/>
門使其戰守之竒蓋謂誠明篤志動不㤀仁成先訓也<lb/>
其功業之著蓋立身行道光揚令名成先志也傳不云<lb/>
不在于身而在子孫乎上官氏之謂矣淳化郊祀慶恩<lb/>
公子長子官贈率府副率至道中再贈率府率今上即<lb/>
位加贈左監門衛将軍娶袁氏今長安郡太君惠淑慈<lb/>
<pb n="KR4d0005_WYG_008-20a"/>
愛有賢母之稱生男五人女二人長男正前所謂有軍<lb/>
功者苐五男某見任右班殿直仁而有斷衆服其能三<lb/>
男早卒長女適三班奉職張奭次女未筓而卒咸平二<lb/>
年八月四日𦵏于開封府封邱縣舊鄉某原禮也詠與<lb/>
公長子同方井之憂因而欵狎熟知善行是用直書乃<lb/>
為銘曰<lb/>
猗與哲人懐明抱真志髙位下德不及民平生之意傳<lb/>
于嗣子遂崇戰功成公之美因加榮封綽然華宗所謂<lb/>
<pb n="KR4d0005_WYG_008-20b"/>
生不易操死而志通者也嗚呼休哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　乖崖集巻八<lb/>
</p>
<p>
</p>
  </div>
</body>
</text>
</TEI>
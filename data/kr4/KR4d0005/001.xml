<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>乖崖集卷一</head> <lb/>
    <p>
<pb n="KR4d0005_WYG_001-1a"/>
欽定四庫全書<lb/>
　乖崖集卷一<lb/>
　　　　　　　　　　　　　宋　張詠　撰<lb/>
　　賦<lb/>
　　　聲賦<hi>并序</hi>
　聲賦之作豈拘模限韻春雷秋蟲之為事也蓋取諸<lb/>
　聲成之文王化之本苟有所補不愧空言耳賦曰<lb/>
㒺象迷㝠大人忽生混沌初竅呀然震驚二儀吐形萬<lb/>
<pb n="KR4d0005_WYG_001-1b"/>
靈吐英天機動制軋而為聲故形有美惡焉聲有大小<lb/>
焉伊物類之動作俟人事而克全至于大雷隱空萬竅<lb/>
吼風不為之隆品物磨旋羽足動發不為之末未若人<lb/>
聲與天通功與物長雄口吻之啟出于厥躬道機之張<lb/>
騰凌鴻濛其所聞者羲黄唐虞繼踵而至宇宙隘其神<lb/>
造化侔其智在聲之偉也得不迴天而動地觀其得一<lb/>
之發清清泠泠凉寰洗瀛萬類聽之如懵而醒仁信之<lb/>
發溶溶奕奕呼道振德萬類聽之如白破黒曰禮曰義<lb/>
<pb n="KR4d0005_WYG_001-2a"/>
相迭而起鳴孝響悌駭心清耳萬類聽之如愁得喜廣<lb/>
成五老聞而啟齒曰是何帝皇之聲也如此九道交訛<lb/>
華夏和歌蠢動鼻息歡咍實多其在物也昭昭融融萬<lb/>
緣和同萬籟響空答天之功其在人也萬心氣平萬口<lb/>
宣騰雲門六英荅君之聲故知五音八聲聲之枝也歟<lb/>
金石絲竹聲之器也歟若本不正而聲不清何嘗動天<lb/>
地泣鬼神而有諸三五迭生異業同聲唱古寡應呼今<lb/>
得精儀禮以之繁㑹時風為之勁清作禮者有周旋之<lb/>
<pb n="KR4d0005_WYG_001-2b"/>
矩制樂者有大武之名故聖人之音鏗如鏘金聖人之<lb/>
治潺若流水加以商辛夏癸行無轍軌情慾沸空淫哇<lb/>
盈耳民不知告政聲遂毀幽厲既作心胡可度唱僻者<lb/>
輕脫和偽者交錯鼓鉦之響日馳禮義之風日薄王道<lb/>
民政潰然投壑攻乎亡國之音聚為終身之樂秦怪一<lb/>
聲天揺地坑烘赫火烈荒茫海傾阿房輦材枿臬山迴<lb/>
紫塞築壘匉轟震雷鉗聖愚儒四海睽孤刮剥亾命痛<lb/>
腦連脛於是民失其業怨口喋喋野薄其農荆榛颺風<lb/>
<pb n="KR4d0005_WYG_001-3a"/>
刑失其矩民哀無所兵甲填委死為怨鬼故怨之為氣<lb/>
也散為囂塵積為屯雲閉鬱六合陽靈不曛怨之為聲<lb/>
也烈風相倚怒濤兼起鬼哭于郊神號于市川谷為之<lb/>
鬭擊山巒以之崩阤陳吴一呼而宗社瓦毀天窮地終<lb/>
醜聲不已洎于漢唐惟髙與光太宗纉堯開元嗣皇皆<lb/>
智冠絶古氣淩昊蒼倚天憑怒即動盪于八荒按劍大<lb/>
呼即交映于中方借力者黎獻助聲者賢良亦不能廣<lb/>
仁義于遞奏使道德之激揚掩商秦之餘韻系唐虞之<lb/>
<pb n="KR4d0005_WYG_001-3b"/>
芳聲者也未若我后凝神定思誠求理致與聖作則為<lb/>
難于易惟禮是崇惟仁是嗜叩乎杳㝠清淨以聽聞古<lb/>
謬惑皇心不平於以忠良是旌息嗟吁之聲不肖是黜<lb/>
息濫謬之聲均物惻隱息哀怨之聲厚施薄斂息流亡<lb/>
之聲四民是別息澆競之聲狴犴是理息枉寃之聲道<lb/>
德是守息兵革之聲人勞是恤息彫斲之聲小人是逺<lb/>
息邪佞之聲正音是奏息惉懘之聲竒哉壯哉堯嗟舜<lb/>
驚致章濩之調下覺唐堯之頌輕浩浩蕩蕩無得而名<lb/>
<pb n="KR4d0005_WYG_001-4a"/>
謂聲之襲也揚溢昭灼上賢下愚既懽且謔鳥獸蹌蹌<lb/>
蟲虺躍躍信千載之一時與有生而同樂余欲引聲而<lb/>
作未知何若<lb/>
　　　放盆池魚賦<hi>并序</hi>
　皇宋有天下十一年予自洛徂陜陜牧以近戚得侯<lb/>
　不喜儒墨遂憇駕于易兵部之館庭户之間有盆池<lb/>
　焉綠萍小鮮雜其中以節兒童之樂樂則樂矣大違<lb/>
　夫物之性也遂命放之感而成賦<lb/>
<pb n="KR4d0005_WYG_001-4b"/>
粤若金張貴孫風臺露軒珠翠爛目烟華斷魂未盡瓌<lb/>
異憀然綺思遂命破苔紋陷陶器上分紅杏之隂下決<lb/>
蓮塘之水于以責女胥誡童僕繫蛛絲之罦網針纎之<lb/>
魚魚亦繼致爰適我意宅于綠萍恩留香餌日兮夕兮<lb/>
戯汝弄汝想其魚乎寧亡意歟禀天仁兮化質飲靈泉<lb/>
兮孕軀豈不有睎狀運海之類豈不有慕力嗔雷之徒<lb/>
既履漸于鱗鬛安蹶媟于汚瀦今者不樂動乃觸乎四<lb/>
隅客有詞軫窮轍詩歌荇葦將間童子之欲用汲生生<lb/>
<pb n="KR4d0005_WYG_001-5a"/>
之理無毀爾缶無覆爾水江湖可待與彼游泳之因罇<lb/>
爼不離解彼囚拘之恥去去魚兮丁丁我私遊必避其<lb/>
醜類食無貪于童飴比目義而可友文鰩賢而可眉壯<lb/>
禹門之燒尾擬碣石之暴鬐如此則脫地塹排天池鯨<lb/>
鯢為之戢鬛波神為之驚嘻彼貴尺澤者曾何足知自<lb/>
邇圖逺通溪泛谷一動一息爰長爰育斜流可畏<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蛙<lb/>
之聚處多汙淺渚那輕牧䜿之鈎頭更曲盍徜徉於廣<lb/>
澤游泳乎洪流欽王澤之下及識昆蟲之盛游時奔雲<lb/>
<pb n="KR4d0005_WYG_001-5b"/>
雨之鄉神其救旱日警螻蟻之制愠莫吞舟無忽我誡<lb/>
無後爾羞聊勝乎銜珠顧印之儔者也<lb/>
　　　鯸鮧魚賦<hi>并序</hi>
　太平興國甲申嵗余知邑罷歸浮江而北有若覆甌者<lb/>
　漾于中流移晷不藏舟人曰此嗔魚也觸物即怒多為<lb/>
　鴟鳥所食遂索書驗名古謂之鯸鮧魚耳因而賦此亦<lb/>
　欲刺世人之褊薄者<lb/>
鴻濛積氣化生品類順天者自得美名逆天者消之凶<lb/>
<pb n="KR4d0005_WYG_001-6a"/>
器天亦不問任性而已鯸鮧微物江漢有諸性本多<lb/>
怒俗號嗔魚其或天晴日暖風微氣和鱗者介者潛泳<lb/>
江波被大君之惠化共委委而佗佗鯸鮧憤悱迎流獨<lb/>
逝偶物一觸厥怒四起膨欲裂腹不顧天地浮於水上<lb/>
半日未已物或荐觸怒亦復始意謂天昊曠越不與我<lb/>
遣大江之西流神龍俛黙不與我禁水族之勿游何巨<lb/>
魚之矯首何靈龜之縮頭何稱義于比目何為祥之躍<lb/>
舟此類可怒其甚衆使我卒嵗之沈憂有若世之小人<lb/>
<pb n="KR4d0005_WYG_001-6b"/>
兮才荒性卑謂道德不可以稱據謂仁義不可以取資<lb/>
咸呼志狂而識昩獨謂量絶乎天維妬賢泄憤冥眸自<lb/>
欺觸藩增咎至死莫知尤恐鯸鮧之遷怒嫌此善譬之<lb/>
非宜嗚呼造化不能移爾之性萬類不能與爾之競雖<lb/>
海有納亦物之病乃為辭曰<lb/>
鯸鮧褊僻常藴怒色性不我移仁者爾惜殊不知老鳶<lb/>
伺隙翩翾鼓翼啄腹為食其怒方息鳶非爾賊爾自貽<lb/>
伊戚者也<lb/>
<pb n="KR4d0005_WYG_001-7a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0005_WYG_001-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　乖崖集巻一<lb/>
</p>
<p>
</p>
  </div>
</body>
</text>
</TEI>
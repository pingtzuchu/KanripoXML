<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>應齋雜著巻二</head>
    <p>
<pb n="KR4d0262_WYG_002-1a"/>
欽定四庫全書<lb/>
　應齋雜著巻二　　　　　宋　趙善括　撰<lb/>
　　啓<lb/>
　　　賀長沙王帥平賊啓<lb/>
肅將天指䕶諸將以行師大振國威懾渠魁而授首㨗<lb/>
音雷厲輿頌風馳恭惟某官間氣所鍾英名夙振富經<lb/>
文緯武之學兼出將入相之材由清切以御至煩剸裁<lb/>
如一處紛擾以若無事了辦益多昨膺書殿之隆名再<lb/>
<pb n="KR4d0262_WYG_002-1b"/>
攬帥垣之重柄偶鼪鼯之嘯聚軫旒冕之顧憂亟煩牙<lb/>
纛之親臨遂使貔貅之愈壯龍韜一奮鼠技自窮掃狐<lb/>
豕於窟穴之中曾不閱月脫黔黎於鋒鏑之下大奏膚<lb/>
公已同裴相之策勲行繼召公之錫祉永扶宗社茂載<lb/>
旂常某久藉芘私獲觀盛事談笑青油之幕雖阻從公<lb/>
絃歌皇武之詩尚能獻頌懽悰所激柔槧奚殫<lb/>
　　　賀林侍郎啓<lb/>
恭審擢從方伯進貳夏卿幾年寖逺於朝行公不為之<lb/>
<pb n="KR4d0262_WYG_002-2a"/>
少屈一旦徑躋於法從天獨奬其孤忠惟道之髙故服<lb/>
者衆郵音甫置輿頌肆馳恭惟某官煥乎黼黻之文凛<lb/>
然氷雪之操窮羲經之隱奥笑九師未得其傳辯麟筆<lb/>
之謹嚴視三傳誠為可束至於揚歴之偉特乃其蓄藴<lb/>
之緒餘學省郎曹此纔歴塊之始卿班宰掾未快摶風<lb/>
之程自一出於脩門遂五更於外服剖苕川湓城之竹<lb/>
而列騰最課舎䕫門湘水之棠而正沸去思方易鎮於<lb/>
初潛之藩忽召遷於清禁之列然今士論又有公言謂<lb/>
<pb n="KR4d0262_WYG_002-2b"/>
歸馬盛時夫豈勞征伐之掌而問牛當道政所須調鼎<lb/>
之良佇宣制麻即専宰席某途窮久矣薄宦蕭然愧乏<lb/>
竒謀曾玷石洪之入幕欣聞成命妄希貢禹之彈冠敢<lb/>
恃殊知冐陳廹悃幸仁人在上儻不惜投手舉足之勞<lb/>
庶孤迹有歸其敢忘鏤骨銘心之報<lb/>
　　　賀周參政啓<lb/>
誕揚渙號進貳鼎司有徳進而朝廷益尊綽著經綸之<lb/>
業真儒用而天下無敵佇成恢復之勲夷夏聳觀宗社<lb/>
<pb n="KR4d0262_WYG_002-3a"/>
䝉福恭惟參政先生學窮六籍望重四朝發策决科蚤<lb/>
登名於龍虎垂紳正笏旋簉武於鴛鸞典刑獨見於老<lb/>
成禮樂孰踰於先進幾年於外棟梁久闕於竒材一日<lb/>
居中松栢自堅於勁節果階華貫徧歴要途方聖主之<lb/>
嗣興首諸公而晉用躋榮荷槖亟登文石之班進講楓<lb/>
宸屢可武帳之奏結眷知而益厚見忠讜之備陳適當<lb/>
觀釁待敵之時正頼折衝厭難之略入參大政實慰具<lb/>
瞻豈特勤勞於王家蓋亦通逹於國體選於衆而舉伊<lb/>
<pb n="KR4d0262_WYG_002-3b"/>
尹夫豈偶然為之佐而相成王將必在此寵靈正渥昕<lb/>
夕可需某生也早孤長而務學抗塵右列唯謀三釡以<lb/>
飬親賜第下科敢憚一行而作吏棲遲久矣進退茫然<lb/>
惟懐就日之榮每起顧雲之念載惟外舅嘗同鴈塔之<lb/>
題豈謂鯫生復玷龍門之列顧夤縁之幸㑹期成就於<lb/>
始終欽聞明命之傳實倍羣情之喜震風凌雨正依厦<lb/>
屋之帡幪枯木朽株有待大鈞之坱圠<lb/>
　　　賀留樞宻啓<lb/>
<pb n="KR4d0262_WYG_002-4a"/>
升華秘殿貳政機庭國有真儒士無異論凡處本兵之<lb/>
地實司制外之權疆圉覘問其姓名以為輕重華夏想<lb/>
聞其丰采遂决安危苟用得君子而不疑則勢在本朝<lb/>
而可恃雖微玉帛子女亦可定交鄰之謀豈必金湯城<lb/>
池然後為保國之計天欲興於王室上果得於英才恭<lb/>
惟某官器業宏深風猷雄逺斂為日星而放河漢皆自<lb/>
然之文章霈以雨露而震雷霆有不測之運用自曵履<lb/>
星辰之上亟分閫川秦之間逺為上行孰如公可鎮臨<lb/>
<pb n="KR4d0262_WYG_002-4b"/>
有道獨髙清獻之遺風施設具宜一事乖崖之故事惠<lb/>
澤徧覃於四道聲徽浸徹於九重爰膺一節以趨遂疏<lb/>
三接之寵固可制韓彭於行内豈宜屈頗牧於禁中深<lb/>
契帝心峻升兵府訓詞一正已知堂上之有竒風烈四<lb/>
傳遂覺舟中之無敵想廟謨之整暇致國體之尊安揆<lb/>
席在前人望有屬某才微絲粟勢異雲泥自逺履幕之<lb/>
瞻浸缺鼎茵之問顧等威之有間仰道化之無垠自憐<lb/>
憂患之餘重有饑寒之廹荷廟堂曲成之造充幕府添<lb/>
<pb n="KR4d0262_WYG_002-5a"/>
置之員忽聞明命之頒實倍羣情之喜下豫章之榻昔<lb/>
已辱於誤知掃光範之門今已收於末至竊起蚊虻附<lb/>
驥之念輙傾燕雀賀厦之誠輕犯威尊重增恐懼<lb/>
　　　賀趙樞宻啓<lb/>
恩攽鳯檢位正鴻樞豈惟増重於本兵佇見登庸於上<lb/>
宰華夷胥慶朝廷益尊竊以道佐者不以兵强文事者<lb/>
必有武備明良之㑹今昔所難平勃得時而徒愧少文<lb/>
房杜遇主而未能及禮故漢功不過如此而唐治終亦<lb/>
<pb n="KR4d0262_WYG_002-5b"/>
無聞追還古初意在今日惟真人之御極頼至徳以贊<lb/>
元公道大明國勢一定恭惟某官蜀山挺秀嵩嶽炳靈<lb/>
海函地負而融結不遺陰闔陽開而中和咸備天資異<lb/>
禀有仁民愛物之心家學所傳皆論道經邦之術才業<lb/>
擅儒林之冠謀猷結黼扆之知飜紅藥於北門花磚不<lb/>
移於晝歩對紫微於西掖蓮燭復聞於夜歸宸眷方隆<lb/>
機衡是任豈止折衝於樽爼之上蓋嘗運籌於帷幄之<lb/>
中所以宰席之久虗誠見上心之有在君臣千載孰窺<lb/>
<pb n="KR4d0262_WYG_002-6a"/>
造膝之謀冠帶百蠻共慶止戈之武某贅員别乗苟禄<lb/>
京畿孤蹤仰托於洪鈞大厦俯叨於廣覆厠名淡墨夙<lb/>
叨虎榜之榮竊禄貳車殊愧驥塗之展忻聞明命喜倍<lb/>
輿情玉鼎既調請效鹽梅之趨指金丹如就願隨雞犬<lb/>
以飛空<lb/>
　　　錢樞宻啓<lb/>
亶告宸庭正位樞筦夷夏震喜日星昭明煥君臣嘉㑹<lb/>
之逢侈社稷無疆之福竊以兵者國之大柄樞乃天之<lb/>
<pb n="KR4d0262_WYG_002-6b"/>
一星方今進英雋以强本朝有常徳以立武事迨兹顯<lb/>
陟率以舊章甲兵之問至廟堂正藉精神之運柱石之<lb/>
臣居輔弼况夫心徳之同慶中國之有人見真儒之無<lb/>
敵有光洪業其在无勲恭惟某官亮直而髙明清通而<lb/>
宏裕金口木舌集聖賢之大成河目龜文應乾坤之上<lb/>
瑞掃千人於筆陣料萬事於知囊衆推命世之才身備<lb/>
濟時之畧以治家之法而推之於治國以事親之孝而<lb/>
移之於事君坐鎮關中鄙蕭何刀筆之賤一匡天下笑<lb/>
<pb n="KR4d0262_WYG_002-7a"/>
管仲功業之卑烈萬竈之雲屯植千箱而露積朞年奏<lb/>
最一旦賜環書言動於螭㘭展翺翔於鳯閣掌綸言而<lb/>
視草秉椽筆以判花日觀紅藥之翻夜對青藜之照惟<lb/>
經綸之素藴故風采之聳聞士望既孚聖知益厚爰峻<lb/>
升於宥宻斯可冀於中興豈止樽爼之折衝當見藜藿<lb/>
之不採然敵情叵測心求禦武之方矧内治未修政頼<lb/>
救偏之術正人心以息邪說復境土以㑹諸侯於今為<lb/>
宜皆上所望使無仰視共知漢相之尊因以大書何愧<lb/>
<pb n="KR4d0262_WYG_002-7b"/>
魯經之信某久依雲覆濫厠星屏首聞命數之新深為<lb/>
朝廷而慶曵裾燕賀有廣厦之驩顔引領鴻鈞無礦金<lb/>
之頑質永言欣慰莫既殫敷<lb/>
　　　賀陳大諌啓<lb/>
伏審顯膺宸命進長諫垣將資仁義之臣共講治安之<lb/>
䇿老成登用國勢愈强中外聞之罔不相慶恭以某官<lb/>
材周經濟望重典刑簡在聖𠂻亟登禁路雖頼書思之<lb/>
久更勤論諫之忠佇聆宏逺之謀復致升平之盛即參<lb/>
<pb n="KR4d0262_WYG_002-8a"/>
機務均福寰區師言攸屬非敢為佞<lb/>
　　　賀林樞宻致仕啓<lb/>
逺君子之門牆形思於夢貢小夫之竿牘情見乎辭極<lb/>
瞻詠於十五年之間逹悃悰於二千里之外恭惟某官<lb/>
奠邦碩哲表世清英蹇蹇盡王臣之規巖巖聳太山之<lb/>
望偏宜近列有光明雋大之功妙榦洪樞居宥宻幾微<lb/>
之地翊扶休運恊贊丕基君臣相得以益驩中外悉臻<lb/>
於無事謂器博者其用固逺而位尊者所憂必深顧實<lb/>
<pb n="KR4d0262_WYG_002-8b"/>
大以聲閎要功成而身退久矣琳宫之均佚勞哉玉殿<lb/>
之思賢方虗位以旁求遽引年而有請視貴名而敝屣<lb/>
雖歸老於故鄉選舊徳為元龜尚諮詢於大政某自慚<lb/>
么麽早荷生成由薄宦之奔馳愧柔緘之疎濶比聞盛<lb/>
事深激懦𠂻說祖帳於都門不與故人之列候茵憑於<lb/>
記府庻伸下吏之恭金令正新蒲輪方逸願體冕旒之<lb/>
眷益嚴鼎飪之調罙極頌瞻奚殫敷叙<lb/>
　　　賀謝大監啓<lb/>
<pb n="KR4d0262_WYG_002-9a"/>
恭審命出詞垣位登諫省號真御史已竦一臺之端為<lb/>
上大夫遂冠七人之首華夷増重風采愈新恭惟大諫<lb/>
於孔孟宗𣲖下傳心於韓柳關鍵上落筆鄉譽齊三劉<lb/>
之月旦家聲繼二謝之風流半生州縣徒勞夢惠連之<lb/>
春草一日旌車亟召起安石於東山作諸儒領袖之官<lb/>
任九重耳目之寄不沽激而市直不舎貸以容姦必衆<lb/>
口之共憎為十手之所指始動筆端之鷹隼弗置道上<lb/>
之豺狼徒瞻外貌之甚温誰識剛腸之不屈凡此霜臺<lb/>
<pb n="KR4d0262_WYG_002-9b"/>
之俊偉皆我艮齋之緒餘獨深丹扆之知遂正青蒲之<lb/>
拜陽子不談細碎而有待鄭公轉覺娬媚而可親大人<lb/>
格君非少勞補衮宰相先徳望行聽宣麻某久踈樂霧<lb/>
之披屢拜郇雲之賜逖聞成命倍激歡悰朝有直臣但<lb/>
聽將軍之好語門多喜色難參賀客之後塵<lb/>
　　　賀王待制知隆興府啓<lb/>
恭審恩重出綸任隆分閫風行江外一新盡䕶之儀地<lb/>
近日邊尤示遄歸之便教條初布歡頌已騰恭惟某官<lb/>
<pb n="KR4d0262_WYG_002-10a"/>
器業宏深風猷雄逺見機不俟於終日論事必至於囘<lb/>
天貫穿百家黙㑹精微之理剸裁萬務獨全通敏之稱<lb/>
蚤攀月窟之枝歴試雲衢之歩自記言於螭陛亟潤色<lb/>
於鑾坡惟特立獨行深結於上知故横翔㨗出峻膺於<lb/>
世用仲舒最宜為誥久已妙於演綸伯夷僉曰有能遂<lb/>
更資於典禮惟上意詳試以事而士論喜得於公姑夙<lb/>
夜以惟寅將旦夕以承弼方慶風雲之㑹遽罹霜露之<lb/>
悲子夏彈琴不成顧哀心之猶在曽㸃舎瑟而作信已<lb/>
<pb n="KR4d0262_WYG_002-10b"/>
志之可行寵還簮槖之華擢任藩宣之寄近聞輿議仰<lb/>
測淵𠂻與其建牙纛而敦詩書曷若坐廟朝而利施澤<lb/>
下懸榻而禮孺子想追待士之風流避正舎而延蓋公<lb/>
自得化民之清淨憂少寛於南顧詔即趨於東歸某智<lb/>
昧一官仕嘗三已偶備贅員於下幕尚期干禄於中都<lb/>
夙懐慕用之誠今有依歸之幸維桑與梓敢忘恭敬之<lb/>
修既雨以風遂有帡幪之託<lb/>
　　　湖北張安撫啓<lb/>
<pb n="KR4d0262_WYG_002-11a"/>
龍門髙仰曽容下士之登虎節尊榮願展小邦之敬望<lb/>
旌麾而不逺負弩矢以無從恭惟某官道極誠明徳惟<lb/>
忠恕清姿敏識真邦國之英華茂行懿文為搢紳之儀<lb/>
表親結知於聖主亟進陟於都公抗谹論於玊庭聳盛<lb/>
名於天下帝俞作牧久奠桂林僉曰論功易臨荆渚聞<lb/>
其風者頑廉而懦立施於政者禁止而令行憤乎儒墨<lb/>
之相違力排羣議質諸鬼神而無愧盡毁淫祠挺然將<lb/>
相之材久矣屏藩之寄課最天下第一佇見三公之入<lb/>
<pb n="KR4d0262_WYG_002-11b"/>
為盛名海内無雙共徯中原之恢復某學未見道才難<lb/>
長人叨把一麾深慚共理欲窮五技仰奉至公儻非左<lb/>
提右挈之恩未免前瞻後顧之患澡身浴徳何當承道<lb/>
徳之言藏垢匿瑕無俾有簡書之畏<lb/>
　　　迓黄樞宻知隆興府啓<lb/>
恭審光囘樞極祥集斗墟適當聖作明述之時欲均内<lb/>
重外輕之勢暫屈鳯池之歩勉為龍節之行耆稚交驩<lb/>
江山改觀恭惟某官道醇乎孟業足矣䕫學窮六經之<lb/>
<pb n="KR4d0262_WYG_002-12a"/>
源識照萬微之本自登名於龍虎旋接武於鵷鸞得君<lb/>
既専每諫行而言聽輔政云久致國富以兵强將資恢<lb/>
復之功少試撫摩之效念洪都之新府實聖帝之潛藩<lb/>
壯哉上游屹然巨鎮十一州聽閫制之命千萬戶望廪<lb/>
食之恩西嶺羣峯對滕王之故閣東湖百頃連孺子之<lb/>
舊居豐盈魚稻之鄉廣衍桑麻之地載煩元老來殿大<lb/>
邦俯察輿情舉見欣欣而有喜潛窺上意詎容鬱鬱而<lb/>
久居奚需五月之勞徑徙三公之貴某頑㝠甚拙流落<lb/>
<pb n="KR4d0262_WYG_002-12b"/>
可憐昔常附於飛騰今獲承於譚笑萬間垂庇必無風<lb/>
雨之虞一㕓為氓庻脩桑梓之敬春暘向燠戎斾首塗<lb/>
願言列鼎之調用副前旒之眷<lb/>
　　　湖北張運使啓<lb/>
疏恩宸陛按節湖鄉輟朝廷侍從之臣備禮樂光華之<lb/>
典二天所庇一路交驩恭惟某官當代名流熙朝雅望<lb/>
鍾岷益山川之秀擅卿雲黼黻之竒雍容幕府而未究<lb/>
設施周旋郎省而宻膺眷遇入摠五兵之長行登兩禁<lb/>
<pb n="KR4d0262_WYG_002-13a"/>
之榮暫厭承明寵司漕計斡旋有道意將蘇凋瘵之民<lb/>
澄按無私膽已落姦凶之吏豈止流錢於地上佇聞足<lb/>
食於關中助成恢復之功茂展經綸之術某夙親燕席<lb/>
濫剖麟符奉繩約以有期忻旌麾之在望星躔炳煥幸<lb/>
當臨照之中臺堞崇髙願盡馳驅之末秋陽嚴燠行部<lb/>
舒徐冀精調鼎之宜即迓賜環之寵<lb/>
　　　郭都統啓<lb/>
窺文石之班識燕頷虎頭之相假武昌之守參魚符龍<lb/>
<pb n="KR4d0262_WYG_002-13b"/>
節之榮雖軍國之異宜念兵民之一體既聨官治敢布<lb/>
緘縢恭惟某官智勇兼資廉勤自守秀出山西之種敢<lb/>
忘伊北之勲草木皆知其威名麾幟益精其氣色三軍<lb/>
可奪帥於我何加一介以與人則吾豈敢眷乃上游之<lb/>
地易兹外閫之權晉既用於孟明趙方資於李牧况荆<lb/>
襄望中原之甚邇由沔鄂復故境以何難佇觀撃楫以<lb/>
著鞭孰不投石而賈勇二十四考中令克紹家聲萬<lb/>
六百戸侯封榮分茅土一心所傒萬口皆同某㓜固讀<lb/>
<pb n="KR4d0262_WYG_002-14a"/>
書長嘗學劍雖奮身於筆硯蓋有意於功名䝉天子俾<lb/>
以牧民懼邦條之未立幸將軍與之共事庻軍政之無<lb/>
偏寒律正嚴威容多暇尚勤寢興之節仰符眷注之隆<lb/>
　　　上廟堂乞祠啓<lb/>
水無聲而或激物蓋鳴其不平鳥倦飛而知還心願安<lb/>
於所止輙伸危悃上犯威嚴伏念某罔揆疏庸誤當繁<lb/>
劇不敢辭難而就易惟知趨事而赴功適承隳敗之餘<lb/>
深體顧憂之重謂姦蠧未革也法當去其甚如財賦未<lb/>
<pb n="KR4d0262_WYG_002-14b"/>
充也理宜䟽其源寛十四所之關征償九萬緡之官債<lb/>
親視江亭之稅商賈源源而來鼎新酒務之園課額多<lb/>
多益辦簿書復明於縁絕囹圄幾至於空虗紀綱粗成<lb/>
軍民無擾上不負於天子實有補於公家嘗䝉總所之<lb/>
第功誤辱朝廷之増秩豈謂盗賊竊發適居兩寨之間<lb/>
兵帥自文直逹九重之上封駮爰陳於公議鋪張偶及<lb/>
於權臣揣已何心由斯得罪示漕臣指蹤之意久矣含<lb/>
沙撼王人黨與之言宜乎洗垢一則剡削於草土之後<lb/>
<pb n="KR4d0262_WYG_002-15a"/>
一則鍜鍊於瓦石之餘合謀而攻用心可見三人成虎<lb/>
雖人言之可疑六月降霜幸天意之有在姑從罷黜尚<lb/>
賜生全一身未辨於佞賢三已敢懐於喜愠惟是退無<lb/>
歸而進絶望兒號寒而妻啼饑非投頑鑛於鑪錘必墮<lb/>
微軀於溝壑雖絕軒裳之念妄希香火之縁儻寸禄之<lb/>
可干誓赤心而圖報伏望某官量含汙疾明察幽微赦<lb/>
小過而舉所知耻匹夫不被其澤謂曽參至孝嘗懐投<lb/>
杼之疑使李廣不侯空負决石之勇與之抆拭賜以生<lb/>
<pb n="KR4d0262_WYG_002-15b"/>
成某敢不食蘖飲氷枕流潄石窮益堅而老益壯戒不<lb/>
睹而懼不聞失之東隅而收之桑榆敢虧晚節無以下<lb/>
體而采其葑菲全頼洪鈞<lb/>
　　　上吉守王舎人啓<lb/>
拜躔次於黄堂居有執鞭之願接茵憑於玳宴首䝉下<lb/>
榻之迎眷兹顧遇之恩宜有生成之意載忘冒昧仰瀆<lb/>
嚴明重念某窮有不為孤無肯援一昨陸沉於武弁十<lb/>
年幾誤於儒冠以遭家憂患之餘生為挾策凋零之後<lb/>
<pb n="KR4d0262_WYG_002-16a"/>
進言非俗好固難語於時人文與氣衰詎敢追於作者<lb/>
適上聖龍飛之日乃諸生豹變之時誤以微才置之末<lb/>
第始拜恩於玉陛遽通籍於金閨方忻折桂之榮復玷<lb/>
哦松之任惟是偏親之老矣至於常産之蕭然温凊服<lb/>
勤不可去旁於一日晨昏待哺豈容需次之連年當其<lb/>
來歸已有素望矧趨賔宁驟覿神鋒未嘗輸心力以奔<lb/>
走後先敢謂䝉宴餽以勞費左右曽是品題之誤得諸拜<lb/>
起之初幸既有因理難自棄然而某少學雖陋而粗恥於<lb/>
<pb n="KR4d0262_WYG_002-16b"/>
無用孤官已卑而每期於盡誠使之少間貧病之憂或<lb/>
有可備驅馳之力儻䝉知已詎敢愛身悼此志之久違<lb/>
對大賢而一發非敢望也或庻幾焉兹蓋恭遇某官内<lb/>
藴淵冲外孚峻潔文魁多士而學問如不及志在斯民<lb/>
而富貴非所懐毓盛徳於天成藹嘉名於人瑞蓬山獨<lb/>
歩初無未見之書玉殿一言遂興何晚之歎蘭省騰列<lb/>
星之耀螭坳贊麗日之明睿眷彌深朝綱始振雍容軒<lb/>
陛兩極忠良之誠退托江湖了無愠悶之色分顧憂於<lb/>
<pb n="KR4d0262_WYG_002-17a"/>
千里聳儀式於羣寮規矩誠陳材無不用衡鑑既設物<lb/>
莫能欺下雖至匹夫之愚皆願受一㕓之地自是多多<lb/>
而益辨安能鬱鬱而久居仲舒純儒教國中所居而治<lb/>
次公名相由天下奏最而遷某是以情動於中喜而不<lb/>
寐敢避無厭之誚輙干可畏之威文東武西雖未聞於<lb/>
施設斧左鋸右願先俟於色言心旌所傾筆陣難既<lb/>
　　　謝宰執啓<lb/>
貧為之累方懐溝壑之虞恩不邇遺遽増幕府之數仰<lb/>
<pb n="KR4d0262_WYG_002-17b"/>
廊廟均宏之澤及江湖疎逺之蹤就職之初量才則愧<lb/>
伏念某學知自信愚不適時顧半世之遭讒惟一言而<lb/>
無辨固欲侣漁樵而放浪以寄餘齡其如拯孥累於饑<lb/>
寒尚須薄宦輙憑小智敢扣大鈞無一毫援引之私有<lb/>
百種矜憐之意方閑中而干禄忽聞君命之及門逮貟<lb/>
外而置官亦俾廪人之繼粟知公朝未忍於終棄如死<lb/>
灰果見於復然䝉起廢之恩深揆素餐而愧甚况頼甄<lb/>
陶之力適承晏粲之時刁斗夜停羽書晝靜褁干戈於<lb/>
<pb n="KR4d0262_WYG_002-18a"/>
虎革何軍可參來琛賮於龍庭奚謀足議徒笑談於尊<lb/>
爼且游詠於詩書自視缺然何以辱此兹蓋伏遇某官<lb/>
誠明盡性文武憲邦豈惟土苴於蕭曹蓋欲軰流於伊<lb/>
傅自登庸而在左尤經濟以無前若㤗山不見其運動<lb/>
之勞如時雨均受其潤澤之賜惡不仁者其為仁矣要<lb/>
令四海之舉安思有饑者由已饑之不忍一夫之失所<lb/>
方大開公正之道欲兼收小大之才遂令災患之餘亦<lb/>
預生成之末某敢不敬承嘉恵勉篤修能收之桑榆後<lb/>
<pb n="KR4d0262_WYG_002-18b"/>
効或成於晚節譬諸草木孤根更待於春風苟未死亡<lb/>
尚圖報稱<lb/>
　　　得常熟宰謝政府啓<lb/>
掃舎人之門雅有執鞭之願開丞相之閤屢䝉下榻之<lb/>
迎方深慕用之誠遽被生成之賜感隨恩極榮與幸并<lb/>
仰惟國家俯重民社謂夫一邑之任所寄匪輕况乎數<lb/>
年以來其弊尤甚豈特吏强而官弱良由俗薄而民頑<lb/>
束之以刑則流於慘刻之科行之以恕則隳於委靡之<lb/>
<pb n="KR4d0262_WYG_002-19a"/>
域或剸裁政敏而簡於縁飾或撫字心勞而拙於催科<lb/>
致上恩未逹於民故流風有愧於古鮮矣鳴琴而治宜<lb/>
乎製錦之傷是以聖主顧憂大臣建議擇四十繁劇之<lb/>
最者設二年酬賞以旌之陞為堂除假以服色俾盡勤<lb/>
勞之效徐觀優異之材在火坑之中者無資淺之慚通<lb/>
金閨之籍者絕徒勞之歎可謂寵榮之至必宜遴選之<lb/>
艱矧兹琴川實乃壯縣稅賦甲乎淛右隴畆極乎海隅<lb/>
生齒浩繁深虞刻木之蠧習俗侈靡居多珥筆之風况<lb/>
<pb n="KR4d0262_WYG_002-19b"/>
將疏五浦以滌源政欲使百里之䝉福宜得由求之果<lb/>
藝庻幾卓魯之循良儻非若人難預兹選如某者學惟<lb/>
為已才不逮人俛首戎行蓋十年於此矣奮身科第斯<lb/>
千載之遇乎因仍祖制之終偪仄親庭之飬大來小往<lb/>
時謂方亨㓜學壯行志期有用豈止營斗升之禄蓋將<lb/>
伸尺寸之功善信無聞固自守四之下愛威莫立安敢<lb/>
望三不欺雖知學道而愛人未免抗塵而走俗抱寸筳<lb/>
撞鐘之志蒙大鈞播物之仁顧此選倫委惟僥冒兹蓋<lb/>
<pb n="KR4d0262_WYG_002-20a"/>
恭遇某官饑渇憂國吐握待賢舉明主於三代之隆立<lb/>
懦夫於百世之下兹謂邦家之基杖允惟社稷之蓍龜<lb/>
當君子得志之時盡下臣事君之道譬鑪冶欲成於頑<lb/>
礦猶斧斤不棄於散材雖匹夫匹婦之愚無不得其所<lb/>
者故一藝一能之士悉皆有以成之遂使庸遷亦在甄<lb/>
採某敢不激昂雅節崇藴公心學優而仕或能優已正<lb/>
而物斯自正𤓰時而往試一割之鉛刀槐廡非遥誓再<lb/>
陪於珠履過兹以往未知所裁<lb/>
<pb n="KR4d0262_WYG_002-20b"/>
　　　湖南謝謝帥啓<lb/>
幕府漫游愧桑蠶之不繭衡門歸去甘蓬鷃之卑飛誤<lb/>
䝉華衮之褒許復青氊之舊恩歸有地命出於天伏念<lb/>
某少也猶不如人老矣復何所望四十年低囘州縣三<lb/>
萬里奔走風塵持節把麾每類為蛇而添足赴功趨事<lb/>
何殊畫餅以療饑雖得失付之無心蓋行藏本乎在我<lb/>
所願學不素餐之君子庻免為無忌憚之小人興盡欲<lb/>
還饑驅而出方有依仁之幸安圖知已之深偶百謫之<lb/>
<pb n="KR4d0262_WYG_002-21a"/>
未盈忽二年而及代泛紅蓮而依緑水初無毫髮之功<lb/>
激清流而揚微波乃被羽翰之助兹蓋伏遇某官好賢<lb/>
不倦臨政無私萬物不能遁其形瑩精神於氷玉千里<lb/>
於今受其賜霈徳澤於江河不以成敗而論人每於取<lb/>
予而觀士故雖疵賤之跡亦辱生成之恩昔焉失一老<lb/>
兵得一老兵未免蕘人之誚今也知以國士報以國士<lb/>
始存公議之明某敢不堅枕流潄石之心守食蘗飲氷<lb/>
之戒盡其在已雖險阻艱難而不渝用以報公誓終始<lb/>
<pb n="KR4d0262_WYG_002-21b"/>
死生而勿替靜言銘感難盡敷宣<lb/>
　　　又謝岳漕啓<lb/>
二年無補笑空泛於芙蓉三徑就荒幸猶存於松菊方<lb/>
堅丘壑之趣敢萌軒冕之心拜命自天歸恩有地某少<lb/>
而慨慷老矣低囘指墮甑而問功名豈堪囘首攬故鏡<lb/>
而驚鬢髮已負初心行藏獨寤於倚樓是非一付之飄<lb/>
瓦興盡欲返饑驅而來始焉苟竊於斗升果爾何施於<lb/>
尺寸所幸崇臺九仞廣厦萬間曲修世契之私大展懽<lb/>
<pb n="KR4d0262_WYG_002-22a"/>
顔之庇緩簡書之可畏知言責之少寛不圖搶榆决地<lb/>
之卑更有吹噓上天之意宫商並應翰墨聨飛覺神明<lb/>
頓復於舊軀使枯朽復囘於生意提撕若此報稱謂何<lb/>
兹蓋伏遇某官正論囘天精忠貫日盛徳大業已藏於<lb/>
宗廟厚澤隂功自傳之子孫宜英簜之屢攽見貴名之<lb/>
日起重湖之北久浹恩波三蜀之西備䝉膏澤出於特<lb/>
逹而舉士不以成敗而論人致此遷庸亦叨抆拭某敢<lb/>
不佩韋弦而効直測欹器以適中庻幾君子之歸用為<lb/>
<pb n="KR4d0262_WYG_002-22b"/>
國士之報益堅所守常能存胸中素定之規孰敢弭忘<lb/>
幸不為門下清修之辱靜言忱感難罄緘縢<lb/>
</p>
<p>
</p>
  </div>
</body>
</text>
</TEI>
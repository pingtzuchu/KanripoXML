<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>應齋雜著巻一</head>
    <p>
<pb n="KR4d0262_WYG_001-1a"/>
欽定四庫全書<lb/>
　應齋雜著巻一　　　　　宋　趙善括　撰<lb/>
　　奏議<lb/>
　　　建明奏議<lb/>
臣聞古之人臣建功立業者皆有一定之謀其始為之<lb/>
甚難故其終成之常易如漢之韓信蜀之諸葛亮皆以<lb/>
功業許其君而親以身成之言出於口終其身而不變<lb/>
者其謀一定也近世則不然輕言而遽改忽行而驟廢<lb/>
<pb n="KR4d0262_WYG_001-1b"/>
始慮不審終之汗漫而無所就不可不察也仰惟陛下<lb/>
焦勞憂勤十七年于兹然而大功大業尚闗聖慮以臣<lb/>
策之意者今之人臣所以事君者未至于古耶請畧舉<lb/>
數端言之如兩淮安撫舊為兩司往者以議臣之策為<lb/>
一司矣繼又分而為二荆鄂都統舊為兩軍往者以議<lb/>
臣之策為一軍矣繼又分而為二如發運司則驟興而<lb/>
驟廢如宣撫司則再置而再罷如市舶司則既併之復<lb/>
置之如鑄錢司則既分之復合之如福建聴民鬻鹽乆<lb/>
<pb n="KR4d0262_WYG_001-2a"/>
矣忽奪而歸之于官繼又委之于民如廣南就邕州市<lb/>
馬乆矣忽改而置之于南詔繼又歸之于邕凡此皆所<lb/>
謂輕言而遽改忽行而驟廢者也陛下以虛受人聞善<lb/>
則從如漢高皇之刻印銷印以明聖人之無我可謂至<lb/>
矣然議臣之策紛紛易變臣竊謂古之人臣以功業許<lb/>
其君者殆不如此臣愚欲望聖慈特降睿㫖應自今人<lb/>
臣有所建明其事大體重者並令兩省雜議某以為可<lb/>
某以為否中書籍記而上之陛下徐觀其事之成敗取<lb/>
<pb n="KR4d0262_WYG_001-2b"/>
其議之可否以定其言之是非而大明黜陟之法用是<lb/>
以察天下之真材助成聖治實建功立業之本也取進<lb/>
止<lb/>
　　　嚴賞罰奏議<lb/>
臣聞賞當功則臣下勸罰當罪則姦邪沮賞罰公於上<lb/>
事功立於下此必然之理也陛下即位以來勤綜核之<lb/>
政行必信之法十有六年海内乂安百度時叙聖徳休<lb/>
盛非臣愚所能勝識然求之事功終未見卓然有以大<lb/>
<pb n="KR4d0262_WYG_001-3a"/>
慰天下之望其故何哉豈非勸沮之道或有未盡耶臣<lb/>
愚不揆昧死妄論其故陛下試少垂聴焉自昔士大夫<lb/>
出而為世用上之人有以激厲其委靡之氣而崇奬其<lb/>
功名之心者捨賞罰莫行焉然賞罰之行必有次第傳<lb/>
曰罰不阿近舉不遺逺此明君馭世之至權也是故賞<lb/>
先行於下則在上者咸知勸罰先用於近則居逺者無<lb/>
不服比年以來臣所聞見竊有疑焉何者一命而仕州<lb/>
縣以知効官惟其位卑其勢逺故建議立言也大吏輙<lb/>
<pb n="KR4d0262_WYG_001-3b"/>
以為强聒拾掇細微文致以罪者有之矣興利除害也<lb/>
豪民以不利於己増辭飾非訟陷以罪者有之矣大吏<lb/>
按於上豪民訟於下追召囚錮靡辱不至箠楚之下何<lb/>
求不得往往先從廢罷繼坐贓私終身不得齒於仕版<lb/>
其間有材術素優績効昭著上乏提撕旁無介紹雖有<lb/>
尺寸之賞而文吏吹毛求疵陸沉下僚賫志以没者盖<lb/>
不可勝數也若夫官崇勢近身貴名顯外持麾節内列<lb/>
班榮雖縱欲以害民怙恃而貪利罪惡昭著無從上逹<lb/>
<pb n="KR4d0262_WYG_001-4a"/>
偶然風聞名挂白簡亦不過鎸一秩罷一任而已曽不<lb/>
踰年旋得美官其間又有巧為諛說公肆誕謾聴其言<lb/>
如布錦摛繡責其効如繋風捕影動以虚文霑被醲賞<lb/>
陛下夤用刑賞章别公罪豈容謬戾如此臣敢妄論其<lb/>
萬一者馮衍有言冨貴易為善貧賤難為工官尊位重<lb/>
則營助者衆法治之誠難官小力輕人得而擠之矣由<lb/>
是觀之賞或醲於貴近罰或偏於賤逺勸沮疑有未盡<lb/>
非職此之故歟臣愚欲望聖慈特降睿㫖宣諭執政大<lb/>
<pb n="KR4d0262_WYG_001-4b"/>
臣繼自今官有崇卑賞無厚薄勢有逺近刑無重輕加<lb/>
惠孤寒微賤之質勿庇冨貴權豪之罪如是行之而士<lb/>
氣不振事功不著未之有也狂斐之言冒黷天威罪當<lb/>
萬死惟陛下裁察<lb/>
　　　宗室補試釐務奏議<lb/>
臣仰惟陛下即位以來親睦宗族備盡教飬作成之道<lb/>
遂有名冠多士學中詞科持節把麾政事舉者不一而<lb/>
足雖祖宗之時亦所未有可謂盛矣然宗學有官從學<lb/>
<pb n="KR4d0262_WYG_001-5a"/>
者盖鮮武臣苟禄效職者無聞可不參稽舊法而為之<lb/>
制乎書傳所載國子謂王之子與夫公卿大夫之子也<lb/>
今國子監止試公卿之子而宗子獨不得預焉宗室武<lb/>
臣近世咸知自愛遵守禮法出官之後例得添差不得<lb/>
干預職事雖有材術無路可顯臣愚欲望聖慈特降睿<lb/>
㫖應宗室仕於朝為釐務官者其子弟并曽得解人並<lb/>
許赴國子監試如有升補依宗學舍法施行宗室武臣<lb/>
添差州縣差遣不釐務之人許令知州監司精加選擇<lb/>
<pb n="KR4d0262_WYG_001-5b"/>
如委有材力可備任使保明備申朝廷許令釐務如有<lb/>
功過依庶官罪賞施行庶幾文武全材卓然表著各殫<lb/>
智力共赴事功非特宗子之幸抑所以上合祖宗立法<lb/>
之本意<lb/>
　　　差役奏議<lb/>
臣竊見比年士大夫多好輕議舊法隨即變更往往不<lb/>
能無弊試以差役一事言之限田之法出於祖宗之舊<lb/>
其制乆矣比年有减半之法盖所以抑强扶弱也又復<lb/>
<pb n="KR4d0262_WYG_001-6a"/>
為品官身後再减半之法其弊致使士大夫之後不得<lb/>
義居其利害曲折有不可不詳辨而熟究者謂如一品<lb/>
官限田原格一百頃今减半為五十頃子孫又减半為<lb/>
二十五頃其有子孫多者通不得過二十五頃之數其<lb/>
法非不善也殊不思一品官之後豈無蔭補三五人京<lb/>
官朝官仕宦者乎以七品官一員計之合破二十頃以<lb/>
五員計之則百頃矣又如三品官限田元格八十頃今<lb/>
减半為四十頃子孫又减半為二十頃其有子孫多者<lb/>
<pb n="KR4d0262_WYG_001-6b"/>
通不過二十頃之數其法非不善也殊不思三品之後<lb/>
豈無蔭補三四選人京官仕宦者乎以八品一員計之<lb/>
合得十頃以五員計之則五十頃矣彼為子孫者義居<lb/>
而通以父祖之官立戸則共占限田之數少析居而各<lb/>
以自已之官之立户則通占限田之數多占數少者不<lb/>
免差役占數多者皆得免差是使士大夫之後皆不得<lb/>
義居也此豈所以厚風俗乎盖嘗以此法考之史傳之<lb/>
間惟秦商鞅立法家有兩男而不分異者倍其賦儒者<lb/>
<pb n="KR4d0262_WYG_001-7a"/>
之所恥言也以堂堂之治世而使士大夫之後析居者<lb/>
免役義居者差役不幾於陰用鞅之法乎臣愚欲望聖<lb/>
慈時降睿㫖應自今官戸用父祖官品立户者其限田<lb/>
皆仍舊數至用曽高立戸者依减半法庶幾不至析居<lb/>
以窺避差役此亦朝廷厚風俗之本意也<lb/>
　　　免臨安丁役奏議<lb/>
臣竊見臨安府車駕駐蹕五十餘年列壁連營建宫賜<lb/>
第卜築之地本皆民産一從分占乆免推排其間物力<lb/>
<pb n="KR4d0262_WYG_001-7b"/>
合科色役與夫夏秋二税無可催理者有司失於申請<lb/>
未曽蠲免錢塘仁和兩縣嵗有定額無繇銷豁遂將和<lb/>
買役錢逐科増添抑配鄉村貧下人户謂如紹興二十<lb/>
一年已前物力及三十四貫四百文方敷和買絹一疋<lb/>
物力及三十貫已上毎一貫方敷役錢一十九文今來<lb/>
物力止及一十九貫五百文即敷和買絹一疋物力止<lb/>
十貫已上毎一貫即敷役錢二十五文其數相去不翅<lb/>
倍蓰夏税秋苗名數雖存人戸無有鄉司保長逐嵗陪<lb/>
<pb n="KR4d0262_WYG_001-8a"/>
償若不巧取於民何所從出况臨安之民親依日月之<lb/>
光近濡雨露之澤其被恩優渥宜若非他郡比也而産<lb/>
去税存科配不均之患豈應有之臣愚欲望聖慈特降<lb/>
睿㫖行下臨安府將見今應有營寨官府宫寺所占地<lb/>
段并撥賜田産合納夏秋二税并和買物錢覈實保明<lb/>
委無溢數欲斷自宸𠂻盡行除豁所有兩縣後來増添<lb/>
抑配鄉村之數並合蠲减庶使畿甸千里咸戴上恩各<lb/>
安其業不勝幸甚<lb/>
<pb n="KR4d0262_WYG_001-8b"/>
　　　乞免臨安府丁錢<lb/>
兩淛税丁之重至有生子不舉長不褁頭者丁謂為相<lb/>
蘇秀獲免胡則在朝衢婺遂蠲天子駐蹕臨安五方之<lb/>
人萃聚繁衍法當嘉恵而優恤之已降聖㫖自淳熙四<lb/>
年為始權免三年去冬限滿聖意勤隠不忍舉催再下<lb/>
展年之令徳至渥也而九縣之民猶若閔閔然有望於<lb/>
上者懼日後再有起催之患爾六年蠲免一旦復行誠<lb/>
亦難矣聖恩寛大國用無闕何惜毫末以慰畿甸之心<lb/>
<pb n="KR4d0262_WYG_001-9a"/>
是宜斷自宸𠂻特下明詔將臨安管下諸縣丁錢自今<lb/>
後永與蠲免更不催理將來恢復中原鑾輿還京亦使<lb/>
此邦之民子子孫孫感戴上恩無有窮極不勝幸甚<lb/>
　　　公薦舉奏議<lb/>
臣竊謂時俗誕謾士心迎合其來久矣以漢宣帝責實<lb/>
之政冝其天下無復懐虚詐之心者而王成偽増戸口<lb/>
至八萬餘乃首䝉勞來之賞以唐太宗英武之資冝其<lb/>
天下無敢獻諛悦之言者而封倫乃謂聖武戡難太宗<lb/>
<pb n="KR4d0262_WYG_001-9b"/>
不怒不能正詭隨之罪由是觀之人君端居九重坐制<lb/>
萬方真偽膠擾賢否混淆將使革誕謾為實效變迎合<lb/>
為忠言盖亦難矣陛下勵精圗治宵旰㤀勞寤寐賢才<lb/>
勤恤民隠真堯舜之用心漢唐之君盖不足道邇者申<lb/>
明嚴令濬發徳音俾薦舉人材必先實跡陳獻利害務<lb/>
在可行誠當今之急務也愚臣不佞竊謂陛下責實以<lb/>
求士而薦舉者未必皆實效虚己以兼聼而奏對者未<lb/>
必皆嘉言辜負陛下求治之意臣不勝憤懣今夫州縣<lb/>
<pb n="KR4d0262_WYG_001-10a"/>
之官抗塵走俗服役下僚不求聞逹而當路大臣其有<lb/>
特逹見知奏名於上者幾何人哉莫不引吭聲哀摇尾<lb/>
乞憐短軸長牋恃親挾貴鋪張其履歴夸大其藝能撰<lb/>
造事端妄陳政績亷恥已䘮薦舉方行所謂實跡果安<lb/>
在哉獻言之臣憂國愛君不顧得失力辨是非酌古治<lb/>
之本原拂人主之勝心其有一言悟合事功立成者幾<lb/>
何人哉莫不觀時之為窺上所好視其文如布錦摛繡<lb/>
責其效如捕風繫影以至毛舉細故道聼陳言所覬投<lb/>
<pb n="KR4d0262_WYG_001-10b"/>
契上心僥倖身計人材碌碌議論平平冝乎陛下當饋<lb/>
而興歎也臣愚欲望聖慈特降睿㫖應今後薦舉之士<lb/>
必先博詢素行精察治功委有材力方合薦揚不得私<lb/>
受啟書自陳實跡稍有虚妄併坐謬舉之罪委獲實材<lb/>
乞加舉賢之賞奏對之臣必先分别是非指摘可否民<lb/>
間之疾苦朝政之闕遺咸得盡言有犯無隠不得窺徇<lb/>
時俗迎合上心其文切中時病乞旌褒嘉之賞如此則<lb/>
責實之令行求言之路廣詐偽少息忠讜備聞共濟事<lb/>
<pb n="KR4d0262_WYG_001-11a"/>
功以圖恢復臣不勝至願<lb/>
　　　時務奏議<lb/>
臣聞立天下之事有大體成天下之功有定謀堂堂聖<lb/>
朝其體甚大小節不足較也明明廟謨其議一定雜說<lb/>
不足進也方今南北之勢士大夫講究都盡不過強弱<lb/>
勇怯之不同爾人皆懐此則心讋氣沮何以成功知有<lb/>
曲直之說以立其大體知有逆順之理以為之定謀則<lb/>
徒强不足勇雖弱不足怯也况今日未知孰弱直常在<lb/>
<pb n="KR4d0262_WYG_001-11b"/>
我故我得其體之大曲常在彼故所争不過小節而止<lb/>
爾我得其順故其謀未嘗不定彼用其逆故其説不過<lb/>
多詐而止耳靖康之禍外示和柔内懐機變因割地以<lb/>
求釁繼遣使而請和逼侵畿城使猶踵至朝廷上下篤<lb/>
信無疑因循敗隳終不省悟是皆溺於和議初無定謀<lb/>
而然爾仰惟陛下即位以來儲精垂思宵衣旰食圖回<lb/>
恢復十有六年練軍於外而兵將無不精矣理財於下<lb/>
而倉庫無不實矣臣愚無所知識區區之忠猶願陛下<lb/>
<pb n="KR4d0262_WYG_001-12a"/>
守其大體無較小節以為之釁端執其定謀無用和議<lb/>
而怠其戰備以養士氣以待天時一旦天意悔禍士心<lb/>
賈勇電掃朔庭風清舊壌可日月冀狂僣之言惟陛下<lb/>
恕其萬死<lb/>
　　劄子<lb/>
　　　鄂州三劄子<lb/>
臣聞兵民之政不能無異守將之心要在必同何則兵<lb/>
在軍而將主之所貴乎肅而不擾民居郡而守治之所<lb/>
<pb n="KR4d0262_WYG_001-12b"/>
貴乎寛而有制二者之政盖難必其同也若夫兵民錯<lb/>
居而鬬訟或起守將交際而利害相闗儻存好勝之心<lb/>
將有必争之患如此則軍旅欲肅而不擾郡政欲寛而<lb/>
有制不亦難哉臣愚欲望聖慈特降睿㫖凡有戍軍馬<lb/>
州郡下臣此章明使聞知庶幾守將無偏黨之私兵民<lb/>
絶乖争之患同心合志趍事赴功或有背公狥私惠奸<lb/>
姑息有聞于上必罰無疑將見守將合而無間兵民混<lb/>
為一體何事不立何功不成天下幸甚<lb/>
<pb n="KR4d0262_WYG_001-13a"/>
臣聞天下之事未嘗無弊救弊之術必存乎人今夫鄂<lb/>
之為郡財賦之源塞而未通兵民之居雜而或擾有勢<lb/>
力者侵漁酒税之利無忌憚者囊橐盗賊之徒弊至於<lb/>
此可謂甚矣臣自惟人望素輕材力凡下敢不竭盡疲<lb/>
駑少圖微効然非得州縣官僚同心恊志安能一力興<lb/>
滯而補弊耶本州現任官屬不少固未能遥度其賢否<lb/>
欲望聖慈特降睿㫖許臣到官之後分委辦集其間有<lb/>
忘私狥公興利除害職事修舉亷隅自持之人具名聞<lb/>
<pb n="KR4d0262_WYG_001-13b"/>
奏欲乞特賜旌賞或有避事委靡□貨貪婪奉法不䖍<lb/>
廢職不舉者亦具名聞奏欲乞重加責罰庶幾刑賞兼<lb/>
明人材知勸非獨一郡之幸實國家勸沮之道法當如<lb/>
此干犯天威臣無任<hi>云云</hi>
臣竊見鄂州一年之間三易守臣前任莫濛曽具奏劄<lb/>
備言財用窘匱拖欠官錢及官吏請給至多䝉陛下矜<lb/>
察於總領所窠名錢内借錢五萬貫應副急闕到任未<lb/>
幾忽又致仕繼聞漕臣張拭兼權未曽到任復已改除<lb/>
<pb n="KR4d0262_WYG_001-14a"/>
見今止係本州官暫時權攝則其窘匱又可知矣臣雖<lb/>
至愚不才當空虚繁難之地安敢避事亦不敢冒昩再<lb/>
干聖聴假借官錢惟慮臣到任之初首䝉諸司催督舊<lb/>
欠非特未有填償而本界按月官錢愈冗不能辦集虛<lb/>
負罪責欲望聖慈特降睿㫖許臣自到任日為始逐月<lb/>
先次趂辦見界合發諸色官錢有前政權官拖欠未發<lb/>
及借過錢數容臣半年之後綱紀粗立財賦有餘逐一<lb/>
分數補還不敢違欠庶可少逃瘝曠之咎干犯天威臣<lb/>
<pb n="KR4d0262_WYG_001-14b"/>
無任隕越屛營之至<lb/>
　　　上尚書省劄子<lb/>
照㑹本州江夏等七縣方承平日二税苗米共管六萬<lb/>
六千六百餘石苗折絹三萬三千一百餘疋紬絹布并<lb/>
和買紬絹共九萬四千四百餘疋綿四萬五千八百餘<lb/>
兩大小麥三千六百餘石今來諸縣田土開耕九畆以<lb/>
上其未耕者止是些小高仰瘠薄之地目今毎嵗秋苗<lb/>
上管七千七百餘石夏税二麥二千一百餘石除外並<lb/>
<pb n="KR4d0262_WYG_001-15a"/>
無分文尺寸合納入官之物比之昔日税賦十分未及<lb/>
一分本州毎年認發上供米九千二百一十六石除管<lb/>
催秋苗米七千七百餘石外自餘米一千五百餘石並<lb/>
係收糴揍數起發詢其所以盖縁紹興之初土著之民<lb/>
流離它所五方雜居竝縁為姦包占逃絶田産官司既<lb/>
無籍記人戸又無契帖是致無以稽考逐年唯欲措置<lb/>
招集給佃墾闢荒田不暇計其多寡往往大指四至小<lb/>
立畆步一時據憑所陳之數細納税賦而又前後官司<lb/>
<pb n="KR4d0262_WYG_001-15b"/>
申明指揮不一務在姑息是致豪强狡猾之人冒占田<lb/>
産以為得計不肯起稅近有通城縣人戸陳祈告獲宋<lb/>
崇一項占田一千四百三十九坵止納一畆五分之稅<lb/>
如此之類不一而足今來若不措置立限人戸自陳則<lb/>
非特失陷稅賦而惠姦之弊何時可革欲望朝廷詳酌<lb/>
特賜指揮行下本州立限半年分明出榜曉諭令人戸<lb/>
將應管田土從實開具的確已耕頃畆土名四至經官<lb/>
自陳所有未曽送納稅賦已前年分一切除放自截日<lb/>
<pb n="KR4d0262_WYG_001-16a"/>
為始分作十年毎年起理一分送納施行更合取自朝<lb/>
廷指揮<lb/>
　　　足兵食劄子<lb/>
嘗聞之能足食者不斂民善養兵者不蠧國將期藩籬<lb/>
鞏固江淮肅清則兵不可不増萬竈貔貅千里樵㸑則<lb/>
食不可不足欲籍游手則無以贍置鄉兵則慮其擾奪<lb/>
俸助軍則無以養亷入粟除罪則何以懲惡然則足食<lb/>
足兵之計將如何而可哉國家調斂於民非不足而實<lb/>
<pb n="KR4d0262_WYG_001-16b"/>
濟于用為甚鮮蓄養之費非不多而服役之人為甚寡<lb/>
東南漕運三百萬則米固多矣而飛輓之人亦云衆矣<lb/>
既以逺近之路而給其費必以上下之流而計其便都<lb/>
下之需莫便於兩淛淮上之戍莫近於江東金陵一帶<lb/>
則江西為上游荆襄兩路則湖外為近壌自上流而下<lb/>
則其至必速由近路而來則其費不多今則不然有自<lb/>
江西而至郢者有自湖南而至淮者或泝流而留滯或<lb/>
逺路而倍費人逃舟棄官費米虧故曰調斂於民非不<lb/>
<pb n="KR4d0262_WYG_001-17a"/>
足而實濟於用為甚鮮者此也若夫押綱者在部無籍<lb/>
操舟者在法無禁官以五百料為舟米二萬石為綱舟用<lb/>
五十艘夫募三百人米或加多錢亦准此交卸之地得<lb/>
及八分者為全綱徃返之舟顧及三人者為足數盗米<lb/>
以為耗賴有折㑹之法破人以支錢虚存顧募之名一<lb/>
舟用金二十萬一去而不返者有之一夫支直數十千<lb/>
未行而先遁者有之故曰蓄養之費非不足而服役之<lb/>
人為甚寡者此也善為計者因運糧以養兵而無蠧國<lb/>
<pb n="KR4d0262_WYG_001-17b"/>
之患因飬兵以足食且無斂民之憂必也主變通之制<lb/>
擇練逹之官路有逺近俾度支擇近以相濟有餘則儲<lb/>
積不足則坐糴如是則無倍費之患矣行有遲速俾轉<lb/>
運計程以相稽運行則無弊滯留則必欠如是則無虧<lb/>
折之患矣使諸郡各以糧米之數水脚之直召募水軍<lb/>
五人為保五保為隊四隊為將保管一舟舟載米五百<lb/>
石將主一綱綱掌兵一百人將為押綱之官兵乃操舟<lb/>
之卒較其靡費則已减顧募之米責其階級不敢萌侵<lb/>
<pb n="KR4d0262_WYG_001-18a"/>
盗之心閒則教水戰用則運軍食春夏駕已空之舟則<lb/>
裝發於郡秋冬至所卸之地則防虞於邊如將拓疆塲<lb/>
空朔庭度江涉淮長驅深入是卒也豈不能保固吾圉<lb/>
壯觀江面若夫舍舟即陸亦豈不能負糧荷戈從諸軍<lb/>
之後耶非特押綱無詐冒之官綱船無棄捐之失而民<lb/>
之輸粟盡登于太倉官所養兵皆供乎軍用信能行此<lb/>
則積弊俱銷兵食兼足當自今日始矣<lb/>
　　　茶寇利害劄子<lb/>
<pb n="KR4d0262_WYG_001-18b"/>
湖之南江之西饑羸之民數十軰盗挾弓刀搔擾州縣<lb/>
貽朝廷憂罷帥黜將曠日持乆臨以數千之兵尚延旦<lb/>
夕之命其故何哉豈非摶牛之蝱不能以破蝨洞犀之<lb/>
弩不可以得鼠耶官軍食宿有次舍進止有行陣戈矛<lb/>
為之器甲胄為之衣不令不敢進不鼓不成列乃欲使<lb/>
之馳逐於巖壑險絶之間彼方超陵山谿踐履荆棘身<lb/>
纒軟帛手執短兵巢宂之難窮斥候之莫測倐爾雲合<lb/>
忽焉鳥散詎可以常法應之哉山高林深上蔽天日氣<lb/>
<pb n="KR4d0262_WYG_001-19a"/>
候蒸鬱易生瘴癘禁旅往來將兵雜至不服水土䘮亡<lb/>
必多彼方依附草木䝉犯霜露素所習服益見精明夫<lb/>
復何畏禾山之原東至永新西至茶陵北抵安福萍鄉<lb/>
之間南直興國上猶之界亘數百里豪民壯戸實繁有<lb/>
徒爰因盗賊之區皆為囊橐之所庶免戕其骨肉又獲<lb/>
保其屋廬民賊通情互相交結而官軍之至誅求芻粟<lb/>
驅役負戴家至戸到屠犬割雞或因疑似之間以逞殺<lb/>
僇之勢驚惶相矚怨嗟愈多由是盗賊蹤由詭秘莫測<lb/>
<pb n="KR4d0262_WYG_001-19b"/>
官軍動息毫髪必知蚤虱之徒自知干犯典憲雖束手<lb/>
投戈决無原赦之理苟捐軀畢力可圗頃刻之生况兹<lb/>
官軍數相倍蓰號令不一險易不同懐顧戀妻子之心<lb/>
有觖望犒索之意且謂戰勝不足以為武則賞未必厚<lb/>
戰敗乃所以為辱則罪必不輕狐疑其心猶豫其計將<lb/>
求逺勝不亦難乎今日之計贑吉袁撫四州之地正當<lb/>
擇守臣付以兵柄優設賞格召募土豪團結鎗手置立<lb/>
山寨毎及百人則以副尉捕之及五百人則以承信郎<lb/>
<pb n="KR4d0262_WYG_001-20a"/>
寵之又能殺賊立功則遞増賞級許以他日依軍功材<lb/>
武注授差遣不過置四寨於四隅以塞其咽喉設二寨<lb/>
為游兵以殱其耳目伺其動静以撓之乗其出入以邀<lb/>
之使之食不得飽亦無食之可飽寢不得安亦何寢之<lb/>
能安又當多出金帛反間其徒黨明示要束許其自新<lb/>
其脅從為如此顧何樂哉不旬月間可無噍類矣此萬<lb/>
全之道也若夫命將出師蹂踐鄉井飛芻輓粟勞苦人<lb/>
丁翦其薈蘙平其險阻擣其巢宂夷其族類固足以快<lb/>
<pb n="KR4d0262_WYG_001-20b"/>
一時之意萬一少稽奏捷之期又將何以圖之淮南王<lb/>
安曰厮輿之卒一不備而歸雖得越王之首臣竊為大<lb/>
漢羞之此言政恐為今日設也區區之愚千慮一得無<lb/>
階以逹于上願執事留意焉<lb/>
　　　船塲綱運利害劄子<lb/>
竊謂營屯碁布支鼎俟炊方州不能飛輓芻粟則必賴<lb/>
舟楫以濟不通江西上游木工所萃置立船塲其來乆<lb/>
矣採松檜截杞梓釘多庾粟油溢漏泉冝其可以任重<lb/>
<pb n="KR4d0262_WYG_001-21a"/>
致逺悠乆無弊而乃半塗而廢一去不返損則沒於驚<lb/>
濤腐則棄於長堤非徒虚蠧國用至於失兵食誤軍期<lb/>
其患豈淺淺哉竊原其弊盖有説焉嵗額三百艘無慮<lb/>
費四千萬兵匠百人監臨四員十羊九牧無所聴從占<lb/>
破之餘所存無幾工程不登船額無限任其鹵莽唯務<lb/>
速成一株之木合鋸而三則斧而二之此費木以省工<lb/>
其弊一也兵匠既衆樵㸑必多各務愛家既不敢顯然<lb/>
竊成全之材以柴之唯求其大木斷而小之以供柴薪<lb/>
<pb n="KR4d0262_WYG_001-21b"/>
之用長者短而厚者薄使以乗載盖有不勝其任者矣<lb/>
圖小利而貽大患其弊二也刳木為舟能浮於江者貴<lb/>
其縝密無漏今合衆木而為之必有罅隙焉固冝裁其<lb/>
邊幅密其機緘使之合而無間則釘雖少而益固灰雖<lb/>
多而無用今乃並沓雙木貫以釘□恐其踈折實以油<lb/>
灰用材愈多而船愈不固其弊三也釘用於舟有以多<lb/>
爲貴者小人私銕灰之利而欺盗無已又懼其數見於<lb/>
外者可考而知則穴竅納釘止實其半絶其半而再用<lb/>
<pb n="KR4d0262_WYG_001-22a"/>
之殊不知木深釘斷兩不相及擊觸解散可立而待其<lb/>
弊四也今能省官増匠解鋸不乏則木常有餘斷削之<lb/>
餘可為樵蘇者官為之禁以示於民則匠失其利深密<lb/>
其縫窮盡其釘則何憂乎妄費何畏乎渉川顧是四者<lb/>
特船場之弊爾船既成綱尤有甚於此者造舟以來不<lb/>
知其幾千百艘也科折於民不知其幾百萬餘也兵匠<lb/>
之請受與監官之廪禄又不知其幾何而今日官船之<lb/>
在籍者固無幾矣盖嘗考其數乎此無他盖回運之錢<lb/>
<pb n="KR4d0262_WYG_001-22b"/>
已盡則水夫無以為庸直米糧之數不足則押綱無計<lb/>
而得還水夫逃散官舟棄捐甚可惜也今能逐綱差使<lb/>
臣一員以押船名之起綱大帳兵梢請受則付之部米<lb/>
者以回運錢物付之掌船者至下卸之所米有虧折俾<lb/>
部米者留之而自圖船之既空俾主船者押之而徑返<lb/>
如此則綱船之弊去矣愚者千慮或有一得敢覬聴覧<lb/>
之餘詳其可否而力行之豈勝幸甚<lb/>
　　　上提舉差役劄子<lb/>
<pb n="KR4d0262_WYG_001-23a"/>
竊謂法本無弊人實弊之人非弊乎法弊乎事也事至<lb/>
於弊則將遷就以近乎法故併與法而弊之矣方今法<lb/>
度備具民業安妥邇臣建議謂差役之法不便於民將<lb/>
欲洗其弊而新之立為一定之制甚大惠也今有䟽為<lb/>
九則十二戸之説請天下通行之郡上于朝朝下于部<lb/>
使者使者移督所屬之令咸俾效其所言列于圖冊又<lb/>
使得盡其愚以為獻此差役泰亨之秋也某恭讀祖宗<lb/>
之法及紹興已未至于今日為役而建言因言以為令<lb/>
<pb n="KR4d0262_WYG_001-23b"/>
者深切著明莫不詳盡第原稱差役之法俾有物力者<lb/>
輸免役之金量其繁簡難易以給其顧直之多寡則人<lb/>
樂于任事而不辭矣今則取其直而歸於有司從而役<lb/>
之又從而責其輸免役之金富者受産匿税有豪右以<lb/>
為之芘貧者産去税存無物力以任其事此所以甘破<lb/>
家析産而必為避之計者良有以也然則有二税焉欲<lb/>
革而新之則仍募役之名無間官民貴賤之異總其田<lb/>
而税之畆若干而止以一都之數予一都之豪者二人<lb/>
<pb n="KR4d0262_WYG_001-24a"/>
俾其乆任正副之事以一保之數予一保之壯者二人<lb/>
俾其分掌催科之事如此則雖有智巧分戸詭名亦不<lb/>
得為姦以避之矣此一説也或有憚於更張未易改作<lb/>
則申嚴法禁富民得産而不受税者與夫貧者産去而<lb/>
税尚存者士大夫庇有田之民而妄立名籍鄉書首撓<lb/>
無産之民而虚樁物力或一家而分父母妻子私房之田<lb/>
或一戸而假親戚故舊招認自已之産立以程限許以<lb/>
自新與免其辜盡併其業如踰首限則設賞以立告如<lb/>
<pb n="KR4d0262_WYG_001-24b"/>
得其實盡以所首之田給之犯者不悛論罪如律刋示<lb/>
都保使民明知如此則隠寄之弊革隠寄之弊革則差<lb/>
役可以指掌而定矣人知其當役不可免也莫不忻然<lb/>
以就募又在乎所涖之官優恤不失於寛任使不失於<lb/>
勞假之以力而責之以事尚何差役之足慮哉欲望台<lb/>
慈特賜詳酌而施行之豈特一路之幸實天下之幸至<lb/>
如行九則十二戸之制者此膠柱調瑟按圖索駿爾又<lb/>
安能乆而無弊哉某愚無知識上干崇嚴下情無任跼<lb/>
<pb n="KR4d0262_WYG_001-25a"/>
蹐戰慄之至<lb/>
　　　言災異劄子<lb/>
嘗聞善言天者必有以證於人人事盡於下則天時應<lb/>
於上祥瑞之至必協氣之所薫時令之乖豈休證之所<lb/>
致此古今之通誼也伏見今嵗以來春雨霖霪夏風飄<lb/>
急陰陽相薄氣候不齊或雲雷奔騰或風雨凄冽日出<lb/>
無光星文變見災異之臻顧豈無自而然哉良由廟堂<lb/>
之上出令如反汗用人如轉石小大之謀甲可乙否口<lb/>
<pb n="KR4d0262_WYG_001-25b"/>
是心非邊鄙之臣挾隙怙威貪利敗類之所致也某誠<lb/>
愚不當妄議國家事然抱寸忠豈能自已竊有憂焉古<lb/>
人有言曰衆賢和於朝萬物和於野今兹稍愆泰和致<lb/>
此乖戾竊恐禾稼未登凶荒忽至兵革未寧盗賊竊發<lb/>
不可不預為之備也仰惟均調元氣儀刑百辟自有臧<lb/>
用之妙固非天下之所可規測然區區之心猶願朝廷<lb/>
重號令而出貴於必行舉賢材而用先於責實俾内外<lb/>
之臣合謀共議惟公道是圗同心戮力惟大功是立毋<lb/>
<pb n="KR4d0262_WYG_001-26a"/>
好異以植黨母懐忿以嫉功庶幾可以上豫天時下安<lb/>
國步然後命方州當米賤之時廣儲蓄以備凶荒當無<lb/>
事之日嚴保伍以防姦宄斯所謂應以實而不以文者<lb/>
也將見三光全寒暑平五穀熟羣盗息矣何天變之足<lb/>
懼哉伏惟聼納而亟圖之母使患至而後慮恐趣具之<lb/>
為難也位卑言高莫逃刑憲某不勝戰慄俯伏待罪之<lb/>
至<lb/>
　　　上監司劄子<lb/>
<pb n="KR4d0262_WYG_001-26b"/>
某輙有已見上凟台嚴某嘗聞親民之官莫如縣令而縣<lb/>
令於民尤為最親一縣之政如財賦則有才者可以斡<lb/>
旋如獄訟則仁而明者可以裁决以至馭吏催科則自<lb/>
有條理戢安禁暴則自有刑法皆可以用力於其間惟<lb/>
是厚風俗一事則難其術某叨令常熟殆及一考到官<lb/>
以來勤勞自効惟是前數者盡心而已止以風俗澆漓<lb/>
未能頓革日思所以變其故習使之歸厚則未有以處<lb/>
之故嘗博訪邑境求一為善者特為之旌賞以激勵風<lb/>
<pb n="KR4d0262_WYG_001-27a"/>
俗恨未之有比者境内有李十二者因父病膈氣瀕死<lb/>
李十二遂刲腹取肝和藥餌以進之其病即愈又有朱<lb/>
九七朱四三皆以母病革刲股取肉與之服食而皆獲<lb/>
痊安此三人者其在是邑前此未聞某得是事私自慰<lb/>
喜以風俗之厚當自此始於是即牒縣尉親往問勞審<lb/>
驗之且得其實遂照應條格給付錢帛以賞之闔邑之<lb/>
民耳聞目見者莫不為感激然某私意則謂錢帛小惠<lb/>
也非述其事以聞之于上則未足以盡激勸之道輙敢<lb/>
<pb n="KR4d0262_WYG_001-27b"/>
具情節以聞伏乞台慈特賜詳酌敷奏朝廷略加旌表<lb/>
以彰其善上足以副聖天子孝治之効下足以革四方<lb/>
澆浮之弊教化行習俗美使今日之治駸駸乎唐虞之<lb/>
治抑何幸耶干冒威徳不勝戰栗之至<lb/>
</p>
<p>
</p>
  </div>
</body>
</text>
</TEI>
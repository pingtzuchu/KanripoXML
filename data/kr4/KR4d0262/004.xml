<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>應齋雜著巻四</head>
    <p>
<pb n="KR4d0262_WYG_004-1a"/>
欽定四庫全書<lb/>
　應齋雜著巻四　　　　宋　趙善括　撰<lb/>
　　疏<lb/>
　　　天申節功徳疏二首<lb/>
千齡啟運式符真主之興萬國同心共効封人之祝爰<lb/>
臨令節祗欵真祠載揚玉笈之文仰企璇霄之鑒恭惟<lb/>
光堯壽聖太上皇帝陛下功成不宰道妙難名垂精三<lb/>
紀之間冠德百王之上宜形善頌茂對宏休伏願壽考<lb/>
<pb n="KR4d0262_WYG_004-1b"/>
萬年本支百世貽孫謀於有永固皇祚於無窮與天為<lb/>
徒超物之表巍巍蕩蕩邁堯帝之難名繼繼承承享周<lb/>
家之過歴<lb/>
冬迎於郊式届就盈之月帝出乎震甫臨載夙之辰凡<lb/>
曰戴天敢忘祝聖爰敞清真之館敬披琳蘂之文禱祈<lb/>
既浹於三旬滿散欣逢於令節再伸丹悃冀集鴻休恭<lb/>
惟今上皇帝陛下上纂堯仁躬行舜孝無一物不得其<lb/>
所致萬邦惟正之供伏願業並山河壽同箕翼周家千<lb/>
<pb n="KR4d0262_WYG_004-2a"/>
七百國行歸輿地之圗天皇萬八千年請效封人之祝<lb/>
　　　㑹慶節啟建䟽<lb/>
應名世之五百年果生睿主祝皇齡之千萬歲願效封<lb/>
人式紀宏休仰憑大覺恭惟今上皇帝陛下親承慈訓<lb/>
允繼重明本一道以相傳奄百王而獨冠将臨令節特<lb/>
啟真乗潔蒲塞之珎羞演金仙之秘㫖伏願壽如箕翼<lb/>
德合乾坤共歸有道之長永嗣無疆之厯華夏蠻貊皆<lb/>
率俾同一視於堯天山川神祇莫不寜聽三呼於漢嶽<lb/>
<pb n="KR4d0262_WYG_004-2b"/>
　　　祈雨雪疏<lb/>
愆陽既久訝逢雪之何遲有衆皆驚見同雲之誕布謹<lb/>
輸愚悃仰扣佛慈伏願洒一枝水而遍滿河沙剪六出<lb/>
花而開成瓊玖預卜豐穰之兆潛消疫癘之災急舞回<lb/>
風應一陽之順序尺堆平地首三白以呈祥<lb/>
　　　祈雨雪疏<lb/>
冬無愆陽偶罹亢旱佛有恵力普濟衆生比申悃愊之<lb/>
私嘗扣圎通之聽未蒙休應益究精誠輙修供於精藍<lb/>
<pb n="KR4d0262_WYG_004-3a"/>
謹祈哀於覺蔭伏望發常圎滿願興大慈悲心施法雨<lb/>
以潤澤焦枯散天花而莊嚴世界瑠璃瓶内㵼洶湧之<lb/>
春濤楊栁枝頭集紛紜之瑞霰一同蒙恵三白呈祥<lb/>
　　　禮彌陀疏<lb/>
恭惟净土逺在西方釋迦過去而彌勒未來觀音在左<lb/>
而勢至居右設九蓮之妙品以度衆生發十念之信心<lb/>
定登彼岸伏念某委形五濁結愛十纒身口意既集於<lb/>
罪因上中下難逃於業對知佛慈之可賴生誓於歸依<lb/>
<pb n="KR4d0262_WYG_004-3b"/>
惟慧力之無違死必䝉解脱夢幻泡影識火歸空圎覺<lb/>
聲聞念生即應令俯當二七皈禮一乗去十萬億之迷<lb/>
塗徑生樂國面三十二之好相速見導師<lb/>
　　　新建縣請光孝長老疏<lb/>
臨濟十方坐斷總是道塲徑山一句曽提都稱法嗣源<lb/>
流既别貞偽奚分要知本分家風自有天然我子詮公<lb/>
和尚密傳心印明續恵燈不惟有振地耳根最好在撩<lb/>
天鼻孔無弦琴彈到妙處沒縫塔直要立成既專呵佛<lb/>
<pb n="KR4d0262_WYG_004-4a"/>
罵祖之威宜有說法為人之意一轉語廓然微露二大<lb/>
臣翕爾相知執拂𥪡拳己見立僧手叚撞鐘擊鼓便呈<lb/>
出世風流政虗光孝叢林敬俟應縁缾錫一條挂杖挑<lb/>
取虎丘月來百尺竿頭吸盡西江水去<lb/>
　　　請慧日長老疏<lb/>
説法為人已㑹西來之意隨縁應物不妨東渡之游正<lb/>
禪席之久虚徯真風而再振真州報恩堂頭禪師道凝<lb/>
覺照性徹靈源踏禪闗即解安禪盡世法故能出世已<lb/>
<pb n="KR4d0262_WYG_004-4b"/>
見一拳發露豈惟百里聞風淮上五年化成佛國桑間<lb/>
三日恐堕疑城琴川雖號小邦慧日實為巨刹暫勞一<lb/>
葦來建叢林共忻飛錫之來端若慈航之濟下喬木入<lb/>
幽谷方是道塲架大屋養閑人佇觀法力<lb/>
　　　請西竺剖老疏<lb/>
寳月不能長圎有盈有缺慈雲所以徧覆非去非來世<lb/>
無丈夫天人師誰識如來法眼藏東吳勝地佛意何私<lb/>
西竺上方宗風偶息剖公長老臨平首席靈炤後身嗣<lb/>
<pb n="KR4d0262_WYG_004-5a"/>
妙喜拗折竹箆祖楊岐挼破栗棘便是天下竒男子更<lb/>
無人世老婆心只此當仁何勞選佛孰為檀越繄宗子<lb/>
之維城敬請焚修祝聖人之萬壽<lb/>
　　贊<lb/>
　　　喜神贊<lb/>
畫筆雖工人言未至妙物難模初非口體子思正心顔<lb/>
淵克己言且不傳况兹繪事<lb/>
　　　自題像贊<lb/>
<pb n="KR4d0262_WYG_004-5b"/>
是子趙子竦然其容非子趙子澹然其中俾之軒裳為<lb/>
卿為公放之漁樵為叟為童齊得失於險夷絶喜怒於<lb/>
窮通不能充陳仲子之操庶㡬聞柳下恵之風<lb/>
　　　戊戌十月初四夜夢作彌勒贊<lb/>
叵耐這箇彌勒要向此中作賊當初打草驚蛇而今縁<lb/>
墻穴壁手裏這條拄杖便與鞭臀打脊幸然遇我慈悲<lb/>
且與一時放釋<lb/>
　　䟦<lb/>
<pb n="KR4d0262_WYG_004-6a"/>
　　　御筆䟦<lb/>
某年月日皇帝御筆賜臣某臣某等竊謂堯浸稽天湯<lb/>
焦烈石當是之時人無饑色下無怨咨者無他術焉考<lb/>
之典謨不過乎憂民深慮患逺備先具而已恭惟陛下<lb/>
堯道日行湯聖日躋御天繼統垂二十年三光全而寒<lb/>
暑平五穀熟草木茂駸駸然入於泰和之世矣邇者諸<lb/>
郡雨暘或不時上貽聖慮宵旰焦勞發倉廩蠲租税惟<lb/>
日不足又乃親灑宸翰俾臣等戒諭民間廣布二麥可<lb/>
<pb n="KR4d0262_WYG_004-6b"/>
謂憂深慮逺備先事以為具雖堯湯之心殆不過此顧<lb/>
臣等庸頓何足以蒙之然職在撫摩敢不仰體徳意遍<lb/>
曉民編有地必耕無田不治庶㡬有以稱陛下恵愛元<lb/>
元之意王言大哉上當天心一臘三白已協嘉應兩岐<lb/>
之詠同穎之篇願繼此以為獻謹拜手稽首刻於金石<lb/>
将使寰海之民知聖帝明王之用心如此<lb/>
　　　䟦昭陵諸朝相與袁中丞帖<lb/>
汗青所載建儲之議始於先正司馬公倅青州之日今<lb/>
<pb n="KR4d0262_WYG_004-7a"/>
觀魏公帖乃知盡出於袁公父子烱烱勲績垂亘千古<lb/>
宜與我宋共享無疆之休十利三害惜乎未之見也<lb/>
　　　䟦袁中丞與韓魏公唱酧芍藥詩<lb/>
生予之先窮逹相許以氣誼故無言不酧生予之時窮<lb/>
逹相視以勢利故惟炎是趨予不知生予之後者風俗<lb/>
又將何如也噫<lb/>
　　　趙清獻帖䟦<lb/>
居今之世慕古之人要當得其用心如何耳噫古人不<lb/>
<pb n="KR4d0262_WYG_004-7b"/>
得而見之得見其筆語斯可矣由其手澤想其用心是<lb/>
亦今之古人也陶彭澤之詩發言古澹誦其言則知其<lb/>
忘機械脱風塵邈乎其逺矣顔魯公之書立法端莊覩<lb/>
其字則知其抱忠赤秉節義確乎其敬矣清獻趙公林<lb/>
泉逺致鶴琴逸樂不知軒冕之足貴故詩有淵明古澹<lb/>
之風霆裂姦膽霜清物心不知儀表之自正故筆有真<lb/>
卿端莊之體合是二者萃於一帖正襟危坐伏而讀之<lb/>
肅如也超思逺想緬而慕之澹如也况夫一時從逰之<lb/>
<pb n="KR4d0262_WYG_004-8a"/>
士更唱迭和目受心傳固可以類推焉都官張公其人<lb/>
也今耳孫家傳此帖三世不失觀其安時處順不以利<lb/>
勢汨其心見義思勇不以貴賤易其操豈非探此帖以<lb/>
得清獻與其祖考之用心耶敢憑巻末告於其後之<lb/>
人<lb/>
　　　陰徳記䟦<lb/>
竊觀范文正公作燕山竇十郎陰徳記首舉其遺金還<lb/>
主而已後乃有一椿五丹桂之詩今敷文陳公作乃祖<lb/>
<pb n="KR4d0262_WYG_004-8b"/>
户曹陰德記獨稱其忘憾掩過而己後亦有子孫二十<lb/>
大夫之夢得金還主忘憾掩過皆細事也君子長者於<lb/>
其細事不敢忽况其大者乎由是推之一動一言始終<lb/>
其身無非盛德事矣天之報應豈苟然哉<lb/>
　　　題辛參政手澤<lb/>
蘭穆舅父壯年抱恢復中原之志未見於用得孫賦詩<lb/>
人徒知其喜而不知其感也懼其老將至而功未成爾<lb/>
故曰子舎有孫添老大鄉闗無路任漂浮觀者試味其<lb/>
<pb n="KR4d0262_WYG_004-9a"/>
句<lb/>
　　　翟侯行狀䟦<lb/>
伏讀少傅翟公行實觀其揮弓厲聲合氷頓解以陷渡<lb/>
河之敵朝謁陵寢枯河忽湧以止軍士之渴視王覇之<lb/>
於滹沱廣利之於大宛過之逺矣嗟乎忠孝之名立豈<lb/>
臣子之幸哉公之大節為臣死忠為子死孝載之汗青<lb/>
與古匹休至於誠心格物天地為之變動則繇古迄今<lb/>
未之聞焉予故表而出之<lb/>
<pb n="KR4d0262_WYG_004-9b"/>
　　墓誌<lb/>
　　　趙運幹墓誌銘<lb/>
同姓兄可大以字行諱伯術藝祖皇帝七世孫也曽太<lb/>
父世顒封康國公諡安恵夫人康氏大父令實贈少師<lb/>
夫人張氏父子照故從義郎夫人武氏兄人物秀偉資<lb/>
性明敏刻意問學淹貫羣書紹興初戎馬甫定入豫章<lb/>
郡庠韲鹽勤苦以夜繼日文業大成屢冠多士繼中取<lb/>
應科調監婺州蘭溪稅退食之餘手不釋巻再中戊辰<lb/>
<pb n="KR4d0262_WYG_004-10a"/>
進士第易左從事郎為紹興府察推禆贊郡政有疑必<lb/>
决領顯仁皇后攢事務百物整辦民不知擾賞循文林<lb/>
郎再入金陵幕值敵騎侵軼淮甸留臺應辦錢糧四十<lb/>
餘萬無闕督府招致預議軍事敵師潛遁法當醻庸㑹<lb/>
罷府而止又為婺州推官自負知兵度敵有可乗之機<lb/>
上書獻恢復計指柄用者不急事功鯁訐無顧忌謫宜<lb/>
春淳化改元恩聽自便浮家泛宅遇山水佳處登臨竟<lb/>
日有客必飲每飲必醉醉後纚纚譚世務掀髯擊節忼<lb/>
<pb n="KR4d0262_WYG_004-10b"/>
慨自嘆惋閒則賦詩以自適未㡬起為平江軍節推秩<lb/>
滿奉祠復為豫章幕官同正員刑清訟簡一郡攸賴慶<lb/>
典循儒林郎甫及𤓰就除湖南計屬淳熈十五年春正<lb/>
月到官三月忽感隱疾招某而告之曰伯術生平藴抱<lb/>
萬未一試有憂國愛君之心而不得見於用有裕民强<lb/>
兵之術而不能行其志履忠信而獲罪竭材智而招謗<lb/>
撮髪中二科兩試宏詞卒老選坑豈非命耶以故不復<lb/>
問家事先妻郭氏客死未塟今婦吳氏弱孤師崇且不<lb/>
<pb n="KR4d0262_WYG_004-11a"/>
恵師崧復多病師隆四歳耳奚能為長女適吳氏子逺<lb/>
不相及㓜未及笄未能嫁此疾如不起生有養死有塟<lb/>
奈何某曰兄神凝氣正必未爾設有不諱敢不盡力四<lb/>
月立夏值某以檄祀南岳十有一日始還長沙接踵以<lb/>
病亟告及閫見其舉首張頥似有所待僅發數語已而<lb/>
黙然是夕卒享年六十有八計臺師閫聞之悲悼兄髙<lb/>
風誼氣篤厚僚寀賙贐豐給充濟存殁適某當代因奉<lb/>
其柩以歸豫章告於連帥先售其僦居之舎繼給以孤<lb/>
<pb n="KR4d0262_WYG_004-11b"/>
遺之俸使存者安其生矣然後卜吉於灌城鄉東山之<lb/>
原將以是年十一月十五日畢襄奉事仍以前夫人郭<lb/>
氏祔焉須城馮有翼狀其行甚備某謹摭其歲世為銘<lb/>
以哀之曰軒軒野鶴欝欝澗松太剛則折多言數窮雖<lb/>
劉向之諒直何李廣之不封巳矣乎才命難逢古今所<lb/>
同秘藏於斗牛之墟庶㡬化延平之龍<lb/>
　　　黄公墓誌銘<lb/>
阮岡黄氏族望於豐城以才顯者魁天下以利逹者甲<lb/>
<pb n="KR4d0262_WYG_004-12a"/>
鄉里維贈通直郎諱檢者不繇科第不殖財貨名尊而<lb/>
家給子兟世令德孫肅守義種仁尤著譽鄉族曽孫公<lb/>
逺明仲少年讀書落筆角立諸先生上先君才之歸以<lb/>
女弟朝廷恩厚同姓授子壻官明仲不説曰我家業儒<lb/>
尚畏一第溷豈顧婦家名耶竟不就後兩失駿雛忽忽<lb/>
不樂寄詩酒為跡以篇詠佐壺觴門無蹄轍捉杯笑語<lb/>
畧多自醉相羊林麓間岸巾跕屣志操直欲凌雲御風<lb/>
視人世為勞也未㡬沾疾臨終付家事了了乾道丁亥<lb/>
<pb n="KR4d0262_WYG_004-12b"/>
仲冬己丑卒享年三十有六二穉子曰壽孫徳孫三女<lb/>
長未及嫁㓜始孩二十有七日塟於神塘之原乃銘之<lb/>
曰徳為祖仁為父實踵芳緒無生榮無死懼逺超世故<lb/>
招修谿踞崇阜於呼黄氏子之墓<lb/>
　　　吳隱君夫人萬氏墓誌銘<lb/>
夷考今昔為人婦者咸知愛已之親鮮有事人之親能<lb/>
極其愛情固然爾縱强能之率容敬心悖始確終替能<lb/>
孝者鮮矣求其自少艾訖老死未嘗不父母其舅姑者<lb/>
<pb n="KR4d0262_WYG_004-13a"/>
又鮮焉南昌吳隱君之才之夫人萬氏少而賢為婦有<lb/>
孝聲工於剪製結縷性勤儉溫懿事隱君父母惟謹油<lb/>
然恭順若生己者舅䘮哀甚篤侍太夫人行日益著久<lb/>
又失所天秉操愈戒雪霜在鬢雲采滿目曽無惰容雖<lb/>
耄病常若新婦時省飽定寐心惕惕然惟日不足乾道<lb/>
元年十一月二十一日太夫人盡壽㡬百思怛痛深食<lb/>
如待寢如失後八十日夫人亦終饗年七十有八噫六<lb/>
十年躬婦道為婦之令可謂尠矣子大任兩被辟攝不<lb/>
<pb n="KR4d0262_WYG_004-13b"/>
就孫琳珪璋璿琛璣岐嶷善讀書孫女長德歸宗室之<lb/>
英公鼎亞適羅炳一㓜未嫁曽孫四人将又六十日啟<lb/>
隱君之室合其窆孤哀雪泣來求銘余家與吳氏猶朱<lb/>
陳焉余宜為銘曰壽而考崈其孝儉而勤揚其芬猗嗟<lb/>
夫人匪躬匪親宜膺乎後人之身<lb/>
　　祭文<lb/>
　　　祭涪州王守文<lb/>
嗚呼天實難諶命固靡常天不必凶壽不必臧公之云<lb/>
<pb n="KR4d0262_WYG_004-14a"/>
亡六有可傷躬藴盛德夙著休光履仁蹈義胡不壽康<lb/>
游部郡符政譽昭彰憂國愛民胡不福祥于門方髙雁<lb/>
序成行陰功陽報胡不熾昌祖宇之傍始植華堂一日<lb/>
未居而寘公䘮委身異鄉萬里歸艎巫峽灧澦百態驚<lb/>
惶呱呱之㓜睘睘之孀傳業起家日引月長莫詳至理<lb/>
擬問彼蒼有一於此恨已難量况兹六者公乃備嘗嗚<lb/>
呼哀哉某等從㳺里閈出入門墻寂然聲容痛矣肝腸<lb/>
一觴叙哀有涙如滂<lb/>
<pb n="KR4d0262_WYG_004-14b"/>
　　　祭漢陽趙守文<lb/>
一江中分兩郡對峙民社則同大小或異公臨西州政<lb/>
由簡易士仰清髙民稱豈弟我來東壘適繼積敝百孔<lb/>
千瘡神疲力悴方資教言庶或有濟人傳公疾勿藥以<lb/>
冀言未迄辰遽以訃至嗚呼哀哉仙源同盟鴈塔俱第<lb/>
江湖一麾又如魯衞永惟明德深念情契西隣澘然痛<lb/>
不自制山雲凝愁江水流淚郡組有拘素幃莫詣遣奠<lb/>
一尊永决千世<lb/>
<pb n="KR4d0262_WYG_004-15a"/>
　　　祭趙運幹文<lb/>
嗚呼予兄宗室之英才髙氣鋭騰實蜚聲憂國如家愛<lb/>
君如親懷忠秉直上書漢廷厯詆宰相嘲哂公卿忼慨<lb/>
論事叱咤譚兵逺恐誤國近惡欺君言如蓍龜物無遁<lb/>
形竟謫宜春久屈莫伸在漢之時有若賈生慟哭之書<lb/>
一鳴驚人長沙見疎弔湘問程宣室召還亦略施行堂<lb/>
堂我朝胡公邦衡下斥權相上逆龍鱗放之海隅與死<lb/>
為隣一旦東歸亟登神明富貴壽考五福兼并哀哉我<lb/>
<pb n="KR4d0262_WYG_004-15b"/>
兄言有典刑事皆合符冝膺寵榮僅為計屬卒死選坑<lb/>
無命奈何難以力爭人患才少姓累宗盟胸中盤屈磊<lb/>
落不平酹此一觴安於佳城<lb/>
　　雜著<lb/>
　　　祈雨龍王文<lb/>
農之播種耘植非水則不能施其力神所知也今三時<lb/>
在候農事正亟而雨不降溝渠己涸浸灌已乏民告勤<lb/>
而無補吏欲救而無術不禱于神則吏亦何所施其力<lb/>
<pb n="KR4d0262_WYG_004-16a"/>
耶惟侯受君爵命饗兹廟食當鑒誠懇陰賜其恵悠然<lb/>
而雲沛然而澤以除民之病以紓吏之責此亦侯之職<lb/>
也俾歲有成則闔境之民感侯之恵永永無斁矣<lb/>
　　　謝龍王文<lb/>
民以病告吏以誠禱神以靈報此上下有相須之理幽<lb/>
顯有必通之道粤秋七月旱則苗槁民以病告於令令<lb/>
以誠禱於廟神意昭格響答殊效雖未有報神之功敢<lb/>
為歌詩侑其觴而為之導歌曰雷鼓兮轟轟舞雲纛兮<lb/>
<pb n="KR4d0262_WYG_004-16b"/>
掉霓旌電鏡兮曄曄耀珠宫兮翻貝闕翳日烏兮金紫<lb/>
銷落河魚兮銀海潮南畝盈兮龜兆潤大田秀兮蝟毛<lb/>
奮禾黍兮芃芃時和兮歲豐昔侯來兮萬民徯今侯歸<lb/>
兮千里喜秀麓兮蒼巒方池兮翠壇簫鼓聲兮奠芳酒<lb/>
香火縁兮期永久聽吾民兮奏侯功錫鎮玉兮䝉帝<lb/>
封<lb/>
　　　告諸廟文<lb/>
神受天之令吏受君之命神司萬姓之禍福吏主百<lb/>
<pb n="KR4d0262_WYG_004-17a"/>
里之利病既並行而不悖宜有求而皆應神之垂聽将<lb/>
以輔吏之政吏之始至敢不修神之敬<lb/>
</p>
<p>
</p>
  </div>
</body>
</text>
</TEI>
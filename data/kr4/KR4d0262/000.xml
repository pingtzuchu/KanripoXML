<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0262_WYG_000-1a"/>
欽定四庫全書　　　　　集部四<lb/>
　提要<lb/>
　　應齋襍著六巻　　　　别集類三<hi>宋</hi>
　　　　臣等謹案應齋襍著六巻宋趙善括撰善括<lb/>
　　　　宋史無傳惟宗室世系表載有此名為太宗<lb/>
　　　　第四子商王元份六代孫考集中有趙運幹<lb/>
　　　　墓誌銘稱同姓兄可大藝祖七世孫與宗室<lb/>
　　　　表世次相合盖即其人然表亦不詳其爵里<lb/>
<pb n="KR4d0262_WYG_000-1b"/>
　　　　今案集中迓黄樞宻知隆興府啟有一㕓為<lb/>
　　　　氓應脩桑梓之敬語則籍𨽻隆興祭漢陽趙<lb/>
　　　　守文有仙源同盟雁塔俱第語則嘗登進士<lb/>
　　　　得常熟宰謝政府啟有奮身科第千載之遇<lb/>
　　　　語則釋褐為常熟令賀趙樞宻啟有贅員别<lb/>
　　　　駕叨禄京畿語又有長沙倅署磬沼詩則由<lb/>
　　　　縣令倅郡與湖北張安撫啟有叨把一麾深<lb/>
　　　　慚共理語又有鄂州上殿三劄子則由郡倅<lb/>
<pb n="KR4d0262_WYG_000-2a"/>
　　　　知鄂州謝宰執啟有方懷溝壑之虞遽増幕<lb/>
　　　　府之數語謝湖南帥啟有四十年低徊州縣<lb/>
　　　　三萬里奔走塵埃語則任滿閒居復充幕職<lb/>
　　　　又有次計幕諸友韻詩謝岳漕啟則終于岳<lb/>
　　　　州漕佐也是集宋志不載其原本巻帙不可<lb/>
　　　　考今以永樂大典所載裒為六巻宋人奏議<lb/>
　　　　多浮文妨要動至萬言往往晦蝕其本意善<lb/>
　　　　括所上諸劄率簡潔切當得論事之要如陳<lb/>
<pb n="KR4d0262_WYG_000-2b"/>
　　　　紛更之弊糾賞罰之失皆深中時弊而永樂<lb/>
　　　　中修厯代名臣奏議乃不載其一字未明何<lb/>
　　　　故詩詞多與洪邁章甫唱和而與辛棄疾酬<lb/>
　　　　贈尤多其詞氣駿邁亦復相似觀其金陵有<lb/>
　　　　感詩有謝安王導亦可罪至今遂使南北分<lb/>
　　　　句其不滿於湖山歌舞文恬武嬉意趣盖與<lb/>
　　　　棄疾等固宜其相契也乾隆四十六年二月<lb/>
　　　　恭校上<lb/>
<pb n="KR4d0262_WYG_000-3a"/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官　<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0025_SBCK_078-1a"/>
唐詩紀事巻第七十八<lb/>
　開元宫人　楊氏女　薛彦輔母林氏<lb/>
　崔氏　劉氏　慎氏　薛媛<lb/>
　李季蘭　侯氏　如意中女子<lb/>
　魚玄機　僖宗宫人　張建封妓<lb/>
　女道士元淳　裴柔之　宫女<lb/>
　　開元宫人<lb/>
開元中賜邊軍纊衣製於軍中有兵士於短𫀆中得<lb/>
詩曰沙塲征戍客寒苦若為眠戰𫀆經手作知落阿<lb/>
誰邊蓄意多添線含情更着綿今生巳過也重結後<lb/>
<pb n="KR4i0025_SBCK_078-1b"/>
生縁兵士以詩白帥帥進呈玄宗以詩遍示宫中曰<lb/>
作者勿隱不汝罪也有一宫人自言萬死上深閔之<lb/>
遂以嫁得詩者謂曰吾與汝結今生縁邊人感泣<lb/>
　　楊氏女<lb/>
盈川姪女曰容華有新粧詩云宿鳥驚眠罷房櫳乗<lb/>
曉開鳯釵金作鏤鸞鏡玉為臺粧佀臨池出人疑月<lb/>
下來自憐終不見故厺復徘徊<lb/>
　　韓彦輔母林氏<lb/>
送男左貶詩云他日初投杼勤王在隱兵有辭期不<lb/>
罰積意許相仍謫䆠今何在御冤猶未勝天涯分越<lb/>
<pb n="KR4i0025_SBCK_078-2a"/>
徼驟騎速毗陵膓斷腹非苦書傳寫豈能泪添江水<lb/>
逺心劇海雲蒸明月珠難識甘泉賦可稱但將忠報<lb/>
主何懼㸃青蠅<lb/>
彦輔開元時豋進士第<lb/>
右按薛播伯父元瞹終於隰城丞其妻濟南林氏丹<lb/>
陽太守洋之妺善属文有子彦輔彦國彦偉彦雲及<lb/>
播兄據總並早孤悉爲林氏訓導立名開元天寳間<lb/>
彦輔劇等七人並舉進士連中科名衣冠榮之<lb/>
　　崔氏<lb/>
盧校書年暮取崔氏結䄜之後爲詩曰不怨盧郎年<lb/>
<pb n="KR4i0025_SBCK_078-2b"/>
紀大不怨盧郎官職卑自恨妾身生校晩不及盧郎<lb/>
年少時<lb/>
　　劉氏<hi>或云趙氏</hi>
杜羔不第將至家其妻劉氏先寄詩云良人的的有<lb/>
竒才何事年年𬒳放回如今妻靣羞君靣君到來時<lb/>
近夜來羔即廻尋登第又寄詩云長安此厺無多地<lb/>
鬱鬱葱葱佳氣浮良人得意正少年今夜醉眠何處樓<lb/>
雜言寄杜羔云君從淮海遊再過杜蘭秋歸來不湏<lb/>
臾又欲向梁州梁州秦嶺西棧道與雲齊羗虜萬餘<lb/>
落戟矛自髙低已念寡儔佀復慮勞攀躋丈夫重志<lb/>
<pb n="KR4i0025_SBCK_078-3a"/>
氣女兒空悲啼臨卭滯遊地肯顧濁水泥人生賦命<lb/>
有厚薄君自遨遊我寂寞羔登貞元年進士第終工<lb/>
部尚書贈右僕射制云生於士族藴為公噐敦厚孝<lb/>
友本乎天性文學政事出於餘力自立朝右藹然素<lb/>
風司諌平刑駮訤廉問凡所踐歴不懈于位以年致<lb/>
政以疾就弟出處進退皆叶時中<hi>有詩墮李益門白樂天之詞也羔</hi>
羔有至性父死河北母不知所之羔憂號終日後竟<lb/>
得其母又不知其父墓處復得其墓於佛相柱下後<lb/>
歴振武節度使<lb/>
　　愼氏<lb/>
<pb n="KR4i0025_SBCK_078-3b"/>
毗陵愼氏三史嚴灌夫之妻以無子𬒳出有詩曰當<lb/>
時心事已相關雨散雲收一餉間便是孤㠶從此去<lb/>
不堪重過望夫山遂如𥘉<hi>友議雲溪</hi>
　　薛媛<lb/>
濠梁南楚材旅遊陳頴受頴牧之眷無返舊意其妻<lb/>
薛媛冩真寄之曰欲下丹青筆先拈寳鏡端已驚顔<lb/>
索寞漸覺鬢凋殘泪眼描將易愁膓冩出難恐君渾<lb/>
忘却時展畫啚㸔夫婦遂偕老焉<hi>友議雲溪</hi>
時人嘲之曰當時婦弃天今日夫弃婦若不逞丹青<lb/>
空房應獨守<lb/>
<pb n="KR4i0025_SBCK_078-4a"/>
　　李季蘭<lb/>
三峽流泉歌云妻家本住巫山雲巫山流水常自聞<lb/>
玊琴奏出轉寥敻直佀當時夢中聽三峽迢迢幾千<lb/>
里一時流入幽闈裏巨石崩崕指下生飛浪逺波絃<lb/>
中起初疑噴怒含雷風復佀嗚咽流不通廻湍曲瀬<lb/>
意將盡時復滴瀝平沙中憶昔元公為此曲能使仲<lb/>
容聽不足一彈既畢還一彈願北流泉鎮相續<lb/>
寄韓校書云無事烏程縣蹉跎歳月餘不知蘭閤吏<lb/>
寂寞意何如逺水浮仙棹寒星伴使車因過大雷岸<lb/>
莫忘八行書<lb/>
<pb n="KR4i0025_SBCK_078-4b"/>
結素魚貽友人云尺素如殘雪結為䨇鯉魚欲知心<lb/>
裏事㸔取腹中書<lb/>
得閻伯鈞書云情來對鏡懶梳頭暮雨蕭蕭庭樹秋<lb/>
莫恠欄杆垂玉筯只縁惆悵對銀鈎<lb/>
送韓撥之江西云相㸔指楊柳别恨轉依依萬里江<lb/>
西水孤舟何處歸湓城潮不到夏口信應稀唯有衡<lb/>
陽鴈年年來厺飛<lb/>
季蘭五六歳其父抱於庭作詩詠薔薇云經時未架<lb/>
却心緒亂縱横父恚曰此必為失行婦也後竟如其<lb/>
言<lb/>
<pb n="KR4i0025_SBCK_078-5a"/>
高仲武云士有百年女有四徳季蘭則不然形噐既<lb/>
雄詩意亦蕩自鮑昭已下罕有其倫如逺水浮仙棹<lb/>
寒星伴使車此五言之嘉境也上方班媫妤則不足<lb/>
下北韓英則有餘不以遲暮亦一俊嫗<lb/>
劉長卿謂季蘭為女中詩豪<lb/>
　　侯氏<lb/>
㑹昌中邊將張暌防戎十年餘其妻侯氏綉廻文作<lb/>
龜形詩詣闕進之詩云暌離已是十秋强對鏡那堪<lb/>
重理粧聞鴈幾回修尺素見霜先為製衣裳開箱疊<lb/>
練先垂泪拂杵調砧更斷膓綉作龜形獻天子願教<lb/>
<pb n="KR4i0025_SBCK_078-5b"/>
征客早還鄉侯氏賜絹三百疋以彰才美出杼情詩<lb/>
　　如意中女子<lb/>
如意中女子年九歳能吟詩則天試之皆應聲而就<lb/>
其兄辭去則天令作詩送兄遂賦云别路雲愁起離<lb/>
亭葉正稀所嗟人異鴈不作一行飛出唐宋遺史<lb/>
　　裴柔之<lb/>
元微之自㑹稽拜尚書右丞到京未踰月出鎮武昌<lb/>
裴夫人柔之難之曰歳杪到家鄉先春又赴任鎮即<lb/>
贈詩曰窮冬到鄉國正歳别京華自恨風塵眼甞㸔<lb/>
逺地花碧憧還照曜紅粉莫咨嗟嫁得浮雲婿相隨<lb/>
<pb n="KR4i0025_SBCK_078-6a"/>
即是家<lb/>
柔之荅曰侯門𥘉擁節御苑柳絲新不是悲殊命唯<lb/>
愁别是親黄鶯遷古木珠履從清塵想到千山外滄<lb/>
江正暮春<lb/>
　　魚玄機<lb/>
臨江樹云草色連荒㟁烟姿入逺樓葉鋪秋水靣花<lb/>
落釣人頭根老蔵魚窟枝低拂客舟<hi>作傍拂一</hi>蕭蕭風雨<lb/>
夜驚夢復添愁<lb/>
玄機咸通中西京咸宜觀女道士也字㓜㣲善属文<lb/>
其詩有綺陌春望逺瑶徽春興多又殷勤不得語紅<lb/>
<pb n="KR4i0025_SBCK_078-6b"/>
泪一䨇流又焚香豋玉壇端簡禮金闕又雲情自鬱<lb/>
爭同夢仙貌長芳又勝花後以笞殺女童綠翹事下<lb/>
獄獄中有詩云易求無價寳難得有情夫又云明月<lb/>
照幽隙清風開短襟<lb/>
　　僖宗宫人<lb/>
唐僖宗自内出袍千領賜塞外吏士神䇿軍馬真於<lb/>
袍中得金鎻一枚詩二首云玉燭製袍夜金刀呵手<lb/>
裁鎻寄千里客鏁心終不開真就市貨鎻為人所告<lb/>
主將得其詩奏聞僖宗令赴闕以宫人妻真後僖宗<lb/>
幸蜀真晝夜不觧衣前後捍禦<lb/>
<pb n="KR4i0025_SBCK_078-7a"/>
　　張建封妓<lb/>
樂天有和燕子樓詩其序云徐州張尚書有愛妓眄<lb/>
眄善歌舞雅多風態爲校書郎時遊淮泗間張尚書<lb/>
宴予酒酣出眄眄佐歡予因贈詩落句云醉嬌聲不<lb/>
得風嫋牡丹花一歡而去爾後絶不復知兹一紀矣<lb/>
昨日司勲員外郎張仲素繪之訪余因吟詩新有燕<lb/>
子樓詩三首辭甚婉麗詰其由乃眄眄所作也繪之<lb/>
從事武寧累年頗知眄眄始末云張尚書既歿彭城<lb/>
有張氏舊第中有小樓名燕子眄眄念舊愛而不嫁<lb/>
居是樓十餘年于今尚在眄眄詩云樓上殘燈伴曉<lb/>
<pb n="KR4i0025_SBCK_078-7b"/>
霜獨眠人起合歡床相思一夜情多少地角天涯不<lb/>
是長又云北印松栢鎻愁烟燕子樓中思悄然自埋<lb/>
劍履歌塵散紅袖香銷一十年又云適㸔鴻鴈岳陽<lb/>
廻又覩玄禽逼社來瑶瑟玉簫無意緒任從蛛網任<lb/>
從灰<lb/>
余甞愛其新作乃和之云滿窻明月滿簾霜𬒳冷燈<lb/>
殘拂卧床燕子樓中寒月夜愁來祗為一人長<lb/>
鈿帶羅衫色佀烟幾回欲起即潜然自從不舞霓裳<lb/>
袖疊在空箱二十年<lb/>
今春有客洛陽回曽到尚書墓上來見説白楊堪<lb/>
<pb n="KR4i0025_SBCK_078-8a"/>
作柱忍教紅粉不成灰<lb/>
又贈之絶句黄金不惜賣娥眉揀得如花四五枝歌<lb/>
舞教成心力盡一朝身厺不相隨後仲袁以余詩示<lb/>
眄眄乃反覆讀之泣曰自公薨背妾非不能死恐百<lb/>
載之後人以我公重色有從死之妾是玷我公清範<lb/>
也所以偷生爾乃和白公詩云自守空樓歛恨眉形<lb/>
同春後牡丹枝舎人不㑹人深意訝道泉臺不厺隨<lb/>
眄眄得詩後徃徃旬日不食而卒但吟詩云兒童不<lb/>
識冲天物謾把青泥汚雪毫出長慶集<lb/>
　　宫女<lb/>
<pb n="KR4i0025_SBCK_078-8b"/>
天寳末宫娥衰悴不願俻宫掖有落葉題詩隨御水<lb/>
而流云舊寵悲秋扇新恩寄早春聊題一紅葉將寄<lb/>
接流人顧况聞而和之云愁見鶯啼柳絮飛上陽宫<lb/>
女斷膓時君恩不禁東流水葉上題詩寄與誰既逹<lb/>
宸聰由是遣出禁中者有五使之號焉宣宗朝又有<lb/>
題紅葉隨流者為盧渥得之詩曰水流何太急深宫<lb/>
盡日閑殷勤謝紅葉好厺到人間<lb/>
　　女道士元淳<lb/>
寄洛中諸姊云舊國經年别關河萬里思題詩憑鴈<lb/>
翼望月想蛾眉白髪愁偏覺歸心夢獨知誰憑離亂<lb/>
<pb n="KR4i0025_SBCK_078-9a"/>
處掩泣向南枝<lb/>
唐詩紀事巻第七十八<lb/>
<pb n="KR4i0025_SBCK_078-9b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0025_SBCK_065-1a"/>
唐詩紀事卷第六十五<lb/>
　　袁郊　盧延讓　裴說　張爲<lb/>
　　韓偓　曹松　杜荀鸖　孫棨<lb/>
　　王鐸　鄭綮　胡玢　楊淑<lb/>
　　平曽　繆島雲<lb/>
　　　袁郊<lb/>
月詩云常娥竊藥出人間藏在蟾宫不放還后羿遍<lb/>
尋無覔處誰知天上却容姦<lb/>
霜詩云古今何事不思量盡信鄒生感彼蒼但想燕<lb/>
山吹暖律炎天豈不解飛霜<lb/>
<pb n="KR4i0025_SBCK_065-1b"/>
露詩云湛湛騰空下碧霄地卑濕處更偏饒菅茅豐<lb/>
草皆霑潤不道良田有旱苗<lb/>
雲詩云楚甸嘗聞旱魃侵從龍應合解為霖荒淫却<lb/>
入陽䑓夢感乱懐襄父子心<lb/>
郊咸通時爲祠部郎中有甘澤謡九章與温庭筠酬<lb/>
唱庭筠有開成五年抱疾不得預計偕詩寄郊云逸<lb/>
足皆先路窮蛟獨向隅是也<lb/>
郊字之儀滋之子也昭宗時爲翰林學士<lb/>
　　　盧延遜<lb/>
延遜吟詩多著尋常容易語如送周太保赴浙西云<lb/>
<pb n="KR4i0025_SBCK_065-2a"/>
臂鷹徤卒懸氊㡌騎馬佳人卷畫衫又寄友人云毎<lb/>
過私苐邀㸔鸖長着公裳送上驢然於數篇見境尤<lb/>
妙有松寺云山寺取凉當夏夜共僧蹲坐石堦前兩<lb/>
三條電欲為　雨七八个星猶在天衣汗稍停牀上<lb/>
扇茶香時撥澗中泉通霄聴論蓮華義不藉<hi>覺眠松牎一</hi>
又苦吟云莫話詩中事詩中難更無吟安一个字撚<lb/>
断數莖鬚險覔天應悶狂搜海亦枯不同文賦易為<lb/>
著者之乎<lb/>
又贈僧云浮世浮華一斷空偶抛煩惱到蓮宫髙僧<lb/>
解語牙無水老鸖能飛骨有風野色吟餘生竹外山<lb/>
<pb n="KR4i0025_SBCK_065-2b"/>
隂坐乆入池中禪師莫問求名苦滋味過於食蓼虫<lb/>
曽献王建詩有栗爆燒氊破猫跳觸鼎翻後建冬夜<lb/>
與潘峭平章邊事旋令宫人燒栗俄有數栗爆出燒<lb/>
繡褥時建多疑嘗於爐中燒金鼎命二妃親侍湯茶<lb/>
而已是夜宫猫相戯悞觸鼎飜建良乆曰栗爆燒氊<lb/>
破猫跳觸鼎飜憶得盧延遜卷有此一聮乃知先軰<lb/>
裁詩信無虚境來日遂有六行之拜<hi>拜工部自給事中</hi>翰林<lb/>
學士呉融獨重其作盛稱於時且云此子語不尋常<lb/>
後必垂名楊大年云延遜詩至今存人亦有絶好之<lb/>
者其播人口有旅舍言懐云名帋毛生五門下家僮<lb/>
<pb n="KR4i0025_SBCK_065-3a"/>
骨立六街中蜀路云雲間閙鐸騾䭾至雪裏殘骸虎<lb/>
拽來懐江上云餓猫臨䑕穴嚵犬䑛魚砧八月十六<lb/>
日夜云只訛㱔子縁應耗沒多光寄人云吟安一个<lb/>
字撚斷數莖鬚冬夜云樹上諮諏批頰鳥牎間壁駮<lb/>
叩頭虫哭人云漸竆頑僕慵看馬著慘佳人暗理筝<lb/>
狐衝官道過犬刺店門開租張相毎稱之餓猫臨䑕<lb/>
穴嚵犬䑛魚砧成中令毎稱之栗爆猫跳之句王建<lb/>
愛之盧曰平生投謁公卿不意得猫狗力延遜始投<lb/>
贄呉子華子華讀至不同文賦易爲下者之乎笑曰<lb/>
上門悪罵來<lb/>
<pb n="KR4i0025_SBCK_065-3b"/>
本朝楊億在翰苑嘗召對　上言及延遜詩曰臂鷹<lb/>
徤卒懸氊㡌騎馬佳人卷畫衫似此淺近亦自成一體<lb/>
延遜字子善范陽人光化初登第從事朗陵雷滿敗<lb/>
歸王建僣位授水部外郎卒於刑部侍郎師薛能爲文<lb/>
　　　裴說<hi>裴詣</hi>
唐舉子先投所業於公卿之門謂之行卷說只行五<lb/>
言十九首至來年秋賦復行舊卷人有譏之者說曰<lb/>
只此十九首苦吟尚未有人見知何假别行卷哉識<lb/>
者以爲知言說天復六年登甲科其詩以苦吟難得<lb/>
爲工且拘格律嘗有詩曰苦吟僧入定得句将成功<lb/>
<pb n="KR4i0025_SBCK_065-4a"/>
又贈僧貫休云揔無方是法難得始爲詩又云是事<lb/>
精皆易唯詩㑹却難遭亂故宦不逹多遊江湖間有<lb/>
石首縣詩云因携一家住嬴得半年吟深閨乍冷鑑<lb/>
開篋玉筯微微濕紅頰一陣霜風殺栁條濃烟半夜<lb/>
成黄葉垂垂白練明如雪獨下閒堦轉凄切秪知抱<lb/>
杵搗秋砧不覺髙樓已無月時聞寒鴈聲相喚紗牎<lb/>
只有燈相伴幾度齊紈又嬾裁離腸恐逐金刀斷細<lb/>
想儀形執牙尺回刀剪破澄江色愁捻銀針信手縫<lb/>
惆悵無人試寛窄時時舉袖勻紅淚紅牋謾有千千<lb/>
字書中不盡心中事一半慇懃寄邊使此說聞砧詩<lb/>
<pb n="KR4i0025_SBCK_065-4b"/>
也說終禮部貟外郎說與詣俱有詩名詣唐天祐三<lb/>
年登第終於桂嶺假官宰字而已同在湘江說詩云<lb/>
吟餘潮落岸水髙經杜甫墳說云擬掘孤墳破重教<lb/>
大雅生詣云名終埋不得骨便朽何妨景同而語意<lb/>
俱别寔爲䨥美説旅行聞冦云寸歩邊多事将行間<lb/>
四隣深山不畏虎當路却防人無事助明代何門銷<lb/>
此身空慙兩行淚飄洒向紅塵<lb/>
洛中作云莫怪苦吟遲詩成鬢亦絲鬢絲猶可染<lb/>
詩病却難醫山暝雲横處星沉月側時㝠收不堪得<lb/>
一句至公知<lb/>
<pb n="KR4i0025_SBCK_065-5a"/>
中秋月云一歳㡬盈虧當軒重此期幸無偏照處剛<lb/>
有不明時色靜雲歸早光凝故宿遲望吟吟未足皎<lb/>
皎下踈籬<lb/>
棊云十九條平路言平又嶮巇人心無筭處國手有<lb/>
輸時勢逈流星逺聲乾下雹遲臨軒纔一局寒日又<lb/>
西垂<lb/>
喜友人再面云一别㡬寒暄迢迢隔塞垣相思長有<lb/>
事及見却無言靜坐将茶試閑書把葉飜依依又留<lb/>
宿圎月上東軒<lb/>
　　　張爲<lb/>
<pb n="KR4i0025_SBCK_065-5b"/>
秋醉歌云金風䬃已起還是招魚翁携酒夫姥岑自<lb/>
彈嶧陽桐脫却登山履赤脚翹青笻泉聲掃殘暑猿<lb/>
臂攀長松翠㣲泛罇緑苔蘚分煙紅造化處術内相<lb/>
對數壺空醉眠嶺上草不覺夜露濃一夢到天曉始<lb/>
覺一醉中皎然夢中路直到瀛洲東初平把我臂相<lb/>
與騎白龍三留對上帝玉樓十二重上帝賜我酒送<lb/>
我敲金鍾寳閣香歛苒琪樹寒玲瓏動葉如笙篁音<lb/>
律相怡融珎重此一醉百骸出天地長如此夢䰟永<lb/>
謝名與利<lb/>
爲唐末江南詩人與周朴齊名如到處即閉戸逢君<lb/>
<pb n="KR4i0025_SBCK_065-6a"/>
方展眉最有詩稱<lb/>
爲作詩人主客圗序曰若主人門下處其客者以法<lb/>
度一則也以白居易為廣大教化主上入室楊乗入<lb/>
室張祐羊士諤元稹升堂盧仝顧况沈亞之及門費<lb/>
冠卿皇甫松殷堯藩施肩吾周元範况元膺徐凝朱<lb/>
可名陳摽童翰卿以孟雲卿為髙古奥逸主上入室<lb/>
韋應物入室李賀杜牧李餘劉猛李渉胡幽正升堂<lb/>
李觀賈馳李宣古曽鄴劉駕孟遲及門陳潤韋楚老<lb/>
以李益為清竒推正主上入室蘇郁入室劉畋僧清<lb/>
塞盧休于鵠楊洵羙張籍楊巨源楊敬之僧無可姚<lb/>
<pb n="KR4i0025_SBCK_065-6b"/>
合升堂方干馬戴任蕃賈島厲元項斯孽夀及門僧<lb/>
良乂潘誠于武陵詹雄衞凖僧志定喻島朱慶餘以<lb/>
孟郊爲清竒僻苦主上入室陳陶周朴及門劉得仁<lb/>
李溟以鮑溶爲愽容宏㧞主上入室李群玉入室司<lb/>
馬退之張爲以武元衡爲瓌竒羙麗主上入室劉禹<lb/>
錫入室趙嘏長孫佐輔曺庚升堂盧頻陳羽許渾張<lb/>
蕭逺及門張陵章孝摽雍陶周祚袁不釣<lb/>
杜光庭載毛仙翁事云仙翁名干字鴻漸元和間劉<lb/>
禹錫李紳白樂天軰皆贈詩至大中戊寅五十餘年<lb/>
矣是歳張爲薄遊長沙不汲汲隨計獲女奴於岳麓<lb/>
<pb n="KR4i0025_SBCK_065-7a"/>
下惑之嵗餘成羸疾仙翁一見曰子妖氣邪光浹遍<lb/>
肌骨茍不相值殞於旦夕也以一粒授為於香炉焚<lb/>
之郁烈之氣聞百歩魅妾一號而斃乃木偶人也又<lb/>
吞以丹砂和黍者三疾遂瘳為作詩别之曰羸形感<lb/>
神藥削骨生豊肌蘭炷飄靈煙妖怪立誅夷重覩日<lb/>
月光何報父母慈黄河濁衮衮别淚<hi>澌流</hi>澌黄河　清<lb/>
有時别淚無收期為後入釣䑓山訪道而去<lb/>
　　　韓偓<lb/>
偓父瞻開成六年李義山同年也義山有餞韓同年<lb/>
西迎家室戯贈云籍籍征西万戸侯新縁貴婿起珠<lb/>
<pb n="KR4i0025_SBCK_065-7b"/>
樓一名我漫居先甲千騎君翻在上頭雲路招邀囬<lb/>
綵鳯天河迢逓笑牽牛南朝禁臠無人寄痩尽瓊枝<lb/>
爲四愁偓小字冬郎義山云嘗即席為詩相送一座<lb/>
盡驚句有老成之風因有詩云十歳裁詩走馬成冷<lb/>
灰殘燭動離情桐花万里丹山路雛鳯清於老鳯聲<lb/>
偓字致堯今曰致光誤矣自號玉山樵人<lb/>
苑中云上苑離宫處處迷相風髙與露盤齊金階鑄<lb/>
出狻猊立玉柱雕成翡翠啼外使調鷹初得按<hi>外案五坊</hi>
<hi>始能禽獲之得案使以鷹集初調習</hi>中官過馬不敎嘶<hi>駿以進謂之過上乗馬必中官</hi>
<hi>馬</hi>笙歌錦綉雲霄裏獨許詞臣醉似泥<lb/>
<pb n="KR4i0025_SBCK_065-8a"/>
六月十七日召對詩云清暑簾開散異香恩深咫尺<lb/>
對龍章花應洞裏尋常發日向壺中特地長生長忽<lb/>
凝槎犯斗歸來兼恐海生桑如今冷笑東方朔唯用<lb/>
詼諧侍漢皇<lb/>
與呉子華侍郎同年玉堂伴直懐昔叙懇因成長句<lb/>
兼呈同年云徃年鸎谷接清塵今日鼇山作侍臣二<lb/>
紀許諧勞筆硯一朝宣入掌絲綸<hi>乆困名場予與子華俱</hi>聲名<lb/>
烜赫文章士金紫雍容冨貴身綘帳恩深無路報語<lb/>
餘相聚却酸辛<lb/>
賜宴日詩云玉衘花馬踏天街詔遣追歡綺席開中<lb/>
<pb n="KR4i0025_SBCK_065-8b"/>
使押從天上去外人知自日邊來<hi>門齊人司進狀辞是日在外四考排</hi>
<hi>二人押出赴宴中使</hi>臣心淨比漪漣水聖澤深於㶑灔柸才有<lb/>
異恩頒稷卨已将優禮及鄒枚清啇逈向黎園降妖<lb/>
妓新行峽雨廽不散通霄離禁直晚來殘醉入銀盃<lb/>
醉着云万里清江万里天一村桑柘一村㷑漁翁醉<lb/>
着無人喚過午醒來雪滿舡<lb/>
即日云書墻暗記移花日洗瓮先知醖酒期須信閑<lb/>
人有忙事早來衝雨覔漁師<lb/>
春恨云殘夢依依酒力餘城頭批頰伴啼烏平明乍<lb/>
捲西樓幕院靜初聞放轆轤<lb/>
<pb n="KR4i0025_SBCK_065-9a"/>
并州云戍旗靑草杜榆關雨裏并州四月寒誰㑹慿<lb/>
欄潜忍淚不勝天際似江千<lb/>
偓天復初入翰林其年冬駕幸鳯翔偓有扈從之功<lb/>
返正初上面許偓為相奏云陛下運契中興當復用<lb/>
重徳鎮風俗臣座主右僕射趙崇可充是選乞逥臣<lb/>
之命授崇天下幸甚上喜歎翌日制用崇暨兵部侍<lb/>
郎王賛為相時梁太祖在京素聞崇之輕佻賛復有<lb/>
舋馳入請見於上前具言二公長短上曰趙崇是偓<lb/>
薦時偓在側梁主叱之偓奏曰臣不敢與大臣爭上<lb/>
曰韓偓出尋謫官入閩故䆫外日光飛野馬案前筠<lb/>
<pb n="KR4i0025_SBCK_065-9b"/>
管長蒲盧謀身拙爲安蛇足報國危曽捋虎鬚滿世<lb/>
可能無黙識未知誰擬試齊竽<lb/>
香奩集和魯公之詞也惟其艶麗故貴後嫁其名於<lb/>
偓凝平生著述分為縯論遊藝孝悌疑獄香奩籝金<lb/>
六集自爲遊藝集序云予有香奩籝金集不行於世<lb/>
凝在政府避議論諱其名又欲後人知故遊藝集序<lb/>
實之此凝之意也沈存中云<lb/>
　　　曹松<lb/>
天復初杜徳祥主文放松及王希羽劉象柯崇鄭希<lb/>
顔等及第年皆七十餘時号五老牓時内難新平首<lb/>
<pb n="KR4i0025_SBCK_065-10a"/>
求孤貧人徳祥以松等塞詔各授校書郎制曰念尔<lb/>
登科之際當予反正之年宜降異恩各膺寵命<lb/>
松字夢徵舒州人也學賈司倉為詩此外無他能時<lb/>
號松啓事爲送羊脚狀<lb/>
松别湖州上主人云門繋釣舟雲滿岸借君幽致坐<lb/>
移旬湖村夜呌白蕪鴈菱市曉暄深浦人逺水日邊<lb/>
重作雪寒林燒後别生春不辞更後醒還醉太一東<lb/>
峯歸夢頻<lb/>
李肇國史補云曲江大㑹此爲下第舉人迩來漸侈<lb/>
靡皆為上列所占向之下第舉人不復預矣所以逼<lb/>
<pb n="KR4i0025_SBCK_065-10b"/>
大㑹則先牒教坊請奏上御紫雲樓簾觀焉時或擬<lb/>
作樂則為之移目故曹松詩云追逰若遇三清樂行<lb/>
從應妨一日春勑下後人置皮袋例以圖章酒器錢<lb/>
絹實其中逢花即飲故張籍詩云無人不借花園宿<lb/>
到處皆携酒器行其皮袋狀元録事同㸃撿闕一則<lb/>
罰金曲江之宴行市羅列安僅為之半空公卿家率<lb/>
以是日揀選東牀車馬闐塞莫可殫述<lb/>
松及苐勑下宴中献坐主杜侍郎詩云得召丘墻淚<lb/>
却頻若無公道也無因門前送勑朱衣吏席上衘盃<lb/>
碧落人半夜笙歌敎泥月平明桃杏放燒春南山雖<lb/>
<pb n="KR4i0025_SBCK_065-11a"/>
有歸溪路争那酬恩未殺身<lb/>
春日長安書事云浩浩㸔花晨六街楊逺塵塵中一<lb/>
丈日誰是晏眠人御栁舞着水野鶯啼<hi>春破</hi>徒云還<lb/>
楚客猶自惜離情<lb/>
晨起云曉色教不睡卷簾清氣中林殘數枝月髪冷<lb/>
一梳風並鳥聞鍾語欹荷隔霧空莫徒營白日道路<lb/>
本無窮<lb/>
弔北印云山下望山上夕陽明又曛無人醫白髪少<lb/>
地着新墳歳代殊相逺賢愚旋不分東歸聊一弔乱<lb/>
木倚寒雲<lb/>
<pb n="KR4i0025_SBCK_065-11b"/>
松有詩云憑君莫話封侯事一將功成万骨枯可謂<lb/>
諳世故矣<lb/>
　　　杜荀鸖<lb/>
荀鸖有詩名號九華山人大順初擢第授翰林學士<lb/>
主客外郎知制誥序其文爲唐風集或曰荀鸖牧之<lb/>
微子也牧之㑹昌末自齊安移守秋浦時年四十四<lb/>
所謂使君四十四兩佩在銅魚者也時妾有姙出嫁<lb/>
長林郷正杜筠而生荀鸖擢第年四十六矣<lb/>
溪興云山雨溪風卷釣絲瓦甌蓬厎獨斟時醉來睡<lb/>
着無人喚流下前溪也不知<lb/>
<pb n="KR4i0025_SBCK_065-12a"/>
春宫怨云早被嬋娟誤欲粧臨鏡慵承恩不在貌教<lb/>
妾若為容風暖鳥聲碎日髙花影重年年越溪女相<lb/>
憶採芙蓉<lb/>
荀鸖曽得詩一聮云舊衣灰絮絮新酒竹蒭蒭韋荘<lb/>
曰我道印將金鎻鎻簾用玉鈎鈎即京兆太拜之祥也<lb/>
贈僧云利門名路兩何憑百歳風前短熖燈只恐爲<lb/>
僧心不了爲僧心了揔輸僧<lb/>
時世行云夫因兵死守蓬茅麻紵裙衫鬢髮焦桑柘<lb/>
廢來猶納稅田園荒盡尚徵苗時挑野菜和根煑旋<lb/>
斫生柴帶葉燒任是深山更深處也應無計避征徭<lb/>
<pb n="KR4i0025_SBCK_065-12b"/>
又云八十老翁住破村村中牢落不堪論因供寨木<lb/>
無桑柘為㸃鄉兵絶子孫還似平寜徴賦稅未曽州<lb/>
縣畧安存至今鷄犬皆星散日落西山哭倚門<lb/>
荀鸖擢第時危勢晏復還舊山田頵在宣州甚重之<lb/>
頵起兵隂令以牋問至梁太祖許頗厚遇及頵遇禍<lb/>
梁祖表授翰林學士主客貟外郎中知制誥恃勢侮<lb/>
易搢紳衆怒欲殺之而未及天祐初卒<lb/>
顧雲序其詩曰大順初皇帝命小宗伯河東裴公掌<lb/>
邦貢次二年逺者來隠者出異人雋士大集都下於<lb/>
群進士中得九華山人杜荀鸖㧞居上第諸生謝恩<lb/>
<pb n="KR4i0025_SBCK_065-13a"/>
日列座既定公揖生謂曰聖上歉文敎未張思得如<lb/>
髙宗朝射洪拾遺陳公<hi>宗廣諱名犯文</hi>作詩出没二雅馳驟<lb/>
建安削苦澁僻碎略淫靡淺切破豔冶之堅陣擒雕<lb/>
巧之酋帥皆摧犝折角崩潰解散掃蕩詞塲豁淸文<lb/>
祲然後有戴容州劉隋州王江寜率其徒揚鞭按轡<lb/>
相與呵樂來朝於正道矣以生詩有陳體可以潤國<lb/>
風廣王澤故擢以塞詔意勉為中興詩宗生謝而退<lb/>
明年寜親江表以僕故山偕隠者出詩三百篇見簡<lb/>
其雅麗疑越之句能使貪吏亷邪臣正父慈子孝兄<lb/>
友弟悌人倫之紀備矣其壯語大言則决起逸發可<lb/>
<pb n="KR4i0025_SBCK_065-13b"/>
以左攬工部袂右拍翰林肩吞賈喻八九於<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>中曽<lb/>
不蠆介情動於中則極思冥搜神逰希夷形瓦枯未<lb/>
五聲勞於呼吸万象貧於抉剔信詩之雄傑者也羙<lb/>
哉裴公知人之爲不誣矣於戯旌别淑慝史臣之職<lb/>
僕幸得為之叙録視其人齒尚壯才力未尽謳吟之<lb/>
興方酣俟其継作得如周頌者目之爲唐風集荀鸖<lb/>
初謁梁王朱全忠雨作而天無行雲梁曰此謂天泣<lb/>
知何祥請先作無雲雨詩乃賦曰同是乾坤事不同<lb/>
雨絲飛洒日輪中若教隂　都相似争表梁王造化<lb/>
工梁悅之<lb/>
<pb n="KR4i0025_SBCK_065-14a"/>
　　　孫棨<lb/>
題妓王福娘墻詩云移壁廽牎廢幾朝指鐶偷解愽<lb/>
蘭椒無端闘草輸隣女更被捻將玉歩揺鄭谷寄臺<lb/>
院孫端公棨詩云才拙道仍孤無何捨釣徒班雖沾<lb/>
玉笋香不近金炉雨露瞻雙闕㷑波隔五湖唯君應<lb/>
是念曽共伏靑蒲<hi>諌垣曽同</hi>棨贈妓人云綵翠仙衣紅玉<lb/>
膚輕盈年在破瓜初霞盃醉喚劉郎賭雲髻慵邀阿<lb/>
母梳不怕寒侵縁帶寳毎憂風舉倩持裾謾圖西子<lb/>
為粧様西子元來未得如<lb/>
題北里妓人壁云寒繡衣裳餉阿嬌新圗香獸不禁<lb/>
<pb n="KR4i0025_SBCK_065-14b"/>
燒東隣起様裙腰闊剰蹙黄金一兩條<lb/>
　　　王鐸<lb/>
鐸字昭範重徳名家位望崇顯率由文雅非定乱才<lb/>
鎮渚宫為都統以禦巢冦洎荆州失守復把潼関黄<lb/>
巢差人傳語云令公儒生非我敵請自退避無汚鋒<lb/>
刃於是棄関於隨僖宗播迁於蜀再授都統收復京<lb/>
師大勲不成竟落都統後有詩其要云黜詔已聞來<lb/>
闕下檄書猶未遍軍前亦志其中也<lb/>
罷都統守鎮滑州作云用軍何事敢迁延恩重才輕<lb/>
分使然黜詔已聞來闕下檄書猶未遍軍前腰間尽<lb/>
<pb n="KR4i0025_SBCK_065-15a"/>
解蘇秦印波上虚迎范蠡船正㑹星辰扶北極却驅<lb/>
戈甲鎮南燕三塵上相逢明主九合諸侯媿昔賢㸔<lb/>
却中興扶大業殺身無路好歸田<lb/>
鐸為侍御史于興宗守綿州登越王樓以詩寄朝士<lb/>
鐸和云謝眺題詩處危樓壓郡城雨餘江水碧雲断<lb/>
雪山明錦綉來仙境風光八帝京恨無靑玉案何以<lb/>
報髙情<lb/>
鐸謁梓潼張惡子廟詩曰盛唐聖主解靑萍欲振新<lb/>
封済順名夜雨龍抛三尺匣靑雲鳯入九重城<hi>宗幸時僖</hi>
<hi>云春内必還京蜀人情術士皆</hi>劒明喜氣随雷動玉壘韶光待賊平<lb/>
<pb n="KR4i0025_SBCK_065-15b"/>
惟報関東諸将相柱天功業頼隂兵<lb/>
判度支蕭遇和云靑骨祀呉誰讓徳紫華居越亦知<lb/>
名未聞一劒傳唐王長擁千山䕶蜀城斬馬威稜應<lb/>
掃蕩截蛟鋒刄俟昇平鄼侯爲國親簫皷堂上神籌<lb/>
更布兵<hi>神故二公賦詩時僖宗解劔贈</hi>
　　　鄭綮<lb/>
古今詩話曰相國綮善詩有題老僧詩云日照四山<lb/>
雪老僧門未開凍瓶粘柱礎宿火烬炉灰童子病歸<lb/>
去鹿麑寒入來常云此詩屬對可以衡秤言輕重不<lb/>
偏也或曰相囯近爲新詩否對曰詩思在㶚橋風雪<lb/>
<pb n="KR4i0025_SBCK_065-16a"/>
中驢子上此處何以得之蓋言平生苦心也<lb/>
綮字藴武大順後王政微綮毎以詩謡託諷中人有<lb/>
誦之天子前者昭宗意其所藴未盡因有司上班簿<lb/>
遂書其側曰可禮部侍郎同中書門下平章事綮本<lb/>
善詩其語多俳諧故使落調世號鄭五歇後體至是<lb/>
省史走其家上謁綮笑曰諸君誤矣人皆不識字宰<lb/>
相亦不及我俄聞制下歎曰歇後鄭五作宰相事可<lb/>
知矣立朝無復故態纔三月去位<lb/>
綮刺盧江將去别郡人云唯有兩行公廨淚一時灑<lb/>
向渡頭風其滑稽類此<lb/>
<pb n="KR4i0025_SBCK_065-16b"/>
　　　胡玢<lb/>
玢不知何許人嘗隠廬山苦心於五七言桑落洲一<lb/>
篇云莫問桑田事但㸔桑落洲數家新住處昔日大<lb/>
江流古岸崩欲盡平沙長未休想應百年後人世更<lb/>
悠悠<lb/>
又月詩云輪中别有物<hi>寕有土改云桂根</hi>光外更無空玢山與<lb/>
李騰簾問江西弓旌不至<lb/>
　　　楊牧<lb/>
字藏之吴人呼爲神童兄發戯令詠蛙即曰兔邊分<lb/>
玉樹龍底耀同儀㑹當同鼓吹不復問官私<lb/>
<pb n="KR4i0025_SBCK_065-17a"/>
又令詠筆仍賦鑚字即曰雖匪囊中物何堅不可鑚<lb/>
一朝操政事定使冠三端<lb/>
吴人造門請詩觀者壓敗其墻牧嘲曰爾幸無羸角<lb/>
何用觸吾藩若是升堂者還應自得門<lb/>
　　　平曽<lb/>
曽謁華州李固言不遇因吟一絶而去曰老夫三日<lb/>
門前立珠箔銀屏晝不開詩卷却抛書袋裏正如閑<lb/>
㸔華山來<lb/>
曽恃才傲物竟殁於縣曹薛平僕射出鎭浙西主禮<lb/>
稍薄曽留詩以諷之曰梯山航海㡬﨑嶇來謁金陵<lb/>
<pb n="KR4i0025_SBCK_065-17b"/>
薛大夫毛髪竪時趍劒㦸衣冠儼處拜氷壺誠知兩<lb/>
軸非珠玉深愧三縑䘏旅途明日過江風景好不堪<lb/>
回首望勾吴薛聞曽出境遣使追還縻留數日又献<lb/>
絷白馬詩曰白馬披鬃練一團今朝被絆欲行難雪<lb/>
中放去空留跡月下牽來只見鞍向北長鳴天外逺<lb/>
臨風斜控耳邊寒自知毛骨還應異更請孫楊子細<lb/>
㸔河東公曰若不留絆行軒即得觀其毛骨遂以殊<lb/>
禮相待<lb/>
唐以府元被絀者九人曽其一也曽長慶二年同賈<lb/>
閬仙軰貶謂之舉場十悪曽後謁固於蜀幕中皆名<lb/>
<pb n="KR4i0025_SBCK_065-18a"/>
士曽輕忽無所畏遂獻雪山賦李覽命推出不旬日<lb/>
再獻鯸魚賦曰此魚觸物而怒翻身上波為烏鳶所<lb/>
獲奈魴鯉之何李覽之遂不至深罪<lb/>
　　　繆島雲<lb/>
島雲少從浮圗其詩尤尚竒險至如<lb/>
四五片霞生絶壁兩三行鴈過踈松又抛芥子降顛<lb/>
拂拂折楊枝灑醉惺惺<lb/>
廬山瀑布曰白鳥逺行樹玉虹孤飲潭皆敻出前軰<lb/>
開成中常逰豫章武宗朝淮勑反初名甚喧然<lb/>
<pb n="KR4i0025_SBCK_065-18b"/>
</p>
<p>
唐詩紀事卷第六十五<lb/>
</p>
<p>
</p>
  </div>
</body>
</text>
</TEI>
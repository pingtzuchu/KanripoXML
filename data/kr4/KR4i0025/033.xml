<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0025_SBCK_033-1a"/>
唐詩紀事巻第三十三<lb/>
　李吉甫　武元衡　鄭絪　獨孤良弼<lb/>
　獨孤授　李季何　李應　盧拱<lb/>
　李觀　裴度　韋同則　陳蛻<lb/>
　　李吉甫<lb/>
九日小園獨謡贈門下武相公云小園休沐暇暫與<lb/>
故山期樹杪懸丹棗苔隂落紫梨舞叢新菊徧繞格<lb/>
古藤垂受露紅蘭晚迎霜白薤肥上公留鳳沼冠劔<lb/>
俟清祠應命端居者長慙補衮詩<lb/>
　　武元衡<lb/>
<pb n="KR4i0025_SBCK_033-1b"/>
九日致齋禁省和中書李相公云齋沐限中禁家山<lb/>
傳勝逰露寒潘省夜木落庾園秋蘭菊回幽歩壺觴<lb/>
絶舊儔位髙天禄閣詞異半牢愁孤思琴先覺馳暉<lb/>
水共流明朝不相見清祀在圎丘<lb/>
唐次云都門去馬嘶㶚水東流淺青槐驛路長白日<lb/>
離亭晩望望煙景㣲草木行人逺<lb/>
早秋西亭宴徐員外詩云鼎鉉辭台坐麾幢領益州<lb/>
曲池連月曉横笛滿城秋有美皇華使曾同白社逰<lb/>
今來重相見偏覺艶歌愁<lb/>
元衡字伯蒼元和二年為相代髙崇文鎭蜀八年召<lb/>
<pb n="KR4i0025_SBCK_033-2a"/>
還途經百牢闗題石洞詩云昔佩兵符去今持相甲<lb/>
還天光臨井絡春物度巴山鳥道青冥外風泉洞壑<lb/>
間何慙班定逺辛苦玉門闗<lb/>
送柳侍御裴起居云沱江水緑波喧鳥去喬柯南浦<lb/>
别離處東風蘭麝多長亭春婉娩層漢路蹉跎㑹有<lb/>
歸朝日班超柰老何<lb/>
又云望鄉臺上秦人去學射山中杜魄哀落日河橋<lb/>
千騎别春風寂寞斾旌廻<lb/>
酬嚴司空荆南見寄云金貂再入三公府玉帳連封<lb/>
萬户侯簾捲青山巫峽曉雲凝碧岫渚宫秋劉琨坐<lb/>
<pb n="KR4i0025_SBCK_033-2b"/>
嘯風清塞謝眺裁詩月滿樓白雪調高歌不得美人<lb/>
南國翠娥愁<lb/>
送張諫議赴闕云詔書前日下丹霄頭戴儒冠脱皂<lb/>
貂笛怨柳營煙漠漠雲愁江舘雨蕭蕭鵷鴻得路争<lb/>
先翥松桂凌霜貴後彫歸去朝端如有問玉闗門外<lb/>
老班超<hi>又元集三詩韋莊</hi>
元衡善為五言好事者傳之被之管絃嘗夏夜作詩<lb/>
云夜乆喧暫息池臺惟月明無因駐清景日出事還<lb/>
生明日遇害初八年元衡自蜀再輔政時太㣲犯上<lb/>
相歴執法占者言今之三相皆不利始輕末重月餘<lb/>
<pb n="KR4i0025_SBCK_033-3a"/>
李絳以足疾免明年十月李吉甫以暴疾卒至是元<lb/>
衡為盗所害年五十八始元衡與吉甫齊年又同日<lb/>
為宰相及出鎭分領楊益及吉甫再入元衡亦還吉<lb/>
甫先一年以元衡生月卒元衡後一年以吉甫生月<lb/>
卒吉㐫之數若符㑹焉先是長安謡曰打麦麦打三<lb/>
三三既而旋其袖曰舞了也解者謂打麦者打麦時<lb/>
也麦打者謂暗中突擊也三三三謂六月三日也舞<lb/>
了也謂元衡之卒也<lb/>
元衡卒劉禹錫作佳人怨二章云寳馬鳴珂踏曉塵<lb/>
魚文匕首犯華茵適來行哭里門外昨夜華堂歌舞<lb/>
<pb n="KR4i0025_SBCK_033-3b"/>
人秉燭朝天遂不回路人彈指望高臺墻東便是<hi>心傷</hi>
地夜夜秋螢飛去來<lb/>
　　鄭絪<lb/>
奉和武相公省中宿齋酬李相公見寄云髙閣安仁<lb/>
省名園廣武廬沐蘭朝太一種竹詠華胥禁静踈鍾<lb/>
徹庭開爽韻虛洪鈞齊萬物縹帙整羣書寒露滋新<lb/>
菊秋風落故蕖同懷不同賞幽意竟何如<lb/>
絪字文明善屬文所交皆天下名士憲宗初拜相黙<lb/>
黙居位四年罷為太子賔客太和中以太子太傳致<lb/>
仕卒絪守道寡欲所居不為烜赫事以篤實稱<lb/>
<pb n="KR4i0025_SBCK_033-4a"/>
絪九日懷邵二詩云十嵗此辰同醉友登髙各處巳<lb/>
三年又懷林十二云情人共惆悵良友不同游其重<lb/>
友如此又有九月十五日東亭望月詩云紫閣道流<lb/>
今不見紅樓禪客早曾聞<lb/>
　　獨孤良弼<lb/>
上巳接清明遊宴詩云上巳歡初罷清明賞又追閏<lb/>
年侵舊暦令節併芳時細雨鶯飛重春風酒醖遲尋<lb/>
花迷白雪㸔桞拆清絲淑氣如相待天和意爲誰吁<lb/>
嗟名未立空詠宴遊詩<lb/>
良弼正元間進士也爲左司郎中又有良史者登進<lb/>
<pb n="KR4i0025_SBCK_033-4b"/>
士第<lb/>
　　獨孤綬<lb/>
投珠於泉詩云至道歸淳化明珠必棄捐天眞來照<lb/>
乗成性却沉泉不是靈蛇吐非縁合浦還㟁傍隨月<lb/>
落波底共星懸致遠終無脛懷貪遂息肩欲知恭儉<lb/>
德所寳在惟賢<lb/>
德宗多召學術之士躬自考試又制科宣政殿如稱<lb/>
㫖即翹足高吟偏示宰臣曰此皆朕門生也獨孤綬<lb/>
所司試馴象賦及其本上上吟其句曰化之式孚則<lb/>
必受乎來獻物或違性斯用感於至仁上以綬為知<lb/>
<pb n="KR4i0025_SBCK_033-5a"/>
去就故特書第三先是代宗朝越人獻象三十有二<lb/>
上悉放之於山之南而綬不辱其受獻不傷其放棄<lb/>
故賞其知去就焉<lb/>
綬舉博學宏詞吏部考當乙科子邵覆之置甲科人<lb/>
咨其公<lb/>
　　李季何<lb/>
立春日曉望三素雲詩云靄靄青春曙飛仙駕五雲<lb/>
浮雲初縹緲承蓋下氤氲薄影隨風度殊容向日分<lb/>
羽毛紛共逺環珮杳猶聞静合煙霞色遥將鸞鶴羣<lb/>
年年瞻此節應許從元君<lb/>
<pb n="KR4i0025_SBCK_033-5b"/>
季何登正元十一年進士第<lb/>
　　李應<lb/>
立春日曉望三素雲詩云玄鳥初來日靈仙望裏分<lb/>
氷容朝上界玉輦擁朝雲碧落流輕艶紅霓間綵文<lb/>
帶煙時縹緲向斗更氤氲髣髴隨風馭超遥出曉雰<lb/>
兹辰三見後希得從元君<lb/>
應登正元十一年進士第<lb/>
　　盧拱<lb/>
中元日觀法事云四孟逢秋序三元得氣中雲迎碧<lb/>
落歩章奏玉皇宮壇滴槐花露香飄栢子風羽衣凌<lb/>
<pb n="KR4i0025_SBCK_033-6a"/>
縹緲瑶轂輾虚空乆慕飡霞客常悲習蓼䖝青囊如<lb/>
可授從此訪鴻蒙<lb/>
姚合送慮拱秘書遊魏詩云官閑身自在詩儉語分<lb/>
明車馬應回晩烟花滿去塵<lb/>
楊巨源寄申州盧拱使君云領郡仍聞總虎貔致身<lb/>
還是見男兒小船隔水催桃葉大鼓當風舞柘枝酒<lb/>
坐微酣諸客倒毬塲慢撥幾人隨從來樂事憎詩苦<lb/>
莫放䆫中逺岫知<lb/>
元<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>自唐歸京拱時爲秘書郎以詩贈樂天兼以遺<lb/>
<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>
                    <graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>和云新識蓬山傑深交翰苑材連投珠作貫獨<lb/>
<pb n="KR4i0025_SBCK_033-6b"/>
和玉成堆劇敵徒相軋羸師亦自媒<lb/>
　　李觀<lb/>
字元賔以文馳聲正元中卒於校書郎陸希聲序其<lb/>
文曰退之窮老不休終不能為元賔之辭使元賔後<lb/>
退之死亦不能及退之之質退之大革流弊落落有<lb/>
老成風元賔則不古不今卓然自作一體激揚發越<lb/>
若絲竹中有金石聲每篇得意處如徢馬在御蹀蹀<lb/>
不能止其所長如此<lb/>
觀贈馮宿云寒城上秦原遊子意飄飄黑雲截萬里<lb/>
獵火從中燒隂空蒸長煙殺氣獨不銷氷交石可裂<lb/>
<pb n="KR4i0025_SBCK_033-7a"/>
風疾山如揺時無青松心頋我獨不凋<lb/>
宿裴友書齋云卧君山䆫下山鳥與我言清風何颼<lb/>
颼松栢中夜䌓乆遊失歸趣宿此似故園林煙還近<lb/>
郊谿月落古原稚子不待曉花間出柴門<lb/>
正元八年宏詞試中和節詔賜公卿尺詩云淑節<lb/>
韶光媚皇明寵錫崇具寮頒玉尺成噐幸良工豈止<lb/>
尋常用將傳度量同人何不取利物亦頼其功紫翰<lb/>
宣殊造丹誠厲匪躬奉之無失墜恩澤自天中<lb/>
　　裴度<lb/>
至日登樂遊園云隂律隨寒改陽和應節生祥雲觀<lb/>
<pb n="KR4i0025_SBCK_033-7b"/>
魏闕瑞氣映秦城驗炭論時政書雲受嵗盈影移長<lb/>
日至霧歛逺霄清景暖仙梅動風柔御柳傾那堪封<lb/>
得意空對物華情<lb/>
公出討淮西過女几山下刻石題詩後果尅期平賊<lb/>
其詩云待平賊壘報天子莫指仙山示武夫由是淮<lb/>
蔡底平民安生業白居易作詩二百言繼公篇之未<lb/>
何處畫功業何處題詩篇麒麟高閣上女几小山前<lb/>
尔後多少時四朝二十年賊骨化為土賊壘犂為田<lb/>
一從賊壘平陳蔡民晏然騾軍成牛户鬼火變人煙<lb/>
生子巳嫁娶種枽亦絲綿皆云公之德欲報無由縁<lb/>
<pb n="KR4i0025_SBCK_033-8a"/>
公今在何處守都鎭三川舊宅留永樂新居開進賢<lb/>
今公在何官被衮弭貂蟬戰袍破猶在髀肉生欲圓<lb/>
傍水閑行詩云閑餘何事覺身輕暫脫朝衣傍水行<lb/>
鷗鳥亦知人意静固來相近不相驚<lb/>
公赴敵淮西題名華嶽廟之闕門大順中户部侍郎<lb/>
司空圖以一絶紀之曰岳前大隊赴淮西從此中原<lb/>
息戰髀石闕莫教苔蘚上分明認取晋公題<lb/>
公正元中作鑄劔㦸爲農噐賦其首云皇帝之嗣位<lb/>
三十載寰海鏡清方隅底平駈域中盡歸力穡示天<lb/>
下不復用兵其後作相立殊勲致太平巳見於文矣<lb/>
<pb n="KR4i0025_SBCK_033-8b"/>
公題南㽵云野人不識中書令喚作陶家與謝家樂<lb/>
天有詩云陶廬僻陋那堪比謝墅幽㣲不足攀何似<lb/>
嵩峰三十六長隨申甫作家山<lb/>
樂天求馬裴贈以馬因戱云君若有心求逸足我還<lb/>
留意在名姝引妾換馬之事樂天荅云安石風流無<lb/>
奈何欲將赤驥換青娥不辭便送東山去臨老何人<lb/>
與唱歌<lb/>
正元八年公試宏詞有司以中和節詔賜公卿尺為<lb/>
題公詩曰陽和行慶賜尺度及羣公荷寵承佳節傾<lb/>
心立大中短長思合制逺近貴攸同共仰財成德將<lb/>
<pb n="KR4i0025_SBCK_033-9a"/>
酬分寸功作程施有政垂範播無窮願續南山夀千<lb/>
春奉聖躬<lb/>
中書即事云有意効承平無功益聖明灰心縁忍事<lb/>
霜鬂為論兵道直身還在恩深命轉輕鹽梅非擬議<lb/>
葵藿是平生白日長懸照蒼蝇謾發聲嵩陽舊田地<lb/>
終使謝歸耕<lb/>
唐趙璘云晉公正元中作鑄劔㦸為農噐賦云觀其<lb/>
氣㮣巳有立殊勲致太平之意進士李為作涙及輕<lb/>
薄暗小四賦李賀作樂府多属意花草蜂蝶之間二<lb/>
子終不逺大文字之作可以定相命優劣矣<lb/>
<pb n="KR4i0025_SBCK_033-9b"/>
　　　韋同則<lb/>
仲月賞花云梅花似雪柳含煙南地風光臘月前把<lb/>
酒且湏判却醉風流何必待歌筵<lb/>
同則建中時詩人也有韋同正者登建中四年第<lb/>
　　陳蛻<lb/>
蛻肅代間人賦長安十五詠自序云蛻生長江淮間<lb/>
以詩句從賦僅十餘年矣今我后撫運澤及四夷蛻<lb/>
復得為太平人其華清宮詩有夢裏換春秋之句<lb/>
唐詩紀事巻第三十三<lb/>
</p>
<p>
</p>
  </div>
</body>
</text>
</TEI>
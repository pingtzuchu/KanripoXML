<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0025_SBCK_076-1a"/>
唐詩紀事巻第七十六<lb/>
　僧太易　僧惟審　僧滄浩　僧良義<lb/>
　僧志定　僧栖霞　僧曇翼　僧清塞<lb/>
　僧無悶　僧文益　僧修睦　僧景雲<lb/>
　　僧太易<lb/>
贈司空拾遺云侍臣何事辭雲陛江上微吟見雪花<lb/>
望闕來承丹鳯詔開門空對野人家陳琳草奏才還<lb/>
在王燦豋樓興不賖髙舘更吟塵外客仍令歸路待<lb/>
瑶華<lb/>
　　僧惟審<lb/>
<pb n="KR4i0025_SBCK_076-1b"/>
賦得聞曉鶯啼云巻簾清夢後芳樹引流鸎隔葉傳<lb/>
春意穿花送曉聲未調雲路翼空負桂林情莫盡關<lb/>
西興覊愁正厭生<lb/>
别友人云一身無定處萬里獨銷䰟芳草迷歸路春<lb/>
衣滴泪㾗幾時休旅食向夜宿江村欲識異鄉苦空<lb/>
山啼暮猿<lb/>
春日旅懐呈知已云生涯萬事有蒼蒼應任流萍便<lb/>
越鄉春水獨行人漸逺故園歸路夜空長一聲隔浦<lb/>
猿啼夜數滴驚心涙滿裳不為知音皆鮑叔信憑江<lb/>
上厺茫茫<lb/>
<pb n="KR4i0025_SBCK_076-2a"/>
　　僧滄浩<lb/>
留别嘉興知已云一座東林寺從來未下山不因尋<lb/>
長者無事到人間宿雨愁為客寒禽散未還空懐舊<lb/>
山月童子誦經閑<hi>僧皎然下此詩已載</hi>
　　僧良義<lb/>
秋山荅盧鄴云風泉只向夢中聞身外無餘可寄君<lb/>
當户一輪唯曉月挂簷數片是秋雲右張為取此詩<lb/>
於主客啚<lb/>
　　僧志定<lb/>
唯有鐏前今夜月當時曽照墮樓人<hi>句</hi>梧桐葉老蟬<lb/>
<pb n="KR4i0025_SBCK_076-2b"/>
聲死一夜洞庭波上風<hi>句</hi>右張為取作主客啚<lb/>
　　僧栖蟾<lb/>
再宿京口禅院詩云灘聲依舊水溶溶㟁影參差對<lb/>
𣑽宫楚樹七回凋舊葉江人兩至宿秋風蟾蜍竹老<lb/>
揺踈白<graphic n="KR1341" url="https://raw.githubusercontent.com/kanripo/KR-Gaiji/master/images/KR1341.png" mimeType="image/png"/>蓞池乾落謝紅多病支郎念行止曉來生<lb/>
計轉如蓬<lb/>
牧童云牛得自由騎春風細雨飛青山青草裏一笛<lb/>
一簔衣日出唱歌厺月明撫掌歸何人得佀爾無是<lb/>
亦無非<lb/>
短歌行云蟾光堪自咲浮世懶思量身得幾時活眼<lb/>
<pb n="KR4i0025_SBCK_076-3a"/>
開終日忙千門無壽藥一鏡有愁霜早向塵埃外光<lb/>
隂任短長<lb/>
宿巴江云江聲五千里㵼碧急於弦不斍日又夜爭<lb/>
教人少年一汀巫峽月兩㟁子規天山影佀相伴濃<lb/>
遮到曉船<lb/>
遊邊云邊雲四顧濃飢馬咬枯叢萬里八九月一身<lb/>
西北風戍營天正黒戰馬雪多紅昨夜東歸夢桃開<lb/>
晩色中<lb/>
寄南岳元㤗布衲云曹溪入室人終老甚孤群四十<lb/>
余年内青山與白雲松和巢鶴㸔果共野猿分海内<lb/>
<pb n="KR4i0025_SBCK_076-3b"/>
僧來説髙名自小聞<lb/>
　　僧曇翼<lb/>
招隐詩云連峰數千里修林帶平津雲起逺山翳風<lb/>
至茰荒榛茅茨隐不見鷄鳴知有人躡蹬踐其跡處<lb/>
處見遺薪乃知百代下固有上皇民<lb/>
　　僧清塞<lb/>
贈王道士云藥力資蒼鬢應非舊日身一為嵩岳客<lb/>
幾葬洛陽人冰縫瓢探水雲根斧斷薪闗西徃來熟<lb/>
誰得水銀銀<lb/>
山舎秋思云一從雲水住曽不下西岑故水故園在<lb/>
<pb n="KR4i0025_SBCK_076-4a"/>
秋庭秋葉深泉流通井脉䖝響出墻隂靜夜更聲徹<lb/>
寒燈獨自吟<lb/>
早秋别盧玄休云此别經歳乆唯約半夜回野渡人<lb/>
初過前山雪未開鴈群逢曉斷秋色映春來是夜蘆<lb/>
花宿嚴家有釣臺<lb/>
贈幻群法師云北京從别後南越幾聽砧住乆白髭<lb/>
出講長黄葉深香連隣舎像磬徹逺巢禽寂寞應關<lb/>
道何人見此心<lb/>
送耿逸人南歸云南行隨越僧舊業一池菱兩鬢已<lb/>
如雪五湖歸挂罾夜濤鳴柵鎻寒葦露船燈此厺應<lb/>
<pb n="KR4i0025_SBCK_076-4b"/>
無事却來期未能<lb/>
辭姚合云波濤千里隔抱疾亦相尋㑹宿逄髙燒辭<lb/>
歸值雨淋叢桒山店逈孤燭海船深尚有重來計知<lb/>
無省閤心<lb/>
早秋至郭勁書齊云暑消崗舎清閑㘴有餘情石水<lb/>
生茶味秋風减扇聲逺雲收海雨靜角揜山城此地<lb/>
秋吟苦時來遶菊行<lb/>
送晏上人云絶頂無禪侣長懐落髪師齋歸門掩雪<lb/>
講徹樹生枝沙井泉燈疾秋鍾韵盡遅將行誰請住<lb/>
又爽禁城期<lb/>
<pb n="KR4i0025_SBCK_076-5a"/>
送康沼歸建業云南朝秋色滿歸厺思何如帝業空<lb/>
城在民耕壊塜多月明臺獨上栗綻寺頻過籬下西<lb/>
江闊相思見白波<lb/>
贈栢岩禪師云野寺絶依念空山曽徧行老來披衲<lb/>
重病起讀經生乞食嫌村逺尋溪愛路平多年栢岩<lb/>
住不記栢岩名<lb/>
贈胡僧云瘦影無血色草履着從穿閑語佀持呪不<lb/>
眠同㘴禪背經來漢地袒膞過冬天情性人難㑹遊<lb/>
方應信縁<lb/>
贈絶粒僧云一齋難過日况復更休粮養力時行道<lb/>
<pb n="KR4i0025_SBCK_076-5b"/>
聞鐘不上堂唯留煨藥火不冩化金方舊有山厨在<lb/>
從僧請作房<lb/>
晩秋江舘云病寄西州居帶城傍門髙柳一蟬鳴澄<lb/>
江月上見魚擲荒徑葉乾聞犬行越嶠夜無侵閣色<lb/>
寺鍾凉有隔原聲故園賣盡休歸厺湖水秋來空自<lb/>
平<lb/>
贈李道士云布褐髙眠石竇春迸泉多濺黒沙巾昻<lb/>
頭説易常閑客落手圍碁對俗人自筭天年窮甲子<lb/>
誰同雨夜守庚申擬㱕太華何時厺他日相逢乞藥<lb/>
銀<lb/>
<pb n="KR4i0025_SBCK_076-6a"/>
秋日同朱度餘懐少室舊隱云曽居少室黄河畔秋<lb/>
夢長懸未到廻扶病十年離水石思歸一夜隔風雷<lb/>
荒齋幾度曽眠起晩菊頻經塵路來燈下此心誰共<lb/>
説傍松幽逕幾多苔<lb/>
宿隐靜寺云一宿五峰盃渡寺虚廊中夜磬聲分踈<lb/>
林未落上方月幽澗忽生平地雲髙鳥背泉生靜景<lb/>
逺人當燭想遺文暫來此地歇勞足望斷故園滄海<lb/>
濆<lb/>
湘漢懐傑公云一宿空山聽急流仍同賈客㘴孤舟<lb/>
逺書來隔巴陵雨䨇鬢厺驚彭蠡秋不擬為身謀舊<lb/>
<pb n="KR4i0025_SBCK_076-6b"/>
業終求斷榖隱蒿丘吾宗尚作無憀者中夜廢吟生<lb/>
旅愁<lb/>
重陽詩云雲木踈黄秋滿川茱茰風裏一樽前幾回<lb/>
為客逢佳節曽見何人再少年霜報征衣冷針指鴈<lb/>
驚幽隱泣雲泉古來醉樂皆難得留取窮通委上天<lb/>
師東洛人姓周氏少從浮圖㳒遇姚合而返初易名<lb/>
賀初與賈長江無可齊名賀哭栢岩師云林逕西風<lb/>
急松枝講抄餘凍髭亡夜剃遺偈疾時書地燥焚身<lb/>
後堂空卧影初此時頻泪下曽省到吾廬時島亦有<lb/>
詩云苔覆石床新師曽過幾春冩留行道影焚却㘴<lb/>
<pb n="KR4i0025_SBCK_076-7a"/>
禪身塔院闗松雪房廊鎻露塵自嫌䨇泪下不是觧<lb/>
空人時謂相侔云兩鬂已垂白五湖歸釣魚<hi>句</hi>夜濤<lb/>
驚柵鎻寒葦露船燈<hi>句</hi>谷水生茶味林風减扇聲<hi>句</hi>
磬徹逺巢禽<hi>句</hi>伊流背行客岳響荅清猿<hi>句</hi>右張為<lb/>
作主客啚<lb/>
唐有周賀詩即清塞也<lb/>
秋宿洞庭云洞庭初葉下旅客不勝愁明月天涯夜<lb/>
青山江上秋一官成白首萬里寄滄洲只𬒳浮名繫<lb/>
寧無愧海鷗<lb/>
巴陵秋思云楊州已寒色楚田方刈禾歸心病起切<lb/>
<pb n="KR4i0025_SBCK_076-7b"/>
敗葉夜來多細雨城蟬噪夕陽嶠客過故鄉余業在<lb/>
杳隔洞庭波<lb/>
岳陽樓云平楚起寒色杪秋猶未還世情何處淡湘<lb/>
水向人閒空翠隠髙鳥夕陽歸逺山孤舟萬餘里惆<lb/>
悵洞庭間<hi>周賀三詩作</hi>
方干滌上懐賀云就枕忽不寐孤懐興嘆初南譙收<lb/>
舊暦上苑絶來書暝雪細聲積晨鍾寒韻踈侯門昔<lb/>
彈鋏曽共食無魚<lb/>
　　僧無悶<lb/>
暮春送人云折栁亭邊手重携江烟淡淡草萋萋杜<lb/>
<pb n="KR4i0025_SBCK_076-8a"/>
鵑不顧離人意更向落花枝上啼<lb/>
寒林石屏云草堂無物伴身閑唯有屏風枕簟間夲<lb/>
向他山求得石却於石上㸔它山<lb/>
　　僧文益<lb/>
㸔牡丹云擁毳對芳叢由來趣不同髪從今日白花<lb/>
是厺年紅艶色隨朝露馨香逐晚風何湏待零落然<lb/>
後始知空<lb/>
覩木平和尚云木平山裏人貌古言復少相㸔陌路<lb/>
同論心秋月皎懐衲線非蚕助歌聲有鳥城闕今日<lb/>
來一謳曽已曉<lb/>
<pb n="KR4i0025_SBCK_076-8b"/>
　　僧修睦<lb/>
秋日閑居云是事不相闗誰人佀此閑巻簾當白晝<lb/>
移榻對青山野鶴眠松上秋苔長雨間嶽僧頻有信<lb/>
昨日得書還<lb/>
宿岳陽開元寺云竟夕凭虚檻何當興歎頻徃來人<lb/>
自老今古月長新風送沉漁唱松踈露鶴身無眠鍾<lb/>
又動幾客在迷津<lb/>
雪中送人北遊云然知心厺速其柰雪飛頻莫咲無<lb/>
危道雖平更䧟人逺郊光接漢曠野色通秦此厺迢<lb/>
遥極却回應過春<lb/>
<pb n="KR4i0025_SBCK_076-9a"/>
送邊將云人盡有離别而君獨無嗟言將身報國敢<lb/>
望祿榮家戰思風吹野鄉心月滿沙歸期定何日塞<lb/>
北樹無花<lb/>
睡起作云長空秋雨歇睡起覺精神㸔水㸔山㘴無<lb/>
名無利身偈吟諸祖意茶碾厺年春此外誰相識孤<lb/>
雲到砌頻<lb/>
賣松者云求利有何限將松入市來直饒人買去也<lb/>
向柳邊栽細葉猶粘雪孤根尚惹苔知君用心錯舉<lb/>
世重花開<lb/>
落葉云雨過閑田地重重落盡紅翻思向春日肯信<lb/>
<pb n="KR4i0025_SBCK_076-9b"/>
有秋風幾處隨流水河邊亂暮空祗應松自立而不<lb/>
與君同<lb/>
落花云一片又一片等閑苔靣紅不能延數日開亦<lb/>
是春風公子歌聲歇詩人眼界空遥思故山下經雨<lb/>
兩三叢<lb/>
題田道者院云入門空寂寂真個出家兒有行鬼不<lb/>
見無心人謂痴古岩寒栢對流水落花隨欲别一何<lb/>
懶相於所恨遲<lb/>
題東林云欲厺不忍去徘徊吟遶廊水光秋淡蕩僧<lb/>
好語尋常碑古苔文疊山晴鍾韵長翻思南岳上欠<lb/>
<pb n="KR4i0025_SBCK_076-10a"/>
此白蓮香<lb/>
思齊已上人云同人與流俗相謂好襟靈有口不他<lb/>
説長年自誦經水聲秋後室山色晩來庭客問脩何<lb/>
法指松千歳青<lb/>
送玄㤗禪師云厺去厺何住一盂兼一瓶水邊寒草<lb/>
白鳥外晩峰青宿處林聞虎行時天有星回期誰可<lb/>
定浮世重㸔經<lb/>
三生石云聖迹誰㑹得毎到亦徘徊一尚不可得三<lb/>
從何處來清宵寒露滴白晝野雲隈應是表靈異凢<lb/>
情安可猜<lb/>
<pb n="KR4i0025_SBCK_076-10b"/>
　　景雲<lb/>
老僧云日照西山雪老僧門始開凍瓶粘柱礎宿火<lb/>
䧟爐灰童子病歸去鹿麋寒入來齋鍾知漸近枝鳥<lb/>
下生臺<lb/>
溪叟云溪翁居處靜溪鳥入門飛早起釣魚厺夜深<lb/>
乗月歸露香菰米熟烟煖荇絲肥消洒塵埃外扁舟<lb/>
一草衣<lb/>
畫松云畫松一佀真松樹且待尋思記得無曽在天<lb/>
台山上見石橋南畔第三株<lb/>
岑參有偃師東與韓樽同詣景雲上人即事云山隂<lb/>
<pb n="KR4i0025_SBCK_076-11a"/>
老僧觧楞伽潁陽歸客逺相過烟深草濕昨夜雨雨<lb/>
後秋風渡漕河空山終日塵事少平郊逺見行人小<lb/>
尚書磧上黄昏鐘别駕渡頭一歸鳥<lb/>
唐詩紀事巻第七十六<lb/>
<pb n="KR4i0025_SBCK_076-11b"/>
</p>
<p>
</p>
  </div>
</body>
</text>
</TEI>
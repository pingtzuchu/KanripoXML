<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0025_SBCK_036-1a"/>
唐詩紀事巻第三十六<lb/>
　黎逢　閻濟美　裴交泰　劉皂<lb/>
　　黎逢<lb/>
小菀東望宫池柳色詩云上林新柳變小苑暮天晴<lb/>
始望和煙密遥憐拂水輕色承陽氣暖隂帶御溝清<lb/>
不厭隨風弱仍冝向日明垂絲遍閣榭飛絮觸簾旌<lb/>
漸到依依處思聞出谷鸎<lb/>
韋蘇州任京兆工曹日有荅貢士黎逢詩云彌月曠<lb/>
不接公門但驅馳蘭草忽有贈持用慰所思不見心<lb/>
微密况當相見時<lb/>
<pb n="KR4i0025_SBCK_036-1b"/>
逢氣貎山野及第年初塲後至便於簾前設席主司<lb/>
異之誚其生踈必謂文詞稱是專令人伺之句句來<lb/>
報初問云何人徘徊曰亦是常言既而將及數聮莫<lb/>
不驚嘆遂擢第<lb/>
逢登大暦十二年進士第<lb/>
　　閻濟美<lb/>
濟美大暦九年春下第將出闗獻坐主張謂詩六韻<lb/>
曰謇諤王臣直文明雅量全望鑪金自躍應物鏡何<lb/>
徧南國幽沉盡東堂禮樂宣轉令遊藝士更惜至公<lb/>
年芳樹歡新景青雲泣暮天唯愁鳳池拜孤賤更誰<lb/>
<pb n="KR4i0025_SBCK_036-2a"/>
憐謂覽之問失第之因具以實告謂深有遺才之嘆<lb/>
乃曰所投六韻必展後效明年濟美自江東繼薦就<lb/>
試東都謂復主文雜文巳過繼欲帖經濟美辭以不<lb/>
能謂曰禮闈故事亦許作詩贖帖遂命天津橋望洛<lb/>
城殘雪題濟美曰新霽洛城端千家積雪寒未收清<lb/>
禁色徧向上陽殘既而日勢巳晚詩未就謂云只㩀<lb/>
見在將來一覽稱賞遂唱過盧景莊謂曰前足下試<lb/>
蜡日祈天宗賦以魯丘對衛賜則子貢也乃作駟字<lb/>
誤矣方悔之明日謂曰天寒急景諸君文巻不成未<lb/>
可以呈宰相請重録送納既而索舊巻則駟字上朱<lb/>
<pb n="KR4i0025_SBCK_036-2b"/>
㸃在焉易巻之意蓋有在也到闕謂揖濟美曰前日<lb/>
春間遺才所投六韻不敢暫忘幸副素懷矣濟美紀<lb/>
其事曰前朝公相許與定分一靣不忘美哉<lb/>
濟美正元末歴福建觀察為治簡易以工部尚書卒<lb/>
濟美元和初刺華州劾華隂令柳澗贓罪韓愈使過<lb/>
華上䟽理澗留中不下詔御史按得澗贓狀以愈妄<lb/>
論復為國子博士<lb/>
　　裴交㤗<lb/>
長門怨云自閉長門經幾秋羅衣濕盡淚還流一種<lb/>
峨嵋明月夜南宮歌吹北宮愁范攎曰近日舉場詩<lb/>
<pb n="KR4i0025_SBCK_036-3a"/>
尤新章孝摽對月云長安一夜千家月幾處笙歌幾<lb/>
處愁有類乎裴交㤗交㤗正元間詩人<lb/>
　　劉皂<lb/>
長門怨云宮殿沉沉月色分昭陽宮漏不堪聞珊瑚<lb/>
枕上千行淚不是思君是恨君<lb/>
皂正元間人也<lb/>
韋莊載皂長門怨云涙滴長門秋夜長愁心和雨到<lb/>
昭陽涙㾗不學君恩斷拭却千行更萬行<lb/>
唐詩紀事巻第三十六<lb/>
<pb n="KR4i0025_SBCK_036-3b"/>
<pb n="KR4i0025_SBCK_036-3b"/>
</p>
<p>
</p>
  </div>
</body>
</text>
</TEI>
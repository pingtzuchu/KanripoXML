<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0025_SBCK_038-1a"/>
唐詩紀事巻第三十八<lb/>
　　白居易<lb/>
張為以居易為廣大教化主取其讀史詩云含沙射<lb/>
人影雖病人不知巧言誣人罪至死人不疑掇蜂殺<lb/>
愛子掩鼻戮寵姫弘恭䧟蕭望趙髙謀李斯隂徳既<lb/>
必報陽禍豈虛施人事雖可罔天道終難欺明即有<lb/>
刑辟幽即有神祗茍免勿私喜鬼得而誅之又取秦<lb/>
中吟云厚地植桑麻所用濟生民生民理布帛所求<lb/>
活一身身外充征賦上以奉君親國家定兩税本意<lb/>
在憂人厥初防其滛明勑内外臣税外加一物皆以<lb/>
<pb n="KR4i0025_SBCK_038-1b"/>
枉發論奈何歳月乆貪吏得因循役我以求寵歛桒<lb/>
無冬春織絹未盈疋繰絲未盈斤里胥廹我納不許<lb/>
蹔逡廵歳暮天地閉隂風生破村夜深煙火盡霰雪<lb/>
白紛紛幼者形不蔽老者體無温悲喘與寒氣併入<lb/>
鼻頭辛昨日輸殘税因窺官庫門繒帛如山積絲絮<lb/>
如雲屯號為羡餘物隨日獻至尊奪我身上暖買尔<lb/>
眼前恩進入瓊林庫歳乆化為塵又取寓意云豫章<lb/>
生深山七年而後知挺髙二百尺本末皆十圍天子<lb/>
建明堂此材獨中規匠人執斤墨採度将有期孟冬<lb/>
草朩枯烈火燎于陂狂風吹猛熖從根燒到枝養培<lb/>
<pb n="KR4i0025_SBCK_038-2a"/>
二十年方成棟樑姿一朝為灰燼柯葉無孑遺地雖<lb/>
生爾材天不與尔時不如糞上芝猶有人掇之已矣<lb/>
勿重陳重陳令人悲勿悲焚燒苦但悲採用遲又取<lb/>
赫赫京内史奕奕中書郎昨傳徴拜日恩私頋殊常<lb/>
貂冠水蒼玉紫綬黄金章佩服身未暖已聞竄炎荒<lb/>
親戚不得别吞聲泣路旁賔客亦已散門前雀羅張<lb/>
富貴來未乆倐如瓦溝霜權勢言尤速瞥若石火光<lb/>
不如守貧賤貧賤可乆長傳語宦遊子且來歸故鄉<lb/>
又取得意减别恨半酣還逺程之句又人吏留不得<lb/>
直入故山雲之句又長生不似無生理休向青山學<lb/>
<pb n="KR4i0025_SBCK_038-2b"/>
錬丹之句又曰髪鑷不盡根在愁腸中之句又與薛<lb/>
濤云峨眉山勢接雲霓欲逐劉郎北路迷若似剡中<lb/>
容昜到春風猶隔武陵溪<hi>主客圖巳上皆</hi>
序洛詩序云序洛詩樂天自叙在洛之樂也予歴覽<lb/>
古今歌詩自風騷之後蘇李以還<hi>為五言詩李陵蘇武</hi>次及鮑<lb/>
謝徒迄于李杜軰其間詞人聞知者累百詩章流傳<lb/>
者鉅萬觀其所自多因䜛冤譴逐征戍行旅凍餒病<lb/>
老存歿别離情發於中文形於外故憤憂怨傷之作<lb/>
通計今十八九焉世所謂文士多數竒詩人尤命薄<lb/>
於斯見矣又知理安之世少離亂之時多亦明矣予<lb/>
<pb n="KR4i0025_SBCK_038-3a"/>
不佞喜文嗜詩自幼及老著詩數千首以其多矣故<lb/>
章句在人口姓字落詩流雖才不逮古人然所作不<lb/>
啻數千首作一數竒命薄之士亦有餘矣今壽過耳<lb/>
順幸無病苦官至三品免罹飢寒此一樂也大和二<lb/>
年詔受刑部侍郎明年就領河南尹事又三年病免<lb/>
歸履道里弟再受賔客分司自三年春至八年夏至<lb/>
洛凡五周年作詩四百三十二首除喪明哭子十數<lb/>
篇外其他皆寄懐於酒或取意於琴閑適有餘酣樂<lb/>
不暇苦詞無一字憂歎無一聲豈牽强所能致耶蓋<lb/>
亦發中而形外耳斯樂也實本之於省分知足濟之<lb/>
<pb n="KR4i0025_SBCK_038-3b"/>
以家給身閑文之以觴詠絃歌飾之以山水風月此<lb/>
而不適何徃而適哉兹又以重吾樂也予嘗云治世<lb/>
之音安以樂閑居之詩泰以適茍非理世安得閑居<lb/>
故集洛詩别為序引不獨記東都履道里有閑居泰<lb/>
適之叟亦欲知皇唐大和歳有理世安樂之音集而<lb/>
序之以侯夫棌詩者甲寅歳七月十日云尔<lb/>
元㣲之長慶集序云憲宗皇帝冊召天下士樂天對<lb/>
詔稱㫖又登甲科未幾入翰林掌制誥比上書言得<lb/>
失因為賀雨詩秦中吟等數十章指言天下事時人<lb/>
北之風騷焉予始與樂天同校秘書前後多以詩章<lb/>
<pb n="KR4i0025_SBCK_038-4a"/>
相贈答會予譴掾江陵樂天猶在翰林寄予百韻律<lb/>
詩及雜體前後數十章是後各佐江通復相詶寄巴<lb/>
蜀江楚閒洎長安中少年遞相倣效競作新詞自謂<lb/>
為元和詩而樂天秦中吟賀雨諷諭等篇時人罕能<lb/>
知者然而二十年閒禁省觀寺郵候牆壁之上無不<lb/>
書王公妾婦牛童馬走之口無不道至扵繕冩模勒<lb/>
衒賣扵市井或持之以交酒茗者處處皆是其甚者<lb/>
有至扵盗竊名姓苟求自售雜亂閒廁無可奈何予<lb/>
嘗扵平水市中<hi>草市名鏡湖傍</hi>見村校諸童競習詩召而問<lb/>
之皆對曰先生教我樂天微之詩固亦不知予之為<lb/>
<pb n="KR4i0025_SBCK_038-4b"/>
微之也又云雞林賈人求市頗切自云本國宰相每<lb/>
以百金換一篇其甚偽者宰相輙能辨别之自篇章<lb/>
以來未有如是流傳之廣者長慶四年樂天自杭州<lb/>
刺史以右庶子詔還予時刺會稽因得盡徴其文手<lb/>
自排纘成五十巻凡二千一百九十一首前輩多以<lb/>
前集中集為名予以為陛下眀年秋當改元長慶扵<lb/>
是因號曰白氏長慶集大凡人之文各有所長樂天<lb/>
之長可以為多矣夫以諷諭之詩長扵激閒適之詩<lb/>
長扵遣感傷之詩長扵切五字律詩百言而上長扵<lb/>
贍五字七字百言而下長扵情賦贊箴戒之類長扵<lb/>
<pb n="KR4i0025_SBCK_038-5a"/>
當碑記叙事制誥長扵實啟表奏狀長扵直書檄詞<lb/>
策剖判長扵盡總而言之不亦多乎哉至扵樂天之<lb/>
官族景行與予之交分淺深非叙文之要也故不書<lb/>
與元九書云夫文尚矣三才各有文天之文三光首<lb/>
之地之文五材首之人之文六經首之就六經言詩<lb/>
又首之何者聖人感人心而天下和平感人心者莫<lb/>
先乎情莫始乎言莫切乎聲莫深乎義詩者根情苗<lb/>
言華聲實義上自賢聖下至愚騃微及豚魚幽及鬼<lb/>
神羣分而氣同形異而情一未有聲入而不應情交<lb/>
而不感者聖人知其然因其言經之以六義縁其聲<lb/>
<pb n="KR4i0025_SBCK_038-5b"/>
緯之以五音五音韻義有類韻協則言順言順則聲<lb/>
易入類舉則情見情見則感易交扵是乎孕大含深<lb/>
貫微洞密上下通而一氣㤗憂樂合而百志熙五帝<lb/>
三皇所以直道而行垂拱而理者掲此以為大柄決<lb/>
此以為大竇也故聞元首眀股肱良之歌則知虞道<lb/>
昌矣聞五子洛汭之歌則知夏政荒矣言者無罪聞<lb/>
者作戒言者聞者莫不兩盡其心焉洎周衰秦興採<lb/>
詩官廢上不以詩補察時政下不以歌洩導人情乃<lb/>
至扵謟成之風動救失之道缺于時六義始刓矣國<lb/>
風變為騷辭五言始扵蘇李蘇李騷人皆不遇者各<lb/>
<pb n="KR4i0025_SBCK_038-6a"/>
繫其志發而為文故河梁之句止扵傷别澤畔之吟<lb/>
歸扵怨思彷徨抑欎不暇及他耳然去詩未逺梗概<lb/>
尚存故興離别則引雙鳧一雁為喻諷君子小人則<lb/>
引香草惡鳥為比雖義類不具猶得風人之什二三<lb/>
焉于時六義始缺矣晋宋以還得者盖寡以康樂之<lb/>
奥博多溺扵山水以淵眀之髙古偏放扵田園江鮑<lb/>
之流又狹扵此如梁鴻五噫之例者百無一二焉扵<lb/>
時六義寖微矣陵夷至扵梁陳閒率不過嘲風雪弄<lb/>
花草而已噫風雪花草之物三百篇中豈捨之乎頋<lb/>
所用何如耳設如北風其凉假風以刺威虐也雨雪<lb/>
<pb n="KR4i0025_SBCK_038-6b"/>
霏霏以愍征役也棠棣之華感華以諷兄弟也采采<lb/>
芣苢美草以樂有子也皆興發扵此而義歸扵彼反<lb/>
是者可乎哉然則餘霞散成綺澄江淨如練離花先<lb/>
委露别葉乍辭風之什麗則麗矣吾不知其所諷焉<lb/>
故僕所謂嘲風雪弄花草而已于時六義盡去矣唐<lb/>
興二百年其閒詩人不可勝數所可舉者陳子昂<lb/>
有感遇詩二十首鮑魴有感興詩十五首又詩之豪<lb/>
者世稱李杜之作才已竒矣人不逮矣索其風雅比<lb/>
興十無一焉杜詩最多可傳者千餘篇至扵貫穿今<lb/>
古覼縷格律盡工盡善又過扵李然撮其新安吏石<lb/>
<pb n="KR4i0025_SBCK_038-7a"/>
壕吏潼關吏塞蘆子留花門之章朱門酒肉臭路有<lb/>
凍死骨之句亦不過三四十首杜尚如此况不逮杜<lb/>
者乎僕嘗痛詩道崩壊忽忽憤發或食輟哺夜輟寢<lb/>
不量材力欲扶起之嗟乎事有大謬者又不可一二<lb/>
而言然亦不能不麤陳于左右僕始生六七月時乳<lb/>
母抱弄扵書屏下有指無字之字示僕者僕雖口未<lb/>
能言心已黙識後有問此二字者雖百十其試而指<lb/>
之不差則僕宿昔之縁已在文字中矣及五六嵗便<lb/>
學為詩九嵗諳識聲韻十五六始知有進士苦節讀<lb/>
書二十已來晝課賦夜課書閒又課詩不遑寢息矣<lb/>
<pb n="KR4i0025_SBCK_038-7b"/>
以至扵口舌成瘡手肘成胝既壯而膚革不豊盈未<lb/>
老而齒髪早衰白瞥瞥然如飛蠅垂珠在眸子中者<lb/>
動以萬數盖以苦學力文所致又自悲矣家貧多故<lb/>
二十七方從鄉試既第之後雖專扵科試亦不廢詩<lb/>
及授校書郎時已盈三四百首或出示交友如足下<lb/>
輩見皆謂之工其實未窺作者之域耳自登朝來年<lb/>
齒漸長閲事漸多每與人言多詢時務每讀書史多<lb/>
求理道始知文章合為時而著歌詩合為事而作是<lb/>
時皇帝初即位宰府有正人屢降璽書訪人急病僕<lb/>
當此日擢在翰林身是諌官手請諌紙啟奏之外有<lb/>
<pb n="KR4i0025_SBCK_038-8a"/>
可以救濟人病裨補時闕而難扵指言者輙詠歌之<lb/>
欲稍稍遞進聞扵上上以廣宸聰副憂勤次以酬恩<lb/>
奨塞言責下以復吾平生之志豈圖志未就而悔已<lb/>
生言未聞而謗已成矣又請為左右終言之凡聞僕<lb/>
賀雨詩而衆口籍籍已謂非宜矣聞僕哭孔戡詩衆<lb/>
面脈脈盡不悦矣聞秦中吟則權豪貴近者相目而<lb/>
變色矣聞樂逰園寄足下詩則執政柄者扼腕矣聞<lb/>
宿紫閣村詩則握軍要者切齒矣大率如此不可徧<lb/>
舉不相與者號為沽名號為詆訐號為訕謗苟相與<lb/>
者則如牛僧孺之戒焉乃至骨肉妻孥皆以我為非<lb/>
<pb n="KR4i0025_SBCK_038-8b"/>
也其不我非者舉不過三兩人有鄧魴者見僕詩而<lb/>
喜無何而魴死有唐衢者見僕詩而泣未㡬而衢死<lb/>
其餘則足下又十年來困躓若此嗚呼豈六義四始<lb/>
之風天將破壊不可支持耶抑又不知天之意不欲<lb/>
使下人之病苦聞扵上耶不然何有志扵詩者不利<lb/>
若此之甚也然僕又自思關東一男子耳除讀書属<lb/>
文外其他懵然無知乃至書畫棊博可以接羣居之<lb/>
歡者一無通曉即其愚拙可知矣初應進士時中朝無<lb/>
緦麻之親逹官無半面之舊筞蹇歩扵利足之途張<lb/>
空拳扵戰文之場十年之閒三登科第名入衆耳迹<lb/>
<pb n="KR4i0025_SBCK_038-9a"/>
升清貴出交賢俊入侍冕旒始得名扵文章終得罪<lb/>
扵文章亦其宜也日者又聞親友閒説禮吏部舉選<lb/>
人多以僕私試賦判傳為凖的其餘詩句亦徃徃在<lb/>
人口中僕恧然自愧不之信也及再來長安又聞有<lb/>
軍使髙霞寓者欲聘娼妓妓大誇曰我誦得白學士<lb/>
長恨歌豈同他妓哉由是増價又足下書云到通州<lb/>
日見江館柱閒有題僕詩者復何人哉又昨過漢南<lb/>
日適遇主人集衆樂娛他賔諸妓見僕來指而相頋<lb/>
曰此是秦中吟長恨歌主耳自長安抵江西三四千<lb/>
里凡鄉校佛寺逆旅行舟之中徃徃有題僕詩者士<lb/>
<pb n="KR4i0025_SBCK_038-9b"/>
庶僧徒孀婦處女之口每每有詠僕詩者此誠雕蟲<lb/>
之戲不足為多今時俗所重正在此耳雖前賢如淵<lb/>
雲者前輩如李杜者亦未能忘情扵其閒古人云名<lb/>
者公器不可以多取僕是何者竊時之名已多既竊<lb/>
時名又欲竊時之富貴使已為造物者肯兼與之乎<lb/>
今之迍窮理固然也况詩人多蹇如陳子昻杜甫各<lb/>
授一拾遺而迍剥至死李白孟浩然輩不及一命窮<lb/>
悴終身近日孟郊六十終試協律張籍五十未離一<lb/>
太祝彼何人哉彼何人哉况僕之才又不逮彼今雖<lb/>
讁在逺郡而官品至第五月俸四五萬寒有衣饑有<lb/>
<pb n="KR4i0025_SBCK_038-10a"/>
食給身之外施及家人亦可謂不負白氏之子矣微<lb/>
之微之勿念我哉僕數月來檢討囊篋中得新舊詩<lb/>
各以類分分為卷首自拾遺來凡所遇所感關扵美<lb/>
刺興比者又自武徳訖元和因事立題題為新樂府<lb/>
者共一百五十首謂之諷諭詩又或退公獨䖏或移<lb/>
病閒居知足保和吟翫性情者一百首謂之閒適詩<lb/>
又有事物牽扵外情理動扵内随感遇而形扵歎詠<lb/>
者一百首謂之感傷詩又有五言七言長句絶句自<lb/>
一百韻至兩韻者四百餘首謂之雜律詩凡為十五<lb/>
卷約八百首異時相見當盡致扵執事微之古人云<lb/>
<pb n="KR4i0025_SBCK_038-10b"/>
窮則獨善其身逹則兼濟天下僕雖不肖常師此語<lb/>
大丈夫所守者道所待者時時之來也為雲龍為風<lb/>
鵬勃然突然陳力以出時之不來也為霧豹為㝠鴻<lb/>
寂兮寥兮奉身而退進退出處何徃而不自得哉故僕志<lb/>
在兼濟行在獨善奉而始終之則為道言而發眀之<lb/>
則為詩謂之諷諭詩兼濟之志也謂之閒適詩獨善<lb/>
之義也故覽僕詩知僕之道焉其餘雜律詩或誘扵<lb/>
一時一物發扵一笑一吟率然成章非平生所尚者<lb/>
但以親朋合散之際取其釋恨佐懽今銓次之閒未<lb/>
能刪去他時有為我編集斯文者略之可也微之夫<lb/>
<pb n="KR4i0025_SBCK_038-11a"/>
貴耳賤目榮古陋今人之大情也僕不能逺徴古舊<lb/>
如近嵗韋蘇州歌行清麗之外頗近興諷其五言詩<lb/>
又髙雅閒澹自成一家之體今之秉筆誰能及之然<lb/>
當蘇州在時人亦未甚愛重必待身後然後人貴之<lb/>
今僕之詩人所愛者悉不過雜律詩與長恨歌已下<lb/>
耳時之所重僕之所輕至扵諷諭者意激而言質閒<lb/>
適者思澹而詞迂以質合迂宜人之不愛也今所愛<lb/>
者竝世而生獨足下耳然千百年後安知復無如足<lb/>
下者出而知愛我詩哉故自八九年來與足下小通<lb/>
則以詩相戒小窮則以詩相勉索居則以詩相慰同<lb/>
<pb n="KR4i0025_SBCK_038-11b"/>
處則以詩相娛知吾最要率以詩也如今年春逰城<lb/>
南時與足下馬上相戲因各誦新豔小律不雜他篇<lb/>
自皇子陂歸昭國里迭吟遞唱不絶聲者二十里餘<lb/>
樊李在傍無所措口知我者以為詩仙不知我者以<lb/>
為詩魔何則勞心靈役聲氣連朝接夕不自知其苦<lb/>
非魔而何偶同人當美景或花時宴罷或月夜酒酣<lb/>
一詠一吟不知老之將至雖驂鸞鶴逰蓬瀛者之適<lb/>
無以加扵此焉又非仙而何微之微之此吾所以與<lb/>
足下外形骸脱蹤蹟傲軒鼎輕人寰者又以此也當<lb/>
此之時足下興有餘力且與僕悉索還徃中詩取其<lb/>
<pb n="KR4i0025_SBCK_038-12a"/>
尤長者如張十八古樂府李二十新歌行盧楊二𥙿<lb/>
書律詩竇七元八絶句博取精掇編而次之號元白<lb/>
徃還詩集衆君子得擬議於此者莫不踊躍欣喜以<lb/>
為盛事嗟乎言未終而足下左轉不數月而僕又繼<lb/>
行心期索然何日成就又可為之歎息又僕嘗語足<lb/>
下凡人為文私於自是不忍於割截或失於繁多其<lb/>
間妍媸益又自惑必待文友有公鑒無姑息者討論<lb/>
而削奪之然後繁簡當否得其中矣况僕與足下為<lb/>
文尤患其多已尚病之况他人乎今且各纂詩筆粗<lb/>
為卷弟待與足下相見日各出所有終前志焉又不<lb/>
<pb n="KR4i0025_SBCK_038-12b"/>
知相遇是何年相見是何地溘然而至則如之何微<lb/>
之㣲之知我心哉潯陽臘月江風苦寒嵗莫鮮懽夜<lb/>
長無睡引筆鋪紙悄然燈前有念則書言無次第勿<lb/>
以繁雜為倦且以代一夕之話也㣲之㣲之知我心<lb/>
哉<lb/>
唐紀紀事卷第三十八<lb/>
</p>
<p>
</p>
  </div>
</body>
</text>
</TEI>
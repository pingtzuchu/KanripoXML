<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0025_SBCK_056-1a"/>
唐詩紀事卷第五十六<lb/>
　鄭畋　李彚征　劉成　崔郊<lb/>
　譚銖　郭䕫　來鵬　李鵠<lb/>
　鄭洪業　杜牧　許渾　童翰卿<lb/>
　雍陶　周元範　李逺　朱可名<lb/>
　趙嘏　祝元膺　韋承貽　鄭史<lb/>
　韋楚老<lb/>
　　鄭畋<lb/>
馬嵬太真縊所題詩者多悽感鄭畋爲鳳翔從事日<lb/>
題云玄宗回馬楊妃死雲雨雖亡日月新終是聖朝<lb/>
<pb n="KR4i0025_SBCK_056-1b"/>
天子事景陽宫井又何人觀者以為有宰輔之器<lb/>
中秋月直禁苑云禁署万懷忝綸闈巳再加暫來西<lb/>
掖路還整上清槎恍惚歸舟地深嚴宿綘霞幽襟聊<lb/>
自適閑弄紫薇花<lb/>
懿宗朝韋保衡路嵓忌宰相劉瞻誣以罪黜為荆南<lb/>
節度畋為制詞云早以文學疊中殊科風稜甚高恭<lb/>
謹無玷又云安數畝之居仍非巳有却四方之賄唯<lb/>
恐人知韋路大怒貶畋為梧州剌史責劉驩州司戸<lb/>
命舎人李庚為詞深文痛詆必欲加害属懿宗厭代<lb/>
僖宗立蕭倣輔政舉瞻自代召歸朝廷至湖南庚典<lb/>
<pb n="KR4i0025_SBCK_056-2a"/>
是郡出迎江次牌亭致酒瞻唱竹枝詞送庚酒云躡<lb/>
屐過溝竹枝恨君深女兒瞻命庚酬和庚曰不閑音<lb/>
律瞻曰君應只觧為制詞也是夕庚飲觥而卒畋字<lb/>
台文相僖宗昭宗為人仁恕姿采如峙玉<lb/>
畋為渭南尉日嘗有題緱山王子晋廟詩曰有昔靈<lb/>
王子吹笙遡泬寥六宫攀不住三島玄相招亡國原<lb/>
陵古賔天歳月遥無蹊窺海曲有廟訪山椒石帳龍<lb/>
蛇拱雲龍彩翠銷露壇裝琬琰真像冩松喬珠館青<lb/>
童宴琳宫阿母朝氣輿仙女侍天馬吏兵調湘妓紅<lb/>
絲瑟秦郎白管簫西城要婥約南嶽命嬌嬈句曲觴<lb/>
<pb n="KR4i0025_SBCK_056-2b"/>
金洞天台嘯石橋晩花珠弄蘂春茹玉生苖二景神<lb/>
光秘三元寳籙饒露垂鴉翅髪氷束虎章腰鸖馭争<lb/>
衘箭龍奴合獻綃衣從星渚浣丹就日宫燒物外花<lb/>
常滿人間葉自凋望臺悲漢戾閱水笑梁昭古殿香<lb/>
殘地荒堦桞長條幾曽期七日無復降重霄嵩嶺連<lb/>
天漢伊瀾入海潮何由得真訣使我佩環<lb/>
　　李彚征<lb/>
彚征客遊閩越至循州冐雨求宿或指韋氏莊居韋<lb/>
氏杖屨迎賔年八十餘自稱曰野人韋思明毎與李<lb/>
生談論或詩或史淹留累夕彚征善談而不能屈也<lb/>
<pb n="KR4i0025_SBCK_056-3a"/>
論數十家之作次第至李渉詩主人酷稱善彚征遂<lb/>
吟曰逺别秦城萬里逰亂山高下出啇州關門不鎻<lb/>
寒溪水一夜潺湲送客愁又曰華表千年一鶴歸丹<lb/>
砂為頂雪為衣泠泠仙語人聽盡却向五雲翻翅飛<lb/>
思明復吟二篇曰因韓為趙兩逰秦十月氷霜渡孟<lb/>
津縱使鷄鳴見關吏不知余也是何人又曰滕王閣<lb/>
上唱伊州二十年前向此逰半是半非君莫問西山<lb/>
長在水長流韋叟愀然變色曰老身弱齡不肖逰浪<lb/>
江湖交結姦徒為不平事後遇李涉博士蒙簡此詩<lb/>
因而跧跡李公待愚擬陸士衡之薦戴若思中心藏<lb/>
<pb n="KR4i0025_SBCK_056-3b"/>
焉遂隱羅浮經于一紀李旣云亡不復再逰秦楚追<lb/>
惋今昔或澘然持觴而酹反𬒮而歌云春雨蕭蕭江<lb/>
上村五林豪客夜知聞他時不用相廻避世上如今<lb/>
半是君乾符辛丑歳范攄客于雲川值彚征細述其<lb/>
事云於韋叟之居觀李博士之手翰云<lb/>
彚征後登進士第<lb/>
　　劉威<lb/>
逰東湖處士園林詩云偶向東湖更向東數聲鷄犬<lb/>
翠微中遥知楊桞是門䖏似隔芙蓉無路通樵客出<lb/>
來山帯雨漁舟過去水生風物情多與閑相稱所恨<lb/>
<pb n="KR4i0025_SBCK_056-4a"/>
求安計不同<lb/>
七夕云烏鵲橋成上界通千年靈會此霄同雲收喜<lb/>
氣星樓暁香柫輕塵玉殿空翠輦不行青草路金鸞<lb/>
徒候白榆風綵盤花閣無窮意只在浮生一縷中成<lb/>
威會昌時詩人也<lb/>
　　崔郊<lb/>
郊寓居漢上有婢端麗善音律旣貧鬻婢於連帥給<lb/>
錢四十一萬寵盻彌深郊思慕無巳其婢因寒食來<lb/>
從事家值郊立於桞隂馬上漣泣誓若山河崔生贈<lb/>
之以詩曰公子王孫逐後塵緑珠垂淚滴羅巾侯門<lb/>
<pb n="KR4i0025_SBCK_056-4b"/>
一入深如海從此蕭郎是路人或有嫉郊者冩詩於<lb/>
座公覩詩令召崔生左右莫之測也及見郊握手曰<lb/>
侯門一入深如海從此蕭郎是路人便是公作耶遂<lb/>
命婢同歸至於幃幌奩匣悉為增飾之<lb/>
　　譚銖<lb/>
題九華山詩云憶<graphic n="KR1486" url="https://raw.githubusercontent.com/kanripo/KR-Gaiji/master/images/KR1486.png" mimeType="image/png"/>九華山尚在童稚年浮沉任名<lb/>
路窺仰會無縁罷職池陽時復遭迎送牽因兹契誠<lb/>
願瞩望枕席前况值春正濃氣色無不全或如碧玉<lb/>
靜或似青靄鮮或接白雲堆或映紅霞天呈姿旣不<lb/>
一變態何啻千巍峨本無動崇峻性豈偏外景自隱<lb/>
<pb n="KR4i0025_SBCK_056-5a"/>
隱潜虚固幽玄我來暗凝情務道志更堅色與山異<lb/>
性性併山亦然境變山不動性存形自遷自遷不阻<lb/>
俗自定不失賢浮華與朱𬗋安可迷心田<lb/>
眞娘者葬呉宮之側行客賦詩多矣銖書一絕題者<lb/>
遂止詩曰武丘山下冡纍纍松栢蕭條盡可悲何事<lb/>
世人偏重色真娘墓上獨題詩<lb/>
咸通末鄭渾爲蘇州都郵銖爲醝院官鍾輻爲院廵<lb/>
皆廣文生時湖州牧李超趙蒙爲代皆狀元時語曰<lb/>
湖接兩頭蘇聮兩尾<lb/>
銖呉人登會昌進士第<lb/>
<pb n="KR4i0025_SBCK_056-5b"/>
　　郭䕫<lb/>
九華山詩云儼翠凌空出<graphic n="KR1199" url="https://raw.githubusercontent.com/kanripo/KR-Gaiji/master/images/KR1199.png" mimeType="image/png"/>然岧嶤萬丈倚秋天暮<lb/>
風飄送當軒色暁霧斜飛入檻煙簾捲倚屏雙影聚<lb/>
鏡開朱戸九條懸畫圗何必家家有自有畫圖來目<lb/>
前　䕫大中時江南進士也<lb/>
　　來鵬<lb/>
清明日與友人遊玉粒塘庄詩曰幾宿春山逐陸郎<lb/>
清明時節好煙光歸穿細荇船頭滑醉踏殘花屐齒<lb/>
香風急嶺雲翻逈野雨餘田水落方塘不堪吟罷東<lb/>
回首滿耳蛙聲正夕陽<lb/>
<pb n="KR4i0025_SBCK_056-6a"/>
鄂渚清明日與郷友登頭陀山云冷酒一盃相勸頻<lb/>
異郷相遇轉相親落花風裏數聲笛芳草煙中無限<lb/>
人都大此時深悵望豈堪高境更逡廵思量費子真<lb/>
仙子不作頭陀山下塵<lb/>
寒食山舘書情云獨把一盃山館中毎經時節恨飄<lb/>
蓬侵堦草色連朝雨滿地棃花昨夜風蜀魄笑來春<lb/>
寂寞楚囚吟後月朦朧分明寄得還家夢徐孺宅前<lb/>
湖水東<lb/>
鄂渚除夜書懷云鸚鵡洲頭夜泊船此時形影共悽<lb/>
然難歸故國干戈後欲告何人雨雪天筯撥冷灰書<lb/>
<pb n="KR4i0025_SBCK_056-6b"/>
悶字枕陪寒席帯愁眠<hi>嗟自</hi>落拓無成事明日春風又<lb/>
一年<lb/>
鵬詩思清麗福建韋尚書岫愛其才欲以子妻之而<lb/>
不果後遊蜀夏課卷中有詩云一夜緑荷風剪破賺<lb/>
他秋雨不成珠識者以為不祥是歳隨秋賦而卒<hi>者岫</hi>
<hi>子也丹之</hi>
　　來鵠<lb/>
聖政紀頌序曰穆宗皇帝臨朝與群臣言及政事宰<lb/>
臣請史官執筆當群臣奏事隨日撰録号為聖政紀<lb/>
至上之即位三年有鄕校小臣來鵠因窺穆宗實録<lb/>
<pb n="KR4i0025_SBCK_056-7a"/>
追而為之頌曰三皇不書五帝不紀有聖有神風銷<lb/>
日巳何教何師生來死止無曲無法頑肩奡比三皇<lb/>
實作五帝實治成天造地不昏不圯言得非排文得<lb/>
聖齒表表如見者莫若乎史是知朴繩休結正簡斯<lb/>
若君誥臣箴<graphic n="KR1152" url="https://raw.githubusercontent.com/kanripo/KR-Gaiji/master/images/KR1152.png" mimeType="image/png"/>編毫絡前書後經窺善鑒惡國之大<lb/>
章如何寢略嗚呼貞觀多吁永徽多俞廷日發論殿<lb/>
日發謨牙孽不作鳥䑕不除論出不蓋謀行不紆楹<lb/>
然史臣蛇然史𥚑瞠瞠即視逶逶而婁翹筆當靣决<lb/>
防納汚不梏爾智不席我愚執言直注史文直敷故<lb/>
得粲粲朝典落落廷譽聖牘旣多堯風不淺頒編坦<lb/>
<pb n="KR4i0025_SBCK_056-7b"/>
軸君出臣顯若儼見旒若俯見冕無閑殿曠廷無尸<lb/>
安素晏三皇不忘五帝不剪太宗得之史焉斯展暨<lb/>
乎後相圖身天子專問我獨以言史不得近丘明見<lb/>
嫌倚相在㯽秉筆如今隨班不進班退史歸憫然疇<lb/>
依奏問莫覩嘉謀固稀取彼誥命禄為國肥烱然時<lb/>
皇言必成章德宣五帝道奥三皇如何翊臣毚肉嗜<lb/>
<graphic n="KR0954" url="https://raw.githubusercontent.com/kanripo/KR-Gaiji/master/images/KR0954.png" mimeType="image/png"/>垣觜距磨快福衡拘長控截僚位占護陽光垣私藩<lb/>
巳逺史廋唐俾德音嘉訪黙縮腤亡咽典噤法蓋聖<lb/>
籠昌曷以至此史文不張後必非笑將來否臧謂乎<lb/>
殿空扆逸朝懵廷荒不知姦蔽文失汪洋有貞觀業<lb/>
<pb n="KR4i0025_SBCK_056-8a"/>
有永徽綱亦匿匪見亦寝匪彰頼有後臣斯言不佞<lb/>
伊尹直心太甲湏聖事旣可書史何不命乃具前欺<lb/>
大陳不敬曰逐史之喻請以物並且十夫樹楊一夫<lb/>
欲競栽旣未牢摒豈能盛帝業似栽逐史似摒穆宗<lb/>
憮然若疾若醟昔何臣斯隱我祖正不傳親問不冩<lb/>
宻諍孰示來朝以光神政由是天呼震吸徴奔召急<lb/>
史提筆來叱廷而入端耳抗目不撝不挹獬豸側頭<lb/>
螭蚪擺溼握管絶怡當殿而立君也盡問臣也倒誠<lb/>
磊磊其事鏜鏜其聲大何不顯細何不明語未絶緒<lb/>
史巳録成謂之何書以政紀名伊紀清芬可昭典墳<lb/>
<pb n="KR4i0025_SBCK_056-8b"/>
古師官鳥昔聖官雲方之我后録里書分録有君法<lb/>
書有君文君法君文在聖政紀云殿無閑時廷無曠<lb/>
日雲諏波訪倦編刓筆君劬臣勞上討下述惟勤惟<lb/>
明在聖政紀出至德何比至教焉如孰窺孰測外夷内<lb/>
儲謂君有道乎臣有謨歟有道有謨在聖政紀書一<lb/>
體例秩同力翼戴祈福去邪絶防無礙國章可披唐<lb/>
文可愛善咨不偷嘉論不蓋不偷不蓋在聖政紀載<lb/>
諒夫緫斯不　杇可懸魏闕愚得是言非訕非伐實<lb/>
謂鑿臣沌渾開君日月妖物雰死天文光發惟我之<lb/>
有頒兮奚斯躍而董狐蹷<lb/>
<pb n="KR4i0025_SBCK_056-9a"/>
鵠豫章人師韓桞爲文大中咸通間聲價籍甚<lb/>
　　鄭洪業<lb/>
詔放雲南子弟還國詩云德𬒳陪臣子仁垂聖主恩<lb/>
雕題辭鳳闕丹服出金門有澤沾殊俗無征及獷<graphic n="KR0968" url="https://raw.githubusercontent.com/kanripo/KR-Gaiji/master/images/KR0968.png" mimeType="image/png"/>
銅梁分漢土玉壘駕鸞軒瘴嶺蚕叢盛巴江越嶲垠<lb/>
萬方同感化豈獨自南蕃<lb/>
洪業咸通八年鄭愚下第一人擢第<lb/>
　　杜牧<lb/>
牧爲御史分務洛陽時李司徒愿罷鎭閑居聲妓豪<lb/>
侈洛中名士咸謁之李高會朝客杜持憲不敢邀致<lb/>
<pb n="KR4i0025_SBCK_056-9b"/>
杜遣座客逹意願預斯㑹李不得巳邀之杜獨坐南<lb/>
行瞪目注視引滿三巵問李云聞有紫雲者孰是<lb/>
李指之杜凝睇良乆曰名不虛得宜以見惠李<lb/>
俯而笑諸妓亦回首破顔杜又自飲二爵朗吟而起<lb/>
曰華堂今日綺筵開誰喚分司御史來忽發強言驚<lb/>
滿座三行紅粉一時廻氣意閑逸傍若無人牧不拘<lb/>
細行故詩有十年一覺楊州夢唯有青樓薄倖名吳<lb/>
武陵以阿房宫賦薦於崔郾遂登弟郾東都放榜西<lb/>
都過堂牧詩曰東都放榜未開花三十三人走馬廻<lb/>
秦地少年多釀酒即將春色入關來<lb/>
<pb n="KR4i0025_SBCK_056-10a"/>
牧佐宣城幕逰湖州剌史崔君張水戲使州人畢觀<lb/>
令牧間行閲竒麗得垂髫者十餘歳後十四年牧剌<lb/>
湖州其人已嫁生子矣乃悵而為詩曰自是尋春去<lb/>
校遲不湏惆悵怨芳時狂風落盡深紅色緑葉成隂<lb/>
子滿枝<lb/>
杜秋娘詩序曰杜秋金陵女也年十五為李錡之妾<lb/>
後錡叛㓕籍之入宫有寵於景陵穆宗即位秋為皇<lb/>
子傳姆皇子壯封漳王鄭注用事誣丞相欲去異巳<lb/>
者指王為根王𬒳罪廢削秋因賜歸故鄉予過金陵<lb/>
感其窮且老為之賦詩曰京江水清滑生女白如脂<lb/>
<pb n="KR4i0025_SBCK_056-10b"/>
其間杜秋者不勞朱粉施老濞即山鑄後庭千娥眉<lb/>
秋持玉斝飲與唱金鏤衣<hi>惜少年時花開堪折直湏勸君莫惜金縷衣勸君湏</hi>
<hi>枝李錡長唱此詞折莫待無花空折</hi>濞旣白首叛秋亦紅淚滋吳江落<lb/>
日渡㶚㟁緑楊垂聮𥚑見天子盼眄獨依依椒璧懸<lb/>
錦幕鏡奩蟠蛟螭低鬟認新寵窈窕復融怡月上白<lb/>
壁門桂影凉參羌金階露新重閑捻紫簫吹<hi>開凉州晋書盗</hi>
<hi>𬗋玉簫張駿塜得</hi>莓苔夾城路南菀鴈初飛紅粉羽林仗獨<lb/>
賜辟邪旗歸來煑豹胎饜飫不能飴咸池昇日慶銅<lb/>
雀分香悲雷音後車逺事徃落花時鷰禖得皇子壯<lb/>
髪緑緌緌畫堂授傳姆天人親捧持虎晴珠絡褓金<lb/>
<pb n="KR4i0025_SBCK_056-11a"/>
盤犀鎭幃長楊射熊羆武帳弄啞咿漸抛竹馬劇稍<lb/>
出舞鷄竒靳蔪整冠佩侍宴坐瑶池眉宇儼圖畫神<lb/>
秀射朝輝一尺桐偶人江充知自欺王幽茅土削秋<lb/>
放故鄕歸<graphic n="KR1152" url="https://raw.githubusercontent.com/kanripo/KR-Gaiji/master/images/KR1152.png" mimeType="image/png"/>稜拂斗極廻首尚遲遲四朝三十載似<lb/>
夢復疑非潼關識舊吏毛髪巳如絲却喚吳江渡舟<lb/>
人那得知歸來四鄰攺荗菀草菲菲清血灑不盡仰<lb/>
天知問誰寒衣一疋素夜借鄰人機我昨金陵過聞<lb/>
之為歔欷自古皆一貫變化安能推夏姬㓕兩國逃<lb/>
作巫臣姬西子下姑蘇一舸逐䲭夷織室魏豹俘作<lb/>
漢太平基悞置代籍中兩朝尊毋儀光武紹高祖本<lb/>
<pb n="KR4i0025_SBCK_056-11b"/>
係生唐兒珊瑚破高齊作婢春黃糜蕭后去楊州<lb/>
厥為閼氏女子固不定士林亦難期射鉤後呼父釣<lb/>
翁王者師無國要孟子有人毀仲尼秦因逐客令柄<lb/>
歸丞相斯安知魏齊首見斷簣中屍給䘮蹷張軰廊<lb/>
廟冠峨危珥貂七葉貴何妨戎虜支蘇武却生返鄧<lb/>
通終死饑主張旣難測飜復亦相宜地盡有何物天<lb/>
外復何之指何為而捉足何為而馳耳何為而聽目<lb/>
何為而窺巳身不自暁此外何思惟因傾一樽酒題<lb/>
作杜秋詩愁來獨長詠聊可以自怡牧初自宣城幕<lb/>
除官入京有詩留别云同來不得同歸去故國逢春<lb/>
<pb n="KR4i0025_SBCK_056-12a"/>
寂寥後二十餘年連典四郡自湖州拜中書舎人題<lb/>
汴河云自憐流落西歸疾不見春風二月時至京果<lb/>
卒或曰舎人未為流落而遽及之魄巳喪矣<lb/>
煙着樹姿嬌雨餘山態活<hi>句</hi>四海一家無一事將軍<lb/>
携劒泣霜毛<hi>句</hi>山宻夕陽多人稀芳草逺<hi>句</hi>仙掌月<lb/>
明孤影過長門燈暗幾聲來<hi>句</hi>右張為取為主客圖<lb/>
　　清時有味是無能閑愛孤雲靜愛僧欲把一麾<lb/>
江海去樂遊原上望昭陵牧赴吳興登樂逰原之<lb/>
作<lb/>
骨清年少眼如冰鳳羽參差五色層天上騏驎時一<lb/>
<pb n="KR4i0025_SBCK_056-12b"/>
下人間不獨有餘陵<hi>秀才贈李</hi>
青山隱隱水揺揺秋盡江南草木凋二十四橋明月<lb/>
夜玉人何䖏學吹簫<hi>綽判官寄掦州韓</hi>
楚鄕寒食橘花時野渡臨風駐綵旗草色連雲人去<lb/>
住水紋如縠燕參差<hi>江上</hi>
蟪姑寜與雪霜期賢哲難教俗士知可憐正觀太平<lb/>
後天且不留封德彛<hi>交正題魏</hi>
長空澹澹孤鳥没萬古消沉向此中㸔取漢家何似<lb/>
業五陵無樹起秋風<hi>遊原登樂</hi>
登池州九峰樓寄張祐云百感衷來不自由角聲孤<lb/>
<pb n="KR4i0025_SBCK_056-13a"/>
起夕陽樓碧山終日思無盡芳草何年恨即休睫在<lb/>
目前人不見道非身外更何求誰人得似張公子千<lb/>
首詩輕萬戸侯<lb/>
過華清宫云長安廻望綉成堆山頂千門次第開一<lb/>
騎紅塵妃子笑無人知道荔枝來又云新豐緑樹起<lb/>
紅埃數騎漁陽探使廻霓裳一曲千峰上舞破中原<lb/>
始下來<lb/>
李義山作杜司勲詩云高樓風雨歎斯文短翼差池<lb/>
不及群刻意傷春復傷别人間唯有杜司勲又云杜<lb/>
牧司勲字牧之清秋一首杜秋詩前身應是梁江揔<lb/>
<pb n="KR4i0025_SBCK_056-13b"/>
名緫還曾字緫持心鐡巳從千鏌利鬢絲休嘆雪霜<lb/>
垂漢江逺吊西江水羊祜韋丹盡有碑<hi>撲韋碑時杜春</hi>
　　許渾<lb/>
祇命南海至廬陵逢表兄軍倅奉使淮海别後却寄<lb/>
云蘆橘花香拂釣磯佳人猶舞越羅衣三洲水淺漁<lb/>
來少五嶺山高鴈到稀客路晩依紅樹宿鄕關暗望<lb/>
白雲歸交親不念征南吏昨夜風㠶去似飛<lb/>
金陵懷古云玉樹歌殘王氣終景陽兵合戍樓空松<lb/>
林逺近千家塜禾黍高低六代宫石燕拂雲晴亦雨<lb/>
江肫吹浪夜還風英雄一去豪華盡惟有青山似洛中<lb/>
<pb n="KR4i0025_SBCK_056-14a"/>
登故洛陽城云禾黍離離半野蒿昔人城此豈知勞<lb/>
水聲東去市朝變山勢北來宮殿高鴉噪暮雲歸古<lb/>
堞鴈迷寒雨下空壕可憐緱嶺登仙子猶自吹笙醉<lb/>
碧桃<lb/>
咸陽西樓晩望云一上高城萬里愁兼葭楊桞似汀<lb/>
洲溪雲𥘉起日沉閣山雨欲來風滿樓鳥下緑蕪秦<lb/>
苑夕蟬鳴黃葉漢宫秋行人莫問前朝事渭水寒聲<lb/>
晝夜流<lb/>
杜牧之有許七侍郎弃官東歸瀟洒江南高秋企望<lb/>
寄贈之詩云天子綉衣吏東吳美退居有園同庾信<lb/>
<pb n="KR4i0025_SBCK_056-14b"/>
避事學相如蘭畹晴香嫰筠溪翠影踈江山九秋後<lb/>
風月六朝餘錦　開詩軸青嚢結道書霜嚴紅薜荔<lb/>
露沼白芙蕖睡　高梧密棋燈小閣虛凍醪元亮秫<lb/>
寒鱠季鷹魚塵意迷今古雲情識卷舒他年雪中棹<lb/>
陽羡訪吾廬<hi>近有水榭榮於㒷義縣</hi>
又初春雨中舟次和撗江裴使君見迎李趙二秀才<lb/>
同來因書四韻兼寄江南許渾云芳草渡頭微雨時<lb/>
萬株揚桞拂波垂蒲根水暖鴈初落梅逕香寒蜂未<lb/>
知辭客倚風吟暗淡使君廻馬濕旌旗江南仲蔚多<lb/>
情調悵望青隂幾首詩<lb/>
<pb n="KR4i0025_SBCK_056-15a"/>
渾記夢詩序云余常夢登山有宫室淩雲人云此崑<lb/>
崘也旣入見數人方欲招之至暮而罷詩云暁入瑶<lb/>
臺露氣清坐中唯有許飛瓊塵心未盡俗縁在十里<lb/>
下山空月明或云攺第二句為天風飛下歩虚聲<lb/>
韋莊讀渾詩云江南才子許渾詩字字清新句句竒<lb/>
十斛眞珠量不盡惠休虚作碧雲詞<lb/>
渾睦州人字用晦圉師之後大中三年任監察御史<lb/>
以疾乞東歸終郢睦二州剌史<lb/>
水聲東注市朝變山勢北來宫殿高<hi>句</hi>草生宫闕國<lb/>
無主玉樹後庭花為誰<hi>句</hi>何郎翠鳯雙飛去三十六<lb/>
<pb n="KR4i0025_SBCK_056-15b"/>
宫聞玉簫<hi>句</hi>經年未葬家人散昨日因齋故吏來<hi>句</hi>
垂釣有深意望山多逺情<lb/>
右張為取為主客圖<lb/>
　　童翰卿<lb/>
省試昆明池織女石詩云一片昆明石千秋織女名<lb/>
向風長脉脉臨水更盈盈有臉蓮同笑無心鳥不驚<lb/>
㟁雲連鬢濕沙月對眉生苔作輕裙色波為促杼聲<lb/>
還如明鏡裏形影自分明<lb/>
翰卿又有句云大朴逐物盡哀我天地功爭得榮辱<lb/>
心酒然歸西風<lb/>
<pb n="KR4i0025_SBCK_056-16a"/>
張為取作主客圖<lb/>
　　雍陶<lb/>
詠䨇白鷺云䨇鷺應憐水滿池風飄不動頂絲垂立<lb/>
當青草人先見行傍白蓮魚未知一足獨拳寒雨裏<lb/>
數聲相呌早秋時林塘得爾湏增價况是詩家物色<lb/>
冝<lb/>
杜元頴為西川節度使治無狀文宗大和三年南詔<lb/>
蠻嗟巔乃悉衆掩攻戎嶲三州䧟之入成都止西郛<lb/>
十日掠女子五伎數萬而南至大渡河謂華人曰此<lb/>
吾南境爾去國當哭衆號慟赴水死者十三故陶賦<lb/>
<pb n="KR4i0025_SBCK_056-16b"/>
蜀人爲南蠻俘虜詩云但見城池還漢將豈知佳麗<lb/>
属蠻兵錦江南渡聞遥哭盡是離家别國聲又賦過<lb/>
大渡泣望鄕國詩云大渡河邊蠻亦愁漢人將渡盡<lb/>
回頭此中郵寄思鄉淚南去應無水北流别嶲州一<lb/>
時慟哭雲日爲之變色詩云越嶲城南無難地傷心<lb/>
從此便爲蠻冤聲一慟悲風起雲暗青天日下山蠻<lb/>
界不許有悲泣之聲詩云雲南路出䧟河西毒草長<lb/>
青瘴色低漸近蠻城誰敢哭一時收淚羡猿啼蜀中<lb/>
戰後感事云蜀道英靈地山重水又回文章四子盛<lb/>
道路五丅開詞客題橋去忠臣叱馭來卧龍同駭浪<lb/>
<pb n="KR4i0025_SBCK_056-17a"/>
躍馬比浮埃巳謂無妖土那知有禍胎蕃兵依漢桞<lb/>
蠻斾指江梅戰後悲逢血燒餘恨見灰空留犀猒怪<lb/>
無復酒除災歳積萇洪怨春深杜宇哀家貧移未得<lb/>
愁上望鄕臺<lb/>
蜀中經蠻後友人馬艾見寄荅云茜馬渡瀘水北來<lb/>
如鳥輕幾年朝鳯闕一日破龜城此地有征戰誰家<lb/>
無死生人悲還舊里鳥喜下空營弟姪意初定交朋<lb/>
心尚驚自從經難後吟苦似猿聲<lb/>
陶蜀川上第後稍薄親黨其舊雲安劉敬之罷舉歸<lb/>
三峽責陶不寄書曰山近衡陽雖少鴈水連巴字豈<lb/>
<pb n="KR4i0025_SBCK_056-17b"/>
無魚陶得詩悸𧹞乃有狐首之思後為簡州牧自此<lb/>
謝宣城桞吳興賔至則折之閽者亦怠投贄者稀得見<lb/>
有馮道明下第請謁云與貟外故舊<graphic n="KR1377" url="https://raw.githubusercontent.com/kanripo/KR-Gaiji/master/images/KR1377.png" mimeType="image/png"/>者以道明言<lb/>
啓之及引進陶詞曰與公昧平生何云相識道明云<lb/>
誦員外之詩仰員外之德詩集中日得相見何隔平<lb/>
生也遂吟曰立當青草人先見行傍白蓮魚未知又<lb/>
曰江聲秋入寺雨氣夜侵樓又曰閉門客到常疑病<lb/>
滿院花開不似貧陶聞吟欣狎待道明如曩昔之友<lb/>
君子以雍君矜誇而好媚馮予匪藝而求知<lb/>
酬李紺歳除送酒云歳盡貧心事事湏就中深恨酒<lb/>
<pb n="KR4i0025_SBCK_056-18a"/>
錢無故人克壽能分送逺客消愁免自沽一夜四乗<lb/>
輕鑿落五更三點把屠蘇巳供時節深珎處况許今<lb/>
朝更挈壺<lb/>
陶典陽安送客至情盡橋問其故左右曰送迎之地<lb/>
止此故橋名情盡陶命筆題其柱曰折桞橋自後送<lb/>
别必吟其詩曰從來只有情難盡何事名爲情盡橋<lb/>
自此攺名爲折桞任他離恨一條條<lb/>
劉夢得洞庭詩云湘江秋月两相和潭靣無風鏡未<lb/>
磨遥望洞庭山翠小白雲盤裏一青螺<lb/>
陶亦吟云煙波不動影沉沉碧色全無翠色深疑是<lb/>
<pb n="KR4i0025_SBCK_056-18b"/>
水仙梳洗處一螺青黛鏡中心<lb/>
陶字國鈞大中八年再自國子毛詩愽士出剌簡州<lb/>
姚合送陶及第歸覲云獻親冬集書比橘復何如此<lb/>
去關河逺相思笑語踈路尋清壑斷人近白雲居幽<lb/>
石題名處憑君亦記予<lb/>
陶河隂新城詩云高城新築壓長川虎踞龍盤氣色<lb/>
全五里似雲根不動一重如月暈長圓河流暗與溝<lb/>
池合山色遥將睥睨連自有此來當汴口武牢何用<lb/>
鎻風煙<lb/>
天津橋春望云津橋春水浸紅霞煙桞風絲拂㟁斜<lb/>
<pb n="KR4i0025_SBCK_056-19a"/>
翠輦不來金殿閣宫鶯㗸出上陽花<lb/>
送徐山人歸睦州舊隱云君在桐廬何處住草堂應<lb/>
與戴家鄰初歸山犬飜驚主乆别江鷗却避人終日<lb/>
欲為相逐計臨時空羡獨行身秋風釣艇遥相憶七<lb/>
里灘西片月新<lb/>
賈島送陶入蜀云江山事若諳那滯滯雲南草色分<lb/>
危磴杉隂近古潭日斜褒谷鳥夏淺嶲州　吾自疑<lb/>
䨇鬢相逢更不堪<lb/>
陶題杜子美故居云沙崩水檻鷗飛盡樹壓村橋馬<lb/>
過遲<lb/>
<pb n="KR4i0025_SBCK_056-19b"/>
唐詩人最重行卷陶首篇上裴度或云耿湋行卷首<lb/>
篇上第五琦遂指爲二子邪正雖然方琦未有釁時<lb/>
上詩亦何足多怪<lb/>
　　周元範<lb/>
誰云蒿上煙隨雲依碧落<hi>公句投白</hi>莫怪西陵風景别鏡<lb/>
湖花草爲先春<hi>及第及句賀朱慶餘</hi>右張爲取作主客圖<lb/>
元範句曲人<lb/>
　　李逺<lb/>
失鸖詩云秋風吹却九臯禽一片閑雲萬里心碧落<lb/>
有情應悵望青天無路可追尋來時白雪翎尤短去<lb/>
<pb n="KR4i0025_SBCK_056-20a"/>
日丹砂頂漸深華表柱頭留語後不知消息到如今<lb/>
聽話叢臺云有客新從趙地廻自言曾工古叢臺雲<lb/>
遮襄國天邊盡樹遶漳河掌上來絃管變成山鳥<lb/>
弄綺羅留作野花開金輿玉輦無行跡風雨誰<lb/>
知長碧苔<lb/>
贈冩御容李長史云玉座塵消硯水淸龍髯不動彩<lb/>
毫輕初分隆凖山河秀乍點重瞳日月明宫女捲簾<lb/>
皆暗認侍臣開殿盡遥驚三朝供奉無人敵始覺僧<lb/>
繇浪得名<lb/>
張同幽閑鼓吹云宣宗朝令狐綯薦逺為杭州宣皇<lb/>
<pb n="KR4i0025_SBCK_056-20b"/>
曰我聞有逺詩云長日唯銷一局棋豈可以臨郡哉<lb/>
對曰詩人之言非有實也仍薦逺廉察可任乃俞之<lb/>
宣宗視逺到郡謝上表左右曰不足煩聖慮也上曰<lb/>
逺到郡無非時奏章只有此謝上表安知不有情懇<lb/>
乎吾不敢忽也<lb/>
逺字求古大中時為建州剌史<lb/>
　　朱可名<lb/>
應舉日寄兄弟云廢斵<hi>湖鏡</hi>田上書紫閣前愁人乆委<lb/>
地詩道未聞天不是燒金手徒抛釣月船多慙兄弟<lb/>
意不敢問林泉右張為取作主客圖<lb/>
<pb n="KR4i0025_SBCK_056-21a"/>
可名越州人進士及第終長安<lb/>
　　趙嘏<lb/>
長安秋望云雲物凄凉拂曙流漢家宫闕動高秋殘<lb/>
星幾點鴈撗塞長笛一聲人倚樓𬗋艶半開籬菊静<lb/>
紅衣落盡渚蓮愁鱸魚正美不歸去空戴南冠學楚<lb/>
囚<lb/>
獻准南李僕射云早年曾謁富人侯今日難甘失鵠<lb/>
羞新諾似山無力負舊思如水滿身流馬嘶紅葉蕭<lb/>
蕭晩日照長江灔灔秋功德萬重知不惜一言抛得<lb/>
百生愁<lb/>
<pb n="KR4i0025_SBCK_056-21b"/>
開成五年樂和侍郎下三十一人及第時在諒闇率<lb/>
皆雅飲嘏以詩賀曰天上高高月桂叢分明三十一<lb/>
枝風滿懷春色向人動遮路亂花迎馬紅鸖馭尚飄<lb/>
雲雨外蘭堂不在管絃中居然自是前賢事何必青<lb/>
樓倚翠空<lb/>
宣宗索嘏詩首卷題秦皇云徒知六國隨斤斧莫有<lb/>
群儒定是非上不悦<lb/>
張濆會昌五年陳啇下第一人翰林覆考黜之嘏貽<lb/>
濆詩曰莫向春風送酒盃謫仙眞箇是仙才猶堪與<lb/>
世為祥瑞曾到蓬萊頂上來<lb/>
<pb n="KR4i0025_SBCK_056-22a"/>
杜紫微覽嘏早秋詩云殘星幾點鴈撗塞長笛一聲<lb/>
人倚樓吟味不巳因目嘏為趙倚樓復有贈嘏詩曰<lb/>
今代風騷將誰登李社壇㶚陵鯨海動翰死鶴天寒<lb/>
今日訪君還有意三條氷雪獨來㸔<lb/>
嘏曾有詩曰早晩粗酬身事了水邊歸去一閑人果<lb/>
卒於渭南尉嘏嘗家于浙西有美姬惑之洎計偕會<lb/>
中元鶴林之遊浙帥窺其姬遂奄有明年嘏及第因<lb/>
以一絶箴之曰寂寞堂前日又曛陽臺去作不歸雲<lb/>
當時聞説沙吒利今日青娥属使君浙帥不自安遣<lb/>
一介歸之嘏方出關逢於撗水驛姬抱嘏慟哭而卒<lb/>
<pb n="KR4i0025_SBCK_056-22b"/>
遂葬於撗水之陽<lb/>
嘏字承祐大中終於渭南尉<lb/>
一千里色中秋月十萬軍聲半夜潮<hi>句錢塘</hi>梁王舊舘<lb/>
巳秋色珠履少年輕綉衣<hi>句</hi>滿樓春色傍人醉半夜<lb/>
雨聲前計非<hi>句</hi>三千宫女自塗地十萬人家如洞天<lb/>
<hi>江都司送人尉</hi>右張為取作主客圖<lb/>
　　祝元膺<lb/>
送高遂赴舉云句曲舊宅真自産日月英旣涵嶽瀆<lb/>
氣安無神仙名松桂邐迤色與君相送情又寄道友<lb/>
云兩頷凝清霜玉鑪焚天香為我延歳華得入不死<lb/>
<pb n="KR4i0025_SBCK_056-23a"/>
鄕又夢仙辭云蟾蜍夜作青冥鏡螮蝀晴為碧落梯<lb/>
好箇分明上天路誰教移入武陵溪又有霧紋班似<lb/>
豹水力徤如龍之句張為取作主客圖<lb/>
元膺句曲人與段成式同時每愛誦孟不疑句云白<lb/>
日故鄕逺青山佳句中成式紀之<lb/>
　　韋承貽<lb/>
承貽咸通中䇿試夜潜紀長句於都堂西南隅云褒<lb/>
衣博帶滿塵埃獨自都堂納試回蓮卷幾時聞吉語<lb/>
棘籬何日免重來三條燭盡鍾初動九轉丹成鼎未<lb/>
開殘月漸低人擾擾不知誰是謫仙才又曰白雲千<lb/>
<pb n="KR4i0025_SBCK_056-23b"/>
朶照廊明一片昇平雅頌聲纔唱第三條燭盡南宫<lb/>
風月畫難成<lb/>
承貽字貽之咸通八年登第<lb/>
　　鄭史<lb/>
史開成元年登第經過池陽廉使崔君悅一妓行雲<lb/>
有詩云㝡愛鈆華薄薄粧更兼衣着又鵝黃從來南<lb/>
國名佳麗何事今朝在北行臨岐博陵公輟贈之<lb/>
史終國子博士<lb/>
賈島送史詩曰葛林頗重疊岑渚復幽竒汨水斜陽<lb/>
㟁羇人正則祠蒼梧多蟋蟀白露濕紅籬擢第榮回<lb/>
<pb n="KR4i0025_SBCK_056-24a"/>
去晨昏近九疑<lb/>
　　韋楚老<lb/>
祖龍行云黒雲兵氣射天烈壯士朝眠夢冤結祖龍<lb/>
一夜死沙丘胡亥空隨鮑魚轍腐肉偷生三千里僞<lb/>
書先賜扶蘇死墓接驪山土未乾瑞光巳向芒碭起<lb/>
陳勝城中鼓三下秦家天地如崩瓦龍蛇撩亂入咸<lb/>
陽少帝空隨漢家馬<lb/>
江上蚊子云飄揺挾翅亞紅腹江邊夜起如雷哭請<lb/>
問貪婪一點心臭腐塡腹幾多足越女如花住江曲<lb/>
嫦娥夜夜疑䨇緑■君撩亂錦牎中十軸輕綃圍夜<lb/>
<pb n="KR4i0025_SBCK_056-24b"/>
夜玉杜牧之送韋楚老拾遺自洛中歸朝云洛橋風<lb/>
暖細飜衣春引仙官去玉墀獨鶴𥘉冲太虚日九牛<lb/>
新落一毛時行開教化期君是卧病神祗禱我知十<lb/>
載丈夫堪耻處朱雲猶棹直言旗<lb/>
楚老長慶進士終於拾遺開成時李德𥙿代牛僧孺<lb/>
為淮南節度奏僧孺錢帛事𥙷闕王繢魏謨崔黨韋<lb/>
有翼拾遺令狐綯及楚老樊宗仁連章奏德𥙿妄奏<lb/>
錢帛以傾僧孺上不問<lb/>
一從黃帝葬橋山碧落千門鎻元氣<hi>行句天上</hi>
唐詩紀事卷第五十六<lb/>
<pb n="KR4i0025_SBCK_056-25a"/>
</p>
<p>
</p>
  </div>
</body>
</text>
</TEI>
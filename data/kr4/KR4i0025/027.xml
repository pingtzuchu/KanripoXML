<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0025_SBCK_027-1a"/>
唐詩紀事巻第二十七<lb/>
　于逖　姚係　趙微明　李泌<lb/>
　禇朝陽　蕭昕　張朝　暢當<lb/>
　暢諸　獨孤及　皇甫冉　皇甫曽<lb/>
　李㓜卿　趙驊　賈邕　劉舟<lb/>
　長孫鑄　房白　元晟　劉太冲<lb/>
　姚發　鄭　殷少野　鄔載<lb/>
　　于逖<lb/>
獨孤及李白皆有詩贈之蓋天寶間詩人也<lb/>
憶舎弟云衰門鮮兄弟兄弟惟两人飢寒各流浪傷<lb/>
<pb n="KR4i0025_SBCK_027-1b"/>
感念我身夏期秋未來安知無他因不怨别天長但<lb/>
願見爾身茫茫天地間萬類各有親安知汝與我乖<lb/>
異同胡秦何時對形影憤懣當共陳<lb/>
野外作云老病無樂事歳愁悲更長窮郊日蕭索生<lb/>
意巳蒼黄小弟髪亦白两男俱不強有才且未逹況<lb/>
我非賢良幸有杇鈍姿野外老風霜寒鴉噪晚景喬<lb/>
朩思故郷魏人宅蓬池結網佇鱣魴水清魚不來歳<lb/>
暮空彷徨<lb/>
　　姚係<lb/>
係送周愿判官歸嶺南云早蟬望秋鳴夜吟怨離聲<lb/>
<pb n="KR4i0025_SBCK_027-2a"/>
眇然多異感值子江山行由來重義人感激事縱橫<lb/>
往復念遐阻淹留慕平生晨奔九衢餞暮始萬里程<lb/>
山驛風月樹海門煙霞城易綃泉源近拾翠沙溆明<lb/>
蘭蕙一爲贈貧交空復情<lb/>
京西遇舊識兼送徃隴西詩云蟬鳴一何急日暮秋<lb/>
風樹即此不勝愁隴隂人更去相逢與相失共是亡<lb/>
羊路<lb/>
韋蘇州送係還河中詩云上國旅遊罷故園生事㣲<lb/>
風塵滿路起行人何處歸留意芳樹飲惜别暮春暉<lb/>
㡬日投關郡河山對掩扉<lb/>
<pb n="KR4i0025_SBCK_027-2b"/>
送陸渾主簿趙宗儒之任云山中眇然意此意乃平<lb/>
生常日望鳥嘷遥對洛陽城故人吏爲隱懷此若蓬<lb/>
<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>夕氣冐巗上晨流㵼㟁明存亡區中事影響羽人<lb/>
情溪寂値猿下雲歸聞鶴聲及兹春始暮花葛正明<lb/>
榮㑹有携手日悠悠去無程<lb/>
楊叅軍庄送宇文邈云秋雲冐原隰野鳥滿林聲愛<lb/>
此田舎事稽君車馬程離堂慘不喧脉脉復盈盈蘭<lb/>
葉一經霜香綃爲贈輕燈光耿方寂蟲思隠餘清相<lb/>
望忽無際如含江海情<lb/>
五老峰大明觀贈隱者云雲觀此山北與君携手稀<lb/>
<pb n="KR4i0025_SBCK_027-3a"/>
林端渉橫水洞口入斜暉頗覺鸞鶴邇忽爲煙霧飛<lb/>
故人清和客黙㑹琴心㣲丹術幸可授青龍當未歸<lb/>
悠悠平生意此日復相違<lb/>
　　趙㣲明<lb/>
思歸云爲别未㡬日去日如三秋猶疑望可見日日<lb/>
上高樓唯是分手處白蘋滿芳洲寸心寧死别不忍<lb/>
生離憂<lb/>
回軍跛者詩云旣老又不全始得離邊城一枝假枯<lb/>
朩歩歩向南行去時日一百來時一月程常恐道路<lb/>
傍掩弃狐兎塋所願死郷里到日不願生聞此哀怨<lb/>
<pb n="KR4i0025_SBCK_027-3b"/>
詞念念不忍聽惜無異人術倐忽具尔形<lb/>
　　李泌<lb/>
奉和聖製重陽賜㑹聊示所懷云大唐造昌運品物<lb/>
荷時成乗秋逢令節錫宴歡群情俯臨秦山川高會<lb/>
漢公卿<hi>韻欠一</hi>未追赤松子且泛黃菊英賡歌聖人作<lb/>
海内同休明<lb/>
奉和聖製中和節曲江宴百寮云風俗時有變中和<lb/>
節惟新軒車雙闕下宴㑹曲江濵金石何鏗鏘簮纓<lb/>
亦紛綸皇恩降自天品物感知春慈恩匝寰<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>歌詠<lb/>
同君臣<hi>韻欠一</hi>
<pb n="KR4i0025_SBCK_027-4a"/>
泌字長源相德宗以上巳九日皆大宴集而寒食上<lb/>
巳多同時欲以二月名節泌請廢正月晦以二月朔<lb/>
爲中和節因賜大臣戚里尺謂之裁度里閭釀冝春<lb/>
酒百官進農書以示務本帝乃著令與上巳九日爲<lb/>
三令節中外皆賜緡錢燕㑹<lb/>
鄴侯家傳云泌賦詩譏楊國忠曰青青東門柳歳宴<lb/>
復憔悴國忠訴于明皇上曰賦柳爲譏卿則賦李爲<lb/>
譏朕可乎<lb/>
　　禇朝陽<lb/>
五絲詩云越人傳楚俗截竹競縈絲水底深休也日<lb/>
<pb n="KR4i0025_SBCK_027-4b"/>
中還賀之章施文勝質列匹美於姬錦綉侔新叚羔<lb/>
羊寢舊詩但誇端午節誰薦屈原詞把酒時伸奠汨<lb/>
[泳-永+羅]空逺而<lb/>
朝陽登天寶進士第<lb/>
　　蕭昕<lb/>
臨風舒錦云麗錦疋云終䄡䄡展向風花開翻覆翠<lb/>
色亂動揺紅縷散悠颺裏文廻照灼中低垂疑歩障<lb/>
吹起作晴虹旣與丘遲夢深知卓氏功還郷將制服<lb/>
從此表亨通<lb/>
昕字中明再中博學宏詞科𥘉爲哥舒翰掌書記翰<lb/>
<pb n="KR4i0025_SBCK_027-5a"/>
敗儳道走蜀肅宗立奉誥冊至行在代宗狩陜昕由<lb/>
武關從帝德宗出奉天昕時爲工部尚書年八十餘<lb/>
歩至奉天後兼禮部尚書知貢舉以太子少師致仕<lb/>
　　張朝<lb/>
小長干行云憶昔深閨裏煙塵不曽識嫁與長干人<lb/>
沙頭候風色三月南風興思君下江陵八月秋風起<lb/>
㸔君發揚子去時悲如何見少别離多湘潭㡬人到<lb/>
妾夢常風波<lb/>
又云昨夜狂風度吹折江頭樹淼淼暗無邊行人在<lb/>
何處好乗浮雲徃佳期蘭渚東鴛鴦緑浦上翡翠錦<lb/>
<pb n="KR4i0025_SBCK_027-5b"/>
屏中自憐十五餘顔色桃花紅那作商人婦愁水復<lb/>
愁風<hi>有之未知誰是二詩太白集中</hi>
江行風云壻貧如珠玉壻富如埃塵貧時不忘舊冨<lb/>
罷多寵新妾本富家女與君爲偶匹念汝一何深中<lb/>
門不曽出妾有綉衣裳葳蕤金縷光念君貧且賤易<lb/>
此從逺方逺方三千里發竟悔不已日暮情更來空<lb/>
望去時水孟夏麥始秀江上多南風商賈歸欲盡君<lb/>
今尚巴東巴東有巫山窈窕神女顔常恐遊此方果<lb/>
然不知還<lb/>
朝丹朝人大暦時處士<lb/>
<pb n="KR4i0025_SBCK_027-6a"/>
　　暢當<lb/>
南充謝郡客遊澧州留贈宇文中丞云僕夲濩落人<lb/>
辱當州郡使量力頗及早謝歸今即巳蕭蕭若凌虛<lb/>
衿帶領銷靡車服率然來涔陽作遊子鬱鬱寡開顔<lb/>
黙黙獨行李忽逢平生犮一笑方在此秋情寧風日<lb/>
楚思浩雲水爲語弋林者冥冥鴻逺矣<lb/>
韋蘇州寄當詩云㓂賊起東山英俊方未閑聞君新<lb/>
應募籍籍動京關出身文翰場高歩不可攀青𫀆未<lb/>
及解白羽揷腰間昔爲瓊樹枝今有風霜顔秋郊細<lb/>
柳道走馬一夕還丈夫當爲國破敵如摧山何必事<lb/>
<pb n="KR4i0025_SBCK_027-6b"/>
州府坐使鬢毛班<hi>𬒳召從軍問以子弟</hi>
李端贈當詩并序云余少尚神仙且未能去友人暢<lb/>
當以禪門見導余心知其是而未得其門因寄詩以<lb/>
咨焉少喜神仙術年來乆蹉跎壯志爲一累浮生事<lb/>
漸多衰顔不相識歳暮定相過請問宗居士君其奈<lb/>
老何<lb/>
當河東人正元𥘉爲太常博士後以果州剌史卒與<lb/>
弟諸皆有詩名<lb/>
宿潭上云夜潭有仙舸與月當水中嘉賔愛明月遊<lb/>
子驚秋風<lb/>
<pb n="KR4i0025_SBCK_027-7a"/>
又云青蒲野陂水白露明月天夜中秋風起心事坐<lb/>
澘然<lb/>
别盧倫云故交君獨在又欲與君離我有新秋淚非<lb/>
關秋氣悲<lb/>
平阿舘赴郡云晨興平阿館見月沉江水溶溶山霧<lb/>
披肅肅沙鷺起奉恩謬符竹伏軾省頏鄙何得施放<lb/>
山愧迎小郡吏寥落耕俗地征途清冥裏德綏乃吾<lb/>
民不得將庻矣禽姧非性能多愍㑹衰齒恭承共理<lb/>
詔常懼墜諸地<lb/>
居山居酬韋蘓州見寄云孤茅泄煙處此中山叟居<lb/>
<pb n="KR4i0025_SBCK_027-7b"/>
親雲寜有事耽酒詎知余水定鸖翻去松欹峰儼如<lb/>
猶煩使君問更欲結環廬<lb/>
登<graphic n="KR1295" url="https://raw.githubusercontent.com/kanripo/KR-Gaiji/master/images/KR1295.png" mimeType="image/png"/>鵲樓云逈臨飛鳥上高出世塵間天勢圍平野<lb/>
河流入斷山<lb/>
偶宴西蜀摩訶池云珎木鬱清池風荷左右披淺觴<lb/>
寜及醉慢舸不知移䕃竹簟光冷照流簮影歌胡爲<lb/>
獨覊者雪涕向漣漪<lb/>
當詩平淡多佳句如釣渚亭云花發多逺意鳬鴈有<lb/>
閑情遲暉耿不暮平江寂無聲天柱隱所云荒徑饒<lb/>
松子深蘿絶鳥聲陽崕全帶日寛障偶通耕山居云<lb/>
<pb n="KR4i0025_SBCK_027-8a"/>
水定鸖翻去松欹峰儼如又寒林苞晚橘風絮露垂<lb/>
楊湖伴聞漁唱天邊數鴈行皆有逺意<lb/>
　　暢諸<lb/>
早春詩云獻歳春猶淺園林未盡開雪和新雨落風<lb/>
帶舊寒來聽鳥聞歸鴈㸔花識早梅生涯知㡬日更<lb/>
𬒳一年催<lb/>
　　獨孤及<lb/>
字至之洛陽人時號獨孤常州夏中酬于逖畢燿問<lb/>
病見贈云救物智所昧學仙願未從行藏兩乖角蹭<lb/>
蹬風波中薄䆠耻降志卧痾非養蒙閉關渉兩旬覊<lb/>
<pb n="KR4i0025_SBCK_027-8b"/>
思浩無窮鸑鷟何處來雙舞下碧空離别隔雲雨惠<lb/>
然此相逢把手賀疾間舉杯欣酒濃新詩見乆要清<lb/>
論激深衷高館舒夜簟開門延㣲風火雲赫嵯峨日<lb/>
暮千萬峰遥指故山笑相看撫號鐘聲和由心清事<lb/>
感出氣同出處未易料且歌緩愁容願君崇明德歳<lb/>
暮如青松<lb/>
賈貟外處見中書賈舎人巴陵詩集覽之懷舊代書<lb/>
寄贈云海㟁望青瑣雲長天漫漫十年不一展知有<lb/>
關山難適逢阮始平立馬問平安取公詠懷詩示我<lb/>
江海瀾蹔若歸武庫森然矛㦸寒眼明遺頭風心悦<lb/>
<pb n="KR4i0025_SBCK_027-9a"/>
忘朝餐大駕今返正熊羆扈鳴鑾公遊鳳凰沼獻可<lb/>
在筆端繫越有長纓封關祗一丸冏然翔寥廓仰望<lb/>
在羽翰嘉㑹不我與相思歳云殫惟當䄂佳句持比<lb/>
青琅玕<lb/>
題思禪寺上方詩云谿口聞法皷停撓登翠屏攀雲<lb/>
到金界合掌問禪扄鬱律衆山抱空濛花雨零老僧<lb/>
指香樓云是不死亭眇眇干越路茫茫春草青逺山<lb/>
噴百谷繚繞馳東溟目極想何在境照心亦冥騞然<lb/>
諸根空破結如破瓶下視三界狹但聞五嶽腥山中<lb/>
有艮藥吾欲隳天形<lb/>
<pb n="KR4i0025_SBCK_027-9b"/>
觀海詩云北登渤海島廻首秦東門誰尸造物功鑿<lb/>
此天地源澒洞吞百谷周流無四垠廊然混茫際望<lb/>
見天地根白日自中吐扶桒如可捫迢迢蓬萊峰想<lb/>
像金臺存秦帝曽經此登臨異飛翻揚旌百神㑹望<lb/>
日群仙奔徐福竟何成羡門徒空言唯見石橋足千<lb/>
里潮水㾗<lb/>
及與薛華于逖畢燿友善安定梁肅叙其文曰天寶<lb/>
中作者數人頗節之以禮泊公爲之於是操道德爲<lb/>
根本揔經籍爲冠帶以易之精義詩之雅興春秋之<lb/>
褒貶屬之爲辭故其文寛而簡直而婉辯而不華博<lb/>
<pb n="KR4i0025_SBCK_027-10a"/>
厚而高明論人無虚美比事爲實録天下<graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>然復覩<lb/>
兩漢之遺風善乎崔公祐甫之言曰常州之文以立<lb/>
憲誡世褒賢遏惡爲用故議論最長其或列于碑頌<lb/>
流於詠歌峻如嵩華盛於江河若賛堯舜禹湯之命<lb/>
爲典爲誥爲謨爲訓人皆許之而不吾試論道之位<lb/>
冝而不陟惜哉<lb/>
　　皇甫冉<lb/>
字茂政玄晏先生之後張曲江深愛之謂清潁秀拔<lb/>
有江徐之風大暦二年迁右𥙷闕<lb/>
冉題巫山云巫峽見巴東迢迢出半空雲藏神女館<lb/>
<pb n="KR4i0025_SBCK_027-10b"/>
雨到楚王宫朝暮泉聲落寒暄樹色同清猿不可聽<lb/>
偏在九秋中<lb/>
冉少室昇仙歌云紅霞紫氣甚氤氲絳節青童迎少<lb/>
君忽從<graphic n="KR1045" url="https://raw.githubusercontent.com/kanripo/KR-Gaiji/master/images/KR1045.png" mimeType="image/png"/>下昇天去空使詩人禮白雲<lb/>
高仲武云皇甫冉𥙷闕自擢桂禮闈遂爲高格徃以<lb/>
世道艱虞避地江外每文章一到朝廷作者變色於<lb/>
詞塲爲先軰推錢郎爲伯仲誰家勝負或逐鹿中原<lb/>
如菓熟任霜封籬踈從水渡又裛露收新稼迎寒葺<lb/>
舊廬又鷰知社日辭巢去菊爲重陽冐雨開可以雄<lb/>
視潘張平揖沈謝又巫山詩終篇皆麗自晉宋齊梁<lb/>
<pb n="KR4i0025_SBCK_027-11a"/>
陳周隋巳來採掇者無數而𥙷闕獲驪珠使前賢失<lb/>
歩後軰却立自非天假何以迨斯恨長轡未騁而芳<lb/>
蘭早凋悲夫<lb/>
送韓司直云遊吳還適越來徃任風波復送王孫去<lb/>
其如春草何㟁明殘雪在湖滿夕陽多季子留遺廟<lb/>
停舟試一過<lb/>
宿嚴維宅云昔聞玄度宅門向㑹稽峰君住東湖下<lb/>
清風繼舊蹤𥘉秋臨水月半夜隔山鐘世路多離别<lb/>
良宵詎可逢<lb/>
途中送權曎<hi>驊或作</hi>云淮海風濤起江關憂思長同悲<lb/>
<pb n="KR4i0025_SBCK_027-11b"/>
鵲遶樹獨作鴈隨陽山晚雲和雪汀寒月滿霜由來<lb/>
濯纓處漁父愛滄浪<lb/>
西陵寄一公云西陵遇風處自古是通津終日空江<lb/>
上雲山若待人汀洲寒事早魚鳥與同新南望山隂<lb/>
路吾心有所親<hi>爲極元集姚合取四詩</hi>
獨孤至之叙其文云五言詩之源生於國風廣於離<lb/>
騷著於李蘇盛於曹劉其所自逺矣當漢魏之間雖<lb/>
以朴散爲器作者猶質有餘而文不足以今揆昔則<lb/>
有朱絃踈越大羹遺味之歎歴千餘歳至沈詹事宋<lb/>
考功始財成六律彰施五色使言之而中倫歌之而<lb/>
<pb n="KR4i0025_SBCK_027-12a"/>
成聲縁情綺靡之功至是乃備雖去雅浸逺其利有<lb/>
過於古者亦猶路鼗出於上皷篆籕生於鳥跡也沈<lb/>
宋旣没而崔司勲顥王右丞維復崛起於開元天寶<lb/>
之間得其門而入者當代不過數人𥙷闕其人也<lb/>
冉題裴周新園云東郭訪先生西郊尋隱路乆爲江<lb/>
南客自有雲陽樹巳得閑園心不知公府歩開門白<lb/>
日逺倚杖青山暮菓熟任霜封籬踈從水度窮年無<lb/>
牽綴徃事惜淪悟惟見耦耕人朝朝自來去<lb/>
送元盛還潜山云深山秋事早君去復何如裛露收<lb/>
新稼迎寒葺舊廬題詩即招隱作賦是閑居别後應<lb/>
<pb n="KR4i0025_SBCK_027-12b"/>
相憶嵇康懶寄書<lb/>
秋日東林之作云閑㸔秋水心無事卧對寒林手自<lb/>
裁廬阜高僧留偈别茅山道士寄書來燕知社日辤<lb/>
巢去菊爲重陽冐雨開淺薄將何稱獻納臨岐終日<lb/>
自遲廻<lb/>
送韋使君赴昇州云中司龍節貴上客虎符新地控<lb/>
呉襟帶才高漢搢紳泛舟因渡臘入境便行春何處<lb/>
歌來暮長江建業人<lb/>
送李録事赴饒州云北人南去雪紛紛鴈呌汀洲不<lb/>
可聞積水長天隨逺色荒林極浦足寒雲山從建業<lb/>
<pb n="KR4i0025_SBCK_027-13a"/>
千峰起江自潯陽九派分借問督郵纔弱冠府中年<lb/>
少不如君<lb/>
　　皇甫曾<lb/>
寄中書王舎人詩云腰金載筆謁承明至道安禪得<lb/>
此生西掖幾年綸綍貴東山遥夜薜蘿清風傳漏刻<lb/>
星河曙月上梧桐雨露清聖主好文誰爲薦閉門空<lb/>
賦子虛成<lb/>
送孔徴士云谷口山多處君歸不可尋家貧青史在<lb/>
身老白雲深掃雪開松徑踈泉過竹林餘生負丘壑<lb/>
相送亦何心<lb/>
<pb n="KR4i0025_SBCK_027-13b"/>
烏程水樓留别云悠悠千里去惜此一樽同客散高<lb/>
樓上㠶飛細雨中山程隨逺水楚思任青楓共説前<lb/>
期易滄波處處通<lb/>
張芳見訪郊居云林中雨散早凉生巳有迎秋促織<lb/>
聲三徑荒蕪羞對客十年衰老愧稱兄愁心自惜江<lb/>
籬短世事方㸔木槿榮君若罷官携手日尋山莫筭<lb/>
白雲程<lb/>
雲林邕上人云春山臨一室獨坐草凄凄身寂心成<lb/>
道花開鳥自啼細泉松磬裏反景竹林西晚與門人<lb/>
别依依出虎溪<lb/>
<pb n="KR4i0025_SBCK_027-14a"/>
送中丞還京云罷戰廻龍節朝天見鳳池寒生五湖<lb/>
道春及萬年枝邵化多遺愛胡清巳畏知懐㤙偏感<lb/>
别墮淚向旌麾<lb/>
贈霈禪師云南嶽瀟湘沅吾師經利渉身歸沃洲老<lb/>
名與文公接靜教傳荆吳道緣止漁獵觀空色不染<lb/>
對境心自愜室中人寂寞門外山重疊天台積幽夢<lb/>
早歳歸負笈<lb/>
高仲武云昔孟陽之與景陽詩罔慙厥弟恊居六品<lb/>
載處下流今侍御之與𥙷闕文辭亦爾體制清潔華<lb/>
不勝文然寒生五湖道春及萬年枝五言之選其爲<lb/>
<pb n="KR4i0025_SBCK_027-14b"/>
士林所尚宜哉<lb/>
曾字孝常爲殿中侍御史天寳中兄弟踵登進士第<lb/>
名相上下時比張氏景陽孟陽云<lb/>
尋陸處士云㡬年人不見林下掩柴關留客當清夜<lb/>
逢君話舊山隔城寒杵急帶月早鴻還南陌雖相近<lb/>
其如隱者閑<lb/>
哭陸處士云從此無期見柴扉對雪開二毛逢世難<lb/>
萬恨掩泉臺返照當空乆孤城吊客回漢家偏訪道<lb/>
猶畏鸖書來<lb/>
送人作使云上將還專席雙旌復出秦關河三晉路<lb/>
<pb n="KR4i0025_SBCK_027-15a"/>
賔從五原人孤戍雲連海平沙雪度春酬恩㸔玉劒<lb/>
何處有煙塵<hi>篇姚合取爲極元集尋陸處士詩以下三</hi>
曽與劉長卿犮善曽過長卿碧澗别業詩云謝客開<lb/>
山後郊扉出去通江湖十年别衰老一樽同反照寒<lb/>
川滿平田暮雪空滄洲自有趣不復泣途窮長卿和<lb/>
云荒村帶晩照落葉亂紛紛古路無行客寒林獨見<lb/>
君野橋經雨斷澗水向田分不爲憐同病何人到白雲<lb/>
曽又寄長卿云南憶新安郡千山帶夕陽斷猿知夜<lb/>
乆秋草助江長鬢髪應成素青松獨見霜愛才稱漢<lb/>
主題柱待田郎長卿和云離别江南北汀洲葉再黃<lb/>
<pb n="KR4i0025_SBCK_027-15b"/>
路遥雲共水砧逈月如霜歳儉攸仁政<hi>親臨郡姑藏相國</hi>年<lb/>
衰憶故郷佇君宣室召漢法倚張綱<lb/>
盧綸哭曽云攀龍與泣麟哀樂不同塵九陌霄漢侣<lb/>
一燈冥寞人舟沉驚海濶蘭折怨霜頻巳矣復何見<lb/>
故山應更春<hi>郎哭曽故云時同李包二</hi>
　　李㓜卿<lb/>
近日霜毛一畨新别時芳草兩廻春不堪花落花開<lb/>
處况是江南江北人薄䆠龍鐘心懶慢故山寥落水<lb/>
奫淪縁君愛我疵瑕少願竊仁風寄老身<lb/>
㓜卿字長夫隴西人大暦中以右庻子領滁州别業<lb/>
<pb n="KR4i0025_SBCK_027-16a"/>
在常州義興曰玉潭㽵在滁州時以書託獨孤至之<lb/>
獨孤以詩寄云日日思瓊樹書書話玉潭知同百口<lb/>
累曷日辦抽篸又至之題玉潭云碧玉徒強名氷壷<lb/>
難比德唯當寂照心可並奫淪色㓜卿所謂故山寥<lb/>
落水奫淪者也<lb/>
蕭頴士樂聞人善以推引後進爲巳任如李陽冰李<lb/>
㓜卿皇甫冉陸渭軰由奬目皆爲名士滁州迨今有<lb/>
庻子泉以㓜卿得名也<lb/>
　　趙驊<lb/>
送晁補闕歸日本國云西掖承休澣東隅返故林來<lb/>
<pb n="KR4i0025_SBCK_027-16b"/>
稱剡子學歸是越人吟馬上秋郊逺舟中曙海隂知<lb/>
君懷魏闕萬里獨揺心<lb/>
驊字雲卿擢開元進士第嘗䧟陸山貶晉江尉建中<lb/>
𥘉爲秘書少監與顔眞卿蕭頴士等善其子宗儒<lb/>
　　賈邕<lb/>
蕭夫子赴東府門人送者十二人劉太眞爲之序云<lb/>
先師微言旣絶者千有餘載至夫子而後洵美無度<lb/>
得夫天和頃東倭之人踰海來賔舉其國𥙿願師於<lb/>
夫子非敢私請表聞于天夫子辭以疾而不之從也<lb/>
退然貧居述作萬巻去其浮辭存乎正言昔左氏失<lb/>
<pb n="KR4i0025_SBCK_027-17a"/>
於煩糓梁失於短公羊失於俗而夬子爲其折衷王<lb/>
公交辟拒而不應從官三年始參謀於洛京家兄與<lb/>
先鳴者六七人奉壷開筵執弟子之禮於路左太眞<lb/>
以文求進以無聞見舉而不恡爲大子羞春雲輕隂<lb/>
草色新碧皎皎疋馬出于青門吾徒喟然瞻望不及<lb/>
賦詩仰餞者自相里造賈邕巳下凢十二人皆及門<lb/>
之選也<lb/>
邕得路字云子欲適東周門人盈岐路高標信難仰<lb/>
薄䆠非始務綿邈千里途徘徊四郊暮征車日云逺<lb/>
撫巳慙深顧<lb/>
<pb n="KR4i0025_SBCK_027-17b"/>
邕天寳九年李暐侍郎下登第<lb/>
　　劉舟<hi>冉一作</hi>
得適字云大名掩諸古獨斷無不適德遂天下宗官<lb/>
爲幕中客驪山浮雲散覇㟁零雨夕請業非逺期圓<lb/>
先再生魄<lb/>
天寶十六年陽浚舎人下登第<lb/>
　　長孫鑄<lb/>
得離字云大德詎可擬高梧有長離素懷經綸具昭<lb/>
世猶安卑落日去關外悠悠隔山陂我心如浮雲千<lb/>
里相追隨<lb/>
<pb n="KR4i0025_SBCK_027-18a"/>
天寶十二年陽浚舎人下登第<lb/>
　　房白<lb/>
得還字云夫子高世跡時人不可攀今子亦云幸謬<lb/>
得承温顔良䇿資入幕遂行從近關青春㶚亭上此<lb/>
去何時還<lb/>
天寶十三年陽浚侍郎下登第<lb/>
　　元晟<lb/>
得引字云吾見夫子德誰云習相近數仞不可窺言<lb/>
味終難盡處喧慮常澹作吏心亦隱更有嵩少峰東<lb/>
南爲勝引<lb/>
<pb n="KR4i0025_SBCK_027-18b"/>
晟河南府進士<lb/>
　　劉太冲<lb/>
得淺字云吾師繼㣲言賛黜在墳典寸禄聊自<graphic n="KR1269" url="https://raw.githubusercontent.com/kanripo/KR-Gaiji/master/images/KR1269.png" mimeType="image/png"/>平<lb/>
生官情鮮逶遲東周路春草深復淺日逺夫子門中<lb/>
心曷由展<lb/>
天寶十二年陽浚舎人下登第<lb/>
　　姚發<lb/>
得草字云天生良史筆浪跡擅文藻中夏授參謀東<lb/>
夷願聞道行軒翫春日餞席藉芳草幸得師季良欣<lb/>
留篋笥寶<lb/>
<pb n="KR4i0025_SBCK_027-19a"/>
天寶十二年陽浚舎人下登第<lb/>
　　鄭愕<lb/>
得徃字云斤溪數畝田素心擬長徃翳君曲得引使<lb/>
我纓俗網風塵豈不勞道義成心賞春郊桃李月忍<lb/>
此戒征兩<lb/>
天寶十二年陽浚舎人下登第<lb/>
　　殷少野<lb/>
得散字云官閑幕府下聊以任縱誕文學魯仲尼高<lb/>
標嵇中散出門時雨潤對酒春風暖感激知巳恩别<lb/>
離魂欲斷<lb/>
<pb n="KR4i0025_SBCK_027-19b"/>
天寳十六年陽浚舎人下登第<lb/>
　　鄔載<hi>不預此㑹</hi>
得君字云䇿名十二載獨立先斯文尔來及門者半<lb/>
巳昇青雲青雲豈無姿黃鶴素不群一辝芸香吏㡬<lb/>
歳滄江濆散職旣不羈天聦亦昭聞雖承急賢詔未<lb/>
謁陶唐君薄俸還自急此言那足云和風媚東郊具<lb/>
物滋南薫蕙草正可摘䂊章猶未分宗師忽千里使<lb/>
我心氛氳<lb/>
天寳十三年陽浚侍郎下登第<lb/>
潁士留别二三子得韻字云二紀尚雌伏徒然忝先<lb/>
<pb n="KR4i0025_SBCK_027-20a"/>
進英英尔衆賢名實鬰雙振殘春惜將别清洛行不<lb/>
近相與愛後時無令狐逸韻<lb/>
鄔載有文名與錢起友善起同載旅寓關中起有詩<lb/>
云文士皆求遇今人誰至公靈臺一寄宿楊柳再春<lb/>
風更惜忘形友頻年失志同羽毛齊燕雀心事阻鴛<lb/>
鴻留滯慙歸養飛鳴恨觸籠橘懷郷夢裏書去客愁<lb/>
中殘雪送歸鴈韶光葉斷蓬呑悲問唐舉何路出屯蒙<lb/>
又送鄔三落第還郷云郢客文章絶世稀常嗟時命<lb/>
與心違十年失路誰知巳千里思親獨逺歸雲㠶春<lb/>
水將何適日愛東南暮山碧關中新月對離樽江上<lb/>
<pb n="KR4i0025_SBCK_027-20b"/>
殘花待歸客名官無媒自古遲窮途此别不堪悲荷<lb/>
衣垂釣且安命金馬招賢㑹有時<lb/>
劉長卿過鄔三湖上書齋云何事東林客忘機一釣<lb/>
竿酒香開甕老湖色對門寒向郭青山送臨池白鳥<lb/>
看見君能浪跡予亦厭㣲官<lb/>
唐詩紀事卷第二十七<lb/>
</p>
<p>
</p>
  </div>
</body>
</text>
</TEI>
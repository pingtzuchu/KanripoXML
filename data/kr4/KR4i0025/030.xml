<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0025_SBCK_030-1a"/>
唐詩紀事卷第三十<lb/>
　李益　杜羔　諸葛覺　韋執中<lb/>
　耿偉　盧綸　韓翃　錢起<lb/>
　司空曙　苖發　崔峒　李端<lb/>
　冷朝陽<lb/>
　　李益<lb/>
益姑臧人字君虞大暦四年登第其受降城聞笛詩<lb/>
教坊樂人取爲聲樂度曲又有冩征人歌早行詩爲<lb/>
圖畫者廻樂峯前沙似雪之詩是也益有心疾不見<lb/>
用及爲幽州劉濟營田副使獻詩有感恩知有地不<lb/>
<pb n="KR4i0025_SBCK_030-1b"/>
上望京樓之句左遷右庶子年且老門人趙宗儒自<lb/>
宰相罷免年七十餘益曰此吾爲東府所送進士也<lb/>
聞者憐益之困後遷禮部尙書致仕卒<lb/>
益録其從軍詩贈左𥙷闕盧景亮自序云吾自兵間<lb/>
故爲文多軍旅之思或軍中酒酣塞上兵寢投劔秉<lb/>
筆散懷於斯文率皆出乎慷慨意氣武毅果厲本其<lb/>
凉國則世將之後乃西州之遺民歟亦其坎軻當世<lb/>
發憤之所致也<hi>正元間作其詩皆建中</hi>
夜上受降城聞笛詩云廻樂峰前沙似雪受降城下<lb/>
月如霜不知何處吹蘆管一夜征人盡望郷<hi>臺也烽烽火</hi>
<pb n="KR4i0025_SBCK_030-2a"/>
征人歌云胡風凍合鸊鵜泉牧馬千群逐暖川塞外<lb/>
征行無盡日年年移帳雪中天<lb/>
曉角詩云邊霜一夜落平蕪吹角當城片月孤無數<lb/>
塞鴻飛不度秋風卷入小單于<lb/>
從軍北征云天山雪後海風寒撗笛偏吹行路難磧<lb/>
裏征人三十萬一時廻向月明看<lb/>
獻劉濟云草緑古燕州鸎聲引獨遊鴈歸天北畔春<lb/>
盡海西頭向日花偏落馳年水自流感恩知有地不<lb/>
上望京樓<lb/>
從軍有苦樂行<hi>公比征作時從司空兾</hi>云勞者且莫歌我欲歌<lb/>
<pb n="KR4i0025_SBCK_030-2b"/>
送觴行軍有苦樂此曲樂未央僕居在隴上隴水斷<lb/>
人腸東過秦官路宫樹入咸陽時逢漢帝出諌獵至<lb/>
長楊詎馳遊俠窟非結少年場一旦承嘉惠輕身重<lb/>
恩光秉筆參帷帟從軍至朔方邊馬多隂風草朩自<lb/>
凄凉斷絶西海去出没胡沙長參差引鴈翼隱轔騰<lb/>
軍裝劔文夜如水馬汗凍成霜使氣五都少矜功六<lb/>
郡良山河起目前睚眦死路傍北逐馳種虜西臨復<lb/>
舊疆昔還賦餘資今出乃羸粮一矢致夏服我弓不<lb/>
再張寄言丈夫雄苦樂身自當<hi>馳一作駞</hi>
來從竇車騎云<hi>行作自朔方</hi>束髪逢世屯懷恩抱明義讀<lb/>
<pb n="KR4i0025_SBCK_030-3a"/>
書良不武學劔慙非智遂別魯諸生求從竇車騎追<lb/>
兵起邊急絡馬黃金轡出入燕南陲由來重意氣自<lb/>
經臯蘭戰入破樓煩地西北護三邊東南留一尉時<lb/>
過如雲雨參差不自意將軍失恩澤萬事從比異置<lb/>
酒高䑓上薄暮秋風至長㦸與我歸歸來同棄置自<lb/>
酌還自飲非名又非利歌出易水寒琴下雍門涙出<lb/>
逢平樂舊言在天階侍問我從軍苦自陳少年貴丈<lb/>
夫交四海徒論身自致漢將不封侯蘓卿還逺使令<lb/>
我終此曲此曲誠不易貴人難識心何由知忌諱<lb/>
夜發中軍云邊馬櫪上驚雄劔匣中鳴半夜軍書至<lb/>
<pb n="KR4i0025_SBCK_030-3b"/>
匈奴㓂六城中堅分暗陣太一起神兵出没風雲合<lb/>
蒼皇豺虎争今日邊庭戰縁賞不縁名<lb/>
五城道中云金鐃隨玉節落日河邊路沙鳴後騎來<lb/>
鴈起前軍度五城鳴斥堠三秦新召募天寒自登道<lb/>
寒濁隂山霧仍聞舊兵老尙在烏蘭戍笳簫漢思繁<lb/>
旌旗邊色故寢興倦弓甲勤役傷風露來逺賞不行<lb/>
鋒交勲乃茂未知朔方道何年罷兵賦<lb/>
塞下曲云蕃門部落能結束朝朝馳獵河南曲<hi>朝馳一作</hi>
<hi>河曲暮獵兾</hi>燕歌未斷塞鴻飛牧馬群嘶邊草緑秦築長<lb/>
城城巳摧漢武北上單于䑓古來征戰虜不盡至今<lb/>
<pb n="KR4i0025_SBCK_030-4a"/>
還復天兵來黃河東流流九折沙場埋恨何時絶蔡<lb/>
琰没去造胡笳蘇武歸來持漢節爲報如今都護雄<lb/>
匈奴且莫下雲中請書塞北隂山石願比燕然車<hi>功騎</hi>
大暦十才子唐書不見人數盧綸錢起郎士元司空<lb/>
曉李端李益苗發皇甫曽耿偉李嘉祐又云吉頊夏<lb/>
侯審亦是或云錢起盧綸司空曉皇甫曽李嘉祐吉<lb/>
中孚苖發郎士元李益耿偉李端　二李皆出於姑<lb/>
臧庻子爲文章李益尚書爲門户李益一日赴嘉㑹<lb/>
尙書曰今日兩箇坐頭皆是李益<lb/>
紅樓下聮句云佛刹接重城紅樓切太清紫雲連照<lb/>
<pb n="KR4i0025_SBCK_030-4b"/>
耀丹檻望峥嶸<hi>宣廣</hi>榱棟烟虹入軒䆫日月平參差五<lb/>
陵晚分背八川明<hi>益李</hi>絃韻風𥘉過蓮枝浪欲傾敬瞻<lb/>
疑涌見圍繞學無生<hi>羔杜</hi>
蘭陵僻居聮句云潘岳閑居賦陶潜獨酌謡二賢成<lb/>
徃事三徑是今朝<hi>宣廣</hi>生幸逢唐運昌時奉帝堯進思<lb/>
諧啓沃退混即漁樵<hi>益李</hi>蠧簡封延閣彫欄閟上霄相<lb/>
從清矌地秋露挹蘭苕<hi>杜羔</hi>
天津橋南山中各題一句云野坐分苔䂖<hi>益</hi>山行遶<lb/>
菊叢<hi>中韋執</hi>雲衣惹不破<hi>斍諸葛</hi>秋色望來空<lb/>
閑庭草色能留馬當路楊花不避人<hi>句</hi>笳簫漢恩繁<lb/>
<pb n="KR4i0025_SBCK_030-5a"/>
旌旗邊色故<hi>句</hi>馬汗凍成霜<hi>句</hi>右張爲取爲主客圖<lb/>
以益爲清竒雅正主<lb/>
　　耿偉<lb/>
元日早朝云九陌朝臣滿三朝候皷賖逺珂時接韻<lb/>
攅炬偶成花紫貝爲高闕黃龍建大牙參差萬㦸合<lb/>
左右八貂斜羽扇紛朱檻金爐隔翠華㣲風傳曙漏<lb/>
曉日上春霞環珮聲重疊蠻夷服等差樂和天易感<lb/>
山固壽無涯渥澤千年聖車書四海家盛明多在位<lb/>
誰得守蓬麻<lb/>
贈苖員外云爲郎日賦詩小謝少年時業繼儒門後<lb/>
<pb n="KR4i0025_SBCK_030-5b"/>
心多道者期曉廻長樂殿新出永明祠行樂西園暮<lb/>
春風動柳絲<lb/>
許州書情寄韓張二舎人云謫䆠軍城老更悲近來<lb/>
頻夢到丹墀乍燃乍㓕心中火唯鑷唯多鬢上絲繞<lb/>
院緑苔聞鴈處滿庭黃葉閉門時故人高歩雲衢上<lb/>
肯念前程杳未期<lb/>
贈嚴維云許詢清論重寂寞住山隂野客捿寒寺閑<lb/>
門當古林海田秋熟早湖水夜漁深世上窮通理誰<lb/>
能柰此心<lb/>
贈　公云來自西天竺持經奉紫㣲年深𣑽語變行<lb/>
<pb n="KR4i0025_SBCK_030-6a"/>
苦俗人歸月上安禪乆苔生出院稀梁間有馴鴿不<lb/>
去爲無機<lb/>
早朝云鍾皷餘聲裏千官向紫㣲冒寒人語少乗月<lb/>
燭來稀清漏聞馳道紅霞映鏁闈猶看嘶馬處未啓<lb/>
掖垣扉<lb/>
秋日云返照入閭巷憂來與誰語古道無人行秋風<lb/>
動禾黍<lb/>
書情逢故人云因君知此事流恨巳忘機客乆多人<lb/>
識年高衆病歸連雲潮色逺度雪鴈聲稀又説家林<lb/>
盡悽傷淚滿衣<lb/>
<pb n="KR4i0025_SBCK_030-6b"/>
沙上鴈云衡陽多道里弱羽復哀音還塞知何日驚<lb/>
弦亂此心夜隂前侣逺秋冷後湖深獨立沙汀意寧<lb/>
知霜霰侵<lb/>
贈張將軍云寥落邊城暮重門返照間皷<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>驚雨暗<lb/>
士馬過秋閑慣守臨邊郡曽營近海山關西舊業在<lb/>
夜夜夢中還<lb/>
醻暢當云同遊<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>沮後巳是十年餘㡬度曽相夢何<lb/>
時定得書月高城影盡霜重柳條踈且對樽中酒千<lb/>
般想未如<hi>篇姚合取爲極元集書情逢故人以下四</hi>
偉寳應元年進士爲左拾遺詩有家貧僮僕慢官罷<lb/>
<pb n="KR4i0025_SBCK_030-7a"/>
友朋踈世多傳之<lb/>
　　盧綸<lb/>
綸字允言河中人大暦進士與吉中孚韓翃錢起司<lb/>
空曙苖發崔峒夏侯審李端皆能詩號大暦十才子<lb/>
春日登樓云花正濃時人正愁逢花却欲替花羞年<lb/>
來笑伴皆歸去今日晴明獨上樓<lb/>
長安春望云東風吹雨過青山却望千門草色閑家<lb/>
在夢中何日到春歸江上㡬人還川原繞繚浮雲外<lb/>
宫闕參差落照間誰念爲儒多失意獨將衰鬢客<hi>關秦</hi>
正元中吉中孚爲翰林學士薦綸于朝會丁家艱而<lb/>
<pb n="KR4i0025_SBCK_030-7b"/>
中孚卒大暦中李端錢起韓翃軰能爲五言詩詞情<lb/>
徤麗綸作尤工至正元末錢李諸公周落綸爲懷舊<lb/>
詩五十韻叙其事曰吾與吉侍郎中孚司空郎中曙<lb/>
苗員外發崔𥙷闕峒耿拾遺偉李校書端風塵追遊<lb/>
向三十載數公皆負當時盛稱榮耀未㡬俱沉泉下<lb/>
傷悼之際常暢博士追感前事賦詩五十韻見寄輙<lb/>
有所酬以申悲舊兼寄夏侯審侍郎其歴言諸子云<lb/>
侍郎文章宗傑出淮楚靈掌賦若吹籟司言如建瓴<lb/>
郎中善餘慶雅韻與琴清鬱鬱松帶雪蕭蕭鴻入冥<lb/>
員外眞貴儒弱冠𬒳華纓月香飄桂實乳溜瀝瓊英<lb/>
<pb n="KR4i0025_SBCK_030-8a"/>
𥙷闕思冲融巾拂藝亦精彩蝶戱芳圃瑞雲滋翠屏<lb/>
拾遺興難侔逸調曠無程九醖貯彌㓗三花寒轉馨<lb/>
校書才智雄舉世一娉婷暏墅鬼神變属辭鵉鳯驚<lb/>
差肩曵長𥚑緫轡奉和鈴共賦瑶䑓雪同觀金谷笙<lb/>
倚天方比劔沉水忽如瓶君持玉盤珠冩我懷䄂盈<lb/>
讀罷涕交頥願言躋百齡綸之才思皆此類也<lb/>
綸德宗時爲户部郎中舅韋渠牟表其才召見禁中<lb/>
帝有所作輙𢋫和異日問渠牟盧綸李益何在荅曰<lb/>
綸從渾瑊在河中驛召之會卒文宗尤愛其詩問宰<lb/>
相綸文章㡬何亦有子否李德𥙿對綸四子皆擢進<lb/>
<pb n="KR4i0025_SBCK_030-8b"/>
士第在臺閣帝遣中人悉索家笥得詩五百篇以聞<lb/>
綸春詞云北苑羅裙帶塵衢錦綉鞋醉眠芳樹下半<lb/>
𬒳落花埋<lb/>
得嶺南故人書云瘴海寄雙魚中霄逹我居兩行燈<lb/>
下淚一紙嶺南書地說炎蒸極人稱老病餘慇懃祝<lb/>
賈誼莫共酒盃踈<lb/>
題興善寺後池云隔牎棲白鶴似與鏡湖鄰月照何<lb/>
年樹花逢㡬畨人㟁沙青有路苔逕緑無塵願得容<lb/>
依止僧中老此身<lb/>
山下古朩云高林巳蕭索夜雨復秋風墜葉鳴荒竹<lb/>
<pb n="KR4i0025_SBCK_030-9a"/>
斜根擁斷蓬半侵山影裏長在水聲中此地何人到<lb/>
雲門去亦通<lb/>
送李端云故關衰草遍離別自堪悲路出寒雲外人<lb/>
歸暮雪時少孤爲客慣多難識君遲掩涙空相向風<lb/>
塵何所期<hi>姚合取爲極元集寄嶺南故人以下四篇</hi>
臘月觀咸寧王部曲娑勒擒豹歌云山頭曈曈日將<lb/>
出山下獵圍照𥘉日前林有獸未識名將軍促騎無<lb/>
人聲潜形踠伏草不動雙鵰旋轉群鵶鳴隂方質子<lb/>
纔三十譯語受詞蕃語揖捨鞍觧甲疾如風人忽虎<lb/>
蹲獸人立歘然扼䫙批其頥爪牙委地涎淋漓旣蘇<lb/>
<pb n="KR4i0025_SBCK_030-9b"/>
復吼拗<hi>切於教</hi>仍怒果叶英謀生致之拖自深叢目如<lb/>
電萬夫失容千馬戰傳呼拜賀聲相連殺氣騰陵隂<lb/>
滿川始知縳虎如縛䑕敗虜降羗在眼前祝爾嘉詞<lb/>
身無苦獻看將隨犀象舞苑中流水禁中山期爾攫<lb/>
搏開天顔非熊之兆慶無極願紀雄名傳百蠻<lb/>
送張侍郎還蜀歌云秦家御史漢家郎親傳兩印征<lb/>
殊方功成走馬朝天子伏檻談邊若流水曉離仙署<lb/>
趨紫㣲夜接高儒讀青史瀘南五將望君還願以天<lb/>
書示百蠻曲棧重江𥘉過雨前旌後騎不同山迎車<lb/>
拜舞多耆老舊卒新營遍青草塞口雲生火候遲烟<lb/>
<pb n="KR4i0025_SBCK_030-10a"/>
中鸖唳軍行早黃花川下水交橫逺應孤霞蜀國晴<lb/>
笻竹筍長椒瘴起荔支花發杜鵑紅回首岷峨半夜<lb/>
黒傳觴接膝何由得空令豪士仰威名無復貧交恃<lb/>
顔色垂楊不動雨紛紛錦帳胡瓶争送君湏臾醉起<lb/>
簫笳發空見紅旌入白雲<lb/>
　　韓翃<lb/>
字君平南陽人命以駕部外郎知制誥時有兩韓翃<lb/>
德宗曰與詩人韓翃終中書舎人<lb/>
翃别韋兵曹歸池州云南陵八月天暮色逺峰前楚<lb/>
竹青陽路吳江赤馬船贏金上客貴佩玉主人賢終<lb/>
<pb n="KR4i0025_SBCK_030-10b"/>
日應相逐西歸定㡬年<lb/>
侯希逸鎭青淄翃爲從事罷府閑居十年李勉鎭夷<lb/>
門辟爲幕属時巳遲暮不得意多家居一日夜將半<lb/>
客叩門急賀曰員外除駕部侍郎知制誥翃愕然曰<lb/>
誤矣客曰邸報制誥闕人中書兩進名不從又請之<lb/>
曰與韓翃時有同姓名者爲江淮剌史又具二人同<lb/>
進御批曰春城無處不開花寒食東風御柳斜日暮<lb/>
漢宫傳䗶燭青煙散入五侯家又批曰與此韓翃客<lb/>
曰此員外詩耶翃曰是也是不誤矣時建中𥘉也<lb/>
奉送王相公縉赴幽州廵邊云黃閣開帷幄丹墀侍<lb/>
<pb n="KR4i0025_SBCK_030-11a"/>
冕旒位高湯左相權揔漢諸侯不攺周南化仍分趙<lb/>
北憂雙旌過易水千騎入幽州塞草連天暮邊風動<lb/>
地秋無因隨逺道結束佩吳鈎<lb/>
南部新書云昇平公主宅即席李端擅場送王相之<lb/>
幽鎭翃擅場送劉相廵江淮錢起擅場<lb/>
德宗西幸有神智騘如意騮二馬謂之功臣一日有<lb/>
進瑞鞭者上曰朕有二駿今得此可爲三絶因吟翃<lb/>
觀調馬詩云鴛鴦赭目齒新齊晚日花開放碧蹄玉<lb/>
勒乍廻𥘉噴沫金鞭欲下不成嘶高仲武云韓員外<lb/>
意放經史興致繁冨一篇一詠朝野珎之多士之選<lb/>
<pb n="KR4i0025_SBCK_030-11b"/>
也至如星河秋一鴈砧杵夜千家又客衣筒布細山<lb/>
舎荔支繁又踈簾看雪卷深户映花關方之前載則<lb/>
芙蓉出水未足多也其比興深於劉員外䈥節减於<lb/>
皇甫冉也<lb/>
少年行云千㸃爛媥噴玉騘青絲結尾繡纒騌鳴鞭<lb/>
曉出銅臺路葉葉春衣楊柳風<lb/>
羽林云駿馬牽來御柳中鳴鞭欲向渭橋東紅蹄亂<lb/>
踏青城雪花頷驕嘶上苑風<lb/>
題薦福衡岳禪師房云春城乞食還高論此中閑僧<lb/>
臘堦前樹禪心江上山踈簾看雪捲深户映花關晚<lb/>
<pb n="KR4i0025_SBCK_030-12a"/>
送門人去鍾聲杳藹間<lb/>
送孫革及第東歸云過淮芳草歇千里又東歸野水<lb/>
吳山出家林越鳥飛荷香隨去棹梅雨㸃行衣無數<lb/>
滄洲客如君逹者稀<hi>合取爲極元集少年行以下四章姚</hi>
送故人歸魯云魯客多歸興居人愴别情雨餘衫袖<lb/>
冷風急馬蹄輕秋草靈光殿寒雲曲阜城知君拜親<lb/>
後少婦下機迎<hi>元集韋莊又</hi>
世傳翃有寵姬柳氏翃成名從辟淄青置之都下數<lb/>
歳寄詩曰章䑓柳顔色青青今在否縱使長條似舊<lb/>
垂也應攀折他人手柳荅曰楊柳枝芳菲節可恨年<lb/>
<pb n="KR4i0025_SBCK_030-12b"/>
年贈離别一葉隨風息報秋縱使君來豈堪折後果<lb/>
爲蕃將沙吒利所刼翃會入中書道逢之謂永訣矣<lb/>
是日臨淄大校置酒疑翃不樂具告之有虞候將許<lb/>
俊以義烈自許即詐取得之以授韓希逸聞之曰似<lb/>
我徃日所爲也俊復能之翃後爲夷門幕府後生共<lb/>
目爲惡詩輕之<lb/>
李義山有韓翃舎人即事云萱草含丹粉荷花抱緑<lb/>
房鳥應悲蜀帝蟬是怨齊王通内藏珠府應官觧玉<lb/>
坊橋南荀令過十里送花香<lb/>
　　錢起<lb/>
<pb n="KR4i0025_SBCK_030-13a"/>
起具興人天寳進士與郎士元齊名時語曰前有沈<lb/>
宋後有錢郎終考功郎中<lb/>
天寳十年試湘靈皷瑟詩云善皷雲和瑟常聞帝子<lb/>
靈馮夷徒自舞楚客不堪聽苦調凄金石清音入杳<lb/>
冥蒼梧來怨慕白芷動芳馨流水傳湘浦悲風過洞<lb/>
庭曲終人不見江上數峰青起從郷薦居江湖客舎<lb/>
聞吟於庭中曰曲終人不見江上數峰青視之無所<lb/>
見矣明年崔暐試湘靈皷瑟詩起即用爲末句人以<lb/>
爲鬼謡<lb/>
奉送劉相公催運云國用資戎事臣勞爲主憂將徴<lb/>
<pb n="KR4i0025_SBCK_030-13b"/>
任土貢更發濟川舟擁傳星還去過池鳯不留唯高<lb/>
飲水節稍餞别家愁落葉淮邊雨孤山海上秋遥知<lb/>
謝公興㣲月上江樓時以此詩爲擅場<lb/>
高仲武云詩格清竒理致清澹粤從登第挺冠詞林<lb/>
文宗右丞許以高格右丞没後貟外爲雄投齊宋之<lb/>
浮游削梁陳之靡嫚逈然獨立莫之與京且如鳥道<lb/>
掛踈雨人家殘夕陽又牛羊山上少煙火隔林深又<lb/>
長樂鍾聲花外盡龍池柳色雨中深皆特出意表摽<lb/>
凖古今又窮逹戀明主耕桒亦近郊則禮義克全忠<lb/>
孝兼著足可以引長名流爲後揩式<lb/>
<pb n="KR4i0025_SBCK_030-14a"/>
送僧歸日東云上國縁隨去東途若夢行浮雲滄海<lb/>
逺去世法舟輕水月通禪觀魚龍聽𣑽聲唯憐惠燈<lb/>
影萬里眼中明<lb/>
送僧自吳逰蜀云隨縁忽西去何日返東林世路無<lb/>
期别空門不住心人煙一飰少山雪獨行深天外猿<lb/>
聲夜誰聞清𣑽音<lb/>
送張管書記云邊事多勞役儒衣逐皷<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>日寒關樹<lb/>
外峰盡塞雲西河廣蓬難度天遥鴈漸低班超封定<lb/>
逺之子去思齊<lb/>
送征鴈云秋空萬里静嘹唳獨南征風急翻霜冷雲<lb/>
<pb n="KR4i0025_SBCK_030-14b"/>
開見月驚塞長憐去翼影㓕有餘聲悵望遥天外郷<lb/>
愁滿目生<lb/>
寄郎士元云龍節知無事江城不掩扉詩傳過客逺<lb/>
書别故人稀坐嘯看潮逺行春送鴈歸望舒三五夜<lb/>
思盡謝玄暉<lb/>
宿洞口館云野竹通溪冷秋蟬入户鳴亂來人不到<lb/>
寒草上堦生<lb/>
裴廸書齋望月云夜來詩酒意月上謝公樓影閉重<lb/>
關静寒生獨樹秋鵲驚隨葉散螢逺入煙流今夕遥<lb/>
天末清暉㡬處愁<lb/>
<pb n="KR4i0025_SBCK_030-15a"/>
送彈琴李長史赴洪州云抱琴爲傲吏孤棹復南行<lb/>
㡬度秋江水皆添白雪聲佳期來客夢幽興緩王程<lb/>
佐牧無勞問心平政自平<hi>姚合取爲極元集寄郎士元以四章</hi>
起還藍田王維贈别云草色日向好桃源人去稀手<lb/>
持平子賦目送老萊衣毎候山櫻發時同海燕歸今<lb/>
年寒食酒應得返柴扉起荅詩云卑栖却得性毎與<lb/>
白雲歸徇禄仍懷橘看山免採薇<hi>露巳霑衣採蕨頻一作别山昨日春</hi>
<hi>空厭歸盈夢看花</hi>暮禽先去馬新月待開扉霄漢時廻首知<lb/>
音青瑣闈<lb/>
王維春夜竹亭贈起歸藍田詩云夜静群動息時聞<lb/>
<pb n="KR4i0025_SBCK_030-15b"/>
隔林犬却憶山中時人家澗西逺羡君明發去采蕨<lb/>
輕軒冕<lb/>
起荅云山月隨客來主人興不淺今宵竹林下誰覺<lb/>
花源逺惆悵曉鶯啼孤雲還絶巘<lb/>
贈闕下裴舎人云二月黃鶯飛上林春城紫禁曉隂<lb/>
隂長樂鍾聲花外盡龍池柳色雨中深陽和不散窮<lb/>
途恨霄漢長懷捧日心獻賦十年猶未遇羞將白髪<lb/>
對華簮<lb/>
東臯早春寄郎校書云禄㣲頼學稼歳起歸衡茅窮<lb/>
逹戀明主耕桒亦近郊夜來靈山雪陽氣動林梢萌<lb/>
<pb n="KR4i0025_SBCK_030-16a"/>
蕙暖𥘉吐春鳩鳴欲巢蓬萊時入夢知子憶平交<lb/>
題玉山村叟壁云谷口好泉石居人能陸沉牛羊上<lb/>
山小煙火隔雲深一徑入溪色數家連竹隂藏虹辭<lb/>
晚雨驚隼落殘禽渉趣皆流目將歸必在林却思黃<lb/>
綬事辜負紫芝心<lb/>
逃暑太子李舎人别業云下馬失炎暑重門深緑篁<lb/>
宫臣禮嘉客林表開蘭堂兹夕興難盡澄罍照墨場<lb/>
東陵晩來好目極趣何長鳥路掛踈雨人家殘夕陽<lb/>
城隅擁歸騎留醉戀群芳<lb/>
和張僕射塞下曲云月黒鴈飛高單于夜遁逃欲將<lb/>
<pb n="KR4i0025_SBCK_030-16b"/>
輕騎逐大雪滿弓刀<lb/>
　　司空曙<lb/>
和耿拾遺元日早朝云元朔争朝闕奔流若㑹溟路<lb/>
塵和薄霧騎火接低星漏促雙魚鑰車喧百子鈴冕<lb/>
旒當翠殿幢㦸滿彤庭表歳方編瑞乗春即宥刑諸<lb/>
侯陳禹玉司暦獻堯蓂壽酒三觴退簫韶九奏停太<lb/>
陽開物象沛澤及生靈南陌祥光紫東方晚氣青自<lb/>
憐楊子賤歸草太元經<lb/>
立秋日云律變新秋至蕭條自此𥘉花酣蓮報謝葉<lb/>
在柳呈踈淡月多雲映清風似雨餘捲簾凉暗度却<lb/>
<pb n="KR4i0025_SBCK_030-17a"/>
扇暑先除草静多翻燕波澄乍露魚今朝散騎省作<lb/>
賦興何如<lb/>
酬張芬有赦後見贈云紫鳯朝㘅五色書陽春忽報<lb/>
網羅除已將心變寒灰後豈料光生腐草餘建水風<lb/>
煙收客涙杜陵花竹夢郊居勞君故有詩人贈欲報<lb/>
瓊瑶恨不如<lb/>
晦日益州北池陪宴云臨泛從公日仙舟翠幕張七<lb/>
橋通碧澗雙樹接花塘玉燭收寒氣金波隱夕光野<lb/>
聞歌管思水静綺羅香遊騎縈林逺飛撓截㟁長郊<lb/>
原懷㶚産波漾冩江黃常侍傳花詔偏禆同羽觴豈<lb/>
<pb n="KR4i0025_SBCK_030-17b"/>
令南峴首千載播餘芳<lb/>
曙字文𥘉廣平人登進士第從韋臯於劍南正元中<lb/>
爲水部郎中終虞部<lb/>
耿偉就宿因傷故人云舊時聞笛淚此夜重霑衣方<lb/>
恨同懷少那堪相見稀竹煙疑澗壑林雪似芳菲多<lb/>
謝勞車馬應憐獨掩扉<lb/>
經廢寳光寺云黃葉前朝寺無僧寒殿開池晴龜出<lb/>
曝松暝鶴飛廻古砌碑橫草隂廊畫雜苔禪宫亦銷<lb/>
歇塵世静堪哀<lb/>
春日野望寄錢起貟外云草長花落樹羸病強尋春<lb/>
<pb n="KR4i0025_SBCK_030-18a"/>
無復少年意空餘華髪新青原晴見水白社静逢人<lb/>
寄謝南宫客軒車不見親<lb/>
喜外弟盧綸見宿云静夜無四隣荒居舊業貧雨中<lb/>
黃葉樹煙下白頭人似我獨沉乆媿君相見頻平生<lb/>
自有分况是蔡家親<lb/>
送王閏云相送臨寒水蒼然望故關江蕪連夢澤楚<lb/>
雪入啇山話我他年舊看君此日閑因將自悲涙一<lb/>
灑别離顔<lb/>
新蟬云今朝蟬忽鳴覉客若爲情漸覺一年謝能令<lb/>
萬感生㣲風𥘉滿樹落日稍沉城爲問同懷者凄凉<lb/>
<pb n="KR4i0025_SBCK_030-18b"/>
聽㡬聲<lb/>
望水云高樓晴見水楚色靄相和野極空如練天遥<lb/>
不辨波永無人跡到時有鳥行過况是蒼茫外殘陽<lb/>
照最多<lb/>
哭麴象云憶昨秋風起君曽歎逐臣何言芳草日自<lb/>
作九泉人<hi>姚合取爲極元集耿就宿以下七篇</hi>
　　苖發<lb/>
送司空曙之蘇州詩云盤門吳舊地蟬盡草秋時歸<lb/>
國人皆乆移家君獨遲廣陵經水宿建鄴有僧期若<lb/>
到西霞寺應看江㧾碑<lb/>
<pb n="KR4i0025_SBCK_030-19a"/>
送孫德諭罷官徃黔州<hi>州因寄家也孫父曽牧此</hi>云中歳分符典<lb/>
石城兩朝趍陛謁承明闕下昨陳歸老䟽天南今切<lb/>
去郷情親知握手三秋别几杖扶身萬里行伯道暮<lb/>
年無嗣子欲將家事託門生<lb/>
發晉卿子終都官員外郎<lb/>
　　崔峒<lb/>
寄上禮部李侍郎云吳楚相逢處江湖共泛時任風<lb/>
舟去逺待月酒行遲白髪常同歎青雲本異期貴來<lb/>
君却少愁去我先悲玉佩明朝盛蒼苔陋巷滋追尋<lb/>
恨無路唯有夣相思<lb/>
<pb n="KR4i0025_SBCK_030-19b"/>
江上書懷云骨肉天涯别江山日落時涙流襟上血<lb/>
髪白鏡中絲胡越書難到存亡夢豈知登高廻首罷<lb/>
形影自相隨<lb/>
喜逢妻弟鄭損因送入京詩云亂後自江城相逢喜<lb/>
復驚爲經多載别欲問小時名對酒悲前事論文畏<lb/>
後生遥知盈卷軸𥿄貴在江城<lb/>
詠門上畫小松上元王杜三相公云昔聞生澗底今<lb/>
見起毫端衆草此時没何人知歳寒豈能禆棟宇且<lb/>
貴出門䦨只在丹青意凌雲也不難<lb/>
題崇福寺禪師院云僧家竟何事掃地與焚香清磬<lb/>
<pb n="KR4i0025_SBCK_030-20a"/>
度山翠閑雲來竹房身心塵外逺歳月坐中長向晚<lb/>
禪堂閉無人空夕陽<lb/>
峒有𥘉入集賢院贈李獻任詩峒與李𥘉同官於常<lb/>
山又有拜拾遺酬丘二十二見贈詩云江海乆垂綸<lb/>
朝衣忽掛身丹墀方謁帝白髪免羞人才愧文章士<lb/>
名當諫諍臣空餘薦賢分不敢負交親<lb/>
嚴維送峒使徃睦州云如今相府共英髦獨往南州<lb/>
肯苦勞氷水近開漁浦出雪雲𥘉卷定山高朩蘭花<lb/>
映桐廬縣青雀舟隨白鷺濤使者應湏訪廉吏府中<lb/>
唯有范功曹<lb/>
<pb n="KR4i0025_SBCK_030-20b"/>
高仲武云峒詩文彩炳發意思雅淡如清磬度山翠<lb/>
閑雲來竹房又流水聲中視公事寒山影裏見人家<lb/>
此亦披沙錬金時時見寳也<lb/>
峒登進士第爲拾遺入集賢爲學士後終州剌史或<lb/>
云終元武令文藝傳云終右𥙷闕峒寄李明府云松<lb/>
堂寂寂對煙霞五柳門前集晩鵶流水聲中視公事<lb/>
寒山影裏見人家觀風共美新爲政計日還應更觸<lb/>
邪可惜陶潜無限酒不逢籬菊正開花<lb/>
　　李端<lb/>
古别離詩云水國葉黃時洞庭霜落夜行舟間啇賈<lb/>
<pb n="KR4i0025_SBCK_030-21a"/>
宿在楓林下此地送君還茫茫似夢間後期知㡬日<lb/>
前路轉多山巫峽通湘浦迢迢隔雲雨天晴見海檣<lb/>
月落聞津皷人老自多愁水深難急流清霄歌一曲<lb/>
白首對汀洲<lb/>
贈郭駙馬詩云<hi>公主此詩席上成郭令公子曖尚昇平</hi>青春都尉最風<lb/>
流二十功成便拜侯金距闘鷄過上苑玉鞭駙馬出<lb/>
長楸薫香荀令偏憐小傳粉何郎不觧愁日暮吹簫<lb/>
楊柳陌路人遥指鳯凰樓<lb/>
又云方塘似鏡草芊芊𥘉月如鈎未上弦新開金垀<lb/>
看調馬舊賜銅山許鑄錢楊柳入樓吹玉笛芙蓉出<lb/>
<pb n="KR4i0025_SBCK_030-21b"/>
水妬花鈿今朝都尉如相願願脫長裙學少年<lb/>
端趙州人始郭曖尙昇平公王賢明有才思尤多招<lb/>
士端等多從曖遊曖進官大集客端賦詩最工錢起<lb/>
曰素爲之請賦起姓又工於前客乃服<lb/>
端賦巫山高云巫山十二峰皆在碧虛中回合雲藏<lb/>
日霏㣲雨帶風猿聲寒過水樹色暮連空愁向髙唐<lb/>
望清秋見楚宫<lb/>
蜀路有飛泉亭中詩板百餘篇後薛能佐李福於蜀<lb/>
道過此題云賈椽曽空去題詩豈易哉悉去諸板唯<lb/>
留端巫山高一篇而巳<lb/>
<pb n="KR4i0025_SBCK_030-22a"/>
贈苖發員外云朱户敞高扉青槐凝落暉八龍承慶<lb/>
重二虎逓朝歸坐竹人聲絶橫琴鳥語稀花慙潘岳<lb/>
貌年稱老萊衣葉暗新櫻熟絲長粉蝶飛應憐魯儒<lb/>
賤空與故山違<lb/>
茂陵山行陪韋金部云宿雨朝來歇空山天氣清盤<lb/>
雲雙鸖下隔水一蟬鳴古道黃花落平蕪赤燒生茂<lb/>
陵雖有病猶得伴君行<lb/>
雲際中峰云自得中峰住深林亦閉關經秋無客到<lb/>
入夜有僧還暗澗泉聲小荒崗樹影閑高亭不可望<lb/>
星月滿空山<lb/>
<pb n="KR4i0025_SBCK_030-22b"/>
蕪城懷古云風吹城上樹草沒城邊路城裏月明時<lb/>
精靈自來去<hi>姚合取爲極元集贈苖發以下四篇</hi>
　　冷朝陽<lb/>
登靈善寺塔云飛閣青霞裏先秋獨早凉天花映䆫<lb/>
近月桂拂簷香華岳三峰小黄河一帶長空聞指歸<lb/>
路煙處有垂楊<lb/>
中秋與空上人同宿華嚴寺云掃榻相逢宿論詩舊<lb/>
梵宫鍾聲迎皷盡月色過山窮庭簇安禅草牎飛帶<lb/>
火䖝一宵何惜别廻首隔秋風<lb/>
立春詩云玉律傳佳節青陽應北辰土牛呈歳稔綵<lb/>
<pb n="KR4i0025_SBCK_030-23a"/>
燕表年春臘盡星廻次寒餘月建寅風光何處好雲<lb/>
物望中新流水𥘉銷凍潜魚欲振鱗梅花將柳色偏<lb/>
思越郷人<lb/>
潞州節度薛嵩有青衣善弹阮咸琴手紋隱起如紅<lb/>
線因以名之一日辤去朝陽爲詞曰採菱歌怨朩蘭<lb/>
舟送客䰟銷百尺樓還似洛妃乗霧去碧天無際水<lb/>
東流<lb/>
李嘉祐送朝陽登第歸江寜云高第猶佳句諸生似<lb/>
者稀長安帶酒别建業候潮歸稚子歡迎棹鄰人爲<lb/>
掃扉含情過舊浦鷗鳥亦依依<lb/>
<pb n="KR4i0025_SBCK_030-23b"/>
朝陽登大曆進士第爲薛嵩從事錢起送朝陽擢第<lb/>
後歸金陵覲省詩云萊子晝歸今始好潘園景色夏<lb/>
偏濃夕陽流水吟詩去明月青山出竹逢兄弟相親<lb/>
𥘉讓果郷人争賀舊登龍佳期少别俄千里雲樹愁<lb/>
看過㡬重<lb/>
唐詩紀事卷第三十<lb/>
<pb n="KR4i0025_SBCK_030-24a"/>
</p>
<p>
</p>
  </div>
</body>
</text>
</TEI>
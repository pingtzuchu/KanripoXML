<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0025_SBCK_042-1a"/>
唐詩紀事卷第四十二<lb/>
　　王涯　令狐楚　張仲素<lb/>
　　　王涯<lb/>
獻壽詞云宫觀参差列九重祥雲瑞氣捧堦濃㣲臣<lb/>
欲獻南山壽遥指南山對衮龍<lb/>
遊春詞云曲江絲桞變煙條寒谷氷隨暖氣消纔見<lb/>
春光生綺陌已聞清樂動雲韶<lb/>
經過桞陌與桃蹊尋逐春光著處迷鳥度時時衝絮<lb/>
起花繁衮衮壓枝低<lb/>
秋思云綠軒凉吹動輕衣夜聽更長玉漏稀月渡天<lb/>
<pb n="KR4i0025_SBCK_042-1b"/>
河光轉濕鵲驚秋樹葉頻飛<lb/>
宫連太液見滄波暑氣㣲消秋意多一夜輕風蘋末<lb/>
起露珠飜盡滿池荷<lb/>
從軍辞云髦頭夜落㨗書飛來奏金門着賜衣白馬<lb/>
将軍頻破鏑黄龍戍卒幾時歸<lb/>
塞下曲云辛勤幾出黄花戍迢逓初隨細栁營塞晩<lb/>
毎愁殘月苦邊秋更逐斷蓬聲<lb/>
年少辭家從冠軍金装寳劒去邀勲不知馬骨傷寒<lb/>
水唯見龍城起暮雲<lb/>
平戎辞云太白秋髙助發兵長風夜卷虜塵清男兒<lb/>
<pb n="KR4i0025_SBCK_042-2a"/>
解却腰間劒喜見從王道化平<lb/>
塞虜常為敵邊聲巳報秋平生多志氣箭底覔封侯<lb/>
從軍辞云戈甲從軍久風雲識陣難今朝拜韓信封<lb/>
日斬成安燕頷多竒相狼頭敢犯邊寄言班定逺正<lb/>
是立功年<lb/>
隴上行負羽到邊州鳴笳度隴頭雲黄知塞近草白<lb/>
見邊秋<lb/>
閨人贈逺花明綺陌春栁拂御溝新為報遼陽客流<lb/>
芳不待人<lb/>
逺戍功名薄幽閨年貎傷妝成對春樹不語淚千行<lb/>
<pb n="KR4i0025_SBCK_042-2b"/>
形影一朝别煙波千里分君看望君處秪是起行雲<lb/>
戴勝飛晴野凌澌下濁河春風樓上望誰見淚痕多<lb/>
春江曲揺漾越江春相将看白蘋歸時不覺夜出浦<lb/>
月隨人<lb/>
家寄征江岸征人幾嵗遊不如潮水信毎月到沙頭<lb/>
乗曉南湖去參差疊浪横前洲在何處露裏鴈嚶嚶<lb/>
塞下曲三戍漁陽再渡遼騂弓在臂劒横腰匈奴欲<lb/>
似知名姓休傍隂山更射鵰<lb/>
獵馬千羣鴈幾雙燕然山下碧油幢傳聲漠北單于<lb/>
破火照旌旗夜受降<lb/>
<pb n="KR4i0025_SBCK_042-3a"/>
朔雪飄飄開鴈門平莎歷亂卷蓬根功名耻計擒生<lb/>
數直斬樓蘭報國恩<lb/>
隴水潺湲隴樹秋征人到此泪雙流鄉関萬里無因<lb/>
見西戍河源早晩休<lb/>
隂磧茫茫塞草腓桔橰烽上暮煙飛関河北望天連<lb/>
海蘇武曽将漢節歸<lb/>
漢宛行二月春風變桞條九天清樂奏雲韶蓬萊殿<lb/>
後花如錦紫閤街前雪未銷<lb/>
廽鴈髙飜太液池新花低發上林枝年光到處皆堪<lb/>
賞春色人間緫未知<lb/>
<pb n="KR4i0025_SBCK_042-3b"/>
春風澹蕩影悠悠鸎囀髙枝鷰入樓千歩囬廊聞鳯<lb/>
吹珠簾處處上銀鈎<lb/>
閨思云洞房今夜月如練復如霜為照離人恨亭亭<lb/>
到曉光<lb/>
涯字廣津博學工屬文梁肅陸贄異其才元和中為<lb/>
相又相穆宗至文宗時李訓敗遂及禍<lb/>
　　　令狐楚<lb/>
宫中樂云楚塞金陵靖巴山玉壘空萬方無一事端<lb/>
坐大明官<lb/>
雪霽長揚苑氷開太液池宫中行樂日天下盛明時<lb/>
<pb n="KR4i0025_SBCK_042-4a"/>
栁色煙相似黎花雪不如春風空有意一一麗皇居<lb/>
月上宫花静煙含逺樹深銀䑓門已閉仙漏夜沉沉<lb/>
九重青鎻闥百尺碧雲樓明月秋風起珠簾上玉鈎<lb/>
逺别離云楊栁黄金穂梧桐碧玉枝春來消息断早<lb/>
晩是歸時玳織鴛鴦履金裝翡翠簾畏人相借問不<lb/>
擬到城南<lb/>
遊春辞云曉遊臨碧殿晩日上春亭芳樹羅仙苑晴<lb/>
山展翠屏一夜好風吹新花一萬枝風前調玉管花<lb/>
下簇金覊<lb/>
長相思云君行登隴上妾夣在閨中玉箸千行落銀<lb/>
<pb n="KR4i0025_SBCK_042-4b"/>
牀一半空綺席春眠覺紗䆫曉望迷䑃朧殘夢裏猶<lb/>
自在遼西<lb/>
年少行云少小邊城慣放狂驏騎蕃馬射黄羊如今<lb/>
年老無䈥力猶倚營門數鴈行<lb/>
家本清河住五城須慿弓箭覔功名等閑飛鞚秋原<lb/>
上猶向寒雲試射聲<lb/>
弓背霞明劒照霜秋風走馬出咸陽未收天子河源<lb/>
地不擬囬頭望故鄉<lb/>
霜滿庭中月滿樓金樽玉柱對清秋當年稱意須為<lb/>
樂不到天明未肯休<lb/>
<pb n="KR4i0025_SBCK_042-5a"/>
從軍行云荒鷄隔水啼汗馬向風嘶終日隨旌斾何<lb/>
時罷皷<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>孤心眠夜雪滿眼是秋沙萬里猶防塞三<lb/>
年不見家却望氷河闊前登雪嶺髙征人幾多在又<lb/>
擬戰臨洮胡風千里驚漢月五更明縱有還家夢猶<lb/>
聞出塞聲暮雪迷青海隂霞覆白山可怜班定逺生<lb/>
入玉門關<lb/>
塞下曲云雪滿衣裳氷滿鬚曉隨飛將發單于平生<lb/>
志氣今何在把得家書淚似珠<lb/>
邉艸蕭條塞鴈飛征人南望盡霑衣黄塵滿面長須<lb/>
戰白髪生頭未得歸<lb/>
<pb n="KR4i0025_SBCK_042-5b"/>
思君恩云小苑鶯歌歇長門蝶舞多眼看春又去翠<lb/>
輦不經過<lb/>
紫禁香如霧青天月似霜雲韶何處奏祗是在昭陽<lb/>
雞鳴天漢曙鶯語禁林春誰入巫山夢唯應洛水神<lb/>
王昭君云錦車天外去毳幕雪中開魏闕蒼龍逺蕭<lb/>
關赤鴈來仙娥今下嫁驕子自同和劎㦸歸田盡牛<lb/>
羊繞塞多<lb/>
望春辞云髙樓望見一花開便覺春光四面來曉日<lb/>
晴雲知次第東風不用更相催<lb/>
雲霞五采浮天闕梅栁千般夾御溝不上黄山南比<lb/>
<pb n="KR4i0025_SBCK_042-6a"/>
望豈知春色滿神州<lb/>
楚乆為太常博士詩云何日居三署終年尾百寮世<lb/>
傳之立春後言懐招李庭衙推云閑齋夜擊唾壺歌<lb/>
試望夷門奈逺何毎聽塞笳離夢断時窺清鑑旅愁<lb/>
多稍驚霄漏丁丁促已覺春風習習和海内故人君<lb/>
最老花間鞭馬更相過<lb/>
節度宣武酬樂天夢得云蓬萊仙監<hi>天樂</hi>客曹郎<hi>主客劉為</hi>
曽枉髙車客大梁見擁旌旃治軍旅知親筆硯事文<lb/>
章愁看栁色懸離恨憶逓花枝助酒狂洛下相逄肯<lb/>
相寄南金璀錯玉凄凉劉詩云曽經謝病客遊梁今<lb/>
<pb n="KR4i0025_SBCK_042-6b"/>
日相逢憶李王少有一身兼将相更能四面占文章<lb/>
白詩云馬頭拂栁時囬轡豹尾穿花暫亞槍誰引相<lb/>
公開口笑不逢白傳與劉郎<lb/>
楚自翰林學士拜相子綯自湖州召入翰林為學士<lb/>
間嵗拜相渭南尉趙嘏獻詩曰鶚在卿雲氷在壺代<lb/>
天才業奉訏謨榮同伊陟傳朱戸秀比王啇入畫圖<lb/>
昨夜星辰為劒履前年風月滿江湖不知機務時多<lb/>
暇猶許詩家属和無<lb/>
正元七年杜黄裳知舉㣲服訪名士於尹樞樞言子<lb/>
弟有崔元略孤進有林藻令狐楚其年樞冠榜試珠<lb/>
<pb n="KR4i0025_SBCK_042-7a"/>
還合浦賦藻賦成夢人謂曰何不叙珠來去之意既<lb/>
寤改之黄裳謂藻曰叙珠來去如有神助是年楚第<lb/>
五藻第十一<lb/>
楚字殻士徳棻之裔與李逢吉善元和末為相敬宗<lb/>
逐李紳楚自宣武節度徙天平入為左僕射開成間<lb/>
卒楚遊義興寺寄上李逢吉相公云栁宫無事詣蓮<lb/>
宫<hi>住此寺相公乆</hi>歩歩猶疑是夢中勞役徒為萬夫長閑遊<lb/>
曽與二人同鸞凰飛去仙巢在龍象潜來講席空松<lb/>
下花飛頻佇立一心千里憶梁公<lb/>
遊晉祠上李逢吉相公云不歴晉祠三十年白頭重<lb/>
<pb n="KR4i0025_SBCK_042-7b"/>
到一凄然泉聲自昔鏘寒玉草色雖秋耀翠鈿少壯<lb/>
同遊寧有數尊榮再㑹便無縁相思臨水下雙淚寄<lb/>
入并汾向洛川<lb/>
　　　張仲素<lb/>
聖神樂云玉帛殊方至歌鐘比屋聞華夷今一貫同<lb/>
賀聖明君<lb/>
海浪恬丹徼邉塵静黒山從今萬里外不復鏁蕭関<lb/>
九陌祥煙合千春瑞月明宫花同苑栁先發鳯凰城<lb/>
宫中樂云網戸交如綺紗窓薄似煙樂吹天上曲人<lb/>
是月中仙<lb/>
<pb n="KR4i0025_SBCK_042-8a"/>
翠匣開寒鏡珠釵掛歩揺粧成祗是曉更漏促清霄<lb/>
紅果揺池實金盤露井氷甘泉将避暑臺殿水光凝<lb/>
月彩浮鸞殿砧聲遶鳯樓笙歌臨水檻紅燭乍迎秋<lb/>
竒樹留寒翠神池結夕波黄山一夜雪渭水鴈聲多<lb/>
春遊云煙栁飛輕絮風榆落小錢濛濛百花裏羅綺<lb/>
競鞦韆<lb/>
騁望登香閤争髙下砌臺林間踏青去席上意錢來<lb/>
行樂三春節林花百和香當年重意氣先占闘雞場<lb/>
春閨怨云雪盡萱抽葉風輕水變苔玉關書信絶又<lb/>
見發庭梅<lb/>
<pb n="KR4i0025_SBCK_042-8b"/>
裊裊邉城栁青青陌上桑提籠行採葉昨夜夢漁陽<lb/>
桂魄初生秋露㣲輕羅已薄未更衣銀筝夜乆殷勤<lb/>
弄心怯空房不忍歸<lb/>
太平辞云風俗今和厚君王在穆清行看採花曲盡<lb/>
是太階平<lb/>
聖徳超千古皇風静四方蒼生今息戰無事覺時長<lb/>
遊春曲云萬樹江邉杏新開一夜風滿園深淺色照<lb/>
在綠波中<lb/>
上苑何窮樹花開次第新香車與絲綺風静亦生塵<lb/>
送春辞云日日人空老年年春更歸相歡在樽酒不<lb/>
<pb n="KR4i0025_SBCK_042-9a"/>
用惜花飛<lb/>
塞上曲云天驕逺塞行出鞘寳刀鳴定是酬恩日今<lb/>
朝覺命輕<lb/>
卷斾生風喜氣新早持龍節静邉塵漢家天子圗麟<lb/>
閣身是當今第一人<lb/>
贈逺云當年只是守空帷夢見江山覺别離不見鄉<lb/>
書傳鴈足唯看新月吐蛾眉<lb/>
厭攀楊栁臨青閣閑採芙蓉傍碧潭走馬臺邉人不<lb/>
見拂雲堆畔戰方酣<lb/>
閨人思云愁見遊空百丈絲春風惹斷更傷離閑花<lb/>
<pb n="KR4i0025_SBCK_042-9b"/>
落徧蒼苔地盡日無人誰得知<lb/>
秋夜曲云丁丁漏水夜何長漫漫輕雲露月光秋逼<lb/>
暗虫通夕響征衣未寄莫飛霜<lb/>
碧䆫斜月藹清輝愁聽寒螿淚濕衣夢裏分明見関<lb/>
塞不知何路向金徽<lb/>
秋天一夜静無雲斷續鴻聲到曉聞欲寄征衣問消<lb/>
息居延城外又移軍<lb/>
博山沉燎絶餘香蘭燼金檠怨夜長為問青青河畔<lb/>
草幾回經雨復經霜<lb/>
天馬辞云天馬初從渥水來效歌曾唱得龍媒不知<lb/>
<pb n="KR4i0025_SBCK_042-10a"/>
玉塞沙中路苜蓿殘花幾處開<lb/>
躞<graphic n="KR3117" url="https://raw.githubusercontent.com/kanripo/KR-Gaiji/master/images/KR3117.png" mimeType="image/png"/>宛駒齒未齊樅金噴玉向風嘶來時行盡金河<lb/>
道獵獵輕風在碧蹄<lb/>
緱山鸖詩羽客驂仙鸖將飛駐碧山映松殘雪在度<lb/>
嶺片雲還清唳因風逺高姿對水閑笙歌憶天上城<lb/>
郭歎人間幾覺霜毛潔殊知藻質班迢迢煙路逸奮<lb/>
翮詎能攀<lb/>
砌臺即今攃攃臺也仲素詩云冩望臨香閤登高下<lb/>
砌臺林間踏青去席上意錢來<lb/>
仲素字繪之建封之子憲宗以仲素叚文昌為翰林<lb/>
<pb n="KR4i0025_SBCK_042-10b"/>
學士韋賢之曰學士所以備顧問不宜專取辞藝罷<lb/>
之後終中書舎人<lb/>
右王涯令狐楚張仲素五言七言絶句共作一集號<lb/>
三舎人集今盡錄於此<lb/>
唐詩紀事卷第四十二<lb/>
</p>
<p>
</p>
  </div>
</body>
</text>
</TEI>
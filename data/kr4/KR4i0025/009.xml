<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0025_SBCK_009-1a"/>
唐詩紀事巻第九<lb/>
　李適　張錫　徐彥伯　宗楚客<lb/>
　韋承慶　蕭至忠　李逈秀　劉憲<lb/>
　崔湜　岑羲<lb/>
　　李適<lb/>
適字子至京兆人武后修三教珠英以李嶠張昌宗<lb/>
為使取文學士綴集適與王無競尹元凱等在選睿<lb/>
宗時以工部侍郎卒<lb/>
九日登慈恩應制云鳯輦乗朝霽鸚林對晚秋天文<lb/>
貝葉冩聖澤菊花浮塔似神功造龕疑佛影留幸陪<lb/>
<pb n="KR4i0025_SBCK_009-1b"/>
清漢蹕欣奉浄居遊<lb/>
荅宋十一崖口五渡見贈云聞君訪遠山躋險造幽<lb/>
絶眇然青雲境觀竒彌年月登嶺亦泝溪孤舟事㳂<lb/>
越㠋嶂傳彩翠崕磴互欹缺石林上攅叢金澗下明<lb/>
滅捫壁窺丹井梯苔瞰乳穴忽枉巖中贈對翫未嘗<lb/>
輟殷勤獨徃事委曲鍊藥説邀余名山期從爾泛海<lb/>
澨嵗晏秉宿心斯言匪徒説<lb/>
初中宗景龍二年始於修文館置大學士四員學士<lb/>
八員直學士十二員象四時八節十二月於是李嶠<lb/>
宗楚客趙彦昭韋嗣立爲大學士適劉憲崔湜鄭愔<lb/>
<pb n="KR4i0025_SBCK_009-2a"/>
盧藏用李又岑羲劉子玄為學士薛稷馬懷素宋之<lb/>
問武平一杜審言沈佺期閻朝隱為直學士又召徐<lb/>
堅韋元旦徐彦伯劉允濟等滿員其後被選者不一<lb/>
凢天子饗㑹游豫唯宰相直學士得從春幸黎園並<lb/>
渭水祓除則賜桞圏辟癘夏宴蒲萄園賜朱櫻秋登<lb/>
慈恩浮圖獻菊花酒稱壽冬幸新豐歴白鹿觀上驪<lb/>
山賜浴湯池給香粉蘭澤從行給翔麟馬品官黃衣<lb/>
各一帝有所感即賦詩學士皆屬和當時人所欽慕<lb/>
然皆狎猥佻佞忘君臣禮法惟以文華取幸若韋元<lb/>
旦劉允濟沈佺期宋之問閻朝隱等無它稱景龍二<lb/>
<pb n="KR4i0025_SBCK_009-2b"/>
年七夕御兩儀殿賦詩李嶠獻詩云唯言七襄詠流<lb/>
入五絃歌<hi>唱歩虚歌是日李行言</hi>九月幸慈寺塔上官氏獻詩<lb/>
群臣並賦閠九月幸緫持登浮圖李嶠等獻詩十月<lb/>
三日幸三㑹寺十一月十五日中宗誕辰内殿連句<lb/>
為栢梁體二十一日安樂公主出降武延秀是月以<lb/>
婕妤上官為昭容十二月六日上幸薦福寺鄭愔詩<lb/>
先成<hi>闢是也舊邸三乘</hi>宋之問後進<hi>歸是也駕象法王</hi>立春侍宴賦<lb/>
詩二十一日幸臨渭亭李嶠等應制三十日幸長安<lb/>
故城十二月晦諸學士入閤守嵗以皇后乳母戲適<lb/>
御史大夫竇從一<hi>有國爹之號徃來其家遂</hi>三年七日清暉閣登<lb/>
<pb n="KR4i0025_SBCK_009-3a"/>
髙遇雪宗楚客詩云蓬萊雪作山是也因賜金綵人<lb/>
勝李嶠等七言詩<hi>筵披是也千鍾聖酒御</hi>是日甚懽上令學士<lb/>
逓起屢舞至沈佺期賦廻波有齒緑牙緋之語晦日<lb/>
幸昆明池宋之問詩自有夜珠來之句至今傳之二<lb/>
月八日送沙門元奘等歸荆州李嶠等賦詩十一日<lb/>
幸太平公主南㽵七月幸望春宫送朔方節度使張<lb/>
亶赴軍八月三日幸安樂公主西㽵九月九日幸臨<lb/>
渭亭分韻賦詩<hi>先成韋安石</hi>十一月一日安樂公主入新<lb/>
宅賦詩十五日中宗誕辰長寜公主滿月李嶠詩龍<lb/>
神見像日仙鳳飬雛年是也二十三日南郊徐彦伯上<lb/>
<pb n="KR4i0025_SBCK_009-3b"/>
南郊賦十二月十二日幸温泉宫勑蒲州刺史徐彦<lb/>
伯入仗同學士例因與武平一等五人獻詩上官昭<lb/>
容獻七言絶句三首十四日幸韋嗣立㽵拜嗣立逍<lb/>
遥公名其居曰清虛原幽栖谷十五日幸白鹿觀十<lb/>
八日幸秦始皇陵四年正月朔賜群臣栢樹五日蓬<lb/>
萊宫宴吐蕃使因為栢梁體<hi>人亦賦吐蕃舍</hi>七日重宴大明<lb/>
殿賜綵鏤人勝又觀打毬八日立春賜綵花二十九<lb/>
日晦幸滻水二月一日送金城公主三日幸司農少<lb/>
卿王光輔㽵是夕岑羲設茗飲討論經史武平一論<lb/>
春秋崔日用請北靣日用贈平一歌曰彼名流兮左<lb/>
<pb n="KR4i0025_SBCK_009-4a"/>
氏癖意玄逺兮冠今昔二十一日張亶至自朔方宴<lb/>
于桃花園賦七言詩明日宴承慶殿李嶠桃花園詞<lb/>
因號桃花行三月一日清明幸黎園命侍臣為拔河<lb/>
之戲三日上已祓禊於渭濵賦七言詩賜細柳圈八<lb/>
日令學士尋勝同宴於禮部尚書竇希琳亭賦詩張<lb/>
說為之序十一日宴於昭容之别院二十七日李嶠<lb/>
入都祔廟徐彦伯等餞之賦詩四月一日幸長寜公<lb/>
主㽵六日幸興慶池觀競渡之戲其日過希玠宅學<lb/>
士賦詩二十九日御宴祝欽明為八風舞諸學士曰<lb/>
祝公斯舉五經掃地盡矣睿宗時道士司馬承禎還<lb/>
<pb n="KR4i0025_SBCK_009-4b"/>
天台適贈詩詞甚美朝士屬和三百餘人徐彦伯編<lb/>
爲白雲記<lb/>
中宗幸興慶戲競渡應制云拂霧金輿丹斾轉凌晨<lb/>
黼帳碧池開南山倒影從雲落北澗揺灮冩浪廻急<lb/>
舸争標排荇度輕㠶截浦觸荷來横汾宴鎬歡無極<lb/>
歌舞年年聖壽盃<lb/>
陪幸臨渭亭詩云長樂喜春歸披香愛雪霏花從銀<lb/>
閣度絮繞玉䆫飛冩曜衘天藻呈祥拂御衣山林紛<lb/>
可望無處不灮輝<lb/>
安樂公主山㽵云平陽金牓鳳凰樓沁水銀河鸚鵡<lb/>
<pb n="KR4i0025_SBCK_009-5a"/>
洲綵仗遥尋丹壑裏仙輿蹔幸緑亭幽前池錦萬蓮<lb/>
花艶後嶺香爐桂蘂秋貴主稱觴萬年壽還輕漢武<lb/>
濟汾遊<lb/>
人日大明宫應制云朱城待鳳韶華至碧殿乗龍淑<lb/>
氣來寳帳金屏人巳帖圖花學鳥勝初裁林香近接<lb/>
冝春苑山翠遥添獻壽杯向夕憑髙風日麗天文垂<lb/>
曜象昭回<lb/>
望春宫迎春應制云玉輦金輿天上來花園四望錦<lb/>
屏開輕絲半拂朱城柳細纈全披畫閣梅舞蝶分行<lb/>
飄御席歌鸎度曲繞仙盃聖詞春日灮輝滿漢主秋<lb/>
<pb n="KR4i0025_SBCK_009-5b"/>
風莫道才<lb/>
送金城公主云降河從逺娉青海赴和親月作臨邊<lb/>
曉花為度隴春主歌悲顧鸖帝䇿重安人獨有瓊簫<lb/>
去悠悠思錦輪<lb/>
宴安樂公主新宅云銀河半倚鳯凰臺玉酒相傳鸚<lb/>
鵡杯若見君平湏借問仙槎一去幾時來<lb/>
餞唐永昌赴任東都云聞道飛鳬向洛陽翩翩矯翮<lb/>
度文昌<hi>郎為令自尚書</hi>因聲寄意三花樹少室嵓前幾過香<lb/>
<hi>室不見十年矣適云有田在少</hi>
徐元伯題適碑隂序曰譆譆李公生自號東山子死<lb/>
<pb n="KR4i0025_SBCK_009-6a"/>
葬東山豈其䜟哉神交者歌薤露以送子歸東山焉<lb/>
歌曰隴障縈紫氣金灮赫氛氲美人含遥靄桃李方<lb/>
自薫圖髙黃鸖羽寶奪驪龍群忽驚薤上曲掩曀東<lb/>
山雲囬也寔天枉賈生亦晚促今復哀若人危迅風<lb/>
前燭夜臺淪清鏡窮塵埋結緑何以贈下泉生芻唯<lb/>
一束<lb/>
　　張錫<lb/>
慈恩寺九月九日登浮圖應制云九州霜景净千門<lb/>
曉望通仙遊光御路瑞塔逈凌空菊彩揚堯日茰香<lb/>
遶舜風天文麗辰象竊抃仰層穹<lb/>
<pb n="KR4i0025_SBCK_009-6b"/>
晦日宴髙文學林亭云雪盡銅駞路花照石崇家年<lb/>
灮開柳色池影㲹雲華賞洽情方逺春歸景未賖欲<lb/>
知多暇日罇酒漬澄霞<lb/>
錫文琮之子也乆視𥘉代其甥李嶠為宰相請還廬<lb/>
陵王不為張易之所右俄知選坐贓論流循州韋后<lb/>
臨朝為相旬日出刺絳州卒<lb/>
　　徐彦伯<lb/>
兖州人為蒲州司軍兵參時司戸韋暠善判司士李<lb/>
亘工書彦伯屬辭號河東三絶武后撰三教珠英取<lb/>
文辭士皆天下選彦伯嶠居首<lb/>
<pb n="KR4i0025_SBCK_009-7a"/>
和宋之問崕口五渡云聞有獨徃客拂衣捐世心結<lb/>
忻薄枉渚撰念榮舊林經亘去崕合冥綿歸壑深琪<lb/>
樹環碧彩金潭生翠隂洄㳂弄沙傍危　眺明岑夕<lb/>
聞桂裏猿曉翫松上禽雜珮藴孤袖瓊敷綴䨇衿我<lb/>
懷滄洲想懿爾白雪吟秉願理方叶存期跡易尋兹<lb/>
言庻不負為報巗中琴<lb/>
贈劉舍人古意云深林閟靈鳥文章世所希巢居碧<lb/>
梧樹舞君青瑣闈或言鳳池樂撫翼更西飛鳯池環<lb/>
禁林仙閣霧沉沉璇題激流日珠綴綿清隂郁穆絲<lb/>
言重熒煌台座深風張丹戺翮月弄紫庭音還彩結<lb/>
<pb n="KR4i0025_SBCK_009-7b"/>
不散孤英跂莫尋浩歌向蘭渚婉孌故儔心<lb/>
和韋元旦早朝云夕轉清壺漏晨驚長樂鐘逶迤綸<lb/>
禁客假寐守銅龍予亦趍三殿肩隨謁九重繁珂接<lb/>
曙響華劒比春容相間苔灮歇彌憐芳意濃願言乗<lb/>
日旰携手即雲峰<lb/>
祓禊渭濵侍宴應制云晴風麗日滿芳洲御幕春筵<lb/>
祓錦流皆言曲侍璜溪宴蹔似輕飛天漢遊<lb/>
侍宴韋嗣立㽵云鼎臣休澣隟方外結遥心别業青<lb/>
霞境孤潭碧樹林毎馳東野䇿遥弄北溪琴帝眷紆<lb/>
時豫台園賞嵗隂移鑾明月沼張組白雲岑御酒瑶<lb/>
<pb n="KR4i0025_SBCK_009-8a"/>
觴落仙壇竹徑深三光懸聖藻五等冠朝簮自昔皇<lb/>
恩感咸言獨自今<lb/>
送金城公主云鳯扆憐簫曲鸞閨念掌珍羗庭遥築<lb/>
館廟䇿重和親星轉銀河夕花移玉樹春聖心悽逺<lb/>
送留蹕望征塵<lb/>
駕幸温泉云姬典歌時邁虞編記省方何如黒帝月<lb/>
玄　白雲郷翠仗縈舩㟁明旂應萯<hi>草也音負王</hi>陽風揺<lb/>
花　彩雪艶寳戈芒御陌開油次離宫夾樹行桂枝<lb/>
籠騕䮍松葉䕃堂皇仙女舍珠液温池孕璧房湧疑<lb/>
神瀵溢泛若帝臺漿獨沸流常熱潜蒸氛轉香青玹<lb/>
<pb n="KR4i0025_SBCK_009-8b"/>
環玉甃紅淀鑠金光藻曜凝芳㓗葳蕤獻淑祥五龍<lb/>
歸寳筭九鴈叶時康同預華封老中衢祝聖皇<lb/>
安樂公主新宅云鳳樓開闔引明光花酎連添醉益<lb/>
香欲知帝女薫天貴金歌玉柱夜成行<hi>柱或云金欹或云金珂玉</hi>
<hi>柱玉</hi>
餞唐永昌云金谿碧水玉潭砂鳬鳥翩翩弄日華闘<lb/>
鷄香陌行春倦為摘東園桃李花<lb/>
餞唐州髙使君云香蕚媚紅滋垂條縈綠絲情人拂<lb/>
瑶袂共惜此芳時驌騻巳躑躅鳥隼方葳㽔跂聞望<lb/>
太守流潤及京師<lb/>
<pb n="KR4i0025_SBCK_009-9a"/>
中宗幸興慶池戲競渡獻詩曰夾道傳呼翊翠虬天<lb/>
廻日轉御芳洲青潭曉靄籠仙蹕紅嶼晴花隔綵旒<lb/>
香溢金環盈廣坐聲揺妓舸匝中流群臣相慶嘉魚<lb/>
樂共哂撗汾歌吹秋<lb/>
中宗與修文舘學士宴樂賦詩每命彦伯爲之序文<lb/>
彩華縟夜宴安樂公主新第序云言容有典緝似幄<lb/>
之柔規湯沐增榮結風庭之藻渙又曰鳴璜節珮登<lb/>
繡軸之琱軒花綬香纓帶澤壺之青鏁<hi>駙馬此言</hi>送鄭惟<lb/>
忠序云卷蘆葉而横吹聲愁隴月撫劒鐔而直視目<lb/>
斷　洲<lb/>
<pb n="KR4i0025_SBCK_009-9b"/>
彦伯為文多變易求新以鳳閣為鷃閣龍門為虬戸<lb/>
金谷為銑溪玉山為瓊岳竹馬為篠驂月兎為魄兎<lb/>
進士効之謂之徐澁體<lb/>
　　宗楚客<lb/>
正月晦中宗幸滻水詩云御輦出明灮乗流泛羽觴<lb/>
珠胎隨月减玉漏與年長寒盡梅猶白風遲柳未黄<lb/>
日斜旌騎轉休氣滿林塘<lb/>
人日清暉閣應制云窈窕神仙閣參差雲漢間九重<lb/>
中禁啓七夕早春還太液天為水蓬萊雪作山今朝<lb/>
上林樹無處不堪攀<lb/>
<pb n="KR4i0025_SBCK_009-10a"/>
幸安樂公主西園應制詩玉樓銀牓枕嚴城翠蓋虹<lb/>
旗列禁庭日映層巗圖畫色風揺雜樹管絃聲水邊<lb/>
重閣含飛動雲裏孤峰似削成幸陪七聖遊崐閬無<lb/>
勞萬里訪蓬瀛<lb/>
又安樂公主入新宅詩云星橋他日創仙榜此時開<lb/>
馬向鋪錢埒簫聞弄玉臺人疑衛叔羙客似長卿才<lb/>
借問遊天漢誰能取石廻<lb/>
楚客字叔敖河東人節愍太子之敗也楚客請誅其<lb/>
首祭三思俄為相與紀處納締交世號宗紀御史崔<lb/>
琬<hi>與宗紀兄弟劾之帝詔琬</hi>兩觧之世謂帝為和事天子韋氏敗<lb/>
<pb n="KR4i0025_SBCK_009-10b"/>
被誅<lb/>
　　韋承慶<lb/>
字延休性謹畏長安中為相附張易之時與異母弟<lb/>
嗣立並為宰相韋氏孝友詞學則承慶嗣立邃音樂<lb/>
有萬石逹禮儀則叔夏史才博識有述時趙冬曦兄<lb/>
弟亦各有名張説曰韋趙兄弟人之杞梓<lb/>
寒食應制詩云鳳條春色晚龍禁早輝通舊火收槐<lb/>
燧餘寒入桂宫鶯啼正隱葉鷄闘始開籠藹藹瑶山<lb/>
滿仙歌始樂風<lb/>
直中書省詩清切鳳凰池扶踈鷄樹枝惟應集鸞鷺<lb/>
<pb n="KR4i0025_SBCK_009-11a"/>
何為宿覊雌大造乾坤闢深恩雨露垂昆蚑既含養<lb/>
駑駘亦驅馳朩偶翻為用芝泥忽濫窺九思空自勉<lb/>
五字本無施徒喜逢千載何階荅二儀螢灮向日盡<lb/>
蚊力負山疲禁宇庭除闊閑宵鐘箭移暗花臨戸發<lb/>
殘月下簾欹白髪隨身改丹心為主披命將時並㤗<lb/>
言與行俱危寄謝巢由客堯年正在斯<lb/>
南中詠鴈云萬里人南去三秋鴈北飛不知何嵗月<lb/>
得與尔同歸<lb/>
凌朝浮江旅思云天晴上𥘉日春水送孤舟山遠疑<lb/>
無樹潮平似不流㟁花榮且落江鳥沒還浮覊望傷<lb/>
<pb n="KR4i0025_SBCK_009-11b"/>
千里長歌遣客愁<lb/>
　　蕭至忠<lb/>
安樂公主山㽵云西郊窈窕鳳凰臺北渚平明法駕<lb/>
來匝地金聲𥘉度曲周堂玉溜始傳杯灣路分遊畫<lb/>
舟轉巗門相向碧亭開微臣此時承宴樂髣髴疑從<lb/>
星漢廻<lb/>
九日侍宴應制云望幸三秋暮登髙九日𥘉朱旗廵<lb/>
漢苑翠帟俯秦墟寵極茰香遍恩深菊酎餘承懽何<lb/>
以荅萬億俯宸居<hi>字得餘</hi>
慈恩寺九日登塔應制云天蹕三乗啓星輿六轡行<lb/>
<pb n="KR4i0025_SBCK_009-12a"/>
登髙臨寳塔極目遍王城神衛虛中遶仙歌雲外清<lb/>
重陽千萬壽率舞頌昇平<lb/>
至忠德言孫相中宗後從太平公主逆謀誅明皇曰<lb/>
至忠誠國噐但晚謬耳<lb/>
　　李逈秀<lb/>
慈恩寺九日應制云沙界人王塔金繩𣑽帝遊言從<lb/>
祗樹賞行翫菊叢秋御酒調甘露天花亂綵旒堯年<lb/>
持佛日同此慶時休<lb/>
和主弟錫宴云金牓岧嶤雲裏開玉簫參差天際廻<lb/>
莫驚側弁還歸路祗為平陽歌舞催<lb/>
<pb n="KR4i0025_SBCK_009-12b"/>
安樂公主山庄云詰旦重門聞警蹕傳言太主奏山<lb/>
林是日廻輿羅萬騎此時歡甚賜千金鷺羽鳳簫參<lb/>
樂曲荻薗竹徑接帷隂手舞足蹈方無巳萬年千嵗<lb/>
奉薫琴<lb/>
逈秀崔湜鄭愔在武后中宗時以姦滛汙名位然皆<lb/>
有文逈秀嘗以鴛鴦　一䨇與張易之共飲取其常<lb/>
相逐也<lb/>
逈秀為兵部尚書有疾謂問者曰僕自知當作侍中<lb/>
有命固不憂也問者出門而終詔贈侍中<lb/>
　　劉憲<lb/>
<pb n="KR4i0025_SBCK_009-13a"/>
送張亶赴朔方應制云命將擇耆年圖功勝必全灮<lb/>
輝萬乗餞威武二庭宣中衢横皷角曠野蔽旌旃推<lb/>
食天厨至投醪御酒傳凉風過鴈苑殺氣下鷄田分<lb/>
閫恩何極臨岐動睿篇<lb/>
陪幸長寜公主林亭㽵云公主林亭地清晨降玉輿<lb/>
畫橋飛渡水仙閣涌臨虛晴新看蛺蝶夏早摘芙蕖<lb/>
文酒娯遊盛忻叨侍從餘<lb/>
陪幸五王宅云北斗樞機任西京肺腑親疇昔王門<lb/>
下今兹制幸晨恩灮山水被聖作管絃新遶座薫紅<lb/>
藥當軒暗緑筠摘荷纔早夏聽鳥尚餘春行漏金徒<lb/>
<pb n="KR4i0025_SBCK_009-13b"/>
晚風煙起觀津<lb/>
三㑹寺應制云岧嶤蒼史臺敞朗紺園開戒旦壺人<lb/>
警飜霜羽騎來下輦登三襲褰旒望九垓林披館陶<lb/>
牓水浸昆明灰網戸飛花綴幡竿度鳥廻豫遊仙唱<lb/>
動瀟洒出塵埃<lb/>
薦福寺應制云地靈傳景福天駕儼鈎陳佳哉藩邸<lb/>
舊赫矣𣑽宫新香塔魚山下禪堂鴈水濵珠幡映白<lb/>
日鏡殿冩青春甚懽延故吏大覺拯生人幸承歌頌<lb/>
末長奉屬車塵<lb/>
陪遊上苑遇雪云龍驂曉日望春宫正逄春雪舞春<lb/>
<pb n="KR4i0025_SBCK_009-14a"/>
風花灮併在天文上寒氣行銷御酒中<lb/>
賜剪綵花應制云上林宫館妓春心獨早知剪花疑<lb/>
始發刻燕似新窺色濃輕雪㸃香淺嫩風吹此日叨<lb/>
陪待恩榮槧數枝<lb/>
人日清暉閣應制云輿輦乗人日登臨上鳳京風尋<lb/>
歌曲颺雪向舞行縈千官隨興合百福與時并承恩<lb/>
長若此微賤幸昇平<lb/>
安樂公主山庄云主家别墅帝城隈無勞海上覔蓬<lb/>
萊沓嶂懸流平地起危樓曲閣半天開庭莎作薦舞<lb/>
行出浦樹相將歌棹廻此日風灮與形勝祗言併伴<lb/>
<pb n="KR4i0025_SBCK_009-14b"/>
聖詞來<lb/>
侍宴韋嗣立㽵云東山有謝安枉道鳴和鑾緹騎紛<lb/>
初日霓旌度曉寒雲蹕巗間下虹橋澗底盤幽棲俄<lb/>
似届聖曯宛餘觀崕懸飛溜直岸轉緑潭寛桂華堯<lb/>
酒泠松響舜絃彈明主恩斯極贒臣節更殫不才叨<lb/>
侍從詠聽以濡翰<lb/>
白鹿觀應制云玄遊乗落暉仙宇曖霏微石梁縈澗<lb/>
轉珠斾掃壇飛芝童薦膏液松鶴舞驂騑還似瑶池<lb/>
上歌成周馭歸<lb/>
人日翫雪應制云勝日登臨雲葉起芳風揺蕩雪花<lb/>
<pb n="KR4i0025_SBCK_009-15a"/>
飛星暉幸得承金鏡颺影還將奉玉衣<lb/>
送金城公主云外館踰河右行營指路岐和親悲逺<lb/>
嫁忍愛泣將離旌斾羗風引軒車漢水隨那堪馬上<lb/>
曲時向管中吹<lb/>
興慶池應制云蒼龍闕下天泉池軒駕來遊簫管吹<lb/>
縁堤夏篠縈不散冐水新荷巻復披帳殿疑從畫裏<lb/>
出樓舩直在鏡中移自然東海神仙處何用西崐轍<lb/>
迹疲<lb/>
宴安樂公主新宅云層軒洞戸旦新披度曲飛觴夜<lb/>
不疲綺綴玲瓏河色曉珠簾隱映月華窺<lb/>
<pb n="KR4i0025_SBCK_009-15b"/>
餞唐永昌云始見郎官拜洛陽旋聞近侍發雕章緒<lb/>
言巳朂朞年政綺字當生滿路灮<lb/>
七夕應制云秋吹過雙闕星仙動二靈更深移月鏡<lb/>
河淺度雲軿殿上呼方朔人間失武丁天文兹夜裏<lb/>
光映紫微庭<lb/>
慈恩寺九日應制云香塔曾霄半仙鑣净鏡逰登臨<lb/>
慿季月寥廓見中州御酒新寒退天文寳氣浮却邪<lb/>
將獻壽兹日奉千秋<lb/>
人日侍宴大明宫應制云禁苑韶華此日歸東郊道<lb/>
上轉青旂柳色梅芳何處所風前雪裏覔芳菲開氷<lb/>
<pb n="KR4i0025_SBCK_009-16a"/>
池内魚新躍剪綵花間鷰始飛欲識王游逹陽氣為<lb/>
觀天藻競春輝<lb/>
奉和三日祓禊渭濵云桃花欲落柳條長沙頭水上<lb/>
足風灮此時御蹕來遊處願奉年年祓禊觴<lb/>
奉和春幸望春宫應制云暮春春色最便妍苑裏花<lb/>
開列御筵商山積翠臨城起滻水浮灮共幕連鶯藏<lb/>
嫩葉歌相喚蝶礙芳叢舞不前歡娯節物今如此願<lb/>
奉宸遊億萬年<lb/>
憲字元度宋州人為中書舍人坐善張易之出刺渝<lb/>
州召為太僕少卿兼修文館學士卒天授中治來俊<lb/>
<pb n="KR4i0025_SBCK_009-16b"/>
臣獄疾其酷欲痛䋲之反為所䧟明皇在東宫憲啓<lb/>
曰禇無量經明行脩耆年宿望冝數召問以察其言<lb/>
太子順納<lb/>
　　崔湜<lb/>
白鹿觀應制云御旗探紫籙仙仗闢丹丘捧藥芝童<lb/>
下焚香桂女留鸞歌無歳月鸖語記春秋臣朔其何<lb/>
幸常陪漢武遊<lb/>
送金城公主云懷戎前册備降女舊姻脩簫皷辭家<lb/>
怨旌旃出塞愁尚孩中念切方逺御慈留顧乏謀臣<lb/>
用仍勞聖主憂<lb/>
<pb n="KR4i0025_SBCK_009-17a"/>
餞唐州髙使君云芳春桃李時京都物華好為岳豈<lb/>
不貴所悲陟逺道逺道不可思宿昔夢見之贈君雙<lb/>
佩刀日夕視來期<lb/>
慈恩寺九日應制云帝里重陽節香園萬乗來却邪<lb/>
萸結珮獻壽菊傳杯塔類承天湧門疑待佛開睿詞<lb/>
懸日月長得仰昭回<lb/>
立春内出綵花應制云澹蕩春光滿曉空逍遥御輦<lb/>
入離宫山河降望雲天外臺榭參差煙霧中庭際花<lb/>
飛錦繡合枝間鳥囀管絃同即此歡娯齊鎬宴唯應<lb/>
率舞樂薫風<lb/>
<pb n="KR4i0025_SBCK_009-17b"/>
婕妤怨云不分君恩斷新粧視鏡中容華向春日嬌<lb/>
愛似秋風枕席臨燈曉屏幃向月空年年後庭樹榮<lb/>
落在深宫<lb/>
秦州薛都督挽詞云十里綘山幽千年汾水流碑傳<lb/>
門客建劒是故人留壠樹煙含夕山門月照秋古來<lb/>
鐘鼎盛共盡一蒿丘<lb/>
湜仁師之子弟澄液從兄涖並有文翰列居清要毎<lb/>
私宴自比王謝之家謂人曰吾門戸及出身歴官未<lb/>
嘗不為第一丈夫當先據要路以制人豈能黙黙受<lb/>
制於人故進取不巳而不以令終湜執政時年三十<lb/>
<pb n="KR4i0025_SBCK_009-18a"/>
六嘗暮出端門下天津馬上賦詩曰春還上林苑花<lb/>
滿洛陽城張說見之嘆曰文與位固可致其年不可<lb/>
及也<lb/>
湜字澄瀾以文詞稱附韋后作相又附太平公主門<lb/>
下客獻海鷗賦以諷湜稱善而不自悛帝誅蕭至忠<lb/>
湜流嶺外後知湜本謀賜死荆州<lb/>
　　岑羲<lb/>
安樂公主山庄云銀牓重樓出霧開金輿歩輦向天<lb/>
來泉聲廻入吹簫曲山勢遥臨獻壽杯帝女含笑流<lb/>
飛電乾文動色象昭回誠願北極拱堯日微臣抃舞<lb/>
<pb n="KR4i0025_SBCK_009-18b"/>
詠康哉<lb/>
宴安樂公主新宅云金牓重樓開夜扉瓊筵愛客未<lb/>
言歸御歡不覺銀河曙盡醉那知玉露晞<lb/>
餞唐州髙使君云蒼茫南塞地明媚上春時目極傷<lb/>
千里懷居不自持征車别岐路斜日下崦嵫一歎軺<lb/>
軒阻悠悠即所思<lb/>
慈恩寺九日應制云寶臺聳天外玉輦歩雲端日麗<lb/>
重陽景風揺季月寒㭝堂遥集鴈帝樂近翔鸞願獻<lb/>
延齡酒長承湛露歡<lb/>
立春內出綵花應制云和風助律應韶年清蹕乗髙<lb/>
<pb n="KR4i0025_SBCK_009-19a"/>
入望先花笑鶯歌迎帝輦雲披日霽俯皇川南山近<lb/>
獻仙杯上北斗平臨御座前一奉恩榮歡在鎬空知<lb/>
率舞聽薫絃<lb/>
羲字伯華初為金壇令弟仲翔長洲令仲休溧水令<lb/>
宗楚客語本道廵察御史曰母遺江東三岑後相中<lb/>
宗睿宗坐預太平公主謀誅始岑氏在清要者數十<lb/>
人羲曰物極則反一可以懼矣然不能抑退以及禍<lb/>
唐詩紀事巻第九<lb/>
<pb n="KR4i0025_SBCK_009-19b"/>
</p>
<p>
</p>
  </div>
</body>
</text>
</TEI>
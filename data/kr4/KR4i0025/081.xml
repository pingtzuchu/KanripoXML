<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0025_SBCK_081-1a"/>
唐詩紀事巻第八十一<lb/>
　　毛仙翁贈行詩<lb/>
裴度云爰自荆州鼎成黄金道息封固真粹教不流<lb/>
傳代歴㤗漢言者恠濶先儒以為繫風捕影誰抵其<lb/>
實琅邪論衡詳之矣予甞以為斯言之未盡其臧否<lb/>
也及見仙翁勃違前聞且嗇神胎元抱和含真黙然<lb/>
道風煦然如春追柱穉色將數百歳光隂自駛寒暑<lb/>
不易鑪鎚之間物無不化養之在我得之自然加以<lb/>
熊經鳥伸玄蔵城府閉合黙識孰窺崇墉當今勢位<lb/>
壓山河器業横覆載皆靣嚮傾就誠屇乎辭度不知<lb/>
<pb n="KR4i0025_SBCK_081-1b"/>
先儒誰談其無乎得食馬肝者豈爲知味耶啚鬼神<lb/>
者易爲工耶不復知總總化昭而已仙翁將去追遺<lb/>
雲縱茍非造物者不能以識裴度述<lb/>
僧孺云僧孺見仙翁兄深仰其爲真人也僧孺讀史<lb/>
傳嘗病仙者能上升鄙見也斯不然僧孺聞胡國西<lb/>
胡㳒至其將歿之日必大㑹族黨州里衆其人齋其<lb/>
食人則飄飄而發地焉數百里外而墜窮谷中國中<lb/>
人咸謂曰化予焉知非胡國之幻乎今兄不離世間<lb/>
而出世間浩蕩乎嗜慾之境蹂<graphic n="KR1011" url="https://raw.githubusercontent.com/kanripo/KR-Gaiji/master/images/KR1011.png" mimeType="image/png"/>乎人情之圃三事<lb/>
五侯躬擁篲于門獲禮仙翁者爲榮不獲禮爲羞况<lb/>
<pb n="KR4i0025_SBCK_081-2a"/>
䨇眸炅然紅膚若花迅駭無覊踈歩飄飄然予安謂<lb/>
其非至人乎昔昌黎韓公侍郎掌國裴李二相府皆<lb/>
命世之大賢與兄文字不曰師則曰丈予又焉測兄<lb/>
之壽耶嵇君著養生一篇以中才用心養其性命斯<lb/>
爲勝矣腥者吾食諸稔者吾食諸<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>於我者食諸又<lb/>
不測兄之立妙也至於煑錬金石妙至先覺若指乎<lb/>
掌不爲能事賄利軒冕故無不明於心劉郎之骨非<lb/>
凡目所測大和三年秋九月偶拜遇兄於夏口眷予<lb/>
塵俗授之玄記又約僧孺爲道弟所訝真歩超遥白<lb/>
雲無繫要他日爲拜㑹之資僧孺抽毫以叙離恨題<lb/>
<pb n="KR4i0025_SBCK_081-2b"/>
文曰别志且用契異時之語焉<lb/>
李翺云紫霄仙客下三山因救生靈到世間龜鶴計<lb/>
年承甲子氷霜為質駐童顔韜蔵休咎傳真籙變化<lb/>
榮枯試小還從此更教塵骨貴九霄雲路願追攀<lb/>
令狐楚云宣州渾是上清宫客有真人貌佀童紺髪<lb/>
垂纓光　細髯縁頷緑葺葺壺中藥物梯霞訣肘<lb/>
後方書縮地功既許焚香為弟子願教年紀共椿同<lb/>
李程云茫茫塵累愧腥膻强把蜉蝣望列仙閑指紫<lb/>
霄峰下路却歸白鹿洞中天吹簫鳳去經何代茹玉<lb/>
<pb n="KR4i0025_SBCK_081-3a"/>
　　得幾年他日更來人世㸔又應東海變桑田<lb/>
李玄閔云不知仙客占青春肌骨纔教稱兩旬俗眼<lb/>
暫驚相見日疑心未測幾時人閑推甲子經何代笑<lb/>
説浮生老此身殘藥儻能沾杇質願將霄漢永為憐<lb/>
韓愈云仙翁姓毛氏名于姬與韓為族愈末年為弟<lb/>
也相識於湖陽逆旅叙宗焉察其言不由乎孔聖道<lb/>
不由乎老莊教而以惠性知人爵禄厚薄壽命長短<lb/>
發言如駛駟囁嚅持疑於脣吻間即信乎異人也若<lb/>
古之許負軰不足言哉然兄言果有證期愈自與袁<lb/>
州從表州除國子祭酒後主兵部事續拜京兆尹又<lb/>
<pb n="KR4i0025_SBCK_081-3b"/>
改吏部郎中若如言即掃㕔屋候兄一日勸笑質亦<lb/>
不杇之名也酒酣留詞走筆而成不能采其文章之<lb/>
要也時元和十四年己亥四月十六日族弟門人韓<lb/>
愈序<lb/>
崔郾云存亡厺住一壺中兄事安期弟葛洪甲子已<lb/>
過千歳鶴儀容方稱十年童心靈暗合行人數藥力<lb/>
潜均造化功終待此身無繫累武陵山下等黃公<lb/>
王起云氷霜肌骨稱童年羽駕何由到俗間丹竈化<lb/>
金留秘訣仙宫嗽玊叩玄關壺中世界青天近洞裏<lb/>
烟霞白日閑若許随師去塵網願陪鸞鶴向三山<lb/>
<pb n="KR4i0025_SBCK_081-4a"/>
李益云玉潤溶上仙氣深含光混俗似無心長愁忽<lb/>
作鶴飛去一片孤雲何處尋<lb/>
鄭澣云至道無名至人長生爰觀繪事似挹真形方<lb/>
口渥丹濃眉刷青松姿本秀鶴質自輕道徳神仙内<lb/>
藹心靈紅肌緑髪外彰華清色如含芳貌若和光胚<lb/>
渾造化吐納隂陽吾聞安期隱見不常或在世間或<lb/>
遊上蒼猗歟真人得非後身寫此仙骨乆而不磷皎<lb/>
皎明眸瞭然如新藹藹童顔的然如春金石可並丹<lb/>
青不泯通天臺上有見常人俗士觀瞻方悟出塵君<lb/>
子圖之敬兮如神<lb/>
<pb n="KR4i0025_SBCK_081-4b"/>
楊於陵云先生赤松侣混俗遊人間崑閬無窮路何<lb/>
時下故山千年猶孺質秘術救塵寰莫便冲天去雲<lb/>
雷不可攀<lb/>
楊嗣復云天上王郎騎白鶴肘後金壺成妙藥暫遊<lb/>
下界傲五侯重㸔當時舊城郭羽衣葺葺輕似雪雲<lb/>
上䨇童持絳節王母親縫紫錦囊令向懐中蔵秘訣<lb/>
令威子晋皆儔侣東嶽同尋太真女搜竒綴韵和陽<lb/>
春文章不是人間語藥成自固黄金骨天地齊兮身<lb/>
不歿日月宫中便是家下視崑崙何突兀童姿玉貌<lb/>
誰方比互髪緑髯先彌彌滿朝將相門弟子隨師盡<lb/>
<pb n="KR4i0025_SBCK_081-5a"/>
願抛塵滓九轉琅玕必有餘願乞刀圭救生死<lb/>
元<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>云余廉問浙東歳毛仙翁惠然來顧越之人士<lb/>
識之者相與言曰仙翁甞與葉法善吳筠遊於稽山<lb/>
迨兹多歴年所而風貌愈少盖神仙者也余因得執<lb/>
弟子之禮師其道焉余甞見圓冠方領之士讀道書<lb/>
疑其絶聖智弃仁人謂斯書不足以經世理國殊不<lb/>
知至人無兼受智人又無烖非大樂同天地之和大<lb/>
礼同天地之節其可臻乎上徳宜乎大道之致華胥<lb/>
終北之化熈熈然也又以徐市文成之事謂方士之<lb/>
流誕妄於世不足以為教也殊不知峒山髙卧汾水<lb/>
<pb n="KR4i0025_SBCK_081-5b"/>
凝神怡心傲世藐然物外至五侯不可得師友也若<lb/>
然則徐市之莠不足以害嘉糓文成之誕不足以停<lb/>
大教今我仙翁真風遺骨玄格高情冥鴻孤鶴不可<lb/>
方喻蓋峒山汾水之儔也一言上道合止于山亭三<lb/>
日而南棲天台謂余曰入相之年相候於安仁里余<lb/>
拜而言曰果如仙約燃香柫榻以俟雲駕焉杼詩一<lb/>
章以為他日之志也<lb/>
仙駕初從蓬䲧來相逢又説向天台一言親授希微<lb/>
訣三夕同傾沆瀣杯此日臨風飄羽衛他年嘉約落<lb/>
鹽梅花前揮手超遥去目斷霓旌不可陪<lb/>
<pb n="KR4i0025_SBCK_081-6a"/>
沈傳師云安期何事出雲烟為把仙方與世傳只向<lb/>
人間稱百歳誰知洞裏過千年青牛到日迎方朔丹<lb/>
竈開時共稚川更説桃源更深處異花長古四時天<lb/>
崔元略云莫將凡聖比雲泥椿<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>之年本不齊度世<lb/>
無勞大稻米昇天只用半刀圭人間嗟對黃昏槿海<lb/>
上閑聽碧落鷄旌節行中令引道便從塵外蹈丹梯<lb/>
柳公綽云桃源千里逺花洞四時春中有含真客長<lb/>
為不死人松高枝葉荗鶴老羽毛新莫遣同籬槿朝<lb/>
榮暮化塵<graphic n="KR0680" url="https://raw.githubusercontent.com/kanripo/KR-Gaiji/master/images/KR0680.png" mimeType="image/png"/>
白居易云仙翁已得道混跡尋岩泉肌膚氷雪淨衣<lb/>
<pb n="KR4i0025_SBCK_081-6b"/>
服雲霞鮮紺髪緑並緻齠容花共妍方瞳㸃玄漆高<lb/>
步凌非烟幾見桒田變莫知龜鶴年所憇九霄外所<lb/>
遊五嶽巔軒昊舊為侣松喬難比肩毎嗟人世人役<lb/>
役如狂顛孰能脱覊鞅盡遭利名牽貌隨歳華換神<lb/>
逐光隂遷唯余負憂譴憔悴湓江壖衰鬢忽霜白愁<lb/>
膓如火煎覉旅坐多感徘徊私自憐晴眺五老峰玉<lb/>
洞多神仙何當憫湮厄授道安虚孱我師惠然來論<lb/>
道窮重玄浩蕩八溟濶志㤗心超然形骸得無束得<lb/>
䘮亦都捐豈識椿<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>異鄉知鵬鷃玄丹華既相付促<lb/>
景定當延玄功曷可報感極唯擎拳霓旌不可駐又<lb/>
<pb n="KR4i0025_SBCK_081-7a"/>
歸語罷　倐然别孤鸖　遥天賦詩叙明徳永<lb/>
續歩虚編<lb/>
李紳云憶惜我祖神仙主玄元皇帝周柱史曽師軒<lb/>
黄友堯湯混跡和光佐周武周之天子無仙氣成武<lb/>
康昭都瞥爾穆王粗識神仙事八極輪蹄方逞志鸖<lb/>
髪韜真世不知日月星辰幾回死金鼎作丹丹化碧<lb/>
三萬六千神入宅仙兄受術㡬千年已是當時駕鴻<lb/>
客海光悠容天路逺春風玉女開宫苑紫筆親教書<lb/>
姓名玉皇詔刻青金簡桂窻一别三千春秦妃鏡裏<lb/>
娥眉新忽控香虬天上去海隅刼石霄花塵一從仙<lb/>
<pb n="KR4i0025_SBCK_081-7b"/>
駕辭中土頑日昏風老無主九州事奪無時休八駿<lb/>
垂頭避豺虎我亦玄元千世孫眼穿望斷蒼烟根花<lb/>
　白鳳竟冥寞飛春走月勞神昏百年命促奔馬疾<lb/>
愁膓盤結心摧崪今朝稽首拜仙兄願贈丹砂化秋骨<lb/>
劉禹鍚唐長慶元祀壬寅秋九月止鄂州官舎時風<lb/>
勁秋寒掩關無事月晦前三日有異客毛仙翁至禹<lb/>
錫攝袵見之晬容秀目精貌輝然初莫之測坐乆語<lb/>
及裴相國晋公韓祭酒文公皆爲方外之交嘗有述<lb/>
序今因請焉齋心拭目盡得披諷知仙翁之道非人<lb/>
間人也拜請延奋奉以師禮欣然見許止余所止凡<lb/>
<pb n="KR4i0025_SBCK_081-8a"/>
七晝夜師之異者故不可窮其大㩁裴韓二公具述<lb/>
矣不能復書其察人吉㐫貴賤壽夭或假寐自生死<lb/>
雖百年之變窮通修短皆俊發利詞指陳毫厘無疑<lb/>
忌語堅意真聞之者失色則果然符契于意其神授<lb/>
乎其智知乎至於金火飛伏之道錬魂御氣之訣吾<lb/>
又莫得而窮之矣嗟乎禹鍚之生蹇厄以至覊沉遇<lb/>
師之目謂其有人爵之望可至人臣則鄙誠豈敢企<lb/>
望但師之道多隱晦人不能盡知况仁義　惻憫時<lb/>
又甚焉真乎出世者也今將適桃花溪訪秦人追羽<lb/>
客臨風再拜謹志大略以俻他日之約其年九月二<lb/>
<pb n="KR4i0025_SBCK_081-8b"/>
十九日門人劉禹錫述<lb/>
禹錫時赴和州於武昌縣喜再遇十八兄仙翁因成<lb/>
絶句武昌山下蜀江東重向仙舟見葛洪又得案前<lb/>
親禮拜大羅仙訣玉凾封<lb/>
張仲方云毛仙翁毛仙翁容貌常如二八童幾歳頭<lb/>
梳雲鬢緑無時靣帶桃花紅眼前人世閱滄海肘後<lb/>
藥成辭月宫方口綉眉編貝齒瞭然炅炅雙瞳子芝<lb/>
椿禀氣本堅强龜鸖計年應不死四海五山長獨遊<lb/>
矜貧傲富欺王侯靈通指下甎甓化瑞氣爐中金玉<lb/>
流定是烟霞列仙侣暫來塵俗救危苦紫霞妖女瓊<lb/>
<pb n="KR4i0025_SBCK_081-9a"/>
華飛秘法處心傳附與隂功足隂功成羽駕何年歸<lb/>
上清待我休官了婚嫁桃源洞裏覔仙兄<lb/>
杜光庭云毛仙翁者名干字鴻漸得乆視之道不知<lb/>
其甲子常如三十許人其齠容穉姿雪肌玄髪若處<lb/>
子焉周遊湖嶺間常以丹石攻疾隂功救物受其賜<lb/>
者不可勝紀大中戊寅歳進士張為薄遊長沙落魄<lb/>
數載以詩酒自得不汲汲於隨計一但值女奴於岳<lb/>
麓山下若豪家之青衣焉奔而歸之張遽感焉歳餘<lb/>
寢成羸疾尪瘠骨立待時而已毛翁自海陵來泊于<lb/>
道族即張所止也請謁之者逡廵盈門皆曰尊師十<lb/>
<pb n="KR4i0025_SBCK_081-9b"/>
年二十年一屇于市人仰其惠猶夏乏隂冬日之陽<lb/>
也蒙其澤者多矣顧見張愍之曰子妖氣邪光浹遍<lb/>
肌骨茍不相值殞於旦夕也吾有鮑南海丸可數百<lb/>
步張之魅妾長號一聲蹷然而斃因共視之即木偶<lb/>
人也心下至足肌肉如人心上至頂猶木偶之狀衆<lb/>
共異之弃于江中師曰此魅逝矣子之性命可全形<lb/>
骸可保也又以丹砂三粒其狀黍米命張吞之旬月<lb/>
之間肌豊力倍<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>疾都瘳師忽告厺不言所之張遂<lb/>
為詩别焉其略云羸形感神藥削骨生豊肌蘭炷飄<lb/>
靈烟妖怪立誅夷重覩日月光何報父母慈黃河濁<lb/>
<pb n="KR4i0025_SBCK_081-10a"/>
滚上别泪流澌上黄河清有時别泪無收期自是别去<lb/>
莫知所適江湘間至今以為口實張進士亦南入臺<lb/>
山訪道而去今覩朝彦贈仙翁文集果符長沙之事<lb/>
裴晉公度牛公僧孺令狐公楚李公程李公宗閔李<lb/>
公紳楊公嗣復楊公於陵王公起元公<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>當代之賢<lb/>
相也白公居易崔公郾鄭都尉澣李公益張公仲方<lb/>
沈公傳師崔公元略劉公禹鍚柳公公綽韓公愈李<lb/>
公翺當代之名士也望藹寰區名動海島或師以奉<lb/>
之或兄以事之皆以師為上清品人也或美其登仙<lb/>
出世或紀其孺質嬰姿或異其蔵徃知來者或叙其<lb/>
<pb n="KR4i0025_SBCK_081-10b"/>
液金水玉霞綺交爛組綉相宣蓋玄史之盛事也自<lb/>
元和泊太中戊子五十餘年容色不改信非常人矣<lb/>
竒章公獨以上昇為疑者乃拘教守常未逹神仙之<lb/>
深㫖矣夫仙之上者骨肉昇飛與天無極又九天之<lb/>
上無何之鄉為極陽之都神仙之府也世之得道者<lb/>
煉隂而全陽隂滓都盡陽華獨存故能上賔于天與<lb/>
道冥合則黄帝駕龍而騰躍子喬控鶴而飛翔赤松<lb/>
乗雨而飄飄烈冦馭風而上下史簡昭著又何疑焉<lb/>
所云胡國胡法將終之事是設幻化之誣詞謗神仙<lb/>
之輕舉者有是焉耳嘗試論之真一既判元精肇分<lb/>
<pb n="KR4i0025_SBCK_081-11a"/>
清氣為人謂之三才皆禀於妙無成於妙有人之生<lb/>
也參天而兩地與氣為一天地所以長存者無為也<lb/>
人所以生化者有為也情以動之智以役之是非以<lb/>
感之喜怒以戰之取捨以弊之馳騖以勞之氣耗於<lb/>
内神疲於外氣竭而形衰形凋而神遊以至於死矣<lb/>
故曰委和而生委順而死率以為常也脩道之士黜<lb/>
嗜慾隳聦明凝然無心沈然無味收視反聽萬慮都<lb/>
冥然後虚室生曰吻合自然觀化之𥘉窮物之始浩<lb/>
然動息與道為一矣與道為一則恣心所之從心所<lb/>
欲是非不能亂勢利不能誘寒暑不能變生死不能<lb/>
<pb n="KR4i0025_SBCK_081-11b"/>
<pb n="KR4i0025_SBCK_081-11b"/>
</p>
<p>
</p>
  </div>
</body>
</text>
</TEI>
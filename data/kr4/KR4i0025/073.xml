<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0025_SBCK_073-1a"/>
唐詩紀事巻第七十三<lb/>
　僧法振　僧常雅　僧隠丘　僧㳒照<lb/>
　僧泠然　金地藏　僧皎然　僧護國<lb/>
　僧含曦<lb/>
　　僧法振<lb/>
月夜泛舟云西塞長雲盡南湖片月斜漾舟人不見<lb/>
卧入武陵花<lb/>
趙使君生子晬日詩云老骨貴天生肌膚片玉明見<lb/>
人空觧咲弄物不知名國器嗟猶小風神望益清抱<lb/>
來芳樹下時聽鳯凰聲<lb/>
<pb n="KR4i0025_SBCK_073-1b"/>
送人遊閩越云不湏行借問爲爾話閩中海島春寒<lb/>
雨江㠶來去風道遊玄度宅身寄朗陵公此别河傷<lb/>
逺如今闗塞通<lb/>
疾愈寄友人云哀樂暗成疾卧中芳月移西山有清<lb/>
士孤嘯不可追擣藥曙林淨汲泉隂澗遅㣲縱與麋<lb/>
鹿逺謝求羊知<hi>姚合取用極元集送人遊閩以下二章</hi>
題天長阮少府湖上客歸云孤棹移官舍新農寄楚<lb/>
田晴林渡海日春草長湖烟卧對閑鷗戯談經稚子<lb/>
賢佳期更何許應向咲臺前<lb/>
陳九溪中草堂云溪草落濺濺魚飛入稻田早寒臨<lb/>
<pb n="KR4i0025_SBCK_073-2a"/>
洞月輕素巻簾烟䪻幘題新句簔衣象古賢曙花閑<lb/>
秀色三十六峰前<lb/>
送韓侍御自使幕廵海北云㣲雨空山洗夜兵綉衣<lb/>
朝拂海雲清幕中揮䇿心應苦馬上題詩巻已成離<lb/>
筵莫惜花園醉古道猶㸔夢草生因說元戎能破虜<lb/>
髙歌一曲隴闗情<lb/>
李益與振同賦應門緑苔益詩云宫闕何年月應門<lb/>
何歳苔清光一侣照白露共徘徊珠履乆行絶玉房<lb/>
重未開妾心正如此昭陽歌唱來<lb/>
李益送賈弇秘校東歸寄振上人云北風南鴈數聲<lb/>
<pb n="KR4i0025_SBCK_073-2b"/>
悲况指前林是别時秋草不堪頻送逺白雲何處更<lb/>
相期山隨匹馬行㸔暮路入寒城獨厺遲爲向東州<lb/>
故人道江淹已擬恵休詩<lb/>
　　僧常雅<lb/>
題五相廟蒼蒼古廟映林巒漠漠烟霞覆古壇精魄<lb/>
不知何處在威風猶入浙江寒<lb/>
　　僧隠丘<lb/>
石橋琪樹云山上天將近人間路漸遥誰當雲裏見<lb/>
知欲渡仙橋<lb/>
　　僧法照<lb/>
<pb n="KR4i0025_SBCK_073-3a"/>
送禪師歸新羅云萬里歸鄉路隨縁不筭程登山百<lb/>
衲敝過海一杯輕夜宿依雲色晨齋就水聲何年持<lb/>
貝葉却到漢家城<lb/>
寄錢郎中云閉門深樹裏閑足爲經過駟馬不爲貴<lb/>
一僧誰奈何稻苗家自有香飯乞時多寄語嬋娟客<lb/>
將心向薜蘿<lb/>
　　僧泠然<lb/>
宿九華化成寺庄詩云佛寺孤庄千嶂間我來詩境<lb/>
强相闗岩邊樹動猿下磵雲裏錫鳴僧上林松月影<lb/>
寒生碧落石泉聲亂噴潺湲明朝更躡層霄厺誓共<lb/>
<pb n="KR4i0025_SBCK_073-3b"/>
烟霞到老閑<lb/>
泠然唐末僧也<lb/>
　　金地蔵<lb/>
新羅國王子也至徳初落髪航海隠於池之九華山<lb/>
送童子下山詩云空門寂寞汝思家禮别雲房下九<lb/>
華愛向竹欄騎竹馬懶於金地聚金沙添瓶澗底休<lb/>
招月烹茗甌中罷弄花好厺不湏頻下淚老僧相伴<lb/>
有烟霞<lb/>
　　僧皎然<lb/>
姓謝字清晝呉興人靈運十世孫居杼山顔<hi>卿眞</hi>爲刺<lb/>
<pb n="KR4i0025_SBCK_073-4a"/>
史集文士撰韵海皎然預其著貞元中集賢院取其<lb/>
集蔵之于頔爲序<lb/>
嘗於舟中抒思作古體十數篇求合韋蘇州韋大不<lb/>
喜明日獻其舊製乃極稱賞云向不但以所工見投<lb/>
而猥希老夫之意人各有所得非卒得至晝大服其<lb/>
鑒裁之精<lb/>
訪陸羽云太湖東西路呉王古山前所思不可見歸<lb/>
鴈字翩翩何山賞春茗何處弄春泉莫是滄浪子悠<lb/>
悠一釣船<lb/>
舟行懐閻士和云二月湖南春草遍熿山渡口花如<lb/>
<pb n="KR4i0025_SBCK_073-4b"/>
霰相思一日在孤舟空見歸雲兩三片<lb/>
山雪云夕陽在西峰疊翠縈殘雪狂風巻絮回驚猿<lb/>
攀玉折何意山中人誤報山花發<lb/>
詠史云田氏門下客馮公衆中賤一朝市義還百代<lb/>
名獨擅始知下客不可輕䏻使主人功業成借問髙<lb/>
車與珠履何如卑賤一書生<lb/>
又云獨負髙世姿冥冥寄浮俗卞子厺不歸何人識<lb/>
荆玉鬻春意不淺汚跡身豈辱鸞鎩樂迍邅蚪蟠甘<lb/>
窘束五噫譎且正可以見心曲<lb/>
思歸示說公云桐江秋信早憶在故山時靜夜風鳴<lb/>
<pb n="KR4i0025_SBCK_073-5a"/>
磬無人竹掃墀猿來觸淨水鳥下啄寒梨何物闗吾<lb/>
事歸心自有期<lb/>
題審道士新亭云何處好攀躋新亭俯舊溪坐中千<lb/>
里近簷下四山低小浦依林曲回塘遶郭西桃花春<lb/>
滿地滯路莫相迷<lb/>
懐舊云一㘴西林寺從來未下山不因尋長者無事<lb/>
到人問宿雨愁爲客㸔花咲未還空懐舊山月童子<lb/>
念經閑陪盧中丞閑遊山寺云野寺出人境捨舟登<lb/>
逺峰林間明見月萬壑靜聞鐘擁燭明山翠交麾動<lb/>
水容如何股肱守塵外得相逢<lb/>
<pb n="KR4i0025_SBCK_073-5b"/>
同裴録事樓上望月云退食髙樓上湖山向晚晴桐<lb/>
花落萬井月影出重城水竹凉風起簾幃暑氣清蕭<lb/>
蕭獨無事因見蒞人情<lb/>
仙女臺云寂寂舊桒田何時女得仙應無鷄犬在空<lb/>
有子孫傳古木花猶發荒臺路未遷暮來雲一片疑<lb/>
是欲歸年<lb/>
陪盧使君登樓送方巨之還亰云萬里汀洲上東樓<lb/>
欲别難春風潮水漫正月栁條寒旅逸逢魚浦清髙<lb/>
愛鳥冠雲山寜不起今日向長安<lb/>
尋陸鴻漸不遇云移家唯帶郭野逕入桒麻近種籬<lb/>
<pb n="KR4i0025_SBCK_073-6a"/>
邊菊秋來未着花扣門無犬吠欲厺問西家報道山<lb/>
中厺歸來日每斜<lb/>
酬崔侍郎見贈云買得東山後逢君小隠時五湖逰<lb/>
不厭栢署迹如遺儒服何妨道禪心不廢詩一從居<lb/>
士說長破小乘凝<lb/>
若溪春興云春生若溪水雨後漫流通芳草行無盡<lb/>
清源去不窮野烟迷急浦斜日起㣲風數處承流望<lb/>
依稀似剡中<lb/>
湖南草堂讀書招李少府云削厺僧家事南池便隠<lb/>
居爲憐松子夀還卜道家書藥院常無客茶樽獨對<lb/>
<pb n="KR4i0025_SBCK_073-6b"/>
餘有時招逸吏來飯野中蔬<lb/>
宿呉匡山破寺云䨇峰百戰後真界滿塵埃蔓草㳂<lb/>
空壁悲風起故臺野花寒更發山月暝還來何事池<lb/>
中水東流獨不回<lb/>
宿㳒華寺云心與空林共杳冥孤燈寒竹自熒熒不<lb/>
知何處小乘客一夜風來聞誦經<lb/>
荅李季蘭云天女來相試將花欲染衣禪心竟不起<lb/>
還捧舊花歸<lb/>
酬鄭判官湖上見贈云歳嵗湖南隠已成如何星使<lb/>
忽知名沙鷗慣識無心客今日逢君不解驚<lb/>
<pb n="KR4i0025_SBCK_073-7a"/>
贈韓武康云山僧唯不飲沽酒飲陶潜此興雖無别<lb/>
多爲俗士嫌<lb/>
韋蘇州寄皎然云呉興老釋子野雪蓋精廬詩名徒<lb/>
自振道心常晏如想茲栖禪夜見月東峰初鳴磬警<lb/>
岩壑焚香滿空虚夙慕端成舊未識豈爲踈願以碧<lb/>
雲思方君怨别餘茂苑文華地流水古僧居何當一<lb/>
逰詠倚閣吟躊躇<lb/>
皎然詩式著偷語詩例云如陳后主詩日月光天徳<lb/>
取傳長虞日月光太清上三字語同下二字義同偷<lb/>
意詩例云如沈佺期詩小池殘暑退髙樹早凉歸取<lb/>
<pb n="KR4i0025_SBCK_073-7b"/>
栁渾太液滄波起長楊髙樹秋偷勢詩例云如王昌<lb/>
齡詩手携雙鯉魚目送千里鴈悟彼飛有適嗟此罹<lb/>
憂患取嵇康目送歸鴻手揮五絃俯仰自得逰心太<lb/>
玄詩式云詩有跌宕格二品一曰越俗其道如黄鶴<lb/>
臨風貌逸神王杳不可覉郭景純遊仙詩左挹浮丘<lb/>
袖右拍洪崕肩鮑明逺詩舉頭四顧望但見松栢䌓<lb/>
荆棘鬰叢叢中有一鳥名杜鵑言是古時蜀帝魂聲<lb/>
音哀苦鳴不息羽毛憔悴佀人髠飛走樹間啄虫螘<lb/>
豈知往日天子尊念茲變化非常理中間惻隠不能<lb/>
言二曰駭俗其道如楚有接輿魯有原壤外示驚俗<lb/>
<pb n="KR4i0025_SBCK_073-8a"/>
之貌内蔵逹人之度郭景純遊山詩嫦娥楊妙音洪崕<lb/>
頷其頥王梵志道情詩我惜未生時㝠㝠無所知天公彊<lb/>
生我生我復何爲無衣使我寒無食使我飢還你天<lb/>
公我還我未生時賀知章放逹詩云落花真好夢一<lb/>
醉一回㒹盧照鄰漫作云城狐尾獨　山鬼面參譚<lb/>
淈没格一品曰淡俗此道如夏姬當壚佀蕩而貞采<lb/>
呉楚之風雖俗而正古歌曰華隂山頭百尺井下有<lb/>
流泉徹骨冷可憐女子來照影不照其餘照斜領調<lb/>
咲格一品曰戯俗漢書云匡鼎來解人頥蓋説詩也<lb/>
此一品非雅作足以爲談咲之資矣李白狂詠女媧<lb/>
<pb n="KR4i0025_SBCK_073-8b"/>
弄黄土摶作愚下人散在六合間濛濛若塵埃<lb/>
㣲雨云片雨拂簷楹煩襟四座清霏㣲過麥隴簫瑟<lb/>
傍莎城靜愛和梅落幽間入竹聲朝觀趣無限髙詠<lb/>
寄閑情<lb/>
題廢寺云武陵罹亂後真界積塵埃殘月照秋水悲<lb/>
風起古臺居人今已盡栖鴿暝還來不到無生理應<lb/>
堪賦七哀<lb/>
賦得啼猿送客三峽云萬里巴江外三聲月峽深何<lb/>
年有此路㡬客共霑襟斷壁分重影流泉入苦吟凄<lb/>
凄别離後聞此更傷心<hi>合取爲極玄集㣲雨以下三章姚</hi>
<pb n="KR4i0025_SBCK_073-9a"/>
　　護國<lb/>
贈張駙馬班竹柱杖詩云此君與我在雲溪勁節竒<lb/>
文勝杖藜為有嵗寒堪贈逺玉堦行處願提携<lb/>
護國江南人攻詞翰題醴陵玉仙觀歌云王喬一厺<lb/>
空仙觀白雲至今凝不散星垣松殿㡬千秋往徃笙<lb/>
歌下天半瀑布西行過石橋黄精採根還採苗路逢<lb/>
一人擎藥椀松花夜雨風吹滿又言家住在東坡白<lb/>
犬相隨邀我過南山石上有棊局曽使樵夫爛斧柯<lb/>
張謂哭護國上人云昔喜三身淨今悲萬刼長不應<lb/>
歸北斗多是向西方舍利衆生得袈裟弟子將䑕行<lb/>
<pb n="KR4i0025_SBCK_073-9b"/>
殘藥椀虫網舊䋲床别起千花塔空留一草堂支公<lb/>
何處在神理竟茫茫<lb/>
　　僧含曦<lb/>
盧仝訪含曦上人云三入寺曦未來轆轤無繩井百<lb/>
尺渴心歸厺生塵埃曦酬云長夀寺石壁院盧公一<lb/>
首詩渇飲即不渇飢食即不飢鯨呑海水盡露出珊<lb/>
瑚枝海神知貴不知價留向人間光照夜<lb/>
唐詩紀事巻第七十三<lb/>
<pb n="KR4i0025_SBCK_073-10a"/>
</p>
<p>
</p>
  </div>
</body>
</text>
</TEI>
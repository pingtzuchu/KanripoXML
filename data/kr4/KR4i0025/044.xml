<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0025_SBCK_044-1a"/>
唐詩紀事卷第四十四<lb/>
　　　王建<hi>百首宮詞一</hi>
蓬萊正殿躰金鼇紅日初生碧海濤開着五門遥北<lb/>
望柘黃新帕御床高<lb/>
殿前傳㸃各依班召對西來八詔蠻上得青花龍尾<lb/>
道側身偷覷正南山<lb/>
龍煙日氣紫曈曈宣政門當玉殿風五刻閣前卿相<lb/>
出下簾身在半天中<lb/>
白玉䆫中起草臣櫻桃初出賜嘗新殿頭傳語金階<lb/>
逺因進詞來謝聖人<lb/>
<pb n="KR4i0025_SBCK_044-1b"/>
内人對御疊花牋綉坐移來玉案邊紅䗶燭前呈草<lb/>
本平明昇出閤門宣<lb/>
千牛仗下放朝初玉案傍邊立起居每日請來金鳳<lb/>
紙殿頭無事不教書<lb/>
延英引對碧衣郎江硯宣毫各别床天子下簾親考<lb/>
試宮人手裏過茶湯<hi>此詩亦云元稹作</hi>
朱明開着九重關金畵黃龍五色幡直到銀床排仗<lb/>
合聖人三殿對西畨<lb/>
少年天子愛邊功親到凌煙畵閣中教覔勲臣冩圖<lb/>
本長敎殿裏作屏風<lb/>
<pb n="KR4i0025_SBCK_044-2a"/>
丹鳳樓門把火開先排法駕出蓬萊棚前走馬人傳<lb/>
語天子南郊一宿廻<lb/>
樓前立仗㸔宣赦萬歳聲長再拜齊日照綵盤髙百<lb/>
尺飛仙爭上取金雞<lb/>
集賢殿裏圖書滿㸃勘頭邉御印同真跡進來依字<lb/>
數别收鏁在玉凾中<lb/>
秋殿清齋刻漏長紫微宮女夜焚香拜陵日到公卿<lb/>
發鹵簿分頭入太常<lb/>
新調白馬怕鞭聲供奉騎來遶殿行爲報諸王侵早<lb/>
起隔門催進打毬名<lb/>
<pb n="KR4i0025_SBCK_044-2b"/>
對御難爭第一籌殿前不打背身毬内人唱好龜兹<lb/>
急天子龍輿過玉樓<lb/>
新衫一様殿頭黃銀帶排方獺尾長揔把金鞭騎御<lb/>
馬綠緵紅額麝煙香<lb/>
羅衫葉葉綉重重金鳳銀鵝各一藂每遍舞頭分兩<lb/>
向太平萬歳字當中<lb/>
魚藻宮中鎖翠娥先皇行處不曾過如今池厎休鋪<lb/>
錦菱角鵶頭積漸多<lb/>
殿前明日中和節連夜瓊林散舞衣傳報所司供蠟<lb/>
燭監門金鎖放人歸<lb/>
<pb n="KR4i0025_SBCK_044-3a"/>
五更五㸃索金車盡放宮人出㸔花仗下一時催立<lb/>
馬殿頭先報内園家<lb/>
城東南北望雲樓半下珠簾半上鈎騎馬行人長逺<lb/>
過忽防天子在樓頭<lb/>
射生宮女宿紅粧請得新弓各自張臨上馬時齊賜<lb/>
酒男兒跪拜謝君王<lb/>
新秋白兎大於拳紅耳霜毛趂草眠天子不教人射<lb/>
煞玉鞭遮到馬蹄前<lb/>
内人籠脫解紅縚戴勝争飛出手髙直到碧雲還却<lb/>
下一雙金爪菊花毛<lb/>
<pb n="KR4i0025_SBCK_044-3b"/>
競渡舡頭掉綵旗兩邊泥水濕羅衣池東争向池西<lb/>
岸先到先書上字歸<lb/>
燈前飛入玉揩虫未卧嘗聞半夜鍾㸔着中元齋日<lb/>
到白盤金線綉真容<lb/>
步行送出長門逺不許來辞舊院花只恐他時身到<lb/>
此乞來自在得還家<lb/>
一時起立吹簫管得寵人來滿殿迎整頓衣裳皆着<lb/>
節舞頭當拍第三聲<lb/>
琵琶先抹六么頭小管丁寜側調愁半夜美人雙起<lb/>
唱一聲聲出鳳凰樓<lb/>
<pb n="KR4i0025_SBCK_044-4a"/>
春池日暖少風波花裏牽舡水上歌遥索劒南新様<lb/>
錦東宮先釣得魚多<lb/>
十三初學擘箜篌弟子名中被㸃留昨日教坊新進<lb/>
入並房宮女與梳頭<lb/>
紅蠻捍撥帖胷前移坐當頭近御筵用力獨彈金殿<lb/>
響鳳凰飛出四條絃<lb/>
春風吹曲信旗竿自得深宮不怕寒誇道自家先上<lb/>
馬團中橫過覔人㸔<lb/>
粟金腰帶象牙錐揷散紅翎玉突支旋獵一邊還引<lb/>
馬歸來花鴨遶鞍垂<lb/>
<pb n="KR4i0025_SBCK_044-4b"/>
雲駮月騘各試行一般毛色一般纓殿前來徃重騎<lb/>
過欲得天恩别賜名<lb/>
每夜停燈熨御衣銀燻籠厎火霏霏遥聽帳裏君王<lb/>
覺上直聲鍾始得歸<lb/>
因喫櫻桃病故歸三年着破舊羅衣内中侍從來還<lb/>
去結得金花上貴妃<lb/>
欲迎天子㸔花去下得金堦却悔行恐見失恩人舊<lb/>
院廽來憶着五絃聲<lb/>
住來舊院不堪修近敇宣徽别起樓聞有美人新入<lb/>
内宮中未識大家愁<lb/>
<pb n="KR4i0025_SBCK_044-5a"/>
自誇歌舞勝諸人恨未承恩出内頻連夜宮中修理<lb/>
院地衣簾額一時新<lb/>
悶來無處可思量旋下金堦旋下床收得山丹紅蘂<lb/>
粉牎中洗却麝香黃<lb/>
嫌羅不着索輕　對面交人染褪紅衫子成來一遍<lb/>
出今朝㸔處滿園中<lb/>
合暗報來門鎖子夜深應别喚笙歌房中下着珠簾<lb/>
睡月過金堦白露多<lb/>
御厨下食索時新每見花開即苦春白日卧多嬌似<lb/>
病隔簾敎喚女醫人<lb/>
<pb n="KR4i0025_SBCK_044-5b"/>
藂藂洗手遶金盆旋拭紅巾入殿門衆裏遥抛金橘<lb/>
子在前收得便承恩<lb/>
御波水色春來好處處分流白玉渠宻奏君王知入<lb/>
月喚人相伴洗裙裾<lb/>
移來女樂部頭邊新賜花檀大五絃縱得紅羅手帊<lb/>
子當心香畫一雙蟬<lb/>
新晴草色暖温暾山雪初消漸出渾今日踏青歸校<lb/>
晚傳聲問著苑東門<lb/>
兩簾新換珠簾額中尉明朝設内家一様金盤五千<lb/>
箇紅蘇㸃出牡丹花<lb/>
<pb n="KR4i0025_SBCK_044-6a"/>
舞送香迷出内家記廵傳把一枝花散時各自燒紅<lb/>
燭相逐行歸不上車<lb/>
家常愛着舊衣裳空戴紅梳不作粧忽把下堦衣帶<lb/>
解非時應得見君王<lb/>
宣勑敎歌不出房一聲一遍報君王再三博士留殘<lb/>
拍索向宣徽作徹章<lb/>
行中第一頭先舞愽士傍邉亦被欺忽覺管絃偷急<lb/>
遍翩翩羅袖不敎知<lb/>
同黄縫校捨釵梳欲得金仙觀内居近被天恩知識<lb/>
字收來按上撿文書<lb/>
<pb n="KR4i0025_SBCK_044-6b"/>
月冷江清近臘時玉堦金瓦雪澌澌浴堂門外抄名<lb/>
入公主家人謝面脂<lb/>
未承恩澤一家愁乍到宮中憶外頭求首管絃聲欵<lb/>
逐側啇調裏唱伊州<lb/>
東風潑潑雨新休　盡春風蕩雪溝走馬犢車當御<lb/>
路漢陽公主進雞毬<lb/>
風簾水閣壓芙蓉四面拘欄在水中避熱不歸金殿<lb/>
宿秋河織女夜燈紅<lb/>
聖人生日明朝是私地先須属内監自冩金花紅榜<lb/>
子前頭先進鳳凰衫<lb/>
<pb n="KR4i0025_SBCK_044-7a"/>
避脫昭儀不擲盧井邉含水噴鵶雛内中數日無呼<lb/>
喚冩得滕王蛺蝶圖<lb/>
内宴初秋入二更殿前燈火一天明宮官分半音聲<lb/>
住諸院門開觸處行<lb/>
玉蟬金掌三層揷翠髻髙藂緑鬢虛舞處春風吹落<lb/>
地歸來别賜一頭梳<lb/>
樹葉初成鳥出窠石榴花裏笑聲多舞中遺却金釵<lb/>
子拾得從他要賞羅<lb/>
小殿新裝粉欲乾貴妃姉妹盡來㸔爲逢好日先移<lb/>
入續向街西索牡丹<lb/>
<pb n="KR4i0025_SBCK_044-7b"/>
内人相續報花開准擬君王便㸔來縫着五絃琴綉<lb/>
袋宜春院裏按歌廻<lb/>
廵吹遍　不相和暗㸔誰人曲校多明日棃花園裏<lb/>
見先須逐得内家歌<lb/>
黃金合裏盛紅雪重結香羅四出花一一傍邊書勑<lb/>
字分明送與大臣家<lb/>
未明東上閤門開排仗聲從後殿來阿監兩邊相對<lb/>
立遥聞索馬一時廽<lb/>
宮人早起笑相呼不識堦前掃地夫乞與金錢争借<lb/>
問外頭還似此間無<lb/>
<pb n="KR4i0025_SBCK_044-8a"/>
小隨阿姉學吹笙好見君王乞與名夜掃玉床朝把<lb/>
鏡黃金堦下不敎行<lb/>
日髙殿裏有香煙萬歳聲來動九天妃子院中初降<lb/>
誕内人爭乞洗兒錢<lb/>
宮花不共外邊同正月長生一朶紅供御櫻桃㸔守<lb/>
别直無鵶鳥在園中<lb/>
殿前鋪設兩邊樓寒食宮人歩打毬一半走來爭跪<lb/>
拜上朋先謝得頭籌<lb/>
太儀前日暖房來嘱和昭陽乞藥栽勑賜一窠紅躑<lb/>
躅謝恩未了奏花開<lb/>
<pb n="KR4i0025_SBCK_044-8b"/>
床前謝賜紫羅襦不下金堦上軟輿官局揔來為喜<lb/>
樂院中新拜内尚書<lb/>
鸚鵡誰敎轉舌関内人手裏飬來姦語多近更承恩<lb/>
澤數對君王憶隴山<lb/>
分明閑坐賭櫻桃休却投壺玉腕勞各把沉香雙陸<lb/>
子局中闘得壘髙髙<lb/>
禁寺紅樓内裏通笙歌引駕夾城中褁頭官監當前<lb/>
立手把牙鞘竹彈弓<lb/>
春風院院落花堆金鎻衣生掣不開更築歌臺起粧<lb/>
殿明朝先進畫圖來<lb/>
<pb n="KR4i0025_SBCK_044-9a"/>
舞來汗濕羅衣徹樓上人扶下玉梯歸到院中重洗<lb/>
面金盆水裏撥紅泥<lb/>
宿粧殘粉未明天揔在朝陽花樹邊寒食内人長自<lb/>
打庫中先散與金錢<lb/>
衆中愛得君王笑偷把金箱筆硯開書破紅蠻隔子<lb/>
上旋催當内美人來<lb/>
後宮宮女無多少起得園中笑一團舞蝶落花相㸔<lb/>
着春風共語亦應難<lb/>
黛眉小婦砑裙長惣被抄名入敎坊春設殿前多隊<lb/>
舞明頭各别請衣裳<lb/>
<pb n="KR4i0025_SBCK_044-9b"/>
水中芹葉土中花拾得還將避衆家揔待别人般數<lb/>
盡抽中捻得鬱金牙<lb/>
玉簫改調移纎指催赴紅羅綉舞筵未着柘枝花帽<lb/>
子兩行宮監在簾前<lb/>
牎牎戸戸院相當揔有珠簾玳瑁床雖道君王不來<lb/>
宿帳中長是炷衙香<lb/>
銀燭秋光冷畫屏輕羅小扇樸飛螢天階夜色凉如<lb/>
水卧㸔牽牛織女星<lb/>
雨入珠簾滿殿凉避風新出石盆湯内人恐要秋衣<lb/>
着不住熏籠換好香<lb/>
<pb n="KR4i0025_SBCK_044-10a"/>
金吾除夜進儺名畫袴朱衣四隊行院院燒燈如白<lb/>
日沉香火厎坐吹笙<lb/>
樹頭樹厎覔殘紅一片西飛一片東自是桃花貪結<lb/>
子錯教人恨五更風<lb/>
金殿當頭紫閤重仙人掌上玉芙蓉太平天子朝迎<lb/>
日五色雲車駕六龍<lb/>
日晩長秋簾外報望陵歌舞在明朝添爐欲爇熏衣<lb/>
麝憶得分時不忍燒<lb/>
日映西陵松栢枝下臺相顧一相悲朝來樂部歌新<lb/>
曲唱着君王自作詞<lb/>
<pb n="KR4i0025_SBCK_044-10b"/>
淚盡羅巾夢不成夜深前殿按歌聲紅顏未老恩先<lb/>
斷斜倚熏籠坐到明<lb/>
新鷹初放兎方肥白日君王在内稀薄暮千門臨欲<lb/>
鎻紅粧飛騎向前歸<lb/>
黃金捍撥紫檀槽絃索初張調更髙盡理昨來新上<lb/>
曲内官簾外送櫻桃<lb/>
鴛鴦瓦上忽然驚晝寢宮娥夢裏聲元是吾皇金彈<lb/>
子流棠窠下打流鶯<lb/>
寶仗平明金殿開暫將紈扇共徘徊玉顏不及寒鵶<lb/>
色猶帶昭陽日影來<lb/>
<pb n="KR4i0025_SBCK_044-11a"/>
閑吹玉殿昭華管醉打黎園縹蒂花千年一夢歸人<lb/>
世絳縷猶封繫臂紗<lb/>
建初爲渭南尉值内官王樞宻者盡宗人之分然彼<lb/>
我不均復懐輕謗之色忽過飲語及漢元靈信任中<lb/>
官起黨錮興廢之事樞宻深憾其譏乃曰吾弟所有<lb/>
宮詞天下皆誦於口禁掖深䆳何以知之建不能對<lb/>
後爲詩以贈之乃脫其禍建詩曰先朝行坐錯相隨<lb/>
今上春宮見長時脫下御衣偏得着進來龍馬每交<lb/>
騎當承宻㫖還家少獨對邉情出殿遲不是當家頻<lb/>
向說九重爭遣外人知<lb/>
<pb n="KR4i0025_SBCK_044-11b"/>
上李庶子云紫煙樓閣碧沙亭上界詩仙獨自行奇<lb/>
險驅囬還寂寞雲山經用始鮮明藕綃紋縷裁來滑<lb/>
鏡水波濤濾得清昏思願因秋露洗幸容階厎禮先<lb/>
生建赴陜州司馬樂天夢得以詩送之夢得詩云暫<lb/>
輟清嚴出太常空携詩卷赴甘棠府公旣有朝中舊<lb/>
司馬應容酒後狂案牘來時唯署字風煙入興便成<lb/>
章兩京大道多遊客每遇詞人戰一場樂天詩云陜<lb/>
州司馬去何如養靜資貧兩有餘公事閑忙同少尹<lb/>
俸錢多少敵尚書只携美酒閑爲伴惟作新詩趂下<lb/>
車自有鐡牛無詠者計君投刃必應虛<lb/>
<pb n="KR4i0025_SBCK_044-12a"/>
張籍贈建詩云早在山東聲價逺曾將順策佐嫖姚<lb/>
識來詩句無閑語老去官班未在朝身屈只聞詞客<lb/>
說居貧多見野僧招獨從詩閣歸來晚春水橋邊㸔<lb/>
桞條<lb/>
建大暦進士爲昭應丞太府寺丞終於司馬建在昭<lb/>
陽楊巨源寄詩曰武皇金輅輾香塵毎歳朝元及此<lb/>
辰光動泉心初浴日氣蒸山腹㧾成春謳歌日入雲<lb/>
韶曲詞賦方歸侍從臣瑞靄朝朝猶望幸天教赤縣<lb/>
有詩人<lb/>
<pb n="KR4i0025_SBCK_044-12b"/>
</p>
<p>
唐詩紀事卷第四十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0025_SBCK_016-1a"/>
唐詩紀事卷第十六<lb/>
　王維　王縉　裴廸　崔興宗<lb/>
　　王維<lb/>
集異記載維未冠文章得名妙能琵琶春之一日岐<lb/>
王引至公主第使為伶人進主前一進新曲號鬰輪<lb/>
𫀆并出所為文主大竒之令宫婢傳教遂召試官至<lb/>
第諭之作觧頭登第<lb/>
祿山之亂李龜年奔於江潭曽於湘中採訪使筵上<lb/>
唱云紅豆生南國秋來發幾枝贈君多採擷此物最<lb/>
相思又清風明月苦相思蕩子從戎十載餘征人去<lb/>
<pb n="KR4i0025_SBCK_016-1b"/>
日慇懃嘱歸鴈來時数附書此皆維所製而梨園唱<lb/>
焉<lb/>
維年十七時九日憶山東弟兄云獨在異鄉為異客<lb/>
毎逢佳節倍思親遥知兄弟登高處遍揷茱茰少一人<lb/>
祿山大㑹凝碧池梨園弟子欷歔泣下樂工雷海清<lb/>
擲樂噐西向大慟賊支解於試馬殿維時拘於菩提<lb/>
寺有詩曰萬户傷心生野煙百僚何日更朝天秋槐<lb/>
落葉深宫裏凝碧池頭奏管絃後有罪以此詩獲免<lb/>
寜王憲貴盛寵妓數十人有賣餅之妻纎曰明媚王<lb/>
一見属意因厚遺其夫求之寵愛逾等嵗餘因問曰<lb/>
<pb n="KR4i0025_SBCK_016-2a"/>
汝復憶餅師否使見之其妻注視雙淚垂頰若不勝<lb/>
情時王座客十餘人皆當時文士無不悽異王命賦<lb/>
詩維先成云莫以今時寵難忘異日恩看花滿眼淚<lb/>
不共楚王言座客無敢繼者王乃歸餅師以終其志<lb/>
出本事詩<lb/>
或説維詠終南山詩譏時也詩曰太一近天都連山<lb/>
接海隅言勢熖盤據朝野也白雲回望合青靄入看<lb/>
無言徒有其表也分野中峰變晴隂衆壑殊言恩澤<lb/>
偏也故人投處宿隔水問樵夫畏禍深也<lb/>
維善畫破墨山水嘗自制曰當代謬詞客前身應畫<lb/>
<pb n="KR4i0025_SBCK_016-2b"/>
師不能捨餘習偶𬒳時人知<lb/>
維字摩詰為給事中遇禄山反賊平下遷太子中允<lb/>
三遷尚書右丞䘮妻不娶孤居三十年母亡表輞川<lb/>
第為寺終葬其西寳應中代宗語王縉曰朕嘗於諸<lb/>
玉座聞維樂章今傳幾何遣中人徃取縉裒集數百<lb/>
篇上之表曰臣兄文辭立身行之餘力當官堅正秉<lb/>
操孤直縱居要劇不忘清浄實見時軰許以高流至<lb/>
於晚年彌加進道端坐虛室念兹無生乗興為文未<lb/>
嘗廢業詔荅云卿之伯氏天下文宗位歷先朝名高<lb/>
希代抗行周雅長揖楚詞調六氣於終篇正五音於<lb/>
<pb n="KR4i0025_SBCK_016-3a"/>
逸韻泉飛藻思雲散襟情詩家者流時論歸美誦於<lb/>
人口乆鬰文房謌以國風冝登樂府眎朝之後一夜<lb/>
將觀石室所藏歿而不杇栢梁之會今也則亡乃春<lb/>
棣華克成編録聲猷益茂歎息良深<lb/>
商璠云維詩辭秀調雅意新理愜在泉爲珠看壁成<lb/>
繪一字一句皆出帝境至如落日山水好漾舟信歸<lb/>
風又澗芳襲人衣山月映石壁又天寒逺山靜日暮<lb/>
長河急又賤日豈殊衆貴來方悟稀又日暮沙漠陲<lb/>
戦聲煙塵裡詎肯慙於古人也<lb/>
送晁監歸日本國云積水不可極安知滄海東九州<lb/>
<pb n="KR4i0025_SBCK_016-3b"/>
何重去萬里若乗空向國唯看日歸㠶但信風鼇身<lb/>
映天黒魚眼射波紅郷樹扶桒外主人孤島中别離<lb/>
方異域音信若為通<lb/>
送丘為云憐君不得意况復柳條春為客黄金盡還<lb/>
家白髮新五湖三畝宅萬里一歸人知禰不能薦羞<lb/>
稱獻納臣<lb/>
獵騎云風勁角弓鳴將軍獵渭城草枯鷹眼疾雪盡<lb/>
馬蹄輕忽過新豐市還歸細柳營回㸔射雕處千里<lb/>
暮雲平<hi>此詩家射鵬之手也更擇其極玄者自送晁監以後三詩姚合極元集云</hi>
藍田精舎云落日山水好漾舟信歸風翫竒不覺逺<lb/>
<pb n="KR4i0025_SBCK_016-4a"/>
因以㝷源窮遥愛雲木翠𥘉疑路不同安知清流轉<lb/>
偶與前山通捨舟理輕䇿果然愜所適老僧四五人<lb/>
逍遥䕃松栢朝𣑽林方曙夜禪山更寂道心友牧童<lb/>
世事問樵客瞑宿長林下焚香卧瑶席澗芳襲人衣<lb/>
山月映石壁再㝷畏迷誤明發更登歷笑謝桃源人<lb/>
花紅復來覿<lb/>
西施篇云艶色天下重西施寕又微朝仍越溪女莫<lb/>
作吳宮妃賤日豈殊衆貴來方悟稀要人傳脂粉不<lb/>
自着羅衣君寵益嬌態君憐無是非當時浣沙伴莫<lb/>
得同車歸寄言鄰家子効顰安可希<hi>未詳又字</hi>
<pb n="KR4i0025_SBCK_016-4b"/>
淇上别趙仙舟云相逢方一笑相送還成泣祖席忽<lb/>
傷離荒城復愁入天寒逺山静日暮長河急觧纜君<lb/>
已遥望君猶佇立<lb/>
李陵詠<hi>十九時年</hi>云漢家李將軍三代將門子結髪有竒<lb/>
䇿少年成壯士長驅塞上兒深入單于壘旌旗列相<lb/>
向簫皷悲何已日暮沙漠陲戰聲煙塵裏將令驕虜<lb/>
㓕豈獨名王侍既失大軍援遂嬰穹廬耻少小蒙漢<lb/>
恩何堪坐思此深哀欲有報投軀未能死引領望子<lb/>
卿非君誰相理<lb/>
渭城朝雨裛輕塵客舎青青柳色新勸君更盡一杯<lb/>
<pb n="KR4i0025_SBCK_016-5a"/>
酒西出陽關無故人維送客詩也<lb/>
　　王縉<lb/>
縉字夏卿河中人與兄維俱以名聞舉草澤文辭清<lb/>
麗科上第相肅宗<lb/>
縉九月九日作云莫將邊地比京都八月嚴霜草已<lb/>
枯今日登高樽酒裏不知能有菊花無<lb/>
別輞川云山月曉仍在林風凉不絶殷懃如有情惆<lb/>
悵令人别<lb/>
贈曇壁上人云林中空寂舎階下終南山高卧一床<lb/>
地回㸔六合間浮雲幾處㓕飛鳥何時還問義天人<lb/>
<pb n="KR4i0025_SBCK_016-5b"/>
接無心世界閑誰知大隱客兄弟自追攀<lb/>
遊悟真寺云聞道黄金地仍成白玉田擲山移巨石<lb/>
呪嶺出飛泉猛虎同三逕愁猿學四禪買香燃緑桂<lb/>
乞火踏青蓮草色揺霞上松聲泛月邊山河窮百二<lb/>
世界滿三千梵宇聊慿覽王城遂眇然㶚陵纔出樹<lb/>
渭水欲連天逺縣分朱郭孤村起白煙望雲思聖主<lb/>
披霧憶羣賢薄䆠慙尸禄終身擬尚玄誰言草庵客<lb/>
曾和栢梁篇<lb/>
送孫秀才云帝城風日好况復建平家玉枕䨇紋簟<lb/>
金盤五色瓜山中無魯酒松下飲胡麻莫厭田家苦<lb/>
<pb n="KR4i0025_SBCK_016-6a"/>
歸期逺復賖<lb/>
　　裴廸<lb/>
過曇興上人山院云不逺㶚陵邊安居何十年入門<lb/>
穿竹徑留客<hi>曰或</hi>山泉鳥囀深林裏心閑落照前浮名<lb/>
竟何憶從此願棲禪<hi>未詳畎字聽</hi>
廸𥘉與王維興宗俱居終南天寶後為蜀州刺史與<lb/>
杜甫友善<hi>姓崔興宗</hi>
廸與王維訪逸人不遇賦詩云恨不逢君出荷蓑青<lb/>
松白屋更無他陶令五男曽不有蔣生三逕任相過<lb/>
芙蓉曲沼春流滿薜荔成帷晚靄多聞説桃源好迷<lb/>
<pb n="KR4i0025_SBCK_016-6b"/>
客不如高卧盻庭柯<lb/>
維詩云桃源一向絶風塵柳市南頭訪隠淪到門不<lb/>
敢題凢鳥㸔竹何湏問主人城外青山如屋裏東家<lb/>
流水入西隣閉户著書多歳月種松皆作老龍鱗<lb/>
王維輞川集云餘别業在輞川山谷其遊止有孟城<lb/>
坳華子岡文杏舘斤竹嶺鹿柴<hi>聲去</hi>木蘭柴茱茰沜<hi>上潘</hi>
<hi>切水流也去音匹半</hi>宫槐陌臨湖亭南垞<hi>茶音</hi>欹湖柳浪欒家瀬<lb/>
金屑泉白石灘北垞竹里舘辛夷塢漆園等與裴廸<lb/>
閑暇各賦絶句云<lb/>
維孟城坳云新家孟城口古木餘衰柳來者復為誰<lb/>
<pb n="KR4i0025_SBCK_016-7a"/>
空悲昔人有<lb/>
廸和云結廬古城下時登古城上古城非疇昔今人<lb/>
自來徃<lb/>
維華子岡云飛鳥去不窮連山復秋色上下華子岡<lb/>
惆悵情何極<lb/>
廸和云落日松風起還家草露睎雲光侵履跡山翠<lb/>
拂人衣<lb/>
維文杏舘云文杏裁為梁香茅結為宇不知棟裏雲<lb/>
去作人間雨<lb/>
廸和云迢迢文杏舘躋攀日已屢南嶺與北湖前看<lb/>
<pb n="KR4i0025_SBCK_016-7b"/>
復廻顧<lb/>
維斤竹嶺云擅欒映空曲青翠漾漣漪暗入商山路<lb/>
樵人不可知<lb/>
明流紆且直緑篠宻復深一逕通山路行歌望舊岑<hi>廸</hi>
鹿柴云空山不見人但聞人語響返景入深林復照<lb/>
青苔上<hi>維</hi>
日夕見寒山便爲獨徃客不知深林事但有麏麚迹<hi>廸</hi>
木蘭柴云秋山歛餘照飛鳥逐前侣彩峰時分明夕<lb/>
嵐無處所<hi>維</hi>
蒼蒼落日時鳥聲亂溪水縁溪路轉深幽興何時巳<hi>廸</hi>
<pb n="KR4i0025_SBCK_016-8a"/>
茱茰沜云結實紅且緑復如花更開山中儻留客置<lb/>
此芙蓉盃維<lb/>
飄香亂椒桂布葉間檀欒雲日雖廻照森沉猶自寒<hi>廸</hi>
宮槐陌云返逕䕃宮槐幽隂多緑苔應門但迎掃畏<lb/>
有山僧來<hi>維</hi>
門前宮槐陌是向欹湖道秋來山雨多落葉無人掃<hi>廸</hi>
臨湖亭云輕舸迎上客悠悠湖上來當軒對樽酒四<lb/>
靣芙蓉開<hi>維</hi>
當軒彌滉漾孤月正徘徊谷口猿聲發風傳入户來<hi>廸</hi>
南垞云輕舟南垞去北垞淼難即融浦望人家遥遥<lb/>
<pb n="KR4i0025_SBCK_016-8b"/>
不相識<hi>維</hi>
孤舟信一泊南　湖水㟁落日下崦嵫清波殊淼漫<hi>廸</hi>
欹湖云吹簫凌極浦日暮送夫君湖上一廻首青山<lb/>
卷白雲維<lb/>
空闊湖水廣青熒天色同艤舟一長嘯四靣來清風<hi>廸</hi>
柳浪云分行接綺樹倒影入清漪不學御溝上春風<lb/>
傷别離<hi>維</hi>
映池同一色逐吹散如絲結隂旣得地何謝陶家詩<hi>廸</hi>
欒家瀬云颯颯秋雨中淺淺石溜㵼跳波自相濺白<lb/>
鷺驚復下<hi>維</hi>
<pb n="KR4i0025_SBCK_016-9a"/>
瀬聲喧極哺㳂渉向南津汎汎鷗鳬渡時時欲近人<hi>廸</hi>
金屑泉云日飲金屑泉少當千餘歳翠鳳翊文螭羽<lb/>
節朝玉帝<hi>維</hi>
縈渟澹不流金碧如可拾迎晨含素華獨徃事朝汲<hi>廸</hi>
白石灘云清淺白石灘緑蒲尚堪把家住水東西浣<lb/>
沙明月下<hi>維</hi>
跂石復臨水弄波情未極日下川上寒浮雲澹無色<hi>廸</hi>
北垞云北垞湖水北雜樹映朱欄逶迤南川水明㓕<lb/>
青林端<hi>維</hi>
南山北垞下結宇臨欹湖毎欲採樵去扁舟出菰蒲<hi>廸</hi>
<pb n="KR4i0025_SBCK_016-9b"/>
竹里舘云獨坐幽篁裏彈琴復長嘯深林人不知明<lb/>
月來相照<hi>維</hi>
來過竹里舘日與道相親出入唯山鳥幽深無世人<hi>廸</hi>
辛夷塢云木末芙蓉花山中發紅蕚澗户寂無人紛<lb/>
紛開且落<hi>維</hi>
緑堤春草合王孫自留翫况有辛夷花色與芙蓉亂<hi>廸</hi>
漆園云古人非慠吏自闕滛世務偶寄一㣲官婆娑<lb/>
數株樹<hi>維</hi>
好閑早成性果此諧宿諾今日漆園遊還同莊叟樂<hi>廸</hi>
椒園云桂樽迎帝子杜若贈佳人椒漿奠瑶席欲下<lb/>
<pb n="KR4i0025_SBCK_016-10a"/>
雲中君<hi>維</hi>
丹刺刺人衣芳香留過客幸填調鼎用願君垂採摘<hi>廸</hi>
李頎聖善閣送廸入京云雪華歛高閣苔色上鈎欄<lb/>
藥草空階静梧桐返照寒清吟可愈疾携手暫同歡<lb/>
墜葉和金磬飢烏鳴露盤伊川惜東别㶚水向西看<lb/>
舊託含香署雲霄何足難<lb/>
　　崔興宗<lb/>
興宗為右𥙷闕時和王譙勑賜櫻桃詩云未央朝謁<lb/>
正逶迤天上櫻桃錫此時朱實𥘉傳九華殿繁花舊<lb/>
雜萬年枝全勝晏子江南橘莫比潘家大谷梨聞道<lb/>
<pb n="KR4i0025_SBCK_016-10b"/>
令人顔色好神農本草自應知<lb/>
喜群公訪林亭云窮巷深林常閉關悠然獨卧對前<lb/>
山今朝忽枉嵇生駕倒屣開門遥觧顔<lb/>
王維詩云緑樹重隂蓋四隣青苔日厚自無塵科頭<lb/>
箕踞長松下白眼看君是甚人<lb/>
盧象云映竹時聞轉轆轤當䆫只是網蜘蛛主人非<lb/>
病常高卧　堵蒙籠一老儒<lb/>
王縉云聲名不問十年餘老大誰能更讀書林中獨<lb/>
酌隣家酒門外時聞長者車<lb/>
裴廸云喬柯門裏自成隂散髪䆫中曾不簮逍遥且<lb/>
<pb n="KR4i0025_SBCK_016-11a"/>
喜從吾事榮寵從來非我心<hi>為處士時號興宗</hi>
又王維有崔九徃南山馬上口號與别云城隅一分<lb/>
首幾日還相見山中有桂花莫待花如霰<lb/>
裴廸云歸山深淺去湏盡丘壑美莫學武陵人暫遊<lb/>
桃源裏<lb/>
興宗留别云駐馬欲分襟清寒御溝上前山氣景佳<lb/>
獨徃還惆悵<lb/>
王維與興宗冩真詠云畫君年少時如今君已老今<lb/>
時新識人知君舊時好<lb/>
王維送興宗遊蜀云送君從此去轉覺古人稀徒御<lb/>
<pb n="KR4i0025_SBCK_016-11b"/>
猶回首田薗方掩扉出門當旅食中路授寒衣江漢<lb/>
風流地遊人何歳歸<lb/>
唐詩紀事卷第十六<lb/>
</p>
<p>
</p>
  </div>
</body>
</text>
</TEI>
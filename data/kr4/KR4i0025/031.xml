<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0025_SBCK_031-1a"/>
唐詩紀事巻第三十一<lb/>
　竇叔向　竇常　竇牟　竇羣<lb/>
　竇庠　竇鞏　常建　李約<lb/>
　栁中庸　郭鄖　韋處厚　權徳輿<lb/>
　張薦　楊於陵　許孟容　崔邠<lb/>
　馮伉　潘孟陽　武少儀　鄭常<lb/>
　鄭轅　韓濬　王濯　張莒<lb/>
　張叔良<lb/>
　　竇叔向<hi>五子常牟羣庠鞏</hi>
叔向字遺直京兆人代宗時常衮為相用為左拾遺<lb/>
<pb n="KR4i0025_SBCK_031-1b"/>
内供奉及貶亦出爲溧水令四子登第羣以處士隱<lb/>
毗陵韋夏卿薦之朝徳宗擢爲左拾遺代武元衡爲<lb/>
中丞薦吕温羊士諤爲御史李吉甫以二人躁險持<lb/>
不下羣怨吉甫伺吉甫隂事幾爲憲宗所誅羣與兄<lb/>
常牟弟庠鞏皆爲郎工詞章爲聮珠集行於時義取<lb/>
昆弟若五星然<lb/>
常字中行登第隱居二十年終國子祭酒<lb/>
牟字貽周終國子司業<lb/>
庠字胄卿終婺州刺史<lb/>
鞏字友封元稹節度武昌辟爲御史中丞充副使雅<lb/>
<pb n="KR4i0025_SBCK_031-2a"/>
裕有名于時平居與人言若不出口世號囁嚅翁卒<lb/>
於武昌<lb/>
叔向寒食賜恩火云恩光及小臣華燭忽驚春電影<lb/>
隨中使星輝拂路人幸因榆栁暖一照草茅貧<lb/>
端午日恩賜百索云仙宫長命縷端午降殊私事盛<lb/>
蛟龍見恩深犬馬知餘生儻可續終冀答明時<lb/>
酬李袁州嘉祐云少年輕㑹復輕離老大闗心揔是<lb/>
悲强説前程聊自慰未知携手定何時公才屈指登<lb/>
黄閣匪服胡顔上赤墀想到長安誦佳句滿朝誰不<lb/>
念瓊枝蓋嘉祐以詩送叔向并寄其弟紓云自歎未<lb/>
<pb n="KR4i0025_SBCK_031-2b"/>
霑黄𥿄詔那堪逺送赤墀人老為僑客𥚹相戀素是<lb/>
詩家倍益親妻兒共載無覉思鴛鷺同行不負身憑<lb/>
尔將書通令弟惟論華髪愧頭巾故叔向詩有瓊枝<lb/>
之句<lb/>
　　竇常<lb/>
常任武陵寒食日次松滋渡先寄劉員外云店花榆<lb/>
夾曉風前雲際離離上峽船江轉數程淹驛騎楚曽<lb/>
三户少人煙㸔春又遇清明節筭老重經癸已年幸<lb/>
得住山當郡舍在朝常詠十居篇<lb/>
常初登第常道茂云二十年後出官後五度奏官勑<lb/>
<pb n="KR4i0025_SBCK_031-3a"/>
皆不下即攝職久之至大暦十四年及第即二十年矣<lb/>
北固晩眺云小園芒種後梅天風雨凉露蠶開晩簇<lb/>
江燕遶危檣山趾北來固潮頭西比長年年此登聎<lb/>
人事幾銷亡<lb/>
途中立春寄楊郇伯云浪迹終年客驚心此地春風<lb/>
前猶去馬澤畔耦耕人老大交情重悲凉外物親子<lb/>
雲今在宅應見栁條新<lb/>
七夕寄懷云露盤花水望三星髣髴虛無降匹靈斜<lb/>
漢沒時人不寐幾條蛛網下風庭<lb/>
　　竇牟<lb/>
<pb n="KR4i0025_SBCK_031-3b"/>
元日喜聞大禮寄四學士六舎人云有事郊壇畢無<lb/>
私日月臨嵗華春更早天瑞雪猶深玉輦回時令金<lb/>
門降徳音翰飛鴛別侶叢植桂為林粉澤資鴻筆薫<lb/>
和本素琴禮成戎噐下恩徹鬼方沉麟爵來稱紀官<lb/>
師退絶箴道風黄閣静祥景紫垣隂壽酒朝時獻農<lb/>
書直夜尋國香煴翠幄庭燎赩紅衾漢魏文章盛堯<lb/>
湯雨露霃密辭投水石精義出沙金宸扆親惟敬鈞<lb/>
衡近匪侵長駈千里駿清唳九霄禽慶賜迎新服齊<lb/>
莊棄舊簪忽思班女怨遥聽越人吟末路甘貧病流<lb/>
年苦滯淫夢中清瑣闥歸處碧山岑竊抃聞韶濩觀<lb/>
<pb n="KR4i0025_SBCK_031-4a"/>
光想韎任大哉寰海晏不筭子牟心<lb/>
牟秋夕閑居對雨贈別盧坦云燕燕辭巢蟬䖻枝窮<lb/>
居積雨壞藩籬夜長簷溜寒無寢日晏厨煙濕未炊<lb/>
悟主一言那可學從軍五百竟徒為故人駿馬朝天<lb/>
使洛下秋聲恐要知<lb/>
　　竇羣<lb/>
黔中書懷云萬事非京國千山擁麗譙佩刀㸔日曬<lb/>
賜馬傍江調言語多重譯壺觴毎獨謡㳂流如着翅<lb/>
不敢問歸橈<lb/>
　　竇庠<lb/>
<pb n="KR4i0025_SBCK_031-4b"/>
陪留守韓僕射巡内至上陽宫感歎云愁煙漠漠草<lb/>
離離太液鈎陳處處疑薄暮毁垣春雨裏殘花猶發<lb/>
萬年枝<lb/>
　　竇鞏<lb/>
代隣叟云年來七十罷耕枽就煖支羸强下床滿眼<lb/>
兒孫身外事閑梳白髪對斜陽<lb/>
永寧小園寄接近校書云故里心期柰別何手移芳<lb/>
樹憶庭柯東臯黍熟君應醉梨葉初紅白露多<lb/>
寄南遊弟兄云書來未報幾時還知在三湖五嶺間<lb/>
獨立衡門秋水闊寒鵶飛去日㗸山<lb/>
<pb n="KR4i0025_SBCK_031-5a"/>
自京將赴黔南云風雨荆州二月天問人初雇峽中<lb/>
船西南一望雲和水猶道黔南有四千<lb/>
南逰感興云傷心欲問當時事唯見江流去不迴日<lb/>
暮東風春草綠鷓鴣飛上越王䑓<lb/>
放魚云金錢贖得免刀㾗聞道禽魚亦感恩好去長<lb/>
江千萬里不須辛苦上龍門<hi>時也武昌</hi>
宮人斜云離宮路逺北原斜生死恩深不到家雲雨<lb/>
今歸何處去黄鸝飛上野棠花<lb/>
新營别墅寄兄云懶性如今成野人行藏由興不由<lb/>
身莫驚此度歸來晚買得山居正值春<lb/>
<pb n="KR4i0025_SBCK_031-5b"/>
樂天與㣲之書云君興有餘力且與僕悉索還徃詩<lb/>
中取其尤長者如張十八古樂府李二十新歌行<hi>也紳</hi>
盧楊二秘書律詩<hi>巨源貞與</hi>竇七<hi>也鞏</hi>元八絶句博考精掇<lb/>
編而次之號元白徃還詩集衆君子得擬議於此者<lb/>
莫不踊躍歡喜以為盛事<lb/>
　　常建<lb/>
清晨入古寺初日明髙林竹徑通幽處禪房花朩深<lb/>
山光悅鳥性潭影空人心萬籟此都寂但餘鍾磬音<lb/>
<hi>山寺院題破後禅</hi>
江上調玉琴一絃清一心泠冷七弦遍萬朩澄幽隂<lb/>
<pb n="KR4i0025_SBCK_031-6a"/>
能使江月白又令江水深始知梧桐枝可以徽黄金<lb/>
<hi>琴興江上</hi>
夢太白西峰云夢寐昇九崕杳靄逢元君貴我太白<lb/>
岑寥寥辭垢氛結宇在星漢宴林閉氲氛簷楹覆餘<lb/>
翠巾舄生片雲時徃溪谷間孤亭晝仍曛松峰引天<lb/>
影石瀬清霞文括目緩舟趣霽心投鳥羣春風又揺<lb/>
櫂潭島花紛紛<lb/>
宿王昌齡隱居云青溪深不測隱處惟孤雲松際露<lb/>
微月清光猶為君茅亭宿花鳥藥院滋苔紋<hi>余</hi>亦謝<lb/>
時去西山鸞鸖羣<lb/>
<pb n="KR4i0025_SBCK_031-6b"/>
歐陽永叔云吾嘗愛建竹逕通幽處禪房花朩深欲<lb/>
効其語作一聮久不可得始知造意者為難工也來<lb/>
青州得一山齋不意平生想見而不能道以言者乃<lb/>
為已有於是益欲希其髣髴竟爾莫獲一言<lb/>
丹陽殷璠撰河<hi>英岳</hi>靈集首列建詩愛其山光悦鳥性<lb/>
潭影空人心<lb/>
商璠云髙才而無貴位誠哉是言也曩劉楨死於文<lb/>
學左思終於記室鮑昭卒於參軍今常建亦满於一<lb/>
尉悲夫建詩似初發通莊却尋野逕百里之外方歸<lb/>
大道所以其㫖逺其興僻佳句輙來惟論意表至如<lb/>
<pb n="KR4i0025_SBCK_031-7a"/>
松際露微月清光猶為君又山光恱鳥性潭影空人<lb/>
心此例數十句並可稱為警䇿一篇盡善者戰餘落日<lb/>
黄軍敗皷聲死今與山鬼隣殘兵哭遼水思既邈苦<lb/>
詞又警絶潘岳雖云能叙悲怨未見如此章句也<lb/>
昭君墓云漢宮豈不死異域猶傷沒萬里䭾黄金蛾<lb/>
眉為枯骨廻軍夜出塞立馬起不發憤恨丹青人墳<lb/>
上哭明月<lb/>
弔王將軍墓云嫖姚北伐時深入强千里戰餘落日<lb/>
黄軍敗皷聲死常聞漢飛將可奪單于壘今與山鬼<lb/>
隣殘兵哭遼水<lb/>
<pb n="KR4i0025_SBCK_031-7b"/>
送李十一尉臨溪云泠泠花下琴君唱渡江吟天際<lb/>
一㠶影預懸離別心以言神仙尉因致瑶華音迴軫<lb/>
撫商調越溪澄碧林<lb/>
　　李約<lb/>
汧公勉之子也為兵部外郎與主客外郎張諗同官<lb/>
毎單床静言連旦不寐故約贈韋徴君况詩曰我有<lb/>
心中事不向韋三説秋夜洛陽城明月照張八<lb/>
嵗日感懷云曙氣變東風蟾壺夜漏窮新春幾人老<lb/>
舊暦四時空身賤悲添嵗家貧喜過冬稱觴唯有感<lb/>
歡慶在兒童<lb/>
<pb n="KR4i0025_SBCK_031-8a"/>
觀祈雨云枽條無葉土生烟簫管迎龍水廟前朱門<lb/>
幾處㸔歌舞猶恐春隂咽管絃<lb/>
過華清宫云君王逰樂萬幾輕一曲霓裳四海兵玉<lb/>
輦昇天人已盡故宫猶有樹長生<lb/>
從軍行云㸔圖閑教陣畫地静論邊烏壘天西戍鷹<lb/>
姿塞上川路長唯筭月書逺毎題年無復生還望翻<lb/>
思未別前<lb/>
柵濠三靣闘箭盡舉烽頻營栁和煙暮關榆帶雪春<lb/>
邊城多老將磧路少歸人殺盡金河卒年年添塞塵<lb/>
候火起鵰城塵沙擁戰聲游軍藏虜幟降騎説蕃情<lb/>
<pb n="KR4i0025_SBCK_031-8b"/>
霜落彪池淺秋深太白明嫖姚方虎視不覺説添兵<lb/>
約雅度簡逺有山林之致在潤州得古鐡一片擊之<lb/>
清越又養一猨名山公月夜泛江登金山皷琴猨必<lb/>
嘯和曽佐庶人李錡幕至金陵屢讃招隱寺摽致一<lb/>
日庶人宴寺中明日謂曰予嘗稱招隱之致昨日逰<lb/>
宴何殊州中約曰某所賞者踈野耳若逺山將翠幕<lb/>
遮古松用綵物褁羶腥涴鹿跑泉音樂亂山鳥聲此<lb/>
則實不如在叔父大㕔也性又嗜茶能自煎曰茶湏<lb/>
緩火炙活火煎活火炭火有熖者曽奉使行陜州硤<lb/>
石縣東愛渠水清流旬日忘發梁武造寺令蕭子雲<lb/>
<pb n="KR4i0025_SBCK_031-9a"/>
飛白大書一蕭字約自江淮竭産致歸洛中匣於小<lb/>
亭號曰蕭齋<lb/>
約城南訪裴氏昆季云相思起中夜夙駕訪柴荆早<lb/>
霧枽柘隱曉光溪澗明村蹊蒿棘間徃徃斷新耕貧<lb/>
野煙火微盡無烏鳶聲田頭逢餉人道君南山行南<lb/>
山千里峯盡是相思情野老無拜揖村童多躶形相<lb/>
呼㸔車馬顔色喜相驚荒圃鷄豚樂雨牆禾莠生欲<lb/>
君知我來壁上空書名<lb/>
　　栁中庸<lb/>
江行詩云繁隂乍隱洲落葉初飛浦蕭蕭客舟㠶暮<lb/>
<pb n="KR4i0025_SBCK_031-9b"/>
入寒江雨<lb/>
夜渡江云夜渚帶浮煙蒼茫晦逺天舟輕不覺動䌫<lb/>
急始知牽聽笛遥尋㟁聞香暗識蓮唯㸔去㠶影常<lb/>
恐客心懸<lb/>
李端司馬於瓜州寄中庸云懷人同不寐清夜起論<lb/>
文月魄正出海鴈行斜上雲寒潮來灔灔秋葉下紛<lb/>
紛便送江東去徘徊只待君<lb/>
又江上別中庸云秦人江上見握手便沾衣<lb/>
中庸子厚之族御史并之弟也與弟中行皆名有文<lb/>
咸為官早死<lb/>
<pb n="KR4i0025_SBCK_031-10a"/>
叚成式酉陽雜爼載中庸善易嘗詣普寂公公曰筮<lb/>
吾心所在也柳曰和尙心在前簷第七題復問之在<lb/>
某處寂曰萬物無逃於數也吾將逃矣嘗試測之栁<lb/>
久之矍然曰至矣寂然不動吾無得而知矣<lb/>
　　郭鄖　鄖<lb/>
寒食寄李補闕云蘭陵士女滿晴川郊外紛紛拜古<lb/>
埏萬井閭閻皆禁火九原松栢自生煙人間後事悲<lb/>
前事鏡裏今年老去年介子終知禄不及王孫誰豈<lb/>
一相憐<lb/>
李公垂云常州建元寺在郡東郭松扉竹院各在㟠<lb/>
<pb n="KR4i0025_SBCK_031-10b"/>
阜毎嵗寒食里人洒掃經過之所大暦中詩人郭鄖<lb/>
賦寒食詩當時以為絶唱嘗在兒童即聞此詩因和云<lb/>
江城物候傷心地逺寺經過禁火辰芳草壠邊迴首<lb/>
客野花叢裏斷膓人紫荆繁艷空門晝紅藥深開古<lb/>
殿春歎惜光隂催白髮莫悲風月獨沾巾<lb/>
皇甫冉送鄖詩云纔見吳州百草春巳聞燕鴈一聲<lb/>
新秋風何處催年急偏逐山行水宿人<lb/>
鄖大曆貞元詩人也<lb/>
　　韋處厚<lb/>
盛山十二詩韓退之序云韋侯昔以考功顯曹盛山<lb/>
<pb n="KR4i0025_SBCK_031-11a"/>
僻郡奪所宜處納之惡地以枉其材韋侯將怨且不<lb/>
釋矣或曰不然夫得利則躍躍以喜不得利則戚戚<lb/>
以泣若不可生者豈韋侯之謂哉韋侯讀六藝之文<lb/>
探周公孔子意又妙能為辭章可謂儒者夫儒者之<lb/>
於患難茍非其自取之其拒而不受於懷也若築河<lb/>
堤以障屋霤其容而消之也若水之於海氷之於夏<lb/>
日其玩而忘之以文辭也若奏金石以破蟋蟀之鳴<lb/>
䖝飛之聲况一不快於考功盛山一出入息之間哉<lb/>
未幾果有以韋侯所為十二詩遺余者其意方且㠯<lb/>
入溪谷上巗石追逐雲月不足日為事讀而詠歌之<lb/>
<pb n="KR4i0025_SBCK_031-11b"/>
令人欲弃百事往而與之游不知其出於巴東以属<lb/>
朐䏰也于時應而和者凡十人及此韋侯爲中書舎<lb/>
人侍講六經禁中和者通判元司馬稹爲宰相洋州<lb/>
許使君康佐爲京兆忠州白使君<hi>居易</hi>爲中書舎人李<lb/>
使君<hi>儉景</hi>爲諫議大夫黔州嚴中丞謩爲秘書少監温<lb/>
司馬造爲起居舎人皆集闕下於是盛山之十二詩<lb/>
與其和者大行於時聮爲大巻家有之焉慕而爲者<lb/>
將日益多則分爲別巻韋侯俾予題其首<lb/>
隱月岫云初映鈎如線終䘖鏡似鈎逺澄秋水色高<lb/>
倚曉河流<lb/>
<pb n="KR4i0025_SBCK_031-12a"/>
流杯渠云激曲縈飛箭浮溝泛滿巵將來山太守草<lb/>
向習家池<lb/>
竹嵓云不資冬日秀為作暑天寒先植誠非鳳來翔<lb/>
定是鸞<lb/>
繡衣石榻云<hi>御置為温侍</hi>嵓巉雪中嶠磊落標方峭勿為<lb/>
枕蒼山還當礎清廟<lb/>
宿雲亭云雨合飛危砌天開巻曉䆫齊平聮郭栁帯<lb/>
繞抱城江<lb/>
梅谿云夾㟁凝輕素交枝漾淺淪味調方薦實臈近<lb/>
又先春<lb/>
<pb n="KR4i0025_SBCK_031-12b"/>
桃塢云噴日舒紅景通蹊茂緑隂終期王母摘不羡<lb/>
武陵深<lb/>
胡盧沼云䟽鑿徒為巧圓窪目可澄倒花紛錯秀鑑<lb/>
月静<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>氷<lb/>
茶嶺云頋渚吳商絶䝉山蜀信稀千叢因此始含露<lb/>
紫英肥<lb/>
盤石磴云繚繞縁雲上璘玢甃玉聮髙髙曽幾折極<lb/>
目瞰秋鳶<lb/>
琵琶䑓云褊地難層　因崕遂削成淺深嵐暲色盡<lb/>
向此中呈<lb/>
<pb n="KR4i0025_SBCK_031-13a"/>
上士缾泉云<hi>師置為栁律</hi>綆汲豈無井㒹巗貴非浚願洗<lb/>
塵垢餘一雨根莖潤<lb/>
　　權徳輿<lb/>
三雜詩云婉彼嬴氏女吹簫偶蕭史彩鸞駕非煙綽<lb/>
約两仙子神期諒交感相顧乃如此豈比成都人琴<lb/>
心中夜起<lb/>
陽臺巫山上風雨忽晴曠朝雲與逰龍變化千萬狀<lb/>
魂交復目斷縹緲難比况蘭澤不可親凝情坐惆悵<lb/>
淇水春正深上宫蘭葉齊光風兩搖蕩鳴珮山中閨<lb/>
一顧授横波千金呈瓠犀徒然路傍子怳怳復悽悽<lb/>
<pb n="KR4i0025_SBCK_031-13b"/>
侍御從舅初免職歸東山寄以詩云靡靡南軒蕙迎<lb/>
風轉芬滋落落幽澗松百尺無附枝世物自多故達<lb/>
人心不覊偶陳幕中畫未負林間期感恩從慰薦循<lb/>
性難縶維野鸖無俗質孤雲多異姿清泠松露泫照<lb/>
灼巗花遲終當税塵駕來就東山嬉<lb/>
江行四首云曉風搖五两殘月映石壁稍稍曙光開<lb/>
片㠶在空碧<hi>右曉</hi>
孤舟漾暖景獨鸖下秋空安流日正晝浄緑天無風<hi>晝右</hi>
古樹夕陽盡空江暮靄收寂寞叩船坐獨生千里愁<hi>晚右</hi>
猿聲到枕上愁夢紛難理寂寂深夜寒清霜落秋水<hi>夜右</hi>
<pb n="KR4i0025_SBCK_031-14a"/>
徳輿字載之元和中為相其文雅正贍縟動止無外<lb/>
飾其醖藉風流自然可慕<lb/>
楊嗣復序其文集曰正元中奉詔考定賢良草澤之<lb/>
士昇名七十七人及為禮部侍郎擢進士第者七十<lb/>
有二鸞鳳𣏌梓舉集其門登輔相之位者前後十人<lb/>
載之送陳秀才應舉序云陳侯工詩賦長波清瀾浩<lb/>
浩不窮屯田栁郎中為予誦其佳句曰地偏雲自起<lb/>
日暮山更深及獲其巻又有過於是者<hi>名今載於此不知陳氏之</hi>
和潘孟陽廻文絶句云酒杯春醉好飛雲晩庭閑久<lb/>
憶同前賞中林對逺山<lb/>
<pb n="KR4i0025_SBCK_031-14b"/>
　　張薦<lb/>
徳宗時薦作秘書監權載之以離合詩贈之云黄葉<lb/>
從風散暗嗟時節換忽見鬢邊霜勿辭林下觴躬行<lb/>
君子道<graphic n="KR1412" url="https://raw.githubusercontent.com/kanripo/KR-Gaiji/master/images/KR1412.png" mimeType="image/png"/>負芳名早帳殿漢官儀巾車塞垣草交情<lb/>
劇斷金文律毎招尋始知蓬山下如見古人心<lb/>
薦和云移居既同里多幸陪君子引雅重當朝弓旌<lb/>
早見招植根瓊林圃直夜金閨步勸深子玉銘力競<lb/>
相如賦間闊向春闈日復想光儀格言信難繼朩石<lb/>
强為詞<lb/>
薦和潘孟陽迴文絶句云遲遲日氣暖漫漫雪天春<lb/>
<pb n="KR4i0025_SBCK_031-15a"/>
知君欲醉飲思見此交親<lb/>
薦字孝舉唐史有傳<lb/>
　　崔邠<lb/>
和權載之離合詩云脉脉羡佳期月夜吟麗詞諫垣<lb/>
則隨步東觀方承頋林雪消艷陽簡册漏華光坐更<lb/>
芝蘭室千載各芬芳節苦文俱盛即時仍並命翩翻<lb/>
紫霄中羽翮相輝映<lb/>
字處仁時為中書舎人唐史有傳<lb/>
　　楊於陵<lb/>
和權載之離合詩云校徳盡珪璋才臣時所揚放情<lb/>
<pb n="KR4i0025_SBCK_031-15b"/>
寄文律方茂經邦術王猷符發揮十載契心期晝逰<lb/>
有嘉話書法無隱辭信兹酬和美言與芝蘭比昨來<lb/>
恣吟繹日覺祛䝉鄙<lb/>
時為中書舎人唐史有傳<lb/>
　　許孟容<lb/>
荅權載之離合詩云史才司秘府文哲今超古亦有<lb/>
擅風騷六聮文墨曹聖賢三代意工藝千金字化識<lb/>
從臣謡人推仙閣吏如登崐閬時口誦靈真詞孫簡<lb/>
下威鳳系霜瓊玉枝<lb/>
時為給事中唐史有傳<lb/>
<pb n="KR4i0025_SBCK_031-16a"/>
　　馮伉<lb/>
和權載之離合詩云車馬退朝後聿懷在文友動詞<lb/>
宗伯雄重美良史功亦曽吟鮑謝二妙尤増價雨霜<lb/>
鴻唳天匝樹鳥鳴夜簟思客縱横早擅希代名息心<lb/>
欲焚硯自<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>陪羣英<lb/>
時為給事中唐史有傳<lb/>
　　潘孟揚<lb/>
和權載之離合詩云詠歌有離合永夜觀酬荅笥中<lb/>
操綵牋竹簡何足編意深俱妙絶心契交情結計彼<lb/>
官接聮言初並清切翔集本相隨羽儀良在斯煙雲<lb/>
<pb n="KR4i0025_SBCK_031-16b"/>
競文藻因喜翫新詩<lb/>
春日雪以廻文絶句呈張薦權徳輿云春梅雜落雪<lb/>
發樹幾花開真湏盡興飲仁里願同來時未四十為<lb/>
户部侍郎唐史有傳<lb/>
　　武少儀<lb/>
和權載之離合詩云少年慕時彦小晤文多變朩鐸<lb/>
比羣英八方流徳聲雷陳美交契雨雪音塵繼恩頋<lb/>
各飛翔因詩覩瑰麗傳野絶遺賢人希有盛遷早歛<lb/>
風與雅日詠贈酬篇<lb/>
時為國子司業<lb/>
<pb n="KR4i0025_SBCK_031-17a"/>
　　鄭常<lb/>
寄邢逸人云羡君無外事日與世情稀地僻人難別<lb/>
溪深鳥自飛儒衣荷葉老野飰藥苖肥疇昔江湖意<lb/>
如今憶共歸<lb/>
謫居漁陽至白沙阻雨題驛云漁陽知近逺見説過<lb/>
湓城雲雨經春客江山幾日程終隨驚鳥去祗待海<lb/>
潮生前路逢漁父多慙問姓名<lb/>
送頭陀上人自廬山歸東溪云僧家無住着早晩出<lb/>
東林行道非真相頭陁是苦心持齋山果熟倚錫野<lb/>
雲深溪寺誰相待香花與梵音<lb/>
<pb n="KR4i0025_SBCK_031-17b"/>
髙仲武云常省静婉靡雖未洪深已入文流翻翻然<lb/>
有士風故録之<lb/>
　　鄭轅<lb/>
清明賜新火詩云改火清明後優恩賜近臣漏殘丹<lb/>
禁晚燧發白榆新瑞彩來雙闕神光煥四隣氣回侯<lb/>
第暖煙散帝城春利用調羮鼎餘輝燭縉紳皇明如<lb/>
照隱願及聚螢人<lb/>
轅大暦九年進士<lb/>
　　韓濬<lb/>
清明賜新火詩云玉騎傳紅燭天厨賜近臣火隨黄<lb/>
<pb n="KR4i0025_SBCK_031-18a"/>
道見煙繞白榆新榮耀分他室恩光共此辰更調金<lb/>
鼎膳還暖玉堂人灼灼千門映煇煇萬井春應憐聚<lb/>
螢者瞻望獨無隣<lb/>
李端送濬及第歸江東覲省詩云登龍兼折桂歸去<lb/>
當高車舊楚楓猶暗前隋栁已踈月中逢漢客浪裏<lb/>
得卿書見説江邊住知君不厭魚<lb/>
濬大暦九年進士<lb/>
　　王濯<lb/>
清明賜新火詩云御火傳香殿華光及侍臣星流中<lb/>
使馬燭燿九衢人轉影連金屋分煇麗錦茵熖迎紅<lb/>
<pb n="KR4i0025_SBCK_031-18b"/>
蘂發煙染緑條春助律和風早添爐暖氣新誰憐一<lb/>
寒士猶望照東隣<lb/>
濯登大暦九年進士第<lb/>
　　張莒<lb/>
元日望含元殿御扇開詩云萬國來朝嵗千秋覲聖<lb/>
君輦迎仙仗出扇匝御香焚俯對朝容近先知曙色<lb/>
分冕旒開處見鍾磬合時聞影動承朝日花攅似塵<lb/>
雲蒲葵那可比徒用隔炎氛<lb/>
栁子厚先友碑云莒常山人登大暦九年第大中時<lb/>
官吏部外郎<lb/>
<pb n="KR4i0025_SBCK_031-19a"/>
　　張叔良<lb/>
長至日上公獻壽詩云鳳闕晴鍾動鷄人曉漏長九<lb/>
重初啟鑰三事正稱觴日至龍顔近天旋聖暦昌休<lb/>
光連雪净瑞氣雜爐香化被君恩洽恩霑士庶康不<lb/>
因稽舊典誰得紀朝章<lb/>
叔良登廣徳二年進士第<lb/>
<pb n="KR4i0025_SBCK_031-19b"/>
</p>
<p>
唐詩紀事巻第三十一<lb/>
</p>
<p>
</p>
  </div>
</body>
</text>
</TEI>
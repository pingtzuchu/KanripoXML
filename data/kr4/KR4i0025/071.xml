<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0025_SBCK_071-1a"/>
唐詩紀事巻第七十一<lb/>
　張道古　許鼎　李京　胡曾<lb/>
　伍唐珪　韓定辭　蔣貽恭　狄歸昌<lb/>
　李極　髙越　許郴　孫蜀<lb/>
　牛嶠　崔庸　同谷子　陳詠<lb/>
　李旭　沈彬　周朴　孫魴<lb/>
　王易簡　范櫨之子　鄭雲叟　謝大虚<lb/>
　李嶼　江為<lb/>
　　　張道古<lb/>
昭宗時拾遺張道古貢五危二亂表黜居于蜀後聞<lb/>
<pb n="KR4i0025_SBCK_071-1b"/>
駕走西岐又遷東洛皆契五危之事悉歸二亂之源<lb/>
因吟一章上蜀王詩曰封章才逹冕旒前黜詔俄离<lb/>
玉座端二亂豈由明主用五危終被佞臣彈西廵鳳<lb/>
府非為固東播鑾輿卒未安諫䟽至今如可在誰能<lb/>
更與讀來㸔道古臨淄人景福中進士釋褐為著作<lb/>
郎遷右拾遺播遷之後方鎮阻兵道古上危亂䟽云<lb/>
只今劉備孫權已生於世矣責施州司戶參軍後入<lb/>
蜀王氏聞而憾之乃變姓名賣卜導江青城市中建<lb/>
開國召為武部郎中至玉壘闗謂所親曰吾唐室諌<lb/>
臣終不能拳跽與鷄犬同食雖召必再貶於此之日<lb/>
<pb n="KR4i0025_SBCK_071-2a"/>
葬我於闗東不毛之地題曰唐佐輔補闕張道古墓<lb/>
後遇害妻亦繼亡蜀主憫之俾袝葬焉鄭雲叟在華<lb/>
聞之有詩哭之曰曾陳章䟽忤昭皇樸落西南事可<lb/>
傷豈使諫臣終屈辱直疑天道惡忠良生前賣卜居<lb/>
三蜀死後馳名遍大唐誰是後來修史者言君力死<lb/>
正頽綱<lb/>
乾符中道古在王鎔幕府一日久旱得雨衆賔賦詩<lb/>
道古最後曰亢陽今已久嘉雨自雲傾一㸃不斜去<lb/>
極多時下成禪月以詩悼之曰清河逝水太怱怱東<lb/>
觀無人失至公天上君恩三載隔鑑中鸞影一時空<lb/>
<pb n="KR4i0025_SBCK_071-2b"/>
墳生苦霧蒼茫外門掩寒雲寂寞中惆悵斯人又如<lb/>
此一聲蠻笛滿江風<lb/>
　　　許鼎<lb/>
登嶺望詩云淼淼三江水悠悠五嶺闗鴈飛猶不渡<lb/>
人去若為還<lb/>
鼎唐末詩人至梁正明六年始登第<lb/>
　　　李京<lb/>
除夜長安作云長安朔風起窮巷掩雙扉新嵗明朝<lb/>
是故鄉何路歸鬢絲饒鏡色隟雪奪燈輝却羡秦州<lb/>
鴈逢春盡北飛<lb/>
<pb n="KR4i0025_SBCK_071-3a"/>
京唐末詩人至梁正明六年登第<lb/>
　　　胡曾<lb/>
寒食都門詩云二年寒食住京華寓目春風萬萬家<lb/>
金絡馬衘原上草玉釵人折路傍花軒車競出紅塵<lb/>
合冠蓋爭廻白日斜誰念都門兩行淚故園寥落在<lb/>
長沙<lb/>
髙駢鎮蜀南蠻時飛一朩夾有借錦江飲馬之語曾<lb/>
時為書記以檄破之兼有詩云辞天出塞陳雲空霧<lb/>
巻霞開萬里通親受虎符安宇宙誓將龍劒定英雄<lb/>
殘霜敢冐髙懸日秋葉爭禁大叚風為報南蠻須屏<lb/>
<pb n="KR4i0025_SBCK_071-3b"/>
跡不同蜀將武侯公<hi>蜀日曾為之或曰路嵓鎮</hi>
王衍五年宴飲無度衍自唱韓琮柳枝詞曰梁苑隋<lb/>
堤事已空萬條猶舞舊春風何如思想千年事誰見<lb/>
楊花入漢宫内侍宋光溥詠曾詩曰呉王恃覇弃雄<lb/>
才貪向姑蘇醉綠醅不覺錢塘江上月一霄西送越<lb/>
兵來衍怒罷宴曾有詠史詩百篇行于世<lb/>
　　　伍唐珪<lb/>
寒食日獻郡守云入門堪笑復堪憐三逕苔荒一釣<lb/>
船慙愧四隣教斷火不知厨裏久無煙<lb/>
唐珪唐末進士也<lb/>
<pb n="KR4i0025_SBCK_071-4a"/>
　　　韓定辞<lb/>
定辞為鎮州王鎔書記聘燕帥劉仁恭舎於賔舘命<lb/>
幕客馬彧延接馬有詩贈韓云燧林芳草綿綿思盡<lb/>
日相携陟麗譙别後巏嵍山上望羡君時復見王喬<lb/>
彧詩清秀然意在試其學問韓於座酬之曰崇霞臺<lb/>
上神仙客學辨癡龍藝㝡多盛德好將銀筆述麗詞<lb/>
堪與雪兒歌座賔靡不欽訝然亦疑銀筆之僻也他<lb/>
日彧持燕帥之命荅聘常山亦命定辞接於公舘彧<lb/>
從容問韓以雪兒銀筆之事韓曰昔梁元帝為湘東<lb/>
王時好學著書常紀忠臣義士及文章之美者筆有<lb/>
<pb n="KR4i0025_SBCK_071-4b"/>
三品或以金銀雕飾或用班竹爲管忠孝全者用金<lb/>
管書之德行清粹者用銀筆書之文章贍麗者以班<lb/>
竹書之故湘東之譽振於江表雪兒者李密之愛姬<lb/>
能歌舞毎見賔寮文章有竒麗入意者即付雪兒叶<lb/>
音律以歌之又問癡龍出自何處定辞曰洛下有洞<lb/>
穴曾有人誤墮於穴中因行數里漸見明曠見有宫<lb/>
殿人物凡九處又見有大羊羊髯有珠人取而食之<lb/>
不知何所後出以問張華華曰此地仙九舘也大羊<lb/>
者名曰癡龍耳定辞復問彧巏嵍山當在何處彧曰<lb/>
此隨郡之故事何謙光而下問由是兩相悅服結交<lb/>
<pb n="KR4i0025_SBCK_071-5a"/>
而去<lb/>
　　　奬貽恭<lb/>
貽恭詠蚕詩云辛勤得繭不盈筐燈下繅絲恨更長<lb/>
着處不知來處苦但貪衣上繡鴛鴦<lb/>
貽恭江淮人唐末入蜀巧於刺譏蜀人畏之孟氏時<lb/>
卒官止令佐而已<lb/>
　　　狄歸昌<lb/>
僖宗幸蜀或題馬嵬驛云馬嵬煙柳正依依重見鑾<lb/>
輿幸蜀歸泉下阿蠻應有語這回休更泥楊妃或云<lb/>
歸昌詩也時為侍郎<hi>隱詩或謂羅</hi>
<pb n="KR4i0025_SBCK_071-5b"/>
　　　李極<lb/>
襄王僭偽朱玫秉政百揆失序逼李極為内署極嘗<lb/>
吟曰紫宸朝罷綴鴛鸞丹鳳樓前駐馬㸔惟有終南<lb/>
山色在晴明依舊滿長安極終為亂兵所殺<lb/>
極字昌詩隴西人登咸通十二年進士第僖宗幸寳<lb/>
鷄極在鳳翔襄王逼為翰林學士及王行瑜殺玫襄<lb/>
王奔京城極及妻盧皆被害<lb/>
　　　高越<lb/>
越燕人舉進士文價藹然鄂帥李簡賢之待以殊禮<lb/>
將妻以女越竊諭其意賦詩一絶書于壁不告而去<lb/>
<pb n="KR4i0025_SBCK_071-6a"/>
詩云雪瓜星眸衆所歸摩天専待振毛衣虞人莫謾<lb/>
張羅網未肯平原淺草飛<hi>餘録出唐</hi>
　　　許郴<lb/>
中秋夜有懷云趨馳早晩休一嵗又殘秋若只如今<lb/>
日何難致白頭滄波歸處逺旅食向邊愁賴見前賢<lb/>
説窮通不自由<lb/>
郴睦州人鄭谷送郴罷舉歸睦州詩云桐廬歸舊廬<lb/>
垂老復樵漁吾子雖言命鄉人懶讀書<lb/>
　　　孫蜀<lb/>
中秋夜戯酬顧道流云不那此身偏愛月等閑㸔月<lb/>
<pb n="KR4i0025_SBCK_071-6b"/>
即更深仙翁每被常娥使一度逢圓一夜吟<lb/>
蜀與方干同時干有别蜀之作云吳越思君意易傷<lb/>
别君添我鬢邊霜由來淛水偏堪恨截斷千山作兩鄉<lb/>
　　　牛嶠<lb/>
紅薔薇云曉啼珠露渾無力繡簇羅襦不着行若綴<lb/>
夀陽公主額六宫爭肯學梅粧<lb/>
嶠字松卿一字延峰隴西人自云僧孺之後乾符五<lb/>
年進士歴遺補尚書郎王建鎮蜀辟判官及僭位為<lb/>
給事中<lb/>
　　　崔庸<lb/>
<pb n="KR4i0025_SBCK_071-7a"/>
蘇州崑山惠嚴寺殿基或曰鬼工有僧繇畫龍每風<lb/>
雨如騰躍狀僧繇畫鎻以釘固之乾寧初呉郡進士<lb/>
崔庸有詩云人莫嫌山小僧還愛寺靈殿髙神氣力<lb/>
龍活客丹青<lb/>
庸登天祐二年進士第<lb/>
　　　同谷子<lb/>
昭宗播岐何后用事有同谷子者詠五子之歌何后<lb/>
潛令秦王誅之事未行而奔去詩曰邦惟固本自安<lb/>
寧臨下常須馭朽驚何事十旬逰不返禍胎從此召<lb/>
殷兵洒色聲禽號四荒郍堪峻宇又彫牆靜思今古<lb/>
<pb n="KR4i0025_SBCK_071-7b"/>
為君者未或因兹不滅亡唯彼陶唐有冀方少年都<lb/>
不解思量如今筭得當時事首為盤逰亂紀綱明明<lb/>
我祖萬邦君典則貽將示子孫惆悵太康荒墜後覆<lb/>
宗絶祀滅其門仇讎萬姓遂無依顔厚何曾解忸怩<lb/>
五子既歌邦已失一場前事悔難追<lb/>
　　　陳詠<lb/>
陳詠眉州青神人有詩名善弈碁昭宗刼遷駐蹕陜<lb/>
郊是嵗䇿名歸蜀韋莊以詩賀之鄉中有嫉善者属<lb/>
和韋詩曰讓德已令多士伏沽名還得世人聞譏其<lb/>
比滌器當壚也陳嘗以詩自負其詩巻有一聮云隔<lb/>
<pb n="KR4i0025_SBCK_071-8a"/>
岸水牛浮鼻渡傍溪沙鳥㸃頭行杜光庭謂曰先軰<lb/>
佳句甚多何必以此為巻首詠曰曾為朝廷見賞所<lb/>
以列為巻首時人笑之<lb/>
　　　李旭<lb/>
旭及第後呈朝中知已云凌晨曉皷奏嘉音雷擁龍<lb/>
迎出陸沉金牓髙懸當王闕錦衣即着到家林真珠<lb/>
毎被塵泥陷病鸖多遭螻蟻侵今日始知天有意還<lb/>
交雪得一生心<lb/>
旭天祐元年進士登第<lb/>
　　　沈彬<lb/>
<pb n="KR4i0025_SBCK_071-8b"/>
彬字子文髙安人也天才狂逸好神仙之事少孤西<lb/>
遊以三舉為約常夢着錦衣貼月而飛識者言雖有<lb/>
虛名不入月矣洪州解至長安初舉納省巻夢仙謡<lb/>
云玉殿大開從客入金桃爛熟沒人偷鳳驚寳扇頻<lb/>
翻翅龍悞金鞭忽轉頭第二舉憶仙謡云白榆風䬃<lb/>
九天秋王母朝廻宴玉樓日月漸長雙鳳睡桑田欲<lb/>
變六鼇愁雲翻簫管相隨去星觸旌幢各自流詩酒<lb/>
近來狂不得騎龍却憶上清遊第三舉納省巻贈劉<lb/>
象為首云曾應大中天子舉四朝風月鬢蕭踈不隨<lb/>
世祖重携劒却為文皇再讀書十載戰塵銷舊業滿<lb/>
<pb n="KR4i0025_SBCK_071-9a"/>
城春雨壞貧居一枝何事於君惜仙桂年年幸有餘<lb/>
劉象孤寒三十舉無成主司覽彬詩其年特放象及<lb/>
第彬乾符中值駕起三峯四方多事南逰嶺表二十<lb/>
餘年回呉中江南偽命吏部郎中致仕<lb/>
彬唐末遊湖湘隱雲陽山十年余與虚中齊已貫休<lb/>
以詩名相吹嘘又與韋莊杜光庭唱和皆蜀人也疑<lb/>
其曾入蜀<lb/>
彬詩有九衢冠盖暗爭路四海干戈多異心之句<lb/>
　　　周朴<lb/>
朴唐末詩人寓於閩中於僧寺假丈室以居不飲酒<lb/>
<pb n="KR4i0025_SBCK_071-9b"/>
茹葷塊然獨處諸僧晨粥夘食朴亦携巾孟厠諸僧<lb/>
下畢飯而退率以爲常郡中豪貴設供率施僧錢朴<lb/>
即廵行拱手各丐一錢有以三數錢與者朴止受其<lb/>
一了得千錢以備茶藥之費將盡復然僧徒亦未嘗<lb/>
厭也性喜吟詩尤尚苦澁每遇景物搜竒抉思日旰<lb/>
忘返茍得一聮一句則忻然自快嘗野逢一負薪者<lb/>
忽持之且厲聲曰我得之矣我得之矣樵夫矍然驚<lb/>
駭掣臂棄薪而走遇游徼卒疑樵者為偷兒執而訊<lb/>
之朴徐徃告卒曰適見負薪因得句耳卒乃釋之其<lb/>
句云子孫何處閑爲客松栢被人伐作薪彼有一士<lb/>
<pb n="KR4i0025_SBCK_071-10a"/>
人以朴僻於詩句欲戲之一日跨驢於路遇朴在傍<lb/>
士人乃欹㡌掩頭吟朴詩云禹力不到處河聲流向<lb/>
東朴聞之忩遽隨其後且行士但促驢而去略不回<lb/>
首行數里追及朴告之曰僕詩河聲流向西何得言<lb/>
流向東士人領之而已閩中傳以為笑或曰曉來山<lb/>
鳥閙雨過杏花稀亦朴詩也古陵寒雨絶髙鳥夕陽<lb/>
明<hi>句</hi>髙情千里外長嘯一聲初<hi>句</hi>右張為取作主客<lb/>
圖黃巢至福州求得朴問曰能從我乎荅曰我尚不<lb/>
仕天子安能從賊巢怒斬之<lb/>
　　　孫魴<lb/>
<pb n="KR4i0025_SBCK_071-10b"/>
潤州金山寺張祐孫魴留詩為第一篇山居大江中<lb/>
逈然孤秀詩意難盡羅隱云老僧齋罷闗門睡不管<lb/>
波濤四面生孫生句云結宇孤峯上安禪巨浪間又<lb/>
曰萬古波心寺金山名日新天多剰得月地少不生<lb/>
塵過㯭妨僧定驚濤濺佛身誰言張處士題後更無<lb/>
人魴夜坐句云劃多灰漸冷坐久席成㾗沈彬曰此<lb/>
田舎翁火爐頭之作尔<lb/>
魴南昌人唐末鄭谷避亂歸宜春魴往依之頗為誘<lb/>
掖後有能詩聲終於南唐魴父畫工也王徹為中書<lb/>
舎人草魴誥詞云李陵橋上不吟取次之詩顧凱筆<lb/>
<pb n="KR4i0025_SBCK_071-11a"/>
頭豈畫尋常之物魴終身恨之<lb/>
　　　王易簡<lb/>
易簡唐末進士梁乾化中及第名居牓尾不㸔牓却<lb/>
歸華山尋就山釋褐授華州幕職後召入拜左拾遺<lb/>
又辞官歸隱留詩一絶曰汨沒朝班愧不才誰能低<lb/>
折向塵埃青山得去且歸去官職有來還自來及再<lb/>
召為郎遷諫垣臺三十年歸華山十年而終<lb/>
　　　范攄之子<lb/>
呉人范攄處士之子七嵗能詩贈隱者云掃葉隨風<lb/>
便澆花趂日隂方千曰此子他年必成名又吟夏日<lb/>
<pb n="KR4i0025_SBCK_071-11b"/>
云閑雲生不雨病葉落非秋千曰惜哉必不享夀果<lb/>
十嵗卒<lb/>
　　　鄭雲叟<lb/>
鄭微君為詩皆祛滛靡逈絶囂塵如富貴曲云美人<lb/>
梳洗時滿頭間珠翠豈知兩片雲戴却數鄉稅又詠<lb/>
西施云素面已云妖更着花鈿飾臉横一寸波浸破<lb/>
呉王國又七言傷時帆力劈開滄<hi>浪海</hi>馬蹄踏破亂山<lb/>
青浮名浮利過於酒醉得人心死不醒又題霍山秦<lb/>
尊師老鸖玄猿伴採芝有時長歎獨移時翠娥紅粉<lb/>
嬋娟劒殺盡世人人不知又偶題似鸖如雲一箇身<lb/>
<pb n="KR4i0025_SBCK_071-12a"/>
　不憂家國不憂貧擬將枕上日髙睡賣與世間榮<lb/>
貴人又思山詠因賣丹砂下白雲鹿裘惟惹九衢塵<lb/>
不如將耳入山去萬是千非愁殺人又景福中作云<lb/>
悶見戈鋋匝四溟恨無竒䇿救生靈如何飲酒得長<lb/>
醉直到太平時節醒又招友人遊春云難把長䋲繫<lb/>
日烏芳時偷取醉工夫任堆金壁磨星斗買得花枝<lb/>
不老無又山居云閑見有人尋移庵更入深落花流<lb/>
澗水明月照松林醉勸頭陁酒閑敎孺子吟身同雲<lb/>
外鸖斷得世塵侵又詩云冥心栖太室散髪浸流泉<lb/>
採栢時逢麝㸔雲忽見仙夏狂衝雨戲春醉戴花眠<lb/>
<pb n="KR4i0025_SBCK_071-12b"/>
絶頂登雲望東都一㸃煙又詩不求朝野知卧見嵗<lb/>
華移採藥歸侵夜聽松飯過時荷竿尋水釣背局上<lb/>
嵓碁祭廟人來説中原正亂離<lb/>
雲叟僖宗時應百篇舉不利遂隱華山月到君山酒<lb/>
半醒朗吟疑有水仙聽無人識我真閑事羸得髙秋<lb/>
㸔洞庭雲叟宿洞庭詩也<lb/>
　　　謝太虚<lb/>
抄秋洞庭懷王道士云漂泊日復日洞庭今更秋青<lb/>
桃亦何意此夜催人愁惆悵客中月徘徊江上樓心<lb/>
知楚天逺目送蒼波流謝客久已滅㣲言無處求空<lb/>
<pb n="KR4i0025_SBCK_071-13a"/>
餘白雲在客與隨孤舟千里杳難盡一身常獨遊故<lb/>
園復何許江漢徒遲留<lb/>
　　　李嶼<lb/>
過洞庭云浩渺注橫流千潭合萬湫半洪侵楚翼一<lb/>
汊属呉頭動軸當新霽漫空正仲秋勢翻荆口迮聲<lb/>
擁岳陽浮逺脉滋衡岳㣲凉散橘洲星辰連影動嵐<lb/>
翠逐隅收漸落分行鴈旋添趂伴舟昇騰人莫測安<lb/>
穩路何憂氣與塵中别言堪象外搜此身如粗了來<lb/>
把一竿休<lb/>
　　　江為<lb/>
<pb n="KR4i0025_SBCK_071-13b"/>
岳陽樓云倚樓髙望極展轉念前途晩葉紅殘楚秋<lb/>
江碧入呉雲中來鴈急天末去帆孤明月誰同我悠<lb/>
悠上帝都<lb/>
唐詩紀事巻第七十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0025_SBCK_040-1a"/>
唐詩紀事巻第四十<lb/>
　范傳正　薛存誠　賈島　馬異<lb/>
　張登　包吉　長孫佐輔　李正封<lb/>
　崔䕶　張又新　陸復禮　桞公權<lb/>
　陸鴻漸　王季則　王公亮　徐牧<lb/>
　陳存<lb/>
　　　范傳正<lb/>
謝真人過舊山云麾盖從仙府笙歌入舊山水流丹<lb/>
竈缺雲起草堂関白鹿行為衞青鸞舞自閑種松鱗<lb/>
未立移石蘚仍斑望路煙霞外廻輿巖岫間豈唯遼<lb/>
<pb n="KR4i0025_SBCK_040-1b"/>
西鶴空歎令威還<lb/>
鮑溶人日陪宣州范中丞傳正與范侍御宴云人日<lb/>
春風綻早梅謝家兄弟看花來吳姬對酒歌千曲秦<lb/>
語留人酒百杯絲桞向空初宛轉玉山看日漸徘徊<lb/>
流光易去歡難得莫厭頻頻上此䑓<lb/>
傳正元和十二年亷問宣池遷李白墳於青山之陽<lb/>
為銘曰嵩岳降神是生輔臣蓬萊譴真斯為逸人晉<lb/>
有七賢唐稱八仙應彼星象唯公一焉晦以麴蘖暢<lb/>
於文編萬象奔乎筆端萬慮泯滅乎樽前卧必酒甕<lb/>
行唯酒舡吟風詠月席地幕天但貴適其所適不知<lb/>
<pb n="KR4i0025_SBCK_040-2a"/>
夫所以然而然至今尚疑其醉在千日寧審乎夀終<lb/>
百年謝家山兮李公墓異代詩流同此路舊墳卑庳<lb/>
風雨侵新宅爽塏松栢林故鄉萬里且無嗣二女從<lb/>
民永於此猗歟琢石為二碑一藏幽隧一臨歧岸深<lb/>
谷髙變化時一存一毁名不虧<lb/>
傳正為宣歙觀察頗事華侈憲宗知之代還拜光禄<lb/>
卿好古性情悍初自整飭官益逹用度益奢傾貲貨<lb/>
市權貴驩私公府如家帑亦幸素有名不敗云<lb/>
　　　薛存誠<lb/>
暮春自南臺丞再除給事中仍是本㕔几榻杖履宛<lb/>
<pb n="KR4i0025_SBCK_040-2b"/>
然如舊云再入青瑣闈忝官誠自非拂塵驚物在開<lb/>
户似僧歸積草漸無逕殘花猶灑衣禁垣偏日近行<lb/>
坐是恩輝<lb/>
盧綸同存誠登栖巖寺云衰蹇歩難前上山如上天<lb/>
塵泥來自晚猿鳥到何先萬壑應孤磬百花通一泉<lb/>
蒼蒼此明月下界正沉眠<lb/>
存誠字資明河中人登正元進士第和易容物而當<lb/>
官毅然不可奪元和末為御史中丞卒<lb/>
　　　賈島<lb/>
字浪仙范陽人初為浮屠名無本能詩獨變格入僻似<lb/>
<pb n="KR4i0025_SBCK_040-3a"/>
矯艷於元白來洛陽韓愈教為文去浮屠舉進士終<lb/>
普州司戸島久不第吟病蟬之句以刺公卿或奏島<lb/>
與平曾等為十惡逐之詩曰病蟬飛不得向我掌中<lb/>
行折翼猶能薄酸吟尚極清露華凝在腹塵㸃悞侵<lb/>
睛黄雀并烏鳥俱懐害爾情大中末授遂州長江簿<lb/>
初之任屇東川守者厚禮之島獻感恩詩曰匏革奏<lb/>
終非獨樂軍城未曉啟重門何時却入三台貴此日<lb/>
空知八座尊羅綺舞間收雨㸃貔貅闘外巻雲根逐<lb/>
遷属吏隨賔列撥棹扁舟不忘恩自長江遷普州司<lb/>
倉方干自鏡湖寄詩曰亂山重復疊何路訪先生豈<lb/>
<pb n="KR4i0025_SBCK_040-3b"/>
料多才者空垂不第名閑曹猶得醉薄俸亦勝耕莫<lb/>
問吟詩苦年年芳草平島至老無子因啖牛肉得疾<lb/>
終于傳舍<lb/>
延康吟云寄居延夀里為與延康隣不愛延康里愛<lb/>
此里中人人非十年故人非九族親人有不杇語得<lb/>
之煙山春<lb/>
望山詩云南山三十里不見踰一旬冒雨時立望望<lb/>
之如朋親虬龍一掬波洗蕩千萬春日日雨不断怨<lb/>
殺望山人天事不可長勁風來如奔隂淫一已掃浩<lb/>
翠冩國門長安百萬家家家張屏新誰家最好山我<lb/>
<pb n="KR4i0025_SBCK_040-4a"/>
願為其鄰<lb/>
朝飢云市中有樵山此舍無朝煙井底有甘泉釜中<lb/>
乃空然我要見白日雪來塞青天立聞西牀琴凍折<lb/>
兩三絃飢莫詣他門古人有拙言<lb/>
再投李益常侍云何處初投刺當時赴尹京淹留花<lb/>
栁變然諾肺腸傾避暑蟬移樹髙眠鴈過城人家嵩<lb/>
岳色公府洛河聲聮句逄秋盡嘗茶見月生新衣裁<lb/>
白紵思從曲江行<lb/>
王建寄島詩云盡日吟詩坐忍飢萬人中梘似君稀<lb/>
僮眠冷榻朝猶卧驢放秋田夜不歸傍暖旋收紅落<lb/>
<pb n="KR4i0025_SBCK_040-4b"/>
葉覺寒重着舊生衣曲江池畔時時到為愛鸕鷀雨<lb/>
裏飛<lb/>
島詩有警句韓退之喜之其渡桑乾詩曰客舍并州<lb/>
三十霜歸心日夜憶咸陽如今更渡桑乾水却望并<lb/>
州是故鄉<lb/>
又赴長江道中詩曰䇿杖馳山驛逄人問梓州長江<lb/>
那日到行客替生愁晉公度初立第於街西興化里<lb/>
鑿池種竹起臺榭島方下第或以為執政惡之故不<lb/>
在選怨憤題詩曰破却千家作一池不栽桃李種薔<lb/>
薇薔薇花落秋風起荆棘滿庭君始知皆惡其不遜<lb/>
<pb n="KR4i0025_SBCK_040-5a"/>
島為僧時洛陽令不許僧午後出寺賈有詩云不如<lb/>
牛與羊猶得日暮歸韓愈惜其才俾反俗應舉貽其<lb/>
詩云孟郊死葬北邙山日月星辰頓覺閑天恐文章<lb/>
中斷絶再生賈島在人間由是振名<hi>退之詩或曰非</hi>
送長安惟鑒法師云講經春色裏花繞御床飛南海<lb/>
幾囬渡舊山臨老歸觸風香損印霑雨磬生衣雲水<lb/>
路迢逓徃來消息稀<lb/>
題杜司户亭子云牀頭枕是溪中石井底泉通竹下<lb/>
池宿客未眠過夜半獨聞山雨到來時<lb/>
題李欵幽居云閑居少鄰並草徑入荒村鳥宿池中<lb/>
<pb n="KR4i0025_SBCK_040-5b"/>
樹僧敲月下門過橋分野色移石動雲根暫去還來<lb/>
此幽期不負言<lb/>
哭栢嵓和尚云苔覆石牀新吾師古幾春冩留行道<lb/>
影焚却坐禪身塔院闗松雪房門鏁隙塵自嫌雙淚<lb/>
下不是觧空人<hi>乃是燒殺活和尚也永叔云焚却坐禅身</hi>
哭孟郊云身死聲名在多應萬古傳寡妻無子息破<lb/>
宅帯林泉塜近登山道詩隨過海舡故人相予後斜<lb/>
日下寒天普州有岳陽山島塟於此唐安程錡從事<lb/>
倅岳陽有詩曰倚恃才難繼昻藏皃不恭騎驢衝太<lb/>
尹奪巻誤宣宗馳譽超前輩居官下我儂司倉舊曹<lb/>
<pb n="KR4i0025_SBCK_040-6a"/>
署一見一心忡<lb/>
唐末舉子李克恭有詩曰一一玄㣲縹緲成盡吟方<lb/>
更爽神情宣宗謫去為閑事韓愈知來已振名海底<lb/>
也應搜得净月輪常被翫教傾如何未隔四十載不<lb/>
遇論量向此生<lb/>
夜半長安雨燈前越客吟<hi>士句贈吳處</hi>島嶼夏雲起汀洲<lb/>
芳草深<hi>句</hi>秋風吹渭水落葉滿長安<hi>句</hi>山鍾夜度空<lb/>
江水汀月寒生古石樓<hi>句</hi>舊國别多日故人無少年<lb/>
<hi>句</hi>右張為取作主客圖<lb/>
李洞過浪仙舊地云鸖外唐來有<hi>句</hi>星長江東注冷<lb/>
<pb n="KR4i0025_SBCK_040-6b"/>
滄溟境搜松雪仙人島吟歇林泉主簿㕔片月已能<lb/>
臨榜黒遥天何益抱墳青年年誰不登髙第未勝騎<lb/>
驢入畫屏<lb/>
姚合寄島云寂寞荒原下南山只隔籬家貧惟我並<lb/>
詩好復誰知艸色無窮處虫聲少盡時朝昏皷不到<lb/>
閑卧益相思<lb/>
浪仙寄友人云一日不作詩心源如廢井筆硯為轆<lb/>
轤吟詠作縈綆朝來重汲引依舊得清冷書贈同懐<lb/>
人詞中作苦辛<lb/>
島赴舉至京騎驢賦詩得僧推月下門之句欲改推<lb/>
<pb n="KR4i0025_SBCK_040-7a"/>
作敲引手作推敲之勢未决不覺衝大尹韓愈乃具<lb/>
言愈曰敲字佳矣遂並轡論詩久之或云吟落葉滿<lb/>
長安之句唐突大尹劉栖楚被繋一夕放之<lb/>
　　　馬異<lb/>
送皇甫湜赴舉云馬啼聲特特去入天子國借問去<lb/>
是誰秀才皇甫湜呑吐一腸文八音兼五色主文有<lb/>
崔李郁郁為朝徳青銅鏡必明朱絲繩必直稱意太<lb/>
平年願子長相憶<lb/>
貞元旱嵗云赤地炎都寸草無雨川水沸煮虫魚定<lb/>
應燋爛無人救淚落三篇古尚書<lb/>
<pb n="KR4i0025_SBCK_040-7b"/>
暮春醉中寄李干云歡異且交親酒生開甕春不須<lb/>
愁犯夘且乞醉過申折草為籌筯鋪花作錦䄄嬌鸎<lb/>
觧言語留客也慇懃<lb/>
異河南人與盧仝結交荅仝結交詩云有鳥　南翔<lb/>
口衘一書札逹我山之維開緘金玉煥陸離乃是盧<lb/>
仝結交詩此詩峭絶天邊格力與文星色相射長河<lb/>
㧞作數條絲太華磨成一拳石莫嗟獨笑無徃還月<lb/>
中芳桂難追攀况值亂邦不平年廻陵到谷如等閑<lb/>
與君俛首大艱阻喙長三尺不得語因君今日形章<lb/>
句羡獮猴子着衣裳悲蚯蚓子安翅羽上天不失察<lb/>
<pb n="KR4i0025_SBCK_040-8a"/>
我為遼天失所將吾劔兮切㳺泥使良驥兮捕老䑕<lb/>
昨日脱身卑賤籠夘星借與老人峰抱鋤築地芸芝<lb/>
术偃蓋參天舊有松我與松兮保身世臥居居兮起<lb/>
于于潄潺潺兮聆嘒嘒道在其中可終嵗不教辜負<lb/>
堯為帝燒我荷衣摧我身囬看天地如砥平鎠刀剉<lb/>
骨不辤去卑窮君子今明明俛首辤山心慘惻白雲<lb/>
雖收戀不得看雲且擬直須臾疾風又巻西飛翼為<lb/>
報覃懐新結交死生富貴存後凋我心不畏朱公散<lb/>
君意須防劉孝摽以膠投漆苦不早就中相去萬里<lb/>
道河水悠悠山之間無由把袂攄懐抱仝吟文能治<lb/>
<pb n="KR4i0025_SBCK_040-8b"/>
　奥成蘭薫不知何處清風夕擬使張華見陸雲<lb/>
　　　張登<lb/>
招客遊寺云江城吏散倦春隂山寺鳴鍾隔雨深招<lb/>
取遺民赴僧社竹堂分坐静㸔心<lb/>
小雪日戲題絶句云甲子徒推小雪天刺梧猶綠槿<lb/>
花然融和長養無時歇却是炎洲雨露偏<lb/>
送王主簿遊南海云平生推久要留滯共三年明日<lb/>
東南路窮荒霧露天曠懐常寄酒素業不言錢道在<lb/>
貧非病時來醜亦妍過山乗䗶屐渉海附樓舡行矣<lb/>
無為限宗門有大賢<lb/>
<pb n="KR4i0025_SBCK_040-9a"/>
上已泛舟詩云令節推元已天涯喜有期初筵臨泛<lb/>
地舊俗祓穰時枉渚潮新上殘春日正遲竹枝遊女<lb/>
曲桃葉度江詞風鷁今方退沙鷗亦未疑且同山簡<lb/>
醉倒戴莫褰帷<lb/>
劉夢得有楊州春夜與李端公益張侍御登叚侍御<lb/>
平仲同㑹水館對酒聮句詩登始以巾褐就辟歴衛<lb/>
佐廷評登貞元中為河南士曹遷殿院為漳州刺史<lb/>
坐公累受劾感疾卒權載之序其文曰清河張登剛<lb/>
潔介特不趍和從俗循性属詞發為英華自江南士<lb/>
椽滿嵗計相表為殿中侍御史董賦江南無何授漳<lb/>
<pb n="KR4i0025_SBCK_040-9b"/>
州刺史居七年坐公事受劾吏議侵誣胷臆約結感<lb/>
疾不起君疾卑讇細人白黑太明矯枉憤厲徃徃過<lb/>
正故其賦有云鶡必闘而知斃龍雖屠而不馴又云<lb/>
賤而榮兮跌而喪痛一世之紛淪皆所以感憤頓挫<lb/>
放言叙心兆憂賈禍常必由之二十年間數免希遷<lb/>
志力相盩斯亦從古才士之所患也道雖由已感於<lb/>
知已名不加人成必因人此登之語也<lb/>
　　　包吉<lb/>
字㓜正潤州人登進士第為諫議大夫坐善元載貶<lb/>
嶺南劉晏奏起為汴東兩稅使貞元中為詩寄劉長<lb/>
<pb n="KR4i0025_SBCK_040-10a"/>
卿云波瀾喧衆口藜藿静吾廬喪馬思開卦占鴞懶<lb/>
發書叙其遷謫之狀也<lb/>
父融與賀知章張若虚張旭號吳中四士<lb/>
酬于侍郎湖南見寄云桂嶺千崖斷湘流一派通長<lb/>
沙今賈傅東海舊丁公章甫經殊俗離騷繼雅風金<lb/>
閨文作字玉匣氣成虹翰墨時無侣丹青夙在公<hi>恩主</hi>
留左掖人望積南宮巧拙循名異浮沉顧位同九遷<lb/>
歸上略三已契愚衷責謝庭中禮悲寛塞上翁楚材<lb/>
欣有適燕石愧無工山曉重嵐外林春苦霧中雪花<lb/>
翻海鸖波影到江楓去禮頻逄信囬帆早掛空避賢<lb/>
<pb n="KR4i0025_SBCK_040-10b"/>
方有日非敢愛㣲躬<lb/>
贈廬山白鸖觀劉尊師云蒼蒼五老霧中壇杳杳三<lb/>
山洞裏官手䕶崑崙象牙簡心推霹靂棗枝盤春飛<lb/>
雪粉加毫潤曉潄膏瓊氷<hi>聲去</hi>齒寒漸恨流年筯力少<lb/>
唯思露冕事星冠<lb/>
嶺下臥病寄劉長卿云唯有貧兼病能令親愛踈嵗<lb/>
時空放逐身世付空虚脛弱秋添絮頭風曉廢梳波<lb/>
瀾喧衆口藜藿静吾廬喪馬思開卦占鴞懶發書十<lb/>
年江海隔離恨子知予<lb/>
　　　長孫佐輔<lb/>
<pb n="KR4i0025_SBCK_040-11a"/>
擬古詠河邊枯樹云野火燒枝水洗根數圍孤樹半<lb/>
心存應是無機承雨露却将春色寄苔痕<lb/>
别友人云愁多不忍醒時别想極還尋静處行誰遣<lb/>
同衾又分手不如行路本無情<lb/>
徳宗時人第公輔為吉州刺史佐輔徃依焉佐輔有<lb/>
傷故人歌妓云愁臉無紅衣滿塵萬家門户不容身<lb/>
曽将一笑君前去悞殺幾多囬顧人右張為取此詩<lb/>
作主客圗<lb/>
南中客舍對雨送故人歸北云猿聲啾啾鴈聲苦巻<lb/>
簾相對愁不語幾年客吳君在楚况送君歸我猶阻<lb/>
<pb n="KR4i0025_SBCK_040-11b"/>
家書作得不忍封北風吹斷堦前雨<lb/>
杭州秋日别故友云相見又相别大江秋水深悲歡<lb/>
一世事去住兩鄉心浙瀝籬下葉凄清階上琴獨隨<lb/>
孤掉去何處更同衾<lb/>
代别後夢别云别中還夢别悲後更生悲覺夢俱千<lb/>
里追期難再期翻思夢裏苦却恨覺來遲縱是非真<lb/>
事何妨夢㑹時<lb/>
荅邊信云征人去年戍遼水夜得邊書字盈紙揮刀<lb/>
就燭裁紅綺結作同心荅千里君寄邊書書莫絶妾<lb/>
荅同心心自結同心再觧心不離書字頻看字愁滅<lb/>
<pb n="KR4i0025_SBCK_040-12a"/>
結成一夜和淚封貯書只在懐袖中莫如書字固難<lb/>
久願學同心長可同<lb/>
對鏡吟云憶昔逄君新納聘青銅鑄出千年鏡意憐<lb/>
光彩固無瑕義比恩情永相映毎将鑒面兼鑒心鑒<lb/>
來不輟情逾深君非結心空結帶結處尚新恩已背<lb/>
開簾覽鏡悲難語對面相看孟門阻掩匣徒慙雙鳯<lb/>
飛懸臺欲效孤鸞衰昔日照來人共許今朝照罷自<lb/>
生疑鏡上有塵猶可拂君恩詎肯無廽時<lb/>
山行書事云日落風䬘䬘駈車行逺郊中心有所悲<lb/>
苦去穿黄茅茅中狐兔窠四面烏鳶巢鬼火時獨出<lb/>
<pb n="KR4i0025_SBCK_040-12b"/>
人煙不相交行行近破村一徑欹還坳迎霜聼蟋蟀<lb/>
向月看蠨蛸翁喜客來坐客來羞厨庖濁醪誇撥螘<lb/>
時果仍新苞相歡對寒爐呼兒爇枯梢性朴頗近古<lb/>
其言無斗筲憂歡世上并嵗月途中抛誰知問津客<lb/>
空作揚雄嘲<lb/>
古宮怨云窓前好樹名玫瑰去年花落今年開無情<lb/>
春色尚識反君心忽斷何時來憶昔粧成候仙仗宮<lb/>
璅玲瓏日新上拊心却笑西子嚬掩鼻誰憂鄭姬謗<lb/>
草染文章衣下履花粘甲乙牀前帳三千玉皃休自<lb/>
誇十二金釵獨相向盛衰傾奪欲何如嬌愛翻悲逐<lb/>
<pb n="KR4i0025_SBCK_040-13a"/>
侫諛重逺豈能慙沼鵠棄前方見泣舩魚看籠不記<lb/>
薫龍腦詠扇空曽秃䑕鬚始喜類蘿新託栢終傷如<lb/>
薺却甘荼院深獨開還獨閉鸚鵡驚飛苔覆地滿箱<lb/>
舊賜前日衣滴枕新垂夜來淚恨多開鏡照還悲綠<lb/>
髻青娥尚未衰莫道新縑長絶比猶逄故劔㑹相追<lb/>
　　　李正封<lb/>
洛陽清明日雨霽云曉日清明天夜來嵩少雨千門<lb/>
尚㷑火九陌無塵土酒綠河橋春漏閑宫殿午遊人<lb/>
戀芳草半犯嚴城皷<lb/>
詠露云霏霏靈液重雲表無聲落霑樹急玄蟬灑池<lb/>
<pb n="KR4i0025_SBCK_040-13b"/>
凄皓鸖流塵清逺陌飛月澄髙閣霄潤玉堂簾曙寒<lb/>
金井索佳人比珠淚坐感空綃薄<lb/>
唐文皇好詩大和中賞牡丹上謂程脩已曰今京邑<lb/>
人傳牡丹詩誰為首出對曰中書舍人李正封詩天<lb/>
香夜染衣國色朝酣酒時楊妃侍上曰粧臺前宜飲<lb/>
以一紫金盞酒則正封之詩見矣<lb/>
夏逰招隠寺暴雨晩晴云竹栢風雨過蕭踈臺殿凉<lb/>
石渠㵼奔溜金刹照頺陽鸖飛巖煙碧鹿鳴澗草香<lb/>
山僧引清梵幡盖繞廻廊<lb/>
禪門寺暮鍾云簨簴髙懸于闐鍾黄昏發地殷龍宮<lb/>
<pb n="KR4i0025_SBCK_040-14a"/>
遊人憶到嵩山夜疊閣連樓倚太空<lb/>
退之正封從軍有晩秋郾城聮句詩正封云從軍古<lb/>
云樂談笑青油幕燈明夜觀碁月暗秋城拆遂為警<lb/>
䇿正封字中䕶終監察御史<lb/>
　　　崔䕶<lb/>
晩雞云黯黯嚴城罷皷鼙數聲相續出寒捿不嫌驚<lb/>
破紗窓夢却恐為奴半夜啼<lb/>
山雞舞石鏡云盧峰開石鏡人說舞山鷄物象纎無<lb/>
隠禽情目自迷景當煙霧歇心喜錦翎齊宛轉烏呈<lb/>
彩婆娑鳯欲栖何言資羽族在地得天倪應笑翰名<lb/>
<pb n="KR4i0025_SBCK_040-14b"/>
者終朝飲敗醯<lb/>
沈存中云唐人以詩主人物故雖小詩莫不烻揉極<lb/>
工而後已所謂旬鍜月鍊者信非虛言小說䕶題城<lb/>
南詩其始曰去年今日此門中人面桃花相映紅人<lb/>
面不知何處去桃花依舊笑春風後以其意未全語<lb/>
未工改第三句曰人面秪今何處去至今所傳有此<lb/>
兩本惟本事詩作秪今何處在唐人作詩大率如此<lb/>
雖有兩今字不恤也取語意為主耳後人以其有兩<lb/>
今字故多行前篇<hi>筆談</hi>
䕶舉進士不第清明獨遊都城南得村居花木叢萃<lb/>
<pb n="KR4i0025_SBCK_040-15a"/>
叩門久有女子自門隟問之對曰尋春獨行酒渇求<lb/>
飲女人啓闗以盂水至獨倚小桃柯佇立而意属殊<lb/>
厚崔辤起送至門如不勝情而入後絶不復至及來<lb/>
嵗清明徑徃尋之門庭如故而户扄鎻矣因題去年<lb/>
今日此門中之詩於其左扉<lb/>
䕶字殷功正元十二年登第終嶺南節度使<lb/>
　　　張又新<lb/>
郡齋三月下旬作云春事日已歇池塘曠幽尋殘紅<lb/>
披獨墜初綠間淺深偃仰捲芳褥顧歩愛新隂謀春<lb/>
未及竟夏初遽見侵<lb/>
<pb n="KR4i0025_SBCK_040-15b"/>
三月五日陪裴大夫泛長沙東湖詩云上已餘風景<lb/>
芳辰集逺埛綵舟浮泛蕩綉轂下娉婷棲樹廻䓗蒨<lb/>
笙歌轉杳㝠湖光迷翡翠草色醉蜻蜓鳥弄桐花日<lb/>
魚翻榖雨萍從今留勝㑹誰看畫蘭亭<lb/>
五月水邊桞詩云結根挺涯涘垂影覆清淺睡臉寒<lb/>
未開嬾腰晴更軟揺空條已重拂水帶方展似醉煙<lb/>
景凝如愁月露泫絲長魚悞恐枝弱禽驚踐悵别幾<lb/>
多情含春任攀搴<lb/>
時號又新張三頭謂進士狀頭宏詞勑頭京兆觧頭<lb/>
又新嘗作廣陵從事有酒妓毎致情焉後二十年罷<lb/>
<pb n="KR4i0025_SBCK_040-16a"/>
江南郡舟道廣陵適李紳鎮淮南又新方懼其讎已<lb/>
而又遇風漂沒二子紳憫然復書曰端溪不讓之辞<lb/>
愚罔懐怨荆浦沉淪之事鄙實憫然宴遇殊厚前所<lb/>
謂酒妓者猶在席又新以指染酒題盤上為詞曰雲<lb/>
雨分飛二十年當時求夢不曽眠今　頭白重相見<lb/>
還上襄陽玳瑁筵李即命妓歌以送酒<lb/>
又新與楊䖍州善揚妻李有徳無容又新求婚於揚<lb/>
曰得羙室足矣揚曰但與我同好定諧君心又新既<lb/>
成婚殊失望乃為詩曰牡丹一朶直千金将謂從來<lb/>
色最深今日滿欄開似雪一生辜負看花心<hi>作惜看一</hi>
<pb n="KR4i0025_SBCK_040-16b"/>
又新字孔昭薦之子附逄吉罷貶汀州刺史又附李<lb/>
訓訓死復坐貶終左司郎中<lb/>
　　　陸復禮<lb/>
正元八年宏詞試中和節詔賜公卿尺詩云春仲令<lb/>
初吉歡娛樂大中皇恩貞百度寳尺賜羣公欲使方<lb/>
隅法還令規矩同捧觀珎質麗拜受聖恩崇如荷丘<lb/>
山重思酬分寸功從兹度天地與國慶無窮<lb/>
是嵗復禮第一人李觀裴度次之<lb/>
　　　栁公權<lb/>
公權武宗朝在内庭上常怒一宮嬪久之既而復召<lb/>
<pb n="KR4i0025_SBCK_040-17a"/>
謂公權曰朕怪此人若得學士一篇當釋然矣目御<lb/>
前蜀牋數十幅授之公權略不佇思而成一絶曰不<lb/>
分前時忤主恩已甘寂寞守長門今朝却得君王顧<lb/>
重入椒房拭淚痕上大悦令宫人上前拜謝之<lb/>
文宗時充翰林學士從幸未央宫苑中駐驆謂公權<lb/>
曰我有一喜事邊上衣賜久不及時今年二月給春<lb/>
衣訖公權前奉賀上曰可賀我以詩宫人迫其口進<lb/>
公權應聲曰去嵗雖無戰今年未得歸皇恩何以報<lb/>
今日得春衣上悦激賞之<lb/>
文宗夏日與諸學士聮句曰人皆苦炎熱我愛夏日<lb/>
<pb n="KR4i0025_SBCK_040-17b"/>
長公權續曰薫風自南來殿閣生㣲凉五學士属和<lb/>
帝獨諷公權兩句辭清意足不可多得乃令公權題<lb/>
於壁上字方圓五寸帝視之嘆曰鍾王復生無以加<lb/>
矣公權字誠懸卒於太子太保<lb/>
　　　陸鴻漸<lb/>
太子文學陸鴻漸名羽其先不知何許人景陵龍盖<lb/>
寺僧姓陸於堤上得初生兒收育之遂以陸為氏及<lb/>
長聰俊多聞學贍辞逸恢諧辨㨗性嗜茶始創煎茶<lb/>
法至今鬻茶之家陶為其像置於煬噐之間云宜茶<lb/>
足利至大和中復州有一老僧云是陸僧弟子常諷<lb/>
<pb n="KR4i0025_SBCK_040-18a"/>
其歌云不羡黄金壘不羡白玉杯不羡朝入省不羡<lb/>
暮入臺唯羡西江水長向金陵下來鴻漸又撰茶經<lb/>
三巻行於代今為鴻漸形因目為茶神有售則祭之<lb/>
無則以釡湯沃之<lb/>
皇甫曾送鴻漸採茶相過詩云千峰待逋客香茗復<lb/>
叢生採摘知深處煙霞羡獨行幽期山寺逺野飯石<lb/>
泉清寂寂然燈夜相思一磬聲<lb/>
吳門有辟彊園地多恠石鴻漸翫月詩云辟彊舊林<lb/>
閬恠石終相向<lb/>
權載之送陸太祝赴湖南幕詩云不憚征路遥定緣<lb/>
<pb n="KR4i0025_SBCK_040-18b"/>
賔禮重新知折栁贈舊侣乗藍送此去嘉句多楓江<lb/>
接雲夢<hi>太常寺太祝不就職按鴻漸自太子文學徙</hi>
　　　王季則<lb/>
魚上水云北陸收寒盡東風觧凍初氷消通淺溜氣<lb/>
變躍潜魚應節似知化楊鬐任所如浮沉非樂藻㳂<lb/>
泝異傳書綴網時空久臨川意有餘為龍将可望今<lb/>
日愧才虚<lb/>
季則登元和進士第<lb/>
　　　王公亮<lb/>
魚上水詩云春生寒氣減稍動久潜魚乍喜東風至<lb/>
<pb n="KR4i0025_SBCK_040-19a"/>
來看曲岸初出氷朱鬛見望日錦鱗舒漸覺流澌近<lb/>
還欣掉尾餘噞喁情自樂㳂泝意寧踈儻得隨鱗化<lb/>
終能上太虚<lb/>
公亮登正元進士第長慶初上兵書十八巻自司門<lb/>
郎中為商州刺史制云茂於學精於文文學之外有<lb/>
折毫刜鍾之用自佐戎律領郡符持憲為郎皆稱厥<lb/>
職命以為商州以尔精敏當自得中<lb/>
　　　徐牧<lb/>
臨淵羡魚詩云清泚濯纓處今來喜一臨慙無下釣<lb/>
處空有羡魚心退省時頻改謀身嵗屢沉鬛成川上<lb/>
<pb n="KR4i0025_SBCK_040-19b"/>
媚網就水寧深頳尾臨波裏朱鬚破浪潯此時儻不<lb/>
漏江上免行吟<lb/>
　　　陳存<lb/>
穆陵路詩云西遊匣長劒日暮湘楚間歇馬上秋艸<lb/>
逄人問故関孤村綠溏水曠野白雲山方念此中去<lb/>
何時此路還<lb/>
寓居武丁館云暑雨飃已過凉飈觸幽衿虚館無喧<lb/>
塵緑槐多晝隂俯視古苔積仰聆早蟬吟放巻一長<lb/>
想閑門千里心<lb/>
送劉秀才南歸詩云鳥啼楊栁垂此别千萬里古路<lb/>
<pb n="KR4i0025_SBCK_040-20a"/>
入商山春風生㶚水停車落日在罷酒離人起蓬户<lb/>
寄龍沙送歸情詎已<lb/>
存大曆正元間詩人<lb/>
唐詩紀事巻第四十<lb/>
<pb n="KR4i0025_SBCK_040-20b"/>
</p>
<p>
</p>
  </div>
</body>
</text>
</TEI>
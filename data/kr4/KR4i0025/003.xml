<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0025_SBCK_003-1a"/>
唐詩紀事卷第三<lb/>
　武后　徐賢妃　上官昭容　越王貞<lb/>
　韓王元嘉　孔紹安　鄭世翼　董思恭<lb/>
　何仲諠　沈叔安　陸敬　袁朗<lb/>
　牛鳳及　朱子奢　庚抱　張文恭<lb/>
　陳叔逹　薛收<lb/>
　　武后<lb/>
天授二年臘卿相欲詐稱花發請幸上苑有所謀也<lb/>
許之尋疑有異圖乃遣使宣詔曰明朝遊上苑火急<lb/>
報春知花湏連夜發莫待曉風吹於是凌晨名花布<lb/>
<pb n="KR4i0025_SBCK_003-1b"/>
苑群臣咸服其異后託術以移唐祚此皆妖妄不足<lb/>
信也大凢后之詩文皆元萬頃崔融軰爲之<lb/>
同太平公主遊九龍潭則天御製云山䆫遊玉女澗<lb/>
戸對瓊峰巗頂翔䨇鳳潭心倒九龍酒中浮竹葉杯<lb/>
上冩芙蓉故驗山家賞唯有入松風<lb/>
萬歳通天元年鑄九鼎成置于東都明堂之庭后自<lb/>
製曳鼎歌令曳者唱和焉開元二年太子賔客薛謙<lb/>
光獻東都九鼎銘其蔡州鼎銘武后所制文曰犧農<lb/>
首出軒昊膺期唐虞繼踵湯禹乗時天下灮宅域内<lb/>
雍熙上玄降鍳方建隆基紫微令姚元崇奏曰聖人<lb/>
<pb n="KR4i0025_SBCK_003-2a"/>
啓運休兆必彰請宣付史館<hi>巳兆於此明皇御名</hi>
　　徐賢妃<lb/>
秋風凾谷應詔云秋風起凾谷勁氣動河山偃松千<lb/>
嶺上離雨二陵間低雲愁廣隰落日慘潼闗此時飄<lb/>
紫氣應驗真人還<lb/>
長安崇聖寺有賢妃粧殿太宗曾召妃乆不至怒之<lb/>
因進詩曰朝來臨鏡臺粧罷暫徘徊千金始一笑一<lb/>
召詎能來<lb/>
正觀二十三年上䟽諌太宗息兵罷役其略曰大業<lb/>
者易驕願陛下難之善始者難終願陛下易之又曰<lb/>
<pb n="KR4i0025_SBCK_003-2b"/>
漆噐非延叛之方桀造之而人叛玉杯豈招亡之術<lb/>
紂用之而國亡侈麗之源不可不遏作法於儉猶恐<lb/>
其奢作法於奢何以制後<lb/>
賢妃名惠湖州人生五月能言四歲通論語八歳曉<lb/>
属文父孝德嘗試使擬離騷爲小山篇曰仰幽巗而<lb/>
流盻撫桂枝以凝想將千齡兮此遇荃何爲兮獨徃<lb/>
孝德大驚知不可掩於是所論著遂傳太宗知之召<lb/>
爲才人遷充容丞徽元年卒贈賢妃弟齊𥅆子堅皆<lb/>
以學名<lb/>
　　上官昭容<lb/>
<pb n="KR4i0025_SBCK_003-3a"/>
綵書怨云葉下洞庭𥘉思君萬里餘露濃香被冷月<lb/>
落錦屏虚欲奏江南曲貪封薊北書書中無别意唯<lb/>
悵久離居<lb/>
九月九日上幸慈恩寺登浮圖羣臣上菊花壽酒賦<lb/>
詩婕妤獻詩云帝里重陽節香園萬乗來却邪茰入<lb/>
佩獻壽菊傳杯塔類承天湧門疑待佛開睿詞懸日<lb/>
月長得御昭回<lb/>
十月駕幸三㑹寺婕妤獻詩云釋子談經處軒臣刻<lb/>
字留故臺冝老識殘簡聖皇求駐驆懐千古開襟望<lb/>
九州四山緣塞合二水夾城流宸翰陪瞻仰天杯接<lb/>
<pb n="KR4i0025_SBCK_003-3b"/>
獻酬太平詞藻盛長願託鴻休<lb/>
中宗立春日遊苑迎春昭容應制云宻葉因裁吐新<lb/>
花逐剪舒攀條雖不謬摘蘂詎知虚春至由來發秋<lb/>
還未肯踈借問桃將李相亂欲何如<lb/>
長寧公主流杯池六首<lb/>
玉環騰遠創金埒荷殊榮弗玩珠璣飾仍留仁智情<lb/>
鑿山便作室憑樹即爲楹公輸與班尓從此遂韜聲<lb/>
<hi>其一</hi>
登山一長望正遇九春初結駟填街術閭閻滿邑居<lb/>
闘雪梅先吐驚風栁未舒直愁斜日落不畏酒樽虚<lb/>
<pb n="KR4i0025_SBCK_003-4a"/>
<hi>其二</hi>
霽曉氣清和披襟賞薜蘿玳瑁凝春色琉璃漾水波<lb/>
跂石聊長嘯攀松乍短歌除非物外者誰就此經過<hi>三其</hi>
暫尔遊山苐淹留惜未歸霞牎明月滿澗戸白雲飛<lb/>
書引藤爲架人將薜作衣此真攀翫所臨睨賞灮暉<lb/>
<hi>其四</hi>
放曠出煙雲蕭條自不群漱流清意府隱几避囂氛<lb/>
石畫装苔色風梭織木文山室何爲貴唯餘蘭桂薰<lb/>
<hi>其五</hi>
䇿杖臨霞岫危歩下霜蹊志逐深山静途隨曲澗迷<lb/>
<pb n="KR4i0025_SBCK_003-4b"/>
漸覺心神逸俄㸔雲霧低莫恠人題樹祗爲賞幽棲<hi>六其</hi>
<hi>三首七言</hi>沁水田園先自多齊城樓觀更無過倩語張騫<lb/>
莫辛苦人今從此識天河<hi>其一</hi>
參差碧岫聳蓮花潺湲緑水瑩金沙何湏逺訪三山<lb/>
路人今巳到九仙家<hi>其二</hi>
憑高瞰逈足怡心菌閣桃源不暇尋餘雪依林成玉<lb/>
樹殘雵㸃岫即瑶岑<hi>其三</hi>
<hi>九首五言</hi>攀藤招逸客偃桂叶幽情水中㸔樹影風裏聽<lb/>
松聲<hi>其一</hi>
携琴待叔夜負局訪安期不應題石壁爲記賞山時<hi>二其</hi>
<pb n="KR4i0025_SBCK_003-5a"/>
泉石多仙趣巗壑冩竒形欲知堪悅耳唯聽水冷冷<hi>三其</hi>
巗壑恣登臨瑩目復怡心風篁類長笛流水當鳴琴<hi>四其</hi>
懶歩天台路惟登地胏山幽巗仙桂滿今日恣情攀<hi>五其</hi>
暫遊仁智所蕭然松桂情寄言棲遁客勿復訪蓬瀛<hi>六其</hi>
瀑溜晴疑雨叢篁晝似昏山中真可翫暫請報王孫<hi>七其</hi>
傍池聊試筆倚石旋題詩預彈山水調終擬從鍾期<hi>八其</hi>
横鋪豹皮褥側戴鹿胎巾借問何爲者山中有逸人<hi>九其</hi>
<hi>五首四言</hi>檀欒竹影飈䫻松聲不煩歌吹自足娱情<hi>其一</hi>
仰循茅宇俯眄喬枝煙霞問訊風月相知<hi>其二</hi>
枝條鬱鬱文質彬彬山林作伴松桂爲隣<hi>其三</hi>
<pb n="KR4i0025_SBCK_003-5b"/>
清波洶湧碧樹冥蒙莫恠留歩因攀桂叢<hi>其四</hi>
莫論圎嶠休説方壺何如魯館即是仙都<hi>其五</hi>
<hi>二首三言</hi>逐仙賞展幽情喻崐閬邁蓬<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>
                    <hi>其一</hi>
遊魯館陟秦臺汙山壁愧瓊瓌<hi>其二</hi>
張説作昭容文集序云古者有女史記功書過有女<lb/>
尚書决事宫閤昭容兩朝專美一日萬機顧問不遺<lb/>
應接如響雖漢稱班媛晋譽左嬪文章之道不殊輔<lb/>
佐之功則異迹秘九天之上身沒重泉之下嘉猷令<lb/>
範代罕得聞庻㡬後學嗚呼何仰然則大君據四海<lb/>
之圖懸百靈之命喜則九圍挾纊怒則千里流血静<lb/>
<pb n="KR4i0025_SBCK_003-6a"/>
則黔黎乂安動則蒼甿罷弊入耳之語諒其難乎貴<lb/>
而勢大者疑賤而禮絶者隔近而言輕者忽遠而意<lb/>
忠者忤惟窈窕柔曼誘掖善心忘味九德之衢傾情<lb/>
六藝之圃故登崐廵海之意寢剪胡刈越之威息璿<lb/>
臺珍服之態消從禽嗜樂之端廢獨使温柔之教漸<lb/>
於生人風雅之聲流於來葉非夫元黄毓粹正明助<lb/>
思衆妙扶識群靈挾志誕異人之寳授興王之瑞其<lb/>
孰能臻斯懿乎鎮國太平公主道高帝妺才重天人<lb/>
昔甞共逰東辟同宴北渚倐來忽徃物在人亡憫雕<lb/>
琯之殘言悲素扇之空曲上聞天子求椒房之故事<lb/>
<pb n="KR4i0025_SBCK_003-6b"/>
有命史臣叙蘭亭之新集<lb/>
中宗正月晦日幸昆明池賦詩群臣應制百餘篇帳<lb/>
殿前結綵樓命昭容選一首爲新翻御製曲從臣悉<lb/>
集其下湏臾𥿄落如飛各認其名而懐之既進唯沈<lb/>
宋二詩不下又移時一𥿄飛墜競取而觀乃沈詩也<lb/>
及聞其評曰二詩工力悉敵沈詩落句云㣲臣彫杇<lb/>
質羞覩豫章材蓋詞氣巳竭宋詩云不愁明月盡自<lb/>
有夜珠來猶陟徤舉沈乃伏不敢復争宋之問詩曰<lb/>
春豫靈池近滄波帳殿開舟凌石鯨動查拂斗牛廻<lb/>
節晦蓂全落春遲桺暗催象溟㸔浴景燒刧辨沉灰<lb/>
<pb n="KR4i0025_SBCK_003-7a"/>
鎬飲周文樂汾歌漢武才不愁明月盡自有夜珠來<lb/>
昭容名婉兒西臺侍郎儀之孫父廷芝與儀死武后<lb/>
時母鄭方妊夢巨人畀大秤曰持此稱量天下昭容<lb/>
生踰月每戲曰稱量者豈爾耶輙啞然應後内秉機<lb/>
政符其夢云自通天以來内掌詔命中宗立進拜昭<lb/>
容帝引名儒賜宴賦詩婉兒常代帝及后長寧安樂<lb/>
二公主衆篇並作而采麗益新又差第群臣所賦賜<lb/>
金爵故朝廷靡然成風當時属辭大抵浮靡然皆有<lb/>
可觀昭容力也韋后之敗斬闕下<lb/>
中宗幸温湯獻三絶句云三冬季月景龍年萬乗觀<lb/>
<pb n="KR4i0025_SBCK_003-7b"/>
風出㶚川遥看電躍龍爲馬逈矚霜原玉作田<lb/>
鸞旗掣曵拂雲廻羽騎驂驔躡景來隱隱驪山雲外<lb/>
聳迢迢御帳日邊開<lb/>
翠幕朱帷敞月營金罍玉斚泛蘭英歳歳年年常扈<lb/>
蹕長長乆久樂承平<lb/>
正元十四年崔仁亮於東都買得研神記一巻有昭<lb/>
容列名書縫䖏吕温感歎因賦上官昭容書樓歌云<lb/>
漢家婕妤唐昭容工詩能賦千載同自言才藝是天<lb/>
真不服丈夫勝婦人歌闌舞罷閑無事縱恣優游弄<lb/>
文字玉樓寳架中天居緘竒秘異萬巻餘水精編帙<lb/>
<pb n="KR4i0025_SBCK_003-8a"/>
緑鈿軸雲母擣𥿄黄金書風飄花露清旭時綺窓高<lb/>
挂紅綃帷香囊盛煙繡結絡翠羽拂案青琉璃吟披<lb/>
嘯卷紛無巳皎皎淵機破研理詞縈綵翰紫鸞廻思<lb/>
耿寥天碧雲起碧雲起心悠哉境深轉苦坐自催金<lb/>
梯珠履聲一斷瑶堦日夜生青苔青苔祕仙關曾比<lb/>
群玉山神仙杳何許遺逸滿人間君不見洛陽南市<lb/>
賣書肆有人買得研神記𥿄上香多蠧不成昭容題<lb/>
處猶分明令人惆悵難爲情<lb/>
高宗後苑䨇頭牡丹昭容詩云勢如連璧友心似臭<lb/>
蘭人<lb/>
<pb n="KR4i0025_SBCK_003-8b"/>
　　越王貞<lb/>
和過温湯詩鳳輦騰宸駕驪籞次乾遊坎德踈温液<lb/>
山隈派暖流寒氛空外擁蒸氣沼中浮林凋帷影散<lb/>
雲歛蓋隂收霜郊暢玄覽參差落景遒<lb/>
貞善騎射渉文史有吏幹爲宗室材王中宗廢居房<lb/>
陵貞爲豫州剌史垂拱四年八月起兵圖反正事兵<lb/>
敗及禍<lb/>
　　韓王元嘉<lb/>
奉和同太子監守違戀詩云乾象開層屋離眀啓少<lb/>
陽卜征從獻吉守噐屬元良逖矣凌周誦遥哉掩漢<lb/>
<pb n="KR4i0025_SBCK_003-9a"/>
莊好士傾南洛多才盛北場地分丹鷟嶺途間白雲<lb/>
鄉儲誠爰曉夕宸愛積炎凉珠璧連霄漢萬物仰重<lb/>
光<hi>太子也高宗爲</hi>
元嘉高祖子垂拱中剌綘州與越王子冲圖舉兵冲<lb/>
敗元嘉至京師謀泄后逼令自殺孟利正甞稱其文<lb/>
曰劉隣之周思茂不過也<lb/>
　　孔紹安<lb/>
石榴詩可惜庭中樹移根逐漢臣只爲時來晚開花<lb/>
不及春<lb/>
詠夭桃云結葉還臨影飛香欲徧空不意餘花落飜<lb/>
<pb n="KR4i0025_SBCK_003-9b"/>
沉露井中<lb/>
紹安大業末爲監察御史高祖爲隋討賊河東紹安<lb/>
監其軍深見接遇高祖受禪紹安自洛陽間行來奔<lb/>
高祖大悅拜内史舍人時夏侯端亦甞爲御史先來<lb/>
歸紹安授祕書監因侍宴詠石榴有祗爲時來晚開<lb/>
花不及春之句武德中令狐德棻欲補正歴代史記<lb/>
各差官主修一代紹安以中書舍人與崔善爲蕭德<lb/>
言主梁多歴年不能就皆罷之紹安在隋時與孫萬<lb/>
壽以文辭稱時謂孫孔<lb/>
紹安贈蔡君詩云疇昔同幽谷伊爾遷喬木赫奕盛<lb/>
<pb n="KR4i0025_SBCK_003-10a"/>
青紫討論窮簡牘<lb/>
賦結客少年場云結客佩呉鈎横行度隴頭鴈在弓<lb/>
前落雲從陣後浮呉師驚燧象燕將警奔牛轉蓬飛<lb/>
不息氷河結未流若使三邊定當封萬戸侯<lb/>
　　鄭世翼<lb/>
過嚴君平古井詩云嚴平本高尚逺蹈古人風賣卜<lb/>
成都市流名大漢中舊井攺人世寒泉乆不通年多<lb/>
既罷汲無禽乃遂空如何属秋氣唯有䨇井桐<lb/>
看新婚詩云初笄夢桃李新粧應標梅疑逐朝雲去<lb/>
飜隨暮雨來雜珮含風響叢花隔扇開姮娥對此夕<lb/>
<pb n="KR4i0025_SBCK_003-10b"/>
何用乆徘徊<lb/>
登北邙還至京洛詩云歩登北邙阪踟蹰聊冩望宛<lb/>
洛盛皇居規模窮大壯三河分設儉兩崤資巨防飛<lb/>
觀紫煙中層臺碧雲上青槐夾馳道迢迢脩且曠左<lb/>
右多第宅參差居將相清晨謁帝返車馬相追訪胥<lb/>
徒各異流文物紛殊狀囂塵暗天𧺫簫管從風颺伊<lb/>
余忠且直生平獨淪䘮山幽有桂叢何爲坐惆悵<lb/>
世翼滎陽人武德時爲楊州録事叅軍數以言忤物<lb/>
有崔信明者嘗矜其文謂過李百藥世翼遇之江中<lb/>
謂曰聞公有楓落呉江冷願見其餘信明欣然多出<lb/>
<pb n="KR4i0025_SBCK_003-11a"/>
衆篇世翼覽未終曰所見不逮所聞投諸水引舟去<lb/>
正觀時坐怨謗流死嶲州<lb/>
世翼巫山高云巫山凌太清岧嶤類削成霏霏暮雨<lb/>
合靄靄朝雲生危峰入鳥道深谷冩猿聲别有幽棲<lb/>
客淹留攀桂情<lb/>
　　董思恭<lb/>
星詩云歴歴東井舎昭昭右掖垣雲際龍文出池中<lb/>
鳥色飜流暉下月路墮影入河源方知頴川集别有<lb/>
太丘門<lb/>
雪詩云天山飛雪度言是落花朝惜哉不我與蕭索<lb/>
<pb n="KR4i0025_SBCK_003-11b"/>
徤風飄鮮㓗凌紈素紛糅下枝條良書竟何在坐見<lb/>
容華銷<lb/>
虹詩云春暮萍生早日落雨飛餘横彩分長漢倒色<lb/>
媚清渠梁前朝影出橋上晚光舒願逐旌旗轉飃飃<lb/>
侍直廬<lb/>
霧詩云蒼山寂巳暮翠觀黯將沉終南晨豹隱巫峽<lb/>
夜猿吟天寒氣不歇景晦色方深侍訪公超市將予<lb/>
赴華隂<lb/>
詠日云滄海十枝暉玄圃重輪慶蕣華發晨檻凌彩<lb/>
飜朝鏡忽遇驚風飄自有浮雲映更也人皆仰無待<lb/>
<pb n="KR4i0025_SBCK_003-12a"/>
揮戈正<lb/>
昭君怨云琵琶馬上彈行路曲中難漢月正南逺燕<lb/>
山直北寒髻環風拂破眉黛雪沾殘斟酌紅顔攺徒<lb/>
勞握鏡㸔<lb/>
詠月云北堂未安寢西園聊騁望玉戸照羅幃珠軒<lb/>
明綺幛别客長安道思婦高樓上所願君莫遺清風<lb/>
時可訪<lb/>
野郊愴新别河橋非舊餞慘日映峰沉愁雲隨蓋轉<lb/>
哀笳時斷續悲旌乍舒卷望望情何極浪浪淚空泫<lb/>
無復昔時人芳春共誰遣<lb/>
<pb n="KR4i0025_SBCK_003-12b"/>
詠琵琶云半月無䨇影金花有四時權藏千里態掩<lb/>
抑㡬重悲促節縈紅䄂清音滿翠帷駛彈風響急緩<lb/>
曲釧聲遲空餘闗隴恨因此代相思<lb/>
詠弓詩云上弦明月半激箭流星逺落鴈帯書驚啼<lb/>
猿映枝轉<lb/>
詠桃詩云禁苑春灮麗花蹊㡬樹裝綴條深淺色㸃<lb/>
露參差灮向日分千笑迎風共一香如何仙嶺側獨<lb/>
秀隱遥芳<lb/>
詠李詩云盤根植<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>渚交幹横倚天舒華灮四海卷<lb/>
葉䕃三川<lb/>
<pb n="KR4i0025_SBCK_003-13a"/>
守歳詩云暮景斜芳殿年華麗綺宫寒辭去冬雪暖<lb/>
帯入春風階馥舒梅素盤花卷燭紅共歡新故歳迎<lb/>
送一霄中<lb/>
又云歳隂窮暮紀獻節啓新芳冬盡今宵促年開明<lb/>
日長冰銷出鏡水梅散入風香對此歡終宴傾壺待<lb/>
曙光<lb/>
思恭高宗時中書舍人同撰瑶山玉彩<lb/>
　　何仲諠<lb/>
七夕賦詠成萹云日日思歸勤理鬢朝朝佇望懶調<lb/>
梭凌風寳扇遥臨月映水仙車逺渡河歴歴珠星疑<lb/>
<pb n="KR4i0025_SBCK_003-13b"/>
拖珮冉冉雲衣似曵羅通宵道意終無盡向曉離愁<lb/>
巳復多<lb/>
仲諠武德正觀間人也<lb/>
　　沈叔安<lb/>
七夕賦詠成篇云皎皎霄月麗秋灮耿耿天津横復<lb/>
長停梭且復畱殘緯拂鏡及早更新粧彩鳯齊駕初<lb/>
成輦凋鵲填河巳作梁雖喜得同今夜枕還愁重空<lb/>
明日牀<lb/>
南部新書云武德七年遣刑部尚書沈叔安携天尊<lb/>
像賜高麗後爲潭州都督圖形凌煙閣<lb/>
<pb n="KR4i0025_SBCK_003-14a"/>
　　陵敬<lb/>
七夕詩云夙駕鳴鑾啓閶闔霓裳遥裔儼天津五明<lb/>
霜紈開羽扇百和香車動畫輪婉孌夜分能㡬許靚<lb/>
粧冶服爲誰新片時歡娱自有極巳復長望隔年人<lb/>
敬有集十四卷高祖時人也初爲竇建德國子祭酒<lb/>
秦王軍武牢建德軍迫於武牢不得進敬説令取懐<lb/>
州踰太行入上黨趍壷口駭蒲津乗唐國之虛以取<lb/>
山北建德不從以及於敗其偽官属皆降唐<lb/>
　　袁朗<lb/>
秋日應詔詩云玉樹凉風舉金塘細草萎葉落商飈<lb/>
<pb n="KR4i0025_SBCK_003-14b"/>
觀鴻歸明月池迎寒桂酒熟含霧菊花垂一奉章臺<lb/>
宴千秋長願斯<lb/>
朗父樞仕陳爲德教殿學士陳亡入隋唐初朗爲秦<lb/>
王府文學太宗時爲給事中卒帝曰朗任淺而性謹<lb/>
厚使人悼惜<lb/>
賦飲馬長城窟云朔風動秋草清蹕長安道長安運<lb/>
不窮所以隔華戎規模唯聖作荷負曉成功鳥庭巳<lb/>
向内龍荒更鑿空玉闗塵卷静金徽路巳通湯征隨<lb/>
北怨舜詠起南風盡野功初立綏邊事云集朝服踐<lb/>
狼居凱歌旋馬邑山響傳鳳吹霜華藻瓊鈒属國擁<lb/>
<pb n="KR4i0025_SBCK_003-15a"/>
節歸單于欵闗入日落寒風起驚河被原隰零落葉<lb/>
巳寒河流清且急四時徭役静千載干戈戢太平今<lb/>
若斯汗馬意無施唯當事筆硯歸去草封禪<lb/>
　　牛鳳及<lb/>
奉和受圖温洛詩云八神文玉輦六羽警瑶溪戒道<lb/>
伊川北通旌澗水西御圗開洛匱刻石與天齊瑞日<lb/>
波中上仙禽霧裡低微臣矯弱翮抃舞接鸞鷖<lb/>
劉軻與馬植論史官書云文皇帝受命有若魏鄭公<lb/>
楊仁卿牛鳳及<lb/>
　　朱子奢<lb/>
<pb n="KR4i0025_SBCK_003-15b"/>
文德皇后挽歌云神京背紫陌騩駟結行輈北失横<lb/>
橋道西分清渭流寒灮向壟没霜氣入松楸今日泉<lb/>
臺路非是濯龍遊<lb/>
子奢蘇州人正觀時爲諌議大夫善文辭爲人樂易<lb/>
能劇談以經誼緣飾每侍宴帝令論難群臣<lb/>
　　庾抱<lb/>
賦得胥臺露詩云胥臺既落室荆棘稍侵扉棟折連<lb/>
雲影梁槯照日暉翔鸖遂不返巢燕反無歸唯有團<lb/>
階露承曉共霑衣<lb/>
抱仕隋爲元德太子學士高祖起兵太子封隴西公<lb/>
<pb n="KR4i0025_SBCK_003-16a"/>
以抱爲記室文檄皆出其手俄爲東官學士正觀初<lb/>
徙趙王友卒<lb/>
　　張文恭<lb/>
七夕詩云鳳律驚秋氣龍梭静夜機星橋百枝動雲<lb/>
路七香飛映月廻雕扇凌霞曵綺衣含情向華幄流<lb/>
態入重闈歡餘夕漏盡怨結曉驂歸誰念分河漢還<lb/>
憶兩心違<lb/>
文恭正觀時人與房元齡辛丘馭李懐儼趙洪智劉<lb/>
禕之陽仁郷上官儀李淳風等同修晉書名爲御撰<lb/>
　　陳叔逹<lb/>
<pb n="KR4i0025_SBCK_003-16b"/>
字子聦陳宣帝子武德初判納言太宗時拜禮部尚<lb/>
書明辯善爲容<lb/>
初年詩云和風起天路嚴氣銷氷井索索枝未柔厭<lb/>
厭漏猶永<lb/>
春首詩曰雪花聮玉樹氷彩散瑶池翔禽遥出没積<lb/>
翠逺參差<lb/>
又早春桂林殿應詔詩曰金鋪照春苑玉律動年華<lb/>
朱樓雲似蓋丹桂雪如花氷㟁衘堦轉風條出柳斜<lb/>
輕輿臨太液仙露酌流霞<lb/>
聽隣人琵琶詩云本自龍門桐因妍入漢中香由羅<lb/>
<pb n="KR4i0025_SBCK_003-17a"/>
䄂裏聲逐朱絃中離有相思韻飜將入塞同闗山臨<lb/>
却月花蘂散廻風爲將金谷引添令曲未終<lb/>
　　薛收<lb/>
琵琶賦云惟兹噐之爲宗揔群樂而居妙應清角之<lb/>
高節發號鐘之雅調處躁静之中權執踈宻之機要<lb/>
遏浮雲而散彩揚白日以垂耀爾其狀也龍腹鳳頭<lb/>
熊據龍旋戴曲履直破觚成圓虚心内受勁質外宣<lb/>
磅礴象地穹崇法天候八風而運軸感四氣而鳴絃<lb/>
金華徘徊而月照玉桂的歴以星懸<lb/>
收字伯褒蒲州人善属文爲秦王府主簿陜東大行<lb/>
<pb n="KR4i0025_SBCK_003-17b"/>
臺金部郎中武德七年卒太宗即位語元齡曰收若<lb/>
在朕當以中書令處之收與弟德音元欽齊名号河<lb/>
東三鳳收爲長雛德音爲鸑鷟元敬年最少爲鵷雛<lb/>
唐詩紀事卷第三<lb/>
<pb n="KR4i0025_SBCK_003-18a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0025_SBCK_050-1a"/>
唐詩紀事巻第五十<lb/>
　　封敖　鄭薰　王軒<lb/>
　　宋雍　李摯　韋澳<lb/>
　　段文昌　姚向　温㑹<lb/>
　　李敬伯　姚康　張正元<lb/>
　　楊嗣復　炙轂子　楊厚<lb/>
　　劉夘伯　王觀　陳上美<lb/>
　　侯列　崔樞　陳彦愽<lb/>
　　郭良驥　崔嘏　李景遜<lb/>
　　唐球<lb/>
<pb n="KR4i0025_SBCK_050-1b"/>
　　　封敖<lb/>
敖為池州刺史題西隱寺云三年未到九華山終日<lb/>
披圗一室間秋寺喜因晴後賞靈峯看待足時還猿<lb/>
從有性留僧坐雲藹無心伴客閑勝事儻能銷嵗月<lb/>
已拚名利不相關<lb/>
敖字碩夫冀州人雅為李徳裕所器武宗時詔慰邊<lb/>
將傷夷者曰傷居爾體痛在朕躬劉稹平徳裕進太<lb/>
尉制曰言皆予同謀不他惑皆敖為之終尚書右僕<lb/>
射才髙而少行檢故不至宰相<lb/>
　　　鄭薰<lb/>
<pb n="KR4i0025_SBCK_050-2a"/>
贈鞏疇詩序云九華處士鞏疇擅玄言之要通易老<lb/>
其於淨名僧肇尤精達余在句溪時重其能車幣而<lb/>
致之及到官舍再説易一説老氏將兒姪軰執巻列<lb/>
坐而傳之老氏畢業而冦難作與鞏各散去不知其<lb/>
何之存耶亡耶余既休居洛師鏁扉獨靜已卯冬十<lb/>
一月半雪中有客扣柴門樵童視之走復曰鞏處士<lb/>
遽下榻開闗執手話艱苦鞏背簦笈草履杖靈夀下<lb/>
笠且咍笑曰聞公恬養淡逸不屑於榮悴故以玄來<lb/>
助成之升榻解四書即易老淨肇也明　日講肇<lb/>
論階前多偃松髙桂氷凍墮落有琴瑟金石聲理致<lb/>
<pb n="KR4i0025_SBCK_050-2b"/>
眀妙神骨超爽自謂一時之遇日與故人為徒又意<lb/>
兹樂之難諧也遂成二十韻贈之詩云宻雪松桂寒<lb/>
書窓導餘清風撼氷玉碎階前琴磬聲榻靜几硯潔<lb/>
帙散縑緗明髙論展僧肇精言資鞏生立意加玄虚<lb/>
析理分縦横萬化悉在我一物安能驚江海何所動<lb/>
丘山常自平遲速不相閡後先徒起爭鏡照各妍醜<lb/>
秤稱分重輕顔容寧入鑑銖兩豈闗衡藴㣲道超忽<lb/>
剖證音泠泠𥿄上掣牢鍵舌端揺利兵圎澈保真性<lb/>
客塵排妄情有住即非住無行方是行踈越捨吴典<lb/>
朱絃鄙秦筝淡薄貴無味羊斟慙大羮洪逺包乾坤<lb/>
<pb n="KR4i0025_SBCK_050-3a"/>
幽窅潜沉冥㒺煩跬歩舉頓達萬里程廬逺尚莫曉<lb/>
隱留曽誤聽直須持妙説共詣毗耶城<lb/>
薰字子溥為宣歙觀察使前不治薰以才力自將牙<lb/>
將素驕共謀逐出之奔楊之後分司東都懿宗時為<lb/>
左丞薰端勁再知禮部引寒俊士類多遺老號所居<lb/>
為隠嵓自號七松處士云<lb/>
大中八年掌文誤以顔摽為魯公之後以苐一人處<lb/>
之士子嘲曰主司頭腦太冬烘錯認顔摽作魯公鄭<lb/>
谷有故少師從翁隱巖別業亂後榛蕪感舊愴懐之<lb/>
作即薰也詩云風騷為士人風俗作清塵宻行稱閨<lb/>
<pb n="KR4i0025_SBCK_050-3b"/>
閫眀誠動晉紳周旋居顯重内外掌絲綸妙主蓬壺<lb/>
籍忠為社稷臣大儀墻仭峻東轄紀綱新聞善嘗開<lb/>
口推公直為身立朝鳴珮貴歸宅典衣貧半醉看花<lb/>
晚中飡煑菜春晴臺隨鹿上幽野約僧隣理論知清<lb/>
越<hi>僧公甚称之清越江左詩</hi>生徒得李頻藥香沾筆硯竹色染衣<lb/>
巾寄鸖眠雲叟騎驢入室賔<hi>張喬跨馿延於門下咸通中舉子乗馬唯</hi>近<lb/>
將姚監比<hi>雅後孤卿一人而已自姚監祕合主張風</hi>僻與叚卿親<hi>成式奥故少常</hi>
<hi>徴孤卿為前序學辛勤章句及</hi>葉積池邉路茶遲雪後薪所難留著<lb/>
述誰不秉陶釣喪亂時多變追思事已陳浮華重發<lb/>
作雅正甚湮淪宗從今何在依捿素有因七松無影<lb/>
<pb n="KR4i0025_SBCK_050-4a"/>
響<hi>自號七松處士孤卿植松七枝</hi>雙淚益悲辛猶喜于門秀年來屈<lb/>
併伸<hi>登進士科級也班即孤卿姪孫</hi>
　　　王軒<lb/>
軒少為詩頗聞淇澳之篇遊西江泊舟苧蘿山下題<lb/>
西施石曰嶺上千峯秀江邊細草春今逢浣沙石不<lb/>
見浣紗人<lb/>
軒登大和進士第<lb/>
　　　宋雍<lb/>
范攄云宋雍初無令譽及嬰瞽疾其詩名始彰盧貟<lb/>
外綸作擬僧之詩僧清江作七夕之詠劉隨州有眼<lb/>
<pb n="KR4i0025_SBCK_050-4b"/>
作無眼之句宋雍無眼作有眼之詩詩流以為四背<lb/>
或云四倒然辭意悉為佳致盧公詩云願得逺公知<lb/>
姓字焚香洗鉢過餘生清江詩曰唯愁更漏促離別<lb/>
在明朝劉隨州曰細雨濕衣看不見閑花落地聴無<lb/>
聲雍詩曰黄鳥不堪愁裏聴緑楊宜向雨中看<lb/>
　　　李摰<lb/>
正元十二年摰以宏詞振名與李行敏同姓同甲子<lb/>
同年登苐俱二十五嵗又同門摰嘗有詩曰因緣三<lb/>
紀異契分四般同<lb/>
　　　韋澳<lb/>
<pb n="KR4i0025_SBCK_050-5a"/>
字子斐以宏詞登科懿宗時為邠寧節度使坐事罷<lb/>
鎮以祕書監分司東都嘗戯吟云莫將韋監同殷鍳<lb/>
錯認容身是保身此句聞於京師權倖尤怒之<lb/>
　　　叚文昌<lb/>
古栢文云是草朩有異於草朩則靈武矦祠前栢夀<lb/>
千齡盤根擁門勢如龍形含碧太空散霧虚庭合抱<lb/>
在於旁枝駢梢葉之青青百尋及於半身蓄風雷之<lb/>
冥冥攅柯垂隂分翠間眀忽如虬螭向空爭行上承<lb/>
翔雲孤鸞時鳴下䕃芳苔凡草不生古色天風蒼蒼<lb/>
玲玲曽到靈山老栢縱横亦有大者莫之與京於惟<lb/>
<pb n="KR4i0025_SBCK_050-5b"/>
武侯佐蜀有程神其不昏表此為<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>斯廟斯栢實播<lb/>
芳馨長慶二年六月題<lb/>
文昌字墨卿有別業在廣都縣之南龍華山嘗杜門<lb/>
力學于此俗謂之段公讀書臺長慶初朝議文昌少<lb/>
在西蜀諳詳利病詔授劔南節度使有邑人贈詩曰<lb/>
昔日騎驢學忍飢今朝忽著錦衣歸等閑畫虎驅紅<lb/>
斾可畏登龍入紫㣲富貴不由翁祖致文章生得羽<lb/>
毛飛廣都再去應惆悵猶有江邉舊釣磯<lb/>
文昌還別業有尋龍華山寺廣宣上人詩云十里惟<lb/>
聞松桂風江山忽轉見龍宫正與休師方話舊風煙<lb/>
<pb n="KR4i0025_SBCK_050-6a"/>
㡬度入樓中郭震亦有題龍華山詩曰昔年曽到此<lb/>
山回百鳥聲中酒一盃最好寺邉開眼處叚文昌有<lb/>
讀書臺<hi>詩話出古今</hi>
文昌父鍔為江陵紏文昌長自諸宫客遊成都韋南<lb/>
康與奏釋褐為賔從後劉闢逐作外邑髙崇文收蜀<lb/>
召復舊職指其椅曰此猶不足與君坐文昌遽請歸<lb/>
闕至興元西鵠鳴驛有僧倚巴山之隈有前識謂文<lb/>
昌曰去日既逢梅蘂綻來時應見杏花開至京屢外<lb/>
擢自相位拜劔南節度西至鵠鳴僧已物故杏花方<lb/>
盛<lb/>
<pb n="KR4i0025_SBCK_050-6b"/>
文昌客荆州從事劔南帥幕其後相穆宗罷相鎮蜀<lb/>
再相文宗罷相帥荆南復鎮蜀太和九年卒<lb/>
文昌鎮蜀有題武擔寺西臺詩云秋天如鏡空樓閣<lb/>
盡玲瓏水暗餘霞外山明落照中鳥行看漸逺松韻<lb/>
聴難窮今日登臨意多歡語笑同<lb/>
文昌晚夏登張儀樓呈院中諸公詩云重樓窓户開<lb/>
四望歛煙埃逺岫林端出清波城下廻乍疑蟬韻促<lb/>
稍覺雪風來併起鄉闗思銷憂在酒盃<lb/>
　　　姚向<lb/>
和登武擔寺西臺詩云開閣錦城中餘閑訪𣑽宫九<lb/>
<pb n="KR4i0025_SBCK_050-7a"/>
層連晝景萬象冩秋空天半將身到江長與海通提<lb/>
携出塵土曽是穆清風<lb/>
向奉陪叚相公晚夏登張儀樓詩云秦相架群材登<lb/>
臨契上台查從銀漢落江自雪山來儷曲親流火凌<lb/>
風洽小杯帝鄉如在目欲下盡徘徊<lb/>
向爲節度判官時長慶二年也<lb/>
　　　温㑹<lb/>
登武擔寺西臺詩云桑臺煙樹中臺榭造雲空眺聽<lb/>
逢秋興篇辭變國風坐愁髙鳥起笑指逺人同始媿<lb/>
才情薄躋攀繼韻窮<lb/>
<pb n="KR4i0025_SBCK_050-7b"/>
晚夏登張儀樓詩云危軒重疊開訪古上徘徊有舌<lb/>
嗟秦䇿飛樑駕楚材雲霄隨鳳到物象為詩來欲和<lb/>
關山意巴歌調更哀<lb/>
㑹以殿中侍御史為安撫判官<lb/>
楊汝士時掌管記和西臺詩云清浄此道宫層臺復<lb/>
倚空偶時三伏外列席九霄中平視雲端路髙臨樹<lb/>
杪風自憐榮末座前日别池籠<lb/>
又和張儀樓詩云從公城上來秋近絶纎埃樓古秦<lb/>
規在江分蜀望開逺山標宿雪末席本寒灰陪賞今<lb/>
為忝臨歡敢訴柸<lb/>
<pb n="KR4i0025_SBCK_050-8a"/>
　　　李敬伯<lb/>
登武檐寺西臺詩云臺上起凉風乗閑覽嵗功自隨<lb/>
台席貴盡許羽觴同樓殿斜暉照江山極望通賦詩<lb/>
思共樂俱得詠時豐<lb/>
晚夏登張儀樓詩云層屋架城隈賔筵此日開文鋒<lb/>
摧八陣星分應三台望雪煩襟釋當歡逺思來披雲<lb/>
霄漢近蹔覺出塵埃<lb/>
敬伯試大理評事為觀察廵官<lb/>
　　　姚康<lb/>
晚夏登張儀樓詩云登覽值晴開詩從野思來蜀川<lb/>
<pb n="KR4i0025_SBCK_050-8b"/>
新草朩秦日舊樓臺池景揺中座山光接上台近秋<lb/>
宜晚景極目斷浮埃<lb/>
登武擔寺西臺詩云松逕引清風登䑓古寺中江平<lb/>
沙岸白日下錦川紅踈樹山根淨深雲鳥跡窮自慚<lb/>
陪末席便與九霄通<lb/>
康試尤武衛倉曹叅軍為觀察推官<lb/>
康禮部試早春殘雪云㣲暖春潜至輕明雪尚殘銀<lb/>
鋪光漸濕珪破色仍寒無栁花常在非秋露正團素<lb/>
光浮轉薄皓質駐應難幸得依隂處偏宜帶月看玉<lb/>
塵銷欲盡窮巷起袁安<lb/>
<pb n="KR4i0025_SBCK_050-9a"/>
魚縱云水府乗閑望圎波息躍魚從來暴泥乆今日<lb/>
脫泉初得志寧相忌無心任宛如龍門應可度鮫室<lb/>
豈常居掉尾方窮樂遊鱗每自舒乗流千里去風力<lb/>
藉吹嘘<lb/>
康字汝諧南仲孫也登元和十五年進士第大中時<lb/>
為太子詹事開成時曽以贓敗<lb/>
　　　張正元<lb/>
冬日可愛詩云寒日臨清晝遼天一望時未消埋徑<lb/>
雪先暖讀書帷属思光難駐舒情影若遺晉臣曽比<lb/>
徳謝客昔言詩散彩寧偏照流隂信不追餘輝如可<lb/>
<pb n="KR4i0025_SBCK_050-9b"/>
就廻燭幸無私<lb/>
東野聞夜啼贈張正元云寄泣須寄黄河泉此中怨<lb/>
聲流徹天愁人獨有夜燈見一𥿄鄉書淚滴穿<lb/>
正元登正元五年進士第<lb/>
　　　楊嗣復<lb/>
丁已嵗八月祠祭畢因題臨淮公舊碑詩云齊荘修<lb/>
祀事旌斾出郊闉薙草軒墀狹塗墻赭堊新謀猷期<lb/>
作聖風俗奉為神酹酒成拗澤持兵列偶人非才膺<lb/>
寵任異代揖芳塵况是平津客碑前淚滿巾<lb/>
楊汝士和云古栢森然地修嚴蜀相祠一過榮異代<lb/>
<pb n="KR4i0025_SBCK_050-10a"/>
三頋盛當時功徳流何逺馨香薦未羗敬名採國志<lb/>
飾像慰甿思昔謁從征盖今聞擁信旗固宜光寵下<lb/>
有淚刻前碑<lb/>
臨淮公武元衡也元和初元衡鎮蜀嗣復為節度推<lb/>
官後二十七年嗣復鎮蜀時大和九年也汝士為東<lb/>
川節度使故相唱和汝士曽為蜀帥叚文昌掌管也<lb/>
　　　炙轂子<lb/>
牡丹詩云牡丹妖艶亂人心一國如狂不惜金曷若<lb/>
東園桃與李果成無語自成隂<lb/>
松詩云寒松聳㧞倚蒼岑綠葉扶踈自結隂丁固夢<lb/>
<pb n="KR4i0025_SBCK_050-10b"/>
時還有意秦皇封日豈無心常将正節栖孤鶴不遣<lb/>
髙枝宿衆禽好是特凋羣朩後䕶霜凌雪翠踰深<lb/>
竹詩云庭竹森踈玉質寒色包葱碧盡琅玕翠筠不<lb/>
染湘娥涙班籜堪裁漢主冠成韻含風已蕭瑟媚漣<lb/>
凝渌更檀栾此君引鳳為龍日聳節稍雲直上看<lb/>
炙轂子王叡也元和後詩人<lb/>
　　　楊厚<lb/>
早起云星漢轉寒更伊余索寞情鍾催歸夢斷鴈引<lb/>
逺愁生危壁蘭光暗踈簾露氣清閑庭聊一望海日<lb/>
未分明<lb/>
<pb n="KR4i0025_SBCK_050-11a"/>
厚正元間詩人<lb/>
　　　劉郇伯<lb/>
早行云鎮静人猶寢天髙月自凉一星深戍火殘月<lb/>
半橋霜客老愁塵下蟬寒怨路傍青山依舊色宛是<lb/>
馬卿鄉<lb/>
郇伯與范鄼郎中為詩友范曽得一句云嵗盡天涯<lb/>
雨久而莫屬郇伯曰何不曰人生分外愁范甚賞之<lb/>
出北夢瑣言<lb/>
　　　王觀<lb/>
早行云鷄唱催人起又生前去愁路明殘月在山露<lb/>
<pb n="KR4i0025_SBCK_050-11b"/>
宿雲收村店煙火動漁家燈燭幽趨名與趨利行役<lb/>
㡬時休<lb/>
觀大曆正元間人<lb/>
　　　陳上美<lb/>
咸陽懐古云山連河水碧氛氲瑞氣東移擁聖君秦<lb/>
苑有花空笑日漢陵無主自侵雲古槐堤上鶯千轉<lb/>
逺渚沙中鷺一群頼與淵眀司把菊煙郊四望夕陽<lb/>
曛<lb/>
上美登開成進士第<lb/>
　　　侯冽<lb/>
<pb n="KR4i0025_SBCK_050-12a"/>
冽金谷園懐古云金谷千年後春花發滿園紅芳徒<lb/>
笑日穠艶尚迎軒雨濕輕光軟風揺碎影翻猶疑施<lb/>
錦帳堪歎罷朱紈愁罷鶯吟澁啼容露綴繁慇懃問<lb/>
前事桃李竟無言<lb/>
冽登元和六年進士第<lb/>
　　　崔樞<lb/>
賜耆老布帛云殊私及耆老聖徳賑黎元布帛忻天<lb/>
賜生涯作主恩情均皆挾纊禮異賁丘園慶洽時方<lb/>
泰仁沾月告存寧知酬雨露空識荷乾坤擊壤将何<lb/>
幸徘徊望九門<lb/>
<pb n="KR4i0025_SBCK_050-12b"/>
裴垍舉宏詞崔樞考之落第及垍為宰相擢樞為禮<lb/>
部笑謂樞曰聊以報徳也終於秘書監<lb/>
順宗時有詔曰古之所以教太子必茂選師傅以輔<lb/>
翼之法於訓詞而行其典禮左右前後㒺非正人是<lb/>
以教諭而徳成也給事中陸質中書舍人崔樞積學<lb/>
懿文守經據古夙夜講習庶恊于中並充皇太子侍<lb/>
讀<lb/>
　　　陳彦愽<lb/>
恩賜魏文正公諸孫舊第以導直臣云阿衡隨逝水<lb/>
池舘主他人天意能疇徳雲孫喜庇身生前由直道<lb/>
<pb n="KR4i0025_SBCK_050-13a"/>
殁後振芳塵雨露新恩日芝蘭故里春勲庸流十代<lb/>
光彩映諸鄰共喜升平代從兹得諫臣<lb/>
前定録云彦愽元和中與謝楚同為廣文生夢一官<lb/>
司列几案上有尺牘如金字者問之曰眀年進士之<lb/>
名見其名在三十二從上二人皆李姓而無楚名明<lb/>
年果如夢二李即李頋行李仍叔也時元和五年明<lb/>
年楚於于尹躬下擢第<lb/>
白居易為翰林學士奏云今日奉宣令撰李師道請<lb/>
收贖魏證宅還其子孫甚合朕心允依來奏者臣伏<lb/>
以魏證太宗宰相盡忠輔佐以致太平在其子孫合<lb/>
<pb n="KR4i0025_SBCK_050-13b"/>
加優䘏事闗激勸合出朝廷師道何人輙掠此美伏<lb/>
願明勑有司特以官錢收贖使還後嗣以勸忠臣則<lb/>
事出皇恩美歸聖徳憲宗深然之其後有司以為詩<lb/>
題試進士<lb/>
　　　郭良驥<lb/>
自蘇州至望亭驛有作云南浦<hi>蒲菰</hi>遶白蘋東呉黎庶<lb/>
逐黄巾野棠自發空流水江燕初歸不見人逺岫依<lb/>
依如送客平田渺渺獨傷春淮中迴首長洲苑烽火<lb/>
年年報虜塵<lb/>
觀詩所載疑李錡叛時事也<lb/>
<pb n="KR4i0025_SBCK_050-14a"/>
　　　崔嘏<lb/>
嘏字乾錫邢州刺史㑹劉稹反歸朝授考功郎中中<lb/>
書舍人李徳裕之謫嘏草制不盡書其過貶端州刺<lb/>
史<lb/>
施肩吾與之同年不睦嘏舊失一目以珠代之施嘲<lb/>
之曰二十九人及第五十七眼看花元和十五年也<lb/>
　　　李景遜<lb/>
景遜字後巳贈太尉憕孫也大中中進御史大夫威<lb/>
肅當朝為大夫三月蔣伸輔政宣宗盡書羣臣名内<lb/>
器中禱憲宗神前射取之而景遜名不得乃見宰相<lb/>
<pb n="KR4i0025_SBCK_050-14b"/>
自陳考深當代即拜西川節度使景遜好奨寒士如<lb/>
李蔚楊知退所善蘇滌裴夷直<lb/>
寄華州周侍郎立秋日奉詔祭嶽詩云關河豁静曉<lb/>
雲開承詔秋祠太守來山霽蓮花添翠黛路隂桐葉<lb/>
少塵埃朱轓入廟威儀肅玉佩昇壇歩武回徃嵗今<lb/>
朝㡬時事謝君非重我非才<lb/>
自大中至咸通相白敏中次畢誠曹礭使相羅劭權<lb/>
崔相㥀由戯曰可以歸矣近日中書皆藩臣謂畢白<lb/>
曹羅皆藩姓也始自蔣伸景遜在蜀聞報曰不能伏<lb/>
事斯人也遽託疾離鎮有詩曰成都十萬戸抛若一<lb/>
<pb n="KR4i0025_SBCK_050-15a"/>
鴻毛<hi>瑣言出北夢</hi>
　　　唐球<lb/>
球有詩名如臨池洗硯云恰似有龍深處卧被人驚<lb/>
起黒雲生又有漸寒沙上鷺欲暖水邉村亦佳句也<lb/>
球居蜀之味江山方外之士也為詩撚藁為圎納之<lb/>
大瓢中後臨病投瓢於江曰斯文茍不沉没得者方<lb/>
知吾苦心爾至新渠有識者曰唐山人瓢也接得之<lb/>
十纔二三其題有處士隱居云不信最清曠及來愁<lb/>
已空數㸃水泉雨一溪霜葉風業在有山處道成無<lb/>
事中酌盡一樽酒老夫顔亦紅贈行如上人云不知<lb/>
<pb n="KR4i0025_SBCK_050-15b"/>
名利苦念佛老岷峨衲補雲千片香焚篆一窠戀山<lb/>
人事少憐客道心多日日齋鍾罷髙懸濾水羅題青<lb/>
城范賢觀云數里緣山不厭難為尋真訣問黄冠苔<lb/>
鋪翠㸃山橋滑松織香梢古道寒晝傍綠畦薅嫩玉<lb/>
夜開紅竈橪新丹孤鍾已斷泉聲在風動瑶花月滿<lb/>
壇<lb/>
贈僧云曽聞半偈雪山中貝葉翻時理盡通般若常<lb/>
添持戒力落义誰筭念經功雲間曉月應難染海上<lb/>
虚舟自信風長説滿庭花色好一枝紅是一枝空<hi>上已</hi>
<hi>亭客話詩見芳</hi>
<pb n="KR4i0025_SBCK_050-16a"/>
球生於唐末至性純慤篤好雅道放曠踈逺邦人謂<lb/>
之唐隱居或云王建帥蜀召為叅謀不就今以其故<lb/>
居為隱居寺<lb/>
北夢瑣言曰球詩思遊歴不出二百里<lb/>
李洞贈唐山人云長鬚長似髮七十色如黧醉眼青<lb/>
天小吟情太華低千年松遶屋半夜雨連溪卭蜀路<lb/>
無限徃來琴自携<hi>球否也不知是</hi>
唐詩紀事巻第五十<lb/>
<pb n="KR4i0025_SBCK_050-16b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0025_SBCK_026-1a"/>
唐詩紀事巻第二十六<lb/>
　盧象　閻防　王季友　楊賁<lb/>
　張陵　王之渙　李陽冰　蘇渙<lb/>
　劉長卿　章八元　李穆　韋應物<lb/>
　朱放　孫逖　李紵　畢燿<lb/>
　　盧象<lb/>
象題叔徴君東谿草堂云關山十餘里青壁森相倚<lb/>
欲識堯時天東谿白雲是雷聲轉幽壑雲氣杳流水<lb/>
澗影生䖝蛇巗端翳梓杞大道終不易君恩曷能巳<lb/>
鸖羡無老時龜言攝生理浮年笑六甲元化潜一指<lb/>
<pb n="KR4i0025_SBCK_026-1b"/>
未暇掃雲梯空慙阮家子<lb/>
又云今朝共逰者得性閑未歸巳到仙人家莫驚鷗<lb/>
鳥飛水深嚴公釣松挂巢父衣雲氣轉幽寂谿流無<lb/>
是非名理未足羡腥臊詎所稀自惟負真意何歳當<lb/>
食薇<lb/>
象自江東止田園移莊慶會未幾歸汶上小弟㓜妹<lb/>
尤悲其別賦詩云謝病始告歸依然入桒梓家人皆<lb/>
佇立相候衡門裏疇類皆長年成人舊童子上堂家<lb/>
慶畢顧與親姻邇論舊或餘悲思存且相喜田園轉<lb/>
蕪没但有寒泉水衰柳日蕭條秋光清邑里入門乍<lb/>
<pb n="KR4i0025_SBCK_026-2a"/>
如客休騎非便止中飲顧王程離憂從此始两妹日<lb/>
長成雙鬟將及人巳能持寳瑟自觧掩羅巾念昔別<lb/>
時小未知踈與親今来識離恨掩淚方殷勤小弟更<lb/>
孩㓜歸来不相識同居雖漸慣見人猶黙黙宛作越<lb/>
人言殊郷甘水食別此最爲難淚盡有餘憶<lb/>
劉夢得董侹詩集序云嘗所遊皆青雲之士聞名如<lb/>
盧杜<hi>工部甫員外象</hi>髙韻如包李<hi>侍郎紵祭酒吉</hi>迭以章句揚於當時<lb/>
商璠云象詩雅而不素有大體得國士之風曩在校<lb/>
書名光秘閣其如靈越山多秀新安江甚清蓋東南<lb/>
之數郡也<lb/>
<pb n="KR4i0025_SBCK_026-2b"/>
竹里舘云江南冰不開山澤氣潜通臘月聞山鳥寒<lb/>
崕見蟄熊柳林青半合荻笋亂無叢回首金陵㟁依<lb/>
依向北風<lb/>
送祖詠云田家宜伏臘歳晏子言歸石路雪𥘉下荒<lb/>
村鷄共飛東源多煙火北澗隱寒暉滿酌野人酒倦<lb/>
聞隣女機胡爲困樵採㡬日𬒳朝衣<lb/>
贈張筠貟外云公門世業昌才子冠裴王出自平津<lb/>
邸還爲吏部郎神仙餘氣色列宿動輝光夜岀南宫<lb/>
静朝趍北禁長時人窺水鑑明主賜衣裳翰苑飛鸚<lb/>
鵡天池待鳳凰承歡疇日頋未記後時傷去去圖南<lb/>
<pb n="KR4i0025_SBCK_026-3a"/>
逺微才幸不忘<lb/>
趙都護晏別云結髮候旌麾元戎復在斯門開都護<lb/>
府兵動羽林兒黠虜多飜覆謀臣有別離智同天所<lb/>
授恩共日相隨漢使開賔幕胡笳送酒巵風霜迎馬<lb/>
首雨雪事魚麗上䇿應無戰深情屬載馳不應行萬<lb/>
里明主寄安危<lb/>
象字緯卿劉夢得紀其文云公始以章句振起於開<lb/>
元中與王維崔顯比肩驤首皷行於時妍詞一發樂<lb/>
府傳貴由前進士𥙷秘書郎轉右衛倉曹掾丞相曲<lb/>
江公方執文衡揣摩後進得公深器之擢爲左𥙷闕<lb/>
<pb n="KR4i0025_SBCK_026-3b"/>
河南府司錄司勲貟外郎名盛氣髙少所卑下爲飛<lb/>
語所中左遷齊汾鄭三郡司馬入爲膳部貟外郎大<lb/>
盗起幽陵入洛師執公脅之從伍中謫果州長史又<lb/>
貶永州司户移吉州長史詔拜主客員外郎道病留<lb/>
武昌遂不起故相崔大傳時爲右史方作鄂以文誌<lb/>
其墓其詞曰噫公妙年有聲振耀當代翺翔雲路不<lb/>
虞矰<graphic n="KR0819" url="https://raw.githubusercontent.com/kanripo/KR-Gaiji/master/images/KR0819.png" mimeType="image/png"/>盛名先物易生疵癘三至郎省坐成遺耋蹭<lb/>
蹬江臯栖栖沒齒見知者恨之<lb/>
　　閻防<lb/>
百丈谿新理茅茨讀書云浪迹棄人世還山自幽獨<lb/>
<pb n="KR4i0025_SBCK_026-4a"/>
始傍巢由蹤吾其獲心曲荒庭何所有老樹半空腹<lb/>
秋蜩鳴北林暮鳥穿我屋栖遲樂遵渚恬曠寡所欲<lb/>
開卦推盈虚散帙攻節目養閑廢人事逹命知止足<lb/>
不學東國儒俟時勞伐輻<lb/>
防與薛據在終南山豐得寺讀書韋蘇州有城中卧<lb/>
疾和閻薛二子屢從邑令飲詩云車<hi>作良車一</hi>馬日蕭蕭<lb/>
胡不住<hi>在一作</hi>我廬方来從令飲卧病獨何如秋風起<lb/>
漢<hi>江一作</hi>臯開户望平蕪即此恡<hi>稀/一作</hi>音素<hi>表一作</hi>焉知<lb/>
中宻踈渇者不思火寒者不求水人生覊寓<hi>旅一作</hi>時<lb/>
去就當如此猶希心異跡<hi>心迹異一作從利</hi>眷眷存終始<lb/>
<pb n="KR4i0025_SBCK_026-4b"/>
防在開元天寶間有文稱岑參孟浩然韋蘇州有贈<lb/>
章然不知得罪謫長沙之故也<lb/>
商璠云防爲人好古博雅其詩警䇿語多真素至如<lb/>
荒庭何所有老樹半空腹又若熊楷庭中樹龍蒸棟<lb/>
裏雲皎然信也<lb/>
秋晚石門禮佛云輕䇿凌絶壁招提謁金仙舟車無<lb/>
由徑崕嶠乃屬天躑躅淹興景夷猶望新絃石門變<lb/>
暝色谷口生人煙陽鴈呌平楚湫風急寒川馳暉苦<lb/>
代謝浮脆蹔貞堅永欲卧丘壑息心依梵筵誓將歴<lb/>
刼願無以外物牽<lb/>
<pb n="KR4i0025_SBCK_026-5a"/>
宿㟁道人精舍云早歳參道風放情巳寥豁重息知<lb/>
心侣遂果巗中諾歛跡辭人間杜門守寂寞秋風剪<lb/>
蘭蕙霜氣冷淙壑山牖見燃燈竹房聞擣藥願言捨<lb/>
塵事所趣非龍蠖<lb/>
夕次鹿門山云龐公嘉遁所浪跡難追攀浮舟暝始<lb/>
至抱杖聊自閑雙巗開鹿門百谷集珠灣噴薄湍上<lb/>
水㫪容漂裏山焦原足險峻梁壑未成艱我行自春<lb/>
仲夏鳥語綿蠻蕙草色巳晚客心殊未還逺遊非避<lb/>
地訪道愛童顔安能狥機巧争奪錐刀間<lb/>
與永樂諸官夜泛黄河云煙深載酒入但覺暮川虚<lb/>
<pb n="KR4i0025_SBCK_026-5b"/>
映水見山火鳴桹聞夜漁愛兹川上趣忽與世人踈<lb/>
無假燃官燭中流有望舒<lb/>
孟浩然湘中旅泊寄防云桂水通百粤扁舟期曉發<lb/>
荆雲閉三邑夕望不見家襄王夢行雨才子謫長沙<lb/>
長沙饒瘴癘胡爲乆留滯乆別思歡顔承歡懐接袂<lb/>
接𬒮杳無由徒増旅泊愁清猿不可聽㳂月上湘流<lb/>
　　王季友<lb/>
古塞曲云進軍飛狐北窮冦勢將變日落沙塵昏背<lb/>
河更一戰騂馬黄金勒彫弓白羽箭射殺左賢王歸<lb/>
奏未央殿欲言塞下事天子不召見東出咸陽門哀<lb/>
<pb n="KR4i0025_SBCK_026-6a"/>
哀淚如霰<lb/>
觀于舍人壁畫山水云野人宿在人家少朝見此山<lb/>
謂山曉半壁仍棲嶺上雲開簾放出湖中鳥獨坐長<lb/>
松是阿誰再三招手起来遲于公大笑向子說小弟<lb/>
丹青能爾爲<lb/>
還山留別長安知巳云出山不見家還山見家在山<lb/>
前是門前此去長樵採青溪誰招隱白髪自相待唯<lb/>
伴澗底松依依色不攺<lb/>
宿東溪李十五山亭云上山下山入溪谷溪中落日<lb/>
留我宿栢樹依依當主人主人不在情亦足花石出<lb/>
<pb n="KR4i0025_SBCK_026-6b"/>
地两重階絶頂平天一小齋本意猶来是山水何用<lb/>
相逢憶舊懐<lb/>
寄韋子春云出山秋雲曙山水巳再春食我山中藥<lb/>
不憶山中人山中誰余密白髪惟相親雀鼠晝夜無<lb/>
知我厨廩貧依依北舍松不厭吾南隣有情盡棄捐<lb/>
土石爲同身<lb/>
子美爲季友作可歎行云近者抉眼去其夫河東女<lb/>
兒身姓柳丈夫正色動引經鄷城客子王季友豫章<lb/>
太守髙帝孫引爲賔客敬頗乆時危可㧞真豪傑二<lb/>
人得置君側否<lb/>
<pb n="KR4i0025_SBCK_026-7a"/>
商璠云季友詩放蕩愛竒務險逺出常情之外然而<lb/>
白首短褐良可悲乎至如觀于舍人西亭壁畫山水<lb/>
云野人宿在人家少朝見此山謂山曉半壁仍栖嶺<lb/>
上雲開簾放出湖中鳥甚有新意也<lb/>
季友肅代間詩人也錢考功起有贈季友赴洪州幕<lb/>
下詩云列郡皆用武南征所從誰諸侯重才略見子<lb/>
如瓊枝乃知季友曾遊江西之幕<lb/>
郎士元酬季友半日村别業兼呈李明府云村映寒<lb/>
原日巳斜煙生密竹早歸鴉長溪南路當群岫半景<lb/>
東鄰照數家門通小徑連芳草馬飲東泉踏淺沙欲<lb/>
<pb n="KR4i0025_SBCK_026-7b"/>
待主人林上月還思潘令縣中花<lb/>
岑參潼關使院懐王七季友云王生今才人時軰咸<lb/>
所仰何當見顔色終日勞夢想驅車到關下欲往阻<lb/>
河廣滿目徒春華思君罷心想開門見太華朝日映<lb/>
髙掌忽斍蓮華峰別来更如長無心頋㣲禄有意在<lb/>
獨徃不負林中期終當出塵網<lb/>
　　楊賁<lb/>
賁時興詩云貴人昔未貴咸願顧寒㣲及自登樞要<lb/>
何曽問布衣平明登紫閣日晏下彤闈擾擾路傍子<lb/>
無勞歌是非<lb/>
<pb n="KR4i0025_SBCK_026-8a"/>
賁登天寳三年第<lb/>
　　張陵<lb/>
今日漢家探使回蟻疊胡兵來未歇春風渭水不敢<lb/>
流緫作六軍心上血<lb/>
陵天寶間詩人也<lb/>
　　王之渙<lb/>
九日送別云蒯庭蕭索故人稀何處登髙且送歸今<lb/>
日暫同芳菊酒明朝應作断蓬飛<lb/>
出塞詩云黄沙直上白雲間一片孤城万仭山羌笛<lb/>
何湏怨楊柳春光不過玉門關<lb/>
<pb n="KR4i0025_SBCK_026-8b"/>
登鸛鵲樓云白日依山盡黄河入海流欲窮千里目<lb/>
更上一重樓<lb/>
之渙并州人與兄之咸之賁皆有文天寶間人樂天<lb/>
作滁州刺史鄭昈墓誌云與王昌齡王之渙崔國輔<lb/>
聮唱迭和名動一時<lb/>
送別云楊柳東門樹青青夹御河近来攀折苦應爲<lb/>
別離多<lb/>
　　李陽冰<lb/>
陽氷阮客舊居詩云阮客身何在僊雲洞口横人間<lb/>
不到處今日此中行<hi>阮客縉雲之隱者也</hi>
<pb n="KR4i0025_SBCK_026-9a"/>
陽氷善篆曾宰當塗太白依之<lb/>
　　蘇渙<lb/>
渙有變律詩云日月東西行照在大荒北其中有燭<lb/>
龍靈恠人莫測開目爲晨暉閉目爲夜色一開復一<lb/>
閉明晦無休息居然六合内曠哉天地徳天地且不<lb/>
言世人強喧喧<lb/>
毒蜂成一窠髙掛惡木枝行人百歩外目動魂亦飛<lb/>
長安大道旁挾彈誰家兒右手持金丸引滿無所凝<lb/>
一中紛下来勢若風雲隨身如萬箭攅宛轉迷所之<lb/>
徒有疾惡心柰何不知機<lb/>
<pb n="KR4i0025_SBCK_026-9b"/>
養蚕爲素絲葉盡蚕不老傾筐對空林此意向誰道<lb/>
一女不得織萬夫受其寒一夫不得意四海行路難<lb/>
<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>亦不在大福亦不在先世路險孟門吾徒當勉旃<lb/>
杜子美有聽蘇大侍御誦詩之作<lb/>
髙仲武云渙本不平者善攻白拏巴人號曰白跖賨<lb/>
人患之以比莊蹻後自知非乃變節從學鄉賦擢第<lb/>
迁御史佐湖南使崔中丞權幕崔遇害渙遂踰嶺扇<lb/>
動哥舒晃䟦扈交廣此猶蛟龍見血本質彰矣五年<lb/>
作變律詩十九首上廣州連率李公其意可歎荅曰<lb/>
漢䇿紀蒯通説詞皇史録祖君彦書檄此本所以容<lb/>
<pb n="KR4i0025_SBCK_026-10a"/>
納天善惡必書春秋顯訓名言渙者其殆庻㡬乎豈<lb/>
但不棄彫蠱亦以深懲戒餘子也<lb/>
渙以哥舒叛伏誅<lb/>
　　劉長卿<lb/>
字文房至監察御史以檢校祠部貟外郎爲轉運使<lb/>
判官知淮南鄂岳轉運留後鄂岳觀察使吳仲孺誣<lb/>
奏貶潘州南巴尉會有爲之辨者除睦州司馬終隋<lb/>
州刺史以詩馳聲上元寶應間皇甫湜云詩未有劉<lb/>
長卿一句巳呼宋玉爲老兵矣語未有駱賔王一字<lb/>
巳罵宋玉爲罪人矣其名重如此<lb/>
<pb n="KR4i0025_SBCK_026-10b"/>
李嘉祐入睦州分水路憶長卿詩云北闕忤明主南<lb/>
方隨白雲㳂洄灘草色應接海鷗群建徳潮巳盡新<lb/>
安江又分回㸔嚴子瀬朗詠謝安文雨過暮山碧猿<lb/>
吟秋日曛吳洲不可到刷鬂爲思君<lb/>
髙仲武云長卿貟外有吏幹而犯上两度迁謫皆自<lb/>
取之詩體雖不新竒甚能錬飾十首巳上語意稍同<lb/>
於落句尤甚此竒思銳穿也然春風吳草緑古木剡<lb/>
山深明日滄洲路歸雲不可尋又沙鷗驚小吏明月<lb/>
上髙枝又細雨濕衣㸔不見閑花落地聼無聲裁長<lb/>
𥙷短蓋王徽之類歟又得罪風霜苦全生天地仁傷<lb/>
<pb n="KR4i0025_SBCK_026-11a"/>
而不怨亦足以發揮風雅矣<lb/>
過張明府别業云寥寥東郭外白首一先生考滿孤<lb/>
琴在家移五柳成夕陽臨水釣春雨向田耕終日空<lb/>
林下何人識此情<lb/>
餘干旅舍云遥落暮天逈青楓霜葉稀孤城向水閉<lb/>
獨鳥背人飛渡口月初上鄰家漁未歸郷心正欲絶<lb/>
何處搗寒衣<lb/>
送鄭公歸廬山云潯陽數畆宅歸卧掩柴關谷口何<lb/>
人在門前秋草閑無機買藥罷不語杖藜還舊筍成<lb/>
寒竹空齋向暮山水流過舍下雲去到人間桂樹花<lb/>
<pb n="KR4i0025_SBCK_026-11b"/>
應發因行寄一攀<hi>姚合取爲極元集自過張明府別業三篇</hi>
負譴後題于越亭云南天愁望絶亭上柳條新落日<lb/>
獨歸鳥孤舟何處人生涯投嶺徼世業䧟邊塵江入<lb/>
千峰暮花連百越春秦臺憐白首楚水怨青蘋草色<lb/>
無征路鶯聲傍逐臣獨醒翻取笑直道不容身得罪<lb/>
風霜苦全生天地仁青山數行淚滄海一窮鱗流落<lb/>
誰相見空憐鷗鷺親<hi>喜此篇楊大年最</hi>
同郭參謀題崔令公庭竹云不學媚清瀾能依上將<lb/>
壇蒙蘢伭冕過青蒨巻簾㸔得地移根逺經霜抱節<lb/>
難開花成鳳實嫰筍長漁竿藹藹軍容静蕭蕭郡宇<lb/>
<pb n="KR4i0025_SBCK_026-12a"/>
寛細音和角暮踈影上門寒阮巷何人在梁薗㡬處<lb/>
殘空餘軒屏側歳晚對任安<lb/>
送朱山人越中賊退後歸山云越中初戰罷江上送<lb/>
歸橈南渡無来信西陵自落潮空城垂故桺舊葉發<lb/>
春苖閭里稀相見鶯花共寂寥<lb/>
送張扈司直歸越中云時危身赴難事徃任浮沉萬<lb/>
里三江客孤城百戦心春風吳草緑古木剡山深明<lb/>
日滄洲路歸飛不可尋<lb/>
陪鄭中丞園林宴諸姪云心逺親魚鳥功成厭皷鼙<lb/>
林中阮家醉池上謝公題門徑蒼苔合窓隂緑篠伭<lb/>
<pb n="KR4i0025_SBCK_026-12b"/>
夕陽山向背秋草水東西舊架懸藤老踈籬挣槿齊<lb/>
風塵不可到唯羡武陵溪<lb/>
送駱少府云汀洲芳草緑日暮更氛氲舊國無来信<lb/>
春江獨送君五言凌白雪六翮向青雲空自無機事<lb/>
沙鷗巳可群<lb/>
送李中丞之襄州云流落征南將曽驅十萬師罷歸<lb/>
無舊業老去戀明時獨立三朝盛輕生一劒知茫茫<lb/>
江漢上日暮欲何之<lb/>
送嚴士元云春風倚棹闔閭城水國猶寒隂復晴細<lb/>
雨濕衣㸔不見閑花落地聽無聲日斜江上孤帆影<lb/>
<pb n="KR4i0025_SBCK_026-13a"/>
草緑湖南萬里程東道若逢相識問青𫀆今巳誤儒生<lb/>
　　章八元<lb/>
八元題慈恩塔云十層突兀在虚空四十門開靣靣<lb/>
風却恠鳥飛平地上自驚人語半天中廻梯暗踏如<lb/>
穿洞絶頂初攀似出籠落日鳳城佳氣合滿城春樹<lb/>
雨濛濛或云元白見其詩云不謂嚴維出此弟子<lb/>
八元歸桐廬舊居寄嚴長史云昨辭天子棹歸舟家<lb/>
在桐廬憶舊丘三月暖時花競發兩溪分處水争流<lb/>
近聞江老傳郷語遥見家山减旅愁或在醉中逢夜<lb/>
雪懐賢應向剡川遊<lb/>
<pb n="KR4i0025_SBCK_026-13b"/>
酬劉長卿月夜云夜凉河漢白巻箔出南軒過月鴻<lb/>
争逺辤枝葉暗翻獨謡聞麗曲緩歩接清言宣室思<lb/>
前席行㸔拜主恩<hi>月空愧子猷過劉云貧家唯好</hi>
韋蘇州送八元擢第徃上都應制云決勝文塲戰巳<lb/>
酣行應辟命復才堪旅食不辤遊闕下春衣未換報<lb/>
江南天邊宿鳥生歸思關外晴山滿夕嵐立馬欲從<lb/>
何處別都門楊柳正毿毿<lb/>
髙仲武云八元嘗於郵亭偶題數句蓋激楚元以辭<lb/>
家維大異之遂親指喻數年克賦擢第至如雪晴山<lb/>
脊見沙淺浪㾗交得山水狀貎也<lb/>
<pb n="KR4i0025_SBCK_026-14a"/>
八元睦州人登大曆進士第<lb/>
八元新安江行詩云江源南去永野渡暫維梢古戍<lb/>
懸漁網空林露鳥巢雪晴山脊見沙淺浪㾗交自笑<lb/>
無媒者逢人即觧嘲<lb/>
寄苖貟外云舊宅平津邸槐隂接漢宫鳴騶馳道上<lb/>
見月直廬中白雪歌偏麗青雲官早通悠悠天一縫<lb/>
千里恨清風<lb/>
　　李穆<lb/>
劉長卿之婿也詩寄劉云處處雲山無盡時桐廬南<lb/>
望轉參差舟人莫道新安近欲上潺湲行自遅<hi>在新時劉</hi>
<pb n="KR4i0025_SBCK_026-14b"/>
<hi>郡安</hi>劉荅云孤舟相訪至天涯萬轉雲山路更賖欲掃<lb/>
柴門迎客逺青苔黄葉滿貧家<lb/>
長卿又送穆詩云渡口發梅花山中動泉脉蕪城春<lb/>
草生君作楊州客鴈還空渚在人去落湖翻臨水獨<lb/>
揮手殘陽歸掩門<lb/>
狎鷗携稚子釣魚終老身慇懃嘱歸客莫話桃源人<lb/>
　　韋應物<lb/>
周逍遥公夐之後待價生令儀令儀生鑾鑾生應物<lb/>
其詩言天寶時扈從遊幸事疑爲三衛永㤗中任洛<lb/>
陽丞京兆府功曹天暦十四年自扈縣令制除櫟陽<lb/>
<pb n="KR4i0025_SBCK_026-15a"/>
令以疾辭不就建中二年由北部外郎出剌滁州攺<lb/>
剌江州追赴闕攺左司郎中正元𥘉歴蘓州罷守寓<lb/>
蘓臺永定精舍<lb/>
李肇國史𥙷云開元後位卑而著名李北海<hi>邕</hi>王江<lb/>
寜<hi>昌齡</hi>李舘陶鄭廣文<hi>䖍</hi>元魯山<hi>徳秀</hi>蕭功曹<hi>頴士</hi>
張長史<hi>旭</hi>獨孤常州<hi>及</hi>崔北部　梁補闕<hi>肅</hi>韋蘓<lb/>
州其一也應物仕官本末似止於蘓案白傳蘓州荅<lb/>
劉禹錫詩云敢有文章替左司謂應物也官稱亦止此<lb/>
郡齋雨中與諸文士燕集詩云兵衛森畫㦸宴寢凝<lb/>
清香海上風雨至逍遥池閣凉煩痾近<hi>正一作</hi>消散嘉<lb/>
<pb n="KR4i0025_SBCK_026-15b"/>
賔復滿堂自慙居處崇未覩斯民康理會是非遣性<lb/>
逹形迹忘鮮肥属時禁𬞞果幸見嘗俯飲一杯酒仰<lb/>
聆金玉章神歡體自輕意欲凌風翔<hi>作雲風一</hi>吳中盛文<lb/>
史群彦今汪洋方知大藩地<hi>盛一作</hi>豈曰財賦強<lb/>
應物性髙㓗所在焚香掃地而坐惟顧况劉長卿丘<lb/>
丹秦系皎然之儔得厠賔列與之酬唱樂天吳郡詩<lb/>
石記獨書兵衛森畫㦸宴寢凝清香劉太真與韋書<lb/>
云顧著作来<hi>况也</hi>以足下郡齋燕集相示是何情致<lb/>
暢茂遒逸如此宋齊間沈謝吳何始精於理意然縁<lb/>
情體物備詩人之㫖後之傳者甚失其源惟足下制<lb/>
<pb n="KR4i0025_SBCK_026-16a"/>
其横流師摯之始關雎之亂於足下之文見之矣<lb/>
故人重九日求橘戲贈云憐君獨坐思新橘始摘猶<lb/>
酸亦未黄書後欲題三百顆洞庭湏待滿林霜<lb/>
樂天與元九書云近歳韋蘓州歌行才麗之外頗近<lb/>
興諷其五言詩又髙雅閑澹自成一家之體今之秉<lb/>
筆者誰能及之然當蘇州在時人亦未甚愛重必待<lb/>
身後然後貴之<lb/>
欲持一瓢酒逺寄風雨夕<hi>句</hi>萬籟自生聽大空常寂<lb/>
寥還從静中起却向静中銷<hi>聲詠</hi>山深松子落幽人應<lb/>
未眠<hi>句</hi>舟泊南池雨簾捲北樓風<hi>句</hi>右張爲取作主<lb/>
<pb n="KR4i0025_SBCK_026-16b"/>
客圖<lb/>
應物寄全椒山中道士云今朝郡齋冷忽念山中客<lb/>
澗底束荆薪歸来煑白石欲持一瓢酒逺寄風雨夕<lb/>
落葉遍空山何處尋行跡<lb/>
應物郡齋雨中燕集顧况和詩云好鳥集嘉樹飛雨<lb/>
灑髙城况與數君子列坐分兩楹文雅一何麗林堂<lb/>
含餘清我公未歸朝遊子不待情白雲帝鄉逺滄江<lb/>
桃葉鳴拜手欲無言零淚如酒傾寸心巳摧折別離<lb/>
方骨驚安得凌風翰肅肅賔天京時况左廷饒州司<lb/>
士參軍故寓意於詩<lb/>
<pb n="KR4i0025_SBCK_026-17a"/>
　　朱放<hi>一作倣</hi>
剡溪行寄新別云潺湲寒溪上自此成離别回首望<lb/>
歸人移舟逢暮雪頻行識草樹漸老傷年髪唯有白<lb/>
雲心爲向東山月<lb/>
九日陪劉中丞宴送客云獨坐三臺妙重陽百越間<lb/>
水心觀逺俗霜氣入秋山不棄遺簮舊寜辭落㡌還<lb/>
仍聞西上客咫尺謁天顔<lb/>
九日與楊凝崔淑期登江上山有故不徃云欲從携<lb/>
手登髙去一到門前意巳無郍得更將頭上髪學他<lb/>
年少揷茱茰<lb/>
<pb n="KR4i0025_SBCK_026-17b"/>
山中聽子規云幽人自愛山中宿又近葛洪丹井西<lb/>
䆫中有箇長松樹半夜子規來上啼<lb/>
亂後經淮隂㟁云荒村古㟁誰家在野水浮雲處處<lb/>
愁唯有河邊衰柳樹蟬聲相送到揚州<lb/>
剡山夜月六言云月在沃洲山上人歸剡縣溪邊漠<lb/>
漠黄花覆水時時白鷺驚船<lb/>
銅雀妓云恨唱歌聲咽愁翻舞䄂遲西陵日欲暮是<lb/>
妾斷膓時<lb/>
經故賀賔客鏡湖道觀云巳得歸郷裏逍遥一外臣<lb/>
那隨游水去不待鏡湖春雪裏登山屐林間漉酒申<lb/>
<pb n="KR4i0025_SBCK_026-18a"/>
空餘道士觀誰是學仙人<lb/>
放字長通襄州人隱居剡溪嗣曹王臯鎭江西辟節<lb/>
度參謀正元中召爲左拾遺不就<lb/>
送張山人云知君住處足風煙古寺荒村在眼前便<lb/>
欲移家逐君去唯愁未有買山錢<lb/>
送著公歸越云誰能愁此别到越會相逢長憶雲門<lb/>
寺門前千萬峰石床埋積雪山路倒枯松莫學白道<lb/>
士無人知去蹤<lb/>
戴叔倫早行寄放云山曉旅人去天髙秋氣悲明河<lb/>
川上没芳草露中滋此別又萬里少年能㡬時心知<lb/>
<pb n="KR4i0025_SBCK_026-18b"/>
剡溪路聊且寄前期<lb/>
放荅陸澧云松葉堪爲酒春来釀㡬多不辭山路逺<lb/>
踏雪也相過<lb/>
毗陵留别云別離非一處此處最傷情白髪將青草<lb/>
相隨日日生<lb/>
遊石澗寺云聞道幽深石澗寺不逢流水亦難知莫<lb/>
道山僧無伴侣猕猴長在古松枝<lb/>
顧况贈放云野客歸時無四鄰黔婁別乆桉常貧漁<lb/>
樵舊路不堪入何處空山猶有人<lb/>
嚴維贈放云昔年居漢水日醉習家池道勝跡長在<lb/>
<pb n="KR4i0025_SBCK_026-19a"/>
名髙身不知欲依天目住新自始寜移生事曽無長<lb/>
唯將白接籬<lb/>
　　孫逖<lb/>
逖河南人年十五崔齊公日用試土火爐賦援翰立<lb/>
成甫冠三擅甲科吏侍王丘試竹簾賦降階約拜待<lb/>
以殊禮其典誥也宰相張九齡掎摭疵瑕沉吟乆之<lb/>
不能易一字公除庻子苑咸<hi>詔草</hi>曰西掖掌綸朝推無<lb/>
對張說命二子施伯仲之禮江夏李邕自陳州入計<lb/>
繕録其集詣公託知巳之分可謂人文之宗師國風<lb/>
之哲匠也<hi>卿序其文巳上顔真</hi>逖終刑部侍郎<lb/>
<pb n="KR4i0025_SBCK_026-19b"/>
和登會稽山云稽山碧湖上勢入東溟盡煙景晝清<lb/>
明九峰争隱嶙望中厭朱紱俗内探玄牝野老聽鳴<lb/>
騶山童擁竹軫仙花寒未落古蔓柔堪引竹澗入山<lb/>
多松崕向天近雲從海天去日就江村隕能賦丘嘗<lb/>
聞和歌叄不敏冥搜信冲漠多士期標凖願奉濯纓<lb/>
心長謡入招隱<lb/>
奉和左司貟外自洛使全京中路先赴長安逢立春<lb/>
日贈韋侍郎等諸公云拜郎登省闥奉使馳車乘遥<lb/>
瞻使者星便是郎官應臺妙時放言皇華徳弥稱二<lb/>
陜聼風謡三秦望形勝此中睽友益是日多詩興寒<lb/>
<pb n="KR4i0025_SBCK_026-20a"/>
盡歳隂催春歸日華證<lb/>
忽覩雲間數鴈廻更逢山上花正開河邊淑氣迎芳<lb/>
草林下輕風待落梅秋憲府中髙唱入春卿署裏和<lb/>
聲来共言東閣招賢地自有西征謝傅才<lb/>
楊子江樓云楊子何年邑雄雄作禁關江連二妃渚<lb/>
雲近八公山驛道青桃外人煙緑嶼間晚来潮正滿<lb/>
數處落帆還<lb/>
　　李紓<lb/>
字仲舒大暦𥘉李季卿薦爲左𥙷闕徳宗時終吏侍<lb/>
李嘉祐有元日無衣冠入朝詩寄再從弟𥙷關紓<lb/>
<pb n="KR4i0025_SBCK_026-20b"/>
獨孤及見元載求正字元知其所欲迎謂曰誰堪制<lb/>
誥及心知不我與乃薦紓時楊炎在閣下忌及故也<lb/>
李嘉祐自蘇臺至望亭驛人家盡空春物増思悵然<lb/>
有作寄從弟紓云南浦菰蒋覆白蘋東吳黎庻逐黄<lb/>
巾野棠自發空流水江燕𥘉歸不見人逺樹依依如<lb/>
送客平田渺渺獨傷春那堪廻首長沙苑烽火年年<lb/>
報虜塵<lb/>
戴叔倫寄中書李舍人紓云萍翻蓬自巻不共本心<lb/>
期復入重城裏頻看百草滋水流歸思逺花發長年<lb/>
悲盡日春風起無人見此時<lb/>
<pb n="KR4i0025_SBCK_026-21a"/>
　　畢燿<lb/>
與獨孤常州唱和嘗贈常州云洪爐無乆停日月速<lb/>
如飛忽然衝人身飲酒不湏疑常州後寄燿云别時<lb/>
前盟在寸景莫自擲心與白日鬪十無一滿百寓形<lb/>
薪火内甘作天地客與物無踈親斗酒勝竹帛<lb/>
燿與杜子美犮善子美贈畢四燿詩云才大今詩伯<lb/>
家貧苦䆠卑又喜燿除監察詩云大雅何寥闊斯人<lb/>
尚典刑交期余潦倒材力爾精靈其推重如此<lb/>
唐詩紀事巻第二十六<lb/>
<pb n="KR4i0025_SBCK_026-21b"/>
<pb n="KR4i0025_SBCK_026-21b"/>
</p>
<p>
</p>
  </div>
</body>
</text>
</TEI>
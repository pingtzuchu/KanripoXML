<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0025_SBCK_067-1a"/>
唐詩紀事巻第六十七<lb/>
　李嶸　袁皓　歐陽澥　徐振<lb/>
　李濤　王貞白　王祝　劉谷<lb/>
　李昌鄴　王滌　王碩　陸貞洞<lb/>
　李縞　髙衢　張綺　韋氷<lb/>
　薛昭緯　鄭合敬　許晝　程賀<lb/>
　裴鉶　張孜　顧雲　李昭象<lb/>
　　　李嶸<lb/>
李蔚鎮江淮有李嶸者獻詩云鷄樹煙含瑞氣凝鳯<lb/>
池波待玉山澄國人久倚東闗望擬築沙湜到廣陵<lb/>
<pb n="KR4i0025_SBCK_067-1b"/>
後果入相<lb/>
　　　袁皓<lb/>
皓書師曠廟文云吟篁怨桐天其聲乎鏘石鏗金天<lb/>
其文乎擊革鳴絲天其暢乎匏土之韻天其和乎天<lb/>
有至音寄斯八物先生不生斯音欎欎先生既生斯<lb/>
音在律嗚呼先生之耳時可求也先生之心不可得<lb/>
也大哉樂乎先生之無神乎愚固狂而不可攄先生<lb/>
之有神乎愚堅誠而乞其圖先生之耳有神乎化爲<lb/>
天下之耳先生之心有神乎化爲天下之心古者可<lb/>
以舒於今然後家家知舜琴<lb/>
<pb n="KR4i0025_SBCK_067-2a"/>
羅隠贈袁侍御詩云風塵慚上品才業愧明時千里<lb/>
芙蓉幕何由話所思<lb/>
皓冝春人咸通進士龍紀集賢殿圖書使自稱碧池<lb/>
處士<lb/>
僖宗狩蜀皓時爲倉部員外采李晟功烈爲興元聖<lb/>
功録徧賜諸將表勵之<lb/>
皓初登第過岳陽悅妓蘂珠以詩寄嚴使君曰得意<lb/>
東歸過岳陽桂枝香惹蘂珠香也知暮雨生巫峽爭<lb/>
奈朝雲屬楚王萬恨只慿期尅手寸心唯繫别離腸<lb/>
南亭晏罷笙歌散回首煙波路渺茫嚴君以妓贈之<lb/>
<pb n="KR4i0025_SBCK_067-2b"/>
皓及第後作云金牓髙懸姓字真分明折得一枝春<lb/>
蓬瀛乍接神仙侶江海迴思耕釣人九萬摶扶排羽<lb/>
翼十年辛苦渉風塵昇平時節逄公道不覺龍門是<lb/>
嶮津<lb/>
　　　歐陽澥<lb/>
閩川歐陽澥者四門詹之孫也澥娶婦經旬而辞赴<lb/>
舉久不還家詩云黄菊離家十四年又云離家已是<lb/>
夢松年又云落日望鄉處何人知客情自憐十八年<lb/>
之帝鄉未遇知己也亦爲燕詩以獻主司鄭愚曰翩<lb/>
翩雙鷰畫堂開送古迎今㡬萬迴長向春秋社前後<lb/>
<pb n="KR4i0025_SBCK_067-3a"/>
爲誰歸去爲誰來澥出入場中僅二十年善和韋中<lb/>
令在閣下澥即行巻及門凢十餘載未甞一面而澥<lb/>
慶弔不虧韋公雖不言而心念其人中和初公隨駕<lb/>
至蜀命相時澥寓居漢南公以書令襄帥劉巨容俾<lb/>
澥計偕巨容得書大喜待以厚禮首薦之撰日遵路<lb/>
無何一夕心痛而卒巨容因籍澥荅書呈於公公覽<lb/>
之憮然因曰十年不見灼然不錯<lb/>
　　　徐振<lb/>
雷塘云九重城闕悲凉盡一聚園林怨恨長花憶所<lb/>
爲猶自笑草知無道更應荒詩名占得風流在酒興<lb/>
<pb n="KR4i0025_SBCK_067-3b"/>
催敎運祚亡若問皇天惆悵事只應斜日照雷塘<lb/>
古意云擾擾都城曉又昏六街車馬五侯門箕山渭<lb/>
水空明月可是巢由絶子孫右二詩韋荘取爲又元集<lb/>
　　　李濤<lb/>
李濤長沙人也篇詠甚著如水聲長在耳山色不離<lb/>
門又掃地樹留影拂床琴有聲又落日長安道秋槐<lb/>
滿地花皆鱠炙人口溫飛卿任太學博士主秋試濤<lb/>
與衞丹張郃等詩賦皆牓於都堂<lb/>
　　　　王貞白<lb/>
貞白唐末大播詩名御溝爲巻首云一派御溝水緑<lb/>
<pb n="KR4i0025_SBCK_067-4a"/>
槐相䕃清此波㴠帝澤無處濯塵纓鳥道來雖險龍<lb/>
池到自平朝宗心本切願向急流傾自謂冠絶無瑕<lb/>
呈僧貫休休曰甚好只是剰一字貞白揚袂而去休<lb/>
曰此公思敏書一字於掌中逡廵貞白廻忻然曰已<lb/>
得一字云此中<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>帝澤休將掌中字示之一同天祐<lb/>
年中内試貞白扎翰狼藉帝覽拂下玉案有黄門奏<lb/>
此舉人有詩名御批曰粗通放<lb/>
貞白寄鄭谷曰五百首新詩緘封寄與誰秪慿夫子<lb/>
鍳不要俗人知火䑕重收布氷蚕乍吐絲直須天上<lb/>
手裁作領巾披<lb/>
<pb n="KR4i0025_SBCK_067-4b"/>
僧貫休送貞白重試及第東歸云心苦酬心了東歸<lb/>
謝所知可怜經試者如折兩三枝雨毒逢花少山多<lb/>
愛馬遲此行三可羡正值倒戈時<hi>解圍江西</hi>昭宗皇帝頗<lb/>
爲寒進開路崔合州凝典貢舉但是子弟無問文章<lb/>
其間屈人不少孤寒中唯程宴黄滔擅場之外如貞<lb/>
白張蠙詩題觀文古風皆臻前軰之閫閾者也<lb/>
貞白字有道<lb/>
　　　王柷<lb/>
㑹昌時有題三鄉者曰余本若耶溪東與同志者二<lb/>
三紉蘭佩蕙毎貪幽閑之境翫花光於松月之亭竟<lb/>
<pb n="KR4i0025_SBCK_067-5a"/>
晝綿霄往往志倦洎乎初笄至于五換星霜矣自後<lb/>
不得已從良人西入凾闗寓居晉昌里第其居逈絶<lb/>
囂塵花朩叢翠東西隣二佛宫皆上國勝逰之㝡伺<lb/>
其閑寂因遊覽焉亦不辜一時之風月也不意良人<lb/>
已矣邈然無依帝里芳春光景東邁渉滻水歴渭川<lb/>
背終南陟太華經虢略抵陜郊揖嘉祥之清流面女<lb/>
几之蒼翠凡經過之所皆曩昔讌笑之地衘冤加歎<lb/>
舉目魂銷雖殘骸尚存而精爽都失假使潘岳復生<lb/>
無以悼其幽思也遂命筆聊題終不能滌其懐抱絶<lb/>
筆慟哭而東時㑹昌壬戌歳仲春十九日也詩曰昔<lb/>
<pb n="KR4i0025_SBCK_067-5b"/>
逐良人西入闗良人身殁妾空還謝娘衞女不相待<lb/>
爲雨爲雲歸舊山和者十人祝和三鄉詩云女几山<lb/>
前嵐氣低佳人留恨此中題不知雲雨歸何處空使<lb/>
王孫見即迷<lb/>
柷字不耀名家子唐末爲給事中巢冦前典常州既<lb/>
亂寄江湖甚有時望及詔召經陜時王拱爲帥凶暴<lb/>
以厚禮降接願居子姪之末柷堅不許拱怒罷宴命<lb/>
將吏速請離舘害于途悉投其家于黄河時朝廷多<lb/>
故捨而不問柷一子行至襄州亦無故投井而卒<lb/>
　　　劉谷<lb/>
<pb n="KR4i0025_SBCK_067-6a"/>
三鄉詩云蘭蕙芬芳見玉姿路傍花笑景遲遲苧蘿<lb/>
山下無窮意併在三郷惜别時<lb/>
李逞送谷詩云村樓西路雪初晴雲暖沙乾馬足輕<lb/>
寒澗渡頭芳草色新梅嶺外鷓鴣聲郵亭巳送輕車<lb/>
發山舘誰將候火迎落日千峰轉迢遞知君回首望<lb/>
髙城又和谷除夜見寄云㶚上家殊逺爐前酒易曛<lb/>
劉郎亦多恨詩憶故山雲<lb/>
　　　李昌鄴<lb/>
三鄉詩云紅粉蕭娘手自題分明幽怨發雲閨不應<lb/>
更學文君去泣向殘花歸剡溪<lb/>
<pb n="KR4i0025_SBCK_067-6b"/>
　　　王滌<lb/>
三鄉詩云浣沙遊女出闗東舊跡新詞一夢中槐陌<lb/>
栁亭何恨事年年廻首向春風<lb/>
滌字用霖及景福進士第<lb/>
三鄉詩云李　王謝兩風流王子沉淪謝子愁歸思<lb/>
若隨文字在路傍空爲感千秋<lb/>
　　　髙衢<lb/>
三鄉詩云南北千山與萬山軒車誰不思鄉闗獨留<lb/>
芳翰悲前跡陌上恐傷桃李顔<lb/>
　　　張綺<lb/>
<pb n="KR4i0025_SBCK_067-7a"/>
三鄉詩云洛川依舊好風光蓮帳無因見女郎雲雨<lb/>
散來音信斷此生遺恨寄三鄉<lb/>
　　　韋氷<lb/>
三鄉詩云來時歡喜去時哀家國迢迢向越臺待冩<lb/>
百年幽思盡故宫流水莫相催<lb/>
氷唐末爲鄠令<lb/>
　　　薛昭緯<lb/>
華州牓昭緯寄諸門生詩曰時君過聽委平衡粉署<lb/>
華燈到曉明開巻固難窺浩汗執公空欲慕公平機<lb/>
雲筆舌臨文健沈宋章篇發詠清自笑觀光輝<hi>闕自此</hi>
<pb n="KR4i0025_SBCK_067-7b"/>
昭緯以侍郎掌貢舉試未明求衣賦王賛圖爲牓首<lb/>
薛保遜大中朝尤肆輕佻侵侮諸叔自起居舍人貶<lb/>
洗馬而卒昭緯其子也頗有父風嘗任祠部外郎時<lb/>
李系任小儀王蕘任小賔正旦立仗班退昭緯吟曰<lb/>
左金烏而右玉兔天子旌旂蕘遽請下句昭緯應聲<lb/>
曰上李系而下玉蕘小人行綴天復中自臺丞累貶<lb/>
磎州司馬中書舍人顔蕘當制略曰陵轢諸父代嗣<lb/>
其凶薛存誠之子廷老廷老之子保遜保遜之子昭<lb/>
緯爲乾寧禮部侍郎性輕率坐事貶磎州刺史<lb/>
　　　鄭合敬<lb/>
<pb n="KR4i0025_SBCK_067-8a"/>
合敬及第後宿平康里詩曰春來無處不閑行楚閏<lb/>
相㸔别有情好是五更殘酒醒時時聞喚狀頭聲<hi>閏楚</hi>
<hi>也妓</hi>
合敬乾符三年登上第終諫議大夫<lb/>
　　　許畫<lb/>
許畫者睢陽人天復四年大駕東幸駐䟆甘棠晝於<lb/>
此及第梁太祖長子大卿者常與晝屬和晝以卿爲<lb/>
奥主隨駕至洛携同年醉梁祖私苐因折其牡丹主<lb/>
吏馳報梁祖大卿竊知之先遣行晝行遂亡命河北<lb/>
閩人黄遇嘗宰滑州衞南與晝聲跡不踈光化三年<lb/>
<pb n="KR4i0025_SBCK_067-8b"/>
求選京師遇謗晝嘗笞背矣晝卞急時内翰呉融侍<lb/>
郎西銓獨孤損侍郎皆晝知己一旦晝造二君子自<lb/>
辨因袒而視之二公掩袂而入晝遇其年俱落<lb/>
晝中秋月云應是蟾宫别有情毎逢秋半倍澄清清<lb/>
光不向此中見白髪爭敎何處生閑地占将真可惜<lb/>
幽䆫分得始爲明殷勤好長來年桂莫遣平人道不<lb/>
平<lb/>
　　　程賀<lb/>
賀有君山詩時號程君山詩云曽逰方外見麻姑説<lb/>
道君山自古無云是崑崙山頂石海風飄落洞庭湖<lb/>
<pb n="KR4i0025_SBCK_067-9a"/>
崔亞典眉州賀爲㕔僕崔見其風味不常問曰尔讀<lb/>
書乎曰薄渉藝文崔指一物令詠之雅有意㫖因令<lb/>
歸選奨稱於諸公間凡二十五舉及第時中和二年<lb/>
也入京則舘博陵之苐亞卒賀服縗三年<lb/>
　　　裴鉶<lb/>
乾符五年鉶以御史大夫爲成都節度副使題石室<lb/>
詩曰文翁石室有儀形庠序千秋播徳馨古栢尚留<lb/>
今日翠髙岷猶藹舊時青人心未肯抛羶蟻弟子依<lb/>
前學聚螢更歎沲江無限水爭流秪願到滄溟<lb/>
時髙駢爲使時亂矣故鉶詩有願到滄溟之句有㣲<lb/>
<pb n="KR4i0025_SBCK_067-9b"/>
㫖也鉶作傳竒行於世<lb/>
　　　張孜<lb/>
懿僖之代有京兆張孜者躭酒如狂與李山甫善有<lb/>
雪詩云長安大雪天馬雀難相覔其中豪貴家搗椒<lb/>
泥四壁到處爇紅爐周廻下羅羃暖手調金絲蘸甲<lb/>
斟瓊液醉唱玉塵飛困融香汗滴豈知飢寒人脚手<lb/>
生皴劈<lb/>
僖宗在蜀孜有傷時之作其間云着牙賣朱紫断錢<lb/>
賖舉選帝還京相府遣人捕之孜易姓越淮而遯<lb/>
世傳孜夢李白歌有華山秀作英雄骨黄河㵼出縱<lb/>
<pb n="KR4i0025_SBCK_067-10a"/>
横才又云夢破青霄春煙霞無去塵若誇郭璞五色<lb/>
筆江淹却是尋常人<lb/>
　　　顧雲<lb/>
雲字垂象池州鹺賈之子也風韻詳整與杜荀鸖殷<lb/>
文圭友善同肄業九華咸通中登第爲髙駢淮南從<lb/>
事師度之亂退居霅川杜門著書宰相杜某奏雲與<lb/>
盧知猷陸希聲錢翊馮渥司空圗等分修宣懿徳三<lb/>
朝實録皆一時之選也書成加虞部外郎乾寧初卒<lb/>
有文號鳯䇿聮華編藁昭亭雜筆<lb/>
雲在淮南李昭象以學仙詞寄之云記得初傳九轉<lb/>
<pb n="KR4i0025_SBCK_067-10b"/>
方碧雲峯下祝虚皇丹砂未熟心徒切白日難留鬢<lb/>
欲蒼無路洞天尋穆滿有時人世羡劉郎仙人恩重<lb/>
何由報焚盡星壇午夜香蓋招隠之義也<lb/>
雲大順中制同羊昭業等十人修史雲至江淮遇髙<lb/>
逢休諫議時劉子長爲僕射其弟崇望復在中書雲<lb/>
叩逢休希致先容逢休許之久矣雲臨岐請書授之<lb/>
一凾甚草創雲㣲有惑潜啓閱之凢一幅並不言雲<lb/>
但曰羊昭業等擬将一尺三寸汗脚踏他燒殘龍尾<lb/>
道懿宗皇帝雖薄徳不任被前件人羅織執太政者<lb/>
亦太悠悠雲歎而巳<lb/>
<pb n="KR4i0025_SBCK_067-11a"/>
雲詠栁云閑花野草摠爭新眉皱絃乾獨不勻乞與<lb/>
東風殘氣力莫敎虚度一年春<lb/>
雲爲虞部郎中髙駢淮南從事駢章䟽不恭皆雲之<lb/>
辞也雲著述目爲鳯䇿聮華雲初下苐鄭谷有詩勉<lb/>
之云鳯䇿聮華是國華春來偶爲上仙槎鄉連南渡<lb/>
思菰米淚滴東風避店花吟聒暮鶯歸廟院睡消遲<lb/>
日寄僧家一般情緒應相信門靜莎深樹影斜<lb/>
　　　李昭象<lb/>
字化文池州刺史方玄之子父卒因家焉懿宗末年<lb/>
以文干相國路公嵓問其年曰十有七矣嵓年尚少<lb/>
<pb n="KR4i0025_SBCK_067-11b"/>
尤器重之薦於朝将召試㑹嵓貶遂還秋浦移居九<lb/>
華與張喬顧雲軰爲方外友龍紀中楊行宻奔宣州<lb/>
以書招之不從題顧正字谿居云髙敞吟軒近釣灣<lb/>
塵中來似出人間若敎明月休生桂應得危時共掩<lb/>
闗春酒夜棊難放客短籬踈竹不遮山莫誇恬淡勝<lb/>
榮禄鴈引行髙未許閑寄獻山中顧公員外云抽却<lb/>
朝簮著釣蓑近來聲迹轉巍峩祥麟避網雖山野丹<lb/>
鳯衘書即薜蘿乍隠文章情更逸久閑經齊術翻多<lb/>
深慙未副吹噓力竟困風埃爭奈何<lb/>
山中寄崔諌議云半生猨鳥共山居吟月吟風兩鬢<lb/>
<pb n="KR4i0025_SBCK_067-12a"/>
踈新句未嘗忘敎化上才爭忍不吹嘘全家欲去干<lb/>
戈後大國中興禮樂初從此升騰休説命祗希公道<lb/>
數封書<lb/>
喜杜荀鸖及第云深嵓貧復病牓到見君名貧病渾<lb/>
如失山川頓覺清一春新酒興四海舊詩聲日使能<lb/>
吟者西來歩歩輕<lb/>
赴舉出山留寄山居鄭參軍云還如費冠卿向此振<lb/>
髙名肯羡魚䰅羙長誇鸖氅輕理琴寒指倦試藥黒<lb/>
髭生時泰難雲卧隨㸔急詔行<lb/>
<pb n="KR4i0025_SBCK_067-12b"/>
</p>
<p>
唐詩紀事巻第六十七<lb/>
</p>
<p>
</p>
  </div>
</body>
</text>
</TEI>
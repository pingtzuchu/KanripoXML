<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0025_SBCK_007-1a"/>
唐詩紀事卷第七<lb/>
　　髙正臣　崔知賢　韓仲宣　周彦昭<lb/>
　髙球　弓嗣初　髙瑾　王荗時<lb/>
　徐皓　長孫正隱　髙紹　郎餘令<lb/>
　陳嘉言　周彦輝　髙嶠　周思鈞<lb/>
　劉友賢　于季子　東方虬　駱賔王<lb/>
　盧照隣　王勃<hi>勔勮</hi>楊烱　田遊巗<lb/>
　　髙正臣<lb/>
晦日置酒林亭詩云正月符嘉節三春翫物華忘懷<lb/>
寄罇酒陶性狎山家柳翠含煙葉梅芳帶雪花光隂<lb/>
<pb n="KR4i0025_SBCK_007-1b"/>
不相借遲遲落景斜<lb/>
晦日重宴云芳辰重遊衍乗景共追隨班荆陪舊識<lb/>
傾蓋得新知水葉分蓮沼風花落栁枝自符河朔趣<lb/>
寧羡山陽池<lb/>
正臣廣平人官至衛尉卿習右軍書法<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>宗最愛其筆<lb/>
晦日宴高氏林亭凢二十一人皆以華字爲韻子昻<lb/>
爲之序曰有渤海之宗英是平陽之貴戚發揮鳳臺<lb/>
而嘯侣幽賛鷄川而留宴又曰冠纓濟濟多延戚里<lb/>
之賔鸞鳳鏘鏘自有文雅之客<lb/>
晦日重宴八人皆以池字爲韻周彦暉爲之序上元<lb/>
<pb n="KR4i0025_SBCK_007-2a"/>
夜効小庾體詩六人以春字為韻長孫正隠為之序<lb/>
　　崔知賢<lb/>
晦日林亭云上月河陽地芳辰景望華綿蠻變時鳥<lb/>
昭曜起春霞桺搖風處色梅散日前花淹留洛城晩<lb/>
歌吹石崇家<lb/>
上元夜効小庾詩云今夜啟城闉結伴戲芳春皷聲<lb/>
撩亂動風灮觸處新月下多逰騎燈前饒看人歡樂<lb/>
無窮已歌舞達明晨<lb/>
　　韓仲宣<lb/>
晦日林亭云欲知行有樂芳罇對物華地接安仁縣<lb/>
<pb n="KR4i0025_SBCK_007-2b"/>
園是季倫家桺處雲疑葉梅間雪似花日落歸途逺<lb/>
留與伴煙霞<lb/>
晦日重宴詩云鳳苑先吹晩龍樓夕照披陳遵已投<lb/>
轄山公正坐池落日催金奏飛霞送玉巵此時陪綺<lb/>
席不醉欲何為<lb/>
上元夜効小庾體云他鄉月夜人相伴看燈輪灮隨<lb/>
九華出影共百枝新歌鍾盛北里車馬沸南隣今宵<lb/>
何處好惟有洛城春<lb/>
　　周彦昭<lb/>
晦日林亭云勝地臨鷄浦髙㑹偶龍沙御栁驚春色<lb/>
<pb n="KR4i0025_SBCK_007-3a"/>
仙笻掩月華門邀千里馭杯泛九灮霞日落山亭晩<lb/>
雷送七香車<lb/>
　　髙球<lb/>
晦日林亭云温洛年灮早皇州景望華連鏕尋上路<lb/>
乗興入山家輕苔網危石春水架平沙賞極林塘暮<lb/>
處處起煙霞<lb/>
　　弓嗣初<lb/>
晦日林亭云上序春輝麗中園物候華髙才盛文雅<lb/>
逸興滿煙霞參差金谷榭皎鏡碧塘沙蕭散林亭晚<lb/>
倒載欲還家<lb/>
<pb n="KR4i0025_SBCK_007-3b"/>
晦日重宴云年華藹芳隰春溜滿新池促賞依三友<lb/>
延歡寄一巵鳥聲隨管變花影逐風移行樂方無極<lb/>
淹留惜晩曦<lb/>
嗣初咸亨二年第一人登第<lb/>
　　高瑾<lb/>
晦日林亭云試入山亭望言是石崇家二月風光起<lb/>
三春桃李華鶯吟上喬木鴈往息平沙相㸔㑹取醉<lb/>
寧知還路賖<lb/>
晦日重宴云忽聞鶯響谷於此命相知正開彭澤酒<lb/>
來向高陽池柳葉風前弱梅花影處危賞洽林亭晩<lb/>
<pb n="KR4i0025_SBCK_007-4a"/>
落照下參差<lb/>
上元夜效小庾體云初年三五夜相知一兩人連鑣<lb/>
出巷口飛轂下池漘燈下恰似月人靣併如春遨逰<lb/>
終未已相歡待日輪<lb/>
瑾士廉之孫登咸亨元年進士第<lb/>
　　王茂時<lb/>
晦日林亭云勝踐㝷良㑹乘春翫物華還隨張放友<lb/>
來向石崇家止水分巗鏡開庭枕浦沙未極清泉賞<lb/>
參差落照斜<lb/>
　　徐皓<lb/>
<pb n="KR4i0025_SBCK_007-4b"/>
晦日林亭云綺筵乘暇景瓊醑對年華門多金埒騎<lb/>
路引璧人車蘋早猶藏葉梅殘正落花藹藹林亭晩<lb/>
餘興促流霞<lb/>
　　長孫正隠<lb/>
晦日林亭云梅晩屬煙霞遨逰重嵗華歌鍾雖戚里<lb/>
林藪是山家細雨猶開日深池不漲沙淹留迷處所<lb/>
巗岫幾重花<lb/>
上元夜效小庾體詩云薄晩嘯逰人車馬亂驅塵月<lb/>
灮三五夜燈熖一重春煙雲迷北闕簫管識南隣洛<lb/>
城終不閉更出小平津<lb/>
<pb n="KR4i0025_SBCK_007-5a"/>
正隠序上元之逰云九谷帝畿三川奧域交風均露<lb/>
上分朱鳥之躔泝洛背河下鎮蒼龍之闕多近臣之<lb/>
第宅即瞰銅街有貴戚之樓臺自連金宂美人競出<lb/>
錦幛如霞公子交馳雕鞍似月同逰洛浦疑尋税馬<lb/>
之津争渡河橋似向牽牛之渚實昌年之樂事令節<lb/>
之佳逰者焉<lb/>
　　髙紹<lb/>
晦日林亭云嘯侶入山家臨春翫物華葛絲調綵水<lb/>
桂醑酌丹霞㟁柳開新葉庭梅落早花興洽林亭晩<lb/>
方還倒戴車<lb/>
<pb n="KR4i0025_SBCK_007-5b"/>
紹爲考功郎中<lb/>
　　郎餘令<lb/>
晦日林亭云三春休晦節九谷泛年華半晴餘細雨<lb/>
全晚澹殘霞樽開踈竹葉管應落梅花興闌相顧起<lb/>
流水送香車<lb/>
餘令定州人博學擢第授霍王元軌府參軍事從父<lb/>
知年亦爲王友元軌每曰郎家二賢皆入府不意培<lb/>
塿而松栢爲林也改著作郎卒<lb/>
餘令善畫唐秘書省内落星石薛稷畫鶴賀知章草<lb/>
書餘令鳳相傳爲四絶元和中韓公武爲校書郎挾<lb/>
<pb n="KR4i0025_SBCK_007-6a"/>
彈中鸖一眼乃謂之五絶<lb/>
　　陳嘉言<lb/>
晦日林亭云公子申敬愛携朋翫物華人是平陽客<lb/>
地即石崇家水文生舊圃風色滿新花日暮連歸騎<lb/>
長川照晩霞<lb/>
晦日重宴云髙門引冠蓋下客抱支離綺席珍羞滿<lb/>
文塲藻翰摛蓂華彫上月柳色藹春池日斜歸戚里<lb/>
連騎勒金覊<lb/>
上元夜效小庾體云今夜可憐春河橋多麗人寳馬<lb/>
金為絡香車玉作輪連手窺潘掾分頭㸔洛神重城<lb/>
<pb n="KR4i0025_SBCK_007-6b"/>
自不掩出向小平津<lb/>
武后時酷吏也中宗神龍中詔酷吏陳嘉言等其身<lb/>
巳死自垂拱已來枉濫殺人有官者並令削奪開元<lb/>
中御史程行諶奏酷吏來子珣等二十三人情狀尤<lb/>
重子孫不許與官陳嘉言魚承曄皇甫文備傅逰藝<lb/>
四人情狀稍輕子孫不許近任<lb/>
　　周彦輝<lb/>
晦日林亭云砌蓂收晦魄津栁競年華既狎忘筌友<lb/>
方淹投轄車綺筵廻舞雪瓊醑泛流霞雲低上天晩<lb/>
絲竹帶風斜<lb/>
<pb n="KR4i0025_SBCK_007-7a"/>
晦日重宴云春華歸栁㟁晦景落蓂枝置驛銅街右<lb/>
開筵玉浦陲林煙含障密竹雨帯珠危興䦨巾倒戴<lb/>
山公下習池<lb/>
彦輝登咸亨五年進士<lb/>
　　髙嶠<lb/>
晦日林亭云飛歡冩春望開宴坐汀沙積溜含苔色<lb/>
晴空蕩日華歌入平陽第舞對石崇家莫慮能騎馬<lb/>
投轄自停車<lb/>
晦日重宴云駕言尋鳳侣乘歡俯鴈池班荆逢舊識<lb/>
斟桂喜深知紫蘭方出逕黄鶯未囀枝别有陶春日<lb/>
<pb n="KR4i0025_SBCK_007-7b"/>
青天雲霧披<lb/>
嶠為司門郎中<lb/>
　　周思鈞<lb/>
北門學士思茂之弟也武后時為太子文學劉禕之<lb/>
賜死在獄上疏自陳臨誅洗沐神色自若自捉筆為<lb/>
表詞懇哀到思鈞帳嘆其文后惡之貶楊州司倉參軍<lb/>
和髙氏林亭晦日文宴云早春驚栁襚初晦掩蓂華<lb/>
騎出平陽里筵開衛尉家竹影含雲密池紋帶雨斜<lb/>
重惜林亭晩上路滿煙霞<lb/>
重宴又云綺筵乘晦景髙宴下陽池濯雨梅香散含<lb/>
<pb n="KR4i0025_SBCK_007-8a"/>
風栁色移輕塵依扇落流水入絃危勿顧林亭晩方<lb/>
歡雲霧披<lb/>
思鈞以中書舎人卒子瑛為單父令瑛以女適武就<lb/>
生靖安丞相元衡<lb/>
　　劉友賢<lb/>
晦日林亭云春來日漸賖琴酒逐年華欲向文通徑<lb/>
先游武子家池碧新流滿巗紅落照斜興䦨情未極<lb/>
步步惜風花<lb/>
已上並髙氏林亭之客外陳子昻張鍚王勔解琬各<lb/>
載其門<lb/>
<pb n="KR4i0025_SBCK_007-8b"/>
　　于季子<lb/>
漢髙祖云百戰方夷項三章且代秦功歸蕭相國氣<lb/>
盡戚夫人<lb/>
詠雲詩云瑞雲千里映祥輝四望新隨風亂鳥足汎<lb/>
水結魚鱗布葉疑臨夏開花詎待春願得承嘉景無<lb/>
令掩桂輪<lb/>
季子登咸亨進士第<lb/>
　　東方虬<lb/>
詠春雪云春雪滿空來觸處似花開不知園裏樹若<lb/>
箇是真梅<lb/>
<pb n="KR4i0025_SBCK_007-9a"/>
陳子昻寄東方左史脩竹篇序云文章道弊五百年<lb/>
矣漢魏風骨晉宋莫傳然而文獻有可證者常觀齊<lb/>
梁詩彩麗競繁而興寄都絶每以永嘆昨見明公孤<lb/>
桐篇骨氣端翔音韻頓挫光英明韻有金石聲遂用<lb/>
洗心收視發揮幽鬱不圖正治之音復覩於兹<lb/>
虬武后時為左史嘗曰百年後可與西門豹作對<lb/>
　　駱賔王<lb/>
帝京篇云山河千里國城闕九重門不覩皇居壯安<lb/>
知天子尊皇居地里崤凾谷鶉野龍山侯甸服五緯<lb/>
連影集星躔八水分流横地軸秦塞重關一百二漢<lb/>
<pb n="KR4i0025_SBCK_007-9b"/>
家離宫三十六桂殿隂岑對玉樓椒房窈窕連金屋<lb/>
三條九陌麗城隈萬户千門平旦開複道斜通鳷鵲<lb/>
觀交衢直指鳳凰臺劒履南宮入簮纓北闕來聲明<lb/>
冠寰宇文物象昭回鈎陳肅蘭戺壁沼浮槐市銅羽<lb/>
應風廻金莖承露起校文天禄閣習戰昆明水朱邸<lb/>
枕平臺黄扉通戚里平臺戚里帶崇墉灼金饌玉待<lb/>
鳴鍾小堂綺帳三千萬大道青樓十二重寶蓋彫鞍<lb/>
金絡馬蘭䆫繡柱玉盤龍綺柱璇題粉壁映鏘金鳴<lb/>
玉王侯盛王侯貴人多近臣朝逰北里暮南鄰陸賈<lb/>
分金將讌喜陳遵投轄尚留賔趙李經過密蕭朱交<lb/>
<pb n="KR4i0025_SBCK_007-10a"/>
結親丹鳳朱城白日暮青巾繡幰紅塵度俠客珠彈<lb/>
垂楊道倡婦銀鈎采薪路倡家桃李自芳菲京華逰<lb/>
俠盛輕肥延年女弟雙飛入羅敷使君千騎歸同心<lb/>
結縷帶連理織羅衣春朝桂樽樽百味秋夜蘭燈燈<lb/>
九微翠幌珠簾不獨映清歌寳瑟自相依且論二八<lb/>
千金是寜知四十九年非古來榮利若浮雲人生倚<lb/>
伏信難分始見田竇相移奪俄聞衞霍有功勲未厭<lb/>
金陵氣先開石槨文朱門無復張公子㶚亭誰畏李<lb/>
將軍相顧百齡皆有待居然萬化咸應改桂枝芳氣<lb/>
巳銷亡栢梁高宴今何在莫矜一旦擅豪華自言千<lb/>
<pb n="KR4i0025_SBCK_007-10b"/>
載長驕奢倐忽搏風生羽翼湏㬰失浪委泥沙黄雀<lb/>
徒巢桂青門遂種瓜黄金銷鑠素絲變一貴一賤交<lb/>
情見紅顔宿昔白頭新脫粟布衣輕故人故人有湮<lb/>
淪新知無意氣灰死韓安國羅傷翟庭尉已矣哉歸<lb/>
去來馬卿辭蜀多文藻楊雄仕漢乏良媒三冬自矜<lb/>
成足用十年不調幾遭廻汲黯薪逾積孫弘閤未開<lb/>
誰惜長沙傅獨負洛陽才<lb/>
世稱王楊盧駱楊盈川之為文好以古人姓名連用<lb/>
如張平子之略談陸士衡之所記潘安仁宜其陋矣<lb/>
仲長統何足知之號為㸃鬼簿賔王文好以數對如<lb/>
<pb n="KR4i0025_SBCK_007-11a"/>
秦地重關一百二漢家離宮三十六人號爲筭博士<lb/>
帝京篇曰倐忽搏風生羽翼湏㬰失浪委泥沙賔王<lb/>
後與徐敬業興兵楊州大敗逃死此其䜟也<lb/>
宋之問貶黜放還至江南逰靈隠寺夜月極明長廓<lb/>
行吟曰鷲嶺鬱岹嶢龍宮鏁寂寥句未屬有老僧㸃<lb/>
長明燈問曰少年夜久不寐何耶之問曰適偶欲題<lb/>
此寺而興思不屬僧請吟上聮即曰何不云樓觀滄<lb/>
海日門對浙江潮之問愕然訝其遒麗又續終篇曰<lb/>
桂子月中落天香雲外飄捫羅登塔逺刳木取泉遥<lb/>
霜薄花更發氷輕葉互凋待入天台路看余渡石橋<lb/>
<pb n="KR4i0025_SBCK_007-11b"/>
遲明更訪之則不復見矣寺僧有知者曰此賔王也<lb/>
詠月云忌滿光先缺乗昬影暫流既能明似鏡何用<lb/>
曲如鈎<lb/>
賔王義烏人七嵗能賦詩武后時數上疏言事除臨<lb/>
海丞鞅鞅不得志棄官去徐敬業亂以為府屬敬業<lb/>
為檄武后罪后讀但嘻笑至一杯之土未乾六尺之<lb/>
孤安在矍然曰誰為之或以賔王對后曰宰相安得<lb/>
失此人敬業敗亡命不知所之中宗時詔求其文得<lb/>
數百篇<lb/>
賔王七嵗詠鵝云鵞鵞曲頂向天歌白毛浮渌水紅<lb/>
<pb n="KR4i0025_SBCK_007-12a"/>
掌撥清波<lb/>
　　盧照隣<lb/>
結交少年場云長安重遊俠洛陽富才雄玉劒浮雲<lb/>
騎金鞭明月弓闘鷄通渭北走馬向關東孫賔遙見<lb/>
待郭解暗相通不受千金爵誰論萬里功將軍下天<lb/>
上虜騎入雲中烽火夜似月兵氣曉成虹横行徇知<lb/>
已負羽逺征戎龍旌昬朔霧鳥陣巻寒風追奔瀚海<lb/>
咽戰罷隂山空歸來謝天子何如馬上翁<lb/>
詠史云昔有平陵男姓朱名阿游直髪上衝冠壯氣<lb/>
横三秋願請斬馬劒先斷佞臣頭天子玉檻折將軍<lb/>
<pb n="KR4i0025_SBCK_007-12b"/>
丹血流捐生不肯拜視死其若休歸來教郷里童䝉<lb/>
逺相求弟子數百人散在十二州三公不敢吏五鹿<lb/>
何能詶名與日月懸義與天壤儔何必疲執㦸區區<lb/>
在封侯偉哉曠達士知命固不憂<lb/>
季生昔未達身辱功不成髠鉗為臺隷灌園變姓名<lb/>
幸逢滕將軍兼遇曹丘生漢祖廣招納一朝拜公卿<lb/>
百金孰為重一諾良匪輕廷議斬樊噲羣公寂無聲<lb/>
處身孤且直遭時坦而平丈夫當如此唯唯何足榮<lb/>
大漢昔云季小人道遂振玉帛委閽尹斧鑕嬰搢紳<lb/>
邈哉郭先生巻舒得其真雍容謝朝廷譚笑奬人倫<lb/>
<pb n="KR4i0025_SBCK_007-13a"/>
在晦不絶俗處亂不為親諸侯不得友天子不得臣<lb/>
冲情甄負甑重價折角巾悠悠天下士相送洛橋津<lb/>
誰知仙舟上寂寂無四隣<lb/>
公業負竒志交結盡才雄良田四百頃所食常不充<lb/>
一為侍御史慷慨説何公何公何為敗吾謀適不同<lb/>
仲頴恣殘忍廢誠良在躬死人如亂麻天子如轉蓬<lb/>
干戈及黄屋荆棘生紫宫鄭生運其謀將以清國戎<lb/>
時來命不遂脫身歸山東凛凛千載下穆如懷清風<lb/>
元日述懷云筮仕無中秩歸耕有外臣人歌小嵗酒<lb/>
花舞大唐春草色薫三徑風光動四隣願得長如此<lb/>
<pb n="KR4i0025_SBCK_007-13b"/>
年年物候新<lb/>
七夕泛舟云汀葭肅徂暑江樹起初凉水疑通織室<lb/>
舟似泛仙潢連橈渡急響鳴棹下浮光日晚菱歌唱<lb/>
風煙滿夕陽<lb/>
鳳杼秋期至鳬舟野望開微吟翠塘側延想白雲隈<lb/>
石似支機罷查疑犯宿來天潢殊漫漫日暮獨悠哉<lb/>
照隣字昇之范陽人調新都尉病去官足攣一手又<lb/>
廢乃居具茨山下自以為髙宗尚吏已獨儒武后尚<lb/>
法巳獨黄老后封嵩山屢聘賢士已獨廢著五悲文<lb/>
以自明病既久與親属訣自沈頴水<lb/>
<pb n="KR4i0025_SBCK_007-14a"/>
　　王勃　勔　勮<lb/>
裴行儉在吏部見蘇味道王勮曰二君後皆掌銓衡<lb/>
李敬玄盛稱王勃楊烱盧照隣駱賔王行儉曰勃等<lb/>
雖有才然浮躁衒露豈享爵禄者烱頗沉黙可至今<lb/>
長餘皆不得其死<lb/>
勔晦日宴髙氏林亭詩云上序披林館中京視物華<lb/>
竹䆫低露葉梅逕起風花景落春臺霧池侵舊渚沙<lb/>
綺筵歌吹晚暮雨泛香車<lb/>
勃為文先磨墨數升引被覆靣而卧忽起書之初不<lb/>
加㸃時謂腹藁滕王閣記落霞孤鶩之語至今稱之<lb/>
<pb n="KR4i0025_SBCK_007-14b"/>
其詩甚多如畫棟朝飛南浦雲珠簾暮捲西山雨上<lb/>
巳云緑齊山葉滿紅曵片芝銷九日云蘭氣添新酌<lb/>
花香染別衣又詠風云肅肅凉景生加我林壑情驅<lb/>
煙入洞户巻霧出山楹去來固無跡動息如有情日<lb/>
落山水静為君起松聲最有餘味真天才也<lb/>
勮開元中任中書舎人先是五王出閣同日受冊有<lb/>
司忘載冊文百官在列方知闕禮勮召五吏執管授<lb/>
一時俱畢<lb/>
勃為沛王府修撰時諸王闘鷄勃戲為文檄英王鷄<lb/>
髙宗曰是且交覯斥出府勃既廢官劒南嘗登葛憒<lb/>
<pb n="KR4i0025_SBCK_007-15a"/>
山曠望慨然思諸葛之功賦詩見情為虢州參軍坐<lb/>
罪除名父福畤以左遷交阯令勃往省度海溺水痵<lb/>
而卒年二十九勮勔以事坐誅<lb/>
　　楊烱<lb/>
夜送趙縱云趙氏連城壁由來天下傳送君還舊府<lb/>
明月滿秦川<lb/>
張燕公贈別盈川箴云杳杳深谷森森喬木天與之<lb/>
才或觧其禄君服六藝道徳為尊君居百里風化之<lb/>
源才勿驕恡政勿苛煩明神是福而小人不寃畏其<lb/>
不畏存其不存作誥兹酒成敗之根勒銘其口禍福<lb/>
<pb n="KR4i0025_SBCK_007-15b"/>
之門雖有韶夏勿棄擊轅豈無車馬敢贈一言<lb/>
炯華陰人永隆二年皇太子巳釋奠求豪俊充崇文<lb/>
舘學士後爲盈川令說以箴贈行戒其苛至官果以<lb/>
嚴酷稱不爲人所多卒官中宗時贈著作郎<lb/>
　　田遊巗<lb/>
遊巗云洪農清巗曲有磐石可坐宋十一每拂拭待<lb/>
余寄詩贈之云信彼稱靈石居然狎遁棲徘徊承翠<lb/>
巘斌駮帶深溪夕隂起層岫清景半虹蜺風來應嘯<lb/>
阮波渡可琴嵇僕也頴陽客望彼空思齊儻見山人<lb/>
至簮蒿且杖藜<lb/>
<pb n="KR4i0025_SBCK_007-16a"/>
宋之問荅云家臨清溪水溪水繞磐石緑羅四靣垂<lb/>
䮍䮍百餘尺風泉度絲管苔蘚鋪茵蓆傳聞頴陽人<lb/>
霞外潄靈液忽枉巗中翰吟卧復朝夕何當遂逺逰<lb/>
物外候逋客<lb/>
遊巗京兆人隠箕山髙宗幸嵩山遣薛元超就問其<lb/>
母帝親至其門帝曰先生比佳否荅曰臣所謂泉石<lb/>
膏盲煙霞痼疾者敕赴都拜崇文館學士進太子洗<lb/>
馬裴炎死坐素厚善放還山<lb/>
唐詩紀事卷第七<lb/>
<pb n="KR4i0025_SBCK_007-16b"/>
</p>
<p>
</p>
  </div>
</body>
</text>
</TEI>
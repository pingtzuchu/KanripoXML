<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0025_SBCK_066-1a"/>
唐詩紀事卷第六十六<lb/>
　馮涓　盧嗣立　李質　姚巖傑<lb/>
　王璘　嚴郭　陳摽　崔安潜<lb/>
　盧發　錢珝　盧駢　嚴惲<lb/>
　王渙　張曙　翁綬　戴司顔<lb/>
　孫定　趙牧　盧注　鄭愚<lb/>
　王鐐　陳淑<lb/>
　　　馮涓<lb/>
涓初除京兆府參軍恩地杜相審權有江西之拜<lb/>
制未出召㳙宻語延辟之命戒勿涓漏其言於友<lb/>
<pb n="KR4i0025_SBCK_066-1b"/>
人鄭寛寛尋捧刺詣賀杜遂鄙涓淺薄不預初選及<lb/>
亷車發日<hi>候涓</hi>别於長樂杜長揖曰勉旃後分符眉州<lb/>
不得之任在西川重圍中跼蹐於陳田之間羈愁六<lb/>
年徒歩糊口著懐秦賦有南冠龍吟等集皆傷蹭蹬<lb/>
也集有蜀䭾引其要云昻藏大歩蚕叢國曲頸微伸<lb/>
髙九尺卓女窺窓莫我知嚴仙據按何曽識又題支<lb/>
機石云不随俗物皆成土只待良時却補天惜已知<lb/>
之不遇也<lb/>
涓字信之信都人大中初舉進士登宏詞科時危隠<lb/>
啇山十年昭宗以為眉州刺史陳田拒命涓棄郡於<lb/>
<pb n="KR4i0025_SBCK_066-2a"/>
成都墨池灌園自給王建以爲翰林學士雖詼諧傲<lb/>
物而多有𥙷益卒於蜀<lb/>
　　　盧嗣立<lb/>
望九華山云九華深翠落軒楹逈眺澄江氣象明不<lb/>
遇隂霾孤岫隠正當寒日衆峯呈坐觀風雪銷煩思<lb/>
惜别煙嵐駐曉行得路歸山期早訣夜來潜已告<hi>誠精</hi>
嗣立登㑹昌進士第<lb/>
　　　李質<lb/>
質字公幹襄陽人應舉無成有親在衡湘徃謁焉泝<lb/>
流至湓城豫章逐師捨舟由武寜而反㑹草冦殺其<lb/>
<pb n="KR4i0025_SBCK_066-2b"/>
宰蒼惶前去得日觀宿東房有酒數缸甚羙遂携一<lb/>
壺上樓酌之因吟曰曽入桃溪路仙原信少雙洞霞<lb/>
飃素練蘚壁畫隂䆫古木愁撑月危峯欲墮江自吟<lb/>
空向寂誰共倒秋缸吟畢如有人言曰土主尚書寓<lb/>
宿在此<lb/>
質登第後二十年亷察豫章時大中十二年也出科<lb/>
名分定録<lb/>
　　　姚巖傑<lb/>
巖傑梁國公元崇裔孫嘗以詩酒放遊江左乾符中<lb/>
顔摽典藩鞠場亭宇初創命巖傑紀其事文成粲然<lb/>
<pb n="KR4i0025_SBCK_066-3a"/>
摽欲刋去一二字巖傑大怒摽遂什其碑巖傑以一<lb/>
篇紀之曰爲報顔公識我麽我心唯只與天和眼前<lb/>
俗物關情少醉後靑山入意多田子莫嫌彈鋏恨寗<lb/>
生休唱飯牛歌聖朝若爲蒼生計也合公車到薜蘿<lb/>
盧肇牧歙州巖傑在婺源先以著述寄肇肇已知其<lb/>
人辞以兵火之後郡中凋弊無以迎逢大賢嵓傑復<lb/>
以長牋激之肇不得已輟所乗馬迎至郡齋舘榖如<lb/>
公卿禮既而日肆傲睨肇常以篇詠吒於巖傑曰明<lb/>
月照巴山巖傑笑曰明月照天下奈何獨巴山耶子<lb/>
發漸不得意無何㑹於江亭時蒯希逸在席肇改令<lb/>
<pb n="KR4i0025_SBCK_066-3b"/>
曰目前取一聮象令主曰逺望漁舟不濶尺八巖傑遽飲<lb/>
酒一器凭欄嘔噦湏㬰即席還令曰凭欄一吐已覺空喉<lb/>
有集二十卷目曰象溪子中和末豫章大亂巖傑病死<lb/>
　　　王璘<lb/>
長沙日試萬言王璘詞學富贍崔詹事亷問表薦於<lb/>
朝先試之使𪠘璘請十書吏皆給筆札璘口授十吏<lb/>
筆不停綴首題黄河賦三千字復爲鳥散余花落詩<lb/>
二十首援筆而就時忽風雨暴至數幅為囬飈所卷<lb/>
泥滓沾漬璘曰勿取但將紙來復縱筆一揮斯須復<lb/>
十餘篇矣時未亭午已七千余言時路嵓方當鈞軸<lb/>
<pb n="KR4i0025_SBCK_066-4a"/>
遣一介召之璘曰請俟見帝嵓大怒亟命奏廢萬言<lb/>
科璘杖策而歸放曠盃酒間雖屠沽無間然矣璘與<lb/>
李羣玉相遇嶽麓寺羣玉曰公何許人璘曰日試萬<lb/>
言王璘羣玉待之甚淺曰請與公聮句可乎璘曰唯<lb/>
子之命羣玉破題而授之<hi>其詞不記</hi>璘略不佇思繼之曰<lb/>
芍藥花開菩薩面㯶閭葉散野人頭羣玉遂屈崔詹<lb/>
事遺璘夾纈數匹璘翌日以作中單䄡䄖衣之<lb/>
　　　嚴郭<lb/>
賦百舌鳥云此禽輕巧少同倫我聽長疑舌滿身星<lb/>
未没何先報曉栁猶粘雪便迎春頻嫌海燕巢難定<lb/>
<pb n="KR4i0025_SBCK_066-4b"/>
却訝林鶯語不真莫倚春風便多事玉樓還有晏眠人<lb/>
　　　陳摽<lb/>
摽贈元和十三年登第進士曰春官南院粉牆東地<lb/>
色初分月色紅文字一千重馬擁喜歡三十二人同<lb/>
眼㸔魚變辞凢水心逐鸎飛出瑞風莫恠雲泥從此<lb/>
别揔曽惆悵去年中<lb/>
摽詠蜀葵花云能共牡丹争幾許得人嫌處是花多<lb/>
韋絢曰鸖與鸕鷀皆胎化而人以鸖為仙禽蓋鸖難<lb/>
見鸕鷀易見貴耳而賤目也遂誦摽蜀葵花詩以况之<lb/>
啄朩謡云丁丁向晚急還稀啄徧庭槐未肯歸終日<lb/>
<pb n="KR4i0025_SBCK_066-5a"/>
與君除蠧害莫嫌無事不平飛寄友人云杜甫在時<lb/>
貪入蜀孟郊生處却歸秦如今始㑹麻姑意借問山<lb/>
川與後人右張爲取二詩作主客圗<lb/>
標終侍御史長慶二年進士也<lb/>
　　　崔安潜<lb/>
何澤韶陽曲江人也父鼎容管經略有文稱澤乾寜<lb/>
中随計至三峯行在永樂崔公安潜即澤之同年文<lb/>
人也聞澤來乃以一絶報之曰四十九年前及第同<lb/>
年唯有老夫存今日殷勤訪吾子穏將鬐鬛上龍門<lb/>
時主文與奪未分又㑹相庭有所阻<hi>權即永樂猶子也時崔相公胤恃</hi>
<pb n="KR4i0025_SBCK_066-5b"/>
因之敗於垂成後漂泊關外梁太祖受禪澤假廣南<lb/>
幕職入貢勑賜及第<lb/>
世謂崔魏公鉉好食新䭃頭杜豳公悰毎早食饙飯<lb/>
乾脯崔侍中安潜㸔闘牛李衞公曰吾喜見未聞新<lb/>
書䇿安潜字進之累爲西川平盧等節度拜侍中自<lb/>
中令鎭荆南<lb/>
　　　盧發<lb/>
杜藴亷問長沙發為從事徃致聘焉發酒酣傲睨公<lb/>
公因改著詞令曰十姓胡中第六胡也曽金闕掌洪<lb/>
爐少年從事誇門地莫向樽前喜氣麤盧荅曰十姓<lb/>
<pb n="KR4i0025_SBCK_066-6a"/>
胡中第六胡文章官職勝崔盧暫來關外分憂寄不<lb/>
稱賔筵喜氣麤公極歡而罷<lb/>
　　　錢珝<lb/>
字端文吏部尚書徽之子善文辞宰相王榑薦知制<lb/>
誥進中書舍人搏得罪珝貶撫州司馬<lb/>
珝客舍寓懐云灑灑灘聲晚霽時客亭風袖半披垂<lb/>
野雲行止誰相待明月襟懐秪自知無伴偶吟溪上<lb/>
路有花偷笑臘前枝牽情景物潜惆悵忽似傷春逺<lb/>
别離<lb/>
春恨三首云負罪將軍在北朝秦淮芳草緑迢迢髙<lb/>
<pb n="KR4i0025_SBCK_066-6b"/>
臺愛妾魂銷盡始得丘遲爲一招<lb/>
乆戍臨洮報未歸篋香銷盡别時衣身輕願比蘭堦<lb/>
葉萬里還尋塞草飛<lb/>
永巷頻聞小苑逰舊恩如淚亦難收君前願報新顔<lb/>
色團扇須防白露秋<lb/>
蜀國偶題云忽憶明皇西幸時暗傷潜恨竟誰知佩<lb/>
蘭應語宫臣道莫向金盤進荔枝<lb/>
送王郎中云惜别逺相送却成惆悵多獨歸廻首處<lb/>
争那暮山何<lb/>
未展芭蕉云冷燭無煙緑蠟乾芳心猶卷怯春寒一<lb/>
<pb n="KR4i0025_SBCK_066-7a"/>
緘書劄藏何事㑹被東風暗折㸔<lb/>
　　　盧駢<lb/>
盧駢貟外一日休于青龍僧舍詞氣悽慘暮歸促命<lb/>
筆題南楣曰壽天雖云命榮枯亦太偏不知雷氏劔<lb/>
何處更衝天題畢草草而去渉旬卒駢咸通進士也<lb/>
　　　嚴惲<lb/>
皮日休傷嚴子重序云余爲童在鄉校時簡上抄杜<lb/>
舍人牧之集見有與進士嚴惲詩後至呉一日有客<lb/>
曰嚴某余忘其名乆矣遽懐文見造於是樂甚觀其<lb/>
所爲文工於七字徃徃有清便柔媚時可軼駿於常<lb/>
<pb n="KR4i0025_SBCK_066-7b"/>
軌其佳者曰春光冉冉歸何處更向花前把一杯盡<lb/>
日問花花不語爲誰零落爲誰開余羙之諷而未嘗<lb/>
怠生舉進士亦十餘計偕余方寃之謂終有得於時<lb/>
也未㡬歸呉興後兩月<hi>一年也咸通十</hi>霅人至云生以疾亡<lb/>
於所居矣噫生徒以詞聞於士大夫竟不名而逝豈<lb/>
止此而堙没耶江湖間多羙材士君子茍樂退而有<lb/>
文者死無不爲時惜可勝言耶於是哭而爲詩魯望<lb/>
生之友也嘗爲我作詩云十哭都門牓上塵蓋棺終<lb/>
是五湖人生前有敵唯丹桂没後無家秪白蘋箬下<lb/>
斬新醒處月江南依舊詠來春知君精爽應無盡必<lb/>
<pb n="KR4i0025_SBCK_066-8a"/>
在鄷都頌帝晨<hi>曰紂絶慄帝晨項梁成鄷都宫頌</hi>
陸魯望云嚴子重以詩遊於名勝間舊矣余晩於江<lb/>
南相遇甚樂不幸且没襲羙作詩序而弔之其名真<lb/>
不杇矣又何戚其死哉余因息悲而為之和云毎值<lb/>
江南日落春十年詩酒愛逢君芙蓉湖上吟舩倚翡<lb/>
翠巖前醉馬分秪自汀洲連舊業豈無章䟽動遺文<lb/>
猶憐未卜佳城處更斸要離冢畔雲<lb/>
　　　王渙<hi>裴贄</hi>
大順中王渙自左史拜考工貟外同年李徳隣自右<lb/>
史拜小戎趙光胤自補衮拜小儀王拯自小版拜小<lb/>
<pb n="KR4i0025_SBCK_066-8b"/>
勲渙首唱長句感恩上裴公曰青衿七十牓三年建<lb/>
禮含香次苐遷珠彩下連星錯落桂花曽對月嬋娟<lb/>
玉經磨琢多成器劒㧞沉埋更倚天應念衘恩最深<lb/>
者春來爲壽拜樽前裴公荅曰謬持文柄得時賢粉<lb/>
署清華次苐遷昔嵗䇿名皆健筆今朝稱職並同年<lb/>
各懐器業寜推讓俱上青霄肯後先何事老夫猶賦<lb/>
詠欲將酬和永留傳<lb/>
渙字羣吉大順二年侍郎裴䞇下登苐徳隣拯光胤<lb/>
皆同年也<lb/>
渙惆悵詩云氷蚕薄絮鴛鴦綺半夜佳期並枕眠鍾<lb/>
<pb n="KR4i0025_SBCK_066-9a"/>
動紅娘喚歸去對人勻淚拾金鈿<lb/>
李夫人病巳經秋漢武㸔來不舉頭得所濃華銷歇<lb/>
盡楚魂湘血一生休<lb/>
謝家池舘花籠月蕭寺房廊竹䬃風夜半酒醒憑檻<lb/>
立所思多在别離中<lb/>
隋師戰艦欲亡陳國破應難保此身訣别徐郎淚如<lb/>
雨鑑鵉分後属何人<lb/>
七夕瓊筵徃事陳蓼花蓮蔕共傷神蜀王殿裏三更<lb/>
月不見驪山私語人<lb/>
夜寒春病不勝懐玉瘦花啼萬事乖薄倖檀郎断芳<lb/>
<pb n="KR4i0025_SBCK_066-9b"/>
信驚嗟猶夢合歡鞋<lb/>
嗚咽離聲管吹秋妾身今日爲君休齊奴不說平生<lb/>
事忍㸔花枝謝玉樓<lb/>
靑絲一絡墮雲鬟金剪刀鳴不忍㸔持謝君王寄幽<lb/>
怨可能從此住人間<lb/>
陳宫興廢事難期三閣空餘緑草基狎客淪亡麗華<lb/>
死他年江令獨來時<lb/>
晨肇重來路已迷碧桃花謝武陵溪仙山目断無尋<lb/>
處流水潺湲日漸西<lb/>
少卿降北子卿還朔野離觴慘别顔却到茂陵唯一<lb/>
<pb n="KR4i0025_SBCK_066-10a"/>
慟節毛零落鬢毛班<lb/>
夢裏分明入漢宫覺來燈背錦屏空紫臺月落關山<lb/>
晚腸断君恩信畫工<lb/>
　　　張曙<lb/>
張曙崔昭緯中和初同舉相與詣日者問命曙時自<lb/>
負才名籍甚以爲將來狀元崔亦分居其下日者殊<lb/>
不顧曙苐目崔曰將來万全髙苐曙有愠色日者曰<lb/>
郎君亦及苐然須待崔拜相當此時過堂既而曙果<lb/>
不終場昭緯首冠曙以篇什刺之云千里江山陪驥<lb/>
尾五更風水失龍麟昨夜浣花溪上雨緑楊芳草為<lb/>
<pb n="KR4i0025_SBCK_066-10b"/>
何人後七年昭緯為相曙方登苐果於昭緯下過堂<lb/>
杜荀鸖同年生也酬曙詩云天上書名天下傳引來<lb/>
齊到玉皇前大仙録後頭無雪至藥成來竈絶煙笑<lb/>
躡紫雲金作闕夢抛塵世鐵爲舡九華山叟驚凡骨<lb/>
同到蓬萊豈偶然<lb/>
　　　翁綬<lb/>
詠酒云逃暑迎春復送秋無非緑蟻滿盃浮百年莫<lb/>
惜千回醉一盞能消万古愁幾為芳菲眠細草曽因<lb/>
雨雪上髙樓平生名利關身者不識狂歌到白頭綬<lb/>
登咸通進士第<lb/>
<pb n="KR4i0025_SBCK_066-11a"/>
　　　戴司顔<lb/>
景福中江西節度使鍾傳遣僧從約進法華經一千<lb/>
部上待之甚厚恩渥有加宣從約入内賜齋面錫紫<lb/>
衣一副將行太常愽士戴司顔以詩贈行略曰逺來<lb/>
朝鳯闕歸去戀元侯時呉子華任中諫司顔仰公之<lb/>
名志在屬和以爲從約之資融覧之附掌大笑曰這<lb/>
阿師更不要見便拽出得其承奉如此<lb/>
司顔登大順進士第<lb/>
　　　孫定<lb/>
定字志元涪州大戎之族子長於儲定數舉矣儲方<lb/>
<pb n="KR4i0025_SBCK_066-11b"/>
欲就貢訪於定定謔曰子儀表堂堂好將軍材何必<lb/>
以科第爲資儲衘之後儲貴逹未嘗言定之長晩年<lb/>
䘮志放意柸酒景福二年下第遊京西開逺門醉中<lb/>
走筆寄儲詩曰行行血淚洒塵襟事逐東流渭水深<lb/>
秋跨蹇驢風尚緊靜投孤店日初沉一枝猶挂東堂<lb/>
夢千里空馳北巷心明月悲歌又前去滿城煙樹噪<lb/>
春禽定詩歌千餘首多委於兵火竟無成而卒<lb/>
　　　趙牧<lb/>
牧不知何許人也大中咸通中斆李長吉為短歌對<lb/>
酒曰雲翁耕扶桑種黍養日烏手挼六十花甲子循<lb/>
<pb n="KR4i0025_SBCK_066-12a"/>
環落落如弄珠長䋲繫日未是愚有翁臨鏡捋白鬚<lb/>
飢魂弔骨吟古書馮唐八十無髙車人生如雲在須<lb/>
臾何乃自苦八尺驅裂衣換酒且為娱勸君朝飲一<lb/>
瓢夜飲一壺杞天崩雷騰騰紂非舜是何足憑桐君<lb/>
桂父豈勝我醉裏白龍多上昇菖蒲花開魚尾定金<lb/>
丹始可延君命其餘尤尚輕巧詞多<hi>載不</hi>
唐詩自咸通而下不足觀矣亂世之音怨以怒亡國<lb/>
之音哀以思氣喪而語偷聲煩而調急甚者忿目褊<lb/>
吻如㦸手交罵大抵王化習俗上下俱喪而心聲随<lb/>
之不獨士子之罪也其來有源矣司空圖軰傷時思<lb/>
<pb n="KR4i0025_SBCK_066-12b"/>
古退已避禍清音冷然如世外道人所謂変而不失<lb/>
正者也余故盡取晩唐之作庻知律詩末伎初若虛<lb/>
文可以知治之盛衰<lb/>
　　　盧汪<lb/>
汪門族甲天下因宦家于荆南舉進士二十上不第<lb/>
嘗賦詩曰惆悵興亡繫綺羅世人猶自選青娥越王<lb/>
解破夫差國一箇西施也太多晚年失意賦酒胡子<lb/>
一篇云同心相遇思同歡擎出酒胡當玉盤盤中[危*臬]<lb/>
[危*瓦]不自定四座清賔注意看可亦不在心否亦不在<lb/>
面狥客随時自圎轉酒胡五藏属他人十分亦是無<lb/>
<pb n="KR4i0025_SBCK_066-13a"/>
情勸尔不耕亦不飢尔不蚕亦有衣有眼不能分黼<lb/>
黻有口不能明是非鼻何尖眼何碧儀形本非天地<lb/>
力彫䥴匠意苦多端翠㡌朱衫巧粧飾長安斗酒十<lb/>
千酤劉伶平生為酒徒劉伶虚向酒中死不得酒池<lb/>
中拍浮酒胡一滴不入眼空令酒胡名酒胡<lb/>
　　　鄭愚<lb/>
咸通中愚自禮部侍郎除鎮南海時崔魏公在京南<lb/>
愚着錦襖子半臂䄂卷謁文公大竒之㑹夜飲更衣<lb/>
賔從間竊謂公曰此應是慚其不稱既而復易紅錦<lb/>
尤加煥麗衆莫能測愚為進士時未嘗以文章及魏<lb/>
<pb n="KR4i0025_SBCK_066-13b"/>
公門至是乃䞇所業崔歎賞曰真銷得錦半臂矣<lb/>
愚作大潙虚祐師銘云湖之南湘之西山太潙深無<lb/>
蹊虎已嘯猿又啼雨摵摵風捿捿髙入雲不可梯雖<lb/>
欲去誰與摧彼上人忘其身一宴坐千余旬去無踈<lb/>
來無親夷積阻架嶙峋棟宇成供養陳我不知徒自<lb/>
勤物之生孰無情識好悪知寵驚真物藏百慮呈随<lb/>
婉轉任崢嶸雲糊天月不明金在鑛火收罃我不知<lb/>
天地先無首尾功用全六度備万行圎常自随在畔<lb/>
邊要即用長目前非艱難不幽玄哀世徒苦馳驅覔<lb/>
作佛何其愚筭海沙登迷廬眠喘喘心區區見得失<lb/>
<pb n="KR4i0025_SBCK_066-14a"/>
繫榮枯棄知覺求形模近似逺易復難但無事心即<lb/>
安少思慮簡悲歡淨蕩蕩圎團團更無物不勞㸔聽<lb/>
他語被人謾生必死理之常榮必悴非改張造衆罪<lb/>
欺心王作少福須天堂善悪報正身當自結褁無人<lb/>
將心作惡口脫空欺木石嚇盲聾牛阿房鬼五通專<lb/>
覷捕見西東禁定住陽朦朧與作爲事不同最上乗<lb/>
有想基無結淨本無為人不見自心知動便是莫狐<lb/>
疑直下說没文詞識此意見吾師愚廣州人唐末為相<lb/>
　　　王鐐<lb/>
王鐐富有詞學數舉未捷門生盧肇等公薦於春官<lb/>
<pb n="KR4i0025_SBCK_066-14b"/>
云同盟不詞賢者受譏相子負薪優臣致誚乃旌鐐<lb/>
嘉句曰擊石易得火扣人難得心今日朱門者曽恨<lb/>
朱門深聲藹然果擢上第鐐登咸通進士第宰相王<lb/>
播之弟炎生二子鐸鐐鐸相僖宗鐐累官至汝州刺<lb/>
史王仙芝䧟郡城鐐貶韶州司馬終太子賔客<lb/>
　　　陳琡<lb/>
鴻之子也咸通中佐亷使郭常侍銓于徐性耿介有<lb/>
所不合挈家居茅山平居焚香習禪妻子罕面寄居<lb/>
蘭若自述檀經三卷臨行留一章與其僧云行若獨<lb/>
輪車常畏大道覆止若圎底器常恐他物觸行止既<lb/>
<pb n="KR4i0025_SBCK_066-15a"/>
如此安得不離俗乾符中第璉佐薛能幕於徐琡自<lb/>
丹陽掉小舟與相見能重其人延入城不可曰某已<lb/>
有誓不入公門矣薛移舟赴之話道永日不宿而去<lb/>
唐詩紀事卷第六十六<lb/>
<pb n="KR4i0025_SBCK_066-15b"/>
<pb n="KR4i0025_SBCK_066-15b"/>
</p>
<p>
</p>
  </div>
</body>
</text>
</TEI>
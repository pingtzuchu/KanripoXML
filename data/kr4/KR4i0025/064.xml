<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0025_SBCK_064-1a"/>
唐詩紀事卷第六十四<lb/>
　顔萱　李縠　司馬都　崔璞<lb/>
　鄭璧　魏朴　張賁　陸龜蒙<lb/>
　皮日休　崔璐　任蕃　盧休<lb/>
　劉畋<lb/>
　　　顔萱<lb/>
送羊振文歸覲桂陽云髙掛呉㠶喜動容問安歸去<lb/>
指湘峰懸魚庭内芝蘭秀馭鸖門前薜荔封<hi>宅在桂蘇晚舊</hi>
<hi>州</hi>紅斾正憐棠影茂綵衣偏帶桂香濃臨歧獨有霑<lb/>
襟戀南巷當年共化龍<hi>叔父同年先軰拾遺</hi>
<pb n="KR4i0025_SBCK_064-1b"/>
送圓載上人云師來一世恣經行却泛滄波問去程<lb/>
心靜已能防渇鹿<graphic n="KR2351" url="https://raw.githubusercontent.com/kanripo/KR-Gaiji/master/images/KR2351.png" mimeType="image/png"/>喧時爲駭長鯨<hi>鯨則鳴鼓師云舟人遇</hi>禪<lb/>
林幾結金桃重<hi>實重一片日本金桃</hi>梵室重修鐵瓦輕<hi>輕為桃者似鐵爲瓦</hi>
料得還鄉無别利只應先見日華生<lb/>
萱字弘至江南進士也中書舍人蕘之弟嘗受知於<lb/>
張祐故弔祐詩序曰尚意孩稚之歳與伯氏常承處<lb/>
士撫抱之仁目管輅爲神童期孔融於偉器萱唐末<lb/>
與皮陸二生酬唱有詩載松陵集<lb/>
　　　李縠<lb/>
和皮日休悼鸖云才子襟期夲上清陸雲家鸖伴閑<lb/>
<pb n="KR4i0025_SBCK_064-2a"/>
情猶憐反顧五六里何意忽歸十二城露滴誰聞髙<lb/>
葉墜月沈休藉半階明人間華表堪留語剰向秋風<lb/>
寄一聲<lb/>
又云道林曽放雪翎飛應悔庭除閉羽衣料得王恭<lb/>
披鸖鼈倚吟猶待月中歸<lb/>
浙東罷府西歸酬别張廣文皮先軰陸秀才詩云豈<lb/>
有頭風筆下痊浪成蛮語向初筵蘭亭舊趾雖曽見<lb/>
抲笛遺音更不傳照曜文星呉分野留連花月晉名<lb/>
賢相逢只恨相知晚一曲驪歌又幾年<lb/>
縠字徳師咸通進士也唐末爲浙東觀察推官兼殿<lb/>
<pb n="KR4i0025_SBCK_064-2b"/>
中侍御史日休松陵集序云南陽廣文潤卿隴西侍<lb/>
御徳師咸旅泊之際善其所為皆以詞致師詞之不<lb/>
多去之速也縠西歸日休詩云建安才子太微仙暫<lb/>
上金臺許二年形影欲歸温室樹夣魂猶傍越溪蓮<lb/>
空將海月爲傖鬼恨呉天<hi>詩脱下叚</hi>
　　　司馬都　鄭璧<lb/>
和陸龜蒙白菊詩云白艶輕明帶露㾗始知佳色重<lb/>
難群終朝疑笑梁王雪盡日慵看蜀帝雲燕雨似翻<lb/>
瑶渚浪鴈風疑卷玉綃紋瓊飛若㑹寛裁剪堪作蟾<lb/>
宫夜舞裙<lb/>
<pb n="KR4i0025_SBCK_064-3a"/>
璧唐末江南進士也與皮六二生酬唱又有寒夜文<lb/>
譙張潤卿有期不至詩云已知羽駕朝金闕不用燒<lb/>
蘭望玉京應是登仙明月好玉皇留㸔舞雙成<lb/>
　　　崔璞<lb/>
奉酬霜菊見贈詩云菊花開晚過秋風聞道芳香正<lb/>
滿叢爭奈病夫難強飲應湏速自召車公<lb/>
蒙恩除替將還京洛偶叙所懐云兩載求人瘼三春<lb/>
受代歸務繁多簿籍才短泛恩威共理乖天奬分憂<lb/>
値歳饑遽蒙交郡印<hi>除替未及三年到任十二个月</hi>安敢整朝衣作<lb/>
牧慙爲政思鄉念式微儻容還故里髙卧掩柴扉<lb/>
<pb n="KR4i0025_SBCK_064-3b"/>
璞唐末以大司諫刺蘇州其詩見皮六二生松林唱<lb/>
和集<lb/>
　　　魏朴<lb/>
和皮日休悼鸖云直欲裁詩問杳冥豈教靈化亦浮<lb/>
生風林月動疑留魄沙島香愁似藴情雪骨夜封蒼<lb/>
蘚冷練衣寒在碧塘輕人間飛去猶堪恨况是泉臺<lb/>
逺玉京<lb/>
又云經秋宋玉已悲傷况報胎禽昨夜亡霜曉起來<lb/>
無問處伴僧彈指遶荷塘<lb/>
朴唐末呉中名士也皮日休松陵詩序云潤卿徳師<lb/>
<pb n="KR4i0025_SBCK_064-4a"/>
旅泊之際以詞致師大司諫清河公有作<hi>璞崔</hi>或命之<lb/>
和亦著焉其餘則呉中名士<hi>璧朴㒷顔萱謂司馬都鄭</hi>
　　　張賁<lb/>
旅泊呉門云一舸呉江晩堪憂病廣文鱸魚誰與伴<lb/>
鷗鳥自成群反照縱横水斜空斷續雲異鄉無限思<lb/>
盡付酒醺醺<lb/>
酬龔美先軰見寄云尋疑天意䘮斯文故選茅峰寄<lb/>
白雲酒後只留滄海客香前唯見紫陽君近年巳絶<lb/>
詩書癖今日兼將筆硯焚爲有此身猶苦患不知何<lb/>
者是玄纁<lb/>
<pb n="KR4i0025_SBCK_064-4b"/>
和陸龜蒙白菊詩云雪綵氷姿號女華寄聲多是地<lb/>
仙家有時南國和霜立幾處東籬伴月斜謝客瓊枝<lb/>
空貯恨袁郎金鈿不成夸自知終古清香在更出梅<lb/>
粧弄晩霞<lb/>
賁字潤卿南陽人登大中進士第唐末爲廣文博士<lb/>
寓呉中與皮六二生㳺其詩多羇旅感激若異鄉無<lb/>
限思盡付酒醺醺<lb/>
又送李縠西歸云孤雲獨歩本無依江海重逢故舊<lb/>
稀楊栁漸踈蘆葦白可堪斜日送君歸<lb/>
　　　陸龜蒙<lb/>
<pb n="KR4i0025_SBCK_064-5a"/>
字魯望父虞賔浙東從事居蘇臺亀蒙攻文與顏尭<lb/>
皮日休羅隠呉融友善家貧與張搏為廬江吴興二<lb/>
郡丞李蔚盧携景重之羅隠寄詩曰龍樓李丞相昔<lb/>
歳仰髙文黄閣今無主青山竟不焚夜船乗海月秋<lb/>
寺伴江雲只恐塵埃裏浮名㸃汚君唐末以左拾遺<lb/>
授之詔下日以疾終于家<lb/>
皮日休松陵唱和集序云咸通十年日休為吴郡郡<lb/>
從事有進士陸龜蒙云其業見造其才之變真天地<lb/>
之氣也近代稱温飛卿李義山爲之最俾生參之未<lb/>
知孰為後先<lb/>
<pb n="KR4i0025_SBCK_064-5b"/>
龜蒙三吴人也　尤善談笑嘗體<lb/>
江謝賦事名振　書萬餘卷詩篇清<lb/>
麗與皮日休為　卷號曰松陵集中<lb/>
和功初遇疾而　為文誌其墓矣吴子華<lb/>
奠文千餘言畧曰大風吹海海波淪漣㴠為子文無<lb/>
偶無邊長松倚雪枯枝半折捉為子文真上巔絶風<lb/>
下霜晴寒鍾自聲發為子文鏗將杳清武陵深間川<lb/>
長晝白問為子文渺茫岑寂豕突鯨狂其來莫當雲<lb/>
沉鳥沒去其倐忽膩若凝脂軟於無骨霏漠漠澹㳙<lb/>
涓春哆冶秋鮮妍觸即碎潭下月拭不滅玉上煙<lb/>
<pb n="KR4i0025_SBCK_064-6a"/>
江湖散人歌云江湖散人天骨竒短髪搔來蓬半垂<lb/>
手捉孤篁曳寒繭口誦太古滄浪詞詞云太古万万<lb/>
古民怪其壄<hi>野音</hi>無風期夜棲正與禽獸雜獨自架結<lb/>
縱横枝因而稱曰有巢氏民共敬貴如君師當時只<lb/>
効烏鵲軰豈是有意陳尊卑無端後　穿鑿破一派<lb/>
前導千流随多方忷亂元氣死日使父子生姦欺聖<lb/>
人事業轉消耗尚有漁者存熙熙風波不獨因一士<lb/>
凡百器具皆能施罛疎扈腐鱸鱖肥上失撿馭無䜛<lb/>
疵人間所謂好男子我見婦女留鬚眉奴顔婢膝真<lb/>
乞丐反以正直爲狂癡所以頭欲散不散弁峩巍所<lb/>
<pb n="KR4i0025_SBCK_064-6b"/>
以腰欲散不散珮陸離行散任之適坐散從傾欹語<lb/>
散空谷應笑散春容披衣散單複便食散酸醎冝書<lb/>
散忘簮履禽散虚籠池外物一以散中心散何疑不<lb/>
共諸侯分邑里不與天子專隍陴靜則守桑柘亂則<lb/>
逃妻兒金鏕紳帶未嘗識白刃投我窮生為或聞蕃<lb/>
將負恩澤號令鐵馬如風馳大君年小丞相少當軸<lb/>
自請都旌旗神鋒悉出羽林仗繪畫日月蟠龍螭太<lb/>
宗基業甚牢固小醜背叛當殱夷禁軍近自肅宗署<lb/>
抑遏輔國爭雄雌必然大叚剪兇逆須召勁勇持軍<lb/>
麾四方賊壘猶古地死者暴骨生寒飢歸來輙擬荷<lb/>
<pb n="KR4i0025_SBCK_064-7a"/>
鋤立詬吏已責租錢遲興師十万一日費不翅千金<lb/>
何以支秪今利口且箕歛何暇俛首哀惸嫠均荒補<lb/>
敗豈無術布在方䇿撑頽巇氷霜襦袴易反掌白面<lb/>
諸郎殊不知江湖散人悲古道悠悠幸寄羲皇傲官<lb/>
家未議活蒼生拜賜江湖散人號<lb/>
甫里先生傳云少攻歌詩與造物者争柄遇事輙変<lb/>
化不一其體裁始則凌轢波濤穿穴險固囚鏁怪異<lb/>
破碎陣敵卒造平澹而後已<lb/>
亀蒙居震澤之南巨積注有鬪鴨一欄有驛使過挾<lb/>
彈斃其尤者䝉蒙乎一表本云此鴨能人語待附蘇<lb/>
<pb n="KR4i0025_SBCK_064-7b"/>
州上進使者斃之奈何使人恐酬以槖中金俟其箱<lb/>
悦方請人語之由曰能呼其名使人憤且笑拂袖上<lb/>
馬復召之還其金曰吾戯耳龜蒙少髙放從張摶遊<lb/>
歷湖蘇二州辟以自佐嘗至饒州三日無所詣刺史<lb/>
蔡京率官屬就見之亀䝉不樂拂衣去不喜交流俗<lb/>
不乗馬升舟設蓬席齎束書茶竈筆牀釣具徃來時<lb/>
謂江湖散人或號天随子甫里先生自比涪翁漁父<lb/>
江上丈人<lb/>
　　　皮日休<lb/>
日休字襲羙襄陽人咸通中為太常愽士遭亂歸<lb/>
<pb n="KR4i0025_SBCK_064-8a"/>
吴中黄巢冦江浙刼以從軍至京師以為翰林學士今日<lb/>
休作䜟云欲識聖人姓田八二十一欲知聖人名果頭三屈<lb/>
律巢大怒蓋巢頭醜掠鬢不盡疑譏之也遂及禍<lb/>
日休寒日晝齋即事三章云參佐三間似草堂恬然<lb/>
無事可成忙移時寂歴澆松子盡日殷勤乳牀將近<lb/>
道齋先衣褐欲清詩思量焚香空庭好待中宵月獨<lb/>
禮星辰學歩四<lb/>
不知何事有生涯皮揭裁衣學道家深夜數甌為相<lb/>
葉清晨一氣是雲華盆池有鷺窺蘋末石板無人<lb/>
掃桂花江漢欲歸<lb/>
<pb n="KR4i0025_SBCK_064-8b"/>
方朔家貧未有車肯從榮利捨樵漁從公未恠多侵<lb/>
酒見客唯求轉借書暫聽松風生意足偶㸔溪月世<lb/>
情踈如鈎得貴非吾事合向煙波爲五魚<hi>五魚<graphic n="KR0680" url="https://raw.githubusercontent.com/kanripo/KR-Gaiji/master/images/KR0680.png" mimeType="image/png"/>松江有</hi>
日休賦亀詩嘲歸仁紹云硬骨殘形知幾秋屍骸終<lb/>
是不風流頑皮死後錢須遍只爲平生不出頭<lb/>
歸氏子以姓嘲日休云八片尖斜砌作裘火中燖子<lb/>
水中楺一包閑氣如常在惹踢招奉卒未休<lb/>
北夢瑣言云日休傲誕自號間氣布衣日休之子光<lb/>
業辭文宏贍唐末為越州副使<lb/>
松陵集序曰詩有六義其一曰比比者定物之情狀<lb/>
<pb n="KR4i0025_SBCK_064-9a"/>
也則必謂之才才之備者於聖為六藝在賢為聲詩<lb/>
噫春秋之後頌聲亡寢降及漢氏詩道荐作然二雅<lb/>
之風委而不興矣在詩有三言四言五言六言七言<lb/>
之作三言者曰振振鷺鷺于飛是也五言者曰誰謂<lb/>
雀無角何以穿我屋是也六言者我姑酌彼金罍是<lb/>
也七言者交交黄鳥止于桑是也九言者曰浻酌彼<lb/>
行潦挹彼注兹是也盖古詩率以四言為本而漢氏<lb/>
方以五言七言為之也其句亦出於周詩五言者李<lb/>
陵曰携手上河梁是也七言漢武曰日月星辰和四<lb/>
時是也爾後盛於建安以降江左君臣得以浮艶然<lb/>
<pb n="KR4i0025_SBCK_064-9b"/>
然詩之六義微矣逮及吾唐開元之世易其體為律<lb/>
焉始切於儷偶拘於聲勢然詩云遇憫既多受侮不<lb/>
少其對也二矣堯典曰　依永律和聲其為律也甚<lb/>
矣由漢及唐詩之道盡矣吾文不知千祀之後詩之<lb/>
道止於斯而已即後有變而作者不得以知之夫才<lb/>
之備者猶天地之氣乎氣者止乎一也分而為四時<lb/>
其為春則煦枯發枿如弃如濩百物融洽酣人肌骨<lb/>
其為夏則赫㬢朝升天地如窰草蕉木暍若燎毛髪<lb/>
其為秋則凉颸髙瞥若露天骨景爽夕清神不蔽形<lb/>
其為冬則霜陣一棲萬物皆瘁雲沮日慘若憚天責<lb/>
<pb n="KR4i0025_SBCK_064-10a"/>
夫如是豈拘於一哉亦變之而已人之有才者不變<lb/>
則已茍變之豈異於是乎故才之用也廣之爲滄溟<lb/>
細之爲四竇髙之爲山岳碎之爲瓦礫羙之爲西子<lb/>
悪之爲四洽壯之爲武賁弱之爲處女大則八荒之<lb/>
外不可窮小則一毫之末不可見茍其才如是復能<lb/>
善用之則庖丁之牛慶之輪郢之斤不足喻其神解<lb/>
也噫古之士窮逹必形於歌詠茍欲見乎志非文不<lb/>
能宣也扵是爲其詞詞之作固不能獨善必須人以<lb/>
成之昔周公爲詩以貽成王吉甫作煩以贈申伯詩<lb/>
之酬贈其來尚矣後毎爲詩必多　爲　咸通七<lb/>
<pb n="KR4i0025_SBCK_064-10b"/>
年今兵部令狐員外在淮南今中書舍人　公守<lb/>
毗陵日休皆以詞獲幸悉蒙以所製命之和各<lb/>
軸亦有名其守者十年大司諫清河公世收於吴日<lb/>
休為部從事居一月有進士陸亀䝉<lb/>
業見造凡數編其才之變真天地之氣也近代稱温<lb/>
飛卿李義山爲之最俾生參之未知其孰為之後先<lb/>
雜體詩序云案舜典帝曰　命汝典樂教胄子詩言<lb/>
志歌永言在焉周禮太師之職掌敎六詩諷賦比興<lb/>
風雅互作雜體遂生然後係之于樂府盖典樂之職<lb/>
也在漢代李延年為恊律造新聲雅道缺樂府乃盛<lb/>
<pb n="KR4i0025_SBCK_064-11a"/>
鐃歌皷吹拂舞干俞因斯而興詞之體不得不因時<lb/>
而易也古樂書論之甚詳今不能備載載其他見者<lb/>
漢武集元封三年作栢梁臺詔群臣二千石有能為<lb/>
七言詩者乃得上座帝曰日月星辰相四時梁王曰<lb/>
驂駕駟馬從梁來由是聮句興焉孔融詩曰漁父屈<lb/>
節水潜匿方作郡姓名離合也由是離合興焉晉傅<lb/>
咸有廽文反覆詩二首云反覆其文者以示憂心展<lb/>
轉也悠悠逺邁獨焭焭是也由是反覆興焉梁武帝<lb/>
云後牖有朽栁沈約云偏眠舩舷邊由是疊韻興焉<lb/>
詩云蝶蝀在東又曰鴛鴦在梁由是雙聲興焉詩云<lb/>
<pb n="KR4i0025_SBCK_064-11b"/>
惟　南有箕不可以簸場惟北有斗不可以挹酒漿<lb/>
近乎戯也古詩或為之蓋風俗之言也古有採詩官<lb/>
命之曰風人圍棊燒敗襖㸔子故依然由是風人之<lb/>
作興焉梁書云昭明善賦短韻吴均善壓强韻今亦<lb/>
効而為之存于編中陸生與予各有是為凡八十六<lb/>
首如四聲詩三字離合全篇雙聲疊韻之作悉陸生<lb/>
所為又足見其多能也案齊竟陵王郡縣詩曰追共<lb/>
承荔浦一道信雲丘縣名由是興焉案梁元藥名詩<lb/>
曰戍客栢山下當思衣錦歸藥名由是興焉陸與予<lb/>
亦有是作至如鮑昭之建除沈炯之六甲十二屬梁<lb/>
<pb n="KR4i0025_SBCK_064-12a"/>
簡文之卦名陸惠曉之百姓梁元帝之鳥名亀兆蔡<lb/>
黄門之口字古詩兩頭纎纎藁砧五雜組已降非不<lb/>
能也皆鄙而不為噫由古至律由律至雜詩詩之道<lb/>
盡乎此也近代作雜體唯劉賔客集中有逥文離合<lb/>
雙聲疊韻如聮句則莫若孟東野與韓文公之多他<lb/>
集罕見足知為之之難也<lb/>
日休疊韻山中吟云穿煙泉潺湲觸竹犢觳觫荒篁<lb/>
香墻匡熟鹿伏屈曲<lb/>
雙聲溪上思云踈衫低通灘冷鷺立亂浪草彩欲夷<lb/>
猶雲空容澹蕩<lb/>
<pb n="KR4i0025_SBCK_064-12b"/>
晚秋吟<hi>字韻合以題十五</hi>東臯㷑雨歸耕日免去黄冠首刈<lb/>
禾火滿酒壚詩在口今人無計奈儂何<lb/>
藥名離合夏日即事云季春人病抛芳杜仲夏溪波<lb/>
遶壊垣衣典濁醪身倚桂心中無事到雲昏<lb/>
懐鹿名縣名離合云山痩更培秋後桂溪澄閑數晩<lb/>
來魚臺前過鴈盈千百泉石無情不寄書<lb/>
寒日古人名云北顧懽遊悲沈宋<hi>為北顧梁武改</hi>南徐陵寢<lb/>
嘆齊梁水邊韶景無窮栁寒被江淹一半黄<lb/>
風人詩云江上秋聲起從來浪得名逆風猶掛蓆苦<lb/>
不㑹帆情<lb/>
<pb n="KR4i0025_SBCK_064-13a"/>
陸亀蒙詩云十万合師出遥知至憶君一心如瑞表<lb/>
唯作兩歧分<lb/>
　　　崔璐<lb/>
璐有覧皮先軰盛製詩贈日休云河嶽挺靈異星辰<lb/>
精氣殊在人為英傑與國作禎符襄陽得竒士俊邁<lb/>
真龍駒勇果魯仲由文賦蜀相如渾浩江海廣葩華<lb/>
桃李敷小言人無間大言塞空虚幾人遊赤水夫子<lb/>
得玄珠鬼神争奥祕天地惜洪鑪既比曽參行仍兼<lb/>
君子儒吾知上帝意將使居黄樞好保千金體須為<lb/>
万姓謨<lb/>
<pb n="KR4i0025_SBCK_064-13b"/>
日休和云伊余㓜且賤所禀自以殊弱歳謬知道有<lb/>
心臣皇符豈意海上鷹運跼軒下駒縱性作古文所<lb/>
爲皆自如但恐才格劣敢誇詞彩敷句句考事實篇<lb/>
篇窮玄虚誰能変羊質競不獲驪珠奥有造化手曽<lb/>
聞天地鑪文章鄴下秀氣貎淹中儒展我此志業期<lb/>
君持中樞蒼生眼穿望勿作番溪謨<lb/>
璐登咸通七年進士第<lb/>
　　　任蕃<lb/>
宫怨云淚乾紅落臉心盡白垂頭自此方知怨從來<lb/>
豈信愁蕃又有無語與春别細㸔枝上紅之句張爲<lb/>
<pb n="KR4i0025_SBCK_064-14a"/>
取作主客圗<lb/>
　　　盧休<lb/>
春寒酒力遲冉冉生微紅<hi>聮句寒月</hi>自然草木性誰祝元<lb/>
化功<hi>句</hi>湓浦風生破膽愁<hi>句</hi>血染劒花明帳幕三千<lb/>
車馬出漁陽<hi>句</hi>右張為取作主客圗休不第<lb/>
　　　劉畋<lb/>
畋有晩泊漢江渡詩云末秋雲木輕蓮拆晚香清雨<lb/>
下侵苔色雲凉出浪聲疊㠶依岸尽微照夾堤明渡<lb/>
吏已頭白遥知客姓名又有雨後句云殘陽來霽岫<lb/>
獨興起滄洲張為取作主客圖舉進士<lb/>
<pb n="KR4i0025_SBCK_064-14b"/>
</p>
<p>
唐詩紀事卷第六十四<lb/>
</p>
<p>
</p>
  </div>
</body>
</text>
</TEI>
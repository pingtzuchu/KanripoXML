<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>長興集</head>
    <p>
<pb n="KR4d0101_WYG_000-1a"/>
欽定四庫全書　　　　　集部三<lb/>
　長興集　　　　　　　　别集類二宋<lb/>
　　提要<lb/>
　　　　<hi>臣</hi>等謹案長興集十九巻宋沈括撰括有夢<lb/>
　　　　溪筆談已著錄陳振孫書錄觧題載括集四<lb/>
　　　　十一巻南宋髙布嘗合沈遼沈遘二集刻於<lb/>
　　　　括蒼題曰呉興三沈集此本巻末題從事郎<lb/>
　　　　處州司理叅軍髙布重校一行葢即括蒼所<lb/>
<pb n="KR4d0101_WYG_000-1b"/>
　　　　刻本也括博聞强記一時罕有其匹所作筆<lb/>
　　　　談於天文算數音律醫卜之術皆能發明考<lb/>
　　　　證洞悉源流而在當時乃不甚以文章著然<lb/>
　　　　學有根柢所作亦宏贍淹雅具有典則其四<lb/>
　　　　六表啟尤凝重不佻有古作者之遺範惜流<lb/>
　　　　傳既乆篇帙脱佚闕巻一至巻十二又闕巻<lb/>
　　　　三十一又闕巻三十三至四十一共二十二<lb/>
　　　　巻勘騐諸本亦皆相同知斷爛蠧蝕已非一<lb/>
<pb n="KR4d0101_WYG_000-2a"/>
　　　　日宋文鑑及侯鯖錄諸書載括詩什頗多而<lb/>
　　　　集中乃無一首又史稱括為河北西路察訪<lb/>
　　　　使條上三十一事皆報可其他建白甚衆而<lb/>
　　　　集中亦無奏劄一門葢皆在闕巻之中矣又<lb/>
　　　　案三沈之中以括集列遘集之後實則行軰<lb/>
　　　　括為長書錄觧題曰括於文通為叔<hi>案文通沈遘之</hi>
　　　　<hi>字也</hi>而年少於文通世傳文通常稱括叔今四<lb/>
　　　　朝史本傳以為從弟者非也文通之父扶扶<lb/>
<pb n="KR4d0101_WYG_000-2b"/>
　　　　之父同括之父周皆以進士起家官皆至太<lb/>
　　　　常少卿王荆公誌周與文通墓及文通弟遼<lb/>
　　　　誌其伯父振之墓可考云云其辨證甚明元<lb/>
　　　　修宋史仍以括為遘之從弟殊為舛誤今據<lb/>
　　　　陳氏之説附正其失用以見宋史踈舛不足<lb/>
　　　　盡為典據焉乾隆四十六年十一月恭校上<lb/>
　　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
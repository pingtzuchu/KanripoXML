<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>吳文肅摘稿巻三</head> <lb/>
    <p>
<pb n="KR4e0140_WYG_003-1a"/>
欽定四庫全書<lb/>
　吳文肅摘稿巻三<lb/>
　　　　　　　　　　　　　　明　吳儼　撰<lb/>
　表䟽<lb/>
　　恭賀登極表<lb/>
臣某等伏承五月十八日詔書恭聞皇帝陛下遵奉遺詔<lb/>
允升大寶臣等誠懽誠忭頓首頓首謹言乾旋坤轉九圍<lb/>
懐再造之仁日照月臨率土仰重熙之治慶騰寰宇歡溢<lb/>
<pb n="KR4e0140_WYG_003-1b"/>
華夷竊惟出震繼離正化成之攸始承祧踐阼視創業為<lb/>
尤難庶邦拭目以觀太平四海側耳以聴新政撫兆民而<lb/>
為子包六合以為家漢之傳世二十四君獨文景克紹其<lb/>
美周之享國八百餘嵗惟成康能擅其名恭惟皇帝陛下<lb/>
睿知夙成聰明天縱青宫主鬯式彰三善之名寶厯在躬<lb/>
爰作百神之主秉璧而見上帝端冕以臨羣臣幽明感通<lb/>
遐邇昭泰和氣流於八表祥光燭於九垓孝養兩宫日勤<lb/>
三至明禋七廟昭格一心立舜木以求箴銘湯盤而致警<lb/>
<pb n="KR4e0140_WYG_003-2a"/>
諒闇恭黙當宁憂勤來嵗改元不忍急於更化即辰肆眚<lb/>
乃先示乎薄刑逋負雖大而必蠲勤勞雖小而亦録近則<lb/>
市不易肆逺則海不揚波九夷八蠻悉臣悉貢六府三事<lb/>
惟叙惟歌澤覃莫大之封疆仁被無知之草木化殆成於<lb/>
朞月治何待乎三年伏願居安思危慎終如始念祖宗付<lb/>
予之重思王業保守之艱節用愛民清心寡慾緝熙聖學<lb/>
容納善言親近老成之人安享和平之福固皇圖於不㧞<lb/>
衍聖祚於無疆臣等分事守官盡治留都之職上章勸進<lb/>
<pb n="KR4e0140_WYG_003-2b"/>
莫參法從之班望雖邈乎山川心實馳於象魏想黄朱之<lb/>
贄如瞻嗣徳之容誦明良之歌用副責難之義歡呼蹈舞倍<lb/>
萬恒情臣無任瞻天仰聖激切屏營之至謹奉表稱賀以聞<lb/>
　　奏請回鑾䟽<lb/>
謹奏為囘聖駕以安人心事臣等初聞聖駕出京幸昌<lb/>
平等處曾具䟽瀆冒聖聰言詞蹇拙不蒙採納既而又<lb/>
聞八月念八日聖駕復出過居庸闗幸宣府又幸大同<lb/>
宰輔不及知羣臣不及從三軍之士不及衞䕶以行臣<lb/>
<pb n="KR4e0140_WYG_003-3a"/>
等戰懼驚惶罔測聖意之所在伏而思之是必敵兵縱<lb/>
横邉報急數陛下慮羣帥之不力憫邉氓之被俘急於<lb/>
制馭遂不暇咨之廟堂謀之帷幄而行耳不然沙漠之<lb/>
凄涼决不若京師之富麗邉塞之馳驅决不若宫禁之<lb/>
尊嚴陛下奚取於此而輕身以幸之哉古之聖帝明王<lb/>
不能無外侮之患三苖不服虞舜固征之矣而奉辭伐罪<lb/>
乃責之大禹舜實未嘗自征獫狁孔熾周宣固伐之矣<lb/>
而出師致討乃責之尹吉甫周宣實未嘗自伐載之詩<lb/>
<pb n="KR4e0140_WYG_003-3b"/>
書昭然可考今在廷之臣文武如林寜無一人忠貞謀<lb/>
勇可以委任而陛下必欲自行耶夫君居其逸臣任其<lb/>
勞此古今之大義若天冠地履不可得而易者今陛下<lb/>
自任其勞而以逸遺臣下是愛身不若愛臣下之深也<lb/>
無乃倒置與聖駕初出之時臣民引領北望皆謂囘鑾必<lb/>
在九月萬夀聖節則天下之朝賀者畢至四方之貢獻<lb/>
者在廷豈宜使之空行九月過後又謂囘鑾必在十一<lb/>
月長至令節則九廟有嵗享之大祭兩宫有慶賀之大<lb/>
<pb n="KR4e0140_WYG_003-4a"/>
禮豈宜遣人以代十一月過後日望一日今又過元旦<lb/>
若干日矣聖駕已囘逺不能知萬一未囘則郊祀大禮<lb/>
古今所重尤非臣下所敢代者將遂缺而不舉與若謂<lb/>
敵尚在邉必待敵退而後聖駕可囘與萬萬無此理且<lb/>
京師者天下根本之地郊社宗廟於此乎建立宫殿陵<lb/>
寢於此乎奠安羣臣百工於此乎㑹萃三軍萬姓於此<lb/>
乎長育財貨珍寳子女玉帛皆於此乎輻輳外之郡國<lb/>
雖或有一二富庶必不及京師萬分之一况逺在邉徼<lb/>
<pb n="KR4e0140_WYG_003-4b"/>
者乎譬諸人身京師猶腹心也郡國猶肩背腰膂也邉<lb/>
徼則四肢也腹心安然後肩背腰膂安肩背腰膂安然<lb/>
後四肢無恙今有人焉養其四肢而心腹之不安則不<lb/>
顧是可謂之善養身乎况今京師内外人心揺動口語<lb/>
藉藉轉相傳播徐淮以南荒饉千里去冬三月雨雪為<lb/>
災民無衣食至於父子漂流兄弟離散畧不係戀間有<lb/>
自經及投水而死者民窮至此安保其不為盗哉臣等<lb/>
恐所禦之敵尚逺隔於隂山而不虞之患或猝起于肘<lb/>
<pb n="KR4e0140_WYG_003-5a"/>
腋此不可以不煩聖慮也伏望皇上念九廟之統緒思兩<lb/>
宫之付托審内外之輕重恤黔黎之窮困速囘聖駕端<lb/>
居九五修眀政教委任賢才則百廢盡舉四海來王無<lb/>
復北顧之憂矣臣等縻禄留都山川修阻限不能俯伏<lb/>
道左扣馬泣諌不勝惶恐戰懼之至為此具本謹遣辦<lb/>
事官賫捧謹具奏聞<lb/>
　論<lb/>
　　為臣不易<hi>正徳丁夘順天鄉試程式</hi>
<pb n="KR4e0140_WYG_003-5b"/>
論曰人臣之職不容扵不盡也而亦不容扵易盡也何<lb/>
也為臣非難而事君為難事君非難而盡職為難職有<lb/>
不盡不足以為臣而可以易之乎世之自以為易者是<lb/>
不知其難也知而謂無所用力焉者是畏其難也知而<lb/>
不畏而猶日愒月玩無所事焉者是易其難也不知其<lb/>
難者不能為畏其難者不敢為易其難者自以為不足<lb/>
為則亦何職之能盡哉是以為人臣者不容不盡其職<lb/>
而亦不容以易盡歟孔子之告定公意有在矣此非孔<lb/>
<pb n="KR4e0140_WYG_003-6a"/>
子之言也當時有是言也亦非當時之言也虞廷有是言<lb/>
也大禹陳謨于舜不曰克艱厥臣乎盖嘗論之君猶元首<lb/>
也臣猶股肱耳目也君資臣以成治猶元首資股肱耳目以<lb/>
成其身也君臣一體則臣之事君宜若易易矣而謂之難<lb/>
何哉嗚呼此正所以為難也衣人之衣者懷人之憂食人<lb/>
之食者任人之事而况號為一體者乎自一命之士而上<lb/>
至百官庶府均為王臣不可謂其不難然其任也小其責<lb/>
也輕至于受股肱耳目之寄則其責固有不同者矣而敢<lb/>
<pb n="KR4e0140_WYG_003-6b"/>
以為易乎且一人之身百責所萃震撼擊撞難于鎮定盤<lb/>
錯棼結難於解紓辛甘燥濕難於調劑黯闇汙濁難於茹<lb/>
納隂陽難於燮理風俗難于變化禮樂難明刑政難舉君<lb/>
子小人難辨辨而難於進退九夷八蠻在荒服之外者難<lb/>
于賓服鳥獸草木之妖難於消滅龜麟龍鳳諸福之物可致<lb/>
之祥難於畢致是皆吾一人之責也吾之責吾不能盡猶為<lb/>
股肱而不能輔翼耳目而不能視聼元首何賴於爾而亦何<lb/>
以股肱耳目為哉此正所以為難也若此者其難在我我猶<lb/>
<pb n="KR4e0140_WYG_003-7a"/>
得而勉焉而其不在我者則非吾力之所能為也何也<lb/>
其始進也見任之難其既任也見信之難及其既信也<lb/>
有終之難昔者舜之扵禹可謂知之深矣必待四岳之<lb/>
舉而後命以百揆之職其見任不亦難乎舅犯從文公<lb/>
扵外者十有九年可謂任之乆矣及其反也猶不能無<lb/>
疑至沉璧以誓其見信不亦難乎周公之于成王以叔<lb/>
父之親居冢宰之位可謂信之専矣而三叔流言避居<lb/>
東都使非雷風之變其心終無以自明其有終不亦難<lb/>
<pb n="KR4e0140_WYG_003-7b"/>
乎是三者得之扵君而前之所謂難者一有不盡又將<lb/>
諉之誰哉是故阿順以為容逢迎以為悦吾有爵祿之<lb/>
榮而不罹拂逆之患可以無難矣而非大臣之所冝也<lb/>
去國而逺害潔身以為髙我有優㳺之樂而不與危亂<lb/>
之憂可以無難矣而非大臣之所忍也直言而極諌身<lb/>
亡而國危我有後世之名而不捄覆亡之禍可以無難<lb/>
矣而非大臣之所願也然則果何如而後可以盡其職<lb/>
哉必也正已必也有容必也鞠躬盡瘁必也陳善而責<lb/>
<pb n="KR4e0140_WYG_003-8a"/>
難必也進思盡忠退思補過而不敢以為勞必也知無<lb/>
不言言無不盡而不敢以為直必也國爾忘家公爾忘<lb/>
私而不敢以為忠必也利不茍就害不茍避而不敢以<lb/>
為義必也有蹇蹇匪躬之節必也有翼翼小心之恭必<lb/>
也有素絲之風而無愧赧之容必也有赤舄之安而無<lb/>
顧慮之態然後大臣之職庶乎其少盡耳彼不知其難<lb/>
與畏其難者固不足論而易其難者又自以為不足為<lb/>
而以怠心乗之則雖有髙天下之才絶天下之智亦終<lb/>
<pb n="KR4e0140_WYG_003-8b"/>
扵敗而已矣何足以事君也哉雖然為臣固不易矣至<lb/>
為君之難則尤有甚焉者以一身而處萬民之上以一<lb/>
日而有萬㡬之繁故智不足以周天下之務則邪正不<lb/>
明徳不足以服天下之心則政令不行一念不謹或貽<lb/>
四海之憂一日不謹或致千百年之患可以為易乎故<lb/>
為君者自知其難而又知為臣之難為臣者亦自知其<lb/>
難而又知為君之難兢兢業業上下交修則難者可易<lb/>
而天下之治亦無難矣<lb/>
<pb n="KR4e0140_WYG_003-9a"/>
　序<lb/>
　　順天府鄉試録後序<lb/>
皇上嗣大厯服之初厲精圖治訓飭諸司惟舊章成憲<lb/>
是遵内外羣工莫不戰兢惕厲思自奮以副上意朞月<lb/>
之間政事之敝者以補偏者以正廢且墜者以修百度<lb/>
振舉議者以為有洪武永樂之風噫感應之效一何神<lb/>
速如此哉正徳二年秋上命臣春臣某為順天府考試<lb/>
官試録既成臣某謹序諸後竊惟舊章成憲皆祖宗宸<lb/>
<pb n="KR4e0140_WYG_003-9b"/>
謨睿畧以為聖子神孫億萬年之法未有遵之而過者<lb/>
今百司庶務皇上悉欲復祖宗之舊而况扵文乎文非<lb/>
但可以華國也而扵世道實有關焉至扵程式之文其<lb/>
所關尤重何也上之所取下之所趨也其所取者雅則<lb/>
天下悉從而雅所取者浮則天下悉從而浮士習之正<lb/>
否于是乎判而可謂弗重矣乎洪惟我太祖髙皇帝創<lb/>
業之初天下甫定即命開科取士越十七年著為定令<lb/>
唐宋數百年間屢更屢易而未盡者至是益加精宻焉故<lb/>
<pb n="KR4e0140_WYG_003-10a"/>
百四十年來守之弗失而文之體格則似不能無少變<lb/>
焉者臣嘗觀洪武永樂之間其文渾厚宣徳正統之間<lb/>
其文簡明成化𢎞治之間其文竒麗可謂日益以盛矣<lb/>
然竒則鉤深摘隠其流漸入扵晦麗則取青嫓紫其流<lb/>
漸至扵澆為世道慮者能不思所以變之乎有宋嘉祐<lb/>
初士習險怪歐陽修深以為患痛加裁抑一時知名之<lb/>
士皆不在選物論雖若不平文體卒為之變識者韙之<lb/>
臣扵修無能為役而心之為世道慮今亦何異扵古故<lb/>
<pb n="KR4e0140_WYG_003-10b"/>
今日所取者匪徒以其文之工惟雅是崇焉其所棄者<lb/>
匪徒以其文之不工雖工而浮亦不免于黜焉自京畿<lb/>
而逹諸天下庶乎文之少變耳士習既正則他日出而<lb/>
從政亦罔敢弗正惡有作聰明亂舊章以自陷于浮薄<lb/>
者哉臣不佞思所以仰副上意者盖有在扵此故書以<lb/>
為登名扵是者告并告夫未登者以圖後舉焉<lb/>
　　送上髙司訓徐君東之序<lb/>
都城之西都城隍廟在焉毎月朔暨望則商賈畢集大<lb/>
<pb n="KR4e0140_WYG_003-11a"/>
者車載小者擔負又其小者挾持而徃海内外所産物<lb/>
咸萃焉至則畫地為限界張肆以售持金帛相貿易者<lb/>
縱横旁午扵其中至不䏻行相排擠而入非但摩肩接<lb/>
踵而已遐方窮邑之人偶一觀之則驚嘆彌日向人嘖<lb/>
嘖誇詫不已至其夢寐亦然盖平生之所未見意人皆<lb/>
已若雖欲不誇其心固不能自已也而凡人之至是者<lb/>
孰不欲一徃哉今年吾友徐東之以貢至其隙也適其<lb/>
期也亦告予以徃日且晡未歸既而歸則暮矣予怪其<lb/>
<pb n="KR4e0140_WYG_003-11b"/>
乆也而叩之乃蹙頞而言曰予之至也其羣集者已先<lb/>
據其衝閉其途矣而後之候其隙而入者猶若貫魚然<lb/>
而予也不䏻從立于門而望之見肆之所列焉而猶恐<lb/>
其未也坐扵道隅槖焉而充篚焉而盈䭾焉而上隆若<lb/>
川流之過乎前也予得盡觀焉而猶恐其未也乆而其<lb/>
過者益衆其羣乃觧予扵是乃即而觀焉而駔猶謷謷<lb/>
且召且鬻也予見夫文士之圖籍槧鉛武士之弓矢農<lb/>
之錢鏄鉏釤工之斧鑿刀鈇貴富者之眀珠大貝貧夫<lb/>
<pb n="KR4e0140_WYG_003-12a"/>
之敝衣敗屨兒童之㺯具婦女之粉黛脂澤以至道釋<lb/>
家之魚螺鐃鼓俳優家之<graphic n="KR0793" url="https://raw.githubusercontent.com/kanripo/KR-Gaiji/master/images/KR0793.png" mimeType="image/png"/>筝簫管物物具焉而扵古<lb/>
之所謂簠簋瑚璉彛鼎樽罍敦牟巵匜之屬獨一無所<lb/>
見何哉是豈售之各有其地邪予曰古之噐不鬻扵今<lb/>
猶今之器不鬻扵古也豈惟無所售之人將怪而駭之<lb/>
且毁之矣雖然不售扵今無害其為古也世有好古君<lb/>
子則什襲而藏之矣人將求見而不可得而况扵求售<lb/>
乎東之黙識予言唯唯而退居數日授上髙訓導來徴<lb/>
<pb n="KR4e0140_WYG_003-12b"/>
贈言于予予謂東之好古道學古文詞是盖難鬻扵今<lb/>
之世者今雖仕有官職而歳祿僅可具饘粥未可謂已<lb/>
售之器也兹行也其韞櫝以待慎無與何樓之物争直<lb/>
扵列市之肆哉<lb/>
　　送季丈光禄沈公謁告南還序<lb/>
光禄古重臣也成周之時内饔外饔亨人腊人以至酒<lb/>
漿醯醢之屬皆𨽻扵冡宰任者不以為䙝任之者不以<lb/>
為煩豈重口腹然哉宗廟之祭祀百官之宴饗四方賓<lb/>
<pb n="KR4e0140_WYG_003-13a"/>
客之饋餼皆此焉出則其所以事神治人之道具矣冢<lb/>
宰佐王理邦國其職固如是也我朝設官置寺監扵成<lb/>
周凡四方貢獻水陸方物可以為鼎爼籩豆之實備食<lb/>
飲膳修之用者皆受而藏之以時而供具焉是亦成周<lb/>
之遺制也然周之王畿不過千里外而五服山川之物<lb/>
産有限當時祀典視今不甚殊而宴饗饋餼之禮尤數<lb/>
未聞有匱乏者今天下之廣倍扵成周其物之蕃從可<lb/>
知矣物不加少而供具不加多然猶恒以匱乏為憂無<lb/>
<pb n="KR4e0140_WYG_003-13b"/>
乃㑹之不以其道乎是固官司之所宜憂也吾季丈沈<lb/>
公拜官三月亟以疾去其亦有隠憂歟雖然公一署丞<lb/>
也丞之上有正焉而一時之長則有卿焉有為之佐者<lb/>
焉又有為之丞者焉其憂當有大扵公者彼不以為憂<lb/>
而公乃以為憂乎雖然食人之食者憂人之事公之所<lb/>
憂固非分外事也夫知所以憂之則必圖所以㑹之矣<lb/>
為一署之丞者能圖所以㑹之其他為丞者又圖所以<lb/>
㑹之其大扵丞者又圖所以㑹之尚何匱乏之足憂而<lb/>
<pb n="KR4e0140_WYG_003-14a"/>
成周之不可並乎公之歸吾扵是乎有感<lb/>
　　送劉君克立還任屯留序<lb/>
屯留居上黨之脊山石磽磽而物産不能比數他邑民<lb/>
生其間多儉嗇而好争訟錙銖不平相與告訐無已故<lb/>
常不安土居視去親戚墳墓如去傳舍漠然不加戚扵<lb/>
中初洪武暨永樂時編氓滿萬戸今檢其版籍逃者十<lb/>
六七賦税不能請以削而徭役或加焉雖其存者亦有<lb/>
臲<graphic n="KR1142" url="https://raw.githubusercontent.com/kanripo/KR-Gaiji/master/images/KR1142.png" mimeType="image/png"/>不自安之意其所患豈獨在難治而已哉吏扵斯<lb/>
<pb n="KR4e0140_WYG_003-14b"/>
者急之則無以保其民緩之則無以應乎上盻盻焉日<lb/>
望代去為幸雖欲安其位不可得也劉君克立以庚戌<lb/>
進士為其邑令知舊罔不為克立危者克立毅然徃即<lb/>
所治視民之流亡如子弟之在拘縶招之來之又從而<lb/>
飲食之使葺其廬之廢者以居墾其田之蕪者以藝器<lb/>
有鋤斸種有秔稌畜有㹀犢皆受扵官擇四鄉老以典<lb/>
其事日有程月有課嵗暮則計所復之户口以著扵籍<lb/>
民之歸也無算焉某地有鐵冶廢而不治已數百年克<lb/>
<pb n="KR4e0140_WYG_003-15a"/>
立訪其遺法以教民凡釡錡錢鏄刀鈇之器急扵民用<lb/>
者皆自取足四境之外持粟帛而貿易者接踵由是有<lb/>
無相通而財用益得以饒矣民欲徙而之他自度無安<lb/>
于此者其肯去父母之邦乎今年夏六月考三年績扵<lb/>
吏部為一時之最適予邑令缺伯舅謙齋少傅先生欲<lb/>
上請而更之命子諭以意克立有難色遂不敢强是匪<lb/>
徒民安克立而克立亦安于其民矣孔子曰君子學道<lb/>
則愛人克立其學道而有所愛者歟雖然古之時居官<lb/>
<pb n="KR4e0140_WYG_003-15b"/>
長子孫今則不然治縣三年有成績而又有薦之者法<lb/>
必遷今克立之績如是而薦書至再至三則其遷也蹻<lb/>
足可待克立雖欲乆扵屯留法可得乎予固不䏻不為<lb/>
其民先憂也扵其行八君子為之詩而予為之序<lb/>
　　送白君輔之南還序<lb/>
世謂刑官之子孫多㣲好事者從而傅㑹其説遂謂臯<lb/>
陶亡後考之傳記臯陶之子孫實封英六故其冢至今<lb/>
在淮南而云亡後何也或曰臯陶之子孫不能世其官<lb/>
<pb n="KR4e0140_WYG_003-16a"/>
雖有猶無或曰五臣之後皆有天下而臯陶獨無故云<lb/>
理或然也説者又謂李之為姓自臯陶始臯陶為理官<lb/>
子孫以官為氏訛而為李至唐而亦有天下扵五臣獨<lb/>
差遲耳其説信然刑官之子孫果㣲乎唐虞而下善治<lb/>
獄者莫若于定國然其父于公特一郡法曹耳自謂治<lb/>
獄有隂徳令髙大其閭門可容駟馬髙盖以豫待其子<lb/>
若孫之興其後果為丞相為御史大夫封侯尚主累世<lb/>
不絶若持契券而責逋負人之言信歟否歟予自筮仕<lb/>
<pb n="KR4e0140_WYG_003-16b"/>
以來十年之間見拜大司冦者凡三人而我頫菴先生<lb/>
最後前二公予不敢名之特其執法之堅持身之謹尚<lb/>
能記其彷彿其後皆不甚顯君子不能無遺憾也先生<lb/>
寛平仁恕深得罪疑惟輕之意獄有要囚日夜為求生<lb/>
道不得則垂涕遣之由是罹文法者雖死亦自以為不<lb/>
寃其賢扵定國逺矣以隂徳論之于公之及一郡與先<lb/>
生之及天下孰多而孰少哉今先生諸子皆卓然成立<lb/>
而仲子輔之為南京刑部郎中焯有政聲駸駸乎又將<lb/>
<pb n="KR4e0140_WYG_003-17a"/>
世其官矣予扵是益惡夫羣吠臯陶者且服于公之能<lb/>
取必扵天喜獄之可以生人也盖天之扵人譬人植草<lb/>
木畜禽鳥然顛者扶之病者飼之其心固且日望其生<lb/>
且長也愚民無知而遽致之死地是豈天之意哉故好<lb/>
生者謂之順天好殺者謂之逆天順天者昌逆天者亡<lb/>
其道彰彰明也考古者之所聞驗今兹之所見曷常失<lb/>
十一扵千百乎輔之賀正來京師因省先生于官邸其<lb/>
竣事而歸凡同郷而同朝者咸賦一詩以贈而予獨為<lb/>
<pb n="KR4e0140_WYG_003-17b"/>
此言望輔之不獨世先生之官而又將世其徳抑亦觧<lb/>
世之譊譊者也<lb/>
　　送無錫大尹姜君某序<lb/>
無錫江南大邑也其地廣衍而多沃其民淳其俗富而<lb/>
好禮地廣衍則所産繁而沃則其産也恒裕而美民淳<lb/>
則訟不煩富則租稅易出而好禮則易使也夫臨易使之<lb/>
民理易出之賦聴不煩之訟而又居丞簿尉羣吏之上<lb/>
以制百里民物之命是邑雖大亦何難治之有哉故凡<lb/>
<pb n="KR4e0140_WYG_003-18a"/>
為令扵兹賢而遷秩者多矣然而不賢者亦不敢謂全<lb/>
無其人卒未聞有以罪去者是非令䏻自勉也民不上<lb/>
聞而上無由以聞欲去之而不可得也雖然物議之在<lb/>
下嚴扵公法之在上百年之為令者某也剛某也懦某<lb/>
也介某也貪某也公而明某也私而闇匪獨縉紳能言<lb/>
之雖坐㕓市耕畎畝執工役者皆䏻厯道其詳至扵暗<lb/>
室屋漏之事亦一一指畫若嘗從旁竊睨而得其顛末<lb/>
者甚則摘瑕釁為歌謡播傳人口後雖幸躋顯仕欲冺<lb/>
<pb n="KR4e0140_WYG_003-18b"/>
而終不可得是則不賢之令雖不以罪去而其可畏不<lb/>
有甚扵得罪者哉易治其始而難保其終易治其外而<lb/>
難制其内江之南惟無錫為然吾固未嘗不為其為令<lb/>
者懼也姜君某以丙辰進士往治其邑主客錢君世恩<lb/>
翰林華君文光來徴贈言扵予予與某有一日之雅故<lb/>
敢以所聞者為告某思其難不忽其易謹其始圖善其<lb/>
終又安知其善議者不從而歌咏之且碑以志之也傳<lb/>
曰心茍無瑕何恤乎無家况因是而有家乎某其勉之<lb/>
<pb n="KR4e0140_WYG_003-19a"/>
　　送烏程司訓吳君士元序<lb/>
同學吳君士元膺貢至京取教職得浙之烏程鄊之仕<lb/>
者或為之喜焉抑又有為之憂者喜者曰烏程浙邑也<lb/>
然自吾宜興陸踰蘭山過長興可信宿而至其水道則<lb/>
下烏溪出震澤由震澤入大錢大錢則烏程界也而風<lb/>
帆駛疾有不俟終日者矣凡天下之仕而近者有近扵<lb/>
是者乎憂者曰自吾邑之烏程信近也而其俗則逺也<lb/>
吾聞其學校雖設而士之登堂者月不一至焉稽其名<lb/>
<pb n="KR4e0140_WYG_003-19b"/>
籍有矣至滿九載或尚有未行束脩者焉月食粟三石<lb/>
伏臘之費無所於出室人交謫我戚戚也而徒曰近近<lb/>
亦何益乎予曰嘻其所謂憂非吾之所憂其所謂喜亦<lb/>
非吾之所喜者君子之仕在行其道而已道茍行雖嶺<lb/>
海萬里之外簞食瓢飲吾心終日樂焉否則近在衽席<lb/>
而日享五鼎之奉固自有不能釋然於中者矣夫人之<lb/>
仕進天也道里之逺近命也餼廩之厚薄人也而其道<lb/>
之行與不行則在乎己也在天與命與人不可得而強<lb/>
<pb n="KR4e0140_WYG_003-20a"/>
而在已者獨不可得而致力乎是憂喜在士元又非予<lb/>
之所敢知也况學校乃教化之所自出風俗之厚與薄<lb/>
其機正在此而不在彼士元忠信䔍厚素著于鄉今雖<lb/>
在卑位其亦得少試乎則所以教之者固自有道舊俗<lb/>
之薄又安知不變而從厚也哉故扵其行書此以慰其<lb/>
戚戚且以望予鄰邑之同歸扵厚也<lb/>
　　送南昌司訓談君文瑞序<lb/>
南昌古洪都也其山川人物具見扵三王所著滕王閣<lb/>
<pb n="KR4e0140_WYG_003-20b"/>
序記賦中茍不失之誇齊魯燕趙何以加焉誇不誇吾<lb/>
不可得而知昌黎公一代之文豪而惓惓以不得一寄<lb/>
目為憾則其言殆亦可信矣世之仕宦者孰不樂居此<lb/>
哉雖然官自簿尉丞以上各有司存固無有無事而閒<lb/>
居者刑獄期㑹簿書日廹乎吾前則山川雖勝或不得<lb/>
逰或逰而不得騖逺陵危探竒厯險以盡其地之勝謂<lb/>
之不逰可也人物雖賢或不得而接或接而不得朝居<lb/>
夕處上論下議以盡其人之才謂之不接亦可也兼之<lb/>
<pb n="KR4e0140_WYG_003-21a"/>
者其惟學校之官乎或謂學校以教人為職㳺覽宴<lb/>
集非其所宜是盖不知所以為教者也古之善教者莫<lb/>
如孔子是二者有害扵教則舞雩之集東山之登孔子<lb/>
何取焉彼勞形役力扵句讀㸃畫之間窮日而後已者<lb/>
乃童子之師之所事非所望扵學校者况訓誨教導之<lb/>
暇嵗有餘日日有餘工又匪獨流連於二者之間乎是<lb/>
固人情之所樂而不可廢者也吾友談君文瑞以文學<lb/>
名塲屋二十餘年屢試不偶竟以明經拜南昌司訓外<lb/>
<pb n="KR4e0140_WYG_003-21b"/>
雖笑語欣欣察其中實有不釋然者故扵其行為語可<lb/>
樂者以慰之<lb/>
　　送廬州太守馬君考績還任序<lb/>
少宗伯紫巖馬先生之冢子曰汝礪甫守廬之三年報<lb/>
政扵朝便道拜先生扵南都其歸也儀部郎中向君致<lb/>
先生之意徴贈言于予且示以石城少宗伯李公石齋<lb/>
大學士楊公之文予受而讀之凡西蜀人才之所由盛<lb/>
馬氏門户之所由起衣冠簮組之所由傳襲父子兄弟<lb/>
<pb n="KR4e0140_WYG_003-22a"/>
南北之所由㑹聚與夫汝礪治郡之績部使者薦䟽之<lb/>
繁皆已備而無遺矣予復何言汝礪廬守也予請以廬<lb/>
人之為守者為汝礪語之班固西漢書所載循吏止于<lb/>
六人而廬人居其二朱邑文翁是已邑之治北海去汝<lb/>
礪所居尚逺姑置勿論文翁所治之蜀則汝礪父母之<lb/>
邦也昔之蜀非今之蜀猶有洪荒朴魯之風焉文翁不<lb/>
敢以蜀視蜀而以齊魯視之日夜以興學校為事民風<lb/>
丕變卒之禮教興而人才盛視齊魯有加焉文翁之化<lb/>
<pb n="KR4e0140_WYG_003-22b"/>
也自漢至今蜀之人莫不思之而况吾汝礪乎廬在先<lb/>
秦已屬内地人知事詩書今在王畿千里之内為天子<lb/>
股肱郡涵濡王化百四十年其視蜀之在漢固有間矣<lb/>
廬之人才世固不乏而今日之禮教視昔有加乎汝礪<lb/>
自視與文翁之治蜀何如其庶㡬乎吾不可得而知也<lb/>
其尚有歉乎吾亦不可得而知也所可知者古今人不<lb/>
相逺而今之治廬比昔之治蜀尤易耳古者鄉先生殁<lb/>
則祭于社若文翁者必祭于社者也汝礪嵗時進而拜<lb/>
<pb n="KR4e0140_WYG_003-23a"/>
之尚思所以匹休而無使其顓美扵有漢也哉予忝交<lb/>
汝礪父子間而先生待予尤厚故于汝礪之行不敢以<lb/>
今人相勉而以古之人為期其亦先生之意云<lb/>
　　太保康敏白公挽詩序<lb/>
挽詩何自而起乎説者謂吳伐齊公孫夏將戰命其徒<lb/>
歌虞殯此其始也以予觀之夏之志在敵愾故令人先<lb/>
為是歌示若送死然非所以為挽也或云田横死門人畏<lb/>
漢不敢哭乃作蒿里薤露之歌其説近是然亦不能無<lb/>
<pb n="KR4e0140_WYG_003-23b"/>
疑焉横之歸漢惟二客從横既死二客皆自刎是可謂<lb/>
慷慨以殺身者敢死而不敢哭乎使誠畏漢則歌與哭<lb/>
何異意者漢吏感横之義隨柩叙哀後世相承為挽歌<lb/>
耳是則凡所以挽之者皆傷之也非擯棄流落窮困無<lb/>
聊之人則無以發哀痛慘戚之詞若夫公卿大夫道行<lb/>
志得亦何用挽為哉予扵是盖有説焉道雖行矣而或<lb/>
未究其用志雖得矣而或未竟其施天下之人聞而傷<lb/>
之挽之可也又其上者功業塞天地徳澤被生民後世<lb/>
<pb n="KR4e0140_WYG_003-24a"/>
思其人而不可見雖由今挽古亦可也吾郡白康敏公<lb/>
自給舍十一遷而至宫保其所建白扵上而敷布扵下<lb/>
者不可勝計天下隂受其賜人惡得而知之至扵慮囚<lb/>
省刑降㓂賑饑殺河流通餉道其功赫然在人耳目有<lb/>
不可冺百世之下人猶思之而况今日之熟扵見聞者<lb/>
乎詩自魏國徐公而下凡若干莫非傷之也思公而不<lb/>
見不待百年而作者也<lb/>
　　送大司徒東園先生致仕詩叙<lb/>
<pb n="KR4e0140_WYG_003-24b"/>
富貴功名外物也自其不得者而觀之未有不以得之<lb/>
為榮而致之為甚難者自其得者而觀之則亦未見其<lb/>
榮與難也然古人有衣錦夜行之説行百里者半九十<lb/>
之喻豈冨貴未足為榮必冨貴而歸故鄉者斯為至榮<lb/>
功名非有所難必功名而全晩節者斯為至難歟東園<lb/>
先生自翰林檢討五遷而至少司徒數年之間乞身求<lb/>
去䟽凡十餘上皇上念其舊學宿徳毎賜温詔以留之<lb/>
最後辭益切始得俞㫖進秩大司徒給驛以歸世之所<lb/>
<pb n="KR4e0140_WYG_003-25a"/>
謂至榮至難者先生已兼之矣諸卿大夫無不喜而為<lb/>
先生賀而某獨有憾焉何也君子之進退以道為重而<lb/>
世之所重者君子有弗重焉先生為檢討未乆即以疾<lb/>
告歸讀書屏山之下二十三年而後起此其志豈在功<lb/>
名富貴者哉其積之也乆宜其發之也大其守之也固<lb/>
宜其行之也力先生為他官某不暇盡知自浙江按察<lb/>
副使入為國子祭酒時某在翰林見先生日以周孔之<lb/>
道訓胄子嚴立條教月有課而嵗有程意師道自兹而<lb/>
<pb n="KR4e0140_WYG_003-25b"/>
立未㡬改官南都某亦無由詰其所以然者後若千年<lb/>
某來南毎侍几杖輙見賦詩飲酒為樂若無所事事私<lb/>
竊怪之今嵗春夏間司徒王公以疾在告先生掌部事<lb/>
者三四月奏减冗食嵗省國儲二十餘萬其所設施扵<lb/>
是亦可槩見矣使為司成而假以嵗月司國計而不為<lb/>
人撓得専政焉則其見諸事業者當不止扵今之所見<lb/>
而已况坐而論道廟堂之上哉惜乎位不稱徳而用之<lb/>
未盡其才耳此某之所以不能無憾也太宰泉山先生<lb/>
<pb n="KR4e0140_WYG_003-26a"/>
而下五人以瀛州舊好㑹餞玉亭之上用李太白天邉<lb/>
㸔綠水海上見青山二詩句為韻分題贈别其意亦若<lb/>
為先生喜者而某獨云云非敢以為異也非門生座主<lb/>
之私也盖以見君子行道之難而所重不在外物也<lb/>
　　東園先生文集序<lb/>
有儒一生禮度甚閑挟書一冊詒予招鶴亭下置之几<lb/>
上再拜而請曰某東園先生之子也家君之文無慮數<lb/>
千百篇家君不自愛重稿多為人持去散而僅存此冊<lb/>
<pb n="KR4e0140_WYG_003-26b"/>
蓋千百之十一耳今將鋟梓願為序以永其傳予曰文<lb/>
之傳也係乎人不係乎序先生之文豈待序而傳者哉<lb/>
且文之有序所以序作者之意也若某之愚䝉膚淺何<lb/>
足以窺先生之意而敢序其文乎辭不獲開巻讀之未<lb/>
竟數篇即斂袵而嘆曰先生之文甚類老泉某知之矣<lb/>
其氣昌其思深其詞正而不阿其辯博而不雜老泉而<lb/>
下莫之能及也既而自疑其言之妄以為老泉特西蜀<lb/>
一布衣耳晩年受薦得一官止扵主簿而吾先生少掇<lb/>
<pb n="KR4e0140_WYG_003-27a"/>
髙科入翰林為法從歴官大司徒其出處顯晦不同若<lb/>
是而其文又無一句一字相襲者擬之得非其倫乎既<lb/>
而讀之既思之旬月乃釋然而悟曰是宜其同也某不<lb/>
妄也老泉少不好學年二十七始發憤讀書數年而後<lb/>
下筆為文吾先生初入翰林即歸卧屏山讀書二十餘<lb/>
年其養之也乆故其志也慤其積之也厚故其發也遲<lb/>
其見之也真故其取也精聲實本末一無不同而何以<lb/>
顯晦疑為哉然而㣲有不同者老泉處韋布而所論皆<lb/>
<pb n="KR4e0140_WYG_003-27b"/>
朝廷之事先生服大僚而所作多山林之文其意有不<lb/>
可曉者豈所謂處江湖則憂其君在朝廷則憂其民易<lb/>
地皆然歟是固無害其為同也昔者老泉以文謁張益<lb/>
州益州許其似司馬子長又以謁歐陽文忠公文忠許<lb/>
其似荀子夫荀子古之大儒子長古之良史後世之所<lb/>
仰望而不可及者老泉以布衣謁名公卿得如是之稱<lb/>
不為卑矣而老泉當時當之不為深喜今某為先生門<lb/>
下士而妄稱先生之文類老泉烏䏻得先生之喜哉老<lb/>
<pb n="KR4e0140_WYG_003-28a"/>
泉曰樂道人之善而不為諂者以其人誠足以當之某<lb/>
樂道先生之善者也非為諂以求悦者也是故始終以<lb/>
老泉為言書諸簡末以授扵某<lb/>
　　夀陳孺人八十詩序<lb/>
甲子某月日予送客扵石城之門之外暮而歸儿上有<lb/>
二刺焉視其姓字則侍御沈君公茂陸君如崑也其傍<lb/>
有幣焉問其所從來則二侍御之所委也問其何為者<lb/>
童子錯愕不能對翼日如崑以書至則徴文以夀克仁<lb/>
<pb n="KR4e0140_WYG_003-28b"/>
之祖母也予聞克仁少失所恃而陳孺人鞠之茹苦而<lb/>
吐甘避濕以就燥無所不至是故稱號之際雖云祖孫<lb/>
而㤙義之隆實踰母子今孺人見克仁冠豸服繡歸拜<lb/>
堂下其心不既樂矣乎昔者李令伯以舅奪母志而鞠<lb/>
扵祖母劉氏泰始初詔徴令伯為太子洗馬令伯以祖<lb/>
母年髙不忍離左右遂不應命百世之下視其䟽者莫<lb/>
不仰其風焉夷考其時劉氏之生正三國分爭之日避<lb/>
亂逃難依險負阻㡬不䏻自存及天下甫定而其孫又<lb/>
<pb n="KR4e0140_WYG_003-29a"/>
為官司所廹其困苦無聊可謂極矣今孺人生長太平<lb/>
之世耳不聞金革戰争之聲而其子若孫或處或仕閒<lb/>
暇從容甘滑滫瀡之養日有加焉其樂視劉氏何如哉<lb/>
夫人夀則宜樂樂則益夀二者常相須也以劉氏之困<lb/>
苦無聊而年㡬百嵗則孺人之享年過扵劉也灼灼然<lb/>
可知矣孺人眀年夀始八十其設帨之辰在八月某日<lb/>
去今尚逺克仁自謂繫官扵外而其尊君郷進士朝用<lb/>
又將校藝南宫弗克以時稱慶今兹奏事扵朝便道過<lb/>
<pb n="KR4e0140_WYG_003-29b"/>
家欲先舉一觴為夀其同寅諸君咸為歌詩以祝之予<lb/>
忝同鄉故序諸首簡且出二侍御之幣歸諸克仁併以<lb/>
獻于孺人<lb/>
　　送營繕正郎王君歸省序<lb/>
古者設官恒以職之繁簡為重輕非但為遷陟遲速之<lb/>
地亦以别才能之大小耳今之兩京一也説者謂南之<lb/>
視北為簡焉六部一也説者為工部視他部為簡焉工<lb/>
部之四司亦一也説者又謂諸司視營繕為繁而營繕<lb/>
<pb n="KR4e0140_WYG_003-30a"/>
若簡焉豈其然乎上自郊廟乗輿之禮物下至軍旅賓<lb/>
客之器用雖北之所成其材悉扵南乎取之而南之宫<lb/>
殿祠宇庫廐倉廩關梁道路修之嵗無虚日不可謂無<lb/>
事也姑以所聞一事言之前七八年都城之北偏就圮<lb/>
朝廷命以時築計工慮用費財物以千萬計部不能給<lb/>
遂下配率之科扵傍近州縣百姓騷然不寜怨讟頻興<lb/>
歴時踰嵗杵聲不絶比者東偏亦就圮而修之踰月工<lb/>
已告成民不知勞財用損前十七八其髙卑猶北也其<lb/>
<pb n="KR4e0140_WYG_003-30b"/>
丈尺猶北也其徒庸猶北也其效乃若是之不同者是<lb/>
孰使之然聊大司空㑹計總理之功固不可誣而營繕<lb/>
出稽入考條分縷析尤有助焉司空雖賢而營繕不得<lb/>
其人則綱舉而目不張猶為無益也以是而觀則南之<lb/>
營繕為繁乎簡乎輕乎重乎時俗之論不可據以為信<lb/>
昭然可見矣王君承徳自丙辰進士厯陞營繕正郎聲<lb/>
稱卓然一旦思逺去其親乞告歸省方君某馮君某徐<lb/>
君某以同寅之好反覆勸之不䏻止其行豈承徳亦自<lb/>
<pb n="KR4e0140_WYG_003-31a"/>
以務簡而可去乎愛親之心勝不暇計其他耳聖朝以<lb/>
孝治天下凡京官之有親者例許六年歸省盖不欲絶<lb/>
人之私也承徳以例請上亦以例報可孰得而尼之雖<lb/>
然予將有所告焉夫忠之與孝其名雖殊而其所以為<lb/>
道則一䏻忠而不能孝則其忠為未至能孝而不䏻忠<lb/>
則其孝為未純承徳泝江歴險履雪踐氷不憚萬里之<lb/>
勞可謂不遺其親者矣不遺其親肯後其君乎方春至<lb/>
家問起居無恙外即囬輈以就道親雖有離憂其心固<lb/>
<pb n="KR4e0140_WYG_003-31b"/>
樂也承徳是行豈不一舉而兩得哉行有日其同寅三<lb/>
君來徴贈言于予予既筆其大者為言而又以往事告<lb/>
之非徒然也非敢彰前人之失也盖欲君知斯職之重<lb/>
而來之速也<lb/>
　　送陕西叅議賈君之任序<lb/>
陜西古秦也六國未一之初天下之謀臣智士日夜思<lb/>
仰關而攻秦西有戎夷窺間伺隙又未有長城之固秦<lb/>
四面禦之不聞有敗軍虜將之耻非善守而能然乎不<lb/>
<pb n="KR4e0140_WYG_003-32a"/>
徒守之之善而已穰侯武安王翦諸將軍無嵗不出戰<lb/>
今年攻晉明年攻楚又眀年攻燕攻趙士卒動以數萬<lb/>
計多或至六十萬以一國之民而興數十萬之師當時<lb/>
若有餘力以千里之地而供數十萬之師之費當時若<lb/>
有餘財敦本力穡之效大矣秦之無道固不足言而其<lb/>
富國强兵之術亦惡可得而少哉今西陜之地延袤㡬<lb/>
三千里而民居相接我聖朝休養生息百四十年未嘗一<lb/>
日妄有所勞沃野之産斗粟不輸京師悉以實塞下為<lb/>
<pb n="KR4e0140_WYG_003-32b"/>
士卒費又嵗出府庫金帛以給之地視昔加辟矣民視<lb/>
昔加聚矣財視昔加多矣宜敵兵畏威逺遁不敢南牧<lb/>
而頻年佚入邊疆數百里内民之老弱者困于轉輸少<lb/>
壯者疲于戰伐報㨗之音寂乎無聞尚可謂之善守乎<lb/>
哉問之州郡州郡則曰非我之責問之藩臬藩臬則曰<lb/>
非我之責是則任是責者誰歟食君之祿而欲専委罪<lb/>
扵武弁難乎其免矣臬謂非其所守尚有可言藩自布<lb/>
政使而下皆守土之臣出治一道則謂之分守一障之<lb/>
<pb n="KR4e0140_WYG_003-33a"/>
不能安一民之不得其所不可謂之善守而况敵騎若<lb/>
是其充斥哉賈君天錫自户部郎中陞陜西叅議唐君<lb/>
某羅君某胡君某來徴贈言于予予謂君生長汾州去<lb/>
陜最近前聞陜之不善守而不扼腕嘆息非人情也今<lb/>
之陜即有一道之寄守禦之竒䇿素藴胸中者能又一<lb/>
施而不委之于人乎地非所守告之同官可也今世士<lb/>
大夫喜談唐虞耻論秦漢間事予善秦之善守無乃非<lb/>
賈君之所欲聞乎君子之事君能致富强如秦而道徳<lb/>
<pb n="KR4e0140_WYG_003-33b"/>
則比隆唐虞是亦無不可也予同年邵君民愛倪君秀<lb/>
夫皆官扵陜其亦以是語之<lb/>
　　送泉州太守包君之任序<lb/>
今之郡守古諸侯也成周之制大國不過百里雖周吕<lb/>
有大勲勞于天下當時封之齊魯未嘗敢踰其制而其<lb/>
受之也亦未嘗敢視為小其後魯地稍大孟子猶以為<lb/>
在所當損况其下者乎今之大郡延袤千里小者不下<lb/>
數百里其地視古亦已侈矣而為之守者恒若少之不<lb/>
<pb n="KR4e0140_WYG_003-34a"/>
知自視其功與周吕為孰優耶夫受人之地而視以為<lb/>
大則畏心生視以為小則怠心生畏則共共則慎慎則<lb/>
勤勤則凡可以養民者無所不至怠則忽忽則驕驕則<lb/>
淫淫則凡可以厲民者亦無所不至是故人之賢否政<lb/>
之得失固不待稽其終之所成而已判然于其初矣泉<lb/>
之為郡左吴右粤又濱于海隅號為閩之奥區自置守<lb/>
以來前後不知凡㡬十百人多泯而無聞初孰不以為<lb/>
小而不足為乎惟其不足為而後不能有為而卒于無<lb/>
<pb n="KR4e0140_WYG_003-34b"/>
聞以是故也考之郡志以循良稱者得二人焉宋嘉祐<lb/>
治平之間有蔡君謨者為石梁三百丈以濟萬安之險<lb/>
又植松七百里以庇行道之人迹其行事當無一日之<lb/>
息至嘉定中西山真先生設方畧以捕海冦去苛征以來<lb/>
畨舶下至閭閻之訟租賦之征罔不究心焉兹二人者<lb/>
敢視泉為小乎君謨以文學名西山之道徳又為後世<lb/>
所景仰宜不屑于細政者而其所為若是盖由于有畏<lb/>
心而然耳其功業之成豈徒然哉包君民敬由南京監<lb/>
<pb n="KR4e0140_WYG_003-35a"/>
察御史出守泉州恒若有不釋然者吾知其非以為小<lb/>
也其心盖有所畏也畏于始而圖其終二公安能專美<lb/>
於宋乎等而上之則周吕亦可企而及矣予辱交民敬<lb/>
頗乆其兄民望御史又與予有一日之雅而予同年京<lb/>
兆李君時升又為之請於是乎書<lb/>
　<lb/>
　<lb/>
　<lb/>
<pb n="KR4e0140_WYG_003-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳文蕭摘稿巻三<lb/>
</p>
<p>
</p>
  </div>
</body>
</text>
</TEI>
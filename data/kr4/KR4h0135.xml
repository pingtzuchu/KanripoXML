<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>古今禪藻集巻一</head> <lb/>
    <p>
<pb n="KR4h0135_WYG_001-1a"/>
欽定四庫全書<lb/>
　古今禪藻集巻一<lb/>
　　　　　　　　　　明釋正勉釋性<graphic n="KR1886" url="https://raw.githubusercontent.com/kanripo/KR-Gaiji/master/images/KR1886.png" mimeType="image/png"/>同輯<lb/>
　晉詩<lb/>
　　四月八日讃佛詩　　　　　　　支遁<hi>二十三首</hi>
三春迭云謝首夏含朱明祥祥令日㤗朗朗𤣥夕清菩<lb/>
薩彩靈和𦕈然因化生四王應期來矯掌承玉形飛天<lb/>
鼓弱羅騰曜散芝英綠瀾頽龍首縹蕋翳流鈴芙蕖育<lb/>
<pb n="KR4h0135_WYG_001-1b"/>
神葩傾柯獻朝榮芳津沛四境甘露凝玉瓶<graphic n="KR0903" url="https://raw.githubusercontent.com/kanripo/KR-Gaiji/master/images/KR0903.png" mimeType="image/png"/>祥盈四<lb/>
八𤣥黄曜紫庭感降非情想恬泊無所營𤣥根泯靈府<lb/>
神條秀形名圓光朗東旦金姿豔春精含和總八音吐<lb/>
納流芬馨跡隨因溜浪心與太虚冥六度起窮俗八解<lb/>
濯世纓慧澤融無外空同忘化情<lb/>
　　詠八日詩三首<lb/>
大塊揮冥樞昭昭兩儀映萬品誕遊華澄清凝𤣥聖釋<lb/>
迦乘虚㑹圓神秀機正交養衛恬和靈知溜性命動為<lb/>
<pb n="KR4h0135_WYG_001-2a"/>
務下尸寂為無中鏡<lb/>
　　其二<lb/>
真人播神化流渟良有因龍潜兠術邑漂景閻浮濵佇<lb/>
駕三春謝飛轡朱明旬八維披重藹九霄落芳津𤣥祇<lb/>
獻萬舞般遮奏伶倫淳白凝神宇蘭泉涣色身投步三<lb/>
才泰揚聲五道泯不為故為貴忘竒故竒神<lb/>
　　其三<lb/>
緬哉𤣥古思想託因事生相與圖靈器像也像彼形黄<lb/>
<pb n="KR4h0135_WYG_001-2b"/>
裳羅帕質元服拖緋青神為恭者惠跡為動者行虚堂<lb/>
陳樂餌蔚然起竒榮疑似垂<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>微我諒作者情於焉遺<lb/>
所尚肅心擬太清<lb/>
　　五月長齋詩<lb/>
炎精育仲氣朱離吐凝陽廣漢潜涼變凱風乘和翔令<lb/>
月肇清齋徳澤潤無疆四部欽嘉期潔己升雲堂静晏<lb/>
和春暉夕惕厲秋霜蕭條詠林澤恬愉味城傍逸容研<lb/>
沖賾綵綵運宫商匠者握神標乘風吹𤣥芳淵汪道行<lb/>
<pb n="KR4h0135_WYG_001-3a"/>
深婉婉化理長亹亹維摩虚徳音暢遐方罩牢妙傾𤣥<lb/>
絶致由近藏畧畧微容簡八言振道綱掇煩練陳句臨<lb/>
危折婉章浩若驚飈散迥若揮夜光寓言豈所託意得<lb/>
筌自喪霑濡妙習融靡靡輕塵亡蕭索情牖頹寥朗神<lb/>
軒張誰謂冥津遐一悟可以航願為海遊師櫂柂入滄<lb/>
浪騰波濟漂客𤣥歸㑹道場<lb/>
　　八關齋詩三首<hi>并序</hi>
　間與何驃騎期當為合八關齋以十月二十二日集<lb/>
<pb n="KR4h0135_WYG_001-3b"/>
　同意者在吳縣土山墓下三日清晨為齋始道士白<lb/>
　衣凡二十四人清和肅穆莫不静暢至四日朝衆賢<lb/>
　各去余既樂野室之寂又有掘藥之懷遂便獨住於<lb/>
　是乃揮手送歸有望路之想静拱虚房悟外身之真<lb/>
　登山採藥集巖水之娛遂援筆染翰以慰二三之情<lb/>
建意營法齋里仁契朋儔相與期良晨沐浴造閒丘穆<lb/>
穆升堂賢皎皎清心修窈窕八闗客無楗自綢繆寂黙<lb/>
五習真亹亹勵心柔法鼓進三勸激切清訓流悽愴願<lb/>
<pb n="KR4h0135_WYG_001-4a"/>
𢎞濟闔堂皆同舟明明𤣥表聖應此童䝉求存誠夾室<lb/>
裏三界讃清休嘉祥歸宰相藹若慶雲浮<lb/>
　　其二<lb/>
三悔啟前朝雙懴暨中夕鳴禽戒朗旦備禮寢𤣥役蕭<lb/>
索庭賔離飄颻隨風適踟蹰岐路隅揮手謝内析輕軒<lb/>
馳中田習習陵電擊息心投佯步零零振金策引領望<lb/>
征人悵恨孤思積咄矣形非我外物固巳寂吟詠歸虚<lb/>
房守真玩幽賾雖非一往遊且以閒自釋<lb/>
<pb n="KR4h0135_WYG_001-4b"/>
　　其三<lb/>
靖一潜蓬廬愔愔詠初九廣漠排林篠流飇灑隙牖從<lb/>
容遐想逸採藥登崇阜﨑嶇升千尋蕭條臨萬畝望山<lb/>
樂榮松瞻澤哀素桞解帶長陵陂婆娑清川右冷風解<lb/>
煩懷寒泉濯温手寥寥神氣暢欽若盤春藪達度冥三<lb/>
才怳惚喪神偶遊觀同隠丘愧無連化肘<lb/>
　　詠懷詩五首<lb/>
傲兀乘尸素日往復月旋弱喪困風波流浪逐物遷中<lb/>
<pb n="KR4h0135_WYG_001-5a"/>
路髙韻益窈窕欽重𤣥重𤣥在何許採真遊理間茍簡<lb/>
為我養逍遥使我閒寥亮心神瑩含虚映自然亹亹沈<lb/>
情去彩彩冲懷鮮踟蹰觀象物未始見牛全毛鱗有所<lb/>
貴所貴在忘筌<lb/>
　　其二<lb/>
端坐隣孤影𦕈罔𤣥思劬偃蹇收神轡領畧綜名書渉<lb/>
老咍<hi>一作怡</hi>雙𤣥披莊玩太初詠發清風集觸思皆恬愉<lb/>
俯欣質文蔚仰悲二匠徂蕭蕭柱下逈寂寂䝉邑虚廓<lb/>
<pb n="KR4h0135_WYG_001-5b"/>
矣千載事消液歸空無無矣復何傷萬殊歸一塗道會<lb/>
貴冥想罔象掇𤣥珠悵怏濁水際幾忘映清渠反鑒歸<lb/>
澄漠容與舍道符心與理理宻形與物物疎蕭索人事<lb/>
去獨與神明居<lb/>
　　其三<lb/>
晞陽熈春圃悠緬歎時往感物思所託蕭條逸韻上尚<lb/>
想天台峻髣髴巖堦仰泠風灑蘭林管瀨奏清響霄崖<lb/>
育靈藹神蔬含潤長丹沙映翠瀨芳芝曜五爽迢迢重<lb/>
<pb n="KR4h0135_WYG_001-6a"/>
岫深寥寥石室朗中有尋化士外身解世網抱樸鎮有<lb/>
心揮𤣥拂無想隗隗形崖頹冋冋神宇敞宛轉元造化<lb/>
縹瞥隣大象願投若人蹤髙歩振䇿杖<lb/>
　　其四<lb/>
閑邪託静室寂寥虚且真逸想流巖阿朦朧望幽人慨<lb/>
矣𤣥風濟<hi>一作滋</hi>皎皎離染純時無問道睡行歌將何因<lb/>
靈溪無驚浪四嶽無埃塵余將逰其嵎解駕輟飛輪芳<lb/>
泉代甘醴山果兼時珍脩林暢輕跡石宇庇微身崇虚<lb/>
<pb n="KR4h0135_WYG_001-6b"/>
習本照損無歸昔神曖曖煩情故零零冲氣新近非域<lb/>
中客逺非世外臣惔怕<hi>一作澹泊</hi>為無徳孤哉自有隣<lb/>
　　其五<lb/>
坤基葩簡秀乾光流易頴神理速不疾道㑹無陵騁超超分<lb/>
<hi>一作介</hi>石人握𤣥攬機領余生一何散分不諮天挺沈無冥到韻<lb/>
變不揚蔚炳冉冉年往逡悠悠化期永翹首希𤣥津想登故<lb/>
未正生途雖十三日巳造死境願得無身道<hi>一作理</hi>髙棲冲黙靖<lb/>
　　述懷詩二首<lb/>
<pb n="KR4h0135_WYG_001-7a"/>
翔鸞鳴崑崿逸志騰冥虚惚怳迴靈翰息肩棲南嵎濯<lb/>
足戱流瀾採練銜神蔬髙吟漱芳醴頡頏登神梧蕭蕭<lb/>
猗<hi>一作椅</hi>明翩眇眇育清軀長想𤣥運夷傾首俟靈符河<lb/>
清誠可期戢翼令人劬<lb/>
總角敦大道弱冠弄雙𤣥逡巡釋長羅髙步尋帝先妙<lb/>
損階𤣥老忘懷浪濠川達觀無不可吹累皆自然窮理<lb/>
增靈薪昭昭神火傳熈怡安沖漠優㳺樂静閒膏腴無<lb/>
爽味婉孌非雅絃恢心委形度亹亹隨化遷<lb/>
<pb n="KR4h0135_WYG_001-7b"/>
　　詠大徳詩<lb/>
遐想存𤣥哉沖風一何敞品物緝榮熈生塗連惚怳既<lb/>
喪大澄真物誘則智蕩昔聞庖丁子揮刃在<hi>一作任</hi>神往<lb/>
茍能嗣沖音攝生猶指掌乘彼來物間投此黙照朗邁<lb/>
度推巻舒忘懷附罔象交<hi>一作大</hi>樂盈胷襟神㑹流俯仰<lb/>
大同羅萬殊蔚若克甸網寄旅海漚鄉委化同天壤<lb/>
　　詠禪思道人<hi>并序</hi>
　孫長樂作道士坐禪之像并而讃之可謂因俯對以<lb/>
<pb n="KR4h0135_WYG_001-8a"/>
　寄誠心來參焉於衡軛圖巖林之絶勢想伊人之在<lb/>
　兹余精其制作美其嘉文不能黙已聊著詩一首以<lb/>
　繼於左其詞曰<lb/>
雲峯竦太荒落落英㞯布迴壑佇蘭泉秀嶺攅嘉樹蔚<lb/>
薈微逰禽峥嶸絶蹊路中有沖希子端坐摹<hi>一作摩</hi>太素<lb/>
自强敏天行弱志慾無欲<hi>音喻</hi>玉質陵風霜淒淒厲清趣<lb/>
指心契寒松綢繆諒歲暮㑹衷兩息間綿綿進禪務投<lb/>
一滅官知攝二由神遇承蜩纍危九累十亦凝注懸想<lb/>
<pb n="KR4h0135_WYG_001-8b"/>
元氣地研幾革麤慮冥懷夷震驚泊然肆幽度曽筌攀<lb/>
六净空同浪七住逝虚乘有來永為有待馭<lb/>
　　詠利城山居<lb/>
五嶽盤神基四瀆涌蕩津動求目方智黙守標静仁茍<lb/>
不宴出處託好有常因尋元存終古洞往想逸民玉潔<lb/>
其巖下金聲瀨沂濵捲華藏紛霧振褐拂埃塵跡從尺<lb/>
蠖屈道與騰龍伸峻無單豹伐分非首陽真長嘯歸林<lb/>
嶺蕭灑任陶鈞<lb/>
<pb n="KR4h0135_WYG_001-9a"/>
　　文殊師利讃<lb/>
童真領𤣥致靈化實悠長昔為龍種覺今則夢逰方愡<lb/>
恍乘神浪髙步維耶鄉擢此希夷質映彼虚閑堂觸類<lb/>
興清遘目擊洞兼忘梵釋欽嘉㑹閑邪納流芳<lb/>
　　彌勒讃<lb/>
大人軌𤣥度弱喪升虚遷師通資自廢釋迦登幽閑彌<lb/>
勒承神第聖録載靈篇乘乾因九五龍飛兠率天法鼓<lb/>
震𤣥宫逸響亮三千晃晃凝素姿結跏曜芳蓮寥朗高<lb/>
<pb n="KR4h0135_WYG_001-9b"/>
懷興八音暢自然恬智冥微妙縹眇詠重𤣥盤紆七七<lb/>
紀應運莅中幡挺此四八姿映蔚華林園亹亹𤣥輪奏<lb/>
三攄在昔緣<lb/>
　　維摩詰讃<lb/>
維摩體神性陵化昭機庭無可無不可流浪入形名民<lb/>
動則我疾人恬我氣平恬動豈形影形影應機情𤣥韻<lb/>
乘十哲頡頏傲四英忘期遇濡首亹亹讃死生<lb/>
　　善思菩薩讃<lb/>
<pb n="KR4h0135_WYG_001-10a"/>
𤣥和吐清氣挺兹命世童登臺發春詠髙興希遐蹤乘<lb/>
虚感靈覺震網發童䝉外見慿寥廓有無自冥同忘髙<lb/>
故不下蕭條數仞中因華請無著陵虚散芙蓉能仁暢<lb/>
𤣥句即色自然空空有交映迹冥知無照功神期發筌<lb/>
悟豁爾自靈通<lb/>
　　月光童子讃<lb/>
靈童綏神理恬和自交忘𢎞規愍昏俗統體稱月光心<lb/>
為兩儀藴迹為流溺梁英姿秀乾竺名播赤縣鄉神化<lb/>
<pb n="KR4h0135_WYG_001-10b"/>
詭俗網𤣥羅摯逰方丘巖積陳痾長驅幸玉堂汲引興<lb/>
有待冥歸無盡場戢翼棲髙嵎凌風振竒芳<lb/>
　　廬山東林雜詩　　　　　　　慧遠<lb/>
崇巖吐清氣幽岫棲神跡希聲奏羣籟響出山溜滴有<lb/>
客獨冥逰徑然忘所適揮手撫雲門靈關安足闢流<hi>一作</hi>
<hi>留</hi>心叩𤣥扃感至理弗隔孰是騰九霄不奮沖天翮妙<lb/>
同趣自均一悟超三益<lb/>
　　報羅什法師偈<lb/>
<pb n="KR4h0135_WYG_001-11a"/>
本端竟何從起滅有無際一微涉動境成此穨山勢或<lb/>
相更相乘觸理自生滯因縁雖無主開途非一世時無<lb/>
悟宗匠誰將握𤣥契末<hi>一作來</hi>問尚悠悠相與期暮歲<lb/>
　　十喻詩<hi>十首之一</hi>　　　　　　　羅什<lb/>
一喻以喻空空必待此喻借言以會意意盡無㑹處既<lb/>
得出長羅住此無所住若能映斯照萬象無來去<lb/>
　　贈沙門法和<hi>傳曰凡為十偈辭喻皆爾</hi>
心山育明徳流薰萬由延哀鸞孤桐上清音徹九天<lb/>
<pb n="KR4h0135_WYG_001-11b"/>
　　逰石門詩<hi>并序</hi>　　　　　　廬山諸釋<lb/>
　石門在精舍南十餘里一名障山基連大嶺體絶衆<lb/>
　阜闢三泉之㑹並立而開流傾巖𤣥映其上䝉形衣<lb/>
　於自然故因以為名此雖廬山之一隅實斯地之竒<lb/>
　觀皆傳之於舊俗而未覩者衆將由懸瀨險峻人獸<lb/>
　迹絶逕迴曲阜路阻行難故罕經焉釋法師以隆安<lb/>
　四年仲春之月因詠山水遂杖錫而遊於時交徒同<lb/>
　趣三十餘人咸拂衣晨征悵然增興雖林壑幽䆳而<lb/>
<pb n="KR4h0135_WYG_001-12a"/>
　開途競進雖乘危履石並以所悦為安既至則援木<lb/>
　尋葛歴險窮崖猿臂相引僅乃造極於是擁勝倚巖<lb/>
　詳觀其下始知七嶺之美藴竒於此雙闕對峙其前<lb/>
　重巖映帶其後巒阜周迴以為障崇巖四營而開宇<lb/>
　其中則有石臺石池宫館之象觸類之形致可樂也<lb/>
　清泉分流而合注渌淵鏡净於天池文石發彩煥若<lb/>
　披靣檉松芳草蔚然光目其為神麗亦已備矣斯日<lb/>
　也衆情奔悦矚覽無厭遊觀未久而天氣屢變霄霧<lb/>
<pb n="KR4h0135_WYG_001-12b"/>
　塵集則萬象隠形流光迴照則衆山倒影開闔之際<lb/>
　狀有靈焉而不可測也乃其將登則翔禽拂翮鳴猿<lb/>
　厲響歸雲迴駕想羽人之來儀哀聲相和若𤣥音之<lb/>
　有寄雖髣髴猶聞而神以之暢雖樂不期歡而欣以<lb/>
　永日當其沖豫自得信有味焉而未易言也退而尋<lb/>
　之夫崖谷之間㑹物無主應不以情而開興引人致<lb/>
　深若此豈不以虚明朗其照閒䆳篤其情耶並三復<lb/>
　斯談猶昩然未盡俄而太陽告夕所存已往乃悟幽<lb/>
<pb n="KR4h0135_WYG_001-13a"/>
　人之𤣥覽達恒物之大情其為神趣豈山水而巳哉<lb/>
　於是徘徊崇嶺流目四矚九江如帶丘阜成垤因此<lb/>
　而推形有巨細智亦宜然迺喟然歎宇宙雖遐古今<lb/>
　一契靈鷲邈矣荒途日隔不有哲人風跡誰存應深<lb/>
　悟遠慨焉長懷各欣一遇之同歡感良辰之難再情<lb/>
　發於中遂共詠之云爾<lb/>
超興非有本理感興自生忽聞石門遊竒唱發幽情褰<lb/>
裳思雲駕望崖想層城馳步乘長巖不覺質有輕矯首<lb/>
<pb n="KR4h0135_WYG_001-13b"/>
登靈闕𦕈若凌太清端坐運虚輪轉彼𤣥中經神仙同<lb/>
物化未若兩俱冥<lb/>
　　觀化决疑　　　　　　　廬山諸沙彌<lb/>
謀始創大業問道叩𤣥篇妙唱發幽䝉觀化悟自然觀<lb/>
化化已及尋化無間然生皆猶化化化化更相纒宛轉<lb/>
隨化流漂浪入化淵五道化為海孰為知化仙萬化同<lb/>
歸盡離化化乃𤣥悲哉化中客焉識化表年<lb/>
　　詠懷詩　　　　　　　　　　史宗<lb/>
<pb n="KR4h0135_WYG_001-14a"/>
有欲苦不足無欲亦無憂未若清虚者帶索被𤣥裘浮<lb/>
遊一世間汎若不繫舟方當畢塵累棲志老山丘<lb/>
　　陵峯採藥觸興為詩　　　　　帛道猷<lb/>
連峯數千里脩林帶平津雲過遠山翳風至梗荒榛茒<lb/>
茨隠不見鷄鳴知有人閒步踐其徑處處見遺薪始知<lb/>
百代下故有上皇民<lb/>
　　答苕華詩　　　　　　　　　竺僧度<lb/>
機運無停住倐忽歲時過巨石㑹當竭芥子豈云多良<lb/>
<pb n="KR4h0135_WYG_001-14b"/>
由去不息故令川上嗟不聞榮啟期皓首發清歌布衣<lb/>
可煖身誰論飾綾羅今世雖云樂當奈後生何罪福良<lb/>
由己寧云巳恤他<lb/>
　　答僧佉叱<hi>髙僧傳云張奴題槐樹而為歌</hi>　　　　張奴<lb/>
濛濛大象内照曜實顯彰何事迷昏子縱惑自招殃樂<lb/>
所少人往苦道若翻嚢不有松栢志何用擬風霜閒豫<lb/>
<hi>一作預</hi>紫煙表長歌出昊蒼澄虚無色外應見有緣鄉歲<lb/>
曜毘漢后辰麗傳殷王伊余非二仙晦迹之九方亦見<lb/>
<pb n="KR4h0135_WYG_001-15a"/>
流俗子觸眼致酸傷畧謡觀有念寧曰盡矜章<lb/>
　　答張奴偈　　　　　　　　　　佉叱<lb/>
悠悠世事惑滋損益使欲塵神横生悦懌惟此哲人淵<lb/>
覺先見思形浮沫矚影遄電累躓聲華蔑醜章弁視色<lb/>
悟空翫物傷變捨紛絶有斷習除戀青條曲䕃白茅以<lb/>
薦依畦啜麻隣岸飲洊慧定計昭妙真曰眷慈悲有增<lb/>
深想無倦<lb/>
　　净土詠　　　　　　　　　　　無名釋<lb/>
<pb n="KR4h0135_WYG_001-15b"/>
金繩界寳地珍木䕃瑶池雲間妙音奏天際法蠡吹<lb/>
　宋詩<lb/>
　　怨詩行　　　　　　　　　　慧休<hi>十一首</hi>
明月照髙樓含君千里光巷中情思滿斷絶孤妾腸悲<lb/>
風盪帷帳瑶翠坐自傷妾心依天末思與浮雲長嘯歌<lb/>
視秋草幽葉豈再陽暮蘭不待歲離華能幾芳願作張<lb/>
女引流悲繞君堂君堂嚴且祕絶調徒飛揚<lb/>
　　江南思<lb/>
<pb n="KR4h0135_WYG_001-16a"/>
幽客海隂路留戍淮陽津垂情向春草知是故鄉人<lb/>
　　楊花曲<lb/>
葳蕤華結實宛轉風含思掩涕守春心折蘭還自遺江<lb/>
南相思引多歎不成音黄鶴西北去銜我千里心深堤<lb/>
下生草髙城上入雲春人心生思思心長為君<lb/>
　　白紵歌二首<lb/>
琴瑟未調心已悲任羅勝綺彊自持忍思一舞望所思<lb/>
將轉未轉恒如疑桃花水上春風出舞袖逶迤鸞照日<lb/>
<pb n="KR4h0135_WYG_001-16b"/>
徘徊鶴轉情豔逸君為迎歌心如一<lb/>
少年窈窕舞君前容華豔豔將欲然為君嬌凝復遷延<lb/>
流目送笑不敢言長袖拂面心自煎願君流光及盛年<lb/>
　　秋風<hi>一作秋歌</hi>
秋風嫋嫋入曲房羅帳含月心思傷蟋蟀夜鳴斷人腸<lb/>
長夜思君心飛揚他人相思君相忘錦衾瑶席為誰芳<lb/>
<hi>一作徒為芳</hi>
　　秋思引<lb/>
<pb n="KR4h0135_WYG_001-17a"/>
秋寒依依風過河白露蕭蕭洞庭波思君末光光已滅<lb/>
𦕈𦕈悲望如思何<lb/>
　　楚明妃曲<lb/>
瓊臺彩楹桂寢雕薨金閨流耀玉牖含英香芬幽靄珠<lb/>
彩珍榮文羅秋翠紈綺春輕驂駕鸞鶴往來仙靈含姿<lb/>
綿視微笑相迎結蘭枝送目成當年為君榮<lb/>
　　贈鮑侍郎<lb/>
玳枝兮金英緑葉兮紫莖不入君玉杯低彩還自榮想<lb/>
<pb n="KR4h0135_WYG_001-17b"/>
君不相豔酒上視塵生當令芳意重無使盛年傾<lb/>
　　悼武丘法網法師　　　　　　　慧琳<lb/>
懷遊君之虎丘悼冥滅之廬嶺惟採錄於中京念提攜<lb/>
於畨境情飄颻於雙巒思纒綿於兩省何綢繆兮無極<lb/>
心所存兮腷臆閲嚴冬兮已謝藉隆暑兮既息四運紛<lb/>
其邅迴情期窅以長匿茍來縁之匪亡巻生年以增惻<lb/>
　齊詩<lb/>
　　估客樂　　　　　　　　　　寳月<lb/>
<pb n="KR4h0135_WYG_001-18a"/>
　　　<hi>齊武帝布衣時同寳月遊樊鄧及登祚追憶往事命月作此四章奏之管絃</hi>
郎作十里行儂作九里送拔儂頭上釵與郎資路用<lb/>
　　其二<lb/>
有信數寄書無信心相憶莫作瓶落井一去無消息<lb/>
　　其三<lb/>
大艑珂峩頭何處發揚州借問艑上郎見儂所歡不<lb/>
　　其四<lb/>
初發揚州時船出平津泊五兩如竹林何處相尋博<lb/>
<pb n="KR4h0135_WYG_001-18b"/>
　　行路難<lb/>
君不見孤雁關外發酸嘶度揚越空城客子心腸斷幽<lb/>
閨思婦氣欲絶凝霜夜下拂羅衣浮雲中斷開明月夜<lb/>
夜遥遥徒相思年年望望情不歇寄我匣中青銅鏡倩<lb/>
人為君除白髪行路難行路難夜聞南城漢使度使我<lb/>
流淚憶長安<lb/>
　梁詩<lb/>
　　䜟詩　　　　　　　　　　　　寳誌<lb/>
<pb n="KR4h0135_WYG_001-19a"/>
　　　<hi>隋書云梁武帝與誌公坐重雲殿公忽起舞歌樂須臾悲泣賦此云云自天監至大同三十餘</hi>
　　　<hi>年江表晏然至太清二年臺城䧟帝享國四十八年所言五十裏也太清元年八月十三而侯</hi>
　　　<hi>景自懸瓠來降在丹陽之北子地也景作亂始自戊辰歲至午年帝崩</hi>
樂哉三十餘悲哉五十裏但看八十三子地妖災起佞<lb/>
臣作欺妄賊臣滅君子若不信吾言龍時侯賊起且至<lb/>
馬中間銜悲不見喜<lb/>
　　䜟詩<lb/>
　　　<hi>周廣順中江南伏龜山圮得白石函二八廣八寸中有銘云維天監十四年秋八月寳公埋於</hi>
<pb n="KR4h0135_WYG_001-19b"/>
　　　<hi>此山當時名臣陸倕王筠姚詧而下皆莫曉其義問之曰在五百年後方應詞曰</hi>
若問江南事江南自有慿<hi>䜟石虎李煜事</hi>乘鷄登寳位<hi>以丁酉年李氏</hi>
<hi>有國也</hi>犬吠入金陵<hi>宋開寳七年甲戌伐江南也八年國滅</hi>子建司南斗安<lb/>
仁秉夜燈<hi>當王師圍城其南曹彬其北潘美也</hi>東隣家道闕隨虎遇明君<lb/>
<hi>太平興國三年戊寅呉越錢𢎞俶舉國入朝家道關無錢也</hi>
　　奉和武帝三教詩　　　　　　　智藏<lb/>
心源本無二學理共歸真四執迷叢藥六味增苦辛資<lb/>
緣良雜品習性不同循至覺隨物化一道開異津大士<lb/>
<pb n="KR4h0135_WYG_001-20a"/>
流權濟訓義乃星陳周孔尚忠孝立行肇君親老氏貴<lb/>
裁欲存生由外身出言千里善芬為窮世珍理空非即<lb/>
有三明似未臻近識封岐路分鑣疑異塵安知悟云漸<lb/>
究極本同倫我皇體斯㑹妙鑒出機神眷言總歸轡迴<lb/>
照引生民顧惟慙宿植邂逅逢嘉辰願陪入明解歲暮<lb/>
有攸因<lb/>
　　和受戒詩<hi>庾肩吾有和太子重雲殿受戒詩</hi>　　　慧令<lb/>
泬寥秋氣爽揺落寒林疎風散飛廉雀浪動昆明魚是<lb/>
<pb n="KR4h0135_WYG_001-20b"/>
日何為盛證戒奉皇儲願陪升自在神通任巻舒<lb/>
　　犯虜將逃作　　　　　　　　　慧慕<lb/>
　　　<hi>從周入齊夜渡砥柱見梁詞人麗句文苑英華作顔之推</hi>
客子倦艱辛夜出小平津馬色迷闗吏鷄鳴起戍人露<lb/>
鮮花歛影月照寳刀新問我將何去北海就孫賔<lb/>
　　詠獨杵擣衣　　　　　　　　　慧偘<lb/>
非是無人助意欲自鳴砧照月歛<hi>一作憐</hi>孤影乗風送逈<lb/>
音言擣雙絲練似奏一絃琴令君聞獨杵知妾有専心<lb/>
<pb n="KR4h0135_WYG_001-21a"/>
　　聞侯方兒來冦<lb/>
羊皮贖去士馬革歛還尸天下方無事孝廉非哭時<lb/>
　　弔范賁　　　　　　　　　　　慧約<lb/>
我有數行淚不落十餘年今日為君盡併灑秋風前<lb/>
　　二洲歌二首　　　　　　　　　法雲<lb/>
三洲斷江口水從窈窕河傍流啼將别共來長相思<lb/>
　　其二<lb/>
三洲斷江口水從窈窕河傍流歡將樂共來長相思<lb/>
<pb n="KR4h0135_WYG_001-21b"/>
　陳詩<lb/>
　　詠山　　　　　　　　　　　　慧標<hi>八首</hi>
靈山藴麗名秀出寫蓬瀛香爐帶煙上紫葢入霞生霧<lb/>
捲蓮峯碧嵓開石鏡明定知丘壑裏併佇白雲情<lb/>
　　其二<lb/>
峨眉信重險天目本仙居金華抱丹竈玉笥藴神書幽<lb/>
人披薜荔怨妾採蘼蕪紫巖無暮雨何時逢故夫<lb/>
　　其三<lb/>
<pb n="KR4h0135_WYG_001-22a"/>
丹霞拂層閣碧水泛蓬萊鰲岫含煙聳蓮崖照日開松<lb/>
門夾細葉石磴染新苔能令平子見淹留未肯回<lb/>
　　詠水<lb/>
驪泉紫闕映珠浦碧沙連岸隔蓮香逺流清雲影深風<lb/>
潭如拂鏡山溜似調琴請君看皎潔知有澹然心<lb/>
　　其二<lb/>
長川落日照深浦漾清風弱桞垂江翠新蓮夾岸紅船<lb/>
行疑泛逈月映似沈空願逐琴髙戱乘魚入浪中<lb/>
<pb n="KR4h0135_WYG_001-22b"/>
　　其三<lb/>
曾添疎勒井經涌貳師營玉津花色亮銀溪錦磧明舟<lb/>
如空裏汎人似鏡中行持將符上善利物動髙情<lb/>
　　詠孤石<lb/>
中原一孤石地理不知年根含彭澤浪頂入香爐煙崖<lb/>
成二鳥翼峯作一莖蓮何時發東武今來鎮蠡川<lb/>
　　贈陳寳應<lb/>
送馬猶臨水離旌稍引風好看今夜月當照紫微宫<lb/>
<pb n="KR4h0135_WYG_001-23a"/>
　　和偃法師遊故苑　　　　　　　曇瑗<lb/>
丹陽松葉少白水黍苗多浸滛下客淚哀怨動民歌春<lb/>
溪度短葛秋浦沒長莎麋鹿自騰倚車騎絶經過蕭條<lb/>
四野望惆悵將如何<lb/>
　　遊故苑　　　　　　　　　　　洪偃<hi>三首</hi>
龍田留故苑汾水結餘波悵望傷遊目辛酸思緒多凉<lb/>
颸慘髙樹濃露變輕蘿澤葵猶帶荇池竹尚<hi>一作下</hi>侵荷<lb/>
秋風徒自急無復白雲歌<lb/>
<pb n="KR4h0135_WYG_001-23b"/>
　　登吳昇平亭<lb/>
蕭蕭物候晚肅肅天望清旅人聊策杖登髙蕩客情川<lb/>
原多舊迹墟里或新名宿煙浮始旦朝日照初晴獨遊<lb/>
乏徒侣徐步寡逢迎信矣非吾託賞心何易并<lb/>
　　遊鍾山之開善定林息心宴坐引筆賦詩<lb/>
杖策步前嶺褰裳出外扉輕蘿轉䝉宻幽徑復紆威樹<lb/>
髙枝影細山盡<hi>一作晝</hi>鳥聲稀石苔時滑屣蟲網乍粘衣<lb/>
澗傍紫芝曄巖上白雲霏松子排煙去堂生寂不歸窮<lb/>
<pb n="KR4h0135_WYG_001-24a"/>
谷無還往攀桂獨依依<lb/>
　　臨終詩　　　　　　　　　　　智愷<lb/>
千月<hi>一作秋</hi>本難滿三時理易傾石火無恒燄電光非久<lb/>
明遺文空滿笥徒然昩無<hi>一作復</hi>生泉路方幽曀寒隴向<lb/>
淒清一隨朝露盡惟有夜松聲<lb/>
　　詠孤石　　　　　　　　　　　定法師<lb/>
逈日直生空平湖四望通巖隈恒灑浪樹杪鎮揺風偃<lb/>
流還漬影侵霞更上紅獨拔羣峯外孤秀白雲中<lb/>
<pb n="KR4h0135_WYG_001-24b"/>
　北周詩<lb/>
　　五苦詩　　　　　　　　　　　法師<hi>七首</hi>
　　生苦<lb/>
可患身為患生將憂共生心神恒獨苦寵辱横相驚朝<lb/>
光非久照夜燭幾時明終成一聚土强覔千年名<lb/>
　　老苦<lb/>
少時欣日益老至苦年侵紅顔既罷豔白髮寧久吟階<lb/>
庭唯仰杖朝府不勝簮甘肥與妖麗徒有壯時心<lb/>
<pb n="KR4h0135_WYG_001-25a"/>
　　病苦<lb/>
拔劒平四海横戈却萬夫一朝床枕上迴轉仰人扶壯<lb/>
色隨肌減呻吟與痛俱綺羅雖滿目愁眉獨向隅<lb/>
　　死苦<lb/>
可憐凌雲志忽隨朝露終長辭白日下獨入黄泉中池<lb/>
臺既已沒墳隴向應空唯當松栢裏千年恒勁風<lb/>
　　愛離<lb/>
誰忍心中愛分為别後思幾時相握手嗚噎不能辭雖<lb/>
<pb n="KR4h0135_WYG_001-25b"/>
言萬里隔猶有望還期如何九泉下更無相見時<lb/>
　　五盛隂<lb/>
　　　<hi>佛書有五隂之喻謂以聚沫喻色水泡喻愛陽燄喻想芭蕉喻行幻事喻識言皆空虚也</hi>
先去非長别後來非久親新墳將舊塜相次似魚鱗茂<lb/>
陵誰辨漢驪山詎識秦千年如昨日一種併成塵定知<lb/>
今世土還是昔時人焉能取他骨復持埋我身<lb/>
　　過徐君墓<lb/>
延陵上國返枉道訪徐公死生命忽異歡娯意不同始<lb/>
<pb n="KR4h0135_WYG_001-26a"/>
往邙山北聊踐平陵東徒解千金劒終恨九泉空日盡<lb/>
荒郊外煙生松栢中何言愁寂寞日暮白楊風<lb/>
　　飲馬長城窟　　　　　　　　　法師<lb/>
長城征馬度横行且勞羣入氷穿凍水飲浪聚流文澄<lb/>
鞍如漬月照影若流雲别有長松氣自解逐將軍<lb/>
　隋詩<lb/>
　　愛妾換馬　　　　　　　　　　法宣<lb/>
朱鬛飾金鑣紅糚束素腰似雲來躞蹀如雪去飄颻桃<lb/>
<pb n="KR4h0135_WYG_001-26b"/>
花含淺汗桞葉帶餘嬌騁先將獨立雙絶不俱標<lb/>
　　和趙郡王觀妓應教<lb/>
桂山留上客蘭室命妖嬈城中畫眉黛宫内束纎腰舞<lb/>
袖風前舉歌聲扇後驕周郎不相顧今日管絃調<lb/>
　　遊三學山　　　　　　　　　　智炫<lb/>
秀嶺接重煙嶔岑上半天絶巖低更舉危峯斷復連側<lb/>
石傾斜澗回流瀉曲泉野紅知草凍春來鳥自傳樹錦<lb/>
無機織猿鳴詎假絃葉宻風難度枝疎影易穿抱袠依<lb/>
<pb n="KR4h0135_WYG_001-27a"/>
閒沼策杖戯荒田遊心清漢表置想白雲邊榮名非我<lb/>
願息意且蕭然<lb/>
　　緇素祖道新林感賦　　　　　　曇遷<lb/>
平生本胡越閩吳各異津聯翩一傾葢便作法城親清<lb/>
談解煩累愁眉始得伸今朝忽分手恨失眼中人子向<lb/>
徑何道慧業日當新我住䢴江側終為松下塵沉浮從<lb/>
此隔無復更有因此别終天别迸淚忽霑巾<lb/>
　　言離廣府還望桂林去留愴然自述贈懷<lb/>
<pb n="KR4h0135_WYG_001-27b"/>
　　　　　　　　　　　　　　　　𤣥逵<hi>三首</hi>
標心之梵宇運想入仙洲嬰痼乖同好沈情阻若抽葉<lb/>
落乍難聚情離不可收何日乘杯至詳觀演法流<lb/>
　　戱擬四愁聊題兩絶<lb/>
我行之數萬愁緒百重思那教六尺影獨步五天陲<lb/>
　　其二<lb/>
上將可陵師匹士志難移如論惜短命何得滿長祗<lb/>
　　哀速終　　　　　　　　　　　靈裕<lb/>
<pb n="KR4h0135_WYG_001-28a"/>
今日坐髙堂明朝卧長棘一生聊已竟來報將何息<lb/>
　　悲永殯<lb/>
命斷辭人路骸送鬼門前從今一别後更㑹幾何年<lb/>
　　臨終詩　　　　　　　　　　　智命<lb/>
幻生還幻滅大幻莫過身安心自有處求人無有人<lb/>
　　送别　　　　　　　　　　　　智才<lb/>
鏡中辭舊識灞岸别新知年來本應老祗為數經離<lb/>
　　薛道衡見訪戯題方圓動静四字　曇延<lb/>
<pb n="KR4h0135_WYG_001-28b"/>
方如方等城圓如智慧日動則識波浪静類涅槃室<lb/>
　　順益頌　　　　　　　　　　　無名釋<lb/>
騄驥資鞭䇿蘭蕙佇薰風至理信難見非人孰可通輸<lb/>
心仰圓極瑩麗入𤣥中總轡超三有摶飛上四空簮纓<lb/>
猶幻夢財利若塵䝉髙揖謝時俗瀟灑出樊籠<lb/>
　　媱泆曲<hi>作此曲彈琴以兆史見也</hi>　　　　　　沸大<hi>二首</hi>
煌煌鬱金生於野田過時不採宛見棄捐曼爾豐熾華<lb/>
色惟新與我同歡<lb/>
<pb n="KR4h0135_WYG_001-29a"/>
　　委靡辭<lb/>
宿心嘉爾故固良媒問名諧帥占相良時慘慘惕惕懼<lb/>
爾不來既覩爾顔我心怡怡今不合歡豈徒費哉斯誓<lb/>
為定淑女何疑<lb/>
　　一三五七九言　　　　　　　　慧英<lb/>
遊愁赤縣逺丹思抽鷲嶺寒風駛龍河激水流既喜朝<lb/>
聞日復日不覺年頽秋更秋已畢耆山本願誠難住終<lb/>
望持經振錫往神州<lb/>
<pb n="KR4h0135_WYG_001-29b"/>
附讃銘誄賦<lb/>
　　釋迦文佛像讃<hi>并叙</hi>　　　　　　支遁<lb/>
　夫立人之道曰仁與義然則仁義有本道徳之謂也<lb/>
　昔姬周之末有大聖號佛天竺釋王白净之太子也<lb/>
　俗氏母族厥姓裘曇焉仰靈胄以丕承藉<graphic n="KR1441" url="https://raw.githubusercontent.com/kanripo/KR-Gaiji/master/images/KR1441.png" mimeType="image/png"/>哲之遺<lb/>
　芳吸中和之誕化禀白净之顯然生自右脅弱而能<lb/>
　言諒天爵以不加為貴誡逸祿以靡須為足故常夕<lb/>
　惕上位逆旅紫庭紆軫儲宫擬翮區外俄而髙逝周<lb/>
<pb n="KR4h0135_WYG_001-30a"/>
　覽郊野四闢皇扉三鑒疾苦風人厲辭以激興乃甘<lb/>
　心受而莫逆訊大猷於有道慨在兹之致淹遂乃明<lb/>
　發遐征棲遲幽閒脱皇儲之重任希無待以輕舉褫<lb/>
　龍章之盛飾貿窮巖之襹褐資送之儔自崖而反矣<lb/>
　爾乃抗志匪石安仁以山斑卉匡居摧心立盟釐安<lb/>
　般之氣緒運十筭以質心併四籌之八記從二隨而<lb/>
　簡巡絶送迎之兩際緣妙一於鼻端發三止之矇秀<lb/>
　洞四觀而合泯五隂遷於還府六情虚於静林涼五<lb/>
<pb n="KR4h0135_WYG_001-30b"/>
　内之欲火廓太素之浩心濯般若以進徳潜七住而<lb/>
　挹𤣥搜冥魚於六絶齒既立而廢筌豁萬刼之積習<lb/>
　同生知於當年掩五濁以擅曜嗣六佛而徴傳偉唯<lb/>
　丈六體佩圓光啟度黄中色豔紫金運動陵虚悠往<lb/>
　倐忽八音流芳逸豫揚彩沙覽未兆則卓絶六位曲<lb/>
　成已著則化隆三五沖量𢎞乎太虚神葢宏於兩儀<lb/>
　易簡待以成體太和擬而稱劭圓蓍者象其神寂方<lb/>
　卦者法其智周照積祐之留祥元宿命以制作或綢<lb/>
<pb n="KR4h0135_WYG_001-31a"/>
　之以徳義或疎之以沖風亮形揺於日新期妙主於<lb/>
　不盡美既青而勝藍逞百練以就粹導庶物以歸宗<lb/>
　拔堯孔之外鍵屬八億以語極罩墳索以興典掇道<lb/>
　行之三無絡耼周以曽𤣥神化著於西域若朝暉升<lb/>
　於𤾉谷民望景而興行猶曲調諧於宫商當是時也<lb/>
　希夷緬邈於羲風神竒卓絶於皇軒蔚彩沖漠於周<lb/>
　唐頌味有餘於鄒魯信可謂神化之都領皇王之宗<lb/>
　謨也年逾從心泯迹泥洹夫至人時行而時止或隠<lb/>
<pb n="KR4h0135_WYG_001-31b"/>
　此而顯彼迹絶於忍土冥歸於維衛俗徇常以駭竒<lb/>
　固以存亡而統之至於靈覺之性三界殄悴豁若川<lb/>
　傾頽如乾墜黔首與永夜同幽冥流與涸津並匱六<lb/>
　度與崩岑俱褫三乘與絶軸解轡門徒泣血而心喪<lb/>
　百靈銜哀而情悸夫道髙者應卑因巡者親譽故不<lb/>
　祈哭而哭豈非兼忘天下易使天下兼忘難靈風播<lb/>
　越環周六合歴數終於赤縣後死所以與聞景仰神<lb/>
　儀而事絶於千載袛洹既已漂落玉樹卒亦荒蕪道<lb/>
<pb n="KR4h0135_WYG_001-32a"/>
　喪人亡時亦已矣遁以不才仰遵大猷追朝陽而弗<lb/>
　暨附桑榆而未升神馳在昔願言再欽遂援筆興古<lb/>
　述厥遐思其詞曰<lb/>
太上邈矣有唐統天孔亦因周籧廬三傳明明釋迦實<lb/>
惟帝先應期叡作化融竺乾交養恬和濯粹沖源邁軌<lb/>
世王領宗中𤣥堂構洪謨掲秀負靈峻誕崑岳量裒太<lb/>
清太象罕窺乃圓其明𤣥音希和文以八聲煌煌慧炬<lb/>
燭我宵征人欽其哲孰識其冥望之霞舉即亦雲津威<lb/>
<pb n="KR4h0135_WYG_001-32b"/>
揚夏烈温柔晞春比器以形卓機以神巻即烟㓕騰亦<lb/>
龍伸鼓舞舟壑靈氣惟新誰與兹作獨運陶釣三無衷<lb/>
𤣥八億致逺二部既𢎞雙翰惟典充以環竒恬以易簡<lb/>
藏諸藴匱實之令善可善善因乃讃乃演致存言性豈<lb/>
伊𢎞闡日月貞朗顯晦周徧生如紛霧曖來巳晞至人<lb/>
全化跡隨世微假云泥洹言告言歸遺風六合佇方赤<lb/>
畿象罔不存誰與悟機鏡心乘翰庶覿冥暉<lb/>
　　阿彌陀佛像讃<hi>并序</hi>
<pb n="KR4h0135_WYG_001-33a"/>
　夫六合之外非典籍所模神道詭世豈意者所測故<lb/>
　曰人之所知不若其所不知每在常輒欲以所不能<lb/>
　見而斷所未能了故令井蛙有坎宅之矜馮夷有秋<lb/>
　水之伐故其冥矣余遊大方心倦無垠因以静暇復<lb/>
　伸諸竒麗佛經記西方有國國名安養逈遼迴邈路<lb/>
　踰恒沙非無待者不能遊其疆非不疾者焉能致其<lb/>
　速其佛號阿彌陀晉言無量壽國無王制班爵之序<lb/>
　以佛為君三乘為教男女各化育于蓮華之中無有<lb/>
<pb n="KR4h0135_WYG_001-33b"/>
　胎孕之穢也館宇宫殿悉以七寳皆自然懸搆制非<lb/>
　人匠苑囿池沼蔚有竒榮飛沈天逸於淵藪逝寓羣<lb/>
　獸而率真閶闔無扇於瓊林玉響天諧於簫管冥霄<lb/>
　隕華以闔境神風拂故而納新甘露徴化以醴被蕙<lb/>
　風導徳而芳流聖音應感而雷響慧澤雲垂而沛清<lb/>
　學文噏兮而貴言真人冥宗而廢翫五度慿虚以入<lb/>
　無般若遷知而出𤣥衆妙於兹大啟神化所以永傳<lb/>
　别有經記以錄其懿云此晉邦五末之世有奉佛正<lb/>
<pb n="KR4h0135_WYG_001-34a"/>
　戒諷誦阿彌陀經誓生彼國不替誠心者命終靈逝<lb/>
　化往之彼見佛神悟即得道矣遁生末蹤忝厠殘跡<lb/>
　馳心神國非所敢望乃因匠人圖立神表仰瞻髙儀<lb/>
　以質所天詠言不足遂復係以微頌其詞曰<lb/>
王猷外釐神道内綏皇矣正覺實兼宗師泰定軫曜黄<lb/>
中秀姿恬智交泯三達𤣥夷啟境金方緬路悠迴于彼<lb/>
神化悟感應機五度砥操六慧研微空有同狀𤣥門洞<lb/>
開詠歌濟濟精義順神𤣥肆洋洋三乘詵詵藏往摹故<lb/>
<pb n="KR4h0135_WYG_001-34b"/>
知來惟新二才孰降朗滯由人造化營域雲搆峩峩紫<lb/>
館辰峙華宇星羅玉闈通方金墉啟阿景傾朝日豔蔚<lb/>
晨霞神提迴互九源曾深浪無筌忘鱗罕餌滛澤不司<lb/>
虞駭翼懷林有客驅徒雨埋機心甘露敦洽蘭蕙助馨<lb/>
化隨雲濃俗與風清葳蘂消散靈飈掃英瓊林諧響八<lb/>
音文成珉瑶沈粲芙蕖晞陽流澄其潔蘂播其香潜爽<lb/>
冥萃載哲來翔孕景中葩結靈幽芳類諸風化妙兼于<lb/>
長邁軌一變同規坐忘<lb/>
<pb n="KR4h0135_WYG_001-35a"/>
　　萬佛影銘<hi>并序</hi>　　　　　　　　慧遠<lb/>
　　　<hi>佛昔化毒龍所留之影在月氏國石室中去此萬六千里逺師毎欣感交懷志欲膽禮㑹有西</hi>
　　　<hi>域道士叙其光相圖寫儀像於東林寺色疑積空望似煙霞暉相炳曖若隠而顯感世之應詳</hi>
　　　<hi>於記也</hi>
　夫滯於近習不達希世之聞撫常永日罕懷事外之<lb/>
　感是使塵想制於𤣥襟天羅網其神慮若以之窮齡<lb/>
　則此生豈遇以之希心則開悟靡期於是發憤忘食<lb/>
　情百其慨静慮閑夜理契其心爾乃恩沾九澤之惠<lb/>
<pb n="KR4h0135_WYG_001-35b"/>
　三復無縁之慈妙尋法身之應以神不言之化化不<lb/>
　以方唯其所感慈不以緣冥懷自得譬日月麗天光<lb/>
　影彌暉羣品熈榮有情同順咸欣懸映之在已罔識<lb/>
　曲成之攸寄妙物之談功盡於此將欲擬夫幽極以<lb/>
　言其道髣髴存焉而不可論何以明之法身之運物<lb/>
　也不物物而兆其端不圖終而㑹其成理𤣥於萬化<lb/>
　之表數絶乎無形無名者也若乃語其筌寄則道無<lb/>
　不在是故如來或晦先跡以崇基或顯生塗而定體<lb/>
<pb n="KR4h0135_WYG_001-36a"/>
　或獨發於莫尋之境或相待於既有之場獨發類乎<lb/>
　形相待類乎影推夫冥寄為有待耶為無待耶自我<lb/>
　而觀則有間於無間矣求之法身原無二統形影之<lb/>
　分孰際之哉而今之聞道者咸摹聖體於曠代之外<lb/>
　不悟靈應之在兹徒知圓化之非形而動止方其跡<lb/>
　豈不誣哉逺昔尋先師奉侍歴載雖啟䝉慈訓託志<lb/>
　𤣥籍每想竒聞以篤其誠遇西域沙門輒餐遊方之<lb/>
　説故知有佛影而傳者尚未曉然及在此山值罽賔<lb/>
<pb n="KR4h0135_WYG_001-36b"/>
　禪師南國律學道士與昔聞既同並是其人遊歴所<lb/>
　經因其詳問乃多有先徴然後驗神道無方觸像而<lb/>
　寄百慮所㑹非一時之感於是悟徹其誠應深其信<lb/>
　將援同契發其真趣故與夫隨喜之賢圖而銘焉<lb/>
廓矣大像理𤣥無名體神入化落影離形迴暉層巖凝<lb/>
映虚亭在隂不昧處暗愈明婉步蟬蜕朝宗百靈應不<lb/>
同方跡絶兩冥<lb/>
茫茫荒宇靡勸靡奬談虚寫容拂空傳像相具體微沖<lb/>
<pb n="KR4h0135_WYG_001-37a"/>
姿自朗白毫吐曜昏夜中爽感徹乃應扣誠發響留音<lb/>
停岫津悟冥賞撫之有㑹功弗由曩<lb/>
旋踵忘敬罔慮罔識三光掩暉萬象一色庭宇幽藹歸<lb/>
塗莫測悟之以静震之以力慧風雖遐維塵攸息匪伊<lb/>
𤣥覽孰扇其極<lb/>
希音逺流乃眷東顧欣風慕道仰規𤣥度妙盡毫端運<lb/>
微輕素託彩虚凝殆映霄霧迹以像真理深其趣竒興<lb/>
開襟祥風引路清氣迴於軒宇昏明交而未曙髣髴鏡<lb/>
<pb n="KR4h0135_WYG_001-37b"/>
神儀依稀若真遇<lb/>
銘之圖之曷營曷求神之聽之鑒爾所修庶兹臣軌映<lb/>
彼𤣥流漱情靈沼飲和至柔照虚應簡智落乃周深懷<lb/>
冥託霄想神遊畢命一對長謝百憂<lb/>
　　晉襄陽丈六金像頌<hi>并序</hi>
　昔衆祐降靈出自天竺託化王宫興於上國顯迹重<lb/>
　冥開闢神路明暉宇宙光宅大千萬流澄源圓映無<lb/>
　主覺道虚凝湛焉遺照於是乘變化以動物而衆邪<lb/>
<pb n="KR4h0135_WYG_001-38a"/>
　革心跬神步以感時而羣疑同釋法輪𤣥運三乗並<lb/>
　轍道世交興天人攸夢浄音既暢逸響逺流宻風遐<lb/>
　扇遠生善教末年垂千祀徒欣大化而運乖其㑹弗<lb/>
　獲叩津沙門發明淵極魍魎神影餐服至言雖欣味<lb/>
　餘塵道風遂邁擬足逸步𤣥迹已邈每希想光晷髣<lb/>
　髴容儀寤寐興懷若形心目冥應有期幽情莫發慨<lb/>
　焉自悼悲憤靡寄乃遠契百念慎敬慕之思追述八<lb/>
　王同志之感魂交寢夢而情悟於中遂命門人鑄而<lb/>
<pb n="KR4h0135_WYG_001-38b"/>
　像焉夫形理雖殊階塗有漸精麤誠異悟亦有因是<lb/>
　故擬狀靈範啟殊津之心儀形神模闢百慮之㑹使<lb/>
　懷逺者兆𤣥根於來葉存近者遘重刧之厚緣乃道<lb/>
　福兼𢎞真跡可踐三源反流九神同淵於時四輩悦<lb/>
　情道俗齊趣跡響和應者如林鑄均有虚室之供而<lb/>
　進助者不以纎毫為挫勸佐有彌刧之勤而操務者<lb/>
　不以昏疲告勞因物任能不日而成功自人事猶天<lb/>
　匠焉夫明志莫如詞宣徳莫如頌故志以詞顯而功<lb/>
<pb n="KR4h0135_WYG_001-39a"/>
　業可存徳以頌宣而形容可像匪詞匪頌將何美焉<lb/>
　乃作頌曰<lb/>
堂堂天師明明逺度淩邁羣萃超然先悟慧在恬虚妙<lb/>
不以數感時而興應世成務金顔映發竒相暉布肅肅<lb/>
靈儀峨峨神步茫茫造物𤣥運冥馳偉哉釋迦與化推<lb/>
移静也淵黙動也天隨綿綿逺御亹亹長縻反宗無像<lb/>
光潜影離仰慕千載是擬是儀<lb/>
　　法師支曇諦誄<hi>并序</hi>　　　　　　道䕶<lb/>
<pb n="KR4h0135_WYG_001-39b"/>
　晉義熈七年五月某日道士支曇諦卒春秋六十有<lb/>
　五嗚呼哀哉法師肇胤西域本出康居因族以國氏<lb/>
　既服膺師訓乃從法姓支徙於吳興郡烏程縣都鄉<lb/>
　千秋里資金商之貞氣藉陽育之韶律胄遐方而誕<lb/>
　秀恊川嶽而稟神識情湛粹風宇明肅道致表於天<lb/>
　期徳範彰於素器貞悟獨拔羣異不足以動其心至<lb/>
　誠深固衆論莫能以干其執是以超塵絶詣慧㫖發<lb/>
　於弱齡研欲耽𤣥明道昭於歲暮故能振靈風於神<lb/>
<pb n="KR4h0135_WYG_001-40a"/>
　境演妙化於季葉嗣清徽於前哲穆道俗而歸懷焉<lb/>
　逰涉衆方敷揚大業妙尋幽賾清言析微加善屬文<lb/>
　辭識賞參流固已諧契風勝領冠一時矣公之中年<lb/>
　爰乃慨以城傍難置幽居為節且山水之性素好自<lb/>
　然浄外之黙體自天心於是謝緣人封遁迹巖壑乃<lb/>
　考室於吳興郡故鄣之崑山味道崇化二十餘載其<lb/>
　棲業所𢎞可以洗心滌垢筌象之美足以窮興永年<lb/>
　於是睎宗歸仁者自羣方而集欽風懷趣者不逺而<lb/>
<pb n="KR4h0135_WYG_001-40b"/>
　叩津焉于時時望英豪多延請齋講公虚心應物不<lb/>
　嘗以動止介懷推誠述義未始以道俗殊致其中抱<lb/>
　一之徳又遐爾所推方將灑拂𤣥路絙維頽風超外<lb/>
　妙梯擬徹𤣥蹤惜乎不永遘疾而終識者深云亡之<lb/>
　痛攸情感惟良之悲蓋無爵而貴生榮死哀者其此<lb/>
　之謂矣雖至理冥一存亡定於形初𤣥識妙照骸器<lb/>
　同於朽壤然而闕情期於欣慼之境未泯乎離㑹之<lb/>
　心者亦何能不以失得為悲喜臨長岐而悽懷哉茍<lb/>
<pb n="KR4h0135_WYG_001-41a"/>
　冥廢之難體寄筌翰以懷風援弱毫而舒情播清暉<lb/>
　乎無窮乃作誄曰<lb/>
綿綿終古曖曖𤣥路妙縁莫叩長寐靡寤生滅紛紜動<lb/>
息舛互相驅百世季葉彌蠧水溺塵勞孰知其故至人<lb/>
乘運靈覺中肇未覩滄流井鼃無小大明融朗幽夜乃<lb/>
曉滅有歸空除闇即曒道洽無方仁被禽鳥昧者靡遺<lb/>
識者彌了<hi>其一</hi>超哉法師道性自然一心絶俗祗誠重𤣥<lb/>
研微神鋒妙悟無間塵之所著在至斯捐累之所引秉<lb/>
<pb n="KR4h0135_WYG_001-41b"/>
之彌堅擺落塵羈振拕靈淵<hi>其二</hi>遼遼清雅肅肅貞韻汪<lb/>
汪其冲亹亹其進和而有概異而不峻渟心獨得標想<lb/>
千仞虚以應物無來不順<hi>其三</hi>汎逰𢎞化振響揚暉開道<lb/>
𤣥肆肇闢靈扉位制冥極剖折幽微忘懷善挹穆然靡<lb/>
違㑹通羣方總之所歸遐抗頹綱闡固法闈緒此妙慧<lb/>
乃播神威<hi>其四</hi>幽境湛黙人肆諠引間邃易一華紛難泯<lb/>
公乃慨然中駕潜軫卜居川巖搆室林巘擯拭外緣潜<lb/>
精内敏靡筌不服無微不盡<hi>其五</hi>蔚矣崑嶺岡阜丘墟連<lb/>
<pb n="KR4h0135_WYG_001-42a"/>
峯雲秀迥壑迂餘庭䕃蕭條階繞清渠翳然其遠肅爾<lb/>
其虚𦕈𦕈𤣥風愔愔僧徒味道閒室寂焉神居心隨道<lb/>
親情與俗疎<hi>其六</hi>道固無孤徳必有隣淵清引映業勝懷<lb/>
人晞風宗𤣥自逺來賔亦有襟期時來問津湛湛先窮<lb/>
日日王神林壤有謝道心常新<hi>其七</hi>聖逝言絶賢表義乖<lb/>
翳翳末運𤣥化將頹澹矣夫子道俗歸懷庶享遐年振<lb/>
此落維如何不弔棄世永辭儀景長歸逝矣不追有識<lb/>
深慟含情同悲嗚呼哀哉<hi>其八</hi>推著綢繆聚淹信宿閒宴<lb/>
<pb n="KR4h0135_WYG_001-42b"/>
清宇藉卉幽谷或濯素瀨爰憇翠竹屢興名辰汎觴掇<lb/>
菊梨柚薦甘蒲筍為蔌賦詩詠言怡然偕足眷懷兹遊<lb/>
想之在目傷哉斯遇千載無復踐舊霑襟瞻幃悲哭嗚<lb/>
呼哀哉<hi>其九</hi>有必之無始則歸卒達人妙觀千齡一日昩<lb/>
者或應横為凶吉邈矣法師夙反𤣥室累刧之勤不速<lb/>
而疾庶遘冥縁終㑹靈術妙斤弗運實深喪質情在未<lb/>
冥悵為自失寄懷毫素微風載述嗚呼哀哉<hi>其十</hi>
　　鳩摩羅什法師誄<hi>并序</hi>　　　　　僧肇<lb/>
<pb n="KR4h0135_WYG_001-43a"/>
　夫道不自𢎞𢎞必由人俗不自覺覺必待匠待匠故<lb/>
　世有髙悟之期由人故道有小成之運運在小成則<lb/>
　靈津輟流期在髙悟則𤣥鋒可詣然能仁曠世期將<lb/>
　千載時師邪心是非競起故使靈規潜逝徽緒殆亂<lb/>
　爰有什法師者葢先覺之遺嗣也凝思大方馳懷髙<lb/>
　觀審釋道之陵遲悼蒼生之窮藹故乃奮迅神儀寓<lb/>
　形季俗繼承洪緒為時城塹世之安寢則覺以大音<lb/>
　時將晝昏乃朗以慧日思結頽綱於道消緝落緒於<lb/>
<pb n="KR4h0135_WYG_001-43b"/>
　窮運故乘時以㑹錯枉以正一扣則時無互鄉再擊<lb/>
　則畏壘歸仁於斯時也羊鹿之駕摧輪六師之車覆<lb/>
　轍二想之𤣥既明一乘之奥亦顯是以端坐嶺東響<lb/>
　馳八極恬愉𢎞訓而九流思順故大秦符姚二大王<lb/>
　師旅以延之斯仁王也心遊大覺之門形鎮萬化之<lb/>
　上外揚羲和之風内盛𢎞法之術道契神交屈為形<lb/>
　授公以宗匠不重則其道不尊故藴懷神寳感而後<lb/>
　動自公形應秦川若燭龍之曜神光恢廓大宗若曦<lb/>
<pb n="KR4h0135_WYG_001-44a"/>
　和之出榑桑融冶常道盡重𤣥之妙閒邪悟俗窮名<lb/>
　教之美言既適時理有圓㑹故辯不徒興道不虚唱<lb/>
　斯乃法鼔重震於閻浮梵輪再轉於天北矣自非位<lb/>
　超修成體精百練行藏應時其孰契於兹乎以要言<lb/>
　之其為𢎞也隆於春陽其除患也厲於秋霜故巍巍<lb/>
　乎蕩蕩乎無變之髙韻然隘運幽興若人云暮癸丑<lb/>
　之年年七十四月十三日薨乎大寺嗚呼哀哉道匠<lb/>
　西傾靈軸東摧朝曦落曜寳岳崩頽六合晝昏迷駕<lb/>
<pb n="KR4h0135_WYG_001-44b"/>
　九迴神關重閉三途競開夜光可惜盲子可哀罔極<lb/>
　之感人百其懷乃為誄曰<lb/>
先覺登霞靈風緬邈通仙潜凝應真沖漠叢叢九流是<lb/>
非競作悠悠盲子神根沈溺時無指南誰識冥度大人<lb/>
逺覺幽懷獨悟恬冲静黙抱此𤣥素應期乘運翔翼天<lb/>
路既曰應運宜當時望受生乘利形標竒相襁褓俊逺<lb/>
髫齓逸量思不再經悟不待匠投足八道遊神三向𤣥<lb/>
根挺秀宏音逺唱又以抗節忽棄榮俗從容道門尊尚<lb/>
<pb n="KR4h0135_WYG_001-45a"/>
素朴有典斯尋有妙斯錄𢎞無自替宗無擬族霜結如<lb/>
冰神安如岳外跡彌髙内朗彌足恢恢髙韻可模可因<lb/>
愔愔冲懷惟妙惟真静以通𤣥動以應人言為世寳黙<lb/>
為時珍華風既立二教亦賔誰謂道消𤣥化方新自公<lb/>
之覺道無不𢎞靈風遐扇逸響髙騰廓兹大方然斯慧<lb/>
燈道音始唱俗網以崩癡根彌拔上善彌增人之寓俗<lb/>
其途無方統斯羣有紐兹頹綱順以四恩降以慧霜如<lb/>
彼維摩迹參城坊形雖圓應神冲帝鄉來教雖妙何足<lb/>
<pb n="KR4h0135_WYG_001-45b"/>
以臧偉哉大人振降圓徳標此名相顯彼冲黙通以衆<lb/>
妙約以𤣥則方隆般若以應天北如何運邅幽里冥剋<lb/>
天路誰通三途誰塞嗚呼哀哉至人無為而無不為擁<lb/>
網遐籠長羅逺羈純恩下釣客旅上擒恂恂善誘肅肅<lb/>
風馳道能易俗化能時移奈何昊天摧此靈規至真既<lb/>
往一道莫施天人哀泣悲慟靈祗嗚呼哀哉公之云亡<lb/>
時唯百六道匠韜斤梵輪摧軸朝陽頽景瓊岳顛覆宇<lb/>
宙晝昏時喪道目哀哀蒼生誰撫誰育普天悲感我増<lb/>
<pb n="KR4h0135_WYG_001-46a"/>
摧衂嗚呼哀哉昔吾一時曾遊仁川遵其餘波纂承虚<lb/>
𤣥用之無窮鑚之彌堅躍日絶塵思加數年微情末叙<lb/>
已隨化遷如可贖兮貿之以千時無可待命無可延惟<lb/>
身惟人靡慿靡緣馳懷罔極情悲昊天嗚呼哀哉<lb/>
　　道慶法師銘詞<hi>并序</hi>　　　　　　法宣<lb/>
　余與伊人言忘道狎京輦少年已欣共被他鄉衰暮<lb/>
　更喜同袍月席風筵接腕晤語吾子經堂論室促膝<lb/>
　非異人豈意𤣥窮殱我良友千行徒洒百身寧贖未<lb/>
<pb n="KR4h0135_WYG_001-46b"/>
　能抑筆聊書短銘<lb/>
十力潜景四依匡世踵徳連暉伊人是繼宫牆戒忍燈<lb/>
炬禪慧並驅生林分庭安叡論堂撝玉義室芬蘭坐威<lb/>
師子衆繞栴檀道潔塵外理析談端四儀式序三業惟<lb/>
安穢土機窮勝人現滅帳留餘影車迴去轍隴月孤照<lb/>
墳泉幽冽竹露暫團松風長切氣運有終徳音無絶<lb/>
　　擬周廟金人銘<hi>名息心銘</hi>　　　　亡名釋<lb/>
法界内有如意寳人焉久緘其口銘其膺曰古之攝心<lb/>
<pb n="KR4h0135_WYG_001-47a"/>
人也誡之哉誡之哉無多慮無多知多知多事不如息<lb/>
意多慮多失不如守一慮多志散知多心亂心亂生惱<lb/>
志散妨道勿謂何傷其苦悠長勿言何畏其禍鼎沸滴<lb/>
水不停四海將盈纎塵不拂五嶽將成防末在本雖小<lb/>
不輕關爾七竅閉爾六情莫視於色莫聽於聲聞聲者<lb/>
聾見色者盲一文一藝空中小蚋一伎一能日下孤燈<lb/>
英賢才藝是為愚弊捨棄浮樸躭溺滛麗識馬易奔心<lb/>
猿難制神既勞役形必損斃邪徑終迷脩途永泥莫貴<lb/>
<pb n="KR4h0135_WYG_001-47b"/>
才能是曰惛懵誇拙羡巧其徳不𢎞名厚行薄其髙速<lb/>
崩徒<hi>一作塗</hi>舒翰巻其用不恒内懷憍伐外致怨憎或談<lb/>
於口或書於手邀人令譽亦孔之醜凡謂之吉聖以之<lb/>
咎賞悦暫時悲憂長久畏影畏迹逾走逾劇端坐樹隂<lb/>
迹滅影沉厭生患老隨思隨造心想若滅長死長絶不<lb/>
死不生無相無名一道虚寂萬物齊平何勝何劣何重<lb/>
何輕何賤何辱何貴何榮澄天愧净皎日慙明安夫岱<lb/>
嶺固彼金城敬貽賢哲斯道利貞<lb/>
<pb n="KR4h0135_WYG_001-48a"/>
　　思親鑿井銘　　　　　　　　　慧斌<lb/>
哀哀父母載生載育亦既弄璋我顧我復一朝棄予山<lb/>
川滿目雲掩重闗風驚大谷愛敬之道天倫在兹殷憂<lb/>
暮齒見子無期鑿井通給託事興詞百年幾日對此長<lb/>
悲玉檢之南嶧陽之北獲麟之野秉禮之國居有美政<lb/>
俗多儒墨玉井洞開髙碑斯勒<lb/>
　　三不為篇　　　　　　　　　　海順<lb/>
我欲偃文修武身死名存研石通道祈井流泉君肝在<lb/>
<pb n="KR4h0135_WYG_001-48b"/>
内我身處邊荆軻拔劒毛遂捧盤不為則己為則不然<lb/>
將恐兩虎共鬬勢不俱全永存今好長絶來怨是以返<lb/>
跡荒逕息影柴門<lb/>
我欲刺股錐刃懸頭屋梁書臨雪彩牒映螢光一朝鵬<lb/>
舉萬里鸞翔縱任身辯遊説君王髙車返邑衣錦還鄉<lb/>
將恐鳥殘以羽蘭折由芳籠餐詎貴鈎餌難嘗是以髙<lb/>
巢林藪深穴池塘<lb/>
我欲衒才鬻徳入市趨朝四衆瞻仰三槐附交標形引<lb/>
<pb n="KR4h0135_WYG_001-49a"/>
勢身達名超箱盈綺服厨富甘肴諷揚絃管詠美歌謡<lb/>
將恐塵棲弱草霜宿危條無過日旦靡越風朝是以還<lb/>
傷樂淺非惟苦遥<lb/>
　　詳𤣥賦　　　　　　　　　　　慧命<lb/>
惟一實之淵曠嗟萬相之繁雜真俗異而體周凡聖分<lb/>
而道合承師友之遺訓藉經論之垂芳罄塵庸之小識<lb/>
請興言於大方何羣類之蠢蠢處法界之茫茫性窮幽<lb/>
而彌曉理至寂而逾彰既非空而非有又若存而若亡<lb/>
<pb n="KR4h0135_WYG_001-49b"/>
談祕宻於慈氏歎香冥於伯陽湛一虚而致極總萬有<lb/>
以為綱雖即事而易迷亦至近而難識非名言之所顯<lb/>
豈情智而能測口欲辯而詞喪心將緣而慮息故雖一<lb/>
音隨類之能三轉任機之力莫不停八正於寂泊之門<lb/>
輟四辯於恬淡之域尋其體也豁乎無際𦕈乎無窮源<lb/>
乎無始極乎無終解惑以兹齊貫染浄於此俱融該空<lb/>
有而閴寂括宇宙以通同論其用也一而能多静而能<lb/>
亂挺萬類之殊形吐羣情之别觀結五住之盤根起十<lb/>
<pb n="KR4h0135_WYG_001-50a"/>
纒之羈絆隨迷悟而通塞逐昏明而集散四流因之漂<lb/>
蕩六道以之悠漫三賢十聖曖以聯綿二智五眼曄而<lb/>
輝煥渾升沈而共壑派違順以分岐體無非而不是用<lb/>
無相而不為若純金不隔於鐶釧等積水不憚於漣漪<lb/>
故令名用諠雜集起紛馳事若萬軫殊轍理則千輪共<lb/>
規觀無礙於縁起信難思於物性猶寳殿之垂珠若瑶<lb/>
臺之懸鏡彼此異而相入紅紫分而交映法無定於心<lb/>
境人靡隔於凡聖物不滯於自他事莫擁於邪正何巨<lb/>
<pb n="KR4h0135_WYG_001-50b"/>
細之殊越遂參互而容持隣虚含大千之界刹那總三<lb/>
際之時懼斯言之少信借帝網以除疑蓋普眼而能矚<lb/>
豈惑識以知之覿九㑹之𤣥文覽萬聖之遺則睠常啼<lb/>
於東市慕善財於南國歴多城而進解訪衆師而遣惑<lb/>
始承命於文殊終歸宗於妙徳雖遊形於法界未動足<lb/>
於祇園歎一王之似虐嗟五熱之非暄握手入和修之<lb/>
舍彈指開阿逸之門聞一音之常韻覩極聖之恒存三<lb/>
九於兹絶聽二七自此亡魂斯甚深之境界亦何易而<lb/>
<pb n="KR4h0135_WYG_001-51a"/>
詳論悼稟識之多迷慨羣生之少慧保一異之四邪執<lb/>
斷常之雙訃怖夢虎於長眠翫空花於久翳縈結纒而<lb/>
未解任漂流而莫濟背七覺而逾昏染六慾而方滯何<lb/>
理通而志隔既法是而情非忽竛竮而獨往久逃逝而<lb/>
亡歸理寳藏於窮舍匿明珠於敝衣抱一真而不識縈<lb/>
萬惱以<graphic n="KR1187" url="https://raw.githubusercontent.com/kanripo/KR-Gaiji/master/images/KR1187.png" mimeType="image/png"/>欷嗟余既己傷於悟晚且又悲乎命局藉五<lb/>
部之流耀䝉四依之睠録涉講肆以開愚託禪林而遣<lb/>
慾猴著鎖而停躁虵入筒而改曲涉曠海以戒舟曉重<lb/>
<pb n="KR4h0135_WYG_001-51b"/>
幽以慧燭絶諍論於封想息是非於妄情創歛緣於有<lb/>
學終寂慮於無生顯真宗之實想達世用之虚名道莫<lb/>
遣於始行暗弗拒於初明擬六賊其方潰冀十軍之可<lb/>
平昏雲聚而還散心河濁而更清性海無増减行月有<lb/>
虧盈疑兎足之致淺懼鴻毛之見輕為山託於始簣庶<lb/>
崑崙之可成<lb/>
　　夢賦　　　　　　　　　　　　真觀<lb/>
昨夜眠中意識潜通類莊生之覩胡蝶如孔氏之見周<lb/>
<pb n="KR4h0135_WYG_001-52a"/>
公雖夢想之虚偽亦心事而冥同爾乃見一竒賔傲岸<lb/>
驚人無名無姓如鬼如神姿容閒雅服翫光新入門髙<lb/>
揖詣席誇陳余乃問曰夫邪不干正惡無亂善清濁異<lb/>
流升沈各踐吾身披法鎧心遊妙典六賊稍降四弛方<lb/>
遣大乘已駕小麾宜剪君是何人欲來何辯客乃對曰<lb/>
久承名行未遑修敬常深注仰每軫翹詠忽覩光儀良<lb/>
有嘉慶欲伸諮請願垂髙命夫人生假借一期如擲倐<lb/>
虹霓之驚天迅白駒之過隙豈不及年時之壯美取生<lb/>
<pb n="KR4h0135_WYG_001-52b"/>
平之歡適或走名驥於長阡或駕飛輪於廣陌坐西園<lb/>
而召友敞南齋而對客出野外而操琴入閨中而撫石<lb/>
或復合罇促坐傳觴舉白重之以笑歌伸之以燔炙至<lb/>
如學富門昌徳重名揚江東獨步日下無雙心為義窟<lb/>
身是智囊貂金仕漢佩玉遊梁髙車駟馬桂戸蘭房列<lb/>
燕姬而滿側湊秦女而盈堂聞絃管之寥亮聽絲竹之<lb/>
鏗鏘何則一生之快樂亦千載而流芳豈能棲棲獨處<lb/>
傍無笑語剃髪除鬚違親背主形容憔悴衣裳藍縷既<lb/>
<pb n="KR4h0135_WYG_001-53a"/>
闕田蠶復無商估等碎繒之百結似破襖之千補至如<lb/>
玉露朝團金風夜寒老冉冉而行至歲忽忽而將闌床<lb/>
空帳冷覆薄眠單絶子孫於後𦙍罷賔從之來歡欲以<lb/>
斯而為道亦得道之良難余乃聽之含笑畧陳心要徐<lb/>
而答曰省來説之矯張遂引誘於邪方欲以井蛙共海<lb/>
鯤而論大爝火與日月而争光無異鷦鷯之比鵬翼培<lb/>
塿之匹崑岡爾既昏懵於生死亦耽染於𤣥黄唯知酣<lb/>
酒嗜慾峻宇彫牆豈識多財之被害寧信懷璧而為殃<lb/>
<pb n="KR4h0135_WYG_001-53b"/>
佳味爽口美食爛腸貪媱致患渇愛成狂人生易盡物<lb/>
理無常朝歌暮哭向在今亡忻懽暫有憂畏延長且世<lb/>
間紛攘竟無閒賞五苦競來百憂争往妻子翻為桎梏<lb/>
親愛更如羅網私里恒弊㠝岏公事徒勞鞅掌榮華有<lb/>
同水沫富貴實如山響然自沈淪倒惑恒懷磣毒不孝<lb/>
不慈無道無徳胷襟𢤱悷心腑讒賊自大憍奢志能苛<lb/>
剋詎識仁義誰論典則無趣損傷非理貪慝見利争往<lb/>
臨財茍得失位失名亡家亡國命繩溘斷身城倒匐業<lb/>
<pb n="KR4h0135_WYG_001-54a"/>
繫其頭鬼穿其肋冰池向踐火山方冐忍痛自知銜悲<lb/>
誰告爾乃刀林擁聳劒樹嵳峩爐飛猛燄鑊涌驚波稜<lb/>
層鐵網碌䃚灰河頭逢鋸解骨被磨摩舉身星散合體<lb/>
滂沲凡諸苦難次第經過一朝踵此萬恨如何若夫正<lb/>
法𢎞深妙理難尋非生非滅非色非心浩如滄海鬱似<lb/>
鄧林隨機即赴逐感便臨内宣萬徳外啟入音威降醉<lb/>
象影攝驚禽形如滿月色似融金遂令尼犍脱屣梵志<lb/>
抽簮然而出家之為道也則蕭散優游無欲無求不臣<lb/>
<pb n="KR4h0135_WYG_001-54b"/>
天子不事王侯似無瑕之璧如不繫之舟聲樂不能動<lb/>
軒冕不能留無為無欲何懼何憂戒忍雙習禪慧兼修<lb/>
天人師範豪庶依投若夫為學日益為道日損損之則<lb/>
道業踰高益之則學功踰遠故形將俗人而永隔心與<lb/>
世情而懸反所服唯是三衣所餐未曾載飯從師則千<lb/>
里命駕慕法則六時精懇濯慮於八解之池怡神於七<lb/>
净之苑至如道安道昱慧遠慧持赤鬚法主青眼律師<lb/>
𢎞經辯論講易談詩開神悦耳析滯袪疑並皆揚名後<lb/>
<pb n="KR4h0135_WYG_001-55a"/>
代擅步當時或與秦王而共輦乍將晉帝而同輿遂使<lb/>
桓𤣥再拜而弗暇郗超千斛而無辭爾乃行因已正方<lb/>
享餘慶四梵争邀六天俱聘封畿顯敞國土華净寳樹<lb/>
瓊枝金蓮玉柄風含梵響泉流雅詠池皎若銀地平如<lb/>
鏡妙香紛馥名花交映近感樂身遠招常命若夫六度<lb/>
修成十地圓明靈智既湛種覺斯盈寂寥虚豁皎潔澄<lb/>
清非起非作無造無營法眼不窺其色天耳不聽其聲<lb/>
惡言不能加毁美譽無以為榮質非質礙之質名非名<lb/>
<pb n="KR4h0135_WYG_001-55b"/>
相之名水火衝天而不懼雷霆震地而不驚雙林現滅<lb/>
而不滅王宫示生而不生既窮天下之至妙誰敢與之<lb/>
抗衡於是前來君子聞斯語已合掌曲躬歛眉彈指魂<lb/>
飛氣懾神萎志否踧踖無顔逡巡驚起自陳孤陋未知<lb/>
臧否追用感傷實懷慚恥今日奉教謹從命矣<lb/>
　<lb/>
　<lb/>
　古今禪藻集巻一<lb/>
</p>
<p>
</p>
  </div>
<div>
<head>古今禪藻集巻二</head> <lb/>
    <p>
<pb n="KR4h0135_WYG_002-1a"/>
欽定四庫全書<lb/>
　古今禪藻集巻二<lb/>
　　　　　　　　　　明釋正勉釋性<graphic n="KR1886" url="https://raw.githubusercontent.com/kanripo/KR-Gaiji/master/images/KR1886.png" mimeType="image/png"/>同輯<lb/>
　唐<hi>五言古詩</hi>
　　和琳法師初春法集之作<hi>排律誤入</hi>　　慧浄<hi>三首</hi>
鷲嶺光前選祗園表昔恭哲人崇踵武𢎞道會羣龍高<lb/>
座登蓮葉麈尾振霜松塵飛揚雅梵風度引踈鐘静言<lb/>
澄義海叢論上詞鋒心虚道易合跡廣席難重和風動<lb/>
<pb n="KR4h0135_WYG_002-1b"/>
淑氣麗日啓時雍髙才掞雅什顧已濫朋從因兹仰積<lb/>
善靈華庶可逢<lb/>
　　和盧贊府遊紀國道塲<lb/>
日光通漢室星彩晦周朝法域從此構香閣本岧嶤珠<lb/>
盤仰承露鳯刹俯摩霄落照侵虚牖長虹拖跨橋髙才<lb/>
暫騁目雲藻遂飄颻欲追千里驥終是謝連鑣<lb/>
　　普光寺卧疾值雪簡諸舊遊<lb/>
卧疴苦留滯闢户望遥天寒雲舒復巻落雪斷還連凝<lb/>
<pb n="KR4h0135_WYG_002-2a"/>
華照書閣飛素婉琴絃迴飄洛神賦皎映齊紈篇縈階<lb/>
如鶴舞拂樹似花鮮徒賞豐年瑞沉憂終自憐<lb/>
　　奉和竇使君同恭法師詠竺佛圖澄慧宣<hi>三首</hi>
大誓憫塗炭乗機入生死中州法既𢎞葛陂暴亦止乳<lb/>
孔光一室掌鏡徹千里道盛咒蓮華災生吟棘子埋石<lb/>
縁雖謝流沙化方始<lb/>
　　奉和詠僧肇<lb/>
般若唯絶鑿涅槃固無名先賢未始覺之子唱希聲秦<lb/>
<pb n="KR4h0135_WYG_002-2b"/>
王嗟理詣童夀揖詞清徽音聞廬岳精難動中京適驗<lb/>
方袍裏竒才復挺生<lb/>
　　秋日遊東山寺尋殊曇二法師<lb/>
木落樹蕭槮水清流寥閴屬此悲哉氣復兹羇旅慼奚<lb/>
用寫煩憂山泉恣遊厯萬丈窺深澗千尋仰絶壁傍嶺<lb/>
竹參差縁厓藤羃䍥行行極幽邃去去逾空寂果值息<lb/>
心侣喬枝方挂錫圍繞悉旃檀純良豈沙礫妙法誠無<lb/>
比深經解怨敵心懽即頂禮道存仍目擊慧力幸已逢<lb/>
<pb n="KR4h0135_WYG_002-3a"/>
疑網於焉析豈直祛煩惱方期拯沈溺<lb/>
　　寳琴　　　　　　　　　　　　僧彪<lb/>
吾有一寳琴價重雙南金刻作龍鳯像彈為山水音星<lb/>
從徽裏發風來絃上吟鍾期不可遇誰辨曲中心<lb/>
　　山居雜詩　　　　　　　　　　寒山子<hi>二十六首</hi>
重巖我卜居鳥道絶人跡庭際何所有白雲抱幽石住<lb/>
兹凡幾年屢見春冬易寄語鐘鼎家虚名定何益<lb/>
　　其二<lb/>
<pb n="KR4h0135_WYG_002-3b"/>
欲得安身處寒山可長保微風吹幽松近聴聲愈好下<lb/>
有斑白人喃喃讀黄老十年歸不得忘却來時道<lb/>
　　其三<lb/>
騮馬珊瑚鞭驅馳洛陽道自憐美少年不信有衰老白<lb/>
髪㑹應生紅顔豈長保但看北邙山箇是蓬萊島<lb/>
　　其四<lb/>
巖前獨静坐圓月當天曜萬象影現中一輪本無照廓<lb/>
然神自清含虚洞𤣥妙因指見其月月是心樞要<lb/>
<pb n="KR4h0135_WYG_002-4a"/>
　　其五<lb/>
鸚鵡宅西國虞羅捕得歸美人朝夕弄出入在庭幃賜<lb/>
以金籠貯扄哉損羽衣不如鴻與鵠颻颺入雲飛<lb/>
　　其六<lb/>
富兒㑹髙堂華燈何煒煌此時無燭者心願處其傍不<lb/>
意遭排遣還歸暗處藏益人明詎損頓訝惜餘光<lb/>
　　其七<lb/>
昨夜夢還鄉見婦機中織駐梭若有思擎梭似無力呼<lb/>
<pb n="KR4h0135_WYG_002-4b"/>
之回面視況復不相識應是别多年鬢毛非舊色<lb/>
　　其八<lb/>
常聞漢武帝爰及秦始皇俱好神仙術延年竟不長金<lb/>
臺既摧折沙石遂滅亡茂陵與驪嶽今日草茫茫<lb/>
　　其九<lb/>
寒巖深更好無人行此道白雲髙岫閒青嶂孤猨嘯我<lb/>
更何所親暢志自宜老形容寒暑遷心珠甚可保<lb/>
　　其十<lb/>
<pb n="KR4h0135_WYG_002-5a"/>
花上黄鶯子闗闗聲可憐美人顔似玉對此弄鳴絃翫<lb/>
之能不足眷戀在齠年花飛鳥亦散灑淚春風前<lb/>
　　其十一<lb/>
君看葉裏花能得幾時好今日畏人攀明朝待誰掃可<lb/>
憐嬌艶情年多轉成老將世比於花紅顔豈長保<lb/>
　　其十二<lb/>
吾家好隠淪居處絶囂塵踐草成三徑瞻雲作四隣助<lb/>
歌聲有鳥問法語無人今日娑婆樹幾年為一春<lb/>
<pb n="KR4h0135_WYG_002-5b"/>
　　其十三<lb/>
去年春鳥鳴此時思弟兄今年秋菊爛此時思發生緑<lb/>
水千腸咽黄雲四面平哀哉百年内腸斷憶咸京<lb/>
　　其十四<lb/>
自樂平生道煙蘿石洞間野情多放曠長伴白雲閒有<lb/>
路不通世無心孰可攀石床孤夜坐圓月上寒山<lb/>
　　其十五<lb/>
時人尋雲路雲路杳無蹤山髙多嶮峻澗濶少玲瓏碧<lb/>
<pb n="KR4h0135_WYG_002-6a"/>
嶂前兼後白雲西復東欲知雲路處雲路在虚空<lb/>
　　其十六<lb/>
兩龜乘犢車驀出路頭戲一蠆從傍來苦死欲求寄不<lb/>
載爽人情始載被沈累彈指不可論行恩却遭刺<lb/>
　　其十七<lb/>
垂柳闇如煙飛花飄似霰夫居離婦州婦住思夫縣各<lb/>
在天一涯何時復相見寄語明月樓莫貯雙飛燕<lb/>
　　其十八<lb/>
<pb n="KR4h0135_WYG_002-6b"/>
桃花欲經夏風月催不待訪覓漢時人能無一箇在朝<lb/>
朝花遷落歲歲人移改今人揚塵處昔時為大海<lb/>
　　其十九<lb/>
極目兮長望白雲四茫茫鴟鶚飽腲腇鸞鳯饑徬徨駿<lb/>
馬放石磧蹇驢能至堂天髙不可問鷦鷯在滄浪<lb/>
　　其二十<lb/>
浩浩黄河水東流長不息悠悠不見清人人夀有極茍<lb/>
欲乘白雲曷由生羽翼唯當鬢皤時行住須努力<lb/>
<pb n="KR4h0135_WYG_002-7a"/>
　　其二十一<lb/>
何以長惆悵人生似朝菌那堪數十年新舊凋零盡以<lb/>
此思自哀哀情不可忍奈何當奈何脱體歸山隠<lb/>
　　其二十二<lb/>
我見利智人觀者便知意不假尋文字直入如來地心<lb/>
不逐諸縁意根不妄起心意不生時内外無餘事<lb/>
　　其二十三<lb/>
世事何悠悠貪生未肯休研盡大地石何時得歇頭四<lb/>
<pb n="KR4h0135_WYG_002-7b"/>
時凋變易八節急如流為報火宅主露地騎白牛<lb/>
　　其二十四<lb/>
養子不經師不及都亭䑕何曽見好人豈聞長者語為<lb/>
染在薰蕕應須擇朋侣五月販鮮魚莫教人笑汝<lb/>
　　其二十五<lb/>
自羡山間樂逍遥無倚托逐日養殘軀閒思無所作時<lb/>
披古佛書往往登石閣下窺千尺崖上有雲盤礴寒月<lb/>
冷颼颼身似孤飛鶴<lb/>
<pb n="KR4h0135_WYG_002-8a"/>
　　其二十六<lb/>
我見轉輪王千子常圍繞十善化四天莊嚴多七寳七<lb/>
寳鎮隨身莊嚴甚妙好一朝福報盡猶若棲蘆鳥還作<lb/>
牛領蟲六趣受業道況復諸凡夫無常豈長保生死如<lb/>
旋火輪迴似麻稻不解早覺悟為人枉虚老<lb/>
　　山居雜詩　　　　　　　　　　拾得<lb/>
我勸出家輩須知教法深專心求出離輒莫染貪婬大<lb/>
有俗中士知非不受金故知君子志任運聴浮沉<lb/>
<pb n="KR4h0135_WYG_002-8b"/>
　　其二<lb/>
古佛路凄凄愚人到却迷只縁前業重所以不能知欲<lb/>
識無為理心中不掛絲生生勤苦學必定覩吾師<lb/>
　　歸山作<lb/>
喧静各有路偶隨心所安縱然在朝市終不忘林巒四<lb/>
皓將拂衣二疏能挂冠牕前隠逸傳每日時三看靳尚<lb/>
那可論屈原亦可歎至今黄泉下名及青雲端松牖見<lb/>
初月花間禮古壇何處論心懐世上空漫漫<lb/>
<pb n="KR4h0135_WYG_002-9a"/>
　　溪行即事　　　　　　　　　　靈一<hi>七首</hi>
近夜山更碧入林溪轉清不知伏牛路潭洞何縱横曲<lb/>
岸煙已合平湖月未生孤舟屢失道但聴秋泉聲<lb/>
　　棲霞山夜坐<lb/>
山頭戒壇路幽映雲巖側四面青石床一峯苔蘚色松<lb/>
風静復起月影開還黒何獨乘夜來殊非晝所得<lb/>
　　送冽泉寺主之京迎禪和尚<lb/>
禪門居此地瞻望在虚空水國月未上蒼生如夢中上<lb/>
<pb n="KR4h0135_WYG_002-9b"/>
人知機士瓶錫慰樊籠彼土諸梵象嗟君揚道風<lb/>
　　安公<lb/>
彌天稱聖哲象法初繄賴𢎞道識行藏匡時知進退秦<lb/>
王輕與舉習生重酬對學文古篆中義顯新經内法服<lb/>
應華夏金言流海岱四方浮雲間更陪龍華㑹<lb/>
　　林公<lb/>
支公信髙逸久向山林住時將孫許遊豈以形骸遇幸<lb/>
辭天子詔復覽名臣疏西晉尚虚無南朝久淪悞因談<lb/>
<pb n="KR4h0135_WYG_002-10a"/>
老莊意乃盡逍遥趣誰謂竹林賢風流相比附<lb/>
　　逺公<lb/>
遠公逢道安一朝棄儒服真機久消歇世教空拘束誓<lb/>
入羅浮中遂棲廬山曲禪經初纂定佛語斯明<hi>一作名</hi>目<lb/>
鉢帽絶朝宗簮裾翻拜伏東林多隠士為我辭榮禄<lb/>
　　同長孫主簿仁夀寺納凉<lb/>
火入天地爐南方正何劇四郊長雲紅六合太陽赤赫<lb/>
赫拂泉壑燄燄燋砂石思减祝融權期匡諸子宅因投<lb/>
<pb n="KR4h0135_WYG_002-10b"/>
竹林寺一問青蓮客心空得清涼理證等喧寂開襟天<lb/>
籟迴歩履雨華積微風動珠簾惠氣入瑶席境閙性方<lb/>
謐塵遠趣皆適淹駕殊未還朱䦨敞虚碧<lb/>
　　疾愈寄友　　　　　　　　　　法振<hi>二十首</hi>
哀樂暗成疾卧中芳月移西山有清士孤嘘不可追搗<lb/>
藥晝林静汲泉隂澗遲微蹤與麋鹿逺謝求羊知<lb/>
　　古别離<lb/>
太湖三山口吳王在時道寂寞千載心無人見春草誰<lb/>
<pb n="KR4h0135_WYG_002-11a"/>
堪識怨者持此傷懐抱孤舟畏狂風一㸃宿煙島<lb/>
　　歩虚詞<lb/>
予因覽真訣遂感西域君玉笙下清𠖇人間未曽聞日<lb/>
華錬精魄皎皎無垢氛謂我有仙骨且令餌氤氲俯仰<lb/>
媿靈顔願隨鸞鵠羣俄然動風馭縹緲歸青雲<lb/>
　　擬古<hi>天寳十四年作</hi>
日出天地正煌煌闢晨曦六龍驅羣動古今無盡時夸<lb/>
父亦何愚競走先自疲飲乾咸池水折盡長桑枝渇死<lb/>
<pb n="KR4h0135_WYG_002-11b"/>
化爝火嗟嗟徒爾為空留鄧林在摧折令人嗤<lb/>
　　夏日與綦母居士昱上人院納凉<lb/>
為依爐峯住境勝増道情凉日暑不變空門風自清坐<lb/>
援香實近轉愛緑蕪生宗炳青霞士如何知我名<lb/>
　　經吳平觀<lb/>
古觀秋來秀泠然屬仙飇瓊葩被脩蔓柏實滿寒條影<lb/>
殿山寂寂寥天月昭昭幽情寄仙侣習定至中宵清風<lb/>
聞歩虚真人方上朝<lb/>
<pb n="KR4h0135_WYG_002-12a"/>
　　冬日天目西峯過張錬師所居<lb/>
振衣逢墅泉漸見棲閒所坎坎山下聲幽幽林中語仙<lb/>
鄉何代隠鄉服言亦楚開氷洗藥苖掃雪候山侣零葉<lb/>
聚踈籬幽花積寒渚𠖇𠖇孤鶴性天外時輕舉<lb/>
　　杼山禪居寄東溪吳處士季徳<lb/>
青雲何潤澤下有賢人隠雖入菱湖深跡與黄鶴近野<lb/>
風吹白芷山月揺青軫詩祖吳州庠到君才不盡身當<lb/>
青山秀文體多郢聲澄徹湘水碧泬寥楚天清時人格<lb/>
<pb n="KR4h0135_WYG_002-12b"/>
不同至今罕知名昔賢敦師友此道獨君行既得廬霍<lb/>
趣乃髙雷逺情别時春風多掃盡雲山雪為君中夜起<lb/>
孤坐石上月悠然遺塵想邈矣達性説故人不在兹幽<lb/>
桂惜未結<lb/>
　　贈李中丞洪<lb/>
深沉閫外權奕世當榮寄地裂大將軍家傳介珪瑞至<lb/>
今漳河俗猶受仁人賜公初鎮淮荆決勝無精兵重圍<lb/>
逼大敵六月守孤城政用仁恕立恩由賞罰明還令麾<lb/>
<pb n="KR4h0135_WYG_002-13a"/>
下士感徳不顧生於時聞王師諸將兵頗瀆天子狩南<lb/>
漢煙塵滿函谷純臣獨耿介下士多反覆明公仗忠節<lb/>
一言感萬夫物性如蒺藜化作春蘭敷見讒金被爍終<lb/>
期玉有瑜移官萬里道君子情如何<lb/>
　　奉陪陸使君長源裴端公樞春遊虎丘寺<lb/>
雲水夾雙刹遥疑涌平陂入門見藏山元化何由窺曳<lb/>
組探詭怪停驂訪幽竒情髙氣為爽徳煖春亦隨瑶草<lb/>
自的皪蕙樓争蔽虧金精發壊陵劍彩沈靈池一覽匝<lb/>
<pb n="KR4h0135_WYG_002-13b"/>
天界中峯歩未移應喜生公石列坐援松枝<lb/>
　　出遊<lb/>
少時不見山便覺無竒趣狂發從亂歌情來任閒歩此<lb/>
心誰共證笑看風吹樹<lb/>
　　答蘇州韋使君應物<lb/>
詩教殆淪缺庸音互相傾忽觀風騷韻㑹我宿昔情蕩<lb/>
漾學海資鬱為詩人英格將寒松髙氣與秋江清何必<lb/>
鄴中作可為千載程受辭分堯竹萬里臨江城一到掃<lb/>
<pb n="KR4h0135_WYG_002-14a"/>
煩政況今休瀆兵應憐禪家子林下寂無營跡隳世上<lb/>
華心得道中精脱畧文字累免為外物嬰書衣流埃積<lb/>
硯石駁蘚生恨未識君子空傳手中瓊安無誘我性始<lb/>
願懲素誠為無鸑鷟音繼公雲和笙吟之向禪藪反魄<lb/>
幽松聲<lb/>
　　酬薛員外誼苦熱行見寄<lb/>
六月金數伏兹辰日在庚炎曦爍肌膚毒靄昏性情安<lb/>
得奮輕翮迢遥出雲征不知天地心如何匠生成火徳<lb/>
<pb n="KR4h0135_WYG_002-14b"/>
燒百卉瑶草不及榮有客當此時忽貽懐中瓊捧玩煩<lb/>
襟滌嘯歌善風生遲君佐元氣調使四序平中令霜不<lb/>
袄火餘氣常貞江南詩騷客休吟苦熱行<lb/>
　　白雲上人精舎尋杼山禪師兼示崔子尚何山道<lb/>
　　上人<lb/>
望逺渉寒水懐人在幽境為高皎皎姿及愛蒼蒼嶺果<lb/>
見棲禪子潺湲灌真頂積疑一念破澄息萬縁静世事<lb/>
花上塵慧心空中影清閒誘我性遂使煩慮屏許共林<lb/>
<pb n="KR4h0135_WYG_002-15a"/>
客遊欲從山主請木棲無名樹水汲忘機井持此一日<lb/>
髙未肻謝箕頴夕霽山態好空月生俄頃識妙聆細泉<lb/>
悟深滌清茗此心誰復得笑向西林永<lb/>
　　同顔真卿送李侍御萼賦得荻塘路<lb/>
落日車遥遥客心在歸路細草暗迴塘春泉縈古渡遺<lb/>
蹤歎蕪沒逺道悲去住寂莫荻花空行人别無數<lb/>
　　訪陸羽處士不遇<lb/>
太湖東西路吳王故山前所思不可見歸鴈自翩翩何<lb/>
<pb n="KR4h0135_WYG_002-15b"/>
山賞春茗何處弄春泉莫是滄浪子悠然一釣船<lb/>
　　溪上月<lb/>
秋水月娟娟初生色界天蟾光散浦漵素影動淪漣何<lb/>
事無心見虧盈向夜禪<lb/>
　　山雪<lb/>
夕陽在西峯叠翠縈殘雪狂風巻絮迴驚猿攀玉折何<lb/>
意山中人誤報山花發<lb/>
　　溪雲<lb/>
<pb n="KR4h0135_WYG_002-16a"/>
舒巻意何窮縈流復帶空有形不累物無跡去隨風莫<lb/>
怪長相逐飄然與我同<lb/>
　　五言哭吳縣房聳明府<lb/>
仁人邁厚徳可謂名實全撫迹若疎曠㑹心極精研履<lb/>
危節詎屈著論識不偏<hi>公著道性論</hi>恨以榮級淺嘉猷未及<lb/>
宣伊人期逺大志業難比肩昭世既合并吾君藉陶甄<lb/>
奈何明明理與善徒空銓徴教或稽聖窮源及問天一<lb/>
官自吳邑六翮委江壖始是牽絲日翻成徹瑟年金膏<lb/>
<pb n="KR4h0135_WYG_002-16b"/>
果不就玉佩長此捐倚伏信㝠昧天夀驚後先安知忘<lb/>
情子愛網素已褰為有深仁感遂令真性遷心悲空林<lb/>
下淚灑秋景前夫子寡兄弟撫孤傷藐然頽雲為慘<lb/>
結弔鶴共聨翩割念歸命駕訣詞向空筵樹桃隂始合<lb/>
愛客位常懸怳若逺行時睪望歸朝旋悟兹歡宴隔哀<lb/>
彼歲月延書帶變芳草履痕移緑錢㝠期倘可逢生盡<lb/>
㑹無縁幸願示因業曠代居運専相思轉寂寞獨往西<lb/>
林泉欲見故人心時開所贈篇素髙陶靖節今重楚先<lb/>
<pb n="KR4h0135_WYG_002-17a"/>
賢芳躅將遺愛可為終古傳<lb/>
　　遊元象陌　　　　　　　　　　僧泚<lb/>
空水朝色浄澹然湖上心舳艫輕且進江洲如可尋秋<lb/>
風洄泝險落日波濤深寂寞武侯去中流方至今<lb/>
　　短歌　　　　　　　　　　　　子蘭<hi>二首</hi>
日月何茫茫出沒住不得使我勇壯心少年如頃刻人<lb/>
生石火光通時少淤塞四季倐往來寒暑變為賊偷人<lb/>
面上花奪人頭上黑<lb/>
<pb n="KR4h0135_WYG_002-17b"/>
　　飲馬長城窟<lb/>
遊客長城下飲馬長城窟馬嘶聞水腥為浸征人骨豈<lb/>
不是流泉終不成潺湲洗盡骨上土不洗骨中寃骨若<lb/>
逐水流四海有還魂空流嗚咽聲聲中疑骨言<lb/>
　　題僧夢微房　　　　　　　　　脩睦<lb/>
東海日未出九衢人已行吾師無事坐苔蘚入門生雨<lb/>
過閒花落風來古木聲天台頻説法石壁欠題名<lb/>
　　臨髙臺　　　　　　　　　　　貫休<hi>八首</hi>
<pb n="KR4h0135_WYG_002-18a"/>
凉風吹逺念使我升髙臺寧知數片雲不是舊山來故<lb/>
人天一涯久客殊未囬鴈來不得書書寄空聲哀<lb/>
　　古意五首<lb/>
一雨火雲盡閉門心㝠冥蘭花與芙蓉滿院同芳馨佳<lb/>
人天一涯好鳥鳴嚶嚶我有雙白璧不羨於虞卿我有<lb/>
徑寸珠别是天地精玩之室生白蕭洒身安輕只應天<lb/>
上人見我雙眼明<lb/>
美人如游龍被服金鴛鴦手把古刀尺在彼白玉堂文<lb/>
<pb n="KR4h0135_WYG_002-18b"/>
章深掣曳珂珮鳴丁當好風吹桃花片片落銀床何當<lb/>
舉羽翰逺逐朱鳥翔<lb/>
乾坤有清氣散入詩人脾聖賢遺清風不在惡木枝千<lb/>
人萬人中一人兩人知憶在東溪日花開葉落時幾擬<lb/>
以黄金鑄作鍾子期<lb/>
古交如真金百錬色不回今交如瀑流倐忽生塵埃我<lb/>
恐君子氣散為松栢栽我恐荆棘花只為小人開傷心<lb/>
復傷心吟上髙髙臺<lb/>
<pb n="KR4h0135_WYG_002-19a"/>
莫輕白雲白不與風雨㑹莫見守羊兒謂是初平輩人<lb/>
生非日月光暉豈長在一榮與一辱今古常相對不見<lb/>
于公門子孫好冠蓋<lb/>
　　少年行<lb/>
自拳五色毬送入他人宅却促蒼頭奴玉鞭打一百<lb/>
　　憶在山中時<lb/>
憶在山中時丹桂花葳蕤紅泉浸瑶草日夕生華滋箬<lb/>
屋開地爐翠墻挂藤衣看經竹忩邊白猿三四枝東峯<lb/>
<pb n="KR4h0135_WYG_002-19b"/>
有老人眼碧頭骨竒種薤煮白石㫖趣如嬰兒月上來<lb/>
打門月落方始歸授我微妙訣恬然無所為别來六七<lb/>
年只恐白日飛<lb/>
　　效古　　　　　　　　　　　　澹交<lb/>
榮辱又榮辱一何翻與覆人生百歲中孰肯死前足𤣥<lb/>
鬢忽如絲青叢再不緑自古争名徒黄金是誰禄<lb/>
　　覩木平和尚　　　　　　　　　文益<lb/>
木平山裏人貌古言復少相看陌路同論心秋月皎壊<lb/>
<pb n="KR4h0135_WYG_002-20a"/>
衲線非蠶助歌聲有鳥城闕今日來一漚曾已曉<lb/>
　　和王季友題九華山　　　　　　神頴<lb/>
衆嶽雄分埜九華鎮南朝彩翠凝空逺崔嵬寄青霄龍<lb/>
潭古仙府靈藥今不凋瑩為滄海鏡煙霞作荒標造化<lb/>
心數竒性狀精氣饒玉樹鬱玲瓏天籟韻簫韶寂寂尋<lb/>
乳竇兢兢行石橋通泉潄雲母藉草縈香苕我住幽且<lb/>
深君賞昏復朝稀逢發清唱片片凌霜飇<lb/>
　<lb/>
<pb n="KR4h0135_WYG_002-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今禪藻集巻二<lb/>
</p>
<p>
</p>
  </div>
<div>
<head>古今禪藻集巻三</head> <lb/>
    <p>
<pb n="KR4h0135_WYG_003-1a"/>
欽定四庫全書<lb/>
　古今禪藻集巻三<lb/>
　　　　　　　　　　明釋正勉釋性<graphic n="KR1886" url="https://raw.githubusercontent.com/kanripo/KR-Gaiji/master/images/KR1886.png" mimeType="image/png"/>同輯<lb/>
　唐<hi>七言古詩</hi>
　　寓言　　　　　　　　　　　　寒山子<lb/>
有人兮山陘雲巻兮霞纓秉芳兮欲寄路漫兮難征心<lb/>
惆悵兮猶疑蹇獨立兮忠貞<lb/>
　　輓匾擔山曉了禪師　　　　　　澄忽雷<lb/>
<pb n="KR4h0135_WYG_003-1b"/>
師住世兮曹谿明師寂滅兮法舟傾師談無説兮寰宇<lb/>
盈師示迷途兮了義乘匾擔山色垂兹色空谷猶留曉<lb/>
了名<lb/>
　　題王喬觀傅道士所居　　　　　䕶國<lb/>
王喬已去空山觀白雲只今凝不散壇場月露幾千年<lb/>
往往笙歌下天半瀑布西行過石橋黄菁採根還採苖<lb/>
路逢一人擎一盌蔘花昨夜風吹滿自言住處在東坡<lb/>
白犬相隨邀我過松間石上有棋局能使樵人爛斧柯<lb/>
<pb n="KR4h0135_WYG_003-2a"/>
　　姑蘇臺　　　　　　　　　　　皎然<hi>二十三首</hi>
古臺不見秋草萋却憶吳王全盛時千年月照秋草上<lb/>
吳王在時幾回望至今月出君不還世人空對姑蘇山<lb/>
山中精靈安可覩轍跡人蹤麋鹿聚嬋娟西子傾國容<lb/>
化作寒陵一堆土<lb/>
　　望秋月<lb/>
家家望秋月不及秋山望山心萬境長寂寥夜夜孤明<lb/>
看月上海人皆云生海東山人自謂出山中憂虞歡樂<lb/>
<pb n="KR4h0135_WYG_003-2b"/>
皆古月月本無心同不同自從有月山不改古人望盡<lb/>
今人在不知萬世今夜時孤月將誰更相待<lb/>
　　短歌<lb/>
古人若不死吾亦何所悲蕭蕭煙雨九原上白楊青松<lb/>
葬者誰貴賤同一塵死生同一指人生在世共如此何<lb/>
異浮雲與流水短歌行短歌無窮日已傾鄴宫梁苑徒<lb/>
有名春草秋風傷我情何為不學金仙侣一悟空王無<lb/>
死生<lb/>
<pb n="KR4h0135_WYG_003-3a"/>
　　支公詩<lb/>
支公養馬復養鶴率性無機多脱畧天生支公與凡異<lb/>
凡情不到支公地得道由來天上仙為僧却下人間寺<lb/>
道家諸子論自然此公唯許逍遥篇山隂詩友喧四座<lb/>
佳句縱横不廢禪<lb/>
　　觀王右丞維滄洲圖歌<lb/>
滄洲誤是真萋萋忽盈視便有春渚情褰裳掇芳芷颯<lb/>
然風至草不動始悟丹青得如此丹青變化不可尋翻<lb/>
<pb n="KR4h0135_WYG_003-3b"/>
空作有移人心猶疑雨色斜拂座乍似水涼來入襟滄<lb/>
洲説近三湘口誰知巻得在君手披圖擁褐臨水時居<lb/>
然不異滄洲叟<lb/>
　　送顧處士<hi>吳興岳可議之女壻即況也</hi>
吳門顧子予早聞風貌真古誰似君人中黄憲與顔子<lb/>
物表孤髙將片雲性背時人髙且逸平生好古無儔匹<lb/>
醉書在篋稱絶倫神畵開廚怕飛出謝氏檀郎亦可儔<lb/>
道情還似我家流安貧用晦讀書坐不見將名干五侯<lb/>
<pb n="KR4h0135_WYG_003-4a"/>
知君别業長洲外欲行秋田脩畎澮門前便取觳觫乘<lb/>
腰上還將轆轤佩禪子有情非世情御苑貢餘聊贈行<lb/>
滿道喧喧遇君别争窺玉潤與冰清<lb/>
　　花石長枕歌答張居士<lb/>
楚山有石郢人琢琢成長枕知是玉全疑冰片睡恐銷<lb/>
間發花叢驚不足贈子比之金琅玕瓊花爛爛浮席端<lb/>
吾師遣吾不執寳今日感君因執看試叩鏗然應清律<lb/>
纎塵不留蠅敢拂萬物皆因造化資如何獨負清貞質<lb/>
<pb n="KR4h0135_WYG_003-4b"/>
南山有雲鵠在空長松為我生涼風髙支飽詠樂其中<lb/>
行住四儀皆道意不覺小乘西竺士唯將此物安坐隅<lb/>
取次閒眠有禪味<lb/>
　　戛銅椀為龍吟歌<hi>并序</hi>
　唐故太尉房公琯早歲曽隠終南山峻壁之下往往<lb/>
　聞龍吟聲清而静滌人邪想時有好事僧潛戛以五<lb/>
　金寫之惟銅聲酷似他日房公偶至山寺聞林嶺間<lb/>
　有此聲乃曰龍吟復遷於兹矣僧因之出其器以告<lb/>
<pb n="KR4h0135_WYG_003-5a"/>
　公公命戛之驚曰真龍吟也大厯十三載秦僧傳至<lb/>
　桐江予使兒童戛金放之亦不減秦聲也緇人或有<lb/>
　譏者予曰此達僧之事可以嬉禪爾曹無以𤨏行自<lb/>
　拘因賦詩以見其意<lb/>
逸僧戛盌為龍吟世上未曽聞此音一從太尉房公賞<lb/>
遂使秦人傳至今初戛徐徐聲漸顯樂章不管何人辨<lb/>
似出龍淵萬丈底乍怪聲來近而遠未必全由戛者工<lb/>
聲生虚無非盌中寥亮掩清狖縈迴凌細風遥聞不斷<lb/>
<pb n="KR4h0135_WYG_003-5b"/>
在煙杪萬籟無聲天境空昨向天台宿華頂秋宵一吟<lb/>
更清逈能令聴者易常性憂人忘憂躁人静今日鏗鍠<lb/>
江上聞蛟螭奔飛如得羣聲過隂嶺忽成雨響駐晴天<lb/>
將遏雲坐來吟盡江空碧却尋向者聲無跡人生萬事<lb/>
將此同暮賤朝榮動還寂<lb/>
　　周昉長史畫毘沙門天王歌<lb/>
長史畫神獨感神髙歩區中無兩人雅而逸髙且真形<lb/>
生虚無忽可親降魔大㦸縮在手倚天長劒横諸紳慈<lb/>
<pb n="KR4h0135_WYG_003-6a"/>
威示物雖凛栗在徳無秋唯有春吾知真像本非色此<lb/>
中妙用君心得茍能下筆合神造誤㸃一㸃亦為道寫<lb/>
出霜縑可舒巻何人能識此情遠秋齋清寂無外物盥<lb/>
手焚香聊自展憶昔胡兵圍未解感得此神天上下至<lb/>
今雲旗圖我形為君一顧煙塵清<lb/>
　　飲茶歌送鄭容<lb/>
丹丘羽人輕玉食採茶飲之生羽翼名藏仙府世空知<lb/>
骨化雲官人不識雪山童子調金鐺楚人茶經虚得名<lb/>
<pb n="KR4h0135_WYG_003-6b"/>
霜天半夜芳草折爛漫緗華啜又生賞君茶兮祛我疾<lb/>
使人胷中蕩憂慄日上香爐情未畢亂蹋虎溪雲髙歌<lb/>
送君出<lb/>
　　<graphic n="KR3067" url="https://raw.githubusercontent.com/kanripo/KR-Gaiji/master/images/KR3067.png" mimeType="image/png"/>題贈吳憑<lb/>
予讀古人書遂識古人面不是識古人邪正心自見貴<lb/>
義輕財求俗譽一錢與人便驕倨昨朝為火今為氷此<lb/>
道非君獨撫膺<lb/>
　　往丹陽尋陸處士不遇<lb/>
<pb n="KR4h0135_WYG_003-7a"/>
逺客殊未歸我來幾惆悵叩闗一日不見人繞屋寒華<lb/>
笑相向寒華寂寂徧荒阡栁色蕭蕭愁暮蟬行人無數<lb/>
不相識獨立雲陽古木邊鳯翅山中思古寺魚竿村口<lb/>
望歸船歸船不見見寒煙離心遠水共悠然他日相期<lb/>
那可定閒僧著處即經年<lb/>
　　江上風<lb/>
江風西復東飄暴忽何窮初生虚無際稍起蕩漾中應<lb/>
吹夏口檣竿折定蹙湓城浪花咽今朝莫怪沙岸崩昨<lb/>
<pb n="KR4h0135_WYG_003-7b"/>
夜風狂捲成雪<lb/>
　　詠史<lb/>
田氏門下客馮公衆中賤一朝市義還百代名獨擅始<lb/>
知下客不可輕能使主人功業成借問髙車與珠履何<lb/>
如疵賤一書生<lb/>
　　少年行<lb/>
翠樓春酒蝦蟆陵長安少年皆共矜紛紛半醉緑槐道<lb/>
躞蹀花驄驕不勝<lb/>
<pb n="KR4h0135_WYG_003-8a"/>
　　贈吳馬處士<lb/>
世人不知心是道只言道在他方妙還如瞽者望長安<lb/>
長安在東望西笑<lb/>
　　桃花石枕歌送安吉康丞<lb/>
君吏桃州尚寄跡桃州採得桃花石爛疑朝日照已舒<lb/>
含似春風吹未折珪璋特達世所珍吾知此物亦其倫<lb/>
應羨花開不凋悴應喜玉片無緇磷立性堅剛平若砥<lb/>
君子偏將交道比何人亦秉堅剛姿吾見君心得如此<lb/>
<pb n="KR4h0135_WYG_003-8b"/>
君心所好我獨知别多見少長相思從今賞玩安左右<lb/>
萬里提擕君莫辭<lb/>
　　春夜賦得漉水囊歌送鄭明府<lb/>
吳縑楚練何白晳居士持來遺禪客禪客能裁漉水囊<lb/>
不用良工秉刀尺先師遺我戒無邪一慮一翻心敢賒<lb/>
夕望東風思漱盥朦朧斜月懸燈紗徙倚花前漏初斷<lb/>
白猿争嘯驚禪伴玉瓶徐瀉尚涓涓濺着蓮衣水珠滿<lb/>
因識仁人為官情還如漉水愛蒼生聊歌一曲與君别<lb/>
<pb n="KR4h0135_WYG_003-9a"/>
莫忘寒泉見底清<lb/>
　　白雲歌寄陸中丞使君長源<lb/>
一見西山雲使人情意逺意髙登詠何迢遥道妙有如<lb/>
君舒巻縈空叠景多麗容衆峯峯上自為峯潔白不由<lb/>
隂雨積髙明肯共雜煙同萬物有形皆有著白雲有形<lb/>
無繫縛黄金被鑠玉亦瑕一片飄然汙不著或逢天上<lb/>
或人間人自營營雲自閒忽爾飛來暫為侣忽然飛去<lb/>
莫能攀逸民對雲效髙致禪子逢渠増道意白雲遇物<lb/>
<pb n="KR4h0135_WYG_003-9b"/>
無頗偏自是人心見同異閶闔天門宜曙看華纓作葢<lb/>
擁千官從龍合沓臨清署就日逶迤繞露寒誰憐西山<lb/>
雲亭亭處幽絶座右長看非我覊手中欲攬待君説貞<lb/>
白先生那得知解向山中自怡恱<lb/>
　　洞庭山惟諒上人院堦前孤生橘樹歌<lb/>
洞庭仙山但生橘不生凡木與梨栗真子無松自不栽<lb/>
感得一株堦下出細葉繁枝委露新四時常緑不闗春<lb/>
若言此物無道性何意孤生來就人二月三月山初暖<lb/>
<pb n="KR4h0135_WYG_003-10a"/>
最愛低簷數枝短白花不用鳥銜來自有風吹手中滿<lb/>
九月十月争破顔金實離離顔色殷一夜霜晴香滿山<lb/>
天生珍木異於俗俗士來逢不敢觸清隂獨步禪起時<lb/>
徙倚枝前看不足<lb/>
　　張伯髙草書歌<lb/>
伯英死後生伯髙朝看手把中山毫先賢草律我草狂<lb/>
風雲陣發愁鍾王須臾變態皆自我寫形類物無不可<lb/>
閬風遊雲千萬朶驚龍蹵踏飛欲墮更覩鄧林落葉朝<lb/>
<pb n="KR4h0135_WYG_003-10b"/>
狂風亂擾何飄飄有時凝然筆空握情在寥天獨飛鶴<lb/>
有時取勢氣更髙憶得春江千里濤張生竒絶再難遇<lb/>
草罷臨風展輕素隂慘陽舒如有道鬼狀魑容若可懼<lb/>
黄公酒壚興偏入阮籍不嗔嵇亦顧長安酒牓醉後書<lb/>
此日騁君千里步<lb/>
　　顧渚行寄裴芳丹<lb/>
我有雲泉隣渚山山中茶事頗相闗鶗鴂鳴時芳草死<lb/>
山家漸欲收茶子伯勞飛日芳草滋山僧又是採茶時<lb/>
<pb n="KR4h0135_WYG_003-11a"/>
由來慣采無近逺隂嶺長兮陽厓淺大寒山下葉未生<lb/>
小寒山中葉初巻<hi>二山名</hi>吳姹擕筐上翠微䝉䝉香刺罥<lb/>
春衣山迷乍可落花亂度水時驚啼鳥飛家園不逺乘<lb/>
露摘歸時露綵猶滴瀝初看抽出軟玉英更取金<hi>疑</hi>來<lb/>
勝金液昨夜西風雨色過朝尋新茗復如何女宫露澀<lb/>
青芽老堯市人稀紫筍多紫筍青芽誰得識日暮採之<lb/>
長太息清冷真人待子元<hi>清冷真人裴君與真子元為友</hi>貯此芳香思<lb/>
何極<lb/>
<pb n="KR4h0135_WYG_003-11b"/>
　　武源行<lb/>
昔年羣盗阻江東吳山動揺楚澤空齊人示戴<hi>二字疑</hi>蜂<lb/>
蠆毒美稷化為荆棘叢匈匈四顧多窑穴浮雲白波不<lb/>
妨同萬人死地當虎口一旦生涯懸鼓中昨日將軍徇<lb/>
死節悉向生昏<hi>二字疑</hi>陷城血胸中豹畧張陣雲握内蛇<lb/>
矛揮白雪長州南去接孤城居人散盡鼓謲<hi>疑</hi>驚三春<lb/>
不見芳草色四面惟聞刁斗聲此時狂冦紛如市君當<lb/>
要衝固深壘縱横計出皆獲全士卒身先每輕死掃平<lb/>
<pb n="KR4h0135_WYG_003-12a"/>
氛祲望吳門人閒歲美桑柘繁比屋全生受君賜連營<lb/>
罷戰頂君恩如何棄置功未録通籍無名滯江曲灞亭<lb/>
不重李將軍漢爵猶輕蘇屬國荒營寂寂隠山椒春意<lb/>
空驚故栁條野戰攻城只如此即今誰是霍嫖姚<lb/>
　　聴鸎歌　　　　　　　　　　　靈徹<hi>二首</hi>
新鸎傍簷曉更悲孤音清泠囀素枝口邊血出語未盡<lb/>
豈是怨恨人不知不食枯桑椹不銜苦李花偶然弄樞<lb/>
機婉轉凌煙霞衆雛飛鳴何跼促自覘遊蜂啄枯木𤣥<lb/>
<pb n="KR4h0135_WYG_003-12b"/>
猿何事朝夜啼白鷺長在汀洲宿黒雕黄鶴豈不髙金<lb/>
籠玉鈎傷羽毛三江七澤去不得風煙日暮生波濤飛<lb/>
去來莫上髙城頭莫下空園裏城頭鴟鳥拾羶腥空園<lb/>
鷰雀争泥滓願當結舌舍白雲五月六月一聲不可聞<lb/>
　　歸雲門<lb/>
湖邊歸鴈唳寥泬僧房半倚秦峯缺雲生幽石何逍遥<lb/>
泉去疎林幾嗚咽天寒猛虎呌巖雪松下無人空有月<lb/>
千年像教人不聞焚香獨為鬼神説<lb/>
<pb n="KR4h0135_WYG_003-13a"/>
　　畬山謡　　　　　　　　　　　𤣥泰<lb/>
畬山兒畬山兒無所知年年斫斷青山嵋就中最好衡<lb/>
嶽色杉松利斧摧貞枝靈禽埜鶴無因依白雲回避青<lb/>
煙飛猿猱路絶巖厓出芝术失根茅草肥年年斫罷仍<lb/>
再鉏千秋終是難復初又道今年種不多來年更斫當<lb/>
陽坡國家夀嶽尚如此不知此理如之何<lb/>
　　　<hi>詞聞於朝仍禁延燎侵漁</hi>
　　酬盧仝　　　　　　　　　　　舎曦<lb/>
<pb n="KR4h0135_WYG_003-13b"/>
長夀寺石壁盧公一首詩渇讀即不渇飢讀即不飢鯨<lb/>
飲海水盡露出珊瑚枝海神知貴不知價留向人間光<lb/>
照夜<lb/>
　　行路難　　　　　　　　　　　貫休<hi>十三首</hi>
君不見道傍廢井生枯樹本是驕奢貴人屋幾度美人<lb/>
照影來素綆銀瓶濯纎玉雲飛雨散今如此繡闥雕甍<lb/>
作芳谷鼎沸笙歌君莫誇不應長是西家哭休説遺編<lb/>
行者幾至竟終須合天理敗他成此亦何功蘇張終作<lb/>
<pb n="KR4h0135_WYG_003-14a"/>
多言鬼行路難路難不在羊腸裏<lb/>
君不見山高海深人不測古往今來轉青碧淺近輕浮<lb/>
莫與交地卑只解生荆棘誰道黄金如糞土張耳陳餘<lb/>
斷消息行路難行路難君自看<lb/>
君不見道傍樹有寄生枝青青鬱鬱同榮衰無情之物<lb/>
尚如此為人不及還堪悲父歸墳兮不期夕已分黄金<lb/>
争田宅髙堂老母頭似雪心作數枝<hi>一作支</hi>淚長滴我聞<lb/>
忽如負芒刺不獨為君空歎息古人尺布猶可縫潯陽<lb/>
<pb n="KR4h0135_WYG_003-14b"/>
義夫令人憶寄言世上為人子孝友團圓莫如此若如<lb/>
此不遄死兮更何俟<lb/>
　　邊上作<lb/>
山無緑兮水無清風既毒兮沙亦腥塞外走馬疾飛鳥<lb/>
聨翩射落雲中聲<lb/>
陣雲忽向沙中起探得胡兵過遼水堪嗟䕶塞征戍兒<lb/>
未戰已疑身是鬼<lb/>
　　宿深村<lb/>
<pb n="KR4h0135_WYG_003-15a"/>
行行一宿深村裏雞犬豐年閙如市黄昏見客合家喜<lb/>
月下取魚戽塘水<lb/>
　　夜夜曲<lb/>
蟪蛄切切風騷騷芙蓉噴香蟾蜍髙孤燈耿耿征婦勞<lb/>
更深撲落金錯刀<lb/>
　　辯光大師草書<lb/>
雪壓千峯横枕上窮困雖多還激壯看師逸跡兩相宜<lb/>
髙適歌行李白詩海上驚驅山猛燒吹斷狂煙著沙草<lb/>
<pb n="KR4h0135_WYG_003-15b"/>
江樓曽見落星石幾回試發將軍砲别有寒鵰掠絶壁<lb/>
提上𤣥猿更生力又見吳牛磨角來舞槊盤刀初觸擊<lb/>
好文天子揮宸翰御製本多堆玉案晨開水殿教題壁<lb/>
題罷紫衣親寵錫僧家愛詩自拘束僧家愛畫亦局促<lb/>
唯師草聖藝偏髙一掬山泉心便足<lb/>
　　野田黄雀行<lb/>
髙樹風多吹爾巢落蒿深葉暖宜爾依泊莫近鴞類蛛<lb/>
網亦惡飲野田之清水食野田之黄粟深花中睡𡋯土<lb/>
<pb n="KR4h0135_WYG_003-16a"/>
裏浴如此即全勝啄太倉之榖而穿人之屋<lb/>
　　善哉行<lb/>
有美一人兮婉如清揚識曲别音兮令姿煌煌繡袂捧<lb/>
琴兮登君子堂如彼萱草兮使我憂忘欲贈之以紫玉<lb/>
尺白銀鐺久不見之兮湘水茫茫<lb/>
　　春晚書山家主人壁<lb/>
深門寂寂黍飯馨山家煙火春雨晴庭花濛濛水泠泠<lb/>
小兒啼索樹上鶯<lb/>
<pb n="KR4h0135_WYG_003-16b"/>
　　輕薄篇<lb/>
繡林錦野春態相壓誰家少年馬蹄蹋蹋鬭雞走狗夜<lb/>
不歸一擲賭却如花妾<lb/>
木落蕭蕭蛩鳴唧唧不覺朱蔫臉紅霜劫鬢漆世途多<lb/>
事泣向秋日方今少壯不努力老大傷悲復何益<lb/>
　　君子行　　　　　　　　　　　齊已<hi>九首</hi>
聖人不生麟龍何瑞梧桐不髙鳯凰何止吾聞古之有<lb/>
君子行藏以時進退求已榮必為天下榮恥必為天下<lb/>
<pb n="KR4h0135_WYG_003-17a"/>
耻茍進不如此退不如此亦何必用虚偽之文章取榮<lb/>
名而自美<lb/>
　　風琴引<lb/>
挼吳絲雕楚竹髙託天風拂為曲一一宫商在素空鸞鳴<lb/>
鳯語翹梧桐夜深天碧松風多孤忩寒夢驚流波愁魂<lb/>
傍枕不肯去翻疑住處隣湘娥金風聲盡薫風發冷泛<lb/>
<hi>一作泠冷</hi>虚堂韻難歇常恐聴多耳漸繁清音不絶知音絶<lb/>
　　祈真壇<lb/>
<pb n="KR4h0135_WYG_003-17b"/>
玉甃瑶壇二三級學仙弟子參差入霓旌隊仗下不下<lb/>
松檜森森天露濕殿前寒氣束香雲朝祈暮禱𤣥元君<lb/>
茫茫俗骨醉更昬樓臺十二遥崑崙縱廣一萬三千里<lb/>
中有五色雲霞五色水何當斷慾便飛去不要九轉神<lb/>
丹換精髓<lb/>
　　讀李白集<lb/>
竭雲濤刳巨鰲捜括造化空牢牢冥心入海海神怖驪<lb/>
龍不敢為珠主人間物像不供取飽飲遊神向𤣥圃鏘<lb/>
<pb n="KR4h0135_WYG_003-18a"/>
金鏗玉千餘篇膾吞炙爝人口傳須知一一丈夫氣不<lb/>
是綺羅兒女言<lb/>
　　湘妃廟<lb/>
湘煙濛濛湘水急汀露凝紅裛蓮濕蒼梧雲叠九嶷深<lb/>
二女魂飛江上立相擕泣鳯葢龍輿追不及廟荒松朽<lb/>
啼飛猩笋鞭迸出堦基傾黄昏一片隂風起新月如眉<lb/>
生闊水<lb/>
　　昇仙行<lb/>
<pb n="KR4h0135_WYG_003-18b"/>
身不沈骨不重驅青鸞駕白鳯幢葢飄揺入冷空天風<lb/>
瑟瑟星河動瑶闕參差阿母家樓臺虚閉凝彤霞五三<lb/>
仙子乘龍車堂前碾爛蟠桃花回頭却顧蓬山頂一㸃<lb/>
濃嵐在深井<lb/>
　　弔汩羅<lb/>
落日倚䦨干徘徊汨羅曲寃魂如可弔煙浪聲似哭我<lb/>
欲考黿鼉之心烹魚龍之腹爾既啖大夫之血食大夫<lb/>
之肉千載之後猶斯藏伏將謂唐堯之尊還如荒醉之<lb/>
<pb n="KR4h0135_WYG_003-19a"/>
君更有逐臣於焉葬魂得以縱其噬恣其吞<lb/>
　　贈念法華經僧<lb/>
念念念兮入惡易念念念兮入善難念經念佛能一般<lb/>
愛河無處生波瀾言公少年真法器白晝不出夜不睡<lb/>
心心縁經口縁字一室寥寥燈照地沈檀巻軸寳函盛<lb/>
薝蔔香薫水精記空山木落古寺閒松枝鶴眠霜霰乾<lb/>
牙根舌根冰滴寒珊瑚枝打紅琅玕但恐蓮花十朶一<lb/>
時折朶朶似君心簇攅又恐風𦂳吹天花繽紛如雨飄<lb/>
<pb n="KR4h0135_WYG_003-19b"/>
袈裟況聞此經甚微妙百千諸佛真祕要靈山説後始<lb/>
傳來聞者雖多持者少更堪誦入陀羅尼唐音梵音相<lb/>
雜時舜絃和雅薫風吹文王武王絃更悲如此争不遣<lb/>
碧空中有龍來聴有鬼來聴亦使人間聞者敬見者敬<lb/>
自然虚空性清浄此經真體即毘盧雪嶺白牛君識無<lb/>
　　行路難<lb/>
行路難君好看驚波不在黤黮間小人心裏藏崩湍七<lb/>
盤九折寒崷崪翻車倒葢猶堪出未似是非唇舌危暗<lb/>
<pb n="KR4h0135_WYG_003-20a"/>
中潛毁平人骨君不見楚靈均千古沈寃湘水濵又不<lb/>
見李太白一朝却作江南客<lb/>
　　蜀中送人遊廬山　　　　　　　隠巒<hi>三首</hi>
君遊正值芳春月蜀道千山皆秀發溪邊十里五里花<lb/>
雲外三峯兩峯雪君上匡山我舊居松蘿抛擲十年餘<lb/>
君行試到山前問山鳥秪今相憶無<lb/>
　　贈李粲秀才<hi>字暉册</hi>
隴西暉册真才子捜竒探險無倫比筆下銛磨巨闕鋒<lb/>
<pb n="KR4h0135_WYG_003-20b"/>
胸中静灎江西水哀絃古樂清人耳月露漙漙激秋鬼苔<lb/>
地無塵到曉吟杉松老葉風乾起十軸示余三百篇金<lb/>
碧爛光燒蜀牋雄芒逸氣測不得使我躑躅成狂顛大<lb/>
郊逺闊空無邊凝明淡緑收餘煙曠懐相對景何限落<lb/>
日亂岑清倚天又驚大舶帆髙懸行濤擘浪凌飛仙回<lb/>
首瞥見五千仞撲下香爐瀑布泉何事古人誇八斗焉<lb/>
敢今朝定妍醜颯風驅雨暫不停始向場中稱大手駿<lb/>
如健鶻鶚與鵰拏雲獵野翻重霄狐狸竄伏不敢動却<lb/>
<pb n="KR4h0135_WYG_003-21a"/>
下雙鳴當迅飇愁如湘靈哭湘浦咽咽哀音隔雲霧九<lb/>
嶷深翠轉嵬峩仙骨寒消不知處清同野客敲越甌丁<lb/>
當急響涵清秋鸞雛相引呌未定霜結夜䦨仍在樓髙<lb/>
若太空露雲物片白激青皆髣髴仙鶴閒從浄碧飛巨<lb/>
鰲頭戴蓬萊出前輩歌詩唯翰林神仙老格何髙深鞭<lb/>
馳造化繞筆轉燦爛不為酸苦吟夢乘明月清沈沈飛<lb/>
到天台天姥岑傾湖涌海數百字字字不朽長摐金此<lb/>
日多君可儔侣堆珠叠璣滿𤣥圃終日並轡遊崑崙十<lb/>
<pb n="KR4h0135_WYG_003-21b"/>
二樓中宴王母<lb/>
　　苦熱行<lb/>
燭龍銜火飛天地平陸無風海波沸彤雲叠叠聳竒峯<lb/>
燄燄流光爇凝翠煙島搏鵬嚲雙翅羲和赫怒强總轡<lb/>
飲流夸父斃長途始見當中印玉宇明明夜西朝又東<lb/>
古來有道仍在中扶桑老葉蔽不得暉華直上凌蒼穹<lb/>
萬人揮汗翻成雨口燥喉乾隘塵土西郊雲色晝𠖇𠖇<lb/>
如何不救生靈苦何山怪木藏蛟龍縮鱗巻鬛為乖慵<lb/>
<pb n="KR4h0135_WYG_003-22a"/>
不發滂澤注天下欲使風雲何所從早苗原上枯成燄<lb/>
嶽靈徒祝無神驗豪家簾外喚清風水紋明角鋪長簟<lb/>
玉扇畫堂凝夜秋歌豔繞梁催莫愁陽烏落盡酒不醒<lb/>
扶上西園當月樓靡由<hi>一作廢田</hi>暍死非吾屬庫有黄金倉<lb/>
有粟<lb/>
　<lb/>
　<lb/>
　<lb/>
<pb n="KR4h0135_WYG_003-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今禪藻集巻三<lb/>
</p>
<p>
</p>
  </div>
<div>
<head>古今禪藻集巻四</head> <lb/>
    <p>
<pb n="KR4h0135_WYG_004-1a"/>
欽定四庫全書<lb/>
　古今禪藻集巻四<lb/>
　　　　　　　　　　明釋正勉釋性<graphic n="KR1886" url="https://raw.githubusercontent.com/kanripo/KR-Gaiji/master/images/KR1886.png" mimeType="image/png"/>同輯<lb/>
　唐<hi>五言律詩</hi>
　　英才言聚賦得昇天行　　　　　慧浄<lb/>
馭風過閬苑控鶴下瀛洲欲採三芝秀先從千仭遊駕<lb/>
鳯吟虚管乘槎泛淺流頽齡一已駐方驗大椿秋<lb/>
　　奉和太宗遊大慈恩寺　　　　　𤣥奘<lb/>
<pb n="KR4h0135_WYG_004-1b"/>
皇風扇祗樹至徳茂禪林仙華曜日彩神旛曵逺隂綺<lb/>
殿籠霞影飛閣出雲心細草希慈澤恩光重更深<lb/>
　　詠山水衲袈裟應制　　　　　　法恭<lb/>
　　　<hi>慈恩傳云太宗勅後宫營之數歲方成此服觀其作製難辨鍼線出入所從妙絶古今後賜𤣥</hi>
　　　<hi>奘法師</hi>
福田資象徳聖種理幽薫不持金作縷還用彩成文朱<lb/>
青自掩映翠綺相氤氲獨有離離葉恒向稻畦分<lb/>
　　答寄毛司功<hi>并序</hi>　　　　　　　法琳<lb/>
<pb n="KR4h0135_WYG_004-2a"/>
　　　<hi>貞觀十一年春詔令道士女冠在僧尼之前以敦本系法師拒詔詣闕陳表因繫縲紲司功毛</hi>
　　　<hi>明致詩於師曰冶長倦縲紲韓安歎死灰始驗山中木方知貴不材法師酬之云爾</hi>
叔夜嗟幽憤陳思苦責躬在予今失侯枉與古人同谷<lb/>
深難見日松迥易來風因言得意者誰復免窮通<lb/>
　　設缸面酒欵蕭翼探得來字　　　辯才<lb/>
初醖一缸開新知萬里來披雲同落寞步月共徘徊夜<lb/>
久孤琴思風長旅鴈哀非君有祕術誰照不然灰<lb/>
　　　<hi>太宗雅好二王書聞蘭亭真蹟為永欣寺辯才所祕求之艱得房𤣥齡以御史蕭翼必能致之</hi>
<pb n="KR4h0135_WYG_004-2b"/>
　　　<hi>薦於帝即命往翼作北人南遊與才盤桓契合各謂交知之晚仍與折難書法真贗優劣以激</hi>
　　　<hi>發之才竟示真蹟翼見即出太宗詔札取書歸獻既而召才寵賚優渥</hi>
　　山居雜詩　　　　　　　　　　寒山子<lb/>
登陟寒山道寒山路不窮谿長石磊磊澗闊草濛濛苔<lb/>
滑非闗雨松鳴不假風誰能超世累共坐白雲中<lb/>
　　其二<lb/>
自在白雲間從來非買山下危須䇿杖上險捉藤攀澗<lb/>
側松常翠溪邊石自斑友朋雖阻絶春至鳥闗闗<lb/>
<pb n="KR4h0135_WYG_004-3a"/>
　　其三<lb/>
可笑寒山道而無車馬蹤聨谿難記曲叠嶂不知重泣<lb/>
露千般草吟風一様松此時迷徑處形問影何從<lb/>
　　其四<lb/>
城中娥眉女珠珮何珊珊鸚鵡花前弄琵琶月下彈長<lb/>
歌三月響短舞萬人看未必長如此芙容不耐寒<lb/>
　　其五<lb/>
琴書須自隨禄位用何為投輦從賢婦巾車有孝兒風<lb/>
<pb n="KR4h0135_WYG_004-3b"/>
吹曝麥地水溢沃魚池常念鷦鷯鳥安身有一枝<lb/>
　　其六<lb/>
家住緑巖下庭蕪更不芟新藤垂繚繞古石竪巉巖山<lb/>
果獮猴摘池魚白鷺銜仙書一兩巻樹下讀喃喃<lb/>
　　其七<lb/>
羣女戱夕陽風來滿路香綴裙金蛺蝶挿髻玉鴛鴦角<lb/>
婢紅羅縝閹奴紫錦裳為觀失道者鬢白心惶惶<lb/>
　　致夢張生詩　　　　　　　　　明解<lb/>
<pb n="KR4h0135_WYG_004-4a"/>
握手不能别撫膺還自傷痛矣時隂短悲哉泉路長松<lb/>
林驚野吹荒𡑞落寒霜言離何以贈留心内典章<lb/>
　　　<hi>解公素務外學怱於麟徳顯慶間徴四科應詔射䇿升第遂歸俗無何以疾終後致夢僧智整</hi>
　　　<hi>畫工張生曰吾於三寳無重敬心今滯幽壌曷為我寫金剛經以資𠖇福耶賦詩令熟讀而覺</hi>
　　老僧　　　　　　　　　　　　景雲<hi>二首</hi>
日照四山雪老僧門始開凍瓶粘柱礎宿火焰鑪灰童<lb/>
子病歸去鹿麋寒入來齋鐘知漸逺飯鳥下生臺<lb/>
　　谿叟<lb/>
<pb n="KR4h0135_WYG_004-4b"/>
谿翁居處静谿鳥入門飛早起釣魚去夜深乘月歸露<lb/>
香菰米熟煙暖荇絲肥瀟洒塵埃外扁舟一草衣<lb/>
　　湘夫人祠　　　　　　　　　　太易<lb/>
靈祠古木合波颺大江濆未作湘南雨知為何處雲苔<lb/>
痕澀珠履草色妬羅裙妙鼓彤雲瑟羇臣不可聞<lb/>
　　訪雲母山僧　　　　　　　　　䕶國<hi>四首</hi>
森然古厓下浄行一畨僧松下濾寒水佛前挑夜燈蓮<lb/>
華國土異貝葉梵書能想到空王境無心問愛憎<lb/>
<pb n="KR4h0135_WYG_004-5a"/>
　　山中寄王員外<lb/>
為問幽蘭桂空山復若何芬芳終有分采折更誰過望<lb/>
在軒堦近恩霑雨露多移居儻得地長願接瓊柯<lb/>
　　題王斑水亭<lb/>
湖上見秋色曠然如爾懐豈惟歡隴畝兼亦外形骸待<lb/>
月歸山寺彈琴坐暝齋布衣閑自貴何用謁天階<lb/>
　　許州鄭使君生子晬日一<hi>作法振</hi>
毛骨貴天生肌膚片玉明見人空解笑弄物不知名國<lb/>
<pb n="KR4h0135_WYG_004-5b"/>
器嗟猶小門風望益清抱來芳樹下時引鳯雛聲<lb/>
　　静林寺　　　　　　　　　　　靈一<hi>十七首</hi>
静林精舍逺蕭帝有遺蹤水擊羅浮磬山鳴于闐鐘燈<lb/>
傳三際火樹老萬株松無數煙霞色空聞昔卧龍<lb/>
　　招皇甫冉遊雲門寺<lb/>
湖南通古寺來往意無涯欲識雲門路千峯到若耶春<lb/>
山子敬宅古木謝敷家自可長偕隠那言相去賒<lb/>
　　送王法師之西川<lb/>
<pb n="KR4h0135_WYG_004-6a"/>
旅遊無逺近要自别魂消官栁鄉愁亂春山客路遥伴<lb/>
行芳草逺隨興墅花飄計日功成後還將輔聖朝<lb/>
　　送範律師徃果州<lb/>
終南千古後獨爾繼卿名離障非今日修因是幾生亂<lb/>
峯寒影暮深澗墅流清逺客歸心苦難為此别情<lb/>
　　秋題劉逸人林亭<lb/>
涼飇亂黄葉遲客橘隂清蘿逕封行跡雲門閉野情零<lb/>
林秋露響穿竹暮煙輕莫戀幽棲地懐居却敗名<lb/>
<pb n="KR4h0135_WYG_004-6b"/>
　　宜豐新泉<lb/>
泉源新涌出洞徹映纎雲稍落芙蓉沼初淹苔蘚文了<lb/>
將空色浄素與衆流分每到清宵月泠泠夢裏聞<lb/>
　　酬皇甫冉西陵見寄<lb/>
西陵潮信滿島嶼沒中流越客依風水相思南渡頭寒<lb/>
光生極浦落日映滄洲何事揚帆去空驚海上鷗<lb/>
　　宿天柱觀<lb/>
石室因投宿山翁幸見容花源隔水見洞府過山逢泉<lb/>
<pb n="KR4h0135_WYG_004-7a"/>
涌階前地雲生户外峯中宵自入定非是欲降龍<lb/>
　　同使君宿大梁驛<hi>一作清江</hi>
旌旗江上出花外捲簾空夜色臨城月春寒度水風雖<lb/>
然行李别且喜語音同若問匡廬事終身愧逺公<lb/>
　　再還宜豐寺<lb/>
再尋招隠地重㑹息心期樵客問歸日山僧記别時野<lb/>
雲隂逺甸秋雨漲前陂勿謂探形勝吾今不好竒<lb/>
　　酬陳明府舟中見贈<lb/>
<pb n="KR4h0135_WYG_004-7b"/>
長溪通夜静素舸與人閑月影沈秋水風聲落暮山稻<lb/>
花千頃外蓮葉兩河間陶令多真意相思一解顔<lb/>
　　於潜道中作呈元處士<lb/>
苕水灘行淺潛州路漸深參差逺岫色迢逓野人心凍<lb/>
澗冰難釋秋山日易隂不知天目下何處是雲林<lb/>
　　送殷判官歸上都<lb/>
漾舟雲路客來過夕陽時向背堪遺恨逢迎宿未期水<lb/>
容愁暮急花影動春遲别後王孫草青青入夢思<lb/>
<pb n="KR4h0135_WYG_004-8a"/>
　　自大林與韓明府歸郭中精舎<lb/>
野客同舟楫相擕復一歸孤煙生暮景逺岫帶春暉不<lb/>
道還山是誰云向郭非禪門有通隠喧寂共忘機<lb/>
　　留别忠州故人<lb/>
一身無定處萬里獨銷魂芳草迷歸路春流滴淚痕幾<lb/>
時休旅食何夜宿江村欲識相思苦空山啼暮猨<lb/>
　　春日山齋<lb/>
埜逕東風起山扉度日開晴光拆紅萼流水長青苔逋<lb/>
<pb n="KR4h0135_WYG_004-8b"/>
客殊未去芳時已再來非闗戀春草自是欲徘徊<lb/>
　　春曉山行<lb/>
寂厯青山曉山行趣不稀野花垂子落江燕引雛飛暗<lb/>
草薫苔徑晴楊拂石磯俗人猶悟此吾亦轉忘歸<lb/>
　　賦得聞黄鳥啼　　　　　　　　惟審<lb/>
捲簾清夢後芳樹引流鶯隔葉傳春意穿花送曉聲未<lb/>
調雲路翼空負桂林情莫盡闗闗興羇愁正厭生<lb/>
　　送人遊閩越　　　　　　　　　法振<hi>六首</hi>
<pb n="KR4h0135_WYG_004-9a"/>
不須行借問為爾話閩中海島隂寒雨江帆來去風道<lb/>
遊𤣥度宅身寄朗陵公此别何傷逺如今闗塞通<lb/>
　　越中贈程先生<lb/>
紗㡌度殘春虚舟寄一身溪邊逢越女花裏問秦人古<lb/>
塞連山静隂霞落海新有時城郭去暗與酒家親<lb/>
　　題萬山許錬師<lb/>
道成人不識流水響空山花闇軒忩外雲隨坐卧間驗<lb/>
圖名已久絶粒事長閑更欲崑崙去羞看綘節還<lb/>
<pb n="KR4h0135_WYG_004-9b"/>
　　程評事西園<lb/>
誰向春鶯道名園已共知簷前逥水影城下出花枝揺<lb/>
拂煙雲動登臨翰墨隨相招能不厭山舎為君移<lb/>
　　送常大夫赴朔方<lb/>
闗山今不掩軍候鳥先知大漢嫖姚入烏孫部曲隨髙<lb/>
旌天外駐寒角月中吹歸到長安第花應再滿枝<lb/>
　　河原破賊後贈袁將軍<lb/>
白羽三千駐蕭蕭萬里行出闗深漢壘帶月破蕃營蔓<lb/>
<pb n="KR4h0135_WYG_004-10a"/>
草河源色悲笳碎葉聲欲朝王母殿前路駐髙旌<lb/>
　　隴頭吟　　　　　　　　　　　皎然<hi>六十八首</hi>
隴西心欲絶隴水不堪聞碎影揺槍壘寒聲咽幔軍素<lb/>
從鹽海積緑帶栁城分日落天邊望逶迤入塞雲<lb/>
　　其二<lb/>
秦嶺隴氐羌征人去未央如何幽咽水併欲斷君腸西<lb/>
注悲窮漠東分憶故鄉旅魂聲攪亂無夢到遼陽<lb/>
　　從軍行<lb/>
<pb n="KR4h0135_WYG_004-10b"/>
候騎出紛紛元戎霍冠軍漢鼙秋聒地𦍑火晝燒雲萬<lb/>
里戍城合三邊羽檄分烏孫驅不盡肯顧遼陽勲<lb/>
　　其二<lb/>
黄紙君王詔青泥校尉書誓師張虎落選將擐犀渠霧<lb/>
暗津蒲失天寒塞栁踈横行十萬騎欲掃虜塵餘<lb/>
　　送贇上人還京得微字<lb/>
久遊春草盡還寄北船歸沙鳥窺中食江雲入浄衣秦<lb/>
原山色近楚寺磬聲微見説翻經館多聞似爾稀<lb/>
<pb n="KR4h0135_WYG_004-11a"/>
　　賦得啼猿送客<lb/>
萬里巴江外三聲月峽深何年有此路幾客共沾襟斷<lb/>
壁分垂影流泉入苦吟凄凉離别後聞此更傷心<lb/>
　　題沈少府書齋<lb/>
不下南昌縣書齋每日閑野花當砌落溪鳥逐人還有<lb/>
興常臨水無時不見山千峯數可盡不出小忩間<lb/>
　　尋陸鴻漸不遇<lb/>
移家雖帶郭野逕入桑麻近種籬邊菊秋來未着花扣<lb/>
<pb n="KR4h0135_WYG_004-11b"/>
門無犬吠欲去問西家報道山中去歸來毎日斜<lb/>
　　自義亭驛送李縱夜泊臨平東湖<lb/>
長亭賔馭散岐路起悲風千里勤王事驅車明月中寒<lb/>
生洞庭水夜度塞門鴻處處堪傷别歸來山又空<lb/>
　　送重鈞上人遊天台<lb/>
漸看華頂出幽賞意隨生十里行松色千重過水聲海<lb/>
容雲正盡山色雨初晴事事將心證知君道可成<lb/>
　　送清㑹上人遊京<lb/>
<pb n="KR4h0135_WYG_004-12a"/>
佳遊限衰疾一笑向西風思見青門外曽臨素滻東峯<lb/>
明雲際寺日出露寒宫行道禪長在看塵不染空<lb/>
　　送闗小師還金陵<lb/>
如何有歸思愛别欲忘難白鷺沙洲晩青龍水寺寒蕉<lb/>
花鋪浄地桂子落空壇持此心為境應堪月夜看<lb/>
　　送沙彌大智遊五臺<lb/>
童年隨法侣家世本儒流章句三生學清涼萬里遊雲<lb/>
歸龍沼暗木落鴈門秋長老憶相待傳予向祖洲<lb/>
<pb n="KR4h0135_WYG_004-12b"/>
　　送棲上人之建州覲使君舅<lb/>
亂峯江上色羨爾及秋行釋氏推真子郗家許貴甥㲲<lb/>
花新雨静帆葉好風輕千里依元舅迴橈亦有情<lb/>
　　題湖上蘭若示清㑹上人<lb/>
峯心惠忍寺嵊頂謝公山何似南遊近芳洲一畝間意<lb/>
中雲木秀事外水堂閑永日無人到時看獨鶴還<lb/>
　　宿支硎寺上房<lb/>
上方精舎逺共宿白雲端寂寞千峯下蕭條萬木寒山<lb/>
<pb n="KR4h0135_WYG_004-13a"/>
光露下見松色月中看却與西林别歸心即欲䦨<lb/>
　　晩秋宿李軍道所居<lb/>
清溪路不遥都尉每相招落日休戎馬秋風罷射鵰术<lb/>
花生野逕栢實滿寒條永夜依山府禪心共寂寥<lb/>
　　題沈道士新亭<lb/>
何處好攀躋新亭俯舊溪座中千里近簷下四山低小<lb/>
浦依林曲逥塘遶郭西桃花春滿地歸路莫相迷<lb/>
　　若溪春興<lb/>
<pb n="KR4h0135_WYG_004-13b"/>
春生若溪水雨後漫流通芳草行無盡春源去不窮野<lb/>
煙迷極浦斜日起微風數處乘流望依稀似剡中<lb/>
　　冬至日陪裴端公使君清水堂集<lb/>
亞歲崇佳宴華軒照緑波渚芳迎氣早山翠向晴多推<lb/>
往知時訓書祥辨政和從公惜日短留賞夜如何<lb/>
　　仙女臺<lb/>
寂寞舊桑田誰家女得仙應無雞犬在空有子孫傳古<lb/>
木花猶發荒臺月尚懸片雲低不散疑是却歸年<lb/>
<pb n="KR4h0135_WYG_004-14a"/>
　　春日陪顔使君真卿皇甫曽西亭重㑹韻海諸生<lb/>
為重南臺客朝朝㑹魯儒暄風衆木變清影片雲孤峯<lb/>
翠飄簷下溪光照座隅不將簮艾隔知與道情俱<lb/>
　　夏日集裴録事北亭避暑<lb/>
前林夏雨歇為我生涼風一室煩暑外衆山清景中忘<lb/>
歸親野水適性許雲鴻蕭散都曹吏還將静者同<lb/>
　　遊溪待月<lb/>
溪色思泛月沿洄欲未歸殘燈逄水店疎磬憶山扉夜<lb/>
<pb n="KR4h0135_WYG_004-14b"/>
浦魚驚少空林鵲遶稀可中纔望見撩亂擣寒衣<lb/>
　　題鄭容江畔桐齋<lb/>
客齋開别徑坐占緑江濆流水非外物閑雲長屬君浮<lb/>
榮未可累曠逹若為羣風起髙桐下清絃日日聞<lb/>
　　秋宵書事寄吳憑處士<lb/>
真性在方丈寂寥無四隣秋天月色正清夜道心真大<lb/>
夢觀前事浮名誤此身不知庭樹意榮落感何人<lb/>
　　宿吳匡山破寺<lb/>
<pb n="KR4h0135_WYG_004-15a"/>
雙峯百戰後真界滿塵埃蔓草縁空壁悲風起故臺野<lb/>
花閑更發山月暝還來何事池中水東流獨不回<lb/>
　　寒食日集報徳寺解公房<lb/>
欲問章陵寺支公住幾年亂山春靄裏微逕古松邊寂<lb/>
寂傳燈地寥寥禁火天世人多暗室白日為誰懸<lb/>
　　奉同盧使君㓜平游精舎寺<lb/>
影刹西方在虚空翠色分人天霽後見猿鳥定中聞真<lb/>
界隠清壁春山凌白雲今朝石門㑹千古仰斯文<lb/>
<pb n="KR4h0135_WYG_004-15b"/>
　　題報徳寺清幽上人西峯寺即陳文帝故鄉<lb/>
陳世凋亡後仁祠識舊山帝鄉喬木在空見白雲還雙<lb/>
塔寒林外三陵暮雨間此中雖戰勝君獨起禪闗<lb/>
　　遥和塵外上人與陸澧夜集山寺問涅槃義兼賞<lb/>
　　陸生文巻<hi>上人自號北山子</hi>
共是竹林賢<hi>孫絳僧史以上人配徳嵇阮號竹林七賢</hi>心從貝葉傳説經看<lb/>
月喻開巻愛珠連清浄遥城外蕭條古塔邊應隨北山<lb/>
子髙頂枕雲眠<lb/>
<pb n="KR4h0135_WYG_004-16a"/>
　　送劉司法之越州<lb/>
蕭蕭鳴夜角驅馬背城濠雨後寒流急秋來朔吹髙三<lb/>
山期望海八月欲觀濤幾日西陵路應逢謝法曹<lb/>
　　送嚴明府入闗謁黎京兆<lb/>
春日異秋風何為怨别同潮迴芳渚沒花落晝山空旅<lb/>
候聞嘶馬殘陽望斷鴻應思京内史相見直城中<lb/>
　　送陸判官歸杭州<lb/>
芳草潛州路乗軺憶再旋餘花故林下殘月舊池邊峯<lb/>
<pb n="KR4h0135_WYG_004-16b"/>
色雲端寺潮聲海上天明朝富春渚應見謝公船<lb/>
　　峴山送裴秀才赴舉<lb/>
漢家招秀士峴首送君行萬里見秋色兩河傷别情王<lb/>
師出西鎬虜冦避東平天府登名後迴看楚水清<lb/>
　　酬襄陽詩僧少微<hi>答歸夢之意</hi>
證心何有夢示説夢歸頻文字齎秦本詩騷學楚人蘭<lb/>
開衣上色栁向手中春别後須相見浮雲是我身<lb/>
　　奉和顔使君修韻海畢州中重宴得雙字<lb/>
<pb n="KR4h0135_WYG_004-17a"/>
世學髙南郡身封盛魯邦九流宗韻海七字揖文江惜<lb/>
賞雲歸堞留歡月在忩不知名教樂千載與誰雙<lb/>
　　送沈秀才之閩中得過字<lb/>
楚客未成歌春風起緑波嶺重寒不到海近瘴偏多野<lb/>
戍桄榔發人家翡翠過翻疑此中好君問定如何<lb/>
　　送秘上人逰京<lb/>
共君方異路山伴與誰同日冷行人少時清古鎮空暖<lb/>
瓶和雪水鳴錫帶江風撩亂終南色遥應入夢中<lb/>
<pb n="KR4h0135_WYG_004-17b"/>
　　送李秀才赴應婺州招得時字<lb/>
山開江上色孤賞去應遲緑水延吳榜秋風入楚辭猿<lb/>
清獨宿處木落逺行時見説東陽守登樓為爾期<lb/>
　　夏日登觀農樓和崔論使君詠微雨<lb/>
片雨拂檐楹煩襟四座清霏微過麥隴蕭瑟傍莎城静<lb/>
愛和花落幽聞入竹聲朝觀興無限髙詠寄閑情<lb/>
　　南樓望月<lb/>
夜月家家望亭亭愛此樓纎雲溪上斷疎栁影中秋漸<lb/>
<pb n="KR4h0135_WYG_004-18a"/>
映千峯出遥分萬𣲖流闗山時復見應獨起邊愁<lb/>
　　送志𢎞沙彌赴上元受戒<hi>上元江中有蔡州古戒壇</hi>
不肯資章甫勝衣被木蘭今隨秣陵信欲及蔡州壇野<lb/>
寺鐘聲逺春山戒足寒歸來次第學應見後心難<lb/>
　　送烏城李明府得陟狀赴涼<lb/>
驛吏滿江城深仁見此情士林推玉振公府薦冰清為<lb/>
政移風久承恩就日行仲容綸綍貴南巷有光榮<lb/>
　　九月十日<lb/>
<pb n="KR4h0135_WYG_004-18b"/>
愛寄柴桑隠名溪近訟庭掃沙開野歩揺舸出閑汀宿<lb/>
簡邀詩伴餘花在酒瓶悠然南望意自有峴山青<lb/>
　　與盧明府别後南湖對月<lb/>
南湖生夜月千里滿寒流曠望煙霞盡凄凉天地秋相<lb/>
思路𣺌𣺌獨望水悠悠何處空江裏嬋娟伴客舟<lb/>
　　西溪獨泛<lb/>
道情何所寄素舸漫流間真性憐髙鶴無名羨野山輕<lb/>
寒苦竹秀入静片雲閑泛泛誰為侣唯應共月還<lb/>
<pb n="KR4h0135_WYG_004-19a"/>
　　春夜與諸公同宴呈陸郎中<lb/>
南國宴佳賔交情老倍親月慙紅淚燭花笑白頭人寳<lb/>
瑟絙餘怨瓊枝不讓春更聞歌子夜桃李豔粧新<lb/>
　　早秋桐廬思歸示該上人<lb/>
桐江秋信早憶在故山時静夜風鳴磬無人竹掃墀猿<lb/>
來觸浄水鳥不啄寒棃何暇歸吾事闗心自有期<lb/>
　　聴素法師講法華經<lb/>
法子出西秦名齊七道人纔敷藥草義便見雪山春䕶<lb/>
<pb n="KR4h0135_WYG_004-19b"/>
講龍來逺聞經鶴下頻應機如一雨誰不滌心塵<lb/>
　　奉和顔使君真卿二十八郎隔絶自河北逺歸<lb/>
相失值氛煙纔應掌上年久離驚貌長多難喜身全此<lb/>
信尚書重加威太守憐滿庭看玉樹更有一枝連<lb/>
　　送裴邕之上京<lb/>
辭山偶世清挾䇿忽西行帆過隋江疾衣粘楚雪輕尚<lb/>
文須獻賦重道莫論兵東觀今多士應髙白馬生<lb/>
　　早春送閻主簿遊越兼謁阮中丞<lb/>
<pb n="KR4h0135_WYG_004-20a"/>
輕舸趣不已東風吹緑蘋欲看梅市雪知賞栁家春别<lb/>
意傾吳醥芳聲動越人山隂三月㑹内史得嘉賔<lb/>
　　同顔使君清明日遊因送蕭主簿<lb/>
誰知賞佳節别意忽相和暮色汀洲徧春情楊栁多髙<lb/>
情戀旌斾極浦宿風波惆悵支山月今宵又再過<lb/>
　　送李季良北歸<lb/>
風吹殘栁絲孤客欲歸時掩抑楚絃絶離披湘葉衰前<lb/>
軍猶轉戰故國杳難期北望鴈門雪空吟平子詩<lb/>
<pb n="KR4h0135_WYG_004-20b"/>
　　酬崔侍御見贈<lb/>
買得東山後逢君小隠時五湖遊不厭栢署路如遺儒<lb/>
服何妨道禪心不廢詩一從居士説長破小乘疑<lb/>
　　送路少府貢使兼覲侍御兄<lb/>
國賦推能吏今朝發貢湖佇瞻雙闕鳯思見栢臺烏樹<lb/>
向秦闗逺江分楚驛孤榮君有兄弟相繼騁長途<lb/>
　　送鄭孝亷淮西覲省<lb/>
離袂翠葉滿晨羞欲早行春風生楚樹晩角發隋城山<lb/>
<pb n="KR4h0135_WYG_004-21a"/>
靄濕衣彩江鴻増客情征途不用戒坐月白波清<lb/>
　　同顔使君真卿峴山送李法曹陽冰西上獻書時<lb/>
　　有詔徴赴京<lb/>
漢日中郎妙周王太史才雲書捧日去鶴版下天來草<lb/>
見吳宫發花思御苑開羊公昔風景欲别幾遲逥<lb/>
　　賦得竹如意送詳法師赴講<lb/>
縹竹湘南美吾師尚毁形仍留負霜節不變在林青毎<lb/>
入楊枝手因譚貝葉經誰期沃州講持此别東亭<lb/>
<pb n="KR4h0135_WYG_004-21b"/>
　　和邢端公登臺春望句句有春字之什<lb/>
春日繡衣輕春臺别有情春煙間草色春鳥隔花聲春<lb/>
樹亂無次春山遥得名春風正蕩蕩春甕莫須傾<lb/>
　　冬日尋徐氏别業<lb/>
近依城北住幽徑少人知積雪行深巷寒山遶故籬竹<lb/>
花春自發橙實晩仍垂還共巖前鶴今朝下習池<lb/>
　　奉同顔使君真卿開元寺經藏院觀樹文殊碑<lb/>
萬國布殊私千年降祖師鴈門傳法至龍藏立言時故<lb/>
<pb n="KR4h0135_WYG_004-22a"/>
實刋周典新聲播魯詩六銖那可拂勒石盡無期<lb/>
　　餘不溪廢寺<lb/>
武原遺跡在真界積塵埃殘月生秋水悲風吹故臺居<lb/>
人今已盡棲鴿瞑還來不到無生理應堪賦七哀<lb/>
　　陪盧中丞遊山寺<lb/>
野寺出人境捨舟登逺峯林間明見月萬壑静聞鐘擁<lb/>
燭觸山翠交麾動水容如何股肱守塵外得相逢<lb/>
　　同裴録事樓上望<lb/>
<pb n="KR4h0135_WYG_004-22b"/>
退食髙樓上湖山向晩晴桐花落萬井月影出重城水<lb/>
竹涼風起簾幃暑氣清蕭蕭獨無事因見蒞人情<lb/>
　　陪盧使君登樓送萬巨之還京<lb/>
萬里汀洲上東樓欲别難春風潮水漫正月栁條寒放<lb/>
逸逢漁浦清髙愛鶡冠雲山寧不起今日向長安<lb/>
　　賦得石梁泉送崔逵<lb/>
架石通霞壁懸流散碧紗天晴虹影度風細練文斜攀<lb/>
陟幽期阻沿洄客意賒河梁非此路别恨亦無涯<lb/>
<pb n="KR4h0135_WYG_004-23a"/>
　　送清江上人　　　　　　　　　法照<hi>三首</hi>
越人僧貌古清慮洗塵勞一國詩名逺多生律行髙見<lb/>
山援葛藟避世著方袍早晩雲門去還應逐爾曹<lb/>
　　送無著禪師歸新羅國<lb/>
萬里歸鄉路隨縁不算程尋山百衲弊過海一杯輕夜<lb/>
宿依雲色晨齋就水聲何年持貝葉復到漢家城<lb/>
　　寄錢郎中<lb/>
閉門深樹裏閑足為經過五馬不復貴一僧誰奈何藥<lb/>
<pb n="KR4h0135_WYG_004-23b"/>
苗家自有香飯乞時多寄語嬋娟客將心向薜蘿<lb/>
　　送賛律師歸嵩山　　　　　　　清江<hi>八首</hi>
禪客歸山意山深定易安清貧修道苦孝友别家難雲<lb/>
路尋溪轉花宫映岳看到時松塔暮松月向人寒<lb/>
　　送堅上人歸杭州天竺寺<lb/>
十年勞負笈經論化中朝流水知鄉近和風惜别遥雲<lb/>
山零夜雨花岸上春潮歸卧南天竺禪心更寂寥<lb/>
　　夕次襄邑<lb/>
<pb n="KR4h0135_WYG_004-24a"/>
何處成吾道經年逺路中客心猶向北河水自歸東古<lb/>
戍鳴寒角疎林振夕風輕舟唯載月那與故人同<lb/>
　　宿嚴維宅簡章八元<lb/>
佳期曽不逺甲第即南隣惠愛偏相及經過豈厭頻秋<lb/>
光林葉動夕霽月華新莫話覉棲事平原是主人<lb/>
　　長安卧疾<lb/>
身世足堪悲空房卧疾時捲簾花雨滴掃石竹隂移已<lb/>
覺生如夢堪嗟夀不知未能通法性詎可見<hi>一作免</hi>支離<lb/>
<pb n="KR4h0135_WYG_004-24b"/>
　　上都酬章十八兄<lb/>
每歎經年别人生有幾年闗河長問道風雨獨隨縁寓<lb/>
蝶成莊夢懐人識禰賢徽猷不及此空媿白華篇<lb/>
　　七夕<lb/>
七夕景迢迢相逢只一宵月為開帳燭雲作渡河橋映<lb/>
水金冠動當風玉珮揺惟愁更漏促離别在明朝<lb/>
　　湘州懐古<lb/>
瀟湘連汨羅復對九疑河浪勢屈原冢竹聲漁父歌地<lb/>
<pb n="KR4h0135_WYG_004-25a"/>
荒征騎少天暖浴禽多脈脈東流水古今同奈何<lb/>
　　北原别業　　　　　　　　　　僧泚<lb/>
野外車騎絶古原松柘隂流鶯出谷静春草閉門深學<lb/>
稼農為業忘情道作心因知上皇日鑿井在雲林<lb/>
　　九日和于使君上京　　　　　　靈徹<hi>二首</hi>
清晨有髙㑹賔從出東方楚俗風煙古汀洲水木涼山<lb/>
情來逺思菊意在重陽心憶華池上從容鵷鷺行<lb/>
　　送道䖍上人遊方<lb/>
<pb n="KR4h0135_WYG_004-25b"/>
律儀通外學詩思入𤣥闗煙景隨縁到風姿與道閑貫<lb/>
花留浄室咒水度空山誰識浮雲意悠悠天地間<lb/>
　　九日菊花詠應制　　　　　　　廣宣<hi>四首</hi>
可訝東籬菊能知節候芳細枝青玉潤繁蕊碎金黄爽<lb/>
氣浮朝露濃姿帶夜霜泛杯傳夀酒應共樂時康<lb/>
　　早秋降旦日獻夀應制<lb/>
秋蓂開七葉元聖誕千年繞殿祥風起當空瑞日懸道<lb/>
光中國主人識大羅仙敢贊無彊夀香花上法筵<lb/>
<pb n="KR4h0135_WYG_004-26a"/>
　　其二<lb/>
萬方瞻聖日九土仰清光罄地山河壯彌天福夀長瑞<lb/>
煙薫法界真偈起人王願獻千秋樂千秋樂未央<lb/>
　　駕幸天長寺應制<lb/>
天界宜春賞禪門不掩闗宸遊雙闕外僧引百花間車<lb/>
馬喧長路煙雲静逺山觀空復觀俗皇鑒此中間<lb/>
　　寄無可上人　　　　　　　　　無本<hi>十二首</hi>
僻寺多髙樹涼天憶重遊磬過溝水盡月入草堂秋穴<lb/>
<pb n="KR4h0135_WYG_004-26b"/>
蟻苔痕静藏蟬栢葉稠名山思徧往早晩到嵩丘<lb/>
　　寄毘陵徹公<lb/>
身依吳寺老黄葉幾迴看早講林霜在孤禪隟月殘井<lb/>
通潮浪遠鐘與角聲寒已有南浮約誰言禮謁難<lb/>
　　寄黙公<lb/>
已知歸白閤山遠曉晴看石室人心静冰潭月影殘微<lb/>
雲分片滅古木落新乾夜後風飄磬西峯絶頂寒<lb/>
　　送無可上人<lb/>
<pb n="KR4h0135_WYG_004-27a"/>
圭峯霽色新送此草堂人塵尾同離寺蛩鳴暫别秦獨<lb/>
行潭底影數息樹邊身終有煙霞約天台作近隣<lb/>
　　送安南惟鑒法師<lb/>
講經春殿裏花繞御床飛南海幾迴度舊山臨老歸觸<lb/>
風香損印霑雨磬生衣雲水路迢逓往來消息稀<lb/>
　　酬胡遇<lb/>
麗句傳人口科名立可圖移居見山遶買樹帶巢烏遊<lb/>
遠風濤急吟情雪月孤却思初識面仍未有多鬚<lb/>
<pb n="KR4h0135_WYG_004-27b"/>
　　送禪友<lb/>
此生披衲過在世得身閑日午遊都市天寒住華山言<lb/>
歸文字外意出有無間仙掌雲邊樹巢禽時出闗<lb/>
　　贈内道場僧𢎞紹<lb/>
麟徳然香請長安春幾迴夜閑同像寂晝定為吾開講<lb/>
罷松根老經浮海水來六年雙足履只歩院中苔<lb/>
　　贈莊禪師<lb/>
不語焚香坐心知道已成流年衰此世定力見他生暮<lb/>
<pb n="KR4h0135_WYG_004-28a"/>
雪餘春冷寒燈續晝明尋常五侯至敢望下階迎<lb/>
　　宿山寺<lb/>
衆岫聳寒色精廬向此分流星透疎木走月逆行雲絶<lb/>
頂人來少髙松鶴不羣一僧年八十世事未曽聞<lb/>
　　哭栢巖禪師<lb/>
苔覆石床新吾師占幾春寫留行道影焚却坐禪身塔<lb/>
院闗松雪經房鎻隙塵自嫌雙淚下不是解空人<lb/>
　　題李凝幽居<lb/>
<pb n="KR4h0135_WYG_004-28b"/>
閑居少隣並草逕入荒園鳥宿池邊樹僧敲月下門過<lb/>
橋分埜色移石動雲根暫去還來此幽期不負言<lb/>
　　林下對雪送僧歸草堂寺　　　　無可<hi>四十三首</hi>
殘臘雪紛紛林間起送君苦吟行迥野投迹向寒雲絶<lb/>
頂晴多出遥泉凍未聞唯應草堂寺髙枕脱人羣<lb/>
　　秋夜寄龍池寺貞空二上人<lb/>
夜來思道侣木葉向人飄精舎池邊古秋山月下遥磬<lb/>
寒通數里雲白已終宵未得同居止翛然自寂寥<lb/>
<pb n="KR4h0135_WYG_004-29a"/>
　　晩秋寄賈島<lb/>
暝蟲喧暮色黙思坐西林聴雨寒更盡開門落葉深昔<lb/>
因京邑病併起洞庭心亦是吾兄事遲囬直至今<lb/>
　　寄厲𤣥先輩<lb/>
楊栁起秋色故人猶未還别離俱自老少壯豈能閑夜<lb/>
雨吟殘燭秋城憶故山何當一相見語黙此林間<lb/>
　　送吕郎中赴海州<lb/>
出守滄洲上西風送斾旌路遥過幾郡地盡到孤城拜<lb/>
<pb n="KR4h0135_WYG_004-29b"/>
廟千山緑開樓徧海青何人共東望日向積濤生<lb/>
　　送林山人歸日本<lb/>
海際晩帆開應無鄉信催水從荒外積人指日邊回望<lb/>
國乘風久浮天絶島來倘因華夏使書札轉悠哉<lb/>
　　送宜春裴明府<hi>是將軍旻之子</hi>
垂白方為縣從知大父雄山春南去棹楚夜北飛鴻叠<lb/>
嶂和雲滅孤城與嶺通誰知持惠化一境動清風<lb/>
　　夏日送崔秀才<lb/>
<pb n="KR4h0135_WYG_004-30a"/>
南方山水地念子為貧遊縱是逢佳境那能緩旅愁夕<lb/>
陽行遠道煩暑在孤舟莫向巴江過猿聲蹙淚流<lb/>
　　冬夜寄原上人<lb/>
歛屨入寒竹安禪過漏聲髙杉殘子落深井凍痕生罷<lb/>
磬風枝動懸燈雪屋明何當招我友乘月上方行<lb/>
　　送顥法師還太原兼謁李司空<lb/>
近臘辭精舎并州謁上公路長山忽盡塞廣雪無窮講<lb/>
席開晴壘禪衣渉逺風聞經諸弟子應滿北門中<lb/>
<pb n="KR4h0135_WYG_004-30b"/>
　　送覺法師往中條舊隠<lb/>
夜葉動飄飄寒來話數宵巻經歸鳥外轉雪下山椒舊<lb/>
長杉松大難行水石遥元戎深内學應就白雲招<lb/>
　　中秋月<lb/>
蟾宜天地静三五對堦蓂照曜超諸夜光芒掩衆星影<lb/>
寒池更澈露冷樹銷青枉值清秋半長乖宿洞庭<lb/>
　　官池上<lb/>
逈疏城闕内寒㵼出雲波岸廣山魚到汀閒海鷺過泛<lb/>
<pb n="KR4h0135_WYG_004-31a"/>
溝侵道急流葉入宫多移舸浮中沚清宵徹曉河<lb/>
　　雪<lb/>
松亞竹珊珊心知萬井歡山明迷舊徑溪滿漲新瀾客<lb/>
醉瑶臺曙兵防玉塞寒紅樓知有酒誰肯學袁安<lb/>
　　安國寺静居法師故院<lb/>
雨後清凉境因過欲不迴井甘桐有露竹迸地多苔幡<lb/>
映宫牆動香從御苑來青牛舊經疏寥落有誰開<lb/>
　　冬晩與諸文士㑹太僕田卿宅<lb/>
<pb n="KR4h0135_WYG_004-31b"/>
從容啓華館饌玉復燒蘭是歲兹旬盡良宵幾刻殘燈<lb/>
迴松竹動人息斗牛寒别後思吟集須期月再圓<lb/>
　　冬晚姚諌議宅㑹送元緒上人歸山<lb/>
禪客詩家見凝寒忽告還分題迴諌筆留偈出商闗盤<lb/>
徑縁髙雪開房在半山自知麋鹿性亦欲離人間<lb/>
　　酬姚員外見過<lb/>
掃苔迎五馬蒔藥過申鍾鶴共林僧見雲隨埜客逢入<lb/>
樓山隔水滴斾露垂松日暮題詩去空知雅調濃<lb/>
<pb n="KR4h0135_WYG_004-32a"/>
　　酬厲侍御秋中思歸樹石所居見寄<lb/>
三峯居接近數里躡雲行深去通仙境思歸厭宦名月<lb/>
從髙掌出泉向亂松鳴坐石眠霞侣秋來裋褐成<lb/>
　　和段著作山居呈同志<lb/>
官辭中祕府疎放埜麋齊偃仰青霄近登臨白日低折<lb/>
腰窺乳竇定足渉冰溪染翰揮嵐翠僧名幾處題<lb/>
　　其二<lb/>
蹔收丹陛跡獨往亂山居入雪知人逺眠雲覺俗虚足<lb/>
<pb n="KR4h0135_WYG_004-32b"/>
垂巖頂石纓濯洞中渠只是僧酬答新歸絶壑書<lb/>
　　和裴舎人春日杜城書事<lb/>
早晩辭綸綍觀農下杜西草新池似鏡麥暖土如泥鵷<lb/>
鷺依川息驊騮向野嘶春來詩更苦松韻亦含悽<lb/>
　　送威衛李騎曹之靈武寧省<lb/>
一歲一歸寧凉天數騎行河來當塞曲山逺與沙平縱<lb/>
獵旂風巻聴笳帳月生新鴻引寒色迴日滿京城<lb/>
　　夏日送田中丞赴蔡州<lb/>
<pb n="KR4h0135_WYG_004-33a"/>
出守汝南城應多戀闕情地遥人久望風起斾初行楚<lb/>
廟繁蟬斷淮田細雨生賞心知有處蔣宅古松平<lb/>
　　送薛重中丞充太原副使<lb/>
中司出華省副相晉陽行書答偏州啓籌叅上將營踏<lb/>
沙寒馬細收雨曉笳清正報煙塵滅桃花汾水生<lb/>
　　秋暮與諸文士集姚端公所居<lb/>
宵清月復圓共集侍臣筵獨寡區中學空論樹下禪風<lb/>
多秋晩竹雲盡夜深天此㑹東西去堪愁又隔年<lb/>
<pb n="KR4h0135_WYG_004-33b"/>
　　送靈武李侍御<lb/>
靈州天一涯幕客似還家地得江南壤程分磧裏沙禁<lb/>
鹽調上味麥穗結秋花前席因籌畫清吟塞日斜<lb/>
　　送王明府之任安福<lb/>
落絮滿衣裳擕琴問水鄉掛帆南入楚到縣半浮湘吏<lb/>
散翠禽下庭閑斑竹長人安知遠泛沙上蕙蘭芳<lb/>
　　送薛秀才遊河中兼投任郎中留後<lb/>
詩苦賦縱横令人畏後生駕言遊禹跡知已在蒲城月<lb/>
<pb n="KR4h0135_WYG_004-34a"/>
射雲煙散風吹草木榮孤吟臨寇境莫欲請長纓<lb/>
　　送錢給事赴虢州<lb/>
帝心憂虢俗暫輟掖垣臣疲瘵初承制鄉閭似得春化<lb/>
成應有瑞位重轉聞貧用作鹽梅日争迴卧轍人<lb/>
　　送鄂州崔大夫赴鎮<lb/>
亷問帝難人朝廷輟重臣入山初有雪登路正無塵去<lb/>
國鳴騶緩經雲住斾頻千峯與萬木親聴雨情新<lb/>
　　送姚合郎中任杭州<lb/>
<pb n="KR4h0135_WYG_004-34b"/>
水陸半分程看花一月行㑹稽山隔浪天竺樹連城候<lb/>
吏齎魚印迎船載斾旌渡江春始徧汀嶼草初生<lb/>
　　早春送湘潭李少府之任<lb/>
栁新春水湄春岸草離離祖席酒忽盡行人淚自垂業<lb/>
文傳不久作尉豈多時公退琴堂上風吹斑竹枝<lb/>
　　送車濤罷舉歸山<lb/>
朝是暮還非人情冷煖移浮生只如此强進欲何為要<lb/>
路知無援深山必遇師憐君明厥理休去不疑遲<lb/>
<pb n="KR4h0135_WYG_004-35a"/>
　　送周鉞往江夏<lb/>
東西南北郡自説徧曽遊人世終多故皇都不少留郢<lb/>
城帆過夜漢水月方秋此謁親知去聞猿空有愁<lb/>
　　送王書記歸邠州<lb/>
陳琳輕一别上馬意超然來日行煩暑歸時聴早蟬隂<lb/>
雲翳城郭細雨紊山川從事公劉地元戎舊禮賢<lb/>
　　送客東歸<lb/>
一聴遊子歌秋計覺蹉跎四海少平路百川無定波共<lb/>
<pb n="KR4h0135_WYG_004-35b"/>
驚年已暮俱向客中多又駕征輪去東歸將若何<lb/>
　　送田中丞使西戎<hi>同用旗字</hi>
朝元下赤墀玉節使西夷闗隴烽迴首河湟雪灑旗磧<lb/>
砂行幾月戎帳到何時應盡平生志髙全大國儀<lb/>
　　經貞女祠<lb/>
朝賽暮還祈開唐復厯隋精誠山雨至歲月廟松衰窺<lb/>
穴龍潭黒過門鳥道危不同巫峽女來至楚王祠<lb/>
　　菊<lb/>
<pb n="KR4h0135_WYG_004-36a"/>
東籬揺落後密豔被寒催夾雨驚新拆經霜忽盡開埜<lb/>
香盈客袖禁蕊汎天杯不共春蘭並悠揚遠蝶來<lb/>
　　松<lb/>
枝榦怪鱗皴煙稍出澗新屈盤髙極目蒼翠逺驚人待<lb/>
鶴移隂過聴風落子頻青青寒木外自與九霄隣<lb/>
　　題青龍寺縱公房<lb/>
從誰得法印不離上方傳夕磬城霜下寒房竹月圓煙<lb/>
殘衰木畔客住積雲邊永隠滄洲去時來於此禪<lb/>
<pb n="KR4h0135_WYG_004-36b"/>
　　陪姚合遊全州南池<lb/>
栁暗清波漲衝萍復漱苔張筵白鳥起掃岸使君來洲<lb/>
島秋應沒荷花晩盡開髙城吹角絶騶馭尚徘徊<lb/>
　　入静隠寺途中作　　　　　　　清塞<hi>十七首</hi>
亂雲迷逺寺入路認青松鳥道縁巢影僧鞋印雪蹤草<lb/>
煙連野燒溪霧隔霜鐘更遇樵人問猶言過數峯<lb/>
　　送分定歸靈夏<lb/>
南遊多老病見説講經稀塞寺幾僧在闗城空自歸帶<lb/>
<pb n="KR4h0135_WYG_004-37a"/>
河衰草斷映月旱沙飛却到禪齋後邊軍識衲衣<lb/>
　　贈李主簿<lb/>
税時兼主印每日得閒稀對客妨科吏為官亦典衣案<lb/>
遲吟坐待宅近歩行歸見説論詩道應愁斷是非<lb/>
　　宿開元寺樓<lb/>
西峯殘日落誰見寂寥心孤枕客眠久兩廊僧話深寒<lb/>
扉闗雨氣風葉隠鐘音愛此東樓望仍期别夜尋<lb/>
　　送僧還南嶽<lb/>
<pb n="KR4h0135_WYG_004-37b"/>
辭僧下水棚因聴嶽鐘聲逺路獨歸寺幾時重到城風<lb/>
髙寒葉落雨絶夜堂清自説深居後隣州亦不行<lb/>
　　春日重至南徐舊居<lb/>
緑水隂空院春深喜再來獨眠從草長留酒看花開過<lb/>
雨逺山出向風孤鳥回忽思秋夕事雲物却悠哉<lb/>
　　贈朱慶餘校書<lb/>
風泉盡結冰寒夢徹西陵越信楚城得遠懐中夜興樹<lb/>
停沙島鶴茶㑹石橋僧寺閣連官舎行吟過幾層<lb/>
<pb n="KR4h0135_WYG_004-38a"/>
　　出闗後寄賈島<lb/>
故國知何處西風已度闗歸人值落葉遠路入寒山多<lb/>
難喜相識久貧寧自閑惟將往來信遥慰别離顔<lb/>
　　春日喜友至山舎<lb/>
鳥鳴春日晩喜見竹門開路自髙巖出人騎瘦馬來折<lb/>
花林影動移石澗聲回更欲留深語重城暮色催<lb/>
　　留别南徐故人<lb/>
三年䝉見待此夕是前程未斷向來約且伸臨去情潮<lb/>
<pb n="KR4h0135_WYG_004-38b"/>
回灘鳥下月上客船明他日南徐道縁君又重行<lb/>
　　書實上人房<lb/>
絶頂言無伴長懐落髪師齋歸門掩雪講徹樹生枝沙<lb/>
井泉澄疾秋鐘韻盡遲里中還受請又爽赤城期<lb/>
　　哭閒霄上人<lb/>
林逕西風急松枝講鈔餘凍髭亡夜剃遺偈病時書地<lb/>
燥焚身後堂空著影初此來頻下淚曽省到吾廬<lb/>
　　送張諲之睦州<lb/>
<pb n="KR4h0135_WYG_004-39a"/>
遥憶新安舊扁舟往復還淺深看水石來往逐雲山到<lb/>
縣餘花在過門五栁閒東征隨子去俱隠薜蘿間<lb/>
　　贈柏巖禪師<lb/>
野寺絶依念空山曽徧行老來披衲重病起讀經生乞<lb/>
食嫌村逺尋溪愛路平多年栢巖住不記栢巖名<lb/>
　　題何氏池亭<lb/>
信是虚閒地亭亭亦有苔繞池逢石坐穿竹到山回果<lb/>
落纎萍散龜行細草開主人偏好事終不厭頻來<lb/>
<pb n="KR4h0135_WYG_004-39b"/>
　　山舎秋思<lb/>
一從雲外住曽不下山岑落木故園在秋庭積葉深泉<lb/>
流通井脈蟲響出墻隂静夜更聲徹寒燈獨向吟<lb/>
　　贈胡僧<lb/>
瘦形無血色草履著從穿閒語似持咒不眠同坐禪背<lb/>
經來漢地袒膊過冬天情性人難㑹遊方應信縁<lb/>
　　玉泉寺次韻寄白樂天刺史　　　僧初<lb/>
古泉猶玉色散木自閒身挹秀尋芳躅𢋫題歩後塵登<lb/>
<pb n="KR4h0135_WYG_004-40a"/>
山雙謝屐漉酒一陶巾誰得同清浄居停作主人<lb/>
　　謝友見訪留詩　　　　　　　　懐楚<lb/>
軒車誰肻到泉石日相親暮雨凋殘寺秋風悵望人庭<lb/>
新一片葉衣故十年塵頼有瑶華贈清吟愈病身<lb/>
　　初冬旅懐　　　　　　　　　　懐浦<hi>三首</hi>
枕上角聲微離情未息機夢回三楚寺寒入五更衣月<lb/>
沒棲禽動霜晴凍葉飛自慚行役早深與道相違<lb/>
　　贈智舟三藏<lb/>
<pb n="KR4h0135_WYG_004-40b"/>
壯歲心難伏師心伏豈難尋常獨在院行坐不離壇嶽<lb/>
雪當禪暝松風入咒寒更因文字外多把史書看<lb/>
　　酬和友人見寄　　　　　　　　慕幽<lb/>
家國各萬里同吟六七年可堪隨北雁迢逓向南天水<lb/>
共行人遠山將落日連春淮有雙鯉莫忘尺書傳<lb/>
　　登樓憶友　　　　　　　　　　子蘭<lb/>
物象逺濛濛周回極望中帶煙千井樹和磬一樓風月<lb/>
色寒沈地波聲夜颺空登臨無限趣恨不與君同<lb/>
<pb n="KR4h0135_WYG_004-41a"/>
　　華嚴寺望樊川　　　　　　　　澹交<hi>三首</hi>
萬樹葉初紅人家樹色中疎鐘揺雨脚積水浸雲容雪<lb/>
磧回寒雁村燈促夜舂舊山歸未得生計欲何從<lb/>
　　寫真<lb/>
圖形期自見自見却傷神已是夢中夢更逢身外身水<lb/>
花凝幻質墨彩聚空塵堪笑余兼爾俱為未了人<lb/>
　　病後作<lb/>
未得身忘法此身終未安病腸猶可洗瘦骨不禁寒藥<lb/>
<pb n="KR4h0135_WYG_004-41b"/>
少心神餌經無氣力看悠悠片雲質獨對夕陽殘<lb/>
　　别嘉興知已　　　　　　　　　滄浩<lb/>
一坐西林下從來不别山不因尋長者何事到人間宿<lb/>
雨愁為客寒禽散未還空懐舊山月童子誦經閒<lb/>
　　中秋月　　　　　　　　　　　棲白<hi>七首</hi>
尋常三五夕豈是不嬋娟及到中秋半<hi>一作及至中秋滿</hi>還勝<lb/>
别夜圓清光凝有露皓色<hi>一作魄</hi>爽無煙自古長如此年<lb/>
來復一年<lb/>
<pb n="KR4h0135_WYG_004-42a"/>
　　送圓仁三藏歸本國<lb/>
家山臨晩日海路信歸橈樹滅渾無岸風生只有潮歲<lb/>
窮程未盡天末國仍遥已入閩王夢香花境外邀<lb/>
　　贈李溟秀才<lb/>
南居古廟深髙樹宿山禽明月上清漢騷人動楚吟數<lb/>
篇正始韻一片補亡心孤峭欺何謝雲波不可尋<lb/>
　　送禪師宗極歸玉峯<lb/>
背郭去歸宿頭陀意頗濃鶴争棲遠樹猿鬭上孤峯夜<lb/>
<pb n="KR4h0135_WYG_004-42b"/>
戍經霜月秋城過雨鐘由來無定止何處訪髙蹤<lb/>
　　邊思<lb/>
西北黄雲暮聲聲畫角愁隂山一夜雨白草四郊秋亂<lb/>
雁鳴寒渡飛沙入廢樓何時畨色盡此地見芳洲<lb/>
　　送王鍊師歸嵩嶽<lb/>
飄然緑毛節杳在洛城端隔水見秋嶽兼霜掃石壇一<lb/>
溪松色古半夜鶴聲寒迥與人寰别勞生不可觀<lb/>
　　送造微上人遊五臺及禮本師<lb/>
<pb n="KR4h0135_WYG_004-43a"/>
寒空金錫響欲過渭陽津極目多來雁孤城少故人與<lb/>
師雖久别於法本相親又對清涼月中宵話宿因<lb/>
　　秋臺作　　　　　　　　　　　脩睦十一首<lb/>
獨上髙樓上客情何物同孤雲無定處長日信秋風兄<lb/>
弟多年别闗河此夕中到頭歸去是免使歎濛洪<lb/>
　　懐虚中上人<lb/>
簷雨滴更殘思君安未安湘川聞不逺道路去尋難吟<lb/>
鬢霜應蝕禪衣雪漸寒倚松因獨立一鳥下江干<lb/>
<pb n="KR4h0135_WYG_004-43b"/>
　　秋日閒居<lb/>
是事不相闗誰人似此閒巻簾當白晝移榻對青山埜<lb/>
鶴眠松上秋苔長雨間嶽僧頻有信昨日得書還<lb/>
　　宿岳陽開元寺<lb/>
竟日凭虚檻何當興歎頻往來人自老今古月長新風<lb/>
逆沈漁唱松疎露鶴身無眠鐘又動幾客在迷津<lb/>
　　雪中送友北遊<lb/>
熟知心去速其奈雪飛頻莫喜無危道雖平更䧟人逺<lb/>
<pb n="KR4h0135_WYG_004-44a"/>
郊光接漢曠野色通秦此去迢遥極却回應過春<lb/>
　　送邊將<lb/>
人盡有離别而君獨可嗟言將身報國敢望禄榮家戰<lb/>
思風吹野鄉心月滿沙歸期定何日塞北樹無華<lb/>
　　賣松者<lb/>
求利有何限將松入市來直饒人買去也向栁邊栽細<lb/>
葉猶粘雪孤根尚惹苔知君用心錯舉世重花開<lb/>
　　題東林寺<lb/>
<pb n="KR4h0135_WYG_004-44b"/>
欲去不忍去徘徊吟繞廊水光秋澹蕩僧好語尋常碑<lb/>
古苔文叠山晴鐘韻長翻思南嶽上欠此白蓮香<lb/>
　　落花<lb/>
一片又一片等閑苔面紅不能延數日開亦是春風公<lb/>
子歌聲歇詩人眼界空遥思故山下經雨兩三叢<lb/>
　　寄貫休上人<lb/>
常語亦闗詩常流安得知楚郊來未久吳地住多時立<lb/>
月無人近歸林有鶴隨所居渾不逺相識偶然遲<lb/>
<pb n="KR4h0135_WYG_004-45a"/>
　　喜禪友至<lb/>
十年消息斷空使夢煙蘿嵩嶽幾時下洞庭何日過瓶<lb/>
乾離澗久衲壊卧雲多意欲相留住遊方肯捨麽<lb/>
　　春日山行　　　　　　　　　　貫休<hi>十三首</hi>
重叠太古色濛濛花雨時好山行恐盡流水語相隨黑<lb/>
壤生紅术黄猿領白兒因思石橋日曽與道人期<lb/>
　　登番陽寺閣<lb/>
寺樓閒縱望不可到斜暉故國在何處多年未得歸寒<lb/>
<pb n="KR4h0135_WYG_004-45b"/>
江平楚外細雨一鴻飛終學於陵子吳中有緑薇<lb/>
　　贈方干處士<lb/>
盛名與髙隠合近謝敷村弟子已得桂先生猶灌園垂<lb/>
綸侵海岸拾栗厯雲根白日昇天路知君别有門<lb/>
　　詠吟<lb/>
經天緯地物動必計天才盡日覓不得有時還自來真<lb/>
風含素髪秋色入靈臺吟向霜蟾下終須神鬼哀<lb/>
　　老僧<lb/>
<pb n="KR4h0135_WYG_004-46a"/>
獨住無人處松龕嶽色侵僧中九十臘雲外一生心白<lb/>
髪垂不剃青眸笑轉深猶能指孤月為我暫開襟<lb/>
　　苦熱<lb/>
松桂晝不動陽烏飛半天稻麻雖結實砂石欲生煙毒<lb/>
氣仍干扇高枝不立蟬舊山多貯雪歸去是何年<lb/>
　　新蟬<lb/>
尋常看不見花落樹多苔忽向高枝發又從何處來風<lb/>
清聲更掲月苦思彌哀多少求名者年年被爾催<lb/>
<pb n="KR4h0135_WYG_004-46b"/>
　　湘江懐古<lb/>
煙浪漾秋色髙吟孰得隣一輪湘渚月萬古獨醒人岸<lb/>
濕穿花遠雲香禱廟頻秪應諛佞者到此不傷神<lb/>
　　雪夜寄友人<lb/>
皓彩中宵合開門失所蹤何年今夜意共子在孤峯氣<lb/>
射燈花落光侵壁罅濃惟君心似我吟到五更鐘<lb/>
　　途中逢周朴<lb/>
東西南北路相遇共興哀世獨無知已子從何處來菊<lb/>
<pb n="KR4h0135_WYG_004-47a"/>
衰芳草在程遠宿煙開倘遇中興主還應不用媒<lb/>
　　觀地獄圖<lb/>
峩峩非劒閣有樹豈堪攀佛手遮不得人心似等閑周<lb/>
王應未雪白起作何顔盡日空彈指忙忙塵世間<lb/>
　　題簡禪師院<lb/>
機忘室亦空静與沃州同惟有半庭竹能生竟日風思<lb/>
山海月上出定印香終繼後傳衣者還須立雪中<lb/>
　　過鹿門作<lb/>
<pb n="KR4h0135_WYG_004-47b"/>
鹿門埋孟子峴首載羊公萬古千秋裏青山明月中政<lb/>
從湘沔絶詩過洞庭空塵路誰堪此迴聲雨又風<lb/>
　　聖果寺　　　　　　　　　　　處黙<hi>四首</hi>
路自中峯上盤回出薜蘿到江吳地盡隔岸越山多古<lb/>
木叢青靄遥天浸白波下方城郭近鐘磬雜笙歌<lb/>
　　螢<lb/>
熠熠與娟娟池塘竹樹邊亂飛如拽火成聚却無煙微<lb/>
雨洒不滅輕風吹欲然昔時書案上頻把作囊懸<lb/>
<pb n="KR4h0135_WYG_004-48a"/>
　　逺煙<lb/>
靄靄前山上凝光滿薜蘿髙風吹不盡逺樹得偏多翠<lb/>
與晴雲合輕將淑氣和正堪流埜目朱閣意如何<lb/>
　　送僧遊西域<lb/>
一盂兼一錫秪此度流沙埜性雖為客禪心即是家寺<lb/>
投雲嶠雪路入曉天霞自説遊諸國回應歲月賒<lb/>
　　早梅　　　　　　　　　　　　齊已<hi>二十五首</hi>
萬木凍欲折孤根暖獨回前村深雪裏昨夜一枝開風<lb/>
<pb n="KR4h0135_WYG_004-48b"/>
逓幽香出禽窺素豔來明年如應律先發映<hi>一作望</hi>春臺<lb/>
　　寄鏡湖方干處士<lb/>
賀監舊山川空來近百年聞君與琴鶴終日在漁船島<lb/>
路深秋石湖燈半夜天雲門幾回去題徧好林泉<lb/>
　　送人遊塞<lb/>
槐栁野橋邊行塵暗馬前秋風來漢地客路入胡天鴈<lb/>
聚沙流濁羊羣磧草膻那堪隴頭宿鄉夢逐潺湲<lb/>
　　夏日草堂作<lb/>
<pb n="KR4h0135_WYG_004-49a"/>
沙泉帶草堂紙帳巻空牀静是真消息吟非俗肺腸園<lb/>
林坐清影梅杏嚼紅香誰住原西寺鐘聲送夕陽<lb/>
　　送遷客<lb/>
天涯即象州謫去莫多愁若似承恩寵何如佞主休瘴<lb/>
昬銅柱黑草赤火山秋應想堯堦下當時獬豸頭<lb/>
　　經費徴君舊居<lb/>
髙眠當聖代雲鳥未為孤天子徴不起閒人親得無猿<lb/>
猱狂欲墜水石怪難圖寂寞荒齋外杉松相倚枯<lb/>
<pb n="KR4h0135_WYG_004-49b"/>
　　原上晩望<lb/>
倚杖聊攄望寒原逺近分夜來何處火燒出古人墳野<lb/>
勢盤空澤江流合暮雲殘陽催百鳥各自着棲羣<lb/>
　　聞貫休下世<lb/>
吾師詩匠者真箇碧雲流争得梁太子更為文選樓錦<lb/>
江新塚樹婺女舊山秋欲去焚香禮啼猿峽阻脩<lb/>
　　山寺喜道者至<lb/>
閏年春過後山寺始花開還有無心者閑尋此境來鳥<lb/>
<pb n="KR4h0135_WYG_004-50a"/>
幽聲忽斷茶好味重回知住南巖久𠖇心坐緑苔<lb/>
　　過陳陶處士舊居<lb/>
一室貯琴樽詩皆大雅言夜過秋竹寺醉打老僧門逺<lb/>
燒來籬下寒蔬簇石根閑庭除鶴跡半是杖頭痕<lb/>
　　春興<lb/>
栁暖鶯多語花明草盡長風流在詩句牽率繞池塘叫<lb/>
切禽名宇飛狂蝶姓莊時來真可惜自勉掇蘭芳<lb/>
　　題真州精舎<lb/>
<pb n="KR4h0135_WYG_004-50b"/>
波心精舎好那岸是繁華礙目無髙樹當門即逺沙晨<lb/>
齋來海客夜磬到漁家石鼎秋濤静禪回有嶽茶<lb/>
　　秋夜聴業上人彈琴<lb/>
萬物都寂寂堪聞彈正聲人心盡如此天下自和平湘<lb/>
水瀉秋碧古風吹太清往年廬嶽奏今夕更分明<lb/>
　　聞落葉<lb/>
楚樹霜晴後蕭蕭落晩風因思故園夜臨水幾株空煮<lb/>
茗燒乾脆行苔踏爛紅來年未離此還見碧叢叢<lb/>
<pb n="KR4h0135_WYG_004-51a"/>
　　弔杜子美墳<lb/>
鵬翅蹋於斯明君知不知城中詩價大荒外土墳卑瘴<lb/>
雨無時滴蠻風有穴吹惟應李太白精魄往來疲<lb/>
　　戊辰歲湖中寄鄭谷郎中<lb/>
白髪久慵簮常聞病亦吟瘦應成鶴骨閒想似禪心上<lb/>
國楊花亂滄洲荻笋深不堪思翠巘西望獨沾襟<lb/>
　　劍客<lb/>
拔劍遶殘樽歌終便出門西風滿天雪何處報人恩勇<lb/>
<pb n="KR4h0135_WYG_004-51b"/>
死尋常事輕讐不足論翻嫌易水上細碎動離魂<lb/>
　　寄鄭谷郎中<lb/>
清名喧省閣雅頌出吾唐叠巘供秋望無雲到夕陽自<lb/>
封修藥院别掃著僧房幾夢中朝事久離鴛鷺行<lb/>
　　歸鴈<lb/>
塞門春亦暖連影起蘋風雲夢千行去瀟湘一夜空江<lb/>
人空舉網虜將又虚弓莫失南來伴衡陽樹即紅<lb/>
　　東林作寄金陵知已<lb/>
<pb n="KR4h0135_WYG_004-52a"/>
十八賢真在時來掃蘚看已知前事遠更結後人難泉<lb/>
滴勝清磬松香掩白檀憑君聴朝貴誰欲厭簮冠<lb/>
　　老將<lb/>
逐虜與平戎曽居第一功明時不用武白首向秋風馬<lb/>
病霜飛草弓閒鴈足空兒孫已成立膽氣亦英雄<lb/>
　　登祝融峯<lb/>
猿烏共不到我來身欲浮四邊空碧落絶頂正清秋宇<lb/>
宙知何極華夷見細流壇西獨立久白日轉神州<lb/>
<pb n="KR4h0135_WYG_004-52b"/>
　　邊土<lb/>
漢地從休馬胡家自牧羊都來消帝道渾不用兵防草<lb/>
上孤城白沙翻大漠黄秋風起邊雁一一向瀟湘<lb/>
　　行路難<lb/>
下浸與髙盤不為行路難是非真險惡返覆作峯巒漆<lb/>
媿同時黑朱慚巧處丹令人畏相識欲畫白雲看<lb/>
　　宿簡寂觀<lb/>
萬壑雲霞影千峯松桂聲如何教下士容易信長生月<lb/>
<pb n="KR4h0135_WYG_004-53a"/>
共虚無白香和沆<graphic n="KR1197" url="https://raw.githubusercontent.com/kanripo/KR-Gaiji/master/images/KR1197.png" mimeType="image/png"/>清閒尋古廊畫記得列仙名<lb/>
　　宿鄭諌議山居　　　　　　　　曇域<hi>二首</hi>
堂開星斗邊大諌採薇還禽隠石中樹月生池上山涼<lb/>
風吹詠思幽語隔禪闗莫擬歸城計終妨此地閒<lb/>
　　贈島雲禪師<lb/>
遶庵枯葉滿羣鹿亦相隨頂骨生新髪庭松長舊枝禪<lb/>
高太白月行出祖師碑亂後潜來此南人總不知<lb/>
　　題惠山泉　　　　　　　　　　若氷<lb/>
<pb n="KR4h0135_WYG_004-53b"/>
石脈綻寒光松根噴曉凉注瓶雲母滑漱齒茯苓香埜<lb/>
客偷煎茗山僧惜浄牀安禪何所問孤月在中央<lb/>
　　贈樊川長老　　　　　　　　　可止<hi>四首</hi>
瘦顔諸骨見滿面雪毫垂坐石鳥疑死出門人謂移照<lb/>
身潭入楚浸影檜生隋太白曽經夏清風凉四肢<lb/>
　　哭賈島<lb/>
燕生松雲地蜀死葬山根詩僻降今古官卑誤子孫冢<lb/>
欄寒月色人哭苦吟魂暮<hi>一作墓</hi>雨滴碑字年年添蘚痕<lb/>
<pb n="KR4h0135_WYG_004-54a"/>
　　寄麥積山㑹如長老<lb/>
黙然如大道塵世不相闗青檜行時静白雲禪處閒貧<lb/>
髙一生行病長十年顔夏滿期遊寺尋山又訪山<lb/>
　　送道友<lb/>
四海無拘繫行心興自濃百年三事衲萬里一枝笻夜<lb/>
滅當晴影春消過雪蹤白雲深處去知宿在何峯<lb/>
　　江上秋思　　　　　　　　　　尚顔<hi>四首</hi>
到來江上久誰念旅遊心故國無秋信隣家有夜砧坐<lb/>
<pb n="KR4h0135_WYG_004-54b"/>
遥翻不睡愁極却成吟即恐髭連鬢還為白所侵<lb/>
　　夷陵即事<lb/>
不難饒白髪相續是灘波避世嫌身晚思家乞夢多暑<lb/>
衣經雪著凍硯向陽呵豈謂臨岐路還聞聖主過<lb/>
　　懐陸龜䝉處士<lb/>
布褐東南隠相傳繼謝敷髙譚夫子道静看海山圖事<lb/>
免傷心否碁逢敵手無闗中花數内獨不見菖蒲<lb/>
　　寄陳陶處士<lb/>
<pb n="KR4h0135_WYG_004-55a"/>
鍾陵城外住喻似玉沈泥道直貧嫌殺神清語亦低雪<lb/>
深加酒債春盡減詩題記得曽邀宿山茶獨自擕<lb/>
　　看牡丹　　　　　　　　　　　文益<lb/>
擁毳對芳叢由來趣不同髪從今日白花是去年紅豔<lb/>
冶随朝露馨香逐晚風何須待零落然後始知空<lb/>
　　　<hi>江南李後主召師入内庭看花索詩賦此主嘆悟諷意深味其詩忠愛油然溢於言表惜後主</hi>
　　　<hi>知而不用終不免夢裏貪歡之悔耳</hi>
　　題賈島吟詩臺　　　　　　　　歸仁<hi>二十一首</hi>
<pb n="KR4h0135_WYG_004-55b"/>
此臺如可廢此恨有誰平縱使迷青草終難沒舊名天<lb/>
悲朝雨色嶽哭夜猨聲不是心偏苦應闗自古情<lb/>
　　贈秀才<lb/>
筠陽多勝致夫子縱遊遨鳳鳥瑞不見鱸魚價轉髙門<lb/>
開沙觜静船繫樹根牢誰解伊人趣村酤對鬰陶<lb/>
　　庾樓<lb/>
郡樓名甚逺幾換見樓人庾亮魂應在清風到白蘋晴<lb/>
軒分楚漢夜酒挹星辰何必匡山上獨言無世塵<lb/>
<pb n="KR4h0135_WYG_004-56a"/>
　　送遷客<lb/>
倐忽墮鵷行天南去路長片言曽不諂獲罪亦何傷象<lb/>
戀藏牙浦人貧賣子鄉此心終合雪知已莫思量<lb/>
　　石崇金谷<lb/>
晉祚一傾摧驕奢去不回只應荆棘地猶作綺羅灰狐<lb/>
兔閒生長樵蘇静往來踟躇意無盡寒日又西隤<lb/>
　　經賀祕監故居<lb/>
不戀明皇寵歸來鏡水隅道裝汀鶴識春醉釣人扶逐<lb/>
<pb n="KR4h0135_WYG_004-56b"/>
朶雲如吐成行鴈似驅蘭亭名景在蹤跡未為孤<lb/>
　　聴軒轅先生琴<lb/>
訣妙與功精通宵膝上横一堂風冷澹千古意分明坐<lb/>
客神魂爽巢禽耳目傾酷哉商紂世曽不遇先生<lb/>
　　善巻壇<lb/>
耕荒鑿原時髙趣在希夷大舜欲讓國先生空歛眉五<lb/>
溪清不足千古美無虧縱遣亡淳者何人役所思<lb/>
　　贈屏風巖棲蟾上人<lb/>
<pb n="KR4h0135_WYG_004-57a"/>
巖房髙且静住此幾寒暄鹿齅安禪石猨啼乞食村朝<lb/>
陽生樹罅古路透雲根獨我閒相覓凄涼碧洞門<lb/>
　　悼方干處士<lb/>
先生在世日秪向鏡湖居明主未巡狩白頭閒釣魚煙<lb/>
莎一徑小洲島四隣疎獨有為儒者時來弔舊廬<lb/>
　　寄司空圖<lb/>
逍遥裋褐成一劍動精靈白晝夢仙島清晨禮道經黍<lb/>
苗侵埜徑桑椹汚閑庭肯要為隣者西南太華青<lb/>
<pb n="KR4h0135_WYG_004-57b"/>
　　奉寄鄭都官<lb/>
早晩辭班列歸尋舊隠峯代移家集在身老詔書重藥<lb/>
祕仙都訣茶開蜀國封何當答羣望髙躡傅巖蹤<lb/>
　　芳草<lb/>
綿綿芳草緑何處動深思金谷人亡後沙場日暖時龍<lb/>
鱗藏有瑞風雨灑無私欲折蘭兼蕙清香可贈誰<lb/>
　　放歌行<lb/>
諌頻甘得罪一騎入南深若順吾王意即無臣子心織<lb/>
<pb n="KR4h0135_WYG_004-58a"/>
花蠻市布擣月象州砧䝉雪知何日凭樓望北吟<lb/>
　　短歌行<lb/>
蟬聲催菊笑浮世嬾思量身得幾時活眼開終日忙千<lb/>
門無夀藥一鏡有秋霜早晚雲泥外光隂任短長<lb/>
　　宿巴江<lb/>
江聲五千里瀉碧急於絃不覺日又夜争教人少年一<lb/>
汀巫峽月兩岸子規天山影似相伴濃遮到曉<hi>一作客</hi>船<lb/>
　　遊邊<lb/>
<pb n="KR4h0135_WYG_004-58b"/>
邊雲四顧濃飢馬嗅枯叢萬里八九月一身西北風偷<lb/>
營天正黒戰地雪多紅昨夜東歸夢桃花曉色中<lb/>
　　贈南嶽𤣥泰禪師<lb/>
曹溪入室人終老甚難羣四十餘年内青山與白雲松<lb/>
和巢鶴看果共野猨分海外僧來説名髙自小聞<lb/>
　　讀齊已上人集<lb/>
詩為儒者禪此格的惟仙古雅如周頌清和甚舜絃氷<lb/>
生聴瀑句香發早梅篇想得吟成夜文星照楚天<lb/>
<pb n="KR4h0135_WYG_004-59a"/>
　　除夜<lb/>
九冬三十夜寒與暖分開坐到四更後身添一歲來魚<lb/>
燈延臘火獸炭化春灰青帝令應老迎新見幾回<lb/>
　　居南嶽懐沈彬<lb/>
石房開竹扇茗外獨支頥萬木還無葉百年能幾時隔<lb/>
雲聞狖過截雨見虹垂因憶嶽南客晏眠吟好詩<lb/>
　　送玉禪師　　　　　　　　　　善生<hi>四首</hi>
飄然無定跡逈與律乘違入郭隨縁住思山破夏歸盂<lb/>
<pb n="KR4h0135_WYG_004-59b"/>
擎數家飯衲乞幾人衣洞了曹溪㫖寧輸俗者機<lb/>
　　旅中答喻軍事問客情<lb/>
一自遊他國相逢少故人縱然為客樂争似在家貧畜<lb/>
恨霜侵鬢搜詩病入神若非憐片善誰肯問風塵<lb/>
　　送智光之南值雨<lb/>
結束衣囊了炎州定去遊草堂方惜别山雨為相留又<lb/>
得一宵話免生千里愁莫辭重卜日後㑹必經秋<lb/>
　　牧童<lb/>
<pb n="KR4h0135_WYG_004-60a"/>
牛得自由騎春風細雨飛青山青草裏一笛一簑衣日<lb/>
出唱歌去月明撫掌歸何人得似汝無是亦無非<lb/>
　　送人遊塞　　　　　　　　　　卿雲<hi>四首</hi>
去去玉闗路省君曽未行塞深多伏冦時静亦屯兵雪<lb/>
每先秋降花常近夏生閒陪射鵰將應到受降城<lb/>
　　秋日江居<lb/>
寄居江島邊閒詠見秋殘草白牛羊瘦風髙猿鳥寒檢<lb/>
方醫故疾挑薺備中餐時復停書巻鋤莎種木蘭<lb/>
<pb n="KR4h0135_WYG_004-60b"/>
　　長安言懐寄沈彬侍郎<lb/>
故園梨嶺下歸路接天涯生作長安草勝為邊地花鴈<lb/>
南飛不到書北寄來賒堪羨神仙客青雲早致家<lb/>
　　舊國里<lb/>
舊居梨嶺下風景近炎方地暖生春早家貧覺歲長石<lb/>
房雲過濕松徑雨餘香日夕竟無事詩書聊自强<lb/>
　　遊雲門寺　　　　　　　　　　徳圓<hi>二首</hi>
晉代雲門寺尋常豈易名難闗千嶠色不鎻亂泉聲樹<lb/>
<pb n="KR4h0135_WYG_004-61a"/>
石煙中老香鐙雪後清伊余來扣寂猨鳥共忘情<lb/>
　　其二<lb/>
若邪溪畔寺幽勝絶塵囂一洞花將發千巖雪未消翠<lb/>
隂生逕竹野色映溪橋漸賞登髙處鐘聲應寂寥<lb/>
　　律僧　　　　　　　　　　　　智暹<lb/>
濾水與籠燈長長䕶有情自從青草出便不下堦行北<lb/>
闕應無夢南山舊有名將何喻浮世惟指浪漚輕<lb/>
　　　<hi>靈一師有濾泉侵月起掃徑避蝨行之句不得全章附之</hi>
<pb n="KR4h0135_WYG_004-61b"/>
　　哭禪友　　　　　　　　　　　清尚<lb/>
道力自超然身亡同坐禪水流原在海月落不離天谿<lb/>
白塟時雪風香焚處煙世人頻下淚不見我師𤣥<lb/>
　　戲悼雙溪布衲如禪師　　　　　僧嵩<lb/>
繼祖當吾代生縁行可規終身常在道識病懶尋醫貌<lb/>
古筆難寫情髙世莫知慈雲布何處孤月自相宜<lb/>
　　　<hi>五燈㑹元載嵩師戲以詩悼布衲讀罷賦答曰道契平生更有誰閑卿於我最心知當初未欲</hi>
　　　<hi>成相别恐悞同參一首詩投筆坐亡於六十年後塔户自開真容儼然</hi>
<pb n="KR4h0135_WYG_004-62a"/>
　　路詩　　　　　　　　　　　　𤣥寳<lb/>
南北東西去茫茫萬古塵闗河無盡處風雪有行人險<lb/>
極山通蜀平多地入秦營營名利者來往豈辭頻<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0135_WYG_004-62b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今禪藻集巻四<lb/>
</p>
<p>
</p>
  </div>
<div>
<head>古今禪藻集巻五</head> <lb/>
    <p>
<pb n="KR4h0135_WYG_005-1a"/>
欽定四庫全書<lb/>
　古今禪藻集巻五<lb/>
　　　　　　　　　　明釋正勉釋性<graphic n="KR1886" url="https://raw.githubusercontent.com/kanripo/KR-Gaiji/master/images/KR1886.png" mimeType="image/png"/>同輯<lb/>
　唐<hi>七言律詩</hi>
　　題黄公陶翰别業　　　　　　　處一<lb/>
聞説花源可避秦幽尋數月不逢人煙霞洞裏無雞犬<lb/>
風雨林間有鬼神黄公石上三芝秀陶令門前五栁春<lb/>
醉卧白雲閒入夢不知何物是吾身<lb/>
<pb n="KR4h0135_WYG_005-1b"/>
　　贈司空拾遺　　　　　　　　　太易<lb/>
侍臣何事辭雲陛江上微吟見雪花望闕未承丹鳯詔<lb/>
<hi>一作未容窺日月</hi>閉門空對楚人家<hi>一作空自傲煙霞</hi>陳琳草奏才還<lb/>
在王粲登樓興尚賒髙館更容塵外客仍令歸路奉瑶<lb/>
華<lb/>
　　别盛安　　　　　　　　　　　䕶國<hi>三首</hi>
情人取次幾淹留别後南州與北州月色為憐今夜客<lb/>
砧聲却似去年秋欲除豺虎論三畧莫對雲山詠四愁<lb/>
<pb n="KR4h0135_WYG_005-2a"/>
親故相逢且休問古來無種是王侯<lb/>
　　逢靈道士<lb/>
浮丘山上見黄冠松栢森森登古壇一莖青竹以為杖<lb/>
數顆仙桃仍未餐長安市裏恒賣卜武陵溪畔每燒丹<lb/>
縮地往來無定所花源到去路漫漫<lb/>
　　傷蔡處士<lb/>
篋中遺草是琅玕對此空令灑淚看三徑尚餘行跡在<lb/>
數螢猶是映書殘晨光不借泉門曉暝色惟添隴樹寒<lb/>
<pb n="KR4h0135_WYG_005-2b"/>
欲問皇天天更逺有才無命説應難<lb/>
　　題東蘭若　　　　　　　　　　靈一<hi>五首</hi>
上人禪室路徘徊萬木清隂向日開寒竹影侵行道石<lb/>
天花香散誦經臺閒雲不繫從舒巻狎鳥無機任往來<lb/>
更惜片陽談妙理歸時莫待暝鐘催<lb/>
　　送明素上人歸楚覲省<lb/>
能將踈懶背時人不厭孤萍任此身江上昔年同出處<lb/>
天涯今日共風塵平湖舊隠應殘雪芳草歸心未隔春<lb/>
<pb n="KR4h0135_WYG_005-3a"/>
前路倍憐多勝事到家知慶綵衣新<lb/>
　　江行寄張舎人<lb/>
客程終日風塵苦蓬轉還家未有期林色曉分殘雪後<lb/>
角聲寒奏落帆時月髙星使東看逺雲破霜鴻北度遲<lb/>
流蕩此心難共説千峯澄霽隔瓊枝<lb/>
　　送王頴悟佐歸州<hi>集作歸左緜</hi>
客意天南興已䦨不堪言别向仙官夢揺玉佩隨旄節<lb/>
心到金華憶杏壇荒郊極望歸雲盡瘦馬長嘶落日殘<lb/>
<pb n="KR4h0135_WYG_005-3b"/>
想得故山青靄裏泉聲入夜獨潺潺<lb/>
　　哭衛尚書<lb/>
畫㦸重門楚水隂天涯欲暮共傷心南荆雙履痕猶在<lb/>
北斗孤魂望已深蓮花幕下悲風起細栁營邊曉月臨<lb/>
前路茫茫向誰問感恩空有淚沾襟<lb/>
　　春日旅懐呈知已　　　　　　　惟審<lb/>
生涯萬事有蒼蒼應任浮萍便越鄉春水獨行人漸逺<lb/>
故園歸路夜空長一聲隔浦猿啼處數滴驚心淚滿裳<lb/>
<pb n="KR4h0135_WYG_005-4a"/>
不為知音皆鮑叔信誰江上去茫茫<lb/>
　　垓下懐古　　　　　　　　　　棲一<hi>二首</hi>
緬想咸陽事可嗟楚歌哀怨思無涯八千子弟歸何處<lb/>
萬里鴻溝屬漢家弓指陣前争日月血流垓下定龍蛇<lb/>
拔山力盡烏江水今古悠悠空浪花<lb/>
　　武昌懐古<lb/>
戰國城池盡消然昔人遺跡徧山川笙歌罷吹幾多日<lb/>
臺榭荒涼七百年蟬響夕陽風滿樹鴈横秋島雨漫天<lb/>
<pb n="KR4h0135_WYG_005-4b"/>
堪嗟世事如流水空見蘆花一釣船<lb/>
　　張舎人南溪别業　　　　　　　法振<hi>二首</hi>
新田繞屋半春耕藜杖開門引客行山翠自成㣲雨色<lb/>
溪花不隠亂泉聲漁家遣到堪留興公府懸知欲厭名<lb/>
入夜更宜明月滿雙童喚出解吹笙<lb/>
　　丹陽浦送客之海<lb/>
不到終南向幾秋移居更欲近滄洲風吹雨色連村暗<lb/>
潮擁菱花出岸浮漠漠望中春自豔寥寥泊處夜堪愁<lb/>
<pb n="KR4h0135_WYG_005-5a"/>
如君豈得空髙枕只益天書遣逺求<lb/>
　　送韓侍御自使幕巡海北<lb/>
微雨過山夜洗兵繡衣朝拂海風清幕中運䇿心應苦<lb/>
馬上題詩巻已成離筵莫惜花源醉古道猶看蔓草生<lb/>
因説元戎能破敵髙歌一曲隴闗情<lb/>
　　送皇甫侍御曽還丹陽别業　　　皎然<hi>六首</hi>
雲陽夜别憶春畊花發菱湖問去程積水悠揚何處夢<lb/>
亂山稠叠此時情將離有月教絃斷贈送無蘭覺意輕<lb/>
<pb n="KR4h0135_WYG_005-5b"/>
朝右要君持漢典明年北墅可須營<lb/>
　　題周諌别業<hi>有寺與周生所居俱臨苕水</hi>
隠身苕上欲如何不着青袍愛緑蘿栁巷任疎容馬入<lb/>
水籬從破許船過昂藏獨鶴閑心逺寂厯秋花野意多<lb/>
若訪禪齋遥可見竹忩書幌共煙波<lb/>
　　白蘋洲送洛陽李丞使還<lb/>
蘋洲北望楚山重千里迴軺止一封臨水情來還共載<lb/>
看花醉去更相從罷官風渚何時别寄隠雲陽幾處逢<lb/>
<pb n="KR4h0135_WYG_005-6a"/>
後㑹那應似疇昔年年覺老雪山容<lb/>
　　春日杼山寄贈李員外<lb/>
南山唯與北山隣一閉禪闗老此身黄鶴有心多不住<lb/>
白雲何事獨相親閒持竹錫行看水懶繫麻衣出見人<lb/>
無限幽芳徒欲寄郎官那賞石門春<lb/>
　　山居示靈徹上人<lb/>
晴明路出山初暖行踏春蕪看茗歸乍削栁枝聊代札<lb/>
時窺雲影學裁衣身閒始覺隳名是心了方知苦行非<lb/>
<pb n="KR4h0135_WYG_005-6b"/>
物外寂中誰似我松聲草色共忘機<lb/>
　　晩春尋桃源觀<lb/>
武陵何處訪仙鄉古觀雲根路已荒細草擁壇人跡絶<lb/>
落花沈澗水流香山深有雨寒猶在松老無風韻亦長<lb/>
全覺此身離俗境𤣥機亦可照迷方<lb/>
　　喜嚴侍御蜀還贈嚴祕書　　　　清江<hi>四首</hi>
往年分首出咸秦木落花開秋又春江客不曽知蜀路<lb/>
旅魂何處訪情人當時望月思文友今日迎驄見近臣<lb/>
<pb n="KR4h0135_WYG_005-7a"/>
多羨二龍同漢代繡衣芸閣共榮親<lb/>
　　贈淮西賈兵馬使<lb/>
破敵功成百戰塲天書新拜漢中郎映門旌斾春風起<lb/>
對客絃歌白日長階下鬬雞花乍發營南試馬栁初黄<lb/>
由來吳楚多同調感激逢君共異鄉<lb/>
　　登樓望月寄鳯翔李少尹<lb/>
陌上涼風槐葉凋夕陽清露濕寒條登樓望月楚山上<lb/>
月到樓南山獨遥心送秦人超鳯閣目隨陽鴈極煙霄<lb/>
<pb n="KR4h0135_WYG_005-7b"/>
軒車不重無名客此地誰能訪寂寥<lb/>
　　送車叅軍江陵<hi>一作韋㕘軍</hi>
槐花落盡栁隂清蕭索涼天楚客情海上舊山無的信<lb/>
東門歸路不堪行身隨幻境勞多事跡學禪心厭有名<lb/>
公子道存知不棄欲依劉表住南荆<lb/>
　　冬送鑒供奉歸蜀寧親　　　　　靈徹<lb/>
林間出定戀庭闈聖主恩深蹔許歸雙樹欲辭金錫冷<lb/>
四花猶向玉堦飛梁山拂漢分清境蜀雪和煙變翠微<lb/>
<pb n="KR4h0135_WYG_005-8a"/>
此去不須求綵服紫衣全勝老萊衣<lb/>
　　聖恩顧問獨遊月鐙閣直書應制　廣宣<hi>五首</hi>
禪居河畔無多地來往尋春物正華磴道上盤千畝竹<lb/>
䦨干低數萬人家簷前施食來飛鳥林下行香踏落花<lb/>
自解刹那知佛性不勞更喻幾塵沙<lb/>
　　駕幸普濟寺應制<lb/>
南方寳界幾由旬八部同瞻一佛身寺壓山河天宇静<lb/>
樓懸日月鏡光新重城栁暗東風暖複道花明上苑春<lb/>
<pb n="KR4h0135_WYG_005-8b"/>
向晚鑾輿歸鳯闕曲江池上動青蘋<lb/>
　　安國寺隨駕幸興唐觀應制<lb/>
東隣<hi>一作林</hi>何獻是西隣禪客垣墻接羽人萬乗遊仙宗<lb/>
有道三車引路本無塵初傳寳訣長生術已證金剛不<lb/>
壊身兩地同修天上事共瞻鸞鶴重來巡<lb/>
　　紅樓院應制<lb/>
紅樓疑見白毫光寺逼宸居福盛唐支遁愛山情漫切<lb/>
曇摩泛海路空長經聲夜息聞天語爐氣晨飄接御香<lb/>
<pb n="KR4h0135_WYG_005-9a"/>
誰謂此中難可到自憐深院得徊翔<lb/>
　　再入道場紀事應制<lb/>
南方歸去再生天内殿今年異昔年見闢乾坤新定位<lb/>
看題日月更髙懸行隨香輦登仙路坐近爐煙講法筵<lb/>
自喜恩深陪侍從兩朝長在聖人前<lb/>
　　送禪友　　　　　　　　　　　無本<lb/>
纔年七歲便從師猶説辭家學佛遲新斸松蘿還不住<lb/>
愛尋雲水擬何之孤谿雪滿維舟夜叠嶂猿啼過寺時<lb/>
<pb n="KR4h0135_WYG_005-9b"/>
鳥道龍湫悉行後豈將翻譯負心期<lb/>
　　題崔駙馬林　　　　　　　　　無可<lb/>
宫花野藥半相和藤蔓參差惜不科纎草連門留徑細<lb/>
髙樓出樹見山多洞中避暑青苔滿池上吟詩白鳥過<lb/>
更買太湖千片石叠成雲頂緑嵯峨<lb/>
　　晚秋江館寄姚郎中　　　　　　清塞<hi>七首</hi>
病起西州居帶城傍門髙栁一蟬鳴澂波月上見魚擲<lb/>
荒徑葉乾聞犬行越島夜無侵閣色寺鐘凉有隔原聲<lb/>
<pb n="KR4h0135_WYG_005-10a"/>
故園賣盡休歸去湖水秋來空自平<lb/>
　　寄韓司兵<lb/>
多病十年無舊識滄州亂後始逢君已知罷秩辭瀧水<lb/>
相勸移家住嶽雲泗上旅帆侵叠浪雪中歸路踏荒墳<lb/>
更為此别愁應老書劄何由到北軍<lb/>
　　贈姚合郎中<lb/>
望重來為守土臣清髙還似武功貧道從㑹解惟求静<lb/>
詩造𤣥微不趂新玉帛已知難挽思雲泉終是得閒身<lb/>
<pb n="KR4h0135_WYG_005-10b"/>
兩衙向後長無事門館多逢請益人<lb/>
　　秋日同朱慶餘懐少室舊隠<lb/>
曽居少室黄河畔秋夢長縣未得回扶病十年離水石<lb/>
思歸一夜隔風雷荒齋幾度僧眠起晩菊頻經鹿踐來<lb/>
燈下此心誰共説傍松幽徑已多苔<lb/>
　　贈厲𤣥侍御<lb/>
山松逕與瀑泉通巾舄行吟想越中塞鴈去經華頂末<lb/>
鄉僧來自海濤東闗分河漢秋鐘絶露滴獼猴夜嶽空<lb/>
<pb n="KR4h0135_WYG_005-11a"/>
抱疾因尋周柱史杜陵寒葉落無窮<lb/>
　　上陜府姚中丞<lb/>
此心長愛狎禽魚仍候登封獨著書領郡只嫌生藥少<lb/>
在官長恨與山疎成家盡是經綸後得句應多諌諍餘<lb/>
見説養真求退静溪南泉石許同居<lb/>
　　送韓評事<lb/>
門枕平湖秋景好水煙松色遠相依罷官餘俸租田種<lb/>
送客回舟載石歸離岸游魚逢浪返望巢寒鳥逆風飛<lb/>
<pb n="KR4h0135_WYG_005-11b"/>
嵩陽舊隠多時别閉目閒吟憶翠微<lb/>
　　刺史白樂天以詩見招賦此答之　韜光<lb/>
山僧埜性好林泉每向巖阿枕石眠不解栽松陪玉勒<lb/>
惟能引水種金蓮白雲乍可來青嶂明月難教下碧天<lb/>
城市不堪飛錫到恐妨鶯囀畫樓前<lb/>
　　送新平故人　　　　　　　　　懐楚<lb/>
常聴鶬鶊思舊友又因蝴蝶夢生涯一千餘里河連郭<lb/>
三十六峯寒到家隂島宜分東虢鴈晴樓髙入上陽鴉<lb/>
<pb n="KR4h0135_WYG_005-12a"/>
姜嫄廟北與君别應笑薄寒悲落花<lb/>
　　栁　　　　　　　　　　　　　慕幽<hi>三首</hi>
今古憑君一贈行幾回折盡復重生五株斜傍淵明宅<lb/>
千樹低垂亞父營臨水帶煙藏翡翠倚風兼雨宿流鶯<lb/>
隋煬堤畔依依在曽惹當時歌吹聲<lb/>
　　燈<lb/>
鐘斷危樓鳥不飛熒熒何處最相宜香然水寺僧開巻<lb/>
筆寫春闈客著詩忽爾思多穿壁處偶然心盡斷纓時<lb/>
<pb n="KR4h0135_WYG_005-12b"/>
孫康勤苦誰留念少減餘光借與伊<lb/>
　　三峽聞猿<lb/>
誰向兹來不恨生聲聲都是斷腸聲七千里外一家住<lb/>
十二峯前獨自行瘴雨晚藏神女廟蠻煙寒鎻夜郎城<lb/>
憑君且聴哀吟好㑹待青雲道路平<lb/>
　　經廢宫　　　　　　　　　　　棲白<hi>三首</hi>
終日河聲咽暮空煙愁此地晝濛濛錦帆東去沙侵苑<lb/>
玉輦西來樹滿宫魯客望津天欲雪朔鴻離岸葦生風<lb/>
<pb n="KR4h0135_WYG_005-13a"/>
那堪獨立思前事回首殘陽雉堞紅<lb/>
　　贈識古法師<lb/>
重城深寺講初休却憶山家訪舊遊對月與君相送夜<lb/>
聞蛩教我獨驚秋雲心杳杳難為别鶴性蕭蕭不可留<lb/>
遥想孤舟清渭上飄然帆影起離愁<lb/>
　　夀昌節賦得紅雲表夏日<lb/>
景候融融隂氣潜如峯雲共火相兼霞光捧日登天上<lb/>
丹彩乘風入殿簷行逐赤龍千歲出明當朱夏萬方瞻<lb/>
<pb n="KR4h0135_WYG_005-13b"/>
微臣多幸逢佳節得賦殊祥近御簾<lb/>
　　題茅山李尊師所居　　　　　　貫休<hi>七首</hi>
天師百歲少如童不到山中更不逢洗藥每臨新瀑水<lb/>
步虚時繞最髙峯籬根五月留殘雪座右千年䕃古松<lb/>
此去人寰知近遠迴看路隔一重重<lb/>
　　獻錢尚父<lb/>
貴逼人來不自由龍驤鳯翥勢難收滿空<hi>一作堂</hi>花醉三<lb/>
千客一劍霜寒十四州鼓角掲天嘉氣冷風濤動地海<lb/>
<pb n="KR4h0135_WYG_005-14a"/>
山秋東南永作金天柱誰羨當時萬户侯<lb/>
　　　<hi>休公以詩謁武肅王王遣客謂曰請和尚改十四州為四十州當重遇師師曰州亦難添詩亦</hi>
　　　<hi>難改閒雲孤鶴何天不可飛耶飄然入蜀</hi>
　　繡州張相公見訪<lb/>
徳符唐徳瑞通天曽叱讒諛玉座前千襲綵衣宮錦薄<lb/>
數床御札主恩偏出師暫放蕭何筯得罪惟撑范蠡船<lb/>
未報君恩終必報不妨金地禮青蓮<lb/>
　　山居四首<lb/>
<pb n="KR4h0135_WYG_005-14b"/>
誰是言休即便休髙吟静坐碧峯頭三間茅屋無人到<lb/>
十里松門獨自遊明月清風宗炳社夕陽秋色庾公樓<lb/>
修心未到無心地萬種千般逐水流<lb/>
露滴紅蘭玉繞畦閑拖象展到峯西但令心似蓮花潔<lb/>
何必身將槁木齊古塹細煙紅樹老半巖殘雪白猿啼<lb/>
雖然不是桃源洞春至桃花亦滿蹊<lb/>
心心心不住希夷石室巉巖白髪垂惜竹不除當路筍<lb/>
愛松留得礙人枝焚香開巻雲生砌捲箔𠖇心月在池<lb/>
<pb n="KR4h0135_WYG_005-15a"/>
無限故人頭盡白不知頭白又何之<lb/>
自古浮華能幾幾逝波終日去滔滔漢王廢苑生秋草<lb/>
吳主荒官入夜濤滿屋黄金機不息一頭白髪氣猶髙<lb/>
豈知物外金仙子甘露天香滴毳袍<lb/>
　　憶廬山舊居　　　　　　　　　處黙<hi>二首</hi>
麤衣糲食老煙霞勉把衰顔惜歲華獨鶴祗為山客伴<lb/>
閒雲常在埜僧家叢生嫩蕨䊀松粉自落乾薪帶蘚花<lb/>
明月清風舊相得十年歸恨可能賒<lb/>
<pb n="KR4h0135_WYG_005-15b"/>
　　棲霞寺僧房<lb/>
名山不取買山錢任搆花宫近碧巔松檜老依雲裏寺<lb/>
樓臺深鎖洞中天風經險嶂回疎雨石倚危屏挂落泉<lb/>
欲結茅庵伴師住肻饒多少薜蘿煙<lb/>
　　送泰禪師歸南嶽　　　　　　　齊已<hi>七首</hi>
石龕閒鎻白猿邊歸去途程半在船林簇曉霜離水寺<lb/>
路穿新燒入山泉已尋嵐壁臨空盡却看星辰向地懸<lb/>
有興寄題紅葉上不妨收拾别為編<lb/>
<pb n="KR4h0135_WYG_005-16a"/>
　　荆州貫休大師舊房<lb/>
疎篁抽筍栁垂隂舊是休公種此吟入貢文儒來請益<lb/>
出官卿相駐過尋右軍書畫神傳髓康樂文章夢授心<lb/>
消得青城千嶂下白蓮標塔帝思深<lb/>
　　早鶯<lb/>
何處經年絶好音暖風催出囀喬林羽毛新刷陶潛菊<lb/>
喉舌初調叔夜琴怕雨並棲紅杏密避人雙入緑楊深<lb/>
曉來枝上千般語應共桃花説舊心<lb/>
<pb n="KR4h0135_WYG_005-16b"/>
　　寄萍鄉唐禀正字<lb/>
新書聲價滿皇都髙卧林中更起無春興酒香薫肺腑<lb/>
夜吟雲氣濕髭鬚同登水閣僧皆别共上漁船鶴亦孤<lb/>
長憶前年送行處洞門殘日照菖蒲<lb/>
　　送李秀才歸湘中<lb/>
詞客擕文訪病夫因吟送别憶湘湖寒消浦溆催鴻鴈<lb/>
暖入溪山養鷓鴣僧向月中尋嶽麓雲從城上去蒼梧<lb/>
君歸為問峯前寺舊住松房鎻在無<lb/>
<pb n="KR4h0135_WYG_005-17a"/>
　　聞尚顔上人剏居有寄<lb/>
麓山南面橘州西别搆新齋與竹齊野客已聞將鶴贈<lb/>
江僧未説有詩題忩臨杳靄雲千嶂枕徧潺湲月一溪<lb/>
可想乍移吟榻處松隂冷濕壁新泥<lb/>
　　送人入蜀<lb/>
何必閒吟蜀道難知君心出險巇間尋常秋泛江陵去<lb/>
容易春浮錦水還兩靣壁懸神女峽幾重青出丈人山<lb/>
文君酒市逢初雪滿貰新沽洗旅顔<lb/>
<pb n="KR4h0135_WYG_005-17b"/>
　　懐齊已上人　　　　　　　　　曇域<lb/>
鬢髯秋景兩蒼蒼静對芳齋一炷香病後身心俱寂寞<lb/>
老來親友半凋傷峨眉山色侵雲直巫峽灘聲入夢長<lb/>
猶喜深交有支遁時時音信到松房<lb/>
　　寄荆門鄭凖　　　　　　　　　尚顔<hi>四首</hi>
傳衣傳鉢理難論綺靡銷磨二雅尊不許姓名留月觀<lb/>
終擕瓶錫去雲門窓間挂燭通宵在竹上題詩隔歲存<lb/>
珍重荆州鄭從事十年同受景升恩<lb/>
<pb n="KR4h0135_WYG_005-18a"/>
　　懐智棲上人<lb/>
臨水登山自有期不同遊子暮何之閒眠黙坐身堪賞<lb/>
已去還來事可知林鳥隔雲飛一餉草蟲和雨叫多時<lb/>
思君最易令人老倚檻空吟所寄詩<lb/>
　　自紀<lb/>
諸機忘盡未忘詩似向詩中有所依遠境等閒支枕覔<lb/>
空山容易杖藜歸清猿一一居林叫白鳥雙雙避釣飛<lb/>
欲畫浄名居士像焚香願見陸探微<lb/>
<pb n="KR4h0135_WYG_005-18b"/>
　　峽中酬荆南鄭凖<lb/>
山齋西向蜀江濆四載安居復有羣風鴈勢髙猶可見<lb/>
雪猿聲苦不堪聞新詩寫出難勝寳破衲披行却類雲<lb/>
每喜泝流賔客説元瑜刀筆潤雄軍<lb/>
　　題楚廟　　　　　　　　　　　歸仁<hi>三首</hi>
羞容難更返江東誰問從來百戰功天地有心歸道徳<lb/>
山河無力為英雄蘆花尚認霜戈白海日猶思火戰紅<lb/>
也是男兒成敗事不須惆悵對西風<lb/>
<pb n="KR4h0135_WYG_005-19a"/>
　　牡丹<lb/>
三春堪惜牡丹竒半倚朱欄欲綻時天下更無花勝此<lb/>
人間偏得貴相宜偷香黒蟻斜穿葉覷蝶黄鶯倒挂枝<lb/>
除却解禪心不動算應狂殺五陵兒<lb/>
　　悼羅隠<lb/>
一著讒書未快心幾抽胸臆縱狂吟管中窺豹我猶在<lb/>
海上釣鼇君已沈歲月盡能銷憤懣寰區那更有知音<lb/>
長安冠葢皆塗地仍喜先生葬碧岑<lb/>
<pb n="KR4h0135_WYG_005-19b"/>
　　懐廬山舊隠　　　　　　　　　若虚<lb/>
九叠嵯峨倚碧天每隨寒瀑下巖煙深秋猿鳥來心上<lb/>
静夜松杉到眼前書架想遭苔蘚褁石窓應被薜蘿纒<lb/>
一枝笻杖遊江北不見爐峰二十年<lb/>
　<lb/>
　<lb/>
　<lb/>
　古今禪藻集巻五<lb/>
</p>
<p>
</p>
  </div>
<div>
<head>古今禪藻集巻六</head> <lb/>
    <p>
<pb n="KR4h0135_WYG_006-1a"/>
欽定四庫全書<lb/>
　古今禪藻集巻六<lb/>
　　　　　　　　　　明釋正勉釋性<graphic n="KR1886" url="https://raw.githubusercontent.com/kanripo/KR-Gaiji/master/images/KR1886.png" mimeType="image/png"/>同輯<lb/>
　唐<hi>五言排律</hi>
　　觀大駕出叙事寄懐　　　　　　法振<hi>二首</hi>
紫臺宵漏竭青門曙鼓通輕霞照複道徐吹轉相風玉<lb/>
鑾光萬騎金輿鬱五戎鳴笳猶度闕清蹕尚喧宫雲旗<lb/>
亂陌紫羽斾雜塵紅百城歸壯麗兩漢久慙雄吾曹陋<lb/>
<pb n="KR4h0135_WYG_006-1b"/>
薄技餘慶洽微躬平原已起洛印手亦還豐得奉衣冠<lb/>
盛仍觀書軌同猶言待封告未忍向華嵩<lb/>
　　送禇先生海上尋封錬師<lb/>
潮落風初定天吳避客舟近承三殿㫖欲向五湖遊不<lb/>
厭烏皮几新縫鶴氅裘明珠漂斷岸隂火映中流華葢<lb/>
芝童引神丹桂女收懸知居縹緲固為識浮丘<lb/>
　　奉陪顔使君修韻海畢東溪泛舟餞諸文士<lb/>
　　　　　　　　　　　　　　　　皎然<hi>十三首</hi>
<pb n="KR4h0135_WYG_006-2a"/>
諸侯崇魯學羔鴈日成羣外史刋新韻中郎定古文<hi>魯公</hi>
<hi>著書依初韵起東字字脚皆例古篆</hi>菁華兼百氏雅素備三墳國語思開<lb/>
物王言欲致君研精業已就歡宴惜應分獨望西山去<lb/>
將身寄白雲<lb/>
　　冬日遥和盧使君㓜平綦母居士遊法華寺髙頂<lb/>
　　臨湖亭<lb/>
仁芳標絶境亷守躡高蹤天見纔分刹風傳欲盡鐘城<lb/>
中歸路遠湖上碧山重水照千花界雲開七葉峯寒空<lb/>
<pb n="KR4h0135_WYG_006-2b"/>
黄綬滿晴翠白綸濃逸韻知難繼佳遊恨不逢仍聞撫<lb/>
禪石為我久從容<lb/>
　　陪顔使君餞宣諭蕭常侍<lb/>
江淮凋瘵後逺使發天都昏墊宸心及哀矜詔命敷恤<lb/>
民驅急傳訪舊枉飛艫外鎮藩條最中朝顧問殊文皆<lb/>
正風俗名共溢寰區已事方懐闕歸期早戒途繁笳咽<lb/>
水閣髙葢擁雲衢暮色生千嶂秋聲入五湖離歌猶宛<lb/>
轉歸馭已踟蹰今夕庾公意西樓月亦孤<lb/>
<pb n="KR4h0135_WYG_006-3a"/>
　　春日酬祭嶽瀆使大理盧卿自㑹稽迴經年將赴<lb/>
　　朝寄故林十二韻<lb/>
望祀崇周典皇華出漢庭紫泥頒㑹計𤣥酒薦芳馨聖<lb/>
慮祈多祐齋心合至靈占祥形史竹筮日數堯蓂禮秩<lb/>
新加命朝章舊理刑敷誠依北闕遺愛在西亭五袴歌<lb/>
仍詠三碑石重銘躊躇問存沒委曲向郊坰苕水曽同<lb/>
泛稽山昔共經清風門客仰佳頌國人聴奉使朝行月<lb/>
飛文夜動星征途回四牡遥戀故林青<lb/>
<pb n="KR4h0135_WYG_006-3b"/>
　　晨起登樂遊原望終南積雪<lb/>
凌晨擁敝裘閑上古原頭雪霽山疑近天髙思若浮瓊<lb/>
峯埋積翠玉嶂掩飛流曜彩含朝日揺光奪寸眸寒空<lb/>
標瑞色爽氣襲皇州清眺何人得終當獨再遊<lb/>
　　同薛員外喜雨詩兼上楊使君<lb/>
積旱思飛洒蒸民喜亦傾郊雲不待族雨色飛江城燋<lb/>
稼濯又發敗荷滋更榮時隨霧縠重集作栁絲輕一宿<lb/>
恐魚躍數朝徴鶴<hi>集作鸛</hi>鳴毒暑澄為冷髙塵滌還清乃<lb/>
<pb n="KR4h0135_WYG_006-4a"/>
知隂隲數制在理化情及此接歡賀臨風聞頌聲<lb/>
　　馬兵曹季良宅夜集<lb/>
清景不可失尋君趣有餘身高避事外道長問心初出<lb/>
處名則異遊從跡可疎吟看刻盡燭笑巻讀殘書露彩<lb/>
生筆硯風音入庭除平明仙侣散觳觫動迴車<lb/>
　　酬薛員外誼見戲<lb/>
方知正始作麗掩碧雲詩文彩盈懐袖風規發詠思遺<lb/>
弓逢大敵摩壘怯偏師頻有遺書讓多慙繼組遲淺才<lb/>
<pb n="KR4h0135_WYG_006-4b"/>
迂且拙虚譽喜還疑猶倚披沙鑒長歌向子期<lb/>
　　奉送李中丞道昌入朝<lb/>
文憲中司盛恩榮外鎮崇諸侯皆取則八使獨推功詔<lb/>
喜新銜鳯車看舊飾熊去思今武子餘教昔文翁清白<lb/>
如江水仁流是國風先徴二千石掃第望司空<lb/>
　　冬日送顔延之明府撫州覲省<lb/>
臨川千里别惆悵上津橋日暮人歸盡山空雪未消鄉<lb/>
雲心𣺌𣺌楚水路迢迢林下方懽㑹山中獨寂寥天寒<lb/>
<pb n="KR4h0135_WYG_006-5a"/>
驚斷鴈江信望回潮歲晩流芳歇思君在紫霄<lb/>
　　秋日遥和盧使君遊柯山寺宿敡上人上方論涅<lb/>
　　槃經大義<lb/>
江郡當秋景期將道者同跡髙憐竹寺夜静賞蓮宫古<lb/>
磬清霜下寒山曉月中詩情縁境發法性寄筌空翻譯<lb/>
推南本何人繼謝公<lb/>
　　奉送陸中丞長源詔徴入朝<lb/>
詔下酇侯幕徴賢寵大勲才當持漢典道可致堯君藩<lb/>
<pb n="KR4h0135_WYG_006-5b"/>
牧今榮餞詩流此盛文水從吳渚别樹向楚門分宿寺<lb/>
期佳月看山識故雲歸心復何託惆悵在江濆<lb/>
　　同盧使君㓜平郊外送閻侍御歸臺<lb/>
留餞飛旌駐離亭草色閒栢臺今上客竹使舊朝班日<lb/>
落東西水天寒遠近山古江分楚望殘栁入隋闗戀闕<lb/>
心常積迴軒日不閒芳辰倚門道猶得及春還<lb/>
　　早發陜州途中贈嚴祕書　　　　清江<hi>三首</hi>
此身雖不繫憂道亦勞生萬里江湖夢千山雨雪行人<lb/>
<pb n="KR4h0135_WYG_006-6a"/>
家依舊壘闗路閉層城未滅交河冦猶屯細栁兵艱難<lb/>
嗟遠道棲託賴深情貧病吾將有精修許少卿<lb/>
　　早春書情寄河南崔少府<lb/>
日日東風至陽和似不均病身空益老愁鬢不知春宇<lb/>
宙成遺物光隂促幻身客遊傷末路心事向行人道薄<lb/>
猶懐土時難欲厭貧微才如可寄赤縣有鄉親<lb/>
　　早遊司直城西鸕鷀谿别業<lb/>
别墅軍城下閒喧未可齊春深花蝶夢曉隔栁煙鞞韶<lb/>
<pb n="KR4h0135_WYG_006-6b"/>
景浮寒水疎楊映緑堤沿洄看竹色來往聴鶯啼久慢<lb/>
持生術多親種藥畦家貧知素行心苦見清溪越客初<lb/>
投分南枝得寄棲禪機空寂寞雅趣賴招擕本寺重江<lb/>
外遊方二室西徘徊戀知已日夕草萋萋<lb/>
　　禁中法㑹應制　　　　　　　　廣宣<hi>三首</hi>
天上萬年枝人間不可窺道場三教㑹心地百王期侍<lb/>
講沾恩早傳香駐日遲在筵還向道通籍許言時空媿<lb/>
倍仙列何階答聖慈從今精至理長願契無為<lb/>
<pb n="KR4h0135_WYG_006-7a"/>
　　皇太子頒賜存問并索唱和新詩因有陳謝<lb/>
望苑招賢後禪房訪道餘祗言俟文雅何意及庸虚率<lb/>
性多非學縁情偶自書清風聞寺響白日見心初重道<lb/>
逢軒后崇儒過魏儲青宫列芳梓𤣥圃積瓊琚鄭䑕寧<lb/>
容者齊竿久舎諸空懐受恩感含思幾躊躇<lb/>
　　降誕日内庭獻夀應制<lb/>
慶夀千齡遠敷仁萬國通登霄欣有路捧日愧無功仙<lb/>
駕三山上龍生二月中修齋長樂殿講道大明宫此地<lb/>
<pb n="KR4h0135_WYG_006-7b"/>
人難到諸天事不同法筵花散後空界滿香風<lb/>
　　送姚明府赴招義縣　　　　　　無可<hi>八首</hi>
濠梁古縣城結束赴王程道路擕家去波濤隔月行車<lb/>
臨芳草下吏踏落花迎暮郭山遥在春洲鳥不驚風煙<lb/>
譙國遠桑拓楚田平何以書能化長淮澈海清<lb/>
　　送杜司馬遊蜀中<lb/>
為客應非願愁成欲别時還遊蜀國去不惜杜陵期劍<lb/>
水啼猿在關林轉棧遲日光低峽口雨勢出峨眉山迥<lb/>
<pb n="KR4h0135_WYG_006-8a"/>
逢<hi>一作遲</hi>殘角雲開識遠夷勿令雙鬢髪併向錦城衰<lb/>
　　和賔客相國詠雪詩<lb/>
近臘千巖白迎春四氣催雲隂連海起風急度山來盡<lb/>
日隨堤絮經冬越嶺梅豔疑歌處散輕似舞時迴道藴<lb/>
詩傳麗相如賦騁才霽添松篠媚寒積蕙蘭猜暗漲宫<lb/>
池水平封輦路埃燭龍初照曜巢鶴乍徘徊簷日瓊先<lb/>
挂墻風粉旋摧五門環玉壘雙闕對瑶臺綺席陵寒坐<lb/>
珠簾達曙開靈芝霜下秀仙桂月中栽巻幌書千帙援<lb/>
<pb n="KR4h0135_WYG_006-8b"/>
琴酒百盃垂休編太史呈瑞表中台皓夜迷三徑浮光<lb/>
徹九垓兹辰是豐歲歌詠屬良哉<lb/>
　　寄題廬山二林寺<lb/>
廬嶽東南秀香花惠遠蹤名齊松嶺峻氣比沃州濃積<lb/>
岫連何處幽崖越幾重雙流湓隠隠九𣲖棹憧憧山限<lb/>
東西寺林交旦暮鐘半天傾瀑溜數郡見鑪峯巖並金<lb/>
繩道潭分玉像容江微匡裕路日杲晉朝松椶徑新苞<lb/>
柝梅籬故葉壅嵐光生叠砌霞燄發髙墉窓籟虚聞狖<lb/>
<pb n="KR4h0135_WYG_006-9a"/>
庭煙黑過龍定僧仙嶠起逋客虎溪逢濩落垂楊户荒<lb/>
涼種杏封塔留紅舎利池吐白芙蓉畫壁披雲見禪衣<lb/>
對鶴縫喧經泉滴瀝沒履草丰茸翠竇欹攀乳苔橋側<lb/>
杖笻探竒盈夢想捜峭滌心胸𠖇奥終難盡登臨惜未<lb/>
從上方薇蕨滿歸去養乖慵<lb/>
　　寄羽林盧大夫將軍<lb/>
將軍直禁闈繡服曜金覊羽衛九天静英豪四塞知望<lb/>
雲回朔鴈隔水射宫麋舊國無歸思秋堂夢戰時門風<lb/>
<pb n="KR4h0135_WYG_006-9b"/>
荀氏敵劍藝霍家推計日旌旄下蕭蕭萬馬隨<lb/>
　　送李使君赴瓊州兼五州招討使<lb/>
分竹雄兼使南方到海行臨門雙斾引隔嶺五州迎猨<lb/>
鶴同枝宿蘭蕉夾道生雲垂前騎失山豁去帆輕雨露<lb/>
蒸秋岸波濤震夜城政閒開逈閣欹枕島風清<lb/>
　　贈王將軍<lb/>
勲髙絶少年分衛玉階前雄勇明王重温恭執友賢功<lb/>
書唐史滿名到虜庭偏劍彩浮龍影衣香襲御煙搜書<lb/>
<pb n="KR4h0135_WYG_006-10a"/>
秋霽閣走馬夕陽田急兔投深草瞋鷹下半天野人迎<lb/>
邸第朝客醉盤筵位在將軍列官隨憲府遷刻心思報<lb/>
國吁氣欲開邊選帥如公議須知少比肩<lb/>
　　送韓校書赴江西<lb/>
車馬東門别揚帆過楚津花繁期到幕雪在已離秦吟<lb/>
落江沙月行飛驛騎塵猿聲孤島雨草色五湖春折葦<lb/>
鳴風岸遥煙起暮蘋鄱江連郡府髙興寄何人<lb/>
　　送戴三徴君還谷口舊居　　　　理瑩<lb/>
<pb n="KR4h0135_WYG_006-10b"/>
巖穴多遺秀弓車屢逺招周王尊渭叟頴客傲唐堯出<lb/>
處天波合闗河地勢遥瞻星吳郡夜作霧華山朝清論<lb/>
虚重席閒居挂一瓢漁歌思坐酌宸渥寵行軺春為荷<lb/>
裳暖霜因葛屨消層崖懸瀑溜萬壑振清飇谷鳥猶遷<lb/>
木場駒正食苗謝安何日起台鼎佇君調<lb/>
　　夜直　　　　　　　　　　　　子蘭<lb/>
大内隔重墻多聞樂未央燈明宫樹色茶煮禁泉香鳳<lb/>
輦通門静雞聲入漏長宴榮陪御席話密近龍章吟歩<lb/>
<pb n="KR4h0135_WYG_006-11a"/>
彤墀月眠分玉署涼欲粘朱紱重頻草白麻忙筆力將<lb/>
羣吏人情在致唐萬方瞻仰處晨夕面吾皇<lb/>
　　雪　　　　　　　　　　　　　可止<lb/>
落處咸過尺倐然物象凄瑞凝金殿上寒甚玉闗西潤<lb/>
比江河普明將日月齊凌雲花頂膩鎻徑竹梢低出谷<lb/>
樵童怯歸林野鳥迷煮茶融破練磨墨染成黳陷兔埋<lb/>
平澤和魚凍洽溪入樓消酒力當檻寫詩題道路依憑<lb/>
馬朝昏委託雞洞深猿作簇松亞鶴移棲及夏清巖穴<lb/>
<pb n="KR4h0135_WYG_006-11b"/>
經春溜石梯豐年兼泰國天道育黔黎<lb/>
　七言排律<lb/>
　　月夜有懐王端公兼簡朱孫二判官<lb/>
　　　　　　　　　　　　　　　　清江<lb/>
月照疎林驚鵲飛羇人此夜共無依青門旅寓身空老<lb/>
白首頭陀力漸微屢向曲池陪逸少幾迴戎幙接𤣥暉<lb/>
四科弟子稱文學五馬諸侯是繡衣江鴈往來曽不定<lb/>
野雲揺曵本無機修行未盡身將盡欲向東山掩舊扉<lb/>
<pb n="KR4h0135_WYG_006-12a"/>
　唐<hi>五言絶句附</hi>
　　山居　　　　　　　　　　　　寒山子<hi>三首</hi>
吾心似秋月碧潭清皎潔無物堪比倫教我如何説<lb/>
　　其二<lb/>
碧澗泉水清寒山月華白黙知神自明觀空境逾寂<lb/>
　　其三<lb/>
間遊華頂上天朗月光輝四顧晴空裏白雲同鶴飛<lb/>
　　送朱放　　　　　　　　　　　靈一<lb/>
<pb n="KR4h0135_WYG_006-12b"/>
苦見人間世思歸洞裏天縱令山鳥語不廢野人眠<lb/>
　　月夜泛舟　　　　　　　　　　法振<lb/>
西塞長雲盡南湖片月斜漾舟人不見卧<hi>一作悞</hi>入武陵<lb/>
花<lb/>
　　待山月　　　　　　　　　　　皎然<hi>七首</hi>
夜夜憶故人長教山月待今宵故人至山月知何在<lb/>
　　湖南蘭若<lb/>
未到無為岸空憐不繫舟東山白雲意歲晚尚悠悠<lb/>
<pb n="KR4h0135_WYG_006-13a"/>
　　法華寺望髙峯贈如獻上人<lb/>
峯色秋天見松聲静夜聞影孤長不在行道入深雲<lb/>
　　答李季蘭<lb/>
天女來相識將花欲染衣禪心竟不起還捧舊花歸<lb/>
　　酬李紓補闕<lb/>
不住東山寺雲泉處處行近臣那得識禪客本無名<lb/>
　　界石守風望天竺靈隠<lb/>
山頂東西寺江中旦暮潮歸心不可到松路在青霄<lb/>
<pb n="KR4h0135_WYG_006-13b"/>
　　贈栁喜自號嵩山老<lb/>
一見嵩山老吾生恨太遲問君年幾許曽出上皇時<lb/>
　　遠公墓　　　　　　　　　　　靈徹<hi>二首</hi>
古墓石稜稜寒雲晩景凝空悲虎溪月不見鴈門僧<lb/>
　　天台山華頂峯<lb/>
天台衆峯外華頂當寒空有時半不見崔嵬在雲中<lb/>
　　尋隠者不遇　　　　　　　　　無本<hi>二首</hi>
松下問童子言師採藥去只在此山中雲深不知處<lb/>
<pb n="KR4h0135_WYG_006-14a"/>
　　寄友<lb/>
聞説到揚州吹簫有舊遊人來多不見莫是上迷樓<lb/>
　　城上吟　　　　　　　　　　　子蘭<hi>三首</hi>
古塜密於草新墳侵古道城外無閒地城中人又老<lb/>
　　襄陽曲<lb/>
為憶南逰人移家大堤住千帆萬帆來過盡門前去<lb/>
　　戒貪<lb/>
多求待心足未足旋傾覆明知貪者心求榮不求辱<lb/>
<pb n="KR4h0135_WYG_006-14b"/>
　　懐故園　　　　　　　　　　　脩睦<lb/>
故園歸未得此日意何傷獨坐水邊草水流春日長<lb/>
　　寒江上望　　　　　　　　　　貫休<hi>四首</hi>
荒岸燒未死白雲凝不動極目無人行浪打取魚籠<lb/>
　　月夕<lb/>
霜月夜徘徊樓中羌笛催曉<hi>一作晩</hi>風吹不盡江上落殘<lb/>
梅<hi>楊用修評此詩有樂府聲調亦猶惠休之碧雲也</hi>
　　偶作<lb/>
<pb n="KR4h0135_WYG_006-15a"/>
夜雨山草濕爽籟襍枯木閒吟竺仙偈清絶過於玉<lb/>
　　早霜寄蔡大<lb/>
昨夜楚鐘鳴飛霜下楚城定知遷客鬢先向鑑中生<lb/>
　　撲滿子　　　　　　　　　　　齊已<lb/>
祗愛滿我腹争知滿害身到頭須撲破卻散與他人<lb/>
　　逢老人　　　　　　　　　　　隠巒<lb/>
路逢一老翁兩鬢白如雪一里二里行四迴五迴歇<lb/>
　　賦洞庭　　　　　　　　　　　可朋<lb/>
<pb n="KR4h0135_WYG_006-15b"/>
周極八百里凝眸望則勞水涵天影闊山拔地形髙<lb/>
　　栽松　　　　　　　　　　　　師䖍<lb/>
長長三尺餘鬱鬱覆青草不知何代人得見此松老<lb/>
　　錢武肅王召賦辭　　　　　　　無作<lb/>
雲鶴性孤單争堪名利闗銜恩雖入國辭病却歸山<lb/>
　六言<lb/>
　　秋日思舊山　　　　　　　　　子蘭<lb/>
咸言上國繁華豈得帝城羇旅十㸃五㸃殘螢千聲萬<lb/>
<pb n="KR4h0135_WYG_006-16a"/>
聲秋雨白雲江上故鄉月下風前吟處欲去不去遲遲<lb/>
未展平生所佇<lb/>
　　春野作　　　　　　　　　　　貫休<lb/>
閒步淺青平緑流水征車自速誰家挾彈少年擬打紅<lb/>
衣啄木<lb/>
　<lb/>
　<lb/>
　<lb/>
<pb n="KR4h0135_WYG_006-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今禪藻集巻六<lb/>
</p>
<p>
</p>
  </div>
<div>
<head>古今禪藻集巻七</head> <lb/>
    <p>
<pb n="KR4h0135_WYG_007-1a"/>
欽定四庫全書<lb/>
　古今禪藻集巻七<lb/>
　　　　　　　　　　明釋正勉釋性<graphic n="KR1886" url="https://raw.githubusercontent.com/kanripo/KR-Gaiji/master/images/KR1886.png" mimeType="image/png"/>同輯<lb/>
　唐<hi>七言絶句</hi>
　　赴召　　　　　　　　　　　　辯才<lb/>
雲霄咫尺别松闗禪室空留碧嶂間縱使朝廷卿相貴<lb/>
争如心與白雲閒<lb/>
　　偶題　　　　　　　　　　　　寒山子<lb/>
<pb n="KR4h0135_WYG_007-1b"/>
胭脂畫面嬌千様龍麝薰衣俏百般今日風流都不見<lb/>
緑楊芳草髑髏寒<lb/>
　　題王僧院　　　　　　　　　　靈一<hi>六首</hi>
虎溪閒月引相過帶雪松枝挂薜蘿無限青山行欲盡<lb/>
白雲深處老僧多<lb/>
　　宿静林寺<lb/>
山寺門前多古松溪行欲到已聞鐘中宵引領尋髙頂<lb/>
月照雲峯凡幾重<lb/>
<pb n="KR4h0135_WYG_007-2a"/>
　　雨後欲尋天目山問元駱二公溪路<lb/>
昨夜雲生天目東春山一雨幾回風林花併逐溪流下<lb/>
欲上龍池路不通<lb/>
　　歸岑山過惟審上人别業<lb/>
禪客無心憶薜蘿自然行徑向山多知君欲問人間事<lb/>
始與浮雲共一過<lb/>
　　贈靈徹禪師<lb/>
禪師來往翠微間萬里千峯到剡山何時共到天台裏<lb/>
<pb n="KR4h0135_WYG_007-2b"/>
身與浮雲處處閒<lb/>
　　與元居士濯纓潭飲茶<lb/>
埜人煙火白雲間坐飲香茶愛此山巖下維舟不忍去<lb/>
清溪流水暮潺潺<lb/>
　　臨川道中　　　　　　　　　　䕶國<hi>二首</hi>
出谷入谷路迴轉秋風已到歸期晩舉頭何處望來蹤<lb/>
萬仞千山鳥飛遠<lb/>
　　贈張駙馬斑竹拄杖<lb/>
<pb n="KR4h0135_WYG_007-3a"/>
此君與我在雲谿勁節竒文勝杖藜為有歲寒堪贈逺<lb/>
玉階行處願提擕<lb/>
　　山居　　　　　　　　　　　　懐素<hi>二首</hi>
祝融髙坐對寒峯雲水昭丘一萬重五月衲衣猶近火<lb/>
起來白室冷青松<lb/>
　　自嘲<lb/>
人人送酒不曽沽終日松間挂一壺草聖欲成狂便發<lb/>
真堪畫作醉僧圖<lb/>
<pb n="KR4h0135_WYG_007-3b"/>
　　畫松　　　　　　　　　　　　景雲<lb/>
畫松一似真松樹且待尋思記得無曽在天台山上見<lb/>
石橋南畔第三株<lb/>
　　逢友人上都　　　　　　　　　法振<lb/>
玉帛徴賢楚客稀猿啼相送武陵歸潮頭望入桃花去<lb/>
一片春帆帶雨飛<lb/>
　　長門怨　　　　　　　　　　　皎然<hi>二十二首</hi>
春風日日閉長門揺蕩春心似夢魂若遣花開只笑<hi>一作</hi>
<pb n="KR4h0135_WYG_007-4a"/>
<hi>闗</hi>妾不如桃李自無言<lb/>
　　銅雀妓<lb/>
强開罇酒向陵看憶得君王舊日歡不覺餘歌悲自斷<lb/>
非闗豔曲轉聲難<lb/>
　　塞下曲二首<lb/>
寒塞無因見落梅羌人吹入笛聲來勞勞亭上春應度<lb/>
夜夜城南戰未回<lb/>
都䕶今年去武威隂沙萬里鳥空飛旌干瀚海掃雲出<lb/>
<pb n="KR4h0135_WYG_007-4b"/>
氊騎天山踏雪歸<lb/>
　　聴邉笳送人<lb/>
一奏邉笳客未停野僧還欲廢禪聴難將此意臨江别<lb/>
無限春風葭菼青<lb/>
　　送僧遊宣城<lb/>
楚山千里一僧行念爾初縁道未成莫向舒姑泉口泊<lb/>
此時嗚咽易傷情<lb/>
　　送履霜上人還金陵<lb/>
<pb n="KR4h0135_WYG_007-5a"/>
擕錫西山歩緑莎禪心未了奈情何湘宫水寺清秋夜<lb/>
月落風悲松栢多<lb/>
　　送聰上人還廣陵<lb/>
莫學休公學逺公子心還與我心同隋家古栁數株在<lb/>
看取人間萬事空<lb/>
　　晩秋破山寺<lb/>
秋風落葉滿空山古殿殘燈石壁間昔日經行人去盡<lb/>
寒雲夜夜自飛還<lb/>
<pb n="KR4h0135_WYG_007-5b"/>
　　舟行懐閻士和<lb/>
二月湖南春草徧横山渡口花如霰相思一夜在孤舟<lb/>
空見歸雲三兩片<lb/>
　　寄題雲門寺梵僧無側房<hi>時人傳是寳月後身</hi>
越山千萬雲門絶西僧貎古還名月清朝掃石行道歸<lb/>
林下眠禪看松雪<lb/>
　　法華寺上方題江上禪室<lb/>
路入松聲逺更竒山光水色共參差中峯禪寂一僧在<lb/>
<pb n="KR4h0135_WYG_007-6a"/>
坐對梁朝老桂枝<lb/>
　　題秦系山人麗句亭<lb/>
獨將詩教領諸生但愛青山不愛名滿院竹聲堪愈疾<lb/>
亂床花片足忘情<lb/>
　　送顧道士遊洞庭<lb/>
見説洞庭無上路春遊亂踏五靈芝含桃風起花狼藉<lb/>
正是仙翁棋散時<lb/>
　　送邢台州濟<lb/>
<pb n="KR4h0135_WYG_007-6b"/>
海上仙山屬使君石橋琪樹古來聞他時畫出白團扇<lb/>
乞取天台一片雲<lb/>
　　　<hi>楊用修丹鉛録云晉人重扇題畫謂之便面又曰方麯如羊孚雪賛右軍蒲葵是其事也</hi>
　　冬日梅溪送裴方舟之宣州<lb/>
平明匹馬上村橋花發梅溪雪未消日短天寒愁送客<lb/>
楚山無限路遥遥<lb/>
　　送僧之京師<lb/>
綿綿𣺌𣺌楚雲繁萬里西歸望國門禪子初心易悽斷<lb/>
<pb n="KR4h0135_WYG_007-7a"/>
秋風莫上少陵原<lb/>
　　題湖上草堂<lb/>
山居不買剡中山湖上千峯處處閒芳草白雲留我住<lb/>
世人何事得相闗<lb/>
　　昭君怨<lb/>
自倚嬋娟望主恩誰知美惡忽相翻黄金不買漢宫貌<lb/>
青塜空埋胡地塵<lb/>
　　贈張道士<lb/>
<pb n="KR4h0135_WYG_007-7b"/>
玉京真子名太一因服日華心如日此心不許世人知<lb/>
只向仙宫不曽出<lb/>
　　酬祁判官湖上見贈<lb/>
歲歲湖南隠已成如何星使忽知名沙鷗慣逐無心客<lb/>
今日逢君不解驚<lb/>
　　送韋向之睦州謁使君<lb/>
才子南看多逺情閒身蕩漾任春行新安江色長如此<lb/>
何似新安太守清<lb/>
<pb n="KR4h0135_WYG_007-8a"/>
　　送婆羅門生　　　　　　　　　清江<hi>三首</hi>
雪嶺金河獨向東吳山楚澤意無窮如今白首鄉心盡<lb/>
萬里歸程在夢中<lb/>
　　小雪<lb/>
花雪隨風不厭看更多還肯失<hi>類詩作蔽</hi>林巒愁人正在書<lb/>
窓下一片飛來一片寒<lb/>
　　精舎遇雨<lb/>
空門寂寂澹吾身溪雨微微洗客塵卧向白雲情未盡<lb/>
<pb n="KR4h0135_WYG_007-8b"/>
任他黄鳥醉芳春<lb/>
　　東林寺作酬韋丹刺史　　　　　靈徹<hi>四首</hi>
年老心閒無外事麻衣草座亦容身相逢盡道休官去<lb/>
林下何曽見一人<lb/>
　　元日觀郭將軍早朝<lb/>
欲曙九衢人更多千條銀燭照星河今朝始見金吾貴<lb/>
車馬縱横避玉珂<lb/>
　　西林寄楊公<lb/>
<pb n="KR4h0135_WYG_007-9a"/>
日日愛山歸已遲閒閒空度少年時余身定寄林中老<lb/>
心與長松片石期<lb/>
　　簡寂觀<lb/>
古松古柏巖壁間猨攀鶴巢古枝折五月有霜六月寒<lb/>
時見山翁來取雪<lb/>
　　答鹽官齊安國師見招　　　　　法常<hi>二首</hi>
摧殘枯木倚寒林幾度逢春不變心樵客遇之猶不顧<lb/>
郢人何事苦相尋<lb/>
<pb n="KR4h0135_WYG_007-9b"/>
一池荷葉衣無盡數樹松花食有餘剛被世人知住處<lb/>
又移茅舎入深居<lb/>
　　寺中賞花應制　　　　　　　　廣宣<lb/>
東風萬里送香來上界千花向日開却笑霞樓紫芝侣<lb/>
桃源深洞訪仙才<lb/>
　　馬嵬　　　　　　　　　　　　無本<hi>二首</hi>
長川幾處樹青青孤驛危樓對翠屏一自武皇惆悵後<lb/>
至今來往馬蹄腥<lb/>
<pb n="KR4h0135_WYG_007-10a"/>
　　行次漢上<lb/>
習家池沼草萋萋嵐樹光中信馬蹄漢主廟前湘水碧<lb/>
一聲風角夕陽低<lb/>
　　御溝水　　　　　　　　　　　無可<lb/>
鑿禁疏雲數道開東風岸栁拂青苔銀波玉沫空池去<lb/>
曽厯千巖萬壑來<lb/>
　　送宗禪師　　　　　　　　　　清塞<hi>四首</hi>
衡陽一别十三春行脚同來有幾人老大却思歸嶽寺<lb/>
<pb n="KR4h0135_WYG_007-10b"/>
當時未漆祖師身<lb/>
　　送蜀僧<lb/>
萬里獨行無弟子惟齎笻竹與檀龕看經更向吳中老<lb/>
應是山川似劍南<lb/>
　　過僧竹院<lb/>
一生愛竹自未有每到此房歸不能高人留宿話禪後<lb/>
寂寞兩堂空夜燈<lb/>
　　送僧<lb/>
<pb n="KR4h0135_WYG_007-11a"/>
草履初登南客船銅瓶猶貯北山泉衡陽舊寺秋歸後<lb/>
門鎻寒潭幾樹蟬<lb/>
　　長安早秋　　　　　　　　　　子蘭<hi>五首</hi>
風舞槐花落御溝終南山色入城秋門門走馬徴兵急<lb/>
公子笙歌醉玉樓<lb/>
　　登樓<lb/>
邊色鴻聲一例秋大波平日遶山流故人千里同明月<lb/>
盡夕無言空倚樓<lb/>
<pb n="KR4h0135_WYG_007-11b"/>
　　蟬<lb/>
獨蟬初唱古槐枝委曲悲涼斷續遲雨後忽聞誰最苦<lb/>
異鄉孤館憶家時<lb/>
　　太平里尋兵部裴郎中<lb/>
不語凄涼無限情荒階行盡又重行昔年住此人何在<lb/>
空見槐花秋草生<lb/>
　　晩景<lb/>
池荷衰颯菊芬芳䇿杖吟詩上草堂留目暮雲風巻盡<lb/>
<pb n="KR4h0135_WYG_007-12a"/>
郡樓寒角數聲長<lb/>
　　暮春送友　　　　　　　　　　無悶<hi>二首</hi>
折栁亭邊手重擕江煙淡淡草萋萋杜鵑不顧離人意<lb/>
更向落花枝上啼<lb/>
　　寒林石屏<lb/>
草堂無物伴身閒唯有屏風枕簟間本向他山求得石<lb/>
却於石上看他山<lb/>
　　答盧善　　　　　　　　　　　良乂<lb/>
<pb n="KR4h0135_WYG_007-12b"/>
風泉祗向夢中聞身外無餘可寄君當户一輪惟曉月<lb/>
挂簷數片是秋雲<lb/>
　　寒食　　　　　　　　　　　　雲表<lb/>
寒食悲看郭外春野田無處不傷神平原壘壘添新塜<lb/>
半是去年來哭人<lb/>
　　船居寓意　　　　　　　　　　徳誠<lb/>
千尺絲綸直下垂一波纔動萬波隨夜静水寒魚不食<lb/>
滿船空載月明歸<lb/>
<pb n="KR4h0135_WYG_007-13a"/>
　　寄南山景禪師　　　　　　　　棲白<hi>三首</hi>
一度林前見逺公静聞真語世情空至今寂寞禪心在<lb/>
任起桃花栁絮風<lb/>
　　月夜懐劉秀才<lb/>
獨夜相思但自勞阮生吟罷夢雲濤此時小定未禪寂<lb/>
古塔月中松磬髙<lb/>
　　哭劉得仁<lb/>
為愛詩名吟到死風魂雪魄去難招直須桂子落墳上<lb/>
<pb n="KR4h0135_WYG_007-13b"/>
生得一枝寃始銷<lb/>
　　書石壁禪居　　　　　　　　　貫休<hi>六首</hi>
赤旃檀塔六七級白菡萏花三四枝禪客相逢祗彈指<lb/>
此心能有幾人知<lb/>
　　聴僧彈琴<lb/>
家近吳王古戰城海風終日打檣聲今朝鄉思渾堆積<lb/>
琴上聞師大蟹行<lb/>
　　古戰場<lb/>
<pb n="KR4h0135_WYG_007-14a"/>
鬼氣蒼黄棘葉紅昔時人血此時風可憐極目無疆地<lb/>
曽落將軍一陣中<lb/>
　　初秋<lb/>
葦風荷露逼人寒午夢天髙眼界寛落落與誰同此意<lb/>
纎纎初月上雲端<lb/>
　　閱衡嶽楚雲上人血書法華經<lb/>
剔皮刺血誠何苦為寫靈山九㑹文十指瀝乾終七軸<lb/>
後來求法更無君<hi>林間録云唐僧楚雲血書蓮經祕於福嚴三生藏隨日若開此經誓同慈</hi>
<pb n="KR4h0135_WYG_007-14b"/>
　　　<hi>氏宋皇祐間有貴人遊山見之疑其妄使人以鉗發之有血如綫出焉須臾風雷震山谷煙雲</hi>
　　　<hi>四障彌日不散貴人投誠懴悔嗟乎願力所持乃爾異也</hi>
　　少年行<lb/>
錦衣鮮華手擎鶻閒行氣貌多輕忽稼穡艱難總不知<lb/>
三皇五帝是何物<lb/>
　　織婦　　　　　　　　　　　　處黙<lb/>
蓬鬢蓬門積恨多夜闌燈下不停梭成縑猶自陪錢納<lb/>
未直青樓一曲歌<lb/>
<pb n="KR4h0135_WYG_007-15a"/>
　　貽九華上人　　　　　　　　　齊已<hi>五首</hi>
一法傳聞繼老能九華閒卧最髙層秋鐘盡後殘陽瞑<lb/>
門掩松邊雨後燈<lb/>
　　謝猿皮<lb/>
貴向獵師家買得擕來乞與坐禪床不知摘月秋潭畔<lb/>
曽對何人啼斷腸<lb/>
　　放鸚䳇<lb/>
隴西花巘結巢髙本為無人識翠毛今日籠中强言語<lb/>
<pb n="KR4h0135_WYG_007-15b"/>
乞歸天外啄金桃<lb/>
　　觀荷葉露珠<lb/>
霏微曉露成珠顆宛轉田田未有風任器方圓性終在<lb/>
不妨翻覆落池中<lb/>
　　偶作寄王祕書<lb/>
七絲湘水秋深夜五字河邊日暮時借問祕書郎此意<lb/>
静彈髙詠有誰知<lb/>
　　宿李主簿林亭　　　　　　　　清塞<lb/>
<pb n="KR4h0135_WYG_007-16a"/>
獨樹幽亭新月入城牆四面鎻山多去年今夜還來此<lb/>
空見西風裊燕窠<lb/>
　　秋夜吟　　　　　　　　　　　尚顔<lb/>
梧桐雨畔夜愁吟抖擻衣裾蘚色侵枉道一生無繫著<lb/>
湘南山水别人尋<lb/>
　　山居　　　　　　　　　　　　法珍<hi>四首</hi>
煙暖喬林啼鳥逺日髙方丈落花深積香厨内新茶熟<lb/>
輕汎松花滿盌金<lb/>
<pb n="KR4h0135_WYG_007-16b"/>
風定泉聲當澗響雨餘山色入樓多老僧滅却心頭火<lb/>
一榻松隂養太和<lb/>
清風拂處葉欲落碧蘚堆時人不來滿院秋光濃欲滴<lb/>
禪門閒向白雲開<lb/>
梅花墻角開新厯松樹枝頭曝衲衣怕冷老僧嫌朔吹<lb/>
却教童子掩柴扉<lb/>
　　琴　　　　　　　　　　　　　隠巒<lb/>
七條絲上寄深意澗水松風生十指自乃知音猶尚稀<lb/>
<pb n="KR4h0135_WYG_007-17a"/>
欲教更入何人耳<lb/>
　　桐花鳥　　　　　　　　　　　可朋<lb/>
五色毛衣比鳳雛深花叢裏祗如無美人買得偏憐惜<lb/>
移向金釵重幾銖<lb/>
　　伍相廟　　　　　　　　　　　常雅<lb/>
蒼蒼古廟映林巒羃羃煙霞覆石壇精魄不知何處在<lb/>
威風猶入浙江寒<lb/>
　　題羅霄洞　　　　　　　　　　徳最<lb/>
<pb n="KR4h0135_WYG_007-17b"/>
江南二月春無邊谿行十里花争妍兒童且莫吹羌笛<lb/>
我欲臨流枕石眠<lb/>
　　對御書後一絶　　　　　　　　亞棲<hi>二首</hi>
通神筆法得𤣥門親入長安謁至尊莫怪出來多意氣<lb/>
草書曽悦聖明君<lb/>
　　贈英禪師<lb/>
將知徳行異尋常每見持經入道場欲識用心精潔處<lb/>
一瓶秋水一爐香<lb/>
<pb n="KR4h0135_WYG_007-18a"/>
　　端午感言　　　　　　　　　　文秀<lb/>
節分端午自誰言萬古傳聞為屈原堪笑楚江空𣺌𣺌<lb/>
不能洗得直臣寃<lb/>
　　百舌　　　　　　　　　　　　無側<lb/>
千愁萬恨過花時似向春風怨别離若使衆禽俱解語<lb/>
一生懐抱有誰知<lb/>
　　古梅　　　　　　　　　　　　無名釋<lb/>
雪虐風饕水浸根石邊尚有古苔痕天公未肯隨寒主<lb/>
<pb n="KR4h0135_WYG_007-18b"/>
又孽清香與返魂<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今禪藻集巻七<lb/>
</p>
<p>
</p>
  </div>
<div>
<head>古今禪藻集巻八</head> <lb/>
    <p>
<pb n="KR4h0135_WYG_008-1a"/>
欽定四庫全書<lb/>
　古今禪藻集巻八<lb/>
　　　　　　　　　　明釋正勉釋性<graphic n="KR1886" url="https://raw.githubusercontent.com/kanripo/KR-Gaiji/master/images/KR1886.png" mimeType="image/png"/>同輯<lb/>
　宋<hi>五言古詩</hi>
　　贈峽山清倫禪師　　　　　　　簡長<hi>三首</hi>
褰衣汲靈水混滌巾屨塵烟靄霽杉竹澄凝此心神髙<lb/>
僧灑真雨澤彼寒草春華月寫空印清霜肅齋身猶言<lb/>
振金策歸作耶溪隣<lb/>
<pb n="KR4h0135_WYG_008-1b"/>
　　夜感<lb/>
無眠動歸心寒燈坐將滅長恐浮雲生奪我西窗月<lb/>
　　送方仲荀<lb/>
行客心如何借劔為君歌雨昏山未開花盡春無多欲<lb/>
知貧别情涕涙空滂沱<lb/>
　　湘江有感寄王内翰　　　　　　行肇<hi>四首</hi>
逹士絃性直佞人膠辭柔靳尚一言巧靈均千古愁孤<lb/>
蟾魄長在寒雲恨難収空使湘江水至今無濁流<lb/>
<pb n="KR4h0135_WYG_008-2a"/>
　　中秋對月<lb/>
暮雨過寥廓江天正青蒼列樹無殘隂積水有異光幽<lb/>
蟲鳴欲徧宿鳥驚忽翔永夜如至公鑒我吟清章<lb/>
　　送希晝師之九華<lb/>
忽起峯外心跡謝人中境雲去竹堂空鷺下秋池静野<lb/>
宿清溪深月在諸峯頂日暮立長江遥㸔片帆影<lb/>
　　汎若耶溪<lb/>
霽雨牽野情孤舟逐兹賞積水連逺空落日垂萬象岸<lb/>
<pb n="KR4h0135_WYG_008-2b"/>
回雲獨隨山轉泉更響望望極寒源猶言放輕漿<lb/>
　　擬古　　　　　　　　　　　　慧崇<lb/>
幽禽迎曙響佳木含春榮獨有綺窗婦耿耿萬里情塵<lb/>
色皓鴛幌日華明風筝高葢久不返中宵自懐貞<lb/>
　　念佛三昧詩<hi>并敘</hi>　　　　　　　遵式<hi>四首</hi>
　叙曰念佛三昧踐聖之妙道凡掲厲于法流者何莫<lb/>
　由斯矣晉慧遠師化潯陽集賢輩乘之為際極之軌<lb/>
　瑯琊王喬之洎羣賢皆為念佛三昧詩逺為序皇宋<lb/>
<pb n="KR4h0135_WYG_008-3a"/>
　丙申沙門遵式㑹四明髙尚之賔百餘人春冬二仲<lb/>
　一日一夜萃寳雲講堂想無量覺行漢魏經壬寅既<lb/>
　廢適台之東山忽思俄成故事惜無逺焉乃擬晉焉<lb/>
　作詩寄題于石垂于後世也詩四章章八句<lb/>
萬感外形骸儼然虛堂寂明毫冠羣彩幽神資始績妙<lb/>
象非夙預俗覽豈良覿㭊之㑹入微清玩心無懌<lb/>
　　其二<lb/>
金肌昧真見八音愚正聞𤣥空了無託至渉寧有勛森<lb/>
<pb n="KR4h0135_WYG_008-3b"/>
羅㑹都寂長空銷積氛良哉此逹觀局士安與云<lb/>
　　其三<lb/>
融抱廻曲照熙如鑑中象諦覧無遺心虛求非滯想追<lb/>
夢忘始終通幽宛如往藉此㑹神姿逍遥期西賞<lb/>
　　其四<lb/>
鑑極𤣥想孤動静如為區大象詎形儀大方誰亷隅正<lb/>
賞不隱括妙踐無廻迂心澄徧知海粲粲黄金軀<lb/>
　　白雲謡送明教嵩禪師歸山　　　懐璉<lb/>
<pb n="KR4h0135_WYG_008-4a"/>
白雲人間來不染飛埃色遥爍太陽輝萬態情何極嗟<lb/>
嗟輕肥子見擬垂天翼圖南誠有機去當六月息寧知<lb/>
絪緼采無心任吾適天宇一何遼舒巻非留迹<lb/>
　　古意　　　　　　　　　　　　契嵩<hi>十二首</hi>
風吹一㸃雲散漫為春雨洒余松柏林青葱枝可取持<lb/>
此嵗寒操手中空楚楚幽谷無人來日暮意誰與<lb/>
　　其二<lb/>
雲中見雙鳥髙飛揭日月毛羽賁文章翺翔異鷹鶻翛<lb/>
<pb n="KR4h0135_WYG_008-4b"/>
然邈千里竟不顧林樾春風漫飄颺勁翮更超忽陌上<lb/>
逰俠子窺爾徒倉卒雖有金彈丸睥睨不敢發因知竒<lb/>
異資自保長超越回視黄雀羣胡為戀塵𡋯<lb/>
　　其三<lb/>
堪笑浮雲髙凌虛翳日星<hi>凌虛或作扶揺</hi>寧作蘭蕙幽草中自<lb/>
芳馨自足乃天分未需爾虛靈掩翳之所惡胡為久亭<lb/>
亭古來曠逹士浪跡多晦暝山林惜長往藏用亦藏形<lb/>
愚谷不可及窅然還自寧嗟余亦羨此岑寂養頽齡<lb/>
<pb n="KR4h0135_WYG_008-5a"/>
　　感遇五首<lb/>
海水晦夜清秋色涵蓬壺有叟䨇龍公鐡網羅珊瑚風雲<lb/>
浩容與悵恨何所圖欲問天上人可換明月無<lb/>
　　其二<lb/>
仙人白玉京去去何縹緲瓊樓十二層玲瓏汎雲表銀<lb/>
湟月為波萬頃即池沼秋來宫殿光逗落人間曉空際<lb/>
時澄明烟霞眇青鳥可見不可到所思空杳杳<lb/>
　　其三<lb/>
<pb n="KR4h0135_WYG_008-5b"/>
天威不到處干戈動邉鄙將軍奮威猛英雄勢隨起紛<lb/>
紛出榆關肅肅秋色裏白馬冐黄雲清霜厲嚴㫖少壯<lb/>
羽林兒務能莫多喜好武匪君心用兵不得已寄言飛<lb/>
將軍妙畧應無比志在報君恩豈為黄金死丈夫身許<lb/>
國慷慨當如此寧教太史書輕笑魯連子<lb/>
　　其四<lb/>
空虛澄逺烟霽色含秋景思君毎盤桓駐目千峯頂明<lb/>
月初團圞可照美人影美人來不來雲霞𣺌林嶺<lb/>
<pb n="KR4h0135_WYG_008-6a"/>
　　其五<lb/>
松栢地之靈草莽亦同茂願得區域中人心復純素蒼<lb/>
梧㑹稽隂罔復有陵墓六合無知音青山有歸路人生<lb/>
惜朱顔鑒照長相顧昨夜露華臺誰不怨秋暮<lb/>
　　懐越中兼示山隂諸明士<lb/>
厭見人境喧清游憶靈越東南千萬山浮青滿寥泬從<lb/>
來鑑中景形勝人間絶月湛換鵞溪雲起藏書穴客子<lb/>
若飄蓬遽與故人别尺素未及通芳草已云歇所悲行<lb/>
<pb n="KR4h0135_WYG_008-6b"/>
路難俯仰損名節鳴鳳欲東飛寄語謝明月<lb/>
　　山舍晩歸<lb/>
薄暮還精廬徐行無所並日入月還清山空水更静彷<lb/>
彿聞踈鐘翛然在西嶺寄語髙世流來兹謝塵境<lb/>
　　讀書<lb/>
讀書老何為更讀聊遮眼此意雖等閒髙情寄無限錯<lb/>
磨千古心翻覆幾忘飯不知白雲去春静山中晚<lb/>
　　遊大慈山書晝上人壁<lb/>
<pb n="KR4h0135_WYG_008-7a"/>
谷裏侵雲寺尋幽到深處春過寒花開人來啼鳥去豈<lb/>
期草庵客日暮此相遇<lb/>
　　廬山雜興　　　　　　　　　　道潜<hi>三十三首</hi>
古帝論匡山南國之徳鎮邇來得躋攀此語始吾信雄<lb/>
雄壓大江矗矗排萬仞青天落飛瀑白日雷霆震石鏡<lb/>
俄忽開孤光舞而運異花無冬春瑶草亦芳潤逺公初<lb/>
渡江道譽藹東晉劉雷賛髙風遯世各無悶陳跡虎溪<lb/>
頭于今誰與訊<lb/>
<pb n="KR4h0135_WYG_008-7b"/>
　　其二<lb/>
衆峯勢連環萬叠不可窮香爐獨秀㧞佳氣常葱葱長<lb/>
風巻游霧曉壁開曈曨招提出其下樓觀排青紅回眸<lb/>
盼五老刻削金芙蓉宜哉謫仙子愛此巢雲松<lb/>
　　其三<lb/>
白鶴峯後原逶迤曠平陸道周問樵子古實青牛谷披<lb/>
榛得徑路曵杖驚麋鹿鮑生古騷人曽過錬師宿明月<lb/>
古壇邉題詩記脩竹兹焉廢耕隴嵗晏空菽粟薄日静<lb/>
<pb n="KR4h0135_WYG_008-8a"/>
銜山驚湍瀉哀玉囘首睇吾廬風幡隔林麓<lb/>
　　其四<lb/>
山南信美矣山北尤増竒春風錦繡谷紅素自相依梯<lb/>
空上絶巘雲日驚倒窺崖壁暈祥光五色成頗梨旁通<lb/>
大林寺松竹短且欹樂天當日游四月桃始披餘齡願<lb/>
寄此永與世人違<lb/>
　　其五<lb/>
少文好山林毎往輒忘歸余生千載後獨與斯人違朅<lb/>
<pb n="KR4h0135_WYG_008-8b"/>
來爐峯下結宇聊棲遲長林拱茂木九夏遺炎曦溪雨<lb/>
晝忽破藤花照清漪黄鸝語深竹可聴不可窺<lb/>
　　其六<lb/>
暮峯騰𤣥雲飛雨來滂沱亂㸃洒蒼壁森森掛青蘿須<lb/>
臾漲前溪蕩蕩浮銀河中流轉巨石出没如黿鼉天宇<lb/>
夜開霽星蟾瑩摩挲玲瓏辨崖樹宛轉照庭柯詠詩無<lb/>
傑句奈此佳景何<lb/>
　　其七<lb/>
<pb n="KR4h0135_WYG_008-9a"/>
中巖不知暑但覺晝景長朝來出孤定踽踽行西岡風<lb/>
泉漱石齒松雨飛蒼蒼猿鳥亦我喜鹿麋還相將喬林<lb/>
積翠下粲然矚孤芳冉冉抱絶格霏霏浮暗香山祗善<lb/>
守䕶每吐雲霧藏寄言樵蘇子慎勿輕摧傷<lb/>
　　其八<lb/>
龍湫亘三峽草木皆森竒禪餘得支徑别塢行逶迤上<lb/>
人吳門秀邈有方外姿芒鞵襯兩足策策欣相追秋田<lb/>
罷刈穫雲水明空陂雙雙林中禽文彩光陸離雍容事<lb/>
<pb n="KR4h0135_WYG_008-9b"/>
飲啄相顧忘驚飛鮮飈忽騰馥嵓桂飄葳蕤峯端卧落<lb/>
日眷此忘還期<lb/>
　　其九<lb/>
山深雲物清挹玩洗浮慮昨日行澗南飄然即芒屨風<lb/>
潭耿危彴晚與樵争度隔水認梅花方驚嵗華暮幽人<lb/>
眇江海樂事期誰預山月獨多情娟娟遲歸路<lb/>
　　其十<lb/>
髙嵓吐竒雲倐忽千萬丈援毫欲名貎巻縮非一狀飛<lb/>
<pb n="KR4h0135_WYG_008-10a"/>
仙或遨逰隐隐出其上驚飈忽吹滅轉盼惟青嶂山中<lb/>
勝事多彼俗誰能亮<lb/>
　　其十一<lb/>
圓月未出嶺衆峯環蒼蒼裴囬倚脩竹遲此清夜光俄<lb/>
驚衆木顛灎灎浮銀潢玉兔既且躍浮雲亦難妨須臾<lb/>
經中天下矚被八荒却瞻中外官森森斂低昂<lb/>
　　其十二<lb/>
一月廬山陽光風動林壑隂崖拆層氷隐隐飛溜落羲<lb/>
<pb n="KR4h0135_WYG_008-10b"/>
和佐化工萬彚欣並作忽忽鳥聲聒豔豔花霧薄瘦骨<lb/>
喜攀躋芒鞵便犖确期遇山河人賞心将共託<lb/>
　　虚寂堂<lb/>
吾聞卓道士操節如冰霜學窺老莊本淵然閟光芒當<lb/>
時世莫識落魄依四方嘗為京洛逰不踐聲利場衣裾<lb/>
巻塵土獨鶴翻南翔千里不駐足飄飄指潯陽潯陽多<lb/>
名山飛仙共徜徉晚嵗隠城郭古宫極凄涼千金售鄰<lb/>
壤増築成虚堂流塵斷四壁虚白浮中央惜哉今已往<lb/>
<pb n="KR4h0135_WYG_008-11a"/>
吊影空歎傷頼有賢弟子黄冠挺昻藏區區慕髙格綽<lb/>
欲傳芬芳逐客蘇太史堂堂國之良言為天下重墨妙<lb/>
逾珪璋為君易華榜庭户増輝光風流滿江左知子非尋常<lb/>
　　遊詠真洞贈陶道人<lb/>
淵明骨已朽陳迹尚可求我復識其孫長鬛青兩眸相<lb/>
去僅千載猶能繼風流寄跡黄冠中神姿邈清脩相携<lb/>
行洞天暝色藹已浮松寒語栖鶴潭静眠蒼虬蘭膏照<lb/>
深夜風磬鳴重樓吾廬閟三峽清浄亦此侔何時駕鹿<lb/>
<pb n="KR4h0135_WYG_008-11b"/>
車訪我西林丘<lb/>
　　廖司法挽辭<lb/>
吾聞廖夫子名大不得覩讀書盡五車行義㧞前古聚<lb/>
徒從妙齡所至變鄒魯身雖甘陋巷志欲望伊吕風雲<lb/>
茍超騰名教當有補蹉跎鬢毛改寸禄晚方取青衫適<lb/>
南營素幔歸湓浦秋原起新隴寂寞一坏土悲歌動閭<lb/>
里清血洒如雨蘭玉已含芳行看秀庭户<lb/>
　　歸宗道中<lb/>
<pb n="KR4h0135_WYG_008-12a"/>
朝日未出海杖藜適松門老樹暗絶壁蕭條聞哀猨迤<lb/>
邐轉谷口悠悠見前村農夫争道來聒聒更笑喧數辰<lb/>
競一墟邸店如雲屯或携布與楮或驅雞與㹠縱横箕<lb/>
帚材𤨏細難具論老翁主貿易俯仰衆所尊區區較尋<lb/>
尺一一手自翻得無筋力疲兩鬢埋霜根吾鄉東南㑹<lb/>
百貨常源源金鐶衣短後羣奴列崑崙通衢旅犀象顛<lb/>
倒同籬藩鮫綃與翡翠觸目亦已繁少壯供所役耆年<lb/>
卧髙軒翁今處窮獨未易聴我言且當具鹽米歸家飯<lb/>
<pb n="KR4h0135_WYG_008-12b"/>
兒孫<lb/>
　　周茂叔郎中濓溪<lb/>
蓮花峯下水東出其流長十里漱石齒鏘然韻珩璜坡<lb/>
陀滀野岸炯炯浮明光衣冠有曠士眷此宜徜徉乞身<lb/>
不待老結屋栖其旁髙風慕箕頴不羨尚書郎松菊手<lb/>
自挿葱葱蔚連岡了無川澤營庶以亷自方禽魚出堦<lb/>
塹詎識矰繳防雲山侑几席風月非迎將萬事委空洞<lb/>
頽然寄壺觴詩書叢屋壁教子心獨强翹翹雙鳳雛炳<lb/>
<pb n="KR4h0135_WYG_008-13a"/>
炳其文章婆娑刷勁翮雲漢期翺翔髙名與溪水千載<lb/>
同湯湯<lb/>
　　秋日西園<lb/>
日月更代顯光華難並留昔人尚行樂俯仰無暫休平<lb/>
居得君子出處常相求良辰援余臂共作西園遊極目<lb/>
瞰平野緬然見滄洲千林澹霽色萬韻生涼秋露華漙<lb/>
菊英藹藹香可揉參差間畦隴芋栗森相儔緑蔓無芳<lb/>
姿碧花茂牽牛低回矚籬落樹影環清流賞物志已諧<lb/>
<pb n="KR4h0135_WYG_008-13b"/>
何用登蓬丘<lb/>
　　其二<lb/>
嘗聞晉支遁矯志歸沃洲千載激清風邈哉誰與儔余<lb/>
今雖不敏萬事非身謀朅來卧窮谷未覺慙前脩一法<lb/>
尚無遣何勞問三休巻舒在至理賞詠歸優游採薇陟<lb/>
曽阿濯足依澗流但驚桂花拆詎識江漢秋滄溟空汗<lb/>
漫無意狎羣鷗<lb/>
　　其三<lb/>
<pb n="KR4h0135_WYG_008-14a"/>
憶昔少壯時意氣摩雲霓游心黄巻間豈顧白日西由<lb/>
來昧根本旦旦從所迷邇獨悟無為文字如委泥物生<lb/>
豈髙下至道良自齊青山遶吾廬開户衆鳥啼曉日上<lb/>
喬木秋光媚回溪疇人長往來絶壁同攀躋遐天净若<lb/>
掃曠目無端倪楚客一何苦登臨獨悽悽<lb/>
　　其四<lb/>
秋山夜來雨雲氣朝尚昏禪庭無來轍但見落葉繁石<lb/>
室暗燈火天容開霽痕耳目思逺適曠然啓曾軒長謠<lb/>
<pb n="KR4h0135_WYG_008-14b"/>
緩輕策去去窮深源方塘灩清流鳬雁靜不喧時遭羲<lb/>
皇翁容與諧笑言邈然採真賞嵗晏誰與論<lb/>
　　次韻黄子理宣徳田居四時<lb/>
四序自逶迤田園常局促春陽旋東臯迫我事銚鎒出<lb/>
種曝籬根驅牛飲溪曲暉暉明朝陽聒聒喧布榖頹齡<lb/>
惜筋骸曉睡謾云足蓐食出柴門荷蓧赴幽谷搴條視<lb/>
柔桑宻葉已舒緑今年氣候早膏雨厭霡霂鄰翁時一<lb/>
來耕耨毎相屬<lb/>
<pb n="KR4h0135_WYG_008-15a"/>
　　其二<lb/>
離離小麥黄習習南風度桑棗暗蓬麻耘鋤困朝暮種<lb/>
𤓰屋東隅翠蔓已分布黄花引踈籬冉冉欲横路白水<lb/>
漫青秧聨翩下鷗鷺新絲換濁酒肴蔌羞薄具掃洒聚<lb/>
比鄰環坐䕃髙樹稚子羨贏餘牽衣傍翁嫗牛羊嶺外<lb/>
歸落日林梢去餉婦亦還家笑言隔煙霧<lb/>
　　其三<lb/>
村落已徂暑蚊蠅尚喧啾衡門霽朝雨茅竹歸新秋機<lb/>
<pb n="KR4h0135_WYG_008-15b"/>
絲迫鄰女札札無停休中田藹黄稼爛漫如雲浮緑蟻<lb/>
釀新甕嘉魴釣清流瓦尊遲來客禮數忘獻酬三盃未<lb/>
肻辭笑語方綢繆時平盜自隠場圃無宵憂兒孫漸束<lb/>
髪婚嫁迫所謀欵曲從我言歸途蹇淹留林端有月色<lb/>
相送前溪頭<lb/>
　　其四<lb/>
朔吹鳴髙林回塘氷已結牛羊卧茅屋原野暗飛雪壯<lb/>
男臂雕弓短後事田獵飢鷹一號呼荒徑洒毛血歸來<lb/>
<pb n="KR4h0135_WYG_008-16a"/>
誇意氣隣舍呼飲啜明朝過南山更欲窮窟穴寒爐然<lb/>
豆萁光𦦨時起滅布被擁嬌兒從渠踏裏裂老翁寢不<lb/>
寐展轉念鵞鴨籬落易穿窬狐狸恐驚發<lb/>
　　春晴<lb/>
積雨久不破曽隂蔽城闕曉來得春風掃蕩浄六合綽<lb/>
約墻頭花依微帶殘月少年誰家子驊騮飛蹀躞揚鞭<lb/>
出郊外逸興生林樾黄鳥弄柔音青梅已堪折行樂須<lb/>
及辰芳時易消歇<lb/>
<pb n="KR4h0135_WYG_008-16b"/>
　　其二<lb/>
寒食東城隅青陽夾馳道髙樓暖鳳笙絶曲聞縹緲晴<lb/>
日動鞦韆飛煙拂瑶草南隣與北里良辰競為好人生<lb/>
逆旅間何必事枯槁仰首笑春風兹懐誰與造<lb/>
　　寄邵仲恭<lb/>
曉雨霽郛郭晴雲逓紛披羲和拆萬物初莖弄葳蕤鯈<lb/>
魚泳弱藻漾漾動碧漪緬彼空際山黛影揺參差感此<lb/>
芳菲節美人曠佳期音形𦕈何方莽莽天一涯長河泮<lb/>
<pb n="KR4h0135_WYG_008-17a"/>
春氷花浪激箭馳好憑三尺鯉寄我相思詩<lb/>
　　同蘇子瞻秦少游遊惠山二首<lb/>
杜門暗朝雨寂歴無行人隂曦忽穿漏卉木鬱巳新階<lb/>
泉漱玉齒照眼光磷磷使君美無比卓犖遺囂塵風標<lb/>
傲竹栢談笑凌穹旻何愧沉冥子卧霞與結隣<lb/>
　　其二<lb/>
揚帆渡江來洗眼驚翠樾雲安既容裔鳥哢更清絶凌<lb/>
梯訪幽蹤琬琰亦未滅嗟我魚目光疇能綴明月狂墨<lb/>
<pb n="KR4h0135_WYG_008-17b"/>
掃琅玕風煙座中發殊勝區中人茫茫走飛轍<lb/>
　　寄龍井辯才法師<lb/>
法師安遠徙我見常罄折頽綱製像運基搆甚宏逹煌<lb/>
煌四十載説法傾吳越人天㑹方丈萬趾常雜遝藹然<lb/>
如丘山四座羞蟻垤投老倦揮松毅然辭且決飢鷹得<lb/>
秋風轉盼俄一掣結茅南山陲雲蘿占幽絶昔我海上<lb/>
還相尋訪林樾夜闌叩微要猨鳥寂不聒慧風洒幽襟<lb/>
法雨濯枯枿别來今四載寒暑驚屢闋相望如晨星杳<lb/>
<pb n="KR4h0135_WYG_008-18a"/>
杳各天末何當從杖藜一笑龍泓月<lb/>
　　送慧悟大師還闕下<lb/>
道人本丘壑浪為京華居一往二十年嵗月驚須臾禪<lb/>
餘挾妙術出入卿大夫飛揚動天子聲聞傾九衢紛彼<lb/>
户外屨泛如水中鳬髙懐勌酬應逸賞思江湖春風巻<lb/>
衣裓千里隨舳艫中泠涌樓觀圓嶠連方壺杖策歩鼇<lb/>
頭直上窮﨑嶇超然萬象外所得良有餘興來乗白雲<lb/>
飄飄還帝都<lb/>
<pb n="KR4h0135_WYG_008-18b"/>
　　送李仲益赴襄陽幕<lb/>
襄陽古名都雄觀壓荆楚醉公誇文詞風物粲可數嗟<lb/>
余未歴覧彷彿已如覩人生游宦間得此亦佳遇李俊<lb/>
妙天姿文行兩自負少年志冥鴻千里輕一舉天風不<lb/>
借便造物暫淹阻既無負郭田黽俛依幕府賢哉彼方<lb/>
伯脱畧髙韻度寧俾簿書役朱墨事朝暮爽氣對西山<lb/>
清談共樽俎試問鹿門翁遺蹤今在否<lb/>
　　晚歸　　　　　　　　　　　　慧詮<lb/>
<pb n="KR4h0135_WYG_008-19a"/>
落日寒蟬鳴獨歸林下寺柴扉應未掩片月隨行屨唯<lb/>
聞犬吠聲又入青蘿去<lb/>
　　竹徑偶題　　　　　　　　　　清順<lb/>
久從林下遊頗識林下趣從渠緑隂繁不礙清風度閒<lb/>
來石上眠落葉不知數一鳥忽飛來啼破幽絶處<lb/>
　　謁狄梁公廟　　　　　　　　　徳洪<hi>二十一首</hi>
九江浪粘天氣勢必東下萬山勒回之到此竟傾瀉如<lb/>
公廷諍時一快那顧藉君看洗日光正色甚閒暇使唐<lb/>
<pb n="KR4h0135_WYG_008-19b"/>
不改周誰復如公者古祠蒼煙根碧草上屋瓦我來春<lb/>
雨餘瞻歎香火罷一讀老范碑頓塵㸔奔馬斯文如貫<lb/>
珠字字光照夜整帆更遲留風正不忍掛<lb/>
　　同彭淵才謁陶淵明祠讀崔鑒碑<lb/>
武王既伐紂乃不立微子雖有去惡仁終失存商義夷<lb/>
齊不肯臣甘作首陽死下視莽操輩欺孤奪㓜稚汗面<lb/>
亦戴天特猴而冠耳桓公弄兵權劉裕竊神器先生於<lb/>
此時抽身良有以袖手歸去來詩眼飽山翠追還聖之<lb/>
<pb n="KR4h0135_WYG_008-20a"/>
清太虚絶塵滓長恨千載心斷絃掩流水崔子果何人<lb/>
賞音乃知此與君讀此碑相視一笑喜<lb/>
　　懐慧廓然<lb/>
蕭蕭暑雨過空山成夜晴月出東南峯娟娟風露清飛<lb/>
螢自開合寒蟬亦悲鳴興來忽獨往聴此落磵聲永懐<lb/>
西湖上絶景玉壺明松際翛然姿振策自經行即欲呼<lb/>
就語忽隔千里程何時徑尋子夜航過臨平呼猿何足<lb/>
道摩雲亦虛名未若擇法眼能識廓然兄應知像教末<lb/>
<pb n="KR4h0135_WYG_008-20b"/>
大法欲欹傾談笑復一出要使萬世驚燈火作朝夕巳<lb/>
有相似情願隨人天㑹仰看辯縱横<lb/>
　　同超然無塵飯栢林寺分題得栢字<lb/>
沙村宿雨餘炊煙淡寒色山墟蠶市休野飯漁舟隔忽<lb/>
逢柳際門知有道人宅扣扉山答響童子出迎客空庭<lb/>
竟何有凍死千年栢鐘鳴食時至老僧揖就席香秔定<lb/>
宿舂露葵應曉摘羌飢一飯美何啻萬錢值風軒納山<lb/>
翠引手捫石壁愛此玉崔嵬嵗久自崩拆下有洄渦泉<lb/>
<pb n="KR4h0135_WYG_008-21a"/>
甘涼氷齒頰勿輕一脈微去漲萬頃澤吾行無疾徐住<lb/>
佳去亦得欲収有聲畵絶景為摹刻興來勿復緩轉顧成<lb/>
陳迹<lb/>
　　次韻超然游南塔<lb/>
遶塔不忍去新涼生早秋不見江西月一水空悠悠龕<lb/>
燈耿晝影遺像青雙眸永懐皇祐間曽此狎沙鷗往事<lb/>
已陳迹豐碣撑髙樓公昔從吾祖來往亦風流但餘松<lb/>
菊在井臼遺林丘髙風不可攀落日令人愁倚杖哦清<lb/>
<pb n="KR4h0135_WYG_008-21b"/>
詩溪風波白頭脈脈不能語歸心浩難收今已不如古<lb/>
無復相綢繆何當效船子華亭從釣舟<lb/>
　　次韻龔徳顔栁帖<lb/>
顔柳以字名畫畫法可究後世何寂寥此輩了無有皆<lb/>
云學未至妙不應心手那知斯人徒徳髙名往就字工<lb/>
徳不修名與身俱朽吾子佳少年俊氣駒方驟新詩作<lb/>
行草開軸龍蛇走坐客口為愕我亦知肻首積墨如陂<lb/>
池積筆髙隴阜學之不至顔要亦終至柳此詩聞東坡<lb/>
<pb n="KR4h0135_WYG_008-22a"/>
請君書座右<lb/>
　　贈范伯履承奉二子<lb/>
大范風月湖小范煙雨柳清明與秀徹風度隨付受醉<lb/>
䦨看落筆已覺風助肘聲名定追尋公卿在懐袖江湖<lb/>
方縱浪苐未一唾手乃公幹國器讜論在人口謫居長<lb/>
閉門藥方曽校否著書亦細事用舍付杯酒君看雨園<lb/>
鳩雨晴定呼舊<lb/>
　　仁老以墨梅遠景見寄作此謝之<lb/>
<pb n="KR4h0135_WYG_008-22b"/>
荒寒掃横斜稀踈開未徧煙昏雨毛空標格終微見吳<lb/>
姬風鬢亂睡色餘妬面誰令種性香風味極不淺道人<lb/>
三昧力幻出隨意現塞管玉纎寒無勞寫哀怨<lb/>
　　次韻李商老匡山道中望天池<lb/>
幽人修水上春漲冐陂田時時想見之笑頰微渦旋往<lb/>
來柴桑間妙語生雲煙廬山自髙寒青碧開晴天倚藤<lb/>
望絶頂風味如斜川我思從之遊子亦當勉旃詩成聊<lb/>
假寐歸夢歴層顚<lb/>
<pb n="KR4h0135_WYG_008-23a"/>
　　居上人自雲居來訪白蓮社話明日告歸作此送<lb/>
　　之<lb/>
浮雲山盡際花木迎春暉佳人殊方來見之消渇飢藉<lb/>
草坐松影粉香時落衣氣貌秀可掬出語超幽微巖壁<lb/>
鐘聲寂山隂花發稀去袂挽莫留又作甌峯歸<lb/>
　　次後韻<lb/>
平生邁往氣醖造次公狂才髙簿書縛貌和無歎傷君<lb/>
㸔此風味自是萬夫望利害方焚和唾笑皆清涼頴臯<lb/>
<pb n="KR4h0135_WYG_008-23b"/>
舊廬在頃稻連畝桑時以笏拄頰阻隔如㵎岡少陵功名<lb/>
念看鏡毛髮蒼長哦和秋雨㫄林更聞螿人生行樂耳<lb/>
萬事付一觴淮南謫天厨大言忘巽床吾儕本踈拙閲<lb/>
世忘否臧願言置此喙無咎持括囊桂賢供火浴龜<lb/>
虚得刳腸一蓑煙雨蝸兩角我耕南畝君開荒<lb/>
　　寄巽中<lb/>
薫風度南枝餘芳委紅緑微雲生晩隂梅雨净林麓穿<lb/>
花鸎語遲翻泥燕飛速遐想幽人居夢過剡溪曲清聲<lb/>
<pb n="KR4h0135_WYG_008-24a"/>
久絶耳斯懐抱煩燠仰道思彌髙哦詩出凡俗脱屨滿<lb/>
户外輪蹄日相逐吾徒不得人大法世陵叔智刃剪蒿<lb/>
蓬利鋒揮樸樕念往造前席初筮不我卜别來空相思<lb/>
徙倚蒼山木懸知清興多銀鈎墮盈軸願得三百篇遺<lb/>
我藏諸櫝如彼知音知價不低金玉<lb/>
　　次韻聖任病中作<lb/>
君詩素雄放出語秀不俗更讀病中吟清婉尤可録自<lb/>
愧魯鈍者文字毎見辱有取定鄉閭餘事亦何足夫子<lb/>
<pb n="KR4h0135_WYG_008-24b"/>
飽書史屢曬便便腹蓄深故發遠詩成驚衆目我詩雖<lb/>
不少俗馬空多肉頼遇秃毛髮茍仕安得禄所至有青<lb/>
山是處堪藏育行當拂衣去此志吾已卜君須更勉旃<lb/>
當以謙自牧功成還故鄉竹杖巾一幅永從林下遊此<lb/>
詩無厭讀<lb/>
　　送濟上人歸漳南<lb/>
宻林影羣隂露葉光翻夕幽人獨經行滿院許秋色幾<lb/>
年渉嶺海頗亦歴佳席邇來寄江寺癡坐室生白吾家<lb/>
<pb n="KR4h0135_WYG_008-25a"/>
在漳南萬頃蒼玉璧何當附舶歸重拂林下石此生一<lb/>
夢耳夢覺試尋繹倚笻作長嘯萬事付鳥迹若有閒中<lb/>
吟無惜寄飛翼<lb/>
　　夏日雨晴過宗上人房<lb/>
仲夏林木深古寺雨初足殿閣風甌鳴閒庭草空緑小<lb/>
軒試凭几解籜愛新竹㸃筆記題詩粉色不受觸道人<lb/>
有佳處面數良以熟翛然亦無營來往相追逐此時偶<lb/>
相值一笑天宇局何當烹壑源看此粟米粥<lb/>
<pb n="KR4h0135_WYG_008-25b"/>
　　獄中暴寒凍損呻吟<lb/>
由心有癡愛癡愛乃有業因業疾病生痛此百骨節聲<lb/>
相成呻吟齒頰空咬齕側眠看圜扉以手枕匣楔觀此<lb/>
心無形安得有業結業結如空華病寧有枝葉方作是<lb/>
念時顛倒想即滅心造古佛様路入法界轍稽首甘露<lb/>
味銷此煩惱熱<lb/>
　　御手委亷訪守貳監勘釗慶裕二十三日復收入<lb/>
　　禁將入獄憂無人供飯有銀一兩錢六百以付來<lb/>
<pb n="KR4h0135_WYG_008-26a"/>
　　勝甫勝甫曰此止可辦半月過此如何余黙計曰<lb/>
　　有官飯耳<lb/>
出獄未兩月單身寄孤館别甑容搭餾酬以滌盌盞那<lb/>
知復入獄親舊無半眼但餘半月糧何以供嵗晏摩挲<lb/>
没柄杓准擬吃官飯來生空歛眉其室亦喟歎叢林明<lb/>
白老寰宇洪覺範所至神物護爾輩見不慣我説此偈<lb/>
已萬象俱稱贊<lb/>
　　與黄六雷三<lb/>
<pb n="KR4h0135_WYG_008-26b"/>
我覓應傭者忽得黄與雷結束頗精悍拱喏駭吾儕從<lb/>
余今幾日臨事見肺懐立身守中直勿自無疑猜為奴<lb/>
不欺主乃是廊廟材何必弄筆語然後為賢哉紛紛貴<lb/>
與賤百年同一坏弛擔坐亦汝萬事付浮埃<lb/>
　　送人<lb/>
相送復相别不異雲間月無心去復來有魄圓還缺此<lb/>
别興如何西風秋月初暮鴻千里至能寄八行書<lb/>
　　别人<lb/>
<pb n="KR4h0135_WYG_008-27a"/>
尺水未到海兹行多嗚咽病客未還家回腸藴千結水<lb/>
有到海期病客歸何時臨岐一揚袂落日寒風悲<lb/>
　　次韻公弱寄胡强仲<lb/>
念昔謫海南路塵吹瘴風未即棄溝壑尚在拴索中親<lb/>
友半天下萬里不一逢髯胡豈有罪乃肯與我同情親<lb/>
等昆弟使令惟西東時為解我語道大自不容邵陽雨<lb/>
中别涕淚落無從我伴有形影渠歸無僕僮三年鍜百<lb/>
巧遂成瘖與聾今日復何日嶽寺聞樓鐘聚觀迎萬指<lb/>
<pb n="KR4h0135_WYG_008-27b"/>
登睫排千峯黄泉天復見白骨肉已重髯雖未對面音<lb/>
問已喜通夫子佐岣嶁有道如葛洪筆力扛九鼎竒語<lb/>
出遽怱長篇春争麗送我歸新豐且約老南嶽幅巾追<lb/>
瘦笻拊手輒大笑此計隨虛空山林當付我君事侯與<lb/>
公麒麟未易繫健鶻那可籠<lb/>
　　天台山中偶題　　　　　　　　祖可<lb/>
傴歩入蘿徑綿延趣罙深僧居不知處彷彿清磬音石<lb/>
梁邀屢度始見青松林谷口未斜日數峯生夕隂凄風<lb/>
<pb n="KR4h0135_WYG_008-28a"/>
薄喬木萬竅作龍吟摩挲緑苔石書此慰幽尋<lb/>
　　天開巖　　　　　　　　　　　有朋<lb/>
棲霞山後峯天開一巖秀中有坐禪人形容竹栢瘦飢<lb/>
餐巖上松渴飲巖下溜愛歩巖室前白雲起孤岫<lb/>
　　桐花　　　　　　　　　　　　雲松<lb/>
亭亭南軒外楨幹脩且直廣葉結青隂繁花連素色天<lb/>
資韶雅性不愧知音識<lb/>
　<lb/>
<pb n="KR4h0135_WYG_008-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今禪藻集巻八<lb/>
</p>
<p>
</p>
  </div>
<div>
<head>古今禪藻集巻九</head> <lb/>
    <p>
<pb n="KR4h0135_WYG_009-1a"/>
欽定四庫全書<lb/>
　古今禪藻集巻九<lb/>
　　　　　　　　　　明釋正勉釋性<graphic n="KR1886" url="https://raw.githubusercontent.com/kanripo/KR-Gaiji/master/images/KR1886.png" mimeType="image/png"/>同輯<lb/>
　宋<hi>七言古詩</hi>
　　秋夜坐　　　　　　　　　　　遇臻<lb/>
秋庭肅肅風颾颾寒星列空蟾魄髙搘頥静坐神不勞<lb/>
鳥窠無端吹布毛<hi>鳥窠禪師拈布毛而吹侍者悟道</hi>
　　早秋吟　　　　　　　　　　　契嵩<hi>二首</hi>
<pb n="KR4h0135_WYG_009-1b"/>
山家昨夜房櫳冷梧桐一葉飄金井長天如水浄藏雲<lb/>
明月含暉變秋景桂枝花折風飄飄誰在髙樓吹玉簫<lb/>
人間不見槎升漢天上將㸔鵲作橋年少征人在何處<lb/>
白露霑衣未歸去海畔今無漂母家江南誰與王孫遇<lb/>
徘徊月下空長吟吾徒自古難知音欲上髙臺問明月<lb/>
明月何不照人心<lb/>
　　令泉亭獨賞寄冲晦上人<lb/>
南風掠波溪水滿山中幽人來洗浣獨立溪傍清興款<lb/>
<pb n="KR4h0135_WYG_009-2a"/>
更愛泉流芳草短平生幽討貴蕭散世道紛紜何足筭<lb/>
人間五月夏雲煩相約歸來君莫緩<lb/>
　　北邙行　　　　　　　　　　　法泉<lb/>
前山後山髙峩峩喪車轔轔日日過哀歌幽怨滿巖谷<lb/>
聞者潜悲薤露歌哀歌一聲千載别孝子順孫徒泣血<lb/>
世間何物得堅牢大海須彌竟磨滅人生還如露易晞<lb/>
從來有㑹終别離苦樂哀感不暫輟况復百年驚夢馳<lb/>
去人悠悠不復至今人不㑹古人意栽松起石駐墓門<lb/>
<pb n="KR4h0135_WYG_009-2b"/>
欲為死者長年計魂魄悠揚形化土五趣茫茫井輪度<lb/>
今人還𦵏古人墳今墳古墳無定主洛陽城裏千萬人<lb/>
終為北邙山下塵沈迷不記歸時路為君孤坐長悲辛<lb/>
昔日送人哭長道今為孤墳卧芳草妖狐穿穴藏子孫<lb/>
耕夫撥骨尋珠寶老木蕭蕭生野風東西壊塚連晴空<lb/>
寒食已過誰享祀塚畔餘花寂寞紅日月相催若流矢<lb/>
貧富賢愚盡如此安得同遊常樂鄉縱經刼火無生死<lb/>
　　感懐　　　　　　　　　　　　祖心<lb/>
<pb n="KR4h0135_WYG_009-3a"/>
風蕭蕭兮木葉飛鴻雁不來音信稀還鄉一曲無人吹<lb/>
令余拍手空遲疑<lb/>
　　偶作　　　　　　　　　　　　日益<lb/>
金谷春光長滿眼紅藥花梢香爛漫昨夜西風一陣寒<lb/>
徧地殘芳落何限王孫醉倒不知歸猶向欄邉索金盞<lb/>
　　寄王慎中教授　　　　　　　　道潜<hi>十首</hi>
髙人屏迹匡廬山不入州府今幾年煮葵烹藿日一飯<lb/>
目光炯炯明星懸行脩道富神所憐絳帳弟子如雲煙<lb/>
<pb n="KR4h0135_WYG_009-3b"/>
憶昨秋風宿曽巘杖藜扣户君未眠堦松影月不到席<lb/>
耿耿唯有青燈然髙談一傾百慮洗似拂蒿艾披蘭荃<lb/>
清詩落筆有餘地頃刻百紙珠璣聨錦囊别後有新句<lb/>
勿惜柬使聊相傳<lb/>
　　寄題濟源令楊君蘭軒<lb/>
昔人慕猗蘭佩服比脩潔往往卒嵗間山中行採掇吁<lb/>
哉昔人去已久此花憔悴今誰折濟源長官真好古王<lb/>
屋天壇馳逺歩陽崖月窟得芳叢滿握歸來誇所遇净<lb/>
<pb n="KR4h0135_WYG_009-4a"/>
掃幽軒植蘚墀紫莖緑葉弄竒姿踈簾風軟日華薄芳<lb/>
馥滿懐君自知<lb/>
　　春日即事呈定海尉葛叔忱<lb/>
曽臺宿霞披滴瀝朝露濕有客獨登臨含情空佇立問<lb/>
君佇立何所為報言逺人嘗有期菊花黄日出山去芳<lb/>
草緑時猶未歸萬壑千巖望何極願託孤鴻寄消息少<lb/>
年游衍易蹉跎翻恐歸來不相識滿目春暉花爛漫花<lb/>
底幽禽自相喚紜紜萬類皆有從獨我參差邈雲漢勸<lb/>
<pb n="KR4h0135_WYG_009-4b"/>
君不用長相思容顔消竭神空疲無情况有西樓月夜<lb/>
夜清光照不虧<lb/>
　　邵仲恭許相過金山未至<lb/>
二月歸來江上居江流變渌江鷗去時移物改何足論<lb/>
身世悠悠本非固鳩鳴屋角山雨餘花苞破紅滿芳樹<lb/>
晴窓曉日幽興催振衣出户凌髙臺潮回浪死風色定<lb/>
縹緲沙岸煙中開故人佳期絶消息滿眼空㸔暮雲碧<lb/>
何日扁舟南渡來一洒髙風破吾臆<lb/>
<pb n="KR4h0135_WYG_009-5a"/>
　　訪彭門太守蘇子瞻學士<lb/>
眉山鬱茀眉水清清淑之氣鍾羣形精璆美璞不能擅<lb/>
散發宇内為豪英煌煌蘇氏挺三秀豫章杞梓參青冥<lb/>
少年著書即稽古經緯八極何峥嶸未央宫中初射策<lb/>
落筆游刃揮新硎翰林醉翁發竒歎臺閣四座争相驚<lb/>
逡巡傳玩騰衆手一日紙價増都城同時父子擅芳譽<lb/>
芝蘭玉樹羅中庭風流浩蕩播江海粲若髙漢懸明星<lb/>
前年聞公適吳㑹玉漿跪道人争迎浮雲流水付幽討<lb/>
<pb n="KR4h0135_WYG_009-5b"/>
下視世網鴻毛輕野人弱齡不事事白首丘壑甘忘情<lb/>
神仙髙標獨未識暫棄蘿月人間行朝吳暮楚失邂逅<lb/>
惝恍夜夢還惸惸邇來旅食寄梁苑坐歎白日徒虛盈<lb/>
彭門千里不憚逺秋風匹馬吾能征鈴齋吏退屬幽款<lb/>
一㸔揮麈銀河傾<lb/>
　　虛白齋<hi>與子瞻共坐有客饋魚於子瞻瞻遣放之遂命賦是詩</hi>
嘉魚滿盤初出水尚有青萍㸃紅尾銀腮戢戢畏烹煎<lb/>
掘强有時俄自起彼客殷勤贈使君願向中廚薦醪醴<lb/>
<pb n="KR4h0135_WYG_009-6a"/>
使君事道不事腹把菊終年食甘美傳呼慎勿付庖人<lb/>
百歩池邉放清泚回首無欺子産淳謾道悠然泳波底<lb/>
　　陪子瞻登徐州黄樓<lb/>
黄花離披秋日短使君無事邀僧飯飯餘軟語爇香幽<lb/>
共坐圓庵不知晚燭籠持火報黄昏使君愛客還留連<lb/>
前登脩徑歩超逸後却從御來聨翩城頭隂隂未月上<lb/>
城下激激鳴潺湲漁燈照船沙岸近賈客夜唱聲清圓<lb/>
徘徊始轉黄樓側銀箭銅壺知幾刻欄干倚徧惜分携<lb/>
<pb n="KR4h0135_WYG_009-6b"/>
泣泣芙蓉珠露滴<lb/>
　　次韻秦少㳺和子理梅花<lb/>
朔風蕭蕭方振稿雪壓茅齋欲欹倒門前誰送一枝梅<lb/>
問訊山僧少病惱强將筆力爲摹寫麗句已輸何遜早<lb/>
碧桃丹杏空自妍嚼蘂齅香無此好先生携酒傍玉叢<lb/>
醉裏雄辭驚電掃東溪不見謫仙人江路還逢少陵老<lb/>
我雖不飲為詩牽不惜山衣同藉草要看陶令挿花歸<lb/>
醉卧清風軼軒昊<lb/>
<pb n="KR4h0135_WYG_009-7a"/>
　　重居夜坐懐蘇伯逹昆玉<lb/>
狂風吹林聲怒號隔垣洶洶如秋濤夜䦨稍覺羣動息<lb/>
星斗挂簷霜月髙東鄰書生勤且勞粲然文采真鳳毛<lb/>
遥想下帷應未寢短檠相對課離騷<lb/>
　　過新開湖寄李端叔大夫<lb/>
新開湖邉秋夢曉雞犬無聲人悄悄試掲踈篷覘日華<lb/>
水靣殘星猶繚繞嘗聞明珠藏巨浸光燄一出輝羣草<lb/>
篙師為我暫停櫓罔象終期入幽討波間宛轉興方豪<lb/>
<pb n="KR4h0135_WYG_009-7b"/>
依然别恨生懐抱故人離羣東海頭徇禄摧眉事枯槁<lb/>
菰梢蘋末翠猶在蕙蘭憔悴青楓老浪游不知嵗月徙<lb/>
舊約無端失天杪目羨南鴻兩兩飛安得身同羽翰小<lb/>
游胥堂在吾必行一榻數椽應預掃<lb/>
　　廬山蓮社詠　　　　　　　　　懐悟<lb/>
晉室凌遲帝紀侵羣英晦跡匡山隂樓煩大士揮麈尾<lb/>
十七髙賢争扣几才髙孰謂文中龍番使伊人思謝公<lb/>
烟飛露滴玉池空雪蓮蘸影揺秋風<lb/>
<pb n="KR4h0135_WYG_009-8a"/>
　　題李愬畫像　　　　　　　　　徳洪<hi>十五首</hi>
淮隂北面師廣武其氣豈止吞項羽君得李祐不肯誅<lb/>
便知元濟在掌股羊公徳化行悍夫卧鼓不戰良驕吳<lb/>
公方沈鷙諸將底又笑元濟無頭顱雪中行師等兒戲<lb/>
夜取蔡州藏袖裏遠人信宿猶未知大類西平擊朱泚<lb/>
錦袍玉帶仍父風拄頥長劍大梁公君㸔鞬櫜見丞相<lb/>
此意與天相始終<lb/>
　　同景莊游浯溪讀中興碑<lb/>
<pb n="KR4h0135_WYG_009-8b"/>
上皇御天功最盛生民温飽卧安枕醉凭艶姬一笑適<lb/>
薄夫議之無乃甚長安遮天胡騎塵潼闗戰血深没人<lb/>
哥舒臣賊不足惜要臠國忠如膾鱗蒼黄去國食不暇<lb/>
馬嵬賜死謝天下反身罪已成湯心奈何猶有譏之者<lb/>
取非其子又遽怱靈武君臣無怍容何須嗚咽讓衮服<lb/>
自控歸鞍八尺龍誰磨石壁湘江上揩拭雲烟濺驚浪<lb/>
龍蛇飛動忠義詞顔元色莊儼相向與君來游秋滿眼<lb/>
閒行古寺西風晚道人興廢了不知但見游人來讀碑<lb/>
<pb n="KR4h0135_WYG_009-9a"/>
　　洞山祖超然生辰<lb/>
希郎真吾道門友初見忘年今耐久天機深穏道骨清<lb/>
詩句誰令愕人口可憐佳處未全知但見兹篇氣渾厚<lb/>
我生癡魯人所棄洞視胷中了無有但忻所至有青山<lb/>
依倚叢林遮百醜君才一籌勝却我胡為包腰反隨後<lb/>
人生嗜好調自殊海上舊聞人逐臭江南長憶好雲泉<lb/>
今日雲泉長入手萬頃蒼然几案間作詩舉以為君壽<lb/>
理毫聊為試氷華小字明窓看揮肘<lb/>
<pb n="KR4h0135_WYG_009-9b"/>
　　至豐家市讀商老詩次韻<lb/>
楊栁護橋春欲暗山茶出屋人未知冒田決決走流水<lb/>
小夫鏟塍翁夾籬雨晴春巷生青草烟濕人家營晚炊<lb/>
心疑輞川摩詰畵目誦匡山商老詩夜投村店想清境<lb/>
蛙滿四隣簷月移卧㸔孤燈心耿耿呼童覓紙聊記之<lb/>
　　送子美友<lb/>
曉痕翠浪行將徧掠面柔風初翦翦梅頬欺寒底死香<lb/>
柳眼窺煙皺未展相看感此故意長欲别忍看春尚淺<lb/>
<pb n="KR4h0135_WYG_009-10a"/>
離情惱人深造次撩我小詩弄清婉腸斷江頭無語中<lb/>
謝郎匹馬嘶風逺<lb/>
　　謝安道花壇<lb/>
三月江南春不淺謝家池上開花苑層壇迸破碧瑠璃<lb/>
嫩蘂簇成紅婉孌一枝二枝和霧白素娥月下逢姑射<lb/>
十朶五朶照水紅仙姝並立瑶池東人生遇景須行樂<lb/>
莫使餘香散簾幙白雪難逃鬢上斑金樽且對花前酌<lb/>
醉則傲羲軒醒則歌尭舜榮辱是非都莫問風雲際㑹<lb/>
<pb n="KR4h0135_WYG_009-10b"/>
自有時忠義果然天不困君今還作天涯客凭䦨正遇<lb/>
羣芳拆不揷羣英醉上林人謂少年真可惜明年再獻<lb/>
平戎策順風高舉摩天翼大手親提却日戈刈除天下<lb/>
開荆棘古人養花如養賢我今説花心亦然栽培直欲<lb/>
助真宰扶持造化工陶甄時人莫以花為浼大都自是<lb/>
人情改若使人情長似花相㸔顔色年年在謝安道輩<lb/>
真難得不容蒿艾生墻側不勞巧手寫丹青不學世人<lb/>
畫墻壁靈苖自有天然格門外溪光長瀉碧更向溪光<lb/>
<pb n="KR4h0135_WYG_009-11a"/>
種碧桃宛然便是神仙宅謝家池館勝瑶臺淺白深紅<lb/>
次第開為報賞花君子道何須東海覓蓬萊<lb/>
　　蒲元亨畫四時扇圖<lb/>
畫工妙物無不可誰能筆端自忘我醉蒲睡著呼不聞<lb/>
但見解衣䃲礴臝起來漱墨滋破硯霜綃咫尺開紈扇<lb/>
㸃綴四時無不有但覺眼前紅緑眩雲破連峯青碧開<lb/>
林梢時復見樓臺斷橋落日空流水為問秦人安在哉<lb/>
春山杳靄知何處夏木森森蔽雲雨秋隂未破雪滿山<lb/>
<pb n="KR4h0135_WYG_009-11b"/>
笑指千峯欲歸去㸔山對客憶峨眉客去愁多自不知<lb/>
滿眼匡廬㸔畫軸平生坐媿虎頭癡萬事浮雲定何有<lb/>
白鶴歸來千載後江山長在身世忙嵗月不移舟壑走<lb/>
對此未歸心欲折借君玉斧修圓月㑹看談笑滿清風<lb/>
詎使人間畏炎熱<lb/>
　　寄蔡子因<lb/>
平生閲詩如閲馬自憐雙眼如支遁子因句法馬羣空<lb/>
爽氣横秋太神駿上苑花光纒肺腸西湖霜曉磨風韻<lb/>
<pb n="KR4h0135_WYG_009-12a"/>
較君年少翰墨場賈生仲舒覺寒窘醉中逃禪亦不惡<lb/>
况復機鋒類龎藴奉身一飯聊自珍富貴功名苦尋趂<lb/>
鳳巢定生五色雛文章從來論種性嗟余索寞卧空山<lb/>
多生垢習消磨盡但餘欲識天下英斃蛇脊尾猶一振<lb/>
嵗月去人江浪翻何時仰此摩天峻<lb/>
　　驟雨<lb/>
雷搥雨骨天為低行雲趨走不敢遲桐英滿地誰拾去<lb/>
花態正顰魂欲飛紫金蛇光誰掣斷墮空萬㸃跳珠亂<lb/>
<pb n="KR4h0135_WYG_009-12b"/>
須臾井滑紺無泥瑠璃骨軟争道馳亂紅殘蕚驚千片<lb/>
可憐憔悴吳姬面林光草色自連天殘香依約知誰怨<lb/>
　　再游三峽贈文上人<lb/>
肉身大士延平公眉毛如雪聲如鐘東坡醉眼亦多耳<lb/>
信口呼作僧中龍坐令玉色煙蠻裏晨鐘暮鼓三千指<lb/>
而今骨冷撼不譍青燈白塔臨寒水上人談笑有精色<lb/>
聞是延平坐中客紫霄峯下曾相逢别來幾何頭已白<lb/>
地爐夜語尋前事當日交游半生死與君等是三眠蠶<lb/>
<pb n="KR4h0135_WYG_009-13a"/>
浮世百年那免此我尋舊游聊自娛忽然見君懽有餘<lb/>
一笑且從吾所適後㑹重來知有無<lb/>
　　浙竹<lb/>
龍孫初長浙江曲踈影蕭蕭濯寒玉平生知愛足風流<lb/>
只有山隂王子猷而今流落蒼崖頂暗換年光鄉路永<lb/>
氷敲雪壓未應衰鸞鳳不棲空故枝堅幹猶堪製長笛<lb/>
最合宫商勝金石為君吹動鏡湖秋驚起雙龍翼小舟<lb/>
　　送凝上人<lb/>
<pb n="KR4h0135_WYG_009-13b"/>
我生風韻無塵埃揚清激濁心不回少年不忍混白黒<lb/>
出言動輒為身災突汀出岸水必拍喬木頴林風必摧<lb/>
乃知此世要不免毁譽於吾何有哉君今欲脱此等憂<lb/>
獻君一策真良謀人言白璧為石頭唯唯慎莫分劣優<lb/>
坐中亦復發一語衆將環視如仇讎此策簡截君牢收<lb/>
飽食熟睡且隨流泛然四海無不可人將愛與君同流<lb/>
　　張野人求詩<lb/>
醉㸔湘山二十春杖藜疾趨旋路塵兒童拍手呼不住<lb/>
<pb n="KR4h0135_WYG_009-14a"/>
並行磨之不怒瞋人間禍福本無象引手按之如有神<lb/>
草鞵不踏公卿門術中玉石兩俱焚不知世上有憎愛<lb/>
一味但學山林尊得錢行沽付一醉兒啼妻號了不聞<lb/>
孔仲山為阿里卒吳門亦藏梅子真何年笑跨紫雲去<lb/>
舉手山頭謝世人<lb/>
　　送友人<lb/>
幽人獨負三尺琴自謂羲皇得意深經年不肯鼓一曲<lb/>
欲造千里求知音夕陽渡口西風起黄葉紛紛墜秋水<lb/>
<pb n="KR4h0135_WYG_009-14b"/>
送君黙黙上孤舟片帆忽舉風波裏此去吳中風物好<lb/>
重複江湖我曽到桂子落時雙澗秋白猿啼處孤松老<lb/>
却入苕溪凡幾里連天震澤無窮已紅蕖苞拆流水香<lb/>
紫蓴絲軟鱸魚美何時興盡見歸舟古今客路多飄流<lb/>
孤雲别鶴無蹤跡空聴蟬聲野渡頭<lb/>
　　送因覺先<lb/>
南澗茶香笑語新西洲新漲小舟横困頓人歸爛漫晴<lb/>
天迥遊絲長百尺日高飛絮滿重城一畨花信近清明<lb/>
<pb n="KR4h0135_WYG_009-15a"/>
　　秋懐　　　　　　　　　　　　祖可<lb/>
霜禽驚呼山麓音霜風急吹溪上林羲和攬轡不可緩<lb/>
夏后苦身驚寸隂横河明明月皎皎遠山蒼蒼水深深<lb/>
哀鴻萬里繞雲陣遊子不眠中夜心<lb/>
　<lb/>
　<lb/>
　<lb/>
　<lb/>
<pb n="KR4h0135_WYG_009-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今禪藻集巻九<lb/>
</p>
<p>
</p>
  </div>
<div>
<head>古今禪藻集巻十</head> <lb/>
    <p>
<pb n="KR4h0135_WYG_010-1a"/>
欽定四庫全書<lb/>
　古今禪藻集巻十<lb/>
　　　　　　　　　　明釋正勉釋性<graphic n="KR1886" url="https://raw.githubusercontent.com/kanripo/KR-Gaiji/master/images/KR1886.png" mimeType="image/png"/>同輯<lb/>
　宋<hi>五言律詩</hi>
　　晚次江陵　　　　　　　　　　簡長<hi>二首</hi>
楚路接江陵倦行愁問程異鄉無舊識多難足離情落<lb/>
日懸秋樹寒蕪上廢城前山不可望斷續暮猨聲<lb/>
　　書行肇師壁<lb/>
<pb n="KR4h0135_WYG_010-1b"/>
禪徑秋苔合寒窓帶雨痕心真冥自契句好與誰論露<lb/>
冷蛩聲咽風微葉影翻白雲如有意終日在前軒<lb/>
　　塞上贈王太尉　　　　　　　　慧崇<hi>二首</hi>
飛將是嫖姚行營已近遼河氷堅渡馬塞雪宻藏鵰敗<lb/>
旅殘旗在全軍列帳遥傳呼更號令今夜掠天驕<lb/>
　　同冦萊公探得池鷺分明字韻<lb/>
雨歇芳塘溢遲回不復驚暴翎沙日暖引歩島風清照<lb/>
水千尋迥棲烟一㸃明主人池上鳳見爾憶蓬瀛<lb/>
<pb n="KR4h0135_WYG_010-2a"/>
　　懐廣南轉運陳學士　　　　　　希晝<hi>二首</hi>
極望隨南斗迢迢思欲迷春生桂嶺外人在海門西殘<lb/>
日依山盡長天向水低遥知仙館夢夜夜怯猨啼<lb/>
　　斷碑<lb/>
片玉侵寒折零文見斷蟲遠沉岡草際半露塹氷中跡<lb/>
著人何在年銷事已空唯聞壊陵栢相吊起秋風<lb/>
　　金陵懐古　　　　　　　　　　保暹<hi>二首</hi>
石城秋月滿烟水冷蕭蕭戰氣悲千古歌聲散六朝螢<lb/>
<pb n="KR4h0135_WYG_010-2b"/>
飛宫草暗霜白井梧凋竟日秦淮上思賢莫可招<lb/>
　　寄徐任<lb/>
故鄉書久斷寒夜起歸心逺路秦闗外啼猨劒閣深貧<lb/>
遊年暗改醉卧月空沈幾夕踈林下相思廢静吟<lb/>
　　弔屈原呈王内翰　　　　　　　文兆<hi>二首</hi>
抱清誰可羣委質在湘濆今日不同楚無人更似君滄<lb/>
波沈夜魄古廟聚寒雲弔罷踟蹰處漁歌忍獨聞<lb/>
　　寄行肇上人<lb/>
<pb n="KR4h0135_WYG_010-3a"/>
詩禪同所尚邂逅在長安為客閒相似趨時懶一般分<lb/>
題秋閣迥對坐夜堂寒未遂歸山計流年鬢已殘<lb/>
　　送史館李學士任和州　　　　　惟鳳<hi>二首</hi>
歴陽南望極岸逺石城危去夢驚潮斷行吟見鴈隨淮<lb/>
帆向風濶楚木落秋遲到日應閑卧公心帝自知<lb/>
　　寄登封韓殿丞<lb/>
前秋登閣晚吟次見晴雲中嶽聳當縣三年静對君朱<lb/>
衣借客典清俸買書分别後逢揺落相思隔晉汾<lb/>
<pb n="KR4h0135_WYG_010-3b"/>
　　塞上贈王太尉　　　　　　　　宇昭<lb/>
嫖姚立大勲萬里絶妖氛馬放降來地鵰閒戰後雲月<lb/>
侵孤壘没燒徹遠蕪分不慣為邉客宵笳懶欲聞<lb/>
　　遊靈隠寺　　　　　　　　　　道諌<lb/>
長吟遊古寺九里入青松鳥向花間語僧從月下逢隂<lb/>
廊連碧殿清磬雜踈鐘回首夕陽晩烟霞鎖亂峯<lb/>
　　送禪友　　　　　　　　　　　可士<lb/>
一鉢即生涯隨縁度嵗華是山皆有寺何處不為家笠<lb/>
<pb n="KR4h0135_WYG_010-4a"/>
重吳天雪鞋輕楚地花他年訪禪室寧憚路岐賒<lb/>
　　羣賢宿山賦得暮雲嵓下宿　　　契嵩<hi>六首</hi>
微風静林杪紅日下巖阿明月出已滿白雲歸未多高<lb/>
應伴猨鶴深不暗松蘿若弗為霖去其如旱嵗何<lb/>
　　浙江晚望<lb/>
暮色看無際秋空水混天片帆飛鳥外新月落潮邉隔<lb/>
越山形小吞吳地勢偏幾人來往老早晚渡頭船<lb/>
　　郎侍郎致仕<lb/>
<pb n="KR4h0135_WYG_010-4b"/>
平時獨髙謝道勝欲韜光白髪辭明主青山戀故鄉藥<lb/>
畦容鶴到吟徑恐雲藏更愛禪林卧時來拂石床<lb/>
　　汎若耶溪<lb/>
越水乘春泛船窓掩又開好山沿岸去驟雨落花來岸<lb/>
影樵人渡歌聲浣女回滄浪無限意日暮更悠哉<lb/>
　　送客還北闕道中作<lb/>
北郭送陽子日斜歸舊居路泥侵曉潤晦月逼春餘桑<lb/>
柘雨中緑人烟闗外踈依然見風俗歸興混樵漁<lb/>
<pb n="KR4h0135_WYG_010-5a"/>
　　次韻酬楊公濟寄東禪師之作<lb/>
翛然林下隠吾道異夫君習忍如幽草觀身類片雲人<lb/>
情無意染鶴唳有時聞謝客詩懐寄憐君此興勤<lb/>
　　悼趙清獻公抃　　　　　　　　法泉<lb/>
仕也邦為瑞歸歟世作程人間金粟去天上玉樓成慧<lb/>
劔無纎缺氷壺徹底清春風瀫水路孤月照雲明<lb/>
　　弔黄龍和尚塔　　　　　　　　克文<lb/>
示滅師何速空遺塔此中僧閒四海錫誰復九年風鳥<lb/>
<pb n="KR4h0135_WYG_010-5b"/>
外千峯遶人間一徑通寥寥朝與暮唯有白雲同<lb/>
　　再遊鶴林寺　　　　　　　　　道潜<hi>二首</hi>
招隠山南寺重來嵗已寒風林驚墜雪雨澗咽飛湍壁<lb/>
暗詩千首霜清竹萬竿東軒謫仙句洗眼共君㸔<lb/>
　　都下曉霽<lb/>
千門昨夜雨萬木曉生光御水浮紅蘂宮雲麗粉墻轉<lb/>
樓遲日静縈草亂絲長想像西池路濃隂覆緑楊<lb/>
　　次韻龍直夫秘校細雨<lb/>
<pb n="KR4h0135_WYG_010-6a"/>
細雨連阡陌輕雲濕不飛池寒鷗自卧巢冷燕催歸慘<lb/>
澹疑沈樹飄蕭忽近幃簷花霑已久稍欲墮人衣<lb/>
　　其二<lb/>
薄霧兼寒雨凌晨靄未分細宜池上見清愛竹邉聞斗<lb/>
帳侵蘭夢虛櫺逼蕙薰晚來欣小霽鈎箔見疎雲<lb/>
　　其三<lb/>
傍砌飄纔斷從風強更來斑斑泣蛛網浥浥汗江梅薄<lb/>
日光時漏曽隂意未開少陵心易感詩句冩清哀<lb/>
<pb n="KR4h0135_WYG_010-6b"/>
　　次韻謁子美祠堂　　　　　　　徳洪<lb/>
顛沛干戈際心常繫洛陽愛君臣子分傾日露葵芳醉<lb/>
眼葢千古詩名動八荒壞祠湘水上烟樹晩微茫<lb/>
　　題潙源<lb/>
臨機不墮照如水已知源從此常流出其聲雜語言算<lb/>
沙嗟意馬捉月笑情猿若解提空印休登立雪軒<lb/>
　　贈鄒顔徒<lb/>
肉眼倒皮相髙才多陸沈火知三日玉貧試一生心世<lb/>
<pb n="KR4h0135_WYG_010-7a"/>
路多追逐雲山獨見尋聖賢酌古力勸子手勤斟<lb/>
　　題會逢原醉經堂<lb/>
酌古有深意開編中聖人百家笑糟粕六藝飲全醇兀<lb/>
若墜車適盎如浮盞春淳于呑一石同味不同塵<lb/>
　　燈花偶書<lb/>
岑寂一閒僧春宵清興増竹窗催夢雨蘭室對祥燈世<lb/>
事知虛幻人情剪愛憎短長都分定不恨百無能<lb/>
　　早行<lb/>
<pb n="KR4h0135_WYG_010-7b"/>
失枕驚先起人家半夢中聞雞慿早晏占斗辨西東轡<lb/>
濕知行露衣單怯曉風秋陽弄光影忽吐半林紅<lb/>
　　秋夕示超然<lb/>
夜色已可掬林光翻欲流一鈎窺隙月數葉攪眠秋清<lb/>
境扶歸夢殘缸替客愁搜詩時畫席忽覺此生浮<lb/>
　　鍾山有花如比丘狀王文公名為羅漢花僧請賦詩<lb/>
通力元無礙隨縁自應真此生花上露故現葉間身知<lb/>
見幽香在伽梨翠色新一枝聊把玩未愧鷲峯人<lb/>
<pb n="KR4h0135_WYG_010-8a"/>
　宋六言絶句附<lb/>
　　夏日山居十首　　　　　　　　道潜<hi>二十一首</hi>
杜宇鳴春已歇薔薇尚有餘花吾廬宛同彭澤遶屋美<lb/>
䕃交加<lb/>
苦笋争抽豸角枇杷競吐驪珠午飯松間睡足茶甌滿<lb/>
泛雲腴<lb/>
紈扇輕裁孤月竹簟冷織雙紋呼取涼襟幽吹拂開亂<lb/>
眼浮雲<lb/>
<pb n="KR4h0135_WYG_010-8b"/>
麥浪遥翻隴底雲峯忽起空端拄杖支頥松下直須細<lb/>
細吟看<lb/>
山月明含草木溪風暗度襟裳寂寂簾櫳夜半羽蟲相<lb/>
趂飛揚<lb/>
隂洞石床初掃誰來共飯胡麻鳥道新䟽碧注為君沈<lb/>
李浮𤓰<lb/>
古徑斜依杉竹薰風永日無人噪鵲鳴鳩去後一聲幽<lb/>
磬南隣<lb/>
<pb n="KR4h0135_WYG_010-9a"/>
門外溪行碧玉林梢日墮黄金好景莫愁吟盡㑹㸔月<lb/>
出遥岑<lb/>
山雨洗開林幄梧桐日射荆扉傍砌榴花初吐照人特<lb/>
地光輝<lb/>
遠壑尚餘殘照飛蚊已閙前簷巢燕歸來何暮呼童為<lb/>
汝開簾<lb/>
　　與定師話别四首<lb/>
客有來從東越示余滿把瓊瑶萬壑千巖鍾秀故知多<lb/>
<pb n="KR4h0135_WYG_010-9b"/>
士翹翹<lb/>
雪解松筠振色氣囘蘭蕙含芳興動剡溪吟客夢先歸<lb/>
鳥飛翔<lb/>
出海濤雷方震横江雪陣如山一葉舟輕飛燕飄然掠<lb/>
水東還<lb/>
鳳咮山含暮靄西陵月破黄昏慣作江湖離别未應當<lb/>
此銷魂<lb/>
　　次韻聞復湖上秋日<lb/>
<pb n="KR4h0135_WYG_010-10a"/>
澤畔蒹葭蕭瑟露華落日珠浮撫事少陵多感萬端獨<lb/>
立懐憂<lb/>
禪餘偶登絶巘據石聊為欠申眼界謾分畦畛誰知大<lb/>
道無隣<lb/>
處士尚餘陳迹斷碑横卧林塘婉約梅花秀句騷人萬<lb/>
古傳香<lb/>
江城秋至幾日風物陡覺凄涼隣女機絲何有夜聞促<lb/>
織悲傷<lb/>
<pb n="KR4h0135_WYG_010-10b"/>
人物年來衰謝背繩追曲周容嗟爾得時蝘蜓故能嘲<lb/>
哂龜龍<lb/>
凉月娟娟清媚舒光巧入簾櫳萬籟聲同比竹細窺一<lb/>
一空中<lb/>
可怪狙公巧黠猶迷暮四朝三老我身如枯枿兀然不<lb/>
動幽巖<lb/>
　　悼黄山谷三首　　　　　　　　德洪<hi>十七首</hi>
自顧面無四目何止心雄萬夫和得靈源雅曲繡繻更<lb/>
<pb n="KR4h0135_WYG_010-11a"/>
綰流蘇<lb/>
鬚鬢滄浪夢幻江湖厭飫平生一旦便成千古壊桐絃<lb/>
索縱横<lb/>
平昔馭風騎氣如今夜雨荒丘欲慟西州華屋空餘南<lb/>
浦漁舟<lb/>
　　寄李端叔三首<lb/>
老去田園可樂秋來禾黍登場相見雞豚社飲諠譁曖<lb/>
熱谿堂<lb/>
<pb n="KR4h0135_WYG_010-11b"/>
數疊夕陽秋巘雨餘眼力衰時可是招要歸思故應醖<lb/>
造新詩<lb/>
月下一聲風笛尊前萬頃雲濤玉堂他年圖畫卧看今<lb/>
日漁舠<lb/>
舉世誇君筆語霧豹渠知一斑莫問人間非是且㸔醉<lb/>
裏江山<lb/>
　　寄巽中<lb/>
文章風行水上嵗月舟藏壑中自怪頂明玉鉢人疑筆<lb/>
<pb n="KR4h0135_WYG_010-12a"/>
夢春紅<lb/>
　　送實上人還東林二首<lb/>
世事但堪眼見此生何殊夢㳺未倩青山掩骨且牽黄<lb/>
衲䝉頭<lb/>
有客惠然過我踈眉秀骨巖巖且復揉搓凍耳聴君放<lb/>
意髙談<lb/>
　　遊鍾山宿石佛峯下因上人自歸宗來贈之三首<lb/>
曽共故山寒食忽驚廬嶽重陽想見洞庭橘柚累垂又<lb/>
<pb n="KR4h0135_WYG_010-12b"/>
出青黄<lb/>
世議嗟嗟迫隘白頭相視如新只有淵明似我逢人故<lb/>
面成親<lb/>
西風夜吹客夢霜清更入鍾山且作跳魚縱壑㑹㸔倦<lb/>
鳥知還<lb/>
　　山居<lb/>
深谷清泉白石空齋棐几明窓飯罷一甌春露夢成風<lb/>
雨翻江<lb/>
<pb n="KR4h0135_WYG_010-13a"/>
　　和人春日<lb/>
暖厭催花小雨晴宜到面和風鶯舌管絃合調蘭芽雪<lb/>
玉分叢<lb/>
　　答慶上人<lb/>
連日顛風斷渡一番花信催春殘夜華鯨吼粥夢囘窓<lb/>
月窺人<lb/>
　　贈溈山湘書記<lb/>
山學春愁眉黛水如含笑花香睡起憑髙凝睇淺紅數<lb/>
<pb n="KR4h0135_WYG_010-13b"/>
筆殘陽<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今禪藻集巻十<lb/>
</p>
<p>
</p>
  </div>
<div>
<head>古今禪藻集巻十一</head> <lb/>
    <p>
<pb n="KR4h0135_WYG_011-1a"/>
欽定四庫全書<lb/>
　古今禪藻集巻十一<lb/>
　　　　　　　　　　明釋正勉釋性<graphic n="KR1886" url="https://raw.githubusercontent.com/kanripo/KR-Gaiji/master/images/KR1886.png" mimeType="image/png"/>同輯<lb/>
　宋<hi>七言律詩</hi>
　　元日　　　　　　　　　　　　契嵩<hi>三首</hi>
暗裏春催曙色明百雞迎曉報新聲宿寒尚在龍蛇蟄<lb/>
嵗厯初傳日月迎蓂葉四時今始發梅花一旦占先榮<lb/>
山家也祝堯天壽漫學牛山報太平<lb/>
<pb n="KR4h0135_WYG_011-1b"/>
　　誡題<hi>因事</hi>
髙吟逺矚倚雲梯往事經心盡可題道徳二篇徒自辨<lb/>
是非一馬豈能齊暉山真玉傷驚火失水靈蛇畏在泥<lb/>
寄語冥鴻上天去凌雲羽翼莫思低<lb/>
　　送公濟仲晦出山兼簡駐泊李思文<lb/>
幾日山遊霰雪稀相隨野老亦忘機始憐洞裏雲閒卧<lb/>
又憶人間嵗杪歸夜落梅花應滿路風含春色自吹衣<lb/>
憑君為話王孫道音信終須寄雁飛<lb/>
<pb n="KR4h0135_WYG_011-2a"/>
　　浮槎山　　　　　　　　　　　用孫<lb/>
　　　<hi>在廬州府古傳自海浮來有梵僧過曰此耆闍一峯也梁武帝女為尼於山建道林寺歐陽修</hi>
　　　<hi>有記</hi>
山為浮來海莫沈蕭梁曽此布黄金梵僧親指耆闍路<lb/>
帝女歸傳逹磨心地控好峰排萬仭澗餘流水落千尋<lb/>
靈蹤斷處人何在日夕雲霞望轉深<lb/>
　　山居二首　　　　　　　　　　延壽<hi>二首</hi>
古樹交盤簇徑深閴無人到為難尋祗知筭計千般事<lb/>
<pb n="KR4h0135_WYG_011-2b"/>
誰解消停一㸃心凍鎻瀑聲中夜斷雲吞嶽影半天沈<lb/>
寒燈欲絶禪初起透牖踈風觸短襟<lb/>
祗知閒適樂簞瓢莫訝烟霞道路遥龍穴定知潛碧海<lb/>
鵬程終是望丹霄撥雲巖下求泉脈嚼草坡邉辨藥苖<lb/>
門鎻薜蘿無客至菴前時有白雲朝<lb/>
　　覧秀亭　　　　　　　　　　　道潛<hi>十三首</hi>
飛甍巨棟出髙墉覽秀開亭實有功湓水秋横簾幙外<lb/>
廬山晴落酒杯中俯窺城郭千艘轉仰見星河四面同<lb/>
<pb n="KR4h0135_WYG_011-3a"/>
江左元規存舊觀孟侯還此繼高風<lb/>
　　廣陵城外野歩呈孫莘老學士<lb/>
林梢聒聒鳥聲繁積雪初消澗水渾老樹卧波寒影動<lb/>
野煙浮草夕陽昏風回笛響山前路犬吠人行竹外村<lb/>
杖屨不知幽興逺歸來新月在柴門<lb/>
　　次韻姜伯輝朝奉宿九曲池<lb/>
當時樓闕已桑麻陳迹何須置齒牙宛轉頽城圍緑野<lb/>
嶔崟孤塔背明霞山雲度曉飛瓊葉海月生秋墮桂花<lb/>
<pb n="KR4h0135_WYG_011-3b"/>
圓嶠方壺同笑語終宵疑在水仙家<lb/>
　　次韻秦少游寄李齊州<lb/>
畫船京口見停橈瀟洒渾疑謝與陶但把好山供勝踐<lb/>
不將餘論掛塵勞諌垣天上空焚草藩國年來屢夢刀<lb/>
北客近傳新政美未嘗因物强吹毛<lb/>
　　次韻朱伯收主簿觀雪<lb/>
朝來宻雪蔽天涯坐目丘園發素華初著敗梧驚擁腫<lb/>
久霑庭竹見欹斜水精不動垂千筯雲母無聲落萬家<lb/>
<pb n="KR4h0135_WYG_011-4a"/>
安得曽穹返收拾莫教狼藉渾泥沙<lb/>
　　自彭門回止淮上因寄子瞻<lb/>
朅來淮上卧蕭宫囘首人間萬事空院静水沈銷薄幔<lb/>
睡餘寒日耿脩桐南山訪古思杯渡北海談經憶孔融<lb/>
寂寞蒹葭霜雪後何時重倚玉青葱<lb/>
　　與曽逢原寺丞相别<lb/>
落葉追奔巻地飛淮流轉處楚山稀君騎黄鵠朝天去<lb/>
我憶青松舊壑歸道在不須驚契闊情親聊用惜分違<lb/>
<pb n="KR4h0135_WYG_011-4b"/>
巖居禄隠都如夢莫向秋風歎式微<lb/>
　　夜泊淮上復寄逢原<lb/>
黄沙白草滿淮隂逆旅蕭條思不禁風約亂雲歸隴首<lb/>
角催明月出波心槎頭涌處潮初上斗柄移時夢未沈<lb/>
遥想故人投宿地畫船應在碧榆林<lb/>
　　曉發桃源渡寄端叔<lb/>
桃源渡頭雞一鳴舟子夜起趨南行泯泯河流浮落月<lb/>
蕭蕭岸木警秋聲依人翡翠霜翎重拂棹芙蓉露㸃輕<lb/>
<pb n="KR4h0135_WYG_011-5a"/>
為報舊游朝士説天街何似此中清<lb/>
　　夏日龍井書事呈辯才法師兼寄秦少游在越<lb/>
朅來人外慰棲遲谷逺山長萬事遺好鳥未嘗吟俗韻<lb/>
白雲還解弄竒姿藤花冉冉青當尸竹色娟娟碧過籬<lb/>
不羨故人探禹穴短橈孤榜逐漣漪<lb/>
　　程公闢給事罷㑹稽道過錢塘因以詩見之<lb/>
江干千騎送朱輪父老無縁借冦恂吳國旌旗開白日<lb/>
越溪桃李失青春雄名素與珠星爛妙質長隨玉樹新<lb/>
<pb n="KR4h0135_WYG_011-5b"/>
當宁比聞思舊徳萬方行見入洪鈞<lb/>
　　覽黄子理詩巻<lb/>
六載南宫何所營百篇翻覆見髙情霜鷗露鵠元非俗<lb/>
雪竹風松本自清俊逸固宜凌鮑照優游真巳逼淵明<lb/>
微言㑹有知君者漫擬鍾嶸試一評<lb/>
　　梅花寄汝隂蘇太守<lb/>
湖山揺落嵗方悲又見梅花破玉蕤一樹輕明侵曉岸<lb/>
數枝清瘦耿踈籬良辰易失空回首習氣難忘尚有詩<lb/>
<pb n="KR4h0135_WYG_011-6a"/>
所向皆公舊題墨肻辜魚鳥却來期<lb/>
　　石臺夜坐　　　　　　　　　　徳洪<hi>六首</hi>
故鄉乃有此叢林下板何妨著寂音永與世遺他日志<lb/>
尚嫌山淺暮年心凍雲未放僧窓曉折竹方知夜雪深<lb/>
琢句自應清似玉更宜坡字硬黄臨<lb/>
　　贈王司法<lb/>
輕帆巳有渡江期高㑹清游惜此時水閣颺烟晴試茗<lb/>
雪窓剪燭夜論詩衝寒逺雁來横浦弄色新梅半糝枝<lb/>
<pb n="KR4h0135_WYG_011-6b"/>
林下自知無一事亦應風月動闗思<lb/>
　　和許樂天<lb/>
滄溟曽見化微塵花發桃源幾度春俗眼莫輕狂道士<lb/>
此身應是謫仙人清彈一曲悲風逺絶唱千章白雪新<lb/>
異日三茅成卜築却因瓶錫得為隣<lb/>
　　贈静上人<lb/>
雪摧枯慮黙如瘖秋壓寒松老不禁一室閉門稀識面<lb/>
半窓斜照自拴針重城此日留詩别疊巘何年結伴尋<lb/>
<pb n="KR4h0135_WYG_011-7a"/>
衰退寧堪久塵土相㸔滿眼是歸心<lb/>
　　送僧遊南嶽<lb/>
古寺間闗聊作招夏秋歸思謾迢迢枕中柔櫓驚鄉夢<lb/>
門外秦淮漲夜潮想見舊房生薜荔不堪踈雨在芭蕉<lb/>
何時却理縁雲䇿峯頂同誰㸔石橋<lb/>
　　上元宿百丈寺<lb/>
上元獨宿寒巖寺卧㸔篝燈映薄紗夜久雪猿啼嶽頂<lb/>
夢囘清月在梅花十分春瘦縁何事一掬歸心未到家<lb/>
<pb n="KR4h0135_WYG_011-7b"/>
却憶少年行樂處軟紅香霧噴京華<lb/>
　　上浄慈北磵簡和尚　　　　　　元肇<lb/>
橘洲<hi>一作州</hi>骨冷不容呼正始遺音埽地無一代文章歸<lb/>
北磵十年梵語落西湖人皆去獻遼東豕我獨來瞻屋<lb/>
上烏春暖閉門無恙否楊花飛作雪糢糊<lb/>
　　　<hi>居簡禪師後隠飛來峯有北磵集十九巻旴江張誠子序</hi>
　　楊梅<lb/>
五月楊梅巳滿林初疑一一價千金味方河朔蒲桃重<lb/>
<pb n="KR4h0135_WYG_011-8a"/>
色比瀘南荔子深飛艇似聞新入貢登盤不見舊供吟<lb/>
詩成相寄山中友恐解樓頭愛渇心<lb/>
　宋<hi>五言排律附</hi>
　　王舎人路分生辰　　　　　　　徳洪<hi>二首</hi>
貴出賢王裔宗連母后姻秋容漱毛骨春色照簮紳報<lb/>
國忠誠著驚人句法新慣看青禁月屢夢玉關塵博古<lb/>
知無敵窮經亦絶倫後宵通七夕今日是生辰佳氣凌<lb/>
湘浦飛烟壓楚闉緑醽浮白螘綺席繞花輪壽綴諸天<lb/>
<pb n="KR4h0135_WYG_011-8b"/>
獻詞容野客陳不凋蟾窟桂難老海山春巳作瞻雙闕<lb/>
行㸔據要津功名先入手圖畫在麒麟<lb/>
　　陳奉議生辰<lb/>
華國生賢俊江山孕秀靈鴨頭淦水緑螺髻玉笥青敏<lb/>
㨗収科第竒豪見典刑笑談回暖律詩句挾風霆官偶<lb/>
求彭澤才宜在漢廷麒麟横逸氣鸑鷟斂修翎民訟多<lb/>
閒日棠隂自滿亭浪傳書課奏須㸔鼎彛銘仲夏逢佳<lb/>
節非烟聚杳冥數蓂餘一葉推道間千齡阡陌登豐後<lb/>
<pb n="KR4h0135_WYG_011-9a"/>
笙歌爛漫聽綺筵環妙麗壽斚捧娉婷歡洽連更燭情<lb/>
髙促畫屏九衢花照夜萬井月開扄風颭銀河動天驚<lb/>
玉露零三台星宻處旁有老人星<lb/>
　宋<hi>七言排律附</hi>
　　題惠山翠麓亭　　　　　　　　仲殊<lb/>
素虬盤屈走靈泉槲葉塗紅作畫船幡轉玉繩光影旋<lb/>
杯銜金鏡酒㾗圓篆形綵字方傳世星落光躔怱下天<lb/>
逺想螭蟠殊未若小圖河曲宛依然緩浮松醸環雲際<lb/>
<pb n="KR4h0135_WYG_011-9b"/>
不動蘭橈到席邉上巳浮恩非此日山隂盛事掩多年<lb/>
從歡未省向樽俎屢酒何嘗議聖賢翰墨主人今獨歩<lb/>
雙鳬應復降飛仙<lb/>
　宋<hi>五言絶句附</hi>
　　清溪　　　　　　　　　　　　契嵩<lb/>
勿謂清溪清長如鏡初洗須防苟容物汙爾清到底<lb/>
　　賦王立之承奉園亭大裘軒　　　道潜<hi>四首</hi>
經綸志四海齟齬不得申大裘縱千丈姑覆洛陽春<lb/>
<pb n="KR4h0135_WYG_011-10a"/>
　　載酒堂<lb/>
子雲草𤣥時載酒客常滿君今慕若人竹户誰來欵<lb/>
　　永日亭<lb/>
長安貴富人嵗月馬上遷岸巾怡永日心事獨翛然<lb/>
　　泠然齋<lb/>
虛室晝生白清風襲衣屨圓蒲燕坐人泠然欲仙去<lb/>
　　題僧房壁　　　　　　　　　　清順<lb/>
竹暗不通日泉聲落如雨春風自有期桃李亂深塢<lb/>
<pb n="KR4h0135_WYG_011-10b"/>
　　登北固樓　　　　　　　　　　法平<lb/>
不負南徐眼來㸔北固雲金焦两山小吳越一江分<lb/>
　<lb/>
　<lb/>
　<lb/>
　<lb/>
　<lb/>
　古今禪藻集巻十一<lb/>
</p>
<p>
</p>
  </div>
<div>
<head>古今禪藻集巻十二</head> <lb/>
    <p>
<pb n="KR4h0135_WYG_012-1a"/>
欽定四庫全書<lb/>
　古今禪藻集巻十二<lb/>
　　　　　　　　　　明釋正勉釋性<graphic n="KR1886" url="https://raw.githubusercontent.com/kanripo/KR-Gaiji/master/images/KR1886.png" mimeType="image/png"/>同輯<lb/>
　宋<hi>七言絶句</hi>
　　書南山六和寺　　　　　　　　契嵩<hi>二首</hi>
青葱玉樹接溪岑臺閣凌虛地布金行到白雲重疊處<lb/>
水聲松韻淡人心<lb/>
　　早起<lb/>
<pb n="KR4h0135_WYG_012-1b"/>
天窓月過星踈𣺌檐際冥分雲窈窕山家深處勿雞啼<lb/>
時有寒鵶來報曉<lb/>
　　題師子峯　　　　　　　　　　重顯<lb/>
踞地撑空勢未休爪牙安肯混常流天教生在千峯上<lb/>
不得雲擎也出頭<lb/>
　　偶題　　　　　　　　　　　　遇賢<lb/>
門前緑樹無啼鳥庭下蒼苔有落花聊與東風論箇事<lb/>
十分春色屬誰家<lb/>
<pb n="KR4h0135_WYG_012-2a"/>
　　雁蕩山　　　　　　　　　　　惟一<lb/>
四海名山曾過目就中此景難圖録山前向見頭白翁<lb/>
自道一生㸔不足<lb/>
　　蠅子透窓偈　　　　　　　　　守端<lb/>
為愛尋光紙上鑚不能透處幾多難忽然撞著來時路<lb/>
始覺平生被眼瞞<lb/>
　　歸山吟寄友　　　　　　　　　清豁<lb/>
聚如浮沫散如雲聚不相將散不分入郭當時君是我<lb/>
<pb n="KR4h0135_WYG_012-2b"/>
歸山今日我非君<lb/>
　　閒居　　　　　　　　　　　　顯忠<lb/>
竹裏編茅倚石根竹莖踈處見前村閒眠盡日無人到<lb/>
自有清風為掃門<lb/>
　　山居　　　　　　　　　　　　懐志<lb/>
萬機休罷付癡憨蹤跡時容野鹿參不脱麻衣拳作枕<lb/>
幾生夢在緑蘿庵<lb/>
　　詠夏雲　　　　　　　　　　　奉忠<lb/>
<pb n="KR4h0135_WYG_012-3a"/>
如峯如火復如綿飛過微隂落檻前大地生靈乾欲死<lb/>
不成霖雨謾遮天<lb/>
　　山居　　　　　　　　　　　　志芝<lb/>
千峯頂上一間屋老僧半間雲半間昨夜雲隨風雨去<lb/>
回頭方羨老僧閒<lb/>
　　秋江　　　　　　　　　　　　道潜<hi>三十五首</hi>
赤葉楓林落酒旗白沙洲渚夕陽微數聲柔櫓蒼茫外<lb/>
何處江村人夜歸<lb/>
<pb n="KR4h0135_WYG_012-3b"/>
　　絶句<lb/>
髙嵓有鳥不知名款語春風入户庭百舌黄鸝方用事<lb/>
汝音雖好復誰聴<lb/>
　　陶宣徳逸老堂<lb/>
湓浦城南舊隠淪一堂無地可栖塵石牀春卧荼<graphic n="KR1048" url="https://raw.githubusercontent.com/kanripo/KR-Gaiji/master/images/KR1048.png" mimeType="image/png"/>砌<lb/>
撩亂餘花落酒巾<lb/>
歸來詩酒洽天機騷客無煩詠式微三徑就荒松菊在<lb/>
洗除蒿艾净秋暉<lb/>
<pb n="KR4h0135_WYG_012-4a"/>
　　夜渡采石<lb/>
滄江夜半月沈輝客子行舟失𣺌瀰不用然犀剛照耀<lb/>
波間百怪惡人窺<lb/>
　　臨平道中<lb/>
風蒲獵獵弄輕柔欲立蜻蜓不自由五月臨平山下路<lb/>
藕花無數滿汀洲<lb/>
　　江上秋夜<lb/>
雨暗蒼江晩未晴井梧翻葉動秋聲樓頭夜半風吹斷<lb/>
<pb n="KR4h0135_WYG_012-4b"/>
月在浮雲淺處明<lb/>
　　春晩<lb/>
疊頴叢條翠欲流午隂濃處聴鳴鳩兒童賭罷榆錢去<lb/>
狼藉春風漫不收<lb/>
東風池沼水翻瀾春盡淮南麥秀寒院落無人日亭午<lb/>
栁花如雪滿闌干<lb/>
　　邵伯道中<lb/>
一道河流逺接天兩行官栁復蕭然村舂厯厯鳴何處<lb/>
<pb n="KR4h0135_WYG_012-5a"/>
彷彿孤煙落日邊<lb/>
回首山光古寺基拂天寒木耿斜暉孤撑漸與鐘聲逺<lb/>
但見風幡竹外飛<lb/>
　　建隆秋夜<lb/>
梵唄聲沈香霧銷月明金殿影岧嶤夜深唯有龕燈在<lb/>
風露滿庭人寂寥<lb/>
　　淮上<lb/>
蘆梢向曉戰秋風浦口寒潮尚未通日出岸沙多細穴<lb/>
<pb n="KR4h0135_WYG_012-5b"/>
白蝦青蟹走無窮<lb/>
天闊隂雲低抱樹沙寒鷗鷺欲親人小航泊處誰家住<lb/>
脩竹疎花宛似春<lb/>
　　鶴林寺<lb/>
宛轉回廊漫布金蕭條寒日墮墻隂門前合抱松千尺<lb/>
黄鶴不來年已深<lb/>
　　鍾山夜月<lb/>
萬壑千巖夜未央月華松色共蒼蒼上方已覺無人語<lb/>
<pb n="KR4h0135_WYG_012-6a"/>
金殿誰焚柏子香<lb/>
　　子瞻席上令歌舞者求詩戱以此贈<lb/>
底事東山窈窕娘不將幽夢囑襄王禪心已作沾泥絮<lb/>
肻逐春風上下狂<lb/>
　　寄俞伯謨宣義昆仲<lb/>
謝家蘭玉競芬芳千里南來未易忘猶憶娑羅雙樹院<lb/>
月明相對坐胡床<lb/>
多病侵尋鬢巳霜昔年交友半殊方吳臺松柏今何似<lb/>
<pb n="KR4h0135_WYG_012-6b"/>
想見龍蛇數尺長<lb/>
　　夏夜<lb/>
斗帳昏昏夜氣蒸移床趂月卧中庭紫薇花露霑衣冷<lb/>
翻覺華胥夢易醒<lb/>
　　下湖晩歸<lb/>
屈曲莎隄引興長肻辭芒屨踏秋霜歸來已奏孤城角<lb/>
撩亂梅花落女墻<lb/>
　　秋日西湖<lb/>
<pb n="KR4h0135_WYG_012-7a"/>
飛來雙鷺落寒汀秋水無痕玉鏡清踈蓼黄蘆宜掩映<lb/>
沙邉危立太分明<lb/>
欲跨髙樓曠逺情無端秋雨苦冥冥峥嶸日脚漏雲處<lb/>
瞥見遥山一抹青<lb/>
　　春日<lb/>
蘭英蕙蕚競芳新左右吹香暗襲人江海久無騷客賦<lb/>
一枝唯可薦靈均<lb/>
清溪白石曉磷磷洗露桃花兩岸新欲覓劉郎家住處<lb/>
<pb n="KR4h0135_WYG_012-7b"/>
但聞雞犬不逢人<lb/>
　　春詞<lb/>
輕雲著地柳垂絲百尺髙臺獨歩時遥愛南隣紅杏好<lb/>
曉來新有過墻枝<lb/>
濛濛小雨暗池塘逺樹依微不辨行可是晩來風更惡<lb/>
杏花香亂撲回廊<lb/>
　　春日雜興<lb/>
池南池北日融融水杏風蒲各占叢幸有花枝能照眼<lb/>
<pb n="KR4h0135_WYG_012-8a"/>
可無詩句補春工<lb/>
城根野水渌逶沱颭颭風船掠岸過日暮蕙蘭無處採<lb/>
渚花汀草占春多<lb/>
　　訪勤上人<lb/>
斷橋蒼壁倚溪斜赤葉楓林噪晚鴉可怕嶺雲埋徑路<lb/>
㑹尋流水到君家<lb/>
　　華亭道中<lb/>
白水茫茫天四空黄昏小雨濕春風五更百舌催殘夢<lb/>
<pb n="KR4h0135_WYG_012-8b"/>
月到官河柳影中<lb/>
　　與愚上人宿天竺<lb/>
霜壓簾櫳露泫條銀河影轉斗垂杓清言共失三更夢<lb/>
錯恨芙蓉漏易消<lb/>
　　淮上觀水<lb/>
桐栢崑崙日夜傾投溪注壑本無情乍為含垢千尋濁<lb/>
不作矜人一曲清<lb/>
　　春隂<lb/>
<pb n="KR4h0135_WYG_012-9a"/>
浮雲易作雨無端未放春泥十日乾須信杏園憔悴煞<lb/>
從來花骨不禁寒<lb/>
　　次韻髙壽朋殿直喜雪<lb/>
俄頃風雲變物華撒鹽飛絮鬬輕花只應陋巷無貧者<lb/>
玉户瑶階共一家<lb/>
　　有司欲取寺松供朝用感賦　　　維琳<lb/>
大夫去作棟梁材無復清隂覆緑苔今夜月明風露冷<lb/>
悞他千里鶴飛來<hi>詩聞于朝詔留不伐</hi>
<pb n="KR4h0135_WYG_012-9b"/>
　　十竹　　　　　　　　　　　　清順<lb/>
城中寸土如寸金幽軒種竹只十箇春風慎勿長兒孫<lb/>
穿我堦前緑苔破<lb/>
　　北固樓　　　　　　　　　　　仲殊<lb/>
北固樓前一笛風碧雲飛盡建康宫江南二月多芳草<lb/>
春在濛濛細雨中<lb/>
　　舟次　　　　　　　　　　　　志南<lb/>
古木隂中繫短篷杖藜扶我過橋東沾衣欲濕杏花雨<lb/>
<pb n="KR4h0135_WYG_012-10a"/>
吹面不寒楊栁風<lb/>
　　山居　　　　　　　　　　　　法成<hi>二首</hi>
四顧巍峩鎻碧隂松風和雨響於琴居山不用逃聲色<lb/>
百鳥歸來何處尋<lb/>
雪覆喬林同一色清光上下含虛碧採樵人立渡頭寒<lb/>
極目圓蟾為誰白<lb/>
　　無絃琴　　　　　　　　　　　止翁<lb/>
月作金徽風作絃清音不在指端傳有時彈罷無生曲<lb/>
<pb n="KR4h0135_WYG_012-10b"/>
露滴松梢鶴未眠<lb/>
　　殘梅　　　　　　　　　　　　徳洪<hi>九首</hi>
殘香和雪隔簾櫳只待江頭一笛風今夜回廊無限意<lb/>
小庭踈影月朦朧<lb/>
　　海棠<lb/>
酒入香腮笑未知小粧初罷醉兒癡一枝柳外墻頭見<lb/>
勝却千叢著雨時<lb/>
　　游西湖北山<lb/>
<pb n="KR4h0135_WYG_012-11a"/>
幽草青青繞竹扉雨餘人在杏園西無端黄鳥驚春夢<lb/>
正向緑蘿深處啼<lb/>
　　過湘江題慈雲寺壁<lb/>
慈雲寺在古城隈月閣風軒照水開獨倚欄干秋雨後<lb/>
青山相逐渡江來<lb/>
　　次韻西樓<lb/>
萬古湘江繞故城水光夕照動簷楹行人仰㸔春風軟<lb/>
吹落凭欄笑語聲<lb/>
<pb n="KR4h0135_WYG_012-11b"/>
　　又登鄧氏平逺樓縱望見小廬山作<lb/>
倚欄天際數歸帆春在滄洲數筆間我與小樓俱是畫<lb/>
雨中猶復見廬山<lb/>
　　與超然至谷山尋崇禪師遺蹤<lb/>
行盡湘西十里松到門却立數諸峯崇公事跡無尋處<lb/>
庭下春泥見虎蹤<lb/>
　　廬山雜興二首<lb/>
幽花踈竹冷捎雲江北江南正小春但得青山常在眼<lb/>
<pb n="KR4h0135_WYG_012-12a"/>
不妨白髪暗隨人<lb/>
别開山徑入松關半在雲間半雨間紅葉滿庭人倚檻<lb/>
一池寒水動秋山<lb/>
　　偶題　　　　　　　　　　　　祖可<hi>二首</hi>
琴到無絃聴者希古今唯有一鍾期幾囘擬鼓陽春曲<lb/>
月滿虛堂下手遲<lb/>
　　畫梅<lb/>
不向江南氷雪底便於毫末發春妍一枝無語澹相對<lb/>
<pb n="KR4h0135_WYG_012-12b"/>
疑在竹橋煙樹邉<lb/>
　　詠水燈　　　　　　　　　　　道沖<lb/>
萬里烟波接素秋銀缸耿耿汎中流自從一㸃光明後<lb/>
逐浪隨波未肻休<lb/>
　　詠魚籃觀音　　　　　　　　　僧朋<lb/>
徒整春風雨鬢垂子規啼徧落花枝龍門上客家家是<lb/>
錦鯉提來賣與誰<lb/>
　　偶題　　　　　　　　　　　　道濟<lb/>
<pb n="KR4h0135_WYG_012-13a"/>
幾度西湖獨上船篙師識我不論錢一聲啼鳥破幽寂<lb/>
正是山横落照邉<lb/>
　　憶佛軒詩　　　　　　　　　　晞顔<lb/>
多年飄逝鬢如絲憶佛難忘十二時咄咄自嗟為蕩子<lb/>
幾畨花發路邊枝<lb/>
　<lb/>
　<lb/>
　<lb/>
<pb n="KR4h0135_WYG_012-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今禪藻集巻十二<lb/>
</p>
<p>
</p>
  </div>
<div>
<head>古今禪藻集巻十三</head> <lb/>
    <p>
<pb n="KR4h0135_WYG_013-1a"/>
欽定四庫全書<lb/>
　古今禪藻集巻十三<lb/>
　　　　　　　　　　明釋正勉釋性<graphic n="KR1886" url="https://raw.githubusercontent.com/kanripo/KR-Gaiji/master/images/KR1886.png" mimeType="image/png"/>同輯<lb/>
　元<hi>五言古詩</hi>
　　重登牛頭峯　　　　　　　　　圓至<hi>七首</hi>
霜葉黄蝶飛崖泉白蛇掛行行尋故迹往物已屢化髙<lb/>
歩萬石上獨立一木下悠然顧吾影殘日在林罅古来<lb/>
遺世士泯觀混真假所視既巳齊乘險意亦暇智愚相<lb/>
<pb n="KR4h0135_WYG_013-1b"/>
與奪得失紛代謝吾欲營力耕穿巖樹茅舎<lb/>
　　雪<lb/>
忩鳴風片亂溜凍氷條直夜乆忽無聲傍簷時淅瀝青<lb/>
薪燄方吐紅燈花欲滴閉閤有餘温䝉衾兀重席<lb/>
　　送勤滅宗上人<lb/>
出家旅殊鄉同里為骨肉况乃情所厚而兹忽分躅清<lb/>
霜凋廣野露立凍羣木日暮行子身谿谷映餐宿吾聞<lb/>
含德者凝視養𤣥矚疾進氣雖鋭乆踐途乃熟歳晏能<lb/>
<pb n="KR4h0135_WYG_013-2a"/>
復来青燈共寒屋<lb/>
　　贈玉龍曽道士畫龍頭<lb/>
乖龍逃雨走急落西山陬縮入畫仙筆雷公不能捜畫<lb/>
仙有墨池尺水涵十洲浴龍作𤣥骨騎入塵寰㳺我求<lb/>
寫龍真畫仙許我否形全恐飛去為君且畫頭<lb/>
　　次韻陪星子胡主簿逰報先寺<lb/>
木棲與淵蟠所性各有適顧余丘壑戀大藥不醫癖青<lb/>
山亦可人乍見如素識森然一忩下獻此萬丈碧簿領<lb/>
<pb n="KR4h0135_WYG_013-2b"/>
三秦英軒昂謝塵迹壯齡巳疊組舊閱况列㦸潔身粉<lb/>
黛側僧榻羣面壁國鼎筆可扛天機錦自織停驂偶相<lb/>
値顧問借顔色東風吹芳原衆卉兢春日逺郊農餉起<lb/>
烟屋香芋栗牛鳴雨隴寒釋耒泥濺膝良時一游豫能<lb/>
不念民疾二宫山水窟屨鉢恬食息含羞目嶄絶詎意<lb/>
陪履屐終期凌蒼巔一視空八極<lb/>
　　澆園<lb/>
養素稀肉食豆羹止園蔬角智區疃間樂止在耰鋤火<lb/>
<pb n="KR4h0135_WYG_013-3a"/>
晶赫秋炎緑疇暵為墟百憂視七筯豈為目無娯清池<lb/>
有佳泉分決救其枯揮杓沃髙畛聨筒注卑渠稍回焦<lb/>
塊潤巳覺拳葉舒連畦曉色開芳露晞鮮腴濯濯青甲<lb/>
抽如沐春雨餘繁香蓊疎户未歎貧屋虚一飽便當已<lb/>
五鼎将何如<lb/>
　　和李使君十五韻<hi>排律悮入</hi>
臨淮功洗日遺澤在雲仍茅土開前烈圭簮在後丞氣<lb/>
凝瓊樹日神動玉壺氷赤羽銜絃筈彤弨閉緄縢長鈎<lb/>
<pb n="KR4h0135_WYG_013-3b"/>
工返鵲誤㸃巧成蠅秀句今無敵公才世共稱撫疲憐<lb/>
肅肅取朽戒兢兢九府泉初溢雙輪秩更増瀟灘魚夢<lb/>
熟淦水鰐波澄藻筆傳于蒍璊衣製毾㲪搴帷將問俗<lb/>
懐綬且尋僧任大官難稱人存道可𢎞千林無祝網尺<lb/>
水有懸罾尚急謡興讟崇寛律見繩小煩施利器遥竚<lb/>
鶴書徴<lb/>
　　猗蘭辭<hi>附</hi>　　　　　　　　　　大訢<hi>二十二首</hi>
野漫漫兮菉葹霜貿貿兮露滋露滋兮匪暘不晞彼美<lb/>
<pb n="KR4h0135_WYG_013-4a"/>
不見兮以渴以飢湘之渉兮阻且隮挂長蛇兮吼𤣥羆<lb/>
景翳翳兮厯崦嵫念徂歳兮愆芳期羌不畏乎色衰誰<lb/>
招魂兮若有知遡長風兮覽余懐寄音塵於竹帛兮猶<lb/>
不媚厥姿玉之蒨兮參差風之佩兮陸離芳霏霏兮闖<lb/>
吾帷絙朱絃兮待之娯予之獨兮澹忘歸<lb/>
　　思親辭<hi>有叙</hi>
　王君寳御史以游宦無常䖏圖先塋于軸歲時隨所<lb/>
　寓展祭之為作思親辭以致其思云<lb/>
<pb n="KR4h0135_WYG_013-4b"/>
耳有聞兮如語目熒熒兮如睹来翩翩兮而欲舉倐而<lb/>
去兮疇與奠蘭烝兮桂酒我祭而享兮慰我荼苦念舊<lb/>
居之衡宇今歸而乗兮驄馬泉深兮長溜木翳翳兮隂<lb/>
茂篤孝思兮無斁自我躬兮我後<lb/>
　　山雲辭<hi>有叙</hi>
　干上人結庵餘英山中揭所居曰半雲夫雲之為物<lb/>
　不多寡大小形也而曰半何哉不以離世絶俗人不<lb/>
　得而友之能不趨利而合不避害而散同於無心疏<lb/>
<pb n="KR4h0135_WYG_013-5a"/>
　於無跡惟雲克肖焉於是空半室以居之朝夕容與<lb/>
　而不異也笑隠子懼其乆而忘之欲固其盟遺之以<lb/>
　歌<lb/>
南山兮朝隮夕容與兮水涯復儃佪兮余次賔而肅之<lb/>
兮款扉撫瑶席兮布函丈樂無斁兮澹忘歸䙝不瀆兮<lb/>
去不違毋軼其疆兮猶有畛畦山中之人兮薜蘿衣㳺<lb/>
萬物兮守天倪行之獨兮世無知匪雲之從兮其從誰<lb/>
　　徐勉之有琴曰風篁為作風篁引<lb/>
<pb n="KR4h0135_WYG_013-5b"/>
湘之波兮夕風夕風兮龍吟在泓韶之亂兮盈耳接鈞<lb/>
天兮雲中雲毶旓兮葆羽下風肅肅兮雨瀧瀧𣺌梧江<lb/>
兮涕無從漬土兮爾竹維篁鳯翩翩兮不其凰不念先<lb/>
君兮勗萬邦<lb/>
　　髙門一首贈岳柱公<hi>四言附</hi>
昔在唐虞比屋可封其民不知倥侗顓蒙五子歌夏棠<lb/>
棣詠周漢興孝亷其俗日偷桑沃而隕泉流而逺嵗不<lb/>
我與予懐婉娩親之育我如不保矣我育我貴親之耄<lb/>
<pb n="KR4h0135_WYG_013-6a"/>
矣親疾而呻我痛在腹親䘮三年于日不足我圃我廬<lb/>
于親之居桮棬猶存親食之餘我匪木石念之維何聖<lb/>
訓是則靡知其它事君以忠友弟以愛以亢吾宗如親<lb/>
之在乃作髙門國有令典亦有卿公釃醑衎衎髙門言<lb/>
言過者必式于以作詩歌之無斁<lb/>
　　客去一首送婁所性歸江西<lb/>
客去復留客留終去鼉吟夜風鳩乳新雨有匹鳴鳥灌<lb/>
木湑湑豈無交友不如晤語亦有多譽束帛乗馬無爽<lb/>
<pb n="KR4h0135_WYG_013-6b"/>
我懐我疾遄愈<lb/>
　　瞻雲亭詩<hi>有叙</hi>
　張君克禮赴任南䑓御史以不克歸飬誦狄公白雲<lb/>
　親舎之語感而作瞻雲亭以寄其思夫愛其親而朝<lb/>
　夕養者人情之常窮閻委巷皆能然也而士之有才<lb/>
　有志必期於樹勛業流聲實於無窮思所以榮顯其<lb/>
　親其親之命子亦若是而巳故有出仕四方問道千<lb/>
　里而曽子所謂以志養親者也然道降俗薄或因是<lb/>
<pb n="KR4h0135_WYG_013-7a"/>
　以流連沈湎蕩厥良心而日逺日忘其親者有之克<lb/>
　禮才茂器宏年方彊仕貴顯矣雖盡悴王事而無時<lb/>
　忘親推是心以臨吏民施刑政措之天下豈外是哉<lb/>
　予㓜以親命學佛而不能𢎞其道忝居官寺比乞退<lb/>
　欲效古人織屨為養未獲所請視克禮微顯有間而<lb/>
　所感則同也作瞻雲亭詩<lb/>
雲濟于天倐往而還我行于邁以日以年雲之將雨翳<lb/>
翳其隂孰無父母獨勞我心我次于野飲馬于河載旌<lb/>
<pb n="KR4h0135_WYG_013-7b"/>
揚揚其儀孔多鵬鵾海運豕豢于牢乃分之宜豈曰賢<lb/>
勞占子歸矣鵲集于桷思榮于家子有高爵賜虢與秦<lb/>
曳組若若載笑載言與子滿酌<lb/>
　　畫蘭<lb/>
爾烝維藉我佩斯紉有肖于德薰然而春匪夷匪惠國<lb/>
士振振高風百世懐哉若人<lb/>
　　泉石為鎦君安賦<lb/>
泉之始逹維石齧齧不盈瓶罌而酌不竭决而䟽之為<lb/>
<pb n="KR4h0135_WYG_013-8a"/>
江為湖澤及于物不如其初是故君子道不茍售雖有<lb/>
夔臯愧于巢由我石孔貞我泉孔腴維德似之永矢弗<lb/>
渝<lb/>
　　期石室不至<hi>五言</hi>
風水不可期知君定来否何處唱歌聲月明大谿口<lb/>
　　心逺堂為呉江張清夫賦<lb/>
適性無廣厦安居自光榮我生亦解后均爾衆物情方<lb/>
春戒穡事孰謂吾無營濁醪聊自適客至亦共傾喧寂<lb/>
<pb n="KR4h0135_WYG_013-8b"/>
庻可齊所貴吾道貞睠言邈千載惻惻兹抱盈<lb/>
　　題程仲華西行集<lb/>
　程仲華眉山人少離故鄉居金陵數十年既老歸省<lb/>
　墳墓嘉其高誼為題其西行集<lb/>
歸鳥投故林落葉庇本根人生首丘念所重骨肉恩蜀<lb/>
土昔離亂脱身間道奔及兹承平乆慈孝况所敦苦心<lb/>
在丘隴志不慕田園敢辭萬里逺衣薄霜露繁白首㩦<lb/>
仲子斗酒酹幽魂墟里盡荆棘故老無一存幸託賢守<lb/>
<pb n="KR4h0135_WYG_013-9a"/>
令大書刻墓門乗詩無國史傳之令子孫<lb/>
　　送楊子承臺郎<lb/>
六旬苦不雨寝食不遑安佳人重逺别西風古長干辟<lb/>
書豈無華中臺切雲端執簡贊畫諾羣彦集孔鸞丹心<lb/>
照白日雄辭㵼驚湍所愛温如玉何須鉄作肝賢才期<lb/>
有用行志良獨難上言保明哲下以濟時難闗陜民食<lb/>
子蜚蝗蔽淮灘便須給餽餉胡能及朝餐維斗不可酌<lb/>
西望銀河乾安得仙人掌盤傾玉露溥<lb/>
<pb n="KR4h0135_WYG_013-9b"/>
　　送江希顔兼呈佛智師<lb/>
豐草霜不死孤陽地中回佳人獨憔悴窮居謝行媒朅<lb/>
来為親友飲馬寒江隈雞鳴戒蓐食晨發急景催念子<lb/>
篤孝道毎食涕盈腮霜露感祥練聞琴有餘哀我生非<lb/>
人類未可置蒿莱師老不得養疇當恤凶灾尺書那忍<lb/>
寄未語先心摧驪駒且勿歌作詩補南陔<lb/>
　　追和洪景盧内翰題龍臺寺韵送曇西竺<lb/>
中年渉憂患事與壯心違誅茅依磵曲我歸巳無時上<lb/>
<pb n="KR4h0135_WYG_013-10a"/>
人受經地逺赴千里期江烟連竹色香露滴薔薇重闗<lb/>
無拒客政使過門稀只許毘耶老天華不著衣<lb/>
　　賦得露盤送邵本初侍親之括蒼<lb/>
露盤何亭亭髙挹南山青南山豈終固托兹金石貞方<lb/>
諸貴同潔九鼎儗或輕芳澤晞朝日恩光照紫庭瓊液<lb/>
寒初凝黄流注不盈我願為膏沐漻然一氣清蒹葭既<lb/>
堅落蓼蕭亦滋榮但念括山逺沾衣戒宵征仙人餌玉<lb/>
屑游子藜藿情亦欲偹甘㫖非闗學長生<lb/>
<pb n="KR4h0135_WYG_013-10b"/>
　　送觀志能臺郎赴都得勸字<lb/>
皎皎瓊林枝一見足良願三年獲周旋臺端肅懲勸野<lb/>
吹結夕隂江烟帶寒蔓歌長歩遲遲庻以展懐戀<lb/>
　　次韻石室贈琦上人<lb/>
啄木驚我夢丁丁伐平林書来叙别乆長憶倚梧吟重<lb/>
江蛟鰐横感子逺訪尋氣肅蟄户閉天髙鳥遺音楓林<lb/>
生野吹河漢蕩秋隂相期如古人庻以展我心令躬崇<lb/>
道德不貴玉與金<lb/>
<pb n="KR4h0135_WYG_013-11a"/>
　　送欽上人<lb/>
我有錦繡叚翠鯨巻波濤君家古刀尺裁剪不憚勞散<lb/>
作五色雲隨風九天髙天髙望不極江水日㴞㴞<lb/>
　　題畫<lb/>
逺山如故人夢寐思見之見之了非夢卜居可無期乃<lb/>
知畫者意善幻牽吾思居然磵之曲彎碕俯茅茨川容<lb/>
得春媚渙渙流晴澌魚罟散蓬藋鹿疃縱横馳澄江起<lb/>
暮色客袂風凄其所厯紛可數身世亦足悲百年俱幻<lb/>
<pb n="KR4h0135_WYG_013-11b"/>
境對此奚獨疑<lb/>
　　感興<lb/>
卧病長江上朔風撼我床坭垣壊積雨弱栁空自長猶<lb/>
懐嵩璉歸何曽羨奎章白璧忍横道千金戒垂堂<lb/>
　　其二<lb/>
鳯皇五色羽風雨傷摧殘坐視不遑恤百憂如驚湍我<lb/>
夜不得寝我食不得餐因知古人意相戒行路難<lb/>
　　山中吟　　　　　　　　　　　清珙<hi>十首</hi>
<pb n="KR4h0135_WYG_013-12a"/>
林木長新葉遶屋清隂多深草沒塵跡隔山聴樵歌自<lb/>
畊還自種側笠披青簑好雨及時來活我新栽禾遊目<lb/>
周宇宙物物皆消磨既善解空理不樂還如何<lb/>
　　其二<lb/>
月來照我門風來吹我襟勸君石上坐聴我山中吟𤣥<lb/>
鬢化為雪朝光成夕隂萬事草頭露豈得長如今<lb/>
　　其三<lb/>
飯飽拂石睡睡足起閒行靄靄孟夏景新樹鳴黄鶯俯<lb/>
<pb n="KR4h0135_WYG_013-12b"/>
仰翫時物散誕暢吟情只此是真樂何必求虚名<lb/>
　　其四<lb/>
山中一雨滋原上百物好手種三畆薯亦可延昏早咄<lb/>
哉世間人名利常闗抱頭上雪紛紛胷中塵浩浩<lb/>
　　重巖之下六首<hi>四言附</hi>
重巖之下火種力耕有粟有蔬可煮可烹了我目前樂<lb/>
我餘生坐眄庭柯幾度衰榮<lb/>
重巖之下草莽日交人影不來黄葉飄飄谷鳥晩啼山<lb/>
<pb n="KR4h0135_WYG_013-13a"/>
月夜髙松露鶴飛濕我禪𫀆<lb/>
重巖之下蛇虎為隣我心既忘彼性亦馴人生在世各<lb/>
具天真含齒戴髪胡為不仁<lb/>
重巖之下静黙自居三際不来心如境如斜月半窗殘<lb/>
火一爐嗟彼睡夫蝶夢蘧蘧<lb/>
重巖之下目對千山一根返源六䖏皆閒白雪飄飄緑<lb/>
水潺潺動静自忘别是人間<lb/>
重巖之下不修形骸水食草衣布襪筍鞋竹宻暗忩苔<lb/>
<pb n="KR4h0135_WYG_013-13b"/>
深覆堦蕭焉忘情寂爾虚懐<lb/>
　　示友　　　　　　　　　　　　維則<hi>二首</hi>
逝水不復返黄葉無重榮萬物有終極浮生欲何成愛<lb/>
縁一染指智慮常縱横寕知昨日事轉眼多變更聖人<lb/>
示欹器稍滿還復傾及時不自惜時去空傷情<lb/>
　　登西林<lb/>
沉鬱難自居偶思散遐矚拄杖登西林㫁崕倚修竹崕<lb/>
上叢花開飛禽自相逐崕下清川流水光泛嘉木四月<lb/>
<pb n="KR4h0135_WYG_013-14a"/>
風雨多平野一時緑長嘯白日低烟雲起空谷俯視萬<lb/>
化間勞生亦何足<lb/>
　　歸雲亭　　　　　　　　　　　清欲<hi>二首</hi>
作亭竚歸雲雲歸宛亭亭道人本無心澹與雲相應夾<lb/>
徑樹嘉木沿溪羅翠屏人閒境逾寂雲白山自青㸔山<lb/>
坐亭上披雲濯清泠<lb/>
　　聴松堂<lb/>
風来松韻清風去松韻停松堂得松韵六月生清氷重<lb/>
<pb n="KR4h0135_WYG_013-14b"/>
隂覆瑶席時作韶鈞鳴世無寒山子好在誰解聴我欲<lb/>
呼朱絃和此太古音忽聞深澗泉悠然契吾心<lb/>
　　滬瀆壘<hi>晋袁崧禦孫恩於此</hi>　　　　　　　夀寕<lb/>
江迴原野迥海翻波濤起征客薊門歸弔古滬瀆壘平<lb/>
疇麥草青澁土箭鏃紫月黒動北風寒鴉聲在水丈夫<lb/>
澄清心俛仰在萬里<lb/>
　　感興　　　　　　　　　　　　本誠<hi>二首</hi>
賢士志宏廓不以官拘身逹士理明徹不以身拘神百<lb/>
<pb n="KR4h0135_WYG_013-15a"/>
年在瞬息營營徒苦辛華表鶴歸來城郭非舊人𠖇心<lb/>
合元化庻以全吾真<lb/>
　　貧居<lb/>
造物非貧我欲我閒且安貧居自有樂此樂非人間蕭<lb/>
然一茅宇十年卧空山山深無客來獨與雲往還芰荷<lb/>
製冬衣藜藿供朝餐登山玩崔嵬臨流聴潺湲為無貪<lb/>
著念隨地可盤桓但得閒中樂豈以貧為艱愈貧愈無<lb/>
事無事心愈閒雖居人世中恰似出塵寰<lb/>
<pb n="KR4h0135_WYG_013-15b"/>
　　詠史<lb/>
敦弓彀明月決拾生清風一發期必中大射師友同學<lb/>
成遂専巧教者初無功其心既殺羿天下惟一䝉含戴<lb/>
亦齒髪位置三才中如何懐此逆天地或爾容囓鏃果<lb/>
有術肆毒應無從蚩蚩一為鑒維以保令終<lb/>
　　石燈<hi>四言附</hi>
石生東夷何山之岑斵而為器軄是照臨受以芳澤不<lb/>
自滿溢秉心維中超焉弗溺闇闇之夜幽幽之晨表裏<lb/>
<pb n="KR4h0135_WYG_013-16a"/>
一白無緇無磷其用也燈其捨也石匪損匪加日章其<lb/>
德不其類之胡不媿之<lb/>
　　定公生焚詩<hi>并叙</hi>
　吾釋氏者定世古昆吾人客漳乆之僑居開元寺業<lb/>
　白以老至元四年秋峒賊來攻城甚急漳人莫知所<lb/>
　出定公禮空而祝曰使城不陷賊吾當火吾身以答<lb/>
　巳而果然越六年夏遂累薪為龕室西郊行與衆訣<lb/>
　衆留之不可乃自燔其間其火之始張也人視之㤗<lb/>
<pb n="KR4h0135_WYG_013-16b"/>
　然無毫髪惴惴色郡人咸大駭異請即其地作塔廟<lb/>
　以祠於乎定以誓故生而自焚宜若得罪於名教者<lb/>
　然與夫食人之食而見危不能致命立人之朝臨大<lb/>
　節而變者不亦逺乎哉况定之心以一身全一城之<lb/>
　死靡渝亦宜若無得罪於名教者也抑吾聞之定老<lb/>
　出世學其成就豈此哉人殆見其膚耳定之詳予實<lb/>
　得之靈源上人源與之同居又將經始其祠者且請<lb/>
　予為之詩曰<lb/>
<pb n="KR4h0135_WYG_013-17a"/>
羣兇白日至梯衝舞嚴城疇能身獨死而俾城不傾定<lb/>
公出兹誓金石開精誠未幾来訊醜復見溝壘清前言<lb/>
儻云食吾將負神明積薪自厝火怡然就無生何意金<lb/>
石軀倐忽煨燼成顧此乃餘事足為流俗驚塔廟遂翼<lb/>
翼鐘鼓初喤喤為國效死節勗哉爾簮纓<lb/>
　　夏日同趙生鄭生許氏兄弟逰龜山山有大石下<lb/>
　　有遺址相傳歐陽詹讀書于此因造焉相與慷慨<lb/>
　　賦詩分韵得魚字<lb/>
<pb n="KR4h0135_WYG_013-17b"/>
閒情素乖俗樂彼中林居林居未云果幽賞意有餘出<lb/>
郭青山多佳木亦扶疎並遊得良友方駕從所如翠微<lb/>
薄炎景蘿風汎涼裾雲逕歩窈窕石門入清虚少留席<lb/>
豐草緑縟綿以舒叢柯翳鳴鳥石澗清有魚形神一蕭<lb/>
散疲勩亦巳袪夤縁龜巖東遂即歐陽廬懐賢仰髙躅<lb/>
撫蹟驚廢墟願留石中室畢誦人間書兹焉恐遲暮眷<lb/>
眷空躊躇<lb/>
　　造唐山人居<lb/>
<pb n="KR4h0135_WYG_013-18a"/>
行行野田盡荒蹊入秋水何人有新屋鬱鬱松林裏欣<lb/>
然造其門晤言乃君子解衣坐微涼超遥適閒美日澹<lb/>
踈雨晴山色散忩几石上聞鳥鳴林端見雲起平生事<lb/>
外心即此胡不喜少暇同飲泉幽期自今始<lb/>
　　至正辛丑秋七月十有三日永嘉曹睿以休假同<lb/>
　　髙巽志徐一䕫鮑恂牛諒諸公出西郭憩景德寺<lb/>
　　攜樽相慰藉環坐乃以唐人因過竹院逄僧話又<lb/>
　　得浮生半日閒之句分韵賦詩予得院字<lb/>
<pb n="KR4h0135_WYG_013-18b"/>
　　　　　　　　　　　　　　　　智寛<lb/>
涼飇動新秋逺寺集羣彦虚簷靈籟發列坐停揮扇情<lb/>
愜引杯觴懽劇雜酬獻酡顔映落日林光散凌亂池深<lb/>
魚自樂林宻鳥相喚芳桂攀幽叢天香滿西院懐哉鄭<lb/>
廣文樗散絶崕岸<lb/>
　　送石仲德司丞　　　　　　　　克新<hi>二首</hi>
戎馬生四郊避難去鄉國鄉國豺虎多十年歸不得旅<lb/>
食大江南田野亦荆棘㳺魚潛舊淵飛鳥栖故林天地<lb/>
<pb n="KR4h0135_WYG_013-19a"/>
物尚爾我獨何為心驅車戒逺道嵗寒氷雪深兵革方<lb/>
去息長淮𣺌烟草况有簡書縈豈止還家好政餘事耕<lb/>
桑虚名奚足道<lb/>
　　㑹陳彦博編修<lb/>
自昔合并難况乃干戈際陳君去京國一别彌年嵗耿<lb/>
耿在中懐𤇺烟邈迢逓忽復乗海槎銜命自天帝四牡<lb/>
稅中林徒歩屏奴𨽻入門坐我床驚呼喜欲蹶劉君呉<lb/>
門来邂逅成夙契為予信宿留諧笑忘形勢官市沽春<lb/>
<pb n="KR4h0135_WYG_013-19b"/>
醪暮雨劖寒薺勸君各盡觴與君聊玩世雲端皓月升<lb/>
城外終風曀且勿疾其驅兹㑹良可繼<lb/>
　<lb/>
　<lb/>
　<lb/>
　<lb/>
　<lb/>
　古今禪藻集巻十三<lb/>
</p>
<p>
</p>
  </div>
<div>
<head>古今禪藻集巻十四</head> <lb/>
    <p>
<pb n="KR4h0135_WYG_014-1a"/>
欽定四庫全書<lb/>
　古今禪藻集巻十四<lb/>
　　　　　　　　　　明釋正勉釋性<graphic n="KR1886" url="https://raw.githubusercontent.com/kanripo/KR-Gaiji/master/images/KR1886.png" mimeType="image/png"/>同輯<lb/>
　元<hi>七言古詩</hi>
　　題平陽龍神張誠叔别業長歌　　溥光<lb/>
始山之東山之隅龍神風物美且都泉清樹茂田膏腴<lb/>
中有太古仙民居云是先人之故廬龜趺千字存遺墟<lb/>
右岡左林跨修途前潭後阜開畫圖栁<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>竹塢當門閭<lb/>
<pb n="KR4h0135_WYG_014-1b"/>
藥畦花圃相縈紆三間茅屋藏堪輿延賔有齋爨有厨<lb/>
壁間縣琴架積書文楸在榻酒在壺棣花春風歡友于<lb/>
紫蘭芝草羅庭除田蠶㫪磑賈陶漁牛羊騾馬雞豚鳬<lb/>
絲麻委婢耕委奴嵗時足以供百需打門未始驚追胥<lb/>
遶屋時聞幽鳥呼主人況乃非世儒王門懶曳鄒枚裾<lb/>
胷中素有廊廟謨𠖇鴻未可世網拘振衣歸来弗躊躇<lb/>
青鞋布襪竹杖扶南窗寄傲忘居諸一觴一詠日自娯<lb/>
髙情澹澹寄太虚出岫野雲同巻舒寛兮綽兮矩不踰<lb/>
<pb n="KR4h0135_WYG_014-2a"/>
優哉游哉樂有餘人間有此安養區輞川盤中未必如<lb/>
平生我亦山澤癯所經佳勝神與俱田園至樂獨讓渠<lb/>
知君之樂孰若吾<lb/>
　　留題惠山寺　　　　　　　　　明本<lb/>
惠山屹立千仞青俯瞰天地鴻毛輕七竅既鑿渾沌死<lb/>
九龍攖霧雷神驚霹靂聲中白石裂銀泉迸出青鉛穴<lb/>
惟恨當年桑苧翁玉浪翻空煮春雪何如跨龍飛上天<lb/>
併與挈過崑崙巔散作大地清凉雨免使蒼生受辛苦<lb/>
<pb n="KR4h0135_WYG_014-2b"/>
我來扣泉泉無聲一曲冷光沈萬古殿前風檜砉然鳴<lb/>
日暮山靈打鐘鼓<lb/>
　　思洞庭寄承天寺覺庵老師　　　行端<lb/>
烟蒼蒼濤茫茫洞庭遥遥天一方上有七十二朶之青<lb/>
芙蓉下有三萬六千頃之白銀漿中有美人兮佩服金<lb/>
鴛鴦㳺龍車明月璫直與造化叅翺翔憶昔天風吹我<lb/>
登其堂飲我以金英八月之沆<graphic n="KR1197" url="https://raw.githubusercontent.com/kanripo/KR-Gaiji/master/images/KR1197.png" mimeType="image/png"/>食我以崑丘五色之<lb/>
琳琅換爾精髓滌爾肝腸灑然心地常清涼非獨可以<lb/>
<pb n="KR4h0135_WYG_014-3a"/>
眇四極輕八荒抑且可以老萬古凋三光乆不見兮空<lb/>
慨慷久不見兮空嘅慷<lb/>
　　月支王頭飲器歌　　　　　　　大訢<hi>八首</hi>
呼韓款塞稱藩臣巳知絶漠無王庭馳突猶夸漢使者<lb/>
縱馬夜出居延城我有飲器非飲酒開函視之萬鬼走<lb/>
世世無忘冐頓功月支强王頭在手帳下朔風吹酒寒<lb/>
凝酥㸃雪紅斕斑想見長纓繫馬上髑髏濺血如奔湍<lb/>
手麾欲回斗杓轉河決崑崙注尊滿酒酣劍吼浮雲悲<lb/>
<pb n="KR4h0135_WYG_014-3b"/>
使者辭歡歸就館古稱尊俎備獻酬孰知盟誓生戈矛<lb/>
斬取樓蘭縣漢闕功臣猶數義陽侯<lb/>
　　曹娥江讀碑圖<lb/>
海門五月潮如山龍伯奰屓蒼蛟頑越俗輕生好巫鬼<lb/>
婆娑踏舞洪濤間羣巫姣服盱獨好歌聲忽絶紅旗倒<lb/>
孝娥死抱父屍出天地無情日杲杲雄詞不愧邯鄲兒<lb/>
萬金莫購中郎題碑隂八字非隠語德祖有智如滑稽<lb/>
豈是阿瞞不解此感媿上馬歸路迷女德猶能奮其節<lb/>
<pb n="KR4h0135_WYG_014-4a"/>
壯夫氣吐萬丈霓奸雄復欲欺後世白頭猶愛漢征西<lb/>
丹青似是董狐筆千年要與竹帛齊娥江新廟照江水<lb/>
可憐銅爵草萋萋<lb/>
　　太白觀瀑布圖<lb/>
我本白雲人見山毎囘首披圖得松泉感我塵埃乆我<lb/>
家只在九江口從此扁舟到牛斗翻愁天上銀濤堆石<lb/>
轉雲崩萬雷吼水行地底不上天龍泓豈與滄溟連風<lb/>
葉無聲飛鳥絶月光雲影天茫然丈人何来自空谷謫<lb/>
<pb n="KR4h0135_WYG_014-4b"/>
仙招隠當不辱林梢噴雪舞飛華尚想隨風唾珠玉馬<lb/>
首青山如喚人歸来好及松花春泉香入新釀解公頭<lb/>
上巾今者孰不樂荒墳委荆榛遂令畵師意萬古留酸<lb/>
辛酸辛復何益東海飛紅塵<lb/>
　　駿馬圖<lb/>
世無伯樂亦乆矣駿馬何由千里至披圖猶似得權竒<lb/>
豈伊畵師知馬意何人致此鐵色驪旋毛繞腹新鑿蹄<lb/>
帝閑逺謫天駟下馳来月窟浮雲低古王有土數千里<lb/>
<pb n="KR4h0135_WYG_014-5a"/>
八極周㳺寕用爾方今萬國效奔命合遣龍媒獻天子<lb/>
飇馳電沒争辟易萬里所向無前敵男兒馬上定乾坤<lb/>
腐儒詩書果何益幾愁骨折青海烟黄沙野雪穹廬前<lb/>
幸逢好事寫真傳似向長鳴誰與憐嗟我身如倦飛鳥<lb/>
十年繭足愁山川安得千金購神駿攬轡欲盡東南天<lb/>
　　初發金陵夜泊龍灣寄茅山道士李方外<lb/>
人生不必行萬里亦不願讀萬巻書願為茅山十日客<lb/>
山僧坐列羣仙圖大峯揚旗出天闕<graphic n="KR1537" url="https://raw.githubusercontent.com/kanripo/KR-Gaiji/master/images/KR1537.png" mimeType="image/png"/>峯萬馬争奔趨<lb/>
<pb n="KR4h0135_WYG_014-5b"/>
俄頃波濤忽破碎木末飛上金畢逋青書晝馳壇室静<lb/>
玉鞭夜擊聞傳呼去年獨宿丹井下天風拂地迎麻姑<lb/>
今年許入玉柱洞誰遣旅食隨檣烏懐人弔古夜寂莫<lb/>
寒江落月號猩鼯祖龍埋金王氣歇梁宫晉苑沈烟蕪<lb/>
想見雲龍映朝日山中宰相良非迂<lb/>
　　宿牛頭菴<lb/>
　延祐甲寅十二月登牛頭山雪後見草菴如壺有淵<lb/>
　道人居之從一竇俯入中可丈五設一柴床無他長<lb/>
<pb n="KR4h0135_WYG_014-6a"/>
　物客至則立語謝客客故去淵以半坐分我且言始<lb/>
　至從樵者丐畚茅席地為坐滛雨沮洳翹立終日居<lb/>
　人始憐我有周文卿為搆瓦屋三間而子適至豈有<lb/>
　所待耶敢以菴累子一日㑹周相歡如平生翌日作<lb/>
　詩相留予既慕融公高風欲憩止焉而志不果作短<lb/>
　歌謝周<lb/>
憶昔壯年㳺東溟大船椎鼓江上行天女吹華龍象舞<lb/>
風水夜作蛟鮀驚浩歌聲戞牛斗上百年有志非功名<lb/>
<pb n="KR4h0135_WYG_014-6b"/>
箋紅肻讓甘露滅上書獨許嵩仲靈青春悠悠去不返<lb/>
萬里孤蓬尚漂轉可憐嵗晩長干城氷雪連天江漢逺<lb/>
紫雲如葢青石寒必逢勝處一解顔平生始識周䖏士<lb/>
臨岐握手俱忘還老子胷中飽丘壑道人眼底無江山<lb/>
十日茅茨卧風雨便擬挂錫烟蘿間師年八十不可待<lb/>
又欲為母營朝餐况聞大法可痛哭我心安得如石頑<lb/>
　　顔暉耕牧漁樵圖<lb/>
南陽草廬人已非短衣飯牛歌獨悲渭濵之叟非熊羆<lb/>
<pb n="KR4h0135_WYG_014-7a"/>
買臣五十印累累江湖與子終忘歸北風吹面鬢如絲<lb/>
　　曹伯珪築室曰桂齋戲作俳偕體<lb/>
阿仙騎蟾白銀闕醉折秋華餐玉屑霓裳曲散墮清塵<lb/>
涼夜素娥悲白髪玉輪碾香空翠寒流光萬里君合歡<lb/>
大星漸低海色白髙齋翠影空團團萬巻芳心期厚地<lb/>
憔悴秋香忍相棄百年苦使冨貴羈淮南小山歸不歸<lb/>
　　登霞霧山　　　　　　　　　　清珙<lb/>
晴明無事登霞峯伸眉望極開心胷太湖萬頃白㶑灎<lb/>
<pb n="KR4h0135_WYG_014-7b"/>
洞庭兩㸃青濛茸初疑仙子始綰角碧紗㡌子参差籠<lb/>
又疑天女来獻花玉盤捧出雙芙蓉明知此境俱幻妄<lb/>
對此悠然心未終徘徊不忍便歸去夕陽又轉山頭松<lb/>
　　寄雪竇寺生書記　　　　　　印秋海<lb/>
清泉白蘆八月秋寛鞋瘦䇿十日逰石床風冷夜不寐<lb/>
氷絲繞指白雪流身名杳杳雲間鵠世事紛紛蕉下鹿<lb/>
雨晴春暖即相尋千尺巖頭看飛瀑<lb/>
　　篳篥引　　　　　　　　　　　維則<hi>十二首</hi>
<pb n="KR4h0135_WYG_014-8a"/>
　西瑛懶雲窩距予禪室半里許時相過從吹篳篥以<lb/>
　為供復扵予言有所需乃賦長歌以贈<lb/>
西瑛為我吹篳篥發我十年夢相憶錢塘月夜鳯皇山<lb/>
曽聴酸齋吹鐡笛初吹一曲江風生餘響入樹秋嗚咽<lb/>
再吹一曲江潮驚愁雲忽低霜月黒坐中聴者六七人<lb/>
半是江湖未歸客歡者狂歌繞樹行悲者垂頭淚沾膝<lb/>
我時奪却酸齋笛歛襟共坐松根石脱畧悲歡萬念消<lb/>
悟聲無性聞無跡西瑛篳篥且莫吹篳篥從古稱悲栗<lb/>
<pb n="KR4h0135_WYG_014-8b"/>
悲歡茫茫塞天地人情所感無今昔山僧尚頼雙耳頑<lb/>
請為西瑛吐胷臆聲聞相觸妄情生聞盡聲亡情自釋<lb/>
盡聞莫謂聞無聲機動籟鳴無間隔亡聲莫謂聲無聞<lb/>
去来厯厯明喧寂吹者之妙余莫知聞者之悟公莫測<lb/>
公歸宴坐懶雲窩心空自有真消息<lb/>
　　送月維那歸郷就寄哭師省母二首<lb/>
鐘鳴南山兮日上西湖行子叫船催寫書書成滿紙如<lb/>
塗烏近日哭師雙眼枯去心一動難須臾我以魂夢隨<lb/>
<pb n="KR4h0135_WYG_014-9a"/>
程途五月六月能来無<lb/>
故家西村北倚門白髪無朝夕故業西村西夜雨高堂<lb/>
有靈骨相尋時莫匆卒天涯一字良難得重来時莫匆<lb/>
卒天涯一字良難得<lb/>
　　城南樓<lb/>
城南樹尾花風晴城南樹下漁舟行隔溪竹屋數家酒<lb/>
矮籬路轉人縱横仙山石洞在眼底塔竿倒影滄波明<lb/>
相期待渡日已晩坐看平野青烟生<lb/>
<pb n="KR4h0135_WYG_014-9b"/>
　　入仙洞山<lb/>
入山隠隠如聞雷山雞閣閣隨人飛松風洗我市喧耳<lb/>
松露洒我青蘿衣平生結習重幽賞㑹景㑹物情依依<lb/>
誰能歌紫芝我當歌采薇招呼雲外青鸞歸<lb/>
　　送甘茂實入京三首<lb/>
君莫羨天馬駒亦有汗血牽鹽車君莫笑涸轍魚海翻<lb/>
㑹與蛟龍居丈夫出䖏繫元運豈必似東門瓜圃南陽<lb/>
草廬君家太白山之東畫梁烟雨春濛濛上淮淝兮度<lb/>
<pb n="KR4h0135_WYG_014-10a"/>
五嶺鬼門銅柱悲途窮歸来江南六七郡杖劍落落隨<lb/>
羣公讀書汶上少閒日結屋贑水多秋風父骨未藏母<lb/>
亦老布衣塵土行人同時乎時乎子豈終不遇乎<lb/>
君亦善河洛書㸃畫萬象知盈虚君亦善長行歌勢壓<lb/>
李賀欺東坡朝登霞氣嚥沆<graphic n="KR1197" url="https://raw.githubusercontent.com/kanripo/KR-Gaiji/master/images/KR1197.png" mimeType="image/png"/>夜坐北斗窺銀河千金<lb/>
入手弄瓦礫萬語出口翻春波平生一醉動三日仙徒<lb/>
將種疑曽識幾回夢得仲連與公瑾並馳銕駟隨天蹕<lb/>
爛柯棊洞賔墨能事相逢俱辟易材兮材兮子豈終不<lb/>
<pb n="KR4h0135_WYG_014-10b"/>
用兮<lb/>
我不願送君行愛君筆硯傾平生我不願留君住男兒<lb/>
四十當强仕盛時天下文軌同萬國軒裳滿都市願君<lb/>
走馬燕山頭一語動世旋封侯風葉兮颼颼江波兮悠<lb/>
悠丈夫萬里更萬里一飲百斗空離愁去兮去兮子豈<lb/>
非丈夫兮<lb/>
　　贈錬師樓半雲<lb/>
樓師作室名半雲人謂室與雲平分吾知樓師不如此<lb/>
<pb n="KR4h0135_WYG_014-11a"/>
室與半雲寓言耳半雲之室如太虚我與萬物為同居<lb/>
半雲為物半雲我物我半雲無不可以我之静應物之<lb/>
動我得物體物備吾用是吾與真宰者同遊不逐世態<lb/>
為浮休試往觀乎歌臺舞榭曽不異乎𤣥圃滄洲茍捨<lb/>
是而求入半雲之室半雲為之横㸃頭<lb/>
　　和送梁夀川之任南康醫教<lb/>
君不見眼前病癖無全人又不見杏林種雨年年新豈<lb/>
如梁君<graphic n="KR1537" url="https://raw.githubusercontent.com/kanripo/KR-Gaiji/master/images/KR1537.png" mimeType="image/png"/>試醫國手飄飄捧檄行青春行行東向廬江<lb/>
<pb n="KR4h0135_WYG_014-11b"/>
路星渚風烟彭蠡樹雙池看瀑九江晴五老聞鐘亂山<lb/>
暮我憐民物瘡痍深養生未必非其心元陽扶植起枯<lb/>
朽一草巳足酬千金莫辭印綬非君意虎溪未許陶公<lb/>
醉㑹看採藥上蓬莱長裾曵破燕山翠<lb/>
　　真州送别恱希雲<lb/>
欲别不别重相携别思巳逐寒雲飛飛雲一去不可得<lb/>
千村萬落明斜暉回頭望呉山滿目青依依亦如送我望<lb/>
我去立盡風烟未忍歸<lb/>
<pb n="KR4h0135_WYG_014-12a"/>
　　送止照歸古洪曲江<lb/>
莫雲飛上錢王臺亂峯蘸碧湖光開六橋秋色看政好<lb/>
之子不肻重裵回百年萬事烟雨過郷井一念終難灰<lb/>
浩歌歸去送歸去夢㫁楚水何時來<lb/>
　　緑雲洞　　　　　　　　　　　夀寕<lb/>
緑雲千頃堆琉璃雨洗烟霞生竒姿忽然變滅不可記<lb/>
月色照耀如天衣天衣拂石鏘璚珮萬籟微音出幽邃<lb/>
藻荇浮空積水明洞中緑雲光破碎緑雲反復為師妍<lb/>
<pb n="KR4h0135_WYG_014-12b"/>
師方宴坐交人天是身如雲我何有雲豈俄爾相周旋<lb/>
人間萬事如轉燭洞亦非雲亦非緑此題此歌今巳多<lb/>
桑下浮屠不三宿<lb/>
　　秀巖贈挺首座　　　　　　　　清欲<hi>三首</hi>
千巗秀出萬物表下視乾坤一何小散華無路到諸天<lb/>
只許青山自圍繞青山不礙白雲飛丹厓豈逐春風老<lb/>
擬問巖中事若何春来拂曉聞啼鳥<lb/>
　　香巖贈芷首座<lb/>
<pb n="KR4h0135_WYG_014-13a"/>
旃檀香風滿巗谷蘭芳芷秀同芬馥萬木千林競獻酬<lb/>
鼻觀無聞心自足道人坐我巖之中徧身毛孔吹香風<lb/>
八萬四千身衆海互相渉入俱融通舉一毛端衆毛集<lb/>
一一香光翠雲濕不出普賢毛孔中誰道心聞無路入<lb/>
　　送真藏主逰台鴈<lb/>
台山鴈山高且寒五月六月飛氷湍山形杖子既在握<lb/>
探賾自可資逰觀危峯争為寳幢立線路或作羊腸蟠<lb/>
不知應真説何法但見花雨飛漫漫<lb/>
<pb n="KR4h0135_WYG_014-13b"/>
　　大雪行　　　　　　　　　　　善繼<lb/>
𤣥𠖇之月歲庚午江南雪深一丈許衾禂斗粟何處尋<lb/>
凍臥饑氓不開户妻啼兒泣面西東天高聴卑欲誰訴<lb/>
去年一極旱火赤今年一極大雨注官倉私廪例空虚<lb/>
蒼生何以守環堵西北風塵未盡消當道豺狼又含怒<lb/>
明年粟麥縱連雲揮涕無從扣箕禹憑誰寄與東諸侯<lb/>
恤民有道無輕舉君不見曩時桑大夫惨刻祗取身滅<lb/>
誅又不見只今曹黄須擢髪數罪憐渠愚<lb/>
<pb n="KR4h0135_WYG_014-14a"/>
　　呉江長橋　　　　　　　　　　本誠<lb/>
天險不可梯白石不受鞭空疑幻人試幻術神輸鬼運<lb/>
來塵寰躋濤駕浪逕空濶盤結鈎鎻金聫環又疑東海<lb/>
躍出萬丈白玉虬挾風噀雨飛上天天高九萬不得上<lb/>
翻身飛墮長江邊蒼雲半濕瓊瑶冷弱水不隔蓬莱境<lb/>
兩岸遥分白月光中流壓破青天影江吞湖吐水勢雄<lb/>
南極地缺棲魚龍橋成壮觀奪天巧却笑造化無全功<lb/>
　　築城曲　　　　　　　　　　大圭<hi>六首</hi>
<pb n="KR4h0135_WYG_014-14b"/>
築城築城胡為哉使君日夜憂賊来賊来猶隔三百里<lb/>
長驅南下無一跬吏胥督役星火催萬杵哀哀亘雲起<lb/>
賊來不來城且成城下人語連哭聲官言有錢顧汝築<lb/>
錢出自我無聊生収取人心養民力萬一猶能當盗賊<lb/>
不然共守城者誰解體一朝救何得吾聞金湯生禍樞<lb/>
為國不在城有無君不見泉州閉門不納宋天子當時<lb/>
有城乃如此<lb/>
　　和簷生春雨寒歌<lb/>
<pb n="KR4h0135_WYG_014-15a"/>
十日春九日雨空屋貯寒寒色苦曉雪都成陌上泥暮<lb/>
雲不見城東樹所思今何䖏相去纔幾許獨將寸心寄<lb/>
短琴琴老無絃暗塵土東風吹落錦一幅文章字字成<lb/>
金玉中有苦寒詞詞古聲更悲賡歌我不忍上訴蒼蒼<lb/>
知俗眼瞳人乆生脂競収𤨏尾遺瑰竒野禽乘軒士徒<lb/>
歩黄土被繡人無衣天公有意回春燠千林一夜生紅<lb/>
緑長年呻吟臥掩門人生不解同草木君勿歌春雨寒<lb/>
我有兩耳愁心百盤爐空葉已灰屋漏苔生椽簷聲夜<lb/>
<pb n="KR4h0135_WYG_014-15b"/>
夜春水懸人間惟我與子同此味鬢髪未白書如山春<lb/>
雨寒歌一闋窮逹在天愁不得當時短衣夜半悲飯牛<lb/>
何如學取商頌聲金石<lb/>
　　夜聞水車<lb/>
旱火秋蒸土山熱新苗立死田寸裂西風何處送嗚嗚<lb/>
一夜水車啼不歇水車身作水中龍赤脚蹋龍憐老翁<lb/>
白水田頭月未落千畦萬畦雲雨同流蘇醉臥誰家子<lb/>
有耳不聞汝啼苦水龍水龍汝勿苦及物無功得如汝<lb/>
<pb n="KR4h0135_WYG_014-16a"/>
　　次韻陳隲民惜春<lb/>
金尊瀉酒胡琴語白日長看華在樹東風一夜来戯人<lb/>
老紅飛盡江南雨勸君莫苦愛流芳紅顔百歲終黄土<lb/>
山人眼底不見春古檜隂隂翠虬舞<lb/>
　　出無車<lb/>
出門便有路路與天長盡何處今日出門去不去去時<lb/>
喫苦不得住繭生脚背汗雨流草鞋穿破脚不羞大砂<lb/>
小刺踏入肉疼痛連心眉總蹙前村落日起孤烟客子<lb/>
<pb n="KR4h0135_WYG_014-16b"/>
苦飢還問宿歸來資用無一存大悔三月不出門白面<lb/>
年少命運好連鑣結駟隘衢道肻信無車一生老<lb/>
　　僧兵守城行<lb/>
驅僧為兵守城郭不知此謀誰所作但言官以為盗防<lb/>
盗在深山嘯叢薄朝朝上城候㸃兵羣操長干立槍槊<lb/>
相看摩頭一驚笑竹作兠鍪殊不惡平生獨抱我家法<lb/>
不殺為律以自縛那知今日墮卒伍使守使攻受官約<lb/>
謂僧非僧兵非兵未聞官以兵為謔一臨倉卒將何如<lb/>
<pb n="KR4h0135_WYG_014-17a"/>
盗不來時猶綽綽敵人日夜徂我城示以假兵無乃弱<lb/>
我官自有兵與民願放諸僧臥雲壑<lb/>
　　贈劉秀才　　　　　　　　　　克新<hi>六首</hi>
山之虎兮有爪如鐵馮婦搏之飲其血水之蛟兮有牙<lb/>
如鉞周處斬之服其骨君既有才復有藝如何落魄風<lb/>
塵際方今天子圖治惟賢求閭閻談笑皆封侯何不携<lb/>
書奏之蓬萊宫佩取金印如斗歸山東<lb/>
　　題馬<lb/>
<pb n="KR4h0135_WYG_014-17b"/>
伯樂不復作世間有馬無人識騄駬服鹽車垂首太行<lb/>
飢且驅駑駘居天廐身被文繡餘芻豆吁嗟乎駑駘飽<lb/>
騄駬飢雖有千里將奚為<lb/>
　　茅山沈道士琅玕所<lb/>
仙人種玉茅君山春風抽出青琅玕萬箇森森翳雲日<lb/>
下有芝草長䦨干九秋瓊露墮瑶海鳯凰夜棲毛羽寒<lb/>
仙人時來琅玕下采芝斵玉和神丹丹成白晝上天去<lb/>
風鳴環佩聲珊珊<lb/>
<pb n="KR4h0135_WYG_014-18a"/>
　　送湖州潘總管<lb/>
昔日五馬來湖山千里俱蒿萊今朝五馬去湖山千里<lb/>
皆禾黍五馬如蛟龍大旱作雲雨五馬如熊羆逺塞驅<lb/>
豺虎五馬兮璚珂不可攀兮將奈何<lb/>
　　壯丁行<lb/>
去年差壯丁駕船下海討狂賊今年差壯丁荷戈逺戍<lb/>
河南北去年行者秋已還今年去者無消息去年壯丁<lb/>
初發時姑蘇驛前江水湄長槍巨㦸各在手椎鼓鳴鉦<lb/>
<pb n="KR4h0135_WYG_014-18b"/>
揚大旗爺娘頓足妻招手號哭向天淚如雨隂風蕭蕭<lb/>
黄塵飛日落哭聲猶未已近聞河北新戰平血流如海<lb/>
屍如城嗚呼安得盡銷天下之甲兵鑄作農器驅民耕<lb/>
　　虀甕<lb/>
先生食虀如食肉一日不食心不足淡然中有至味存<lb/>
鳯髓龍肝何足論昔者韓公有髙識五年太學朝朝喫<lb/>
後來易蘭雖復知酒酣夜半一咀之長安少年那解此<lb/>
羊肉如林酒如水酒瓶羊栅須臾壞先生虀甕長年在<lb/>
<pb n="KR4h0135_WYG_014-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0135_WYG_014-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今禪藻集巻十四<lb/>
</p>
<p>
</p>
  </div>
<div>
<head>古今禪藻集巻十五</head> <lb/>
    <p>
<pb n="KR4h0135_WYG_015-1a"/>
欽定四庫全書<lb/>
　古今禪藻集巻十五<lb/>
　　　　　　　　　　明釋正勉釋性<graphic n="KR1886" url="https://raw.githubusercontent.com/kanripo/KR-Gaiji/master/images/KR1886.png" mimeType="image/png"/>同輯<lb/>
　元<hi>五言律詩</hi>
　　送才上人再往湖南　　　　　　圓至<hi>三首</hi>
近聞歸又岀何事迫身忙春路晴猶滑山亭晩更長竹<lb/>
枯湘淚盡花發楚魂香舊日曽行處因君思不忘<lb/>
　　富塘<lb/>
<pb n="KR4h0135_WYG_015-1b"/>
漾漾復澄澄長涵十畝清亦供貧者樂獨以富為名水<lb/>
葉秋時死山苖旱歲生固應鍾異氣青樹鬱佳城<lb/>
　　寄志勝上人<lb/>
自説冬前至深寒信亦稀非知為事阻應怪與言違瘴<lb/>
月人南去花時鴈北飛危欄有斜日獨望更依依<lb/>
　　送張用鼎逰燕南　　　　　　　大訢<hi>十一首</hi>
天上知名乆由來漢客星江湖歌白雪風露滿青𠖇巴<lb/>
蜀須傳檄燕山待勒銘壯夫期逺大不獨抱遺經<lb/>
<pb n="KR4h0135_WYG_015-2a"/>
　　次韻甯宣尉<lb/>
将門三葉貴古劒削霜硎霧巻烏蠻浄風生碧海青投<lb/>
壺驚甲帳飛墨動雲屏未惬清游興松房聴雨聲<lb/>
　　送别二首<lb/>
行役何時了宗門可罷叅栖遲無杜曲留滯尚周南渡<lb/>
水聞天磬登山禮佛龕百年重回首風栁正毶毶<lb/>
沙鳥高低語江雲㫁續飛青山携手别秋日故人稀落<lb/>
落芳心在悠悠昨夢非歌長不用續鯨浪暗吹衣<lb/>
<pb n="KR4h0135_WYG_015-2b"/>
　　趙大年小景<lb/>
㫁葦仍摧雪寒潮不上溝扁舟從此去一衲更何求望<lb/>
逺支頥倦臨流照影羞披圖重有感空負五湖秋<lb/>
　　庚午秋過淮安<lb/>
百感何嗟及行人過楚州笛聲今夜月雲物向時秋古<lb/>
驛依城住長河傍海流天王南狩日曽此駐鳴騶<lb/>
　　送人奔父䘮<lb/>
死生千里别父子百年心淚盡黄泉咽愁來白晝隂雲<lb/>
<pb n="KR4h0135_WYG_015-3a"/>
山通楚迥江水入淮深廬墓多祥應他年惠好音<lb/>
　　過淮河口<lb/>
水次千家市蠻商聚百艘揚徐元接壤河泗此交流乗<lb/>
傳陪天使浮桮任海漚夜涼瞻斗柄想見上林秋<lb/>
　　送薩天錫照磨赴燕南憲幕<lb/>
蕭寺留詩别高懐不負公江聲元自急山勢古来雄下<lb/>
榻疎鐘雨登臺落木風重來無幾日除道避乗驄<lb/>
　　送睢陽王德明辟内御史府掾<lb/>
<pb n="KR4h0135_WYG_015-3b"/>
廵逺睢陽後遺風士氣豪河經商邑壯山並閼臺髙月<lb/>
窟求龍種天池集鳯毛辟書寕易致不用歎賢勞<lb/>
　　楊執中幼與予同舎自予去鄉里一别四十五年<lb/>
　　矣乍見俱不相識承惠詩一首次韻謝之<lb/>
勛業雙蓬鬢江湖萬里心扣舷山月近欹枕夜濤深多<lb/>
士懐東觀何人賦上林只将絃上趣白雪寫遺音<lb/>
　　山居　　　　　　　　　　　　清珙<hi>三首</hi>
道人縁慮盡觸目是心光何䖏碧桃謝滿溪流水香草<lb/>
<pb n="KR4h0135_WYG_015-4a"/>
深蛇性悦日暖蝶心狂曽見樵翁説雲邊霅晝房<lb/>
　　其二<lb/>
紅日半銜山柴門便掩闗緑蒲眠褥軟白木枕頭彎松<lb/>
月來先照溪雲出未還迢迢清夜夢不肻到人間<lb/>
　　其三<lb/>
結草便為菴年年用覆苫紙忩松葉暗竹屋蘚華粘麥<lb/>
飯惟饒火藜羮不㸃鹽生涯隨分過誰管世人嫌<lb/>
　　贈端禪人黙持蓮經　　　　　　清欲<lb/>
<pb n="KR4h0135_WYG_015-4b"/>
掩巻轉蓮華寕論歳月賖未明窮子喻難到法王家雨<lb/>
露無高下根莖有等差頭頭開示處功行幾恒沙<lb/>
　　五日弔古　　　　　　　　　　大圭<hi>三首</hi>
楚國大夫去彭咸從所居祗今浮水馬何䖏問江魚異<lb/>
俗悲遺事離騷讀舊書一觴川上酒斜日雨疎疎<lb/>
　　世故<lb/>
世故占星變吾生共月孤此時無夢寐長恐渉艱虞山<lb/>
色冝茅屋松花滿飯盂素心將獨往及早謝人徒<lb/>
<pb n="KR4h0135_WYG_015-5a"/>
　　次韻詹生懐陳衆中阮信道<lb/>
舊逰陳與阮不見獨成吟無復此聨璧為誰重鼔琴朔<lb/>
方文字老南國酒杯深今日風流逺令人恨滿襟<lb/>
　　高同知懐傳軒　　　　　　　　克新<hi>五首</hi>
退食獨關情商庭版築生列星垂野大落月照梁明老<lb/>
去嗟何及秋來夢不成瘡痍滿天地霖雨若為傾<lb/>
　　次韻答劉鎮撫<lb/>
茂陵舊公子氣壓陣雲低一節臨軍幕三邊息戰鞞賦<lb/>
<pb n="KR4h0135_WYG_015-5b"/>
詩朝倚馬起舞夜聞雞為愛溪樓静重尋水郭西<lb/>
　　次韻答蘇太史<lb/>
微雨作春寒兵戈道路難百年嗟逺别千里愧相看把<lb/>
酒花連席揚舲雪滿灘水西官閣静文字更盤桓<lb/>
　　留月軒<lb/>
我欲留明月月行那可留金波流錦席桂影㪚瓊樓斜<lb/>
隠藤蘿石逺臨蘆荻洲長歌興無極門外露華秋<lb/>
　　送蘭宣使還閩省<lb/>
<pb n="KR4h0135_WYG_015-6a"/>
度浙春云盡還閩歳巳䦨戀親雙鬢白報國寸心丹使<lb/>
節雲千里官船月一灘人生忠孝大來往莫辭難<lb/>
　　舟次呉江　　　　　　　　　　善住<lb/>
客路𣺌無際﨑嶇何日平積烟迷逺樹殘照下荒城水<lb/>
宿先歸港朝行暗計程長橋知漸近笳鼓隔林鳴<lb/>
　<lb/>
　<lb/>
　<lb/>
<pb n="KR4h0135_WYG_015-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今禪藻集巻十五<lb/>
</p>
<p>
</p>
  </div>
<div>
<head>古今禪藻集卷十六</head> <lb/>
    <p>
<pb n="KR4h0135_WYG_016-1a"/>
欽定四庫全書<lb/>
　古今禪藻集卷十六<lb/>
　　　　　　　　　　明釋正勉釋性<graphic n="KR1886" url="https://raw.githubusercontent.com/kanripo/KR-Gaiji/master/images/KR1886.png" mimeType="image/png"/>同輯<lb/>
　元<hi>七言律詩</hi>
　　送建昌黄綺秀才踰淮教授　　　圓至<hi>二首</hi>
還山羞聴紫芝歌旅館千門講四科絳帳未懸知巳少<lb/>
黑裘漸敝閱人多秋風白下沾巾别落日青淮照影過<lb/>
莫對飯盤嗔苜蓿桑榆雖暖易蹉蛇<lb/>
<pb n="KR4h0135_WYG_016-1b"/>
　　義塜斜<lb/>
城闕千棺瘞此斜古堆新穴滿平畲春叢亂哭鰥寡鳥<lb/>
雨樹雜開啼笑花散骨已粘苔作肉癡魂猶認土為家<lb/>
何人薄莫焚錢去風捲殘灰滿柏丫<lb/>
　　詠梅花　　　　　　　　　　　明本<hi>六首</hi>
見非恍愡夢非神雪後霜前分外真疎影暗消三㺯月<lb/>
半聨凄㫁獨吟人歳寒揺落孤根在江驛荒凉往事塵<lb/>
碎嚼幽香清可挹玉樓無復更臨春<lb/>
<pb n="KR4h0135_WYG_016-2a"/>
玉簫起處暗驚神曲緩瑶䑓逸韵真泉石幾年雲冷鶴<lb/>
闗山萬里月愁人香凝老樹調風味影落寒忩枕隙塵<lb/>
檀板金尊乆岑寂微吟不減昔時春<lb/>
目送空山逺駐神似曽相識倍情真半床素被鋪寒玉<lb/>
一幅生綃畵美人<graphic n="KR1065" url="https://raw.githubusercontent.com/kanripo/KR-Gaiji/master/images/KR1065.png" mimeType="image/png"/>入氷姿欺國色悵隨哀曲黯京塵<lb/>
三郎正愛霓裳舞珍重椒房自惜春<lb/>
花前月下暗凝神一鶴西來訪子真蒼鬢黯憐姑射面<lb/>
素衣夜怯廣寒人大千世界迷香霧十二樓䑓鎻玉塵<lb/>
<pb n="KR4h0135_WYG_016-2b"/>
個裡𤣥闗誰為問如何藏得許多春<lb/>
征路愁迷黯動神穿林入谷自尋真亭亭有意冷移玉<lb/>
黙黙無言空悵人夢㫁陽䑓半雲雨淚空青塚幾沙塵<lb/>
餘芳消歇繁華起野水蒼烟意自春<lb/>
水中仙子鏡中神夜夜相携入夢真壟雁哀殘埋玉地<lb/>
朔風吹老㺯蟾人寒添壩上雙眉凍愁壓江南幾屐塵<lb/>
雪裡不嫌清苦味一枝占㫁九州春<lb/>
　　山居二首　　　　　　　　　　栯堂<lb/>
<pb n="KR4h0135_WYG_016-3a"/>
亂流盡䖏卜幽棲獨樹為橋過小溪春雨桃開憶劉阮<lb/>
晩山薇長夢夷齊尋僧因到石梁北待月忽思天柱西<lb/>
借問昔賢成底事十年騎馬聴朝雞<lb/>
白雲茅屋草離離地老天荒更不疑樵徑有霜尋藥冷<lb/>
石忩無月了經遲青羝夜雪憐蘇武黄犬西風歎李斯<lb/>
千古青編在天下流芳遺臭更由誰<lb/>
　　商山四皓圖　　　　　　　　普彦明<lb/>
劉氏何如吕氏安尺書便爾闖重闗空將鬢雪驚龍凖<lb/>
<pb n="KR4h0135_WYG_016-3b"/>
不道啼紅慘玉顔鴻鵠聲寒悲曉殿紫芝香冷怨秋山<lb/>
千年猶昧深根術又落巴童橘柚間<lb/>
　　黄河阻風　　　　　　　　　　大訢<hi>八首</hi>
九域重尋禹蹟荒喜聴縣水夜浪浪中原迤邐河流壯<lb/>
元氣汪洋地脈長萬里風雲来黯澹五更星斗下光芒<lb/>
我行不有神靈助風送天香自帝傍<lb/>
　　送郭幹卿學士赴奎章閣次趙魯公韻<lb/>
歳晏俄聞上國行安車可是莫年情早朝翠霧沾衣濕<lb/>
<pb n="KR4h0135_WYG_016-4a"/>
夜直銀河入坐清社稷憂勤霜鬢短江湖歸夢釣絲輕<lb/>
相携不盡丁寕語歌㫁驪駒白下城<lb/>
　　新到建業次王繼學侍御韻<lb/>
翩翩筆勢捲春潮自倚經綸答聖朝瀚海天髙霜鶻健<lb/>
沙堤華發玉驄驕只知鼇負三山重誰信鵬摶萬里遥<lb/>
今日烏臺還趣召聚觀父老滿江橋<lb/>
　　潛宫<lb/>
御榻當年小殿西龍光照地起虹霓蓬莱珠館珊瑚樹<lb/>
<pb n="KR4h0135_WYG_016-4b"/>
夜月瑶臺白玉梯甲帳列營環衞宻龜兹按拍蹋歌齊<lb/>
代來故事馮誰紀只有年年杜宇啼<lb/>
　　謝郭道淵以詩慶住新寺<lb/>
住近城南尺五天眼看金屋㑹羣仙雲霞海上無三島<lb/>
風月人間即四禪父老多情思沛邑從官有意賦甘泉<lb/>
恩波不獨新蘭若麟鳯呈祥五百年<lb/>
　　送楊文舉赴江浙省宣使<lb/>
凍解春泥栁未青騑騑四牡在林坰家聲奕世推韓斗<lb/>
<pb n="KR4h0135_WYG_016-5a"/>
天上何人識使星黄閣盍簪春盎盎火城分直夜熒熒<lb/>
明年重對賢良䇿第一臚傳出漢庭<lb/>
　　賞心亭次韻<lb/>
碌碌從人愧抱闗賞心應共鶴飛還孤舟野水東西渡<lb/>
落日長淮逺近山神鼓乍喧香霧合賔筵初散緑隂閒<lb/>
相思只尺長相隔一似河流九曲灣<lb/>
　　次韻張夢臣侍御太子千秋日燕龍翔寺<lb/>
天香一騎出燕山閶闔雲開近可攀華渚虹光瞻斗極<lb/>
<pb n="KR4h0135_WYG_016-5b"/>
芒碭雲氣識龍顔紀綱呉楚東南重事業夔臯伯仲間<lb/>
燕罷題詩烟景莫松髙千尺鶴飛還<lb/>
　　過安慶弔余忠宣公　　　　　　法智<lb/>
浮圖高出暮雲低雉堞連雲碧樹齊茅屋人家兵火後<lb/>
樓船鼙鼓夕陽西大江千里水東去明月一天烏夜啼<lb/>
欲酹忠魂荒塚外白楊秋色轉凄迷<lb/>
　　山居　　　　　　　　　　　　清珙<hi>二首</hi>
吾家住在霅溪西水滿天湖月滿溪未到盡驚山險峻<lb/>
<pb n="KR4h0135_WYG_016-6a"/>
曽來方識路高低蝸沿素壁粘枯殻虎過新蹄印雨泥<lb/>
閒閉柴門春晝永青桐華發畫胡啼<lb/>
　　㑹趙初心提舉<lb/>
老來脚力不勝鞋竹杖扶行歩落華待月伴雲眠蘚石<lb/>
尋梅陪客過隣家粥香瓦鉢山田米雪汎甆甌水磨茶<lb/>
今日為君時蹔出此心常只在烟霞<lb/>
　　湖月簡閒中　　　　　　　　　大圭<lb/>
秋近清波荷葉圓葉隂疎處見青天偶臨湖坐得佳樹<lb/>
<pb n="KR4h0135_WYG_016-6b"/>
欲傍花行無小船林院鶴歸山色外水亭人去夕陽前<lb/>
深知碧玉壺中樂一笑臨風揖地仙<lb/>
　　送王中丞赴浙西使　　　　　　克新<hi>二十八首</hi>
西湖氷泮栁初青五夜雲天動使星烏府十年驚白髪<lb/>
黄麻千里下青𠖇秋霜舊柏隂連屋春雨高槐緑滿庭<lb/>
衣繡重臨邦士喜兒童騎竹擁江亭<lb/>
　　送茅山王道士<lb/>
緱氏山頭醉碧桃茅君洞裏奏璚簫林間放鶴歸蓬島<lb/>
<pb n="KR4h0135_WYG_016-7a"/>
月下騎鯨渡海潮石室雲寒珠樹老丹田春暖玉芝饒<lb/>
列仙琳館成灰刼萬里江湖酒一瓢<lb/>
　　竹林讀書處<lb/>
蘭家孫子讀書䖏萬箇琅玕擁碧幢六月繁隂分峴首<lb/>
九秋蒼雪墮湘江墨池暖浴鵷雛並𤣥圃晴飛翠羽雙<lb/>
南國宦逰戎馬隔月明歸夢繞螢窗<lb/>
　　送汪公輔㑹試兼簡張祭酒<lb/>
歲晏征車指帝閽鴈飛沙塞雪紛紛鳯皇争覩岐陽瑞<lb/>
<pb n="KR4h0135_WYG_016-7b"/>
騏驥應空冀北羣瓊館燕酣花作陣紫宸朝散馬如雲<lb/>
煩詢祭酒圖書府千里須傳諭蜀文<lb/>
　　送王尚書還朝兼簡張學士<lb/>
文采丹山一鳯毛呉藩徴饟獨賢勞飛帆轉海南風正<lb/>
曳履趣廷北極高花擁御筵歌湛露香浮官甕賜蒲桃<lb/>
朝迴為報張燕國莫把新詩奪錦𫀆<lb/>
　　題清心堂帖巻後<lb/>
山郭髙堂花木新夜虹穿屋結晴雲繞床蛇蚓鍾王字<lb/>
<pb n="KR4h0135_WYG_016-8a"/>
滿架琳瑯秦漢文筆塚秋烟迷鳥跡墨池春雨散鵞羣<lb/>
為憐書法湮淪乆亂後題詩獨憶君<lb/>
　　岳飛墓次劉治中韻<lb/>
西湖水色映陽阿偃月堂連瑪瑙坡方擁貔貅驅敵衆<lb/>
豈期鷹隼被虞羅兩宫天逺嗟何及中土溝分恨轉多<lb/>
異代英雄同感慨酒酣彈劒一悲歌<lb/>
　　寄唐伯剛㫁事<lb/>
鳯麟洲接鳯凰池秋雨春雲入夢思三尺光芒雷令劒<lb/>
<pb n="KR4h0135_WYG_016-8b"/>
百篇風月杜陵詩湖邊躍馬花迎節江上聽鸎酒滿巵<lb/>
底事淮陽徴不起空令野老望旌麾<lb/>
　　次韻寄開元方厓禪師<lb/>
我家黄髪大中郎文采多應雨露藏弟子鳳凰吟總好<lb/>
故人蝴蝶夢何長清秋葉覆臺前石白晝花深竹裏床<lb/>
著處都縁龍象繞緑隂猿鶴識天香<lb/>
　　次韻陳敬初員外留題三塔寺<lb/>
南省郎官金馬客使車遥駐郭西林龍宫乞水波濤險<lb/>
<pb n="KR4h0135_WYG_016-9a"/>
鴈塔題詩薜荔深世外烟花春爛漫雲端幢㦸夜蕭森<lb/>
十年海國論文舊風雨滄江辱屢尋<lb/>
　　濮元帥别業<lb/>
海國元戎鬢未斑歸來拄笏看青山田園暮景烟塵外<lb/>
臺榭春風錦繡間桐影連溪鷗臥穏桂香吹月鶴飛還<lb/>
碧蓴絲鱠黄花酒時向樽前一解顔<lb/>
　　題本上人望松圖<lb/>
丘隴青松天一涯兵戈千里未還家潮迴滄海鯨波險<lb/>
<pb n="KR4h0135_WYG_016-9b"/>
路入丹山鳥道賖心逐孤雲飛落日夢隨明月上浮槎<lb/>
野夫亦抱終天恨何䖏相期賦白華<lb/>
　　寄杜尊師<lb/>
當塗貞士金門客孫子詵詵總鳯毛石室圖書香霧合<lb/>
洞天樓觀彩雲髙秋風吹笛龍唫水夜月彈琴鶴在臯<lb/>
春雨一蓑苕渚上重攀鐵鎻聴仙璈<lb/>
　　送除上人之武林<lb/>
雪花飛送浙江船歌㫁驪駒一惘然荆棘銅駝凄暮雨<lb/>
<pb n="KR4h0135_WYG_016-10a"/>
樓臺鐵鳯墮秋煙遼東鶴返塵生海石上人歸月在川<lb/>
回首六橋楊栁外水光山色共晴天<lb/>
　　初至檇李<lb/>
通越門中逄故人爽溪橋上送餘春燕飛官巷桃花老<lb/>
鸎囀江亭楊栁新行李風塵千里道緼袍天地百年身<lb/>
未聞淮海休兵甲回首闗山一損神<lb/>
　　題山隂圖送别<lb/>
杖藜何處訪幽居萬壑千巖一草廬花發湖頭兵散後<lb/>
<pb n="KR4h0135_WYG_016-10b"/>
船回谿上雪飛初風流逺挹蘭亭㑹靈祕深探禹穴書<lb/>
歌罷陽闗仍進酒隔江鼙鼔正愁予<lb/>
　　送帖尚書還朝兼簡危叅政<lb/>
臨遣皇華選上班尚書持節下天闗江南王賦三年入<lb/>
海上仙槎五月還奏疏紫雲開雉尾進圖紅日繞龍顔<lb/>
故人鳯沼經綸乆歲晩歸耕何處山<lb/>
　　送日本成上人<lb/>
浮海東来一葉身鷗波浩蕩孰能馴十年風雨南游楚<lb/>
<pb n="KR4h0135_WYG_016-11a"/>
萬里闗山西入秦書寄蕃航歸故國詩題蕭寺送青春<lb/>
誅茅深入封禺底莫種桃花引世人<lb/>
　　次韻茅經歴聴雨<lb/>
秋来客裏易愁生夜半燈前風雨聲常恐浸淫禾耳出<lb/>
豈冝滂沛馬頭傾十年郡邑疲徴賦千里闗河苦用兵<lb/>
端是長官憂國計天時人事總闗情<lb/>
　　寄題敞雲樓<lb/>
林杪飛樓對碧峯屋頭雲氣逐飄風五更星斗朱䦨外<lb/>
<pb n="KR4h0135_WYG_016-11b"/>
故國山川錦席中華表月明歸白鶴赤霄秋浄送𠖇鴻<lb/>
登臨欲寫江南意王粲當年賦未工<lb/>
　　次韻顧仲瑛遷居<lb/>
畫舸載書隨早春平湖雪消楊栁新黄鵠九霄不可致<lb/>
白鷗萬里誰能馴謝安自是廟堂器元亮本非丘壑人<lb/>
聖主徴賢圖治急未容便作耕桑民<lb/>
　　登姑蘇城<lb/>
城上旌旗烟霧重樹頭初日出雲紅一溪鷗散桃花雨<lb/>
<pb n="KR4h0135_WYG_016-12a"/>
兩岸鶯啼楊栁風邊塞鼔鞞終日振郷闗道路幾時通<lb/>
江南春色渾依舊桑柘青青門巷空<lb/>
　　岳飛墓次呉府判韻<lb/>
湖上孤墳青草生一門忠孝擅嘉名力扶社稷還歸正<lb/>
誓取山河不用盟先帝終天讐未復大臣欺國志中傾<lb/>
丈夫自昔皆如此感激英雄萬古情<lb/>
　　送集賢都事范文炳開赦還朝<lb/>
紫色泥書下九天皇華直到海東邊馬行齊魯山千里<lb/>
<pb n="KR4h0135_WYG_016-12b"/>
㠶渡江淮雨一川西掖梧連金井月上林花擁玉爐烟<lb/>
秋風歸去承殊渥四牡工歌玳瑁筵<lb/>
　　奉寄崇報仁禪師<lb/>
　行中禪師與予同生番易而長予十三歳早以徑山<lb/>
　書記主蘄之德章道化盛行於江淮間嘗為蘇長公<lb/>
　祠堂記虞侍講極稱其文有史筆以辟難来江浙未<lb/>
　幾主餘姚雲頂近又聞遷紹興崇報予以暌違之乆<lb/>
　而喜其屢鎮名山為吾宗砥柱於是詩以慶之且求<lb/>
<pb n="KR4h0135_WYG_016-13a"/>
　教也至正十七年秋九月既望<lb/>
故園人物乆相知今代文章真一䕫千里江山春草夢<lb/>
十年兵甲暮雲詩著書芸閣虹穿屋行道松林月照池<lb/>
聞説高居隣栢府豸冠驄馬共襟期<lb/>
　　次韻答栁仲脩宣使<lb/>
青袍白馬南藩使解后江城三月初把酒流鶯啼别圃<lb/>
倚樓飛絮落前除君趨大府才華盛我住空山禮法疎<lb/>
携手勿論鄉國事十年兵甲復何如<lb/>
<pb n="KR4h0135_WYG_016-13b"/>
　　次韻聞人德機同知追賦元正朝賀之作<lb/>
五雲春色滿蓬萊丹陛旌旗日月開香繞衮龍青玉案<lb/>
花迎鸚鵡紫霞杯聖神有志宣光業經濟何人管葛才<lb/>
此日鵷行猶在眼董生承詔自天來<lb/>
　　錢塘懐古　　　　　　　　　越僧<lb/>
天定終難恃武功不堪䨇淚濕東風百年南渡斜陽外<lb/>
十里西湖片雨中燕子來時龍輦去楊花飛盡鳯樓空<lb/>
倚笻曽向髙峯望山掩江城霧氣籠<lb/>
<pb n="KR4h0135_WYG_016-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0135_WYG_016-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今禪藻集巻十六<lb/>
</p>
<p>
</p>
  </div>
<div>
<head>古今禪藻集巻十七</head> <lb/>
    <p>
<pb n="KR4h0135_WYG_017-1a"/>
欽定四庫全書<lb/>
　古今禪藻集巻十七<lb/>
　　　　　　　　　　明釋正勉釋性<graphic n="KR1886" url="https://raw.githubusercontent.com/kanripo/KR-Gaiji/master/images/KR1886.png" mimeType="image/png"/>同輯<lb/>
　元<hi>七言絶句</hi>
　　曉過西湖　　　　　　　　　　圓至<hi>十四首</hi>
水光山色四無人清曉誰看第一春紅日漸高絃管動<lb/>
半湖煙霧是逰塵<lb/>
　　送宗倜<lb/>
<pb n="KR4h0135_WYG_017-1b"/>
送子江頭水亦悲更能隨我定何時垂楊但為秋來瘦<lb/>
不為秋來有别離<lb/>
　　小汊<lb/>
麻骨燈明竹壁疎更深人語在茅廬開篷縁岸去沽酒<lb/>
㸃火撥船來賣魚<lb/>
　　胡盧<lb/>
胡盧河畔洗氊裘日日花香滿水流嫁得夫郎愛官職<lb/>
去隨太子取交州<lb/>
<pb n="KR4h0135_WYG_017-2a"/>
　　女官墓<lb/>
隴頭死樹丫微活路口崩亭脚半斜玉骨年深無祭祀<lb/>
變成蝴蝶撲松花<lb/>
　　呉王廟<lb/>
呉王廟近水邊山壁上雕青鬼臂蠻白日爐中煙色變<lb/>
散成雲氣滿人間<lb/>
　　寒食<lb/>
月暗花明掩竹房暮寒脈脈透衣裳清明院落無燈火<lb/>
<pb n="KR4h0135_WYG_017-2b"/>
獨遶迴廊禮夜香<lb/>
　　懐本暢上人<lb/>
畏寒一月閉忩紗愁髪春來半欲華松院晩晴蜂亂出<lb/>
故應山徑有殘花<lb/>
　　芳塘<lb/>
芳塘雨霽緑初肥折得青條串露歸一樹殘花喧鬭雀<lb/>
紅香滿徑撲人飛<lb/>
　　寄恩以仁<lb/>
<pb n="KR4h0135_WYG_017-3a"/>
風栁青青條葉新别愁江畔又逢春交情似我如君少<lb/>
一度相逢勝故人<lb/>
　　見新竹懐兄姚江村<lb/>
愛酒嫌官姚縣令長年三徑滿荒苔曽因養笋添忩竹<lb/>
一月柴門閉不開<lb/>
　　土木渡阻風<lb/>
空林路盡見波瀾輕槳何時掠水還日暮亂雲如宿鳥<lb/>
隨風片片泊廬山<lb/>
<pb n="KR4h0135_WYG_017-3b"/>
　　憩青蓮寺<lb/>
花磚凝潤午風涼日影鶯聲睡思長一陣打忩山雨過<lb/>
忽聞滿閤焙茶香<lb/>
　　初改黄衣<lb/>
宣詔亭前受牒還御黄新賜滿城看臣僧記得沙彌日<lb/>
齊著青衣上戒壇<lb/>
　　山居　　　　　　　　　　　　祖欽<hi>三首</hi>
竟日忩間坐寂寥巖前稚筍欲齊腰幽禽忽起藤花落<lb/>
<pb n="KR4h0135_WYG_017-4a"/>
磵瀑飛聲度石橋<lb/>
夾岸桃花紅欲然洞中流水自涓涓山家不㑹論春夏<lb/>
石爛松枯又一年<hi>古德云山僧不解數甲子一葉落知天下秋靈徹云山僧不記重陽節因</hi>
　　　<hi>見茱茰憶去年而詞意相類全章無傳故表出之</hi>
　　桃源圖<lb/>
春暖洞門花欲然一絲風動釣魚船莫言世上無仙客<lb/>
須信壺中别有天<lb/>
　　過釣臺偶題　　　　　　　　　希叟<hi>二首</hi>
<pb n="KR4h0135_WYG_017-4b"/>
奴顔婢膝走人間羞見羊裘七里灘文叔雖為天子貴<lb/>
子陵原作故人看<lb/>
　　贈凱翁<lb/>
曽飛鐵騎破重圍赤手揚鞭得勝歸沙漠已成歌舞地<lb/>
自皤雙鬢對斜暉<lb/>
　　竹枝詞　　　　　　　　　　　智愚<hi>二首</hi>
隔水何人歌竹枝動人情思極幽微夜深轉入單于調<lb/>
月朗風高聽者稀<lb/>
<pb n="KR4h0135_WYG_017-5a"/>
　　送别<lb/>
欲把枯腸盡底傾出門不覺又叮嚀徑邊松菊荒蕪早<lb/>
莫待春風栁眼青<lb/>
　　范蠡歸湖圖　　　　　　　　　溥光<lb/>
功遂名成泛五湖知幾千古擅良圖向教勾踐堪同樂<lb/>
不識先生肻退無<lb/>
　　雪　　　　　　　　　　　　　明本<lb/>
凍雲四合雪漫漫誰解當機作水看只為眼中花未瞥<lb/>
<pb n="KR4h0135_WYG_017-5b"/>
啓忩猶看玉琅玕<lb/>
　　客中得母寄布　　　　　　　　允恭<hi>三首</hi>
我母今年七十强獨憐季子在他鄉寄来新截機頭布<lb/>
一寸絲麻一寸腸<lb/>
　　舁母渡錢塘<lb/>
母在籃輿子在途子行不上母頻呼斷橋流水斜陽外<lb/>
<hi>一作西風落日荒山道</hi>羞見寒林返哺鳥<lb/>
　　憶母<lb/>
<pb n="KR4h0135_WYG_017-6a"/>
霜殞萱花淚濕衣白頭無復倚柴扉去年五月黄梅雨<lb/>
曽典架裟貰米歸<lb/>
　　牛怨　　　　　　　　　　　　僧宜<lb/>
七十餘城一戰収歸来只合便封侯火瘢未冷重加軛<lb/>
春雨春風暗結愁<lb/>
　　初春　　　　　　　　　　　　無懐<lb/>
暖信初回宿草根茸茸漸可藉芳樽未須著意催花栁<lb/>
且為乾坤補燒㾗<lb/>
<pb n="KR4h0135_WYG_017-6b"/>
　　偶作　　　　　　　　　　　　介清<hi>二首</hi>
風逓山花入袖香日長無事倚胡床亂紅如雨春歸去<lb/>
杜宇聲聲喚夕陽<lb/>
莓苔徧地榆錢滿院落無人栁絮飛信手翻書香篆冷<lb/>
夕光山翠上窗扉<lb/>
　　經故人别墅　　　　　　　　　行端<lb/>
門逕無塵有緑苔東風落日舊曽來白頭道者今何在<lb/>
一樹櫻桃華正開<lb/>
<pb n="KR4h0135_WYG_017-7a"/>
　　孤嶼圖　　　　　　　　　　　大訢<hi>十二首</hi>
淡烟疎樹月朦朧路隔寒潮斷復通添箇茅菴分我住<lb/>
明年飛錫海門東<lb/>
　　風雨歸舟圖<lb/>
中流鼔枻欲何之乘興何如興盡時蛟鱷垂涎風作横<lb/>
山長水逺暮歸遲<lb/>
　　古廟折碑圖<lb/>
古廟殘碑野水村行人回首暗消魂遥天何許孤雲沒<lb/>
<pb n="KR4h0135_WYG_017-7b"/>
不盡青山萬馬奔<lb/>
　　虞伯生學士以五詩贈一上人䝉見及一公将歸<lb/>
　　蜀謁趙魯公次韻<lb/>
潛宫樓殿五雲開雲外青山萬馬來黼黻天容歸化筆<lb/>
故應留待謫仙才<lb/>
　　墨梅為馮仲實賦<lb/>
林花瘦影月微茫風袂參差玉佩璫更覺微酸生齒頰<lb/>
千林烟雨待青黄<lb/>
<pb n="KR4h0135_WYG_017-8a"/>
　　舟至通州夜雨大作<lb/>
明日京華拂面塵穹廬如雪馬如雲雨聲未忍孤篷别<lb/>
故遣蕭蕭枕上聞<lb/>
　　次韻送廖天與<lb/>
楚江送客暮帆開眼底何人識異材後夜月明潮又滿<lb/>
青山空繞雨花臺<lb/>
　　魚樂圖<hi>予作庵東園將謀退休而未能入居之希古禪師寄魚樂圖索題感而為賦</hi>
築室開池學放魚旋縈九島作江湖畫圖更覺烟波好<lb/>
<pb n="KR4h0135_WYG_017-8b"/>
野水寒塘雪葦枯<lb/>
　　畫馬<lb/>
華山歸牧空龍種傳得丹青十二閑前歲上京聞扈蹕<lb/>
白雲如見六龍還<lb/>
　　百雁圖<lb/>
既集還飛水正深風驚葭葦亂拏音江湖尚爾防矰弋<lb/>
肻為傳書到上林<lb/>
　　贈了空羽士<lb/>
<pb n="KR4h0135_WYG_017-9a"/>
劒光電繞蒼厓裂阿母金盤進紅雪携手一笑三千年<lb/>
更約乗鼇拾海月<lb/>
　　寄西山李處士<lb/>
毎憶西山水竹居秋風林影夕陽疎江湖正自無知巳<lb/>
底用嫌人索報書<lb/>
　　寄茅山道士梁中砥　　　　　　覺恩<lb/>
白雲明月本無期君子長吟有所思鴈向石頭城畔過<lb/>
寄書安用牧鵞兒<lb/>
<pb n="KR4h0135_WYG_017-9b"/>
　　山中吟　　　　　　　　　　　清珙<hi>九首</hi>
凄凄茅舎新秋夜白豆花開絡緯啼山月如銀牽老興<lb/>
閒行不覺過峯西<lb/>
山厨寂寂斷炊烟凍鎻泉聲欲雪天面壁老僧無定力<lb/>
又思乞食到人間<lb/>
玉堂銀燭笙歌夜金谷羅幃冨貴家争似道人茅屋下<lb/>
一天晴月曬梅花<lb/>
山風吹破故忩紙片片雪華飛入來添盡布裘渾不暖<lb/>
<pb n="KR4h0135_WYG_017-10a"/>
拾枯深撥地爐灰<lb/>
茅屋方方一丈慳四簷松竹四圍山老僧自住尚狹窄<lb/>
那許雲來借半間<lb/>
道人屋冷四檐竹長者門高百尺墻屋冷道人心愈静<lb/>
門高長者日多忙<lb/>
　　題出山佛像<lb/>
頭髪髼鬆下翠微凍雲殘雪綴伽梨不須更問山中事<lb/>
觀著容顔便得知<lb/>
<pb n="KR4h0135_WYG_017-10b"/>
肘破衣穿骨裏皮下山回首歩遲遲父王休遣人来問<lb/>
顔貌不如宫裏時<lb/>
　　送凌侍者囘浄慈<lb/>
十里湖光浸六橋到時須著眼頭高㫁堤風暖楊花落<lb/>
不是鳥窠吹布毛<lb/>
　　送鄉僧昱曉林四首　　　　　　維則<hi>八首</hi>
海雨吹花雪作堆那時敲我竹門開自憐水國三千里<lb/>
也有鄉僧問路来<lb/>
<pb n="KR4h0135_WYG_017-11a"/>
風沙風葉攪征衣今日江頭送汝歸西望故鄉何處是<lb/>
楚天漠漠片雲飛<lb/>
鄉夢鄉愁我巳疎十年不見故鄉書兒時聚首人如玉<lb/>
老大不知今有無<lb/>
鄉人問我幾時還向道如今又入山一箇蒲團半間屋<lb/>
呉松江上九峯間<lb/>
　　贈弟仁逺入京<lb/>
錦袍花映鳯池明玉珮光揺紫府青富貴著人如醉夢<lb/>
<pb n="KR4h0135_WYG_017-11b"/>
倚門慈母眼長醒<lb/>
　　師子林即景<lb/>
斜梅勢壓石䦨干花似垂頭照影看白晝雲隂天欲雪<lb/>
半池星斗逼人寒<lb/>
　　登茅山天市壇<lb/>
白雲剪作瑶壇雪寒旭蒸開玉洞花山北山南看更好<lb/>
炊烟朶朶是仙家<lb/>
　　一峯雲外庵和韻<lb/>
<pb n="KR4h0135_WYG_017-12a"/>
碧虹分雨半山橋橋下春雷巻怒濤老衲定回開户看<lb/>
隔溪開盡野櫻桃<lb/>
　　錢塘江曉渡　　　　　　　　　本誠<hi>三首</hi>
雨後青山展黛眉暖風無力去帆遲人家一簇臨江岸<lb/>
緑樹輕烟映酒旗<lb/>
　　客中九日<lb/>
小橋流水遶迴廊獨對西風憶故鄉山崦人家秋色晚<lb/>
客中無菊過重陽<lb/>
<pb n="KR4h0135_WYG_017-12b"/>
　　題友人壁<lb/>
池檻水揺簾影動石床風引翠烟斜鳥聲啼足忽飛去<lb/>
驚落半庭山杏花<lb/>
　　和楊亷夫西湖竹枝詞　　　　　僧信<hi>二首</hi>
湖東日脚欲投山湖西月出牙梳彎南北兩峯船裏看<lb/>
恰似阿奴雙髻鬟<lb/>
東邊高樓紅紫開西邊青山翠成堆呉兒盪槳浪花裏<lb/>
相賽唱歌船去来<lb/>
<pb n="KR4h0135_WYG_017-13a"/>
　　聞杜宇　　　　　　　　　　　大圭<hi>四首</hi>
情知望帝是前生春盡江南憶錦城到處青山山有樹<lb/>
如何偏起故鄉情<lb/>
　　戲成<lb/>
城郭無心寄一瓢此身便欲老山椒山童忽報松花盡<lb/>
又逐扁舟上早潮<lb/>
　　謝檄<lb/>
謝檄歸來卧白雲秪今心事與誰論故人不似蒼苔好<lb/>
<pb n="KR4h0135_WYG_017-13b"/>
嵗晚青青一到門<lb/>
　　夜起<lb/>
野人獨臥山中屋夜半雨聲清夢熟起來竹下一開門<lb/>
秋入千峯月如玉<lb/>
　　白龍洞<lb/>
古洞深沈莫敢窺隂森草木野雲飛白龍何處淹頭角<lb/>
天下蒼生待汝歸<lb/>
　　奉答宣讓王太子　　　　　　　克新<hi>二十八首</hi>
<pb n="KR4h0135_WYG_017-14a"/>
世皇枝葉茂千秋為國藩垣淮水頭聞説府中賔客盛<lb/>
小山叢桂碧雲稠<lb/>
數椽茅屋數株松蒲榻高眠海日紅不是賢王招不起<lb/>
山人只合住山中<lb/>
　　逹丞相承恩詞次張員外韻<lb/>
金壺玉露逐皇華黄土重封識内家宴罷省門扶上馬<lb/>
微風吹側㡌簷花<lb/>
名馬西來蹴雪濤大奴重刷錦雲毛也知不是尋常種<lb/>
<pb n="KR4h0135_WYG_017-14b"/>
千騎中間獨爾高<lb/>
　　寄三塔雲海和尚<lb/>
雨後龍孫過屋長半池疎影月微茫鳯凰巢在雲深處<lb/>
日日衘花到上方<lb/>
　　為清上人題竹<lb/>
石湖春水碧漣漪湖上春風筍蕨肥十載兵戈歸夢逺<lb/>
翠雲深擁鳯雛飛<lb/>
憶昔丹丘侍玉京百年江海未忘情春風林館披圖畵<lb/>
<pb n="KR4h0135_WYG_017-15a"/>
烟雨濛濛翡翠鳴<lb/>
　　題畵<lb/>
琪樹連雲雨露新半山樓閣擁金銀錦袍零落風塵際<lb/>
巖壑鶯花幾度春<lb/>
子真谷口春耕罷牛背看山更賦詩啼鳥一聲茅屋外<lb/>
碧桃千樹雨絲絲<lb/>
人生只合江南住一曲溪山二頃田紅稲吹香蓴菜美<lb/>
春花秋月自年年<lb/>
<pb n="KR4h0135_WYG_017-15b"/>
空谷雲深山路遥一灣桃雨漲溪橋白駒皎皎人如玉<lb/>
幾度春風長藿苖<lb/>
山中宰相鬢毛斑兩箇青松屋一間草滿空庭春晝永<lb/>
看雲飛去看雲還<lb/>
萬松深處一茅亭坐對匡廬九疊屏黄鳥出林春未老<lb/>
一溪花雨晝𠖇𠖇<lb/>
霜落江山木葉空千巖脩竹夜生風蓮華峯頂巢雲客<lb/>
獨自吹笙明月中<lb/>
<pb n="KR4h0135_WYG_017-16a"/>
　　題<graphic n="KR3990" url="https://raw.githubusercontent.com/kanripo/KR-Gaiji/master/images/KR3990.png" mimeType="image/png"/>齋小像<lb/>
抛卻朝簮下九天西湖風月一漁船蘆花夢覺魚龍逺<lb/>
又是人間五百年<lb/>
　　題恢復初梅<lb/>
雪消春色滿天涯南北枝頭總著花驛使不來歸路斷<lb/>
海風吹月照江沙<lb/>
　　李煥章竹石居<lb/>
解組歸來賀監湖萬竿脩竹一茅廬石根春樹排雲直<lb/>
<pb n="KR4h0135_WYG_017-16b"/>
花影髙連長者車<lb/>
　　西湖景<lb/>
蘇子堤邊楊栁春湖中簫鼔畵船新誰知歌舞繁華地<lb/>
囘首東風吹戰塵<lb/>
山色湖光雨後天兩邊樓閣麗蒼烟酒船歌管隨烽火<lb/>
花落花開啼杜䳌<lb/>
　　次韻顧玉山題杭上人芭蕉<lb/>
山寺春深積雨餘坐看花影上堦除新詩吟罷無人到<lb/>
<pb n="KR4h0135_WYG_017-17a"/>
只向巴蕉葉上書<lb/>
　　次韻答唐伯剛斷事<lb/>
平湖落日照漁汀風起槎頭欲挂罾城上倚樓看明月<lb/>
河東詞客水西僧<lb/>
　　題趙清獻公圖送趙知州<lb/>
携鶴歸來自蜀山畫圖今復幾人看秋風江海旌麾逺<lb/>
霜鬢蕭蕭鐵面寒<lb/>
　　隠居圖<lb/>
<pb n="KR4h0135_WYG_017-17b"/>
戰馬多芻戰士肥總抛逢掖著征衣首陽商嶺無人到<lb/>
幾度春風老蕨薇<lb/>
　　輞川漁樂圖<lb/>
華子岡頭輞口莊桃花春水漲滄浪先生投疏歸來早<lb/>
半世功名一釣航<lb/>
　　畫松<lb/>
長向廬山劒外看大夫應合拜秦官女蘿倒挂絲千尺<lb/>
萬壑風霜幾嵗寒<lb/>
<pb n="KR4h0135_WYG_017-18a"/>
　　墨蘭為中上人題<lb/>
鳯去岐山杳不聞美人空復憶湘君春風九畹香如海<lb/>
紉佩歸來倚碧雲<lb/>
　　題畫<lb/>
江樹花殘隂滿津移舟隂處理絲綸春醪如蜜魚如玉<lb/>
誰管飛龍是故人<lb/>
　　贈夏君美同知<lb/>
十載中呉戰伐多使君談笑罷干戈漢廷封拜論功爵<lb/>
<pb n="KR4h0135_WYG_017-18b"/>
羞殺征南馬伏波<lb/>
　　車溪道中　　　　　　　　　　善住<hi>四首</hi>
葦白茅黄溪水清倚篷閒看浪鷗輕板橋横處人家小<lb/>
脩竹參天落照明<lb/>
　　范蠡祠<lb/>
越國謀臣呉國讐如何廟食此江頭扁舟載得蛾眉後<lb/>
却作三江汗漫游<lb/>
　　張翰祠<lb/>
<pb n="KR4h0135_WYG_017-19a"/>
季鷹倦作東曹掾千里思歸獨向東鱸膾蓴羮暫時事<lb/>
不知塵世幾秋風<lb/>
　　陸龜䝉祠<lb/>
聞説松陵此度過長虹偃蹇臥晴波往來不見天隨子<lb/>
落日西風有棹歌<lb/>
　　春草池　　　　　　　　　　　法堅<hi>二首</hi>
雪消春色滿江沱芳草纖纖覆緑波最是高陽池上客<lb/>
狂歌無奈醉時何<lb/>
<pb n="KR4h0135_WYG_017-19b"/>
亭前脩竹浄漪漪烟暖沙頭杜若肥一夜雨餘春水漲<lb/>
白鷗日日到柴扉<lb/>
　　越來溪<hi>在呉中</hi>　　　　　　　　半顛<hi>二首</hi>
九闗風月醉傾城歌笑聲中有甲兵卻是呉王自亡國<lb/>
枉教溪受越來名<lb/>
　　琴臺<hi>在靈岩山</hi>
幾彈石上五雲深挑出湖波片月心絃外有聲誰解聴<lb/>
一山春樹曉鶯吟<lb/>
<pb n="KR4h0135_WYG_017-20a"/>
　元<hi>五言絶句附</hi>
　　適興吟　　　　　　　　　　　合尊<lb/>
寄語林和靖梅開幾度花黄金臺上客無復得還家<lb/>
　　米元暉江山秋晚圖　　　　　　大訢<hi>二首</hi>
紅樹冝秋晩澄江媚落暉扁舟如喚我莫待白頭歸<lb/>
　　畫牛<lb/>
草煖犢子肥牧閒牛耳濕誰知荷簔翁風雨租稅急<lb/>
　　桐下井　　　　　　　　　　　大圭<hi>二首</hi>
<pb n="KR4h0135_WYG_017-20b"/>
晩風吹銀床蕭蕭古桐樹時有新汲人瓶携落花去<lb/>
　　江晩<lb/>
長天鳥飛盡兩岸蘆花發何處一舟來清江上秋月<lb/>
　六言絶句附<lb/>
　　無題　　　　　　　　　　　　大圭<hi>一首</hi>
樹影半忩明月蟲聲一夜清秋我意浩然千古人間總<lb/>
是閒愁<lb/>
　　書齋即事　　　　　　　　　　本誠<lb/>
<pb n="KR4h0135_WYG_017-21a"/>
逕逺松篁蓊鬱日長庭院清虚大貴莫過學道至樂無<lb/>
如讀書<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0135_WYG_017-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今禪藻集巻十七<lb/>
</p>
<p>
</p>
  </div>
<div>
<head>古今禪藻集卷十八</head> <lb/>
    <p>
<pb n="KR4h0135_WYG_018-1a"/>
欽定四庫全書<lb/>
　古今禪藻集卷十八<lb/>
　　　　　　　　　　明釋正勉釋性<graphic n="KR1886" url="https://raw.githubusercontent.com/kanripo/KR-Gaiji/master/images/KR1886.png" mimeType="image/png"/>同輯<lb/>
　明<hi>五言古詩</hi>
　　和陶淵明九日閒居詩　　　　　梵𤦺<hi>四首</hi>
閒居愛重九使我念陶生但取杯中物不貪身後名季<lb/>
秋霜始降向晩月初明草際亂蟲語林梢殘葉聲踈籬<lb/>
采叢菊小嚼扶衰齡美酒既滿樽一吟還一傾田園自<lb/>
<pb n="KR4h0135_WYG_018-1b"/>
可樂圭衮何足榮貴賤各有志好惡吾無情所以君子<lb/>
懐悠哉歲功成<lb/>
　　和淵明仲秋有感<lb/>
皇天分四時白露表佳節最愛潭水清猶如鏡容徹蟾<lb/>
蜍岀復没絡緯聲欲絶静卧深夜起仰觀衆星列流水<lb/>
可嗟吁附勢非俊傑身即大患本家無長生訣且餐籬<lb/>
下菊兼吸杯中月<lb/>
　　和淵明新蟬詩<lb/>
<pb n="KR4h0135_WYG_018-2a"/>
新蟬何處來鳴我髙槐隂流水欲入屋好風自開襟床<lb/>
頭一束書壁上三尺琴琴以散哀樂書以通古今所幸<lb/>
車馬稀非邀里人欽虚名如北斗有酒不能斟縱洗爰<lb/>
居耳寜知鐘鼔音陶潜初解組蘇軾未投簮莫改麋鹿<lb/>
性常懐煙嶂深<lb/>
　　送董國賢任奉化州别駕<lb/>
滄江風露冷緑埜花草腓天逺孤鳥没海深衆流歸髙<lb/>
賢少許可盛徳方瞻依昨旦欣來聚兹晨悵言違直因<lb/>
<pb n="KR4h0135_WYG_018-2b"/>
山川近良免徒馭悲握手多交舊名藩借光輝疲民望<lb/>
已深别駕未可遲簿領有餘暇道路不拾遺<lb/>
　　次韻寄答江子寛先生　　　　　來復<lb/>
采蒲涉東澗褰蘿度西林凉飇激清籟孤懐鬱如沈思<lb/>
君𣺌何許邈在三山隂草樹颯已秋感此歲月深髙標<lb/>
不可挹何由散冲襟熒熒匣中劍浪浪爨下琴乖時不<lb/>
敢售價重千黄金寄君道路逺况復多妖祲㑹當愜良<lb/>
遇坐石青瑤岑掃花弄朝日逍遙論夙心<lb/>
<pb n="KR4h0135_WYG_018-3a"/>
　　空城雀　　　　　　　　　　　宗泐<hi>二十三首</hi>
啾啾空城雀戀戀空城曲朝傍空城飛莫向空城宿草<lb/>
窠乳子成𡋯土翻身浴不隨鳯凰逰不畏鷹鸇逐野田<lb/>
豈無黍太倉豈無粟食粟遭網羅食黍傷箭鏃丁寜黄<lb/>
口雛飲水懐止足歲晩雖苦飢全軀保微族<lb/>
　　江南曲<lb/>
泛舟出晴溪溪迴抱山轉欲采芙蓉花亭亭秋水逺心<lb/>
非檣上帆隨風豈舒卷但得紅芳遲何辭歲年晩<lb/>
<pb n="KR4h0135_WYG_018-3b"/>
　　短歌行<lb/>
白日去茫茫清川流浩浩有生能幾何少壯忽復老王<lb/>
母蟠桃花萎紅不成好扶桑半摧枯枝葉墮瀛島仙人<lb/>
王子喬兩鬢如秋草况聞安期生形容亦枯槁漢武與<lb/>
秦皇一生空自擾短歌詠至言庶以安懐抱<lb/>
　　挽歌<lb/>
隂風起枯楊寒日照衰草丹旐辭中堂輀車即周道親<lb/>
戚及隣里送者皆素縞一歸長夜臺萬古不得曉憶昔<lb/>
<pb n="KR4h0135_WYG_018-4a"/>
盛容儀被服懐美佼今來朽腐餘復為螻蟻擾富貴與<lb/>
榮華滅迹空中鳥彭殤久已淪不知誰夀夭<lb/>
　　從軍行二首<lb/>
草枯馬不肥風烈衣盡破建牙帳外立枕鞍雪中卧倉<lb/>
黄火伴驚校尉㸃兵過<lb/>
㣲霜下髙城哀笳破新弄孰使耳邊來驚我還鄉夢家<lb/>
貧子尚孩寒衣復誰送<lb/>
　　襍詩五首<lb/>
<pb n="KR4h0135_WYG_018-4b"/>
羣邪可干正衆枉能矯直蕭條孤生篁隠忍在叢棘白<lb/>
璧竟何愆青蠅自懐慝公論茍不存孰辨夷與跖<lb/>
伯陽西度闗仲尼東浮海道大無所容一身置何在蘭<lb/>
蕙秋風前芳香竟誰采天道自茫茫知命不復悔栖栖<lb/>
止百年赫赫向千載<lb/>
吕梁險可逾太行危可陟如何方寸間中自多荆棘尊<lb/>
前生白刃舟中起敵國一感睚眦瞋報之甚仇隙咄嗟<lb/>
難與居俯仰隘八極思欲凌風翔恨無凌風翼<lb/>
<pb n="KR4h0135_WYG_018-5a"/>
禍福無定在倚伏誰先知於事既難料在理亦罔推西<lb/>
伯稱大聖羑里却見縻況居千載下風教日已衰願君<lb/>
畧形累所存心不欺<lb/>
魯連天下士片言能解紛千金博一笑永絶平原君髙<lb/>
蹈東海上巻舒若浮雲清風散八表繼者今誰聞<lb/>
　　采芹<lb/>
深渚芹生密淺渚芹生稀采稀不濡足采密畏沾衣凌<lb/>
晨擕筐去及午行歌歸道逢李将軍馳獸春乘肥<lb/>
<pb n="KR4h0135_WYG_018-5b"/>
　　冬夜憶清逺道初二兄<lb/>
夜深霜氣寒窓月皎如燭鳴鴻尚遐征孤鶴亦驚宿念<lb/>
我平生親悵焉<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>心曲四明是何處苕溪如在目異方<lb/>
詎能通逺道何由縮十年無一字嗣音如金玉白髮漸<lb/>
欺人晤言安可卜<lb/>
　　寓興<lb/>
水草冬不死豈為寒所侵巖松風力勁嵗暮青滿林念<lb/>
彼苦節士艱難持素心雖存太古撡惜哉無知音守中<lb/>
<pb n="KR4h0135_WYG_018-6a"/>
固有道庶為君子欽<lb/>
　　柯生耕讀軒<lb/>
耕田村外歸抱書忩下讀讀書期業成畊田待秋熟一<lb/>
飯充朝飢所願良亦足聖賢日相親志不在干禄白水<lb/>
涵春陂青燈照茅屋寵辱吾不知門前羽山緑<lb/>
　　出峽圖二首<lb/>
瞿塘水如馬五月不可下兩舟何處來披圖一驚詫前<lb/>
行稍趨平勢若閒暇者後來方履險衆篙不停把巖迴<lb/>
<pb n="KR4h0135_WYG_018-6b"/>
古木披峽束哀湍瀉嗟爾駕舟人安危在撡舍<lb/>
披雲卧丘壑凌風脱籠樊芳節忽已邁朱明照前軒嘉<lb/>
樹滋以緑幽草萋以繁丹藿耀庭户黄鳥啼林園蘭澤<lb/>
凉芬起髙厓朝日暾俯聴石潭響仰看鵷鵠鶱佳期托<lb/>
縣圃遐想踰昆崙臨川有長歎冀與智者言<lb/>
　　松石室<lb/>
青青山上松鑿鑿山下石移來近禪居窓户生秀色室<lb/>
中老比丘怡然坐終日轉境不在遺觀心了無得疎雨<lb/>
<pb n="KR4h0135_WYG_018-7a"/>
灑嶄嵒微風動蕭瑟所適不自知何有喧與寂<lb/>
　　雨花臺送客<lb/>
梁朝雨花臺近在城南陌不見講經人空林澹秋色登<lb/>
髙俯大江目送千里客白鳥下滄波孤帆逺山碧<lb/>
　　送大彰徐博士還錢塘<lb/>
白髪出都城青山引歸䇿涼風江上秋驚濤海門夕老<lb/>
驥厭長途倦鳥思斂翮芙蓉白露零惆悵逺行客<lb/>
　　其二<lb/>
<pb n="KR4h0135_WYG_018-7b"/>
流水出山外固不如在山孤雲度天際眇𦕈何時還伊<lb/>
余巖下客于今乃塵寰逢君一長嘯人生有誰閒<lb/>
　　其三<lb/>
累懐湖寺逢何時江城㑹況當秋夜涼明月坐相對來<lb/>
日非今日握手復一嘅相别無逺行出門即天外<lb/>
　　偶地居<lb/>
偶地即吾廬絶勝樹下宿不在千萬間安居心自足古<lb/>
人三十年辛勤乃有屋我無一日勞何必較遲速燕坐<lb/>
<pb n="KR4h0135_WYG_018-8a"/>
白日閒青山常在目明月到床前更深代明燭几有寒<lb/>
山詩興來時一讀十日不出門滿堦春草緑<lb/>
　　贈安古心還山中<lb/>
子來能幾日遽有還山想長笑輕别離一䇿晨獨往舊<lb/>
房清澗阿夜雨新泉響門前嘉樹林隂隂夏條長即此<lb/>
人事絶遂爾長偃仰得句林花開彈琴山月上蕭散世<lb/>
念踈澹泊道心朗白駒空谷中誰能復羈鞅何彼勢利<lb/>
人勞生在天壤<lb/>
<pb n="KR4h0135_WYG_018-8b"/>
　　泊平望　　　　　　　　　　　宗衍<lb/>
計程息勞牽日晩江路永連檣如有待聚泊就村井沙<lb/>
明鷗羣囘月出人語静心清獨不寐況乃風露冷因思<lb/>
往來客終日困馳騁得非衣食驅無乃縁造請吾人方<lb/>
外士素志慕箕頴胡為淹水宿混跡問鼃黽丈夫别有<lb/>
念此意誰得領人生未聞道如何卧煙景<lb/>
　　贈月池上人　　　　　　　　　圓珂<hi>二首</hi>
邀勝擬開池池成月臨水月非有意來水亦無心止洗<lb/>
<pb n="KR4h0135_WYG_018-9a"/>
鉢鷗不疑為霖龍忽起筭沙是何人南游問童子<lb/>
　　贈幻寓上人<lb/>
聞道解脱人幻身隨所寓有縁月臨池無心風過樹御<lb/>
寒摘露荷行道修芒屨呼應甘馬牛死生任朝暮逢僧<lb/>
懶問禪叠足非求悟祖意眼前花田衣機上布忘吾境<lb/>
自間了課沙應數樵採同往來水雲或散聚十方一念<lb/>
周萬刼片時度笑我老化城因師開覺路<lb/>
　　寒夜　　　　　　　　　　　　戒襄<hi>二首</hi>
<pb n="KR4h0135_WYG_018-9b"/>
繁霜瘁庭草長風振園條閉户惜餘晷擁衲坐中宵流<lb/>
月澄清影過㕍沉寒潦道人木石心不隨時物凋<lb/>
　　薄暮丘中晩晀<lb/>
薄暮雨乍歇眺望雲物饒山川日欲落衆鳥歸林遥數<lb/>
粒甘澤雉一枝足鷦鷯有水不洗耳無松寜葉瓢盤桓<lb/>
丘壑内皇風挹唐堯<lb/>
　　山隂徐烈婦詩　　　　　　　　守仁<hi>十首</hi>
我讀太史書遂知徐烈婦英英閨中柔落落氣如虎為<lb/>
<pb n="KR4h0135_WYG_018-10a"/>
婦當徇夫為子當徇父生托結髪情死共一坏土寸鐵<lb/>
鏤誓詞全身赴火聚觀其倉皇際出處心獨苦使有徤<lb/>
士力執仇在掌股既無生夫術一死眞自許有生孰不<lb/>
死爾獨得死所日落青楓雲天黑巴陵雨長歌烈婦詩<lb/>
悲風起林莽<lb/>
　　趣上人蘿壁山房<lb/>
我懐雲林居夐在蘿壁下幽花落窓扉秋藤覆檐瓦重<lb/>
巒紫翠深中有忘機者壁觀坐來久風骨更瀟灑聲沈<lb/>
<pb n="KR4h0135_WYG_018-10b"/>
萬境寂妄遣百慮舍何事支道林區區猶愛馬<lb/>
　　題三香圖<lb/>
英英栗玉花的的梅礬蕊依依兄弟情脈脈詩人意草<lb/>
木本無知殊根乃同氣我讀淮南謠臨風發長喟<lb/>
　　題風雪歸莊圖<lb/>
北風號枯林寒雲没西嶺歸翁雪滿笠欲渡愁日暝孤<lb/>
舟斷磯下驚浪無時静遂令世外人感此畵中景<lb/>
　　孫仲善𤣥黙齋詩<lb/>
<pb n="KR4h0135_WYG_018-11a"/>
知白貴守黑處寂在忘語道人得此意澹然保冲素青<lb/>
山晝掩靄白雲暮來去欲覓全椒居落葉迷行路<lb/>
　　題沈文舉窓岫巻<lb/>
淮州有髙士落落無常居辛勤五載間始就城邊廬開<lb/>
窓俯西野縱目聊自娯青山望中來白雲與之俱迢迢<lb/>
芳樹林濯濯朝雨餘良時㑹佳朋尊酒散襟裾豈無榮<lb/>
寵念窮達各有途山來不必麾山去不必呼萬事貴偶<lb/>
然矯飾非良圖疲盡子孫力可笑愚公愚<lb/>
<pb n="KR4h0135_WYG_018-11b"/>
　　題孝子周仲南巻<lb/>
蕭蕭庭前樹入夜風不息秋聲颯然來孝子情更戚陟<lb/>
岵念劬勞虞江𣺌無極精靈隔泉壤欲見那可即蛩吟<lb/>
寒氣深鳥啼月華白起望東南雲哀歌楚天碧<lb/>
　　詠適可齋<lb/>
賢達處寰中何往非我適營營閭井間胡乃自勞役陶<lb/>
公辭五斗笑傲樂無極二疏散黄金都人重歎息所以<lb/>
髙世士去就眞自得聊持一壺酒獨醉松下石可人期<lb/>
<pb n="KR4h0135_WYG_018-12a"/>
不來長歌海天碧<lb/>
　　陳檜<hi>在松江蘆浦静安寺世傳陳禎明間所蓺唐人有重𤣥雙檜詩宋徽廟取之雷震其一國</hi>
　　　<hi>初猶存焉</hi>
菀菀雙檜樹傳聞自陳時陳時不可信重此根株竒下<lb/>
有左紐文上有再生枝天寒兩龍角月白雙鳯儀空山<lb/>
風吹雨木客夜題詩<lb/>
　　鰕子禪<hi>昔有僧知儼者性放逸㑹渡江值漁者迺貰鰕一斗掬水啖之約酬以施貲弗獲漁</hi>
　　　<hi>者怒仍吸水吐活鰕還之人皆駭異故名焉</hi>
<pb n="KR4h0135_WYG_018-12b"/>
嘗觀髙僧傳心異鰕子篇今遊静安寺目擊鰕子禪老<lb/>
禪真得道迥然息萬縁聊復示幻化遂奪造化先秋風<lb/>
響幽壑逸思凌雲烟自憐非槁木憂世常悁悁<lb/>
　　追和歸源老祖山謳　　　　　　普莊<lb/>
長林悉凋落刮地霜風吹道人不出山終年無所知一<lb/>
心既空寂萬法將焉依海門明月上冷照枯松枝<lb/>
　　雜詩　　　　　　　　　　　　道衍<hi>二十六首</hi>
仲尼昔在魯里呼東家丘誰知百王師聖德與天<lb/>
<pb n="KR4h0135_WYG_018-13a"/>
侔要令臣子懼筆削成春秋遺經勸後來一變乃<lb/>
從周<lb/>
祖龍并六國勢大莫與争欲愚世上人肆暴坑儒<lb/>
生羣經化灰燼法令從吾行劇政若牛毛哀哉苦<lb/>
疲氓鴻鵠驟一舉四海如沸鐺不逢赤帝子天下<lb/>
誰能平<lb/>
翩翩豪逰子錦衣耀青春時來洛陽陌走馬不動塵百<lb/>
金一朝盡惟仗劒隨身氣驕誰敢犯睚眦猶殺人遇主<lb/>
<pb n="KR4h0135_WYG_018-13b"/>
固應難何由樹竒勲白日倐而逝青雲志莫伸有恩非<lb/>
不報不報婦人仁<lb/>
幽花在深井夭夭艷春早獨有兒女憐不及路旁<lb/>
草一朝涼飇至繁枝盡枯槁自絶生處偏非是色<lb/>
不好<lb/>
志士守苦節達人滯𤣥言苦節不可貞𤣥言豈其然出<lb/>
處固有定語黙非無縁伯夷量何隘宣尼智何圓所以<lb/>
古君子安命乃為賢<lb/>
<pb n="KR4h0135_WYG_018-14a"/>
威鳯不常有來時必覧徳祥麟不常生待聖乃一出二<lb/>
物非最靈應世曾弗急堂堂美丈夫寜肯事干謁際遇<lb/>
㑹有時何湏重感激<lb/>
　　雜詩<lb/>
夜蛩鳴已寂隂火燄凝寒寥寥林莽間悄坐復何歡掩<lb/>
巻念同心去我良㑹難不憂山川隔但傷日易殘何如<lb/>
東流水寫此長恨端<lb/>
　　擬古六首<lb/>
<pb n="KR4h0135_WYG_018-14b"/>
同心復同邑一㑹還一歡如何去萬里杳杳㑹靣難昔<lb/>
為比目鱗今作孤飛翰日夕慮不息離緒入雲端攬帶<lb/>
未暇結腰瘦傷圍寛兹時在逺道霜霰日已寒諒無同<lb/>
心友誰為勸加餐<lb/>
良辰念難遇開筵當綺户㑹我同門友言笑一何膴素<lb/>
絃發清商餘響繞樽爼緩舞出呉姬輕謳來越女但欲<lb/>
客拚醉觥籌那肯數流年歎焱馳有力誰得阻人生湏<lb/>
歡樂勿使長辛苦<lb/>
<pb n="KR4h0135_WYG_018-15a"/>
晨露散庭樹衆葉何旖旎繁隂蔽階除蔚若張<lb/>
緑綺行将掇其芳欲以貽彼美彼美與我違迢遥<lb/>
萬餘里微物固非珍意逺亦可喜奈何時不待徒<lb/>
使人興喟<lb/>
還車候明發靡靡經山谷念兹道路難况彼時序促<lb/>
昔驚桑葉枯今顧蕙叢緑榮華非可貴飄忽即<lb/>
過目人能保貞徳流芳亦自足毋将日虚棄腐化<lb/>
同草木<lb/>
<pb n="KR4h0135_WYG_018-15b"/>
逺行惜無侶㷀㷀出都闉不念人减舊但見墓多新松<lb/>
楸未成拱樵木已侵頻悲風日蕭蕭逝魄豈長存踟蹰<lb/>
起歸思寜免淚沾巾<lb/>
林坰氣蕭瑟歘驚已深秋月色生夜寒象緯光不流零<lb/>
露團衰蕙居人念重裘蛩聲階下泣雁影波間浮嗟彼<lb/>
意中人脩塗苦淹留諒非樂新知遂令棄舊㳺箕斗去<lb/>
雖逺牛女㑹有由浮名蹔時事不如共綢繆<lb/>
　　寄谿上諸友<lb/>
<pb n="KR4h0135_WYG_018-16a"/>
獨坐白雲深常懐二三子幽齋俯花竹長溪𣺌烟水迢<lb/>
迢不可到惻惻那有已尋訪定何時短櫂秋風裡<lb/>
　　送友人之松江得曙字<lb/>
潮來沙磧平月落海門曙汀蒲轉風葉堤栁搖烟絮江<lb/>
頭春可憐天涯人獨去有歌送君行無酒留君住雪浪<lb/>
没沙鷗雲帆出江樹回首讀書堆青山不知處<lb/>
　　分金墩<lb/>
夷吾坐窮乏叔牙計餘贏託友心相知義重黄金輕得<lb/>
<pb n="KR4h0135_WYG_018-16b"/>
利詎敢私當道分還平獨遺一坏土尚寄千載名和氣<lb/>
産靈草秀色常青青至今往來者因之感交情<lb/>
　　和徐一䕫逰龍山<lb/>
前山低易登後山陡難度亂石礙僧扉叢筠隘樵路行<lb/>
行倦欲歇寜待日西暮<lb/>
　　味苦詩為一初賦<lb/>
甘腴衆所歆苦毒吾乃喜味之曽勿厭八珍同其美簞<lb/>
瓢能久如鍾鼎豈常爾昔賢有遺戒刀蜜不可䑛願言<lb/>
<pb n="KR4h0135_WYG_018-17a"/>
膏粱人於斯當染指<lb/>
　　石經山<hi>并叙</hi>
　石經山在燕之范陽郡峯巒秀㧞若天竺山故稱曰<lb/>
　小西天隋大業間有法師静琬者處是山愳聖教有<lb/>
　難不能流通於是發願募縁敦工鑿石為板刋造一<lb/>
　大藏經儲積于山以備其後法師首刋至唐貞觀初<lb/>
　僅成大湼槃一部而法師乃卒其後子孫繩繩化億<lb/>
　萬人乞錢粟刋造餘部歴遼與金然後完此一大藏<lb/>
<pb n="KR4h0135_WYG_018-17b"/>
　貯于巖洞者七地穴者二洞以石門閇之穴以浮屠<lb/>
　鎮之自隋唐遼金及元碑碣森列照映巖野然而累<lb/>
　經干戈無秋毫之犯洪武二十一年歲在戊辰春正<lb/>
　廿一日也余奉㫖往觀念法師之願力宏大堅固是<lb/>
　山之泉石靈異清勝故賦是詩鐫于華嚴堂之壁雖<lb/>
　未足彰法師之幽光庶以紀兹行之歲月而托其不<lb/>
　朽也詩曰<lb/>
峩峩石經山蓮峰吐金碧秀氣鍾<graphic n="KR2007" url="https://raw.githubusercontent.com/kanripo/KR-Gaiji/master/images/KR2007.png" mimeType="image/png"/>題勝槩擬西域竺<lb/>
<pb n="KR4h0135_WYG_018-18a"/>
墳五千巻華言百師譯琬公懼變滅銕筆冩蒼石片片<lb/>
青瑶光字字太古色功非一代就用藉萬人力流傳鄙<lb/>
簡編堅固陋板刻深由地穴藏髙從巖洞積初疑神鬼<lb/>
工廼著造化迹延洪勝汲塜防虞猶孔壁不畏野火燎<lb/>
詎愁蘚苔蝕兹山既無盡是法寧有極如何大業間得<lb/>
此至人出幽明獲爾利乾坤配其徳大哉𢎞法心吾徒<lb/>
可為則<lb/>
　　金太祖武元帝陵久經荒圯近奉詔修䕶歳時致<lb/>
<pb n="KR4h0135_WYG_018-18b"/>
　　祭感而有作<lb/>
金源古肅慎太祖當龍興滅遼如反掌想見武且英嗚<lb/>
呼大宋國在徳不在兵未遂并吞志五國即殂崩瞻彼<lb/>
涿鹿山埋玉起髙陵長松擁夜臺重巒蔽佳城秋風嘶<lb/>
石馬夜雨泣山靈蕪没已百年今幸遇皇明蒭蕘不敢<lb/>
入楸梧喜再青歲時營一祭亦足慰幽㝠<lb/>
　　送䕶西堂還武林<lb/>
昨朝武林來今朝武林去流水與行雲何曾知去住鴈<lb/>
<pb n="KR4h0135_WYG_018-19a"/>
送秋風帆蟬鳴夕陽樹悵望天東南青山𣺌何處<lb/>
　　偶㑹栁莊袁寺丞<lb/>
同居一城中經歲不獲見雲山千里外信知難㑹面今<lb/>
朝忽相逢握手情眷戀呼童急置酒丁寜休厭勸要湏<lb/>
醉復醉觥籌奚暇筭此㑹豈易得但恐聚即散彼此皆<lb/>
皓首滄桑頃刻變與君且盡歡莫問日蚤晏<lb/>
　　笠澤舟中讀陶詩<lb/>
扁舟泛烟渚涼猋襲我裳推篷坐其下四顧心茫茫斯<lb/>
<pb n="KR4h0135_WYG_018-19b"/>
須展陶集諷詠殊未央儼同千載上攜手游柴桑先生<lb/>
得真樂厥志出羲皇囘視晉宋人萬萬空相望況彼後<lb/>
來者應多瞻孔牆身栖草澤中心存名利塲乃欲學其<lb/>
言儗和誠斐狂未諳織組工何能雲漢章里婦效西矉<lb/>
可笑醜愈張應物趣頗合子瞻才足當允言究臻極二<lb/>
子在其旁偉哉梁蕭統至論何昭彰於焉天地間萬古<lb/>
垂休光<lb/>
　　夏四月余因清理佛教事自燕還呉客于西麓主<lb/>
<pb n="KR4h0135_WYG_018-20a"/>
　　者家事忙不暇問於花木也今嵗後山復生靈芝庭<lb/>
　　蘭忽結實秋海棠多被豪取余課佛之暇因感<lb/>
　　而賦<lb/>
猗猗庭下蘭花開正春日幽香自襲人乃有君子德詎<lb/>
知雨露滋今年結其實青青疑佳果園丁曽未識何如<lb/>
南畆稼可給飢人食為物不適用雖貴有何益<lb/>
　　其二<lb/>
娟娟秋海棠人言斷腸草神農有圖經誰能為稽考處<lb/>
<pb n="KR4h0135_WYG_018-20b"/>
隂乃榮茂近陽則枯槁其毒過於鴆不經亦可曉如何<lb/>
富貴家盆盎争尋討不畏能殺人但愛顔色好<lb/>
　　滸溪<lb/>
青山兩岸分夕渡舟横口夏雨欲生蓮秋風先到栁聲<lb/>
殘烟寺鐘香餘茅店酒相見無别人唯逢耕釣叟<lb/>
　　山中讀書圖為劉仲言作　　　　古春<hi>十一首</hi>
金門有名士奉使東呉境鶴亭一相逢秋水雙瞳炯云<lb/>
在山中時讀書畫方永微言浩難窮妙理黙自領流泉<lb/>
<pb n="KR4h0135_WYG_018-21a"/>
和松風疎簾度花影所貴惜分隂唯學務三省悠悠聖<lb/>
賢心克念斯可景矯首懐故居白雲在峯頂<lb/>
　　次韻送陽峯瀚南溟法師<lb/>
我聞仙居好更愛陽峯名峯頭路十里峯下田一成深<lb/>
林多古樹冬夏常青青花明鳥偏樂境静犬不驚南溟<lb/>
僧義虎道泰心自寜委蛇泉石宰廓落湖海情神襟秋<lb/>
水浄冨貴浮雲輕觀光上京國一錫東南征長干龍象<lb/>
地花雨從天零飄然回故里恐寒鷗鷺盟江光相掩映<lb/>
<pb n="KR4h0135_WYG_018-21b"/>
山色如逢迎臨池寫新作詞源三峽傾松花堪作供竹<lb/>
萌可為羮餘香溢齒頰夢寐心亦清西湖一相見爾我<lb/>
方識荆長天好風月滌慮同細評<lb/>
　　送朂以純住長慶寺<lb/>
珠峯鬱葱蘢髙絶人所仰維時春雨餘步屧縁雲上路<lb/>
轉勝地盤泉清筑琴響黙樊觀化元妙閲恣幽賞空言<lb/>
動𤣥微遐矚倚虚敞晴花落緋衣宵燈炫金像曠刼累<lb/>
已消照世心獨朗道源本非遙超然謝塵坱<lb/>
<pb n="KR4h0135_WYG_018-22a"/>
　　琴清為胡若思教諭作<lb/>
微飇洒練衣空庭夜寥泬涼葉生露華澄江上新月冲<lb/>
襟澹無營孤桐絃白雪天秋萬籟鳴霜清百泉咽冥鴻<lb/>
度湘雲威鳯出丹穴至音聽者稀幽思自超越悵然一<lb/>
長吟烏啼漏聲徹<lb/>
　　題趙子華復亨堂<lb/>
人生宇宙内眇然若浮埃萬化吹槖籥一氣成胚胎隂<lb/>
陽迭消長否泰相往來得輿固為喜剥廬奚足哀滿盈<lb/>
<pb n="KR4h0135_WYG_018-22b"/>
若弗戒天聞速如雷寒霜凋衆卉陽和在孤梅我歌復<lb/>
亨咏藹若登春臺<lb/>
　　寄前寶林相本空<lb/>
飛雲度江去瓊林化為棘山空流水間而我繼斯席松<lb/>
低鶴無巢苔深虎留迹蒼烟莽成虚鳥啼四山寂緬懐<lb/>
行道彰尚遺㸃頭石花落春雨餘幽逕望行屐<lb/>
　　錢克敬雪石軒<lb/>
錦山一片石太始雪猶凍春風吹不消曉靄欲浮動秀<lb/>
<pb n="KR4h0135_WYG_018-23a"/>
出蛾眉尖影落羅浮夢勁骨梅花清古色莓苔重積銕<lb/>
信愈堅抱玉羞自貢煉作五色雲將期補天空<lb/>
　　醉琴巻<lb/>
碧香非所嗜緑綺能醉心泠然萬籟作中有太古音妙<lb/>
彈不須指趣在山水深清風動寥廓白月流中林子期<lb/>
如可遇鑄以千黄金<lb/>
　　殊别峯習静巻<lb/>
疾雷破山嶽大風揚波濤百川相蕩潏萬竅争怒號道<lb/>
<pb n="KR4h0135_WYG_018-23b"/>
人聞自性六窓鎖猨猱喧寂兩忘念月在中林髙<lb/>
　　張無為畫秋原晩趣為陳主事作<lb/>
草木變黄落青山慰遲莫斜日下晴川歸雲翳髙樹石<lb/>
田秋雨餘茅屋溪深處過橋一行吟悠然得真趣<lb/>
　　三笑圖<lb/>
天子臨潯陽逺公不出山胡為遇陶陸過溪開笑顔匡<lb/>
廬髙九叠峻絶不可攀畵圖寫遺像清風滿塵寰<lb/>
　　慕萱堂為王顯之賦　　　　　　景隆<hi>三首</hi>
<pb n="KR4h0135_WYG_018-24a"/>
北堂母已傾萱草何榮榮昔藉以忘憂今反為傷情萱<lb/>
草年年發母去無歸程衣線雖已緩杯棬潤如生幾囘<lb/>
夢寐間恍聞機杼聲覺來不復覩怵惕徒縈縈<lb/>
　　千金鄉為峽石管用和賦<lb/>
嘅彼千古人其心尚髙義黄金豈足惜友道重交契所<lb/>
以千載間餘光照青史視彼蚩蚩徒邈焉不可擬尚有<lb/>
百世孫流風仰先世<lb/>
　　覩谷村<lb/>
<pb n="KR4h0135_WYG_018-24b"/>
海昌有遺民環居滄海湄揖讓存古風讀書憩茅茨澹<lb/>
然忘外營髙志干雲霓開門見雙峽頓覺心神怡豈獨<lb/>
陶淵明賞菊南山陲<lb/>
　　題靖節先生像　　　　　　　　大冏<hi>四首</hi>
濁酒熟湏漉黄花老當採安得同懐人維時惜無在夙<lb/>
念賦歸來亮節終難改吁彼好爵縻勞君空有待<lb/>
　　寄大宗幻菴法兄<lb/>
長宵不能寐況聞寒螿泣起來視天宇開門月華入美<lb/>
<pb n="KR4h0135_WYG_018-25a"/>
人隔我遙情腸自煎急安得弭攸思露下成獨立<lb/>
　　挽溧陽華處士<lb/>
秋風江上來撼我庭前樹而聞處士亡遽爾驚失措吁<lb/>
嗟復自云莫不由乎數時易在暄涼物榮百新故家業<lb/>
付子孫已矣何足慮<lb/>
　　送中書胡宗藴歸葬母<lb/>
若人懐重憂倉忙就吾别銜哀復致言葬母心歸切即<lb/>
晨戒征途涼風吹裋褐野草何蕭條流泉亦嗚咽峩峩<lb/>
<pb n="KR4h0135_WYG_018-25b"/>
芙蓉峯秋色半明滅霞麓最幽竒便房啓深穴封植諒<lb/>
已終憑髙望金闕<lb/>
　　自誡　　　　　　　　　　　　魯山<hi>二首</hi>
眼將䀫就枕腸覺飢即食物我陳兩間化毋均埏埴人<lb/>
唯草一莖隨時恣生息百年苦無多矻矻勞心力龍駒<lb/>
斃良材翡翠傷羽翼賢哉塞上翁心不計得失<lb/>
　　春有冬<lb/>
于年春有冬于日朝有夕漂泊旅亭人忽爾歸來客堂<lb/>
<pb n="KR4h0135_WYG_018-26a"/>
堂七尺軀明明夢窟宅青史數行字荒丘一片石人間<lb/>
竟無頼地下終何益但圖此生容入穴免逼迫若知養<lb/>
心術無欲乃良策<lb/>
　　目瀾洲　　　　　　　　　　　廣原<lb/>
何以悦吾目變化惟有瀾目瀾知有舉可以明性湍源<lb/>
委罔不逹沉浮兩無端彼動吾獨静動静何相干<lb/>
　　徐郡侯白泉井　　　　　　　　明秀<hi>五首</hi>
長嘯下海門北望徒耿耿清風安在哉遺愛猶鼎鼎白<lb/>
<pb n="KR4h0135_WYG_018-26b"/>
鷗野水闊黄鵠青天迥逹人應不泥持此為心境當年<lb/>
甘棠樹今日白水井勿剪勿伐心以汲以引綆徳澤流<lb/>
無窮江漢共綿永<lb/>
　　冬日朱井南宅社㑹<lb/>
郊外冬日晴梅栁含春景豈知柴墟里踐作禮義境翽<lb/>
翽社中客同赴仲容請爾叔竹林賢素髪已垂領光澤<lb/>
襄陽公歸閒二疏並付翁駕鹿車溪翁泛漁艇紫峽來<lb/>
滄洲髙風等箕潁落魄劉將軍横槊慣吟咏青徐憲副<lb/>
<pb n="KR4h0135_WYG_018-27a"/>
駕不用僕夫整西臯魯郡伯詔養迹已屏緇衣雜繡衣<lb/>
雲泥交刎頸邇來合餘歡花間延日永愛此風俗淳耕<lb/>
讀墟落静比屋總羣從百口同一井晩來山翠寒天末<lb/>
秋鴻影田家濁酒壺罄飲燭可秉<lb/>
　　畏厓謝醫士嵇秋澗<lb/>
畏厓將及晨上已歲甲申起視天南北悽悽作吟呻失<lb/>
勢不我知竹林動星辰墮地二三丈呵䕶若有神衣裳<lb/>
足風露庶以全其身竇犬驚吠雲山鶯仍喚春走迎嵇<lb/>
<pb n="KR4h0135_WYG_018-27b"/>
秋澗造化囘天眞連日投七劑如氣轉洪鈞負君千金<lb/>
報憐予百年貧徒能心怏怏秪是語諄諄還持鐵拄杖<lb/>
一笑山花新<lb/>
　　東莊<lb/>
早作日未出暮息日已没辛勤生事㣲全家但力食所<lb/>
願官長清於時省差役春禽如催耕寒蛩若促織籬落<lb/>
荳花開堂前梨棗實手把種樹書百年猶一日<lb/>
　　感事<lb/>
<pb n="KR4h0135_WYG_018-28a"/>
喙烏搏雞雛翼翼雞母䕶孤兒悲惸獨顔色失其怙黒<lb/>
風雨益暗同過前溪渡茫茫春水深骨肉不相顧<lb/>
　　山居志感　　　　　　　　　　永瑛<hi>五首</hi>
江鷗只馴水野鶴不受籠孰云遊方士肻為塵所䝉風<lb/>
清紫芝谷月白青蓮峯學道雖未晩尋師吾逺從<lb/>
　　其二<lb/>
嘉蔬植我園好鳥巢我樹樹枯鳥驚棲園荒蔬委露寒<lb/>
氣肅山林新芳颯然故物理有固然於何起欣惡<lb/>
<pb n="KR4h0135_WYG_018-28b"/>
　　青春少年子<lb/>
五陵從豪俠兩都曜青紫驄馬挾朱絃王門衱珠履出<lb/>
入恃寵驕煇赫駭朝市借問山澤癯何如少年子<lb/>
　　苦哉行用朱西村韻<lb/>
我儋願無儲不願年饑荒饑荒民薄歛無粟充太倉我<lb/>
心願無歡莫使民悲傷悲傷有行役子去母斷腸淫雨<lb/>
苦不止乃為萬物殃重雲昏六合寒日慘無光憶昔漢<lb/>
諸郡黔黎仰龔黄刑罰不茍施格言挫豪强草木亦被<lb/>
<pb n="KR4h0135_WYG_018-29a"/>
化熈熈皆春陽道傍無拾遺豈聞有豺狼緬懐千載上<lb/>
揮涙沾我裳<lb/>
　　結交行寄友<lb/>
古人重結交結義不結金今人重結交結金不結義小<lb/>
憤争錙銖大倫廢天地愚者固不知達者寜無媿吾慕<lb/>
漆園人揮金如礫棄三子崇淡交允作金蘭契<lb/>
　　鄒東廓祭酒見寄九峯集賦答　　法聚<hi>三首</hi>
世道日以隘齪齪䝉埃塵緬懐九峯士凌畧丹梯雲笑<lb/>
<pb n="KR4h0135_WYG_018-29b"/>
傲俯十虚煦然寰中春天風振寥廓𤣥機發靈眞妙道<lb/>
皆神竒詎云患有身飽啜貴𤣥酒淡薄味自珍<lb/>
　　題贈天元圖意<lb/>
采芝白雲谷邂逅蒼髯翁手㩦紫笻杖來自峩眉東謂<lb/>
昔楞伽巔失脚塵海中茫茫不知返日月如轉蓬既擲<lb/>
丹霞筆不臥維摩宮窮心雞足巖了法知所宗再新拈<lb/>
花㫖一笑宇宙空浩刼入彈指誰始誰為終<lb/>
　　明愼下山示之<lb/>
<pb n="KR4h0135_WYG_018-30a"/>
我怪青山淺汝怪青山深關關黄鳥雛卑飛下髙林風<lb/>
塵一囘首白雲隔遙岑寰區苦炎熱毋息惡木隂<lb/>
　　雜詩二首　　　　　　　　　　祖福<lb/>
北風吹征衣天涯暮何之阻險川途迥道周多菉葹凝<lb/>
望陟髙岡極目見海湄海宇曠且深黄鵠飛鳴悲願言<lb/>
附逸翮萬里長相隨<lb/>
鷦鷯栖一枝適願不求餘偃䑕在滿腹安知海蕩如既<lb/>
無曠達懐寜免世所拘闊哉漆園吏逍遙示通衢斯人<lb/>
<pb n="KR4h0135_WYG_018-30b"/>
吾所慕乗運逝見疎<lb/>
　　屛跡　　　　　　　　　　　　士墨<lb/>
道路森蒺藜溪山且髙臥白日無所為讀書欲寡過閒<lb/>
雲任去留習静以為課芳春不知曉幽夢鳥呼破<lb/>
　　白頭菴<hi>臺山行者生而皓首神異頗多嘉靖初居此故名焉</hi>　性善<lb/>
皤然一老叟來自無何有手擕紫節蔾飄飄鶴隨後兩<lb/>
鬢帶秋霜未擬年多壽隠顯翠㣲中樵牧傳之久乞食<lb/>
向人間結菴倚山阜紫氣擁厓巔丹砂煮星斗乗興入<lb/>
<pb n="KR4h0135_WYG_018-31a"/>
蓬萊相尋不相偶題詩細咨詢遺踪果非謬<lb/>
　　匡山寄是堂　　　　　　　　　果斌<lb/>
獨上香爐峯峯髙豁人目下有千尺厓寒翠生松竹忽<lb/>
遇餐霞人丰神朗瓊玉青林石作牀丹嶠雲為幄此心<lb/>
本無塵清飇安用拂<lb/>
　　過<graphic n="KR1174" url="https://raw.githubusercontent.com/kanripo/KR-Gaiji/master/images/KR1174.png" mimeType="image/png"/>嶁山房贈李文饒先生　　　道林<lb/>
秋髙雲半晴鳥語山齋静來訪丹丘人閉户辜清興瑤<lb/>
草發幽香白雲見眞性拂衣還梵天杳杳聞鳴磬<lb/>
<pb n="KR4h0135_WYG_018-31b"/>
　　送伍九亭歸安福　　　　　　　方澤<hi>二首</hi>
木落初履霜臨河送將歸流波一何駛北風吹征衣相<lb/>
見苦不早相别即逺道君當志四海我今空山老我有<lb/>
千金珠繫君羅衣𥜗光華諒不冺庶表長相俱<lb/>
　　方山人研山見過<lb/>
故人鴻飛客棄家如濯洗托身凌霄峯誓熏無生理心<lb/>
逺藿食甘形虚褐衣美目中無完人頗許寒山子昨來<lb/>
多與偕光華映冠履竊恐素絲化幽芳自今委<lb/>
<pb n="KR4h0135_WYG_018-32a"/>
　　和答沂亭蔣僉憲　　　　　　　正念<hi>五首</hi>
淵明黄菊林李白青蓮寺草𤣥楊子廬賣卜君平肆四<lb/>
老眞達賢千秋慕髙異丈人乃其流鄉黨式幖幟<lb/>
　　與璞上人叙别<lb/>
楚人去已久誰獻山中英不聞歌白駒但見來青蠅而<lb/>
我塵土惡之君河嶽靈酒杯願須臾離思長冥冥<lb/>
　　過南洲孫山人<lb/>
彼美南洲士馥馥秋蘭芳舉杯酌素月散髪歌滄浪風<lb/>
<pb n="KR4h0135_WYG_018-32b"/>
露夜何其軒盈水中央永言去城市結意在川梁<lb/>
　　北征<lb/>
𤣥冥何蕭蕭白日忽已晩游子行不歸北風衣帶緩層<lb/>
氷川上交舟楫力難返原野雪復盈馬僕同時蹇曠蕩<lb/>
父母期門巷日夕逺兄弟本連枝歲莫亦分散胡為好<lb/>
名爵營營自羈絆豈無髙山登山高望應斷感彼陟岵<lb/>
詩憂心轉煩亂仰首鸞鳯翔鵷雛得相將囘首蘭桂列<lb/>
疎逺必成行覽物各有以於焉獨無傷歎息失循步沸<lb/>
<pb n="KR4h0135_WYG_018-33a"/>
然熱中腸安得春風萱樹之臨北堂安得棠棣花比立<lb/>
含輝光眷言沐休徳錫類永不忘<lb/>
　　蘭谷<lb/>
幽蘭當青春空谷寄白日念此山中人鳴琴坐瑶席春<lb/>
花何紛繁秋草詎狼藉荇帶風色柔荷衣露香緝覽彼<lb/>
衆物情因之申歎息締交良在兹佩服同金石<lb/>
　　林居雜言寄同志　　　　　　　圓理<hi>二首</hi>
芙蓉謝春華霜姿耀中洲鴛鴦念儔匹孤棲何所求崇<lb/>
<pb n="KR4h0135_WYG_018-33b"/>
蘭委深谷杕杜生道周萬物各有時百川無倒流感之<lb/>
傷我懷端已義所仇顧瞻逺行客誰肯結綢繆請為林<lb/>
壑交得與爾同遊終歲混樵牧聊以忘世憂<lb/>
　　送别友人<lb/>
江水東北流鳳凰西南翔念子丈夫志遨遊之四方平<lb/>
明發車騎肅肅臨周行河梁一分手感此離别長諒無<lb/>
凌風翰送子俱逺揚願為帝鄉雲從龍成報章<lb/>
　古今禪藻集巻十八<lb/>
</p>
<p>
</p>
  </div>
<div>
<head>古今禪藻集巻十九</head> <lb/>
    <p>
<pb n="KR4h0135_WYG_019-1a"/>
欽定四庫全書<lb/>
　古今禪藻集巻十九<lb/>
　　　　　　　　　　明釋正勉釋性<graphic n="KR1886" url="https://raw.githubusercontent.com/kanripo/KR-Gaiji/master/images/KR1886.png" mimeType="image/png"/>同輯<lb/>
　明<hi>五言古詩</hi>
　　紺圃即事　　　　　　　　　　眞可<lb/>
卜居在野曠寂無塵俗想疎鐘深夜聞六根瀉清響晝<lb/>
讀天竺書幽窓思忽晃犬吠桃花隂麥浪人來往最愛<lb/>
晩雨晴空林返照爽<lb/>
<pb n="KR4h0135_WYG_019-1b"/>
　　知希詩贈王徳操　　　　　　　徳清<lb/>
𤣥象未易覩太音非可聞巴歌壓雪曲下里排陽春楚<lb/>
人疑鳯鳥仲尼哀麒麟豈不為世瑞所遇非所親耳目<lb/>
素不接誰能辨其眞太牢嘗海鳥章甫資文身投之非<lb/>
所好憂悲増苦辛俗習固有常貴賤安可論洗耳潁水<lb/>
陽髙蹈東海濵漆園固有託詎不懐所珍之子抱竒思<lb/>
翩翩邈風塵迷方日已衆㣲言難具陳撫膺發長歎𠂻<lb/>
曲誰為信出關豈慕逺遯世甘沉淪良由知者希所以<lb/>
<pb n="KR4h0135_WYG_019-2a"/>
稱至人<lb/>
　　讀顧九華知非厯　　　　　　　希復<lb/>
大化羅萬殊所至由乎一善善而惡惡聖人體其極厥<lb/>
是既有歸一非熾然立所以在蘧瑗朝思繼夕惕行年<lb/>
殆五十順逆始具釋事至輙隨行無過與不及賢哉華<lb/>
山子視之以為則著書曰知非洞然明我跡永垂金石<lb/>
言式昭彼邪慝<lb/>
　　掃長水大師墓雪　　　　　　　眞謐<lb/>
<pb n="KR4h0135_WYG_019-2b"/>
同雲千里暗雨雪七日多祗樹珠交結古塔銀嵯峨南<lb/>
圃余舊業莊嚴復如何躡屐獨自往樵采蹊徑訛鳥雀<lb/>
絶不喧草木亦已皤前修有遺蹟長水窣堵波積素表<lb/>
梵行堅氷喻尸羅佇立遡年歲四百春秋過竊忝眇逺<lb/>
孫埽除倚中阿運帚拂其上風起搖松蘿右繞復再拂<lb/>
彌天曜羲和清浄本自然斯言良不磨<lb/>
　　贈陸成叔　　　　　　　　　　洪恩<hi>二首</hi>
志士不偶俗甘與貧賤宜棟梁棄不録輪囷先容資閭<lb/>
<pb n="KR4h0135_WYG_019-3a"/>
娵不自衒鉛華賁戚施舉世事雕鏤荆璞反見遺騏驥<lb/>
縶其足駑駘實先之所以阮步兵乃有窮途悲茫茫四<lb/>
方塞眷言欲胡為<lb/>
　　重陽前一日姚使君招集綺霞閣<lb/>
阿閣嶢空翠俯矚江漢流雲際表楚岫水痕落呉洲丹<lb/>
樓映霞綺芳氣颯然秋感彼黄花候坐理南山悠娯君<lb/>
丘壑趣賞我物外游百年慨往逝六代堙沉浮何如飯<lb/>
薇蕨聊暇以消憂<lb/>
<pb n="KR4h0135_WYG_019-3b"/>
　　招隠詩　　　　　　　　　　　僧悦<hi>五首</hi>
躑躅心自夷恬此欲安之秀木迴芳薄秋蘭媚幽姿雲<lb/>
構希千章貴足適一枝嚴霜凋飛榮良無百歲期<lb/>
　　懐友<lb/>
天際有眞人幽懐在深谷憺然物慮遺適此天下足冠<lb/>
葢四方來珊珊曵鳴玉静嘯月中聞山水發妙曲<lb/>
　　志感<lb/>
招要良不偶寄託有深縁髙步陶逺右放神羲皇前空<lb/>
<pb n="KR4h0135_WYG_019-4a"/>
林倒夕景絶壁飛寒泉寂寂龍象居述志在虚𤣥<lb/>
　　題清華館兼訊何令升<lb/>
恬愉聞在宥止遽見𤣥素非欲至世樂是此勞者務達<lb/>
心境自閒達境心自悟明月濯濯來清光滿庭樹<lb/>
　　宛陽送呉用卿<lb/>
振迹發竒况宛雒多嘉猷君子惜寸隂尺璧非可酬金<lb/>
石結交親骨肉豈等侔江河日夜馳天地古今浮丈夫<lb/>
局四海朔雪凝貂裘寒苦松栢姿千載懐殷憂<lb/>
<pb n="KR4h0135_WYG_019-4b"/>
　　贈雲東　　　　　　　　　　　法生<hi>二首</hi>
佩芳須佩蘭采山須采芝之子白足流炯炯珊瑚姿啓<lb/>
我離垢言遺我青楊枝欣然意自㑹執手平生知維時<lb/>
歲向暮盈野多菉葹子行望林壑予亦從此辭<lb/>
　　雜詩<lb/>
天壤一逆旅日月雙轉轂髙鳥翔層霄野獸赴逺谷今<lb/>
我鮮人累在衆恒幽獨朝來川上坐暮向雲中宿往者<lb/>
逝不留來者詎可卜陽燄非眞波疇能侶馳鹿天秋肌<lb/>
<pb n="KR4h0135_WYG_019-5a"/>
骨清葉落霜氣肅引杖起遊歩盤桓撫松菊誰謂林室<lb/>
静鳥雀喧下竹誰謂知賞希明月入我屋越此醉夢關<lb/>
生事良易足駕言補我衣舂我新刈粟<lb/>
　　古意　　　　　　　　　　　　法濟<lb/>
翩翩雙幽鳥雛時即同林依依三十年宛轉多好音相<lb/>
將養羽翰遂得殊衆禽朝來天風起飄揚上嶔岑一飛<lb/>
一追隨飲啄豐至今既遂凌霄志安問銜環心<lb/>
　　覽鏡　　　　　　　　　　　　徳勝<lb/>
<pb n="KR4h0135_WYG_019-5b"/>
山人無鏡照自謂顔色好一朝忽照鏡却訝顔色老日<lb/>
月迅飛電學道自應早君看桃李花無言亦枯槁<lb/>
　　謝友人惠米<lb/>
香積厨無烟何以留雲水謝彼宰官家餽我藍田米香<lb/>
生白玉饌光燦青蓮几伴侶共禪悦人天同法喜<lb/>
　　哭伯母呉貞婦<lb/>
伯母七十四一病歸窀穸孀居五十三辛苦披巾幗父<lb/>
兄欲奪移泣涕沾胸臆之死矢靡他骨凛秋霜白教子<lb/>
<pb n="KR4h0135_WYG_019-6a"/>
不徙遷事姑慎朝夕恒曰未亡人事亡心如刺此道古<lb/>
今難誰為勒金石吾哭伯母詞五内空煎廹<lb/>
　　㕍蕩山觀瀑布<lb/>
赤城下南走爰有神人宅龍㕍佩嘉名合沓芙容國生<lb/>
烟羃層巒大海洗石壁日出逺水明雲吐長天白仰觀<lb/>
衆峯攅森羅若牙㦸瀑布縣虚空奔流亘千尺蜿轉玉<lb/>
虹翔光輝寒電射謖謖髙松鳴凄凄團霰擲噴沫散輕<lb/>
霧停影紛裂帛日迷風雨秋嵗凛鬼神夕迴飇應呼至<lb/>
<pb n="KR4h0135_WYG_019-6b"/>
亂洒衣與幘谷聲一何長湱如仙掌摑倒闞不測淵怒龍<lb/>
安可逆我昔逰匡廬觀泉巳驚魄對此神冥冥歸來尚辟易<lb/>
　　雜詩<lb/>
落日迫西崦吐月銜東島逝景故悠悠人世漫浩浩所<lb/>
思耿中情憂愁惄如擣宴㑹苦不常容顔徒自老子有<lb/>
鼓與鐘勿伐亦勿考一委溝壑中身名腐同草<lb/>
　　秋夜與羅吉甫同賦<lb/>
夕露鳴蟪蛄秋風動楊栁嘉候苦不常芳華詎能乆野<lb/>
<pb n="KR4h0135_WYG_019-7a"/>
老話東臯故人依北斗親疎貴與貧身世無何有真境<lb/>
總㑹心萬理弗挂口感物木偶形撫化栁生肘寫此石<lb/>
上琴醉以山中酒<lb/>
　　燕中述懐留别諸友<lb/>
乞食離江南一鉢四千里厯苦見道心未能了生死所<lb/>
以事叅游雲山杖藜底禮足曼殊臺掉臂燕昭市不識<lb/>
諸王侯獨念數君子世事等空華年光逐流水闗河落<lb/>
日昏城闕秋聲起破衲風塵中故林荆棘裏長揖歸去<lb/>
<pb n="KR4h0135_WYG_019-7b"/>
來殷勤謝知巳<lb/>
　　過雲山居士淡泊齋　　　　　　法杲<hi>十三首</hi>
金閶與毘耶不隔數武地何物是塵勞有生隨所寓檐<lb/>
花破喧寂野鳥窺真趣豈其善聲色轉向聲色避况彼<lb/>
隨縁流定動超凡慮胡必匿煙蘿然後為歸計空齋淡<lb/>
泊名吾知有深意世事從其煩孤雲自迢遞<lb/>
　　樂府雜曲八首<lb/>
瓦礫滿階頭羣兒打階口争在輸贏前擲在輸嬴後<lb/>
<pb n="KR4h0135_WYG_019-8a"/>
馬頭十分髙馬頭十分低下與紅塵接上與紅塵齊<lb/>
女兒啼得傷傍人争斷腸口口哭前夫心心迎後郎<lb/>
朝菌不終朝劉生最明透路死路頭埋荷鍤隨身後<lb/>
耕筆非其時不若去耕野抱瑟倚髙門取笑吹竽老<lb/>
世忌捉花莖毒蛇傷手足更有練虵翁阿嬌貯金屋<lb/>
蛇質化為龍其文終不變豈非堯心腹猶是跖顔面<lb/>
新月日就明殘月日就暗君子與小人中間影相濫<lb/>
　　山居雜咏二首<lb/>
<pb n="KR4h0135_WYG_019-8b"/>
人情獨尚煩天道從來簡白璧不全身黄金能換眼破<lb/>
觚貴復圜欹器惟嫌滿深井汲秋雲詎知吾綆短<lb/>
寒蛩泣東壁哀響流西館疎花夕露滋弱草繁霜剪良<lb/>
哉宋玉悲過隙秋陽短對兹風木音因傷嵗時感<lb/>
　　所思二首<lb/>
倉庚方始鳴倐焉届秋杪蚤嵗事行役躑躅悲衰老脩<lb/>
途逺遊奔生死良苦惱負兹結髪親於邑殊難道空牀<lb/>
有餘塵征路無常飽嗟嗟人之生不及鴛鴦鳥王事敢<lb/>
<pb n="KR4h0135_WYG_019-9a"/>
云疲投歡苦不早恩情日以衰奚啻如秋草草枯萌有<lb/>
時佳人覯無期涼風一何厲旦夕空嗟咨嗟咨復嗟咨<lb/>
涕淚紛如絲<lb/>
賤妾委空房曷不霜與霰良人天一方顔靣寡相見豈<lb/>
無機杼勞終嵗不成絹豈無室家私徒抱衾禂戀睇彼女牛<lb/>
星一夕猶歡讌咄嗟夫與妻永隔平生面一葦信可杭勿曰<lb/>
阻河漢秋風幸旋歸曷辭繁露泫思彼故人心腸似車<lb/>
輪轉悲思夜未央目斷雙飛㕍漢廣莫可渉故情中道<lb/>
<pb n="KR4h0135_WYG_019-9b"/>
裂惜哉不見知巳矣勞中熱吁嗟復吁嗟蕙帳空涼月<lb/>
　　贈莊我同山人　　　　　　　　　如愚<hi>七首</hi>
人生各有志奚必貴與富不作人中龍即作書中蠧不<lb/>
作極寵媵即作未嫁媍日月蜣轉丸天地蝨處袴芥子<lb/>
大形骸須彌山憂怖佛性穴鼻鍼塵勞線難度世縁刀<lb/>
尖蜜䑛之恐傷誤獲飽號良田足用稱武庫安歩當髙<lb/>
車不願乘殷輅窮交得良朋免生勢利妬爾家莊先生<lb/>
逍遥真足慕<lb/>
<pb n="KR4h0135_WYG_019-10a"/>
　　贈别劉毘邪<lb/>
本無縁而㑹豈有情而别為交深而思苦念異鄉而同<lb/>
客栁葉雖巳青杏花猶未白問君何時行或者在三月<lb/>
寜結無情友不交有義人無情易解㩦有義難分身花<lb/>
有並頭蓮魚有比目鱗此豈怯孤單天分義所親所親<lb/>
而欲疎安能不霑巾<lb/>
　　贈丁元甫司馬<lb/>
寸樊可鞠雀奚能繫鳯凰況御鳯凰者凡羽焉頡頏蹄<lb/>
<pb n="KR4h0135_WYG_019-10b"/>
涔無蛟龍蠛蠓猶望洋況駕蛟龍人庸鱗豈同行嗟嗟<lb/>
蠓與雀得志騁榆枋蛟龍及鳯鳥失路轉彷徨雲雨有<lb/>
時㑹天地信翺翔蓬蒿無計取本非類所妨物各有其<lb/>
志時各有其方不以此易彼達者勿悽愴<lb/>
　　其二<lb/>
海深藉衆流山髙賴積塵鵠翔託徤翮龍飛恃潛鱗吾<lb/>
生天地間豈無知心人勿以一寸屈變爾尺蠖伸勿以<lb/>
九鼎堅磨爾志磷磷百川在瞬息榮名非所親取樂當<lb/>
<pb n="KR4h0135_WYG_019-11a"/>
及時謝彼嗷與狺<lb/>
　　皖山雜詠<lb/>
白雲出山澤膚寸可成霖奈何市井徒枯槁甘其心白<lb/>
雲亦自貴每與泉石期莫逆兩無心何所不見知可怪<lb/>
塵勞者入山采石華不知白雲意徒謂林泉嘉林泉無<lb/>
白雲石華色不殷白雲有大惠世人那知恩白雲豈求<lb/>
報但畏有識笑笑彼白雲姿林泉徒照曜苟㑹白雲意<lb/>
林泉亦有趣誨爾巖穴人慎勿中道棄<lb/>
<pb n="KR4h0135_WYG_019-11b"/>
　　贈縁如上足<hi>縁如為雪浪師之孫</hi>
我從爾祖游爾年僅驅烏今爾為大僧我稱老苾蒭虎<lb/>
生三子必豹鷹生三子必鷂爾祖桃李門牆孰執任公<lb/>
之釣橘不度淮鸜不過濟越雞伏鵠善胡能洗上徳哉<lb/>
人示爾窾啓曽師仲尼伋復師曾爾年茂壯爾志憑陵<lb/>
庶幾異日水寒於氷<lb/>
　　秋興　　　　　　　　　　　　明曠<hi>二首</hi>
大火倐以逝涼颸動幽林飛霞騁竒姿孤桐落秋隂願<lb/>
<pb n="KR4h0135_WYG_019-12a"/>
言縱芳躅擥秀歴遙岑髙視破宇宙曠焉開我襟靈籟<lb/>
妙激羽何必筑與琴感此事媮悦聊復送長吟之子出<lb/>
世者俛仰増遐心<lb/>
　　過城南友人<lb/>
侵晨理幽筞出郭尋舊盟河流緑於染髙栁風蟬鳴我<lb/>
友雅好事書畫紛縱横契賞忽云暝凉風歸途生<lb/>
　　寄如安兄　　　　　　　　　　性熥<lb/>
紫芝方曄曄罍恥未全貧賢哉商山皓宇宙靡冬春無<lb/>
<pb n="KR4h0135_WYG_019-12b"/>
悶徵實徳隠約貴眞純所以窮達士不與世情親<lb/>
　　其二<lb/>
莫買武昌魚魚腹無尺書逺望衡陽鴈鴈足空踟蹰親<lb/>
交在異方何以慰居諸永言保明德膠漆不相如<lb/>
　　暮春懐仲連居士　　　　　　　廣製<lb/>
憶昔隠士居斗室浄如滌竹香入幽窓林翠流虚壁雲<lb/>
與戒身閒月印禪心寂言尋野寺僧扁舟汎蘆荻<lb/>
　　題古村圖　　　　　　　　　　智舷<hi>六首</hi>
<pb n="KR4h0135_WYG_019-13a"/>
仲夏喜無事披圖探野趣不離方寸間寫出幾村樹逺<lb/>
山勢重叠近水光吞吐鳥道入髙冥人家在烟霧聞有<lb/>
幽棲士乃向此中住溪口挽釣船草際横樵路伊人去<lb/>
巳久逸韻宛如故掩映屋東西蕭條舊桑圃至今有松<lb/>
菊如昔零霜露<lb/>
　　簡道可法兄<lb/>
頃讀蕉上詠疇不爾傾倒言外託㣲㫖拙中寓大巧詠<lb/>
歌巳臻此賞識應不少如何壯齒時不得展所抱遁跡<lb/>
<pb n="KR4h0135_WYG_019-13b"/>
此湖山忘機如鷗鳥白雲與往還童子日圍繞長者未<lb/>
弱冠次者髪覆腦更有六七人聰慧益稚小有時瞰師<lb/>
出非蠻即鬬草禮法未易閑天機不欲矯若問祖師意<lb/>
當下無不了相知寡老成孰若此㓜好百年俯仰間取<lb/>
足便煩惱目前苟可娯此外一齊掃<lb/>
　　題管仲姬山樓繡佛圖<lb/>
須知相好身不獨鍼鋒現松風即佛聲山月即佛面當<lb/>
時管仲姬高窓作此觀<lb/>
<pb n="KR4h0135_WYG_019-14a"/>
　　題畫天目松<lb/>
鱗脱葉疎短骨立枝孤瘦偶䝉好竒者和雲移出岫百<lb/>
中難有一保得如兹秀唯有竹與梅可結歳寒友相與<lb/>
飽霜雪幸不如桃栁誰為傳此神决是首陽叟貞心而<lb/>
勁節餘人未必有<lb/>
　　夏日南菴諸子見過二首<lb/>
偶然憩南野髙䕃欣古木室中晤言稀樹下坐忘獨枉<lb/>
棹來故人逗浦看新竹深林長閉門豐草髙于屋何物<lb/>
<pb n="KR4h0135_WYG_019-14b"/>
歀素心願言宵炳燭<lb/>
野處雖巳適久不聞髙詠炳燭夜何短含毫曉未竟凉<lb/>
雨原上來洗我竹林净荷池漲莫知松簷溜可聽小舠<lb/>
勿遽還出浦風波勁<lb/>
　　南還金閶與𤣥海師夜坐　　　　廣化<hi>二首</hi>
我從江上還師在丘中住白雲本無自那能詰何處淡<lb/>
淡雲水姿悠悠客中味惜别半載餘月明在庭砌梅香<lb/>
岸上花懸我枝頭錫不减東歸音壯我南行色念兹良<lb/>
<pb n="KR4h0135_WYG_019-15a"/>
夜永徘徊不能寢因之發長歎薄世良為警坐剔孤燈<lb/>
寒春風灑苔席願言盟此心雙眸青歴歴<lb/>
　　曉發江上<lb/>
北人車馬便南人舟楫慣不辨路何從行行迫清旦水<lb/>
禁有嚴官星燈飛驛傳客瓢冷如水早巳辭征翰一道<lb/>
平江行仰視星河爛帆破水中烟凍解沙頭纜去留何<lb/>
所營家山薄雲漢日月疾如駒流光不容線歸乎復歸<lb/>
乎天地悲遲晩<lb/>
<pb n="KR4h0135_WYG_019-15b"/>
　　送雪竹還楚　　　　　　　　　大泓<lb/>
送子霅水郭寒江正𣺌𣺌何物擾離情長短亭邊草草<lb/>
緑長亭邊萋萋没逺天心牽隨草色同到楚雲前<lb/>
　　挽錢母夏太君　　　　　　　　成覺<lb/>
木落霜景凄寒風慘蒿里俄登清獻堂獨惋夫人死吁<lb/>
嗟雙玉麟泣血濺流水囘首顧愁雲悠悠何處是<lb/>
　　同錢抑之陳㓜常尋郭外諸寺　　通凡<hi>四首</hi>
二妙青雲姿偕余發幽興風日殊清和郭外覽名勝欲<lb/>
<pb n="KR4h0135_WYG_019-16a"/>
覓昔所遺渡溪且穿徑寺破僧轉貧碑荒字難認水西<lb/>
鳴磬殘林杪落霞剰三匝繞浮屠無生願言證<lb/>
　　寄顧善長<lb/>
鷦鷯棲寒枝鸞鳯鳴高岡鷦鷯願終止鸞鳯圖翺翔因<lb/>
以中道棄兩地徒悲傷憶與子别離草木千山黄今見<lb/>
河栁青使我抽衷腸之子逺馳驅豈不懐故鄉故鄉有<lb/>
知巳念子常徬皇<lb/>
　　胥山曲<lb/>
<pb n="KR4h0135_WYG_019-16b"/>
行行復行行敝屣一何緩不嫌胥山遙但苦白日短<lb/>
　　渡水吟<lb/>
渡水為尋山尋山為逃俗望山可憐青弄水可憐緑<lb/>
　　惜别㑹伯陽　　　　　　　　　如能<lb/>
山中有佳景四時趣非一雲霞任徃來花鳥無得失偶<lb/>
與賞心人閒步興逾逸坐石理殘經窺林看月出豈知<lb/>
良晤難久要不可必分手即今朝相期定何日因想㑹<lb/>
時遲元是别時疾<lb/>
<pb n="KR4h0135_WYG_019-17a"/>
　　法相寺　　　　　　　　　　　圓信<lb/>
古佛千峯下凌雲何迢迢空生栢葉香不逐秋風凋車<lb/>
馬任來去溪山總寂寥了知心無我示現若芭蕉<lb/>
　　鶴林别業　　　　　　　　　　明賢<hi>二首</hi>
碧梧好顔色專待鳯凰栖鳯凰不見顧落葉委青泥人<lb/>
生有才質整駕攀雲梯良㑹失遭際踟蹰白日低<lb/>
　　其二<lb/>
秦王䇿青山青山走不顧白日銷雄心雄心倐如霧我<lb/>
<pb n="KR4h0135_WYG_019-17b"/>
愛竹林賢七子久巳故對月洗心愁掬水弄明素<lb/>
　　自蔡里登縹緲峯　　　　　　　大壑<hi>三首</hi>
首旦集扶桑亭午别下蔡雞犬無絶聲崖泚有餘槩遺<lb/>
蜕瘞仙靈遐探尠凡輩泠泠水一灣湖泖舒襟帶伊昔<lb/>
感離宮歌舞竟安在丹實垂芳林青壑瀉靈瀨飛錫凌<lb/>
雲端縱目窮海外襄城轍立迷懸圃路非隘河漢悲無<lb/>
梁都邑儼浮芥安得飇車來招予出塵界<lb/>
　　夜渡胥口<lb/>
<pb n="KR4h0135_WYG_019-18a"/>
夙懐洞庭志奄忽逾中年姑蘇織徃來肆眄凌湖煙天<lb/>
呉驅石尤幾度不得前安知形與神從此遂蹁蹮既結<lb/>
餐霞人采芝商山巔𤣥棲與净域一攬不欲旋分衛衆<lb/>
香林郡邑寜足宣秋飇忽禪序客興隨變遷蘋香醉宿<lb/>
鷺蓬影驚飛鳶四顧莫辨野一指渾迷天銀漢湛於洗<lb/>
金波流欲然率爾崦嵫外圓魄翻虞泉呉歈厲清響楚<lb/>
調發靈篇漁子喧辭渚榜人争聚川感君締好情猶為<lb/>
夢所牽<lb/>
<pb n="KR4h0135_WYG_019-18b"/>
　　自包山寺入毛公壇<lb/>
蕭晨不能寐肅軫從游豫澄溪厲淺深碧嶺逆烟霧井<lb/>
渫瘞豐莽壇荒森道樹昔惟虚牝間亦有劉根寓安知<lb/>
窮巖裏寜絶化人遇林端湖影翻石側溜㣲沍<graphic n="KR1545" url="https://raw.githubusercontent.com/kanripo/KR-Gaiji/master/images/KR1545.png" mimeType="image/png"/>影曠<lb/>
不接歴勝想所度丹橘剖瑤霜朱草塗白露仙馭颯流<lb/>
飇天階止跬步囘首徒興悲游方焉所慕<lb/>
　　雜詩　　　　　　　　　　　　斯徳<hi>二首</hi>
翹翹椅梧樹孤高出林杪凉風吹一葉大地驚秋早星<lb/>
<pb n="KR4h0135_WYG_019-19a"/>
火夜西沉白露被衰草寒暑互相尋繁華豈常保緬想<lb/>
人間世羣動紛擾擾隨分得逍遙鵬鷃同為烏莫大于<lb/>
秋毫太山謂之小舜華豈不榮大椿有時槁萬齡同日<lb/>
暮達觀甚明瞭海水變桑田下籌有神老二儀或崩墜<lb/>
把人心悄悄惟有學无生刼塵一時掃<lb/>
　　詠史<lb/>
仕宦貴榮名結交狥知巳知巳者為誰陳餘與張耳二<lb/>
賢克締歡一時咸仰止相慕何其誠相期許偕死白刃<lb/>
<pb n="KR4h0135_WYG_019-19b"/>
起睚眦銜怨于没齒肝膽一燕齊久要焉足恃古來金<lb/>
石盟孰能善終始管鮑安在哉陳雷無復起淳風久不<lb/>
振世道日頽靡懐古心悠然感歎胡寜巳<lb/>
　　雪霽　　　　　　　　　　　　方擇<lb/>
浦涘歛宿烟檐際照晴雪日出視東臯奪目寒光潔偶<lb/>
將拄杖去人跡徑尚絶何處啼鳥聲㣲翠露<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嵲<lb/>
　　屏居山中寄南湖諸法友　　　　𢎞灝<lb/>
絃斷猶堪續草敗猶能緑每歎人不如云亡難再復伊<lb/>
<pb n="KR4h0135_WYG_019-20a"/>
予感實深無生念轉篤竄身巖石間含眞而抱樸止渇<lb/>
有清泉療飢有黄獨雖乏旃檀香埜華常馥郁所契良<lb/>
難忘引領勞雙目疇念菰蘆人足音響空谷<lb/>
　　雜感　　　　　　　　　　　　如曉<lb/>
鸚鵡調好音久繫樊籠裏鷗鳥無美聲江湖任飛止本<lb/>
是同卵生巧拙分憂喜岐路何紛紜已學叅寥子<lb/>
　　出林<hi>有引</hi>　　　　　　　　　　正勉<hi>三首</hi>
　予墮地十四年每念生死遂税駕五濁頂禮法王越<lb/>
<pb n="KR4h0135_WYG_019-20b"/>
　三載祝髪追賦一章以謝故知兼自勵曰非林臥人<lb/>
　矣<lb/>
林臥十四年讀書徒潦倒試翮培風遲俟河白日老不<lb/>
見日及花黄昏落蔓草所以水月姿杖錫出林早<lb/>
　　頓悟<lb/>
巳處空華界未作空華遊寄書辭猨鶴倜儻蹈三洲自<lb/>
負空諸取物色非世求囊琴貴無絃涉水貴虚舟<lb/>
　　𦵏親<hi>并引</hi>
<pb n="KR4h0135_WYG_019-21a"/>
　先父母生余兄弟六人伯仲皆成立食貧予最㓜鍾<lb/>
　二人愛㑹巳丑歳疾疫我母弗禄而父亦相踵下世<lb/>
　明年四月感念生死出家胥山之古刹身為釋子業<lb/>
　尚兼儒每誦蓼莪之什澘然泫涕竊自謂子於父母<lb/>
　生養死𦵏人子恒職今既失生養而雙柩暴露一隅<lb/>
　更獨何安越辛丑歳星冉冉一周矣乃以𦵏事謀諸<lb/>
　伯仲俱以貧力不堪襄事又一載為壬寅冬余有方<lb/>
　外遊欲速酬前願然又未能卜地亡何有從兄者憫<lb/>
<pb n="KR4h0135_WYG_019-21b"/>
　余孝思指祖塋昭次可權厝予曰生寄死歸何地非<lb/>
　權乎遂罄衣鉢之資辦塟具因思禪衲不欲立文字<lb/>
　破白業之戒然此一段苦心又不敢同淪黄壤况詩<lb/>
　出性情之正昔賢所不禁于是僧而詩借文字以紀<lb/>
　事縱有敗實之議余心甘之矣<lb/>
昔遭家不造天步膺多圯骨肉既分崩恒産蕩無紀束<lb/>
髪方外遊一鉢為耒耜㷀㷀越故步孤雲任生死弱喪<lb/>
十二年耀靈急飛矢忽因囘飇馳轉蓬歸故里風塵拜<lb/>
<pb n="KR4h0135_WYG_019-22a"/>
雙柩銜悲不能弭六子非令人埋骨無寸址蓼莪化伊<lb/>
蒿瓶罄罍為恥遂捐分寸畜拮据營舊壘秪欲栖遊魂<lb/>
不貴圖龍耳緬懐鬻身賢負土奔若駛厥冬卜𦵏日執<lb/>
紼氷雪裏長恨抱終天苦海悲無底光儀蔑見期心戚<lb/>
如齧指愛水竭涕淚白雲徒陟屺生當未成童曷解羞<lb/>
甘㫖死則為桑門喪𦵏禮不庀葢棺論富貴臧否定没<lb/>
齒一坏當佳城萬事苟巳矣賫送无劒遺紀年聊樹梓<lb/>
鶴歸乏華表奠瘞虧壇壝薤歌擬白花啼鳥述哀誄靈<lb/>
<pb n="KR4h0135_WYG_019-22b"/>
氣通硤山孝思流長水余亦電露命胡能守禋祀須憑<lb/>
清江神年年薦芳芷<lb/>
　　寒山訪雪谷師　　　　　　　　智舷<lb/>
寒山太湖東六月雪埋塢時有天耳師巢居類巢父春<lb/>
秋未半百氣骨自高古清泉凍連底蹲石怒獅虎此中<lb/>
除梅花無物入巖户<lb/>
　四言附<lb/>
　　夢萱堂詩二首　　　　　　　道衍<lb/>
<pb n="KR4h0135_WYG_019-23a"/>
其萱陽陽形於我夢落月屋梁儼覿母容我侍母側笑<lb/>
言雍雍恍惚不見痛傷奚窮<lb/>
韡韡其萱翼翼其堂有禄可養母矣云亡傷母之亡如<lb/>
剚我腸夙夜靡寜雨淚其滂<lb/>
　　焦山講塲未竟有僧欲解錫歸檇李因作此詩以<lb/>
　　送之兼戒之也　　　　　　　　法杲<hi>四首</hi>
迴風弄江江色上岸船深浪髙笑語中斷<hi>一解</hi>蒼巘疊<lb/>
足紅塵折腰畢竟飛錫何如挂瓢<hi>二解</hi>良眸瞩天寒碧<lb/>
<pb n="KR4h0135_WYG_019-23b"/>
萬里試一捏間花相亂起<hi>三解</hi>于彈指間雲颿瞥開白<lb/>
月在樹囘頭影來<hi>四解</hi>層淵毓珠頹璞韞璧摧光歛華<lb/>
合啄三尺<hi>五解</hi>狻座儼肅拈花聚徒巳破顔者歸歟歸<lb/>
歟<hi>六解</hi>
　　送空雲<lb/>
雲物乃幻跡何西東倚空現質滅還從空<hi>一解</hi>金沙飛光<lb/>
落日滿渡呉關楚關祗隔春霧<hi>二解</hi>舞櫂發艇彼何人斯<lb/>
開波弄沫乘流去之<hi>三解</hi>霞天之根朶朶紺色匪江禽形<lb/>
<pb n="KR4h0135_WYG_019-24a"/>
是衣裳裓<hi>四解</hi>沙闊樹短山遙水窮踶跂斫額峭哉東風<lb/>
<hi>五解</hi>
　　米珠謠<lb/>
西星而東南星而北孤㷀肖鬼丁壯司賊攔街者青挨<lb/>
門者黄妻孥在路父母誰湯身乎身乎何時殞乎<lb/>
　　其二<lb/>
日煎煎風獵獵斷苗根殺苗葉朝炊䠹暮易子朱顔皴<lb/>
白頭死白頭何足惜人兒詎為食<lb/>
<pb n="KR4h0135_WYG_019-24b"/>
　　贈余君獻　　　　　　　　　　如愚<lb/>
上天須龍行地須馬治帛歸工韞玉待價子抱瓌材天<lb/>
寜攸舍惶惶黔首危若倒懸搖搖社稷載覆載顚大人<lb/>
格君子其勉旃勉旃謂何即躬匪他天爵既至人爵斯<lb/>
多辟彼滄溟靡讓細河猶彼泰山惟髙惟峩日居月諸<lb/>
保合太和太和既保孰徃匪道光雖未昇日出其杲聲<lb/>
雖未揚風則偃草聖王需材用支傾宇賢人冀位匪禄<lb/>
是取在昏為炬在旱為雨握髪姬公過門夏禹靡曰非<lb/>
<pb n="KR4h0135_WYG_019-25a"/>
勤徒尊萬古子我同心薄言用深他山攻玉頑石礪金<lb/>
況同桑梓降志虚襟既索余贈余為子箴勉矣含𢎞惜<lb/>
哉寸隂<lb/>
　　懐同門友呉江　　　　　　　　正勉<lb/>
歳華代謝萬竅怒號參商入望心焉忉忉瞻彼陽鳥顧<lb/>
儔而嗸矧伊人矣不念同𫀆<lb/>
與子睽隔太湖之傍太湖雖廣一葦可杭跂望靡及烟<lb/>
水蒼茫中心莫逆珍重風霜<lb/>
<pb n="KR4h0135_WYG_019-25b"/>
自昔同門師彼道林式今兩地撫景沈吟雖有焦尾誰<lb/>
為知音瞻彼白雲實勞我心<lb/>
客遊雖樂猶謂路難綈𫀆之義古人所歎他山之栢可<lb/>
保歳寒薄言結屋與子盤桓<lb/>
彤雲羃野霜霰凄其感彼歳暮中心遲遲我日既邁而<lb/>
月斯馳立身修業有愧良時<lb/>
雙魚不達曷惠德音風飄敝衲念子實深江梅落落朔<lb/>
雪隂隂願言把𬒮披我素琴<lb/>
<pb n="KR4h0135_WYG_019-26a"/>
　六言附<lb/>
　　寄山中僧　　　　　　　　　　道衍<hi>七首</hi>
銕錫惟行磵谷葛衣不受埃氛百丈泉邊坐石千頭松<lb/>
下眠雲餐芝每呼樵伴采菌時驚鹿羣孤踪既留世外<lb/>
髙風肯使人聞<lb/>
　　轉應詞二首<lb/>
新栁新栁掩映溪頭渡口長條未絆游人正是江南早<lb/>
春春早春早風雨獨行古道<lb/>
<pb n="KR4h0135_WYG_019-26b"/>
斜日斜日門外馬蹄聲疾林栖鳥盡飛還霞彩紅銜逺<lb/>
山山逺山逺莫恠行人歸晩<lb/>
　　張山人適見訪暮歸口號<lb/>
隔水茅堂塵静臨蹊松户時開烟碧磵邊非草雲白山<lb/>
前是梅琴為知音一曲酒縁得意多杯今日乘驂且去<lb/>
明朝帶鶴重來<lb/>
　　春日西溪即事二首<lb/>
雲斷山峯逺逺樹迴溪路斜斜酒旗風颺村店牛衣日<lb/>
<pb n="KR4h0135_WYG_019-27a"/>
曬田家喚婦鳩藏密竹引雛鴨聚圓沙人晩櫂歌歸去<lb/>
争先去折汀花<lb/>
人家半依沙觜舟子長停岸足楊栁三株五株桃花一<lb/>
簇兩簇斜陽澹澹牽黄逺水盈盈漲緑老翁忘却投綸<lb/>
因看晴鷗對浴<lb/>
　　起宗徵公承㫖内經館書記次楊禮部循吉韻<lb/>
常時不妨論道暇日來叅老禪華雨濛濛雙樹藤蘿隠<lb/>
隠諸天細吟詩句乆坐浄掃山床獨眠去夢不知何許<lb/>
<pb n="KR4h0135_WYG_019-27b"/>
朦朧疑到君前<lb/>
　　夢三秀弟　　　　　　　　　　正勉<lb/>
花冥冥兮月移燈青青兮曙時念萍蹤兮寥廓夢尋君<lb/>
兮天涯神為馬兮雲使披蒼霧兮遐馳風飄飄兮孤錫<lb/>
草萋萋兮相思山窈窕兮深入忽逢君兮採芝坐松根<lb/>
兮長嘯言來路兮多岐弄流水兮促膝鳥嚶嚶兮日遲<lb/>
惬素志兮獨徃得附翼兮瓊枝既沾沾兮遺世樂深谷<lb/>
兮逶迤樹蓮花兮白業誓千秋兮追隨適春鶯兮喚醒<lb/>
<pb n="KR4h0135_WYG_019-28a"/>
遡前境兮凄其轉思君兮若夢恍池塘兮題詩<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0135_WYG_019-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今禪藻集巻十九<lb/>
</p>
<p>
</p>
  </div>
<div>
<head>古今禪藻集卷二十</head> <lb/>
    <p>
<pb n="KR4h0135_WYG_020-1a"/>
欽定四庫全書<lb/>
　古今禪藻集卷二十<lb/>
　　　　　　　　　　　　　明釋正勉釋性<graphic n="KR1886" url="https://raw.githubusercontent.com/kanripo/KR-Gaiji/master/images/KR1886.png" mimeType="image/png"/>同輯<lb/>
　明<hi>七言古詩</hi>
　　高皇躬率舟師至鎭江浮子門受降偽呉旋師駐<lb/>
　　　蒜山下幸拱真庵賦此以獻　　　　　　　常欽<lb/>
天人西來乗赤龍手握寶劒青芙蓉出師百萬皆英雄<lb/>
四方上下雲相從大船椎鼓聲雷同斬蛟射鯨滄海中<lb/>
<pb n="KR4h0135_WYG_020-1b"/>
湏臾日出扶桑東波平浪息天無風歸來奏凱登九重<lb/>
斯民有頼歌年豐祝皇夀比南山崇邦基永永傳<lb/>
無窮<lb/>
　　　君子交行贈呂日新　　　　　　　　　　梵𤦺<hi>四首</hi>
君不見車輪碾地不碾塵塵暗却遮車上人又不見馬<lb/>
口吸泉不吸月月明豈解心中渇所以君子交毋為小<lb/>
人絶<lb/>
　　　海東青行<lb/>
<pb n="KR4h0135_WYG_020-2a"/>
海東青髙麗獻之天子庭萬人却立不敢睨玉爪金眸<lb/>
鐵作翎心在寒空鞲在手一生自獵知無偶孤飛直出<lb/>
大鵬前猛志豈落鴐鵞後是日霜風何栗冽長楊樹羽<lb/>
看騰瞥奔雲突霧入紫霄狡兔妖蟇灑丹血束身歸來<lb/>
如木雞衆鶻欲並功難齊爾輩無材空碌碌不應但費<lb/>
官厨肉<lb/>
　　春日花下聽彈琵琶效醉翁體<lb/>
僕本南海人暫為北京客朝遊金張園暮宿許史宅二<lb/>
<pb n="KR4h0135_WYG_020-2b"/>
月春風吹百花朱朱粉粉相鉤加銀鞍繡勒少年子對<lb/>
花下馬彈琵琶大絃掩抑花始開花重墜枝枝更斜小<lb/>
絃變作花爛漫雨㸃驟打烟濃遮鷓鴣從何來逺在天<lb/>
之涯鉤輈格磔忽驚起不知飛在誰人家又聞黄鸝聲<lb/>
睍睆如斷復續續復斷布指似嫌宮調緩别寫羣鴈鳴<lb/>
霜暖兼葭浦深風蕭騷一隻兩隻飛漸髙天長地逺望<lb/>
不見使我囘首心煩勞我謂少年彈且止錢塘去國三<lb/>
千里每到春來花最多鷓鴣能舞黄鸝歌去年隨鴈同<lb/>
<pb n="KR4h0135_WYG_020-3a"/>
沙漠聽此琵琶殊不樂少年笑我君太癡人生行樂須<lb/>
其時此中正自有佳處但畏閒愁纒繞之<lb/>
　　北邙行<lb/>
請君停一觴聽我歌北邙北邙在何許乃在洛之陽洛<lb/>
陽城中千萬家無有一家免亂亡天地開闢來死者生<lb/>
之常逺如上古諸皇帝卒棄四海歸山岡冨貴浮雲亦<lb/>
易滅筋骸化土誠堪傷漢陵發掘竟何事後世更留珠<lb/>
玉裝而況將軍墳不為荆杞荒野火燒林斷碑碣牧童<lb/>
<pb n="KR4h0135_WYG_020-3b"/>
見草呼牛羊當其得志時直欲凌雲翔天子不敢忤羣<lb/>
臣非鴈行嬌兒聰明尚貴主愛女秀麗專椒房昨日鑄<lb/>
印大如斗今日臨軒封作王風雷起掌握瓦礫含輝光<lb/>
權勢有時盡亂衰無處禳嬌兒愛女替不得㸃㸃血淚<lb/>
沾衣裳白馬素車出門去未知魂魄遊何鄉土梟飛來<lb/>
樹裊裊石獸對立烟蒼蒼萬歳千秋共一盡髙堂大宅<lb/>
空相望<lb/>
　　題米南宮雲山圖　　　　　　　來復<hi>六首</hi>
<pb n="KR4h0135_WYG_020-4a"/>
南宮米黻生殊方馳名畵史妙莫當墨雲翻空太隂黑<lb/>
功奪造化開㣲茫酒酣放筆情爛漫愛冩長林帶溪岸<lb/>
崑崙移得毫芒間數㸃浮雲落天半鴨嘴灘頭沙浦通<lb/>
鯉魚浪颭苔花風山腰路險不可屐飛瀑倒掛青天虹<lb/>
我憶南遊遡湘沔七十二峯長對面赤壁山髙看洞庭<lb/>
一道澄波瀉秋練人生誰無丘壑懷可奈塵土羈長才<lb/>
子陵不遇劉文叔釣臺未必髙雲臺展圖頗識舊行處<lb/>
彷彿㣲鐘隔烟樹荒盡菱租老未歸寄書欲問沙頭鷺<lb/>
<pb n="KR4h0135_WYG_020-4b"/>
　　秦淮謠送鄭太守歸光州石盤山<lb/>
金陵古帝州山水天下壯大江九道通秦淮白頭浪蹴<lb/>
桃花漲一葦不可杭倒浸鍾山青虎石何崔嵬髙壓長<lb/>
干城年年送人此離别官栁條青幾囘折冥鴻望斷三<lb/>
山烟重到憐君頭似雪呼酒鳯凰臺解君金荔枝人生<lb/>
冨貴豈不樂角巾歸里今奚為北渡秦淮水西登石盤<lb/>
山黄鶴招欲來心與雲俱閒草堂只在青松裏大兒將<lb/>
車小兒喜斑斕舞綵春當筵斫鱠雕盤奉雙鯉我歌秦<lb/>
<pb n="KR4h0135_WYG_020-5a"/>
淮謠送君長淮歸乞得閒身謝明主千金不換秋荷衣<lb/>
莫笑囊無錢留取百篇詩他年太史傳循吏觀風載誦<lb/>
甘棠詞<lb/>
　　遯遊方丈歌為劉嗣庭賦<lb/>
吾愛淮南王種桂小山裏日與八公徒虚遊閒遁世今<lb/>
是淮南孫束書不謁諸侯門東望蓬萊覓方丈扶搖欲<lb/>
駕天池鵾秀眉長身髪如漆驚座髙談頗竒逸浩然俊<lb/>
氣横清秋窮途懶屈黄金膝弱水豈無路飛仙邈難期<lb/>
<pb n="KR4h0135_WYG_020-5b"/>
蜕骨果有術富貴將焉為男兒胸次隘八區託身何處<lb/>
山巖居但令忘世即嘉遯漫遊天地皆蘧廬朝揖洪崖<lb/>
君暮接浮丘伯挂劒扶桑枝種玉藍田石時人不識烟<lb/>
霞蹤南征北走如旋蓬九市滚滚炎埃紅白雲半間誰<lb/>
與同我有十笏地薝蔔圍香風乃在天竺飛來之鷲峯<lb/>
斯當掃月渡雙澗金波别種金夫容燕坐獅子牀篝燈<lb/>
聽㣲鐘願洗玻瓈酌甘露散花三繞毘耶翁<lb/>
　　漁樂圖為茅指揮題<lb/>
<pb n="KR4h0135_WYG_020-6a"/>
漁郎家住鸕鷀灣水雲千頃茅三間太平身不識官府<lb/>
只將網罟營朝餐大兒扳<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>露兩膊小兒鳴櫓垂雙鬟<lb/>
烟波托命作畎畆蒲蓑不怕風雨寒東泛白蘋渚西泊<lb/>
黄蘆灘水邊長覓鷗鷺伴天上那識鵷鸞班得魚歸來<lb/>
慰妻子收拾絲綸坐蓬底菱租剰有輸官錢沽酒街頭<lb/>
糴新米紫蠏黄金螯白鯽丹砂尾錯襍羅盤餐交歡聚<lb/>
鄰里有身誰無衣食謀昨日紅顔今白頭銅駞陌上車<lb/>
如流擾擾塵土何時休我愛嚴子陵脱身如老鶴釣雪<lb/>
<pb n="KR4h0135_WYG_020-6b"/>
桐江臺髙情付寥廓人生胡為困羈縛對此新圖壑扁<lb/>
舟弄月歌滄浪誰似漁家有眞樂<lb/>
　　赤壁圖為胡允中賦<lb/>
江空水落寒無波倚天赤壁高嵯峨雪堂老蘇從二客<lb/>
㩦酒夜載扁舟過中流扣舷發棹歌有酒不飲當如何<lb/>
鱖魚三尺鱠白雪臨風細酌金叵羅酒酣耳熱歌再起<lb/>
直遡空明三百里一聲孤鶴横江來明月在天天在水<lb/>
酹月呼嫦娥仰天聽天語洞簫吹徹廣寒秋却挾飛仙<lb/>
<pb n="KR4h0135_WYG_020-7a"/>
共髙舉人生行樂須及時昨日少壯今日衰功名自昔<lb/>
等炊黍英雄徒為曹瞞悲畵史獨何心丹青托千載江<lb/>
雲山月想登臨彷彿圖中見風采後來遊賞豈乏賢文<lb/>
章不如元祐前萬金詞賦爛星斗追逐騷雅光聨翩先<lb/>
生别去陵谷遷漠漠宇宙迷荒烟臨臯鶴夢骨可仙誰<lb/>
同此樂消閒年<lb/>
　　題廬陵王子嘉古城讀書處<lb/>
古城隂處饒古木古城城下烟水緑江上茅堂晝掩扉<lb/>
<pb n="KR4h0135_WYG_020-7b"/>
知是先生讀書屋先生山澤列仙癯篋無黄金家有書<lb/>
燈火辛勤三十載添得秋霜生鬢鬚清晨起待簷光白<lb/>
暮讀陳編眼如月堅心自下董生帷兀坐忘穿管寜榻<lb/>
平生學邁師古人不負堂堂八尺身多病豈堪金帶繫<lb/>
歸來獨釣碧溪春富貴浮雲我何有不如相遇一杯酒<lb/>
古城山色年年青春風多種門前栁<lb/>
　　送演南宗歸四明兼簡見心　　　萬金<lb/>
故人昔載游呉中珊瑚文采驚諸公故人今住雙峯寺<lb/>
<pb n="KR4h0135_WYG_020-8a"/>
四海象龍方競至演也昂昂才出羣入室有語曾親聞<lb/>
驊騮騕褭日千里孰比凡馬徒紛紜去年渡江秋巳暮<lb/>
武林山空不肯住南湖十月霜雪繁挂錫還依雪深處<lb/>
芝蘭玉樹三弟昆黄巻青燈幾寒暑二難中間有季方<lb/>
五常白眉應最良蒹葭無由得並倚棠棣自可相輝光<lb/>
春風浩蕩古澤國花發城南映城北聽鶯誰遣杜鵑啼<lb/>
折栁更憐芳草色客衣飄飄何所之故山薇蕨令人思<lb/>
跋涉長途善自保陞堂為道同襟期<lb/>
<pb n="KR4h0135_WYG_020-8b"/>
　　桂之樹行　　　　　　　　　　宗泐<hi>十五首</hi>
桂之樹桂生一何偏兩株分立於庭前西株顦顇東株<lb/>
妍桂之樹桂生一何蠧西株方來采其榮東株又復無<lb/>
人顧桂兮桂兮非汝憐縱觀萬事無不然武安堂上席<lb/>
方暖魏其門前秋草芊莫道榮枯長異勢從來反覆無<lb/>
根蔕髙歌感激君不聽請君試看庭前桂<lb/>
　　隴頭水<lb/>
隴樹蒼蒼隴坂長征人隴上迴望鄉停車立馬不能去<lb/>
<pb n="KR4h0135_WYG_020-9a"/>
況復隴水驚斷腸誰言此水源無極盡是征人流淚積<lb/>
拔劒斫斷令不流莫教惹動征人愁水聲不斷愁還起<lb/>
淚下還滴東流水封書和淚付東流為我殷勤達鄉里<lb/>
　　風入松<lb/>
髙堂初宵山月門長松飀飀奏清聲清聲希㣲坐獨聽<lb/>
援琴細意寫得成調絃轉軫聲方起忽覺松風生繞指<lb/>
更深鬼哭巖前雲夜半龍吟澤中水一彈一奏聲緩促<lb/>
有似松風時斷續含商流徵清復哀能使幽人聽不足<lb/>
<pb n="KR4h0135_WYG_020-9b"/>
聽不足琴忽罷此時寂寂松无風明月滿天涼露下<lb/>
　　春江曲<lb/>
春江沉沉春水滿栁條拂水蒲芽短鴛鴦睡美不畏人<lb/>
日色遲遲素沙暖<lb/>
　　苦寒行<lb/>
祝融峯南三尺雪黄河到底頑氷結洛陽賈客船施膠<lb/>
長安公卿馬蹄裂人言冨貴即可避貧賤從來不相棄<lb/>
昨夜樹頭風簌簌東家孤子號天哭<lb/>
<pb n="KR4h0135_WYG_020-10a"/>
　　寄逺曲<lb/>
美人别時春尚早清池坐見芙蓉老湘江水滿鷓鴣飛<lb/>
夢中歴歴相逢道黄金可變石可移此心皎皎終不欺<lb/>
　　墓上華<lb/>
墓上華開滿枝行人看花行為遲行人有恨花不知不<lb/>
生名園使人愛却生墓上令人哀誰家此墓臨古道寒<lb/>
食無人來祭掃莫是東君惜無主遣此閒花伴幽兆聊<lb/>
持一杯酒酹爾泉下客今日此花開正好但恐明日花<lb/>
<pb n="KR4h0135_WYG_020-10b"/>
狼藉人生似花能幾時古人今人皆可悲<lb/>
　　潭府四暢亭<lb/>
讀古書彈古琴一亭風月開清襟臨池洗硯冩新句玉<lb/>
壺㫖酒時一斟如此四暢載登載臨美哉修身治國上<lb/>
順君父足以大暢吾王之心梁園詠雪多士如林河間<lb/>
禮樂和樂且躭既不泥乎聲色亦不縱乎田禽此亭燕<lb/>
坐自朝夕亭前花木春隂隂衡山髙湘水深天長地乆<lb/>
揚徳音<lb/>
<pb n="KR4h0135_WYG_020-11a"/>
　　道傍屋<lb/>
道傍誰家有古屋主人不在行人宿門户蕭條四壁空<lb/>
野草依然映階緑春燕歸來細相認繞屋低飛疑不定<lb/>
徒令獨客乆咨嗟無復髙堂樂繁盛一從兵火照坤維<lb/>
十家九家無孑遺願留此屋行人宿莫問主人歸不<lb/>
歸<lb/>
　　東皋老人歌<lb/>
東皋老人七十餘眼明能讀細字書年來不肯城郭住<lb/>
<pb n="KR4h0135_WYG_020-11b"/>
無事只愛東皋居東皋所居良不俗松竹桑榆翠圍屋<lb/>
前畦後圃花相映滿眼兒孫美如玉老人心中樂閒曠<lb/>
時時倚杖東皋上烏紗側裡酒半酣目送飛雲度青嶂<lb/>
吾知老人與世違東皋幽處無是非吁嗟怵迫何所為<lb/>
世間冨貴多危機<lb/>
　　阻風行<lb/>
黄蘆獵獵江浩浩洪濤簸天昏復曉一日行舟兩日留<lb/>
上水風多下水少未出門時思逺道在路還思在家好<lb/>
<pb n="KR4h0135_WYG_020-12a"/>
坐看鴻鴈去遙遙却笑人生不如鳥<lb/>
　　墨竹歌<lb/>
魏公文章妙天下世稱善書兼善畵松雪髙齋秋氣清<lb/>
照眼琅玕入模冩一竿秀出何瀟<graphic n="KR0904" url="https://raw.githubusercontent.com/kanripo/KR-Gaiji/master/images/KR0904.png" mimeType="image/png"/>美人獨立疎而野<lb/>
九疑雲老楚江寒翠葢臨風為誰把<lb/>
　　度關壠<lb/>
隴頭流水關山月月色凄涼水嗚咽今古征人盡斷腸<lb/>
野客經過亦愁絶連林二月氷不開猛虎一吼蒼崖裂<lb/>
<pb n="KR4h0135_WYG_020-12b"/>
鸚鵡能言好寄書心事茫茫向誰説<lb/>
　　淮之水送别<lb/>
淮之水向東流水流只載行人舟舟行如飛水如射一<lb/>
日可到呉江頭何不載此離情去擲向天涯不知處濠<lb/>
梁有客今白頭望斷孤雲海天暮<lb/>
　　秋鸎歌<lb/>
千林入秋露氣清林中尚有黄鸎聲似與羣蟬争意氣<lb/>
東林飛過西林鳴向來春風花滿城栁條拂地如長纓<lb/>
<pb n="KR4h0135_WYG_020-13a"/>
綿綿蠻蠻斷復續千人萬人側耳聽髙樓半醉客閣<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>
停吹笙白馬貴公子挾彈不敢驚此時胡為不喜聽奈<lb/>
何節序移人情只合深藏緘爾口亦有妬爾金衣明反<lb/>
舌無聲良已久伯勞布榖俱潛形秋鸎秋鸎爾能翩然<lb/>
入幽谷老翁歌詩送爾便覺心和平<lb/>
　　雙桂菴　　　　　　　　　　　徳然<lb/>
䬃䬃西風動林麓炎蒸散盡秋氣肅嫦娥開却蟾宮門<lb/>
當塲撒出雙金粟漫空積地盈四簷靈葩不許羣芳妍<lb/>
<pb n="KR4h0135_WYG_020-13b"/>
道人久住忘處所直疑此境是先天昔年山谷不知此<lb/>
却恨晦堂無直指鼻端驀地來香風飄飄餘馨襲談麈<lb/>
于今雙桂兮為名索我再歌兮奚憑晝寥寥兮花鳥無<lb/>
聲夜寂寂兮月落空庭<lb/>
　　雪篷圖為蔡子堅賦　　　　　　妙聲<hi>二首</hi>
木蘭為舟寛可宅團團中虚室生白朔風吹雪著孤篷<lb/>
表裏皭然同一色中流蕩槳揚素波呉兒自能小海歌<lb/>
酒酣恍如天上坐洪濤只尺通銀河雪篷雪篷奈爾何<lb/>
<pb n="KR4h0135_WYG_020-14a"/>
　　南宗演上人歸定水寺賦詩為别就簡見心<lb/>
豫章老禪天下士今既無雙古無比十年不見怨飛鴻<lb/>
幾度相思隔江水前年有書到空谷放在牀頭百囘讀<lb/>
至今散帙眼忽明時復看雲淚相續上人新自浙東來<lb/>
曾侍生公説法臺洼水本生天馬種鄧林還有豫章材<lb/>
春雨相逢又相别明日扁舟異呉越君到山中問我時<lb/>
為言舌在頭如雪<lb/>
　　南翔寺次韻　　　　　　　　　溥洽<lb/>
<pb n="KR4h0135_WYG_020-14b"/>
　　　<hi>寺在呉郡天監中里人掘地得石徑丈時有二鶴集上僧得齊即其地建刹後鶴去不返俄詩</hi>
　　　<hi>見石上云白鶴南翔去不歸故名至唐有僧行齊來新舊業復有二鶴翔集焉</hi>
白鶴南翔何日返香雲不斷春風轉屋為鱗次枕江安<lb/>
江作蛇行到門逺的的明燈金殿寒沉沉複道長廊晩<lb/>
老翁矍鑠皎鬚眉愛客將迎笑盈面自言天監拓基來<lb/>
食指數千猶共飯斷碑壁下試摩挲龜趺剥落生苔蘚<lb/>
茫茫徃事比寒潮蒼烟落日愁難遣就中何處愜深㳺<lb/>
玉甃清池開别院二齊巳去老堪徂故壘空來舊巢燕<lb/>
<pb n="KR4h0135_WYG_020-15a"/>
吾宗有弟知此懐炊黍功名豈榮願便呼阿買冩新詩<lb/>
硯池澀擁清氷片<lb/>
　　碧梧翠竹堂　　　　　　　　　良𤦺<hi>二首</hi>
碧桐翠竹之髙堂迺在玉山西石岡濃隂晝䕶白日静<lb/>
翠氣夜合清秋涼堂中美人雙鳴璫不獨癡絶能文章<lb/>
北海李生共放曠東林慧逺同徜徉張騫乗槎下銀潢<lb/>
奉詔逺降天妃香帷中靈風神欲語壇上五色星垂光<lb/>
舟迴鯨濤遡長江故人宛在江中央入門相見各青眼<lb/>
<pb n="KR4h0135_WYG_020-15b"/>
花間促席飛霞觴清歌遏雲錦瑟張亦有衆賔相頡頏<lb/>
禰衡賦就故驚座寛饒酒深眞醉狂黄河東流鴈南翔<lb/>
軺車明朝歸帝鄉玉堂掖垣梧竹長題詩寄逺毋相忘<lb/>
　　顧玉山索蟠松因登天平得二本移送賦之<lb/>
昆丘好鳥來雲巖口銜仙人雲錦緘開緘讀之見深意<lb/>
願乞蟠松數株翠疎雨落葉迷秋山屐齒便躡苔斑斑<lb/>
龍門直上天百尺石屋徑度雲三間東林西林何窅冥<lb/>
前山後山還獨經青藜不畏虎豹跡白日還見虬龍形<lb/>
<pb n="KR4h0135_WYG_020-16a"/>
華葢峯頭最髙處偃秀蟠竒逢兩樹僕奴驚呌答空谷<lb/>
鸞鶴翻翔入烟霧大株倒掛蒼崖巔小株横欹寒澗邊<lb/>
乾坤凝結太初氣蛟蜃飛騰千丈淵沙土錚錚試長钁<lb/>
險石忽崩雷電落凄籟含風木客嘯深根出地山靈愕<lb/>
祝爾嘉辭爾應喜致爾將歸玉山裡勿愁凡卉妬清標<lb/>
珊瑚琅玕森共倚後三千嵗常青青根下早看成茯苓<lb/>
仙人服之生羽翼他日相期逰八極<lb/>
　　日峯歌為昇居士賦　　　　　　無愠<lb/>
<pb n="KR4h0135_WYG_020-16b"/>
羲和鞭日昇扶桑殘星曉月俱遁藏出海髙峯最先照<lb/>
草木滉漾浮金光興來振衣凌絶頂俯覧人間同坎井<lb/>
呼吸元氣融心神擺脱塵勞發深省一真之境無異同<lb/>
聲聞醉酒如瘖聾安得毘耶多病翁與渠把手擊節歌<lb/>
日峯<lb/>
　　題谿山小隠圖　　　　　　　　守仁<hi>六首</hi>
自我初陟浮丘峯十年徃還如夢中向來朋舊半白髪<lb/>
只有山色當時同青榿叢邊數間屋夜夜白雲檐下宿<lb/>
<pb n="KR4h0135_WYG_020-17a"/>
道人心境雲共閒嘯傲雲林謝塵俗橋頭野客行遲遲<lb/>
歸來似有東林期一聲清磬萬山寂知是上方禪定時<lb/>
　　採菊篇為鄭生作<lb/>
朝采菊莫采菊朝莫歸來不盈掬芒鞋緩踏東籬霜酒<lb/>
杯倒吸南山緑寒風西來吹碧草崇蘭委質湘江道秦<lb/>
川桃李枝亦摧只有柴桑秋色好勸君醉解頭上巾未<lb/>
必今人非古人但令采菊不采根一年一見黄花新<lb/>
　　來鷗亭為姚宗文賦<lb/>
<pb n="KR4h0135_WYG_020-17b"/>
來鷗道人狎鷗處東海蒼茫隔烟霧清晨開户看鷗來<lb/>
落日彈琴送鷗去忘機不獨海上人亭前日日還相親<lb/>
紅樹沙烟泖東晩碧天野水江南春玉羽飄蕭弄明月<lb/>
人兮鷗兮兩同潔半空飛雨散秋雲千里凉風捲晴雪<lb/>
人鷗相對本無情誰能更結烟波盟乗軒不羨籠中鶴<lb/>
掣臂每憐鞲上鷹鳯山青青落窓几九朶芙蓉净如洗<lb/>
鳴皋歌罷鷗復來一聲漁笛滄浪起<lb/>
　　寶古齋為曹明仲作<lb/>
<pb n="KR4h0135_WYG_020-18a"/>
我思古人不可作安得澆漓變淳朴夢中無復見周公<lb/>
寶古名齋聊自托商鼎周彛不足珍秦碑漢碣俱成塵<lb/>
今人信有古人節豈薄今人厚古人世道雖云日凋喪<lb/>
管鮑貧交猶可尚北窓日午暑風清悠然髙臥羲皇上<lb/>
　　龍湫行送軒宗冕赴鴈宕能仁寺<lb/>
大龍湫小龍湫青天倒㵼銀河流海風吹練白杲杲雪<lb/>
花灑面寒颼颼矩那大士濯足處碧波下見長黄虬山<lb/>
僧洗鉢白雲動澗猨飲子蒼巖幽神蹤隠現不可測幻<lb/>
<pb n="KR4h0135_WYG_020-18b"/>
境變化誰能求道人此地追昔㳺泠然一錫辭神州天<lb/>
香飄飄滿衣䄂散作雨露東南陬老夫送别歌龍湫芙<lb/>
蓉花開溪水頭永嘉妙語猶可續永夜松風消客愁思<lb/>
君何處寄清夢三十六峯明月秋<lb/>
　　元故鄭泉州輓詩<lb/>
練溪先生天下士身為列星名不死諫疏猶存陸贄書<lb/>
正議寜論董狐史宦逰中外三十年使車所至民歡然<lb/>
蘭臺拄笏朝雨後繡衣持斧春風前朝廷厭亂思儤直<lb/>
<pb n="KR4h0135_WYG_020-19a"/>
五馬騑騑向南國運移元祚不可支治安有策終何益<lb/>
歙城歸來嵗云莫囘首閩鄉隔煙霧要識行人墮淚碑<lb/>
試看瓜山鄭公渡<lb/>
　　馬鞍山<hi>即崑山玉峯</hi>　　　　　　自恢<hi>二首</hi>
馬鞍山西句呉東山中佳氣長鬱葱層巒起伏積空翠<lb/>
芙蓉削出青天中六丁夜半石壘壁殿閣煌煌絢金碧<lb/>
嚮師燕坐講大乗虎來問法作人立天花散雨娑羅樹<lb/>
一聲共命雲深處我時細讀孟郊詩興來更上龍洲墓<lb/>
<pb n="KR4h0135_WYG_020-19b"/>
憶昔曾同忠信友七尺枯藤長在手數年音問墮茫然<lb/>
頓覺饑懐醉如酒嗟彼習俗酣歡娯錦韉細馬紅氍毹<lb/>
畵船吹箾撾大鼓呉兒棹歌越女歈只今歌樂難再得<lb/>
面顔巳帶風塵色何如張宴溪上樓山光倒浸湖光白<lb/>
我愛虎頭金粟子千載論交澹如水每懐故舊參與商<lb/>
二老到門驚復喜我留玉山今即歸天風泠泠吹客衣<lb/>
人生㑹合如夢寐焉能對酒成吁嚱我歌長歌若起舞<lb/>
山川信美非吾土褰裳涉澗采昌陽且向山中作重午<lb/>
<pb n="KR4h0135_WYG_020-20a"/>
　　題顧仲瑛漁莊<lb/>
君家漁莊在何處江波迢迢隔烟霧清秋獨釣蘆花風<lb/>
明月長歌白蘋渡髙堂絲管延佳賔舉網得魚皆錦鱗<lb/>
小奴鸞刀出素手金盤斫鱠如飛銀走也山林老釋子<lb/>
拄杖行吟嗟未巳平生雅有濠上游相思瀰瀰東流水<lb/>
　　登多景樓　　　　　　　　　　無方<lb/>
大山千丈青岧嶤長江萬古鋪璚瑤銀河倒影落天塹<lb/>
海門日日來春潮偉哉孫劉輩壯志摩雲霄只今英雄<lb/>
<pb n="KR4h0135_WYG_020-20b"/>
遺草木秋霜肅殺寒不凋朱䦨仄上横斗杓烟巒直下<lb/>
明金焦黄鶴山空杜鶻老鴛鴦渚冷芙蓉嬌人間笑傲<lb/>
輸漁樵猶將興廢論前朝萬嵗嶺千秋橋月明尚有人<lb/>
吹簫月明尚有人吹簫<lb/>
　　寄見心和尚　　　　　　　　　溥照<lb/>
憶昔與君相别時君能贈我楊栁詩即今搖蕩東風裏<lb/>
呉山越水長相思長相思情何極矯首雙峯入天碧峯<lb/>
頭玉樹好容顔安得凌風生羽翼<lb/>
<pb n="KR4h0135_WYG_020-21a"/>
　　荆石歌　　　　　　　　　　　普莊<hi>三首</hi>
荆山有石徒落落何人知是無瑕璞卞和一見喜且驚<lb/>
持獻金門試雕琢楚國良工希復希可憐抱玉荆山歸<lb/>
一朝剖决遇明主天生至寶眞絶竒近聞荆山尚多石<lb/>
於中豈有連城璧牧童棄置如瓦礫時無卞氏誰能識<lb/>
舉世學道人各懐無價珍宗匠乆不作未免成埋塵塵<lb/>
埋不埋何得失利物應機終有日願言此去善䕶持休<lb/>
向中途生退屈道人索我荆石歌載歌載歎可奈何荆<lb/>
<pb n="KR4h0135_WYG_020-21b"/>
石懐歸莫輕售世間自古䜛言多<lb/>
　　臥雲軒為嘉禾大機禪師作<lb/>
臥雲軒中人塵事不相到心與雲俱閒看雲聊寄傲雲<lb/>
之從龍自可期達人應世當有時乃知舒巻本無跡六<lb/>
合茫茫隨所適殷勤為告臥雲人雲中有路須致身大<lb/>
地蒼生望霖雨胡為乆臥南湖濵<lb/>
　　送兼首座<lb/>
八紘雲净秋氣髙風生桂岫天香飄堂中上座定初起<lb/>
<pb n="KR4h0135_WYG_020-22a"/>
巻衣欲度龍江潮再四留之不肯住銕錫横肩出門去<lb/>
他日重來捋虎鬚啐啄當機箭鋒拄少林一曲聽者難<lb/>
無絃之琴誰復彈老我凌霄倚庭樹摩挲兩眼看鵬搏<lb/>
　　車遥遙　　　　　　　　　　　道衍<hi>十九首</hi>
車遙遙行人心忙疑路迢黄塵瞇目神更亂紅雨㸃衣<lb/>
魂欲消車聲似與啼聲續羊腸難比愁腸曲沙頭酒家<lb/>
不少留匆匆碾破平蕪緑妾身願同楊葉輕春風千里<lb/>
隨車行<lb/>
<pb n="KR4h0135_WYG_020-22b"/>
　　公無渡河<lb/>
公無渡河公無渡河下有蛟窟上有鯨波公乎公乎罔<lb/>
知汝意汝不謀蝸角名汝不圖蠅頭利胡為險津浮小<lb/>
壺不肯芳郊走輕騎公若沉河死妾豈能獨生有身無<lb/>
可恃有路不可行我必投河宮訴河伯執公袂附公魄<lb/>
公能念妾舊時情便同擕手迴家宅寜知公公不囘素<lb/>
絃奏斷悲風來<lb/>
　　公莫舞<lb/>
<pb n="KR4h0135_WYG_020-23a"/>
公莫舞公莫舞沛公倜儻真英主隆凖龍顔絶代無三<lb/>
尺清霜奮神武天命有在成大功况爾良平作臣輔區<lb/>
區范增何足取瞋目起來撞玉斗世稱人傑未為公我<lb/>
謂不及王陵母豈似當年屠狗人怒髪裂眦氣欲伸彘<lb/>
肩斗酒快意啖但知有主忘其身公莫舞公莫舞項王<lb/>
即日為亡虜秦璽來歸萬國朝六合之中皆漢主<lb/>
　　烏棲曲<lb/>
啞啞烏結巢庭樹枝去年庭樹官盡伐主人不忍烏巢<lb/>
<pb n="KR4h0135_WYG_020-23b"/>
移城上月明金柝罷臨風遥望烏來歸烏不歸主應惱<lb/>
非是嗔烏情義少願汝結巢田野間莫戀他家樹枝好<lb/>
　　黄河清<lb/>
黄河清洗甲兵聖人在位天下平四時氣正三光明<lb/>
萬邦珍貢來宸庭邊烽不舉桴鼓不鳴家家雞犬聲<lb/>
相聞奚須湯池與金城但見十日風五日雨醴泉出兮<lb/>
芝草生桑榖徧野秋有成秋有成品物亨聖人子孫<lb/>
萬世其永寜何以得此悦我情豈不見黄河清<lb/>
<pb n="KR4h0135_WYG_020-24a"/>
　　灌畦老歌<lb/>
赤脚科頭布為襖結束抱甕行常早去住不離溝畛間<lb/>
云是城南灌畦老自言灌畦不計年衆誚卑汚我為好<lb/>
生平欲學漢隂人肯將機事藏懐抱朝灌西畦蔬莫灌<lb/>
東畦稲出則引其兒入則隨其媪偃息還尋緑樹隂煖<lb/>
風晴日眠芳草但願蔬成稲熟兩無筭使我渾室樂嵗<lb/>
終身飽更不念手胼胝亦不恤背傴僂瓦盆濁酒滿牀<lb/>
頭共醉長從樵牧侶或有告之曰噫汝之為生也何汲<lb/>
<pb n="KR4h0135_WYG_020-24b"/>
汲而營營資爾口與腹終嵗勞其形古人恥同草木化<lb/>
捨此亟立身後名灌畦老勉爾行豈不見李靖㣲時宿<lb/>
龍宅起取馬上天瓢傾<lb/>
　　題太白觀月圗<lb/>
我觀謫仙非小仙胸隘八極空塵縁金鑾揮毫天子前<lb/>
一飲斗酒詩百篇歸來江上披雲烟水光月色相嬋娟<lb/>
横琴偃仰蒼松邊醉看明月懸青天掀髯一笑三千年<lb/>
　　題雪擁藍關圖<lb/>
<pb n="KR4h0135_WYG_020-25a"/>
千山一片亂飛雪藍關蕭蕭行跡絶可憐倔彊韓退之<lb/>
匹馬度關腸亦結嬌妻稚子無復窺罷奴老僕能相隨<lb/>
得失於人既有命文章驚世將何為孰謂當年憲宗惑<lb/>
覼縷千言陳佛骨若云佛怒禍斯人佛也為人誠可忽<lb/>
潮陽去此八千程冠葢巳失春花榮作詩示姪成一笑<lb/>
披圗千載為含情<lb/>
　　題三香圗<lb/>
湘江水寒天雨霜梅兄礬弟嗟同芳當年山谷曾有詠<lb/>
<pb n="KR4h0135_WYG_020-25b"/>
趙子儗作圖三香瓊妃綽約如氷雪翠䄂輕盈弄明月<lb/>
江干寂莫抱天真寒影㣲波共清絶故山惜花埋衆草<lb/>
年來零落誰能保我生巳解色是空到處何曾被花惱<lb/>
客邊莫謂無相知采美尋芳還自怡午窓夢破鳥聲寂<lb/>
披圖一笑為題詩<lb/>
　　山行<lb/>
山前雨晴山後隂槿籬花繁蘿逕深燒烟無數人烟少<lb/>
樵子兩三來逺林斷橋流水不可度落日孤猨空候吟<lb/>
<pb n="KR4h0135_WYG_020-26a"/>
　　且停寺<hi>并引</hi>
　寺在内丘縣西山中晉佛圖澄之所建也竒峯喬林<lb/>
　清泉脩竹境致幽絶非他山可並昔虢太子於寺駐<lb/>
　馬曰且停從是人呼為且停寺有碑在焉<lb/>
老年落魄猶非昔破㡌遮頭誰識得不問水郭與山村<lb/>
杖藜到處尋陳迹西丘地勢一何壯建國當年誇石勒<lb/>
竺師賴有佛圖澄問道從容降辭色至今禪刹遺磵阿<lb/>
松扉晝掩縈烟蘿水流涓涓水樂奏山木黯黯山禽歌<lb/>
<pb n="KR4h0135_WYG_020-26b"/>
樵人牧䜿不敢到竹逕雲斷惟僧過有碑千年字漫滅<lb/>
忍使老眼空摩挲神僧去久山無主誰聽塔上風鈴語<lb/>
古徃今來一笑間不用悲歌淚如雨<lb/>
　　折杏花一枝寄白范兼懐東鄰故友<lb/>
庭前兩杏春搖蕩未到清明花巳放鶴軒初訝火雲張<lb/>
禪室恍驚霞綺障林深自無狂蝶戀物外乃有幽人望<lb/>
爛然差勝碎錦坊丹青妙筆愁難狀去年折花寄鄰叟<lb/>
今年鄰叟無何有可憐見花不見人腸斷東風遶花走<lb/>
<pb n="KR4h0135_WYG_020-27a"/>
但願東風休作惡且使北人相與守一枝送爾表情親<lb/>
侑花得句何須酒<lb/>
　　畵松為相士袁廷玉賦<lb/>
江南地煖松多直參天矯矯逾千尺豐腴有似冨家子<lb/>
膏粱養就非凡質朔方之地多苦寒蒼松下作蛟虬蟠<lb/>
局促何如蓬蓽士肢體困折精神癉蘓公此論亦可笑<lb/>
物形天賦誰能料清竒古怪陋與妍達人大觀無不妙<lb/>
我觀此松何偃蹇畵手渾疑董北苑挂君髙堂素壁間<lb/>
<pb n="KR4h0135_WYG_020-27b"/>
只恐風雷一夕捲<lb/>
　　題趙原臨髙彦敬青山白雲圖<lb/>
前朝畵師那有數衆中獨數房山髙房山氣勢凌八極<lb/>
下筆每見胸中豪白雲萬重山萬疊烟嵐拂翠如春濤<lb/>
長松落子磵走瀑掩耳不聽孤猨嗥小亭獨坐誰氏子<lb/>
超然好似歸田陶人間何處得此境錢塘門外多林臯<lb/>
趙君愛畵亦無匹縑楮積案寜辭勞乃知房山與神㑹<lb/>
㸃綴不到無秋毫呉中名家每見畵惟有此幅宜加褒<lb/>
<pb n="KR4h0135_WYG_020-28a"/>
為題長句付一笑春風兩鬢飛霜毛<lb/>
　　訪席鍊師<lb/>
杖錫出門天尚早度水尋仙秋正好道院無塵多桂花<lb/>
福地有香皆藥草垂蘿縣石雲自䕶落葉滿壇風為掃<lb/>
童顚磵水濕青衣鶴瘦秋風凋素縞道人曾悟此性空<lb/>
對客不愁雙鬢皓風流豈學賀監狂矍鑠巳欺彭祖老<lb/>
但於到處作兒嬉那用此身同木槁瓢隨常飲似蜜醪<lb/>
盤出或獻如𤓰棗我本浮屠自有師疇肯空同來問道<lb/>
<pb n="KR4h0135_WYG_020-28b"/>
欲將耳目廣見聞要使心胸盡傾倒雖然未暇學長生<lb/>
暫許從游上蓬島<lb/>
　　秋日遊潭柘山禮祖塔<lb/>
蚤悟人生如寄耳不計流行并坎止只縁山水窟中人<lb/>
此心未肯忘山水策蹇看山朝出城葛衣巳怯秋風清<lb/>
白雲横谷微有影黄葉墮澗寒無聲乍登峻嶺寜知倦<lb/>
古寺重經應戀戀潭龍蟄水逾千丈空鳥去天才一線<lb/>
老禪寂滅無處尋孤塔如鶴栖喬林巖巒幛開豁病目<lb/>
<pb n="KR4h0135_WYG_020-29a"/>
嵐霧翠滴消塵襟燕山如此超物表下視羣峯一拳小<lb/>
他年乞地息餘踪不學鳥窠居木杪<lb/>
　　白起廟<lb/>
將軍廟前多古木黄沙茫茫瞇人目釃酒燒錢遠近來<lb/>
千載猶能作威福當時趙卒四十萬犬羊纍纍甘受戮<lb/>
至今坑土血未乾雨濕天隂鬼羣哭豪傑一時無與比<lb/>
豈料後來秦失鹿等閒鴻鵠舉秋風天下紛紛競馳逐<lb/>
將軍功業今何在庭下殘碑蘚痕緑古來成敗不須論<lb/>
<pb n="KR4h0135_WYG_020-29b"/>
邯鄲夢斷黄粱熟<lb/>
　　贈筆生陸繼翁<lb/>
呉興筆生誰第一陸家孫子今無匹湖海知名購者多<lb/>
惟有能書始能識取材妙選中山毫揮觚圓轉猶霜刀<lb/>
快如饑蠶食老葉驟若巨峽翻秋濤助賢喜得中書力<lb/>
稱心奚問千金直縱使材良製未工玉堂蘭蕊空名色<lb/>
陸生遺我老兔毛得之貴比瑛瓊瑤嗟余好書久成癖<lb/>
細寫笑作鶯歌嬌薦紳先生多刮目文章迭贈牛腰軸<lb/>
<pb n="KR4h0135_WYG_020-30a"/>
今朝忽過索吟篇筆底生花夢方熟<lb/>
　　題江行風浪圖<lb/>
憶昔絶江適荆楚髙浪觸船難著艣黑雲黯黯北風顚<lb/>
篙師魄喪惟呼天世人知險是風波那識人心險更多<lb/>
人心對面九疑山一笑殺人俄頃間貧賤安居良不惡<lb/>
名利奔馳有何樂此日披圖心為驚老年無事不江行<lb/>
　　秋風詞送王文憲判簿<hi>有引</hi>　　　如蘭<hi>四首</hi>
　昔謝景為豫州主簿桓元遇之取筝與彈因歌秋風<lb/>
<pb n="KR4h0135_WYG_020-30b"/>
　意氣殊適今文憲典簿海邑兼司征三年于兹矣秩<lb/>
　滿將登上選吾䣊之士獲與遊者咸惜其去歌秋風<lb/>
　以送之<lb/>
秋風蕭蕭天地凉鴻鵠萬里髙飛翔樓船起柁大江口<lb/>
拔劒斫地歌慨慷我歌使君美無度卓犖竒才廊廟具<lb/>
瓊林玉樹出風塵草聖江東稱獨歩只今大府間雄藩<lb/>
東南砥柱迴狂瀾遴選英才濟時急軍儲國賦無艱難<lb/>
君來典簿上洋邑闤闠人烟漸繁殖蠻商海舶舟車通<lb/>
<pb n="KR4h0135_WYG_020-31a"/>
征税寛平足供億三年美政清無私㑹計之當明錙銖<lb/>
百里元非大賢路錢榖𤨏屑焉能羇使君使君追祖烈<lb/>
籍籍清聲振氷蘗蓮華池上白畫閒拄頰看山見髙節<lb/>
我歌秋風歌未終酒酣浩氣如長虹丈夫志在翊王室<lb/>
五雲矯首蓬萊東<lb/>
　　大夢軒<lb/>
天風吹衣月皜皜神遊直上鈞天表鈞天廣樂間咸池<lb/>
八翼飛空九門杳翩然騎龍下大荒笑指三山一拳小<lb/>
<pb n="KR4h0135_WYG_020-31b"/>
俯觀萬化如飛塵宇宙茫茫天地老鄭人蕉下鹿未眞<lb/>
謝家池上生春草蟻穴南柯二十年一枕黄粱空擾擾<lb/>
傳巖夜應天子徵用汝為霖澤枯槁華胥聖化開雍熈<lb/>
海晏河清濟時了高軒睡起東方明火鳥飛出扶桑曉<lb/>
　　和全室古村民韻<lb/>
古村民古村居古牆繚繞古屋廬古木深處宅一區古<lb/>
民待兔只守株治生唯讀種樹書標枝野鹿猶古初教<lb/>
兒學圃手荷鉏陶漁耕稼遵有虞白頭懶步青雲衢有<lb/>
<pb n="KR4h0135_WYG_020-32a"/>
袴不用歌無𥜗山中酒熟雲滿壺持觴勸客醉且扶古<lb/>
村民古村居<lb/>
　　雹珠泉為劉丹厓作<lb/>
老蛟夜嚼隂山氷氷花碎作玻瓈聲囦靈驚逃罔象走<lb/>
一片青天落星斗金谷緑城春巳空湘竹紅淚啼秋風<lb/>
仙人剪氷不成雪雹子纍纍水中結照車十二何足多<lb/>
昆明魚目騰秋波烏乎魏王千金購徑寸竭海徧網珊<lb/>
瑚柯珠兮珠兮奈若何<lb/>
<pb n="KR4h0135_WYG_020-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今禪藻集巻二十<lb/>
</p>
<p>
</p>
  </div>
<div>
<head>古今禪藻集卷二十一</head> <lb/>
    <p>
<pb n="KR4h0135_WYG_021-1a"/>
欽定四庫全書<lb/>
　古今禪藻集卷二十一<lb/>
　　　　　　　　　　明釋正勉釋性<graphic n="KR1886" url="https://raw.githubusercontent.com/kanripo/KR-Gaiji/master/images/KR1886.png" mimeType="image/png"/>同輯<lb/>
　明<hi>七言古詩</hi>
　　奉萱堂為陳指揮賦　　　　　　大同<lb/>
堂中阿母顔色好堂外青陽長萱草將軍自是平之孫<lb/>
脱錦著綵行孝道彼皆有母曾莫置懐抱將軍孝養古<lb/>
來少杯濃琥珀香風繞花氣薰簾春不老朝朝問寢恒<lb/>
<pb n="KR4h0135_WYG_021-1b"/>
起早時時憂親髪恐皓願得王母桃安期棗奉母食之<lb/>
長壽考<lb/>
　　贈同雪岑字歌　　　　　　　　覺澄<lb/>
雲中上人號無辯筆法精微成獨善留心静室寫華嚴<lb/>
得意晴窓書素練淮山買斷剡溪藤潁水磨穿銅雀硯<lb/>
有時乗興掃蠻牋鶴舞龍飛星斗轉風渺渺兮鴈行行<lb/>
雨蕭蕭兮雲片片紅杏花開晝錦堂侍臣鵠立通明殿<lb/>
觀鳥欲登蒼頡臺換鵞思覩羲之面智永禪師去不逢<lb/>
<pb n="KR4h0135_WYG_021-2a"/>
夢英作者誰能見同也方今超等倫操觚染翰人驚羨<lb/>
索字人多日日來也須鑄箇銕門限<lb/>
　　熊耳山　　　　　　　　　　　魯山<lb/>
雙峯並峙青螺子因問田夫識熊耳埋履塔前人少過<lb/>
山風滿壑空流水巖前野花春自開松間石徑生莓苔<lb/>
山僧摶飯親畊犁相逢不説西來意<lb/>
　　輓朱漁隠　　　　　　　　　　徳亨<lb/>
穆溪溪上天連水颶風忽自青蘋起曉來烟雨失漁舟<lb/>
<pb n="KR4h0135_WYG_021-2b"/>
不見滄浪浩歌子徃來泛此冷鷗盟水底魚龍猶愴情<lb/>
葦杭昨夜弔陳迹一聲老鶴秋冥冥<lb/>
　　古意　　　　　　　　　　　　明秀<hi>二首</hi>
黄河滚滚天上來客星獨照桐江臺漢庭老吏不復見<lb/>
天下清議安在哉東家小兒冨且貴春城錦衣髙馬迴<lb/>
落日還隨髙馬去醉歌吸盡鸚鵡杯前山大雪苦吟客<lb/>
閉門飢腸千樹梅千樹梅花萬年雪侍中之血賈生才<lb/>
南海猶聞越裳貢市舶萬里風濤開明珠翠羽不知數<lb/>
<pb n="KR4h0135_WYG_021-3a"/>
神仙窟宅眞蓬箂紛紛世事皆局戲淚灑江雨江邉哀<lb/>
　　放歌行<lb/>
許由堯舜之君世自愛巖棲意任長牀前紫芝高一尺<lb/>
冥鴻絶岸山蒼蒼<lb/>
　　漁翁圖　　　　　　　　　　　永瑛<hi>三首</hi>
為漁歳頗足水國魚鰕熟結網濩黄麻炊飯然青竹江<lb/>
頭日出孤嶼明白鷗㸃破春煙緑<lb/>
　　徐春塘過月下鼓琴談詩<hi>律詩誤入</hi>
<pb n="KR4h0135_WYG_021-3b"/>
山深沈沈夜漏遲東郭髙人吟不歸朱絃奏落碧嶂月<lb/>
白露浥濕青羅衣堂虚泠泠流水瀉天闊杳杳冥鴻飛<lb/>
昭文一鼓妙絶世秋壇豈惜知音稀<lb/>
　　次鄭少谷韻<hi>律詩誤入</hi>
西巖磬發日已暮抱杖木末悲秋隂孤鴻度海帶寒色<lb/>
亂石閉門生道心風入邊城沙漠漠雨清山館竹森森<lb/>
此時隠几眞吾事遮莫林廬黄葉深<lb/>
　　石橋阻雨　　　　　　　　　　法聚<hi>二首</hi>
<pb n="KR4h0135_WYG_021-4a"/>
天台之山秀拔獨萃東南竒龍蟠虎踞千態萬狀争妍<lb/>
媸丹梯鳥道不易度日髙青嶂啼猨悲石梁誰斵青霞<lb/>
骨斷峽如門對突兀奔濤千尺翻銀河雷霆下震蛟龍<lb/>
窟曇花亭前霜葉飛拄杖踏破雲霏微聖流五百一問<lb/>
訊龍宮應供歸未歸幽花怪石深澗底衲子開堂脩竹<lb/>
裏烹茶為我談祕靈長飇忽送千峯雨瑤臺雙闕莫可<lb/>
窮赤城華頂俱溟濛却疑天公惜造化靈氛瑞靄一巻<lb/>
萬象歸鴻䝉<lb/>
<pb n="KR4h0135_WYG_021-4b"/>
　　贈天台張水雲<lb/>
偉乎竒哉天台之峯下控瀛渤上磨穹青玉樹瑤草丹<lb/>
霞赤城洞府窈窕列羣仙之福庭中有人兮酌金液以<lb/>
長生抱和嗇神祕元精脯赤芝兮餐石英返遐轍兮道<lb/>
𤣥扃隂恠辟易迴耀靈三花聚兮五氣凝玉壺湛湛甘<lb/>
露零運河車兮降𤣥冥幻無心於蒼狗白衣兮形非其<lb/>
形蜕何時兮朝紫清吾將䇿蜿蜒與驂兮送子於曇花<lb/>
之亭<lb/>
<pb n="KR4h0135_WYG_021-5a"/>
　　題松溪居士巻　　　　　　　　果斌<lb/>
霞標隠隠清且高蓬廬小結埋蓬蒿雲根迸出一泓水<lb/>
蛟龍噴怒如崩濤溪上長松千尺許金柯翠葢乘風雨<lb/>
凛然相對毛骨寒直恐凌空勢將舉主人愛此蒼虬姿<lb/>
𤣥霜剥擊恒如斯夜深明月上空宇寒巖倒掛珊瑚枝<lb/>
松青青兮補雲缺溪泠泠兮飛玉屑浮花大夢喚不醒<lb/>
長嘯一聲山欲裂<lb/>
　　就巖歌贈海上人　　　　　　　圓理<hi>二首</hi>
<pb n="KR4h0135_WYG_021-5b"/>
上人索詩來就予自言身就巖穴居巖前種竹一萬箇<lb/>
巖後栽松五畆餘巖石作我座巖雲伴吾廬有時發長<lb/>
嘯風生巖谷虚有時起消睡把讀般若書不知春來與<lb/>
秋往亦不知混沌與太初但見西飛白日東流水飢餐<lb/>
渇飲聊自如我聞此言極心賞興味蕭然毛骨爽世人<lb/>
惟解朝市榮誰向山林出塵網今君年少有髙志爍破<lb/>
三千大千事等閒結足不下山此是高僧第一義上人<lb/>
聞我言稽首至數四須彌可為塵我心永不二吁嗟乎<lb/>
<pb n="KR4h0135_WYG_021-6a"/>
雲蒼蒼兮水潺潺冥心守寂兮古所難君不見蒲團坐<lb/>
破説長慶榮辱無心號嬾殘丈夫立志有如此何必三<lb/>
登投子九洞山<lb/>
　　石亭歌題靈光方丈<lb/>
君不見靈光之宮深且幽叢篁古木森然稠朱甍翠栱<lb/>
夾道周煙霏雨蝕知幾秋又不見中間石室方丈餘五<lb/>
臺峻峙凌髙虚朝霞紛披紫瑪瑙夕露㸃滴青芙蕖南<lb/>
薰五月吹我來憑之忽覺襟懷開竒形怪狀何纍纍獅<lb/>
<pb n="KR4h0135_WYG_021-6b"/>
蹲虎踞皆莓苔室中主人雙眼青焚香自讀楞伽經邀<lb/>
余入座松滿庭耳畔彷彿泉泠泠我昔曾移瀫江棹復<lb/>
後轉入天台行翻思所遇皆絶竒燦如雲錦羅天星只<lb/>
今淪落歸林坰逺遊索寞心冥冥春風罷移桃竹杖明<lb/>
月獨臥蘆花汀何縁此日登此亭昨夢欲醒猶未醒手<lb/>
彈朱絲未終曲我吟短歌君且聽堪笑浮生如聚萍東<lb/>
西蕩漾靡暫停明朝歸去迹復陳囘首南山空翠屏<lb/>
　　採蓮曲　　　　　　　　　　　戒襄<hi>七首</hi>
<pb n="KR4h0135_WYG_021-7a"/>
湖南採蓮子湖北採芙蓉蓮子心常苦芙蓉花自紅青<lb/>
裙翠䄂輕搖櫓日暮歌聲下烟浦<lb/>
　　烏夜村<hi>晉何皇后歸葬于烏夜村后初生時有衆烏鳴于樹後選入宮當立后之日其烏復</hi>
　　　<hi>來鳴其家</hi>
烏夜村邊烏夜栖月落霜天烏夜啼昔時皇后墳中樹<lb/>
樹盡為薪空有墓今日名留烏夜村烏飛何處樹無存<lb/>
千秋陳迹荒郊外風草蕭蕭吹墓門<lb/>
　　春雲篇寄錢懋榖<lb/>
<pb n="KR4h0135_WYG_021-7b"/>
春雲片片東南生忽憶家人西北里雲光靉靉時時更<lb/>
宛似佳人爛文綺雲兮雲兮若有心晴空化作商家霖<lb/>
　　呉江歌<lb/>
呉江西望水如烟青草緑波連碧天舟行半没蒼莽際<lb/>
人家已落虚無邊滔滔東流日光冷七十二峯秋墮影<lb/>
安得呉箋百尺長描貌太湖三萬頃<lb/>
　　長安壩上河道中<lb/>
三月臨平山下宿沙棠一舟帆數幅清晨鼓枻看山行<lb/>
<pb n="KR4h0135_WYG_021-8a"/>
兩岸垂楊春水緑岸上人家挂酒旗幾樹桃花映脩竹<lb/>
路人問我將何之我欲尋師向天目<lb/>
　　秋風歌寄錢懋榖孝廉二首<lb/>
秋風起兮山之陽美人不來兮心内傷水流兮江漢月<lb/>
落兮屋梁觸情寓目兮不能忘<lb/>
秋風起兮山之隂望美人兮水中之遙岑白雲兮虚榻<lb/>
明月兮孤琴斷鴻哀鴈兮孰離思之可任<lb/>
　　螟蛉歌　　　　　　　　　　　袾宏<hi>四首</hi>
<pb n="KR4h0135_WYG_021-8b"/>
螟蛉螟蛉何其靈得種歸來呼謍謍非巳所生兮肖巳<lb/>
形巧矣乎人不如螟蛉<lb/>
螟蛉螟蛉何其冥不憚劬勞兮育而嬰羽翼既成兮去<lb/>
不停悲矣乎人亦如螟蛉<lb/>
　　跛腳法師歌自嘲<lb/>
跛腳法師胡以名良由能説不能行我今行説俱兩拙<lb/>
不應無實當斯稱春王正月才過十午間隨例入浴室<lb/>
失足俄沉百沸湯不起牀敷五十日瘡痍甫平筋力疲<lb/>
<pb n="KR4h0135_WYG_021-9a"/>
左長右短行參差東行夾輔二童子西行交倚雙笻枝<lb/>
是故此師名跛腳跛去跛來人笑殺笑殺平生好放生<lb/>
善因善果理難合頗有市肆旃陀羅刲羊擊牛烹鳬鵞<lb/>
鼈鱔蟹蛤殺無數而反康豫無纖疴放生誠有長夀理<lb/>
因果無差休亂擬我昔殺業今須償身痛心生大歡喜<lb/>
傍人問我喜者何我以此腳成蹉跎趨奔無始至今日<lb/>
步步趁入無明窠或趨名兮據髙位衝寒踏徧金階地<lb/>
或趨利兮走天涯歴盡燕秦并楚魏或趨豪勢候門墻<lb/>
<pb n="KR4h0135_WYG_021-9b"/>
不減立雪之游楊或趨女色越垣閫由此暮夜遭傷亡<lb/>
或趨檀施求無巳匍匐泥塗没其趾或趨朋友時往來<lb/>
破夏踐殞諸蟲蟻或趨五嶽及三山南馳北騖芒鞋穿<lb/>
所以如來苦呵責舉足動足皆寃愆幸哉今跛損成益<lb/>
思欲閒行行不得潜形歛跡守林巒多種狂心一朝息<lb/>
客來恕我不起延兀兀似入磨磚禪閉門無事且高枕<lb/>
欲學翠色烟嵐眠秪愁此腳不終疾趨奔萬境仍如昔<lb/>
願君不跛如跛人勝彼長年掩關客<lb/>
<pb n="KR4h0135_WYG_021-10a"/>
　　雲棲積雪<hi>有叙</hi>
　雲棲四面皆山積雪之後眞銀色世界也有禪者謂<lb/>
　今居穢土求浄邦還許出穢韻求浄偈否予可之因<lb/>
　出韻云狗醜韭酒紐偈畢禪者大悦合掌曰善哉誠<lb/>
　然乎不越娑婆是名安養<lb/>
萬山無人縱鷹狗頑石髙低盡遮醜糝徧苔痕白似氊<lb/>
壓翻蒲葉青如韭寒膏時煮竹爐茶潔體不陪金帳酒<lb/>
水晶城外一聲梆玉關頓地開銀紐<lb/>
<pb n="KR4h0135_WYG_021-10b"/>
　　昱光道兄禮五臺還南海贈之　　眞一<lb/>
道人今自五臺來還同昔日五臺去若言去自昔時蹤<lb/>
我心不得去時處若言今是來時路我心飄飄渾無住<lb/>
翹足南望洛伽山依舊洋洋娑竭海佇思六月清涼寺<lb/>
塞風栗栗何曾改兩山情境俱不遷道人去住亦何言<lb/>
但令心無去來想此山可北彼可南君不見昔有眞人<lb/>
居南嶽一鉢翛然出行腳偶然挂錫大慈山雙虎移泉<lb/>
童子涸<lb/>
<pb n="KR4h0135_WYG_021-11a"/>
　　秦淮臥雪為陳將軍賦　　　　　洪恩<hi>二首</hi>
陳侯美顔如冠玉逸氣翩翩不偶俗代本長揚司𨽻班<lb/>
居從桃葉秦淮曲相承石禄總世勲㓜能學武兼能文<lb/>
座上小山招隠士屏門大樹憶將軍里閈羣兒嘲尚白<lb/>
城中七貴争傾席左圖右籍日銜杯月下花前恒散幘<lb/>
一身髙臥恥競奔萬户低眉安足論妻孥寜使飽芻粟<lb/>
風雪蕭蕭唯閉門<lb/>
　　題江舟風雨圗<lb/>
<pb n="KR4h0135_WYG_021-11b"/>
江雲幕幕烟雨來隨風勢巻林木摧扁舟鼔枻激白浪<lb/>
轉使世路相驚猜中流擊檝自朝莫咫尺平堤不肯渡<lb/>
風波歴盡得魚歸栁下酣歌那知怖<lb/>
　　古行路難二首　　　　　　　　徳勝<hi>四首</hi>
君不見東海怒濤浪如屋長江萬里千里曲疾風驟雨<lb/>
只須臾槿花朝露何慼促人心不同有如面雌黄月旦<lb/>
頻相續衛君昔愛彌子瑕甘桃遺君恩偏篤愛弛一旦<lb/>
罪殘桃一桃一人分榮辱世人之交不如是裂膽輸肝<lb/>
<pb n="KR4h0135_WYG_021-12a"/>
稱未足倐忽蕭朱嫌隙生絶交巳廣箴風俗勸君論交<lb/>
須擇交莫將輕信頻翻覆<lb/>
請問交道何眞宰浮雲風勢東西在憤然意氣同死生<lb/>
一朝勢變零落改君不見山林寂寞交衣冠那惜傍人<lb/>
掩鼻酸自言與彼忘形夊忘却哀情常帶寒又不見衣<lb/>
冠亦下山林客此中深欲人不測夾竹桃花滿面飛那<lb/>
知方寸抽荆棘嗟哉古道不如今論交直擬斷黄金所<lb/>
以魯連子眞得許由心<lb/>
<pb n="KR4h0135_WYG_021-12b"/>
　　青山白雲歌贈沈君<lb/>
青山白雲滿太湖時名才子滿三呉時名才子聲籍籍<lb/>
白雲獨往青山孤閶門風塵晨夕飛羅衣幰葢隘路衢<lb/>
沈君沈君何寂寞春去秋來詩酒娯門前問字幾人在<lb/>
座中講徳四子俱一家四壁徒辛苦人言沈君何其愚<lb/>
沈君沈君奈爾何白雲青山滿太湖<lb/>
　　丁酉春徴兵戍邉至秋復徵感賦<lb/>
東北一戍餘十年年年士卒募臨邉春征云盡秋防汛<lb/>
<pb n="KR4h0135_WYG_021-13a"/>
秋報言無春去船又徵子弟朝鮮戍别母收啼行不住<lb/>
刁斗風烟晝夜鳴雪山鯨浪晨昏怒青海黄雲殺氣髙<lb/>
樓船大將腰横刀生時家室重珠玉死時鋒鏑輕鴻毛<lb/>
顚颶初驚欲覆船亂骨波濤誰可憐誰無父母及妻子<lb/>
夢裏兒郎猶不死古來此地一尉當徵求國中那不止<lb/>
廟算原非關吾曹願夢天閽問所以安得提婆甘露漿<lb/>
盡洗甲兵歸耒耜<lb/>
　　山中夜聞絡緯　　　　　　　　慧秀<lb/>
<pb n="KR4h0135_WYG_021-13b"/>
秋林月黑雷雨度虎豹潜形谷風怒屋後淙淙響谿水<lb/>
主人不眠愁歳莫風疎雨息林影交仰視明河爛如故<lb/>
玉繩歴落珠斗横豆花滿庭滴秋露更長漏寂山氣清<lb/>
野寒蕭蕭蛩亂鳴花間絡緯忙不歇迢遙獨寫繅車聲<lb/>
繅車聲似催人織三呉況是蠶桑國蠶多税多苦亦多<lb/>
半匹黄縑非易得空勞織婦鳴朝機織得完官生計微<lb/>
家中數口嗷嗷者每到深冬無複衣自是山居情累埽<lb/>
無衣不足生煩惱女蘿為帶芙蓉裳浩氣猶能劣蒼昊<lb/>
<pb n="KR4h0135_WYG_021-14a"/>
秪憐日月常居諸瓦鉢空銷巖畔蔬平生道行亦復爾<lb/>
山鬼揶揄愁殺予<lb/>
　　任俠行　　　　　　　　　　　斯學<hi>九首</hi>
起跡蓬蒿下少年意氣殊門有萬里客家無擔石儲負<lb/>
勢賢豪間任俠聞江湖星霜一劒四方走風塵匹騎為<lb/>
長驅冠以側注言貌類如叱令使者伏謁自稱髙陽酒<lb/>
徒長事袁絲弟畜灌夫談笑却秦楚遊説輕張蘇寜居<lb/>
傳舍長甘作朱家奴曾捐虞卿印不醉文君壚母在身<lb/>
<pb n="KR4h0135_WYG_021-14b"/>
未許姊哭腸先屠只知漢已關矣那顧呉其沼乎竊國<lb/>
者侯竊鈎者誅睚眦殺人可勝數頓令直義傾城都劇<lb/>
孟巳往郭解空徂信陵槐里乆寂莫千秋古樹多啼烏<lb/>
　　四時子夜歌四首<lb/>
殘花落處香成雨嬌鳥啼來日當午碧蜂采英若個甜<lb/>
黄蘗生心為誰苦<lb/>
葵英如杯榴蕚小緑樹隂隂囀黄鳥晝長深院不開門<lb/>
暗鏁愁眉事多少<lb/>
<pb n="KR4h0135_WYG_021-15a"/>
新涼巳入深閨裏林葉蕭蕭夕風起床頭蟋蟀急寒霜<lb/>
池面芙蓉照秋水<lb/>
風霜慘淡歳云暮葉聲吹盡江頭樹閨裏相思人未歸<lb/>
寒衣欲寄愁長路<lb/>
　　贈錢叅軍元治<lb/>
天風蕭蕭吹海門壯士氣蹴秋濤奔萬里聲名動呉越<lb/>
奕葉乃是錢王孫身過七尺廣其顙骯髒還為百夫長<lb/>
一朝拔劒起布衣誰信英雄在草莽生來膂力甘棄文<lb/>
<pb n="KR4h0135_WYG_021-15b"/>
效武記室成叅軍幕裏高談墜霜露帳前鼻息生風雲<lb/>
驊騮五花方汗血玉鞭夜度天山雪北飛燕塞尺一書<lb/>
東下齊城三寸舌少年自與終童等請纓欲繫單于頸<lb/>
椎牛置酒饗士餘坐擁征袍醉初醒漢關月出胡天青<lb/>
黄沙緑草塵冥冥時危便欲救邊去腰間羽箭如流星<lb/>
鐵甲煇煌耀雲日勒功豈獨燕然石麟臺不願丹青容<lb/>
報國常看寶刀色男兒轉戰三十秋莫言李廣不封侯<lb/>
黄金大帶亦快意猶勝儒生空白頭<lb/>
<pb n="KR4h0135_WYG_021-16a"/>
　　伐鼓歌<lb/>
江南八月十日雨一夜水高三尺許門前巨漲連碧空<lb/>
呉越人家類荆楚汀花兩岸没芙蓉江雲萬頃開魚龍<lb/>
浪傳源頭有三丈致使我鼓聲鼕鼕韗人千百走臯陶<lb/>
望洋大笑空波濤馮夷或驚滄水使谷量牛馬澤若焦<lb/>
浮沈世界不可説風火二輪總成刼丹雞白社厭雷霆<lb/>
何事喧闐鳴未絶噫吁嚱人自苦不見商羊獨足舞浩<lb/>
浩懷襄憶大禹水不來徒伐鼓<lb/>
<pb n="KR4h0135_WYG_021-16b"/>
　　𤣥亭歌為錢叔卿<lb/>
草𤣥亭子澗之曲西蜀高風在空谷牀頭惟有太𤣥經<lb/>
春雨花深庭草緑亭中主人名童烏讀書一壑心五湖<lb/>
扁舟却作竒字呼溪山蒼蒼烟景殊夕陽一片清天孤<lb/>
　　紫邏短歌贈錢㓜卿<lb/>
錦樹王孫字紫邏珊瑚千尺珠萬顆雲霧軒牕住海西<lb/>
人物風流勝江左紫綺為裘紫綃裳天孫之錦成文章<lb/>
姓名早挂玉帝旁今垂竿釣歌滄浪他年白社蓮花香<lb/>
<pb n="KR4h0135_WYG_021-17a"/>
　　解嘲行唁友　　　　　　　　　如愚<hi>十三首</hi>
天之困公將胡為公懷行道道未施焦頭爛額居上席<lb/>
錦心繡口失前期虎嘯風生龍行雲資年差長矣得志<lb/>
何時公無金玉其辭將有以解吾疑天欲成人先必困<lb/>
吾道遲行非所病出頭船蚤豈終賢待價玉髙始稱聖<lb/>
君不見菊不落以遲開梅乆香以晏發功名富貴數不<lb/>
爽窮通得喪人靡察又不見自古聖賢操心危慮患深<lb/>
者故逹<lb/>
<pb n="KR4h0135_WYG_021-17b"/>
　　贈唐君平孝廉<hi>有引</hi>
　余方外人也時人皆以性氣目之衆口爍金君平獨<lb/>
　中流砥柱可謂好惡必察賦以贈之<lb/>
桃花非紅李花非白泰山最低滄海最窄是非自古無<lb/>
眞人情安可皆得君子立身比松栢歳寒方見其節千<lb/>
古前之君子千古後有君子而惜千古前之小人千古<lb/>
後有小人而則前君子元不為後君子立心後小人自<lb/>
然學前小人喪徳胡為乎今昔懸殊利害同轍鑿池貯<lb/>
<pb n="KR4h0135_WYG_021-18a"/>
水天上來月況我與君同時異路肝膽相結丈夫昻藏<lb/>
七尺軀既非婦女焉能事人以顔色位髙侯王有時盡<lb/>
千秋萬世此念終難滅<lb/>
　　駱台晉禮部見過賦見獨篇以贈<lb/>
舉世貴耳賤其目始嫟終讐何反覆君不因人喜怒生<lb/>
取舍從心須見獨有人殺我借君手君持干將如木偶<lb/>
有人榮我屈君過君不鼎言奈若何鐘鳴忽然山亦崩<lb/>
水流火就偏相應君豈不知位自尊君豈不畏世人論<lb/>
<pb n="KR4h0135_WYG_021-18b"/>
頓忘名分甘如此俾余九死難酬恩君不見士有道益<lb/>
無親列子居鄭四十年闔國視之如常人又不見理有<lb/>
合形難間龍光漫射斗牛墟張華獨識豐城劒以斯相<lb/>
知重古今報君何事感君深更願君知人似我天下之<lb/>
士為君擒<lb/>
　　贈别劉毘耶二首<lb/>
心不是水時流無住言不是絲日結無緒形不是膠乆<lb/>
合固難路不是箭去何容易可憐殺人功名刀利安得<lb/>
<pb n="KR4h0135_WYG_021-19a"/>
女媧補天手執彼祖龍驅石鞭扙此無情長江水停我<lb/>
離人欲去船<lb/>
謂天長舉頭見謂地闊動足踐愛者恨不多積如錢憎<lb/>
者恨不速滅如電岸留水不留蜂戀花不戀一口刺腸<lb/>
鍼難穿分手線<lb/>
　　采石弔李太白先生<lb/>
言不竒不足以贈先生心不同不足以名後進媿我乎<lb/>
釋子弔先生乎𤣥聖何遭時乎靡臧遇力士乎善譛不<lb/>
<pb n="KR4h0135_WYG_021-19b"/>
怨天而尤人敢安心而聽命前席宣室授簡梁園調羹<lb/>
賜錦異代同恩伯陽函谷方朔金門宮中蜀道同心異<lb/>
言辭不枝兮性亦閒不居廊廟即深山百年窮達皆歸<lb/>
盡何似名懸天地間磯頭流水聲潺湲亭上清風日往<lb/>
還不辭濁酒邀明月吾將與爾破愁顔千秋萬世誠知<lb/>
已我何曾生君何死江山畧無古今殊願君心地常歡<lb/>
喜一代文章有數竒清新豁大敢相師孤帆明日别君<lb/>
去萬里烟波無盡悲<lb/>
<pb n="KR4h0135_WYG_021-20a"/>
　　舟雨濕書行<lb/>
半年旱颰偏難雨一月淋漓不住滴詎止壞却函中經<lb/>
腹裏藏書亦打濕蠧魚膠股嘴難伸我不干天天害人<lb/>
湖田水漲秧成梗山稻溪衝化作塵前日求雨今求霽<lb/>
上天何意苦斯民民家無食但忍飢官家徵賦何能支<lb/>
若使今秋再無登天下安危不可知我願皇天開其目<lb/>
雨晹時若成生育不惟蒼生性命全使我經書有處讀<lb/>
天不開言意巳白誰教子行逺作客經書固用好篋裝<lb/>
<pb n="KR4h0135_WYG_021-20b"/>
行李應須付安宅疎慵不謹太頑鈍爾徒舟師兼有責<lb/>
年登非登天不知盈虚消長民自索君不見縱使饑饉<lb/>
十分荒良田好米豪家得又不見一字不識市井徒終<lb/>
身冨厚萬事敷經書千巻胡為乎<lb/>
　　宿赤壁弔蘇東坡先生<lb/>
勝地無名賢如冨而鮮貴雖有萬不同終難敵在位名<lb/>
賢乏勝地如龍而絶水民雖苦熯魃雲霓焉能起赤壁<lb/>
山水甲天下得君出此高聲價當其漢末三分時呉魏<lb/>
<pb n="KR4h0135_WYG_021-21a"/>
雖王皆權詐眼前冨貴等浮漚萬古奸臣賊子罵曹為<lb/>
鬼孫為䑕盗竊豈直一坏土君似魚臣似水宮府分應<lb/>
為一體荆州何嘗屬爾曹償假為言誠無恥笑鳯雛與<lb/>
黄葢小兒計誘阿瞞敗悲周瑜小器量不共戮力復許<lb/>
昌及死翻嗔怨生亮噫危乎幸哉操兵百萬殁江南彼<lb/>
時身死應無地敢留一旅守襄陽僅存性命何姦計疑<lb/>
爾赤壁逺視未眞類丹砂兮難以㸃金似臙脂兮不可<lb/>
絳脣信爾赤壁近如烈火復似朝霞霞匪赤城火實鏖<lb/>
<pb n="KR4h0135_WYG_021-21b"/>
兵普天王土必也正名君為宋吏我為明僧君不知我<lb/>
我胡慕君賢矣先生聖矣先生千秋俯仰江漢含情<lb/>
　　贈郭仰甫山人<lb/>
居家不耐貧翻樂在風塵妻子苦顔色相對愁殺人友<lb/>
朋歡杯酒適意且忘身天地雞卵中何論疎與親君不<lb/>
見百里奚爵禄不入心飯牛而牛肥又不見越石父寜<lb/>
甘縲紲辱不受知巳侮穆公晏子果何心千載令人淚<lb/>
如雨<lb/>
<pb n="KR4h0135_WYG_021-22a"/>
　　孤帆行留别齊安諸友<lb/>
青天雲斷寒江駛頃刻孤帆即千里怕聽當風塞鴈鳴<lb/>
愁看背櫓暮山紫我豈無情如流水我豈有家蹔别此<lb/>
却辭故國等蘧廬却望他山當桑梓江樹織烟凍雨外<lb/>
村燈刺影寒波裏老媪穿籬索放雞呼奴更宰過年豕<lb/>
人之歳月愁兼盡我胡風波路未巳東漂西蕩踰梗萍<lb/>
夜止朝行媿螻螘況復徴税塞眼前廣陌長衢皆荆杞<lb/>
人生天地幾何時忍使身心纒憂喜安能有翅飛上天<lb/>
<pb n="KR4h0135_WYG_021-22b"/>
脱此區區業傀儡<lb/>
　　湯霍林太史招過天界寺看花是日大雪賦花雪<lb/>
　　歌贈之<lb/>
今日望新春明日望新節新春無花看新節太寒冽緑<lb/>
栁嬾伸眉黄鶯慵調舌太史有高情招我逺歸客過寺<lb/>
看花開無花且看雪竹壓幾箇低簷溜數針綴人情不<lb/>
在花與雪但喜相逢便相得君不見洛陽萬頃好春色<lb/>
又不見梁園授簡榮何極只今花雪似古人古人那見<lb/>
<pb n="KR4h0135_WYG_021-23a"/>
今時春明日視今今復古人生歡㑹是良辰花雪何容<lb/>
詢<lb/>
　　贈藴輝<graphic n="KR1886" url="https://raw.githubusercontent.com/kanripo/KR-Gaiji/master/images/KR1886.png" mimeType="image/png"/>公<lb/>
萬鈞之弩不發䑕千金之彈不擲雀所失者多所得少<lb/>
丈夫由此重然諾泰山尺土寜辭加滄海杯水寜辭杓<lb/>
顧君苦志在千秋浮名恥與時人角君不見豫章之木<lb/>
出土七年人不知一朝價直傾山嶽肯使猿狙之便來<lb/>
繩縛<lb/>
<pb n="KR4h0135_WYG_021-23b"/>
　　養疴張襄城進士館中紀贈<lb/>
長安六月臥病者喘息呻吟似難也往日交游豈不多<lb/>
誰肯相憐過車馬山東豪士張平子昔年與我盟生死<lb/>
今日新承天子恩富貴不忘言獨履視我將危憐我<lb/>
貧不啻與我同一身驅奴呼馬迎官舍請醫診脈何情<lb/>
親勸我莫作詩動心神即疲勸我莫冩字舉筆恐傷氣<lb/>
自爾為僧出方外爾常率性招人怪唾罵恨不頃刻死<lb/>
今日爾病人皆喜我不愛君才與名憐君身死快人情<lb/>
<pb n="KR4h0135_WYG_021-24a"/>
幸有藥餌可相扶不須干謁長安人我聞此語甚於醫<lb/>
參苓藥术焉用之著衣起立如平時始知人世貴相知<lb/>
　　秋日江上留别李長蘅　　　　　性熥<hi>三首</hi>
今日與君行空山白雲多變更明日與君别江上蘆花<lb/>
夜如雪念子情何極與爾聚談整十日我行不苦江路<lb/>
長苦君器用深難量時復與君論今古縱横變化如義<lb/>
虎反覆與君尋道藝字字具挾風霜氣乆巳不見此輩<lb/>
人風骨稜稜鶴並清不獨令人且快意使我耳目俱開<lb/>
<pb n="KR4h0135_WYG_021-24b"/>
明<lb/>
　　送徐吏部江上遇雨宿冥州<lb/>
江天昏黑風雨驚艤舟就岸燈火明是誰百代掲肺腑<lb/>
感君此夕傾生平少選波光射水側村烟籠月半珪色<lb/>
坐深襆被時欲眠蓬霤滴瀝難寢息<lb/>
　　松下歌<lb/>
緑竹隂隂萬山裏一菴正落窮巷底翛然白晝門且支<lb/>
六月無風涼漸起米不珠兮薪不桂盤餐不用鱸魚膾<lb/>
<pb n="KR4h0135_WYG_021-25a"/>
飽餐横眠松樹根過眼浮雲冨與貴胸次畧無雜毒擾<lb/>
目前光景誰美好要使進寸反退尺得多不如反得少<lb/>
東坡先生惠州日嘗道石壓笋斜出那知愈抑道愈昌<lb/>
千百年後見得失世衰道微人蔽惡蓬蒿妄植垣墻鑿<lb/>
任他春瘦與秋肥坐斷石頭城一角<lb/>
　　春山吟送自南上足　　　　　　明曠<hi>四首</hi>
春樹蘢蓯色如黛扶疎掩映春山外春山萬疊上接天<lb/>
山雲一帶飛成葢空翠隂深澹濕衣送君去去入崔巍<lb/>
<pb n="KR4h0135_WYG_021-25b"/>
千迴百轉杳無跡惟是春山滿落暉<lb/>
　　聽鶯曲<lb/>
栁陌氤氤翠欲滴風光駘盪人情適春鶯昨夜度江南<lb/>
便向忩前弄幽寂柔情宛轉襍哀絲復似山陽吹短笛<lb/>
髙颺行雲駐赤霄輕邀落蕊過山壁綿蠻睍睆殊可聽<lb/>
松齋竹屋夢初醒徙倚閒馮白日盡搘頥妙入九天青<lb/>
及見秦吉了曾聞鴝鵒語何如鶯囀清如許自謂知音<lb/>
吾與汝<lb/>
<pb n="KR4h0135_WYG_021-26a"/>
　　公無渡河<lb/>
公無渡河公聽我歌伊知有巳靡識有他風波滿眼不<lb/>
可説説之雙淚徒滂沱河不可渡以此故公欲渡河奈<lb/>
爾何<lb/>
　　看花行贈呉明府<lb/>
江城如斗烟光㬉珠林繡薄啼鸎滿萬户千門夾道開<lb/>
春光零落無人管呉家夫子丈人行花前宴客闢華堂<lb/>
意氣嶔嵜失今古直將天地問行藏名葩竒種世故少<lb/>
<pb n="KR4h0135_WYG_021-26b"/>
翠縠丹綃何窈窕揚州當年浪得名傾城一醉呉天曉<lb/>
呉夫子愛爾達日月瞬息五湖闊汝挾長鑱我一鉢便<lb/>
可栖遲老林樾<lb/>
　　秋日一雨潤兄還洞庭賦笠澤歌送之<lb/>
　　　　　　　　　　　　　　　　法杲<hi>六首</hi>
秋風生白波欲别奈情何乃兄詎是瓶中鵞金言倒瀉<lb/>
如懸河髫齓相期弄糟粕擔簦負笈廿載多願君别路<lb/>
無蹉跎為君試吟笠澤歌笠澤周遭三萬六千頃中涵<lb/>
<pb n="KR4h0135_WYG_021-27a"/>
七十二朶芙蓉影澤心兩朶稱最髙摩青揷紫殊岧嶤<lb/>
上有蒼茫不盡之雲霄下有接天㶑灎之波濤崩濤如<lb/>
雷搗山麓無風白日為之號澤國荒荒怯看日蒼茫天<lb/>
根萬㸃墨詰朝日出煙浪平無數黿鼉曝衣立極目四<lb/>
涯無盡時蝦蟆蝌蚪那復知堊天塈地成一色吞雲吐<lb/>
霧含竒姿三洲迴盤繞其瀨三洲人家寒不耐千門萬<lb/>
户玉嶙峋一片鴻濤是襟帶寒潮散作朝暮雷喧轟激<lb/>
山山欲頽雪片横空大如笠浪花<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>䎓從天來馬牛無<lb/>
<pb n="KR4h0135_WYG_021-27b"/>
分涯涘失潢潦蹄涔竟何物此中不盡鯨鯢淵亦復不<lb/>
盡蛟龍窟宇宙因之喪中外萬舶千艘眇如芥坎然俛<lb/>
首視㘭堂杯水區區孰為大鴻䝉沆茫靡不容映空倒<lb/>
冩飛禽蹤縱使秋毫莫逃影渟渟下鑑雙青峯雙峯東<lb/>
西互争色東之不及西之碧東峯之色向晩青西峯之<lb/>
碧干雲出此峯何來一枝沙十塢廿塢何㟏岈隂洞常<lb/>
懸六時雨陽坡十月皆桃花灣裏人家只通水人聲沸<lb/>
在烟雲裏路人白晝鬼揶揄紺木隂森揷天起查梨橘<lb/>
<pb n="KR4h0135_WYG_021-28a"/>
柚土所宜家家丹實懸青枝二月平空滿山雪令人却<lb/>
憶梨花時臺榭參差對相峙男三女四猶成市犬吠雞<lb/>
鳴隔水光武陵之源只如是澤何溶溶峯何窅人物詎<lb/>
宜清且小澤何混混峯何幽人物詎宜輕且浮澤峯空<lb/>
洞兮則龍蛇以之賴人物𥚹窄兮則形影為之愁呉天<lb/>
木落風颼飀值君振策還甪頭甪頭之灣碧<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>上湖山<lb/>
況復兼清秋溪溪蜿曲塢塢藏神人甪里曾韜光君復<lb/>
思歸整香刹此時橘緑橙初黄大塊要之一培塿勿厭<lb/>
<pb n="KR4h0135_WYG_021-28b"/>
蓬廬窄如斗人傑地靈古所稱到日香風滿牕口如爾<lb/>
肺腸應背時蕭疎自是氷霜姿户外寒松翠欲滴時來<lb/>
以手摩挲之舉世而今尚狙詐獨絃之琴衆皆訝結緑<lb/>
懸藜不值錢䑕璞囊藏待髙價裹足尚期吾道存蘭摧<lb/>
玉朽無須論不願青山有人影直看麋鹿上柴門蚌坼<lb/>
珠輝寒電射琅函瀾翻自朝夕有情轉語無情聽山中<lb/>
儘有山中石虚空在目湖在天有時得魚還放筌挂起<lb/>
山牕碧巖上浮雲看足枕書眠鵲坐頭顱虎盈砌懶殘<lb/>
<pb n="KR4h0135_WYG_021-29a"/>
老人意迢逓天邊三下紫泥書鼻底蕭蕭挂寒涕佛祖<lb/>
臨門勿相擾瓢笠爛將琪樹杪忩際纔通白日光階頭<lb/>
直使生青草太湖澄影秋色開以之滌腸兼澣顔牙籖<lb/>
墮地不復拾五千梵筴如等閒秋毫凡心悉堪嘔顛厦<lb/>
將支木烏有當念西來五葉禪宗風掃地君知否勿笑<lb/>
杞人空戴憂午夜寸心牢制猴昔人不負苾蒭相晨朝<lb/>
對鏡三摩頭狙公賦芧狙空喜莫投羶氣來羣螘古今<lb/>
萬事天際雲世態浮沈亂漚耳魚枯鶴鎩毋怵惕人貴<lb/>
<pb n="KR4h0135_WYG_021-29b"/>
泥蟠與壁立咳唾不成龍頷珠金星混沙終可惜此日<lb/>
看君歸故廬令人躑躅還踟蹰眩目余沈永嘉市枕鋤<lb/>
君發左溪書笠澤何澄渟雲峯況縹緲壁觀巖之阿清<lb/>
霜滿懷抱而余亦欲尋孤島未必榮名以為寶枵然魏<lb/>
瓠何所庸畢竟青山白雲老<lb/>
　　漁父歌<lb/>
此翁平生烟水涯牽風載雨船為家水烟蒼蒼天盡處<lb/>
欲滅不滅孤篷斜鳴榔打船江窅渺向妻亂呌蘆花好<lb/>
<pb n="KR4h0135_WYG_021-30a"/>
紫網迎風牽緑泥有魚無魚和荇倒菰蒲接天水鳥飛<lb/>
草深沙暖魚蝦肥日黄江黑風始怒猶自放船迎夕暉<lb/>
魚鰕雜倒呼兒檢謂言趂此斜陽暖腰間剛剰十文錢<lb/>
沽酒不辭青斾逺孤舟毎牽江色留爛破衣裳江影浮<lb/>
老漁無機鷗可驗有時飛上渠儂頭篩螺簸蛤生活罷<lb/>
黄頭晩梳緑烟下賣得糠鰕買得鹽鼾眠自謂心無挂<lb/>
夜則慣挨江鷺眠篙横萬朶秋峯邊明月為燈照江口<lb/>
江髙露冷芙蓉鮮或鰕或蚌撈江底官徭不差私自喜<lb/>
<pb n="KR4h0135_WYG_021-30b"/>
所愁只恐市城饑争道魚鰕不如米舴艋低囘蘆葉鳴<lb/>
沙髙石短潮頭横小兒落水大兒呌舉頭一片秋江明<lb/>
狂歌亂拍十指齊葉舟總着烟溪迷白酒黄漿醉飽後<lb/>
眼眶便覺青天低赤身不怨貧如洗渾家團圞一船底<lb/>
月落烏啼鬼火明枕頭横在霜花裡彌空紫沙烟浪平<lb/>
渡頭誰家雞犬聲開篙一陣榔板去半夜海紅天日生<lb/>
　　春日間居二首<lb/>
誰家墻頭春色濃低枝婀娜捎春風誰家落花太輕薄<lb/>
<pb n="KR4h0135_WYG_021-31a"/>
朝飛暮飛打春郭枝空鳥寒都不啼只此春風亦蕭索<lb/>
昨日冶容今日惡人生恰似花開落<lb/>
夕陽微茫斷橋暮菴外何人問歸路鳥啼花落春復春<lb/>
江山風月無閒人情閒直覺逺山近雲到自然眉宇新<lb/>
烟蘿蕭蕭滿春谷山前芳草春復緑峭風猶急春尚寒<lb/>
幾樹緑鶯啼不足啼鶯却喚春草醒如此茅菴怯春冷<lb/>
溪橋横緑不渡人溪口桃花臥橋影花枝並笑雲欲然<lb/>
杖頭雲破留青天好山一歩一囘顧千巖萬壑今眼前<lb/>
<pb n="KR4h0135_WYG_021-31b"/>
山頭雲松際色早晩對君君未識淳于夢王質柯㸃君<lb/>
不省如君何朱顔有時還不酡君不聞踏踏歌<lb/>
　　辟䑕篇<lb/>
䇿䇿復䇿䇿鄰翁夜辟䑕熬熬不顧枕邊夢劫劫守此<lb/>
嚢中米嚢穿事猶可米欠飢殺我不聞太平天子恩如<lb/>
沐一朝頓發紅腐粟豈唯䑕子腹便便鄰翁枕頭睡新<lb/>
足聖恩如澤溢漢流川聖恩如火曝殺蒼天<lb/>
　　題學公雲山圖<hi>有引</hi>
<pb n="KR4h0135_WYG_021-32a"/>
　余鬱沃洲之思有年縁銅臭不足不果適過學公别<lb/>
　峯精舍展樗仙所畵雲山圖見其重峯蔽天松影在<lb/>
　地白日澹蕩溪山窅冥恨不能墨化飛入因書荒唐<lb/>
　若而語于卷杪輒不禁垂涎朶頥之態學公無蠢我<lb/>
　為<lb/>
山不深山得深山深馬蹄尋不尋雲不濃雲得濃雲濃<lb/>
有路無西東寄語時人且莫入野牛蒼兕愁相逢山深<lb/>
雲濃既如此況乃雲松挿天起中有茅菴翠可憐青山<lb/>
<pb n="KR4h0135_WYG_021-32b"/>
半落柴門裡我懷青山如故舊七尺蓬廬未曾構今日<lb/>
因看畫裡山不覺烟雲濕衣袖尋溪問樹亦有年鞵頭<lb/>
半破蒼苔邊挽著烟蘿死不放買山那等囊中錢君不<lb/>
聞匡山瀑布銀河落玉練奔騰挂天角五老香爐亦太<lb/>
竒得似而山翠成幄又不聞峨眉削出青如許熊耳蟇<lb/>
頥入<graphic n="KR3236" url="https://raw.githubusercontent.com/kanripo/KR-Gaiji/master/images/KR3236.png" mimeType="image/png"/>米得似而山秀十倍青天白日飛紅雨兹山何<lb/>
名殊窅然别無峯影齊其肩屋上閒雲樹頭月枕流漱<lb/>
石宜枯禪聞君菴别峯别峯未甚好海潮日夜濕青襖<lb/>
<pb n="KR4h0135_WYG_021-33a"/>
紫鹿蒼猿月一來上恐巉巖欲崩倒君毋挂君地吾將<lb/>
整吾廬銅錢不足興有餘倘得雲山翠彷彿十年磈礧<lb/>
都銷除山深雲濃差可居廬成有字煩雙魚<lb/>
　　贈張武陵　　　　　　　　　　廣化<lb/>
昔人家住桃源中桃花爛漫開春風子孫奕世不知姓<lb/>
但聞雞犬來雲空君今家住海西邑亦號武陵淺開宅<lb/>
古人今人雖異時臭味於君真彷彿疇昔邀我梅溪頭<lb/>
漁郎握手歸同舟秦時不塞漢時路山翁肯把山僧逰<lb/>
<pb n="KR4h0135_WYG_021-33b"/>
只今世路多草草行脚天涯漫悲老不如杖䇿歸巖耕<lb/>
天地與君同浩浩<lb/>
　　送禪友還天台　　　　　　　　大泓<lb/>
赤城道人迥風格短髪蒼蒼雙足白何年葦折過長水<lb/>
今老思還華頂石鴛湖緇素聞皆驚孤征一鉢寒雲生<lb/>
行色難將垂栁綰山靈乆擬獻花迎應知直上碧峯側<lb/>
虬松瓢挂青天逼烟霞聲價讓君先桐栢飛泉許共適<lb/>
嗟余未得與同遊白雲遙望空相憶<lb/>
<pb n="KR4h0135_WYG_021-34a"/>
　　呉趨行送涵輝與叔祥之呉門　　通凡<hi>二首</hi>
寒風百里金閶門故人泊舟日欲昏水店小兒喚沽酒<lb/>
燈火射波波影翻此時憶君一扣舷欲歌未歌意茫然<lb/>
婁江水深莫可測忠魂巳沈千百年江水東流不復轉<lb/>
屬鏤血腥碧於染可是英雄淚未乾至今濕雲不曾歛<lb/>
寒山古寺鐘初下何處人家歌子夜簫聲緩續歌聲來<lb/>
總有鄉心一時罷姑蘇臺上號棲烏要離墓前草色枯<lb/>
酒酣那更惜今古舊業君家范蠡湖范蠡曾經霸東越<lb/>
<pb n="KR4h0135_WYG_021-34b"/>
呉宮粉黛今銷歇須臾呉越誰興亡君自推篷弄霜月<lb/>
　　錢抑之夢華齋歌<lb/>
業識本無據摩尼混其中雖有五色光却與塵勞同世<lb/>
人作事如夢寐五欲六情恣逰戲君獨夢把蓮華經想<lb/>
曾親受如來記醒而憶之境未迷是耶非耶靈山歸爾<lb/>
時遂能發深省蓮華滿前香欲飛浮生那得如夢境六<lb/>
十小劫彈指頃便能手書如是經受持讀誦無暫停如<lb/>
寒得衣飢者飽迷悟由人豈草草知君巳悟業識空諸<lb/>
<pb n="KR4h0135_WYG_021-35a"/>
佛元與凡夫同我欲問君君可答心與法華同與雜若<lb/>
能如是轉法華此齋無異多寶塔<lb/>
　　張善之過山居度强仕年因而嘲之<lb/>
　　　　　　　　　　　　　　　　如能<lb/>
紅顔居相位今子身似老白髪始為郎今子年尚早嘔<lb/>
心非不苦典論還精討臨水面山共幾秋松風桂月又<lb/>
淹留丈夫㑹應有知巳百錬終非繞指柔<lb/>
　　擬秋風歌　　　　　　　　　　斯徳<lb/>
<pb n="KR4h0135_WYG_021-35b"/>
秋風蕭蕭兮雲冥冥大塊噫氣兮萬竅鳴猿狙失木兮<lb/>
山鬼驚沙石飛颺兮巖巒傾披梧楸兮摧髙柯盪溟海<lb/>
兮揚洪波深林晦兮霖雨多時卉不芳兮嵗蹉跎心怦<lb/>
怦兮愁臥痾<lb/>
　　胡郎歌　　　　　　　　　　　方擇<hi>二首</hi>
胡郎於世無所欲顧我時時話心曲乃知自是竒男兒<lb/>
肉眼相看詎能局芳溪曲岸千花開見君與客登春臺<lb/>
秋水長空明落霞見君與客浮江槎三餘閉門曰誰伍<lb/>
<pb n="KR4h0135_WYG_021-36a"/>
蠧魚為侶攻五車緯地經天學業就肯在人間一求售<lb/>
即使徵書下紫霄此意還同雲出岫舊游滿眼輕肥多<lb/>
獨向程郎旦暮過程郎實似金蘭者為君咄咄奈君何<lb/>
　　江干玩月作<lb/>
丹楓夾岸栁塘轉風動萍開秋水淺萍開水淺芙蓉鮮<lb/>
涉江欲采心悠然白石灘頭夕烟歇月華皦皦當我前<lb/>
舉頭見月懸青天褰裳撈月深在淵此時令我不能去<lb/>
乍行乍止忘歸處雙艇呉歌浦口囘驚鳬夢斷蘆花曙<lb/>
<pb n="KR4h0135_WYG_021-36b"/>
蘆花一片露光寒積雪凝霜月下看江水溶溶沙皜皜<lb/>
幾人愜意到江干<lb/>
　　寄贈王伯榖先生　　　　　　　佛引<lb/>
王君絶代文章伯豹隠呉門鬢將白詞賦遙凌楊子雲<lb/>
風流不讓陶彭澤豈無尺縠干明主獨擅騷壇執牛耳<lb/>
南州屢下陳蕃榻東海曾飛魯連矢大雅芳名時籍籍<lb/>
中原作者多辟易買舟載鶴每同僧拂簡揮毫長對客<lb/>
考槃聞在闔閭城水石隂隂入漢清滿逕黄花秋浥露<lb/>
<pb n="KR4h0135_WYG_021-37a"/>
映門楊栁暮啼鶯顧我空門屏蹟乆紫苔碧蘚滿窓牖<lb/>
静裡傳聞鶴駕來幾度㩦笻候江口江口寒烟數千尺<lb/>
濤聲晩落魚龍宅天際眞人不易逢長空望斷呉山碧<lb/>
　　秋日同朗初師休明空波西來過楊伯翼先生翛<lb/>
　　園　　　　　　　　　　　　　圓復<lb/>
嵗序未云暮風烟淒以秋羲和馭轡一何駛感時買棹<lb/>
城南㳺城南烟雨徧林黑蕭颯寒聲滿蘆荻鷺濤上播<lb/>
碧空低走石飛沙怒相擊須臾天霽白雲浄夕照明霞<lb/>
<pb n="KR4h0135_WYG_021-37b"/>
兩輝映山色峩峩列翠屏波光閃閃開金鏡拂拭蓬窓<lb/>
度栁隄楊園只在萬松西衡門數畆環村僻茅屋三間<lb/>
傍水低逕入陂塘分畫閣橋連竹樹繞晴溪陂塘竹樹<lb/>
日增茂萍葉菱花漲寒溜寂寞無由覓主人凄涼不忍<lb/>
窺虚囿主人停殯草堂隂水蓼秋風猶至今太息浮主<lb/>
同石火典刑空在誰知音幸有慧師稱夙契門墻自昔<lb/>
推髙弟雅誼難忘北海尊傷心共灑西州淚歸到山窓<lb/>
動暮鐘琉璃静挂碧堂空悲懽感慨非吾事大塊誰分<lb/>
<pb n="KR4h0135_WYG_021-38a"/>
吹萬風<lb/>
　　九日風雨　　　　　　　　　　如曉<hi>二首</hi>
去年九日登天台華頂峯頭菊未開今年九日寄西湖<lb/>
寒塘菊老成荒蕪千山萬山妬風雨湖頭横艇無人呼<lb/>
隂晴人事不長好貧病縁愁客中老瓦鐺煨芋就菊花<lb/>
竹裡分泉自煮茶遙憶白衣人不至滿堦落葉送年華<lb/>
　　霜蕉吟<lb/>
南窓四月葉初長主人對坐懷幽想影落風前舞袖翩<lb/>
<pb n="KR4h0135_WYG_021-38b"/>
聲傳月下珮環響<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>醉頻開甕底春興來招客同歡賞<lb/>
七月八月秋風驚虚堂夜半颼颼鳴此時主人不耐聴<lb/>
欹窓寂寞難為情九月十月霜霰欺庭隂葉亂髙低枝<lb/>
離披對客不堪掃主人多半成懊惱紛紛且將世念屏<lb/>
朝晴莫雨隨枯榮昔日今時同此聲主人慎勿欣惡生<lb/>
　　夢歸省母吟<hi>并序</hi>　　　　　　　文貞<hi>二首</hi>
　萬厯乙巳秋旅食密印寺際公房時夜篝燈獨坐涼<lb/>
　風䬃然凄雨驟至神度爽然長吟半夜燈前十年事<lb/>
<pb n="KR4h0135_WYG_021-39a"/>
　一時和雨到心頭遂隠几而臥輙夢歸省母焉慨人<lb/>
　生夢也何乃夢中又夢耶母子形影也本不相離今<lb/>
　既相離彼此憶念遂深成此夢中之夢也特不知子<lb/>
　夢感母歟母聴子夢歟得非銅山西崩靈鐘東應者<lb/>
　耶鶴鳴九臯其子和之者耶噫難辨矣聊紀之云<lb/>
孤客心悠哉悲風蕭蕭西北來木葉脱落掩古甃棲烏<lb/>
啞啞號更哀打窓墮瓦雨復急一榻一燈坐嗚唈奔走<lb/>
年來雞骨立大塊茫茫百端集憶昔辭親事逺游屈指<lb/>
<pb n="KR4h0135_WYG_021-39b"/>
星霜十二周生平所志俱掣肘我獨胡為多愆尤恍兮<lb/>
忽兮神情動隠几魂交入長夢冥兮漠兮雙足重馳驅<lb/>
道路生嗟痛引領瞠眸瞻故丘荆榛藤蔓槿籬幽童時<lb/>
戲挿蕭踈栁映水垂堤引白鷗攀枝執條稍竚立若欲<lb/>
對我言其由棄之轉入茅堂去忽訝慈闈雪滿頭欲言<lb/>
不言顧我泣吞聲涕泗横交流交流涕泗揮不及覺來<lb/>
愴惘空沾臆鳴鳩在桑子在棘嗚呼痛之使人歎息復<lb/>
歎息<lb/>
<pb n="KR4h0135_WYG_021-40a"/>
　　蓬萍篇<lb/>
將子且莫喧聴我蓬萍篇朝看土垣上飛蓬暮覧長河<lb/>
裏流萍流萍鮮根蔕隨波宛轉如聚星飛蓬羽翼無風<lb/>
吹搖颺之何途嗟哉乎人生孟浪亦如斯奔南徂北况<lb/>
多岐不知何時有定期噫吁<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>星霜容易變華鬢鏡中<lb/>
棼若綫世間哀樂屢推遷胡為乎尚陟險踰巔蓬萍篇<lb/>
心纒綿<lb/>
　　米珠謠　　　　　　　　　　　法杲<lb/>
<pb n="KR4h0135_WYG_021-40b"/>
穿貂一負薦十坐不臥朝難夕埜草尚連根人不期生<lb/>
色厫倉入萬委積成千販夫髙枕餓莩思烟吁嗟乎今<lb/>
日之日乃復丁此嚼珠之年噫吁嗚呼天乎人乎<lb/>
　<lb/>
　<lb/>
　<lb/>
　<lb/>
　古今禪藻集卷二十一<lb/>
</p>
<p>
</p>
  </div>
<div>
<head>古今禪藻集巻二十二</head> <lb/>
    <p>
<pb n="KR4h0135_WYG_022-1a"/>
欽定四庫全書<lb/>
　古今禪藻集巻二十二<lb/>
　　　　　　　　　　明釋正勉釋性<graphic n="KR1886" url="https://raw.githubusercontent.com/kanripo/KR-Gaiji/master/images/KR1886.png" mimeType="image/png"/>同輯<lb/>
　明<hi>五言律詩</hi>
　　西津　　　　　　　　　　　　梵𤦺<hi>八首</hi>
月滿潮來盛天空野望低樹侵呉甸北帆入楚江西俊<lb/>
鶻秋方下慈烏曉更啼即看霜露及風景色凄凄<lb/>
　　贈江南故人<lb/>
<pb n="KR4h0135_WYG_022-1b"/>
今騎沙苑馬昔踏洞庭魚結䌫荷邊宿移家竹裏居好<lb/>
風横笛晩新月上簾初每憶江南樂功名有不如<lb/>
　　上都<lb/>
王畿千里近御苑四時春苜蓿能肥馬葡萄不醉人衮<lb/>
衣明日月關塞絶風塵古有官名諫今無事可陳<lb/>
　　其二<lb/>
雙闕上雲霄層城近斗杓夜開金殿鎻晨赴紫宸朝月<lb/>
屋閒浮螘霜空好射鵰有官兼宰相誰復似嫖姚<lb/>
<pb n="KR4h0135_WYG_022-2a"/>
　　開平書事<lb/>
舊俗便弓馬新霜稱綺羅平原芳草歇古戍暮雲多翠<lb/>
袖調鸚鵡金鞭控駱駝上樓看月得無酒奈君何<lb/>
　　其三<lb/>
野外山横塞天涯水遶羌登高一俯仰即事幾炎凉日<lb/>
晩雕聲急氷寒馬足傷我懐增感慨誰與細平章<lb/>
　　漠北懐古<lb/>
每厭氷霜苦長尋水草居控弦隨地獵刳木近河漁馬<lb/>
<pb n="KR4h0135_WYG_022-2b"/>
酒茶相似駝裘錦不如健兒雙眼碧慣讀左行書<lb/>
　　萬里<lb/>
萬里故鄉隔扁舟何日還黄雲薊北路白雪遼西山馬<lb/>
倦客投店雞鳴人出關吾思石橋隠絶頂尚容攀<lb/>
　　宿徑山天瑞院次虞侍講韻　　　來復<lb/>
佛屋凌霄見僧鐘隔水聞石苔留虎跡山氣動龍文鉢<lb/>
自諸天送燈從白日分東游共清賞猿鶴每為羣<lb/>
　<hi>復師五言律亡之兹不及備選覺未完璧俟後同志者搜而續之庶不失師詩瓢中故物耳</hi>
<pb n="KR4h0135_WYG_022-3a"/>
　　古塞下曲　　　　　　　　　　宗泐<hi>十三首</hi>
候吏過輪臺傳言敵可摧嫖姚揚斾出驍騎治兵來瀚<lb/>
海驚波涌隂山積雪開前軍正酣戰日暮氣雄哉<lb/>
　　櫟山西齋雨中作<lb/>
疎雨過髙峯幽齋對碧松出山雲似馬落澗水如龍句<lb/>
向静中得身於僻處慵小童林下至報有虎行蹤<lb/>
　　故涇縣徐典史挽歌<lb/>
白髪神仙吏黄塵八十齡竟同華表鶴俄失老人星甕<lb/>
<pb n="KR4h0135_WYG_022-3b"/>
盡牀頭酒埃生案上經今朝來哭處墓草未全青<lb/>
　　雙清士詩<hi>有引</hi>
　廬陵張君書紳歐陽君子剛宦逰四方同為淛省掾<lb/>
　以清自勵大參蔡公嘉其操為署所寓邸曰雙清館<lb/>
　而書紳先以滿告去子剛誠有不忍舍者予為雙清<lb/>
　士詩以贈之<lb/>
有美雙清客齊名淛省郎兩鳬相上下聨璧有輝光粉<lb/>
署朝同硯郵亭夜對牀凉風鳯池上羽翮惜分翔<lb/>
<pb n="KR4h0135_WYG_022-4a"/>
　　登相國寺樓<lb/>
冬日大梁城郊原四望平雲開太行碧霜落蔡河清欲<lb/>
問征西路兼懐弔古情夷門名尚在無處覔侯嬴<lb/>
　　發秋風<lb/>
曉發扶風縣雲低欲雪時長河王莽寺獨樹馬超祠營<lb/>
窟炊烟早牛車度坂遲非熊無復夢渭水自逶迤<lb/>
　　雪嶺<lb/>
邊城分壤處雪嶺白嵳峩萬古消不盡三秋積又多寒<lb/>
<pb n="KR4h0135_WYG_022-4b"/>
光欺夏日素綵爍天河自笑經過客相看鬢勿皤<lb/>
　　屋舟<lb/>
呉人舟似屋今子屋為舟四面水都繞百年身若浮下<lb/>
臨知有地中坐恐隨流夢裏天無際微茫發棹謳<lb/>
　　次韻送徐伯廉歸南陵<lb/>
把酒城南道離懐去住同鳥啼紅樹裏人出翠微中山<lb/>
雨添秋色溪雲度晩風倚樓相憶處明月各西東<lb/>
　　大寜寺喜雨<lb/>
<pb n="KR4h0135_WYG_022-5a"/>
何處新聞雨深山古寺中曉聲兼蟋蟀秋意在梧桐已<lb/>
覺人情喜深知歳事豐山翁病全減相對笑顔同<lb/>
　　次韻東軒見訪<lb/>
老結淮山屋重圍橡樹林鹿行巖徑窄虎飲澗泉深風<lb/>
雨人間事氷霜世外心夜來明月上擁毳一長吟<lb/>
　　山水圖<lb/>
絶境天成妙良工意匠能山腰上方寺樹杪獨行僧澗<lb/>
滿泉流迸雲虚谷氣蒸衡廬端可挹好上最高層<lb/>
<pb n="KR4h0135_WYG_022-5b"/>
　　落葉<lb/>
一片復一片西風與北風但看階下滿不覺樹頭空綴<lb/>
服猶堪用題詩自不工山童朝更掃閒委古墻東<lb/>
　　元夕　　　　　　　　　　　　徳祥<lb/>
上國當元夜金吾不禁行笙歌喧甲第燈火耀重城萬<lb/>
户春同色千門月共明舉頭天路近不敢縱歌聲<lb/>
　　呉江晩泊　　　　　　　　　　宗衍<lb/>
風壤三州接江湖一水分虹消滄海雨日落洞庭雲客<lb/>
<pb n="KR4h0135_WYG_022-6a"/>
意終難盡漁歌實飽聞長思陸魯望不出可忘君<lb/>
　　題珪上人山舍　　　　　　　　無愠<lb/>
紅葉塡松徑清溪繞竹林西風雙鬢老落日半窓隂壞<lb/>
衲偏宜厚幽居不厭深竺仙遺偈在展卷且髙吟<lb/>
　　金山寺　　　　　　　　　　　守仁<lb/>
神禹開天塹中流碣石存蓬萊分左股灎澦失孤根驛<lb/>
騎催官渡風帆拂寺門甕城燈火近鐘鼓報黄昏<lb/>
　　龍河逢祥師　　　　　　　　　道衍<hi>十一首</hi>
<pb n="KR4h0135_WYG_022-6b"/>
自恨長為别逢時袂惜分道交非在酒禪悦不須文草<lb/>
宿龍河雨松留鳯閣雲夜窓承演妙黙黙似無聞<lb/>
　　黄三謫欽州死於途次哀之以詩<lb/>
萬里擕妻去危亡恨昨非身應隨地葬魂儗故鄉歸天<lb/>
末人家少雲深鳥道微招之不可得徒有淚沾衣<lb/>
　　送友人之武林<lb/>
我住城西寺君歸湖上山馬聲知驛路樹色認鄉關逺<lb/>
戍霜鴻慘荒汀雪鷺閒自憐隄畔桞愁緒不禁攀<lb/>
<pb n="KR4h0135_WYG_022-7a"/>
　　重經常熟縣<lb/>
鉅邑當呉北官無接送勞水多歸海近城半在山髙僧<lb/>
寺餘庭柏人家盡野蒿重遊逢日莫惆悵促囘舠<lb/>
　　五九菊<lb/>
采采薰風裏英英復傲霜占先榮午日應候媚重陽早<lb/>
晩還同色炎涼不改香兩開看總喜知爾越羣芳<lb/>
　　芭蕉<lb/>
清髙與道合僧舍樹宜稠涼葉春隂積虚心夜氣浮題<lb/>
<pb n="KR4h0135_WYG_022-7b"/>
嫌風處碎畫喜雪時幽有物皆凋謝非惟不耐秋<lb/>
　　題張山人適樂圃林館<lb/>
開牖依林樾迢迢去市遙翠低承雨竹緑碎受風蕉夕<lb/>
嶺還侵户春流欲斷橋主人縁愛客時為出山瓢<lb/>
　　讀孤山法師閒居編<lb/>
孤山無復見展巻已知心落落潜夫詠皇皇古劒吟江<lb/>
雲隂逺嶠野雪霽高林莫謂千年後人間絶賞音<lb/>
　　晩過師子林<lb/>
<pb n="KR4h0135_WYG_022-8a"/>
無地堪逃俗乗昏復到林半山雲遏磬深竹雨留禽觀<lb/>
水通禪意聞香去染心叩門驚有客想亦為幽尋<lb/>
　　悼立禪師<lb/>
一衲老雲深迢迢訃寂音不離生滅相已絶去來心壁<lb/>
冷孤峯影龕閒雙樹隂夕陽清磬響依舊滿空林<lb/>
　　其二<lb/>
未刻高僧傳名先入祖圖燈殘窓下暝履剩榻前孤宿<lb/>
靄封新塔餘香起舊爐蒼蒼泉上石遙對想跏趺<lb/>
<pb n="KR4h0135_WYG_022-8b"/>
　　送僧歸重慶　　　　　　　　　天祥<hi>二首</hi>
東西千萬里來去一身輕碧鳯山前别黄梅雨裏行江<lb/>
長巴子國地入夜郎城昔我經過處因君動逺情<lb/>
　　挽逯光古先生<lb/>
昨日來過我今朝去哭君那堪談笑際便作死生分曠<lb/>
逹陶徵士蕭條鄭廣文猶憐埋骨處西北有孤雲<lb/>
　　贈善世求禪人歸省　　　　　　如蘭<hi>八首</hi>
家在浙陽河扁舟載月多天空山接野木落水生波雲<lb/>
<pb n="KR4h0135_WYG_022-9a"/>
物催歸興乾坤發浩歌少年才力俊亦足慰蹉跎<lb/>
　　送進古道住廬山萬杉<lb/>
雙劒倚青冥雲開九疊屏清猨啼野樹馴虎衛巖扃瀑<lb/>
吼飛晴雪江空落夜星雨花紛委處揮麈晝談經<lb/>
　　送曹應則歸省<lb/>
壯志欲飛騰扶搖北海鵬雙親俱未老一弟已為僧逺<lb/>
水浮春棹虚窓坐夜燈明朝望鄉國遙指白雲層<lb/>
　　送述曇緒住全福<lb/>
<pb n="KR4h0135_WYG_022-9b"/>
憶過周溪上黄蘆夜泊船張燈留晩飯掃榻假秋眠天<lb/>
漢無雙月風平又五年羅雲多逺裔今古見才賢<lb/>
　　送謙巽中住草堂梵安<lb/>
萬里橋西路百花潭上居涼風生錦樹曉雨浥紅蕖好<lb/>
著詒謀鈔重論止觀書扁舟時有便來徃問何如<lb/>
　　秋江送别<lb/>
江栁不堪折江花照眼明天將孤雁逺風送一帆輕紅<lb/>
樹宜秋色黄蘆雜雨聲呉雲半千里如在月中行<lb/>
<pb n="KR4h0135_WYG_022-10a"/>
　　張句曲小景<lb/>
句曲有仙居桃源景不如樹根㑹繫艇石室舊藏書溪<lb/>
晩秋波浄嵐晴宿雨餘何當問眞隠松下坐茅廬<lb/>
　　黄鶴山人墨竹<lb/>
水竹共清妍鮮飇動渭川鷓鴣啼楚雨帝子泣湘烟秋<lb/>
意生簾幕寒光照簡編百年空見畫黄鶴已成仙<lb/>
　　閒行　　　　　　　　　　　　大冋<hi>二首</hi>
散漫及春遊逍遙得自由在山常見鹿近水不驚鷗岸<lb/>
<pb n="KR4h0135_WYG_022-10b"/>
口花初動崖根雪尚留翻憐今日樂塵世幾人愁<lb/>
　　江村夕照圖<lb/>
江村水國幽雲樹半含秋落日曬魚網涼風送客舟香<lb/>
秔黄早刈碩果熟先收官税供輸外民歌樂未休<lb/>
　　書懐　　　　　　　　　　　　覺澄<lb/>
利名非所欲人事頗相干冀北行無䇿江南住不安有<lb/>
時逢醉客何處告清官未到雲深處終身愧懶殘<lb/>
　　經廢花徑寺　　　　　　　　　懐讓<lb/>
<pb n="KR4h0135_WYG_022-11a"/>
畫璧暗塵凝蘿龕冷佛燈壊垣欹老樹古榻擁殘僧齋<lb/>
斷禽長散樓傾客畏登生涯同幻泡興廢總難憑<lb/>
　　虎丘寺　　　　　　　　　　　普泰<hi>二首</hi>
欲覔闔閭墓風霜殿閣秋越平呉亦盡劒去水空流字<lb/>
缺碑銘古雲深竹院幽無心唯野鳥不解往時愁<lb/>
　　秋晴<lb/>
幾日豆花雨兹晨方見晴寒蟬依樹響秋蘚上階生山<lb/>
脱雲尤翠池涵日更明西風催萬户都作搗衣聲<lb/>
<pb n="KR4h0135_WYG_022-11b"/>
　　寓南髙峯懐友　　　　　　　　文湛<hi>二首</hi>
菴住南峯下四簷松竹青月長陪入定猨或聽談經池<lb/>
近涼生榻山髙影落庭故人在何處詩酒醉蘭亭<lb/>
　　姚江廣濟寺寄瑞雪庭<lb/>
江北倦行覽江南作勝遊乾坤雙短鬢山水一孤舟越<lb/>
鳥他鄉夢呉雲故國愁時清得幽賞不為逺公留<lb/>
　　送毛明府令弟還鄉　　　　　　廣澉<lb/>
衆客送行客長亭復短亭輕塵浥細雨歸鴈度寒汀别<lb/>
<pb n="KR4h0135_WYG_022-12a"/>
酒未成醉征車且暫停誰歌渭城曲腸斷不堪聴<lb/>
　　秋夜　　　　　　　　　　　　明秀<hi>九首</hi>
微月澹滄海憑軒開北堂芙蓉近秋水風露濕衣裳一<lb/>
鶴過山去四星明帝傍巖棲有志士誰似接輿狂<lb/>
　　宦邸曕雲<lb/>
鶻没天低處雲邊是故鄉眼穿嗟薄宦心切在高堂南<lb/>
浦連春草西山近夕陽秋風吹客思愁與路俱長<lb/>
　　夜過康虚亭<lb/>
<pb n="KR4h0135_WYG_022-12b"/>
竹裏溪光浄霜邊落葉繁能為眞處士得共老丘園素<lb/>
業殘書在交期古道存虚亭一尊月相對幾黄昏<lb/>
　　訪顧子重于瑞石山居<lb/>
故人喜我至下榻掃烟蘿丘壑此心在文章如命何鶯<lb/>
聲花外老春事雨中過何日西湖上漁竿共草蓑<lb/>
　　歸鴈<lb/>
萬里隨寒暑南衡又北秦雲飛時避弋水宿更呼羣青<lb/>
草湖邊雨黄沙磧上春天涯未歸客愁向夜深聞<lb/>
<pb n="KR4h0135_WYG_022-13a"/>
　　贈武夷徐羽士<lb/>
浮丘學仙子祕法與誰傅𤣥牝長生地青牛小洞天御<lb/>
風乘鶴駕踏月弄漁船九曲春源上桃花紅欲然<lb/>
　　田叟贈朱可麓<lb/>
早起飯牛犢落花春水渾雨中青箬笠溪上白雲村食<lb/>
力古莘野全生今鹿門不知城府外何處有桃源<lb/>
　　野航<lb/>
江空天上下茶竈帶雲濤一夜桃花雨五湖春水髙斜<lb/>
<pb n="KR4h0135_WYG_022-13b"/>
陽飛白鷺芳草亂青𫀆流向前灘去無風懶著篙<lb/>
　　懐孫太白山人<lb/>
病裏度僧夏詩篇憶舊遊空堂一葉雨涼思滿簾秋盡<lb/>
日書長把深山道自謀芙蓉正堪采誰為寄清愁<lb/>
　　送大尹張公南溪　　　　　　　永瑛<hi>八首</hi>
宮殿春雲迥江潭客路賒官閒居小邑目極望京華善<lb/>
政纔三月深恩及萬家去時春滿縣猶喜見桃花<lb/>
　　讀李崆峒集<lb/>
<pb n="KR4h0135_WYG_022-14a"/>
土德秦關旺人文昭代生夜光歸合浦垂棘敵連城雲<lb/>
木衆禽寂陽岡孤鳯鳴澆風復淳古大路闢榛荆<lb/>
　　送高州申别駕<lb/>
聖恩除别駕旌節向高涼宦路八千里功名四十强青<lb/>
山臨越地秋月過錢塘霖雨隨公去銅魚草木香<lb/>
　　秋浦<lb/>
白露下蒹葭秋汀尚有花數峯迴晩色一鴈落寒沙菰<lb/>
熟供炊事鱸肥上釣槎月明吹笛去隔水是漁家<lb/>
<pb n="KR4h0135_WYG_022-14b"/>
　　贈蕭山曹湘巖大尹<lb/>
道學傳東魯詩文出建安探竒遊海上逸興宿雲端赤<lb/>
縣曾飛舄丹山可駕鸞飄飄有仙骨豈肯在丘樊<lb/>
　　勝果寺中峯閣用唐處黙韻<lb/>
古寺梯雲磴長松帶女蘿山空秋意早江闊晩涼多白<lb/>
鳥逾青壁紅霞閃碧波西嵓昏磬罷猶聽采樵歌<lb/>
　　結客少年塲<lb/>
結客少年塲春風吹緑楊金鞭控白馬繡帶繫羅囊醉<lb/>
<pb n="KR4h0135_WYG_022-15a"/>
月罷燕市看花向洛陽五侯七貴子並轡列同行<lb/>
　　飲天風海濤樓贈公良<lb/>
璧月花間出仙雲樹杪浮新醪留上客春夜宿層樓海<lb/>
色涵霄漢星文動斗牛只應天路接何必泛槎游<lb/>
　　過子陵祠　　　　　　　　　　祖福<hi>四首</hi>
子陵辭漢室髙臥此雲林釣石雲霄迥星臺歳月深烟<lb/>
開千嶂曉樹合半江隂不是論銖兩元無諫議心<lb/>
　　大洋灘和雲東韻<lb/>
<pb n="KR4h0135_WYG_022-15b"/>
亂山環巨谷衆水㑹高川宿莽乘春攬雲槎逆瀬牽沙<lb/>
烟衝鷺起潭日抱蛟眠晩飯分漁火青藜傍野然<lb/>
　　杪歳感懐<lb/>
急雨捎寒竹朔風吹敝廬年隂看物化道屈念身餘短<lb/>
夢蕉中鹿浮生轍跡魚為農蔬水意垂老憶長沮<lb/>
　　雨宿西閣<lb/>
浩蕩迷方客仍淹江寺隈旅愁添夜雨歳事到寒梅滄<lb/>
海無家問中峯有夢囘燭花何事喜更傍客杯開<lb/>
<pb n="KR4h0135_WYG_022-16a"/>
　　宿雲居西麓菴　　　　　　　　法聚<hi>六首</hi>
逺徑通深麓齋居小更幽松聲四壁雨湖影滿牀秋世<lb/>
路迷眞境僧縁息妄求開門漁篴近明月在滄洲<lb/>
　　金山次唐人韻<lb/>
世外金仙界風光絶四隣水空禪觀月門斷客車塵山<lb/>
訝浮來石僧疑應化身香燈雲閣静聴法有龍人<lb/>
　　贈樂耕處士<lb/>
小隠鹿門逺躬耕意自便野花茅屋徑春水石溪田黄<lb/>
<pb n="KR4h0135_WYG_022-16b"/>
犢林邊雨青蓑谷口烟社歌忘帝力人在太初年<lb/>
　　上畦<lb/>
腴壤開新圃春風小徑紆理荒無雜穢降種有嘉蔬碧<lb/>
澗雲邊甕青松雨後鋤風波機事夢不到丈人廬<lb/>
　　過豐村侍御兄舊宅<lb/>
寒原棣華落獨惜杖藜還世故浮雲外溪聲夕照間三<lb/>
年新白髪十畆舊青山囘首風烟路啼鶯近竹關<lb/>
　　獻花巖<lb/>
<pb n="KR4h0135_WYG_022-17a"/>
行經佛窟寺更入獻花巖雲磴盤空翠香林肅妙嚴斷<lb/>
崖藤絡石欹閣樹撑簷囘首鍾陵道烟花隔幕簾<lb/>
　　人日客夜過　　　　　　　　　士墨<lb/>
蔬盤作人日梅栁動春城月出海門静客來山閣清杖<lb/>
藜憐白首性氣尚書生日日嵁巖下看雲過眼輕<lb/>
　　奉和沃洲呂公　　　　　　　　果斌<lb/>
梵苑來仙駕旌麾向日懸鳥棲雲外樹龍䕶鉢中蓮高<lb/>
論消禪癖留題紀宦年振衣丹嶠上幽思共泠然<lb/>
<pb n="KR4h0135_WYG_022-17b"/>
　　亂後還鄉　　　　　　　　　　方澤<hi>七首</hi>
故鄉離亂後惆悵對斜曛宅燬猶餘竈林殘已露墳村<lb/>
原今昔改親故死生分獨有重歸客浮身尚似雲<lb/>
　　送呉山人九湖還洞庭因簡方居士<lb/>
落葉滿江邊秋風急暮蟬我思天姥寺君上洞庭船束<lb/>
帛丘園少徵兵澤國連不知方處士鍊藥幾時仙<lb/>
　　諸友夜集得青字<lb/>
楊子過談經山靈入夜聽月光浮几白露氣濕空青髙<lb/>
<pb n="KR4h0135_WYG_022-18a"/>
檻凭虚曠長林坐杳冥今宵河漢上應聚少微星<lb/>
　　送徐山人𤣥嶠<lb/>
去昔不可駐來今紛又過共憐衰謝日獨奈别離何雲<lb/>
擁呉門樹風連震澤波唯應明月夜相憶臥烟蘿<lb/>
　　戰蟻<lb/>
穴蟻搆深争荒城想未盟陣嚴如有令戰苦不聞聲蠻<lb/>
觸方虚國雄雌迭挫兵坐疑秦漢事吟對暮雲横<lb/>
　　宋華川早春見過因感其兄宜山茂才簡荻舟江<lb/>
<pb n="KR4h0135_WYG_022-18b"/>
　　子<lb/>
兄弟夲差池孤鴻君最悲空留宋玉賦不及楚王知世<lb/>
事空流水春光又栁枝江淹饒别恨頭白見無期<lb/>
　　輓錢公良太守<lb/>
翰藻詞林重循良太史題故人留劒在幽壑去舟迷蒿<lb/>
里霜偏早楸原日易低至今公子輩悽斷夜烏啼<lb/>
　　别田山人太室　　　　　　　　正念<hi>五首</hi>
石室開嵩少雲川俯鄧樊讀書冬夏過春至不窺園傅<lb/>
<pb n="KR4h0135_WYG_022-19a"/>
説還當世王符已立言臨風莫長嘯絕壑有清猿<lb/>
　　焦先祠<lb/>
未即焦山境先瞻焦隠君衣冠新物色殿宇舊風雲洞<lb/>
鎻千年藥臺空三詔文紛紛鷹犬類難與鳯為羣<lb/>
　　送陳給事使南海<lb/>
天位北樞峻地圖南海遙冠裳昭日月書册下雲霄鳯<lb/>
闕三年使蠻江八月潮星槎仙並得直欲奏簫韶<lb/>
　　其二<lb/>
<pb n="KR4h0135_WYG_022-19b"/>
浮海意飛揚濯纓歌慨慷山光盈掌握雲色動河梁島<lb/>
服堯封逺江流禹蹟長車書原混一天子念遐方<lb/>
　　其三<lb/>
絶域天王使明時紫禁郎星辰傳鳳詔衮冕授蠻王蜃<lb/>
氣連朝合潮聲入夜長錦帆南海上鄉國有輝光<lb/>
　　有懐逸姪不至兼復書遲　　　　圓珂<hi>二首</hi>
之子來何日閒門獨倚時枝頭聞鵲噪天末看雲馳不<lb/>
是書來晩多因鴈到遲筭沙河渚上相與白鷗宜<lb/>
<pb n="KR4h0135_WYG_022-20a"/>
　　肇林社中漫成<lb/>
千里同飛錫來遊長者園佩珠慚作丐止渴解求源逆<lb/>
立吾眞恥忘機爾息喧從今逢貝葉懶向月中翻<lb/>
　　慈雲嶺　　　　　　　　　　　圓理<hi>三首</hi>
仄徑扳蘿轉空山伐木聞兩崖危石抱衆壑細流分曉<lb/>
竹含蒼靄春田䕶白雲囘看萬松裏唯有鹿麋羣<lb/>
　　招友人看芙蓉<lb/>
一水澄於練孤芳錦作叢故將遲暮景開向寂寥中夕<lb/>
<pb n="KR4h0135_WYG_022-20b"/>
露垂秋白江霞媚晩紅薄言方採掇持贈故交同<lb/>
　　三月望日遲友看花不至<lb/>
不信城東路其如萬里天坐消春一季愁見月三圓庭<lb/>
鶴遲人立林鶯喚友遷臨軒負觴詠為爾惜芳妍<lb/>
　　春日寄鏡池上人　　　　　　　戒襄<lb/>
香林春二月烟靄日冥濛洒徑桃花雨飄簾燕子風客<lb/>
來青嶂裏犬吠緑蘿中借問今支遁何如舊逺公<lb/>
　　牢山訪憨山清公不値　　　　　眞可<hi>二首</hi>
<pb n="KR4h0135_WYG_022-21a"/>
吾道沈冥乆誰倡齊魯風閒來居海上名誤落山東水<lb/>
接田横島雲連慧炬峯相尋不相見踏徧法身中<lb/>
　　登那羅延窟<lb/>
菩薩僧常住歸依上翠微山髙疑日近海闊覺天低島<lb/>
嶼屏中國波濤限外夷重來防失路拂石一留題<lb/>
　　五臺山居　　　　　　　　　　德清<hi>十八首</hi>
此身原是寄暫住即為生不屬人間有何拘世上名大<lb/>
千觀去小萬物自來輕破釡沈舟計而今借令行<lb/>
<pb n="KR4h0135_WYG_022-21b"/>
　　其二<lb/>
塵海誰能度空居我獨任風雲千載事氷銕萬年心古<lb/>
木留春淺寒巖積雪深秪因貪縱目長踞最髙岑<lb/>
　　過龍泉關<lb/>
策杖烟霞外重關虎豹林路當﨑曲險山入塞垣深慘<lb/>
淡黄雲色蕭條落日隂邊笳如怨客嗚咽嶺頭吟<lb/>
　　從軍<hi>有引</hi>
　余以𢎞法罹難䝉恩遣戍雷陽丙申春二月入五羊<lb/>
<pb n="KR4h0135_WYG_022-22a"/>
　三月十日抵戍所時値其地饑且癘已三歳矣經年<lb/>
　不雨道殣相望兵戈滿眼疫氣横發死傷蔽野悲慘<lb/>
　之狀甚不可言余經行途中觸目興懐偶成五言律<lb/>
　詩若干首苐以乆躭枯寂不親筆硯其辭鄙俚殊不<lb/>
　成章而情境逼真諒非綺語聊紀一時之事云<lb/>
萬里投荒日時方大火流經年頻望雨三歳不登秋蔽<lb/>
野驚人骨悲風動地愁天高難以問心折此淹留<lb/>
　　其二<lb/>
<pb n="KR4h0135_WYG_022-22b"/>
道殣非關歳窮愁孰啓予弄兵皆赤子荷鍤盡强徒烟<lb/>
火連村斷徵求隔嵗儲舊聞多盗賊今見滿江湖<lb/>
　　其三<lb/>
楚澤非炎徼行吟愧獨醒瘴烟千嶺黑宿草四時青颶<lb/>
觸秋濤怒人蘄癘鬼靈從來皆浪跡今日更飄萍<lb/>
　　其四<lb/>
出世還行役誰悲道路難長戈聊當錫短髪不勝冠沆<lb/>
<graphic n="KR1197" url="https://raw.githubusercontent.com/kanripo/KR-Gaiji/master/images/KR1197.png" mimeType="image/png"/>餘三島炎蒸癘百蠻天南囘首處落日是長安<lb/>
<pb n="KR4h0135_WYG_022-23a"/>
　　其五<lb/>
此日天涯道艱虞秪自憐海風腥釀雨山氣毒含烟畏<lb/>
路從人後衝泥向馬前始知行役苦多在戍兒邊<lb/>
　　其六<lb/>
一息餘生贅千山去路長問途逢牧馬挾䇿偶亡羊衷<lb/>
熱三秋日心寒六月霜所經如蹈鑊安敢任疎狂<lb/>
　　其七<lb/>
幻跡元無住逢山即當歸因看前路窄轉見此生微時<lb/>
<pb n="KR4h0135_WYG_022-23b"/>
抱桑間餓常懐漂母飢所欣無臘月不望寄寒衣<lb/>
　　贈趙公子參軍<lb/>
濟濟佳公子翩翩大雅風骨誇千里駿氣壓萬夫雄慣<lb/>
擊屠龍劒能彎射虎弓誰知天下士多在布衣中<lb/>
　　晩歸營門<lb/>
混俗希忘象臨戎想牧羝前驅芟忍草左袒拗伽黎落<lb/>
日江容醉歸雲樹色迷行藏同倦鳥漸漸向飛低<lb/>
　　庚子歳即事<lb/>
<pb n="KR4h0135_WYG_022-24a"/>
豺虎中原徧星軺日夜馳詔無哀痛字人有向隅悲逺<lb/>
探驪龍窟深批弱木枝乾坤聊俯仰愁絶一雙眉<lb/>
　　其二<lb/>
青海初收捷朱厓始罷征劒門飛赤羽閣道走羌兵帝<lb/>
德懷柔逺王師恥戰争蠻夷應繫長不見請長纓<lb/>
　　其三<lb/>
滿目黄塵暗披肩白髪垂江湖歸路杳鷗鷺傍人疑康<lb/>
濟思今日安危望此時從來貂珥重寜不愧恩私<lb/>
<pb n="KR4h0135_WYG_022-24b"/>
　　宿清溪驛夢得草蟲鳴斷岸沙鳥宿寒汀之句因<lb/>
　　　足成之<lb/>
遡流遵逺渚旅泊傍孤亭月隠山容澹魚潜水氣腥草<lb/>
蟲鳴斷岸沙鳥宿寒汀最惜飄零者浮生夢未醒<lb/>
　　宿獨鶴驛題壁<lb/>
獨鶴何年去孤征此日來庭遺毛色古松帶唳聲哀清<lb/>
夢餘山月髙蹤落草萊夜深思戢羽彷彿在天台<lb/>
　　半月三度小金山<lb/>
<pb n="KR4h0135_WYG_022-25a"/>
半月經三度千秋此一過驅馳憑寶筏來徃任風波客<lb/>
思慙魚鳥閒心戀薜蘿是山皆可住不許竟如何<lb/>
　　遇呉少君於西崖房賦贈　　　　如本<lb/>
邂逅南華客跏趺祗樹林蘭花蒲草侣幽鳥白雲心探<lb/>
賾還擕杖恢諧不帶琴懸知富篇什金石已調音<lb/>
　　牡丹鄭定夫招賞留題　　　　　性彛<lb/>
姚魏名家逺繁華與衆殊香疑天上有色恐世間無帶<lb/>
露粧猶濕迎風醉欲扶東君偏為汝分外著工夫<lb/>
<pb n="KR4h0135_WYG_022-25b"/>
　　杪秋過王良甫懸榻齋訪李白甫陸纂甫分花字<lb/>
　　　　　　　　　　　　　　　　希復<hi>二首</hi>
早來消霧雨訪客出烟霞太白詩何俊士衡才亦華開<lb/>
齋當素節下榻對黄花一見遂相契忘言坐日斜<lb/>
　　將徃河南曉發平望<lb/>
利涉非吾事侵星奈曉何水村浮寺逺岸火隔橋多千<lb/>
里路方積三秋日易過垂哀試行脚誰復慮風波<lb/>
　　望亭夜泊　　　　　　　　　　眞謐<hi>四首</hi>
<pb n="KR4h0135_WYG_022-26a"/>
廬井臨官道人煙古望亭蓆家秋織雨田父夜占星露<lb/>
冷聞江雁燈殘見水螢孤舟慣飄泊誰復歎浮萍<lb/>
　　答箬菴法姪過訪因憶故兄慧公<lb/>
秋水蒹葭逺荒園草莽深顧余無剰語負爾獨南尋風<lb/>
雨同兹日乾坤共此心因之思大朗悽斷鶺鴒音<lb/>
　　淮隂雨泊感賦<lb/>
問俗古淮隂維舟夜雨深良弓無舊影髙鳥息餘音激<lb/>
岸河聲吼迷空霧氣侵自知難乞食一飯直千金<lb/>
<pb n="KR4h0135_WYG_022-26b"/>
　　過孔子廟<lb/>
迢遙探聖域葱鬱見宮墻遺像冠裳古斯文歳月長書<lb/>
樓憑積氣寢殿發幽香弟子皆賢哲窮陳若褁糧<lb/>
　　送崔子玉還嶺南　　　　　　　洪恩<hi>十四首</hi>
名山遊殆徧六月發新亭采石潮生白匡廬雨過青土<lb/>
風占父老江海按圖經遲我曹溪上南能法共聴<lb/>
　　懐悦觀二兄<lb/>
同社人何處飄颻信轉蓬葉將秋上下心逐路西東月<lb/>
<pb n="KR4h0135_WYG_022-27a"/>
色深庭樹雲容澹桂叢夢依原上鳥棲托向途中<lb/>
　　采石謁太白祠宿蛾眉亭<lb/>
乾坤空故壘樓閣壯新祠雅道存今日風儀想昔時秋<lb/>
山横采石江月吐蛾眉一慨中流事清霜萬木悲<lb/>
　　晩投浄居菴宿贈浄虚上人<lb/>
倦欲投香榭行還戀翠㣲鳥翻霜葉下僧帶嶺雲歸山<lb/>
際起寒月林端收夕暉少留經一宿念爾可傳衣<lb/>
　　淮隂經廢寺<lb/>
<pb n="KR4h0135_WYG_022-27b"/>
亂石參差逕疎林薜荔墻露華團翠壁風葉埽空廊㸑<lb/>
冷疑無火花寒忽有香簷前尋老衲炙背向斜陽<lb/>
　　九日坐縹緲巖<lb/>
不采東籬下端居縹緲峯穴猶三代俗雲䕶六朝松桂<lb/>
老飄金粟藤枯挂玉龍南山空有色羞自對芙蓉<lb/>
　　同沈比部㩦酒與李臨淮過劉察園分得金字<lb/>
劉向傳經地休文載酒尋清風同旦暮白日自園林坐<lb/>
客憐星聚飛觴倒月深漫誇河朔事慷慨古猶今<lb/>
<pb n="KR4h0135_WYG_022-28a"/>
　　同陳孝廉坐鳳凰臺賦贈游鹿門山人<lb/>
聖代無歌鳳人猶見楚狂一臺延落日千樹醉㣲霜獨<lb/>
嗜鹿門隠咸稱馬氏良元龍同擊節湖海意相當<lb/>
　　秋日送月上人省母<lb/>
十載離鄉井秋風返故林拭乾抛涙眼方慰倚門心乍<lb/>
見猶疑面初聞未辨音無嫌衣太短能識别時針<lb/>
　　呉中郭有道結閣焦山為垂老計過此以賦<lb/>
舍宅明僧紹移居葛稚川江山空姓字樓閣但雲烟洞<lb/>
<pb n="KR4h0135_WYG_022-28b"/>
裏餘丹籙池中盡白蓮夜深疎磬後能不詠㳺仙<lb/>
　　湛懐義公與癯鶴悦公逺尋卜地緝席牛山于今<lb/>
　　　四載餘矣義公以萬厯丙申夏日不逺千里至<lb/>
　　　自牛峯相遇於長干舊寺因期與結制雪浪山<lb/>
　　　中自秋及冬晤言一室上下十載有遂生平相<lb/>
　　　得驩甚偶言及長干社事徵昔驗今念死生異<lb/>
　　　路或南北分踪遇物興懐不勝感慨義公因作<lb/>
　　　詩四章以紀其事予從而和之以續貂云<lb/>
<pb n="KR4h0135_WYG_022-29a"/>
明珠還合浦雙劒耀豐城竹色寒増翠松顔老更清以<lb/>
吾一日長遲爾萬山盟願託兹泉石同攄畎畆情<lb/>
　　登焦山絶頂<lb/>
萬壑齊驅海雙峯對若門盡東迴地軸直北走山根沙<lb/>
市鮫人現樓居蜃氣昏桃花臨水岸莫是武陵村<lb/>
　　其二<lb/>
奔濤迴萬里竹樹一區存潮長江天白霞收海日昏彈<lb/>
丸封楚尾匹練挂呉門只欲生雙翼泠然御化鯤<lb/>
<pb n="KR4h0135_WYG_022-29b"/>
　　同包使君陳仲醇觴張友蓮於道院<lb/>
緼袍居衛日環堵室蕭然徃不排藜入行當擁杖先書<lb/>
將貧到徹人與地俱賢一乞壺中坐風餘太古前<lb/>
　　懐谷泉　　　　　　　　　　　法生<hi>二首</hi>
林間黄鵠友谷口白龍師一逐征蓬去三秋蕙草悲雲<lb/>
天飛錫逺霜浦踏盃遲應念冥棲者時攀嵒桂枝<lb/>
　　題程幕史松橋草堂<lb/>
水館五株松星橋兩岸通虹飛疎雨外龍臥亂雲中秦<lb/>
<pb n="KR4h0135_WYG_022-30a"/>
后行封日殷王濟涉功徒聞銀漢上别有鵲乗空<lb/>
　　虎丘寺　　　　　　　　　　　僧悦<hi>七首</hi>
一丘探勝友延坐竹間遲石肯生公法山銜短簿祠海<lb/>
雲千片冷湖月半規竒寒色深秋外西風落木悲<lb/>
　　月下江行<lb/>
水郭鄉園近漁舟處處逢斷崖隂伏雨極浦夜藏龍獨<lb/>
宿江心寺孤帆月下鐘天垂河漢淺人語隔芙蓉<lb/>
　　投宿浄居菴<lb/>
<pb n="KR4h0135_WYG_022-30b"/>
幽意率吾眞秋光處處新亂山行不盡流水坐相親夢<lb/>
屬初中夜燈燃最後身石牀重覺起松月冷依人<lb/>
　　恩公留講一宿菴余慨獨徃<lb/>
落日戀同遊銜情兼送秋亂山横莫雨千澗咽寒流雲<lb/>
際江南北天涯人去留繁珠殘衲下為我破窮愁<lb/>
　　送愚公省親楚中<lb/>
銜思雙親乆髙堂入夢賖楚山横夏口漢水接長沙古<lb/>
驛晴飛雪空城寒自花北風吹片錫明日又天涯<lb/>
<pb n="KR4h0135_WYG_022-31a"/>
　　與景升過郢中逢李君實暨長君元暉慨然有作<lb/>
浮雲江上色去住慘離情一鉢依僧次千山破雪行夜<lb/>
禪枯木短寒月片身輕珍重天涯遇寜無怨别生<lb/>
　　白沙園留别張曹州兼憶郎君九華<lb/>
松竹寄清脩居然名士流薜蘿三逕冷風雨一亭秋鳥<lb/>
色窺留意江聲帶别愁天涯知我在寜不念孤遊<lb/>
　　楞嚴廢寺　　　　　　　　　　福聚<lb/>
憶昔曾肥遁今何屬相君古墻無剰土毁碣有遺文百<lb/>
<pb n="KR4h0135_WYG_022-31b"/>
世墳仍廢千秋殿已焚惟餘松檜在長日慘寒雲<lb/>
　　書懐　　　　　　　　　　　　性空<lb/>
古刹小江邊栖遲又幾年一從披壊衲便覺斷塵縁睡<lb/>
鶴同秋夢孤猨伴夜禪還期扶短䇿逺上鷲峯巔<lb/>
　　禪僧　　　　　　　　　　　　文石<hi>四首</hi>
無佛亦無生曹溪祖慧能雄心肩虎兕疾眼角鸇鷹糟<lb/>
粕看三藏糠粃目四乗誰知成正覺魚鳥用繁興<lb/>
　　詩僧<lb/>
<pb n="KR4h0135_WYG_022-32a"/>
不是躭佳句詞林趣未忘文章示長舌翰墨作慈航偈<lb/>
讃追東漢伽陀逼盛唐即言宣般若無字不清凉<lb/>
　　老僧<lb/>
擁衲一襌翁腰弓耳亦聾人言猶矍鑠自覺近疲癃剃<lb/>
髪刀生雪看經齒漏風日髙隣叟過拭淚為談空<lb/>
　　狂僧<lb/>
狂僧餘故態不與世情居合眼看時事揚聲讀古書我<lb/>
名眞腐鼠爾技自黔驢無數搶榆者圖南總笑余<lb/>
<pb n="KR4h0135_WYG_022-32b"/>
　　寄無期道兄　　　　　　　　　斯雲<hi>四首</hi>
憶得東林社寒花動早梅離心同浄業别夢繞香臺江<lb/>
水分南北音書絶去來不辭行脚倦飛錫向天台<lb/>
　　阻風龍潭驛<lb/>
千里横江望驚濤白馬奔征帆欹别岸飛鳥没孤村雨<lb/>
濕春常暝天寒日易昏自憐為客久愁絶向誰論<lb/>
　　其二<lb/>
大江風浪惡顚墜客心驚津吏勞相問舟師畏逆行隂<lb/>
<pb n="KR4h0135_WYG_022-33a"/>
霾蒼野積斷岸白沙横試使身飛越還期羽翼生<lb/>
　　其三<lb/>
龍潭江上驛天逺翳寒烟泥濘難行馬風波不放船遲<lb/>
迴空白日顧値貸青錢誰謂歸無計鶯花客望懸<lb/>
　<lb/>
　<lb/>
　<lb/>
　<lb/>
<pb n="KR4h0135_WYG_022-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今禪藻集巻二十二<lb/>
</p>
<p>
</p>
  </div>
<div>
<head>古今禪藻集卷二十三</head> <lb/>
    <p>
<pb n="KR4h0135_WYG_023-1a"/>
欽定四庫全書<lb/>
　古今禪藻集卷二十三<lb/>
　　　　　　　　　　明釋正勉釋性<graphic n="KR1886" url="https://raw.githubusercontent.com/kanripo/KR-Gaiji/master/images/KR1886.png" mimeType="image/png"/>同輯<lb/>
　明<hi>五言律詩</hi>
　　寄海虞吳大　　　　　　　　　徳勝<hi>十二首</hi>
天地菴居僻相逢竟嵗難白雲供臥病滄海重加餐花<lb/>
影輕風動松隂過雨寒起居君倘好何惜皂袍單<lb/>
　　詩窮<lb/>
<pb n="KR4h0135_WYG_023-1b"/>
人來總厭貧吾自見吾眞氣色蓮花淨衣裳蘿葉新鶯<lb/>
啼林外曉草緑杖前春更有生涯在奚囊闇自珍<lb/>
　　壬辰秋遼陜徵兵吳越吳越被徵者多有鬻妻孥<lb/>
　　而應感賦<lb/>
忽被徵兵入淚從賣婦潸邊霜新塞騎漢月古闗山天<lb/>
子崇神武將軍戰苦顔共知南北異去去倘生還<lb/>
　　舊宫人<lb/>
妾意終期待君恩不再私長門空買賦團扇靜題詩下<lb/>
<pb n="KR4h0135_WYG_023-2a"/>
睫雙紅筯搔頭幾白絲花前聽玉漏常立五更遲<lb/>
　　嘉則丈樓居談詩<lb/>
一鉢何從託逶迤向越中山横疑路盡水轉引舟通落<lb/>
日千章木虛樓萬壑風聽餘匡鼎説霞散赤城紅<lb/>
　　過朱豪冠<lb/>
濠濮古今意乾坤彼此情禽魚覺親暱林水淡幽情逺<lb/>
寺烟中塔平山樹裏城不知何世界那用卜居名<lb/>
　　過雲隠菴雲棲禪士<lb/>
<pb n="KR4h0135_WYG_023-2b"/>
闔閭城畔市彷彿隔烟巒天曠疎鐘曉霜晴落木寒青<lb/>
山髙座裏碧眼暮雲端自謂遲相識論交信所難<lb/>
　　初春對梅花憶友人渡海朝普陀山<lb/>
雪霽輕寒入空齋坐亦清春深滄海色夢斷紫濤聲暮<lb/>
影中原起浮雲外國生梅花對無語何限遲君情<lb/>
　　同諸門人宿吳興山中<lb/>
落日霅溪亭僧堂雨乍醒振衣濕嵐翠開户滴松青帆<lb/>
挂千門月溪流萬壑星爾曹全借色何以答山靈<lb/>
<pb n="KR4h0135_WYG_023-3a"/>
　　讀王元美集<lb/>
共有千秋計君其集大成物情饒品藻星璧任權衡滄<lb/>
海迴風色明河注水聲茫茫宇宙内誰敢並先生<lb/>
　　過張孝子宅訪文學値文學病<lb/>
乞食尋檀越泠然一錫餘竹邊晴曬藥花裏晝看書矮<lb/>
屋巢烏鳥平池剰鯉魚蓬蒿雖滿徑長者自停車<lb/>
　　偶讀王元美老去急知音之句遂以為起足成八<lb/>
　　句用懐故同衣東塔寺六如性觀先福寺竟凡明<lb/>
<pb n="KR4h0135_WYG_023-3b"/>
　　辨門人天寧寺公可眞授<lb/>
老去急知音知音成古今已無相緩急空有歎浮沈十<lb/>
載親朋淚千秋師弟心天長與地乆此意轉難禁<lb/>
　　仙巖山居　　　　　　　　　　慧秀<hi>六首</hi>
得性蒼山下藤蘿刺眼新鳥聲深在竹嵐影靜依人長<lb/>
日此𤣥對一生惟淨因焚香心自語啜水不嫌貧<lb/>
　　其二<lb/>
谿山吾長物來往獨闗情薜荔垂如幄芙蓉削作城紫<lb/>
<pb n="KR4h0135_WYG_023-4a"/>
猨驕坐樹朱鳥醉含櫻分合烟霞死寧為世網嬰<lb/>
　　其三<lb/>
日出蒼烟盡千山入望新風梳臨水樹雲逆過橋人花<lb/>
竹殊無恙茅茨未有鄰頽然自終古不是學逃秦<lb/>
　　其四<lb/>
月出山村靜松門鬼火青風泉人獨對露樹鶴常醒十<lb/>
載空銷影千秋秖汎萍自憐長䇿少深夜轉殘經<lb/>
　　其五<lb/>
<pb n="KR4h0135_WYG_023-4b"/>
宻樹能清暑隂霞亦染衣同門二三子逸思縱横飛踞<lb/>
地看青壁談天送夕暉風流映千古吾道不應微<lb/>
　　石橋<lb/>
飛梁信靈異設險化人城虹貫層崖合雷穿衆壑鳴青<lb/>
天水花落白日寒雲生長揖度之去灑然毛骨清<lb/>
　　山中値湛懷師　　　　　　　　志若<hi>三首</hi>
踪跡彌天逺遥思河洛間我尋青嶂曲得見白眉顔道<lb/>
力年來健身心老更閒朝從髙閣上清話雨中山<lb/>
<pb n="KR4h0135_WYG_023-5a"/>
　　雪浪山結冬<lb/>
三冬心自逺一谷乍安禪靜覺身為後行知戒是先澗<lb/>
昏全雜雨山曉半籠烟但契斯常住春風任化遷<lb/>
　　送友還楚<lb/>
大江飛白露霽月泛波紋吳楚山河隔乾坤杖錫分水<lb/>
流髙岸見猿嘯斷崖聞金石交原固含悲一送君<lb/>
　　雪夜山行　　　　　　　　　　斯學<hi>十八首</hi>
孤舟疑入剡夜繞亂山行雪與月俱白江因人更清嵐<lb/>
<pb n="KR4h0135_WYG_023-5b"/>
深寒氣重岸斷凍痕平况復人烟少空聞落雁聲<lb/>
　　雨夜<lb/>
客子乆投宿主人還賃舂薄衾寒入夢深雨逺沈鐘壁<lb/>
上燈窺䑕床頭鉢隠龍因思故山好雲濕幾株松<lb/>
　　題海門寺<lb/>
大海隔烟霧荒城涌梵宫門開春嶂雪鐘引暮潮風客<lb/>
社人天裏僧輪佛日東則公龕壁靜雙樹一燈紅<lb/>
　　睦州城上<lb/>
<pb n="KR4h0135_WYG_023-6a"/>
城上殘陽盡西陵晩色濃嶂嵐低粉雉山郡壓烏龍樵<lb/>
子雲為擔田家水作舂萬峯秋雨過飛瀑挂芙蓉<lb/>
　　答蘇廣宣<lb/>
乍逢吳市晚片語洛陽春牢落猶藏俠風流不稱貧五<lb/>
陵家似水七國事成塵石上留明月與君觀宿因<lb/>
　　寄吳少君山人<lb/>
知君好芳草荷芰半衣裳一别春山緑幾經秋葉黄海<lb/>
門生片月江寺送殘陽曽有天台夢相擕度石梁<lb/>
<pb n="KR4h0135_WYG_023-6b"/>
　　石帆<lb/>
一片孤峯色青浮水面來誤疑江艦動陡挂石帆開扶<lb/>
國行難到桑田見幾囘長風如可駕直欲訪蓬萊<lb/>
　　與徐仲賢孝廉夜坐<lb/>
城上欲棲烏空庭下榻孤青雲在丘壑白月照菰蒲影<lb/>
自依雙樹才堪賦兩都幽驩永兹夕剪燭話西湖<lb/>
　　與復初上人有桂花之期時夜獨坐花下對月賦<lb/>
　　以招之<lb/>
<pb n="KR4h0135_WYG_023-7a"/>
人隔空香院寒生叢桂枝山中金粟願江上白雲期見<lb/>
月秋思逺臨風夜坐遲淮南雖有賦揺落益堪悲<lb/>
　　果公自普陀囘過宿<lb/>
萬里罷行脚千峯還閉門無燈傳白日有客過黄昏風<lb/>
雨山中榻兵戈海外村因聽洛伽勝潮響雜𤣥言<lb/>
　　金明寺訪舷公不値<lb/>
煙水福城南無期向晚㕘湖荒聞相國樹老隠瞿曇細<lb/>
路雲深入長廊日倒涵爾時還乞食龍氣暗空潭<lb/>
<pb n="KR4h0135_WYG_023-7b"/>
　　錢長卿次卿㓜卿三丈再過道林闕展待賦寄<lb/>
竹房空不掩蘭掉復追尋舊雨自三益清風還此林水<lb/>
雲雙徤足天地幾知心悵望西江上白蘋秋正深<lb/>
　　寄懐吳忠伯<lb/>
天涯名社散君獨締交深湖栁分青眼江花合素心片<lb/>
雲時傍水孤鶴别棲林惟有延陵舊知音不在琴<lb/>
　　宿月闗房<lb/>
祗樹如桑下還投一宿來入門寒月出掃石暝雲開落<lb/>
<pb n="KR4h0135_WYG_023-8a"/>
葉分髙坐飛花對辯才此時容結臘擕錫挂香臺<lb/>
　　送陶大冶入山<lb/>
長揖人間世獨尋湖外山泉聲厨屋過松色石門闗朝<lb/>
雨琴書冷秋雲杖屨閒理公巖洞在猿鶴伴躋攀<lb/>
　　岳水部見過<lb/>
京邑常留别鄉園此見尋買山乞士意出世使君心雲<lb/>
色停車晩松聲解帶深風期超上乗白業可中林<lb/>
　　題瀟湘館<lb/>
<pb n="KR4h0135_WYG_023-8b"/>
幽徑湘雲入叢花竹幾竿林清移席動溪碧巻簾看不<lb/>
斷三秋色長疑六月寒籜龍應自起雷雨響琅玕<lb/>
　　行僧<lb/>
萬行屬心師何煩百丈規總教盡形夀端為一修持立<lb/>
到雪深處舂來米熟時苦空氷蘖念無我亦無為<lb/>
　　憩直塢　　　　　　　　　　　如愚<hi>十四首</hi>
西風孤杖急窘步向荒村日出雲隨蔽山昏雨到門蟬<lb/>
聲匝樹斷秋色繞簷繁何處來砧杵催人想故園<lb/>
<pb n="KR4h0135_WYG_023-9a"/>
　　留别因公<lb/>
虛館别同倫風烟我獨親行藏休問影名實已勞神鎩<lb/>
鶴凌霄急窮猿擇木頻前途欣有託一鉢豈為貧<lb/>
　　其二<lb/>
嵗晏寒霜降行人自苦心微軀蜩翼薄長路馬蹄深慰<lb/>
别仍留步相期更寄音烟霞雖萬里情在未分襟<lb/>
　　山西道中晩行<lb/>
落日他鄉客孤行何處棲人烟窮髮北風雨太行西霧<lb/>
<pb n="KR4h0135_WYG_023-9b"/>
樹深藏寺寒流亂入溪所嗟無所向空望暮雲低<lb/>
　　已丑春雨<lb/>
春雨何其乆東風未教情院花香易落梁燕乳難成寒<lb/>
釀村舂嗇泥醪市馬傾都門三月半栁底未聞鶯<lb/>
　　華頂峯<lb/>
藴麗絶羣峯藏眞秀靄濃霞標出海日路引到門松赤<lb/>
井葱猶見青池墨尚封居然靈爽外萬壑暝傳鐘<lb/>
　　法相寺禮長耳佛肉身<lb/>
<pb n="KR4h0135_WYG_023-10a"/>
古佛何年逝全軀儼未終香焚存日火旛動去時風執<lb/>
破根還在情忘隂自空囘觀生滅者頂禮思無窮<lb/>
　　賦得陌上桞送王生出塞<lb/>
依依陌上栁攀折不堪情眉葉含春黛腰枝度曉鶯絮<lb/>
飛陶令宅風滿亞夫營官渡年年種偏多出塞聲<lb/>
　　甲午春日詠懷<lb/>
春雪何多至嚴寒不可親一錐徒有地八口豈無身狡<lb/>
兔慚營窟饑鷹恥就人床頭瓢自挂搏撃笑生塵<lb/>
<pb n="KR4h0135_WYG_023-10b"/>
　　其二<lb/>
顛倒心難盡行藏事總迷秖應丘壑老翻向市朝悽蛩<lb/>
不能忘蹷魚偏獨畏鵜何時歸短杖髙臥祝融西<lb/>
　　其三<lb/>
日有三餐費難將數米炊養生無後策求友乏先施積<lb/>
雪壓脩竹窮隂結凍池首陽人可念尤羨采薇詩<lb/>
　　其四<lb/>
可笑穿楊射何如刻楮工縱應多注瓦寧不厭雕蟲梁<lb/>
<pb n="KR4h0135_WYG_023-11a"/>
燕深窺雨林鳩獨喚風最憐堦下鶴軒翥意無窮<lb/>
　　湖上唁虞長孺吏部<lb/>
湖水清踰鏡憐君獨隠踪乗流親月舸開户面雷峯得<lb/>
失俱非馬飛潜總是龍諒多膏沐在不必怨為容<lb/>
　　皖山除夜示衆<lb/>
兀坐寒巖下年將此夜除燈然松上燄雪擁澗邉廬新<lb/>
舊徒更嵗死生未卜居四方雲水客箇事竟何如<lb/>
　　宿觀音山遲陶文學不至　　　　性<graphic n="KR1886" url="https://raw.githubusercontent.com/kanripo/KR-Gaiji/master/images/KR1886.png" mimeType="image/png"/>
                    <hi>三首</hi>
<pb n="KR4h0135_WYG_023-11b"/>
江岸葦蕭蕭千山豈憚勞天空容峭直峯峻太孤髙雨<lb/>
雪行雙足風雷走半腰淵明愁酒禁不赴逺公招<lb/>
　　送友<lb/>
抱甕汲春池方將學圃畦盡鋤驕穉色不樹我人籬簡<lb/>
易身安便逢迎老費施案頭無硯筆何有送行詩<lb/>
　　京口早發<lb/>
乗船復東下早發趂江潮鐘斷霜千樹雞鳴月半橋長<lb/>
途隨止宿乆客厭行勞謾謂風濤夕毘陵去尚遥<lb/>
<pb n="KR4h0135_WYG_023-12a"/>
　　弔鄔汝翼　　　　　　　　　　明曠<hi>四首</hi>
憐君湖海意縱死不歸家夢斷西泠月魂消北固花有<lb/>
書藏石篋無處覓星槎友誼髙千古黄壚莫怨嗟<lb/>
　　送沈勾章先生歸四明<lb/>
白首天涯客相看道益尊山容藏副墨裾肻曳何門舟<lb/>
楫遵江滸雲霞散石根河梁霜草色惆悵送王孫<lb/>
　　懷母<lb/>
極知深省侍無奈越山林眞有分飛感難為出世心石<lb/>
<pb n="KR4h0135_WYG_023-12b"/>
門遥氣色板屋鬱春隂白髮髙堂夢翻成游子吟<lb/>
　　山隂道中<lb/>
蘭舸逐江開秋深勾踐臺探竒從竹節即事坐莓苔白<lb/>
雁行行急丹楓樹樹摧霞標天欲赭疑是赤城來<lb/>
　　問影　　　　　　　　　　　　法杲<hi>八首</hi>
夜堂孤繞座何物共徘徊奄忽吹燈去斯須趂月來似<lb/>
奴家未畜疑客户誰開折項低看汝將無汝在哉<lb/>
　　入菴<lb/>
<pb n="KR4h0135_WYG_023-13a"/>
春林重拭目片片落空花未死俱為客能安即是家十<lb/>
年藏市虎一日了弓蛇莫怪寒山笑于今笑轉賖<lb/>
　　僦居<lb/>
獨樹帶斜日翛然四壁存野花空發豓霜草自營根幻<lb/>
擬雲為路寒如雪在門彼膻安足慕名已挫乾坤<lb/>
　　秀公楚歸蘭若被蝕作詩唁之<lb/>
君自沅湘至蘿非舊日垣馬空支遁櫪蠶食給孤園露<lb/>
壁花爭泫風堦草自翻寄聞當道者好為瀉金言<lb/>
<pb n="KR4h0135_WYG_023-13b"/>
　　梁鴻溪上與潤兄夜話<lb/>
扼腕悲浮俗挑燈坐夜分豺狼添夕夢蝴蝶亂秋雲玉<lb/>
楮羞工我金蘭誤識君物情奴見婢事事不堪云<lb/>
　　焦山寄浸兄<lb/>
薪水從天意蘧廬仗友生但愁衣下事安問域中名竹<lb/>
樹能相語風濤總不驚時從海門上遥看闥婆城<lb/>
　　咏竹<lb/>
最愛南崖竹蕭蕭徧法堂因風調緑影乗月度空香葉<lb/>
<pb n="KR4h0135_WYG_023-14a"/>
誤溪雲亂梢凌石壁長夜深魂夢裏秋雨到繩床<lb/>
　　秋日潤兄自洞庭見訪山中分得橋字<lb/>
笠澤信迢遥霜天忽倚橈其蹤皆泛梗斯世幸同條獵<lb/>
獵風千壑蒼蒼雨一瓢白雲如有意先我候谿橋<lb/>
　　摩雲亭夜坐　　　　　　　　　彰靜<hi>三首</hi>
孤形出林表寒色動江濆天近山欹月亭虛夜宿雲暗<lb/>
蟲藏草聒清漏帶霜分彷彿旃檀氣名香何處焚<lb/>
　　次韻張懷禹北固齋頭<lb/>
<pb n="KR4h0135_WYG_023-14b"/>
地接法王臺門當石徑開桐花留几席竹月逗莓苔野<lb/>
鳥樹邊下青山市裏來苦吟殊未巳清磬一聲催<lb/>
　　不礙亭<lb/>
那堪奔勢大鬱島結滄溟石小難容膝江空不礙亭浪<lb/>
花爭笑白沙草獨含青就此窺鐫跡應非郭璞銘<lb/>
　　宿水月居　　　　　　　　　　廣製<lb/>
幽居隣水郭仄徑引山房月色穿花塢鐘聲過女牆半<lb/>
忩沉暑氣片石冷湖光白髮髙僧在悠悠身世忘<lb/>
<pb n="KR4h0135_WYG_023-15a"/>
　　送友遊天台　　　　　　　　　智舷<hi>四首</hi>
記得天台路猶然如夢中履聲山答響錫影澗浮空藤<lb/>
古全無葉松寒只有風惟應多道者神契可能同<lb/>
　　答錢懋榖<lb/>
目極髙天外心懸大海隈吾將飛錫去君又寄詩來種<lb/>
秫秋能熟栽花晚自開願言茅屋下如舊長青苔<lb/>
　　落葉<lb/>
一掃一畨有爭如聽自休籬根應速朽樹上豈常留既<lb/>
<pb n="KR4h0135_WYG_023-15b"/>
向抽邉殞還從殞處抽若教吹不落必也嵗無秋<lb/>
　　弔竹<lb/>
首尾節誰失始終心自空不能存片葉猶欲振清風想<lb/>
爾初辭籜毅然如直躬耐寒兼耐暑孰與此君同<lb/>
　　焦山送别鄔子逺　　　　　　　通潤<hi>二首</hi>
送别臨厓口千峯冷翠微大呼江月出狂嘯海雲飛斷<lb/>
壁風驚㡌寒潮水濺衣相逢眞不易何乃即言歸<lb/>
　　春日焦山閱楞嚴經<lb/>
<pb n="KR4h0135_WYG_023-16a"/>
一枝懸笠處三月聚糧時日出人初醒春深燕不知細<lb/>
風梳石髮新水扈江蘺未入空王殿冥然尚有疑<lb/>
　　登雙徑山　　　　　　　　　　大泓<hi>四首</hi>
孤笻支曲磴雙徑上岧嶤天借山青近雲分海碧遥春<lb/>
風扶雨脚香鳥挂松寮九九燈傳後西來意寂寥<lb/>
　　弔岳武穆墓<lb/>
過式英名在空山埋骨深旌旗還矯詔社稷付和金雨<lb/>
灑前朝淚風悲今日音精忠尚餘烈宰木向南森<lb/>
<pb n="KR4h0135_WYG_023-16b"/>
　　除夕懷兄弟<lb/>
爆竹聞村落還鄉思轉遥愁難同嵗盡夢不待春招燒<lb/>
燭依孤影支身剰一瓢風塵走兄弟天各淚今宵<lb/>
　　初訪道可<lb/>
昔曽翻白雪今得識風儀雅似閒雲靜清同瘦竹竒讐<lb/>
經通問字養鶴不循時莫謂論交晚忘年未在遲<lb/>
　　京口送太素遊燕　　　　　　　廣化<hi>十二首</hi>
客路難為别袈裟無淚懸千峯寒白足一葦淡秋烟乞<lb/>
<pb n="KR4h0135_WYG_023-17a"/>
食夷王國傳經帝子筵幽燕如踏徧歸種逺公蓮<lb/>
　　聖水寺禮中峯雲國師塔<lb/>
捫蘿石磴上孤塔雲悠悠半碣殘碑盡三朝白骨留寒<lb/>
燈明破殿片雨洗荒楸一段開山事西風黄葉秋<lb/>
　　廣陵道中送顯弟㕘憨山師<lb/>
魯地餘千里拂衣寒獨行江梅催臘盡淮水入春明世<lb/>
外逢師友天南少弟兄髻珠如與示懸聽錫飛聲<lb/>
　　輓張巨甫教授<lb/>
<pb n="KR4h0135_WYG_023-17b"/>
門前胥水寒水映月明殘苜蓿還留筯先生已盖棺眼<lb/>
中花影盡詩裏泣聲乾蹋盡籬邊菊難酬夢考槃<lb/>
　　過訪韜光禪祖故院<lb/>
洞暝雲歸早峯髙路轉遲哲人誠逝矣古道重于斯馴<lb/>
鶴巳新主啼猿猶故枝岩花空自摘胡可慰遐思<lb/>
　　江上懷化儀徑山<lb/>
憶曽留别處西水驛前亭夢裏驚春色途中換嵗星雨<lb/>
來吳甸黒月出徑山青倘滌滄江足香龕就石扃<lb/>
<pb n="KR4h0135_WYG_023-18a"/>
　　夜宿田家因贈<lb/>
相逢不知姓竹榻欵髙眠白髮人雙口青山水一田槿<lb/>
籬浮宿雨茅屋濕秋烟近説寛租税床頭有酒錢<lb/>
　　夜投慧花菴謁師<lb/>
黄昏仍買渡一水就南邨路黒人歸語天寒僧閉門斷<lb/>
烟横徑口殘雪凍籬根感切雲萍話青燈弔夢魂<lb/>
　　壬寅正月二日初度<lb/>
草色㺯新烟春風一黯然律囘燈下夢伎喪口頭禪顧<lb/>
<pb n="KR4h0135_WYG_023-18b"/>
影羞隨世逢人怕問年梅花可無恙嵗嵗眼雙圓<lb/>
　　江上懷母<lb/>
旅飯他鄉乆難為游子傷白頭寒枕席青線識衣裳楓<lb/>
㟁三呉雨萱墀十月霜每懷門傍暮形影弔斜陽<lb/>
　　登雨花䑓<lb/>
石子岡前路江横一帶斜白雲呼不起青草夢還賖幻<lb/>
跡潜狐兔空香襲雨花不堪凋弊色寒日上袈裟<lb/>
　　禮𤣥奘法師塔<lb/>
<pb n="KR4h0135_WYG_023-19a"/>
牢落長干寺殘雲掩户庭一丘寒𦵏骨萬里獨傳經漢<lb/>
刹燈懸紫流沙淚下青重來掃臺石花雨夢沉冥<lb/>
　　登天台髙明寺　　　　　　　　廣印<lb/>
晴日度幽溪松蘿青靄迷路隨峰上下雲逐樹髙低猊<lb/>
座支郎印雞園學士題此中堪隠處應在響巖西<lb/>
　　焦山寄友　　　　　　　　　　祖印<lb/>
小隠非無意清修獨不羣園蔬常自摘瓶粟與人分倚<lb/>
竹春江雨攤書暮嶺雲每逢遥夜月孤寂更宜君<lb/>
<pb n="KR4h0135_WYG_023-19b"/>
　　焦山送友　　　　　　　　　　明湛<lb/>
白業為生計青山不待招倚雲窺夜月隔竹聽春潮絶<lb/>
島堪停策深林好挂瓢一枝君自取於此足逍遥<lb/>
　　江上懷友　　　　　　　　　　通凡<hi>七首</hi>
風雪聮床夜雲山憶别時客情新栁解鄉夢落梅知天<lb/>
濶雁聲逺江寒草色遲一言吾不忘曽有更來期<lb/>
　　長橋夜泊同王朱二大行分亭字<lb/>
汀草帶魚腥汀花映水亭江城連夜色沙浦動春星短<lb/>
<pb n="KR4h0135_WYG_023-20a"/>
笛漁人火斜風雁塔鈴餘生良可念相聚總浮萍<lb/>
　　和周開之賦僧院紫蝴蝶花<lb/>
客有到僧院題詩翫物華忽看風外蝶幻作雨中花思<lb/>
不迷春草情堪戀晚霞芳叢好棲托寧忍過隣家<lb/>
　　憶亡友卞天軸<lb/>
一死還一生交含夙昔情埋香憐俠骨不朽是詞名志<lb/>
業竟難遂文章空早成知君無癖好那用作驢鳴<lb/>
　　海門<lb/>
<pb n="KR4h0135_WYG_023-20b"/>
江影立雙峯烟波信幾重春寒留雁騖雨急鬪蛟龍不<lb/>
盡芳洲樹頻來翠靄鐘沙頭有漁父薄暮更相逢<lb/>
　　賦得落雁浮寒水<lb/>
晴沙依獨雁汀樹帶殘秋月落隨聲度天青見影浮搗<lb/>
衣還極浦吹笛是孤舟寂莫南樓夜應多玉壘愁<lb/>
　　過張元弢留贈<lb/>
經時不出菴秋老一幽探眞率成心賞英雄見手談家<lb/>
貧餘紫芋樹冷落黄柑别去如相念鐘聲湖水南<lb/>
<pb n="KR4h0135_WYG_023-21a"/>
　　初住焦山别峯菴　　　　　　　智學<hi>二首</hi>
錫挂别峯西春江草色齊山髙疑日近水逺似天低竹<lb/>
影侵階冷松花覆徑迷一枝吾欲借聊爾此中棲<lb/>
　　雲聲菴贈印公<lb/>
一徑臨江僻門開向夕曛舍隣鮫室近燈與釣船分山<lb/>
色渾兼水濤聲半入雲知君百念冷庭草晝氤氳<lb/>
　　鹿門阻風　　　　　　　　　　如能<hi>三首</hi>
風雨淹旬日無言對水流泥深妨舉足岸險怯停舟獨<lb/>
<pb n="KR4h0135_WYG_023-21b"/>
鳥蒼烟暮寒雲碧樹秋龎公不可見空自鹿門留<lb/>
　　秋日自在菴即事寄俞公臨山人<lb/>
卑棲縁草莽秋杪興偏賖靜臥聽風葉閒行就菊花亂<lb/>
雲飛逺樹流水出寒沙為報髙陽客禪房可寄家<lb/>
　　臥病<lb/>
短榻空蕭索拘拘一病身月明秋入户風冷夜吹人氣<lb/>
盡行無力魂銷夢不眞偉哉慿造化世路更何親<lb/>
　　上方寺遲同遊不至　　　　　　大壑<hi>三首</hi>
<pb n="KR4h0135_WYG_023-22a"/>
湖光斜遶寺松影曲藏闗颿過烟中樹僧歸雨外山井<lb/>
梧秋更老橋蘚晩逾斑目極天涯盡扁舟不易還<lb/>
　　飯華山寺𢎞範精舍<lb/>
愛汝幽棲處松扉隔水開採芝人不到乞食鳥俱來澗<lb/>
黒雲歸寺巒青雨過臺山山香橘柚忍折一枝囘<lb/>
　　晚泊盤門因懷南屏<lb/>
郭次霜嚴夜篷淹水宿時忽驚冬至早始恨客歸遲苔<lb/>
或青迷徑松應翠過池離亭凋盡栁誰繋逺人思<lb/>
<pb n="KR4h0135_WYG_023-22b"/>
　　登金山紫霞樓　　　　　　　　定堅<lb/>
躡屐層臺上危樓嵌碧空水流青嶂外人在白雲中木<lb/>
末疑天近山迴似路窮何當脩羽翰于此馭長風<lb/>
　　送吕天遊還吳　　　　　　　　如瀚<hi>三首</hi>
好山看欲盡言返舊林巒細雨千峰暮長江一棹寒仙<lb/>
踪滄海上歸思白雲端想到鄉園日籬花應未殘<lb/>
　　遊古寺<lb/>
千峰當落日一逕入空林寺古無僧住山竒有客尋巖<lb/>
<pb n="KR4h0135_WYG_023-23a"/>
花天際落嵐翠雨餘深歸路松杉裏時聞幽鳥吟<lb/>
　　鼓山道中<lb/>
曠野澹秋色踈林澄晩晴逢樵詢古蹟隔水辨山名老<lb/>
樹半邊死寒雲隨處生禪居知不逺巖際有鐘聲<lb/>
　　寓焦山　　　　　　　　　　　慧浸<hi>二首</hi>
有閣開焦島凄風日日聞未膠千里雪欲凍一江雲帆<lb/>
折蒼山影沙留白鷺羣祇因人世隔心跡冷斜曛<lb/>
　　山中秋暮<lb/>
<pb n="KR4h0135_WYG_023-23b"/>
涼飇吹不歇巖壑倐深秋道者心能足孤雲跡自幽水<lb/>
烟横谷口霜葉滿溪頭只合蓮峰外相期鹿豕遊<lb/>
　　别項季輿　　　　　　　　　　明賢<hi>二首</hi>
倚杖青山乆浮杯渡月時入林花作雨歸院鳥催詩幽<lb/>
意從招隠𤣥言欲問竒感君風義切行矣更遲遲<lb/>
　　從軍行<lb/>
聞出擒王帥英雄起白茅嚴城傾附螘<graphic n="KR0914" url="https://raw.githubusercontent.com/kanripo/KR-Gaiji/master/images/KR0914.png" mimeType="image/png"/>海射沈蛟天<lb/>
策遥尊日邊風勁折膠所嗟氷雪裏征甲幾曽抛<lb/>
<pb n="KR4h0135_WYG_023-24a"/>
　　夜雨偶作　　　　　　　　　　𤣥覺<lb/>
木落雨瀟瀟嚴城夜寂寥巢寒孤鶴語雲響臥龍驕瀑<lb/>
雨階前急鄉山夢裏遥歸舟曽有約髙枕聽江潮<lb/>
　　九日　　　　　　　　　　　　斯徳<hi>二首</hi>
無處登高㑹孤吟送落暉菊花霜後老木葉雨中稀逺<lb/>
渚雁羣度空原人獨歸薄寒先中我誰為授寒衣<lb/>
　　庚子除夕<lb/>
菀彼堦前桂畸人手自栽嵗華今夜除身世晚年催物<lb/>
<pb n="KR4h0135_WYG_023-24b"/>
我皆無盡寒暄互有來寸心非蠟炬端作不然灰<lb/>
　　寄藕花社師　　　　　　　　　徳彦<hi>七首</hi>
落落乾坤意生涯只舊林不須浮世重自有白雲深亂<lb/>
竹春風色孤燈夜雨心社中諸弟子誰可與浮沉<lb/>
　　寄道可社弟<lb/>
強扶清瘦骨好景入追尋月出蘆花渚秋髙楓樹林星<lb/>
霜空屈指湖海念亡簮叔世非君應詩禪此去心<lb/>
　　友人過訪徑山禪舍<lb/>
<pb n="KR4h0135_WYG_023-25a"/>
賦命常甘病乾坤自一丘紫芝生破屋碧眼淨髙秋日<lb/>
暝松烟寺天低竹嶼樓相逢聮榻夜不為話窮愁<lb/>
　　秋日漫興<lb/>
睡起衡門下惺惺萬慮空日髙飛野馬天逺度冥鴻學<lb/>
道爭前列干時拜下風即今皆貴貴誰敢傲王公<lb/>
　　其二<lb/>
宇宙漂零乆方知一壑安吾猶憐鎩羽誰不慕彈冠木<lb/>
落秋容瘦鵰盤暮色寒病餘來往斷何處罄交歡<lb/>
<pb n="KR4h0135_WYG_023-25b"/>
　　送僧自楚遊燕<lb/>
撮土人間世何云去路長瓢空燕市月衲敝楚天霜乞<lb/>
食花村暖行吟草樹香臨風雙碧眼幾度立髙岡<lb/>
　　過藕花師白蓮社中<lb/>
追隨長恐後不惜雨中行鳥影雲邉濕花香鉢裏生屐<lb/>
留苔徑跡門應竹林聲玉貌儼然在難忘問難情<lb/>
　　與樊公過導公村居　　　　　　方擇<lb/>
借爾尋田野為期十日前櫂浮寒浦雨風颺午廚烟紅<lb/>
<pb n="KR4h0135_WYG_023-26a"/>
樹村橋逺黄花野徑偏劇譚今嵗稔相對夜缸燃<lb/>
　　沙河道中即事　　　　　　　　行忞<hi>三首</hi>
野曠春隂翳途窮轉厭賖低頭避白日障眼憎黄沙水<lb/>
濶馬驚渡橋危人暗嗟閒遊亦至此誰復免離家<lb/>
　　香樹菴<lb/>
烟壑穿將盡曇花别一窩飯香呼鳥下瓜熟引猱過樹<lb/>
色當階古泉聲轉徑多何時了行脚來住此山阿<lb/>
　　過王快鎮時余將登五臺<lb/>
<pb n="KR4h0135_WYG_023-26b"/>
野曠烟無色村荒樹不皮十年勞夢想萬折此驅馳投<lb/>
憩罕香刹行瞻但廢詞豐千期不與獨往亦宜之<lb/>
　　早秋　　　　　　　　　　　　道耕<hi>二首</hi>
十載竟何事支離只薜蘿壯心憐病乆新句感時多夜<lb/>
色螢然草池香風觸荷有身元是患隨意學維摩<lb/>
　　重過極樂寺與費元朗夜話<lb/>
天涯成積想那得不重來旅况忽全破鄉心始半開倚<lb/>
松看碎月把臂立荒苔謾説曽無念疎鐘聽幾囘<lb/>
<pb n="KR4h0135_WYG_023-27a"/>
　　北山　　　　　　　　　　　　𢎞灝<hi>二首</hi>
幽寂北山下依巖結搆偏短墻溪石壘破户野蓬編開<lb/>
檻呼猿入穿林警鹿眠髙峯遮日影滿谷冷秋烟<lb/>
　　題林逺片石齋<lb/>
片石精藍外寒光逼户庭影由臨水碧色以上苔青瑩<lb/>
澤疑含玉稜層恐落星跏趺遺迹在好共日譚經<lb/>
　　禮先妣殯所　　　　　　　　　佛引<hi>二首</hi>
髫年辭世網十載隠桑門甘㫖何曽供形骸空復存悲<lb/>
<pb n="KR4h0135_WYG_023-27b"/>
風寒慘骨落日暗銷魂忍覩巢林鳥長懷反哺恩<lb/>
　　同空波休逺休明從朗初過楊伯翼先生殯所<lb/>
孤殯非蒿里茅堂仍舊園小松全過閣亂竹半欹門才<lb/>
與名爭忌詩將道共尊無縁見顔色典則就誰論<lb/>
　　蕭齋　　　　　　　　　　　　圓復<hi>二首</hi>
蕭齋無長物片石勝林臯蓬户三楹小繩床八指髙空<lb/>
唯觀水月靜不厭松濤瓦竈炊菰米青烟染布袍<lb/>
　　謝張儒愿先生惠緇衣<lb/>
<pb n="KR4h0135_WYG_023-28a"/>
檀越緇衣好何當惠野僧價疑纓絡重色共水雲澄禮<lb/>
佛時偏袒吟詩暫挂藤却思慈母線感激意彌増<lb/>
　　夏夜聞蟋蟀　　　　　　　　　智證<hi>三首</hi>
許大一微物動人無盡思不嫌催夏晚却怪先秋時悲<lb/>
斷涼風砌聲移殘雨籬天涯浮客鬢多為爾成絲<lb/>
　　落葉<lb/>
憐非耐寒質難禁醉霜姿始信叢生日不無秋後時辭<lb/>
條翻月墮飄徑掠雲吹寧用嗟揺落榮枯倘自知<lb/>
<pb n="KR4h0135_WYG_023-28b"/>
　　吳無為秋水居<lb/>
水淨涵茅屋斜分霜葉丹湖雲吹座濕竹色打忩寒采<lb/>
荇客為供釣魚鶴作餐無求與世合浮没自為看<lb/>
　　送友還蜀　　　　　　　　　　讀徹<lb/>
蠶叢西望儉遥指青冥間短棹從天去長江今日還雲<lb/>
生連棧道月出度秦闗行盡啼猨處知君兩鬢斑<lb/>
　　聞琴　　　　　　　　　　　　住實<hi>二首</hi>
乆坐待鳴琹髙聲滿竹林調絃適緩急按指得幽深猿<lb/>
<pb n="KR4h0135_WYG_023-29a"/>
鶴有清趣漁樵多古音愛君能獨操吾識子期心<lb/>
　　落葉<lb/>
枝頭動寒影蕭索下園墻别樹情何短驚風意自長庭<lb/>
前纔掃盡空裏又飛揚愁思歸無地飄飄映夕陽<lb/>
　　榖日　　　　　　　　　　　　法通<lb/>
榖日飄風急髙齋籬落寒一鳩雲外喚萬樹雨中看白<lb/>
㸃山人髮青登野菜盤嘉辰幸無事良乆即庭蘭<lb/>
　　過伍將軍廟有感　　　　　　　正勉<hi>九首</hi>
<pb n="KR4h0135_WYG_023-29b"/>
古廟蟬聲裡秋風肅將旗野花窺木主山鳥啄苔碑恨<lb/>
未収江賦忠曽入楚詞存吳應有策欲問恐還疑<lb/>
　　寒食禮衣鉢師塔有感<lb/>
靈塔香雲埒披榛作禮遲酬恩身負土頌徳口為碑十<lb/>
載依慈父千秋失導師大招魂不返松樹老西枝<lb/>
弱齡送桑梓瓠落自逃禪病得醫王療才為伯樂憐談<lb/>
經當愛日執紼又重泉痛撫堦前樹星霜四九年<lb/>
村塢逢寒食孤墳覓化城時來春又去人死草還生水<lb/>
<pb n="KR4h0135_WYG_023-30a"/>
月遺眞性烟蘿入妄情蕭蕭松栢後疑有錫歸聲<lb/>
　　卜居<lb/>
謾説巖阿好隨縁應反招寸心忘寵辱尺地盡逍遥道<lb/>
喪無長策詩窮有破瓢春風吹竹塢滿志在鷦鷯<lb/>
　　其二<lb/>
茅屋帶沙村僧貧道自尊浮沉身是海禍福口成門用<lb/>
拙輕全瓠時危失大樽滔滔天下事和俗且吹壎<lb/>
　　其三<lb/>
<pb n="KR4h0135_WYG_023-30b"/>
愚公不牧馬無慧辨妍媸應世渾占夢翻經若問竒人<lb/>
情新槖籥吾道舊鑪錘即使同朝<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>榮枯亦有時<lb/>
　　其四<lb/>
風雨暮林開雙溪春水來浮天缺舟楫縮地老莓苔毁<lb/>
璞翻髙價全樗故不材即今愼移竹桃李莫同栽<lb/>
　　其五<lb/>
善却螳螂臂逃禪學解牛物情鍾海藏生事托雲浮薜<lb/>
茘香堪把梅花冷結愁前途當草昩流落鳯凰洲<lb/>
<pb n="KR4h0135_WYG_023-31a"/>
　　湖上晩眺　　　　　　　　　　眞澤<lb/>
晚來秋氣爽觸處道機生僧老情塵薄交疎性地清峯<lb/>
髙雙塔逈燈逺六橋明帶月歸林壑何妨猨鶴驚<lb/>
　　秋水　　　　　　　　　　　　文貞<hi>二首</hi>
汨汨流無極當秋也暫平魚鱗分仔細鷗掌辨縱横湧<lb/>
練月孤皎沈珠星互明雖非滄海量一倍勝澄清<lb/>
　　螢火<lb/>
涼天黒月夜㸃㸃亂星熒雨打猶難滅風吹轉自明低<lb/>
<pb n="KR4h0135_WYG_023-31b"/>
移流水細淡挂小橋横莫笑光微末能成車𦙍名<lb/>
　　題聊齋　　　　　　　　　　　通衡<lb/>
隠居知有道髙躅與誰同栁識先生致梅兼處士風衡<lb/>
門蓮浦接茅閣板橋通杖履從兹慣相過興不窮<lb/>
　　和聊齋　　　　　　　　　　　大壑<hi>四首</hi>
結廬遂幽栖聊復遺世情巖寒夏木長湖緑秋蓴生日<lb/>
夕狎魚鳥淩厲搴芳英吾貴適吾意豈必希塵纓<lb/>
　　蓀谷<lb/>
<pb n="KR4h0135_WYG_023-32a"/>
曲磴餘蒼蘚危梁度碧雲山深溪屢合樹密徑斜分佛<lb/>
火寒猶見僧鐘晝不聞空留爭席處野老自為羣<lb/>
　　爽閣為吳中祕徳聚賦<lb/>
飛閣俯濠梁翳然林木蒼峰髙來積翠梅早度空香魚<lb/>
鳥親行樂琴書適坐忘曇花應愛客揮麈落胡床<lb/>
　　黄儀部貞父昔招同遊黄山以病不果有懷<lb/>
春期虛折簡囘首曠前期洵美宜今夕從遊豈昔時谿<lb/>
雲愁不散山雨夢相思誰謂情空盡今猶悵别離<lb/>
<pb n="KR4h0135_WYG_023-32b"/>
　　聊齋次韵　　　　　　　　　　照初<lb/>
卜築閒林下翛然寄逺情種魚春水至移栁暮烟生一<lb/>
檻來千嶂朱䦨媚紫英看君幽興發嘯詠適簮纓<lb/>
　　聊齋次韵　　　　　　　　　　大善<lb/>
暫隠隣湖曲幽然逺世情忩中片水浄門外兩峯生塔<lb/>
影冩青案山光澹紫英天心在蘿薜何用謝簮纓<lb/>
　　聊齋次韵　　　　　　　　　　契靈<lb/>
門當垂栁徑居稱逸人情鶴聽書聲慣魚驚客影生㸃<lb/>
<pb n="KR4h0135_WYG_023-33a"/>
香持衆偈索茗賦羣英雲浄湖天暮長歌一振纓<lb/>
　　為聊齋主人賦　　　　　　　　性<graphic n="KR1886" url="https://raw.githubusercontent.com/kanripo/KR-Gaiji/master/images/KR1886.png" mimeType="image/png"/>
志士恃趨操湖南繋一瓢紫竹花籬落朱欄木板橋雪<lb/>
㵼石飛瀑風寒松弄潮半間茅屋裡獨坐聽蕭蕭<lb/>
　<lb/>
　<lb/>
　<lb/>
　<lb/>
<pb n="KR4h0135_WYG_023-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今禪藻集巻二十三<lb/>
</p>
<p>
</p>
  </div>
<div>
<head>古今禪藻集卷二十四</head> <lb/>
    <p>
<pb n="KR4h0135_WYG_024-1a"/>
欽定四庫全書<lb/>
　古今禪藻集卷二十四<lb/>
　　　　　　　　　明釋正勉釋性<graphic n="KR1886" url="https://raw.githubusercontent.com/kanripo/KR-Gaiji/master/images/KR1886.png" mimeType="image/png"/>同輯<lb/>
　明<hi>七言律詩</hi>
　　曉過西湖　　　　　　　　　　梵𤦺<hi>十一首</hi>
船上見月如可呼愛之且復留斯須青山倒影水連郭<lb/>
白藕作花香滿湖仙林寺逺鐘巳動靈隠塔髙燈欲無<lb/>
西風吹人不得寐坐聽魚蠏翻菰蒲<lb/>
<pb n="KR4h0135_WYG_024-1b"/>
　　圯橋<lb/>
子房三世相韓家辛苦椎秦博浪沙不上青天扶日月<lb/>
便歸丹壑老烟霞圯橋進履心長在漢室封侯鬢已華<lb/>
惟有當時書一巻奈何人世事如麻<lb/>
　　贈王使君<lb/>
君持使節過繩橋已遣蠻夷感聖朝良將未誇班定逺<lb/>
大臣猶數盖寛饒川香野馬銜青草雪暗天鵞避皁鵰<lb/>
西出陽闗九千里歸來莫惜鬢蕭蕭<lb/>
<pb n="KR4h0135_WYG_024-2a"/>
　　相家夜宴<lb/>
璧月未出金風涼羣烏啞啞鳴苑墻西山髙居帝左右<lb/>
北斗正挂天中央繡衣執樂三千指朱火籠紗十二行<lb/>
坐待更闌賔客散蕭齋自炷辟邪香<lb/>
　　贈西山隠者<lb/>
花邊亭子水邊樓宰相歸來秉燭遊茅屋道人深夜坐<lb/>
桂枝明月滿山秋儘教萬馬千車逺消得三平二滿休<lb/>
誰不願持生煞柄獨誇疏傅有深謀<lb/>
<pb n="KR4h0135_WYG_024-2b"/>
　　八月十五夜翫月<lb/>
無根車轂是誰推不嫁姮娥豈用媒八月正當三五夜<lb/>
幾人曽賞百千迴旋抽蓂莢初盈數新釀葡萄正潑醅<lb/>
避暑歸來宫殿冷君王且進紫霞杯<lb/>
　　都下春興<lb/>
陌頭楊栁未全遮青草萋萋帶玉沙才子百篇敷錦繡<lb/>
帝京三月繞烟花曹瞞叵信劉𤣥徳管仲深知鮑叔牙<lb/>
自古君臣不虛應分明合曲奏琵琶<lb/>
<pb n="KR4h0135_WYG_024-3a"/>
　　余嘗夢至一山聞杜鵑且約雪忩南還<lb/>
出郭尋春不見春東華踏徧軟紅塵不知蝴蝶化為我<lb/>
何處杜鶻來喚人筍蕨過時惟恐老櫻梅如豆正嘗新<lb/>
及今無事早歸去莫待秋風江上蓴<lb/>
　　梁山泊<lb/>
天畔青青蘆葉齊晩來戞戞水禽啼一鉤慘淡銜山月<lb/>
五色彎環跨海霓新摘蓮花堪釀酒舊聞荇菜可為<graphic n="KR1085" url="https://raw.githubusercontent.com/kanripo/KR-Gaiji/master/images/KR1085.png" mimeType="image/png"/>
北人大抵無髙韻零落梭船傍栁隄<lb/>
<pb n="KR4h0135_WYG_024-3b"/>
　　再過圯下懷子房<lb/>
衮衣有缺爾能縫天遣勛勞刻鼎鐘太子身令為國本<lb/>
君王手自擇留封橋邊老父存黄石物外山人號赤松<lb/>
今夜孤舟載明月不妨髙臥想儀容<lb/>
　　湖上追憶香山居士<lb/>
蘇州刺史盡横金磊落無人似醉吟為郡三年滄海上<lb/>
畫船十隻太湖心春歸紫翠鶯花塢秋著丹青橘柚林<lb/>
山水不隨潮水變直從開闢到如今<lb/>
<pb n="KR4h0135_WYG_024-4a"/>
　　病中作　　　　　　　　　　　宗泐<hi>十一首</hi>
身老那堪病更纒小齋欹枕秖髙眠階前秋雨連三日<lb/>
籬下黄花自一年摩詰不知除病法嵇康空著養生篇<lb/>
尚方再賜千金藥慚愧皇恩下九天<lb/>
　　和程續古秋日見過兼次韻<lb/>
上方髙處古禪闗一曲清溪萬疊山松樹不嫌僧共老<lb/>
菊花應笑客能閒西風岸口孤帆轉落日林邊獨鳥還<lb/>
一自兵餘行樂少且須今日盡歡顔<lb/>
<pb n="KR4h0135_WYG_024-4b"/>
　　入櫟山寫呈無極老禪<lb/>
干戈擾擾客難禁避地來依碧嶂深亂裏獨驚浮世事<lb/>
難中多見故人心千章古木羣峯合一徑長松十里隂<lb/>
更欲移茅入重崦白雲無路可追尋<lb/>
　　和張光弼留别<lb/>
老來心事向誰論且對青山酒一尊湖上夢醒思舊將<lb/>
江西書去問諸昆可憐漢祖今無廟還喜留侯尚有孫<lb/>
手把過眉笻竹杖與僧閒步出松門<lb/>
<pb n="KR4h0135_WYG_024-5a"/>
　　錢塘懷古<lb/>
欲識錢塘王氣徂紫宸宫殿入青蕪朔方銕騎飛天塹<lb/>
師相樓船宿裏湖白鴈不知南國破青山還傍海門孤<lb/>
百年又見城池改多少英雄屈壯圖<lb/>
天地無情日月徂鳳凰山下乆榛蕪獨憐内殿成荒寺<lb/>
空見前山映後湖塞北有誰留一老海南無處問諸孤<lb/>
蓬萊閣上秋風起先向燕京入畫圖<lb/>
　　送憲上人歸臨海龍華寺<lb/>
<pb n="KR4h0135_WYG_024-5b"/>
菊花開日問歸舟三載錢塘已倦游舊業池臺因夢去<lb/>
異鄉風土為誰留白雲山寺楓林晩黄橘人家海岸秋<lb/>
珍重而翁好懷抱幾時同倚夕佳樓<lb/>
　　送福長老<lb/>
五載西行同苦辛扶持老病最情眞千山雨雪獨騎馬<lb/>
萬里沙場不見人京國歸來天闕近鄉閭去建法幢新<lb/>
今朝相見仍相别目斷孤雲碧海濵<lb/>
　　送徐生之蜀省親<lb/>
<pb n="KR4h0135_WYG_024-6a"/>
春風初起送江船西上迢迢路八千巫峽波濤通七澤<lb/>
成都花栁接東川元戎號令飛荒徼公子才華騁少年<lb/>
遥想峩眉山上月夜深應照綵衣筵<lb/>
　　偶作次王以中韻<lb/>
拄笏髙人塘外居作詩直與古人如偶從荷芰香邊得<lb/>
閒向篔簹節上書白露濕階涼氣早青燈照壁雨聲踈<lb/>
曉來不署金吾事帶劒承明去直廬<lb/>
　　送曹國公北征<lb/>
<pb n="KR4h0135_WYG_024-6b"/>
上將提軍事北征旌旗百萬出南京直教大漠銷邊警<lb/>
豈但先鋒破敵營瀚海無氷堪飲馬天山有石可鐫名<lb/>
由來衛霍多勲業從此沙場不用兵<lb/>
　　次見心韻送濟上人歸省　　　　萬金<hi>四首</hi>
苦學不躭春夜眠思家却泛春江船褰衣逺道草頭露<lb/>
濯足故山花下泉黄鵠方懷少年志白雲偶賦歸來篇<lb/>
再看入室領𤣥㫖何限天香浮月邊<lb/>
　　吳越兩山亭為蕭山尹尹本中賦<lb/>
<pb n="KR4h0135_WYG_024-7a"/>
單父彈琴宓子賤蕭然作亭尹大夫吳山越山若可攬<lb/>
王業覇業誰能圖一江潮生白縹緲萬壑雲起青糢糊<lb/>
自公退食樂登眺只喜政成民力蘇<lb/>
　　錦莊漁隠圖為醫士作<lb/>
錦莊園林錦不如幽深彷彿神仙居舍南舍北賸栽杏<lb/>
水落水生惟釣魚嚴陵終辭光武禄郭玉素受涪翁書<lb/>
眼前生意日已廣桃源雞犬同村墟<lb/>
　　送王宗禮尚書督漕還朝<lb/>
<pb n="KR4h0135_WYG_024-7b"/>
尚書持節下青㝠漕粟千艘拱使星萬里非誇輕海道<lb/>
一言端可重朝廷宫衣寵製黄金字官酒恩沾白玉瓶<lb/>
曳履不妨頻入奏聖心虛佇為生靈<lb/>
　　陸良貴顧仲瑛過綽墩夀寧寺有作次韻賦寄<hi>寺乃</hi>
　　　<hi>梁僧繇畫龍㸃眼飛去之所</hi>　　　　　　　時蔚<lb/>
禪榻經餘思二妙舟楫逺勞相問尋虎頭善畫稱絶筆<lb/>
放翁吟詩多雅音枇杷當户花如雪橘子帶霜香滿林<lb/>
招提嵗晏肻頻過莫將清興阻山隂<lb/>
<pb n="KR4h0135_WYG_024-8a"/>
　　遊石湖蘭若二首　　　　　　　來復<hi>十八首</hi>
荷花蕩漾湖水深上有蘭若當髙岑客吟時見猨鳥下<lb/>
僧定不聞鐘磬音雨香秋林橘子熟雲落空澗棠梨隂<lb/>
閒來掃石坐竹裏靜與山人論素心<lb/>
五龍之峯雲作屏雙厓削出芙蓉青何人澗㡳拾瑶草<lb/>
有客松間采茯苓林風不驚虎臥石山雨忽來龍聽經<lb/>
吳王臺榭今寂寞秋香薜茘花冥㝠<lb/>
　　奉寄元璞琦禪師<lb/>
<pb n="KR4h0135_WYG_024-8b"/>
我昔巢松茂苑東白雲清賞此心同芭蕉樹下吟春雨<lb/>
薝蔔花前立曉風亂後溪山誰作主愁來江海總成翁<lb/>
相思欲借峯頭鶴騎向龍門問逺公<lb/>
　　野軒為海昌李茂才賦<lb/>
海城車馬往來稀獨愛寒軒傍翠㣲春雨一村桑柘緑<lb/>
秋風萬井稻粱肥燈前教子惟書卷座上論交盡布衣<lb/>
昨日南鄰邀社飲醉騎黄犢月中歸<lb/>
　　送徐誠中入闗<lb/>
<pb n="KR4h0135_WYG_024-9a"/>
十載移家住越州聲名早已動諸侯千金不受淮南聘<lb/>
一騎還為塞北遊潮落魚龍滄海夜風髙鷹隼太行秋<lb/>
防邊有策應須獻好慰蒼生社稷憂<lb/>
　　送儒醫陳仲靖歸天台<lb/>
白髮侯門懶曳裾買山東向赤城居折腰五斗辭㣲禄<lb/>
繋肘千金得異書玉洞桃花和露種石田芝草帶雲鋤<lb/>
也知醫國終為用四海瘡痍待掃除<lb/>
　　送吕尚書兩淛運使<lb/>
<pb n="KR4h0135_WYG_024-9b"/>
虎節光華下九天鹺臺出使重承宣御溝栁色新亭酒<lb/>
官浦荷香醉李船赤鹵夜熬連萬竈白糧秋餉給三邊<lb/>
遥知為政多清暇細讀夷吾海上篇<lb/>
　　瞽者龍翔賣卜養親<lb/>
賣卜都門養母慈白頭重際太平時地生蓍草春雲暖<lb/>
座映萱花晝日遲目有神光應内照心無私欲可前知<lb/>
逢人但自談忠孝何必金錢重决疑<lb/>
　　聽竹軒為陸隠君題<lb/>
<pb n="KR4h0135_WYG_024-10a"/>
愛竹閒同阮藉期竹聲遥聽靜偏宜一林蒼雪停琴處<lb/>
三徑微風駐履時寒帶松濤翻夜壑清隨荷雨響秋池<lb/>
無聞早已忘喧寂截管誰將古調吹<lb/>
　　送張僉事之山西<lb/>
遥瞻使節碧雲中驄馬西行驛路通水合九河多禹蹟<lb/>
地連三晉有堯風邊頭露下葡萄紫原上霜清枸杞紅<lb/>
問俗也知勞撫字可無優政起疲癃<lb/>
　　送西域丁鶴年兵後歸武昌省墓<lb/>
<pb n="KR4h0135_WYG_024-10b"/>
燕雲何處是并州黄鶴磯頭問去舟海濶山長羈旅夢<lb/>
天荒地老死生愁他鄉寒食身千里故壠斜陽土一坏<lb/>
為語東歸華表鶴英雄遺骨幾人収<lb/>
　　送錢子予新除博士致政還越中<lb/>
脩髯如雪面如丹芰製新成野服寛湖近季眞期卜宅<lb/>
寺依靈徹話休官霜紅柿葉樽前寫月白荷花鏡裏看<lb/>
有約沃州騎鶴去臥雲不畏碧山寒<lb/>
　　烟波釣客為張道士賦<lb/>
<pb n="KR4h0135_WYG_024-11a"/>
長鑱懶斸紫芝田獨向滄洲作浪仙半世乾坤孤艇外<lb/>
五湖風月白鷗前菱租嵗熟堪為饌魚膾秋肥不取錢<lb/>
藉有𤣥眞同雅調都將吟嘯寄閒年<lb/>
　　送偰尚書致政歸溧陽<lb/>
紫誥新題御墨香溧陽歸老問山庒地幽多識雲霞氣<lb/>
天近還依日月光華㡳泉鳴舂藥碓竹間風掃讀書床<lb/>
從來相業傳家舊勲烈應看紀太常<lb/>
　　甲寅嵗病中述懷<lb/>
<pb n="KR4h0135_WYG_024-11b"/>
嗒然枯坐竹方床懶慢無心百慮忘雨後摘蔬萵苣緑<lb/>
風前曬藥茯苓香飛蛾夕掩銅盤燭餓䑕朝窺瓦缶糧<lb/>
幻世有生皆旅泊歸休何地是吾鄉<lb/>
　　送鄭秋巖知府之青州<lb/>
江驛梅花映玉珂都人祖帳動離歌六龍馭日南瞻闕<lb/>
五馬迎春北渡河沃野平連燕薊逺好山青入魯齊多<lb/>
明時為政看髙節秋色千巖翠不磨<lb/>
　　次韻衛府紀善危朝瓛見寄<lb/>
<pb n="KR4h0135_WYG_024-12a"/>
爾談東魯我談禪淮海相聞歎暮年劉向才名遺説苑<lb/>
楊雄詞賦重甘泉収來柿葉朝頻寫吟到梅花夜不眠<lb/>
早晚定逢濠上寺三生舊話得重圓<lb/>
　　耕隠為南昌萬用中賦<lb/>
山莊别築楚城西百畆桑隂水一溪莎草雨晴黄犢臥<lb/>
稻花風暖白鳩啼沽來官酒春祈社讀罷農書曉灌畦<lb/>
孝悌力田新有詔姓名還向御前題<lb/>
　　金山寺　　　　　　　　　　　曇噩<hi>二首</hi>
<pb n="KR4h0135_WYG_024-12b"/>
崢嶸兩岸市㕓開愛靜人尋此處來水㡳有天行日月<lb/>
山中無地著塵埃塔擎燈影明雲杪船載鐘聲出浪堆<lb/>
自信平生有仙骨好風吹上妙髙臺<lb/>
　　山隂舟中<lb/>
平明飯罷促髙梢撑出五雲門外橋離越王城一百里<lb/>
到曹娥渡十分潮白翻晴雪浪花舞緑弄晚風蒲葉揺<lb/>
西北隂沉天欲雨臥聽篷韻學芭蕉<lb/>
　　次韻奉和見心師遊石湖蘭若　　妙聲<hi>六首</hi>
<pb n="KR4h0135_WYG_024-13a"/>
楞伽峯如九疊屏何年截取匡廬青方同楚客賦招隠<lb/>
不學山人吟采苓僧蹊盡種苾蒭草梵莢徧寫多羅經<lb/>
諸天只在雨花外音樂六時來窈㝠<lb/>
近聞移居湖水頭蘭若下瞷蒼波流獼猴夜偷錫杖去<lb/>
鷗鳥日傍䦨干浮揚州月照五湖白洞庭木落三山秋<lb/>
相望只隔半江水安得贈之雙佩鈎<lb/>
　　次韻答沈行恕回京之作<lb/>
客舍春寒樹影稀青山迎我入王畿雲開雉堞瞻金榜<lb/>
<pb n="KR4h0135_WYG_024-13b"/>
日射龍章識衮衣御果近從仙苑賜天花多傍講筵飛<lb/>
聖恩特許兼旬住㩦得香烟滿袖歸<lb/>
　　遊石湖次韻<lb/>
黄山髙人之所居金沙花明白石渠無錢愛養方外客<lb/>
有口懶讀人間書采來青菌總堪食種得黄精還有儲<lb/>
郭西十里不一到題詩為問今何如<lb/>
　　題虎丘寺<lb/>
有客題詩海涌峯髙懷𣺌𣺌託㝠鴻勾吳伯業荒烟外<lb/>
<pb n="KR4h0135_WYG_024-14a"/>
梵塔觚稜杳靄中石坐千人亭可月劒埋三尺水還風<lb/>
目前無限登臨意古木蒼藤呌郭公<lb/>
　　小瀛洲<lb/>
鰲海晴分五色霞鳯池多隠列仙家黄封日送宫壺酒<lb/>
青鳥時銜御苑花雲外珮鑾聞步輦月中河漢見乗槎<lb/>
君王舊聽尚書履囘首銀屏隔絳紗<lb/>
　　秋日歸虎丘　　　　　　　　　良琦<hi>二首</hi>
虎寺共作五年留幾度相㩦上小舟楊栁春橋半塘寺<lb/>
<pb n="KR4h0135_WYG_024-14b"/>
芙蓉夜月百花洲長林放寉閒支遁一室編蒲老睦州<lb/>
此日獨歸懷往事空山草色不勝秋<lb/>
　　次韻答見心和尚<lb/>
龍門茅屋澗之隈亂後山花只自開數片白雲同散去<lb/>
十年金錫不歸來月明老鶴啼春澗日落饑烏集古臺<lb/>
嵗晚相期仍結社西湖賸覓白蓮栽<lb/>
　　送仁一初上人遊武林　　　　　懷渭<lb/>
舞鳯飛龍若箇邊天涯送逺獨悽然江山南渡降王宅<lb/>
<pb n="KR4h0135_WYG_024-15a"/>
風雨西陵過客船踏雪馬塍春買樹鬬茶龍井夜分泉<lb/>
落花寂寞東歸日烟嶼冥㝠呌杜鵑<lb/>
　　應制題江東橋　　　　　　　　溥洽<hi>二首</hi>
西出都門見石橋虎城千雉共岧嶢浮黿曉渡江流穏<lb/>
役鵲晴瞻漢影遥華表月明清露濕䦨干日近彩雲飄<lb/>
四方車騎多如雨舉目應思答聖朝<lb/>
　　應詔放水燈因賦<lb/>
持節馮夷向夕過逺分燈火出官河斗牛光動天垂野<lb/>
<pb n="KR4h0135_WYG_024-15b"/>
風露聲沉水息波海族樓臺休罷市鮫人機杼不停梭<lb/>
九泉無復悲長夜莫問南山白石歌<lb/>
　　應制賦金陵春曉　　　　　　　半間<lb/>
五雲深䕶鳯凰城海宇清寧旦氣平錦繡山河霞彩動<lb/>
金銀宫觀日華明御溝垂栁雙鶯囀官道飛花萬馬鳴<lb/>
試向西虹橋上望分明遐思接蓬瀛<lb/>
　　客山隂寄湖上諸友　　　　　　守仁<hi>六首</hi>
蘭亭燕罷送羣賢獨客歸來閉户眠夜壑有聲都是雨<lb/>
<pb n="KR4h0135_WYG_024-16a"/>
春山無處不啼䳌放歌強挹浮丘袂乗興難迴剡曲船<lb/>
因念少游平昔語孤燈相對益悽然<lb/>
　　湘湖漫興寄獵微生<lb/>
蘭堂客散酒船空湖上清游孰與同五月秋聲梅子雨<lb/>
一天涼思藕花風烟將白鳥沈沙際雲帶青山落鏡中<lb/>
自是儋翁阻杭越誰教天塹限西東<lb/>
　　題雲門翠㣲深處<lb/>
谿閣重重翠崦遮無時雲氣濕袈裟千峯樹色藏朝雨<lb/>
<pb n="KR4h0135_WYG_024-16b"/>
六寺鐘聲送晚霞筆塜天寒収柿葉茶壇風落掃松花<lb/>
倦遊每憶消閒地早晚扁舟向若耶<lb/>
　　寄海上令祝良英<lb/>
堂上琴聲乆不聞江花江草思紛紛珠光夜淨浮滄海<lb/>
蜃氣秋髙化白雲漢室將軍雙玉斗郭家天馬五花文<lb/>
上書欲叩天王陛願與吳民借冦君<lb/>
　　寄湯徳師<lb/>
月旦曽評物外遊衣冠合數晉風流寧知後世非房琯<lb/>
<pb n="KR4h0135_WYG_024-17a"/>
郤訝前身是惠休黄鳥催人歌伐木青山滿眼賦登樓<lb/>
多情惟有花谿水不厭年年送客舟<lb/>
　　七月十八日重過何氏山林與張守約同賦<lb/>
南塢新秋榖正花步從眞侣入烟霞山林重過將軍宅<lb/>
天漢初囘奉使槎滿地江湖身是客終宵風雨夢還家<lb/>
十年為説燈前事郤望青雲路轉賖<lb/>
　　過彭蠡湖舟中次韻簡見心師　　希能<lb/>
楊栁青青聞櫂歌東風三月放船過山浮空翠濕烟霧<lb/>
<pb n="KR4h0135_WYG_024-17b"/>
江出大魚吹浪波上疏無因繼嵩璉論詩漫自儗隂何<lb/>
同㕘不負淩霄約清夢時時繞薜蘿<lb/>
　　寄見心和尚　　　　　　　　　元旭<lb/>
曽共湖山作勝遊杖藜來往更風流一時俛仰成陳迹<lb/>
千里飄零盡白頭落日青天無過雁秋風滄海有閒鷗<lb/>
好泉聞道甘於醴安得同消萬古愁<lb/>
　　次韻遊石湖蘭若　　　　　　　守道<lb/>
郡城西來山水深石湖倒浸青瑶岑溪雲十里䕶僧舍<lb/>
<pb n="KR4h0135_WYG_024-18a"/>
天樂六時鳴梵音下界塵埃日滚滚上方殿閣秋隂隂<lb/>
吳王舊跡眼中見萬古事往傷人心<lb/>
　　羊祜廟<hi>廟在吳城南</hi>　　　　　　道衍<hi>九首</hi>
探環桑下悟前身幼節知君不酖人祇使才謀扶晉室<lb/>
肻施徳澤被吳民荒祠積雨壚生蘚古屋無風壁受塵<lb/>
今日經過思峴首舊碑剝落淚沾巾<lb/>
　　京口覽古<lb/>
譙㯭年來戰血乾烟花猶自半凋殘五州山近朝雲亂<lb/>
<pb n="KR4h0135_WYG_024-18b"/>
萬嵗樓空夜月寒江水無潮通銕甕野田有路到金壇<lb/>
蕭梁事業今何在北固青青客倦看<lb/>
　　再寄王耕雲<lb/>
鳳皇山下足棲遲袍笏盈床想舊時青李朱禽曽有帖<lb/>
白沙翠竹豈無詩燒畬蓺黍開黄壤鑿澗分泉貯緑池<lb/>
却與野僧情最厚常時來往不相期<lb/>
　　京都送雲海上人還山<lb/>
朝辭魏闕返家林秋半江南尚緑隂鍾阜雲歸山寺近<lb/>
<pb n="KR4h0135_WYG_024-19a"/>
石城湖落海門深僧中不有興亡事世上寜存去住心<lb/>
此别似難期後㑹且留茶坐撫孤琴<lb/>
　　十月一日金陵發船之北平<lb/>
石頭城下水茫茫獨上官船去逺方食宿自憐同衛士<lb/>
衣盂誰笑雜軍装夜深多櫓聲揺月曉冷孤桅影帶霜<lb/>
厯盡風波艱苦際無愁應只為賔王<lb/>
　　寄虎丘蟾書記<lb/>
聞道蟾公似賛公一瓶一鉢寄山中雲封蘿屋長疑雨<lb/>
<pb n="KR4h0135_WYG_024-19b"/>
泉響松巖半是風履破只縁行脚乆囊空非為作詩窮<lb/>
遥思短簿祠前夜共聽寒鐘出澗東<lb/>
　　題平坡寺<lb/>
平坡杳杳挹西湖徑斷樵行敗葉鋪泉落石河聲愈急<lb/>
雲歸沙樹逺疑無夜堂風靜紓帷幔曉井霜寒響轆轤<lb/>
那得餘生辭世網捲衣來此日跏趺<lb/>
　　舟中送戴伯兼還金華省親<lb/>
呉中山水舊同遊上國辭歸復共舟青邑數家烟火夕<lb/>
<pb n="KR4h0135_WYG_024-20a"/>
黄河兩岸荻花秋素絃聲帶離鴻慘杜酒香消逺客愁<lb/>
明日歸家想歡慶雙親華髮未盈頭<lb/>
　　春雪寄友<lb/>
春釀微寒作雪飄化工渾似剪鮫綃雨兼蔌蔌穿櫺響<lb/>
風颺輕輕到地消粉蝶撲人成隊亂玉塵逐馬去程遥<lb/>
欲呼鄭谷同吟賞且與隣沽酒一瓢<lb/>
　　送王宗禮尚書趣運還京　　　　曇塤<lb/>
轉海雲濤萬里賖長風指日望京華南州已入諸侯貢<lb/>
<pb n="KR4h0135_WYG_024-20b"/>
北極初囘奉使槎内宴宫花迎馬酒御溝官栁拂龍沙<lb/>
從容好奏安時策還見車書混一家<lb/>
　　秋日送二徒之京　　　　　　　笑堂<lb/>
客路逢秋意慘悽吳歌楚些聽如迷海天一色雁雙去<lb/>
山月半規猨自啼心動故園頻入夢詩因佳景易成題<lb/>
落霞孤鶩西風外更向何山問托棲<lb/>
　　退隠惠山聽松菴次王達善韻　　普眞<lb/>
泉上歸來巳一年萬松隂裏屋三椽坐殘白日渾無事<lb/>
<pb n="KR4h0135_WYG_024-21a"/>
買斷清風不費錢猨墮山厓尋果樹鶴穿林徑避茶烟<lb/>
王猷識我平生意時寄新詩一兩篇<lb/>
　　南屏道中　　　　　　　　　　永彝<lb/>
五月雨聲連六月南屏雲氣擁柴扉林巒有穴山精出<lb/>
嚴谷無人石燕飛詩句偶從行處得家鄉都在夢中歸<lb/>
朝來杖策溪南路新水溶溶没釣磯<lb/>
　　琴月軒為閔東魯作<lb/>
玉壺清露洗乾坤手拂絲桐月到門春蝶夢殘疑白晝<lb/>
<pb n="KR4h0135_WYG_024-21b"/>
秋鴻飛盡又黄昏魄沉湘水終留怨影落梅花欲斷魂<lb/>
喜有鸞膠能續響廣寒歌舞不堪論<lb/>
　　曉發<lb/>
東風巻雨曉雲収兩岸雞聲送客舟柔櫓不驚沙上鴈<lb/>
殘燈猶照驛邊樓天連野水浮空闊斗轉銀河拂地流<lb/>
遥望吳城何處是青山數㸃落長洲<lb/>
　　為蔡用強題石城山房<lb/>
石城環繞讀書房竹色松隂覆短墻半塢白雲行路斷<lb/>
<pb n="KR4h0135_WYG_024-22a"/>
一溪流水落花香陽坡牧馬餘春草秋閣然藜取夜光<lb/>
俊逸盡隨徴詔起秖留猨鶴共徜徉<lb/>
　　送王希説還姚江和南仲法師韻<lb/>
吳越雲山兩地情暮年相見五茸城人民已覺今非昔<lb/>
骨肉難忘弟與兄秋水半陂蓴菜美涼風千里葛衣輕<lb/>
明朝又作東西别柔櫓聲聲栁外鳴<lb/>
　　題梅<lb/>
羅浮仙子雪為顔一笑相逢大樹間淡抹長烟拖素練<lb/>
<pb n="KR4h0135_WYG_024-22b"/>
瘦横落日寫清灣玉龍吹徹腸空斷翠羽啼來夢忽還<lb/>
彷彿花光三昩手嫩寒清曉到孤山<lb/>
　　寄龍井和菴　　　　　　　　　大冏<hi>三首</hi>
一從龍井過東州幾度令人憶故丘湖上好山頻入夢<lb/>
松南古塔獨闗愁春歸栁色開青眼月到梅花照白頭<lb/>
十載倦遊天上客何時買得浙江舟<lb/>
　　寄演福和尚<lb/>
雨紅烟緑莫春時獨客終朝有所思白水漾沙金錯落<lb/>
<pb n="KR4h0135_WYG_024-23a"/>
青山浮几玉參差一簾花妥鶯啼緩千里書成鶴去遲<lb/>
後夜更看湖上月滿懷愁緒散如絲<lb/>
　　寄心印法師<lb/>
山房深夜冷於秋銀燭蟠烟吐玉虬情逐斷流歸浦口<lb/>
夢隨飛雨到湖頭土苔凝紫花龕靜春草生香竹徑幽<lb/>
千里懷情殊不惡坐來翻覺迥添愁<lb/>
　　分題得朱雀橋冶城送戴司訓　　覺澄<hi>五首</hi>
朱雀橋成晉武年行人一過一留連豪華寂寞沉秋水<lb/>
<pb n="KR4h0135_WYG_024-23b"/>
野草凄涼起暮烟王謝燕來巢已廢劉郎詩在世空傳<lb/>
先生此别堪題柱相與推輪送上天<lb/>
　　和杜牧之九日登髙<lb/>
九日登髙鴈正飛馬嘶山郭曉風微菊花爛漫堪幽賞<lb/>
尊酒留連盡醉歸幾處園林澄夕霽千家簾幙捲晴暉<lb/>
今逢詩客多才思不讓當年杜繡衣<lb/>
　　雷公晚照<lb/>
雷公古廟倚嵯峨風景偏宜晚照多野鶴巢邊松偃翠<lb/>
<pb n="KR4h0135_WYG_024-24a"/>
黒龍潭上水生波疎簾暮捲千家雨短笛晴吹萬頃禾<lb/>
歸到故山行樂處詩成還下夕陽坡<lb/>
　　永思堂為朱良玉賦<lb/>
幾年不着老萊衣膝下承歡事總違每憶深㤙流血淚<lb/>
難將寸草報春暉夢囘殘月初欹枕愁對斜陽半掩扉<lb/>
俯仰為君歌此曲異鄉令我念庭闈<lb/>
　　過比干廟<lb/>
匹馬東風古道傍忠臣此地有祠堂犯顔竟不辭君去<lb/>
<pb n="KR4h0135_WYG_024-24b"/>
剖腹寜堪為國亡銅柱沉沙芳草合鉅橋流水野花香<lb/>
褒封祀典神猶在細讀殘碑欲斷腸<lb/>
　　遊五臺山次韻　　　　　　　　覺同<hi>二首</hi>
北來乗興上崔嵬天外捫蘿鳥徑迴寒谷未秋先落葉<lb/>
隂厓不雨自生雷低懸銀漢星千㸃俯視滄溟水一盃<lb/>
笑指曼殊棲跡處幾經劫火不曽灰<lb/>
　　陪蘇州黄琮遊靈隠寺<lb/>
攀蘿躡履上丹梯身在層霄斗柄低嵗乆洞猿隨物化<lb/>
<pb n="KR4h0135_WYG_024-25a"/>
春來花鳥向人啼蟾宫桂子飄雲外鷲嶺蓮華𣲖竺西<lb/>
謝客亭邊遺跡冺年來芳草與堦齊<lb/>
　　輓史友桂　　　　　　　　　　本源<hi>二首</hi>
木葉霜飛五夜殘薤歌聲斷涕汍瀾問梅人去山亭冷<lb/>
釣月船空野水寒别館瑤琴無復奏東籬黄菊有誰看<lb/>
不堪翹首斜陽外馬鬛新封土未乾<lb/>
　　過岳武穆墓<lb/>
出師頻捷報君恩十二金牌下帝閽豈料浮雲遮白日<lb/>
<pb n="KR4h0135_WYG_024-25b"/>
空懷鋭氣復中原湖山共繞千年恨草木長含萬古寃<lb/>
百戰英雄今已矣獨留忠節照乾坤<lb/>
　　和楊主事春日早朝　　　　　　文湛<hi>三首</hi>
西山月落漏聲殘閶闔門開擁百官鶯囀帝城春色曉<lb/>
燭揺宫扇曙光寒九天韶樂雲中度萬樹仙花仗外看<lb/>
獨有相如多渇病朝朝清露滴銅盤<lb/>
　　紫陽道院和張天錫韻<lb/>
閒向蓬萊頂上行道人相見話長生巖扉半掩雲霞色<lb/>
<pb n="KR4h0135_WYG_024-26a"/>
石屋惟聞澗水聲隂洞草香春走鹿靈源花發曉啼鶯<lb/>
如何不見遼東鶴千古江城月自明<lb/>
　　酬周夢椿<lb/>
故園東望思依㣲滿目西風客未歸江上鴻聲驚别夢<lb/>
天涯草色上征衣身隨逺浪同飄梗家在空山獨掩扉<lb/>
明日一竿滄海去白鷗應笑未忘機<lb/>
　　秋興二首　　　　　　　　　　廣澉<hi>四首</hi>
夕陽樓上倚䦨時舉目江湖有所思薊北山川燕故國<lb/>
<pb n="KR4h0135_WYG_024-26b"/>
錢塘城郭宋遺基鴈來不帶中郎信木落空歌武帝辭<lb/>
萬里風烟秋一色杜陵何事不勝悲<lb/>
長空萬里見秋毫獨自吟詩向泬寥秋水芙蓉空爛漫<lb/>
晚霜楓葉盡飄颻七松處士甘肥遯五栁先生懶折腰<lb/>
尚頼四方英俊在野人空老聖明朝<lb/>
　　青塜<lb/>
淚眼盈盈出漢庭君王空惜玉娉婷名因圖畫終難易<lb/>
怨入琵琶不可聽天上一輪同皎潔眼前諸物盡羶腥<lb/>
<pb n="KR4h0135_WYG_024-27a"/>
當時若賂丹青手爭得胡天墓草青<lb/>
　　田家即事<lb/>
四月農家事事忙曉分陂水灌新秧雞初鳴際争炊黍<lb/>
蠶未眠時且問桑處處薫風催麥秀村村烟火焙茶香<lb/>
可憐賦外徴求急多少饑氓泣兩行<lb/>
　　楚江秋曉次沈石田韻　　　　　明秀<hi>十四首</hi>
草寒霜渚夢悠悠衡嶽西風落木秋病裏斷猿司馬淚<lb/>
吟餘殘月仲宣樓自憐江漢猶遲暮誰採芙蓉寄逺遊<lb/>
<pb n="KR4h0135_WYG_024-27b"/>
鴻雁一行斜不度水光山色滿汀洲<lb/>
山川揺落露華晞野寺鳴鐘破曙暉千里人烟江郭靜<lb/>
數聲漁笛水禽飛寒催刀尺風霜早日逺闗河信息稀<lb/>
叢菊又開身在客長沙誰念未成衣<lb/>
　　寄陳句溪<lb/>
故人病臥寒無氈明月㺯影箕山泉自搔短髮向天笑<lb/>
開過黄花對雨眠海㡳珊瑚豈無樹床頭瓊瑶知有篇<lb/>
栩然昨夜入我夢握手柴門落日邊<lb/>
<pb n="KR4h0135_WYG_024-28a"/>
　　送祚長老還北京<lb/>
山水南行又北歸著來寒衲換春衣桃花笑雨機先悟<lb/>
栁絮沾泥錫自飛明月一單棲海寺白雲千里憶京圻<lb/>
江東芳草牽詩夢况値潮生采石磯<lb/>
　　仲秋汎澉溆湖董蘿石許東山朱西村陳句溪許<lb/>
　　九杞孫太白沈紫峽同賦<lb/>
人物百年滄海上釣竿裊裊拂珊瑚前峯吹笛月在水<lb/>
中流放歌秋滿湖夜靜魚龍迴浦溆天低星斗動菰蒲<lb/>
<pb n="KR4h0135_WYG_024-28b"/>
山川勝槩自今昔天柱洞庭還有無<lb/>
　　懷孫太白山人<lb/>
堦前黄葉堆欲滿湖上白雲閒自來千里秋風悲斷鴈<lb/>
兩峯寒日憶登臺未能明月同移棹想見黄花獨舉杯<lb/>
吟徧長松千萬樹南屏落日寺門開<lb/>
　　感興用王履吉韻<lb/>
江邊雨色晚寒輕昨夜柴門水又生桃葉隔溪猶喚渡<lb/>
梨花沽酒正聞鶯何人得似張平子有客眞如阮歩兵<lb/>
<pb n="KR4h0135_WYG_024-29a"/>
富貴浮雲歌一放玉壺還對美人傾<lb/>
　　挽淵湛空<hi>淵雲南人終于杭之佛國山</hi>
大千沙界空無住坐破蒲團不露機萬里秋風吹落日<lb/>
一龕野色上閒扉袖中山海家何在世路干戈道不違<lb/>
懸想精魂似圓澤葛洪川畔作雲歸<lb/>
　　次韻答友<lb/>
廬山髙兮黄河深短髮素袍仍此心抱甕眞如漢隂老<lb/>
卜居亦有杜陵吟寄書鴻鴈秋天雨把酒花枝春日隂<lb/>
<pb n="KR4h0135_WYG_024-29b"/>
准擬殘年載江雪釣舟重為故人尋<lb/>
　　嘗茶<lb/>
小堂春晚正寥寥洗水嘗茶帶雨燒病起不知紅葉老<lb/>
開門忽報白雲招松邊落日明虛閣夢裏西山度野橋<lb/>
我已慵書今數月怪來幽思在芭蕉<lb/>
　　九日<lb/>
重陽獨坐西巖雨落木秋風吹布袍聊對江山呼濁酒<lb/>
自披雲霧讀離騷杜陵白髮窮愁在彭澤黄花想像髙<lb/>
<pb n="KR4h0135_WYG_024-30a"/>
於我慚無一字補朝廷功業有英豪<lb/>
　　顧子重陳南賔沈懋學吳天澤九日㩦酒勝果山<lb/>
　　登髙<lb/>
越王臺上送長歌落日秋風感慨多草莽野烟諸寢殿<lb/>
寺門黄葉舊山河髙江舟楫來鴻鴈絶頂罇罍上薜蘿<lb/>
此日相逢總陶謝風流文彩復如何<lb/>
　　中秋汎湖<lb/>
寺門湖水清如鏡不與遊人照白頭豈獨尊前千頃月<lb/>
<pb n="KR4h0135_WYG_024-30b"/>
更憐笛裏滿湖秋蘋花洗盞香堪把荷葉拂衣涼未収<lb/>
此夜瀟湘洞庭上放歌誰得坐輕舟<lb/>
　　甲午嵗四月湖上感事<lb/>
皂盖朱幡簇仗齊西湖日月夜歸遲斷橋豈是長春地<lb/>
精舍多妨結夏時朱閣捲簾驚燕子畫船呼燭照花枝<lb/>
玉壺美酒民膏血只有城中太守知<lb/>
　　寄徐豐崖先生初任桐城教諭　　永瑛<hi>六首</hi>
秦駐西邊落日斜楚江南望白雲遮草香泮水菁莪雨<lb/>
<pb n="KR4h0135_WYG_024-31a"/>
春滿琴壇杏子花天闊鄉心傳海鴈官閒詩夢破林鴉<lb/>
胸中知有五色線補衮終當用帝家<lb/>
　　寄劉海村揮使<lb/>
射策談兵屬老成轅門文武冠時名戰袍舊卸團花錦<lb/>
牙帳新辭細栁營星斗中宵懸劒氣江山春日藹詩情<lb/>
騷壇虎踞誇餘勇賦就鐃歌頌聖明<lb/>
　　寄沈紫峽<hi>沈居鄰葛洪井顧况書臺</hi>
三年不見沈山人江水迢迢悵望頻細雨别來黄菊候<lb/>
<pb n="KR4h0135_WYG_024-31b"/>
髙風長在白綸巾書臺深處誰相過丹井西邊獨隠淪<lb/>
雲木兩峯無暑到不知城市有紅塵<lb/>
　　贈鎡可簡住持永祚即歸妙光<lb/>
寺門鐘皷動秋山曉日輝輝上竹闗黄葉千峯初出定<lb/>
白雲半榻又飛還水歸滄海知宗𣲖花發寒巖識道顔<lb/>
去住無心隨所遇鑪薫貝葉嵗華閒<lb/>
　　寄孫白峯<hi>時為江西教諭</hi>
忽憶孫登我欲求海天明月獨登樓髙吟尚想西巖雪<lb/>
<pb n="KR4h0135_WYG_024-32a"/>
一别俄驚八月秋萬里烟塵悲戍皷三江風浪阻漁舟<lb/>
何時得共鷗波裏薄采江籬慰逺愁<lb/>
　　與隣僧夜坐<lb/>
草廬溪上淨春花衲子談𤣥夜煑茶遁跡不逢秦二世<lb/>
安貧寧識魯諸家水風涼薦荷衣爽山月低穿薜荔斜<lb/>
裘馬故人休問及數函經巻是生涯<lb/>
　　送金豐村侍御兄北上　　　　　法聚<hi>八首</hi>
錦帆髙日動江千用世寧為惜别難多略擬聞新諌草<lb/>
<pb n="KR4h0135_WYG_024-32b"/>
一貧應識舊郎官雲鳬紫闕同仙侣池草青春夢懶殘<lb/>
蒼鬢易為憂國短更須退食謾加餐<lb/>
　　西湖次錢學士韻<lb/>
大隄迴接鳯山遥金勒東風細馬驕芳草不知埋帝舄<lb/>
栁枝猶自學宫腰天空水月三千頃春老鶯花十二橋<lb/>
見説樓船醉妍少平章獨免紫宸朝<lb/>
　　越王臺<lb/>
越王臺上客登眺范蠡湖頭草正新敵國荒涼吳鹿豕<lb/>
<pb n="KR4h0135_WYG_024-33a"/>
故宫行在宋君臣杖藜逺塞風烟暮花木深城雨露春<lb/>
往事不須悲落日髙歌獨立恐傷神<lb/>
　　同豐村兄沈竹石初夏江村泛舟用杜韻<lb/>
挂席緑隂溪水生桑梓暮雲俱故情白首無何野老在<lb/>
青春幾負江花明題詩欲扣水西寺問酒復欵湖南城<lb/>
月明夜乆坐不寐吹篴栁堤星斗横<lb/>
　　白溪贈禪友<lb/>
鷗波十里草堂前水觀明通靜裏禪雲母夜光沉貝館<lb/>
<pb n="KR4h0135_WYG_024-33b"/>
鮫綃秋淚泣珠淵影空不見雙林鶴香度應知九品蓮<lb/>
兩岸月明吹笛裏蘆花飛落釣魚船<lb/>
　　吳山秋望呈張侍御<lb/>
子胥廟前江日晡越王城頭雲有無故宫臺榭幾黄葉<lb/>
南度寢園今緑蕪長笛闗山瞻北固清樽魚鳥傍西湖<lb/>
蕭蕭落木蒼郊外幾處寒烟破屋孤<lb/>
　　禮中峯塔<lb/>
玉柱峯髙生翠寒寳龕丹几一燈懸萬方龍象袈裟下<lb/>
<pb n="KR4h0135_WYG_024-34a"/>
百億山河拄杖前幻住早知心已了活埋猶喜法無傳<lb/>
瓣香合爪春風裏一夜梅花月在天<lb/>
　　石城夜泊<lb/>
石城山勢鬱岧嶤燕子磯寒落晚潮雲際樓臺開佛界<lb/>
水邊巖洞繋魚舠龍蟠鳳翥留雙闕草色江聲漫六朝<lb/>
形勝不磨傷往事短篷春雨夜瀟瀟<lb/>
　　人日　　　　　　　　　　　　祖福<hi>四首</hi>
鴛央湖頭春水生白龍祠前風日晴梅花作意開自好<lb/>
<pb n="KR4h0135_WYG_024-34b"/>
柏葉向人殊有情南國十年多羽檄北山此日有柴荆<lb/>
杖藜物色總春事囘首江湖眼獨明<lb/>
　　對雨用何仲黙韻<lb/>
城上雲霾朝不散江門雨脚晚猶垂天寒花鳥只欲暮<lb/>
日逺江湖空自悲芳草山川迷客路中原宫闕濕軍麾<lb/>
美人何處音書絶寂寞柴荆有所思<lb/>
　　九日奉答雲谷見招<lb/>
招邀己負重陽客乗興應憐此日遊南國黄花仍臥病<lb/>
<pb n="KR4h0135_WYG_024-35a"/>
西風白鴈重悲秋乆慙龍劒韜塵匣且得魚竿伴野鷗<lb/>
日莫登臺頻悵望江門落木暗孤洲<lb/>
　　杪秋墨山先生過訪龍淵山閣<lb/>
晚風江郭動髙寒山閣坐深城漏殘隔嵗酒杯方晤語<lb/>
幾囘秋月得同看謾言舟楫臨河别須信風塵㑹面難<lb/>
道在滄洲君自適鷦鷯吾分一枝安<lb/>
　　江上　　　　　　　　　　　　士墨<lb/>
春江𣺌𣺌春草生蘼蕪不盡王孫情青山影帶杖藜逺<lb/>
<pb n="KR4h0135_WYG_024-35b"/>
落日光動漁蓑明鷗鷺羣飛下淺渚林原野哭聞孤城<lb/>
人事時憂不自理長歌清淚時縱横<lb/>
　　春日寄何令升　　　　　　　　僧悦<hi>四首</hi>
梅花溪上見寒松遥憶君家桂樹叢曙色乍開伊闕下<lb/>
春光猶在宛陽東髙吟無那多逢雨短翮何由得御風<lb/>
嵗月依稀黄曲老獨留青鏡照虛空<lb/>
　　望寳所塔燈同汎枯舟分賦<lb/>
塔涌芙蓉寳炬然星河燦燦共諸天蛟龍乍起眞珠映<lb/>
<pb n="KR4h0135_WYG_024-36a"/>
風雨時驚舍利懸浮影半侵隄上水飛光遥隔望中烟<lb/>
湖山莫辨歸來夜香霧鈴音自一船<lb/>
　　唐藩送汪元伯博士奉使還朝<lb/>
青雲翠盖促輕塵馬上看山二月春雨色一鞭花外曉<lb/>
雞鳴千樹隴頭新懽成不擬梁中使怨别空貽休上人<lb/>
獨有夜來松際月清光猶照宛城闉<lb/>
　　弔孔炎宗侯<lb/>
月照樓臺玉樹殘啼烏夜夜獨含酸魂歸大夢星初殞<lb/>
<pb n="KR4h0135_WYG_024-36b"/>
名在中原骨未寒掩淚不堪秦失弔開絃已絶廣陵彈<lb/>
今將半偈留君墓莫作延陵一劒看<lb/>
　<lb/>
　<lb/>
　<lb/>
　<lb/>
　<lb/>
　古今禪藻集巻二十四<lb/>
</p>
<p>
</p>
  </div>
<div>
<head>古今禪藻集巻二十五</head> <lb/>
    <p>
<pb n="KR4h0135_WYG_025-1a"/>
欽定四庫全書<lb/>
　古今禪藻集巻二十五<lb/>
　　　　　　　　　　明釋正勉釋性<graphic n="KR1886" url="https://raw.githubusercontent.com/kanripo/KR-Gaiji/master/images/KR1886.png" mimeType="image/png"/>同輯<lb/>
　明<hi>七言律詩</hi>
　　住五峯答次向九龍韻　　　　　佛峒<lb/>
躭幽喜住碧山中萬疊烟霞隠亂峯日色遥傳髙閣磬<lb/>
潮音初散講堂鐘焚香靜夜還揮麈下榻兼旬為聽松<lb/>
海内只今閒謝屐獨憐猨鶴伴仙蹤<lb/>
<pb n="KR4h0135_WYG_025-1b"/>
　　咏苔　　　　　　　　　　　　道乾<lb/>
翠色遥連薜茘隂紅塵一㸃未能侵沾泥曽上登山屐<lb/>
帶雨常縁挂壁琴曲徑蝸涎凝處濕閒庭鶴跡印來深<lb/>
青錢滿地從教拾難當遊人貰酒金<lb/>
　　賦得古村贈友　　　　　　　　景昂<hi>二首</hi>
竹門菊徑緑溪濵筆架書籖四座陳舊隠合名龎徳里<lb/>
髙風奚減上皇人秋登場圃雞豚散寒入園林橘柚新<lb/>
靜夜窅然忘去住青燈聮榻重相親<lb/>
<pb n="KR4h0135_WYG_025-2a"/>
　　賦得潜西贈友<lb/>
了翁家住瀼田西占斷風光花滿堤巖桂香浮秋氣肅<lb/>
江楓紅映夕陽低浩歌閒引林間鶴沉醉猶聞午後雞<lb/>
更喜嵗豐新釀熟時邀六逸過潜溪<lb/>
　　九日太史邢公宴集　　　　　　果斌<lb/>
山中風景最宜秋叢桂霏香滿竹樓忽訝北扉𤣥客至<lb/>
共看西嶂白雲浮坐臨小圃苔侵屐話到真空石㸃頭<lb/>
無那夕陽歸思起可能明發更追遊<lb/>
<pb n="KR4h0135_WYG_025-2b"/>
　　白鹿<hi>胡總制耀兵越中獲白鹿以獻</hi>　　　　　　方澤<hi>四首</hi>
元戎出獵野雲空白鹿銀騰耀武功墮角或從瑶水上<lb/>
食苹應在雪山中狼歸漫紀千年瑞雉獻還聞九譯通<lb/>
何似兩階干羽動蹌蹌應舞玉墀風<lb/>
　　賦得閏七夕<lb/>
星槎傍月沸笙歌銀漢仍傳帝女過烏鵲橋邊重駐輦<lb/>
鳳凰機上兩停梭香浮翠幄宵方永羅結蛛絲巧遂多<lb/>
自笑空山雲臥者漫同詞客賦明河<lb/>
<pb n="KR4h0135_WYG_025-3a"/>
　　除夜對雪<lb/>
江城燎火正凝霞宻雪旋迷十萬家却向罏邊飛作雨<lb/>
偶經燈畔落成花力侵衣絮心同冷光映窓紗髮並華<lb/>
詰旦祝禧先有瑞㑹從龍象曳袈裟<lb/>
　　弔岳武穆<lb/>
廟門松檜晝森森風起如聞鼓角音日月猶懸南返駕<lb/>
闗山未死北征心雲來朔漠隂長慘潮至錢塘勢自深<lb/>
棲鳥似知千載恨含啼飛度碧湖潯<lb/>
<pb n="KR4h0135_WYG_025-3b"/>
　　送林平厓之京　　　　　　　　正念<hi>二首</hi>
八月髙槐樹樹花平橋流水逐溪斜比來北雁無音問<lb/>
望入南雲有嵗華燈火幾羣鰕菜市朋從何處斗牛槎<lb/>
酒杯碁局平生事白首都城别是家<lb/>
　　蘆洲<lb/>
八月九月蘆花明大洲小洲風露盈舟人漁子自相向<lb/>
江吟岸笛時爭清當軒襟帶鷗鳥近亞席燈火魚龍驚<lb/>
直看玉樹過千尺長使蒹葭左右横<lb/>
<pb n="KR4h0135_WYG_025-4a"/>
　　答友惠菊　　　　　　　　　　圓戒<lb/>
空山揺落閉門時忽喜餘芳寄逺思雅質向人渾欲語<lb/>
寒香繞榻訝催詩神超色相元無染節抱風霜益自竒<lb/>
愛爾乞歸陶處士白頭三徑結幽期<lb/>
　　龍南山中喜恒吾衡石過訪　　　圓珂<hi>二首</hi>
扁舟出郭北風寒入社還尋貝葉看過去道安終莫及<lb/>
再來何遜見應難未忘月影先忘水只愛梅花不愛官<lb/>
麟鳳此時雖得意漢家肯放網羅寛<lb/>
<pb n="KR4h0135_WYG_025-4b"/>
　　朱石門何恒吾泛雪而至賦贈<lb/>
玉人歌扇撲楊花門外時來問鹿車凍壑偶攜雙杖入<lb/>
寒梅共折一枝斜心安慧可曽忘臂興盡王猷欲返槎<lb/>
此去不知東郭履明朝踏雪過誰家<lb/>
　　重登南張祠感舊　　　　　　　圓理<hi>三首</hi>
蒼龍橋畔暮維舟斜日荒烟欲喚愁華表更無歸鶴下<lb/>
廟門空有斷碑留笙歌幾處來青舫鐘梵何人對白鷗<lb/>
重倚囘闌覩陳迹却憐身在夢中遊<lb/>
<pb n="KR4h0135_WYG_025-5a"/>
　　輓月泉聚禪師<lb/>
聞説天池罷講幃獅林從此大音稀天花自㸃跏趺石<lb/>
谷鳥猶窺補衲衣澗㡳月來空有像幡頭風動寂無機<lb/>
從教語落諸方去惆悵令人對夕暉<lb/>
　　春暮彭冲溪徐𤣥嶠項少嶽嚴少渠過翫雨中牡<lb/>
　　丹分得芳字<lb/>
尊俎臨軒午正長數枝留得雨中芳空餘興慶池邊色<lb/>
不是平章宅裏香雲捧髻鬟嬌欲墮膩流脂水淡成粧<lb/>
<pb n="KR4h0135_WYG_025-5b"/>
品題獨許隂何輩揮灑爭傳寡和章<lb/>
　　謁文太史徵仲　　　　　　　　戒襄<lb/>
先生曽作祕書郎三徑歸來鬢未霜江海有心懸魏闕<lb/>
烟霞無夢入明光吳城白酒春長醉茂苑黄花晩益香<lb/>
獨向門墻窺藻翰晉家墨史漢文章<lb/>
　　留别龍華月清上人　　　　　　徳清<hi>八首</hi>
樹下逢君已廿年眼前四世總如然此心直入雲霄外<lb/>
往事都歸幻化邊筋骨縱銷肝膽在闗山雖隔塞鴻連<lb/>
<pb n="KR4h0135_WYG_025-6a"/>
分携莫灑臨岐淚尚有龍華未了縁<lb/>
　　南州張相國丁大㕘囘舟中述懷<lb/>
江洲芳草正萋萋已到津梁路不迷萬里乾坤孤杖外<lb/>
片帆風雨大江西蹔容踪跡同魚鳥終是形骸似木雞<lb/>
遥望五湖煙浪闊不堪囘首白雲低<lb/>
　　信宿皷城洪福寺懷達觀禪師<hi>有引</hi>
　余𢎞法罹難蒙恩貶竄嶺海辱達師北走視余乆遲<lb/>
　此間及至師已買舟南矣余信宿於此感而賦詩<lb/>
<pb n="KR4h0135_WYG_025-6b"/>
天涯何處問同遊津濟先登彼岸頭塵世大都俱浪跡<lb/>
乾坤從此任虛舟懷人夢徹三更月去國心懸萬古愁<lb/>
百戰場空衰草徧黄河不盡水東流<lb/>
　　端州慶雲書院懷制府大司馬陳公<lb/>
花宫髙倚七星傍門對江流萬里長桂樹婆娑寒自影<lb/>
珠璣錯落夜生光山圍城郭森如㦸月照庭除白似霜<lb/>
囘首蓬萊天際逺不堪道路滿甘棠<lb/>
　　奉贈制府戴公累捷特進大司馬<lb/>
<pb n="KR4h0135_WYG_025-7a"/>
幕府霜威皷角清彤弓元自重專征夜郎初㧞蠻夷壘<lb/>
瘴海旋收草木兵掃蕩幾空封豕穴招徠連築受降城<lb/>
懸知早晩趨丹陛帝識尚書曳履聲<lb/>
　　甲辰曹溪奉臺檄還戍<lb/>
十年混跡走風塵著處難容自在身擬向深山尋鹿豕<lb/>
翻令下里厭陽春誰知瘴海從戎客倒是江湖沒事人<lb/>
莫謂塞翁悲失馬從來禍福未堪論<lb/>
　　祕魔巖<lb/>
<pb n="KR4h0135_WYG_025-7b"/>
羊腸百折任青藜草莽蕭蕭仄徑迷絶壁倚天應隘日<lb/>
斷厓無路只飛梯依人野鶴尋常下逐客山猨日夜啼<lb/>
自是烟霞隨去住到來元不費招攜<lb/>
　　登凌霄峯絶頂<lb/>
獨上髙峯倚杖藜侵人空翠轉凄迷西來二目如鵬翼<lb/>
東去千山似馬蹄巖壑乆稱獅子窟山林終許象王棲<lb/>
吾來欲説無生法麈尾纔揮萬象低<lb/>
　　九日友人約登髙阻雨　　　　　希復<hi>二首</hi>
<pb n="KR4h0135_WYG_025-8a"/>
聮翩鴻雁下寒塘不道西風遽已涼客有窮愁闗晚節<lb/>
菊無嘉色豓秋陽侵燈細雨窓交暗匝樹濃雲水共長<lb/>
此日登髙空我望籃輿那得出柴桑<lb/>
　　送尤六村赴河南潘陳州之招<lb/>
千里辭家問故人路岐不憚朔風頻心銜潘岳稱知已<lb/>
夢入陳州似比隣江色逺浮霜嶠冷雁聲初動稻粱新<lb/>
一觴出祖非專别為訂歸來及早春<lb/>
　　送趙仁甫扶父櫬還閩　　　　　眞謐<hi>四首</hi>
<pb n="KR4h0135_WYG_025-8b"/>
遊絲撩亂落花時送客西征悵别離詎謂藏舟連壑逝<lb/>
那堪扶櫬入閩馳凄清夜月猨啼早鳴咽春流鷁去遲<lb/>
禮戒過傷應自惜不須苦誦蓼莪詩<lb/>
　　送黎太博擢黄安令<lb/>
餞别離筵繡水西垂楊繋馬只頻嘶雲將飛舄懸青漢<lb/>
天賜除書帶紫泥墨綬生香江草緑春風入楚縣花齊<lb/>
郎官舊有名湖在公暇能無一品題<lb/>
　　奉送龔郡侯入覲<lb/>
<pb n="KR4h0135_WYG_025-9a"/>
何人不説少卿賢解劒民風望自偏五馬如雲馳禹甸<lb/>
孤心捧日覲堯天彤墀肅穆鳴珂裏玉殿絪緼曳佩前<lb/>
虛席定應勞聖主蒼生遥待賜金還<lb/>
　　將之金陵答姚山人叔信<lb/>
浮身踪跡似飄雲此别寧愁落葉分未到西山尋古寺<lb/>
却逢白月話離羣荒途拄杖横烟水逆旅簞瓢挂夕曛<lb/>
帝里得逢猿鳥便尺書那惜寄徵君<lb/>
　　同諸君集鳯凰臺得中字　　　　洪恩<hi>八首</hi>
<pb n="KR4h0135_WYG_025-9b"/>
紫鳯青蓮足並雄登臺猶想異時風山開晚霽收殘雨<lb/>
日射寒烟挂斷虹疇昔齊梁詞較靡當筵枚馬賦偏工<lb/>
蕭蕭落木無窮思六代豪華感慨中<lb/>
　　贈朱處士<lb/>
闔户常多載酒徒北忩髙臥著潜夫弢中矢下聊城約<lb/>
袖裏鎚驕晉鄙符滿架琴書供嘯傲到門松菊豈荒蕪<lb/>
長安自愛韓康隠何事扁舟去五湖<lb/>
　　枕流閣為吳㓜安賦<lb/>
<pb n="KR4h0135_WYG_025-10a"/>
青溪曲曲栁條條小閣琴書慰寂寥鍾阜雲來春帶雨<lb/>
秦淮月落夜通潮觀風上國唯尊魯洗耳中流豈避堯<lb/>
南郭東山相映發不須重憶武陵遥<lb/>
　　曉發箭闕<lb/>
臺榭參差出萬松海門初日上髙春石穿乍可縁飛騎<lb/>
箭闕齊諧事祖龍半嶺雲生空翠合滿林花散曙烟封<lb/>
因貪隔岸湖光秀行盡春山七十峯<lb/>
　　登淮南懷柔閣<lb/>
<pb n="KR4h0135_WYG_025-10b"/>
向洋新漲一登樓雲裏飛湍挂碧流不為釣磯思漂毋<lb/>
空餘殘壘説韓侯傍淮野色寒相映近海明霞夜不收<lb/>
信美懷柔終異土平原無限夕陽秋<lb/>
　　重陽前二日姚使君招集綺霞閣送吳叔嘉北上<lb/>
刺史招㩦興不孤觀風吳季酒頻呼未逢九日酬黄菊<lb/>
且對千山進紫茰閣倚西南當勝地江盤東北下長途<lb/>
知從燕市尋豪俠豈問金臺築有無<lb/>
　　元旦<lb/>
<pb n="KR4h0135_WYG_025-11a"/>
蓮華峯下兩安居昨夜人言是嵗除齒髮有衰過半百<lb/>
山河無改只須㬰風疎梅蕚香仍結雨洗苔茵翠欲舒<lb/>
石上寒松閒倚杖相隨流水出行廚<lb/>
　　秋日過吳氏經閣<lb/>
誰向空門學布金新開龍藏樹祇林衣裁薜茘頭陀製<lb/>
人類蓮華不染心旛影到溪成梵字經聲出閣總潮音<lb/>
氤氲細細靈香散識得諸天莫外尋<lb/>
　　寄雲東　　　　　　　　　　　法生<lb/>
<pb n="KR4h0135_WYG_025-11b"/>
十年滄海共離羣三月風塵信未聞芳草閉門春苒苒<lb/>
落花啼鳥暮紛紛嵗華江上看流水世事人間喻薄雲<lb/>
鴈宕天台何處所采芝捫葛幸同君<lb/>
　　新栁　　　　　　　　　　　　智舷<hi>四首</hi>
謾説隋堤鬬早春還應妬殺楚宫人一時看去青於眼<lb/>
幾處愁來翠欲顰夜雨尚憐勝不得東風只管舞教頻<lb/>
更堪亭外旋攀折那有長條拂水濵<lb/>
　　送友<lb/>
<pb n="KR4h0135_WYG_025-12a"/>
去年九月辭山徑是日迎霜葉盡飛預採蕨薇為旅食<lb/>
更裁薜荔作征衣芒鞋整後猶沾蘚隣舍行時為掩扉<lb/>
春仲煩君到湖寺梅花開過栁依依<lb/>
　　其二<lb/>
煮石樵青隠鹿田毁垣破屋住多年微吟看落松邊月<lb/>
閒坐聽飛竹外泉何處世間堪逺客誰家林下接髙賢<lb/>
知君雖未還山竇肯放塵游野服前<lb/>
　　送谷響入匡廬<lb/>
<pb n="KR4h0135_WYG_025-12b"/>
飄然汝去躡何峯六月匡廬雪尚封芒履不妨江路草<lb/>
淨瓶將挂石門松雲開嶺外逢僧影日落巖前見虎踪<lb/>
聞道逺公蓮再發須知元不異禪宗<lb/>
　　春日寄贈屠長卿　　　　　　　徳勝<hi>八首</hi>
縱謫人間氣色豪何須獻納白雲曹文章一代老青鬢<lb/>
日月雙精奪彩毫夜雨夢醒呉地冷春風望斷越山髙<lb/>
河沙藤葛忘言話一轉何妨片語勞<lb/>
　　臘日對雪得表弟䖍州書答此<lb/>
<pb n="KR4h0135_WYG_025-13a"/>
鼻觀寒林滿雪香忽驚遊子戀他鄉梅花寂寂枝空白<lb/>
楊栁依依葉故黄萬里封書來震澤一宵飛夢過潯陽<lb/>
䖍南越北論兄弟兄自晨參弟自商<lb/>
　　落花流水<lb/>
落花流水自春秋冷看人生暗白頭齊相不知稱後裔<lb/>
漢家何事在前籌年華漸去真難挽風月時逢只暫留<lb/>
所以貴他賢達者不將身世事窮愁<lb/>
　　病鶴<lb/>
<pb n="KR4h0135_WYG_025-13b"/>
林公不鎩總難飛玉砌瑶階伴侣稀曽是緱山仙跨去<lb/>
那容華表病來歸清霜瘦怯丹砂頂明月寒生白氅衣<lb/>
倦翮暫教棲蕙帳九霄無用戰能肥<lb/>
　　答道可佛可八月十八日同諸友人海上看潮有<lb/>
　　懐之作<lb/>
滄溟八月大風高此際還能念鬱陶避世真應慚爾輩<lb/>
望洋空擬向吾曹五山徒步齊羣聖幾錫聮飛駐六鰲<lb/>
何處得來龍頷物開緘猶帶海門濤<lb/>
<pb n="KR4h0135_WYG_025-14a"/>
　　讀近時諸名家集有感<lb/>
普天無事日謳吟誰道新書事若林貞烈偏多生繡閤<lb/>
忠良不盡出黄金人人卿相歸田老處處將軍入虜深<lb/>
競有文章攻左馬也應微念董狐心<lb/>
　　寄題芙蓉窟<lb/>
髙陽池館逺嵳峩問道芙蓉窟裡多霞暈越溪晴浣水<lb/>
月明洛浦夜凌波渾驚玉女笑開口忽訝天孫偷渡河<lb/>
儘著容華曽不忌楊家姊妺奈君何<lb/>
<pb n="KR4h0135_WYG_025-14b"/>
　　友人園居咏梅花<lb/>
千樹梅花鑿石栽枝枝相亞玉徘徊野人不作羅浮夢<lb/>
地主何如水部才自恐飄零呵凍折若為衰老寄春來<lb/>
杖頭多挿殊無恙嵗嵗年年訪雪開<lb/>
　　過金澤寺次韵　　　　　　　　福聚<lb/>
祇園蕭瑟建何年徑轉松蘿慘暮烟堂上乆無談白法<lb/>
池中猶自吐青蓮數聲清磬出林杳一㸃孤燈耿夜懸<lb/>
不有支郎肥遯在那令此地得隨縁<lb/>
<pb n="KR4h0135_WYG_025-15a"/>
　　冬望　　　　　　　　　　　　慧秀<hi>六首</hi>
倚杖髙原白日斜隂風獵獵起江沙草枯平野來輕凖<lb/>
葉盡孤村集亂鴉映郭暮雲全似雪隔峰寒燒半成霞<lb/>
誰家茅屋臨溪住門揜庭梅一樹花<lb/>
　　春晚覺公具舟邀到王太古遊惠山時寺新燬<lb/>
舍筏春郊步<graphic n="KR1231" url="https://raw.githubusercontent.com/kanripo/KR-Gaiji/master/images/KR1231.png" mimeType="image/png"/>輕風流支遁愛山行雲連錦樹花齊發<lb/>
火滅金田草細生石底寒泉供礪齒枝頭慧鳥若闗情<lb/>
王珣佞佛心偏重落日空巖禮化城<lb/>
<pb n="KR4h0135_WYG_025-15b"/>
　　行藥梅花下<lb/>
病裡逢春劇可憐梅花開徧石䦨前淡因日上微矜色<lb/>
瘦恐風吹不駐年靜愛寒香浮藥椀逺驚長笛度江烟<lb/>
凄涼此際巡檐索黙黙相看病入禪<lb/>
　　小姑山<lb/>
江中片石障彭湖翡翠衣裾像小姑九𣲖洪濤香澤水<lb/>
千秋明月晚粧圖嬌非行雨通君夢神自分風任客呼<lb/>
過舫可能無顧盻莫教烟靄便糢糊<lb/>
<pb n="KR4h0135_WYG_025-16a"/>
　　竹間聽反舌鳥<lb/>
細靄輕嵐散竹林搘頥小坐聽晨禽未蒸花氣機偏澀<lb/>
乍冩春聲意獨深緩引易調多種舌瑣言難竟一生心<lb/>
何如隠忍過殘臘末路風烟恐不禁<lb/>
　　金山<lb/>
江天樓閣映蝦髯獨慮清寒不慮炎霞散雁王開寳藏<lb/>
月來龍女抱香奩蒜山風隠漁舟集𤓰浦潮迴水怪潜<lb/>
烟景飽看禪定後此生綏福恐難兼<lb/>
<pb n="KR4h0135_WYG_025-16b"/>
　　雨夜有感　　　　　　　　　　法濟<lb/>
寒林疎雨夜瀟瀟獨向松忩坐寂寥隣燭有光難借照<lb/>
庭花無實果何聊年華竟逐東流逝鬢雪那教烈日消<lb/>
聞説沃州山可往駕言歸去是明朝<lb/>
　　得養性書<lb/>
故人寄我白雲牋夢裡身談去住縁萍散偶隨鷗浪逺<lb/>
松髙難免兔絲纒亂猨晚嘯千巖月孤鶚秋横萬里天<lb/>
懸想已知湖海味歸來看取在山泉<lb/>
<pb n="KR4h0135_WYG_025-17a"/>
　　聊齋詩為譚梁生　　　　　　　圓信<lb/>
掃除蓬徑延清壑茅屋竹椽非世情湖面香輕荷葉放<lb/>
山腰澹去樹烟生兩峯斷塔山流影一檻新紅春醉英<lb/>
詩酒百篇償宿債雪音曲曲被華纓<lb/>
　　季弟憶母有作代母次韵答之　　大泓<lb/>
白髮毰毸病骨寒朝來扶杖倚門看風吹栁絮驚春去<lb/>
月落堦除忘夜䦨萍跡難縫遊子綫夢魂空識仲由冠<lb/>
一從暗擲金錢後鎭日依依少進餐<lb/>
<pb n="KR4h0135_WYG_025-17b"/>
　　五臺山折斗峰　　　　　　　　斯學<hi>十五首</hi>
樓臺蕭颯雪㠝岏襥被來登六月寒古殿西風吹鐵瓦<lb/>
長空北斗挂䦨干太原山遶中條近小有天通上界寛<lb/>
欲向隂厓振鳴策恐驚林下黒龍蟠<lb/>
　　還山答姚叔祥<lb/>
桑乾會渡大河渾萬里歸來海上村姚合詩名從正變<lb/>
賈公禪理豈旁門深秋落葉青山晚近寺寒潮白日昏<lb/>
五濁世間悲未已試拈游道與君論<lb/>
<pb n="KR4h0135_WYG_025-18a"/>
　　丙申春日沈士英為我冩照賦贈<lb/>
梅花千樹曽相訪風雨孤舟復見尋草坐麻衣空有相<lb/>
巖棲雲物總無心禪兼繪理憐摩詰貌得冥觀媿道林<lb/>
今日分身應别去三洲一鉢是知音<lb/>
　　送姚叔祥從沈開府入秦<lb/>
潼闗萬里度征人馬首蕭蕭不見春已逐塞雲過隴漢<lb/>
更驅朔雪下<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>岷劒花夜幕占軍氣檄草寒原散戰塵<lb/>
自是馮郎憑軾意五羊何事欲干秦<lb/>
<pb n="KR4h0135_WYG_025-18b"/>
　　姑蘇懷古<lb/>
客遊春艸暗天涯晩色楓橋繋短槎㤗伯廟荒惟古木<lb/>
吳王臺廢自昏鴉風迴沙岸潮初上雲度山城日易斜<lb/>
滿目興亡千載事不堪惆悵對江花<lb/>
　　送徐君實林居<lb/>
齊女城頭日欲曛戴顒宅畔一尋君南州几榻花隂下<lb/>
東壁圖書夜色分刻漏儘催池上月袖衣堪臥石邊雲<lb/>
小山乆已聞招隠桂樹青青白鶴羣<lb/>
<pb n="KR4h0135_WYG_025-19a"/>
　　過陳泰初讀書霑雲寺<lb/>
山中芳艸欲生庭有客移舟江上停一水到門容問字<lb/>
千花擁帳過談經維摩對處開禪月太史占來聚徳星<lb/>
今日津梁疲臥者賴君物外眼雙青<lb/>
　　屠長卿儀部過山<lb/>
海内憐君故倦游家徒四壁茂陵秋拂衣豈戀青山臥<lb/>
撃劒空令白日愁萬事塵埃歸放達千金詞賦足風流<lb/>
相逄蕭寺蓮花晩更乞明珠照沃洲<lb/>
<pb n="KR4h0135_WYG_025-19b"/>
　　自適<lb/>
天風吹帶倚長松落日臨流見逺峯塞外何心窮失馬<lb/>
人間無技學雕龍僧來黄葉鳴秋錫鳥散蒼烟起暮鐘<lb/>
夜浄沙頭涼可適月明一片白芙蓉<lb/>
　　寄董𤣥宰吉士<lb/>
十年清譽下帷聞晉室風流漢代文匣内雙龍偏吐色<lb/>
人間萬馬欲空羣鳯池彩筆春烟散祕閣青藜夜雨分<lb/>
韋杜城南天尺五懷君芳樹有停雲<lb/>
<pb n="KR4h0135_WYG_025-20a"/>
　　别陳叔灌<lb/>
曽記空山對雨時論交已是十年期筆花照夜神飛動<lb/>
衣蘂驚秋佩陸離傳舍有魚長鋏在故園無雁尺書遲<lb/>
蕭蕭燕市臨風别脉脉何勞問所思<lb/>
　　郭外次李環衛遥字<lb/>
連錢寳馬綺塵消出郭方知逺市朝大塊不迷羣聖轍<lb/>
小山應為八公招臨風野鳥當歌起帶雨巖花愜賞嬌<lb/>
題就鶴書那可寄西方落日美人遥<lb/>
<pb n="KR4h0135_WYG_025-20b"/>
　　送李白甫歸吳門<lb/>
同病秋風吹客衣臨髙其奈送先歸劒歌燕市千金盡<lb/>
帆指吳門匹練飛黄葉初來南國雁白雲應老北山薇<lb/>
知君家在滄浪曲依舊寒星繞釣磯<lb/>
　　送何侍御謫武昌<lb/>
一去江湖自有星三看楊栁映都亭驪歌别酒分燕市<lb/>
雁影征帆過楚汀報國烟霜孤劒白接天雲樹九峯青<lb/>
湘南從古多才子詞賦還應問獨醒<lb/>
<pb n="KR4h0135_WYG_025-21a"/>
　　過強善長山樓題贈<lb/>
城上山光半入樓翳然林水即滄洲淋漓醉墨花間雨<lb/>
蕭颯幽情竹裡秋白日風流消蠟屐清時雲臥卜莬裘<lb/>
僧來飯罷還移坐貌得生公石㸃頭<lb/>
　　留别李越石　　　　　　　　　如愚<hi>四首</hi>
我去君留計不同含情人逐路西東秋髙霜落依城樹<lb/>
日冷砧催出塞鴻息影自當丘壑内全生惟在斗升中<lb/>
風塵此㑹知何地㩦手臨岐歎轉篷<lb/>
<pb n="KR4h0135_WYG_025-21b"/>
　　同友人讌集王雲澤少保園林贈執之任子并懷<lb/>
　　少保<lb/>
尚書府第即園林公子邀歡興更深向日黄柑三寸摘<lb/>
當風緑蟻十分斟湖光欲暮雲鋪雨天色將寒霜傲隂<lb/>
潦倒嗟余方外客濫㕘八座盍朋簮<lb/>
　　同郭仰甫游禹門宿王元執懸榻處<lb/>
深更共擬宿王家小閣青鐙映絳紗奴子畏寒燒豆蔲<lb/>
主人憐客詠蒹葭霜髙色萎先開菊城近聲喧後至鴉<lb/>
<pb n="KR4h0135_WYG_025-22a"/>
一榻乆懸曽未下今宵全許借袈裟<lb/>
　　方康侯孝亷見過談及金陵舊隠<lb/>
江介茅菴榆栁環矮籬深徑門常闗煮茶正熟來新客<lb/>
作揖未完問舊山浴鷺梳翎求日曝虛舡擱漿背風灣<lb/>
野烟荒景非佳趣嬴得樗庸逺市寰<lb/>
　　過本覺寺三過堂　　　　　　　本中<lb/>
文公蘭若接村墟滿徑蒿萊嵗月餘塔涌寳光含舍利<lb/>
池涵新水浸芙蕖疎林禽語和清梵古壁蝸涎學篆書<lb/>
<pb n="KR4h0135_WYG_025-22b"/>
寂寂空堂無過客去來今事總成虚<lb/>
　　送夏少尹還古棠　　　　　　　明曠<hi>五首</hi>
風塵䟦扈見君豪别賦兼秋轉自髙傲骨一生堪鶴馭<lb/>
雄心多半付漁舠芙蓉澤國經霜老鴻雁江淮過雨號<lb/>
千里送歸楊子渡懷人空復戀綈𫀆<lb/>
　　秋日同吳公治明府沈孺真沈稚圭沈伯龍李莫<lb/>
　　勝郭張虚諸丈結社大雅山堂得書字<lb/>
竹掩西園引鹿車傍城丘壑混樵漁霜蕪半蝕林堂屐<lb/>
<pb n="KR4h0135_WYG_025-23a"/>
風籜時侵石几書白社多情髙士駕青山無恙道人裾<lb/>
不縁湖海成嘉㑹那得驪珠薄紫虛<lb/>
　　送郭少叅之晉陽<lb/>
西風千騎散驪歌綉轂朱轓動緑波攬轡清秋窺澤潞<lb/>
揚帆明月下滹沱漢臣薊北誰為重國士江南爾自多<lb/>
屏翰闗城功奏日可能無意問巖阿<lb/>
　　雪望懷社中諸友<lb/>
朔風觱發鴈徘徊江雪無端入望來澤國孤城氷是檻<lb/>
<pb n="KR4h0135_WYG_025-23b"/>
祇園髙閣玉為臺萬峰晴色驕天地幾處寒梅破草萊<lb/>
同社故人都不在夢醒蘭舸剡溪迴<lb/>
　　登禦兒城<lb/>
徙倚荒城萬里思西風蕭颯不勝悲村連古渡山初斷<lb/>
日落中原鳥去遲雙樹髙僧文喜墓千秋舊主越王祠<lb/>
愁來天地蒼涼外獨立孤雲莽自馳<lb/>
　　憨山師自嶺南寄楞伽新疏併書賦答時大師以<lb/>
　　𢎞法罹難廢席遣戍　　　　　　法杲<hi>七首</hi>
<pb n="KR4h0135_WYG_025-24a"/>
師于熱海放慈航丹徼朱厓信𣺌茫天意逆扶金策杖<lb/>
君恩翻賜鐵衣裳山迴象景風烟黒身倚蠻方日月黄<lb/>
今夕短戈聊當錫蓮花猶在舌端香<lb/>
　　冬日答秀公見寄時公挂錫婁江王太史恬淡觀<lb/>
　　刺血書雜花經<lb/>
碧海蒼山各僦居弟兄踪跡近何如三秋逐日貪鴻雁<lb/>
㡬夕臨江弔鯉魚極口鹽酸衰世味滿心寒熱故人書<lb/>
翻天直是波瀾急不信浮雲㸃太虛<lb/>
<pb n="KR4h0135_WYG_025-24b"/>
　　寄潤兄二首<lb/>
探竒選勝杖初歸歴歴青山澹晩暉平埜月髙鷹隼落<lb/>
渡江人盡鯉魚飛風揺赤地喧柴户露響青天濕草衣<lb/>
翹首碧空雙送目雲川不極樹微微<lb/>
雲門落落澗淙淙墮地青鞵冷一雙四塞草光迷下界<lb/>
百年峯影挂西忩山中鞭石天羊醒心際凝灰野馬降<lb/>
曽詔紫泥呼不起至今人物斷滄江<lb/>
　　春日寄潤兄<lb/>
<pb n="KR4h0135_WYG_025-25a"/>
南北飛騰野鶴蹤灑然身外一孤笻無家剰我三千界<lb/>
有地輸君七十峯花鳥昔人徵木偶天羊此日驗樗庸<lb/>
凡夫日見湖雲黒不道春山有伏龍<lb/>
　　佳處亭望金山<lb/>
迎風獨倚最髙臺漠漠平沙孤嶼開短塔正如看水立<lb/>
危峯爭欲渡江來于時白浪千帆下何處青天一鶴哀<lb/>
興劇不知歸路晚淡烟斜日滿蒿萊<lb/>
　　挽寒山坤禪師<lb/>
<pb n="KR4h0135_WYG_025-25b"/>
幻海蒼茫路杳冥萬竿風竹冷荒亭河神力擁千花塔<lb/>
門弟親傳一芥瓶亂木曉牽春霧白逺峯寒被夕陽青<lb/>
囘頭恨殺楓橋水鳴咽留人未忍聽<lb/>
　　遊曹溪　　　　　　　　　　　如能<lb/>
迢迢一徑到曹源滿目烟蘿寂不喧澗底水隨黄葉度<lb/>
門前松帶白雲屯秋風斷壁尋身迹落日寒巖見膝痕<lb/>
禪客空懸千古意南宗今欲就誰論<lb/>
　　山居詩　　　　　　　　　　　契靈<hi>六首</hi>
<pb n="KR4h0135_WYG_025-26a"/>
愛住深山懶更便日來猶未得髙眠供爐黄葉雪前掃<lb/>
就榻青松雨後遷笋地牽繩防兔折櫻林響柝畏鴉穿<lb/>
道人碌碌何多事也要消磨粥飯錢<lb/>
疎密藤蘿亂石墻帶根松柱竹梢梁己無素壁粘名畫<lb/>
却有磁爐然異香甕牖封沙經宿雨蓆簾穿綫漏斜陽<lb/>
鬚長髮短樵夫様草索編衣槲葉裳<lb/>
好吟何必索枯腸春燕秋蛩事事忙若是胸中銷磊塊<lb/>
自然筆底露鋒芒野棠綻處山如畫岸菊開時月似霜<lb/>
<pb n="KR4h0135_WYG_025-26b"/>
文字欲離離未得臨池又覺墨花香<lb/>
獵火樵蘇自一村危溪畧彴引楓根桐隂滿路僧歸寺<lb/>
雪晝無人虎到門栗破秋原奔稚子笋行新土領兒孫<lb/>
窮年不耐尋經論活計唯須藥餌存<lb/>
輕衣薄牖覺春寒紫蕨青芹不厭餐落澗松聲風裏聽<lb/>
過橋山色雨中看前村竹好常留坐隔塢僧閒每接談<lb/>
惟解溪清堪照影不知滄海是波瀾<lb/>
來日何如去日長新年猶説去年強不愁髮有幾星白<lb/>
<pb n="KR4h0135_WYG_025-27a"/>
且喜身無半刻忙紅燭暗銷松葉火玉梅初㸃雪花香<lb/>
蹉跎四十明朝是漸覺雲林生曙光<lb/>
　　維揚道中　　　　　　　　　　廣化<hi>三首</hi>
短亭楊桞夕陽斜烟火寒城十萬家駐錫漫同人駐馬<lb/>
浮杯莫訝客浮槎淮南水足千堤雨江北梅遲二月花<lb/>
長愧青山未歸去又驚春色在天涯<lb/>
　　登鳯凰洲大士閣<lb/>
一簾秋水浮髙閣雲自何來拂我衣西郭殘烟荒萬井<lb/>
<pb n="KR4h0135_WYG_025-27b"/>
東湖寒月淡雙扉獻珠有女乗潮去乞食何人買渡歸<lb/>
漫説風波門外險溪山隨地好忘機<lb/>
　　輓藕花社主<lb/>
彈指相逢二十年白雲無恙主人賢寒鐺煮水經千帙<lb/>
破壁分燈屋半椽去住儘期禪社後死生真愧刼春前<lb/>
感時還覓開山事集有蓮花鉢有田<hi>有藕花集行世</hi>
　　題錢康侯春水宅　　　　　　　通凡<hi>七首</hi>
誰謂浮家不稱竒幾人乗興學天隨毎移沙上鷗邊月<lb/>
<pb n="KR4h0135_WYG_025-28a"/>
偏泛斜風細雨時河漢有無逢織女烟波曽否載西施<lb/>
明年好向武陵去春水桃花莫負期<lb/>
　　阻風平望道中聞笛同王道安諸侣賦分零字<lb/>
濕烟千頃壓江汀簫皷東來亦蹔停栁葉抱風垂古渡<lb/>
草光含雨傍孤亭欲將杯渡同僧日謾道乗槎是客星<lb/>
試問漁人吹笛處桃花能不怨飄零<lb/>
　　焦山懷雪浪大師<lb/>
雨餘江色吐晴烟栁外千帆背日縣極目不禁淮甸草<lb/>
<pb n="KR4h0135_WYG_025-28b"/>
乗潮欲上楚人船雲萍故擬終行腳巖壑那堪負息肩<lb/>
相憶况當春又晚幾看花落别峯前<lb/>
　　善財石石對海門在别峯下<lb/>
亭亭孤立大江湄烟水迢遥影共移一往便知行腳事<lb/>
相逢幾誤㸃頭時海東明月元相照沙上閒雲似有期<lb/>
人在别峯長寂寞機縁休道向來遲<lb/>
　　病鶴詩為范君和賦<lb/>
詢汝何年至雪廬蒼苔日日長堦除總知未病頭先瘦<lb/>
<pb n="KR4h0135_WYG_025-29a"/>
豈是無糧肉漸疎霜月夜深形影澹松風林下夢魂虚<lb/>
若為不復思遐舉因共墻東隠士居<lb/>
　　朱竹為王伯玉賦<lb/>
碧玉千竿且謾誇别教一種在王家棲來丹鳯同寒色<lb/>
化去蒼龍帶曉霞雨氣乍浮湘女血涙痕時染蜀江花<lb/>
傍人遮莫驚桃杏霜雪相依遣嵗華<lb/>
　　秋燕<lb/>
雙雙秋燕自相呼短砌疎簾日未晡應有鄉心隨海月<lb/>
<pb n="KR4h0135_WYG_025-29b"/>
豈同沙雁倚汀蘆歸途不避霜天冷舊壘空留夜色孤<lb/>
最是江南棲息乆烏衣得在夢中無<lb/>
　　金山寺　　　　　　　　　　　明賢<hi>二首</hi>
躡險耕雲作浪遊蓬壺不逺帝王州樓吞海日雁横下<lb/>
地涌江村石倒浮千里風濤生枕上一天星斗挂山頭<lb/>
居僧自説烟波淨帶月歸來不繋舟<lb/>
　　題楊文襄公鴻鶴山莊<hi>嵗乆浸没屬之他氏其孫韜甫恢復故賦</hi>
曲曲清溪面面山虎臣曽此結幽闗晚松猶見大夫節<lb/>
<pb n="KR4h0135_WYG_025-30a"/>
春草不凋丞相顔欽命乆辭黄閣下疎鐘遥度翠微閒<lb/>
臺階剩有白雲意欲迓隣僧來話閒<lb/>
　　消夏灣　　　　　　　　　　　大壑<hi>三首</hi>
拾嶺何曽惜病軀名山次第出平蕪已無宫殿凌千嶂<lb/>
尚有峯巒滙一湖寂莫到來堪淨業豪華銷盡識雄圖<lb/>
應憐隔嵗期逃暑緑樹薫風興不孤<lb/>
　　自涵村渡横山宿僧舍<lb/>
天涯朋聚興翩翩村黒波昏亦放船攅島百家寒隠寺<lb/>
<pb n="KR4h0135_WYG_025-30b"/>
面湖千樹晚藏烟露浮竹葉僧先醉霜落蘋花客未眠<lb/>
預想詰朝吳市裏夢應隨月遶峯巔<lb/>
　　繇碧螺峯經栁毅井至豐圻<lb/>
碧螺峯頂徑縈迴瞑色延波落日催百粤層霞臨海動<lb/>
五茸片雨拂湖來浮家遺策空寒暑廢井沉書獨草萊<lb/>
料得吾儕機事盡羣飛鷗鷺不須猜<lb/>
　　送本無禪師謁五臺　　　　　　廣莫<hi>二首</hi>
出門芳草路漫漫驀直曽㕘婆子禪塞上風塵雙白足<lb/>
<pb n="KR4h0135_WYG_025-31a"/>
杖頭蹤跡半青蓮重巖雪積僧初定古寺春深花欲然<lb/>
若問曼殊行履處寒山寂寂水漣漣<lb/>
　　郁母挽詞<lb/>
郁母曽諳湛氏儀流光不與世相期機梭靜院閒終日<lb/>
兒女寒忩空所思花影亂離人獨逝鴈行縹𣺌月初垂<lb/>
含情最是墳前土猶恨秋風落木時<lb/>
　　六月懷石梁　　　　　　　　　如曉<hi>二首</hi>
寒落江城動客心不勝炎酷憶東林樓開雙澗飛泉冷<lb/>
<pb n="KR4h0135_WYG_025-31b"/>
榻倚孤峯積翠深晝靜溪雲低竹色夜凉蘿月散苔隂<lb/>
烟霞不識人間暑自别青山夢欲尋<lb/>
　　留别丁文統及社中諸友<lb/>
河橋新雨長春流軟軟東風欲放舟行李不多堪自負<lb/>
交情無限向誰投幾年踪跡羇如夢半世浮沈浪似鷗<lb/>
囘首凄凄江上路緑楊芳草繋閒愁<lb/>
　　孤鶴　　　　　　　　　　　　方擇<lb/>
耐可秋風拂縞衣凄凄弔影欲何依自看野骨天生瘦<lb/>
<pb n="KR4h0135_WYG_025-32a"/>
獨舞空階客見稀碧海有家寒不夢青田多侣病相違<lb/>
由來不樂乗軒寵只漫昻藏送落暉<lb/>
　　孤鴈<lb/>
風寒澤國不勝哀雲外還呼舊侣來片影乍迷秋雨暗<lb/>
一聲初斷暮天開已從塞北先相失縱到衡陽也獨囘<lb/>
岸岸蒹葭深可宿善鳴亦恐有人猜<lb/>
　　秋栁<lb/>
經春徂夏幾攀條此日看來半已凋谿上隂稀門不掩<lb/>
<pb n="KR4h0135_WYG_025-32b"/>
笛中聲斷思無聊從教涼露朝朝下耐可西風樹樹揺<lb/>
剰得踈黄如許葉依然臨水拂平橋<lb/>
　　秋仲道可為海上游余有徑山棹臨别各賦<lb/>
　　　　　　　　　　　　　　　　徳彦<hi>二首</hi>
我往西山君海東人分山海調還同風迴海水遥天動<lb/>
雲落山光大壑空病骨不辭穿鳥道詩囊或恐借龍宫<lb/>
莫因天畔生離思𦕈小乾坤慧眼中<lb/>
　　同友人登松風臺禮竹菴禪師塔次韻<lb/>
<pb n="KR4h0135_WYG_025-33a"/>
蘭若雲深曲逕迴強隨大朗謾登臺溪山不盡吟邉色<lb/>
身世應憐劫後灰古樹寒聲吹客步孤城落日帶禽來<lb/>
塔前髙碣君休讀涕泗臨風拂未開<lb/>
　　自中臺至西臺　　　　　　　　行忞<hi>二首</hi>
步隨蓮瓣轉溪東滿屐㣲香颺曉風有客總遊華藏界<lb/>
無僧不住寳池中平攀玉筍羣峰繞四坼雲根百道通<lb/>
直怪登臨無侣伴獨隣絳漢友冥鴻<lb/>
　　登北臺<hi>臺名叶斗峯峯下有龍翻峯</hi>
<pb n="KR4h0135_WYG_025-33b"/>
北峯直上不支藜側立中天景忽移獅子窟前晴雨暗<lb/>
雁門闗外朔風悲峯標叶斗淩髙漢石被龍翻臥别陂<lb/>
草樹未秋揺落盡無端遊思動凄其<lb/>
　　送屠使君守辰州　　　　　　　𢎞灝<lb/>
乆向南閩轉餉優又乗五馬上辰州萬家表率稱方伯<lb/>
千里專城屬郡侯帆緑漢陽江上樹草青鸚武水中洲<lb/>
計君到日先逢夏一曲薫風足解憂<lb/>
　　經沈嘉則先生殯所　　　　　　圓復<lb/>
<pb n="KR4h0135_WYG_025-34a"/>
三載頻經櫟社鄉水雲撩亂慘無光令威一自乗仙馭<lb/>
華表同誰弔夕陽社散十洲増寂寞樓空八咏入淒涼<lb/>
當年樹檟知何事衰艸離披漸損墻<lb/>
　　珏公精舍晚步　　　　　　　　性航<lb/>
祗林薄草散輕霞落葉蕭蕭亂晚鴉風冷漸令山骨瘦<lb/>
月明嬴得水容賖幾行樹植旃檀種十畆蓮開優缽華<lb/>
雁影忽過僧影靜夜深香露滿袈裟<lb/>
　　同航公雨中還山　　　　　　　如安<lb/>
<pb n="KR4h0135_WYG_025-34b"/>
曉霾宿霧罥秋山雙笠遥遥帶雨還石磴新穿别澗水<lb/>
蓮峯初沐翠雲鬟香林唯鳥馴苔逕幽谷無人閉竹闗<lb/>
别去山中纔幾日便驚塵色已侵顔<lb/>
　　季秋歸攝山寄白門粟徵父　　　法通<lb/>
得歸蘭若赴雲山萬壑千巖一日還落日樵人歌自去<lb/>
清秋山鳥語仍閒浮雲似愧身無繋晩菊還輸鬢早斑<lb/>
遥想醉園森玉樹幾時囘首亦髙攀<lb/>
　　病中答友人書　　　　　　　　智證<lb/>
<pb n="KR4h0135_WYG_025-35a"/>
不於濩落動孤吟奈此身耽枕簟深夜月到忩虚對影<lb/>
曉鶯啼處每驚心病欺弱骨渾慿藥費乏黄金欲賣琴<lb/>
蟲臂鼠肝隨化去漫勞書札問浮沉<lb/>
　　過朱環宇居士江上居　　　　　讀徹<lb/>
破屋臨川寒氣生人烟兩岸水光横聽鐘不過金山寺<lb/>
望月遥分鐵甕城潮滿客船江口發夜深漁火樹頭明<lb/>
小忩旅夢初囘處無奈霜天畫角鳴<lb/>
　　庚戌春暮漫書　　　　　　　　文貞<hi>二首</hi>
<pb n="KR4h0135_WYG_025-35b"/>
欹斜蓬户未嘗開恐被閒人損緑苔秧葉刺青春老去<lb/>
栁花飛白晝長來經函防蠧常翻帙茶竈増薪每爇灰<lb/>
自笑吾生蕉燄幻不過滿腹又何哀<lb/>
　　早夏憶雪嶠頭陀及谷響社兄<lb/>
風熏梅李鼻交香猛憶良朋較日長竹粉褪殘梢展緑<lb/>
麥芒枯短穗含黄書排古籒蝸延壁話破閒情燕坐梁<lb/>
鶻臭布衫難自脫何當萍聚謾商量<lb/>
　　清明後一日同周孝修賢悦可登胥山有感得悲<lb/>
<pb n="KR4h0135_WYG_025-36a"/>
　　字　　　　　　　　　　　　　正勉<hi>二首</hi>
翠㣲雙屐路逶迤共謁將軍覓斷碑古墓無人栽檟樹<lb/>
荒林有鳥喚䲭夷途窮尚想吹簫日子托曽甘賜劒時<lb/>
已過禁烟吳楚俗梨花籍地晚風悲<lb/>
　　詠慧雲禪房牡丹<lb/>
早知仙種出羣芳故謝繁華近法堂情斷御溝違葉使<lb/>
品髙初地占花王不隨粉黛春生座獨伴琴書月轉廊<lb/>
只恐鷓鴣頻喚雨飄零無袂襲天香<lb/>
<pb n="KR4h0135_WYG_025-36b"/>
　　偶題　　　　　　　　　　　　北邨<lb/>
昨日事為今日夢醒時自笑醉時心何曽白髮畏豪傑<lb/>
只有青天髙古今乗興放歌千嶂月凭欄㑹意一聲禽<lb/>
當罏不是無生策何必長門賦賣金<lb/>
　五言排律附<lb/>
　　法華山房為敷竺曇賦　　　　　宗泐<lb/>
山房白日靜政對五蓮峯猨坐沼邉石鶴巢簷外松閒<lb/>
門無客到深徑有雲封坐冷千林雨香殘半夜鍾道情<lb/>
<pb n="KR4h0135_WYG_025-37a"/>
甘淡泊身計得從容莫戀一枝穏鳥飛無定踪<lb/>
　　新栁　　　　　　　　　　　　道衍<lb/>
裊裊臨江郭依依傍苑墻眼舒春後雪眉蹙曉來霜蠻<lb/>
舞腰爭細鶯遷色並黄低垂連草帶亂拂和梅香雨殢<lb/>
枝猶弱烟牽縷共長隋隄千萬樹目斷意凄涼<lb/>
　　和王適齋　　　　　　　　　　如蘭<lb/>
王師勤逺畧歇馬最深山月黒猿啼樹風腥虎似闗暗<lb/>
泉流屋底落葉擁林間銕㦸為農噐荆釵飾女鬟時清<lb/>
<pb n="KR4h0135_WYG_025-37b"/>
烽燧息天闊野雲閒銅柱功成後長歌出塞還<lb/>
　　海門看落日　　　　　　　　　慧秀<lb/>
浩蕩陳胸次長江眺望豪水方三峽急雲佐兩峯髙西<lb/>
日驚浮動北風停怒號火光團赤㟁空色鬪紅濤浴彩<lb/>
疑羣騖揚靈隠巨鰲寳輪羲仲馭萍實楚人操圓象垂<lb/>
垂入餘霞冉冉韜坐來天地黒蠻霧漲林皋<lb/>
　　錢懋糓先生生日賦贈　　　　　斯學<lb/>
升日迴春海連霞逗曉峯溪堂新罨畫江渚老芙蓉星<lb/>
<pb n="KR4h0135_WYG_025-38a"/>
映眞人徳天開道者容盡看雙作鳯未數八為龍世界<lb/>
情堪澹丘園趣亦濃鶯花題欵欵車馬笑憧憧石齒常<lb/>
留屐山腰不借笻右軍方鄴水上客比臨卭采鞠偏多<lb/>
藥餐芝更有松精修窮五臈碩學富三冬深竹藏幽閣<lb/>
垂蘿蔽曲墉琅玕披簡帙琥珀上歌鐘陶逺林中社求<lb/>
羊徑裡蹤半簾沙月小一榻水雲重詩好傳餘響文雄<lb/>
入正宗徵書憑赫奕衣褐自蒙茸衆妙皆紛集羣賢總<lb/>
過從清芬髙仰止紫氣挹神丰才力君強徤交心我拙<lb/>
<pb n="KR4h0135_WYG_025-38b"/>
慵頌言將竺梵端只效華封<lb/>
　　江禎生歸武林便寄虞長孺　　　如愚<lb/>
時勢寡偕偶行藏詎遂心纔因龍井别記得虎林深子<lb/>
有逺遊志余多避世襟溪寒石淺淺葉落雨隂隂髙枕<lb/>
忘窮達漫交信陸沉才名誠翠羽談麈盡梟音麝在臍<lb/>
應噬頭存鏡莫臨幾曽知善惡何必辨輸金明嵗西湖<lb/>
栁虞翻差欲尋<lb/>
　　寄贈松寥湛公　　　　　　　　通潤<lb/>
<pb n="KR4h0135_WYG_025-39a"/>
遥憶松寥閣亭亭江水中其人如白鶴御世若飄鴻雙<lb/>
眼澄秋鏡孤懐敞素空尋花頻冐雨候月不辭風興到<lb/>
書偏逸神來句自工寧知叔世裡尚有晉支公<lb/>
　　悼公朗　　　　　　　　　　　通凡<lb/>
朗公遷化後一榻蘚苔深車馬無來客雲霞有故林孤<lb/>
鐘晨寂寞雙樹夜蕭森人誦生前偈燈傳結外心山寒<lb/>
遺鳥夢水涸斷龍吟嵗似文星墜光疑舍利沈門人知<lb/>
痛哭朋好費招尋想像經行處長廊薜荔隂<lb/>
<pb n="KR4h0135_WYG_025-39b"/>
　　結社徑山寄懷無期禪兄姑蘇　　徳彦<lb/>
不須論法席相對總忘形簾幙鈎天影菴居抱地靈苔<lb/>
吞雙徑緑樹合五峯青殿倚龍湫險雲生鳥道冥身殘<lb/>
悽落木心曠任浮萍過客隂廊偈先賢斷石銘短笻花<lb/>
裏出飛瀑樹頭聽宿霧時藏豹空潭夜聚星柴門闗冷<lb/>
淡瓦鉢㺯清泠采菊多成句看松半掩經逢人忘曲折<lb/>
行路畏伶仃獨有吳門望時時上翠屏<lb/>
　　弔簡公　　　　　　　　　　　方擇<lb/>
<pb n="KR4h0135_WYG_025-40a"/>
此日五湖畔蕭然山寺門數行秋樹落千壑暮烟屯已<lb/>
謝平生友空懷夙昔言洞雲淒以變塵榻儼猶存自我<lb/>
甘棲息初君過討論溪頭幾寒暑林下共朝昏别去流<lb/>
光速哀來墮淚繁隂堦生蔓草斜日慘荒原半篋書經<lb/>
在那堪覩墨痕<lb/>
　　春日偕汪明生米君夢郁伯承陸三孺陳宗闇范<lb/>
　　長康耕牧隠赴岳水部儀部之招集閒齋限體得<lb/>
　　圓字　　　　　　　　　　　　正勉<lb/>
<pb n="KR4h0135_WYG_025-40b"/>
良晤惜遲暮常懷伐木篇寄書虚鳥外㩦錫慰花前地<lb/>
似西園勝人逾鄴下賢夜珠含照乗星璧耿文天桞葉<lb/>
嬌多態梅花瘦欲禪齒應羣彦後才得二難憐雲逼春<lb/>
衣薄月隨歌扇圓還思賡郢曲刻燭緩鳴絃<lb/>
　七言排律附<lb/>
　　秋華亭　　　　　　　　　　　良𤦺<lb/>
片玉山西境絶偏秋華亭子最清妍三峯秀割崑崙石<lb/>
一沼深通渤澥淵鸚鵡隔忩留客語芙蓉映水使人憐<lb/>
<pb n="KR4h0135_WYG_025-41a"/>
桂叢舊賦淮南隠雪後嘗迴剡曲船北海樽中長瀲灩<lb/>
東山席上有嬋娟紫薇花照銀瓶酒玉樹人調錦瑟絃<lb/>
醉過竹間風乍起吟行梧下月初懸一聲白鶴隨歸佩<lb/>
何處重尋小有天<lb/>
　<lb/>
　<lb/>
　<lb/>
　<lb/>
<pb n="KR4h0135_WYG_025-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今禪藻集巻二十五<lb/>
</p>
<p>
</p>
  </div>
<div>
<head>古今禪藻集巻二十六</head> <lb/>
    <p>
<pb n="KR4h0135_WYG_026-1a"/>
欽定四庫全書<lb/>
　古今禪藻集巻二十六<lb/>
　　　　　　　　　　明釋正勉釋性<graphic n="KR1886" url="https://raw.githubusercontent.com/kanripo/KR-Gaiji/master/images/KR1886.png" mimeType="image/png"/>同輯<lb/>
　明<hi>五言絶句</hi>
　　秋夜　　　　　　　　　　　　宗泐<hi>五首</hi>
忩外芭蕉雨簷前蟋蟀聲如將不平意相訴到天明<lb/>
　　小景<lb/>
孤村帶寒鴉逺山涵夕霧渡頭人未歸日落風吹樹<lb/>
<pb n="KR4h0135_WYG_026-1b"/>
　　水竹居圖<lb/>
山人水竹居畫圖看更好十年不歸來茅屋秋風老<lb/>
　　湘臯烟雨圖<lb/>
翠袖湘江曲秋林淚㸃斑冥冥烟雨裏不見九疑山<lb/>
　　晩涼<lb/>
晚涼池上亭坐來心似水雨過竹林青風吹豆花紫<lb/>
　　偶題　　　　　　　　　　　　無愠<lb/>
流水不復返落花難上枝夜䦨孤燭下心緒亂如絲<lb/>
<pb n="KR4h0135_WYG_026-2a"/>
　　聞鴈　　　　　　　　　　　　道衍<hi>五首</hi>
鳴鴈為離羣餘哀度水雲那知故鄉夜亦在客中聞<lb/>
　　題畫馬<lb/>
身被五花雲才超冀北羣莫教空老去須借霍將軍<lb/>
　　題秋寺晩晴圖<lb/>
猿將朔吹哀雲帶溪流駛相送獨歸僧蕭蕭夕陽寺<lb/>
　　題許由棄瓢圖<lb/>
獨坐雲深處迢迢逺市朝若知身是累應不棄山瓢<lb/>
<pb n="KR4h0135_WYG_026-2b"/>
　　題獨釣圖<lb/>
天髙日華明江清水光動何事尚垂釣不入非熊夢<lb/>
　　長安春日作　　　　　　　　　天祥<lb/>
何事長安客春來思易迷樂遊原上草無日不萋萋<lb/>
　　題竹　　　　　　　　　　　　如蘭<hi>三首</hi>
一夜竹忩雨秋聲入夢聞都將枝上淚灑徧九疑雲<lb/>
　　題畫<lb/>
扁舟出剡溪晴雪白如曉一時乗興來何須見安道<lb/>
<pb n="KR4h0135_WYG_026-3a"/>
　　雨澗牛<lb/>
溪岸野橋横烏犍帶犢行無人挂書讀雨外候春耕<lb/>
　　足獻吉秋風南北路相别寺門前之句<lb/>
　　　　　　　　　　　　　　　　普泰<lb/>
身世本如寄去留俱灑然秋風南北路相别寺門前<lb/>
　　湖上問梅二絶　　　　　　　　文湛<hi>四首</hi>
月下問花神羅浮在何許花不為我言幽禽代花語<lb/>
　　其二<lb/>
<pb n="KR4h0135_WYG_026-3b"/>
春光何處來只到西湖上問花花不言日暮空惆悵<lb/>
　　春盡<lb/>
斜陽穿樹林野屋臨溪水春盡不開門花落空山裏<lb/>
　　江上<lb/>
江頭落月明江上西風起嵗嵗芙容花開在秋江裏<lb/>
　　扇上梅　　　　　　　　　　　慧明<hi>二首</hi>
何處開能早江南未雪時月明不吹笛先折寄人枝<lb/>
　　題畫<lb/>
<pb n="KR4h0135_WYG_026-4a"/>
溪樹和烟緑林花㸃地斑誰家住江口門對白鷗閒<lb/>
　　送秋江上人　　　　　　　　　洪潾<lb/>
落日長干道君歸抱一琴青山明月夜何處有知音<lb/>
　　送秋江上人　　　　　　　　　如霖<lb/>
相見復相送長亭栁色新一聲風笛晩愁殺渡頭人<lb/>
　　送秋江上人　　　　　　　　　道樒<lb/>
迢逓送行舟西風鴈正秋請看江上水深淺似儂愁<lb/>
　　偶題　　　　　　　　　　　　明秀<hi>九首</hi>
<pb n="KR4h0135_WYG_026-4b"/>
素琴不用絃山水意自適草長蘭葉深空林斷行跡<lb/>
　　其二<lb/>
人坐秋樹下月在秋樹上苦吟落葉空瘦影自相向<lb/>
　　菊<lb/>
寒花僧面黄開近禪床雨定起殊有情相對無一語<lb/>
　　西巖夏日漫興<lb/>
山盤春雨中筍味殊勝肉數日不窺園南風吹作竹<lb/>
　　其二<lb/>
<pb n="KR4h0135_WYG_026-5a"/>
牀頭泉影寒髙臥晏未起日午聞敲門太守送禄米<lb/>
　　題畫<lb/>
江晩無人渡孤烟樹杪生野鳬飛過竹吹笛釣船横<lb/>
　　其二<lb/>
逺火澹黄昏雁聲天際沒醉臥蘆花深孤舟半江月<lb/>
　　書事寄子重<lb/>
髙壁落日明雨霽茶初熟美人來不來獨倚西巖竹<lb/>
　　有懷<lb/>
<pb n="KR4h0135_WYG_026-5b"/>
一夜江月寒夢斷孤鴻度芙容若含愁美人隔秋浦<lb/>
　　芭蕉　　　　　　　　　　　　永瑛<hi>三首</hi>
芭蕉固無竒葉上報寒暑忩前三五株蕭瑟多風雨<lb/>
　　萱草<lb/>
萱草堂背物移種山園裏親在樂有餘親亡憂不已<lb/>
　　避寇<lb/>
避寇江村外衣單風雨寒一家四五口數日兩三餐<lb/>
　　江村　　　　　　　　　　　　法聚<lb/>
<pb n="KR4h0135_WYG_026-6a"/>
殘陽在木末逺鳥下孤嶼漁舟歸未歸吹笛芙蓉渚<lb/>
　　漫興　　　　　　　　　　　　祖福<hi>二首</hi>
鹿過溪水渾鳥下枳花落青山墮南忩白雲生北郭<lb/>
　　梅潭<lb/>
涼月挂寒枝幽葩照潭水仙姝啟香奩神蛟弄珠起<lb/>
　　送宋元勲遊吳門　　　　　　　士墨<hi>二首</hi>
迢逓姑蘇道嚴冬風雪繁水程冝早息客路易黄昬<lb/>
　　其二<lb/>
<pb n="KR4h0135_WYG_026-6b"/>
藥褁憐無恙慈親念倚門故園梅可伴莫待晩飛翻<lb/>
　　題月泉圖　　　　　　　　　　智鑑<lb/>
氷輪揚素輝湛湛涵空碧凝神佇立時萬籟無聲寂<lb/>
　　題畫　　　　　　　　　　　　道囦<lb/>
叢樹繞雲屋髙岡對寺門我縁尋隠者放棹過江村<lb/>
　　題月泉圖<lb/>
月明影在地泉清光徹天何須分上下空寂是吾禪<lb/>
　　相逢行　　　　　　　　　　　方澤<hi>三首</hi>
<pb n="KR4h0135_WYG_026-7a"/>
相别嵗易徂相逢春又暮莫學桃樹花遥遥逐風度<lb/>
　　俠客行<lb/>
白馬絡朱纓相將灞岸行花間逢劇孟自覺百身輕<lb/>
　　少年行<lb/>
薄暮過娼家金鞭指落花寧知征戰士白首在龍沙<lb/>
　　少年曲送王生歸蜀　　　　　　正念<lb/>
已從三巴來復向三巴去借問行路難猿啼子規語<lb/>
　　梅花庵訪懷梅山人　　　　　　圓珂<hi>四首</hi>
<pb n="KR4h0135_WYG_026-7b"/>
長者給孤園衆香吐覺樹昔承佛授記今住佛所住<lb/>
　　其二<lb/>
遶屋多梅花香風滿道域山人折一枝是色非是色<lb/>
　　其三<lb/>
客來莫問禪菴主少知解面壁不放㕘直待虛空壞<lb/>
　　其四<lb/>
林香春日長白鹿銜花過闗内人不知竹床正髙臥<lb/>
　　感遇　　　　　　　　　　　　圓理<hi>四首</hi>
<pb n="KR4h0135_WYG_026-8a"/>
狂風夜中起吹我庭前樹風歇㑹有時花飛無定處<lb/>
　　村中九日<lb/>
黄花傳令節風雨對孤村落葉暮平砌寒燈深閉門<lb/>
　　芙蓉詞<lb/>
采采芙蓉花望君隔天涯秋風莫相妬吹落委泥沙<lb/>
　　不斷雲<lb/>
昨日雲在山今朝雲在地一雨還一晴無意成有意<lb/>
　　題畫　　　　　　　　　　　　戒襄<hi>三首</hi>
<pb n="KR4h0135_WYG_026-8b"/>
有葉溪邊樹無名江上亭長吟秋水碧獨坐晚山青<lb/>
　　鼓琴寄悦支<lb/>
澗底春雲生木末秋濤起古調知者稀知音隔江水<lb/>
　　促織<lb/>
蟲聲何唧唧露寒泣秋夕羽薄不自煖空促他人織<lb/>
　　雨過即事　　　　　　　　　　洪恩<hi>三首</hi>
一雨山如沐垂蘿覆深屋不見踏花人忩外生新緑<lb/>
　　其二<lb/>
<pb n="KR4h0135_WYG_026-9a"/>
朝起自憑闌明霞燦如綺失却向時人鳥聲似他語<lb/>
　　賦得山中水<lb/>
溪清好飲牛不洗巢由耳只恐向人間汙合同塵滓<lb/>
　　山行　　　　　　　　　　　　宗倫<hi>三首</hi>
日晏微雨歇幽草生清芬巖下風忽來吹落松上雲<lb/>
　　其二<lb/>
入澗水交流人語不相聞石潤土氣浮青山晝氤氲<lb/>
　　旅懷<lb/>
<pb n="KR4h0135_WYG_026-9b"/>
東吳隔千里歸計尚茫然忽見梅花發他鄉又一年<lb/>
　　賣花曲　　　　　　　　　　　徳勝<hi>五首</hi>
長安花價髙萬錢一花給花傍立飢人雙眼看花泣<lb/>
　　獨坐<lb/>
獨坐罏香燼晝長不盡閒風含松竹影輕翠落忩間<lb/>
　　看花<lb/>
無花道樹好有花忘却樹看他花謝去還見樹如故<lb/>
　　寄友人江西<lb/>
<pb n="KR4h0135_WYG_026-10a"/>
胙夜相思夢尋君路不迷覺來思夢境身似到江西<lb/>
　　采蓮歌<lb/>
妾心如蓮子蓮花如妾顔蓮花外綽約蓮子苦中間<lb/>
　　石門天塹　　　　　　　　　　慧秀<hi>二首</hi>
鐵花繡雙壁寳月逗中闗何代巨靈擘蒼梧雲際山<lb/>
　　靈澤迴旋<lb/>
錦磧銀溪遶珠崖碧樹圍但能防水蜮自可弄清輝<lb/>
　　江郭　　　　　　　　　　　　斯學<hi>二首</hi>
<pb n="KR4h0135_WYG_026-10b"/>
日暮秋風髙行人江郭裏晩色上衣來白月生野水<lb/>
　　楓葉送人<lb/>
吳江秋正寒丹楓映錦水落葉辭故枝行子去萬里<lb/>
　　同周無遷看花<lb/>
看花不看春春在花間繞指示看花人莫言春潦草<lb/>
　　其二<lb/>
竹緑花有神雨白花無興千株及萬叢幾時開能盡<lb/>
　　其三<lb/>
<pb n="KR4h0135_WYG_026-11a"/>
幾畨花信風連夜妬花雨僧睡不知晴隔林報㫪午<lb/>
　　其四<lb/>
懷人賞春花花在人何處夜夜聽黄鶯難禁花開趣<lb/>
　　採菱曲　　　　　　　　　　　明曠<hi>五首</hi>
菱花清且香待老在横塘何如浮萍草浪跡水雲鄉<lb/>
　　懊儂歌<lb/>
儂謂青雲姿蚤與富貴期富貴幻似影輕薄乃何為<lb/>
　　别友<lb/>
<pb n="KR4h0135_WYG_026-11b"/>
昨尋湖水濆今送丘山口山水無别顔行人自分手<lb/>
　　鳳凰臺<lb/>
雲木俯清谿臺空山鳥啼徘徊不能去斜日亂峯西<lb/>
　　臺城栁<lb/>
臺栁數行斜春深解作花行人莫折贈種自帝王家<lb/>
　　山居　　　　　　　　　　　　法杲<hi>六首</hi>
十載無相知平生一寒影世態不禁看蕭蕭雙眼冷<lb/>
　　其二<lb/>
<pb n="KR4h0135_WYG_026-12a"/>
雲去又雲來天地還常在後客復前客草店終不改<lb/>
　　其三<lb/>
前人愛花開後人惜花落待看明年花前後人非昨<lb/>
　　其四<lb/>
髙蟬噪逺條螳臂尋聲至風忽歛餘聲羞此螳螂勢<lb/>
　　其五<lb/>
碧天寒巳深晚露樹沾濕鳴蟬訴夕陽不道秋風急<lb/>
　　其六<lb/>
<pb n="KR4h0135_WYG_026-12b"/>
日朗時時照天髙物物容碧潭清見㡳那得養魚龍<lb/>
　　剪濤石　　　　　　　　　　　彰靜<lb/>
片石挿江栽江流向石來一聲能作吼風急剪濤開<lb/>
　　姚叔祥諸公過菴　　　　　　　廣化<hi>三首</hi>
花下集輕舠門前立殘照問君君不言春風發長嘯<lb/>
　　李陵望鄉臺<lb/>
報國心未摧恥作匈奴客日暮臨髙臺黄雲莽天色<lb/>
　　題帆影閣<lb/>
<pb n="KR4h0135_WYG_026-13a"/>
樓開谿寺傍天與谿樓景白日倒疎簾幾個風帆影<lb/>
　　焦山三詔洞　　　　　　　　　通潤<hi>三首</hi>
天書三度來髙臥晝不起今人視古人空惜一江水<lb/>
　　丹井<lb/>
蕭蕭松栢枝落落垂寒影尚有負罌人臨花汲丹井<lb/>
　　别峯菴<lb/>
雲從翠微來人在翠微住有情與無情誰謂不同趣<lb/>
　　村居<hi>時從武塘來</hi>　　　　　　　通凡<hi>八首</hi>
<pb n="KR4h0135_WYG_026-13b"/>
竹間獨立時涼風自相接囘顧碧池中蜻蜓踏萍葉<lb/>
　　其二<lb/>
何物病維摩閒情得如許寂寞斜陽林黄鸝一聲語<lb/>
　　其三<lb/>
小憩向蓮池香風忽盈掌花含雨色鮮葉瀉水珠響<lb/>
　　其四<lb/>
詩成即放歌得書便髙讀渇吻何由消幽瀾已烹熟<lb/>
　　江門<lb/>
<pb n="KR4h0135_WYG_026-14a"/>
未出海門國遥遥見城郭江風四月寒衲衣尚嫌薄<lb/>
　　錢㓜卿朝霞館詩<lb/>
逺樹無烟時前山未雲起散髪臨東忩衣裳半身紫<lb/>
　　緑雲館<lb/>
緑雲寒不飛夕陽共溪水主人日閉門相對幽禽語<lb/>
　　其二<lb/>
木榻掃寒聲石壁澹孤影坐乆渾不知蒼烟落前嶺<lb/>
　　寄黄羣玉居士　　　　　　　　圓信<lb/>
<pb n="KR4h0135_WYG_026-14b"/>
鼻嘗蒲葉香眼醉松花老相遇無故人空山有啼鳥<lb/>
　　詠月懷親　　　　　　　　　　明賢<lb/>
是月能明漢無親不念兒只因兒念異反作路人期<lb/>
　　餐英館　　　　　　　　　　　方擇<hi>三首</hi>
木槿編為籬籬前菊盈徑空館讀楚詞餐英發秋興<lb/>
　　東皋澤<lb/>
處士卜居後相傳五百秋只今池館上猶有舊風流<lb/>
　　村舍<lb/>
<pb n="KR4h0135_WYG_026-15a"/>
花放槿籬秋清溪一曲幽門開楊桞岸坐可狎沙鷗<lb/>
　　送屠儀部禮南海大士　　　　　𢎞灝<lb/>
欲禮青蓮相寧辭海岸遥扶桑朝旭起霞襯錦帆髙<lb/>
　　芙蓉洲　　　　　　　　　　　佛引<lb/>
洲渚涼風生芙蓉滿湖口既無十丈華安得如船藕<lb/>
　　八月庭梅盛開　　　　　　　　如曉<hi>二首</hi>
堦葉尚迎風庭梅已先試未經霜雪欺那識苦寒味<lb/>
　　敗荷曲<lb/>
<pb n="KR4h0135_WYG_026-15b"/>
莫嫌荷花殘花殘多蓮子莫羨藕根香根香荷葉死<lb/>
　　閒居　　　　　　　　　　　　智證<lb/>
香徑蘚花生隂檐藤葉緑日長不耐閒行溪看鷗浴<lb/>
　　月下聞松聲　　　　　　　　　如宗<hi>二首</hi>
月下聞松濤堦前問童子答言四無聲聲在青松裏<lb/>
　　望行人<lb/>
秦溪日暮雲秦嶺秋風樹山川雲樹遮望斷行人路<lb/>
　　題譚梁生聊齋　　　　　　　　廣化<hi>四首</hi>
<pb n="KR4h0135_WYG_026-16a"/>
門穿小朶峯烟漾半湖水片席如不容讀書有譚子<lb/>
　　其二<lb/>
春風吹碧苔竟日懶門開一校沈𡨕理天機靜後來<lb/>
　　其三<lb/>
有鶴堪放舟有地多放竹巖棲知逺心寥寥一椽木<lb/>
　　其四<lb/>
雲有西竺峯泉有南屏松先生髙倚廬日夕清天風<lb/>
　六言絶句附<lb/>
<pb n="KR4h0135_WYG_026-16b"/>
　　三臺詞二首　　　　　　　　　宗泐<hi>六首</hi>
年去年來易老花開花落相催便是封侯萬户何如儘<lb/>
意三臺<lb/>
采藥樓船乆去傳書青鳥不來海水何時清淺蟠桃幾<lb/>
樹花開<lb/>
　　巖潭道中<lb/>
古木灣頭魚艇夕陽山下人家風送一溪白浪秋來滿<lb/>
路黄花<lb/>
<pb n="KR4h0135_WYG_026-17a"/>
　　題竹<lb/>
風過如聞玉佩雨餘似長龍孫靜愛此君髙致長日幽<lb/>
齋閉門<lb/>
　　山中小景二首<lb/>
谷口松杉無路雲中雞犬誰家仙客不歸春老洞門千<lb/>
樹桃花<lb/>
四山一片秋色埜客獨坐茅亭渡頭紅葉如雨石上長<lb/>
松自青<lb/>
<pb n="KR4h0135_WYG_026-17b"/>
　　霜詠　　　　　　　　　　　　道衍<hi>三首</hi>
寒下千門俱白威侵萬木齊僵凝結雖因曉露消鎔只<lb/>
待朝陽<lb/>
　　題畫<lb/>
小小板橋樵路深深茆屋人家竹塢夕隂非雨桃源春<lb/>
暖多花<lb/>
　　西垣詠竹<lb/>
風動一忩秋思雨餘半壁蒼隂莫道未全髙致相看亦<lb/>
<pb n="KR4h0135_WYG_026-18a"/>
自清心<lb/>
　　牧牛　　　　　　　　　　　　如蘭<hi>三首</hi>
平原芳草凄迷放牛朝出東溪長笛晚風三弄短蓑春<lb/>
雨一犁<lb/>
　　洗竹<lb/>
愛此幽軒叢竹呼童洗出髙枝不受霜欺雪壓嵗寒獨<lb/>
見清竒<lb/>
　　採茶<lb/>
<pb n="KR4h0135_WYG_026-18b"/>
為採雨前香茗從教露濕靈箵石鼎煎來自喫胸中淨<lb/>
洗六經<lb/>
　　霅川道中　　　　　　　　　　文湛<lb/>
雀啄離離禾黍鷗眠𣺌𣺌汀沙茅屋烟村幾處苕花溪<lb/>
上人家<lb/>
　　舟還二首　　　　　　　　　　明秀<lb/>
東家西家看竹南寺北寺題詩欲問出門髙興山中猨<lb/>
鶴幽期<lb/>
<pb n="KR4h0135_WYG_026-19a"/>
晚筆青山剩語春沙白鷺餘杯兩岸落花芳草滿船明<lb/>
月歸來<lb/>
　　燕京春暮寄山中人　　　　　　正念<hi>三首</hi>
鳥鳴不鳴山靜花落未落春遲美人如雲天際芍藥空<lb/>
留一枝<lb/>
蠶熟柔桑更緑鶯啼小麥初黄喫餅且隨燕薊繰絲空<lb/>
憶荆揚<lb/>
堦下櫻桃滴滴南山梅豆青青及時為客不逺避地殊<lb/>
<pb n="KR4h0135_WYG_026-19b"/>
方獨醒<lb/>
　　秋夜雨坐　　　　　　　　　　徳勝<lb/>
茅屋秋風髙樹芭蕉夜雨空庭幽人兀然矮榻不悟宇<lb/>
宙沉冥<lb/>
　　曉起二首　　　　　　　　　　明曠<hi>二首</hi>
霜色半庭蕪草空香滿壁藤花蚤起誰知靜者無言欲<lb/>
儗毘耶<lb/>
幾㸃星猶在樹成羣鴉巳出村最是依微梵火居然掩<lb/>
<pb n="KR4h0135_WYG_026-20a"/>
映松門<lb/>
　　山居五首　　　　　　　　　　法杲<lb/>
于事或出或處在世若居不居夢去形骸外物醒來天<lb/>
地吾廬<lb/>
嚴子灘頭釣斷陶令門前栁踈世路但悲失馬濠梁誰<lb/>
復觀魚<lb/>
命伴隔溪呼鹿適興臨流飲茶風緩不飛松葉牀空落<lb/>
滿藤花<lb/>
<pb n="KR4h0135_WYG_026-20b"/>
形是死生逆旅心為天地郵亭人智露盤漢武吾賢荷<lb/>
鍤劉伶<lb/>
衣服不規不矩松花于橐于嚢卓爾道非楊墨樸然人<lb/>
是羲皇<lb/>
　　春暮　　　　　　　　　　　　方擇<lb/>
樹擁緑雲遶屋花飛紅雨侵簾客至試餘新茗閒唯松<lb/>
麈頻拈<lb/>
　　山居四首　　　　　　　　　　契靈<hi>四首</hi>
<pb n="KR4h0135_WYG_026-21a"/>
倚樹縛間茅屋刺藤自長籬笆拾得半邉磁礶挿些無<lb/>
名草花<lb/>
倦去石床草褥饑來飲澗餐松槲笠有晴有雨繩鞋無<lb/>
夏無冬<lb/>
有幅畫懸當户石橋苔徑幽深雨後靛塗逺岫秋來赭<lb/>
染楓林<lb/>
密雪絶無人到迎風㸃起茶鐺草火漸煨黄獨凍簷筧<lb/>
溜無聲<lb/>
<pb n="KR4h0135_WYG_026-21b"/>
　　焦山亭次譚梁生韵　　　　　　正勉<hi>二首</hi>
眉睫青霞縹緲胸次巢許日逢五字細吟啟閣案頭忽<lb/>
墮千峯<lb/>
　　抱影軒次譚梁生韵<lb/>
臨水面山形勝翳然不異匡廬抱影何人獨往隴頭恐<lb/>
致寉書<lb/>
　　抱影軒為譚梁生　　　　　　　大壑<hi>二首</hi>
瀲灩波澄短榻扶踈樹逼空廬抱甕何如抱影看山莫<lb/>
<pb n="KR4h0135_WYG_026-22a"/>
勝看書<lb/>
　　集山亭為譚梁生<lb/>
隔林城市漸逺過渡漁樵忽逢遞檻芰香十里拍簾松<lb/>
影千峰<lb/>
　<lb/>
　<lb/>
　<lb/>
　<lb/>
<pb n="KR4h0135_WYG_026-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今禪藻集巻二十六<lb/>
</p>
<p>
</p>
  </div>
<div>
<head>古今禪藻集巻二十七</head> <lb/>
    <p>
<pb n="KR4h0135_WYG_027-1a"/>
欽定四庫全書<lb/>
　古今禪藻集巻二十七<lb/>
　　　　　　　　　　明釋正勉釋性<graphic n="KR1886" url="https://raw.githubusercontent.com/kanripo/KR-Gaiji/master/images/KR1886.png" mimeType="image/png"/>同輯<lb/>
　明<hi>七言絶句</hi>
　　燕京絶句　　　　　　　　　　梵琦<hi>七首</hi>
飛鸞不與鳯為儔養子黄金屋上頭山雀野雞俱入饌<lb/>
此禽巢穏獨無憂<lb/>
漆園山下塟車塵冷水潭邊拜掃人一種白楊千萬葉<lb/>
<pb n="KR4h0135_WYG_027-1b"/>
空令兒女淚沾巾<lb/>
昔者昭王未築臺應無樂毅劇辛來英名萬古垂霄壤<lb/>
不惜千金養俊才<lb/>
始入彤庭又捲班何心拄笏看西山鷺絲遥對鸕鷀語<lb/>
我與漁翁一様閒<lb/>
前日來看普慶花今朝零落委泥沙如何富貴為天子<lb/>
不欲重生司馬家<lb/>
小人藜莧便充腸丞相何須一萬羊賔客餘餐到僮僕<lb/>
<pb n="KR4h0135_WYG_027-2a"/>
不知金紫是愁囊<lb/>
玉帶金符樓上鍾有材長恨不遭逢一年一度桃花浪<lb/>
身是凡魚未化龍<lb/>
　　掩闗　　　　　　　　　　　　來復<hi>十首</hi>
稿木形骸百念灰溪猿野鶴苦相猜閑門獨掩青松雨<lb/>
笑口逢人亦懶開<lb/>
　　題陽闗送别圖<lb/>
三月皇州送珮珂栁花吹雪滿官河縱令渭水深千尺<lb/>
<pb n="KR4h0135_WYG_027-2b"/>
不似陽闗别淚多<lb/>
　　題黄荃蘆鴈圖<lb/>
稻滿秋田水滿汀黄蘆風急度寒聲太平江海無繒繳<lb/>
不用呼奴夜打更<lb/>
　　題趙松雪馬圖<lb/>
振鬛長鳴産月支玉闗風急貢來時五花獅子真龍種<lb/>
賜出黄門不敢騎<lb/>
　　題宋徽宗喜鵲圖<lb/>
<pb n="KR4h0135_WYG_027-3a"/>
黄沙風急蒺藜秋囘首中原淚暗流誤聽當時靈鵲語<lb/>
誰知舊喜是新愁<lb/>
　　題夏珪風雨行舟圖<lb/>
君遊南越我西秦盡日江頭採白蘋無限波濤起平陸<lb/>
順風休笑逆帆人<lb/>
　　好溪漁歌為趙知縣題<lb/>
鸂鶒沙寒雪滿川歸來穏繋釣魚船五更騎馬長安道<lb/>
不似蘆花被底眠<lb/>
<pb n="KR4h0135_WYG_027-3b"/>
　　西湖雜詩三首<lb/>
芙容灣口緑隂斜吹笛何人隔彩霞驚起沙頭雙翠羽<lb/>
銜魚飛過刺桐花<lb/>
寳網金幢變劫灰瞿曇寺裏盡蒿萊鳥窠無樹山䕫泣<lb/>
不見談禪大傅來<lb/>
荷鋤耕叟餉蒸藜家住官塘九曲西白髮強談兵後事<lb/>
眼枯無淚向人啼<lb/>
　　暑夜　　　　　　　　　　　　宗泐<hi>十一首</hi>
<pb n="KR4h0135_WYG_027-4a"/>
此夜炎蒸不可當開門髙樹月蒼蒼天河只在南樓上<lb/>
不借人間一滴涼<lb/>
　　訪胡守中不遇<lb/>
入郭尋君不見君柴門開對一溪雲空山積雪無行路<lb/>
何處今朝友鹿羣<lb/>
　　送人歸南昌<lb/>
故人多在大江西欲寄封書懶不題昨夜東風吹夢斷<lb/>
曉來無頼是鶯啼<lb/>
<pb n="KR4h0135_WYG_027-4b"/>
　　道中<lb/>
青石縣蘿花羃羃緑田分澗水泠泠人家深住黄猨塢<lb/>
漁網髙張白鷺汀<lb/>
　　吳松江逢清明<lb/>
吳松江上看春雨客路扁舟三月行兩岸人家挿楊桞<lb/>
不知今日是清明<lb/>
　　畫梅<lb/>
今人寫花不寫實古人詠實不詠花晉代清談多少客<lb/>
<pb n="KR4h0135_WYG_027-5a"/>
羞將勛業向人誇<lb/>
　　徽宗雪江獨棹圖<lb/>
銀嶽秋深百卉腓凄塵吹滿衮龍衣淒涼五國城邊路<lb/>
得似寒江獨棹歸<lb/>
　　題蘭<lb/>
溪寺曽栽數十叢紫莖緑葉領春風年來蕭艾過三尺<lb/>
白首看圖似夢中<lb/>
　　題畫<lb/>
<pb n="KR4h0135_WYG_027-5b"/>
閒門寂寂掩芳春坐看梨花帶雨新鳥自白頭渾不覺<lb/>
可堪啼向白頭人<lb/>
　　偶作<lb/>
竹外茅齋椽下亭半池荷葉半池菱匡牀曲几坐終日<lb/>
萬疊青山一老僧<lb/>
　　題天台歸老圖<lb/>
白頭天外未歸人江上看圖愧此身閒却溪頭半間屋<lb/>
桃花流水幾經春<lb/>
<pb n="KR4h0135_WYG_027-6a"/>
　　題春山雨霽圖　　　　　　　　徳祥<hi>四首</hi>
絲絲暖雨歇春朝雲壓紅流落澗橋欲覓桃花無路入<lb/>
却聞風度玉人蕭<lb/>
　　天平圭禪師書至賦答<lb/>
姑蘇城下别兵前水北雲南事可憐一紙書來開不得<lb/>
傷心猶恐説當年<lb/>
　　風雨有感<lb/>
風雨閉門三十日年光虛度一分春悽涼舊國鶯花夢<lb/>
<pb n="KR4h0135_WYG_027-6b"/>
白髪江南有幾人<lb/>
　　聽雨<lb/>
半夜思家睡裏愁雨聲落落屋簷頭照泥星出依前黒<lb/>
淹爛庭花不肯休<lb/>
　　山居四景　　　　　　　　　　惟則<hi>四首</hi>
林軒飛翠隔黄塵瑶草吹香别是春一巻楞伽消白晝<lb/>
從教啼鳥喚遊人<lb/>
坐對蓬萊小朶峯池開五色玉芙蓉靜中忽撥瑶琴響<lb/>
<pb n="KR4h0135_WYG_027-7a"/>
清挹湘簾生晩風<lb/>
草堂秋似廣寒宫金粟花開碧玉叢坐乆不知凡骨換<lb/>
天香清散月明中<lb/>
茶罷焚香獨坐時金蓮水滴漏聲遲夜深欲睡問童子<lb/>
月上梅花第幾枝<lb/>
　　偶成　　　　　　　　　　　　自恢<lb/>
金沙溪上栁條齊白鳥羣飛落照低十里荷花紅勝錦<lb/>
好山都在畫橋西<lb/>
<pb n="KR4h0135_WYG_027-7b"/>
　　寄芥室和尚　　　　　　　　　普莊<hi>二首</hi>
底事懷歸思不堪夢魂長繞緑蘿庵白頭遺叟空山裏<lb/>
知是何人侍夜談<lb/>
　　古韶為塤侍者作<lb/>
太始希聲奏九成曽聞祥鳯舞虞庭金舂玉應三千載<lb/>
不是知音不易聽<lb/>
　　題班媫妤題扇圖　　　　　　　道衍<hi>十六首</hi>
玉容憔悴暮偏饒羅扇題詩恨莫消不是恩情中道絶<lb/>
<pb n="KR4h0135_WYG_027-8a"/>
西風昨夜到芭蕉<lb/>
　　題菊花圖<lb/>
三徑歸來已就荒茅齋觴詠足尚羊籬邊更有琅玕樹<lb/>
不使秋英獨傲霜<lb/>
　　秋蝶<lb/>
粉態凋殘抱恨長此心應是怯淒涼如何不管身憔悴<lb/>
猶戀黄花雨後香<lb/>
　　鄭氏隨夫謫嶺南夫死䝉宥釋歸事姑<lb/>
<pb n="KR4h0135_WYG_027-8b"/>
夫死南荒志不違八千里外為姑歸瘴烟厯盡芳肌瘦<lb/>
寛却隨夫去日衣<lb/>
　　清明日郊行見拜掃人有感<lb/>
纍纍塜傍水邊村新已多荒舊幾存松檜盡期髙百尺<lb/>
紙錢誰挂到曽孫<lb/>
　　訪王山人不遇<lb/>
柳烟簇簇䕶雙扉江竹環居水鶴飛不恨我來君已出<lb/>
只愁我去恰君歸<lb/>
<pb n="KR4h0135_WYG_027-9a"/>
　　題宋徽廟雨餘桑燕圖<lb/>
桑葉䙰褷雨後肥輕輕雙燕縱翻飛自慚微物經宸翰<lb/>
可是君王日萬幾<lb/>
　　贈畫士季居中<lb/>
丹青入妙鬢毛皤聞道前朝用禮羅能事但求真識賞<lb/>
感恩不在賜金多<lb/>
　　常山王廟<lb/>
征南籌幄豈尋常功烈應封異姓王黄鶴不歸人世變<lb/>
<pb n="KR4h0135_WYG_027-9b"/>
廟前松栢飽風霜<lb/>
　　題東坡化龍竹<lb/>
渭川千畆未為竒獨羨坡仙掃一枝後夜風雷頭角露<lb/>
看他行雨過天池<lb/>
　　井陘淮隂侯廟<lb/>
撃趙提兵聚井陘道傍古廟獨存名可憐千載難言事<lb/>
都作松風澗水聲<lb/>
　　寄楊勉<lb/>
<pb n="KR4h0135_WYG_027-10a"/>
年華一去似江波爾髮如雲我鬢皤最是人生堪恨處<lb/>
㑹時恒少别時多<lb/>
　　題雪梅雙鷺圖<lb/>
孤山山下雪茫茫雪裏寒梅已早芳雙鷺飛來花底立<lb/>
却憐同色不同香<lb/>
　　題畫菜<lb/>
雨餘盈圃嫩還柔小摘調羮玉糝浮不識此中滋味好<lb/>
東坡焉肯友元脩<lb/>
<pb n="KR4h0135_WYG_027-10b"/>
　　竹枝詞<lb/>
烟消日出江水流江風揺蕩木蘭舟故園望斷不得去<lb/>
楊栁兼葭又早秋<lb/>
　　榆城聽角<lb/>
十年遊子在天涯一夜秋來又憶家恨殺葉榆城上角<lb/>
曉來吹入小梅花<lb/>
　　題公子夜遊圖　　　　　　　　如蘭<hi>六首</hi>
少年樂事不知勞馬上囘頭夜月髙寂寂柴門人望乆<lb/>
<pb n="KR4h0135_WYG_027-11a"/>
何為風露滿征袍<lb/>
　　陶潜賞菊<lb/>
陶令休官歸去來不知三徑已蒿萊秫田釀熟柴桑酒<lb/>
自有芳尊對菊開<lb/>
　　題畫<lb/>
漢陽城郭枕江開黄鶴樓空鶴未囘有客善題鸚鵡賦<lb/>
可憐黄祖不容才<lb/>
白露横江水接天船頭秋月向人圓夜深忽夢西飛鶴<lb/>
<pb n="KR4h0135_WYG_027-11b"/>
驚起黄州赤壁仙<lb/>
逺人新卜錦城居南埭鷄鳴曉趂虚風攪落花簾半捲<lb/>
燕泥吹汚讀殘書<lb/>
　　題水仙<lb/>
凌波微步佩珊珊宴罷瑶池夜色闌八石瓊漿酣未醒<lb/>
金盃傾側露花寒<lb/>
　　郭璞墓　　　　　　　　　　　道遐<hi>二首</hi>
青囊秘術乆無聞水際空傳郭璞墳此日題詩因弔古<lb/>
<pb n="KR4h0135_WYG_027-12a"/>
夕陽沙鳥自成羣<lb/>
　　烟雨竒觀亭<lb/>
江頭烟雨畫溟濛水色山光淡復濃詞客倚闌看不厭<lb/>
恍然身在畫圖中<lb/>
　　偶題　　　　　　　　　　　　慧鑑<hi>二首</hi>
風篁嶺上看山色飲馬橋頭聽水聲靜者老來無定力<lb/>
只隨聲色隊中行<hi>飲馬橋在龍井山下</hi>
　　題梅川小隠<lb/>
<pb n="KR4h0135_WYG_027-12b"/>
幾樹寒梅春的的一川流水夜潺潺恐渠漏泄西來意<lb/>
靜把柴門深掩闗<lb/>
　　寄心源法師　　　　　　　　　大冏<hi>二首</hi>
不覩吾師十載過别情爭奈道情何蔗苗庶出為宗本<lb/>
茂衍全慿雨露多<lb/>
　　題梅竹為王士竒賦<lb/>
笙簫聲咽月方曉氷玉花開春不老夜深乗興雪中看<lb/>
竹外一枝斜更好<lb/>
<pb n="KR4h0135_WYG_027-13a"/>
　　聽松石　　　　　　　　　　　太初<hi>二首</hi>
一曲松風奏月明無絃琴裏韻尤清茅山聽得青牛化<lb/>
千古愁雲石上生<lb/>
　　隠峯禪師塔<lb/>
隠峯倒化石巖前筆立裙衣上聳天良妹已収靈骨後<lb/>
石幢髙樹在峯巓<lb/>
　　和翼夫先生韻　　　　　　　　景隆<hi>四首</hi>
一行征斾一輕帆江上寒潮尚未還唱徹陽闗三疊後<lb/>
<pb n="KR4h0135_WYG_027-13b"/>
扁舟又過富春山<lb/>
　　西湖餞别送翼夫釋服赴京<lb/>
十里湖光映碧天六橋楊栁弄晴烟殷勤為問青雲客<lb/>
何日重來上畫船<lb/>
　　題畫<lb/>
横斜疎影浸漣漪天際初昇月半規孰謂林逋仙去逺<lb/>
暗香依舊似當時<lb/>
　　月下坐石<lb/>
<pb n="KR4h0135_WYG_027-14a"/>
惜無精舍坐磐陀只有蒼松掛薜蘿入定既深忘出定<lb/>
獨憐明月照巖阿<lb/>
　　宫女讀書　　　　　　　　　　懷讓<hi>三首</hi>
院院燒燈似月星笙歌一𣲖隔銀屏垂簾正誦周南什<lb/>
不省羊車過後庭<lb/>
　　送東軒師北行<lb/>
筵前春水暖拖藍桑盡吳門已浴蠶唱罷驪駒人不見<lb/>
緑蕪烟雨滿江南<lb/>
<pb n="KR4h0135_WYG_027-14b"/>
南北相違路四千不知重㑹是何年得錢買得支郎馬<lb/>
同向青雲著祖鞭<lb/>
　　孔明書院　　　　　　　　　　普泰<lb/>
當年三顧此曽臨廟貌猶存蔓草深千古白河朝碧海<lb/>
可能流盡出師心<lb/>
　　元夕有感　　　　　　　　　　正淳<lb/>
禁鼓無聲起麗譙萬家燈火樂元宵青衿看到頭如雪<lb/>
不照繁華照寂寥<lb/>
<pb n="KR4h0135_WYG_027-15a"/>
　　題湛上人房葡萄　　　　　　　徳氓<hi>三首</hi>
昔年方外有仙翁飛佩曽過海若宫拾得驪珠三萬斛<lb/>
至今流落在秋風<lb/>
　　梅<lb/>
驛使南來有信通相看疑是夢魂中千金我欲留春住<lb/>
無奈髙樓一笛風<lb/>
　　白頭公<lb/>
春情脈脈睡朦朦不道花飛滿院紅緑髮漸疎明鏡裏<lb/>
<pb n="KR4h0135_WYG_027-15b"/>
可堪吟對白頭翁<lb/>
　　秦淮橋　　　　　　　　　　　文湛<hi>十二首</hi>
秦淮兩岸夕陽明路遶青山客自行六代英雄何處去<lb/>
寒潮還打石頭城<lb/>
　　烏衣巷<lb/>
朱雀橋西又夕暉行人猶自説烏衣舊時王謝今何處<lb/>
惟有東風燕子飛<lb/>
　　訪鄔雲槎次韻<lb/>
<pb n="KR4h0135_WYG_027-16a"/>
斷隴荒岡日易低蘿烟竹露共淒迷少陵茅屋無尋䖏<lb/>
惟聽春林杜宇啼<lb/>
　　見海上人家作寄友<lb/>
海屋蕭蕭八九家半臨潮水半臨沙荒烟野戍無雞犬<lb/>
只有青山映晚霞<lb/>
　　題月堂精舍<lb/>
雨後青苔路不分柴門竹裏映斜曛松花落盡無人到<lb/>
只有山童掃白雲<lb/>
<pb n="KR4h0135_WYG_027-16b"/>
　　題畫竹<lb/>
楚天涼雨畫冥冥秋影生寒落畫屏我欲截成雙鳯管<lb/>
月明吹與海龍聽<lb/>
　　天台道中<lb/>
地接金華石路新春風瑶草淨無塵數聲雞犬烟霞晚<lb/>
落盡桃花不見人<lb/>
　　緑楊紫燕圖<lb/>
紫燕雙雙掠水濵緑楊裊裊不勝春朱門華屋知多少<lb/>
<pb n="KR4h0135_WYG_027-17a"/>
記得誰家是主人<lb/>
　　西湖雜詠<lb/>
宋家宫闕已蕭蕭滿目殘陽照野蒿獨有兩峯清不了<lb/>
至今南北挿雲髙<lb/>
　　題畫芙蓉<lb/>
江邊誰種木芙蓉寂寞芳姿照水紅莫怪秋來更多怨<lb/>
年年不得見春風<lb/>
　　漁婦詞<lb/>
<pb n="KR4h0135_WYG_027-17b"/>
陶儂家住太湖邊出没烟波二十年不願郎身做官去<lb/>
願郎撒網妾揺船<lb/>
　　山居<lb/>
千巖寂寂磬一聲禪榻髙僧定初出不知疎雨過中峯<lb/>
飄落山花滿庭濕<lb/>
　　弔梅庵處士　　　　　　　　　廣<graphic n="KR2063" url="https://raw.githubusercontent.com/kanripo/KR-Gaiji/master/images/KR2063.png" mimeType="image/png"/>
                    <hi>七首</hi>
清溪曲曲石橋斜行近梅庵處士家門掩東風人不在<lb/>
一聲隣笛滿庭花<lb/>
<pb n="KR4h0135_WYG_027-18a"/>
　　枯木竹石圖<lb/>
珊瑚曲曲倚雲根烟雨晴時見淚痕生死榮枯終不變<lb/>
底須吹律喚春温<lb/>
　　刺少年二首<lb/>
東風淡蕩日遲遲花栁叢中把酒巵生長不知征戍事<lb/>
幸逢寰宇太平時<lb/>
青絲玉勒錦鞍韉覓得同遊盡少年不念倚閭頭白者<lb/>
夕陽沉醉百花前<lb/>
<pb n="KR4h0135_WYG_027-18b"/>
　　畫眉<lb/>
深谷虞羅不見尋暖颸晴旭出喬林雙眉不用長描畫<lb/>
自在花枝㺯好音<lb/>
　　寄友<lb/>
道本無言徳有言著書誰似仲靈賢松脂明勝金蓮炬<lb/>
閲到非韓第幾篇<lb/>
　　晚投村舍<lb/>
小橋曲澗竹籬門茒屋人家逺近村淳樸有餘文不足<lb/>
<pb n="KR4h0135_WYG_027-19a"/>
盡情談笑到黄昏<lb/>
　　梅　　　　　　　　　　　　　廣原<hi>二首</hi>
千巖萬壑路誰通氣節森森冷澹中欲學桃花好顔色<lb/>
未甘低首向春風<lb/>
　　蘭竹<lb/>
鼓瑟湘靈不可招黄陵落日路迢迢孤芳一種無人問<lb/>
春雨春風轉寂寥<lb/>
　　梅　　　　　　　　　　　　　恩䥓<lb/>
<pb n="KR4h0135_WYG_027-19b"/>
傲雪禁霜老嵗華月明影㺯一枝斜東風獨立孤山表<lb/>
壓倒江南無數花<lb/>
　　讀御題作　　　　　　　　　　鳳陽僧<lb/>
御筆題詩不敢留留時日夜鬼神愁常將法水頻頻洗<lb/>
尚有文光射斗牛<lb/>
　　蜂投蛛網　　　　　　　　　　寳明<hi>二首</hi>
平生賦性太顚狂遊盡名園竊盡香今日誤投羅網裏<lb/>
脱身全頼探花郎<lb/>
<pb n="KR4h0135_WYG_027-20a"/>
　　漁樵邂逅<lb/>
君作樵兮我作漁青山君住我溪居溪山偶爾成佳㑹<lb/>
酒有松花食有魚<lb/>
　　竹　　　　　　　　　　　　　慧明<lb/>
黄陵廟西落日低苦竹蕭蕭路欲迷腸斷九疑何處是<lb/>
隔江烟雨鷓鴣啼<lb/>
　　送湛秋江上人　　　　　　　　文博<lb/>
明月長看少半邊人生容易雪盈顚孤舟謾問秋江别<lb/>
<pb n="KR4h0135_WYG_027-20b"/>
楓葉蘆花惱客眠<lb/>
　　送友遊金陵　　　　　　　　　廣琛<lb/>
送君逺到石頭城閒訪名山靜訪僧晉代衣冠今寂莫<lb/>
鳯凰臺上不須登<lb/>
　　送秋江上人　　　　　　　　　慧照<lb/>
収拾奚囊出海城桃花雨歇近清明小東門外多楊桞<lb/>
欲綰長條繋别情<lb/>
　　送湛公<lb/>
<pb n="KR4h0135_WYG_027-21a"/>
雨中人發暮江頭烟浪茫茫恨不休今夜孤舟何處泊<lb/>
一聲寒雁驛邊樓<lb/>
　　二聖對談石　　　　　　　　　覺𤣥<hi>二首</hi>
妙徳𢎞開向上闗維摩一黙不輕還對談若謂無言説<lb/>
風雨依前㸃石斑<lb/>
　　飯仙山<lb/>
山頭紫氣日長浮上有仙人汗漫遊餌菊換教風骨異<lb/>
白雲影裏去悠悠<lb/>
<pb n="KR4h0135_WYG_027-21b"/>
　　寄秋江湛公　　　　　　　　　福辯<lb/>
鯉魚風冷雁啼霜老盡芙蓉菊又黄清興滿懷禁不得<lb/>
且題新句寄支郎<lb/>
　　寄友　　　　　　　　　　　　祖軒<lb/>
去年曽上𤓰州埠江水東流雁南度漁燈一㸃逺依微<lb/>
正是離人斷腸處<lb/>
　　寄秋江　　　　　　　　　　　文曜<lb/>
春去春來西復東花開花落不相逢誰知昨夜尋君夢<lb/>
<pb n="KR4h0135_WYG_027-22a"/>
直到廬山第一峯<lb/>
　　前題　　　　　　　　　　　　明璿<lb/>
薜蘿茅屋許人尋樹裏詩成竹裏吟更向山中眠白石<lb/>
看雲出岫兩無心<lb/>
　　詠黄鸝　　　　　　　　　　　雪庭<lb/>
多情自信惜春光飛入園林錦繡鄉記得小忩驚我夢<lb/>
滿庭紅杏帶斜陽<lb/>
　　寄沈石田　　　　　　　　　　西湖僧<lb/>
<pb n="KR4h0135_WYG_027-22b"/>
寄將一幅剡溪藤湖上青山畫幾層筆到斷崖泉落處<lb/>
石邊添箇看雲僧<lb/>
　　扇圖　　　　　　　　　　　　景昻<lb/>
江帆杳杳江樹青鳥飛不見雲山冥欲吹長笛送春水<lb/>
風雨魚龍難為聽<lb/>
　　王十岳金平淵山寮避暑二首　　果斌<hi>三首</hi>
小隠空山絶四隣野雲孤鶴自相親誰知一徑深如許<lb/>
猶有敲門看竹人<lb/>
<pb n="KR4h0135_WYG_027-23a"/>
二仲探竒過草菴籃輿裋褐似陶潜臨風莫把珠璣唾<lb/>
恐有蛟龍在碧潭<lb/>
　　得勝州阻風寄三石公<lb/>
兩日停橈蘆荻洲驚雷挾雨漲春流推篷一望東風惡<lb/>
白浪髙於黄鶴樓<lb/>
　　偶作　　　　　　　　　　　　無名釋<lb/>
霜拂金鞍墜玉腰雞聲催入紫宸朝何如林下飽清夢<lb/>
月在半忩松影揺<lb/>
<pb n="KR4h0135_WYG_027-23b"/>
　　臥雲菴　　　　　　　　　　　法光<lb/>
臥破白雲不在山終朝無事樂閒閒一聲清唳松頭鶴<lb/>
格外風光那可攀<lb/>
　　煙霞寺一百七嵗老僧　　　　　明秀<hi>十三首</hi>
垂老猶疑寳掌翁一龕枯坐萬山中閉門不管春來去<lb/>
芳草落階棲落紅<lb/>
　　答鄭少谷<lb/>
五月書來得好音匡床松桂自髙林只今四海求賢達<lb/>
<pb n="KR4h0135_WYG_027-24a"/>
髙臥寧容學漢隂<lb/>
　　方洲張公二姬雙節<lb/>
交節雲鬟為主恩鏡臺花落洗頭盆同心待死芳洲上<lb/>
霜月寥寥夜到門<lb/>
　　其二<lb/>
縞素沈沈抱所天死心已在剪刀前主家樓上孤燈淚<lb/>
同灑秋風四十年<lb/>
　　觀下竺王叔明畫壁<lb/>
<pb n="KR4h0135_WYG_027-24b"/>
千巖萬壑倚天開風雨蒼蒼半壁苔吟苦不知山月上<lb/>
只疑黄鶴又飛來<lb/>
　　槿花<lb/>
種時不是為花開秖為編籬䕶竹胎何事朝開暮還落<lb/>
却教蜂蝶誤飛來<lb/>
　　普賢像阮圖<lb/>
靈山獨唱乆茫然頼有鸞膠續斷絃末世無人知此調<lb/>
野花零落象王前<lb/>
<pb n="KR4h0135_WYG_027-25a"/>
　　過孫山人故居二首<lb/>
溪邊野竹映寒沙茅屋青山處士家燕子歸來寒食雨<lb/>
春風開徧野棠花<lb/>
歌殘桂樹小山空野鶴孤棲自一叢萬里中原歸不得<lb/>
空餘長劒臥秋風<lb/>
　　髙郵<lb/>
白頭黄㡌破霜裘賣力能操半夜舟湖月低城湖水白<lb/>
忽聞人語過髙郵<lb/>
<pb n="KR4h0135_WYG_027-25b"/>
　　平原縣<lb/>
名姬一劒斷春魂珠履三千復在門蒼莽烟墟沙縣外<lb/>
猶看界石説平原<lb/>
　　遣興<lb/>
白雲流水度虚屏小坐池邊眼自醒春事不知渾入夏<lb/>
青蟲無力墜槐庭<lb/>
　　平望道中<lb/>
兩岸青山日半銜洞庭天水碧相涵東風正報桃花信<lb/>
<pb n="KR4h0135_WYG_027-26a"/>
湖面歸漁網作帆<lb/>
　　題院壁　　　　　　　　　　　永瑛<hi>八首</hi>
自愛青山常住家銅瓶閒煮壑源茶春深白日巖扉靜<lb/>
坐看蛛絲罥落花<lb/>
　　聞潮<lb/>
閒倚青松讀古詩杭標霅晝舊相知山僧不刻蓮花漏<lb/>
潮白江門報午時<lb/>
　　栁塘<lb/>
<pb n="KR4h0135_WYG_027-26b"/>
千樹垂絲兩岸烟緑波春雨白鷗天江鄉不近章臺路<lb/>
留得長條繋釣船<lb/>
　　采山藥子煎茶<lb/>
石洞松門帶夕陽自攀青蔓采秋霜大官尚食知多少<lb/>
不似山廚意味長<lb/>
　　戲贈阿師<lb/>
瓦竈松鑪自一家阿師炊飯我煎茶秖應心地無煩惱<lb/>
好向山中度嵗華<lb/>
<pb n="KR4h0135_WYG_027-27a"/>
　　宿夢石房<lb/>
坐乆青燈結暈紅紙忩寒逗落花風西齋試與吟春草<lb/>
夜半開門月正中<lb/>
　　晴湖為嘉禾友人賦<lb/>
岸芷汀花映夕暉柴門秋水抱漁磯一聲長笛秋波𣺌<lb/>
人在五龍橋畔歸<lb/>
　　愛筠為蔡惟心賦<lb/>
南園赤日不復熱北牖清風時送涼昨日鷓鴣啼暮雨<lb/>
<pb n="KR4h0135_WYG_027-27b"/>
數枝新緑過山牆<lb/>
　　畫馬　　　　　　　　　　　　法聚<hi>八首</hi>
飲水春前御栁隂玉沙芳草落花深也知惠養須良圉<lb/>
莫失千金買骨心<lb/>
　　送逺碧峯歸太湖碧巖寺<lb/>
逺公卓錫妙髙峯烟水湖山第幾重木榻梅花深院寂<lb/>
坐看春月照芙蓉<lb/>
　　雷篆<hi>善權寺創自唐之大中間柱有雷火篆書共一十七字</hi>
<pb n="KR4h0135_WYG_027-28a"/>
聽法天龍百萬俱空山曽駐阿香車千年畫棟留遺跡<lb/>
雷火蒼烟祕玉書<lb/>
　　題釣臺圖<lb/>
江空落日暮雲迴峽束飛帆樹杪來漢業獨餘風月在<lb/>
青山十里釣魚臺<lb/>
　　定菴<lb/>
靜裏蒲團自草堂道人心跡與雲忘湘簾不巻夜如水<lb/>
唯有梅花月到床<lb/>
<pb n="KR4h0135_WYG_027-28b"/>
　　栢垣羽士<lb/>
丹府宫牆栢四隣倚空寒結翠雲新為憐顔色氷霜後<lb/>
不見𤣥都觀裏春<lb/>
　　留别錢後泉<lb/>
落盡梅花恨未平挂帆烟渚雨初晴歸雲易巻湖南夢<lb/>
逺樹難忘渭北情<lb/>
　　送曉庵歸廬山天池<lb/>
香花一月祖庭春獅子巖頭忽送君廬嶽不禁飛動意<lb/>
<pb n="KR4h0135_WYG_027-29a"/>
杖藜有約看秋雲<lb/>
　　西樓夜聽溢師彈琴<lb/>
湖上千峰雪未消天風颯颯捲寒濤忩前夜半梅花落<lb/>
人倚西樓月正髙<lb/>
　　小景<lb/>
野色蒼蒼江日殘水清沙碧蔣芽寒孤舟吹笛前村去<lb/>
屬玉低飛過别灘<lb/>
　　病中聞杜鶻<lb/>
<pb n="KR4h0135_WYG_027-29b"/>
苦竹泠泠沙水西春風又聽子規啼空齋藥裹人猶病<lb/>
愁絶三年落日低<lb/>
　　天台道中　　　　　　　　　　如本<hi>三首</hi>
翩翩雲錫入雲根路轉千盤水竹邨為問石梁何處去<lb/>
樵人指㸃過方門<lb/>
西行山店水分流歇足聊棲紫竹幽夜靜不知天已白<lb/>
數聲啼鳥萬山頭<lb/>
山行止渇到梅林流水閒雲無住心從此西盤千萬嶺<lb/>
<pb n="KR4h0135_WYG_027-30a"/>
逢人莫問幾多深<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0135_WYG_027-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今禪藻集巻二十七<lb/>
</p>
<p>
</p>
  </div>
<div>
<head>古今禪藻集巻二十八</head> <lb/>
    <p>
<pb n="KR4h0135_WYG_028-1a"/>
欽定四庫全書<lb/>
　古今禪藻集巻二十八<lb/>
　　　　　　　　　　明釋正勉釋性<graphic n="KR1886" url="https://raw.githubusercontent.com/kanripo/KR-Gaiji/master/images/KR1886.png" mimeType="image/png"/>同輯<lb/>
　明<hi>七言絶句</hi>
　　山居　　　　　　　　　　　　道濟<lb/>
蘿薜成門掣不開深林曲徑少人來晚來風起雲飛動<lb/>
無數松花㸃翠苔<lb/>
　　過<graphic n="KR1174" url="https://raw.githubusercontent.com/kanripo/KR-Gaiji/master/images/KR1174.png" mimeType="image/png"/>嶁山房　　　　　　　　　良縉<lb/>
<pb n="KR4h0135_WYG_028-1b"/>
翠竹蒼松帶草堂白砂丹井夜流光横橋獨木通縣澗<lb/>
即是天台古石梁<lb/>
　　對雨懷周山人　　　　　　　　方澤<hi>七首</hi>
鷓鴣啼過越王臺五月江南雨不開莫是長安偏近日<lb/>
坐令遊子不歸來<lb/>
　　老兵行<lb/>
長隨驃騎度交河雨雪天山夜負戈莫怨歸家貧到骨<lb/>
黄沙白骨不歸多<lb/>
<pb n="KR4h0135_WYG_028-2a"/>
　　溪莊即事呈誾怡雲講師<lb/>
霜過西堂布被重江頭楓葉想應紅天明自起看霜色<lb/>
不在江頭在鏡中<lb/>
　　臥病<lb/>
秋風投錫傍鷗沙多病維摩髮漸華應有異人來問難<lb/>
滿溪黄葉試天花<lb/>
　　過方十洲使君新第<lb/>
使君新第爛晴霞簾捲山城萬樹花飯後異香浮不散<lb/>
<pb n="KR4h0135_WYG_028-2b"/>
秖疑身在淨名家<lb/>
　　送𤣥岳入京<lb/>
故人多半在燕京病裏逢君話北征可是秋來無定力<lb/>
千重離思一時生<lb/>
　　禪房海棠次鍾使君韻<lb/>
芳心消歇澹無香聊作深紅舊日粧為接上方清浄品<lb/>
未知洛下有花王<lb/>
　　臥龍潭　　　　　　　　　　　圓珂<hi>四首</hi>
<pb n="KR4h0135_WYG_028-3a"/>
曽聞潭上起腥風獨臥冥㝠雲自從何日為霖忽飛去<lb/>
獨存碧水照寒空<lb/>
　　秀峯菴阻雪<lb/>
夜半山僧誦法華桓因忽散滿天花曉來南望天台路<lb/>
玉積新昌幾萬家<lb/>
　　送慧天上人西歸省親簡南明汪司馬<lb/>
北風颯颯雁南飛見爾來時又説歸此去倘逢司馬問<lb/>
為言病骨不勝衣<lb/>
<pb n="KR4h0135_WYG_028-3b"/>
　　雲西為玫上人賦<lb/>
石鉢龍歸山竹暝樓臺縹緲非人境翠㣲深處但聞鐘<lb/>
夕陽不見千峯影<lb/>
　　朝陽補衲　　　　　　　　　　徳寳<lb/>
脱下伽梨曝法身一迴修補一迴新永嘉大士曽堪笑<lb/>
向道身貧道不貧<lb/>
　　聞鐘　　　　　　　　　　　　圓理<hi>三首</hi>
曉夢醒來事若何半忩殘月在松蘿殷勤聽到無聲處<lb/>
<pb n="KR4h0135_WYG_028-4a"/>
紅葉滿庭秋思多<lb/>
　　項少岳有别花首倡因成代花留謝之作二絶以<lb/>
　　貽之<lb/>
倦倚雕闌日半曛謾堪傾倒又離羣自縁人世炎涼促<lb/>
不是勞心不戀君<lb/>
留君不住思淒其空有朱顔向客低慚愧東庭舊時月<lb/>
依然來照緑忩西<lb/>
　　曉過横塘　　　　　　　　　　戒襄<hi>四首</hi>
<pb n="KR4h0135_WYG_028-4b"/>
半幅蒲帆九里汀石湖秋水接天青舟人指㸃䕷蕪外<lb/>
一帶青山是洞庭<lb/>
　　即景<lb/>
乆雨苔痕上衲衣緑隂深處閉巖扉鳥銜果核當檐落<lb/>
蜂抱花鬚出苑飛<lb/>
　　早夏<lb/>
四月松花開滿山隂隂榆莢覆柴闗蒼苔庭徑青春晚<lb/>
紫燕翻簾白日閒<lb/>
<pb n="KR4h0135_WYG_028-5a"/>
　　山家即事<lb/>
殘碑有字封苔蘚古屋無茅補薜蘿昨夜千山風雨過<lb/>
朝來一逕落花多<lb/>
　　咏庭前牡丹　　　　　　　　　隆淵<lb/>
自入空門不染塵翻嫌富貴俗花神魏姚黄紫今何在<lb/>
不及禪房别一春<lb/>
　　牽牛花　　　　　　　　　　　祩宏<hi>六首</hi>
朝著青衫午著緋夕陽無復午時衣榮光過眼真成夢<lb/>
<pb n="KR4h0135_WYG_028-5b"/>
巢父從來不飲溪<lb/>
　　陶朱<lb/>
戰罷潢池鬢已皤緑蓑青箬任烟波功成莫謂長安樂<lb/>
安樂須知患更多<lb/>
　　留侯<lb/>
魂驚博浪命如絲誰料終成帝者師萬户滿心方解組<lb/>
赤松嫌我巳歸遲<lb/>
　　穆生<lb/>
<pb n="KR4h0135_WYG_028-6a"/>
鯨腸鼴腹量難平常感君王設醴情故谷小溪春溜碧<lb/>
欲烹新茗滌餘酲<lb/>
　　子陵<lb/>
不脱芒鞋入帝閽一衾春夢眷懷深星臺秖恐章頻上<lb/>
未必時時念故人<lb/>
　　淵明<lb/>
塵網依依三十春昨非今是不須論息交豈獨忘知已<lb/>
為愛吾廬夏木隂<lb/>
<pb n="KR4h0135_WYG_028-6b"/>
　　重遊光徳菴　　　　　　　　　真可<hi>六首</hi>
流水桃花大士家道人曽此泛仙槎白牛塘上閒吹笛<lb/>
歸去兒童日已斜<lb/>
　　贈聊城姚國賓<lb/>
柱史歸來一篋霜其誰問疾到東昌汾河片影巢陵月<lb/>
千里闗山不盡光<lb/>
　　過天目山活埋菴<lb/>
自古名髙累不輕飲牛終是上流清吾師未死先埋却<lb/>
<pb n="KR4h0135_WYG_028-7a"/>
又向巢由頂上行<lb/>
　　禮髙峰祖師塔<lb/>
二十餘年抱死闗那來魂夢落青山臨行白骨無藏處<lb/>
擲向金毛舌上安<lb/>
　　過楞嚴廢寺有感<lb/>
百花叢裡畫樓新玉女憑欄天上春明月一輪簾外冷<lb/>
夜深曽照坐禪人<hi>詩傳誦乆之後感郡守恢復焉</hi>
　　曇旭鑄法華鐘成賦贈<lb/>
<pb n="KR4h0135_WYG_028-7b"/>
沿門乞得萬斤銅次第靈文鑄七重一撞一聲經一部<lb/>
天寒莫怯五更風<lb/>
　　大姑山　　　　　　　　　　　徳清<hi>十一首</hi>
霞帶雲裳月偃眉江湖滿目少相知寒流徹底心如洗<lb/>
莫問夫君是阿誰<lb/>
　　舟抵南安<lb/>
五雲一水入南安萬疊山迴六百灘行到水窮山盡處<lb/>
梅花無數嶺頭看<lb/>
<pb n="KR4h0135_WYG_028-8a"/>
　　抵雷陽戍所<lb/>
瘴海嵐烟日夜浮龍蛇氣吐混清流到來盡是無生國<lb/>
愈見君恩不易酬<lb/>
　　憶廬山<lb/>
東林白社許誰開三笑行蹤長緑苔但使蓮花根蒂在<lb/>
他年應自有人栽<lb/>
　　望夫江<hi>在英徳傳云昔有丈夫入京不歸其妻每望江頭竟死化石沉江至今在水</hi>
自君一去望神京每日江頭涕淚傾身化石頭心似水<lb/>
<pb n="KR4h0135_WYG_028-8b"/>
至今嗚咽斷腸聲<lb/>
　　軍中吟<lb/>
鐵甲天教當敝裘從軍元不為封侯身經赫日如爐冶<lb/>
傲骨而今鍊已柔<lb/>
緇衣脱却換戎<graphic n="KR1019" url="https://raw.githubusercontent.com/kanripo/KR-Gaiji/master/images/KR1019.png" mimeType="image/png"/>始信隨縁是道場縱使炎天如烈火<lb/>
難消氷雪冷心腸<lb/>
　　憶家山<lb/>
萬竿竹繞舊菴居樓上仍懸讀徧書夢見四簷青不改<lb/>
<pb n="KR4h0135_WYG_028-9a"/>
何來霜雪滿頭顱<lb/>
　　軍中喜得膠西趙仲子書却寄<lb/>
白雪飛來入瘴鄉灑教毛骨頓清涼却憐萬里炎荒外<lb/>
儼對松隂坐石床<lb/>
　　示雲中逺禪人<lb/>
當年一鉢走雲中别後音書乆不通遥憶故人相對處<lb/>
此心一片付歸鴻<lb/>
　　示若野禪人從黄梅走南岳復㕘經山<lb/>
<pb n="KR4h0135_WYG_028-9b"/>
逺從南嶽覓行蹤喜得黄梅一線通别向五峯相見處<lb/>
萬山雪擁白頭翁<lb/>
　　不二樓　　　　　　　　　　　鎭澄<hi>二首</hi>
談經人在翠微中縹緲烟霏隔幾重欲寄此心無可托<lb/>
長隨片月挂西峯<lb/>
　　蘭若寺<lb/>
清涼北極太行峯望入烟霄紫翠重日暮白雲飛不盡<lb/>
幾囘敲斷夕陽鐘<lb/>
<pb n="KR4h0135_WYG_028-10a"/>
　　弔梅花道人墓　　　　　　　　如海<lb/>
小池雨後水蛙鳴如對梅花話道情我亦乗閒來到此<lb/>
折松拂石坐聽聲<lb/>
　　答馬行素　　　　　　　　　　真謐<hi>二首</hi>
春風吹雪滿空山樹下頭陀獨閉闗有客到門眉盡白<lb/>
乍看難辨季常顔<lb/>
　　秋日過舊里<lb/>
蘋風蓼水進輕舟茅屋田家具黍留鬬草舊時童子伴<lb/>
<pb n="KR4h0135_WYG_028-10b"/>
相看白髮較春秋<lb/>
　　送靜淵秀公北上應南宫劄　　　洪恩<hi>五首</hi>
日麗鶯花雪正消緑楊新水映河橋支公忽下雲中詔<lb/>
苜蓿初肥去馬驕<lb/>
　　送怡舟上人入洛省覲二首<lb/>
風落疎林木脱稀十年飛夢向庭闈一聲清磬能相喚<lb/>
衲帶寒雲片片歸<lb/>
寒雨孤舟戀别時千山遥慰倚門思懷中自解神珠用<lb/>
<pb n="KR4h0135_WYG_028-11a"/>
不羨園林橘柚垂<lb/>
　　送門人月公<lb/>
黄梅初熟子規啼憶爾輕帆到九溪有夢不須桃葉渡<lb/>
青山應待白雲棲<lb/>
　　送徒從師還薊北<lb/>
寒梅未放雪先飛送爾從師薊北歸萬里洪流終到海<lb/>
此心相向不曽違<lb/>
　　送無相慧菴二公歸白門　　　　如愚<hi>四首</hi>
<pb n="KR4h0135_WYG_028-11b"/>
中年薄技忌時名縱有髙言世所輕君去好看融道者<lb/>
獻花巖畔鳥猶鳴<lb/>
　　江邊<lb/>
一江流水半江烟春色芬菲盛眼前上下風帆爭愛寺<lb/>
寺僧又愛往來船<lb/>
　　過廣印菴<lb/>
雲歸逺壑鳥歸村僧過橋頭寺掩門風雨夜來上下鬬<lb/>
溪邊流水積花痕<lb/>
<pb n="KR4h0135_WYG_028-12a"/>
　　程野樵山居<hi>野樵新安人善岐黄術及丹青詞賦云</hi>
草蟲松䑕竊葡萄寫出翩翩適興髙更喜天晴遊翰墨<lb/>
牀頭月上㸃離騷<lb/>
　　郊居九日　　　　　　　　　　斯徳<lb/>
閒門秋艸澹霜華斷岸浮橋夾水涯空外忽聞先到雁<lb/>
籬邊聊採未開花<lb/>
　　栽桃栁偶成三首　　　　　　　僧悦<hi>四首</hi>
不學黄梅老種松桃花猶惜一時穠偶移春色青蒼下<lb/>
<pb n="KR4h0135_WYG_028-12b"/>
笑殺磐陀石上容<lb/>
灌木還同抱甕人不將機事亂吾真雲中一色桃源路<lb/>
風景依稀似避秦<lb/>
一枝一葉栁如烟妬殺桃花色可憐正是春光好時節<lb/>
無人問字到門前<lb/>
　　懷古<lb/>
清秋何負碧雲期上蔡東門憶李斯獨向夕陽千載墓<lb/>
西風黄葉使人悲<lb/>
<pb n="KR4h0135_WYG_028-13a"/>
　　嘉禾與化兄話别　　　　　　　廣詢<lb/>
長水逢君君更賢武林猶記説周旋土橋一片清秋月<lb/>
曽向幽居幾度圓<lb/>
　　題釣魚圖　　　　　　　　　　徳勝<hi>九首</hi>
江湖天地别逍遥來往舟隨進退潮錯餌扱綸儘成貫<lb/>
豈知君不釣揚鱎<lb/>
　　閏九日<lb/>
漫興重逢九日豪三秋懷抱兩登髙菊花著意聊生事<lb/>
<pb n="KR4h0135_WYG_028-13b"/>
留得餘黄照皂袍<lb/>
　　寄友<lb/>
一方卑濕數椽居風雨床頭破壁餘客到自嫌吾品俗<lb/>
嵇康何用絶交書<lb/>
　　謝友人繪藕花社圖<lb/>
道人精舍藕花深細水涼風淡拂襟彷彿攅眉來作怪<lb/>
悔教形勝似東林<lb/>
　　補海汛詞三首<hi>有引</hi>
<pb n="KR4h0135_WYG_028-14a"/>
　定海闗外楊周等山守汛諸兵風境淒感古今詞客<lb/>
　多有出塞涼州等作而畧東南邊海之苦余竊不滿<lb/>
　聊補古人之缺題故云補海汛情見乎辭<lb/>
百萬人看青海月兩三冦嘯白旗風洪濤怒激雪山立<lb/>
落日夷歌别島中<lb/>
羽書南海報猖狂守汛樓船黒水洋忽聽島夷螺哽咽<lb/>
氣衰一夜鬢如霜<lb/>
萬艘斥候海天愁慘慘隂風夜不收骸骨入闗生死願<lb/>
<pb n="KR4h0135_WYG_028-14b"/>
漢家無地盡封侯<lb/>
　　送友歸南京<lb/>
蘋花江上暮帆開歸去三山二水隈若到家鄉消息定<lb/>
望君千萬寄書來<lb/>
　　送陸二西赴洛陽吳明府聘<lb/>
十月寒風霜正華君今書劒又離家洛陽富貴原如錦<lb/>
好賦春來萬樹花<lb/>
　　答道可　　　　　　　　　　　徳彦<lb/>
<pb n="KR4h0135_WYG_028-15a"/>
緩急無才不必論豈能一諾重乾坤詩禪自是同方外<lb/>
何事綈袍世路恩<lb/>
　　過嘉則先生故居　　　　　　　佛引<lb/>
花塢萋萋草亂生林間拄錫不勝情寒郊向晩松風起<lb/>
都作山陽笛裏聲<lb/>
　　山居遲休明不至　　　　　　　圓復<lb/>
茅菴寄在白雲曲十畆長松挂朝旭問君何事負幽期<lb/>
望斷江干秋水緑<lb/>
<pb n="KR4h0135_WYG_028-15b"/>
　　雪中送悟虚師　　　　　　　　如曉<hi>九首</hi>
滿船風雪一溪水漁入深蘆釣不能兩岸青山供冷笑<lb/>
夜寒落魄獨歸僧<lb/>
　　春暮<lb/>
雨過郊原盡落紅桞絲無力繫東風春歸何處迷雙燕<lb/>
寂莫梨花小院中<lb/>
　　閲史<lb/>
風暖雲輕獨浣紗一溪流水殢桃花蚤知不是真相識<lb/>
<pb n="KR4h0135_WYG_028-16a"/>
何事尋春到若耶<lb/>
　　醉臥王氏梅花亭<lb/>
獨領東風向客開滿亭香氣襲蒼苔醉看月下疎疎影<lb/>
疑是孤山放鶴來<lb/>
　　贈崔潜叔讀書蕉居<lb/>
負笈西來借一枝滿忩生意許誰知欲窮千古男兒志<lb/>
正在芭蕉著雨時<lb/>
　　宿碧桐館期毛脩之不至<lb/>
<pb n="KR4h0135_WYG_028-16b"/>
山館寥寥夢未成半忩孤影一燈清不知今夜寒多少<lb/>
數盡床頭落葉聲<lb/>
　　對雪<lb/>
千峯積雪景糢糊謾啟山忩寫畫圖半㸃墨痕消不得<lb/>
擬將何地下工夫<lb/>
　　抱影軒<lb/>
幽懷絶勝不可數空翠滿簾接平楚把書髙枕春不知<lb/>
借宿白雲暫相許<lb/>
<pb n="KR4h0135_WYG_028-17a"/>
　　焦山亭<lb/>
衆峯環繞亭石孤登臨宛若羣仙呼振衣翹首一撫掌<lb/>
松頭棲鶴歸來無<lb/>
　　山居　　　　　　　　　　　　法杲<hi>六首</hi>
霜儂易使繁華老垂名何似藏名好年來蹤跡萬峯深<lb/>
四壁寒雲一庭草<lb/>
青溪緑樹横紫煙春將盡時花倍妍舉世都稱眼能視<lb/>
幾人看到飛花邊<lb/>
<pb n="KR4h0135_WYG_028-17b"/>
何處輕舟破逺烟晚來横泊寺門前可能趂此南風便<lb/>
送我江頭摘水仙<lb/>
春風處處聞啼鴂須防蚤晚春風歇欲落不落鶯自知<lb/>
一樹桃花過三月<lb/>
人生百嵗詎無涯老去何當事若麻春日不消頭上雪<lb/>
春空又贈眼中花<lb/>
纔見黄鸝又暮春竹門我閉亦經旬多情最是溪頭水<lb/>
流出桃花引世人<lb/>
<pb n="KR4h0135_WYG_028-18a"/>
　　辭沈中丞　　　　　　　　　　傅如<lb/>
不解談禪不解文支頥兀坐對斜曛年來病骨千金重<lb/>
出岫無心愧白雲<lb/>
　　過郭次甫故居　　　　　　　　明賢<hi>五首</hi>
昨夜江風散白雲蓬萊宫闕路氤氲道人何處吹長笛<lb/>
翠栢空留鶴一羣<lb/>
髙閣雲烟路幾層半空斜月挂枯藤依依白石空餘字<lb/>
洞口跏趺是老僧<lb/>
<pb n="KR4h0135_WYG_028-18b"/>
　　送僧歸梁溪<lb/>
峯烟漠漠水雲低欲挂輕颿日已西江月照人人不住<lb/>
隨風一夜到梁溪<lb/>
　　石梁洞<lb/>
長虹斜挂紫雲端拂檻飛流六月寒謾道石梁餘虎鬬<lb/>
至人皆作石頭看<lb/>
　　卓筆峯<lb/>
孤根獨立向天中神斧何年截管筒淡墨毎含雲氣濕<lb/>
<pb n="KR4h0135_WYG_028-19a"/>
㸃成星斗散虚空<lb/>
　　詠上眞宫古松　　　　　　　　大壑<hi>八首</hi>
為愛孤松立講臺㕘天寒影落蒼苔自憐萬壑千峯裏<lb/>
莫引秦皇避雨來<lb/>
　　自富春渚至新安舟中即事<lb/>
空林霜葉絢朝霞掩映丹山碧海斜兩岸落紅髙一尺<lb/>
前溪莫近武陵花<lb/>
帆帆背雨入雲峯處處迎谿急暮㫪鄉客滿船看欲笑<lb/>
<pb n="KR4h0135_WYG_028-19b"/>
自言生長不曽逢<lb/>
十日篷棲水宿寒溪山猶未入新安不知今夕天涯夢<lb/>
飛過前峯第幾灘<lb/>
　　自九龍潭渡苦竹溪出湯口<lb/>
洞寒潭碧雲出竒湍激石梁山亦移赤脚欲踐磴蘚滑<lb/>
長嘯忽驚龍背馳<lb/>
花源竹塢稀人烟燒梨斫木年復年地靈乆祕若有待<lb/>
重來吾欲棲其巔<lb/>
<pb n="KR4h0135_WYG_028-20a"/>
鶴羣衝起寒相呼欲雪未雪天糢糊蓬壁忽髙一萬丈<lb/>
烟書雲篆今有無<lb/>
金光草嫩玉芝肥石髓洩雲時濺衣三十六峯行欲徧<lb/>
温泉獨澡夜忘歸<lb/>
　　惠香　　　　　　　　　　　　廣化<hi>五首</hi>
鉢雲龍宿水沉沉月上磐陀樹裏隂夜半心空人坐起<lb/>
不知身入衆香林<lb/>
　　答友惠酒頌新刻<lb/>
<pb n="KR4h0135_WYG_028-20b"/>
何處春風撲我懷梨花字字吐香來野僧翻笑禪無力<lb/>
五戒無端酒戒開<lb/>
　　晚次毘陵驛<lb/>
城邊暮雨掩殘罾野店黄昏颭客燈風俗他鄉曽不識<lb/>
隔溪人指是毘陵<lb/>
　　夜泊滸墅<lb/>
落日寒橋不放船緑楊漁火夜炊烟雲萍固是僧行脚<lb/>
闗吏何曽索渡錢<lb/>
<pb n="KR4h0135_WYG_028-21a"/>
　　昭闗<hi>子胥度處</hi>
江邊流水岸頭山夜半蕭蕭竊度闗誰謂將軍身便死<lb/>
白雲生氣廟門間<lb/>
　　靈光殿　　　　　　　　　　　慧秀<lb/>
繡柱盤龍玉作榱錦雲封遶碧琉璃千秋壯麗傳詞賦<lb/>
此日靈光照黍離<lb/>
　　范蠡湖<lb/>
霸越吞吳計萬全不圖分土不尋仙如何只載西施去<lb/>
<pb n="KR4h0135_WYG_028-21b"/>
髙積黄金陶水邊<lb/>
　　題千指菴　　　　　　　　　　如竒<lb/>
劈面羣峯漾白雲捲簾霄漢欲平分就中古曲誰能唱<lb/>
千指頭陀坐晩曛<lb/>
　　贈繆太質　　　　　　　　　　方擇<hi>三首</hi>
從教海内盡稱狂縱酒科頭自不妨醉倒幾竿秋竹下<lb/>
醒來斜月半林塘<lb/>
　　題畫<lb/>
<pb n="KR4h0135_WYG_028-22a"/>
檻前竹色帶疎籬老樹茒堂落照移風送櫂歌何處去<lb/>
蕭蕭蘆荻滿江湄<lb/>
　　新秋<lb/>
草暗檐前螢火稀樹間孤鳥宿還飛空庭坐乆宵將半<lb/>
不畏寒生露濕衣<lb/>
　　山口鎭　　　　　　　　　　　性<graphic n="KR1886" url="https://raw.githubusercontent.com/kanripo/KR-Gaiji/master/images/KR1886.png" mimeType="image/png"/>
                    <hi>二首</hi>
一湖緑水浸秋山破屋編茅止半間舊住老僧愛閒靜<lb/>
閉門經月不開闗<lb/>
<pb n="KR4h0135_WYG_028-22b"/>
　　過於菴<lb/>
岡巒深隠一茅茨小徑行來草露滋蒼翠逼人松竹䕃<lb/>
緑楊堤畔藕花池<lb/>
　　四月村行　　　　　　　　　　契靈<hi>六首</hi>
悶雷焦日穿衣惡飛鳴撲眼蟲無數新筍參差直上天<lb/>
野桑稠密遮行路<lb/>
　　江上竹枝詞<lb/>
驚鴻嘈雜蘆葦津飄葉短風吹角巾輕舟搶入渌波去<lb/>
<pb n="KR4h0135_WYG_028-23a"/>
漁笛一聲江月新<lb/>
　　湖上竹枝詞<lb/>
西湖楊栁拂烟輕根在道旁隨處生一夜花飛來水面<lb/>
許多團菜化浮萍<lb/>
　　春晚村行<lb/>
青桐柴笋髙低岸茅屋板橋三四家蹇犢自歸春巷晚<lb/>
小童斜挿野藤花<lb/>
　　山中仲夏有客見訪<lb/>
<pb n="KR4h0135_WYG_028-23b"/>
興到尋山不待秋溪深五月正披裘孤松落日蒼苔上<lb/>
對坐無言看水流<lb/>
　　孤山弔古<lb/>
梅花寒月影離離香暗黄昏總自知只今半作桃花色<lb/>
不是先生放鶴時<lb/>
　　山居　　　　　　　　　　　　圓信<hi>三首</hi>
秋光一度已將殘野菊無香木葉乾入骨半忩寒雨過<lb/>
愁人不在布衣單<lb/>
<pb n="KR4h0135_WYG_028-24a"/>
青山茅屋洞雲齊石壁烟蘿鳥合棲誰道我年三十五<lb/>
一身禪病爛如泥<lb/>
青山木葉落秋風㸃㸃東籬菊未豐竹户夜來雲共榻<lb/>
想渠也愛草菴中<lb/>
　　山居　　　　　　　　　　　　祖印<lb/>
相忘棲息在寒巖草長深深曽未芟當見海門天色好<lb/>
晴沙逺樹數風帆<lb/>
　　花朝日與雲聲菴印公　　　　　明湛<lb/>
<pb n="KR4h0135_WYG_028-24b"/>
春風滿徑竹為闗短策扶雲任爾攀海色朝飛青玉塢<lb/>
江潮夜潄碧桃灣<lb/>
　　贈遵上人　　　　　　　　　　廣製<lb/>
朗公性愛烟霞好數樹烟霞伴公老一片閒情忘是非<lb/>
庭前白雲常不掃<lb/>
　　月夜　　　　　　　　　　　　廣莫<hi>二首</hi>
潭上秋光白露繁月明僧靜敞前軒西風不解空人意<lb/>
吹送猿聲到蓽門<lb/>
<pb n="KR4h0135_WYG_028-25a"/>
　　萬竹山房同朗公坐雨<lb/>
涼飇踈雨帶秋聲竹裏幽人眼倍青世上而今渾似醉<lb/>
逢人休説獨為醒<lb/>
　　清明　　　　　　　　　　　　文貞<hi>二首</hi>
笙歌聲雜哭聲邊細栁柔桑織暮烟舊塜未荒新塜起<lb/>
年年只見減平田<lb/>
　　楊若木自京師歸又往新城賦寄<lb/>
楊子無心賦逐貧天涯書劒尚隨身舌端儻自餘三寸<lb/>
<pb n="KR4h0135_WYG_028-25b"/>
莫學荆山泣刖人<lb/>
　　檇李值妙源上人　　　　　　　智證<lb/>
天涯飄泊幾經春今日逢君栁色新未問預知鄉國寺<lb/>
雲山依舊碧嶙峋<lb/>
　　過新鄉訪郭原仲庶子先寄此詩　行忞<lb/>
栁色萋迷路不分飛沙半疊馬頭雲到來莫訝輕相訪<lb/>
未過黄河已識君<lb/>
　　江上懷徒靜觀　　　　　　　　𤣥覺<hi>二首</hi>
<pb n="KR4h0135_WYG_028-26a"/>
兼葭蒼蒼露未晞漢江秋色逺霏㣲此時囘首新豐道<lb/>
宛見松門一衲衣<lb/>
　　重過梅溪姪女家<hi>其夫善卜</hi>
記得梅花溪水濵乗槎何必問通津吾家為有支機石<lb/>
重訪成都賣卜人<lb/>
　　山居　　　　　　　　　　　　了證<lb/>
山居檢㸃惜秋光黄葉盈堦詩滿床籬菊半開猶未晩<lb/>
寒蛩何事預凄涼<lb/>
<pb n="KR4h0135_WYG_028-26b"/>
　　題風光太子樓<hi>樓在水西寺有唐宣宗遺像</hi>　　正勉<hi>三首</hi>
翠華曽逐白雲留佛界中分帝子樓像外風光不殊昔<lb/>
爽溪寒帶去龍愁<lb/>
　　咏新燕<lb/>
江海秋風自憶歸楊花春社又飛飛托身亦愛茅堂穏<lb/>
不傍朱門振紫衣<lb/>
　　暮春送埋菴遊武林<lb/>
桃花落盡栁花飛江草萋萋送衲衣君去西湖春欲暮<lb/>
<pb n="KR4h0135_WYG_028-27a"/>
勝遊幾日又東歸<lb/>
　　售房别榴花　　　　　　　　　大泓<lb/>
樓前榴樹昔親栽同厯氷霜幾嵗來品物也知新易主<lb/>
故含秋色向人開<lb/>
　　和雪大師新秋之作　　　　　　持衡<lb/>
豆花放白栁踈黄水面風來心骨涼日落秋聲何處起<lb/>
江天吹斷鷺鷥行<lb/>
　　題野航　　　　　　　　　　　智舷<hi>二首</hi>
<pb n="KR4h0135_WYG_028-27b"/>
汎艇秋湖漁者稀船頭船尾雪鷗飛偶然放到茅菴畔<lb/>
載得白頭僧共歸<lb/>
　　新笋<lb/>
茅屋斜連竹徑開年年春笋破堦苔請看簷外千竿玉<lb/>
若箇不從土裏來<lb/>
　<lb/>
　<lb/>
　古今禪藻集巻二十八<lb/>
</p>
<p>
</p>
  </div></body>
</text>\m</TEI>
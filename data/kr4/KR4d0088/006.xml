<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0088_SBCK_006-1a"/>
后山詩註卷第六<lb/>
　　寄鄧州杜侍郎<hi>紘</hi>
南陽老㓜如雲屯連日城東候使君<hi>南陽即鄧</hi>
<hi>州陸士衡詩胡馬如雲屯</hi>後者排前旁捷岀<hi>退之楊燕竒碑文曰</hi>
<hi>乗機應㑹捷出神怪</hi>争先見面作慇懃<hi>退之與李渤書曰若景星</hi>
<hi>鳯凰之始見爭先覩之爲快</hi>六年重來已白髪一日再<lb/>
見囬青春道傍過者怪相問<hi>按實録元祐五年正月直</hi>
<hi>秘閣杜紘知鄧州自此六年而再至老杜詩道傍過者問行人</hi>共言杜母<lb/>
真吾親<hi>後漢杜詩傳遷南陽太守人方於召信臣故喬之語曰前有召父後</hi>
<pb n="KR4d0088_SBCK_006-1b"/>
<hi>有杜母</hi>使君雖老心尚壯<hi>後漢馬援言老當益壯</hi>文采<lb/>
風流諸謝上<hi>老杜詩文采風流今尚存諸謝謂江左謝氏</hi>名家<lb/>
從昔杜陵人<hi>老杜詩名家無岀杜陵人</hi>盛徳于今丈人<lb/>
行<hi>漢書蘇武傳曰漢天子我丈人行也</hi>我昔卧病老彭城畫<lb/>
舩鳴鼓千里行致書饋奠初未識<hi>饋奠當是后山</hi>
<hi>居憂時</hi>丁寧勞苦如平生<hi>漢書張耳傳曰勞苦如平生歡</hi>人<lb/>
言此事今未有古人中求還得否<hi>晉書王衍傳晉</hi>
<hi>武帝問王戎曰夷甫當世誰比戎曰當從古人中求耳南史張緒傳王儉甞云緒過</hi>
<hi>江所未有比士可求之耳不知陳仲弓黄叔度能過之否乎</hi>忘年屈勢<lb/>
<pb n="KR4d0088_SBCK_006-2a"/>
不虚辱公取為徳吾何取<hi>公取之取一作自○忘年友見</hi>
<hi>上注退之書曰厚意不可虚辱此借用漢書韓信傳曰公小人爲徳不竟老杜詩賢</hi>
<hi>者貴爲徳</hi>菊潭之水甘且㓗潭上秋花照山白<lb/>
請公酌此壽百年<hi>後漢書地理志南陽酈侯國注曰縣北八里有</hi>
<hi>菊水飲者上壽百二三十漢司空王暢太傅袁隗爲南陽令縣月送三十餘石</hi>奕<lb/>
奕長為此邦伯<hi>廣雅曰藹藹奕奕盛貌文選陸士衡贈馮文羆詩云</hi>
<hi>奕奕馮生神仙傳王逺導從威儀奕奕如大將軍老杜同元使君舂陵行序曰得結</hi>
<hi>軰十數公落落然叅錯天下爲邦伯</hi>孰先一州後四方<hi>退之送陸</hi>
<hi>歙州序曰或謂先一州而後天下豈吾君吾相之心㢤</hi>重金疊盖登<lb/>
<pb n="KR4d0088_SBCK_006-2b"/>
廟堂<hi>歸田録國朝两府金帶佩魚謂之重金春明退朝録國初两制出入重戴</hi>
請從今日至雲来月三十斛輸洛陽<hi>爾雅玄孫</hi>
<hi>之子爲來孫仍孫之子爲雲孫杜君濮州鄄城人後徙洛陽</hi>
　　寄提刑李學士<lb/>
石渠金馬青雲上<hi>言李君甞爲館職班固两都賦序曰内設金馬</hi>
<hi>石渠之署</hi>東里西門濟水邊<hi>東里子産西門豹皆古循吏今以比</hi>
<hi>李君濟水邊言其持節於郷部也</hi>上冡過家真樂事<hi>後漢岑彭</hi>
<hi>傳有詔過家上冡</hi>平時持節貴當年<hi>言其未老也文選韋弘嗣</hi>
<hi>博奕論曰君子耻當年而名不立</hi>成家舊學諸儒問<hi>漢書司馬</hi>
<pb n="KR4d0088_SBCK_006-3a"/>
<hi>遷傳曰成一家言</hi>脫手新詩萬口傳<hi>東坡詩云新詩如彈丸脫</hi>
<hi>手不暫停又云詩句明朝萬口傳</hi>范叔一寒今若此相逢<lb/>
猶得故人憐<hi>並見上注</hi>
　　寄杜擇之<hi>后山自注云杜寄惠近詩</hi>
詩家兩杜昔無隣文采風流世有人<hi>魯直詩云</hi>
<hi>詩家二杜見仍雲謂審言子羙俱能詩也</hi>疾置送詩驚老醜<hi>漢書</hi>
<hi>劉屈傳乗疾置/以聞老醜見上注</hi>坐曹得句自清新<hi>漢書薛宣</hi>
<hi>傳坐曹治事清新見上注</hi>興来不假江山助<hi>見上注</hi>目過<lb/>
渾如草木春<hi>李太白上裴長史書曰他人之文猶山無煙霞春无草樹</hi>
<pb n="KR4d0088_SBCK_006-3b"/>
<hi>李白之文光眀洞徹句句動人又太白詩云令行草木春</hi>農馬智專吾<lb/>
不讓<hi>退之與于頔書曰伏蒙示詩云云昔齊君行而失道管子請釋老馬隨之</hi>
<hi>樊遲請學稼孔子請問之老農夫馬之智不賢於夷吾農之能不聖於尼父且云爾</hi>
<hi>者聖賢之能多農馬之智専故也今愈從事於文實専且乆則其贊王公之能而稱</hi>
<hi>大君子之羙不爲僣越也</hi>衡陽紙貴子能頻<hi>郭受寄杜貟外詩云</hi>
<hi>衡陽紙價頓能髙盖用左思事而後山又用杜家事</hi>
　　次韻晁無斁春懐<lb/>
城郭朝陽散積隂郊原注目日青深<hi>老杜詩注</hi>
<hi>目寒江倚山閣按呉志賀邵傳云北敵注目</hi>年衰鷗鷺如今是<lb/>
<pb n="KR4d0088_SBCK_006-4a"/>
<hi>老杜詩身許麒麟畫年衰鷗鷺羣</hi>夢㫁邯鄲何處㝷<hi>見上注</hi>
語鵲飛烏春稍稍重簾深院晩沉沉不辭<lb/>
杖履衝泥雪未有瓊琚報好音<hi>元稹詩冒雨衝泥黒</hi>
<hi>地來詩云投我以木瓜報之以瓊琚又云懐我好音</hi>
　　寄晁無斁<lb/>
稍聴春鳥語可嚀又見官池岀㫁氷<hi>老杜詩便</hi>
<hi>覺鶯語太可嚀</hi>雪後踏青誰與共<hi>盧公範饋餉儀曰三月三日上</hi>
<hi>踏青鞋</hi>花間着語老猶能<hi>雪竇襌師頌古舉徳山到為山法堂</hi>
<hi>話着語云勘破了也老杜詩不堪驅使菊花前比反其意而用之</hi>笑談莫<lb/>
<pb n="KR4d0088_SBCK_006-4b"/>
倦尋常聴山院終同一再登今日已知他<lb/>
日恨搶榆况得及飛騰<hi>莊子逍遥遊篇鵬之徙於南冥也水</hi>
<hi>撃三千里搏扶摇而上者九萬里蜩與鸒鳩笑之曰我快起而槍榆枋時則不至控</hi>
<hi>於地而已矣奚以之九萬里而爲老杜詩飛騰無柰故人何</hi>
　　别寳講主<lb/>
此地相逢晚他方有勝縁<hi>樂天詩曾經减刼壊今遇勝縁</hi>
<hi>修</hi>呪功先服猛<hi>髙僧傳天笠僧金剛仙掛錫清逺峽蛟螭作妖則誦</hi>
<hi>呪以禁之周禮服不氏掌養猛獸而教擾之</hi>戒力得扶顛<hi>大莊嚴論</hi>
<hi>云我昔聞諸比丘入海採寳舡舫破壊有一年少比丘捉得一板便說偈云云于時</hi>
<pb n="KR4d0088_SBCK_006-5a"/>
<hi>海神感其精誠即接少年置於岸上合掌曰比丘我今歸依堅持戒者扶顛見魯論</hi>
慙息三支論<hi>髙僧傳云優婆塞支謙者漢末㳺洛受業於支亮亮受業</hi>
<hi>於支䜟世稱天下博知不出三支</hi>重叅二祖禪<hi>后山自註云趙州臨</hi>
<hi>濟皆曹人也</hi>夜床鞋脚别何日着行纒<hi>尊宿云大脩行</hi>
<hi>人上床即與鞋履爲别此言着行纒盖以人命呼吸須勸其早遊方叅學也</hi>
　　還里<hi>自曹歸徐</hi>
曠士愛吾廬逰子悲故郷<hi>謂淵明之曠達髙祖之英雄皆</hi>
<hi>不能無郷里之念事並見上註鮑昭詩小人自齪齪安知曠士懐</hi>慷慨四<lb/>
方志<hi>老杜詩丈夫四方志</hi>老衰但悲傷<hi>老杜詩少壯不努力老大</hi>
<pb n="KR4d0088_SBCK_006-5b"/>
<hi>徒悲傷</hi>虚名自成誤<hi>老杜詩多爲才名誤</hi>失得略相當<lb/>
<hi>退之詩得失相乗除得少失有餘後漢書匈奴傳論曰宼雖破折而漢之疲耗略相</hi>
<hi>當矣</hi>暮年還家樂未覺道里長<hi>太白蜀道難曰錦城雖云</hi>
<hi>樂不如早還家后山前有詩云還家慰兒女歸路不應長</hi>閭里喜我来<lb/>
車馬塞康荘<hi>老杜詩隣舎喜我歸沽酒携葫蘆選詩鞍馬塞衢路史記</hi>
<hi>荀郷傳開第於康莊之衢</hi>争前借言色<hi>後漢馬后傳曰假借温言東坡</hi>
<hi>奏䟽云臣甞疾程頥之奸未甞假以辭色</hi>草木亦晶光<hi>老杜痩馬詩失</hi>
<hi>主錯莫無晶光</hi>向来千人聚<hi>見上/註</hi>一老獨徜徉<hi>后山</hi>
<hi>自謂也詩云不愸遺一老俾守我王退之盤谷序云終吾生以徜徉</hi>手開南<lb/>
<pb n="KR4d0088_SBCK_006-6a"/>
陽阡松栢欝蒼蒼<hi>紹聖二年七月后山葬其两親於彭城大父之</hi>
<hi>兆次至是三年矣故此詩有南陽阡之語漢書原渉傳渉父爲南陽太守父死渉大</hi>
<hi>治起家舎買地開道立表署曰南陽阡選詩欝欝澗底松</hi>永願守一丘<lb/>
<hi>謂守先人丘墓也老杜詩永願坐長夏</hi>脫身萬里航<hi>漢書髙帝紀脫</hi>
<hi>身人間至軍萬里航言世路風波也</hi>平生功名念倒海浣我<lb/>
腸<hi>太白詩倒海索明月史記扁鵲傳湔浣腸胃</hi>欵段引下澤㫁<lb/>
弦更空觴<hi>並見上注空觴用晉元帝事</hi>尚恐北山南有<lb/>
文移路傍<hi>南齊周顒字彦倫隱於鍾山後應詔出爲海塩令欲過此山孔</hi>
<hi>稚珪假山神之意作北山移文以却之其文見於文選</hi>
<pb n="KR4d0088_SBCK_006-6b"/>
　　答魏衍黄預勉予作詩<lb/>
我詩淺短子貢墻衆目俯視無留蔵<hi>前漢書孔</hi>
<hi>光傳曰智謀淺短老杜詩目短曹劉墻</hi>句中有眼黃别駕<hi>黄魯</hi>
<hi>直謫涪州别駕魯直自評元祐間字云字中有筆猶禪家句中有眼又六言詩云拾</hi>
<hi>遺句中有眼</hi>洗滌煩熱生清凉<hi>老杜詩洗滌煩熱足以寧君軀</hi>
<hi>又詩清凉破炎毒</hi>人言我語勝黄語扶竪夜燎齊<lb/>
朝光<hi>后山答秦覯書言之詳矣晉書王述傳謂子坦之曰人言汝勝我定不及</hi>
<hi>也庭燎詩曰夜如何其夜未央庭燎之光老杜詩朝光入户牖</hi>三年不見<lb/>
萬里外安得奮身置汝傍<hi>時魯直在黔中退之詩三年不</hi>
<pb n="KR4d0088_SBCK_006-7a"/>
<hi>見兮使我心苦老杜詩安得送我置汝傍</hi>邇來諸子復秀彂曽<lb/>
未㡬見如端章<hi>諸子謂魯直兒姪詩云未㡬見兮突而弁兮魯論端</hi>
<hi>章甫註謂衣玄端冠章甫</hi>剩欲摧蔵讓頭角<hi>選詩扶風歌曰抱膝</hi>
<hi>獨搉蔵</hi>豈是有意群兒傷<hi>退之詩不知羣兒愚那用故謗傷</hi>
於人無怨我何憾<hi>何一作亦○言不必畏謗傷而退讓也有作魯</hi>
<hi>直傳者曰公胸中烣踈初無怨恩按晉書安平獻王孚傳曰未甞有怨於人</hi>愛<lb/>
者尚衆猶吾郷<hi>后山言郷士同臭者如魏衍黄預軰皆愛黄詩安知</hi>
<hi>他郷無人哉</hi>平生不自解嘲誚<hi>漢書楊雄有解嘲</hi>禍来<lb/>
亦復非周防<hi>言遷貶之禍出於意外老杜病馬詩當時歷塊誤一蹶委</hi>
<pb n="KR4d0088_SBCK_006-7b"/>
<hi>棄非汝能周防</hi>我衰氣索不自振正頼好語能恢<lb/>
張<hi>漢書孫寳傳侯文恠寳氣索選詩酒酣氣益振智論曰諸外道中設有好語如</hi>
<hi>䖝蝕木偶然成文文選皇甫謐三都賦序曰並務恢張其文博誕空類</hi>詩家<lb/>
小魏新有聲<hi>新有詩聲見上註</hi>舊傳秀句西里黄<lb/>
<hi>西里當是黄預所居</hi>後生學行闕師友臨路不進空<lb/>
迴遑<hi>鮑昭放歌行曰今君有何疾臨路獨遲迴魏志夏侯尚傳註曰許允欲徃</hi>
<hi>見大將軍臨出門迴遑不定</hi>看君事業青雲上聽渠螟<lb/>
蟘生膏肓<hi>青雲上用范睢事大田詩註曰食心曰螟食葉曰螣恒害田中</hi>
<hi>之稚禾此引用以譬後生不親師友自賊其良心也膏肓見第一卷記</hi>
<pb n="KR4d0088_SBCK_006-8a"/>
　　老栢三首<hi>有序</hi>
<hi>勝果院後庭有栢見之二十年矣踈痩如故余寓其舎數以水溉之遂有生意</hi>
庭栢無生意摧殘二十秋<hi>老杜詩羣橘少生意按晉書殷</hi>
<hi>仲文傳文顧大司馬府中老槐歎曰此樹婆娑無復生意</hi>稍霑杯水潤<lb/>
<hi>莊子覆杯水於拗堂之上</hi>已與歲寒謀<hi>言已作千歳計也歳寒見魯論</hi>
黄裏青青岀<hi>黄裏見第一卷註王建新移小仿詩云嫰緑卷新葉殘黄</hi>
<hi>収故林莊子曰受命於地唯松栢獨也在冬夏青青</hi>愁邊稍稍瘳<hi>愁邊</hi>
<hi>見上第二卷註退之逺遊聮句云外患蕭蕭去中悒稍稍瘳</hi>㑹看笙鶴<lb/>
下<hi>老杜詩人傳有笙鶴時過此山頭按列仙傳王子喬好吹笙作鳯鳴七月七日</hi>
<pb n="KR4d0088_SBCK_006-8b"/>
<hi>乗白鶴駐緱氏山頭</hi>暮雀莫深投<hi>老杜詩暮雀意何如退之枯樹詩依</hi>
<hi>投絶暮禽</hi>
　　又<lb/>
英姿帶枯槁勁節闕和柔<hi>范曄後漢書二十八將論曰英</hi>
<hi>姿茂績委而勿用漢書霍去病以和柔自媚於上</hi>物理有興壊人<lb/>
情成去留<hi>老杜詩物理固自然漢書司馬遷傳曰稽其成敗興壊之理文</hi>
<hi>選嵇康琴賦曰委性命兮任去留后山甞作修佛殿記云物有盛衰人有向背向盛</hi>
<hi>背衰人則逐物雖然向則盛背則衰物亦有頼於人焉</hi>稍看棲鳥集<lb/>
聊待晚風秋觧道庭前栢何曽識趙州<hi>僧問</hi>
<pb n="KR4d0088_SBCK_006-9a"/>
<hi>趙州和尚祖師西來意州云庭前栢樹子又有老宿忽拈杜枚謂僧曰要識趙州麽</hi>
<hi>這裏是趙州</hi>歲月那能託風霜亦飽經<hi>老杜詩老樹飽</hi>
<hi>經霜</hi>槁乾仍故節<hi>退之韓洪碑銘曰槁乾四呼終莫敢濡齊已松詩云</hi>
<hi>蠧依乾節死蛇入杇根盤</hi>潤澤出新青<hi>潤澤字出孟子劉禹錫竹詩曰</hi>
<hi>新青排故葉</hi>色與江波共<hi>老杜梔子詩無情移得汝貴在映江波</hi>
聲留靜夜聴<hi>王建新移小竹詩云色經寒不動聲與靜相宜</hi>輝輝<lb/>
垂重露點點綴流螢<hi>以露比流螢此體謂之影對如無可詩云</hi>
<hi>聽雨寒更靜開門落葉深以落葉比雨聲也又曰微陽下喬木逺焼入秋山以微陽</hi>
<hi>比逺燒也老杜螢詩曰偶經花蘂㺯輝輝又詩曰日暮拾流螢</hi>
<pb n="KR4d0088_SBCK_006-9b"/>
　　魏衍見過<lb/>
暑雨不作凉爽風秪自髙<hi>大車詩秪自塵兮</hi>我老<lb/>
亦衰疾柰此正欝陶<hi>尚書欝陶乎予心</hi>魏侯有新<lb/>
語髙處近風騷隠几聆五字未覺歷日勞<lb/>
<hi>老杜詩劣於漢魏近風騷吴志吕蒙傳治土山必歷日乃成</hi>洒然堕氷<lb/>
井<hi>薛瑩後漢書靈帝光和六年冬北海琅邪井氷厚丈餘又晋庾倐有氷井賦言</hi>
<hi>蔵氷也</hi>起粟竪寒毛<hi>趙飛燕外傳夜雪露立體亡軫粟東坡雪詩凍</hi>
<hi>合玉樓寒起粟髙僧誌僧㑹傳趙綉見塔放光肅然毛竪晉書夏紘傳曰聞君之談</hi>
<hi>不覺寒毛盡戴○誌一作康</hi>三山已在目<hi>世說旬中郎登北固望海</hi>
<pb n="KR4d0088_SBCK_006-10a"/>
<hi>云雖未覩三山便使人有凌雲之意老杜詩青山若在眼後漢馬援傳曰虜在吾目</hi>
<hi>中矣</hi>萬象誰能逃<hi>文選頭陀寺碑曰萬象已陳李善注引孝經鈎命決</hi>
<hi>曰地以舒形萬象咸載東坡詩萬象起滅無逃形</hi>歷險見絶足<hi>家語</hi>
<hi>日歷險致逺馬力盡矣魏文帝與孫權書中國信多馬其知名絶足亦少老杜詩逸</hi>
<hi>羣絶足信殊傑</hi>過口味豚膏<hi>歐公詩云更吟君句勝㗖炙周禮庖人注</hi>
<hi>云膏臊豕膏也</hi>願為夏雷鳴<hi>退之送孟東野序云以雷鳴夏</hi>莫作<lb/>
飢鳶號<hi>南史曹景宗傳曰箭如餓鴟呌東坡讀孟郊詩曰何苦將两耳聽此</hi>
<hi>寒虫號</hi>
　　次韻螢火<lb/>
<pb n="KR4d0088_SBCK_006-10b"/>
年侵觀物化共𬒳嵗時催<hi>陸機詩後途隨年侵七月詩注</hi>
<hi>曰春女悲秋士悲感其物化也莊子曰且吾與子觀化而化及我</hi>熠熠孤<lb/>
光動翩翩度水来<hi>東山詩注曰熠熠燐也燐螢火也文選鴈詩單</hi>
<hi>泛逐孤光樂天詩獨立棲沙鶴雙飛照水螢</hi>稍能穿幔入已復<lb/>
受風回<hi>老杜螢詩隨風隔幔小又詩輕燕受風斜</hi>投卷吾衰矣<lb/>
<hi>言廢書也按晉書車㣧貧無燈火以絹囊盛螢火以照書夜讀</hi>微吟子壯<lb/>
㢤<hi>文選魏文帝燕歌行曰短歌微吟不能長</hi>
　　次韻夏日江村<lb/>
漏屋簷生<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>臨江樹作門<hi>荀子曰隱於窮閻漏屋</hi>捲<lb/>
<pb n="KR4d0088_SBCK_006-11a"/>
簾通鷰子<hi>老杜詩簾户每宜通鷰子</hi>織竹護鷄孫<hi>老杜崔宗</hi>
<hi>文樹鷄孫詩云織籠曹其内令入不得擲我寛螻蟻遭彼免狐兔厄退之詩云那暇</hi>
<hi>更護鷄窠鄒按後漢髙鳯傳妻令鳯護鷄</hi>向夕微<hi>一作風</hi>凉進相<lb/>
逢故意存<hi>一作霑衣汗垢存○淵明詩向夕長風起老杜詩樹濕風凉進</hi>
<hi>漢書司馬遷傳曰汗未甞不發背沾衣也</hi>何當加我歲從子問<lb/>
乾坤<hi>孔子曰加我數年五十以學易可以無大過矣</hi>
　　次韻觀月<lb/>
風雲随落日河漢欲回天<hi>詩云倬彼雲漢昭囬于天魏文</hi>
<hi>帝雜詩曰天莫囬西流</hi>隔巷如千里<hi>謝荘月賦隔千里兮共明月</hi>
<pb n="KR4d0088_SBCK_006-11b"/>
還家已再圎<hi>選詩頽魄不再圎老杜詩羇栖愁見裏二十四囬明此用</hi>
<hi>其意</hi>簾踈分細細江浄共姢姢<hi>老杜詩石瀬月姢姢</hi>他<lb/>
日吾何適聴詩說去年<hi>退之詩元日新詩已去年</hi>
　　次韻夏日<lb/>
江上雙峯一草堂門閑心静自清凉<hi>老杜詩萬</hi>
<hi>里橋西一草堂</hi>詩書彂冡功名薄<hi>莊子曰儒以詩禮發冡</hi>麋<lb/>
鹿同群歲月長<hi>見上注</hi>句裏江山随指顧<hi>用張</hi>
<hi>說事見上注劉禹錫詩相形面勢從指畫言下變化隨顧瞻樂天詩下韝隨指顧</hi>
舌端幽眇致張皇<hi>舌端見韓詩外傳退之進學解曰張皇幽眇</hi>
<pb n="KR4d0088_SBCK_006-12a"/>
莫欺九尺鬚眉白<hi>老杜詩張公一生江海客身長九尺鬚眉蒼東</hi>
<hi>坡詩錦里先生自笑狂莫欺九尺鬚毛蒼</hi>觧醉佳人錦瑟傍<hi>老杜</hi>
<hi>詩爛醉佳人錦瑟傍</hi>
　　夏日有懐<hi>日一作夜</hi>
卧念張居士<hi>當是負山居士張仲連後漢書馬援傳曰卧念少㳺平生</hi>
<hi>時語何可得也</hi>逃名老石根<hi>後漢書法真傳郭正稱之曰逃名而名不</hi>
<hi>我避老杜詩老夫困石根</hi>學詩端得瘦<hi>夲事詩李白戯杜甫云飯顆山</hi>
<hi>前逢杜甫頭戴笠子日卓午借問别來太瘦生揔爲從前作詩苦</hi>識字即<lb/>
空樽<hi>老杜詩子雲識字終投閣又云已畏空樽愁此言后山意謂無好事載酒</hi>
<pb n="KR4d0088_SBCK_006-12b"/>
<hi>以過子雲者</hi>鳴笛夜宜逺燈花暁更䌓<hi>老杜詩頭白燈</hi>
<hi>明裏何煩花燼繁</hi>未須哀老子<hi>後漢書馬援爲隴西太守諸曹時白</hi>
<hi>外事援曰此丞掾之任何足相煩頗哀老子使得遨遊此借用</hi>也復守丘<lb/>
園<hi>前詩云西歸端着便老子不婆娑與此同意丘園見易賁卦</hi>
　　送杜擇之<lb/>
兩父論詩伯仲間<hi>两父謂杜審言子羙皆能詩而擇之可爲伯仲</hi>
<hi>也文選魏文帝典論曰傳毅之於班固伯仲之間爾</hi>去思今識謝家<lb/>
安<hi>晉書謝安除吴興太守在官無當時譽去後爲人所思世說注晉陽秋云諺曰</hi>
<hi>大才槃槃謝家安禓州獨歩王文度後來出人郗嘉賔</hi>曠懐亦苦中<lb/>
<pb n="KR4d0088_SBCK_006-13a"/>
年别<hi>言謝安最號曠達而中年之别不免作數日惡也北史劉焯懐抱不曠</hi>
歸翼仍愁行路難<hi>老杜詩歸翼㑹髙風古樂府有行路難</hi>四<lb/>
壁未堪風雨夕<hi>四壁見上注</hi>百圍已試雪霜寒<lb/>
<hi>荘子曰大木百圍之竅穴魯論曰歳寒然後知松栢之後凋也</hi>欲逃富貴<lb/>
疑無地<hi>世說謝安在東山時兄弟已有富貴者劉夫人戯謂安曰大丈夫當</hi>
<hi>不如此安捉鼻曰恐不免耳東坡詩長疑安石恐不免</hi>千丈竿頭試<lb/>
手看<hi>富貴則履危機故以㝷撞爲喻樂天贈牛思黯詩曰百㝷竿上擲身難傳</hi>
<hi>燈録長沙岑襌師偈曰百丈竿頭不動塵雖然不入未爲真百丈竿頭須進歩十方</hi>
<hi>世界是全身又五洩山靈黙禪師云汝試下手着</hi>
<pb n="KR4d0088_SBCK_006-13b"/>
　　楊夫人挽詞<hi>元注云晁無咎毋</hi>
初說南奔道路長湖邊丹旐已飛楊<hi>南奔當是</hi>
<hi>從無咎遷謫老杜詩云丹旐飛飛日初轉發閬州樂天詩丹旐何飛揚素驂亦悲鳴</hi>
百年積慶鍾連璧<hi>易曰積善之家必有餘慶南史陸暐與弟恭之</hi>
<hi>並有時譽洛陽令見之歎曰僕以年老更覩雙璧此用以北無咎兄弟也晉書夏侯</hi>
<hi>湛潘岳行止同輿京師謂之連璧此借用其字左傳曰天鍾羙於是注云鍾聚也</hi>
十念收功到淨方<hi>謂西方觀</hi>絳幔未經親宋母<lb/>
<hi>幔一作帳○晉書韋逞母宋氏受其父周官音義後盧壺欲就宋氏家立講堂置生</hi>
<hi>貟百二十人隔絳紗幔而受業時稱韋氏宋母</hi>緑衣猶記識黃裳<lb/>
<pb n="KR4d0088_SBCK_006-14a"/>
<hi>南部新書曰潘孟陽毋劉晏之女問末坐緑衣少年何人曰𥙷闕杜黄裳夫人曰此</hi>
<hi>人全别必是貴人</hi>欲圖不杇須詮載<hi>退之馬府君行狀曰託立</hi>
<hi>言之君子而圖其不杇焉不杇見古墨竹注淵明飲酒詩序云紙行遂多辭旣詮次</hi>
今代誰堪著石章<hi>詛楚文曰敢數楚王熊相之背盟犯詛著諸石</hi>
<hi>章</hi>
　　栢山<hi>栢一作桓</hi>
平江如抱貫秦洪雙嶺馳來欲並雄<hi>老杜詩清</hi>
<hi>江一曲抱村流秦洪雙嶺皆在徐州漢書南粤王傳曰两雄不俱立两賢不並世</hi>
是物皆為萬世計<hi>老杜詩是物關兵氣賈誼過秦論曰始皇以爲</hi>
<pb n="KR4d0088_SBCK_006-14b"/>
<hi>關中之固子孫帝王萬世之業也</hi>闔棺猶有一朝窮<hi>老杜詩曰</hi>
<hi>丈夫盖棺事始定而桓魋石槨竟不免發掘東坡守徐州時有遊桓山記言之詳矣</hi>
<hi>韓詩外傳曰學而不已闔棺乃止</hi>林巒特起終有汗<hi>有作爲○</hi>
<hi>林巒雖秀拔竟坐桓魋爲辱也東坡温泉詩曰幸免妃子汙老杜詩兵氣漲林巒文</hi>
<hi>選西京賦曰隆崛崔崒李善注引埤蒼曰崛特起也</hi>羙惡千年竟不<lb/>
空<hi>世間公論雖乆而不泯也后山作温公挽詞亦曰若無天下議羙惡併成空</hi>
尚有風流羊叔子稍經湔洗與清風<hi>后山自注</hi>
<hi>云有東坡記刻石〇用羊叔子登峴山事以比東坡江山之辱頼此一洗也魯直詩</hi>
<hi>我亦洗湔與清流劉禹錫詩東陽夲是佳山水何况曽經沈隱侯</hi>
<pb n="KR4d0088_SBCK_006-15a"/>
　　荅顔生<lb/>
煩君臨問我何堪<hi>漢書張禹傳車駕自臨問之</hi>剩欲從<lb/>
君十日談<hi>髙適詩㝷經剩欲飜史記秦昭王遺平原君書寡人願與君爲</hi>
<hi>十日之飲世說謝胡兒語庾道季曰諸人暮當就卿談</hi>老退不應稱<lb/>
敏捷<hi>謂作詩樂天詩云多病長齋詩老退爭禁年少洛陽才老杜詩敏捷詩千</hi>
<hi>首</hi>顔蒼寧復借紅酣<hi>謂止酒鄭谷詩衰顔酒借紅王介甫詩荷</hi>
<hi>花落日紅酣</hi>世間公器毋多取<hi>莊子曰名公器也不可多取樂</hi>
<hi>天詩曰名爲公器母多取</hi>句裏宗風却飽叅<hi>句中有眼見上注傳</hi>
<hi>燈録道悟和尚傳曰師唱誰家曲宗風嗣阿誰又歸宗義柔襌師曰事湏飽叢林</hi>
<pb n="KR4d0088_SBCK_006-15b"/>
陋巷逺孫還好學<hi>用顔氏事</hi>未容光禄擅東南<lb/>
<hi>南史顔延之傳云少孤貧居負郭好讀書無所不覧後爲光禄勲又云江右稱潘陸</hi>
<hi>江左稱顔謝</hi>
　　送劉主薄<hi>羲仲羲仲字壯輿</hi>
平生師友豫章公矻矻談君口不空<hi>豫章謂魯</hi>
<hi>直退之荅楊子書曰東野矻矻說足下不離口故不待相見相信已熟旣相見不要</hi>
<hi>約已相親</hi>半面相看吾已了<hi>詩意見上句注中後漢應奉傳注奉</hi>
<hi>甞詣彭城袁賀賀時出行閉門造車匠於内開扇出半面視奉奉即委去後數十年</hi>
<hi>於路中見車匠識而呼之魏志陳矯傳注文帝曰朕心故已了</hi>連城増價<lb/>
<pb n="KR4d0088_SBCK_006-16a"/>
子何窮<hi>史記秦昭王請以十五城易趙璧文選魏文帝與鍾大理書曰不損</hi>
<hi>連城之價又廣絶交論曰顧眄增其倍價</hi>三千奏牘諸儒上<hi>用東</hi>
<hi>方朔事見第二卷注</hi>四百菴寮一歲中<hi>两句言儒佛不相妨劉氏</hi>
<hi>家於南康廬山之下山有三百六十庵詩意謂日遊一庵足了一嵗欲其徧歷叢林</hi>
<hi>也杜牧詩南朝四百八十寺多少樓䑓煙雨中此借用</hi>二父風流皆<lb/>
可繼謗禪排道不須同<hi>羲仲盖道原之子凝之之孫二父皆</hi>
<hi>排訾釋老故后山勸以惟此两事不必同先世也東坡題黄魯直所作劉咸臨墓誌</hi>
<hi>銘後云咸臨不喜佛其父道原尤甚咸臨名和叔即羲仲之弟晉書庾峻傳蘇林曰</hi>
<hi>君二父孩抱經亂獨至今日此借用</hi>
<pb n="KR4d0088_SBCK_006-16b"/>
　　觸目<lb/>
溪響飢魚食川明枉影斜驚禽穿密竹噪<lb/>
鵲立浮查<hi>談苑載僧行肇詩云聽錫樵停斧窺襌鳥立查老杜詩故立浮</hi>
<hi>查潜入舟</hi>谷暗山蔵雨林喧雀啅虵郷閭等行<lb/>
路何處更為家<hi>言雖居郷亦無生理也</hi>
　　晚望<lb/>
黒雲映黄槐更着白鳥度<hi>何遜詩夕鳥已西度</hi>蟬鳴<lb/>
不餘力<hi>史記虞郷傳曰秦不有餘力矣</hi>蛙腹能許怒<hi>韓非子曰</hi>
<hi>越王慮伐呉欲人之輕死也出見怒蛙乃爲之式曰爲其有氣力故也退之月蝕詩</hi>
<pb n="KR4d0088_SBCK_006-17a"/>
<hi>曰弊蛙拘送主府官帝著下腹甞其皤許謂如許</hi>稱目有佳思側<lb/>
徑無好歩<hi>謝靈運詩側徑旣窈窕俗諺謂速行無好歩</hi>興来成<lb/>
獨徃<hi>獨徃見上注又淮南王莊子要略曰江海之士山谷之人輕天下細萬物</hi>
<hi>而獨徃</hi>意得誰與賦<hi>晉書郭璞客傲曰忘意非我意意得非我懐世</hi>
<hi>說庾子嵩作意賦從子文康曰若有意耶非賦所能盡若無意耶復何所賦答曰正</hi>
<hi>在有無之間</hi>
　　送髙推官<lb/>
先生鍾舊徳<hi>先生謂烈武韓王髙瓊澶淵之役勲徳最著</hi>大府<lb/>
冠群能<hi>老杜詩大府才能㑹</hi>過手無難事逢人有異<lb/>
<pb n="KR4d0088_SBCK_006-17b"/>
稱<hi>人人皆稱其有異能也東坡謝奨諭表曰累忝優寄卒無異稱按風俗通曰封</hi>
<hi>祈遷陵長治無異稱</hi>薦賢餘一鶚<hi>言不爲當世所知</hi>夙記契<lb/>
千燈<hi>金剛經云然燈佛與我受記作是言汝於來世當得作佛維摩經云無盡</hi>
<hi>燈者譬如一燈然百千燈</hi>看挽秦梁䌫頭頭數不勝<hi>秦梁</hi>
<hi>即秦洪也晉鄧攸有惠政罷郡日人入水攀其船不忍别此云頭頭數不勝言挽留</hi>
<hi>者之多也漢書張耳傳頭㑹箕歛注曰吏到其家人頭數數岀榖以箕歛之</hi>
　　和黄預感秋<lb/>
宿雲護朝霜秋陽佐殘暑<hi>退之詩宿雲寒不捲李嘉祐詩</hi>
<hi>斜漢初過斗寒雲正護霜韓偓詩雲護鴈霜籠暁月雨連鶯曉落殘梅</hi>蠅癡<lb/>
<pb n="KR4d0088_SBCK_006-18a"/>
驅復來<hi>退之詩癡如遇寒蠅又送窮文曰蠅營苟苟驅去復還</hi>汗下<lb/>
拭莫禦<hi>世說何平叔羙姿面魏文帝疑其傳粉夏月令食湯餅汗出以巾拭</hi>
<hi>之轉皎白也</hi>庭梧自黄隕風過成夜語<hi>詩曰桑之落矣</hi>
<hi>其黃而隕古樂府云中庭有樹自語梧桐推枝布葉</hi>幸是可鄰生<hi>晉書</hi>
<hi>孫綽種一株松常自守護鄰人謂之曰樹子非不可憐但永無棟梁日耳此借用以</hi>
<hi>言庭梧也傳燈録忠國師曰幸自可憐生</hi>胡然遽如許<hi>言摇落之速詩</hi>
<hi>云胡然而天也後漢左慈傳老羝人言曰遽如許</hi>黄生多新詩如<lb/>
盆蠒抽緒<hi>歐公詩問其别後學初若蠒緒抽按文選張茂先詩將抽厥緒</hi>
<hi>禮記曰夫人繅三盆手</hi>唱高難欵乃<hi>宋玉對楚王問曰其曲彌髙其</hi>
<pb n="KR4d0088_SBCK_006-18b"/>
<hi>和彌寡元結集有欵乃曲欵音襖乃音靄棹船聲也柳子厚詩𣢾乃一聲山水緑</hi>
雋永得㕮咀<hi>漢書蒯通傳通論戰國時說士權變亦自序其說號雋永</hi>
<hi>注肥肉也言其論甘羙而義味深長也本莫序例曰凡湯酒膏藥舊云㕮咀者禹錫</hi>
<hi>云即細切之義㕮音父此引用以言藥劑之寡味雋永安得比之</hi>意合無<lb/>
古今<hi>漢書鄒陽傳意合則骨肉爲兄弟選詩云誰謂古今殊異代有同調</hi>投<lb/>
暗有迎拒<hi>鄒陽傳又曰明月之珠夜光之璧以暗投人於道衆莫不按劒</hi>
<hi>相盻</hi>名成弟子韓<hi>黄預從學於后山老杜贈曹霸詩曰弟子韓幹早入</hi>
<hi>室</hi>價重先生楮<hi>謂預詩可髙紙價也退之毛頴傳曰頴與㑹稽楮先</hi>
<hi>生友善意謂𥿄也</hi>向来得斯人孰謂予齟齬<hi>韻書曰齒</hi>
<pb n="KR4d0088_SBCK_006-19a"/>
<hi>不正曰齟齬楚詞曰圎鑿而方枘兮吾固知齟齬而難入</hi>晚炊鄰僧米<lb/>
<hi>退之寄盧仝詩至今鄰僧乞米送</hi>晝拾狙公茅<hi>莊子狙公賦茅曰朝</hi>
<hi>三而暮四衆狙皆怒老杜詩歳拾橡栗隨狙公两句皆言預之貧</hi>甘酸皆<lb/>
適口霜黄未登爼<hi>言預未見用於世如黄棋未包貢以登於爼也</hi>
<hi>世說魏武帝令曰前有大梅林饒子甘酸淮南子曰比皆不快於耳目不適於口腹</hi>
<hi>老杜詩登爼黄甘重</hi>門有曲逆車<hi>漢書陳平傳以席爲門多長者車轍</hi>
<hi>平後封曲逆侯</hi>謗甚北山女<hi>楚辭抽思曰好姱佳麗兮析獨處此異域</hi>
<hi>旣惸獨而不羣兮又無良媒在其側道卓逺而日忘兮願自申而不得望北山而流</hi>
<hi>涕兮臨流水而太息王逸注曰左右嫉妬莫行鬻也</hi>寧爲溝中㫁<hi>莊子</hi>
<pb n="KR4d0088_SBCK_006-19b"/>
<hi>曰百年之木破爲犧尊青黄而文之其㫁在溝中比犧尊於溝中之㫁則羙惡有間</hi>
<hi>矣其於失性一也</hi>不作太倉䑕<hi>史記李斯傳斯少時見厠中䑕食不</hi>
<hi>潔近人犬數驚恐入倉食積粟居大廡之下不見人犬之憂歎曰人之賢不肖譬如</hi>
<hi>䑕矣在所處耳</hi>老退無好懐續明燃兩炬<hi>老退見上注老</hi>
<hi>杜詩庭前把燭嗔两炬按後漢書㢘范傳交縛两炬</hi>搔首不成眠寒<lb/>
蟲促機杼<hi>詩曰搔首踟躊東坡詩玉堂清冷不成眠王介甫促織詩云只</hi>
<hi>向貧家促機杼㡬家能有一釣絲</hi>
　　和顔生同㳺南山<lb/>
竹杖芒鞋取次行琳琅觸目路人驚<hi>東坡廬山</hi>
<pb n="KR4d0088_SBCK_006-20a"/>
<hi>詩芒鞋青竹杖自掛百錢㳺世說有人詣王太尉遇王安豐丞相大將軍别屋見季</hi>
<hi>胤平子還語人曰今日之行觸目見琳琅珠玉</hi>當年此日仍為客<lb/>
<hi>是歳在郷里作重陽故也老杜至日詩云年年此日常爲客又九日詩云世亂欝欝</hi>
<hi>乆爲客</hi>病目今來喜再明<hi>張籍詩三年病眼今年校免與風光</hi>
<hi>便隔生</hi>筋力髙堪供是事登臨那得揔無情<lb/>
<hi>言筋力尚可登臨也樂天詩登山與臨水猶未要人扶世說許掾好遊山水而體便</hi>
<hi>登渉時人云卿非徒有勝情亦有勝具維摩經云且置是事</hi>已知名世<lb/>
徒為爾<hi>謂詩名無益也樂天詩云詩稱國手徒爲爾命壓人頭不柰何</hi>可<lb/>
復縁渠太瘦生<hi>老杜詩知君苦思縁詩瘦太瘦生見上注</hi>
<pb n="KR4d0088_SBCK_006-20b"/>
　　贈慧僧和同徃南山<lb/>
驥騄同群鴻鴈行登臨端為作重陽<hi>魏文帝典</hi>
<hi>論曰咸以自騁驥騄於千里</hi>南䑓二謝風流絶<hi>二謝有九日戯</hi>
<hi>馬䑓詩見上注</hi>凖擬歸来古錦囊<hi>老杜詩春來凖擬開懐乆古錦</hi>
<hi>囊見上注</hi>
　　栢<lb/>
用直寧論世名成不待官<hi>老杜古栢行曰正直元因造化</hi>
<hi>功此云寧論世言世常惡直而木以直爲用也秦始皇封太山遇雨避樹下遂封松</hi>
<hi>爲五大夫故樊宗師絳守園亭記以栢爲蒼官老杜詩身退豈待官</hi>低枝縁<lb/>
<pb n="KR4d0088_SBCK_006-21a"/>
我有<hi>魏文帝詩曰低枝拂雨盖</hi>偃盖到誰看<hi>抱朴子曰天陵偃盖</hi>
<hi>之松酉陽雜爼曰世傳松千歳方頂平偃盖傳燈録道幽禪師偈曰不知何代人得</hi>
<hi>見此老松</hi>秀色有新故英姿無暑寒要為千嵗<lb/>
計豈慮萬牛難<hi>老杜古栢行大廈如傾要梁棟萬牛回首丘山重魯</hi>
<hi>直詩剪伐萬牛難</hi>
　　謝端硯<lb/>
王家舊物群偷後石出蠻溪百丈深<hi>晉書王獻</hi>
<hi>之謂偷兒青氊我家舊物可特置之羣偷驚走</hi>揮翰吾非玉堂手<lb/>
<hi>見古墨行注</hi>㫁金君有古人心<hi>易係辭二人同心其利斷金</hi>
<pb n="KR4d0088_SBCK_006-21b"/>
　　捕狼<lb/>
一狼將四子二嶺走千羊<hi>北史于日磾傳見熊將數子前</hi>
<hi>漢西域傳曰失一狼走千羊</hi>意得無前敵<hi>史記始皇夲紀侯生曰始</hi>
<hi>皇意得欲從漢書袁盎傳絳侯趨出意得甚退之猛虎行曰共矜無當對氣性縱以</hi>
<hi>乖無前見上注</hi>時乖闕後防<hi>後漢趙咨傳曰古人時同即㑹時乖即别</hi>
<hi>此借用又退之詩時命雖乖心轉壯老杜病馬詩委棄非汝能周防</hi>寧知射<lb/>
生手<hi>唐書兵志肅宗置衙前射生手</hi>已彂弩機張<hi>書曰若虞機張</hi>
㑹使烏鳶飽空令豺虎傷<hi>莊子曰上爲烏鳶食詩云投卑</hi>
<hi>豺虎老杜詩秪令故舊傷</hi>
<pb n="KR4d0088_SBCK_006-22a"/>
<pb n="KR4d0088_SBCK_006-23a"/>
<hi>奪人目睛</hi>魏侯轉物手百好趨就叙<hi>楞嚴經曰若能轉物</hi>
<hi>即同如來禹貢注曰四國皆就次序</hi>得句未肯吐秀氣出眉<lb/>
宇<hi>用莊子庚桑楚事見上注王縉古别離曰含辭未及吐淚落蘭叢中枚乗七發</hi>
<hi>曰陽氣見眉宇之間</hi>水淨納行影<hi>選詩璇題納眀月</hi>山空答<lb/>
脩語<hi>歐公詩空山答人語</hi>夜氣稍侵肌<hi>退之李花詩蒼芒夜氣生</hi>
<hi>相遮文選應璩與岑文瑜書曰剪瓜宜侵肌</hi>鳥駭去其侶<hi>楚辭招隱</hi>
<hi>士曰禽獸駭兮亡其曹</hi>清㳺豈有極喜事戒多取<hi>世間</hi>
<hi>可喜之事要不可極意也</hi>投静未免喧<hi>東坡詩說靜故知猶有動無閑</hi>
<hi>底處更求忙老杜詩喧靜不同科</hi>于今豈非古<hi>蘭亭叙曰俛仰之間</hi>
<pb n="KR4d0088_SBCK_006-23b"/>
<hi>已爲陳迹</hi>永懐寂寞人南北忘所在横嶺限魚<lb/>
鳥作書欲誰與<hi>寂寞人謂東坡言其身世两忘不知謫在海外也楊</hi>
<hi>雄傳曰惟寂寞自投閣</hi>情生文自哀<hi>世說孫楚除妻服作詩示王武</hi>
<hi>子王曰未知文於情生情於文生覽之悽然増伉儷之重山谷詩曰意不及此文生</hi>
<hi>哀政與此句相反</hi>意動足復佇<hi>歐公詩足雖欲徃意已休此反而用</hi>
<hi>之恨不能徃見東坡也</hi>憑檻共一黙望舒已侵午<hi>文選</hi>
<hi>登樓賦曰慿軒檻以遥望楚辭前望舒使先驅注云月御也午謂夜分樂天詩月午</hi>
<hi>方徘徊退之詠月詩當午覺輪亭</hi>
　　和元夜<lb/>
<pb n="KR4d0088_SBCK_006-24a"/>
笳鼓喧燈市車輿避火城<hi>國史𥙷曰元日冬至宰相列燭</hi>
<hi>多至數百炬謂之火城此借用</hi>彭黄争地勝<hi>后山自注云彭祖樓黄樓</hi>
<hi>○寰宇記魏刺史王延明移彭祖廟於城東北樓謂彭祖樓黄樓見上注文選頭</hi>
<hi>陀寺碑曰信楚都之勝地也</hi>汴泗迫人情<hi>退之詩汴泗交流郡城角</hi>
<hi>正謂徐州</hi>梅柳春猶淺<hi>老杜詩天邊梅柳動相見幾回新</hi>關山<lb/>
月正明<hi>樂府有關山月王褒詩曰關山夜月明</hi>賦詩随落筆<lb/>
端復可憐生<hi>謂首章可愛也</hi>
　　和魏衍同遊阻風<lb/>
舊說東風未世情不應作意斷人行<hi>羅鄴賞春</hi>
<pb n="KR4d0088_SBCK_006-24b"/>
<hi>詩云年年點檢人間事惟有春風不世情老杜詩戍鼓㫁人行</hi>絶須一怒<lb/>
催新句<hi>莊子曰大塊嘘氣其名爲風是唯無作作則萬竅怒號老杜詩片雲</hi>
<hi>頭上黒應是雨催詩此用其意</hi>更可多憂促短生<hi>文選古詩曰人</hi>
<hi>生不滿百常懐千歳憂謝靈運豫章行曰短生旅長世恍覺白日歌</hi>勝日着<lb/>
忙端取怪<hi>以行樂作忙事似爲天所恠也元稹詩却着閑行是忙事數人</hi>
<hi>同傍曲江頭着忙盖亦俗語僧寳傳楊歧㑹襌師問僧曰一喝两喝後作麽生曰看</hi>
<hi>這老和尚着忙晉書衛玠傳遇有勝日親友時請一言無不咨嗟</hi>妙年得<lb/>
此未湏驚<hi>言行樂之日尚多</hi>懸知出處非吾事已<lb/>
復星河爛熳晴<hi>即孟子行止非人所能爲之意非吾事見荘子東坡</hi>
<pb n="KR4d0088_SBCK_006-25a"/>
<hi>雪夜獨宿詩云天公用意真難㑹又作春風爛熳晴老杜詩三峽星河影動摇</hi>
　　和魏衍同登快㢤亭<hi>奕城集有此亭記亭在黄州不</hi>
<hi>知此詩屬何處也詳此詩意終篇皆屬二蘇</hi>
經時不出此同臨小徑新摧草舊侵<hi>此句似言</hi>
<hi>時之所棄</hi>欲傍江山看日落<hi>老杜詩雪裏獨看西日落</hi>不堪<lb/>
花鳥已春深<hi>老杜詩春來花鳥莫深愁</hi>来牛去馬中年<lb/>
眼<hi>似用謝安中年别作惡事○老杜江漲詩去馬來牛不復辨盖用莊子事此借</hi>
<hi>用以言老眼之昬眩</hi>朗月清風萬里心<hi>世說劉尹云清風朗月輒</hi>
<hi>思玄度玄度許詢字也萬里心當屬東坡老杜詩老鶴萬里心</hi>故着連峯<lb/>
<pb n="KR4d0088_SBCK_006-25b"/>
當極目回看幽逕遶雙林<hi>謝靈運詩連峯竸千仞極目見</hi>
<hi>上注雙林借用傅大士事意謂僧院</hi>
　　登快㢤亭<lb/>
城與清江曲泉流亂石間夕陽初隠地暮<lb/>
靄已依山<hi>老杜詩田舎清江曲</hi>度鳥欲何向<hi>太白天涯有度</hi>
<hi>鳥老杜詩途逺欲何向</hi>奔雲亦自閑<hi>終自無心故也</hi>登臨興<lb/>
不盡稚子故須還<hi>以稚子候門之故不盡興而還</hi>
　　招黃魏二生<lb/>
岀門不雨即偶風閉門值睡極力攻似聞<lb/>
<pb n="KR4d0088_SBCK_006-26a"/>
湯鼎作吟聲已賀勝敵收全功<hi>方作煮茶想而睡魔</hi>
<hi>已失去㡬於不戰而勝也文選阮元瑜書曰喜得全功長享其福</hi>却思二<lb/>
子共一笑撥棄舊語無新工<hi>淵明詩撥棄且莫念退之</hi>
<hi>書曰惟陳言之務去</hi>卒行好歩不兩得能致公等我<lb/>
何窮<hi>居貴富者未必能致天下之英才故曰不两得亦用東坡上梅直講書意</hi>
魏詩黃筆今未有顧我獨得神所鍾<hi>南史沈約</hi>
<hi>傳謝玄暉善爲詩任彦昇工於筆左傳曰天鍾羙於是</hi>徑湏相就踏<lb/>
泥潦已辦煑餅澆油葱<hi>老杜詩速湏相就飲一斗玉壷新詠</hi>
<hi>隴西行曰促令辦簏飯崔寔四民月令曰立秋無食煑餅東坡詩一杯湯餅潑油葱</hi>
<pb n="KR4d0088_SBCK_006-26b"/>
</p>
<p>
后山詩註卷第六<lb/>
<pb n="KR4d0088_SBCK_006-27a"/>
</p>
<p>
</p>
  </div>
</body>
</text>
</TEI>
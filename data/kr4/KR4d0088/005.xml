<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0088_SBCK_005-1a"/>
后山詩註卷第五<lb/>
　　荅晁以道<lb/>
轉走東南復帝城<hi>帝城見上法后山甞㳺江浙元祐初來京師此</hi>
<hi>句追記其事</hi>故人相見眼偏明<hi>退之詩相見眼偏明</hi>十年<lb/>
作吏仍餬口<hi>作吏見上注顔魯公帖云一作縁受替北歸中止金陵闔</hi>
<hi>門百口㡬至餬口字本出左傳</hi>兩地為隣闕寄聲<hi>退之詩两地無</hi>
<hi>千里因風數寄聲</hi>冷眼尚堪看細字白頭寧復要<lb/>
時名<hi>老杜詩秋山眼冷常夢稀東坡詩問龍乞水歸洗眼要看細字銷殘年</hi>
熟知范叔寒如此<hi>熟知見上注又老杜詩熟知茅齋絶低小史記</hi>
<pb n="KR4d0088_SBCK_005-1b"/>
<hi>范睢傳湏賈曰范叔一寒如此㢤</hi>未覺嚴公有故情<hi>唐書杜甫</hi>
<hi>傳甫依嚴武於劒南武以世舊待甫甚善北齊書趙彦深被沙汰袁聿修猶故情存</hi>
<hi>問徃來按漢書陳勝傳客出入愈益發舒言勝故情</hi>
　　病起<lb/>
今日秋風裏何郷一病翁<hi>老杜詩多病秋風落</hi>力微<lb/>
須杖起<hi>法燈禪師擬寒山子詩曰榰笻似力微禮記檀弓曰杖而後能起</hi>
心在與誰同<hi>歐公詩老去自憐心尚在古樂府東飛伯勞歌曰空留可</hi>
<hi>憐誰與同此借用</hi>災疾資千悟<hi>孟子所謂人之有徳慧術智者常存</hi>
<hi>乎疢疾是也晉書天文志五星同色天下偃兵百姓安寧不見災疾此借用傳燈録</hi>
<pb n="KR4d0088_SBCK_005-2a"/>
<hi>仰山云若是宗門下上根大智一聞千悟得大揔持</hi>冤親并一空<hi>同乎</hi>
<hi>大通無怨無徳也華嚴經云願一切衆生於怨於親等心攝受皆令安樂智慧清浄</hi>
<hi>傳燈録曇藏禪師見大蠎不避曰毒無實性激發則強慈苟無縁冤親一揆其蠎倐</hi>
<hi>然不見</hi>百年先得老<hi>晉嵆康養生論曰從衰得白從白得老</hi>三<lb/>
敗未為窮<hi>列子管仲歎曰吾甞三戰三北鮑叔不以我爲怯知我有老母</hi>
<hi>也晉書陶侃謂庾亮曰古人三敗君今始二此用老杜百年渾得醉一月不梳頭之</hi>
<hi>句法皆落句也</hi>
　　九月九日魏衍見過<lb/>
節裏能相過談間可解憂<hi>漢書楊雄解嘲曰或立談間而</hi>
<pb n="KR4d0088_SBCK_005-2b"/>
<hi>封侯解憂見孟子</hi>致踈君未肯得此我何由<hi>莊子漁父</hi>
<hi>篇子路問孔子曰由得爲役乆矣未甞見夫子遇人如此其威也漁父何以得此乎</hi>
語到君房妙<hi>見上注</hi>詩同客子㳺<hi>南史謝弘微傳謝靈</hi>
<hi>運小名客兒按靈運有九月九日從宋公戯馬䑓集詩</hi>一經從白首<lb/>
<hi>楊子曰古之學耕且養三年通一經又曰童兒習之白粉如也李白詩白荀太玄經</hi>
萬里有封侯<hi>後漢班超傳相者曰祭酒布衣諸生耳而當封侯萬里之</hi>
<hi>外</hi>
　　别黄徐州<lb/>
姓名曽落薦書中<hi>老杜詩名玷薦賢中元稹詩名落公卿口又王</hi>
<pb n="KR4d0088_SBCK_005-3a"/>
<hi>仲舒作李君房制詞曰藉藉名字落人談中</hi>刻畫無塩自不工<lb/>
<hi>晉周顗傳庾亮謂顗曰諸人咸以君房樂廣顗曰何乃刻畫無鹽唐突西施</hi>一<lb/>
日虚聲滿天下<hi>李綽輦下歳時記劉賔客賀王魏公知舉詩曰一日</hi>
<hi>聲名遍天下滿城桃李屬春官東坡荅劉涇書曰向在科塲時不得已作應用文不</hi>
<hi>幸爲人傳寫以此得虚名滿天下</hi>十年從事得途窮<hi>晉書職官</hi>
<hi>志州置諸曹從事等貟后山以亳州司户爲教授故云爾晉阮籍傳率意獨駕不由</hi>
<hi>徑路車迹所窮輙慟哭而反文選顔延之五君詠曰途窮能無慟</hi>白頭未<lb/>
覺功名晚<hi>以屬徐州也老杜詩男兒功名遂亦在老大時</hi>青眼常<lb/>
蒙今昔同<hi>晉阮籍能爲青白眼范諷詩云惟有南山與君眼相逢不改舊</hi>
<pb n="KR4d0088_SBCK_005-3b"/>
<hi>時青</hi>衰疾又爲今日别數行老淚洒西風<hi>衰疾</hi>
<hi>見上注</hi>
　　次韻答晁無斁<lb/>
女生願有家名妾以不聘田里亦慕君又<lb/>
惡不由正<hi>大率用孟子意禮記内則曰聘則爲妻奔則爲妾</hi>欲行<lb/>
不問塗<hi>用阮籍事見上注</hi>已破寧顧甑<hi>後漢郭太傳孟敏荷</hi>
<hi>甑墮地不顧而去林宗見而問其意對曰甑已破矣視之何益時后山罷頴學</hi>耕<lb/>
蚕無一[門@里]<hi>漢書楊雄傳有田一[門@里]</hi>庖井要三徑<hi>晉書陶潜</hi>
<hi>謂親朋曰聊欲弦歌以爲三徑之資可乎老杜詩井竈任塵埃</hi>還家憂患<lb/>
<pb n="KR4d0088_SBCK_005-4a"/>
餘<hi>老杜詩斯文憂患餘</hi>挽鬚兒女競<hi>老杜詩生還對童稚似欲忘飢</hi>
<hi>渇問事競挽鬚誰能即嗔喝</hi>十年寧有此一寒可無命<lb/>
<hi>老杜詩不爲困窮寧有此此借用言還家之樂十年所無一寒見上注命詩意謂離</hi>
<hi>合貧富蓋皆有</hi>平生晁夫子得士公室慶<hi>謂作諸侯客也</hi>
<hi>公室見魯論</hi>稍無車馬音復作賔客請<hi>車馬音見孟子</hi>
論文到韓李<hi>謂韓愈李翺也似指東坡以下數句皆足此意老杜詩論</hi>
<hi>文到崔蘇</hi>念舊說蘇鄭<hi>謂蘇源明鄭䖍皆老杜故人也老杜甞有詩曰</hi>
<hi>故舊誰憐我平生鄭與蘇又云早歲與蘇鄭痛飲形相親</hi>長年㫁消息<lb/>
獨語誰和應<hi>意謂東坡在貶所也老杜詩中原消息㫁退之與孟郊書</hi>
<pb n="KR4d0088_SBCK_005-4b"/>
<hi>云余言之而聽者誰歟余唱之而和者誰歟東坡詩獨唱無人和退之送鄭權序曰</hi>
<hi>撞搪號呼以相和應</hi>此生㤙未報他日目不瞑<hi>退之詩秪</hi>
<hi>縁恩未報豈謂生足藉左傳曰荀偃卒視不可含奕桓子撫之乃瞑受含</hi>歸卧<lb/>
無好懐扣門有佳聴詩來霜雪後更覺天<lb/>
宇浄<hi>老杜詩天宇清霜淨</hi>少好老未工<hi>楊子曰或問吾子少而好</hi>
<hi>賦</hi>持刃授子柄<hi>漢書梅福傳倒持太阿授楚其柄</hi>
　　次韻無斁偶作二首<lb/>
肩聳三峯峻<hi>國朝雜記長孫無忌嘲歐陽詢聳膊成山字埋肩不出頭</hi>
<hi>郭縁生述征記曰華山有三峯直上數千仞</hi>眉龐八字横<hi>退之詩夜</hi>
<pb n="KR4d0088_SBCK_005-5a"/>
<hi>闌縱押闔哆口踈眉龐漢武故事宫人畫八字眉此借用</hi>玄談人絶倒<lb/>
<hi>見上注</hi>家法句新清<hi>老杜詩更得新清否遥知對屬忙</hi>八俊<lb/>
先張子<hi>後漢黨錮傳曰指天下名士爲之稱號三君八俊又曰張儉爲黨魁</hi>
諸公少賈生<hi>漢書賈誼傳天子議以誼任公卿之位絳灌東陽侯馮敬</hi>
<hi>之屬盡害之乃毀誼曰洛陽之人年少初學専欲擅權紛亂諸事於是天子後亦踈</hi>
<hi>之</hi>已傳烏鵲喜欲聴鶺鴒聲<hi>
                        <graphic n="KR1799" url="https://raw.githubusercontent.com/kanripo/KR-Gaiji/master/images/KR1799.png" mimeType="image/png"/>一作鵒○此句當屬其</hi>
<hi>兄無咎老杜云浪傳烏鵲喜深負鶺鴒詩</hi>
　　又<lb/>
此老三年别何時萬里迴<hi>亦似屬東坡元祐壬申别於頴</hi>
<pb n="KR4d0088_SBCK_005-5b"/>
<hi>州至紹聖乙亥三年矣</hi>更無南去鴈<hi>鴈不過衡山無從寄聲於嶺外</hi>
<hi>也</hi>猶見北枝梅<hi>言東坡過嶺未歸白氏六帖云大庾嶺梅花南枝落</hi>
<hi>北枝開</hi>㑹有哀籠鳥<hi>文選潘岳秋興賦曰池魚籠鳥有江湖山藪之</hi>
<hi>思李畋獻吕文靖生日詩曰此身若得西歸去尤勝開籠放雀兒</hi>寧湏溺<lb/>
死灰<hi>漢書韓安國傳獄吏田甲辱安國安國曰死灰獨不復燃乎甲曰燃則溺</hi>
<hi>之</hi>聖朝無棄物<hi>老杜詩聖朝無棄物老病已成翁神宗於東坡甞</hi>
<hi>有人材難得不忍終棄之詔故此詩引用</hi>與子賦歸㢤<hi>欲其來歸之意</hi>
<hi>也殷其雷詩振振君子歸㢤歸㢤此亦賦詩斷章之意</hi>
　　古墨行<hi>并序</hi>
<pb n="KR4d0088_SBCK_005-6a"/>
<hi>晁無斁有李墨半丸云裕陵故物也徃於秦少㳺家見李墨不爲</hi>
<hi>文理質如金石亦𥙿陵所賜王平甫所蔵者潘谷見之再拜云真</hi>
<hi>廷珪所作也世惟王四學士有之與此爲二矣嗟乎世不乏竒乏識</hi>
<hi>者耳敬爲長句率無斁同作○永𥙿陵神宗所葬</hi>
秦郎百好俱第一烏丸如<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>姿如石<hi>趙壹非草</hi>
<hi>書曰十日一筆月數丸墨蕭子良書曰仲將之墨一點如<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>文房四譜云李超本易</hi>
<hi>水人唐末居於歙造墨尤妙其堅如玉其文如犀</hi>巧作松身與鏡<lb/>
面借羙於外非良質<hi>文選琴賦曰良質羙乎</hi>潘翁拜<lb/>
跪摩老眼一生再見三歎息<hi>禮記曰一唱而三歎</hi>了<lb/>
<pb n="KR4d0088_SBCK_005-6b"/>
知至鑑無遁形<hi>圎覺經云曽不了知如幻境界衛夫人帖云仰慿至</hi>
<hi>鑑大不可言東坡詩道人胷中水鏡清萬象起滅無逃形</hi>王家舊物秦<lb/>
家得<hi>舊物借用王獻之青氊事</hi>君今所有亦其亞伯仲<lb/>
小低猶子姪<hi>老杜詩天廐真龍此其亞魏志衛臻傳注郭林宗論許玆</hi>
<hi>與文生此二人非徒兄弟乃父子也</hi>黃金白璧孰不有古錦<lb/>
句囊聊可敵<hi>謂世人蓄金璧固多而未必可當此墨惟詩嚢差可當之</hi>
<hi>耳唐書李賀傳毎出從小奚奴背古錦嚢遇所得投嚢中</hi>睿思殿裏春<lb/>
夜半燈火䦨殘歌舞散<hi>睿思蓋神宗便殿在垂拱殿後</hi>自<lb/>
書細字答邊臣萬里風塵入長筭<hi>元祐中蘇轍等</hi>
<pb n="KR4d0088_SBCK_005-7a"/>
<hi>上所編神宗皇帝御製集内四十卷皆賜中書密院及邊臣手札言攻守祕計</hi>
<hi>哲宗爲之序曰其指授諸將應變制宜雖在千萬里外而盡得其形勢之要先後緩</hi>
<hi>急之機皆如在目前而無遺畫云又按光武紀一札十行細書成文退之詩夜書細</hi>
<hi>字綴語言文選陸士衡吊魏武帝文曰長竿屈於短日逺迹頓於促路</hi>初聞<lb/>
橋山送弓劒<hi>帝王世紀曰黄帝葬于上郡陽周之橋山漢書郊祀志黄</hi>
<hi>帝鑄鼎旣成有龍下迎帝小臣持龍髯龍髯拔墮墮皇帝之弓老杜詩先帝弓劒逺</hi>
寧知玉盌人間見<hi>南史沈烱行經漢武通天䑓爲表奏之其略曰</hi>
<hi>茂陵玉盌遂出人間此借用以比𥙿陵遺墨</hi>夜光炎炎衝斗牛<lb/>
㑹有太史占星變<hi>晉書張華傳雷煥曰斗牛之間頗有異氣史記</hi>
<pb n="KR4d0088_SBCK_005-7b"/>
<hi>天官書曰常星之變不見歐公仁宗御飛白記曰今賜書之蔵于子室也吾知將有</hi>
<hi>望氣者言榮光起而屬天者必賜書之所在也</hi>人生尤物不必有<lb/>
<hi>左傳曰天有尤物足以移人苟非徳義則必有禍</hi>時一過目驚老<lb/>
醜<hi>文選張景陽詩忽如鳥過目南史昭眀太子傳曰讀書過目皆憶柳子厚乞巧</hi>
<hi>文獨溺臣心使甘老醜</hi>念子何忍遽磨硏少待須臾<lb/>
圖不朽<hi>魏衍注曰少㳺之墨甞許先生爲他日墓誌潤筆先生甞語衍作此</hi>
<hi>時少㳺尚無恙然終先逝去衍謹書○少待湏臾見上注文選蔡邕作郭有道碑曰</hi>
<hi>乃相與推先生之徳以謀不朽之事而退之馬府君行狀曰託立言之君子而圖其</hi>
<hi>不朽焉按左傳穆叔曰其次有立言雖乆不廢此之謂不朽</hi>明䆫淨几<lb/>
<pb n="KR4d0088_SBCK_005-8a"/>
風日暖有愁萬斛才八斗<hi>晉書王羲之傳曰棐几滑淨庾</hi>
<hi>信愁賦曰且將一寸心能容萬斛愁謝靈運云天下才共有一石曹子建獨得八斗</hi>
徑湏脫帽管城公<hi>脫帽謂去其管㢰也退之毛頴傳秦皇帝封諸</hi>
<hi>管城號管城子後因進見上將有任使拂拭之因免冠謝云云</hi>小試玉堂<lb/>
揮翰手<hi>史記孫武傳曰可以小試勒兵乎歐公詩収取王堂揮翰手却來南</hi>
<hi>畒把鋤犂</hi>
　　次韻晁無斁除日述懐<lb/>
世學違從衆<hi>老杜詩困學違從衆</hi>名家最近天<hi>老杜自注</hi>
<hi>其詩曰俚語云城南韋杜去天尺五又詩陽關已近天</hi>感時猶壯志<lb/>
<pb n="KR4d0088_SBCK_005-8b"/>
得句起衰年<hi>老杜詩感時花濺淚又詩湯休起我病微笑索題詩又云</hi>
<hi>爲報各衰年</hi>袁酒無何飲<hi>漢書袁盎傳盎爲呉相兄子種說以日飲</hi>
<hi>無何</hi>陶琴不具弦<hi>陶琴見上注樂天詩周易休開卦陶琴不上弦</hi>平<lb/>
生揮翰手㡬見絶韋編<hi>史記孔子世家曰孔子讀易韋編三</hi>
<hi>絶</hi>
　　次韻無斁雪後二首<lb/>
閉閣春雲薄開門夜雪深<hi>閉閣見上注</hi>江梅猶<lb/>
故意<hi>故意字借用范睢事</hi>湖鴈起歸心<hi>隋薛道衡詩曰人歸落鴈</hi>
<hi>後思發在花前</hi>草潤留餘澤䆫明度積隂<hi>老杜詩輕鳥度</hi>
<pb n="KR4d0088_SBCK_005-9a"/>
<hi>層隂又云積隂帶奔濤</hi>慇懃報春信屋角有来禽<hi>老杜</hi>
<hi>詩百舌來何處重占只報春又詩紅稠屋角花尚書故實云王内史有求來禽帖來</hi>
<hi>禽言味甘來衆禽俗作林禽此借用其字耳</hi>
　　又<lb/>
取性無通介随時有異同<hi>魏志徐邈傳或問盧欽徐公當</hi>
<hi>武帝之時人以爲通自在涼州及還京師人以爲介何也欽荅曰徃者毛孝先崔季</hi>
<hi>珪用事貴清素之士于時皆變易車服以求名髙而徐公不改其常故人以爲通比</hi>
<hi>來天下奢靡轉相放效而徐公雅尚自若不與俗同故前日之通乃今日之介也是</hi>
<hi>世人之無常而徐公之有常也東坡詩亦云通介寧隨薄俗移</hi>雪餘盖地<lb/>
<pb n="KR4d0088_SBCK_005-9b"/>
白<hi>退之詩榆莢車前蓋地皮</hi>春淺着梢紅<hi>樂天詩今年春淺遊人少</hi>
<hi>杜黙詩春着花梢猶半紅</hi>寄食虛長筭<hi>魏衍注云時先生寄婦翁郭㮣</hi>
<hi>大夫曹州使宅晁時爲州教官</hi>論詩闕近功<hi>上句用韓信事見上注長</hi>
<hi>筭亦見上注</hi>相看不相棄頼有古人風<hi>魏志毛玠傳太</hi>
<hi>祖賜以素屏風素慿几曰君有古人風故賜君古人之服</hi>
　　贈魏衍三首<hi>當是自曹暫還徐所作</hi>
妙年文墨秀儒林老眼今晨得再明<hi>文選陳思</hi>
<hi>王表曰終軍以妙年使越漢書有儒林傳</hi>歷塊過都聊可待<hi>老杜</hi>
<hi>詩歷塊過都見汝曹事見上注</hi>未須回首一長鳴<hi>鹽鐡論曰騏驥</hi>
<pb n="KR4d0088_SBCK_005-10a"/>
<hi>負鹽車垂頭於太行之坂見伯樂則噴而長鳴退之詠馬詩不知何故翻<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>首牽過</hi>
<hi>關門妄一鳴</hi>
　　又<lb/>
崔蔡論文不足過<hi>劉禹錫序柳子厚集曰韓退之評其文雄深雅</hi>
<hi>徤似司馬子長崔蔡不足多也按後漢崔瑗蔡邕皆能文</hi>新詩平處到<lb/>
隂何<hi>唐書孟郊傳云李觀論其詩曰髙處在古無上平處下顧二謝老杜詩頗</hi>
<hi>學隂何苦用心按南史隂鏗何遜皆能詩</hi>寧湏萬户權䡖重<hi>杜牧</hi>
<hi>之詩曰誰人得似張公子千首詩輕萬戶侯史記律書云世儒闇於大較不權輕重</hi>
不待千篇一已多<hi>世說衛玠嘲阮宣子曰一言可辟何假於三宣</hi>
<pb n="KR4d0088_SBCK_005-10b"/>
<hi>子曰苟是天下之望亦可無言而辟復何假一南史陸瓊傳云此兒必荷門基所謂</hi>
<hi>一不爲少此並用其意</hi>
　　又<lb/>
敏捷為文筆不休<hi>老杜詩敏捷詩千首魏文帝典論云下筆不能</hi>
<hi>自休</hi>何妨縮手小遲留<hi>縮手見上注</hi>名駒已自思<lb/>
千里<hi>宋書髙祖曰謝方明可謂名家駒魯連子徐劫言於田巴曰劫弟子魯温</hi>
<hi>年十二然千里駒也</hi>老子終當譲一頭<hi>歐公與梅聖俞書云讀蘇</hi>
<hi>軾書不覺汗出快哉快哉老夫當避路放出一頭地也</hi>
　　贈寇國寳三首<lb/>
<pb n="KR4d0088_SBCK_005-11a"/>
承家從昔如君少得士於今孰我先<hi>易曰開國</hi>
<hi>承家老杜詩承家節操尚不泯又云文章並我先</hi>口擬說詩心已<lb/>
觧世間快馬不湏鞭<hi>傳燈録外道問佛不問有言不問無言世</hi>
<hi>尊良乆外道讃歎云世尊大慈大悲開我迷雲令我得入外道去後阿難問佛云外</hi>
<hi>道有何所證而言得入佛云如世間良馬見鞭影而行樂府梁朝歌曰快馬不湏鞭</hi>
　　又<lb/>
徃歲黄童今寇君髙文要學亦多聞<hi>後漢黄香</hi>
<hi>傳京師號曰天下無雙江夏黄童此借用以比黄預又寇恂傳頴川百姓遮道曰願</hi>
<hi>從陛下復借寇君一年此借用以比國寳</hi>留年看舉天南翼<hi>韓鄂</hi>
<pb n="KR4d0088_SBCK_005-11b"/>
<hi>四時纂要曰鹿骨酒乆服長骨留年莊子曰鵬之背不知其㡬千里也怒而飛其翼</hi>
<hi>若垂天之雲是鳥也海運則將徙於南冥南冥者天池也</hi>過目先空冀<lb/>
北群<hi>退之送温造序云伯樂一過冀北之野而馬羣遂空</hi>
　　又<lb/>
虎子堕地氣食牛<hi>尸子日虎豹之駒雖未成文已有食牛之氣老</hi>
<hi>杜詩小兒五歳氣食牛魯直詩渥洼麒麟兒墮地志千里</hi>雀兒浴處魚<lb/>
何求<hi>退之詩云蝦蟇跳過雀兒浴此縱有魚何足求</hi>可奈我衰才<lb/>
亦盡<hi>南史丘靈鞠傳王儉曰丘公仕官不進才亦退矣又江淹任昉人皆謂之</hi>
<hi>才盡</hi>正須二子與同㳺<hi>謂黄寇二君</hi>
<pb n="KR4d0088_SBCK_005-12a"/>
　　次韻春懐<lb/>
老形已具臂膝痛<hi>此借用彭越傳反形已具之語林逋詩覽照老</hi>
<hi>已具開樽人向稀</hi>春事無多櫻笋來<hi>老杜詩溪邊春事幽樂天</hi>
<hi>詩百年夜分半一歳春無多韓偓櫻桃詩注曰秦中謂三月爲櫻笋時輦下歲時記</hi>
<hi>曰四月自堂厨至百司厨通謂之櫻笋厨</hi>敗絮不温生蟣虱<hi>敗絮</hi>
<hi>見上注漢書嚴安曰介胄生蟣虱</hi>大杯覆酒着塵埃<hi>晉元帝紀</hi>
<hi>帝頗以酒廢事王導以爲言帝命酌引觴覆之於此遂絶陶淵明傳曰塵爵恥虗罍</hi>
衰年此日常為客舊國當時只廢䑓<hi>老杜至日</hi>
<hi>詩年年此日常爲客又登髙詩萬里悲秋常作客百年多病獨登䑓后山所指謂徐</hi>
<pb n="KR4d0088_SBCK_005-12b"/>
<hi>州戯馬䑓也</hi>河嶺尚堪供極目<hi>文選王粲登樓賦平原逺而極</hi>
<hi>目兮蔽荆山之髙岑</hi>少年為句未須哀<hi>王介甫詩意氣未宜輕感</hi>
<hi>槩文章尤忌數悲哀</hi>
　　河上<lb/>
背水連漁屋<hi>背水借用韓信事老杜詩漁屋架泥塗</hi>横河架<lb/>
石梁<hi>唐人羊士諤詩行披煙衫入激瀾横石梁</hi>窺巢烏鵲競<hi>鵲巢</hi>
<hi>多爲烏所窺奪</hi>過雨艾蒿光<hi>老杜詩庭幽過雨霑東坡樂府云日暖桑</hi>
<hi>麻光似潑風來蒿艾氣如薫</hi>鳥語催春事䆫明報夕陽<lb/>
<hi>退之送孟郊序云以鳥鳴春南部煙花錄陳后主詩夕陽如有意偏傍小䆫明老杜</hi>
<pb n="KR4d0088_SBCK_005-13a"/>
<hi>詩人扶報夕陽</hi>還家慰兒女歸路不應長<hi>時自徐還曹</hi>
　　題柱二首<hi>并序</hi>
<hi>永安驛廊東柱有女子題五字云無人解妾心日夜長如醉妾不是</hi>
<hi>瓊奴意與瓊奴類讀而哀之作二絶句</hi>
桃李摧殘風雨春<hi>楊烱少姨廟記曰古木搉殘尚辨三花之樹</hi>
天孫河鼓隔天津<hi>史記天官書織女天女孫也爾雅河鼓謂之牽</hi>
<hi>牛晉志曰天漢起東方經尾箕之間謂之漢津古樂府華山畿曰隔津歎牽牛語織</hi>
<hi>女離淚溢河漢陸系有所思曰只看今夜裏那似隔天津</hi>主㤙不與妍<lb/>
華盡<hi>樂天後宫詞曰紅顔未老恩先㫁斜倚薫籠坐到明或作王建宫詞</hi>何<lb/>
<pb n="KR4d0088_SBCK_005-13b"/>
限人間失意人<hi>士不遇多矣何獨女子哉劉禹錫詠古詩曰一朝復</hi>
<hi>得幸應知失意人</hi>
　　又<lb/>
從昔嬋姢多命薄<hi>東坡詩目昔佳人多命薄</hi>如今歌舞<lb/>
更能詩<hi>麗情集元載寵姬薛瑶英能詩書善歌舞</hi>孰知文雅河<lb/>
陽令<hi>文選夏侯常侍誄曰俗疵文雅李善注引大戴禮曰天子不知文雅之辭</hi>
<hi>晋書潘岳爲河陽令</hi>不削瓊奴柱下題<hi>青瑣髙誼載瓊奴姓王氏</hi>
<hi>王郎中㓜女父死失身於趙奉常家爲主毋凌辱道出淮上書其事於驛壁見者哀</hi>
<hi>之王平甫爲作歌云</hi>
<pb n="KR4d0088_SBCK_005-14a"/>
　　蠅虎<lb/>
物微趣下世不數<hi>老杜詩物微世競棄又詩人物世不數后山此</hi>
<hi>篇蓋有所指</hi>随力捕生得稱虎<hi>唐書安禄山與史思明俱爲捉</hi>
<hi>生東坡詩䆫間守宫稱蠍虎</hi>匿形注目揺兩股<hi>史記越世家曰</hi>
<hi>鷙鳥之撃也必匿其形</hi>卒然一擊勢莫禦<hi>卒然及莫禦字皆見</hi>
<hi>孟子</hi>十中失一八九取<hi>周禮醫師十全爲上十失一次之</hi>吻<lb/>
間流血腹如鼓<hi>元稹詩腹脹看成鼓</hi>却行奮臂吾甚<lb/>
武<hi>漢書猶却行而求及前人史記殷紀湯曰吾甚武故稱武王</hi>明日淮<lb/>
南作端午<hi>言恃勇而不知及禍也世傳淮南王安萬畢術云以五月五日</hi>
<pb n="KR4d0088_SBCK_005-14b"/>
<hi>取蠅虎杵汁拌豆豆自踊躍可以撃蠅</hi>
　　陶朱公廟<hi>史記曰范蠡變名姓適齊爲鴟夷子皮之陶爲朱公</hi>
<hi>陶即定陶今曹州濟隂縣乃其地也</hi>
千篇奏牘謾多知<hi>史記東方朔至公車上書凡用三千奏牘老杜</hi>
<hi>鸚鵡詩紅觜謾多知</hi>百戰收功未岀竒<hi>孫子曰百戰百勝非戰之</hi>
<hi>善也史記白起賛曰料敵合變出竒無窮此两句言陶朱公智勇雖多猶未足道要</hi>
<hi>以身退爲勝耳</hi>名下難居身可辱<hi>史記越世家范蠡以爲大名之</hi>
<hi>下難以乆居乗舟浮海變姓名自謂鴟夷子皮耕于海畔苦身戮力父子治産魯論</hi>
<hi>柳下恵少連降志辱身矣</hi>却将湖海換西施<hi>湖海當謂越國分封</hi>
<pb n="KR4d0088_SBCK_005-15a"/>
<hi>之地國語范蠡反至五湖辭於王曰臣不復入越國矣王曰子聽吾言與子分國不</hi>
<hi>聽吾言身死妻子爲戮蠡曰君行制臣行意遂乗輕舟以浮於五湖杜牧之詩云西</hi>
<hi>子下姑蘇舸逐鴟夷</hi>
　　次韻晁無斁夏雨<lb/>
咫尺隔山海<hi>晉書王戎傳甞經黄公酒壚下過曰今日視之雖近邈若</hi>
<hi>山河樂天詩懶慢不相訪隔街如隔山</hi>作書問如何<hi>老杜詩道甫問</hi>
<hi>訊今何如</hi>蟻垤既畜糧蛙窟如鳴鼉<hi>淮南子曰蟻知爲垤</hi>
<hi>鳴鼉見上注張籍詩天欲雨有東風南溪白鼉鳴窟中</hi>積暑復一雨<lb/>
斧斫仍手摩<hi>斧斫手摩夲俗間語</hi>鈎䆫欲懸麻<hi>老杜詩雨</hi>
<pb n="KR4d0088_SBCK_005-15b"/>
<hi>脚如麻未斷絶</hi>岀門已横河<hi>晉傅玄雨詩曰湍深激墻隅門庭若决河</hi>
人言月離畢未必致滂沱<hi>史記有若傳孔子旣没弟子思</hi>
<hi>有若狀似孔子立爲師問曰孔子當行使弟子持雨具已而果雨弟子問曰夫子何</hi>
<hi>以知之夫子曰詩不云乎月離于畢俾滂沱矣昨暮月不宿畢乎他日月宿畢竟不</hi>
<hi>雨有若不能對后山意亦謂今夏之雨非必以月離畢所致</hi>東臯繁草<lb/>
木蘭艾不同科<hi>此亦法華經一雨所潤而諸草木各有差别之意淵</hi>
<hi>明歸去來詞曰登東臯而舒嘯南史鮑昭曰丈夫豈可遂藴智能使蘭艾不辨老杜</hi>
<hi>詩喧靜不同科字本出魯論</hi>驚魚畏密罟<hi>孟子注曰數罟密網也</hi>
獨鳥鳴南柯<hi>何遜詩獨鳥赴行查老杜詩獨鳥怪人看異聞集載南柯</hi>
<pb n="KR4d0088_SBCK_005-16a"/>
<hi>夢事蓋古槐南枝也</hi>稍無虫飛喧復覺蟬語多因聲<lb/>
作好惡與物殊未和<hi>樂天聞早鶯詩云鳥聲信如一分别在人</hi>
<hi>情</hi>卧聞夜來雨歸種故山禾<hi>老杜詩不意逺山雨夜來</hi>
<hi>復何如</hi>百年須下澤<hi>後漢馬援傳援謂官屬曰吾弟少㳺常哀吾慷</hi>
<hi>慨多大志曰士生一世但取衣食裁足乗下澤車御欵叚馬爲郡掾吏守墳墓郷里</hi>
<hi>稱善人斯可矣</hi>萬里付長羅<hi>漢書常惠護烏孫兵撃㐫奴克獲封長羅</hi>
<hi>侯</hi>先生㫁百好尚以詩作魔<hi>樂天詩惟有詩魔降未得</hi>
<hi>毎逢風月一閑吟傳燈録兖州降魔禪師傳秀師問曰汝翻作魔耶</hi>縮子萬<lb/>
言手聴渠七字哦<hi>太白與韓荆州書云日試萬言倚馬可待縮手</hi>
<pb n="KR4d0088_SBCK_005-16b"/>
<hi>見上注退之詩夜夢神官與我言羅縷道妙角與根壯非少者哦七言六字常語一</hi>
<hi>字難○語一作言</hi>室邇人則逺<hi>詩云其室則邇其人甚逺</hi>燕黙<lb/>
勞者歌<hi>文選謝叔源詩曰悟彼蟋蟀唱聽此勞者歌注韓詩曰伐木廢則朋</hi>
<hi>友之道缺勞者歌其事</hi>思君得老瘦<hi>文選古詩曰思君令人老歲月</hi>
<hi>忽已晚老杜云所向泥活活思君令人瘦</hi>觸熱生積痾<hi>言思君欲徃又</hi>
<hi>畏暑而不能行也老杜詩觸熱生病根後漢竇融傳曰是生積痾不得遂瘳</hi>
　　寄無斁<lb/>
敬問晁夫子官池㡬許深<hi>文選夏侯湛東方朔畫賛曰敬</hi>
<hi>問墟墳長沙法帖有云王珉敬問官池見上注</hi>已應飛鳥下<hi>列子曰海</hi>
<pb n="KR4d0088_SBCK_005-17a"/>
<hi>上之人有好漚鳥者毎旦之海上從漚鳥遊漚鳥之至者數百而不止其父曰吾聞</hi>
<hi>漚鳥皆從汝遊汝取來吾玩之明日之海上漚鳥舞而不下此詩言飛鳥下以見無</hi>
<hi>斁忘機之意漢昭帝紀黄鵠下建章宫太液池</hi>復作卧龍吟<hi>晉書習鑿</hi>
<hi>齒傳曰西望隆中想卧龍之吟按蜀志諸葛亮傳亮躬耕隴畒好爲梁父吟徐庶謂</hi>
<hi>先主曰諸葛孔明者卧龍也此詩借用以言無斁髙卧吟嘯要非池中物也老杜詩</hi>
<hi>風雨時時龍一吟</hi>待我中痾愈<hi>魯直詩百痾從中來</hi>同君把<lb/>
臂臨<hi>老杜詩臨江把臂難再得</hi>泥塗無去馬<hi>退之書云泥水馬弱</hi>
<hi>不敢出不果鞠躬親問而以書悚息尤深老杜詩去馬來牛不復辨</hi>夏木有<lb/>
来禽<hi>唐李嘉祐詩云隂隂夏木囀黄鸝此引用以寄鶯鳴求友之意來禽見上</hi>
<pb n="KR4d0088_SBCK_005-17b"/>
<hi>注</hi>
　　次韻别張芸叟<lb/>
中年為别更堪頻<hi>中年别見上注</hi>四海為家託一<lb/>
身<hi>老杜詩有無家别</hi>此别時須問生死孰知詩力<lb/>
觧窮人<hi>老杜詩此别還湏各努力漢書蒯通傳曰使人候問其死生退之詩</hi>
<hi>行當掛其冠生死一相訪詩窮見上注</hi>
　　宿深明閣二首<lb/>
窈窕深明閣晴寒是去年老將灾疾至<hi>樂天</hi>
<hi>詩性將時共背病與老俱來灾疾見上注</hi>人與歲時遷<hi>此句屬魯直紹</hi>
<pb n="KR4d0088_SBCK_005-18a"/>
<hi>聖初言者以神宗實録多失實召魯直至陳留問狀因寓佛寺題其所居爲深明閣</hi>
<hi>自此遂謫黔中老杜詩甘與歳時遷</hi>黙坐元如在<hi>退之詩黙坐念語笑</hi>
<hi>元如在謂神交心契如在其前</hi>孤燈共不眠<hi>文選謝惠連詩孤燈暖幽</hi>
<hi>幔老杜詩燈影照無睡又詩不眠瞻白兔</hi>莫年身萬里頼有故<lb/>
人怜<hi>魯直與張叔和書云某至黔州將一月矣曹守張倅相待如骨肉時曹譜</hi>
<hi>伯逹守黔中張兟茂宗作倅皆京洛人老杜云鏡中衰謝色萬一故人怜</hi>
　　又<lb/>
縹緲金華伯人間第一人<hi>金華伯謂魯直按葛洪神仙傳</hi>
<hi>云黄初平年十五家使牧羊有道士將至金華山居石室中四十餘年其兄初起行</hi>
<pb n="KR4d0088_SBCK_005-18b"/>
<hi>索初平初平叱白石皆起成羊文選海賦云神仙縹緲</hi>劇談連晝夜<lb/>
<hi>史記淳于髠傳一語連三日三夜無倦世說衛玠與謝琨達旦微言因病篤</hi>應<lb/>
俗費精神<hi>應俗見上注老杜詩應接䘮精神王介甫詩可怜無益費精神</hi>
<hi>按楊雄解嘲曰但費精神於此而煩學者與彼</hi>時要平安報<hi>老杜詩夕</hi>
<hi>烽來不近毎日報平安</hi>反愁消息真<hi>老杜詩反畏消息來寸心亦何</hi>
<hi>有又云難知消息真</hi>墻根霜下草又作一番新<hi>此句蓋有</hi>
<hi>所指退之詩曰白露下衆草蕭蘭共憔悴青青西墻下已復生滿地又詩墻根菊花</hi>
<hi>可沽酒</hi>
　　東山謁外大父墓<lb/>
<pb n="KR4d0088_SBCK_005-19a"/>
土山宛轉屈蒼龍下有槃槃盖世翁<hi>槃槃見上</hi>
<hi>注漢書項羽傳力拔山兮氣蓋世</hi>萬木刺天元自直<hi>文選張平</hi>
<hi>子南都賦曰森䔿䔿而刺天</hi>叢篁侵道更須東<hi>老杜詩叢篁低</hi>
<hi>地碧樂天古原草詩曰逺芳侵古道齊民要術曰竹性愛西南引諺云東家種竹西</hi>
<hi>家治地此言更湏東謂自已侵道不須復東引也</hi>百年富貴今誰<lb/>
見一代功名託至公<hi>龐丞相墓誌銘蓋司馬温公所作曽子固</hi>
<hi>謝歐陽舎人譔先大父誌銘書曰後之作銘者苟託之非人則書之非公與是不足</hi>
<hi>以行世而傳後</hi>少日拊頭期類我<hi>文選沈約詩平生少年日後漢</hi>
<hi>呉祐傳父恢拊其首曰呉氏世不乏季子矣楊子曰螟蛉之子殪而逢果臝曰類我</hi>
<pb n="KR4d0088_SBCK_005-19b"/>
<hi>類我乆則肖之矣拊頭字見魏志劉廙傳</hi>莫年垂淚向西風<hi>王介</hi>
<hi>甫詩莫年垂淚對桓伊</hi>
　　次韻晁無斁冬夜見寄<lb/>
寒䆫冷夜欲生塵短枕長衾却自親<hi>按唐書譲</hi>
<hi>皇帝傳玄宗友悌甞製大衾長枕將與諸王共之后山意謂索居離羣衾枕特自親</hi>
<hi>而已</hi>老子形骸從薄暮<hi>此句后山自道後漢馬援傳頗哀老子使</hi>
<hi>得遨遊文選豫章行曰促促薄暮景亹亹鮮克榮李善注云景之薄暮喻人之將老</hi>
<hi>也</hi>先生意氣尚青春<hi>此句以屬無斁文選潘尼贈陸機詩予渉</hi>
<hi>素秋子登青春李善注云素秋喻老青春喻少也</hi>覆杯不待回丹<lb/>
<pb n="KR4d0088_SBCK_005-20a"/>
頰<hi>言不借紅於醉面也覆杯見上注</hi>危坐猶能作直身<hi>後漢</hi>
<hi>書茅容避雨樹下危坐愈恭孟郊詩爰得曲身成直身</hi>城郭山林兩<lb/>
無得暮年當復幾霑巾<hi>言出處皆不如志可爲流涕也歐公</hi>
<hi>集古録䟦韓退之題名曰謂著山林與著城郭無異等語宜爲退之之言按今世所</hi>
<hi>傳退之與大顛書云苟非所戀著則山林閑寂與城隍無異</hi>
　　寒夜有懐晁無斁<lb/>
同好共城郭十日不一顧<hi>老杜詩可恨鄰里間十日不一</hi>
<hi>見顔色</hi>人事雖好乖<hi>淵明荅龐參軍詩序曰人事好乖便當語離</hi>
吾生亦多忤<hi>老杜詩人事多錯迕與君永相望</hi>闔門對妻<lb/>
<pb n="KR4d0088_SBCK_005-20b"/>
子歲月不可度<hi>文選曹子建表曰四節之㑹塊然獨處左右惟僕隷</hi>
<hi>所對惟妻子髙談無所與陳發義無所與展老杜詩劒南歳月不可度漢書谷永傳</hi>
<hi>曰闔門髙枕</hi>閉目寧用遮<hi>言廢書不觀也傳燈錄僧問藥山何故看</hi>
<hi>經山云且圖遮眼</hi>停杯仍下筯<hi>言雖止酒尚能強飯李太白詩停杯</hi>
<hi>投節不能食㧞劒四顧心茫然何曽日食萬錢猶言無下筯處</hi>獨無區中<lb/>
縁<hi>區中縁見上注又李太白詩曰杳無區中縁</hi>永懐巖下趣<hi>老杜</hi>
<hi>詩盛論巖中趣</hi>平生三徑資安得一朝具<hi>三徑資見上注</hi>
萬里初歷塊前驅告曛暮<hi>言出仕未幾而遽得罪謝靈運</hi>
<hi>詩朝遊窮曛黒</hi>歸懐屬有思<hi>退之秋懐詩丈夫屬有念事業無窮年</hi>
<pb n="KR4d0088_SBCK_005-21a"/>
棄世不待怒<hi>莊子曰夫欲免爲形者莫如棄世棄世則無累</hi>老境<lb/>
厭逶遲人情費将護<hi>禮記六十耆指使䟽引賀瑒云耆至也至</hi>
<hi>老之境也文選江淹别賦曰車逶遲於山側注云逶遲少留貌</hi>向來張長<lb/>
公吾亦從兹去<hi>漢書張釋之傳子摯字長公官至大夫不能取容當</hi>
<hi>世遂不仕漢髙祖紀曰吾亦從此逝矣</hi>燈花頻作喜<hi>老杜詩燈花何</hi>
<hi>太喜</hi>月色正可歩<hi>老杜詩思家歩月清宵立</hi>預恐何水曹<lb/>
明朝有新句<hi>梁何遜爲水部</hi>
　　除夜<lb/>
七十已強半所餘能㡬何<hi>退之詩年皆過半百來日苦無</hi>
<pb n="KR4d0088_SBCK_005-21b"/>
<hi>多老杜詩百年能㡬何唐摭言崔櫓梅花詩云強半瘦因前夜雪</hi>懸知暮<lb/>
景促<hi>懸知見上注柳子厚書曰長來覺日月益促歳歲更甚</hi>更覺後<lb/>
生多<hi>老杜詩所謂坐深郷里敬</hi>遁世名為累<hi>易曰遯世無悶老杜</hi>
<hi>詩踈嬾爲名誤退之詩士生爲名累</hi>留年睡作魔<hi>盧仝守歳詩曰年去</hi>
<hi>留不住年來也任他石曼卿詩曰巳爲物象添詩瘦更被春隂長睡魔作魔見上注</hi>
西歸端着便<hi>著便見上注</hi>老子不婆娑<hi>晉書陶侃傳曰</hi>
<hi>老子婆娑正坐諸君軰王述亦曰致仕之年不爲此公婆娑之事</hi>
后山詩註卷第五<lb/>
<pb n="KR4d0088_SBCK_005-22a"/>
</p>
<p>
</p>
  </div>
</body>
</text>
</TEI>
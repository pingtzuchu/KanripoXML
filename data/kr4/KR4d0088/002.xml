<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0088_SBCK_002-1a"/>
后山詩註卷第二<lb/>
　　九日寄秦覯<lb/>
疾風回雨水明霞<hi>老杜詩殘夜水明樓</hi>沙歩䕺祠欲<lb/>
莫鵶<hi>柳子厚鐡爐歩志曰江之滸凡舟可縻而上下者曰歩漢書陳勝傳注云</hi>
<hi>䕺祠謂草木岑蔚者</hi>九日清樽欺白髪十年為客負<lb/>
黄花<hi>老杜詩生逢酒賦欺</hi>登高懐逺心如在<hi>登髙蓋九日故</hi>
<hi>事文選潘岳秋興賦曰登山懐逺而悼近李善注引齊景公逰牛山流涕而歎晏子</hi>
<hi>笑之云云杜牧之九日詩云古徃今來只如此牛山何必淚霑衣</hi>向老逢<lb/>
辰意有加<hi>遇節物而多感老者則然</hi>淮海少年天下士<lb/>
<pb n="KR4d0088_SBCK_002-1b"/>
<hi>史記魯仲連傳吾乃今日知爲天下之士也秦覯漣水軍人在楊州之境故云淮海</hi>
<hi>少年</hi>可能無地落烏紗<hi>用晉孟嘉落帽事唐令狐楚重陽日登落</hi>
<hi>帽䑓詩云貴重近臣光綺席笑談從事落烏紗</hi>
　　臣野<lb/>
餘力唐虞後沉人海岱西不應容桀黠寧<lb/>
復有青齊<hi>山東盗賊以巨野爲淵藪平人多被沉溺詩意謂非神禹留此</hi>
<hi>餘力遺患後人也向使無此澤以受衆流青齊其爲魚矣此與東坡艶澦堆賦同意</hi>
<hi>禹貢曰海岱及淮惟徐州大野旣豬東原底平大野一名鉅野史記貨殖傳曰桀黠</hi>
<hi>奴人之所患也又漢書馮奉世傳曰羗虜桀黠賊害吏民</hi>燈火魚成市<lb/>
<pb n="KR4d0088_SBCK_002-2a"/>
帆檣藕帶泥<hi>劉夢得詩漁家燈火明老杜詩藥物楚老漁商市樂府黄</hi>
<hi>淡思曰象牙作㠶檣老杜詩採藕不洗泥</hi>十年塵霧底瞥眼怪<lb/>
鳬鷖<hi>新自京洛風塵中來故見水鳥而怪歎老杜詩呀坑瞥眼過</hi>
　　示三子<lb/>
<hi>時三子已歸自外家</hi>
去逺即相忘歸近不可忍<hi>脞說載獨孤遐詩曰近家心轉</hi>
<hi>切不敢問來人</hi>兒女已在眼眉目略不省<hi>言别乆不復記</hi>
<hi>憶也選詩薜荔若在眼</hi>喜極不得語淚盡方一哂<hi>東坡</hi>
<hi>贈朱壽昌詩喜極無言淚如雨老杜詩畏虎不得語</hi>了知不是夢<hi>華嚴</hi>
<pb n="KR4d0088_SBCK_002-2b"/>
<hi>梵行品曰了知境界如幻如夢此反而用之東坡詩如今不是夢真介在廬山</hi>忽<lb/>
忽心未穏<hi>前漢王褒傳太子苦忽忽善忘不樂雪峯襌師點胷云某甲這</hi>
<hi>裏未穏在</hi>
　　嗚呼行<lb/>
去年米賤家賜粟百萬官倉不餘掬<hi>元祐初左</hi>
<hi>司諌朱光廷奉使賑濟河北不問民戶之等一㮣支貸而河北措置司積年物斛九</hi>
<hi>百萬爲之一空此詩所指豈謂是與詩云終朝采緑不盈一掬</hi>青錢随賜<lb/>
費追呼昔日剜創今𥙷肉<hi>老杜詩恰有三百青銅錢圵夢</hi>
<hi>瑣言載聶夷中詩云二月賣新絲五月糶新榖醫得眼下瘡剜却心頭肉</hi>今年<lb/>
<pb n="KR4d0088_SBCK_002-3a"/>
夏旱秋水生江淮轉粟千里行<hi>前漢鄒陽傳轉粟流</hi>
<hi>輸千里不絶</hi>不應逺水救近渴<hi>此俗間語也韓非子亦有逺水</hi>
<hi>救近火之語</hi>空倉四壁雀不鳴<hi>益州耆舊傳楊宣爲河内太守</hi>
<hi>行縣有羣雀鳴宣曰前有覆車粟此雀相隨欲徃食歐公詩寒雀聚空倉</hi>似聞<lb/>
為政不為費<hi>善政當惠而不費徒惠而不知爲政其可繼乎</hi>兩不<lb/>
相傷兩相濟<hi>老予曰两不相傷而徳交歸焉此借用</hi>十年歛<lb/>
積用一朝驚濤破山風動地<hi>言非常之政不可乆也老</hi>
<hi>杜詩築塲看歛積荘子曰疾雷破山風振海而不能驚老杜又云東南飄風動地至</hi>
　　秋懐示黄預<lb/>
<pb n="KR4d0088_SBCK_002-3b"/>
䆫鳴風歷耳<hi>柳子厚夢歸賦云風纚纚以經耳佛書有一歷耳根之語</hi>
道壊草侵衣<hi>老杜詩壊道哀湍㵼</hi>月到千家静<hi>老杜詩千</hi>
<hi>家山郭靜朝暉</hi>林昬一鳥歸<hi>老杜詩日暮歸㡬翼北林空自昬又云林</hi>
<hi>昬罷幽磬</hi>冥冥塵外趣<hi>楊子曰鴻飛冥冥弋人何篡焉此借用</hi>稍<lb/>
稍眼中稀<hi>疑用老杜眼前無俗物之意史記平原君傳賔客稍稍引去者</hi>
<hi>過半太白詩古來相接眼中稀</hi>送老湏公等秋棊未觧圍<lb/>
<hi>一作小合圍○老杜詩送老白雲邊曹攄圍棊賦曰合圍促陣交相侵伐</hi>
　　送張支使<lb/>
曠度逢知晚髙才處不難<hi>文選夏侯湛東方朔盡賛曰逺</hi>
<pb n="KR4d0088_SBCK_002-4a"/>
<hi>心曠度嵆康書云長才廣度無所不淹</hi>清秋一鶚上<hi>後漢孔融薦禰</hi>
<hi>衡云鷙鳥累百不如一鶚老杜鵰賦云當九秋之凄清見一鶚直上</hi>拭目萬<lb/>
人看<hi>文選楊脩書云觀者駭視而拭目</hi>白酒初同醉<hi>周禮酒正</hi>
<hi>注曰昔酒無事而飲也今之酋乆白酒所謂舊醳者也樂天詩花時同醉破春愁</hi>
黄花已戒寒<hi>禮記月令季秋之月曰鞠有黃花國語曰火見而清風戒</hi>
<hi>寒</hi>憑将衰老事一一報長安<hi>長安蓋后山舊遊之地前</hi>
<hi>詩有城南寓居篇郎長安所作</hi>
　　送杜侍御純陜西轉運<lb/>
餽粮千里古無䇿木牛流馬功不極<hi>漢書韓信</hi>
<pb n="KR4d0088_SBCK_002-4b"/>
<hi>傳千里餽粮師不宿飽唐書夷狄傳序劉貺謂漢無䇿蜀諸葛亮以木牛流馬運竟</hi>
<hi>坐粮不繼不能成功漢書刑法志曰兵寢刑措帝王之極功此借用</hi>邊頭數<lb/>
米換黄金<hi>老杜詩邊頭公卿仍獨驕荘子曰簡髪而櫛數米而炊晉書劉</hi>
<hi>曜逼京師米斗金二两</hi>将軍汗馬未伏櫪<hi>史記晉世家曰矢石</hi>
<hi>之難汗馬之勞魏武帝歌曰老驥伏櫪志在千里</hi>黠羗人面作胡<lb/>
語<hi>後漢馬援傳曰黠羗旅拒此乃太守事耳漢書匈奴賛曰人靣獸心老柱詩云</hi>
<hi>千歲琵琶作胡語</hi>鳥䑕貪生爾如許<hi>言鳥䑕尚知貪生而黠羗</hi>
<hi>輕生如此晉書王濬傳曰雀䑕貪生苟此一活耳</hi>熊虎可避蟁可<lb/>
驅覆巢熏穴意何如<hi>言不必深入窮討也漢書匈奴傳嚴尤曰</hi>
<pb n="KR4d0088_SBCK_002-5a"/>
<hi>視夷狄之侵譬猶蟁之螫驅之而已禮記曰不覆巢韓詩外傳曰社䑕燻之恐燒木</hi>
<hi>老杜詩主簿意何如</hi>漢虜相當庸可盡<hi>選詩漢虜方未和後漢南</hi>
<hi>匈奴傳窮鳥困獸皆相救死況種類繁熾不可單盡又傳論曰漢之疲耗略相當矣</hi>
聊城正用一封書<hi>史記魯仲連傳燕將保守聊城田單攻之不下</hi>
<hi>仲連乃爲書約之以矢射城中燕將見書自殺此詩言得人則一書可以弭難何必</hi>
<hi>窮兵黷武㢤老杜詩自寄一封書今已六月後</hi>巧手莫為無麵餅<lb/>
誰能留渴湏逺井<hi>两句皆善用俗語言治邊不可無人材猶作餅</hi>
<hi>不可無麵而人材政自有可用者何必逺取如留渇以待井耶杜君自徐就改陜漕</hi>
<hi>故詩云尓</hi>國家有急君得辭<hi>漢書陳湯傳曰國家有急君其母譲</hi>
<pb n="KR4d0088_SBCK_002-5b"/>
<hi>老杜送楊監赴蜀詩云相公鎮梁益軍事無孑遺解榻再見今用材復擇誰况君已</hi>
<hi>髙位爲郡得固辭</hi>徐人不勞扣關請<hi>後漢种暠遷凉州刺史吏</hi>
<hi>民詣闕請留一年周禮關人注曰扣關猶謁關人也</hi>隴上壯士莫捫<lb/>
舌<hi>晉書載記曰隴上壯士有陳安毛詩莫捫朕舌此借用以言壯士得食不復有</hi>
<hi>哺之憂老杜詩曰運粮繩橋壯士喜</hi>河西狂王防係頸<hi>河西</hi>
<hi>狂王謂夏國主也漢書西城傳坐知狂王當誅賈證請必係單于之頸</hi>向来<lb/>
此地㡬送迎草間翁仲口不瘖十年兩熟<lb/>
飽可待一歲四守人何心<hi>言徐州數易守臣人必有不安</hi>
<hi>其生者漢書黄覇傳曰數易長吏送故迎新之費及姦吏縁絶簿書盗財物水經注</hi>
<pb n="KR4d0088_SBCK_002-6a"/>
<hi>曰鄗南千秋亭壇廟之東枕道有两石翁仲南北相對又按魏志明帝景初二年鑄</hi>
<hi>銅人二列於司馬門外號曰翁仲東坡罷徐州寄子由詩曰道邊雙石人幾見太守</hi>
<hi>發有知當解笑撫掌冠纓絶則徐州有石人可知后山此詩蓋用東坡意世說和長</hi>
<hi>輿問楊右衛何在客曰向來不坐而去</hi>老稚持車車不留<hi>前漢</hi>
<hi>韓延壽傳老稚扶持車轂</hi>歸人不行行轉頭<hi>歸人特湏臾未行行</hi>
<hi>即逺矣唐崔塗詩曰自是不歸歸便得即此句法樂天詩萬事轉頭空</hi>關中<lb/>
正須蕭丞相<hi>漢書蕭何守關中計户轉漕給軍老杜詩關中正留蕭丞</hi>
<hi>相</hi>省内早要富民侯<hi>一本此下又有两句曰可同一夫在所憫</hi>
<hi>歳晚得無溝壑憂後刪去○漢書田千秋爲丞相封富民侯</hi>
<pb n="KR4d0088_SBCK_002-6b"/>
　　送楊侍禁兼寄顔黄二公二首<hi>長道魯直</hi>
相逢今已晚同府尚經年衆口不成虎<hi>韓非</hi>
<hi>子曰龐共與太子質於邯鄲謂魏王曰夫市無虎明矣然而三人言成市虎今夫邯</hi>
<hi>鄲去魏逺於市議臣者過三人願王察之</hi>諸公更薦賢<hi>更字作平聲讀</hi>
兩親須薄禄<hi>說苑子路曰家貧親老者不擇禄而仕昔者由事二親負</hi>
<hi>米百里之外老杜詩上公有薦者累奏資薄禄</hi>一障欲乗邊<hi>漢書張湯</hi>
<hi>傳武帝謂狄山曰吾使生居一郡能無使虜人盗乎山曰不能居一障間山曰能迺</hi>
<hi>山乗障</hi>徃問顔夫子何妨試着鞭<hi>欲令徃見顔君以爲</hi>
<hi>道地顔君名復字長道晉書劉琨傳常恐祖生先吾着鞭</hi>
<pb n="KR4d0088_SBCK_002-7a"/>
　　又<lb/>
多問黃居士終年欠一書<hi>漢書趙廣漢傳曰爲我多謝問</hi>
<hi>趙君元稹詩只是堂前欠一人○君一作人</hi>因人候消息<hi>老杜詩因</hi>
<hi>人問消息</hi>有使報何如<hi>古樂府曰有信數寄書無信長相憶老杜詩欲</hi>
<hi>問平安無使來</hi>向晚逢楊子真堪託後車<hi>文選魏文帝與</hi>
<hi>呉質書曰文學託乗於後車</hi>親年方頼禄不惜借吹嘘<lb/>
<hi>阮嗣宗詩寵禄豈足頼此反而用之言以親飬之故也家語子貢曰家貧親老不擇</hi>
<hi>禄而仕魏志鄭渾曰孔公緒能清談髙論嘘枯吹生南史謝朓傳士子聲名未立當</hi>
<hi>共奨成無惜齒牙餘論</hi>
<pb n="KR4d0088_SBCK_002-7b"/>
　　送外舅郭大夫䕫路提刑<lb/>
天險連三峽<hi>易坎卦曰天險不可升也</hi>官曹㩀上㳺<hi>老杜</hi>
<hi>詩何當官曹清漢書項羽傳注曰上㳺水之上流也</hi>百年雙鬢白萬<lb/>
里一身浮<hi>老杜詩百年雙白鬢一别五秋螢莊子曰其生也若浮</hi>可<lb/>
使人無訟寧湏意外憂<hi>無訟見魯論下句勸其不生事也前</hi>
<hi>詩亦云莫作分外慮晋書王彬傳荆州守文豈能意外行事</hi>平生晏平<lb/>
仲能費㡬狐裘<hi>勸其止足也用晉阮孚一生當著㡬两屐之意禮記</hi>
<hi>檀弓有若曰晏子一狐裘三十年</hi>
　　雪後黄樓寄負山居士<hi>張仲連</hi>
<pb n="KR4d0088_SBCK_002-8a"/>
林廬煙不起<hi>老杜詩㡬地别林廬</hi>城郭歲将窮<hi>退之詩歳</hi>
<hi>窮寒氣驕</hi>雲日明松雪<hi>選詩雲日相輝映又詩山明望松雪</hi>溪山<lb/>
進晚風<hi>老杜詩山谷進風凉</hi>人行圖畫裏鳥度醉吟<lb/>
中<hi>太白詩人行明鏡中鳥度屏風裏老杜詩飛閣捲簾圖畫裏唐白樂天自號醉</hi>
<hi>吟先生</hi>不盡山隂興天留憶戴公<hi>晉書王徽之甞居山</hi>
<hi>隂夜雪初霽忽憶戴逵逵時在剡溪便夜乗小船詣之經宿方至造門不前而反人</hi>
<hi>問其故徽之曰本乗興而來興盡而反何必見安道邪后山謂興盡則未必相憶寧</hi>
<hi>不爲雪夜之行使有餘興也東坡訪張山人詩萬木鏁雲龍天留與戴公此借用</hi>
　　謝人寄酒<lb/>
<pb n="KR4d0088_SBCK_002-8b"/>
舊香餘味寄黄封<hi>黄封謂宫酒以黄羅帕封之東坡詩上尊日日</hi>
<hi>㵼黄封</hi>厭見春泥滿眼紅<hi>紅泥謂外酒王介甫詩春泥滿眼路</hi>
<hi>嶇嶔此借用其字</hi>千乗莫從公子後<hi>漢書韓王信傳陳豨暴魏</hi>
<hi>公子招致賔客隨之者千餘乗</hi>百壷能為故人東<hi>老杜詩不有小</hi>
<hi>舟能盪漿百壷邦送酒如泉儀禮聘禮賔之幣唯馬出其餘皆東</hi>
　　從蘇公登後樓<lb/>
倐作三年别才堪一觧顔<hi>列子第四篇曰五年之後心更</hi>
<hi>念是非口更念利害老啇始一解顔而笑老啇氏蓋列子之師也</hi>樓孤帶<lb/>
清洛<hi>老杜云樓孤屬晚晴元豐中導洛水以爲清汴南都水所過也</hi>林缺<lb/>
<pb n="KR4d0088_SBCK_002-9a"/>
見巴山<hi>東坡蜀人當是時必有望逺思歸之意老杜詩何路出巴山</hi>五<lb/>
月池無水<hi>張籍詩六月人家井無水夜聞白鼉人盡起</hi>千年鶴<lb/>
自還<hi>續搜神記曰遼東華表柱有鶴集其上曰去家千年今始歸</hi>白鷗<lb/>
沒浩蕩愛惜鬢毛班<hi>勸公髙退以安晚景也老杜詩白鷗没浩</hi>
<hi>蕩萬里誰能馴又曰更憶鬢毛班</hi>
　　送蘇公知杭州<lb/>
<hi>東坡岀知杭州道由南京后山時爲徐州教授詣徐守孫覺願徃見</hi>
<hi>而覺不之許乃託疾謁告來南京送别同舟東下至宿而歸事見東</hi>
<hi>坡送陳傳道書及劉安世彈章</hi>
<pb n="KR4d0088_SBCK_002-9b"/>
平生羊荆州追送不作逺<hi>羊荆州謂羊祐也以比東坡按</hi>
<hi>晉書羊祜傳督荆州諸軍又按晉書郭奕傳奕字大業爲野王令羊祜甞過之奕歎</hi>
<hi>曰羊叔子何必减郭大業少選復徃又歎曰羊叔子去人逺矣遂送祜岀界數百里</hi>
<hi>坐此免官后山旣送東坡爲劉安世所彈乞正其罪甞除太學博士又爲言者以此</hi>
<hi>事論列遂罷此句殆亦詩讖也有客詩云薄言追之注云追送也世說范逵旣去陶</hi>
<hi>侃追送不已且百許里文選孫子荆詩傾城逺追送餞我千里道</hi>豈不畏<lb/>
簡書<hi>言法令不許私出也詩云豈不懐歸畏此簡書劉安世章亦云士於知已</hi>
<hi>不無私恩旣郊於官則有法令師道擅去官次陵蔑郡將徇情亂法莫此爲甚</hi>放<lb/>
麑誠不忍<hi>此句與上句若不相屬而意在言外叢林所謂活句也按韓非</hi>
<pb n="KR4d0088_SBCK_002-10a"/>
<hi>子孟孫獵得麑使秦西巴載之持歸其母隨之而啼秦西巴弗忍而與之孟孫大怒</hi>
<hi>逐之三月復召以爲子傳曰夫不忍麑且忍吾子乎唐陳子昻感寓詩曰吾聞中山</hi>
<hi>相乃屬放麑翁孤獸猶不忍况以奉君終嗚呼觀過可以知仁后山越法出境以送</hi>
<hi>師友亦放麑之類也</hi>一代不數人百年能幾見<hi>后山謝再</hi>
<hi>授徐州教授啓亦曰昨縁知舊出守東南念一代之數人而百年之㡬見間以重江</hi>
<hi>之阻莫期再歳之逢使一有於先顛爲两途之後悔又謂中山之相仁於放麑亂世</hi>
<hi>之雄疑於食子惟其信之旣篤所以行之不疑云云其曰中山之相蓋承子昻之誤</hi>
<hi>也</hi>昔為馬口衘今為禁門鍵<hi>鮑照詩昔如鞲上鷹今作</hi>
<hi>檻中猿老杜詩昔爲水上鷗今如罝中兔后山此句頗用其律馬衘猶可脫去禁鍵</hi>
<pb n="KR4d0088_SBCK_002-10b"/>
<hi>不容輙開言官身拘係不可輙出也退之詩歸來得便即遊覽暫以壯馬脫重衘按</hi>
<hi>律宫殿門忘誤不下鍵及毀管鍵而開者皆出罪王逸注楚辭大司命曰大開禁門</hi>
一雨五月凉中宵大江滿風帆目力短江<lb/>
空歲年晚<hi>風㠶愈逺恨目力不能送之人去江空恍然自失吾之年歳日</hi>
<hi>已遲暮惧其不復再見也其愛賢惜别之意可謂切矣韓詩歳聿其暮薛君曰言君</hi>
<hi>之年歳晚也</hi>
　　送秦覯二首<hi>覯字少章少游之弟也從東坡學於杭州</hi>
士有從師樂諸兒却未知欲行天下獨信<lb/>
有俗間疑<hi>柳子厚荅韋中立論師道書曰獨韓愈奮不顧流俗抗顔而爲</hi>
<pb n="KR4d0088_SBCK_002-11a"/>
<pb n="KR4d0088_SBCK_002-12a"/>
<hi>方未匱竭</hi>端為李君御<hi>後漢李膺傳荀爽甞謁膺因爲其御旣還喜曰</hi>
<hi>今日乃得御李公矣</hi>盡得鄴侯書<hi>退之送諸葛覺徃隨州讀書詩云鄴</hi>
<hi>侯家多書挿架三萬軸</hi>結友真莫逆<hi>史記㢘頗傳燕王私握臣手曰</hi>
<hi>願結交莊子曰子桑戶孟子反子琴張三人相視而笑莫逆於心遂相與友</hi>論<lb/>
才有不如<hi>終上句意言亦當擇交無友不如已者</hi>折腰終不<lb/>
𥙷<hi>晉書陶淵明傳吾不能爲五斗米折腰拳拳事郷里小兒退之復志賦曰豈不</hi>
<hi>登名於一科兮曽不𥙷其遺餘此句后山自道也</hi>可但曵長裾<hi>嚴光</hi>
<hi>詩可但歩兵偏愛酒漢書鄒陽傳何王之門不可曵長裾詩意謂微官之與布衣其</hi>
<hi>得失相去無㡬不必以貧賤依人爲羞也</hi>
<pb n="KR4d0088_SBCK_002-12b"/>
　　和江秀才獻花三首<lb/>
風雨東籬冷落看<hi>陶淵明詩採菊東籬下悠然見南山</hi>清溪<lb/>
水落玉峯寒<hi>老杜九日藍田庄詩云藍水逺從千澗落玉山髙並两峯</hi>
<hi>寒</hi>酒家不辦當壚費<hi>當壚事見司馬相如傳觀未篇落句江君</hi>
<hi>當是酒家</hi>乞與先生種杏壇<hi>荘子曰孔子休坐乎杏壇之上后山</hi>
<hi>時爲徐州學官云</hi>
　　又<lb/>
踈花得雨數枝黄白髪縁愁百尺長<hi>老杜丁香</hi>
<hi>詩踈花枝素艶太白詩白髪三千丈縁愁似个長</hi>要與老生同一<lb/>
<pb n="KR4d0088_SBCK_002-13a"/>
醉故留秋意作重陽<lb/>
　　又<lb/>
江公孤憤不宜秋<hi>韓非子有孤憤篇李商隱詩歸夢不宜秋</hi>吟<lb/>
作秋虫到白頭<hi>東坡詩云吟詩莫作秋䖝聲天公怪汝鈎物情使汝</hi>
<hi>未老華髪生</hi>過我可為千日醉<hi>博物志曰中山有酒飲者一醉</hi>
<hi>千日</hi>從公難作百錢逰<hi>詩意謂官居不可放浪也晉書阮脩傳常</hi>
<hi>以百錢掛杖頭至酒店便獨酣暢東坡詩芒鞵青竹杖自掛百錢逰</hi>
　　次韻李節推九日登南山<lb/>
平林廣野騎䑓荒<hi>詩曰依彼平林漢書晁錯傳平林廣野此車騎</hi>
<pb n="KR4d0088_SBCK_002-13b"/>
<hi>之地文選謝宣逺靈運皆有九日從宋公戯馬䑓集送孔令詩李善注云蕭子顯齊</hi>
<hi>書宋武帝爲宋公在彭城九日出項羽戯馬䑓至今相承以爲舊凖按騎䑓即戯馬</hi>
<hi>䑓樂史寰宇記曰戯馬䑓在徐州彭城縣南三里</hi>山寺鳴鍾報夕<lb/>
陽<hi>老杜詩人扶報夕陽</hi>人事自生今日意寒花只作<lb/>
去年香<hi>李後主詩鬢從近日添新白菊是去年依舊黄老杜詩寒花只暫香</hi>
巾欹更覺霜侵鬢<hi>用落帽事</hi>語妙何妨石作腸<lb/>
<hi>漢書賈捐之傳君房下筆言語妙天下唐皮日休桃花賦序云宋廣平爲相貞姿勁</hi>
<hi>質剛熊毅狀疑其鐡腸與石心不解吐婉媚辭然觀其文而有梅花賦清便富麗得</hi>
<hi>南朝徐庾體殊不類其爲人</hi>落木無邊江不盡<hi>老杜登髙詩無</hi>
<pb n="KR4d0088_SBCK_002-14a"/>
<hi>邊落木蕭蕭下不盡長江衮衮來</hi>此身此日更湏忙<hi>言節物可</hi>
<hi>念政應行樂尚須汲汲於世故邪</hi>
　　别負山居士<hi>張仲連</hi>
田園相與老此别意何如<hi>漢書汲黯傳隱於田園老杜詩</hi>
<hi>此别意茫然又詩主簿意何如</hi>更病可無酒<hi>言臨分不可不飲縱復病</hi>
<hi>惱猶當勉強也樂天詩欲别能無酒</hi>猶寒已自和<hi>韓偓詩春隂漠漠土</hi>
<hi>脉潤寒氣微微風意和</hi>髙名胡未廣<hi>後漢許劭傳曰與兄靖俱有髙</hi>
<hi>名糓梁曰心志旣修而名譽不聞友之過也</hi>詩興尚能多<hi>老杜詩憶</hi>
<hi>在潼關詩興多退之詩四句意多能</hi>沙草東山路猶須一再<lb/>
<pb n="KR4d0088_SBCK_002-14b"/>
過<hi>一再字見司馬相如傳</hi>
　　送趙教授<lb/>
束髪相看到白頭了知公鬢不勝憂<hi>司馬彪續</hi>
<hi>漢書曰卓茂自束髪至白首未甞與人有過杜牧之公道世間惟白髪貴人頭上不</hi>
<hi>曽饒</hi>可堪親老須三釜<hi>莊子曰曽子再仕而心再化曰吾及親仕</hi>
<hi>三釜而樂</hi>又着儒冠忍一羞<hi>老杜詩儒冠多誤身左氏曰一慙之</hi>
<hi>不忍而終身慙乎</hi>平世功名須晚節向来旬月取<lb/>
封侯<hi>此句用東方朔答客難意熈豐間士大夫進用甚峻今不然也孟子曰禹</hi>
<hi>稷當平世漢書鄒陽傳云晚節末路車千秋傳云旬月取宰相封侯</hi>北州豪<lb/>
<pb n="KR4d0088_SBCK_002-15a"/>
傑知誰徤<hi>趙君當是北人後漢光武紀北州弭定竇憲傳曰西州豪傑遂</hi>
<hi>復附從老杜詩眀年此度知誰徤</hi>乞我黃淤十里秋<hi>乞字作去</hi>
<hi>聲讀歐公詩知君欲别西湖去乞我橋南菡蓞香又詩換得西湖十頃秋黄淤謂河</hi>
<hi>水所淤之田也漢書溝洫志曰河水有所㳺盪時至而去則塡淤肥羙民耕田之或</hi>
<hi>乆無害老杜用塡淤字作平聲東坂亦云楚人種麥滿河淤</hi>
　　次韻春懐<lb/>
欲作歸田計<hi>文選張平子有歸田賦</hi>無如二頃何<hi>史記</hi>
<hi>蘇秦傳使我有雒陽負郭田二頃豈能佩六國相印乎</hi>折腰方頼禄<lb/>
<hi>折腰見上注老杜詩上公有薦者累奏資薄禄</hi>拭面未傷和<hi>唐書婁師</hi>
<pb n="KR4d0088_SBCK_002-15b"/>
<hi>徳傳師徳弟守代州辭教之耐事弟曰人有唾面㓗之而巳師德曰未也㓗之是違</hi>
<hi>其怒正使自乾耳公羊傳曰孔子反袂拭面老杜梔子詩云與道氣傷和</hi>日下<lb/>
烏聲樂<hi>左傳曰鳥烏之聲樂</hi>塵生鳥跡多<hi>世說晉簡文帝爲撫</hi>
<hi>軍時牀上塵不聽拂見䑕行跡視以爲佳后山蓋用此意</hi>渡頭留小楫<lb/>
乗興得相過<hi>乗興見上注文選阮籍詩趙李相經過</hi>
　　黄梅五首<lb/>
異色深宜晚<hi>玉䑓新詠沈約芳樹詩曰氤氲非一香參差多異色</hi>生<lb/>
香故觸人<hi>石曼卿詩樂意相關禽對語生香不斷樹交花樂天榴花詩香</hi>
<hi>塵擬觸坐禪人</hi>不施千點白<hi>玉登徒子好色賦曰/著則太白施朱則</hi>
<pb n="KR4d0088_SBCK_002-16a"/>
<hi>太赤</hi>别作一家春<hi>一家春見上注</hi>
　　又<lb/>
舊鬢千絲白<hi>老杜詩人生不再好鬂髪白成絲</hi>新梅百葉<lb/>
黃<hi>老杜四松詩終然棖撥損得恡千葉黄</hi>留花如有待<hi>退之詩留</hi>
<hi>花不發待郎歸</hi>迷國更湏香<hi>言其色自足迷國也尚何湏香邪宋玉賦</hi>
<hi>曰嫣然一笑惑陽城迷下蔡</hi>
　　又<lb/>
冉冉稍頭緑婷婷花下人<hi>東坡詩冉冉緑霧生人衣杜牧</hi>
<hi>之詩荳蔻梢頭二月春元微之李娃行曰玉顔婷婷街下立</hi>欲傳千里<lb/>
<pb n="KR4d0088_SBCK_002-16b"/>
信暗折一枝春<hi>見上注</hi>
　　又<lb/>
黃裏含真意<hi>退之燈花詩黄裏排金粟蓋謂額間花鈿也此借用</hi>春<lb/>
容帶薄寒<hi>趙師民詩委地露花啼曉恨拂堤煙柳弄春容</hi>欲知誰<lb/>
稱面<hi>劉禹錫詩綺季衣冠稱鬂靣按庾信蕩子賦曰緑葉起衫紅花宜靣</hi>編<lb/>
挿一枝看<lb/>
　　又<lb/>
花裏重重葉釵頭點點黄秪應報春信故<lb/>
作着人香<hi>玉䑓新詠徐君舊詩草短猶通屧梅香漸着人</hi>
<pb n="KR4d0088_SBCK_002-17a"/>
　　田家<lb/>
鷄鳴人當行犬鳴人當歸秋來公事急岀<lb/>
處不待時<hi>左傳曰公事有公利孟子曰公事畢然後敢治私事</hi>昨夜<lb/>
三尺雨竈下已生泥人言田家樂爾苦人<lb/>
得知<hi>漢書楊惲曰田家作苦歐陽公歸田樂詩曰田家之樂知者誰我獨知之</hi>
<hi>胡不歸爾苦猶言如許苦也</hi>
　　巨野二首<hi>當是移頴州教授時所作</hi>
紅落芙蕖晚青深蒲稗秋<hi>謝靈運詩蒲稗相因依</hi>平<lb/>
湖無過鳥鳴鼓有行舟<hi>老杜詩打鼓發船何處郎</hi>
<pb n="KR4d0088_SBCK_002-17b"/>
　　又<lb/>
蒲港侵衣緑蓮塘亂眼紅<hi>退之送王塤序云猶航㫁港絶</hi>
<hi>潢老杜竹詩色侵書帙亂宋莒公集梁山泊水無岸行舟多穿菰蒲爲道州人謂之</hi>
<hi>蒲巷此港字恐當作巷</hi>将身供世事結䌫待回風<hi>老杜</hi>
<hi>詩惟將遲暮供帳病又詩結䌫排魚網又詩回風吹早秋</hi>
　　别叔父録曹<lb/>
為吏專刑法<hi>漢書薛宣傳吏道以法令爲師</hi>成家託弟昆<lb/>
<hi>老杜詩實惟親弟昆</hi>三年如昨日一笑更何言<hi>三年一笑</hi>
<hi>用列子事見上注</hi>扶老湏微禄<hi>漢書孔光傳賜太師靈壽杖注扶老</hi>
<pb n="KR4d0088_SBCK_002-18a"/>
<hi>杖也老杜詩耽酒須微禄</hi>移官實至恩<hi>老杜詩微官近至尊時后山自</hi>
<hi>徐學移頴王吉傳可謂至恩</hi>兩踈元父子何日復東轅<lb/>
<hi>漢書踈廣傳廣謂兄子受曰豈如父子相隨出關歸老故郷乎遂上䟽乞骸骨公卿</hi>
<hi>大夫故人邑子設祖道供張東都門外東轅猶左氏所謂南轅反斾</hi>
　　岀清口<lb/>
家世山東飽耕稼<hi>孟子曰自耕稼陶漁以至爲帝</hi>晚託一<lb/>
舟順流下<hi>爾雅順流而下曰泝㳺</hi>漁溝寒餅不下筯<lb/>
推柂轉頭更五夜<hi>意謂發漁溝時尚未夕食舟行已遲明矣王介</hi>
<hi>甫詩任村炊米朝食魚日暮榮陽驛中宿與此同意晉何曽傳猶言無下筯處老杜</hi>
<pb n="KR4d0088_SBCK_002-18b"/>
<hi>詩捩柂開頭捷有神漢儀中黄門持五夜</hi>平明放溜岀清口霜<lb/>
落潮回霧連野<hi>歐公詩江城月下夜聞歌淮浦山前朝放溜</hi>平<lb/>
淮一夢三十里有日無風神所借<hi>摭遺新說王勃</hi>
<hi>自洪州旋舟謝向時所見老叟曰神旣借以好風躬修牢酒以報神賜</hi>似憐<lb/>
憂患滿人間百孔千瘡容一罅<hi>退之荅孟簡書曰羣</hi>
<hi>儒區區修𥙷百孔千瘡隨亂隨失</hi>文章末技将自効<hi>老杜詩文</hi>
<hi>章真小技班固幽通賦曰操末技猶必然兮文選任彦昇作王文憲集序曰昉甞以</hi>
<hi>筆扎見知思以薄技効徳漢書蕭望之傳曰爭願自効</hi>語不驚人神<lb/>
可嚇<hi>后山自謂文章尚不能動人山川之神其可嚇耶老杜詩爲人性僻耽佳</hi>
<pb n="KR4d0088_SBCK_002-19a"/>
<hi>句語不驚人死不休荘子曰今子欲以子之梁國而嚇我耶嚇音許嫁反</hi>子女<lb/>
玉帛君所餘<hi>左傳曰子女玉帛則君有之羽毛齒革則君地生焉其波</hi>
<hi>及晉國者君之餘也按搜神記呉郡太守張公直過廬山其子夢爲廬山君所聘怖</hi>
<hi>而遽發中流船不行下女水中此詩所言子女謂此類也</hi>寄聲白鳥煩<lb/>
多謝<hi>漢書趙廣漢傳曰寄聲謝我又曰爲我多謝問趙君</hi>
　　泛淮<lb/>
冬暖仍初日潮回更下風鳥飛雲水裏人<lb/>
語櫓聲中<hi>退之進學解曰冬暖而兒號寒杜牧之詩鳥去鳥來山色裏人</hi>
<hi>歌人哭水聲中</hi>平野容回顧<hi>言望郷之眼不爲重山所隔老杜詩平野</hi>
<pb n="KR4d0088_SBCK_002-19b"/>
<hi>入青徐</hi>無山㑹有終<hi>言雖未有可隱之山豈終老於行役而不返故</hi>
<hi>里耶此移頴時所歎也易曰君子有終老杜詩人生亦有初此効其律</hi>倚檣<lb/>
聊自逸吟嘯不湏工<hi>晉書王廙倚柂樓長嘯神氣甚逸王導謂</hi>
<hi>庾亮曰世將爲傷時識事亮曰正足舒其逸氣耳又庾氷吟嘯鼓柂沂流而去東坡</hi>
<hi>詩云作詩不須工</hi>
　　猴馬<hi>并引</hi>
<hi>楚州紫極宫有畫沐猴振索以戯馬頓索以驚圉人不測從後鞭之</hi>
<hi>人言沐猴宜馬而今爲累作詩以導馬意</hi>
<hi>韓鄂四時纂要曰常繋獼猴於馬房内辟惡消百病令馬不着</hi>
<pb n="KR4d0088_SBCK_002-20a"/>
<hi>疥</hi>
沐猴自戯馬自驚<hi>漢書項籍傳楚人沐猴而冠</hi>圉人未<lb/>
觧猴馬情<hi>周禮圉師掌敎圉人飬馬</hi>猴其天資馬何罪<lb/>
<hi>史記啇君賛其天資刻薄人也</hi>意欲防患猶傷生<hi>宋書王泰曰酒</hi>
<hi>雖㑹性亦以傷生</hi>異類相宜亦相失同類相傷非<lb/>
所及<hi>非所及猶言非思慮所及也物惡傷其類此理之固然而其間亦有相傷</hi>
<hi>者豈可復以常禮待之耶文選李陵書曰但見異類此借用史記孔子世家曰君子</hi>
<hi>諱傷其類</hi>志行萬里困一誤<hi>呉志陸遜傳志行萬里不中道而輟</hi>
<hi>足老杜詩當時歷塊誤一蹶委棄非汝能周防</hi>吐豆齕荄甘伏櫪<lb/>
<pb n="KR4d0088_SBCK_002-20b"/>
<hi>唐李林甫傳曰君等不見立仗馬乎終日無聲而飲三品芻豆一鳴則黜之矣莊子</hi>
<hi>馬蹄篇齕草飲水翹足而陸伏櫪見上注后山自徐學除太學博士以言者罷旣而</hi>
<hi>移頴州故有同類相傷與志行萬里誤一困之語</hi>
　　徐氏閑軒<hi>徐氏謂徐大正東坡亦有閑軒詩</hi>
倦逰梁楚愛吾廬老寄山林孰與娯<hi>漢書司馬</hi>
<hi>相如傳曰客遊梁又曰長卿故倦遊淵明詩吾亦愛吾廬</hi>想見杖黎臨<lb/>
過鳥<hi>言軒檻之髙莊子曰原憲杖黎而應門柳子厚柳州山水記曰乃臨大野</hi>
<hi>飛鳥皆視其背</hi>更能赤手縛於莬<hi>魯直詩守心如縛虎此用其意</hi>
<hi>言處閑之難也東坡詩當年老使君赤手降於莬左傳曰楚人謂虎於莬</hi>君寧<lb/>
<pb n="KR4d0088_SBCK_002-21a"/>
平世輕三釜<hi>孟子曰禹稷當平世三釜見上注</hi>我亦東原<lb/>
有一區<hi>漢書楊雄傳有宅一區</hi>擬買嬋姢作歸計可<lb/>
無堆玉斗量珠<hi>元微之李娃行曰平常不是堆珠玉難得門前暫徘</hi>
<hi>徊劉禹錫泰娘歌曰路傍忽見停隼旟斗量明珠鳥傳意按嶺表録異梁氏女有容</hi>
<hi>貌石季倫以真珠三斛買之即緑珠也</hi>
　寄豫章公三首<lb/>
<hi>后山自注云許官茶未寄○黄魯直家於洪州之雙井洪即古豫章</hi>
密雲不雨卧烏龍<hi>張舜民小說云熈寧末神廟有㫖下建州製密</hi>
<hi>雲龍其品又髙於小團周易密雲不雨自我西郊此借用言茶之未破</hi>已足<lb/>
<pb n="KR4d0088_SBCK_002-21b"/>
人間第一功<hi>言未戰而勝睡魔也漢書蕭何功第一無汗馬之勞</hi>得<lb/>
諾向来䡖季子<hi>漢書季布傳椘人諺曰得黃金百不如得季布諾</hi>
打門何日走周公<hi>盧仝謝孟簡惠茶詩曰日髙丈五睡正濃將軍</hi>
<hi>打門驚周公蓋用魯論不復夢見周公意后山爲學官暗用邊韶事</hi>
　　又<lb/>
愧無一縷破雙團<hi>破團茶法多以線縷觧之雙團謂大小團也</hi>
慣下薑鹽枉肺肝<hi>薛能鳥觜茶詩云鹽損添常戒薑宜煑更誇東</hi>
<hi>坡和寄茶詩云老妻稚子不知愛一半已入薑鹽煎</hi>誓酒不應忘此<lb/>
老<hi>晉書劉伶傳伶妻勸伶㫁酒伶曰吾不能自禁惟當祝鬼神自誓耳后山持律</hi>
<pb n="KR4d0088_SBCK_002-22a"/>
<hi>酒戒甚嚴故有此語</hi>論詩寧肯乞麄官<hi>薛能謝王彦威寄茶詩曰</hi>
<hi>麄官寄與真拋却頼有詩情合得甞乞音氣</hi>
　　又<lb/>
人須百斛買雙鬟<hi>百斛見上注玉䑓新詠辛延年詩云一鬟五百</hi>
<hi>萬两鬟千餘萬魯直詩欲買娉婷歌煮茗我無一斛明月珠</hi>水截龍章<lb/>
試虎班<hi>史記蘇秦傳水截鴻鵠晉書嵇康傳龍章鳯姿此借用其字龍章謂</hi>
<hi>茶虎班謂盞</hi>老覺才踈渾不稱自携雲月瀉潺<lb/>
湲<hi>樂天詩一别承眀三領郡從教人道是粗才老杜詩雲月遞微明此借用其字</hi>
<hi>言建瓷如雲中之月也張平子思玄賦曰亂弱水之潺湲字林曰潺湲流貌湲音爰</hi>
<pb n="KR4d0088_SBCK_002-22b"/>
<hi>亦音侯頑切</hi>
　　贈秦覯兼簡蘇迨二首<lb/>
兩秦並立難爲下<hi>史記孟甞君傳云勢不两立爲雄世說後漢陳</hi>
<hi>寔二子紀字元方諶字季方寔曰元方難爲兄季方難爲弟此句用其事魏略栢範</hi>
<hi>妻曰君前在東坐欲擅斬徐州人謂君難爲下今羞爲吕昭屈難爲上也此句用其</hi>
<hi>字</hi>萬里長驅在此初<hi>成都記萬里橋後主時費禕聘呉諸葛亮</hi>
<hi>祖於此禕曰萬里之行故始於此矣</hi>别後未忘三曰語<hi>唐書陸贄</hi>
<hi>傳張鎰有重名贄徃見語三日竒之</hi>人来肯作數行書<hi>老杜詩相</hi>
<hi>看過半百不寄一行書</hi>
<pb n="KR4d0088_SBCK_002-23a"/>
　又<lb/>
文章從古不同時<hi>言知音未必並世也漢武聞司馬相如賦曰朕</hi>
<hi>獨不得與此人同時㢤</hi>詩語驚人筆亦竒<hi>詩語驚人見上注范</hi>
<hi>曄傳曰謂序論筆勢縱放實天下之竒作柳子厚先友記曰韓㑹弟愈文益竒</hi>過<lb/>
與阿平應絶倒<hi>晉書王澄聞魏玠言輙歎息絶倒時人爲之語曰魏</hi>
<hi>玠談道平子絶倒又世說云阿平若在當復絶倒阿平蓋以屬仲豫</hi>世間能<lb/>
有㡬人知<hi>貫休詩云禪客相逢只彈指此心寧有㡬人知</hi>
　　次韻秦少逰春江秋野圖<hi>后山自注云宗室所</hi>
<hi>畫</hi>
<pb n="KR4d0088_SBCK_002-23b"/>
翰墨功名裏江山富貴人倐看雙鳥下已<lb/>
負百年身<hi>南史梁忠烈世子方等傳云性愛林泉特好散逸甞著論曰吾</hi>
<hi>不及鳥魚逺矣鳥魚飛浮任其志性吾之進退甞在掌握若使吾終得與魚鳥同遊</hi>
<hi>則去人間如脫屣耳此宗室事故后山引用蓋舊制宗室在宫有出入之限有不許</hi>
<hi>外交之禁故也老杜詩長爲萬里客有愧百年身</hi>
　　又<lb/>
江清風偃木霜落鴈横空<hi>老杜詩長林偃風色</hi>若箇<lb/>
丹青裏猶須着此翁<hi>后山自註曰秦詩云請君添小艇畫我作</hi>
<hi>漁翁○言小㳺方見用於世非江海之士不當畫之漁舟也晉書顧凱之爲謝鯤象</hi>
<pb n="KR4d0088_SBCK_002-24a"/>
<hi>在石巖裏曰此子宜置丘壑中后山蓋反此意着字甞經東坡用之所謂戯著㓜輿</hi>
<hi>巖谷裏是也老杜詩秋色彫春草王孫若箇邊黄魯直荅王立之詩曰小詩若能令</hi>
<hi>毎篇不苟作湏有所屬乃善頃來詩人惟陳無已得此意毎令人歎伏之蓋渠勤學</hi>
<hi>不倦味古人語精深非有謂不發於筆端耳觀此詩信魯直之善論也</hi>
　　㓜嶺<hi>后山自注云外氏有石象山號㓜嶺</hi>
外家英俊場<hi>漢書枚臯傳與英俊并㳺柳子厚書曰鼓行俊造之埸</hi>
季氏不好㺯<hi>季氏猶詩所謂伯氏仲氏左傳曰夷吾弱不好弄</hi>用<lb/>
意丘壑間頗以石自奉<hi>班固序傳班斿曰漁釣於一壑則萬</hi>
<hi>物不奸其志棲遲於一丘則天下不易其樂</hi>誰言拳握間<hi>後漢張湛</hi>
<pb n="KR4d0088_SBCK_002-24b"/>
<hi>傳拳握之物足富十世</hi>意作萬牛重<hi>老杜古栢行萬牛回首丘山重</hi>
岱宗小天下<hi>孟子登太山而小天下</hi>不辦一席用<hi>東坡</hi>
<hi>六一泉銘載惠勸語曰西湖蓋歐公几案間一物耳</hi>
　　絶句<lb/>
斫水水可㫁<hi>越王勾踐有八劒二名㫁水以之指水開即不合</hi>續<lb/>
弦弦可完<hi>東方朔十洲記曰煑鳯喙麟角合煎作膠名之爲續弦膠两句</hi>
<hi>言物理之間合者固有時可斷而斷者寧不可復續耶而客主之交一絶不續亦可</hi>
<hi>歎矣</hi>如何鄭公客不作百年看<hi>漢書鄭當時傳两人中廢</hi>
<hi>賔主益落故班固作賛引廷尉翟公一死一生乃見交情之語此詩必有謂而作也</hi>
<pb n="KR4d0088_SBCK_002-25a"/>
　　贈歐陽叔弼<hi>叔弼名棐六一居士之第三子家於頴州</hi>
早知汝頴多能事<hi>晉書周顗傳汝頴多竒士能事字出周易汝頴</hi>
<hi>多竒士夲曹操語</hi>晚以詩書託下僚<hi>選詩英傑沉下僚</hi>大<lb/>
府禮容寛懶慢<hi>漢書云敞傳贊再入大府老杜詩自識將軍禮數寛</hi>
<hi>晋嵆康與山濤書云懶與慢相成</hi>故家文物尚嫖姚<hi>故家遺俗</hi>
<hi>見孟子左傳臧哀伯曰文物以紀之此借用漢志景星歌曰五音六律依韋響昭雜</hi>
<hi>變並㑹雅聲逺姚注云姚嫖姚言飛揚也</hi>只将憂患供談笑<hi>憂患</hi>
<hi>字見易係辭王介甫詩已將流景供談笑聊謂知音破欝陶</hi>敢望功言<lb/>
答聖朝<hi>功言見上注老杜詩未有㳙涘答聖朝</hi>歲歷四三仍<lb/>
<pb n="KR4d0088_SBCK_002-25b"/>
此地<hi>歲歷四三謂十二年也下篇亦云中年見二子已復歳一終尚書或四三</hi>
<hi>年此借用其字也</hi>家餘五一見今朝<hi>歐陽文忠公自號六一居</hi>
<hi>士作傳曰吾家蔵書一萬卷集録三代以來金石遺文一千卷有琴一張有棊一局</hi>
<hi>常置酒一壷客曰是謂五一爾何如居士曰以吾一翁老於此五物之間是豈不爲</hi>
<hi>六一乎時居士已薨故曰家餘五一</hi>
后山詩註卷第二<lb/>
<pb n="KR4d0088_SBCK_002-26a"/>
<pb n="KR4d0088_SBCK_002-27a"/>
</p>
<p>
</p>
  </div>
</body>
</text>
</TEI>
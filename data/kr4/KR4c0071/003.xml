<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鮑溶詩集巻三</head> <lb/>
    <p>
<pb n="KR4c0071_WYG_003-1a"/>
欽定四庫全書<lb/>
　鮑溶詩集巻三<lb/>
　　行路難<lb/>
玉堂向夕如無人絲竹儼然宫商死細人何言入君耳<lb/>
塵生金樽酒如水君今不念嵗蹉跎鴈天明明涼露多<lb/>
華燈青凝久照夜綵僮窈窕虛垂蘿入宫見妬君不察<lb/>
暮入此地生風波此時不樂早休息女顔易老君如何<lb/>
　　子規<lb/>
<pb n="KR4c0071_WYG_003-1b"/>
中林子規啼云是古蜀帝蜀帝胡為鳥驚急如罪戾一<lb/>
啼艶陽節春色亦可替再啼孟夏林宻葉堪委翳三啼<lb/>
涼秋曉景物生意細四啼𤣥冥冬雲物慘不霽芸黄壯<lb/>
士髮沾洒幽姬袂悲深寒鳥雛哀掩病鶴翅胡為託幽<lb/>
命庇質無定毳戚戚含至寃卑卑忌羣勢吾聞鳳皇長<lb/>
羽族皆受制盍分翡翠毛使學鸚鵡慧敵怨不在絃一<lb/>
哀尚能繼那令不知休泣血經世世古風失中和衰代<lb/>
因鄭衛三歎尚淫哀向渴嘻流涕如因異聲感樂與中<lb/>
<pb n="KR4c0071_WYG_003-2a"/>
腸契至教一昏蕪生人遂危脆古意歎通近如上青天<lb/>
際荼蓼久已甘空勞堇葵惠誰聞子規苦思與正聲計<lb/>
　　秋夜聞鄭山人彈楚妃怨<lb/>
明月揺落夜深堂清淨絃中間楚妃奏十指哀嬋娟寥<lb/>
寥夜含風蕩蕩意如泉寂寞物無象依稀語空煙旅人<lb/>
多西望客雁難南前由來感神事豈為無情傳容華能<lb/>
㡬時不再來者年此夕河漢上雙星含淒然<lb/>
　　憶舊逰<lb/>
<pb n="KR4c0071_WYG_003-2b"/>
憶求無何鄉了在赤谷村仙人居其中將往問所存日<lb/>
入濛汜宿石煙抱山門明月久不下半峰照啼猿堂上<lb/>
白鶴翁神清心無煩齋心侍席前跪請長生恩云昔崆<lb/>
峒老何詞受軒轅從星使變化任日張乾坤若到舊鄉<lb/>
里宛如曾討論風移嵓花氣珠貫金經言涼夜惜易盡<lb/>
青煙謝晨喧自唯腥膻體難久畱其藩㡬世身在夢愚<lb/>
智相憂寃歎息㡬晚寤䝉師招其魂至今瑶華心每想<lb/>
清水源<lb/>
<pb n="KR4c0071_WYG_003-3a"/>
　　白露<lb/>
清蟬暫休響豐露還移色金颷爽晨華玉壺増夜刻已<lb/>
低疎螢燄稍減哀蟬力迎社促燕心助風勞雁翼一悲<lb/>
紈綺情再想清淺憶髙髙拜月歸軋軋挑燈織盈盈玉<lb/>
盤淚何處無消息<lb/>
　　經隱叟<lb/>
行踏門外泉坐披牀上雲誰將許由事萬古畱與君虚<lb/>
洞閉金鎻蠧簡藏鳥文蘿景深的的蕙風閒薰薰余有<lb/>
<pb n="KR4c0071_WYG_003-3b"/>
世上心此來未及羣殷勤諱名姓莫遣樵客聞<lb/>
　　秋日山中懐李端公益<lb/>
舊事與日逺秋花仍舊香前年繡衣客此節過此堂侍<lb/>
臣不自髙笑脫繡衣裳眠雲有餘意入鳥不亂行我恐<lb/>
雲嵐色損君鞍馬光君言此何言且共覆前觴古人重<lb/>
一笑買日輕金裝日盡秉燭遊千年不能忘君言此何<lb/>
言明日皆異鄉明日非今日山下道路長一從下山來<lb/>
天地再炎涼此中㑹難得夢君馬𤣥黃<lb/>
<pb n="KR4c0071_WYG_003-4a"/>
　　擬古苦哉逺征人<lb/>
征人歌古曲携手上河梁李陵死别處窅杳𤣥冥鄉憶<lb/>
昔從此路連年征鬼方久行迷漢厯三洗氊衣裳百戰<lb/>
身且在㣲功信難忘逺承雲臺議非勢孰敢當落日弔<lb/>
李廣白身過河陽閒弓失月影勞劍無龍光去日始束<lb/>
髮今來髮成霜虚名乃閒事生見父母鄉掩抑大風歌<lb/>
徘徊少年塲誠哉古人言鳥盡良弓藏<lb/>
　　悼豆盧策先輩<lb/>
<pb n="KR4c0071_WYG_003-4b"/>
䘮車出東門生時馬無力何處入黃泉嵩髙山西北室<lb/>
人萬里外久望君官職今與牽衣兒飜號死消息平生<lb/>
江海上我不空相識逺客迷畏途孤鴻傷一翼行將鷄<lb/>
黍祭巳是烏鳶食勸酒執御郎行人有哀色先悲三尺<lb/>
土經嵗哭不得眼前雙雙流故袂安可拭一拜隔千里<lb/>
生人意何極唯有陽春曲永播清玉徳<lb/>
　　首夏<lb/>
昨日青春去晚峯尚含妍雖留有餘態脉脉防憂煎幽<lb/>
<pb n="KR4c0071_WYG_003-5a"/>
人惜時節對此感流年<lb/>
　　寄天台凖公<lb/>
赤城橋東見夜月佛壠寺邊行月僧閒踏莓苔繞琪樹<lb/>
海光清淨對心燈<lb/>
　　送僧東逰<lb/>
風流東晉後外學入僧家獨唱郢中雪還逰天際霞雲<lb/>
村共香飯水國渝秋花景物添新致前程詎可涯<lb/>
　　送僧之宣城<lb/>
<pb n="KR4c0071_WYG_003-5b"/>
昔從謝太守賓客宛陵城有日持齋戒髙僧識姓名秋<lb/>
風送客去安得盡忘情<lb/>
　　宣州北樓昔從順陽公㑹於此<lb/>
詩樓郡城北窗牖敬亭山㡬歩塵埃隔終朝世界閒憑<lb/>
師看粉壁名姓在其間<lb/>
　　東髙峯<lb/>
東亭最髙峙春樹繞山腰畫裏青鸞客雲中碧玉簫秋<lb/>
風若西望為我一長謡<lb/>
<pb n="KR4c0071_WYG_003-6a"/>
　　禪定寺經院<lb/>
蓮花不朽寺雕刻滿山根石汗知天雨金泥落聖言思<lb/>
量施金客千古獨消魂<lb/>
　　范傳真侍御累有寄因奉酬十首<lb/>
昨日新花紅滿眼今朝美酒綠畱人更宜明月含芳露<lb/>
憑仗蕭郎夜賞春<lb/>
白雪剪花朱蠟蒂折花傳笑惜春人請君向日留明日<lb/>
一醉春風莫厭頻<lb/>
<pb n="KR4c0071_WYG_003-6b"/>
雲髻鳳文細對君歌少年萬金酬一願可惜十千錢<lb/>
玉管傾杯樂春園鬭草情野花無限意處處逐人行<lb/>
聞道中山酒一杯千日酲黄鶯似傳語勸酒太叮嚀<lb/>
紅袂歌聲起因君始得聞黃昏小垂手與我駐浮雲<lb/>
相勸醉年華莫醒春日斜春風宛陵道萬里晉陽花<lb/>
碧緑草縈堤紅藍花滿溪願君常踐踏莫使暗萋萋<lb/>
萋萋巫峽雲楚客莫留恩嵗久晉陽道誰能向太原<lb/>
嵗酒勸屠蘇楚聲山鷓鴣春風入君意千日不湏㬰<lb/>
<pb n="KR4c0071_WYG_003-7a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0071_WYG_003-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鮑溶詩集巻三<lb/>
</p>
<p>
</p>
  </div>
</body>
</text>
</TEI>
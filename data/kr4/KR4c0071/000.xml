<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鮑溶詩集</head>
    <p>
<pb n="KR4c0071_WYG_000-1a"/>
欽定四庫全書　　　　　集部二<lb/>
　鮑溶詩集　　　　　　　别集類一<hi>唐</hi>
　　提要<lb/>
　　　　<hi>臣</hi>等謹案鮑溶詩集六巻集外詩一巻唐鮑<lb/>
　　　　溶撰溶字徳源唐元和四年進士唐書無傳<lb/>
　　　　其事蹟已不可考溶詩在後世不甚著然張<lb/>
　　　　為作主客圖以溶為博解宏拔主以李羣玉<lb/>
　　　　為上入室而為與司馬退之二人同居入室<lb/>
<pb n="KR4c0071_WYG_000-1b"/>
　　　　之列則當時固絶重之也其集宋史館舊本<lb/>
　　　　五巻訛題鮑防曽鞏始據唐文粹唐詩類選<lb/>
　　　　考正之又以歐陽修本㕘校増多三十三篇<lb/>
　　　　合舊本共二百三十三篇釐為六巻晁公武<lb/>
　　　　讀書志仍作五巻稱惟存一百九十二篇餘<lb/>
　　　　皆佚此本為江南葉裕家所鈔首有曽鞏校<lb/>
　　　　上序今核所録惟集外詩一巻與曽鞏序新<lb/>
　　　　増三十三首之説合其正集比鞏序多一巻<lb/>
<pb n="KR4c0071_WYG_000-2a"/>
　　　　而詩止一百四十五首盖舊本殘缺傳寫者<lb/>
　　　　離析其巻帙以足鞏序之數而忘外集一巻<lb/>
　　　　本在六巻中也全唐詩所録較此本多十六<lb/>
　　　　首較晁本多二首而較曽本尚少三十九首<lb/>
　　　　則其集之佚者多矣乾隆四十六年四月恭<lb/>
　　　　校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4c0071_WYG_000-3a"/>
鮑溶詩集原序<lb/>
鮑溶詩集六巻史館書舊題云鮑防集五巻崇文總目<lb/>
叙别集亦然知制誥宋敏求為臣言此集詩見文粹唐<lb/>
詩類選者亦稱鮑溶作又防之雜感詩最顯而此集無<lb/>
之知此詩非防作也臣以文粹類選及防雜感詩攷之<lb/>
敏求言是又得㕘知政事歐陽修所藏鮑溶集與此集<lb/>
同然後知為溶集決也史館書五巻總二百篇歐陽氏<lb/>
書無巻第纔百餘篇然其三十三篇史館書所無今别<lb/>
<pb n="KR4c0071_WYG_000-3b"/>
為一巻附於後而總題曰鮑溶詩集六巻蓋自先王之<lb/>
澤熄而詩亡晚唐以來作者嗜文辭抒情思而已然亦<lb/>
徃徃有可采者溶詩尤清約嚴謹而違理者少近世之<lb/>
能焉者也故旣正其謬誤又著其大者以傳焉臣鞏謹<lb/>
序<lb/>
</p>
<p>
</p>
  </div>
</body>
</text>
</TEI>
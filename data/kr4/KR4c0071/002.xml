<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鮑溶詩集巻二</head> <lb/>
    <p>
<pb n="KR4c0071_WYG_002-1a"/>
欽定四庫全書<lb/>
　鮑溶詩集巻二<lb/>
　　壯士行<lb/>
西方太白髙壯士羞病死心知報恩處對酒歌易水沙<lb/>
鴻嘷天末横劍别妻子蘇君執節歸班超束書起山河<lb/>
不足重重在遇知已<lb/>
　　章華宫行<lb/>
煙渚南鴻呼曉羣章華宫娥怨行雲十二巫峯仰天緑<lb/>
<pb n="KR4c0071_WYG_002-1b"/>
金車何處邀雲宿小腰婑墮三千人宫衣水碧顔青春<lb/>
豈無一人似神女忍使黛蛾常不伸黛蛾不伸猶自可<lb/>
春朝諸處門常鎻<lb/>
　　倚瑟行<lb/>
金輿傳驚㶚滻水龍旗參天行殿巍左文皇帝右慎姬<lb/>
北面侍臣張釋之因知髙處邯鄲道壽陵已見生秋草<lb/>
萬世何人不此歸一言出口堪生老髙歌倚瑟流清悲<lb/>
徐樂哀生知為誰臣驚歡歎不可放願賜一言釋名妄<lb/>
<pb n="KR4c0071_WYG_002-2a"/>
明珠為日紅亭亭水銀為河玉為星泉宫一閉秦國䘮<lb/>
牧童弄火驪山上與世無情在速貧棄尸於野由斯𦵏<lb/>
生死茫茫不可知視不一姓君莫悲始皇有訓二世哲<lb/>
君獨何人至於斯灞陵一代無發毁儉風本自張廷尉<lb/>
　　辭輦行<lb/>
漢家代久淳風薄帝重㣲行極荒樂青娥三千奉一人<lb/>
班女不以色事君朝停玉輦詔同載三十六宫皆盼睞<lb/>
不驚六馬緩天儀從容鳴環前致辭君恩如海深難竭<lb/>
<pb n="KR4c0071_WYG_002-2b"/>
妾命如花輕易絶願陪阿母同小星敢使太陽齊萬物<lb/>
周末幽王不可宗妾聞上聖遺休風五更三老侍白日<lb/>
八十一女居深宫願將輦内有餘席迴賜忠臣妾恩澤<lb/>
一時節義動賢君千年名姓香氛氲漸臺水死何傷聞<lb/>
　　巢烏行<lb/>
烏生㡬子林蕭條雄烏求食雌守巢夜愁風雨巢傾覆<lb/>
常見一烏巢下宿日長雛飢雄未逥雌烏下巢去哀哀<lb/>
野田春盡少遺穀尋食不得飢飛來黄雀亦引數青雀<lb/>
<pb n="KR4c0071_WYG_002-3a"/>
雀飛未逺烏驚落既分青雀噉爾雛爾雛雖長心何如<lb/>
將飛不飛猶未忍古瑟冩哀哀不盡殺生養生復養生<lb/>
嗚嗚嘖嘖何時平<lb/>
　　姑蘇宫行<lb/>
姑蘇宫九層金臺半虚空雕楹璇題鬭皎潔中有妖姬<lb/>
似明月西見洞庭秋鏡開水華百里盤宫來越王采女<lb/>
能水戱仙舟如龍旌曵翠羽葢晴翻橘柚香玉笙夜送<lb/>
芙蓉醉歸帆平靜君無勞還從下下上髙髙<lb/>
<pb n="KR4c0071_WYG_002-3b"/>
　　悲哉行<lb/>
促促晨復昏生死同一源貴年不懼老賤者傷乆存朗<lb/>
朗哭前歌絳旌引幽魂來為千金子去卧百草根黄土<lb/>
塞生路悲風送回轅金鞍舊良馬四頋不入門生結千<lb/>
嵗念榮華及百孫黃金買性命白刃酬一言寧知北山<lb/>
下松栢侵田園<lb/>
　　元日早朝行<lb/>
乾元發生春為宗盛徳在天斗建東東方嵗星大明宫<lb/>
<pb n="KR4c0071_WYG_002-4a"/>
南山喜氣揺晴空望雲五等舞萬玉獻夀一聲出千峯<lb/>
文昌垂彩禮樂正太白下直旌旗紅旌旗不斷春風前<lb/>
直如朱繩非爾妍<lb/>
　　秋懐五首<lb/>
促促生有涯營營意無限無限意未伸有涯生已晩恩<lb/>
榮不可恃天道歸寸管老如影隨人時若車下坂行者<lb/>
歸期盡居人心更逺凉風日蕭條親戚長在眼多憂知<lb/>
無奈聖賢莫能免客鳥投本枝生生復深淺<lb/>
<pb n="KR4c0071_WYG_002-4b"/>
　　其二<lb/>
秋曉客迢迢月清風楚楚草蟲夜侵我唧唧牀下語流<lb/>
年白日馳㣲願不我與心如繅絲綸展轉多頭緒憑觴<lb/>
散煩襟援瑟清夜拊迴感帝子心空堂有煙雨絲減悲<lb/>
不減器新聲更古一絃有餘哀何况二十五<lb/>
　　其三<lb/>
九月夜如年幽房勞别夢不知别日逺夜夜猶相送玉<lb/>
牀暗蟲響錦席寒淚凍明鏡失舊人空林誤歸鳳新年<lb/>
<pb n="KR4c0071_WYG_002-5a"/>
堪愛惜錦字亦珍重一念皎皎時幽襟非所用<lb/>
　　其四<lb/>
金氣白日來疎黃滿河闗平居乏愉恱況復身險艱一<lb/>
意思鄉苦一望客人還兩心四海中誰不傷朱顏雙燕<lb/>
不巢樹浮萍不在山性命君由天安得易其間休悲砌<lb/>
蟲苦此日無人閒<lb/>
　　其五<lb/>
龍荒變露色燕雁南為客遊子聲影中涕零念離析四<lb/>
<pb n="KR4c0071_WYG_002-5b"/>
時如車馬轉此今與昔往歎在空中存事委幽迹翩翩<lb/>
日歛照朗朗月繫夕物生春不畱年壯老還迫天機杳<lb/>
何為長夀與松栢<lb/>
　　秋夜對月懷李正封<lb/>
援琴悵獨立髙月對秋堂美人逺於月徒望空景光坐<lb/>
憶執手時七絃起凄涼平生知音少君子安可忘客意<lb/>
如夢寐路岐遍四方日逺迷所之滿天心暗傷主奉二<lb/>
鯉魚中含五文章惜無千金答愁思盈中腸此夕臨風<lb/>
<pb n="KR4c0071_WYG_002-6a"/>
歎零露沾衣裳<lb/>
　　廬山石鏡<lb/>
東巖採薇人巖際朝見月怪墮幽蘿間非時更澄徹緑<lb/>
蘿就玉兔再與髙鳥歇清光照掌中始悟石上發誰傳<lb/>
陰陽火鑄此天地物深影藏半山虛輪帶凝雪早迴謝<lb/>
公賞今遇樵夫說白日乘綵霞翩翩對容髪我圖辨鬼<lb/>
魅信美畱煙闕形神乍相逢竟夕難取别如其終年照<lb/>
可化黃金骨<lb/>
<pb n="KR4c0071_WYG_002-6b"/>
　　與峨眉山道士期盡日不至<lb/>
傾景安再中人生有何常胡為少君别風馭峩眉陽結<lb/>
我千日期青山故人堂期盡師不至望雲空燒香顧慙<lb/>
有限身易老白日光懷君屢驚歎支體安能彊往聞清<lb/>
修籙未䆒服食方瑶田有靈芝眼見不得嘗玉壺貯天<lb/>
地嵗月亦已長昔用壺中景東溟又堪傷寄言赤玉簫<lb/>
夜夜吹清商<lb/>
　　述徳上太原嚴尚書綬<lb/>
<pb n="KR4c0071_WYG_002-7a"/>
帝命河嶽神降靈翼軒轅天王委管籥開閉秦北門頂<lb/>
戴日月華沾濡雨露恩甲馬不及汗天驕自亡魂青塜<lb/>
入内地黄河窮本源風雲侵氣象鳥獸翔旗旛軍人歌<lb/>
凱旋長劒倚崑崙終古鞭血地到今耕稼繁樵客天一<lb/>
畔何由拜旌軒願請執御臣為公動朱幡豈令羣荒外<lb/>
尚有辜帝恩願陳田舍歌暫息四座喧條桑去附枝薙<lb/>
草絶本根可惜漢公主哀哀嫁烏孫<lb/>
　　山中懐劉修<lb/>
<pb n="KR4c0071_WYG_002-7b"/>
松老秋意孤夜涼吟風水山人在逺道相憶中夜起春<lb/>
光如不至幽蘭含香死響象離鶴情念來一相似月斜<lb/>
掩扉卧又在夢魂裏<lb/>
　　塞下<lb/>
北風號薊門殺氣日夜興咸陽三千里驛馬如飢鷹行<lb/>
子久去鄉逢山不敢登寒日慘大野隂雲若飛鵬西北<lb/>
防秋輩麾幢宿層層匈奴天未䘮戰皷長登登漢卒馬<lb/>
上老繁纓空絲繩誠知天所驕欲罷又不能<lb/>
<pb n="KR4c0071_WYG_002-8a"/>
　　送僧南遊<lb/>
且攀隋宫栁莫憶江南春師有懐鄉志未為無事人<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0071_WYG_002-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鮑溶詩集巻二<lb/>
</p>
<p>
</p>
  </div>
</body>
</text>
</TEI>
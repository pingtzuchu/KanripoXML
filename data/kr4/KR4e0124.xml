<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>一峯文集巻一</head>
    <p>
<pb n="KR4e0124_WYG_001-1a"/>
欽定四庫全書<lb/>
　一峯文集巻一　　　　　明　羅　倫　撰<lb/>
　　廷試䇿<lb/>
皇帝制曰朕惟古昔帝王之為治也其道亦多端矣然<lb/>
而有綱焉有目焉必大綱正而萬目舉可也若唐虞之<lb/>
治大綱固無不正矣不知萬目亦盡舉與三代之隆其<lb/>
法䆮備宜乎大綱正而萬目舉也可歴指其實而言與<lb/>
説者謂漢大綱正唐萬目舉宋大綱正萬目未盡舉不<lb/>
<pb n="KR4e0124_WYG_001-1b"/>
知未正者何綱未舉者何目與已正已舉之綱目可得<lb/>
而悉言與我祖宗之為治也大綱無不正萬目無不舉<lb/>
固無異扵古昔帝王之治矣亦可得而詳言與朕嗣承<lb/>
大統夙夜惓惓惟欲正大綱而舉萬目使人倫明扵上<lb/>
風俗厚扵下百姓富庶而無失所之憂四夷賓服而無<lb/>
梗化之患薄海内外熈然太和可以増光祖宗可以匹<lb/>
休帝王果何行而可必有其要諸士子學以待用其扵<lb/>
古今治道講之熟矣請明著于篇毋泛毋略朕将親覧焉<lb/>
<pb n="KR4e0124_WYG_001-2a"/>
臣對臣聞居天下之大位必致天下之大治致天下<lb/>
之大治必正天下之大本正天下之大本必務天下之<lb/>
大學堯舜禹湯文武之位天下之大位也堯舜禹湯文<lb/>
武之治天下之大治也堯舜禹湯文武之心天下之大<lb/>
本也堯舜禹湯文武之學天下之大學也有其學然後<lb/>
能正其心有其心然後能致其治有其治然後能保其<lb/>
位治也者帝王保位之良圖心也者帝王出治之大本<lb/>
學也者又帝王正心之要道也古先聖王知其然是以<lb/>
<pb n="KR4e0124_WYG_001-2b"/>
堯學扵君疇舜學扵務成昭禹學扵西王國湯學扵成<lb/>
子伯文王學於鉸時子武王學於虢叔其所以精一此<lb/>
學維持此心者無不至也故徳澤加扵當時名聲垂扵<lb/>
後世功髙天下名並日月而不可及自漢而唐自唐而<lb/>
宋其間英君誼辟非不欲致治如唐虞三代志士仁人<lb/>
非不欲致君為二帝三王然寥寥千載未有一二庶幾<lb/>
乎此者或君有可學之資有欲學之志而不遇其臣如<lb/>
髙祖之扵蕭曹太宗之扵房杜神宗之於安石是非其<lb/>
<pb n="KR4e0124_WYG_001-3a"/>
君之罪也或臣有匡國之才有格君之學而不遇其君<lb/>
如賈董之扵漢陸贄之扵唐二程朱子之扵宋是非其<lb/>
臣之罪也此君臣相遇自古以為難而有志之士所以<lb/>
扼腕憤嘆而不能自已也此漢所以止扵漢唐所以止<lb/>
扵唐宋所以止扵宋而不能唐虞三代者此也臣毎見<lb/>
前史見君有向學慕道之心而臣不能成之則悲其為<lb/>
臣臣有匡國致君之學而君不能用之則悲其為君陛<lb/>
下繼祖宗列聖之位即堯舜禹湯文武之位也稟天縱<lb/>
<pb n="KR4e0124_WYG_001-3b"/>
聰眀之資即堯舜禹湯文武之資也治已至矣猶以為<lb/>
未至徳已盛矣猶以為未盛迺萬機之暇進臣等于廷<lb/>
降賜清問首詢唐虞三代下逮漢唐宋諸君惓惓欲正<lb/>
大綱舉萬目以眀人倫以厚風俗以富庶百姓以賓服<lb/>
屬國以増光祖宗匹休帝王臣有以知陛下此心即堯<lb/>
舜禹湯文武之心也陛下之有此心非特臣之幸也實<lb/>
宗廟社稷之幸天下生靈之幸也臣敢不以堯舜禹湯<lb/>
文武之所學者為陛下勉哉昔范祖禹上帝學八巻以<lb/>
<pb n="KR4e0124_WYG_001-4a"/>
為自古治日常少亂日常多推原其故由人主不學也<lb/>
朱熹將入對或曰正心誠意之學上所厭聞熹曰某平<lb/>
生所學在此若有所回䕶是欺君也陛下有志扵唐虞<lb/>
三代之治而無漢唐宋諸君之失固無不學之心亦非<lb/>
厭聞正心誠意之説者臣敢不以平生之所學者告陛<lb/>
下而自䧟扵欺君之罪哉使愚臣扵此犬馬之誠有未<lb/>
盡芻蕘之言有或隠上負朝廷下負所學臣恐後之悲<lb/>
今者無異扵今之悲昔也臣請因聖問而畢言之陛下<lb/>
<pb n="KR4e0124_WYG_001-4b"/>
試垂聴焉臣聞道之大原出扵天是道也極扵至大而<lb/>
無外入扵至小而無内語其大也則為父子為君臣為<lb/>
夫婦為長幼朋友之倫若網之有綱所以根柢乎人心<lb/>
紀綱乎世道乃天地之常經所謂為治之大綱也語其<lb/>
小也則為禮樂為刑政為制度文為之具若綱之有目<lb/>
所以扶植乎三綱經緯乎國體乃古今之通誼所謂為<lb/>
治之萬目也是道之綱非吾心主宰之則無自而正是<lb/>
道之目非吾心維持之則無自而舉此心也者又所以<lb/>
<pb n="KR4e0124_WYG_001-5a"/>
主於身而為正大綱舉萬目之根本也心雖主宰乎是<lb/>
綱非學則有所惑綱何從而正心雖維持乎是目非學<lb/>
則有所蔽目何從而舉此學也者又所以正其心而為<lb/>
正大綱舉萬目之根本也大綱不正固不可以言治萬<lb/>
目不舉亦非盡善之道也故古昔帝王之治其道雖多<lb/>
端然必大綱既正而萬目兼舉若堯之肇唐舜之起虞<lb/>
禹之創夏湯之建商文武之造周皆不能外乎此也在<lb/>
堯之時親睦九族以廣愛敬之恩釐降二女以正閨門<lb/>
<pb n="KR4e0124_WYG_001-5b"/>
之禮館甥二室以厚朋友之倫堯之大綱無不正也在<lb/>
舜之時底豫瞽叟而父子之位定克諧傲象而兄弟之<lb/>
化成刑于二女而閨門之儀肅舜之大綱無不正也欽<lb/>
若昊天敬授人時命羲和以秩東作命羲叔以秩南訛<lb/>
命和仲以平西成命和叔以在朔易命鯀以治洪水命<lb/>
四岳以明揚側陋允釐百工咸熈庶績萬目之舉扵堯<lb/>
何如也察璣衡以齊七政舉祀禮而朝諸侯命四岳以<lb/>
明四目達四聰命十二牧以脩内治服逺人命禹以宅<lb/>
<pb n="KR4e0124_WYG_001-6a"/>
百揆命契以敷五教命臯陶以明五刑命伯夷后䕫以<lb/>
作禮樂命龍作納言四方風動庶政惟和萬目之舉扵<lb/>
舜何如也唐虞之大綱無不正萬目無不舉如此豈徒<lb/>
然乎本扵堯舜之心惟務大學以正其大本也不寳淫<lb/>
泆不視玩好而允執其中堯之學也罔逰于佚罔淫于<lb/>
樂而允迪厥徳舜之學也使唐虞之君不事乎此則學<lb/>
有未至而大本不立矣綱何自而正目何自而舉哉其<lb/>
在禹也典常之率由彛倫之攸叙其在湯也舊服之載<lb/>
<pb n="KR4e0124_WYG_001-6b"/>
纉人紀之肇脩其在文武也麟趾以厚公族棠棣以燕<lb/>
兄弟鹿鳴以饗羣臣樛木思齊以嚴閫教故其子孫或<lb/>
敬承繼禹之道或布徳服禹之跡或率乃祖攸行或鑒<lb/>
先王成憲或篤叙正父或對揚光命或率徳以盖前人<lb/>
之愆或脱簪以輔中興之治此三代之所以正大綱也<lb/>
其養民也夏以貢商以助周以徹焉其教民也夏曰校<lb/>
殷曰序周曰庠焉其制刑也夏有禹刑殷有湯刑周訓<lb/>
祥刑焉其建官也夏商官倍亦克用又周人六典阜成<lb/>
<pb n="KR4e0124_WYG_001-7a"/>
兆民焉其作樂也禹作大夏湯作大濩武作大武焉其<lb/>
正朔也夏建寅商建丑周建子焉其習尚也夏尚忠商<lb/>
尚質周尚文焉三代之大綱無不正萬目無不舉如此<lb/>
豈徒然乎本扵禹湯文武之心惟務大學以正其大本<lb/>
也祗台徳先不自滿假懋昭大徳不邇聲色禹湯之學<lb/>
也不盤逰田緝熈敬止不作無益克慎明徳文武之學<lb/>
也使禹湯文武不從事乎此則學有未至而大本不立<lb/>
矣綱何自而正目何自而舉哉此堯舜禹湯文武惟能<lb/>
<pb n="KR4e0124_WYG_001-7b"/>
務天下之大學以正天下之大本所以能致天下之大<lb/>
治三代而下漢唐宋諸君雖有天下之大位而不能務<lb/>
天下之大學所以天下之大治卒不能致也漢就髙祖<lb/>
言之如發義帝之喪戮丁公之叛庶乎明君臣之義髙<lb/>
四皓之名割肌膚之愛庶乎全父子之恩立白馬之盟<lb/>
定同姓之封庶乎廣昆弟之愛故繼世之君子不敢叛<lb/>
其父弟不敢制其兄婦不敢駕其夫臣不敢専其君豈<lb/>
不由髙祖之作則哉此其大綱可謂正也然其養民也<lb/>
<pb n="KR4e0124_WYG_001-8a"/>
阡陌之壊未乆而井田之制不復其教民也坑焚之祻<lb/>
未乆而學校之制不復郡縣之設未乆而封建之制不<lb/>
復五禮六樂之廢未乆而禮樂之制不復此其萬目未<lb/>
盡舉也况兄弟不容兆扵羹頡之錫封夫人同席兆扵<lb/>
戚姬之見寵大將見殺兆扵韓彭之葅醢先儒謂漢大<lb/>
綱正以臣觀之漢之大綱亦未能盡正如唐虞三代也<lb/>
漢非惟萬目未盡舉而大綱亦未盡正以其或不事扵<lb/>
詩書或溺扵黄老或雜扵刑名或荒扵土木神仙而聖<lb/>
<pb n="KR4e0124_WYG_001-8b"/>
學也雜聖學既雜則大本不立何怪其大綱之未盡正<lb/>
萬目之未盡舉哉唐就太宗言之脅父臣虜逼奪神器<lb/>
父子之親何在推刃同氣蹀血禁門兄弟之義何在納<lb/>
巢刺妃媚武才人閨門之禮何在故繼世之君子攝兵<lb/>
叛其父臣攝兵叛其君婦駕其夫兄戕其弟豈不由太<lb/>
宗之作俑哉此其大綱可謂不正也然設府衞之法彷<lb/>
彿古人寓兵于農之意設覆奏以審刑彷彿古人欽䘏<lb/>
之意此其萬目可謂能舉也然法令之行比之先王未<lb/>
<pb n="KR4e0124_WYG_001-9a"/>
純也田疇之制比之先王未備也學校之教比之先王<lb/>
未盛也禮樂之具比之先王未脩也先儒謂唐萬目舉<lb/>
以臣觀之唐之萬目亦未能盡舉如唐虞三代也唐非<lb/>
惟大綱不正而萬目亦未盡舉如此以其或蔽扵異端<lb/>
或荒扵逰畋或錮扵女色或甘扵小人而聖學也怠聖<lb/>
學既怠則大本不立何怪其大綱之未盡正萬目之未<lb/>
盡舉哉宋就太祖言之其厚兄弟也金匱之書千古不<lb/>
磨神器之重一朝脱屣其厚勲舊也杯酒解柄終全勲<lb/>
<pb n="KR4e0124_WYG_001-9b"/>
名雪夜再幸不改殊恩其待臣下也鞭扑不行扵殿陛<lb/>
罵辱不及扵公卿其嚴閫範也内言不出扵外私恩不<lb/>
害扵公故繼世之君持盈守成家庭之間雖不能匹休<lb/>
乎麟趾之盛也而撡戈之事則未聞閨門之内雖不能<lb/>
齊美乎闗雎之化也而聚麀之恥則未有此其大綱亦<lb/>
云正也然制度頗因五代之舊不能復先王之制勸課<lb/>
農桑美則美矣視三代養民之制何如脩廣學校盛則<lb/>
盛矣視三代學校之制何如禮樂紛諸儒之喙視三代<lb/>
<pb n="KR4e0124_WYG_001-10a"/>
制禮樂之遺意何如兵財由朝廷之制視三代制兵財<lb/>
之遺法何如以至贓吏之戒不嚴敗軍之法不立設官<lb/>
之制太冗任子之恩太濫此其萬目亦未盡舉也先儒<lb/>
謂宋大綱亦正萬目未盡舉以臣觀之黄袍加身未免<lb/>
來人之公議燭影避席未免起人之疑心徳昭之死未<lb/>
免不厭夫衆心郭后之事未免有疵扵盛徳則宋之萬<lb/>
目固不舉矣而其大綱亦豈盡正乎宋之諸君見扵行<lb/>
事如此雖曰夜分讀書未免徒侈乎虚名雖曰炎暑談<lb/>
<pb n="KR4e0124_WYG_001-10b"/>
經未免不闗乎實踐聖學既無其實則大本不立矣其<lb/>
大綱之未盡正萬目之未盡舉又何怪其然哉漢唐宋<lb/>
所以不能致唐虞三代之治皆由大學不講大本不立<lb/>
故也我太祖髙皇帝龍飛淮甸混一區宇心堯舜禹湯<lb/>
文武之心而大本以立學堯舜禹湯文武之學而大學<lb/>
以明故以其大綱之正言之觀其祭畢便殿泣下不止<lb/>
遣祭皇陵哀感不勝則我太祖之聖孝一虞舜之大孝<lb/>
周武王之達孝也觀其剖符錫壤建封諸王上衞國家<lb/>
<pb n="KR4e0124_WYG_001-11a"/>
下安生民則我太祖之親睦一虞舜之敦叙九族周武<lb/>
王之時庸展親也觀其君臣同逰之言則與唐虞之都<lb/>
俞吁咈商周之左右篤棐同一揆也觀其申明五常之<lb/>
誥則與唐虞之敦典庸禮商周之建中建極同一揆也<lb/>
大綱之正有不如唐虞三代者乎以萬目之舉言之則<lb/>
法井給民之言互知丁業之戒與古人重農之意相出<lb/>
入也學校教民之制鄉飲勵俗之禮與古人立教之意<lb/>
相表裏也内設六卿以總治天下外設布政司以分理<lb/>
<pb n="KR4e0124_WYG_001-11b"/>
郡邑内設都察院以肅朝廷之紀綱外設按察司以為<lb/>
四方之耳目則其制官之意庶幾乎古人六卿九牧相<lb/>
倡和也兵部帥府相繼扵内而將帥無偏重之勢布按<lb/>
都司相制扵外而藩鎮無専恣之患則其制兵之意庶<lb/>
幾乎古人司徒司馬相統屬也命牛諒以制禮則斟酌<lb/>
先王之典以還中國之舊命陶凱以制樂則務宣和平<lb/>
之意而屏䙝狎之習萬目之舉有不如唐虞三代者乎<lb/>
列聖相承心太祖之心學太祖之學聖徳日新而無不<lb/>
<pb n="KR4e0124_WYG_001-12a"/>
正之綱聖化日廣而無不舉之目然法乆則弊自生世<lb/>
乆則俗自降故人倫有不明風俗有不厚而我祖宗之<lb/>
綱目漸以倫斁百姓有不富屬國有不服而我祖宗之<lb/>
綱目漸以乖張陛下嗣承大統于兹三年夙夜惓惓惟<lb/>
此之慮陛下此心即堯之競競舜之業業禹之孜孜湯<lb/>
之慄慄文王之翼翼武王之無貳之心也然自即位以<lb/>
來躬行大孝以先天下已有意扵明人倫而人倫至今<lb/>
猶未明斥去邪佞禁制奢侈已有意於厚風俗而風俗<lb/>
<pb n="KR4e0124_WYG_001-12b"/>
至今猶未厚躬畊籍田蠲免租税已有意扵富庶百姓<lb/>
而百姓至今猶未富庶簡練將帥嚴飭邉備已有意扵<lb/>
賔服屬國而夷狄至今猶未賓服陛下有堯舜禹湯文<lb/>
武之心而不能致堯舜禹湯文武之治意者陛下扵堯<lb/>
舜禹湯文武之學有未至乎何其心之惓惓而效之邈<lb/>
邈也臣請為陛下熟言之以陛下望治之切求治之篤<lb/>
必憤發于中憂形于色而惓惓之誠益有所不能已也<lb/>
夫天下之事未有不行扵上而行扵朝廷者也未有不<lb/>
<pb n="KR4e0124_WYG_001-13a"/>
行扵朝廷而行扵天下者也以人倫言之今公卿大臣<lb/>
雖軒墀之内有霄壤之隔是非不及扵面諭則腹心無<lb/>
所託而下情不得以上通可否惟出扵内批則耳目有<lb/>
所蔽而上心不得以下究何有乎君臣相親之義也陛<lb/>
下誠能體腹心手足之義畧崇髙貴重之勢召見不時<lb/>
咨訪非一使願輸忠悃者得以獻其誠務為蔽欺者無<lb/>
以施其詐則君臣之化行扵天下而無有不厚也閭閻<lb/>
小民忍心害理生則私妻育子别藉異財曽禮義之不<lb/>
<pb n="KR4e0124_WYG_001-13b"/>
知死則食稻衣錦火𦵏水瘞曽禽獸之不若何有乎父<lb/>
子相愛之恩也陛下誠能望陵興哀慕之悲慈養勤定<lb/>
省之誠公卿守終制之典士夫嚴匿服之禁則父子之<lb/>
化行扵下而無有不親也隔形骸而分秦越弟或戕其<lb/>
兄同門户而設藩籬幼或賊其長何有乎兄弟之愛也<lb/>
陛下誠能厚同氣之恩廣友于之愛嚴犯上之律敦敬<lb/>
長之風則兄弟之化行扵下而無有不愛也妾媵無數<lb/>
庶人僭公侯之分婚娶論財嘉禮啟貪鄙之風何有乎<lb/>
<pb n="KR4e0124_WYG_001-14a"/>
夫婦之道也陛下誠能則闗雎之化正宫闈之禮申明<lb/>
婚嫁之式定著妾媵之數則夫婦之化行扵下而無有<lb/>
不正也所貪者利禄誰同心而相濟所附者權勢誰同<lb/>
道而相益落穽下石者紛如貽書爭諫者寂若何有乎<lb/>
朋友之交也陛下誠能親君子之朋逺小人之黨燭擠<lb/>
陷之奸奬恊恭之正則朋友之化行扵下而無有不善<lb/>
也人倫之明自扵上非務學不能知臣願陛下惓惓聖<lb/>
學以正大本急求所以明倫之道則人倫庶乎可明無<lb/>
<pb n="KR4e0124_WYG_001-14b"/>
異扵唐虞三代也以風俗言之朱扉一開燕鵲駢集諛<lb/>
佞詭随者名之曰變通緘黙自便者目之曰忠厚直言<lb/>
正色者非之曰矯激持心操莭者刺之曰干名此士夫<lb/>
之風喪也陛下誠能塞奔競之門杜謟諛之口奬名節<lb/>
之士張正直之氣則士夫之風振矣庶人帝服娼優后<lb/>
飾雕梁畫棟惟恐其不華珍饈綺食惟恐其不豐錦綉<lb/>
金玉惟恐其不多姝色麗音惟恐其不足此奢侈之風<lb/>
盛也陛下誠能躬節儉之實抑浮靡之費重僭踰之罪<lb/>
<pb n="KR4e0124_WYG_001-15a"/>
定上下之等則奢侈之風降矣典學校之教者尸虛位<lb/>
而無實行由科貢之途者飾虛譽而乏實才此學校之<lb/>
風衰也陛下誠能重師儒之任使無實行者不得以濫<lb/>
叨嚴科貢之選使無實才者不得以幸進則學校之風<lb/>
興矣珠宫梵宇照耀雲漢髠首黄冠充斥道路此道佛<lb/>
之風熾也陛下誠能監梁武宋宗之失斥禍福報應之<lb/>
論惟崇乎正道毋惑扵邪説則道佛之風熄矣苞苴一<lb/>
入賤可使貴賄賂一通滯可使達黷貨載歸里閭稱慶<lb/>
<pb n="KR4e0124_WYG_001-15b"/>
琴鶴自隨妻子怨讟此貪黷之風盛也陛下誠能綜覈<lb/>
名實督行勸懲亷介者必彰而無隠貪墨者必誅而無<lb/>
赦則貪黷之風止矣風俗之厚自扵上非務學不能知<lb/>
臣願陛下惓惓聖學以正大本急求所以厚風俗之道<lb/>
則風俗庶乎可厚無異扵唐虞三代也以言乎百姓之<lb/>
失所則徵求極扵錙銖而漏巵扵寵倖之費苛歛至扵<lb/>
毛髪而尾閭扵異端之奉此吾民之困扵賦歛者可恤<lb/>
也征舸貢艦動連千夫工匠輿臺延及數户此吾民之<lb/>
<pb n="KR4e0124_WYG_001-16a"/>
困扵征徭者可恤也田連阡陌利累羊羔家雞圏豕惟<lb/>
其所啖此吾民之困扵豪家巨室者可恤也嚢帛籯金<lb/>
飫鮮醉醲市虎門妖恣其所欲此吾民之困扵貪官黠<lb/>
胥者可恤也刦掠踐蹂雞犬一空脅持抑逼肝腦塗地<lb/>
此吾民之困扵兵戈盜賊者可恤也父食其子夫鬻其<lb/>
妻壯者散扵四方老稚轉乎溝壑此吾民之困扵饑饉<lb/>
流離者可恤也百姓之失所固可恤矣然恤之有其道<lb/>
焉大要在扵重守令急務在扵節財賦守令者民之父<lb/>
<pb n="KR4e0124_WYG_001-16b"/>
母守令不重則好民之所惡惡民之所好豪猾由此而<lb/>
横盜賊由此而起財用者民之命脈財用不節則以一<lb/>
而科百因十而歛千賦歛由此而苛征徭由此而濫欲<lb/>
重守令在扵慎選科貢疏理胄監嚴勵風紀精立銓法<lb/>
欲節財賦在扵簡閲軍士沙汰冗官杜抑私愛斥絶異<lb/>
端科貢既慎則専圖僥倖者不得以幸進胄監既理則<lb/>
茍延嵗月者不得以幸選風紀既嚴則貪濁有狀者不<lb/>
得以幸免銓法既精則文理不達者不得以幸用政績<lb/>
<pb n="KR4e0124_WYG_001-17a"/>
不聞者不得以幸遷而守令自重矣軍士既閲則老弱<lb/>
無能者不得以幸食冗官既汰則備員充位者不得以<lb/>
幸禄私愛既杜則貴戚近習之屬不得以幸賜異端既<lb/>
斥則佛老邪怪之徒不得以幸干而財用自節矣何患<lb/>
百姓之不富庶哉百姓之富庶自扵上非務學不能知<lb/>
臣願陛下惓惓聖學以正大本急求所以富庶之道則<lb/>
百姓庶乎可富而無異扵唐虞三代也以言乎軍政之<lb/>
宜修則河套難復羌黠扵西變詐之不測侵掠之不常<lb/>
<pb n="KR4e0124_WYG_001-17b"/>
驅之不足扵兵守之不足扵食此西方之邊事可慮也<lb/>
阻山川以為固結流民以為援鬼出神沒蜂屯蟻聚此<lb/>
荆襄之諸冦可慮也丹崖千仞青壁萬重攻之則據險<lb/>
守之則廢時此兩廣之諸冦可慮也團聚山砦流俘鄉<lb/>
邑我進則彼去我退則彼來此川蜀之諸冦可慮也夷<lb/>
狄之梗化固可慮矣然服之有其道焉大要在扵脩内<lb/>
治布恩信急務在扵擇將帥足兵食内治不脩則根本<lb/>
不固恩信不立則人心不服將帥非人則敵人不畏士<lb/>
<pb n="KR4e0124_WYG_001-18a"/>
卒不附兵食不足則士氣不振衆心不守欲脩内治在<lb/>
扵戒逸樂足民用任君子退小人欲布恩信在扵宥脅<lb/>
從綏降欵欲得將帥在扵收人望専委任戒欺罔欲足<lb/>
兵食在扵廣屯田増土兵逸樂既絶則主心日正民用<lb/>
既足則邦本日固君子既用則羣䇿日陳小人既退則<lb/>
奸弊日銷脅從既宥則叛亂日懐降欵既綏則歸附日<lb/>
衆人望既收則將才日至委任既専則將士日奮欺罔<lb/>
既戒則賞罰日明屯田既廣則儲蓄日富土兵既増則<lb/>
<pb n="KR4e0124_WYG_001-18b"/>
兵力日振何慮屬國之不賓服哉夷狄之賔服自扵上<lb/>
非務學不能知臣願陛下惓惓聖學以正大本急求所<lb/>
以賓服之道則屬國庶乎可服而無異扵唐虞三代也<lb/>
嗟乎陛下惓惓扵唐虞三代之治而臣惓惓勉陛下以<lb/>
唐虞三代之學者誠以大綱之未正臣不憂也人倫之<lb/>
不明風俗之不厚臣不憂也百姓之未富庶夷狄之不<lb/>
賓服臣不憂也臣所憂者陛下之大本雖已正矣或不<lb/>
能如堯舜禹湯文武之光明陛下之大學雖已講矣或<lb/>
<pb n="KR4e0124_WYG_001-19a"/>
不能如堯舜禹湯文武之精一陛下由臣之言持惓惓<lb/>
圖治之心致惓惓為學之力如堯舜如禹湯如文武則<lb/>
天理日明人欲日消妖艷之色淫哇之聲不足以蕩此<lb/>
心便辟側媚之言不足以蠱此心神怪佛老異端之説<lb/>
不足以惑此心沉湎荒淫盤逰之事不足以荒此心華<lb/>
麗珍怪竒玩之物不足以侈此心土木刑名征伐之類<lb/>
不足以雜此心而大本立矣大本既立由是大綱可正<lb/>
萬目可舉人倫由是而可明風俗由是而可厚百姓由<lb/>
<pb n="KR4e0124_WYG_001-19b"/>
是而可富庶夷狄由是而可賔服薄海内外由是而可<lb/>
熈然太和宗廟由是而可以永安神器由是而可以永<lb/>
保聖夀由是而可以永延祖宗列聖由是而可以増光<lb/>
二帝三王由是而可以匹休而漢唐宋諸君不足以望<lb/>
陛下之下風也若大本不立則雖疲精憊神以求正夫<lb/>
大綱舉夫萬目以遂數者之效而快陛下之心亦將徒<lb/>
為文具而天下之事無一可為者矣此臣所以欲陛下<lb/>
從事扵學也然臣之所謂學者非稽同合異以為博也<lb/>
<pb n="KR4e0124_WYG_001-20a"/>
非鈎深致逺以為竒也非縭章繪句以為美也臣之所<lb/>
謂學者即大學之道也是學也即堯舜禹湯文武之所<lb/>
學者也其目有八而各有其要平天下治國齊家之要<lb/>
在扵脩身脩身之要在扵正心誠意正心誠意之要在<lb/>
扵致知格物宋儒衍繹其義以進告其君齊家之要有<lb/>
四曰重妃匹嚴内治定國本教戚屬脩身之要有二曰<lb/>
謹言行正威儀誠意正心之要有二曰崇敬畏戒逸欲<lb/>
格物致知之要有四曰明道術辨人才審治體察人情<lb/>
<pb n="KR4e0124_WYG_001-20b"/>
是書也乃先聖之心法萬古之元龜制治之良圖保邦<lb/>
之大道陛下必惓惓扵此晝而誦之夜而思之親近儒<lb/>
臣質問疑義毋徒事虚文毋徒應故事毋徒聞之扵耳<lb/>
而不識之扵心毋徒聴之扵人而不復之扵已毋徒能<lb/>
之扵始而或忽之扵終毋徒講之扵百辟雲集之時而<lb/>
即棄之扵宫閫深嚴之地毋以朝夕而有間毋以寒暑<lb/>
而有輟或摘其要語而列之屏幃或參以祖訓而銘之<lb/>
座右考之扵經證之扵史如某事也古人以之而治以<lb/>
<pb n="KR4e0124_WYG_001-21a"/>
之而安以之而興以之而夀即惕然以省曰吾今日之<lb/>
所行有合扵此者乎如某事也古人以之而亂以之而<lb/>
危以之而亡以之而夭即惕然以省曰吾今日之所為<lb/>
有類扵此者乎念念在此此念之外無它念事事在此<lb/>
此事之外無他事如是然後可謂之惓惓也如是然後<lb/>
所存必正念所出必正言所行必正道所親必正人如<lb/>
是然後身無有不脩家無有不齊國無有不治天下無<lb/>
有不平也嗟乎人主之心未嘗不好治而惡亂也好安<lb/>
<pb n="KR4e0124_WYG_001-21b"/>
而惡危也好盛而惡衰也好夀而惡夭也然治常少亂<lb/>
常多安常少危常多盛常少衰常多夀常少夭常多往<lb/>
往違其所好蹈其所惡夫豈其本心哉以不能惓惓扵<lb/>
學而陷扵不知故也如人之療病未甞不欲其生而卒<lb/>
至扵死者亦豈其本心哉以方書不熟而用藥不精故<lb/>
也方今天下之勢如人受病非不枵然且大形猶人也<lb/>
内自心腹五臓外達四肢百骸無一毛一髪不受病者<lb/>
識者以為寒心而庸醫委之曰安病者不悟其非和之<lb/>
<pb n="KR4e0124_WYG_001-22a"/>
曰吾無病也昔扁鵲見齊桓侯曰君有疾不治將深桓<lb/>
侯曰寡人無疾如是者三扁鵲望見桓侯而走後五日<lb/>
桓侯病作召扁鵲扁鵲已逃去臣願陛下以本心為元<lb/>
氣以賢臣為明醫以古聖賢經史祖宗寳訓所載之言<lb/>
為古方為藥石懼病之將深而預治之信任明醫熟閲<lb/>
古方深察脈理精擇藥石節嗜慾慎防䕶日調理其元<lb/>
氣急求病根之所在而剗除之則元氣日固扵内邪氣<lb/>
不攻扵外則百病自消天年自固何憂夀不如堯舜不<lb/>
<pb n="KR4e0124_WYG_001-22b"/>
如禹湯不如文武者乎及今猶可為也及今不為臣恐<lb/>
扁鵲望之而走矣雖噬臍無及也唐虞三代與我祖宗<lb/>
列聖之大綱無不正萬目無不舉元氣本固客邪難入<lb/>
病無自而生也漢唐宋之或大綱正而萬目不舉或萬<lb/>
目舉而大綱不正元氣未固客邪易奸隨病而施藥者<lb/>
也自唐虞而三代自三代而漢唐宋用是道則治不用<lb/>
是道則亂用是道則安不用是道則危用是道則盛不<lb/>
用是道則衰用是道則夀不用是道則夭用是道則延<lb/>
<pb n="KR4e0124_WYG_001-23a"/>
長不用是道則短促然則是道也乃世道治亂之所繫<lb/>
也社稷安危之所闗也風化盛衰之所由也人主夭夀<lb/>
之所本也國祚長短之所在也陛下可不大儆扵心乎<lb/>
易曰正其心萬事理差之毫釐繆以千里董仲舒告武<lb/>
帝曰尊其所聞則光明矣行其所知則髙大矣髙大光<lb/>
明不在乎他惟在乎加之意而已臣願陛下加意扵臣<lb/>
之言毋如武帝不加意扵仲舒之言也蘇軾對仁宗曰<lb/>
天下無事則公卿之言輕如鴻毛天下有事則匹夫之<lb/>
<pb n="KR4e0124_WYG_001-23b"/>
言重如丘山今天下不可謂無事矣臣願陛下不視臣<lb/>
言如鴻毛而視臣言如丘山則天下幸甚生民幸甚臣<lb/>
俯拾蒭蕘上塵天聴不勝戰慄之至臣謹對<lb/>
　　奏疏<lb/>
翰林院脩撰臣羅倫謹奏為扶植綱常事臣聞朝廷援<lb/>
楊溥故事起復李賢者臣才識庸下學問粗淺頃承天<lb/>
問賜對大廷猥䝉聖恩親置首選毎自感勵思酬奬遇<lb/>
凡聖學大要君道急務朝廷闕失紀綱廢弛官吏貪酷<lb/>
<pb n="KR4e0124_WYG_001-24a"/>
生靈愁苦風俗弊壊士氣委靡兵戈擾攘饑饉薦臻提<lb/>
其綱領疏其節目狀其情實探其根源為萬言書獻于<lb/>
陛下以舒天下之望以酬陛下之恩頋筮仕未乆諳練<lb/>
未深而又廟堂大臣百僚庶寀必有憂臣之所深憂言<lb/>
臣之所欲言行臣之所欲行臣以疎逺驟進之人恐蹈<lb/>
冒言越職之罪是以心雖懐憂口不敢言口雖欲言時<lb/>
未暇及此臣之罪也亦臣之分也近者李賢遭喪之時<lb/>
朝廷下起復之命臣竊謂李賢大臣起復大事綱常所<lb/>
<pb n="KR4e0124_WYG_001-24b"/>
闗風化所繫天下所瞻後世所監左右侍從給舍臺官<lb/>
有知義理不頋流俗必陳正論以扶綱常是用緘黙因<lb/>
循至今言雖若迂所闗甚大事雖若緩所繫甚切由前<lb/>
數事臣既未暇陳由此一事臣又未敢論是乃偷合茍<lb/>
容之徒非有忠君愛國之心固非陛下求臣之本心亦<lb/>
非愚臣報陛下之夙願也雖越職忤義君子所嫌未同<lb/>
而言聖人不與然先王立制時政有失庶人工藝猶得<lb/>
匡諫況臣備員近侍䝉恩深重扶植綱常臣之志也披<lb/>
<pb n="KR4e0124_WYG_001-25a"/>
寫悃憤臣之忠也惟陛下亮之伏讀聖䇿有曰朕夙夜<lb/>
惓惓欲正大綱舉萬目使人倫明扵上風俗厚扵下陛<lb/>
下是言真可為國家扶綱常天地立民極萬世開太平<lb/>
者也然欲正大綱莫先扵明人倫厚風俗欲明人倫厚<lb/>
風俗莫先扵孝孝者天之經也地之義也國而非此不<lb/>
可以為國家而非此不可以為家人而非此則禽獸矣<lb/>
中華而非此則夷狄矣故先王制禮子有父母之喪君<lb/>
命三年不過其門所以教人孝也古者求忠臣必扵孝<lb/>
<pb n="KR4e0124_WYG_001-25b"/>
子之門誠以居家孝故忠可移扵君為人臣者未有不<lb/>
孝扵親而能忠扵君者也為人君者未有不教其臣以<lb/>
孝而能得其臣之忠者也昔子夏問三年之喪金革之<lb/>
事無避禮與孔子曰魯公伯禽有為而為之也今以三<lb/>
年之喪從其例者吾弗知也陛下扵李賢以金革之事<lb/>
起復之歟則賢所未聞也以國家大臣起復之歟則禮<lb/>
所未有也似與先王制禮之意不同也似與孔子之言<lb/>
不類也似與陛下䇿臣之初意不合也以故事大臣當<lb/>
<pb n="KR4e0124_WYG_001-26a"/>
起復歟則為君者當以先王之禮教其臣為臣者當據<lb/>
先王之禮事其君臣不暇逺舉請以宋言之仁宗嘗以<lb/>
故事起復富弼矣弼之辭曰何必遵故事以遂前代之<lb/>
非但當據禮經以行今日之是仁宗卒從其請孝宗嘗<lb/>
以故事起復劉珙矣珙之辭曰身在草土之中國無門<lb/>
庭之冦難冒金革之名以私利禄之實孝宗卒允其辭<lb/>
此二君者未甞拘當代之故事以强起其臣此二臣者<lb/>
未嘗循當代之故事以茍從其君故功澤加扵當時名<lb/>
<pb n="KR4e0124_WYG_001-26b"/>
聲垂扵後世史筆書之以為盛事士夫誦之以為美談<lb/>
此無它君能教其臣以孝臣有孝可移以忠扵君也自<lb/>
是而後無復禮義史嵩之欲援例起復為丞相王黻起<lb/>
復為執政陳宜中起復為宰相賈似道起復為平章此<lb/>
數君者未嘗不以當代之故事起其臣此數臣者未甞<lb/>
不以當代之故事從其君然生靈以之而困天下以之<lb/>
而亂社稷以之而傾貽禍扵當時遺臭扵後世此無它<lb/>
君不教其臣以孝臣無孝可移以忠其君也詩曰殷監<lb/>
<pb n="KR4e0124_WYG_001-27a"/>
不逺在夏后之世臣願陛下以宋為鑒使賢盡孝扵親<lb/>
為萬世之大臣陛下以禮處賢為萬世之大君此臣之<lb/>
願也亦賢之分也以賢身任天下四方多虞而起復之<lb/>
與則仁宗之時契丹桀驁未為無虞也孝宗之時金人<lb/>
盛强未為無事也陛下必欲賢任天下之事不専門内<lb/>
之私則賢身不可起口則可言宜降温詔俾如劉珙不<lb/>
以一身之戚而忘天下之憂使賢扵天下之事知之則<lb/>
必言言之則必盡陛下扵賢之言聞之則必行行之則<lb/>
<pb n="KR4e0124_WYG_001-27b"/>
必力則賢雖不起復猶起復也使賢扵天下之事知之<lb/>
而不言言之而有隠陛下扵賢之言聞之而不行行之<lb/>
而不力則賢雖起復猶不起復也陛下無謂廟堂無賢<lb/>
臣庶官無賢士君盂也臣水也㿻圓則水隨以圓㿻方<lb/>
則水隨以方君好諫則臣隨以直君好諛則臣隨以佞<lb/>
臣直則忤㫖多忤㫖多則惡心生惡心生則禄不可保<lb/>
身不可安矣誰肯不保其禄不愛其身乎臣佞則順㫖<lb/>
多順㫖多則愛心生愛心生則寵愈可固位愈可安矣<lb/>
<pb n="KR4e0124_WYG_001-28a"/>
誰肯不固其寵不安其位乎陛下誠能扵退朝之暇清<lb/>
閑之燕畧崇髙貴重之勢親直諒博洽之士開懐放納<lb/>
䧏禮尊延講聖學之大要明君道之急務詢政事之得<lb/>
失察生民之利病訪人才之賢否考古今之治亂諏風<lb/>
俗之盛衰咨邉防之緩急舍一己之見而以衆人之見<lb/>
為見舍一己之知而以衆人之知為知順㫖之言則察<lb/>
而逐之使貢諛保寵者無以自容忤㫖之言則容而受<lb/>
之使輸忠為國者得以自盡羣䇿畢陳衆賢並用則賢<lb/>
<pb n="KR4e0124_WYG_001-28b"/>
所欲言者人亦能言之又何必違先王之禮經拘先朝<lb/>
之故事損大臣之名節虧聖明之清化而後天下可治<lb/>
哉朝廷舉措大臣出處天下觀之史筆書之清議雖不<lb/>
行扵朝廷天下以為何如公論雖不行扵今日後世以<lb/>
為何如誠不可不懼也誠不可不慎也夫賢之起復尤<lb/>
諉之曰負天下之重任應先朝之故事比年以來朝廷<lb/>
以奪情為常典縉紳以起復為美名食稻衣錦之徒接<lb/>
踵廟堂據禮守經之士寂寥無聞不知此人扵天下之<lb/>
<pb n="KR4e0124_WYG_001-29a"/>
重任何所闗耶此事扵先朝之故事何所據耶先朝自<lb/>
楊溥之外未聞起復某人為某官也今起復之官何如<lb/>
此之多耶以其髙謀逺慮足以定天下之大議耶何未<lb/>
見其發也以其折衝禦侮足以定天下之大難耶何未<lb/>
見其能也以其直節勁氣足以勵天下之士習耶何未<lb/>
見其有也以其深仁厚澤足以浹天下之民心耶何未<lb/>
見其行也以其忠言讜論足以禆朝政之闕失耶何未<lb/>
見其敢也陛下何取扵斯人而起復之哉意其平昔之<lb/>
<pb n="KR4e0124_WYG_001-29b"/>
計不過阿媚權勢豫為己地及遭通喪之時則必曲為<lb/>
諛説上䝉天聴不曰此人辦事理可奪情則曰此其故<lb/>
事例當起復既遂奸計畧為虚辭一不俞允歡然就位<lb/>
未有堅請如富弼懇辭如劉珙者也名曰奪情實則貪<lb/>
位名曰起復實則戀禄且婦扵舅姑喪亦三年孫扵祖<lb/>
父母禮有期服奪情扵夫初無與其妻起復扵父初無<lb/>
干其子今或館舍如故妻孥不動乃號扵天下曰本欲<lb/>
終喪朝廷不容雖三尺童子臣恐其不信也為人父者<lb/>
<pb n="KR4e0124_WYG_001-30a"/>
所以望其子之報豈擬至扵此哉為人子者所以報其<lb/>
親之心豈忍至扵此哉枉已者未有能直夫人忘親者<lb/>
未有能忠扵君望其直人而先枉已望其忠君而先忘<lb/>
親陛下何取扵斯人而起復之哉何不使之全孝扵家<lb/>
而後移忠扵國哉昔富弼有母喪韓琦言起復非盛世<lb/>
事而富公竟不可奪史嵩之遭父喪太學生羣攻之至<lb/>
數百人而嵩之竟乞終制今大臣起復羣臣不以為議<lb/>
且從而為之辭所以豫為己地也羣臣起復大臣不以<lb/>
<pb n="KR4e0124_WYG_001-30b"/>
為非且從而成其事亦所以豫為己地也大臣既無忌<lb/>
羣臣復何慙羣臣既有例大臣復何辭今之大臣固韓<lb/>
琦富弼之罪人今之羣臣又太學生之罪人也上下成<lb/>
風靡然同流致有公為起復之例私為匿服之計例在<lb/>
溥恩則匿服以受封例在得官則匿服以聴選例在掇<lb/>
科則匿服以應舉例在遷官則匿服以候遷例在求賄<lb/>
則匿服以之任率天下之人為無父之歸臣不忍聖明<lb/>
之世風俗之弊綱常之壊一至扵此也夫愛親之心孩<lb/>
<pb n="KR4e0124_WYG_001-31a"/>
提有之短喪之説下愚恥言況在冠裳之列聞聖賢之<lb/>
道肯扵其親無三年之愛乎特以貪利遂至忘親孔子<lb/>
曰是可忍也孰不可忍也又曰上有好者下必有甚焉<lb/>
者陛下誠能守先王之遺禮遵祖宗之成憲待之以禮<lb/>
義而不縻之以爵禄激之以亷恥而不誘之以名位使<lb/>
積習之弊脱然以除則忠孝之心油然而生向雖忘其<lb/>
親今則為孝子向雖後其君今則為忠臣亦理之所必<lb/>
有勢之所必至也特在乎陛下轉移之間何如耳天子<lb/>
<pb n="KR4e0124_WYG_001-31b"/>
者以孝治天下者也大臣者佐天子以孝治天下者也<lb/>
欲孝行扵天下必先行扵大臣臣願陛下不惑羣議㫁<lb/>
自聖衷取回内臣許令李賢依富弼故事守制依劉珙<lb/>
故事言事其餘已起復者悉令追喪未起復者悉許終<lb/>
制脱有金革之事亦從墨衰之制任國事扵外盡心喪<lb/>
扵内朝廷既正則天下自正大臣既行則天下自效人<lb/>
心天理不可泯滅誰肯甘心為不孝子靦顔為不忠臣<lb/>
乎綱常由是而正人倫由是而明風俗由是而厚士心<lb/>
<pb n="KR4e0124_WYG_001-32a"/>
由是而純紀綱由是而張國勢由是而一矣臣言一出<lb/>
犯者皆忤衆怒羣猜将無不至不曰狂生妄議未諳國<lb/>
體則曰腐儒迂談不逹時宜不曰矯激干名希求進用<lb/>
則曰道理雖是窒礙難行近年以來類為此語阻塞言<lb/>
路折挫士氣臣雖愚昧豈不自知言忤扵人殃及扵己<lb/>
議出扵今禍貽扵後然夙夜皇皇惟恐上負朝廷下負<lb/>
所學取議扵天下貽笑扵後世是以昧死為陛下言之<lb/>
惟陛下矜賜優容使讜言日進曲加保䕶使士氣日振<lb/>
<pb n="KR4e0124_WYG_001-32b"/>
則天下幸甚宗社幸甚俯竭愚忱仰祈天鑒臣謹奏<lb/>
　　奏狀<lb/>
南京翰林院脩撰臣羅倫謹奏為乞恩養病事臣原籍<lb/>
江西吉安府永豐縣人由成化二年進士出身欽除翰<lb/>
林院修撰五月内為建言事欽蒙調除福建泉州府市<lb/>
舶提舉司副提舉成化四年四月内欽䝉復南京翰林<lb/>
院前職臣一介微賤超受寵榮旋以狂愚罪當誅戮仰<lb/>
賴皇仁曲賜容宥尚加叙用尋輒収録此天地罔極之<lb/>
<pb n="KR4e0124_WYG_001-33a"/>
恩慈父愛子之情不是過也若非草木罔不知恩臣鞠<lb/>
躬盡瘁死而後已以圖報稱萬不能一獨念臣命窮福<lb/>
薄病痰連延元患吐紅誤為積熱屢服寒藥由此虚耗<lb/>
積成内冷自去年力疾赴命日服醫藥暫得茍安及秋<lb/>
之任抵冒熱邪輙發痰瘧到任以後諸症侵加頭目昬<lb/>
暈四肢痺輭形貌雖人精華已竭實難任事叨冒榮禄<lb/>
因扵十月内告南京通政司轉送南京吏部行應天府<lb/>
撥醫調治未見痊可本部勘覆是實扵成化五年二月<lb/>
<pb n="KR4e0124_WYG_001-33b"/>
内移咨吏部定奪縁前病日増加以左股濕痛若不陳<lb/>
懇恐殘軀難保後報無期伏望皇上體上天好生之徳<lb/>
終慈父愛子之情曲為矜憫容臣暫還田里尋醫調治<lb/>
少俟痊愈隨即赴朝以備任使以圖報稱臣不勝悚懼<lb/>
待罪之至為此令義男董鑑謹具親齎奏聞伏候勅㫖<lb/>
　<lb/>
　<lb/>
　一峯文集巻一<lb/>
</p>
<p>
</p>
  </div>
<div>
                <head>一峯文集巻二</head>
    <p>
<pb n="KR4e0124_WYG_002-1a"/>
欽定四庫全書<lb/>
　一峯文集巻二　　　　　明　羅　倫　撰<lb/>
　　序<lb/>
　　　送陳公甫先生序<lb/>
白沙先生處南海者二十餘年矣觀天人之微究聖賢<lb/>
之藴充道以富尊徳以貴天下之物可愛可求漠然無<lb/>
動其中者孟子曰飽乎仁義不願人之膏粱令聞廣譽<lb/>
不願人之文繡周子曰見其大則心泰心泰則無不足<lb/>
<pb n="KR4e0124_WYG_002-1b"/>
無不足則富貴貧賤處之一也其斯之謂與夫天生物<lb/>
也人為貴焉人之為貴也心焉心之為用也仁以居焉<lb/>
禮以位焉義以道焉知以出焉信以成焉以配天地以<lb/>
明日月以行鬼神以流河海以奠山岳以綏萬邦以蕃<lb/>
草木育鳥獸大行為伊周窮居為孔孟不其大與孔子<lb/>
曰富與貴是人之所欲也貧與賤是人之所惡也先生<lb/>
不欲富貴而欲貧賤獨何心哉志其大而已矣堯舜禹<lb/>
天下大聖也為天子天下大貴也有四海天下大富也<lb/>
<pb n="KR4e0124_WYG_002-2a"/>
孟子曰人皆可以為堯舜荀子曰塗之人可以為禹為<lb/>
堯舜為禹為其富貴已哉為其大而已矣走而為大者<lb/>
麟飛而為大者鳯介而為大者龜鱗而為大者龍人而<lb/>
為大者聖賢飛走鱗介有為大者以人而不為焉不亦<lb/>
禽獸之恥乎趙孟之所貴彼能大之亦能小之也自我<lb/>
而大者彼惡得而小哉大自人者小人大之一時大之<lb/>
君子不大也小人大之君子大之天下大之後世大之<lb/>
大自我也然後可以為大也先立乎其大者則其小者<lb/>
<pb n="KR4e0124_WYG_002-2b"/>
不能奪也然後亦可以為大也可大者獨先生哉先生<lb/>
南歸道金陵諸君各為四韻詩以别謂余言余頋曰諸<lb/>
君自立其大者毋徒大先生予何言<lb/>
　　　福州府學重正諸書序<lb/>
學盡其性止矣聖賢之學何為也盡其性止矣聖同天<lb/>
不亦大乎聖人盡人以天易以盡人心之隂陽詩以盡<lb/>
人心之性情書以盡人心之政事禮以盡人心之中樂<lb/>
以盡人心之和春秋以盡人心之名分凡以盡人之性<lb/>
<pb n="KR4e0124_WYG_002-3a"/>
也教之至也伏羲肇之神農黄帝堯舜禹湯文武繼之<lb/>
孔子成之凡以盡人之性也虞夏商周之盛也六經之<lb/>
教未備也人無不學學無不盡其性者尚行而已後世<lb/>
備矣聖讀而庸行尚言而已尚異同者工竒淫性無與<lb/>
焉尚羽翼者工訓詁性無與焉尚辯愽者工記誦性無<lb/>
與焉尚文藻者工詞章尚利禄者工科舉性無與焉尚<lb/>
言以傳逺也迺不屬乎性焉其猶道水乎無本也逺乎<lb/>
哉逺乎哉孔子曰予欲無言懼人之離本也堯舜禹湯<lb/>
<pb n="KR4e0124_WYG_002-3b"/>
文武之為君臯陶伊傳周召之為臣孔顔思孟周程朱<lb/>
許之為師不以言乎實諸中而華諸外也孔子曰有徳<lb/>
者必有言言之不經廢也可乎廢其廢何為其不可也<lb/>
廢莠以亂禾也廢紫以亂朱也廢鄭衞以亂雅也廢不<lb/>
經以亂道也何為其不可也古之學者一一故天今之<lb/>
學者二二故離一其二盡人以天也何為其不可也福<lb/>
州府學經史子集<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>在焉御史涂公棐僉憲游公明太<lb/>
守吳公淵圖正其訛而傳之屬倫序之倫懼廢者之傳<lb/>
<pb n="KR4e0124_WYG_002-4a"/>
而學者之亂也著其説于端使讀者知所尚焉<lb/>
　　　南豐文集序<lb/>
南豐先生元豐類藁五十巻續藁四十巻外集十巻類<lb/>
藁宜興板行矣續藁外集世未有行者南靖楊君參來<lb/>
令南豐刻宜興板于縣學屬倫序之夫聖賢之學心乎<lb/>
道非心乎文也道成于己而文自顯也文人之學心乎<lb/>
文非心乎道也學文而因窺乎道也道成而文自顯者<lb/>
文與道為一也因文而窺乎道者道與文為二也道也<lb/>
<pb n="KR4e0124_WYG_002-4b"/>
者天命之性本諸吾心散諸萬事其大者君臣父子夫<lb/>
婦兄弟朋友之倫其小者威儀文辭食息起居之節其<lb/>
達諸家國天下尊卑貴賤相接之體制度文為之著其<lb/>
筆之扵書以詔後世則易詩書春秋禮樂之文皆聖賢<lb/>
之文也聖賢非有心扵文也道成而文自顯也孔子曰<lb/>
文王既沒文不在兹乎孟軻氏沒而斯文不傳矣後數<lb/>
百年而得董仲舒焉得揚雄氏焉仲舒惑扵災異未醇<lb/>
乎道揚雄失扵黄老美新之文君子羞之其能與扵斯<lb/>
<pb n="KR4e0124_WYG_002-5a"/>
文乎楊雄氏沒又數百年而後得韓愈氏焉道之大用<lb/>
亦庶乎矣然急扵富貴而檢身之道不及其能與扵斯<lb/>
文乎又數百年而後得歐陽氏出焉學者宗之以配韓<lb/>
愈然因其言以求其道亦未免乎韓氏之病也當是時<lb/>
也其徒倡而和之者眉山蘇氏臨川王氏南豐曽氏其<lb/>
尤也二氏之説淫扵老佛者有矣唯曽氏獨得其正而<lb/>
猶未得與扵斯文何也其用心者韓愈歐陽之文非文<lb/>
王孔子之文也當是時也濂溪之周子河南之程子横<lb/>
<pb n="KR4e0124_WYG_002-5b"/>
渠之張子三子者之用心文王孔子之文也使曽氏而<lb/>
得其門焉則其所立其如斯而已乎新安朱子所以與<lb/>
其文之正而惜其未見夫道之大原也扵戲數子者之<lb/>
文率數百年而後得一人焉其心專而力勤終其身也<lb/>
而卒不得與扵斯文者心乎文而非心乎道也昔孔子<lb/>
之門身通六蓺者七十人獨如愚之顔子莫有能及者<lb/>
非惟當時羣弟子莫能及而天下後世卒莫有能及者<lb/>
心乎道也孔子告顔淵以非禮勿視聴言動心乎道者<lb/>
<pb n="KR4e0124_WYG_002-6a"/>
之所事也心乎文者有至有不至心乎道者無不至矣<lb/>
故孔子曰未之思也夫何逺之有言心乎道者無不至<lb/>
也雖然曽氏之文不得與扵文王孔子之文矣然亦豈<lb/>
非百世之士乎余三過南豐而問焉其世已無聞其祠<lb/>
已為蔬圃景泰間訓導汪倫立祠扵讀書巖下主其祀<lb/>
者先生之叔父易持之後也楊君既梓其文復欲請于<lb/>
朝以祠之予故成其志使聞先生之風而興者知求道<lb/>
扵内也<lb/>
<pb n="KR4e0124_WYG_002-6b"/>
　　　羅濬淵父母挽歌詩序<lb/>
哀死而歌之禮乎古未有也禮也哭日不歌望柩不歌<lb/>
適墓不歌鄰有喪舂不歌里有殯不巷歌歌以樂也斥<lb/>
苦以歌虞殯以歌蒿里薤露以歌歌以哀也歌之始也<lb/>
歌以樂哀非禮也歌以哀禮也古未有也哀死者人之<lb/>
情也凡血氣屬莫不有知有知則知哀其類鳥獸之類<lb/>
喪也回翔鳴號蹢䠱踟蹰而後去情也情扵人也至矣<lb/>
父子哀之兄弟哀之妻妾哀之鄰里鄉黨哀之無他情<lb/>
<pb n="KR4e0124_WYG_002-7a"/>
之至也楚人死秦人則不哀之越人死燕人則不哀之<lb/>
無它情之不至也故曰知死者傷後世挽歌焉秦楚燕<lb/>
越之相哀也斯禮也亡矣子曰吾求也為吾親人曰吾<lb/>
應人求也為人之親天下其孰解之誠為親乎有道焉<lb/>
舜為親焉重華禹為親焉祗承孔子為親焉學周公孟<lb/>
子為親焉學孔子三聖一賢其為親也求諸内而已矣<lb/>
今曰為親忘其内而役乎外何也噫弊也乆矣上舍濬<lb/>
淵甫倫同姓家萬安其父母卒有歌而哀之者謁余序<lb/>
<pb n="KR4e0124_WYG_002-7b"/>
余不能止也解其言<lb/>
　　　薌城胡氏族譜序<lb/>
與日月爭光其忠簡公乎胡氏之族可無斯人乎公登<lb/>
第扵建炎二年宋方南渡自是偏安一隅不能復振矣<lb/>
奸檜柄國力主和議公上章乞斬之金聞募本千金君<lb/>
臣奪氣不敢南牧者二十餘年中國可無斯人乎倫讀<lb/>
之未嘗不歛袵流涕也曠百世而相感者天理民彛不<lb/>
可泯也天下後世可無斯人乎公之先金陵人五季時<lb/>
<pb n="KR4e0124_WYG_002-8a"/>
公霸者刺史吉州霸子勝家郡南之薌城公其後八世<lb/>
也公仕終端明殿學士公之孫槻榘䕃公官終户兵二<lb/>
部尚書自元符至咸淳二百年中公族先後解于鄉免<lb/>
于國學登于大廷者凡數十人他仕者又數十人胡氏<lb/>
之族其盛矣乎公忠節甲天下名聲流後世公其以也<lb/>
胡氏之盛乎公與朱子同時而使同道焉公之盛何如<lb/>
也使公之後人同道于公焉胡氏之盛又何如也倫弱<lb/>
冠時聞大官有附公後者人笑之曰可為忠簡而不為<lb/>
<pb n="KR4e0124_WYG_002-8b"/>
乃為忠簡後乎倫聞之曰人茍自為忠簡巳哉孔孟可<lb/>
也茍不自為孔孟之後亦庸人而已矣狄青不附狄梁<lb/>
公守道不附文忠公夢煜不附忠簡公三公者卒自為<lb/>
立扵後也郭崇韜何益哉胡氏舊譜公七世孫贛元撫<lb/>
州路照磨脩之公十世孫珦懼乆而佚墜謀重脩焉請<lb/>
予序者珦子縉戊子貢士也志克紹先烈者詩曰無忝<lb/>
爾祖聿脩厥徳珦其以夫胡氏之後其以夫<lb/>
　　　昌先生挽詩序<lb/>
<pb n="KR4e0124_WYG_002-9a"/>
正統壬戌倫十二齡矣有舉補弟子邑庠員者先夫人<lb/>
曰止禮義之地而尚利毋迺不可乎越己巳倫授徒扵<lb/>
里人梁某氏為郡學生來歸倫謁之梁紿曰郡學非縣<lb/>
比問舉主曰貢士王某也問贄儀曰舍菜畢舉果栗行<lb/>
酒也倫曰有是乎以告伯兄兄喜曰可往矣先夫人曰<lb/>
止其謾語哉兄不聴果謾語也激之者曰某㳺郡學某<lb/>
不游為群兒唾死必也兄憤然粥世業往某舉倫是夕<lb/>
指一齋長曰汝師之齋長退倫謂某曰此謂誰氏先生<lb/>
<pb n="KR4e0124_WYG_002-9b"/>
以為倫師乎明旦王某聞之吐舌曰子禍自此始矣乃<lb/>
去依曽淮氏以居淮吉水人居乆之聞有譖撼倫者倫<lb/>
曰命也人其如命何或告先生先生曰有是人乎吾安<lb/>
之吾安之倫不知先生何如也異日言于教授曰必此<lb/>
人也其有成乎教授曰是故作喜雨詩者卿言是也命<lb/>
蠲其征是嵗庚午也頃之倫以母喪去學壬申服闋廬<lb/>
陵尹欲周之使其子共學焉先生故也梁徳剛曰以汝<lb/>
而受有司之饋乎倫曰汝言合哉乃舘于梁氏者五年<lb/>
<pb n="KR4e0124_WYG_002-10a"/>
丙子貢扵鄉壬午先生貢扵應天府甲午倫丁外艱卧<lb/>
病倚廬夢至官府若郡治然倫登東樓聞先生樓下語<lb/>
雨止倫出先生入矣占夢曰先生其不起乎果不起是<lb/>
嵗八月也又八年先生之子化以挽歌來速文或曰文<lb/>
可乎倫曰方衆棄而與之是亦先生之徳也子曰以徳<lb/>
報徳何為其不可也乃序之使志于道者知不可辱身<lb/>
扵學校而志扵治者知學校之政不可廢也<lb/>
　　　水西魚氏復姓序<lb/>
<pb n="KR4e0124_WYG_002-10b"/>
天之生物也使之一本獨人乎哉草木鳥獸之類皆然<lb/>
也螟蛉之似我形聲之似也其本則非也花木之相接<lb/>
枝葉之似也其本則非也本之一者天也岐而二之者<lb/>
人也以人而二乎天悖理傷化莫大焉今夫父祖子孫<lb/>
一氣也所貴於有後者非以遺體所屬乎其為子孫者<lb/>
尸而祝之扵廟墦而祭之扵野不忘其本也廬陵之歐<lb/>
陽皆祖六一巽翁獨曰吾祖非六一若祖六一是無吾<lb/>
祖矣夫冒同姓之祖君子且以為無其祖況冒它姓之<lb/>
<pb n="KR4e0124_WYG_002-11a"/>
祖乎水西魚氏望僊世族其彦曰旦初曰循理謁倫請<lb/>
曰吾姓非曽吾祖非元裕吾本姓魚氏宋司馬子魚之<lb/>
後世吉水之魚梁初祖名天霽子九人唐末五代時並<lb/>
知州事世所謂九子十知州者也其第五子曰孝緒知<lb/>
袁州罹世多難乃易魚下加日而姓曽辟地于今里去<lb/>
今五百餘載里中三尺童子皆知水西之曽本魚梁之<lb/>
魚也舊譜襲乆而不革祖元裕而上泝子輿温陵之公<lb/>
亮南豐之子固皆旁援以為族吾心恥之欲復姓扵魚<lb/>
<pb n="KR4e0124_WYG_002-11b"/>
何如倫喟然嘆曰此春秋之義也昔魯襄公時莒以子<lb/>
鄫為後春秋書曰莒人滅鄫以其本之二也古之人有<lb/>
王潔氏者辟難而詭姓毛謂其子曰毛非吾姓結非吾<lb/>
名乃復姓扵王有馬世榮者辟亂而姓葉死且囑其子<lb/>
曰吾馬氏也不得已而更今姓汝後幸正之吾死目亦<lb/>
瞑矣至其孫晉而復姓扵馬晉牛金之子亦因逃患而<lb/>
改為牢又改為尞尞氏名㸃者乃請于朝而復姓牛此<lb/>
三氏者君子之倫至今與之以其知本之一也然或復<lb/>
<pb n="KR4e0124_WYG_002-12a"/>
扵其身或復扵其子若孫旦初是舉獨復扵數百年之<lb/>
後視三氏者不尤偉乎是故孔子之所與也倫願學孔<lb/>
子者故序而著之使冒姓忘本有聞旦初之風而興者<lb/>
是亦民彛之一助也<lb/>
　　　夀丁氏節婦姑孺人八十序<lb/>
丁節婦孺人姓羅氏宋忠臣武岡公正甫之曽孫明靜<lb/>
菴處士永濟之季女一峯居士羅倫之從姑也孺人淑<lb/>
質天成畧涉書史靜菴公愛之命以潔名朝夕曰頋女<lb/>
<pb n="KR4e0124_WYG_002-12b"/>
名女職遂矣選壻得丁恒信氏丁故大家從父子堅為<lb/>
御史以才稱丁氏咸曰配宜如羅氏者及笄歸門内咸<lb/>
宜未五年而恒信卒且訣曰女能養吾祖母養吾母乎<lb/>
吾且死目瞑矣孺人泣曰諾恒信卒二姑煢煢在室孺<lb/>
人順適色愉滿容媪御皆喜長老交賀二姑考終兩附<lb/>
謹厚承祀孔時賔履塞户罔覺薄厚或以他意幾風之<lb/>
者孺人曰制扵天者命制扵我者義吾知有義命而已<lb/>
不知其它貞聲懿望鼔聞逺邇有司以聞有詔旌之四<lb/>
<pb n="KR4e0124_WYG_002-13a"/>
方萬衆一口曰賢哉丁節婦乎為父母者訓其女為夫<lb/>
者勑其妻莫不願其有節婦之行也為女為妻者莫不<lb/>
願有節婦之行在其身也扵戲仁也者人之心也人所<lb/>
以異扵禽獸者以其有人心也為臣而忠為子而孝為<lb/>
婦而貞皆不失人之心者也天柱立而地維固皇極之<lb/>
大化兹乎藉矣女子之行丈夫或未之能也烏可少哉<lb/>
成化甲午冬十月後望四日届孺人之誕生上距洪武<lb/>
乙亥八十年矣孔子曰仁者夀扵此乎徵族從各為歌<lb/>
<pb n="KR4e0124_WYG_002-13b"/>
詩四韻倫抃為之序云<lb/>
　　　天寳劉氏族譜序<lb/>
庶矣劉氏清江劉名天下三先生以焉熈寧中公是公<lb/>
非文學丕顯其友則司馬公南渡後靜春子澄繼之其<lb/>
友則朱文公天寳劉氏於三先生同出太保式式仕唐<lb/>
附宋聚書墨莊貽休後人文公記之芳潤翰苑宋光宗<lb/>
時墨莊後曰宗實仕新昌巡檢爰宅天寳士元其後也<lb/>
以族世蔓遥簡帙重大别清泉為前譜天寳為後譜志<lb/>
<pb n="KR4e0124_WYG_002-14a"/>
承考也柱史王樂用曰某曰以三先生僥恵教扵先生<lb/>
毋辭夫睦族之道譜其文也盍反其本而已祖父之心<lb/>
在我後人吾之心一也彼私自也視兄之子不猶吾之<lb/>
子矣自吾父視之有異乎從父之兄弟自大父視之從<lb/>
祖之兄弟自曽大父視之至無服之兄弟自初祖視之<lb/>
有異乎服有隆殺世有逺近勢也情無親疎乃祖父之<lb/>
心也勢吾無如之何矣情不盡乎奈何孝弟之心油然<lb/>
生矣貧賤收之患難恤之死喪賻之凡以盡吾情也世<lb/>
<pb n="KR4e0124_WYG_002-14b"/>
之位都卿相富連阡陌樂餘其身留遺其子孫而族之<lb/>
人不得其門而入挈壺去為溝中瘠者何限何惑之甚<lb/>
歟弗思耳夫所欲莫甚扵生目欲留其明時而昏耳欲<lb/>
留其聰時而聵身欲留其存時而去况外物乎君家之<lb/>
墨莊非有膏腴之沃金玉之玩牙籖錦軸揚為飛塵化<lb/>
為烈燼幾聚而幾散矣况他物乎聚必有散隆必有替<lb/>
治必有亂盈必有虧天之道也天地鬼神且不能違況<lb/>
扵人乎惟善保其生者可以引年善保其國者可以永<lb/>
<pb n="KR4e0124_WYG_002-15a"/>
命善保其族者可以世家士元欲世其家乎亦善保其<lb/>
族而已矣即墨莊以立義莊所謂耕道而熟仁者於此<lb/>
乎在此保族之道也斯言也吾聞扵三先生三先生聞<lb/>
於二公二公聞扵周孔周孔聞扵堯舜堯舜聞於乾坤<lb/>
　　　三禮考註序<lb/>
先王之道不行於天下夫豈人心異扵古哉上之所以<lb/>
為教下之所以為學非其道爾禮也者先王之所以為<lb/>
教也天之經也地之義也民之行也是故聖人則之以<lb/>
<pb n="KR4e0124_WYG_002-15b"/>
化成天下士有定習民有定志官有定守國有定制天<lb/>
下之治運於掌矣周衰去扵戰國燬扵秦穿鑿附㑹扵<lb/>
漢先王之典未墜扵地者存什一扵千百也宋大儒紫<lb/>
陽朱文公甞考定易詩書春秋四經以三禮體大未能<lb/>
序正元臨川吳文正公用繼其志考周官以正六典以<lb/>
大司徒之半補冬官之闕盖取陳氏俞氏之論也以儀<lb/>
禮為經禮記為傳盖取朱子之論也考三王而不謬俟<lb/>
後聖而不惑其公之志乎我朝東里楊文貞公曰吾邑<lb/>
<pb n="KR4e0124_WYG_002-16a"/>
康宗武受學扵公元季兵亂書蔵康氏亂後郡人晏壁<lb/>
彦文從康之孫求得之掩為己作以公支言叙録考之<lb/>
逸禮八篇今存者六篇儀傳十篇今増者五篇傳外又<lb/>
増曲禮八篇凡増十三篇又聞老長言文正晩年扵此<lb/>
書欲復加考訂不及臨沒授其意扵孫當當甞為之而<lb/>
未就今此書増入禮義率混淆無别決非當所為豈壁<lb/>
所増耶文貞之疑是矣倫嘗因其言考之士相見義公<lb/>
食大夫義叙録用劉原甫所補今此書二義所補者皆<lb/>
<pb n="KR4e0124_WYG_002-16b"/>
出戴記叙録成扵蚤年此不載年譜先後不可考而纂<lb/>
言之成明年公易簀矣其可徵無疑也凡考註所取經<lb/>
若諸侯釁廟取諸大戴而小戴喪大記亦載之傳若冠<lb/>
義等取諸小戴者纂言悉寘不録今此書増入若服義<lb/>
喪大記喪義祭法祭義學記樂記諸篇皆複出先後取<lb/>
舍矛盾特甚凡叙録所載若冠義婚義等篇編註精審<lb/>
文義粲然其餘士相見公食大夫二義及所増十三篇<lb/>
者綜彚混淆註釋粗畧悉取陳氏集説中語割裂而補<lb/>
<pb n="KR4e0124_WYG_002-17a"/>
綴之可考也非公手筆無疑矣獨其以曲禮補士相見<lb/>
公食大夫二義以喪義祭義等五篇補喪祭二禮之傳<lb/>
傳外曲禮八篇盛徳言人君之禮入官言人臣事君之<lb/>
禮立孝言人子事親之禮内則言女婦事父母舅姑之<lb/>
禮少儀言少事長之禮表記言揖讓進退之禮而學記<lb/>
樂記為是書之終又與纂言不異其名篇取義似非後<lb/>
人所能及者疑公定其篇目未及成書臨沒授其意扵<lb/>
孫當其謂是歟故後人因而竄入之文貞所聞其誠然<lb/>
<pb n="KR4e0124_WYG_002-17b"/>
耶然與纂言不合又未可深考也公著述之功未有大<lb/>
於此者惜其書未及成而為後人所亂者如此成化庚<lb/>
寅大理寺卿仁和夏公時正巡撫江右得是本扵憲副<lb/>
夏正夫正夫得扵編脩張廷祥廷祥得扵祭酒胡若思<lb/>
若思之本其文貞之所録者與長樂謝公仲仁時守建<lb/>
昌時正畀繡梓以傳且屬倫校讐之乃訪善本扵臨川<lb/>
文正之子孫已不知有是書矣書蔵康氏文貞所聞其<lb/>
亦然也倫時卧病深山僻無書籍仲仁乃取通解註疏<lb/>
<pb n="KR4e0124_WYG_002-18a"/>
諸書旁正而訂之善本未得恐不無訛謬也然聖賢之<lb/>
遺經因是而傳焉三公之用心亦可尚矣河南監察使<lb/>
何廷秀謂予曰沅州劉有年永樂初守太平府進儀禮<lb/>
逸經十八篇逸禮唐初已亡宋元大儒皆未之見有年<lb/>
何從而得哉然廷秀之言非妄也好古君子上請逸經<lb/>
繼類成編傳以戴記其不入傳者從纂言所類别為記<lb/>
以附焉則先王之典庶乎無遺矣於戲禮儀三百威儀<lb/>
三千待人而行君子尊徳性以立其體道問學以致其<lb/>
<pb n="KR4e0124_WYG_002-18b"/>
用如有用我執此以往文武之政其庶矣乎<lb/>
　　　夀宗兄紀正五十序<lb/>
羅豫章出也自豫章往湖西者二十有二世矣八世祖<lb/>
八十四宣義聖卿府君有五男子皆字曰徳兄紀正倫<lb/>
彛正皆二十四宣義徳誠府君出也鳴羅氏者五徳羣<lb/>
從子姓舉扵漕司扵浙扵湖南扵冑監餘三十舉大比<lb/>
無虚嵗東軒曽御史遺江淮制幹靜觀公書曰名宗鼎<lb/>
盛花樹之韋桐木之韓不能過也科第云哉水心松野<lb/>
<pb n="KR4e0124_WYG_002-19a"/>
餘頑滄洲數君子者孤忠亮節宏才碩學抗賈馬友夷<lb/>
光而望張許科第云哉倫在髫齡大父朝夕曰汝母忝<lb/>
前聞人倫受教惟謹乃學詩學春秋兄曰汝姑舍所學<lb/>
而從我乃學伏生書時貧甚艱得書取兄䇿易讀之己<lb/>
巳㳺郡庠昔淵明之出也為饑之所驅為倫之驅者獨<lb/>
饑已哉予去而兄業醫矣以醫儒近也庚午罹内艱癸<lb/>
酉唾紅兄視曰内熱有餘也下藥氷之七年而後愈丙<lb/>
子貢扵鄉庚辰痁兄視曰内不足也藥過矣易上藥實<lb/>
<pb n="KR4e0124_WYG_002-19b"/>
之寅入酉回自秋徂春雨雪交集視窓隙微明戸外履<lb/>
濕濕聲兄至矣當是時也衣無禓裘食無鮮羞貴無趙<lb/>
孟可矣兄不可無也兄之治倫非有華陀之神扁鵲之<lb/>
巧也病至攻邪氣退則䕶元氣二道而已使天下之醫<lb/>
皆吾兄天下之病者皆遇吾兄天下之為兄而待其弟<lb/>
者皆吾兄則可以盡年可以保命可以睦族而好同氣<lb/>
矣良士之醫已良相之醫國知是道乎克己禦冦攻吾<lb/>
邪也養性保民䕶吾元也則可以夀吾道可以福吾民<lb/>
<pb n="KR4e0124_WYG_002-20a"/>
矣兄初度五十浮夀有限而真夀無窮倫以兄之醫吾<lb/>
者醫吾兄吾兄夀矣式克詔我後人窮則夀吾道達則<lb/>
夀吾民以不佚前人光且以詔天下之為醫天下之為<lb/>
士天下之為相者<lb/>
　　　番禺李氏族譜序<lb/>
李之先南雄保昌人邵琰父子登宋進士第琰生朝儀<lb/>
大夫縎縎生承奉大夫仙之始遷番禺仙之生安撫助<lb/>
教攑攑二子天棐龍圖待制生吏部侍郎昴英文溪忠<lb/>
<pb n="KR4e0124_WYG_002-20b"/>
簡公也天亮生徳慶府尉胄英英生國史編教仲實實<lb/>
生以寧寧生徽州經歴昌昌生禧孫孫生禎禎字徳孚<lb/>
己夘鄉薦由成均銓天曹陳公甫倡道東南何時舉林<lb/>
縎熙輩左右之徳孚聞風脱屣霞外君子韙之間託序<lb/>
其譜倫謂徳孚曰脩譜立族之大本脩身立天下之大<lb/>
本譜不脩也無以紹其先身不脩也不辱其先乎自宗<lb/>
法廢而譜學興矣明其本之自出所以尊尊也别其支<lb/>
之由分所以親親也尊尊親親之道盡而族之大本立<lb/>
<pb n="KR4e0124_WYG_002-21a"/>
矣譜先人之遺跡無脩且不可而況扵遺體乎脩身之<lb/>
道李氏之先忠簡得之崔菊坡文辭雋偉功名趯趠初<lb/>
平得之濂溪愿中得之豫章冰壺秋月瑩徹無瑕則又<lb/>
度越扵功業文章之外者此徳孚所宜知也初平聞濓<lb/>
溪語二年而有得徳孚扵公甫八年扵此矣公甫之所<lb/>
告徳孚之所聞豈外濂溪乎靜閲圖書光霽襟懐洒然<lb/>
在目其言曰志伊尹之所志學顔子之所學又曰至尊<lb/>
者道至貴者徳人之至難得者道徳有扵身而已此徳<lb/>
<pb n="KR4e0124_WYG_002-21b"/>
孚所宜知也此道不聞七葉珥貂三世列㦸猶不足以<lb/>
大其族焉有扵沬榮乎昔在聖門由路數子皆志諸侯<lb/>
獨漆雕開曽㸃已見大意夫子説而與之其意可見矣<lb/>
此脩身之大本也張子曰子孫才族將大徳孚質扵公<lb/>
甫以吾言為何如<lb/>
　　　送陳僉事夢祥歸番禺序<lb/>
後世茍不公至今無聖賢歐陽子之言也何待後世乎<lb/>
人心天命之至公天命不息人心不死斯民也三代之<lb/>
<pb n="KR4e0124_WYG_002-22a"/>
所以直道而行也古之君子或屈扵一時而伸於萬世<lb/>
讒扵一夫而信扵天下君子之心初容有待扵天下後<lb/>
世哉而天下後世之人心自不能舍君子而歸之天命<lb/>
之公不可解扵心也盖嘗觀扵易乎君子者陽之剛小<lb/>
人者隂之柔剛常正柔常邪剛常明柔常暗剛常公柔<lb/>
常私剛常大柔常小剛進柔退則成泰而天下䝉其福<lb/>
柔進剛退則成否而天下受其禍孔子曰吾未見剛者<lb/>
孟子曰至大至剛孔子孟子之所謂剛吾未見其人矣<lb/>
<pb n="KR4e0124_WYG_002-22b"/>
見其似者可矣今之君子若尚書王君公度御史謝君<lb/>
元吉太守楊君繼宗僉憲陳君夢祥亦庶乎其似者非<lb/>
歟尚書不得其職數月去御史三上章出百日謫去太<lb/>
守屢抗强武乞錢若水例致其仕去僉憲九載不遷辟<lb/>
讒去或曰子剛僉憲何居吕刑曰非訖于威惟訖于冨<lb/>
僉憲以之虞廷之剛登之配天後世之剛擠之落穽聖<lb/>
人作易扶陽抑隂剛者惟恐其不盛柔者惟恐其不衰<lb/>
何獨異扵是哉埋輪都亭請劍尚方幸今世無斯人有<lb/>
<pb n="KR4e0124_WYG_002-23a"/>
之待之復何如其加之君子以是畏天命而悲人窮矣<lb/>
先是侍郎原公巡視江右謗書連幅公曰夢祥為男子<lb/>
吾乃為婦人欲驅一世男子盡為婦人奈何陳公甫門<lb/>
人容彦昭易徳元陳秉常曰鄉為身死而不受今為宫<lb/>
室之美為之萬世同流夢祥故吾吾以是知人心之公<lb/>
無待扵後世也或曰僉憲大剛則折人方戒之而子乃<lb/>
與之何也蘇子曰士患其不剛當患其太剛而懼之以<lb/>
折耶折不折天也非剛之罪也為此論者鄙夫患失者<lb/>
<pb n="KR4e0124_WYG_002-23b"/>
也僉憲歸矣以直養而無害吾見塞于天地之間<lb/>
　　　送三峯歸南海序<lb/>
南海之涘有三峯焉蟠踞廣博意氣端重色如頳玉者<lb/>
兩峯也風骨巉巗氣度軒豁如神人異僧使人望而敬<lb/>
之者南峯也娟好靚秀如素女靜姝逺之可愛而近之<lb/>
不可狎者東峯也烟消霞歛風清日眀隂陽和暢萬景<lb/>
嫵媚眉睫間一接佳氣則精爽飛動神情怡悦及夫雲<lb/>
霧歘起雷電晦明則神沒鬼出駭目驚心倐忽萬狀此<lb/>
<pb n="KR4e0124_WYG_002-24a"/>
三峯之所同也兩峯在東良容君彦昭有之南峯在玉<lb/>
樓之西易君徳元有之東峯在魁江之上陳君秉常有<lb/>
之三峯之外在番禺者何氏有矩峯在東莞者林氏有<lb/>
熈峯三峰髙之白雲九曜石鼔大奚諸山皆俛伏其下<lb/>
不敢抗視五峰脈脊皆自崑崙崑崙在白沙南世傳潁<lb/>
川白龍所宫天下文明則見海南諸山崑崙最髙䝉泉<lb/>
潤澤可被千里屯雲膚寸可雨天下與羅浮相望羣峯<lb/>
列岫層巒疊巘凡出崑崙者皆磊落竒詭特異衆觀雖<lb/>
<pb n="KR4e0124_WYG_002-24b"/>
跨州超邑横河絶海而端嚴拱抱尊面崑崙如弟子之<lb/>
服先師無違背者武夷之西雲谷之東蔡氏有九峯胡<lb/>
氏有五峯成二山之偉觀此五峯者不亦重白沙崑崙<lb/>
之偉觀乎客有好竒者曰子知南海之崑崙矣知西海<lb/>
之崑崙乎吾能言之其大蟠天地其髙蔽日月閬風之<lb/>
苑𤣥圃之墟宫天帝而館神人其入中國者北紀則嵩<lb/>
華恒岱南紀則岷峨衡廬小天下塊三山杯五湖者皆<lb/>
崑崙之支脈為之也子欲盡天下之大觀吾與子其俱<lb/>
<pb n="KR4e0124_WYG_002-25a"/>
往三峯主人同聲曰諾吾將由南海之崑崙陟西海之<lb/>
崑崙矣遂仗劍長歌浩然而往<lb/>
　　　碧梧丹鳯圖序<lb/>
皇帝臨天下有六年制若曰朝廷正而天下治善人多<lb/>
也善人之多師道立也汝左右予輔其簡在位學有典<lb/>
則往師俊造以媚朕志扵是姑蘇夏公正夫以禮部郎<lb/>
中遷江西憲副敬學事也三載考最扵天官憲臺羣公<lb/>
繪碧梧丹鳯圖以象之合詠歌以美之命湖西羅倫序<lb/>
<pb n="KR4e0124_WYG_002-25b"/>
之倫曰鳯聖徳也掲義而挾禮負仁而入信履文而繫<lb/>
武有道則見無道則隠善人國之鳯也在亂若鳯在治<lb/>
若鳯鳯為聖人出也是故舜時來儀文王時鳴岐山舜<lb/>
文之聖朝陽之梧桐也臯䕫稷契髙崗之鳯凰也鳯以<lb/>
致鳯鳯之至也宜哉自周之東朝陽之梧桐秋矣孔子<lb/>
鳯而聖顔子孟子鳯而賢或老扵曲肱或困扵陋巷或<lb/>
卒扵㳺説故曰鳯鳥不至吾已矣夫漢氏而下時君之<lb/>
慕鳯扵其名不扵其實或以鶡鵲為鳯或以野鳥為鸞<lb/>
<pb n="KR4e0124_WYG_002-26a"/>
鳯卒不可見也天下豈無鳯乎致之不以其道鳯之不<lb/>
至也宜哉其在下者雄欲鳯漢而棲于新室通欲鳯隋<lb/>
而儀于隋文君子若鳯謂隠見之得宜也雞非鳯比猶<lb/>
知曉晦之候鳯徳固若是乎大江之西羣鳯之郊藪也<lb/>
濂溪之周氏草廬之吳氏象山之陸氏道徳而鳯者也<lb/>
廬陵之歐陽氏南豐之曽氏文章而鳯者也若忠宣洪<lb/>
氏信國文氏之流則忠義而鳯者也天理不息則人心<lb/>
不死鳯固聖徳然不離飛鳥也可以人而不如鳥乎同<lb/>
<pb n="KR4e0124_WYG_002-26b"/>
聲相應一鳯鳴而衆鳯皆鳴梧桐在朝陽矣侯其以徳<lb/>
為首以仁為心以信為負以禮為履以武為繫引吭振<lb/>
羽而一鳴焉則羣鳯隨之舜文之端至矣吾將洗耳而<lb/>
聴扵巻阿也<lb/>
　　　蕭冰厓詩集序<lb/>
詩非為傳世作也本乎情性止乎禮義詩不能以不傳<lb/>
也若三百五篇是已當周之盛國風之詩多出扵田夫<lb/>
閨婦之口而其辭義之奥音節之正皆可以被扵弦歌<lb/>
<pb n="KR4e0124_WYG_002-27a"/>
而為法扵天下夫豈學而能哉盖先王仁義禮樂之教<lb/>
自閨門而達扵邦國由朝廷而下扵閭巷所以漸其心<lb/>
志而形諸四體和其聲音而發扵文章有不自知其如<lb/>
此之盛也王迹既熄風雅道喪宏材碩士句攻字琢用<lb/>
意非不精用力非不勤卒無異空花眩目好音過耳夫<lb/>
豈才之相逺哉所以教而化之者無其本也然太極之<lb/>
運不息則人心之天不喪是故豪傑之士間生其中亦<lb/>
無愧扵古者若靈均之憂憤杜陵之忠愾陶彭澤之沖<lb/>
<pb n="KR4e0124_WYG_002-27b"/>
澹皆本乎性情之真庶乎禮義之正闗扵民彛物則之<lb/>
大視風雅不知何如惡可以後世之詩例視之哉宋氏<lb/>
有國三百餘年治教之美逺過漢唐道徳之懿上承孔<lb/>
孟南渡以後國土日蹙文氣日卑而道徳忠義之士接<lb/>
踵扵東南其間以詩詞鳴者格律之工雖未及唐而周<lb/>
規折矩不越乎禮義之大閑又非流連光景者可同日<lb/>
語也若冰厓蕭公亦其一人矣公諱立之寧都蕭田人<lb/>
登進士科仕至通守遭世搶攘未及上迺自放扵詩當<lb/>
<pb n="KR4e0124_WYG_002-28a"/>
其意到<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>若觀岳馬矯若凌雲鶴媚若春園之桃李蒼<lb/>
若冬嶺之松筠視三君子者不知何如亦南渡以後之<lb/>
髙品也公詩宗江西泒澗泉趙公章泉韓公雅愛澗谷<lb/>
羅公公為澗谷所知則其詩可知矣同時以道徳鳴者<lb/>
草廬呉公以忠義著者疊山謝公公納交扵草廬又見<lb/>
知扵疊山則其人可知矣公子士贇註李太白詩今行<lb/>
扵世公集舊板燬扵兵嗣孫儀鳯繼顯前聞欲重夀諸<lb/>
梓屬其序扵予予嘗病科舉之業詞賦之工害天下之<lb/>
<pb n="KR4e0124_WYG_002-28b"/>
學術欲變之而未能乃為公序而傳之何也喜其近扵<lb/>
本不為無益之空言也<lb/>
　　　嶺南王氏族譜序<lb/>
人之扵身無所不愛也痛則抑之癢則搔之無尺寸之<lb/>
膚不愛焉有尺寸之膚不愛則疾痛疴癢不知為痿痺<lb/>
為癈痼矣所謂不仁也夫子若孫吾身之所出也寒焉<lb/>
衣之饑焉食之疾痛焉憂之無所不用其愛也視子孫<lb/>
之身猶視吾之身仁有甚扵此乎自夫一人之身化為<lb/>
<pb n="KR4e0124_WYG_002-29a"/>
千萬人之身則貪心萌焉爭心起焉相視如秦越相挺<lb/>
如仇敵䦧扵牆瘠扵溝而不恤矣昔一人之身今何忍<lb/>
至此也先王扵是制宗法以統之所以廣仁也大宗統<lb/>
百世百世宗之小宗統五世五世宗之凡受命扵宗子<lb/>
有無相通患難相恤禮俗相交雖千萬人之身猶一人<lb/>
之身而民焉有不仁者乎此先王之治所以不可及也<lb/>
天之生物也由本而榦由榦而枝由枝而葉祖猶本也<lb/>
大宗猶幹也小宗猶枝也小宗之羣弟猶衆枝葉也有<lb/>
<pb n="KR4e0124_WYG_002-29b"/>
本而無幹枝葉何所麗乎三代之後宗法廢矣由是天<lb/>
下無世家朝廷無善治鄉黨無善俗今日之人心夫豈<lb/>
異扵三代之人心哉教之無其道統之無其法耳是豈<lb/>
獨小人之罪君子與有責焉嶺南王氏吾郡大姓也其<lb/>
先有國英者自臨川徙扵恩江國英之後文質文潤自<lb/>
恩江徙扵嶺南恩江之族有諱鎬者以詩鳴扵宋嶺南<lb/>
之族國初以來仕至御史者二人起居注一人郡博縣<lb/>
教六人州佐縣令若干人於戲宗法廢而門第之説起<lb/>
<pb n="KR4e0124_WYG_002-30a"/>
矣族之有貴而有賤家之有富而有貧人之有賢而有<lb/>
愚譬諸身焉有生而有死以富貴而大其族者豈可常<lb/>
哉大而可常莫若行先王之法也先王之法行扵家則<lb/>
一家仁矣行扵族則一族仁矣行扵天下則天下之人<lb/>
無有不仁者矣天下者家族之積也張子曰縱不能行<lb/>
之天下猶可驗之一鄉王氏行之扵其族則它日行之<lb/>
天下者自此而始也門人王斆請叙故書以貽之<lb/>
　<lb/>
<pb n="KR4e0124_WYG_002-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　一峯文集巻二<lb/>
</p>
<p>
</p>
  </div>
<div>
                <head>一峯文集巻三</head>
    <p>
<pb n="KR4e0124_WYG_003-1a"/>
欽定四庫全書<lb/>
　一峯文集巻三　　　　　明　羅　倫　撰<lb/>
　　序<lb/>
　　　秋江劉氏族譜序<lb/>
孔子仕不媚君祭不媚鬼然則有所媚乎媚其所當媚<lb/>
不媚其所不當媚也父子兄弟宗族之懿天性也以恩<lb/>
而全其天非所當媚者乎是故聖人之教在父子則相<lb/>
隠在兄弟則怡怡在鄉黨則恂恂似不能言者媚之至<lb/>
<pb n="KR4e0124_WYG_003-1b"/>
也今夫一族千萬人其初兄弟也兄弟其初一人也自<lb/>
一人而視千萬人固以千萬人之心為心自千萬人視<lb/>
之能以一人之心為心乎自千萬人者不以一人之心<lb/>
為心而各以其心為心此譜之所以作也秋江劉氏望<lb/>
族也將譜其族一心以媚扵族人素彬曰子可無言乎<lb/>
予未暇也明年譜告成扵祠堂長老呼其少者前來曰<lb/>
自吾先人之有斯圡也以儒世其家者五百年扵此矣<lb/>
儒者之道何謂也汝知吾譜之所以作乎凡為吾族者<lb/>
<pb n="KR4e0124_WYG_003-2a"/>
子以孝媚其父弟以敬媚其兄少者以順媚其長貧而<lb/>
無歸也富者收之愚而無能也才者教之貴且富者不<lb/>
以加其父兄宗族生相慶而死相弔也千萬人惟一心<lb/>
以媚扵一人如斯而已矣倫聞之喜曰此固吾之所以<lb/>
為言也昔蘇文忠公曰吾鄉之俗大家顯人以門族相<lb/>
尚推次甲乙皆有定品謂之江鄉非此族也雖富且貴<lb/>
不通㛰姻羅劉世㛰姻家其長者吾視之猶父兄少者<lb/>
吾視之猶子弟其老長教其子弟固吾之所以為教吾<lb/>
<pb n="KR4e0124_WYG_003-2b"/>
所以為教固孔子之所以為教也<lb/>
　　　洛陽送别圖詩序<lb/>
河南胡公之官泉南也二年矣材敏四聞憲臣特簡扵<lb/>
羣有司中命拜表詣闕下瀕行太守嶧陽李公同守松<lb/>
江髙公通守姑蘇張公暨賔從之賢者俎殽觴酒飲餞<lb/>
于洛陽橋東畀小子倫與離觴之餘滴時暑雨初霽海<lb/>
空一碧倫執盞言于胡公曰君知夫海乎上沃乾樞下<lb/>
溷地軸環中國以為池帶四夷以為島其涯也渺乎其<lb/>
<pb n="KR4e0124_WYG_003-3a"/>
淵也窅乎海之大非自大也百川之積也方百川之朝<lb/>
宗于海也澎湃洞踏騰踔駛駃萬折而必東川不自知<lb/>
其勞也川之達非自達也畎澮之積也川海之扵畎澮<lb/>
泰山之扵丘垤也孰大而孰小也小也大之朔大也小<lb/>
之望小不小其小大以大其大也故禹之同四海決九<lb/>
州必盡力扵畎澮也不大大而小小也不大大而小小<lb/>
禹所以智扵水也舶司一雨水暴溢予疑其海也皁人<lb/>
曰此溝澮之淤也海無與也命疏之自是雨之水不能<lb/>
<pb n="KR4e0124_WYG_003-3b"/>
患也益然禹之知扵水也君子之導民猶禹之導水也<lb/>
海静而善容君乎川動而善勞臣乎畎澮微而善從民<lb/>
乎知扵導民者不小之斯已不小之不淤之斯已夫水<lb/>
之在地氣之在人也水淤則浲氣淤則病情之在民也<lb/>
亦然有虞之時詢于四岳以闢四門以明四目以達四<lb/>
聰所以疏吾民之淤而不小其小也水之淤也疏之禹<lb/>
民之淤也疏之四岳非小小而大大者也此有虞之治<lb/>
所以溟渤冠古溝澮屢世而大莫之大者也今聖皇堯<lb/>
<pb n="KR4e0124_WYG_003-4a"/>
舜宰輔岳姒善容乎為海善勞乎為川而畎澮之善從<lb/>
者猶未淤免也君甞扵此乎盡力矣不大大而小小矣<lb/>
今之朝宗扵海有小小而大大者乎與君讐者乎此知<lb/>
于導民者也其以吾言告之君曰諾太守諸公為五韻<lb/>
詩成命倫以言扵君者序之命畫史圖之命書史書之<lb/>
　　　譚節婦詩序<lb/>
宋譚節婦趙氏永新人歸譚氏年二十七元師下江南<lb/>
丞相文天祥檄女弟彭震龍復永新降將劉槃誘元兵<lb/>
<pb n="KR4e0124_WYG_003-4b"/>
陷城婦抱嬰兒匿禮殿中兵執欲汙之屠兒瞰于梁見<lb/>
婦罵曰賊死吾舅死吾姑吾從舅姑死耳犬彘敢吾汙<lb/>
哉母子遂遇害血漬禮殿入磚宛為婦抱嬰兒狀或磨<lb/>
煆之狀益顯先是元兵入浙東臨海王貞婦者主將欲<lb/>
納之婦齧指血書石投崖而死血漬入石天隂雨墳起<lb/>
若始書時扵戲二婦者何天異之表人極扵萬世也後<lb/>
未百年紅巾冦禾川省元陳允中辟彭九萬行軍鎮撫<lb/>
其妻李氏躬爨犒軍戰屢捷明年苖獠入城李氏及其<lb/>
<pb n="KR4e0124_WYG_003-5a"/>
子友諒女秀英俱被執以刃脅之問所求罵曰吾死耳<lb/>
吾何求賊輒連殺之於戲永新未百年得二烈婦與文<lb/>
文山余豳公耿光相上下夫豈偶然哉建文壬午靖難<lb/>
師起永豐峒民變夏克紹妻黎氏奴欲屈之黎不屈瞋<lb/>
曰我死後賊奴不出三日後三日奴果戰敗死此猶慷<lb/>
慨亂離耳若遭世承平從容就義猶未易乎吾見其人<lb/>
矣丘咨疇妻熊氏年二十三從夫死譚洪季妻張氏從<lb/>
夫死年二十五丁達常妻聶氏未嫁聞夫死從之年二<lb/>
<pb n="KR4e0124_WYG_003-5b"/>
十吳恒鑑妻曽氏夫死從之年二十三黄宣徳女年三<lb/>
十一其夫丘病以身代死之於戲由是觀之婦持節義<lb/>
淪草莽者可勝道耶是豈有待而然哉所欲有甚扵生<lb/>
所惡有甚扵死固扵心而不可解也為人臣子不背君<lb/>
父若此婦焉則國家喪亡之禍何自至哉夫何平居穹<lb/>
官厚祿秉鉞執衡髙自標譽或目以婦人則艴然怒一<lb/>
旦變故竄伏忍恥棄人家國而不頋視此婦寧不愧死<lb/>
耶陳君粹之僉江西憲事按節永新嘆曰節義者天地<lb/>
<pb n="KR4e0124_WYG_003-6a"/>
鬼神之所相也而况人與乃合古今詠歌刻石于祠戒<lb/>
知縣事李某屬叙于倫乃連書之以媿為人臣子而棄<lb/>
君父者於戲枋世道者盍亦知所先務哉<lb/>
　　　瑤田梁氏族譜序<lb/>
梁之先河陽人周平王以秦仲功爵其少子康伯于梁<lb/>
後以國氏佺仕唐節度河陽為河陽人佺後六世寔從<lb/>
李克用擒黄巢瑕丘子均玉任子得兵馬指揮使中原<lb/>
驛騷避地于瑤田土曰澦塘徙水北姜坊姜後滅為梁<lb/>
<pb n="KR4e0124_WYG_003-6b"/>
坊奕葉重英子濟領方州舉于宋民則秉彛舉江西于<lb/>
元國朝益大洪武辛亥起下第士與計偕梁氏起者五<lb/>
人伯興仕河南布政使先丞應天禄取口外還太倉上<lb/>
以老實稱之幕佐縣令鄉校師一世蟬聫里閈嘻歆夫<lb/>
自宗法廢門第盛而譜牒興譜牒興禮義修而門第盛<lb/>
盛以富貴外也内則可乆矣禮義之盛内也江州之陳<lb/>
麟溪之鄭非五世珥貂七葉列㦸而風奮天下光峥百<lb/>
世禮義之澤深哉夫一人之身為千萬人之身以千萬<lb/>
<pb n="KR4e0124_WYG_003-7a"/>
人而視一人若疎逺矣以一人而視千萬人疎逺可乎<lb/>
古之人親吾親以及人之親四海之内好焉不忘也况<lb/>
初一人也疎逺可乎盖嘗觀扵螻蚍一臺共居一糈共<lb/>
食况吾人也胥戕胥虐罔念其初一人也而可哉倫梁<lb/>
氏壻也明道壻彭氏晦翁壻劉氏二氏以著焉倫媿無<lb/>
以著梁氏也梁氏其務扵内者以自著焉毋徒務乎其<lb/>
外也<lb/>
　　　雯峯饒氏族譜序<lb/>
<pb n="KR4e0124_WYG_003-7b"/>
饒氏世家甘竹太守秉鑑甫易甘竹為雯峯雯峯泒自<lb/>
東山東山自宜黄東原東原自南城白干白干則番陽<lb/>
徙也饒本堯後後世避秦南遷番陽益食為饒唐徳宗<lb/>
時番陽之饒有元亮者安撫浙西歸寓南城今南城則<lb/>
白干疊石歴山上湖新城則象岸宜黄則東原濯江神<lb/>
岡崇仁彭原智原廣昌則東山甘竹遷善南豐則白舍<lb/>
堯方皆其後也元亮二十六世聞孫曰希明克敦義睦<lb/>
合諸侯之譜修之冡嗣秉鑑偕其弟某夀梓以恵諸族<lb/>
<pb n="KR4e0124_WYG_003-8a"/>
屬倫叙之叙曰善世其族者先禮義而後富貴禮義人<lb/>
心之固有富貴天命之或然求之不可必得得之不可<lb/>
必守若夫禮義人不求耳求之斯得守之斯乆人不知<lb/>
出乎此何也所以貽其子孫者田園惟恐其不闢宫室<lb/>
惟恐其不壯金玉貨貝惟恐其不積科名爵位惟恐其<lb/>
不隆且瞻也不思以淑其心其福之者適所以禍而促<lb/>
之也保一族者無禮義且不可况保天下者乎先王之<lb/>
時鄉黨閭巷非有宗族之親骨肉之愛貧窮相收患難<lb/>
<pb n="KR4e0124_WYG_003-8b"/>
相捄死亡相助慶弔相交自夫政衰教弛同宗共出之<lb/>
親涣散乖離患難則乘之貧賤則凌之死亡則棄之凡<lb/>
見其可欲者皆奪之以為己有而不恤綱常之道大壊<lb/>
而不振矣於戲教之行也異類為膠漆其廢也同氣為<lb/>
仇讐禮義之闗扵教化豈細故哉先王之法不見扵今<lb/>
大觀君子可遂已乎萃之以祠聨之以譜合之以義聚<lb/>
均之以義田教之以義學周之以義庄𦵏之以義塜濡<lb/>
乎耳而染乎目者皆足以化其心若蘇州之范氏江州<lb/>
<pb n="KR4e0124_WYG_003-9a"/>
之陳氏浦江之鄭氏今番昜之虞氏亦庶乎其可矣天<lb/>
下之大雖非一家一族之可化然天下者家族之積也<lb/>
使天下之人各愛其身各睦其族亦庶乎先王之化矣<lb/>
予欲脩是法以行扵吾之族徳未孚而力不迨饒氏有<lb/>
可為之勢有欲為之志在為之而已予所望扵饒氏者<lb/>
固以望扵天下也<lb/>
　　　豐城涂氏族譜序<lb/>
盛衰消息天道然也公卿起自犁鋤世家降為輿皁無<lb/>
<pb n="KR4e0124_WYG_003-9b"/>
恒尚矣以人回天顯微隆替祖考之所以望我後人也<lb/>
在自立而已立之道奈何立徳也立功也立言也立徳<lb/>
本也徳也天之與我者明善以開扵始復初以宅扵終<lb/>
徳有諸已矣是故用則行其道扵當時安社稷澤生民<lb/>
不用則行其言扵後世繼往聖開來學古之君子所以<lb/>
保姓受氏也今之君子或異扵是焉崇髙富貴卑抑貧<lb/>
賤齊梁之㳺士陋巷之匹夫非有趙孟之貴韓魏之富<lb/>
也而終隨乎天地焉自立而已爾豐城涂氏豫章著望<lb/>
<pb n="KR4e0124_WYG_003-10a"/>
系出塗山南唐時<graphic n="KR1771" url="https://raw.githubusercontent.com/kanripo/KR-Gaiji/master/images/KR1771.png" mimeType="image/png"/>尉洪都去土姓涂洪撫間涂姓多<lb/>
其後也元世祖時<graphic n="KR1771" url="https://raw.githubusercontent.com/kanripo/KR-Gaiji/master/images/KR1771.png" mimeType="image/png"/>後曰桂芳仕至孔目自金溪徙豐<lb/>
城憲副君伯輔六世祖也伯輔為御史時長老詔脩其<lb/>
家譜伯輔奉命唯謹譜其所可知闕其所不可知以傳<lb/>
信也天下譜其族者多矣蘇譜以明允聞歐譜以永叔<lb/>
聞二公之言立故也况超此而上乎繼今涂後師顔孟<lb/>
以立徳師大召以立功師近代之歐蘇以立言涂後其<lb/>
有聞乎朂哉伯輔以昌爾後也若託他人之言以圖不<lb/>
<pb n="KR4e0124_WYG_003-10b"/>
朽亦末也伯輔勗哉<lb/>
　　　南溪髙氏族譜序<lb/>
欲大其族者人之同心也有立徳而大者有立功而大<lb/>
者有立言而大者孔氏之族有仲尼焉徳配天地名並<lb/>
日月言滿天下功在萬世孔氏以之大也簟瓢陋巷不<lb/>
改其樂顔氏以之大也閑先聖之道正人心息邪説孟<lb/>
氏以之大也立徳而大者也蜀之諸葛亮宋之范希文<lb/>
立功而大者也漢之董仲舒唐之韓昌黎立言而大者<lb/>
<pb n="KR4e0124_WYG_003-11a"/>
也欲大其族者人之同心也濓溪之周氏河南之程氏<lb/>
考亭之朱氏繼孔孟而立者也其大同焉江南世族尚<lb/>
矣吾邦其最也立言而大者其歐陽氏與立功而大者<lb/>
其文山氏歟若胡忠簡氏若周文忠氏若楊文節氏或<lb/>
以功立或以言立皆能大其族者也繼孔孟而立者吾<lb/>
未之見也是故古之立也大上立徳其次立功其次立<lb/>
言今之立者或異是焉其上焉者位列公卿名魁科甲<lb/>
曰吾立也其下焉者宫室之美田疇之良子姓之强有<lb/>
<pb n="KR4e0124_WYG_003-11b"/>
力曰吾立也人亦曰彼立也者其族之大不亦宜乎坎<lb/>
井之蛙醯甕之雞不自知其立之小也井外之海甕外<lb/>
之天不知其大何如也廬陵之髙溪有昌氏焉文山之<lb/>
里也其彦曰大倫大雅之弟也大雅冡嗣曰廷相先生<lb/>
以科第立門户予幼師事焉大倫脩譜以系族立祠以<lb/>
祀祖左欲起義倉周凡族之貧者其亦志于立者乎固<lb/>
將以大昌氏之族也大倫之立其斯已乎固將以望昌<lb/>
氏之後也言之立也以文功之立也以位徳之立也斯<lb/>
<pb n="KR4e0124_WYG_003-12a"/>
立矣徳立本也有徳者必有位徳立而功成矣有徳者<lb/>
必有言徳立而言顯矣昌氏之後立功由文山氏立言<lb/>
由歐陽氏立徳由程朱氏窮理以致其知立誠以達其<lb/>
本孔孟之立可待也顔子曰有為者亦若是孟子曰迺<lb/>
所願則學孔子聖人與我同類者亦為之而已矣周子<lb/>
曰士希賢賢希聖聖希天勗哉昌氏之後也吾見其大<lb/>
也<lb/>
　　　建昌楊義官挽歌詩序<lb/>
<pb n="KR4e0124_WYG_003-12b"/>
門人楊玘有父之喪羅子未弔焉玘環絰衰杖血泣踵<lb/>
門曰玘聞之曰先子有善而弗聞不仁也聞而不以其<lb/>
人不知也吾痛夫聞之無從也敢告于君子立言以聞<lb/>
焉三君子以告翰林王先生大韶志其壙張先生廷祥<lb/>
銘其墓莊先生孔昜表其道若夫挽者之歌先生其首<lb/>
之無辭四君子者先君子將賴以聞也羅子曰噫末乎<lb/>
哉吾聞諸孔子人子之聞其親也其惟孝乎三年之喪<lb/>
孝之達也玘也有三年之哀扵其父母乎禮曰喪則致<lb/>
<pb n="KR4e0124_WYG_003-13a"/>
其哀斬衰服苴容體之哀也號泣無時聲音之哀也唯<lb/>
而不對言語之哀也蔬食水飲不茹醯鹽飲食之哀也<lb/>
寢苫枕塊不御内室居處之哀也此三年之孝也喪終<lb/>
三年孝子之心終其身也是故見雨露則悽愴焉見霜<lb/>
雪則怵惕焉見桑梓則恭敬焉見犬馬則愛存焉見手<lb/>
澤則不能讀焉此終身之孝也孝子哀痛之至創鉅之<lb/>
深是故思終身弗辱也居處則思莊動作則思正長老<lb/>
則思恭兄弟則思友交友則思信事君則思忠蒞官則<lb/>
<pb n="KR4e0124_WYG_003-13b"/>
思敬見得則思義思終身弗辱也一力不敢輕用一獸<lb/>
不敢輕斷一草一木不敢輕剪思所以廣孝也孝之至<lb/>
也塞乎天地溥乎四海昭乎日月括乎鬼神施諸後世<lb/>
而凖人皆曰某幸哉有子如此某幸哉若是以聞可乎<lb/>
玘覽涕而謝曰聞矣請服之終身用書之冠于羣言之<lb/>
首<lb/>
　　　送沃御史序<lb/>
饑易為食渇易為飲人之至情也苛政之害非饑渇所<lb/>
<pb n="KR4e0124_WYG_003-14a"/>
能喻也昔泰山婦人三世死扵虎以無苛政而不去孔<lb/>
子以為苛政猛扵虎永州之民業捕蛇者其祖父死之<lb/>
其身幾死者數然不毒蛇而毒扵役賦栁子以為賦歛<lb/>
之害毒扵蛇夫生人之害未有毒扵蛇與虎也而苛政<lb/>
過之予故曰苛政之害非饑渇所能喻也丙戌進士沃<lb/>
君文淵以監察御史按治江西歴臨瑞袁吉察苛政之<lb/>
毒吾民者盡解而去之貪墨震慴聞氣遁逃軺車所至<lb/>
父老舉手加額曰不圖今日見真御史誰從天子復借<lb/>
<pb n="KR4e0124_WYG_003-14b"/>
一年庶若等少甦須臾哉信乎饑渇之易為飲食也及<lb/>
期代去藩垣羣公速言于行夫天子天也宰相元氣也<lb/>
御史雷霆也驚山破石驅魑魅魍魎而走之雖雷霆之<lb/>
能事而非其至方羣隂閟伏震奮出地雷雨滿盈草木<lb/>
甲拆元氣和暢以收天功至矣子歸哉拾遺補闕翊賛<lb/>
王度熈庶績而康萬民使天下之人欲象其徳而不可<lb/>
名百世之下君子無譏焉斯可矣毋自至羅倫序<lb/>
　　　薌城梁氏族譜序<lb/>
<pb n="KR4e0124_WYG_003-15a"/>
抗義而舉之不可以有加也取之非取也取其急扵義<lb/>
也急扵義者君子也急扵利者小人也所好乎君子者<lb/>
非好其名也好其急扵義也所惡夫小人者非惡其名<lb/>
也惡其急扵利也吾甞試觀之凡免人于難者必君子<lb/>
困人于厄者必小人以是知君子之必可好小人之必<lb/>
可惡也若吾友梁徳剛者其君子之可好者與始吾㳺<lb/>
郡庠時衆方笑之以為迂或欲黜之以貧為辱于學徳<lb/>
剛獨有取焉有司有怜其寒饑者徳剛曰非其義也一<lb/>
<pb n="KR4e0124_WYG_003-15b"/>
介不以取諸人扵是推其有以同之予之困而能成者<lb/>
徳剛之賜也昔子路願車馬輕裘與朋友共敝之而無<lb/>
憾夫子許其升堂朋友義廢乆矣徳剛獨抗而舉之不<lb/>
可以有加矣使如子路之遇聖人其取之當何如乎徳<lb/>
剛脩梁氏譜成屬予叙之予謂徳剛曰朋友之義君抗<lb/>
而舉之庶乎古人矣君子推恩親而近者易疎而逺者<lb/>
難君能扵其難獨不能扵其易乎反是心而克之無所<lb/>
往而不為義矣求之古人若蘇州之范氏象山之陸氏<lb/>
<pb n="KR4e0124_WYG_003-16a"/>
江州之陳氏浦江之鄭氏皆以義而大其族者也四族<lb/>
之大俟梁氏而五焉叙扵譜以俟<lb/>
　　　豐嶺羅氏族譜序<lb/>
仁其所不當仁義其所不當義無適而非仁義也有所<lb/>
不當乎齊堂過牛而不忍仁所不當仁也夏乘貢金而<lb/>
不信義所不當義也仁所當仁義所當義可得聞乎仁<lb/>
莫大扵愛親愛親者必尊祖義莫大扵愛兄愛兄者必<lb/>
敬宗斯二道也孝子慈孫不用其心惡乎用其心孝子<lb/>
<pb n="KR4e0124_WYG_003-16b"/>
用其心扵斯也蔬水不知食之淡衣絅不知衣之惡井<lb/>
樸不知居之陋日月邁血氣衰不知老之至凡祖之所<lb/>
出宗之所别無所不用其愛且敬焉合敬同愛不思以<lb/>
繼之敬愛止扵吾身矣為之法焉緦麻無服之親同爨<lb/>
也謂之義聚分井以給之謂之義田儲蓄以備其急也<lb/>
謂之義庄列屋以居之謂之義宅羣族人之子弟廩而<lb/>
教之謂之義學歛棺衾𦵏之扵族也謂之義塜合而名<lb/>
之若江州之陳浦江之鄭謂之義門無所徃而不為義<lb/>
<pb n="KR4e0124_WYG_003-17a"/>
仁在其中矣是道也豈特吾羅氏之所當知哉天下之<lb/>
保姓受氏者皆所當知也羅有三祝融後國扵羅楚滅<lb/>
羅子孫散居楚蜀漢恵帝時珠為大農令自長沙遷豫<lb/>
章後以豫章為望甘羅仕秦秦亡去甘姓羅羅鬼國外<lb/>
夷也入中國因氏羅羅望豫章者非出扵彼也明矣峯<lb/>
嶺羅氏亦出豫章其先自泰和徙也居斯土也其十有<lb/>
七世矣宋季輝卿者官來安路通判世累資富敦厚而<lb/>
向儒術三十年前倫與峻極同學郡庠成化乙未倫來<lb/>
<pb n="KR4e0124_WYG_003-17b"/>
金牛洞峻極及叔父季傑開正密堂以居來學不辭焉<lb/>
以崇義也擴是心而充之義無不可為矣浦江之鄭江<lb/>
州之陳亦人也彼以門閥大其族者惡知所謂禮義乎<lb/>
　　　送王宗源歸閩序并詩<lb/>
一峯山人主金牛洞天閩人王宗源將往見焉饒雯峯<lb/>
曰宗源達人固山人之所好也宗源至山人方卧翠微<lb/>
𤣥房乃攬衣出户則張拱于九曲飛雲頭矣鬚眉鶴鶴<lb/>
儀觀偉然扵是披清風割丹霞燕扵萬花春谷晝則棲<lb/>
<pb n="KR4e0124_WYG_003-18a"/>
雲夜則浴月摩挲金牛招呼鐡鶴旬有五日而後返<lb/>
援之而弗能止也山人笑曰子將為雲乎將為水乎將<lb/>
雲行水流而無窮乎固將窮扵六合也乃命邑史艾方<lb/>
師圖之金牛洞主題之雲水道人歌之以壯斯逰歌曰<lb/>
青山皂帽誰家子行盡天頭與天尾一朝飛上小蓬萊<lb/>
鐡鶴金牛夜能語山中不住雲溪上無停水雲行水湧<lb/>
杳無邉與君為終又為始<lb/>
　　　清塘姚氏族譜序<lb/>
<pb n="KR4e0124_WYG_003-18b"/>
外物不知其髙深反諸内焉髙深者在我矣此保族之<lb/>
道也顔子扵聖人之道仰之彌髙非髙而何鑚之彌堅<lb/>
非深而何王侯之門髙視天而深視海七十子之徒達<lb/>
如子貢勇如子路藝如冉求非不知聖道之髙深也外<lb/>
駕未能税焉獨顔氏子頽然陋巷以終其身簟瓢世家<lb/>
配闕里扵無窮故曰髙深在我者保族之道也昔夏侯<lb/>
𤣥何晏之徒妄作名字自相標榜以深與神卒陷扵曹<lb/>
爽之黨陸淳栁宗元八司馬者揚揚然自以伊吕復生<lb/>
<pb n="KR4e0124_WYG_003-19a"/>
堯舜之理可致卒辱扵叔文君子羞稱焉之數子也大<lb/>
者覆宗小者衊祀故曰髙深在我者保族之道也清塘<lb/>
姚氏先世有諱堪者宋紹聖丁丑自峽江徙里之<hi>闕</hi>芳<lb/>
洲又六世卿大徙清塘又十二世兩岐析居戰平世系<lb/>
明白以右江鄉君子有取焉夫子之扵顔氏博之以文<lb/>
者大學之格物致知也約之以禮者大學之誠意正心<lb/>
脩身也是果髙深而不可及哉天下之保其族者無過<lb/>
扵顔氏姚氏欲保其族如顔氏而已矣天下之保其族<lb/>
<pb n="KR4e0124_WYG_003-19b"/>
者果無過扵顔氏彼徒騖乎其外者是舍大椿而暮朝<lb/>
菌也姚氏之偉者曰衮弁曰節勵帥族人脩其譜請予<lb/>
序之予故樂為之言<lb/>
　　　遇原熊氏族譜序<lb/>
應感虛明之地虛明之至君子之極也君子之心無欲<lb/>
則虚虚則明明則誠誠扵此則動扵彼未有至誠而不<lb/>
動者也誠之動物也不疾而速不行而至孚扵豚魚化<lb/>
于夷狄格于草木而况我族類乎夫一族之中尊扵我<lb/>
<pb n="KR4e0124_WYG_003-20a"/>
者祖父行也為伯為叔同扵我者伯仲行也為兄為弟<lb/>
卑扵我者子孫行也為姪為從姪為無服姪其初一人<lb/>
之氣所為也譬諸一身焉為目為耳為口為鼻為手為<lb/>
足為頭項背為五臟内而為骨髓外而為皮膚百體具<lb/>
焉一人之氣所為也一體有疾手為之擗足為之踊口<lb/>
為之呻吟其自刃自戕蹈水赴火非病心風狂或有所<lb/>
憤激誰不欲保其身乎至扵視其疾則不若視其身非<lb/>
惑之甚與遇原熊氏其先仕唐有至太傅者由洪家于<lb/>
<pb n="KR4e0124_WYG_003-20b"/>
豐衣冠相望科第相繼號為名族夫所以為名族者獨<lb/>
在于富且貴乎金張許史韋杜崔盧春花秋夢幻滅無<lb/>
遺安在其顯扵今也在扵子孫之賢耳子孫之賢在扵<lb/>
以禮義淑其心禮義足以淑心則視一族猶一身百世<lb/>
猶一世貧富相収患難相恤仇忿相忘慶弔相交孝慈<lb/>
相勸友讓相尚進而不已至扵明明而不已至扵誠鄒<lb/>
魯顔孟之風伊洛程朱之化萃扵一族矣若舍禮義而<lb/>
以富貴焉吾末如之何也矣某修其譜屬其序扵予熊<lb/>
<pb n="KR4e0124_WYG_003-21a"/>
羅通家也故序不以頌而規<lb/>
　　　上固劉氏族譜序<lb/>
本乎天者本乎人也本乎人者本乎天也吾可為盜跖<lb/>
吾可為孔丘在吾而已矣祖父子孫生本乎天成本乎<lb/>
人孝敬慈譲成本乎人生本乎天生乎天而成乎人者<lb/>
器也成乎人而生乎天者道也以器而載道者孔子徒<lb/>
也離道而虚器者跖之徒也孔跖之分夫豈逺哉幾而<lb/>
已矣夫見父母而孝心生焉見兄長而敬心生焉見子<lb/>
<pb n="KR4e0124_WYG_003-21b"/>
孫而慈心生焉人之同情也自是而推之親其親以及<lb/>
人之親長其長以及人之長幼其幼以及人之幼天下<lb/>
可運扵掌况扵吾族乎上固劉氏先世有諱滿者唐太<lb/>
和中自寧都木湖徙吉水明善里今上固是也宋至和<lb/>
中割屬永豐為永豐人劉氏世祀漢神先君餘頑先生<lb/>
士從題其祠曰劉公廟前百尋木鏜鎝無窮人籟竹乃<lb/>
公自是赤龍種何用留矦黄石穀劉啟扵唐盛扵宋唐<lb/>
登武宗朝榜者曰僎曰倩宋登徽宗朝榜者曰澥澥二<lb/>
<pb n="KR4e0124_WYG_003-22a"/>
子長朝宗居東臯次希顔居環西繼第世美者曰鋒曰<lb/>
泌曰桂曰杞東臯派也曰鍨曰應科曰觡環西派也環<lb/>
西彦曰某煥奎道通屬叙其譜夫江鄉定品以科第門<lb/>
閥世其家若予之見異扵是矣科第名爵得扵人求之<lb/>
有不得者矣得之而猶夫人是固跖之徒也孝敬慈讓<lb/>
得扵天求之無不得者得之而困扵窮以死是固孔之<lb/>
徒也孔跖之相去何啻天淵劉氏其亦知所擇夫<lb/>
　　　層山郭氏族譜序<lb/>
<pb n="KR4e0124_WYG_003-22b"/>
事其所當事不事其所不當事人道之常也正倫理篤<lb/>
恩義敬所尊愛所親事死如生事亡如存事其所當事<lb/>
也惑異端黷淫祀不為善以去惡冀徼福以免禍事其<lb/>
所不當事也修祠以尊祖修譜以叙宗非當事之先務乎<lb/>
事其所當事修之至扵無所壊事其所不當事不修之<lb/>
而至扵壊不修之乆而至扵大壊天下皆是也事其所<lb/>
當事不事其所不當事修之至扵無所壊者若層山郭<lb/>
氏是已郭之先諱伯宜仕南唐監軍恩江鎮子二安功<lb/>
<pb n="KR4e0124_WYG_003-23a"/>
侍父從後主入汴定功贅吳氏其後徙層山蕃衍碩大<lb/>
超諸姓之上郭得姓自周虢叔林宗振漢子儀鳴唐太<lb/>
原汾陽著望天下上下數千年由二人而郭氏大焉塞<lb/>
天地而明日月何事扵修而後無所壊哉孫叔豹謂保<lb/>
姓受氏不若立徳立功立言之不朽郭氏之後立徳其<lb/>
法曽閔立言其法歐蘇立功其法君家之子儀則其大<lb/>
豈有既乎將亦無事扵修而後無所壊也雖然功之立<lb/>
以時言之立以學徳之立也斯立矣立徳有要乎事其<lb/>
<pb n="KR4e0124_WYG_003-23b"/>
所當事不事其所不當事也郭氏之譜懼其壊而修之<lb/>
者某也属予叙其譜者某也嘉其修之至扵無所壊從<lb/>
而叙之者某也於戲郭氏之後人其亦修之至扵無所<lb/>
壊哉<lb/>
　　　敬菴詩集序<lb/>
莫論其髙深莫論其淺近通乎性情止乎禮義而已夫<lb/>
竒髙深而卑淺近論詩之通病也以性情禮義為主而<lb/>
不論其髙深淺近焉達扵論詩者也三百篇之為詩國<lb/>
<pb n="KR4e0124_WYG_003-24a"/>
風淺近雅頌髙深然本之性情止乎禮義風雅無異也<lb/>
聖人皆録而不棄焉後世之為詩若李太白黄山谷非<lb/>
不髙深也陶淵明白樂天非不涉扵淺近也然君子皆<lb/>
録而不棄焉何也夫性情猶水也禮義猶防也水止扵<lb/>
防性情止扵禮義則不流而淫不流而淫則其為詩也<lb/>
固風雅之遺意矣然則髙深者吾取之非取其髙深也<lb/>
取其禮義也淺近者吾取之非取其淺近也取其禮義<lb/>
也故曰論詩以禮義為主者達扵論詩者也髙深而過<lb/>
<pb n="KR4e0124_WYG_003-24b"/>
扵嵬刻淺近而流扵鄙俚君子無取焉若敬菴先生之<lb/>
詩其禮義之發扵性情者乎吾固未暇論其深淺也倫<lb/>
自弱冠則聞先生之名以為卓然長者之風欲一見而<lb/>
不可得也後二十年得與先生之子㳺故家遺俗猶有<lb/>
在者故為叙先生之詩而傳之使知先生之可傳者不<lb/>
獨其詩也先生諱某字常悦姓丘氏鼇溪人<lb/>
　　　送劉敷烈歸安成復姓序<lb/>
敷烈劉氏以醫而冒姓羅扵是盖九世矣醫遂以羅鳴<lb/>
<pb n="KR4e0124_WYG_003-25a"/>
毛英懋得竒疾致敷烈氏療輒愈聫佩以君見一峯山<lb/>
人扵金牛洞山人曰君望出豫章何泒君吐實山人曰<lb/>
有是乎哉是二本也禽獸之賤草木之微且一本焉而<lb/>
况扵人乎古之人有墨台氏者辟患而改為墨又改為<lb/>
怡怡氏名寛者不能復姓其初君子譏焉牛金之子因<lb/>
逃患而改為牢又改為尞尞氏名㸃者乃能請扵朝復<lb/>
氏扵牛君子與焉君子譏寛而與㸃者以其能復與不<lb/>
能復而已君不畏君子之譏乃畏鄉人之口亦獨何哉<lb/>
<pb n="KR4e0124_WYG_003-25b"/>
君鄉之前輩若李忠文劉忠愍之忠太守劉嘉秀之亷<lb/>
皆予之所敬仰者也君能樂道之盖達扵理者已理茍<lb/>
是天下吾毁萬世吾異扵吾乎何損理茍非天下吾同<lb/>
萬世吾譽扵吾乎何加而况匹夫之口乎君之鄉號多<lb/>
士君歸以是解鄉人之惑以予言為何如英懋乞言扵<lb/>
君不忘其功予立言欲君不忘其祖持此以報不亦厚<lb/>
乎<lb/>
　　　家禮要録叙<lb/>
<pb n="KR4e0124_WYG_003-26a"/>
守寳慶府黄巖謝氏世修去苛裕民迺録家禮之要者<lb/>
以教其民成禮俗也湖西羅倫叙曰冠婚喪祭禮之大<lb/>
者也冠以成人婚以正始喪以送死祭以追逺人道之<lb/>
大經政事之根本文公先生之定此禮也考諸三王而<lb/>
不謬建諸天地而不悖質諸鬼神而無疑百世以俟聖<lb/>
人而不惑者也禮之不行也其吾民之罪乎養之無道<lb/>
教之無素耳是故耕者無百畝之田蠶者無五畝之桑<lb/>
仰不足事俯不足育奚暇治禮哉儀章升降揖讓不習<lb/>
<pb n="KR4e0124_WYG_003-26b"/>
乎體雖欲治禮也其如禮何夷鄙野習佛老異言塗生<lb/>
民之耳目溺天下扵汙濁禮之不行也其吾民之罪乎<lb/>
於戲民者邦之本也養而教之善固其本者也今夫兩<lb/>
家之子其生也同其養也同而教不同焉異日傲其長<lb/>
上而背其父母必昔之不教者也為國而不以禮可乎<lb/>
違上所命從厥攸好詩曰民之秉彛好是懿徳寳慶之<lb/>
民其從太守之好也如水之就下也天下之守令皆寳<lb/>
慶焉化成而俗美矣治天下也何有<lb/>
<pb n="KR4e0124_WYG_003-27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0124_WYG_003-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　一峯文集巻三<lb/>
</p>
<p>
</p>
  </div>
<div>
                <head>一峯文集巻四</head>
    <p>
<pb n="KR4e0124_WYG_004-1a"/>
欽定四庫全書<lb/>
　一峯文集巻四　　　　　明　羅　倫　撰<lb/>
　　記<lb/>
　　　隆夀堂記<lb/>
彰徳太守王君良玉其先吾里人也洪武初戍襄陽籍<lb/>
為襄陽人君由進士官至户部郎中出守今官君為户<lb/>
部也考最以聞天子嘉之推恩其所自出誥封母韓氏<lb/>
為安人詞若曰國家禮恩臣下必上及其父母廣孝道<lb/>
<pb n="KR4e0124_WYG_004-1b"/>
也咨爾韓氏益隆夀祉茂膺休命臣瑤拜手稽首曰臣<lb/>
母受兹休命臣子子孫孫其永保之左庶子黎太僕名<lb/>
其堂曰隆夀昭天寵也王徵賢曰太守其能子乎吾子<lb/>
有言太守願也倫曰子道已扵此乎孔子曰立身行道<lb/>
以顯父母揚名扵後世然後為能子也隆親之夀人子<lb/>
之同心也有盡者在天無窮者在我良玉聞是道乎歐<lb/>
公里之先正也以犯顔敢諫為忠以濟時行道為賢功<lb/>
立扵當世言行扵後世鄭氏夫人之名由是而夀焉良<lb/>
<pb n="KR4e0124_WYG_004-2a"/>
玉本廬陵而生扵襄歐公本廬陵而生扵緜其生同也<lb/>
良玉官扵朝而出守于彰歐公官于朝而出守扵滁其<lb/>
仕同也良玉幼孤母韓教之歐公幼孤母鄭教之其幼<lb/>
孤同也其生同其仕同其幼孤同其夀親也獨可無同<lb/>
乎為人子而歐焉然後為能子也歐公之同時也河南<lb/>
有程氏二夫子焉道承孔孟徳配顔閔惜乎歐與同時<lb/>
而不與同道也為人子而程焉然後為能子也天下後<lb/>
世道歐公者必曰鄭氏夫人之教也道程子者必曰侯<lb/>
<pb n="KR4e0124_WYG_004-2b"/>
氏夫人之教也良玉其同矣乎天下後世道良玉者必<lb/>
曰韓氏之教也然後為能子也然後為能隆其親之夀<lb/>
也然後為能對揚聖天子之休命也<lb/>
　　　桑園許氏祠堂記<lb/>
初祖之祭古未有也自程子焉禮以義起者也朱子廢<lb/>
之以疑扵禘也為義而起者重本也厚天下之大經也<lb/>
為疑扵禘而廢者明分也正天下之大法也二子之意<lb/>
並行而不悖也記曰禮從宜宜者何從程子也從程子<lb/>
<pb n="KR4e0124_WYG_004-3a"/>
者何縁人情也先王制禮縁人情而設也不忘其所由<lb/>
始者人之情也今夫㕓井之氓始為宫室者祀之始為<lb/>
稼穡者祀之始為飲食者祀之凡有功生民者皆祀之<lb/>
不忘其始也况吾身之所始乎焉可廢也記曰君子行<lb/>
禮不求變俗又曰先王修其教不易其俗縁人情也初<lb/>
祖之祠士族之俗也世士之族逺或漢魏近或唐宋合<lb/>
族之衆多倍千寡倍百初祖之祠士族尚焉初祖而下<lb/>
髙祖而上簡其有功徳古所謂鄉先生者配之羣祖則<lb/>
<pb n="KR4e0124_WYG_004-3b"/>
祭扵墓而已髙祖而下則各祭扵小宗之家其為屋也<lb/>
祠而不廟其為享也薦而不祭其時以冬至也正至朔<lb/>
朢則參冠婚喪則告明譜讀約則㑹善則書過則懲一<lb/>
于是祠焉所以維族人之心使知千萬人之身其初一<lb/>
人之身也貴不至忽賤富不至驕貧少不至戾長不至<lb/>
相視如塗之人也先王崇化道民之意其亦庶乎程子<lb/>
之説焉可廢也朱子廢矣然嵗率族人一祭扵墓焉其<lb/>
徒謂如墓必有祠今墓逺而祠扵家亦祠扵墓之類<lb/>
<pb n="KR4e0124_WYG_004-4a"/>
也焉可廢也斯禮也羅氏之族行之二十餘世矣不<lb/>
以程而始不以朱而廢是亦可見人心之同然而不<lb/>
能自已也河平許氏吾邑望族也徙吉水桑園者十<lb/>
有五世矣世以儒鳴初祖之祀先祖之配如吾族也<lb/>
斯禮也士族之達禮也是亦可見人心之同然而不<lb/>
能自已也於戲自先王至扵今日人心豈相逺哉所<lb/>
以教而養之者非其具耳祀禮宗法皆先王化成天<lb/>
下人心之具也非士之所得為也許氏子能纉先人<lb/>
<pb n="KR4e0124_WYG_004-4b"/>
之緒行之扵其族時而可逺焉是為之兆也許氏子<lb/>
名楫字濟川戊子貢士學扵予而志扵古倫是以記之<lb/>
俾以傳於後<hi>羅氏祀禮見十一世祖宋廣東提刑撿法登崇公記</hi>
　　　永豐縣學孔子廟記<lb/>
王祀孔子尊已乎未也尊以文也非尊以道也道一也<lb/>
曷為孔子尊乎衆人棄之聖人至之孔子者道之至也<lb/>
祖述堯舜憲章文武孔子之道所以至也至者立教棄<lb/>
者由教由其教不遵其道可乎開元禮自天子下執弟<lb/>
<pb n="KR4e0124_WYG_004-5a"/>
子禮尊以文也尊其道則未也中庸曰尊徳性而道問<lb/>
學尊其道也尊之何宜静宜畏焉動宜謹焉學宜博焉<lb/>
問宜切焉思宜密焉卑汙者宜易之以髙明狹隘者宜<lb/>
易之以廣大傲戾者宜易之以温良獧薄者宜易之以<lb/>
敦厚柔懦者宜易之以剛毅昏愚者宜易之以通敏本<lb/>
之身也視焉宜明聴焉宜聰貌焉宜恭言焉宜慎事焉<lb/>
宜敏移之家也為父宜慈為子宜孝為兄弟宜友為夫<lb/>
婦宜正為婣族宜睦為鄰里鄉黨宜恤時而我用達之<lb/>
<pb n="KR4e0124_WYG_004-5b"/>
天下也宜正君心以正朝廷正朝廷以正天下天下之<lb/>
人貧者宜富宜復井牧之制以養之俊秀者宜教宜復<lb/>
學校之制以育之教之成也賢者宜用宜復鄉舉里選<lb/>
之制以取之君子既進宜逺小人以成天下之務宜冠<lb/>
昬喪祭以厚天下之俗宜朝覲聘問以通天下之情宜<lb/>
黜佛老巫覡左道之教以正天下之人心宜棄詞章浮<lb/>
華記誦涉獵之徒以端天下之士習宜斥權謀術數百<lb/>
家衆技之流以一天下之人才弗化也宜明刑辟以威<lb/>
<pb n="KR4e0124_WYG_004-6a"/>
之弗順也宜詰戎兵以備之天下一家中國一人尊孔<lb/>
子之道宜如此也漢唐宋之君臣尊孔子之道至此乎<lb/>
雖今存可也奈何其未至也於戲孔子之道尊之至也<lb/>
君焉堯舜文武矣臣焉臯䕫伊周矣士焉顔曽思孟矣<lb/>
奈何其未至也今之尊孔子者聞其所讀之書孔子也<lb/>
聴其言觀其所綴之文孔子也求其所以為孔子則未<lb/>
也昔有學孔子者姓孔字仲尼升其堂入其室伏其几<lb/>
襲其衣裳曰我仲尼也求其所以為仲尼則未也今之<lb/>
<pb n="KR4e0124_WYG_004-6b"/>
學孔子者其猶此人之學孔子乎優孟之學孫叔敖也<lb/>
楚王以為真叔敖也求其所以為叔敖則未也今之學<lb/>
孔子者其猶優孟之學叔敖乎或曰夫子之不可及也<lb/>
猶天之不可階而升也嘻惑也孔子之道不可及哉盍<lb/>
觀諸身乎吾手之持吾足之行吾聖人也吾口之味吾<lb/>
目之視吾耳之聴吾聖人也吾心之同然獨不聖人乎<lb/>
聖人先得我心之同然者故孟子曰乃所願則學孔子<lb/>
也永豐縣學新孔子廟成初僉憲陳公騎倡之通判黄<lb/>
<pb n="KR4e0124_WYG_004-7a"/>
公隆承之大尹歐陽明成之三公者其志扵尊孔子之<lb/>
道者乎伻來曰陳公曰子邑人也宜有以告邑人倫故<lb/>
以尊孔子之道告邑人<lb/>
　　　牧菴先生畫像記<lb/>
牧菴先生姓鄧氏名淮字表臣以字行漕溪里人父時<lb/>
俊庚辰進士胡靖榜仕考功主事出通判衢州兄凖平<lb/>
臣由貢士仕終閩府伴讀世春秋學名家初考功斆學<lb/>
淮南蘇人施槃往受學焉先生弟視之槃掄魁未幾卒<lb/>
<pb n="KR4e0124_WYG_004-7b"/>
沒齒不忘焉先生學成試有司不合拂袖歸曰何溷一<lb/>
第為哉城闕山林各適其性而已不復就試正統壬戌<lb/>
聘師扵水心書院倫髫丱先生視之子如也語人曰必<lb/>
此子者其有成乎羣從富驕而好㺯先生曰汝視我出<lb/>
入焉倫受教視先生出則挾書歸視其入復如之先考<lb/>
大山府君自外歸問曰兒可教乎先生曰惟此子也吾<lb/>
其成吾其成因授以胡氏春秋學先生教人以禮為先<lb/>
朝夕曰博士先生曰禮樂不可斯須去身此地可容身<lb/>
<pb n="KR4e0124_WYG_004-8a"/>
不可容禮樂乎小子勿墜爾家訓也侍燕居論邑先達<lb/>
問彦剛劉公曰毅矣問秉素陳公曰介矣問博士曰寡<lb/>
欲吾未見其人矣問伴讀曰怡怡如也又曰髙山仰止<lb/>
景行行止小子識之又曰與其以一善而成名寧學聖<lb/>
人而未至也小子識之先生師羅氏三十年猶一日毋<lb/>
惰氣毋矜色毋傲容毋狎言童兒婦女亦薫其化曰鄧<lb/>
先生德人也成化庚寅倫自廣昌歸謁史有貌先生像<lb/>
者倫曰不類也吾貌其中賛曰不汲汲扵名不役役扵<lb/>
<pb n="KR4e0124_WYG_004-8b"/>
利矜而不爭同而能異逍遙乎大化不知老之將至<lb/>
　　　玩易軒記<lb/>
易天地隂陽也人得天地隂陽以生無非易也昔者聖人<lb/>
仰觀俯察逺求近取以天地隂陽之易發人心之易所以<lb/>
前民用而教萬世也夫草木鳥獸之為物人之為人生死<lb/>
出入扵大化之中無異也其所以異扵物者何也隨時變<lb/>
易以從道也吉凶消長者易之時也進退存亡者人之事<lb/>
也進退存亡惟其時焉則人道盡而易在是矣君子之扵<lb/>
<pb n="KR4e0124_WYG_004-9a"/>
易也居則觀其象而玩其辭動則觀其變而玩其占為是<lb/>
故已長樂謝君仲仁治旴之明年作軒曰玩易易豈易言<lb/>
哉孔子晩而好易七十子之徒其與言者多矣易罕及焉<lb/>
易豈易言哉秦漢而下斯道晦矣至宋三子而後大明邵<lb/>
以數程以理朱以占仲仁之居扵斯觀象玩占内反諸心<lb/>
精體而實蹈之必有得扵文字之外者而後可也<lb/>
　　　西園清隠記<lb/>
瀧岡以歐陽氏空坑以文山氏潤芳籍而流天下瀧岡之<lb/>
<pb n="KR4e0124_WYG_004-9b"/>
南空坑之西毛氏西園在焉清隠居士英懋築也毛氏世<lb/>
家龍城後徙空坑若毛孝子仁見知歐陽公副使公亨甫<lb/>
見知文丞相世以有聞丞相起義元師李恒追及空坑大<lb/>
戰東固方石嶺將軍鞏信死之先君武岡公被執文山在<lb/>
危厄間大石墜得阻後人名其石曰神石成化己丑倫請<lb/>
告歸欲拜六一公扵瀧岡訪文氏遺跡扵空坑東西就食<lb/>
未暇也又六年甲午倫友陳公甫門人容彦昭易徳元陳<lb/>
秉常三人者來乃相與探奇獵勝償夙願焉因過毛氏西<lb/>
<pb n="KR4e0124_WYG_004-10a"/>
園時春熙景明萬物嫵媚主人肅客酌扵花下幽禽對<lb/>
語㳺魚不驚好山低昻出沒雲外居士頋客曰此吾之<lb/>
所以樂也夫六一公世扵斯而寓扵潁歸老故鄉卒負<lb/>
初志文山氏又遭世俶擾視死如歸以吾觀之安土樂<lb/>
勝二公之心夫豈逺扵人哉乃不能兼而有之二公之<lb/>
所不能有者吾乃得焉此固吾之所以樂也昔文王靈<lb/>
臺與民同樂國家涵煦百年休養生息吾民衣食乎畎<lb/>
畝樂生送死而無憾者非上之賜耶吾又安可不知所<lb/>
<pb n="KR4e0124_WYG_004-10b"/>
自耶三人扵是酣飲浩歌相與賦五言四韻退倫為之<lb/>
記<lb/>
　　　明江西僉憲徐君明德先塋記<lb/>
龍山之岡徐氏先塋所也天順元年丁丑三月某日刑<lb/>
部主事今江西僉憲徐君明徳奉其先府君皇贈刑部<lb/>
主事澄潭居士先妣安人童氏祔于其位考之祔也祖<lb/>
王考諱文王甫之墓妣之祔也祖王妣洪氏孺人之墓<lb/>
昭穆位叙壤樹殷殺協禮稱律孝敬聿昭公諱珤字宗<lb/>
<pb n="KR4e0124_WYG_004-11a"/>
政世望維揚曽大父仁甫元季辟地山隂遷嚴之建徳<lb/>
大父仲旻父文玉隠居行義允聞扵鄉叔父信古由成<lb/>
均為稽勲主事守漢陽更寳慶轉福建鹽運司使持平<lb/>
守公吏悚民懐其居父母喪也三年不忍去又三年而<lb/>
後歸此徐之先有人也運使公無後公命諸考後以季<lb/>
弟宗賢宗賢卒婦沈氏義不貳適郡守以聞旌門刻石<lb/>
貞曜旁流此徐之内有人也奕世儲慶沛源流潤鍾扵<lb/>
僉憲頴秀維實英概拔倫理績明允克邁先烈此徐之<lb/>
<pb n="KR4e0124_WYG_004-11b"/>
後有人也先是公父文玉府君厭囂樂静肇别墅扵龍<lb/>
山夫婦考終合壙以𦵏公臨卒遺命叙祔伯季衘哀恪<lb/>
遵治㫖立石塋道俾世萬子孫以無忘先徳於戲大化<lb/>
無窮浮漚沒海貴賤同波驪山茂陵當其勢也氣懾四<lb/>
海雄視萬代曽幾何時烟蒿露麥狐兔穴其旁樵兒蕘<lb/>
豎躑躅其中北邙坯圡算成堙漫是故可乆者徳也非<lb/>
勢也寒泉之野瀧岡之阡雲木蒼然山輝水曜髙厚無<lb/>
疆此故何哉非以其後之賢歟詔爾徐後立徳師朱立<lb/>
<pb n="KR4e0124_WYG_004-12a"/>
言師歐立功師伊周龍山之岡得不終扵天乎<lb/>
　　　八景樓記<lb/>
太極山川竒秀圓明甲天下陽儀東麓曰招攜類太極<lb/>
而小焉甲鼇溪招攜之東岡迴巒拱水洑川渟山人鄧<lb/>
君丕隆見而愛之作樓以居其有也甲招攜山人與客<lb/>
登斯樓焉頋龍川曰此帶水也帶吾居鹿角曰此文峯<lb/>
也文吾人陽嶺曰此朝陽之所升吾早而賔焉月池曰<lb/>
此夜月之所止吾夕而俯焉波濤洶湧扵嶺北吾耳之<lb/>
<pb n="KR4e0124_WYG_004-12b"/>
咸韶也雲影裴徊扵水東吾目之天章也漁唱扵環江<lb/>
樵歌扵草峽吾朋儕之唱和也凡是八物吾得有而樂<lb/>
之有力者莫吾禁也合而名之曰八景之樓客曰吾之<lb/>
所樂者異扵是孟子曰萬物皆備扵我矣反身而誠樂<lb/>
莫大焉邵子曰觀物者非觀之以目而觀之以心非觀<lb/>
之以心而觀之以理也昔者聖人之作易也仰觀天文<lb/>
俯察地理以通神明之徳以類萬物之情此謂觀之以<lb/>
理而反之扵身也天機流動至誠無息者造化自然之<lb/>
<pb n="KR4e0124_WYG_004-13a"/>
理也觀物以窮理窮理以反身君子為學之要也觀天<lb/>
以常其健觀地以常其順觀山以常其止觀澤以常其<lb/>
説觀風以常其巽觀雷以常其奮觀日月以常其明觀<lb/>
水之洊習以常其進凡寓扵目而備扵我者無不反之扵<lb/>
身此誠之之事也誠之至則誠矣學至扵誠天地與大<lb/>
日月與明鬼神與順五行與叙天下與仁萬世與名超<lb/>
有無外生死天壤之間復有何樂可以代此也夫然故<lb/>
不可得而名也不可得而名者太極也太極者天下萬<lb/>
<pb n="KR4e0124_WYG_004-13b"/>
世之甲也扵斯樓何有<lb/>
　　　繼節堂記<lb/>
此君賢扵天下王公大人閭巷嗇夫罔有異口尤厚扵<lb/>
山人處士君何得此扵人哉一峯居士曰君秉直不撓<lb/>
似衞之史魚漢之汲黯臨難不改節似殷之比干周之<lb/>
伯夷叔齊遯荒閒之野甘寂寞之濵由然自適似孔門<lb/>
之顔回洞明中虚逍遙物表無入而不自得似䝉漆園<lb/>
之莊周君徳備矣獨以節名先其大也乾徳至剛象乾<lb/>
<pb n="KR4e0124_WYG_004-14a"/>
以龍龍動物也生乎水君植物也生乎陸其相去逺矣<lb/>
或曰君入水化龍故君之子孫皆以龍名盖同徳也同<lb/>
徳扵龍賢扵天下宜矣予少寡外交獨與君友北抵幽<lb/>
冀南竄閩粤聞君所在輒尋造焉欣然終日樂而忘歸<lb/>
君亦以予為知己莫予棄也比訪君扵金牛洞中將卜<lb/>
鄰焉共君老扵山林聞潭溪處士某甫與君通家先考<lb/>
某常開軒以待君凡君之昆弟子孫族屬朋友主人皆<lb/>
批清風抹明月禮賔之不色倦考甫既逝處士以執友<lb/>
<pb n="KR4e0124_WYG_004-14b"/>
視君延君扵堂名曰繼節意承考也孔子曰夫孝者善<lb/>
繼人之志善述人之事易曰逺取諸物處士近承先徳<lb/>
而逺交扵君其人可知矣是必無辱扵君者遂為之記<lb/>
　　　益菴記<lb/>
南海陳公夢祥僉憲江西結菴扵公署之偏名之曰益<lb/>
公退居之思内有以益已外有以益人也屬予記之夫<lb/>
益求之而後至求益扵利者之市求益扵名者之朝求<lb/>
益扵道者將何之哉求諸已而己矣孟子曰求則得之<lb/>
<pb n="KR4e0124_WYG_004-15a"/>
舍則失之是求有益扵得也求在我者也求之有道得<lb/>
之有命是求無益扵得也求在外者也珠璣<graphic n="KR1608" url="https://raw.githubusercontent.com/kanripo/KR-Gaiji/master/images/KR1608.png" mimeType="image/png"/>象求利<lb/>
者皆知其為寳圭組軒冕求名者皆知其為榮盡其知<lb/>
力以求之郿塢之金西園之銅何益扵得乎若夫仁義<lb/>
道徳天之與我者求則得之四海之富天下之尊不能<lb/>
敵也象曰風雷益君子以見善則遷有過則改風烈而<lb/>
雷迅遷善猶風改過猶雷則其益扵已者大矣彖曰損<lb/>
上益下民説無疆天施地生其益無方損己之有益人<lb/>
<pb n="KR4e0124_WYG_004-15b"/>
之無如天地之育萬物則其益扵人者大矣益有要乎<lb/>
曰有子見夫水乎水出扵山山不得而有所居者髙也<lb/>
水非出扵海天下之水莫大扵海出沒日月浸灌天地<lb/>
水出扵山而海得其益以為大所居者下也海之受益<lb/>
扵水大者小者清者濁者黄者黒者海無所擇焉君子<lb/>
之受益扵人猶海之扵水也毁者詈者沮者斥者皆反<lb/>
求諸己而已扵人也何尤夫然故則天下之益萃扵我<lb/>
凡富貴貧賤死生禍福若浮漚之起滅扵大海一無所<lb/>
<pb n="KR4e0124_WYG_004-16a"/>
動其中者况匹夫之毁譽乎吾嘗與公言君子之學在<lb/>
得扵己而已吾有所得天下吾譽萬世吾同不足以為<lb/>
加天下吾毁萬世吾異不足以為損公不以為不然公<lb/>
求益扵内非求益扵外者試以吾言觀之<lb/>
　　　宋文丞相祠堂記<lb/>
為臣死忠為子死孝死一也可以動天地可以感鬼神<lb/>
可以貫日月可以孚木石可以正萬世之人心位萬世<lb/>
之天常孟子曰我善養吾浩然之氣以塞乎天地之間<lb/>
<pb n="KR4e0124_WYG_004-16b"/>
夫殺身成仁舍生取義非浩然塞扵天地之間者能與<lb/>
扵斯乎若宋丞相信國文公是已公名天祥甫弱冠奉<lb/>
廷對陳君道之大本經世之急務文思神發萬言立就<lb/>
可謂天下之大才矣董宋臣主議遷幸公上章乞斬之<lb/>
吕師孟偃蹇傲命公又上章乞斬之賈似道誤國要君<lb/>
公當制以義裁之勤王詔下重臣宿將縮頸駭汗公提<lb/>
孤兵獨往當之敵次臯亭三宫震動宰相遯荒公挺身<lb/>
獨往説之可謂天下之大勇矣夫慷慨就義決死生扵<lb/>
<pb n="KR4e0124_WYG_004-17a"/>
一旦中人猶或能也若歴履萬死其執彌堅其志彌厲<lb/>
非仁者其能乎方公之使於元軍抗節不降乗間脱京<lb/>
口走真州如揚州趨髙郵抵通州苗再成逐之李庭芝<lb/>
疑之外迫扵强敵内煎扵饑饉無日而不當死然後遵<lb/>
海道涉鯨波歸立二王開督南劍敗績扵空坑仰藥扵<lb/>
潮陽絶粒扵南安當死歴萬死而不死卒之就囚燕獄<lb/>
從容南向而後死震動天地照曜萬世可謂天下之大<lb/>
忠矣夫公之忠誠能墜空山之石能通七里之神能作<lb/>
<pb n="KR4e0124_WYG_004-17b"/>
廣陵之風雨能起留夢炎輩之敬悚而不能免賈似道<lb/>
之沮黄萬石之疾李庭芝之疑陳宜中張世傑之忌何<lb/>
也蘇子曰其所能者天也其不能者人也其斯之謂與<lb/>
宋之亡也死國者多矣陸秀夫張世傑死扵海李芾死<lb/>
扵潭趙昴發死扵池姚訔死扵常趙世賞死於洪先君<lb/>
武岡公開禮死扵吉安公制服哭祭之督府行朝死者<lb/>
不可勝數雖然死矣未有如公之出萬死而後死也微<lb/>
子之去箕子之囚龍逢比干之諫伯夷叔齊之餓諸葛<lb/>
<pb n="KR4e0124_WYG_004-18a"/>
武侯之鞠躬盡瘁備于公之一身矣自古亡國之臣未<lb/>
有如公之烈也收宋三百年養士之功立千萬載為臣<lb/>
之極不在扵公乎非仁者之勇浩然而塞扵天地之間<lb/>
者乎公去今二百年順天祠公扵學宫鄉郡祠公扵城<lb/>
南公之子孫祠公扵富田富田之祠元季兵變為横民<lb/>
所奪龍鳯間僉事李公飲冰復之正統間知府陳公本<lb/>
深繼之景泰間都憲韓公雍奏加謚號録用子孫今上<lb/>
成化二年僉憲李公齡來掌學事以公九世孫繼宗入<lb/>
<pb n="KR4e0124_WYG_004-18b"/>
學俾公鄉人周丕憲割田贍之是皆有功扵名教可書<lb/>
故書之以詔萬世之為人臣者<lb/>
　　　寳慶府學記<lb/>
君子所以異宵小人心所以異禽獸學也學之為道何<lb/>
也其性仁義禮智也其情惻隠羞惡辭讓是非也其倫<lb/>
父子君臣夫婦長幼朋友也其學之則視聴言貌動静<lb/>
無違也其施之序家鄉國天下無不凖也其敎詩書禮<lb/>
樂也皆所以盡其性而無慕乎外也先王治天下上是<lb/>
<pb n="KR4e0124_WYG_004-19a"/>
道已井天下之田以養之羣天下之明秀立學以教之<lb/>
擇其道成徳尊已試扵事而退者以師之設鄉舉里選<lb/>
之法賔興以取之士生斯世無仰事俯育之頋無科舉<lb/>
爵禄之累無百家衆説異端之咻目其見焉耳其聞焉<lb/>
心其惟焉口其言焉身其行焉惟以盡其性而無慕乎<lb/>
外焉舉而備諸公卿大夫之位百執事之列則功被社<lb/>
稷澤及生民此先王之治所以不可及也周衰井田廢<lb/>
而學校之政息矣雖闕里之教親炙吾夫子之化沂水<lb/>
<pb n="KR4e0124_WYG_004-19b"/>
之詠陋巷之樂汶上之辭二三子而已其餘以干禄為<lb/>
學以聚歛為仕以正名為迂以短喪為安皆當時速消<lb/>
之徒也况後世乎繼周而治維漢近古夏侯勝以明經<lb/>
拾青紫桓榮以稽古誇車服戴聖之貪鄙馬融之奢淫<lb/>
揚雄王肅之仕簒偽皆當時名儒也況後世乎道之不<lb/>
行也千五百年而後濓溪周子出焉周子之道孔子孟<lb/>
子之所傳也其言曰志伊尹之所志學顔子之所學皆<lb/>
以盡其性扵内而無慕乎外也由周子之道用為伊尹<lb/>
<pb n="KR4e0124_WYG_004-20a"/>
不用為顔淵銖軒冕而塵金玉矣今之學者去周子未<lb/>
逺也其志伊尹之志其學顔子之學盖有之矣吾未之<lb/>
見也嗚呼善學者以其身為聖賢不善學者以其身為<lb/>
禽夷自聖賢而去禽夷也逺矣學者其亦知所擇哉寳<lb/>
慶古邵州周子遺化之地也黄巖謝侯世修來守是邦<lb/>
革弊政斥淫祀疏老佛之徒興禮俗以正人心朞年而<lb/>
政成視學宫陋圮以隘迺出官錢廣地而新之為大成<lb/>
殿殿後為尊經閤旁為兩廡外為㦸門泮池環之石梁<lb/>
<pb n="KR4e0124_WYG_004-20b"/>
其上池外為三門南為欞星門欞星西為學門門斗入<lb/>
外曲為司訓之舍四區内為生徒之舍二區區十五楹<lb/>
惟明倫堂兩翼為毁文昌祠學西百步為周元公祠若<lb/>
侯之為其徒新學已乎將庶幾周子之遺化也庠生李<lb/>
鑑禹謙來曰司訓危純氏曰傳侯之美邦人之心也夫<lb/>
子知侯者毋使其無傳焉乃原學以告扵邵人有聞周<lb/>
子之風而興者曰此謝侯之功也<lb/>
　　　竹鶴軒記<lb/>
<pb n="KR4e0124_WYG_004-21a"/>
盤谷居士有竹鶴癖所至種竹與居攜鶴以逰客過之<lb/>
曰子何癖乎昔衞懿公好鶴鶴有乘軒者卒亡其國子<lb/>
猷好竹至呼之為君而子猷不成扵晉子何癖乎居士<lb/>
曰凡物好之而不忘則癖仁者樂山忘其山也知者樂<lb/>
水忘其水也若人之見也樵者亦樂山漁者亦樂水乎<lb/>
目癖乎色不忘乎色也耳癖乎聲不忘乎聲也癖乎富<lb/>
貴不忘乎富貴者也堯舜桀紂皆有天下也堯舜有天<lb/>
下而不與焉忘天下者也桀紂有天下至扵忘其身堯<lb/>
<pb n="KR4e0124_WYG_004-21b"/>
舜忘也桀紂癖也懿公之亡桀紂之癖也鶴能忘其國<lb/>
乎凡物好之而不忘則癖忘則神熒河之圖伏羲忘其<lb/>
為馬洛中之書神禹忘其為龜茂叔忘扵蓮伊川忘扵<lb/>
梅陶淵明忘扵菊張旭之為書也忘其為書而後神也<lb/>
好事者種菊一籬植蓮一池號扵人曰吾愛菊也愛蓮<lb/>
也猶童子執筆而為旭之書號扵人曰吾旭也其能旭<lb/>
乎子猷之扵竹也好之亦若是歟是故天之生物也忘<lb/>
其生也物之生也忘其所以為生也今夫鶴俛而飲仰<lb/>
<pb n="KR4e0124_WYG_004-22a"/>
而啄招之而來放之而去忘其鶴也今夫竹貫四時而<lb/>
不改干雲霄而不撓虚中而直外毋矜色毋傲態忘其<lb/>
竹也吾以一老頽乎二物之間方其境與神㑹心與物<lb/>
㝠天地吾不知其大日月吾不知其明鬼神吾不知其<lb/>
幽千駟萬鍾吾不知其富布褐蓬茅吾不知其貧心腹<lb/>
腎腸耳目鼻口吾不知其為我也而况扵二物乎吾將<lb/>
燒竹煮鶴而逰扵無何之鄉矣吾何癖吾何癖居士閉<lb/>
口隠几而卧客不能難跼蹴而退居士姓某名某<lb/>
<pb n="KR4e0124_WYG_004-22b"/>
　　　繼拙齋記<lb/>
金鼇東麓勝地曰車溪支壠中峙蟠欝夷衍清溪外抱<lb/>
形若環壁溪迴峯隨羣秀森拱亘若天城里人丘氏居<lb/>
之四方迪靖則奥區沃壤利用豐大而無求扵外其或<lb/>
有警則阻山帶河敓攘䖍劉之徒辟易退辟罔敢干扵<lb/>
正元季紅巾盜起丘君叔姪宣義衞衆庀休成聚監邑<lb/>
多羅台辟地居之國朝開化越餘百年若拙逸翁孟哲<lb/>
敬菴翁常閲先後樹敦以聞厥冡嗣孫魁道思紹前聞<lb/>
<pb n="KR4e0124_WYG_004-23a"/>
别號繼拙而屬記扵予夫聖賢之道大公而至正無巧<lb/>
亦無拙也自王化陵夷民俗滋偽乃以君子之循理安<lb/>
分者為拙小人之機變倖得者為巧是故正其誼不謀<lb/>
其利明其道不計其功君子安之以為正小人笑之以<lb/>
為拙也君子視圭笏為柴柵而巧扵干進者以為拙視<lb/>
名譽為韁鎖而巧扵取名者以為拙視金玉為砂礫而<lb/>
巧扵冒利者以為拙當舍生取義則視死如歸而巧扵<lb/>
偷生者以為拙是果真拙者哉吾聞之拙扵人者巧扵<lb/>
<pb n="KR4e0124_WYG_004-23b"/>
天拙扵知者巧扵道拙扵今者巧扵古曽參之魯顔氏<lb/>
之愚孟子之不遇似若拙矣而巧扵為聖人之徒儀秦<lb/>
之辯鞅斯之知似若巧矣而拙扵謀其身傳曰作徳心<lb/>
逸日休作偽心勞日拙拙者作徳者也巧者作偽者也<lb/>
作徳者始雖若拙而終則有福而無禍有安而無危作<lb/>
偽者始雖若巧而人禍天刑未有能善其終者也其拙<lb/>
孰甚焉由是觀之拙者未必不為巧巧者未必不為拙<lb/>
也魁道之繼乃祖之拙其亦有見扵是乎安得天下之<lb/>
<pb n="KR4e0124_WYG_004-24a"/>
人皆舍巧而趨拙哉予固天下之至拙者以拙者而記<lb/>
拙者之事非予誰宜扵是乎書<lb/>
　　　冷菴記<lb/>
丙戌進士陳君粹之由大理寺副來僉江西憲事名其<lb/>
退省之廬曰冷菴或問于一峯居士曰天地間一元氣<lb/>
而已舒而燠為春夏歛而冷為秋冬燠可愛冷可畏曷<lb/>
不為其可愛為其可畏者乎昔廣文先生座客無氊沽<lb/>
酒無錢人號曰冷官今居有髙堂出有輿馬前旗旄而<lb/>
<pb n="KR4e0124_WYG_004-24b"/>
後旌節異乎昔之冷者矣無冷之實而盜冷之名扵義<lb/>
何居夫子知粹之者其有説乎居士曰是非爾所知也<lb/>
夫冷者天地之義氣也人心之靈義肅之則冰欲然之<lb/>
則火目然乎色耳然乎聲口然乎味四肢然乎安佚顛<lb/>
㝠欲海焦爛名塗皆内熱之所致也扵是沃以泗源之<lb/>
水清以程門之雪使百念灰冷萬境俱寂湛然冰壺皓<lb/>
然秋月此冷之體也暑路炎荒霜飛雪積𤣥崖隂壑虎<lb/>
伏蛇蔵海立河凝山摧岳仆見者膽慄聞者毛竪憂者<lb/>
<pb n="KR4e0124_WYG_004-25a"/>
喜病者愈仆者起怨咨者謳吟此冷之用也雖然無冬<lb/>
不成春無貞不生元安知可畏者不為可愛乎勞尊能<lb/>
謙素履無咎又安知熱者不為冷乎事固有倒行而逆<lb/>
施者此吾粹之所以為冷也乃歌曰衆欲熾如冷斯寂<lb/>
矣萬民焚如冷斯濯矣百官冷大化行天下樂矣冷菴<lb/>
聞曰居士知我者解我固當請書扵菴壁用頋諟明命<lb/>
　　　西隠堂記<lb/>
踰太極西南曰文昌瀧水勞扵坎位西山巽扵坤隅巨<lb/>
<pb n="KR4e0124_WYG_004-25b"/>
家張繹恒居其勝命曰西隠或曰以其環西水之麓故<lb/>
曰西或曰舊第東而新堂西故曰西成化乙未冬湖西<lb/>
羅倫來主金牛洞繹恒參焉倫曰隠顯猶隂陽也時隂<lb/>
而隂時陽而陽時隠而隠時顯而顯時而已矣在蠱之<lb/>
上九不事王侯髙尚其事時而隠也在觀之六四觀國<lb/>
之光利用賔扵王時而顯也天無心扵隂陽君子無心<lb/>
扵隠顯時而已矣隂陽無二體隠顯無二道古之人隠<lb/>
居以求其志行義以達其道此言何謂也吾子亦聞之<lb/>
<pb n="KR4e0124_WYG_004-26a"/>
乎繹恒曰夫子之言大矣吾惡敢當吾惡敢當夫顯而<lb/>
出隠而處量其時已乎無亦量其才也不家食吉利涉<lb/>
大川所畜者大也求路二子得聖人為之依歸或死非<lb/>
其食或附益非人無能改扵其徳其視汶上之辭陋巷<lb/>
之居竟何如竟何如夫天地之化無涯人之生有限以<lb/>
有限浮無涯將蠢而作蟄而止與萬物者樂其天吾又<lb/>
安知顯之為榮隠之為卑乎吾聞木有樗者以不材而<lb/>
終其天年極其倫乃斯物之徒與遂去不復與言倫頋<lb/>
<pb n="KR4e0124_WYG_004-26b"/>
門人曰隠者也作西隠記<lb/>
　　　嚴氏祠堂記<lb/>
吉豐南鄉江山宏麗天城四周蟠迴三百餘里一峯中<lb/>
崢三峽外錮萬壁環拱表曰太極象以圖也水心奠扵<lb/>
坎位泉湖闢扵坤隅妃英疋美道如金牛裴佪不能去<lb/>
睠其勝也湖傍圡名曰積善堆嚴氏肇基之嚴之先曰<lb/>
陶唐仕至光禄大夫辟地扵梅川密石載傳曰威爰啓<lb/>
斯土宏貽碩後世葉墨英威之裔孫某某龜恊族謀建<lb/>
<pb n="KR4e0124_WYG_004-27a"/>
祠扵堆尊所出也徵文記之倫曰先王之世立宗法制<lb/>
宗廟宗有小大廟有隆殺維持人心匡翼世道其法尚<lb/>
矣粤及後世王制廢而教道息不三四傳㝠不知所出<lb/>
人自為家鄉自為俗情同秦越釁侔仇敵殆有甚焉兄<lb/>
弟父子假貸不通休戚不闗逸樂不均一觝而觸勃然<lb/>
操戈父不能其子兄不能其弟此豈人性太逺扵古乎<lb/>
教之非其道耳斯舉也禮以義起君子有取焉盍亦反<lb/>
其本而已自今至扵後日老長誨其子弟昭穆相叙慶<lb/>
<pb n="KR4e0124_WYG_004-27b"/>
弔相交患難相恤貧乏相周冠婚喪祭禴嘗祊繹咸禮<lb/>
合誠然後為禮義之族也不觀扵木乎葉麗扵枝枝麗<lb/>
扵榦干霄漢而上後嵗寒而凋其本固也若培養不厚<lb/>
榮瘁有偏行道斯惻匠石回盼其得為美木乎嗟夫大<lb/>
其族者人之情也大其族而不以禮義焉是欲茂其末<lb/>
而不厚其本也嚴氏先其制矣尚圖其實乃克有終可<lb/>
徒恃江山之壯而已哉世系官爵祭田饗器别具扵碑<lb/>
隂<lb/>
<pb n="KR4e0124_WYG_004-28a"/>
　　　義渡記<lb/>
鄉貢進士何步恩曰金溪之南有清江焉道旴要津也<lb/>
春夏雨暴溢冬寒沍行者病涉邑人王秉材舟之舟屢<lb/>
易秉材卒子廷則嗣秉材之為廩舟人以舟之人號曰<lb/>
義渡如此者其義乎倫曰嘻義哉先王之教民也九月<lb/>
成徒杠十月成輿梁無義渡也渡以義名民迺病涉矣<lb/>
五畝之宅一夫所受無義宅也宅以義名民迺無恒家<lb/>
矣八口之家九一而助無義田也田以義名民迺無恒<lb/>
<pb n="KR4e0124_WYG_004-28b"/>
産矣比相保族相恤黨相救鄉相周無義倉也倉以義<lb/>
名民迺菜色而父子離矣家有塾黨有庠術有序無義<lb/>
學也學以義名民迺悖徳而不肖者族矣步恩曰此非<lb/>
廷則之所得為也若廷則之為其猶愈扵已乎天下之<lb/>
人有廷則之為者其猶愈扵已乎夫子之言非吾廷則<lb/>
之所得為也倫曰子言是也昔范文正之尚義也忠宣<lb/>
嗣之文正之未為或為之而未盡者忠宣盡為之蘇人<lb/>
至扵今賴之天下後世至扵今稱之廷則之嗣秉材能<lb/>
<pb n="KR4e0124_WYG_004-29a"/>
如忠宣之為乎然後可以為義也忠宣之義子之謂者<lb/>
也此非廷則之所得為乎步恩曰此廷則之所為也步<lb/>
恩以告廷則廷則拜稽曰謹受教步恩廷則金溪人<lb/>
　　　寄傲軒記<lb/>
雯峯山中有逸民焉自號曰寄傲居士念兹曰寄傲行<lb/>
兹曰寄傲名言兹曰寄傲山曰傲山溪曰傲溪居曰寄<lb/>
傲之廬問其姓名曰吾不知也問其何許人曰吾不知<lb/>
也縉紳處士貴介公子聞其風聲辟易駭汗無與逰者<lb/>
<pb n="KR4e0124_WYG_004-29b"/>
乃呼菊為朋結松為友與麋鹿為羣庭廡之間几席之<lb/>
下山獻其竒水獻其渙風月獻其恵朗烟霞獻其變態<lb/>
天地萬物莫不獻其所有居士不讓而有之充乎若有<lb/>
得也泊乎其無與扵外也大宗師聞之曰隠者也往就<lb/>
見之經宿而后去乃與㳺焉之無何之鄉廣莫之野貼<lb/>
雲為席飡露為漿挈月為明架虹為梁無始之上六極<lb/>
之下八紘之外攬之而有也瑩然笑曰子知傲乎傲凶<lb/>
徳也儒者之道傲不可長庶人得之不保其四體大夫<lb/>
<pb n="KR4e0124_WYG_004-30a"/>
得之不保其宗廟諸侯得之不保其社稷天子得之不<lb/>
保其四海至人得之洪流滔天而不溺烈火涸澤而不<lb/>
焚震雷破山颶風翻海而不驚騎日月挾宇宙以逰乎<lb/>
無朕之外死生之大且不能變也而况利害之秋毫乎<lb/>
居士曰夫子惡乎得之曰得之陶潛陶潛得之夷光夷<lb/>
光得之維斗維斗得之圓景圓景得之渾沌渾沌得之<lb/>
太極居士聞已芒然而歸卧三日而后語人曰吾而今<lb/>
而後知大道之無盡也或曰居士姓饒氏名秉元<lb/>
<pb n="KR4e0124_WYG_004-30b"/>
　　　寧縣進士題名記<lb/>
進士名成扵周科定扵隋文盛扵唐宋夫求其實而不<lb/>
以文士修其實以應之實為主文為賔也徇其文而不<lb/>
以實士修其文以應之文為主實為賔也上之求士也<lb/>
文已乎考其文將以求其實也士之自脩也先其實猶<lb/>
絅之䝉錦也先其文猶土木之質衣以文繡飾以金碧<lb/>
流盼晃曜諦而觀之可醜矣知仁聖義中和之徳孝友<lb/>
睦姻任恤之行士自脩之實也夫何洛誦副墨鏗然其<lb/>
<pb n="KR4e0124_WYG_004-31a"/>
音炳然其文將究其實其土木之質乎周制既廢士或<lb/>
舉扵管庫起扵刀筆出扵鬻繒屠狗豈必其人之文哉<lb/>
然功光日月名流竹帛以士自名者豈管庫刀筆鬻繒<lb/>
屠狗者之不若耶何自待之輕也脱芻蕘離疏屩紆朱<lb/>
曳紫秉笏垂紳榮加祖考肥及妻孥誰之賜哉瘁躬宣<lb/>
力康世文明脱或不幸殺身成仁舍生取義分也乃誇<lb/>
里閭傲親戚侮長老尸位素餐貪墨敗檢窳政本而隳<lb/>
風教獨何心哉寧縣進士未有題名提督學事憲副夏<lb/>
<pb n="KR4e0124_WYG_004-31b"/>
公正夫命知縣事某勒石以詔後世後世將指議曰某<lb/>
名進士某實進士嗚呼可懼哉<lb/>
　<lb/>
　<lb/>
　<lb/>
　<lb/>
　<lb/>
　一峯文集巻四<lb/>
</p>
<p>
</p>
  </div>
<div>
                <head>一峯文集巻五</head>
    <p>
<pb n="KR4e0124_WYG_005-1a"/>
欽定四庫全書<lb/>
　一峯文集巻五　　　　明　羅　倫　撰<lb/>
　　記<lb/>
　　　恩江橋記<lb/>
雲盖濫觴㑹扵恩江至扵文江入扵章江瀦扵彭蠡宋<lb/>
縣永豐瀕江而治厲深濟盈民用胥咨元氏有土邑氓<lb/>
王輝造舟為梁捐畝四百濟廢也輝卒半鬻丁氏餘湮<lb/>
輿板曽達帥輿人建橋而舍之翰林學士曽徳裕應奉<lb/>
<pb n="KR4e0124_WYG_005-1b"/>
曽巽申黎州判官朱文禮袁州巡檢丁朝佐革木用石<lb/>
縣監大牙失里尹佟復丞孫昭祖議以克咸扵是丁氏<lb/>
歸田曽氏朱氏先貲達董其事邑司代去宰何仲温丞<lb/>
徐處仁繼集乃庸勤怠迭乘經始延祐越泰定入至元<lb/>
訖至正歴二十祀而後成迨我國朝圯葺相因用脩以<lb/>
鹵報壊以速成化更歴憲副閩陳公煒憲僉廣陳公騎<lb/>
浙徐公懐傅章湖西乃命縣司乃申郡佐鳩工扵良萃<lb/>
緡扵訟剜石扵山賈材扵湖南補毁完墩稱舍居梁履<lb/>
<pb n="KR4e0124_WYG_005-2a"/>
險若夷萬姓冒忭張太史元禎有辭扵成知縣歐陽明<lb/>
請告去位强進士滿來攝縣章底定前績曰夫子邑人<lb/>
子而無辭何以惎我後人對曰令有之辰角見而雨畢<lb/>
天根見而水涸雨畢而除道水涸而成梁是先王之制<lb/>
也先王之時司徒視學司空視土司冦詰奸田有經界<lb/>
里有聨比澤有陂障川有舟梁道有列樹不令者有誅<lb/>
所以廣恵扵天下也自時厥後有學校而無教化有田<lb/>
里而無井牧有人民而無什伍陂障不防扵澤舟梁不<lb/>
<pb n="KR4e0124_WYG_005-2b"/>
修扵川茀塞不治扵道其司民上也長厚者土木貪惏<lb/>
者豺虎民扵是乎不堪命矣是廢先王之教也昔子産<lb/>
為政養民以恵使民以義溱洧乘輿孟子譏其恵而不<lb/>
知為政子産小國大夫也天下若謂何哉將通九道旅<lb/>
九山甸九野陂九澤同九川宅九隩以奠九州一梁已<lb/>
乎將奚先也曰在得人<lb/>
　　　恥菴記<lb/>
孟子曰人不可以無恥倫曰人不可以有恥自其初也<lb/>
<pb n="KR4e0124_WYG_005-3a"/>
不可以有恥自其後也不可以無恥自其初也天完扵<lb/>
人玉完扵璞若有恥焉是自喪其寳也故曰不可以有<lb/>
恥自其後也天玷扵人玉玷扵瑕若無恥焉是自喪其<lb/>
寳也初無及矣防其後所以復其初故曰不可以無恥<lb/>
今夫羞惡之心人皆有之其初也有恥之心無恥之事<lb/>
大人者不失其初也自有所不為達之扵其所為則能<lb/>
充其無穿窬之心無所往而不為義矣士未可以言而<lb/>
言與可以言而不言是皆穿窬之類也自有所不為而<lb/>
<pb n="KR4e0124_WYG_005-3b"/>
充之則穿窬可至扵大人自語黙之微而不謹則士或<lb/>
入扵穿窬可不畏乎吾聞之古之學者為己今之學者<lb/>
為人為人可恥也古之仕者為人今之仕者為己為己<lb/>
可恥也學而為人仕而為己是皆穿窬之類也學恥為<lb/>
人仁必如堯孝必如舜學必如孔子無恥矣仕恥為己<lb/>
君必致扵堯舜民必措扵熈皥無恥矣故曰恥之扵人<lb/>
大矣無恥之恥無恥矣憲使陳君文曜以恥名菴學恥<lb/>
為人而志為己仕恥為己而志為人斯二道也君其孳<lb/>
<pb n="KR4e0124_WYG_005-4a"/>
孳焉斯無失其初文曜曰聞子之言乃見孟軻<lb/>
　　　萬載縣興造記<lb/>
國家之待士也因其才而養之以養吾民也士之仕也<lb/>
以其才易吾民之養非厲民以自養也是故飲食車服<lb/>
宫室使令易菲惡以甘固敝陋以壯麗野樸以輕便非<lb/>
過也宜也夫公宫之制内以位叙外繚周垣入則同署<lb/>
出則同門扵欲使之㢘貪相察勤怠相繩以立政體傳<lb/>
之無窮非獨以自養也夫何仕者不假官營私則安扵<lb/>
<pb n="KR4e0124_WYG_005-4b"/>
敝陋此何道哉萬載為邑麗帶袁筠俗號易治廨宇腐<lb/>
壊漫不可支海陽陳崇文吏斯土也扵是八年矣知其<lb/>
民之可使也乃圖新之南嚮為公堂北為退思之所前<lb/>
為重門旁為吏宇龍亭有庫居貨有蔵戒石有亭徒役<lb/>
胥史居息有舍凡為屋餘百間民見其成而不知其勞<lb/>
殆非才其然乎移之扵理何有今夫四方司牧寵賂章<lb/>
行上之所為民亦歸之剥膚椎髓公私罄然掃地赤立<lb/>
民不堪命不革其舊而新之殆甚扵斯宇乎夫司牧而<lb/>
<pb n="KR4e0124_WYG_005-5a"/>
奪其有是盜之也吏之盜吾民也乆矣安其養而盜之<lb/>
國之養士士之養扵人其端固然哉易之道以陽為君<lb/>
子隂為小人君子者養人而養扵人小人者養扵人以<lb/>
自養君子内而小人外則成泰小人内而君子外則成<lb/>
否否者隂柔之極致也象曰否終則傾何可長也傾否<lb/>
為泰易壊為新天之道也風俗之成政化之行夫豈逺<lb/>
扵人哉書曰邇可逺在兹君尚圖之縣丞陳某伻告紀<lb/>
成乃文其成以詔來世<lb/>
<pb n="KR4e0124_WYG_005-5b"/>
　　　陶桓公祠記<lb/>
大尉陶公諱侃字士行鄱陽人徙潯陽父丹呉揚武將<lb/>
軍母新淦湛氏公少孤貧從察辟仕至太尉爵長沙郡<lb/>
公卒年七十六𦵏國南二十里䇿謚曰桓公有大功扵<lb/>
晉謙勤忠恪雄毅明敏在軍四十一年戎政齊肅昭徠<lb/>
以禮懐逺以徳屢當大冦所向克捷羣醜破滅自南陵<lb/>
至白帝數千里道不拾遺蘇峻之役温嶠推為盟主子<lb/>
喪不臨竟趨石頭斬峻兄弟王室載寧峻將馮鐡殺公<lb/>
<pb n="KR4e0124_WYG_005-6a"/>
子瞻奔扵石勒以為戍將公使告勒勒召而殺之勒髙<lb/>
自標致比肩二劉撡懿輩不頋也乃畏公如此魏晉之<lb/>
際浮虚成俗公深疾之常語人曰太禹聖者乃惜寸隂<lb/>
至扵衆人當惜分隂豈可逸逰荒醉生無益扵世死無<lb/>
聞扵後老莊浮華非先王之法言不可行也故其所立<lb/>
耿耿一節始終不渝朝夕運甓竹頭木屑悉入掌舉束<lb/>
穟莖栁不忘劬勞卓樹殊勲𢎞濟斯世功成身退屢欲<lb/>
遜位卧疾登舟去方鎮若脱屣非明智卓行能與扵斯<lb/>
<pb n="KR4e0124_WYG_005-6b"/>
乎梅陶稱之曰機神明鑒似魏武忠順勤勞似孔明魏<lb/>
武用智傾漢夫豈公之比哉公之忠誠凜秋霜而貫白<lb/>
日然觀晉史庾亮之傳應詹之書則疑其有跋扈之心<lb/>
温嶠之舉毛寳之謀則見其有頋望之跡登天折翼彈<lb/>
血成文動可疑恠此中知所不屑而謂公有是事乎盖<lb/>
行髙致毁蘇峻之誅庾氏愧憾世執朝權秉史筆者從<lb/>
而誣成之耳東坡蘇公布衣呉澥咸辯其非紫陽朱子<lb/>
表而出之然後公之大節俟後世而不惑也使公志行<lb/>
<pb n="KR4e0124_WYG_005-7a"/>
扵永嘉則二帝必不至扵北狩中原必不至扵板蕩行<lb/>
扵咸和則北可梟石勒西可平李雄不偏安扵江表矣<lb/>
奈何惠懐庸繆之主成帝削弱之資不足輔以為也公<lb/>
曽孫潛方劉裕簒勢已成自以晉世宰輔之後恥屈身<lb/>
異代述酒荆軻等作殆欲為漢相孔明之事而無其資<lb/>
於戲分莫大扵君臣行莫大扵忠孝公之祖孫無愧焉<lb/>
曽謂魏晉以降有斯人哉塗邑東有公讀書臺或少依<lb/>
外氏扵此耳公母墓則好事者為之也公父母𦵏潯陽<lb/>
<pb n="KR4e0124_WYG_005-7b"/>
在東昌者意為近之今憲使陳公文曜修臺創屋提學<lb/>
憲副夏公正夫名曰惜隂書院憲副洪公萬善設祠像<lb/>
公扵中以公曽孫靖節先生配焉將使後之人進而仕<lb/>
退而處景行先哲咸庶乎斯道也其禆世教大矣令尹<lb/>
葛君先後承襄是亦非俗吏所能予故樂道之也葛君<lb/>
名貞字某云<lb/>
　　　瀧崖記<lb/>
瀧有三源一道沙溪一道上固㼨頭一道金牛東南抵<lb/>
<pb n="KR4e0124_WYG_005-8a"/>
興國界視二水特大焉下合流為瀧歐陽崇公之阡沙<lb/>
溪之瀧也瀧遂以名天下去金牛十五里蒼崖峻壁循<lb/>
瀧而環若玉玦然瀧崖翁張邦俊居之翁以勤力致貲<lb/>
富酣嗜林壑客至命童觴酒豆殽鼎茗炷香鼓枻泝流<lb/>
縁崖索翠遇竒絶處輒轟飲放歌竟日忘返客謂翁曰<lb/>
欲貴者人之同心也翁賤軒冕而榮簑笠逺城闕而邇<lb/>
山林毋乃非人情乎翁指崖傍花曰其初也枵然枯株<lb/>
耳已而葳蕤已而爛漫離披飄逝波而化微塵可立待<lb/>
<pb n="KR4e0124_WYG_005-8b"/>
也子達此知榮辱之理矣又指崖上雲曰其生也膚寸<lb/>
耳已而布䕶太虚合而為雨散而為暘巻舒無跡子達<lb/>
此知出處之理矣吾少依稼穡歐陽文忠公吾邦人也<lb/>
吾耳熟焉公之立朝以犯顔敢諌為忠以濟時行道為<lb/>
賢以古文倡天下變西崑詆訶佛老不遺餘力至比之<lb/>
韓愈孟軻吾異時北涉淮泗南跋閩廣閲達官貴人多<lb/>
矣窮天下之欲以自厚其身及其子孫庶乎公之所為<lb/>
者盖有之而未見焉吾聞之四郊多壘大夫之辱也地<lb/>
<pb n="KR4e0124_WYG_005-9a"/>
荒而不治士之辱也然則居先正之邦不度才量時而<lb/>
冒進焉不厚吾黨之辱乎吾雖獸死木腐窮崖幽谷湮<lb/>
滅無聞殆不辱吾瀧岡矣使窮天下之欲以酣豢其身<lb/>
吾不願以此易彼也客無以應明日以告扵倫先是倫<lb/>
來主金牛洞翁築㑹秀堂居㳺士給田百米以養之翁<lb/>
有此見有此言宜矣遂次第其語書扵瀧崖之壁<lb/>
　　　明倫堂記<lb/>
先王作民父母知衣食之艱也設井以給之飽暖無教<lb/>
<pb n="KR4e0124_WYG_005-9b"/>
近扵禽獸設學以教之教養不寄之司牧則乆而或廢<lb/>
封建所以守之非明刑弼教雖有粟不得而食也肉刑<lb/>
所以輔之道與世移政由俗革阡陌裂而井田廢郡縣<lb/>
設而封建革髠笞立而肉刑除惟學校僅存耳學所以<lb/>
明人倫也父子兄弟之親以恩夫婦之合以情君臣朋<lb/>
友之合以義五者人之大倫天下之達道也人之有是<lb/>
道也猶其有是身也身豈逺扵我哉置扵明則見置扵<lb/>
暗則不見自其見而為有自其不見而為無初非身之<lb/>
<pb n="KR4e0124_WYG_005-10a"/>
有無也明暗之不同也學校之教發其暗而通其明為<lb/>
是故爾先王之學養智仁聖義中和之士修之以孝友<lb/>
睦姻任䘏之行士生斯世無俗學詞章之雜道脩扵身<lb/>
公卿大夫之位自至無爵禄之累左道未興異端邪説<lb/>
之惑無自入焉此道之所以易明而天下之所以治也<lb/>
後世之學名存而實亡矣上之所以取士師弟子之為<lb/>
教與學講章句課文字誘之以利祿明之適以暗也其<lb/>
髙才明智之士求扵言語文字之外則墮虚寂而不自<lb/>
<pb n="KR4e0124_WYG_005-10b"/>
知何恠乎道之難明哉雖然教人取士之法今雖異扵<lb/>
古矣而道之本扵人心見扵日用載之聖賢之經者固<lb/>
無古今也學之士頋名以求實離暗以即明孝慈脩而<lb/>
家道隆明良合而朝廷安天下治舉而措之耳夫何逺<lb/>
之有新昌劉恭禮為明倫之堂扵其邑庠僉憲陳君粹<lb/>
之曰是全生民之彛禆聖明之化而彰劉氏之美不可<lb/>
無記也扵是乎書<lb/>
　　　寧縣學科貢題名記<lb/>
<pb n="KR4e0124_WYG_005-11a"/>
水土底貢象犀珠玉金石珍恠之物絲麻榖粟繒綺纎<lb/>
纊草木之花果禽獸之翎毛筋骨凡玩好賜與邦國大<lb/>
小之用必命有司程其良焉不度者有誅夫是物也君<lb/>
徳臧否社稷安危生民風俗休戚淳漓無與焉猶若是<lb/>
其嚴也况扵人才乎孟子曰不信仁賢則國空虚非無<lb/>
人之為虚也無其人之為虚也夫仁賢者所以與天位<lb/>
治天職食天禄安社稷而休生民者也其視頥口腹而<lb/>
玩耳目之好輕重較然矣乃嚴扵彼而疏扵此何哉夫<lb/>
<pb n="KR4e0124_WYG_005-11b"/>
天之生才猶木之生扵山也養之有素取之有節材不<lb/>
可勝用矣茍為不養謂是山之無材豈理也哉古之善<lb/>
治者非借才扵異代也今萃天下之才養之扵學校今<lb/>
日之士固異日公卿大夫百執之所選也不端其本無<lb/>
以直其末不澄其源無以清其流所以養而取之者夫<lb/>
豈無其道乎如之何其可忽也雖然教人之方取士之<lb/>
法今雖逺扵古矣而其所以取我之意固有在也吾之<lb/>
所以得扵天聖賢之所以教我者固未嘗不在此焉若<lb/>
<pb n="KR4e0124_WYG_005-12a"/>
惟爵禄之利報不圖其稱則負其取我之意矣夫禽獸<lb/>
草木其取也不負其取也禽獸草木不負其取負其取<lb/>
者詩書禮樂之士是詩書禮樂之士果不若禽獸草木<lb/>
耶寧縣學科貢士無題名提學憲副夏君正夫命立扵<lb/>
學宫夫豪傑之士參天地而賛化育與日月爭光可也<lb/>
碑之有無何與焉然則勒石以示勸者有司之職也以<lb/>
豪傑之士自待以不負其所取而無愧扵禽獸草木者<lb/>
二三子之職也吾固以待扵二三子二三子其亦以此<lb/>
<pb n="KR4e0124_WYG_005-12b"/>
自待哉<lb/>
　　　羅浮菴記<lb/>
倫自幼則聞玉笥之勝欲一往而不可得一日夢㳺焉<lb/>
至山門傍曰法樂洞天流水縈帶羣峰玉立童子出迎<lb/>
延入菴中道士睡方起良乆謂曰若所逰者夢耶予矍<lb/>
然曰是若之夢真耶予今之來者直真逰矣若乃指實<lb/>
為妄是若之夢未覺耶何若語之魘也道士笑曰東海<lb/>
之東南海之南西海之西北海之北上自無始下至無<lb/>
<pb n="KR4e0124_WYG_005-13a"/>
極皆夢境也伏羲几籧神農軒皥熈穆無為堯舜禪讓<lb/>
湯武放伐劉項爭雄君者吾不知其為君牧者吾不知<lb/>
其為牧百世一夢也朝菌不知晦朔旦夕一夢也蟪蛄<lb/>
不知春秋時月一夢也上古大椿以八千嵗為春秋八<lb/>
千嵗一夢也前混沌死後混沌生天地以十二萬九千<lb/>
六百年為死生十二萬九千六百年一夢也莊子曰方<lb/>
其夢也不知其夢也覺而後知其夢也若夢猶未覺耶<lb/>
若謂予夢夢也謂若夢亦夢也予與若皆夢也若見盧<lb/>
<pb n="KR4e0124_WYG_005-13b"/>
生乎方其適也知其適而已不知其為夢也及其欠伸<lb/>
而寤也適安在哉若起草萊登金門步玉堂名震天下<lb/>
不三月而南竄荒徼然後去袍笏而蓑笠逺城闕而山<lb/>
林視昔之有其夢也耶其非夢也耶乃不悟此逰之非<lb/>
夢非固耶予方謝道士道士辭去蹶然而興曰其真夢<lb/>
也自是往來扵懐成化丁酉春林緝熈自羅浮來成真<lb/>
逰焉黄時憲王忠肅許濟川自吉水至陳苻用自廬陵<lb/>
至自玉峽舍舟而陸暮抵大秀宫宛然夢境矣翌日約<lb/>
<pb n="KR4e0124_WYG_005-14a"/>
道士徙宫扵天王閤約苻用結菴扵閤後最竒處名曰<lb/>
羅浮菴苻夢也予頋諸君曰是逰非夢矣緝熈曰安知<lb/>
其非夢乎謂為非夢恐復為道士笑也明日各下山辭<lb/>
去明年見緝熈扵薌城相與太息曰昨逰成夢矣符用<lb/>
來告菴成書夢語刻扵菴中庶來者知人生之所遇無<lb/>
非夢境也以得喪而欣戚何為<lb/>
　　　常春堂記<lb/>
外父雲巖翁與其弟與言與莊為堂扵南園曰常春命<lb/>
<pb n="KR4e0124_WYG_005-14b"/>
子壻羅倫記之倫適與客過其堂焉方嚴冬也風觱發<lb/>
而氣栗烈冰柱挂簷雪花如手坐良乆足麻木齒牙下<lb/>
上指僵袖外不得屈伸客笑曰今日之春何在乎常如<lb/>
何也指酒壺曰春在此乎非也廵簷索梅花笑曰春在<lb/>
此乎非也二物雖可名春非春之常也夫天地之化燠<lb/>
而為春熱而為夏涼而為秋寒而為冬方其至也推之<lb/>
而不可拒及其去也執之而不可留雨生扵雲水生扵<lb/>
山雲與山不得而有也春生扵天天且不得而有之而<lb/>
<pb n="KR4e0124_WYG_005-15a"/>
人欲有之以為常不亦惑與倫曰是非客所知也夫春<lb/>
在天為元在人為仁仁固春之為也邵子曰收天下春<lb/>
歸之肝肺是春形扵身則睟面盎背形扵家則父子慈<lb/>
孝兄弟友讓夫婦唱隨即其人入其室如在春風中矣<lb/>
臯䕫稷契得之為唐虞之春伊傳周召得之為三代之<lb/>
春孔子得之為萬世之春當時弟子得之浴泝詠歸亦<lb/>
為聖人之所與自是千有餘嵗周子春扵濓溪明道春<lb/>
扵河南夫是春也得扵天而有扵我是固所以為常也<lb/>
<pb n="KR4e0124_WYG_005-15b"/>
翁兄弟埀白嬉怡羣從朝夕奉觴和顔是亦所以為常<lb/>
歟翁老矣翁之子孫收是春扵身未用春扵家用則春<lb/>
天下進退乎周程䕫臯之域而後可以為常也翁字與<lb/>
仁兄弟五人與亷與爵已世云<lb/>
　　　剛峯記<lb/>
予性剛見剛者好之若饑渇之扵飲食不能自喻扵口<lb/>
也求之不可得則友其人扵古相與論其世如侍几杖<lb/>
而聆罄欬已而欷歔企慕至為之泣下予之好剛盖天<lb/>
<pb n="KR4e0124_WYG_005-16a"/>
性然也孔子曰吾未見剛者孟子曰我善養吾浩然之<lb/>
氣至大至剛以塞扵天地之間富貴不能淫貧賤不能<lb/>
移威武不能屈此真至剛之大丈夫哉孔孟之所謂剛<lb/>
固予之所好者也思欲與天下之人同進扵剛以是凡<lb/>
㳺扵予者皆以剛益之唯恐其墜扵柔也梁君徳剛亦<lb/>
其一人已君諱侃初無字予字之曰徳剛别以剛峯易<lb/>
其字欲君頋名思義果扵剛而不墮扵柔焉或曰剛折<lb/>
而柔存此非知剛者也天不剛乎地不柔乎地有陷而<lb/>
<pb n="KR4e0124_WYG_005-16b"/>
天未嘗墜不剛者存而柔者墮乎山止也水流也山剛<lb/>
而水柔不剛者存而柔者去乎齒之折者剛之無本者<lb/>
也髮附扵頭顱頭顱存而毛髮去者何也或曰子之論<lb/>
則辯矣象君之剛而以山何也夫人之不能剛者動扵<lb/>
欲也易以艮象山彖曰艮其止止其所也止其所則不<lb/>
動扵欲矣大畜以艮畜乾彖曰剛健篤實輝光日新其<lb/>
徳無欲而應乎天也孔子曰剛毅木訥近仁仁天徳也<lb/>
予方困扵屢有司欲周之徳剛曰以汝而受有司之餽<lb/>
<pb n="KR4e0124_WYG_005-17a"/>
乎扵是推其有以同之成予之剛者君有力焉以是知<lb/>
君之必能剛也易之象凡陽必剛凡隂必柔剛者必君<lb/>
子柔者必小人剛進柔退則成泰柔進剛退則成否安<lb/>
得如君輩之剛者百數十人置扵中外庶天下䝉泰之<lb/>
福乎此固予之志而非今日之可言也雖然剛之成泰<lb/>
者繫乎天剛之同天者在乎已君姑勉其在已者以俟<lb/>
乎天也是為記<lb/>
　　　世夀堂記<lb/>
<pb n="KR4e0124_WYG_005-17b"/>
萬乎天者萬乎人萬乎人者一乎天一乎天固一乎人<lb/>
也萬乎天而萬乎人萬之所以為萬也萬乎人而一乎<lb/>
天萬之所以為一也萬一合而天人同矣夫夀夭富貴<lb/>
貧賤賢愚康寧患難天之所以萬乎人也所以為夀為<lb/>
夭為富貴為貧賤為賢為愚為康寧患難太虛之所以<lb/>
萬乎天也太虚所以萬乎天者天不自知也一乎太虛<lb/>
而已天所以萬乎人者人不自知也一乎天而已君子<lb/>
知其一乎天也夀夭富貴貧賤賢愚康寧患難譬之浮<lb/>
<pb n="KR4e0124_WYG_005-18a"/>
雲巻舒聚散萬變乎前而吾不自知也一順乎天而已<lb/>
夫夀也富也貴也賢也康寧也順境也夭也貧也賤也<lb/>
愚也患難也逆境也天之扵人與之以順而去其逆或<lb/>
出扵一族萃扵一門其非萬之一乎若雲盖蕭氏是已<lb/>
蕭氏之先名庭驥者以進士尹崇仁論伊川荆國之學<lb/>
見知扵葉水心名湘者以進士為㑹昌知事從何了翁<lb/>
起義兵敗績湘及子姓死者三十人見知扵文丞相名<lb/>
養䝉者以詩見知扵吳文正名儀者中進士為主事永<lb/>
<pb n="KR4e0124_WYG_005-18b"/>
樂中言事死之則蕭氏世多賢矣居者有良田廣宅仕<lb/>
者明經術後先相望則世富且貴矣夀人之所大欲有<lb/>
甚扵富且貴而不可必得者蕭氏之彦曰世達夀八十<lb/>
妻張氏夀九十七子正啟夀八十三妻王氏八十七弟<lb/>
正隆夀八十妻黄氏八十四一門兩世父子兄弟夫婦<lb/>
耄耋康寧子孫才俊怡愉何得扵天者厚耶雖然夀夭<lb/>
富貴貧賤康寧患難賢愚天之所以萬乎人也積善以<lb/>
永天休使夀而無夭賢而無愚富貴而無貧賤康寧而<lb/>
<pb n="KR4e0124_WYG_005-19a"/>
無患難人之所以一乎天也蕭氏之子孫懋之是為記<lb/>
　　　大中書院記<lb/>
有所大而非大執之而無有秉之而不亂入之而愈深<lb/>
升之而無盡瞻之在前忽然在後其大無外其小無内<lb/>
無物不有無時不然賢知者過之不肖者不及有所大<lb/>
而無所大也無名也無可名也强名之曰中子思子曰<lb/>
喜怒哀樂之未發謂之中中也者天下之大本也此心<lb/>
之不偏不倚中之體也周子曰中也者和也中節也天<lb/>
<pb n="KR4e0124_WYG_005-19b"/>
下之達道也此事之無過不及中之用也中為大本者<lb/>
其體無不具中為達道者其用無不遍夫是之謂大君<lb/>
子之學持靜之本以存其虚防動之流以守其一虚則<lb/>
内有主而不出一則外有防而不入則物不交扵我矣<lb/>
物不交扵我則我之所以為我者非人也天也天人合<lb/>
一則天地自我而定萬物自我而遂中自我而大矣夫<lb/>
豈有待扵外哉江侯伯温登丙戌進士由秋官出守南<lb/>
雄以敦化本扵興學建書院扵學宫之傍名曰大中延<lb/>
<pb n="KR4e0124_WYG_005-20a"/>
叔父某主之教諭單廷亮曰書院左學宫右郡城巾山<lb/>
北峙天馬南翔嵐光壑態隠暎東西而書院適其中書<lb/>
院後為樓樓後為亭二東曰光風霽月西曰源頭活水<lb/>
前為堂外為門四環以池池東為登雲橋西為步月臺<lb/>
中為天光雲影亭造扵天而為扵人無適而非中也此<lb/>
書院之所以名也予笑曰是非吾所謂中也吾所謂中<lb/>
天命之性聖人之教也聖人之教俾人自易其惡自至<lb/>
其中民以官為本官以人為本師弟子之為教與學易<lb/>
<pb n="KR4e0124_WYG_005-20b"/>
其惡而至其中則善人多善人多則朝庭正而天下治<lb/>
此中之所以為大而江侯建學之意也無已則問扵濓<lb/>
溪無已則問扵夫子之孫子思無已則問扵唐虞夏后<lb/>
氏之三聖人<lb/>
　　　雯峯别墅記<lb/>
遡臨汝而上旴者千里山水名天下最善者三焉在臨<lb/>
汝蘇山最善浮屠氏之宫也在旴郡王城最善親王之<lb/>
所遺也在廣昌雯峯最善古今莫能知太守饒公秉鑑<lb/>
<pb n="KR4e0124_WYG_005-21a"/>
始主而居之湖西羅倫過而頋焉樂而不能去其右則<lb/>
吳王芮之軍峯也其左則鎮縣之金嶂也其前則壺公<lb/>
之紫霄也其後則南霽雲霽也尊者如帝卑者如臣比<lb/>
者如友横者如屏卓者如筆簇者如臺殿甌者如城屋<lb/>
湧者如波濤驟者如馬翼者如鷲踞者如獅象蹲者如<lb/>
虎豹蜿蜒者如龍蛇繪如削如鑄如琢如神施鬼設不<lb/>
可名狀雲霞往來變態翕忽合而名之曰雯峯焉旴水<lb/>
中注迤邐迴抱如不欲去易之為雯溪雯溪之東兩澗<lb/>
<pb n="KR4e0124_WYG_005-21b"/>
夾流為雯澗支隴傍峙翼澗而出乘雯溪而止為雯岡<lb/>
雯澗中夷平田沃壤可六七百畝窳地成池形若環壁<lb/>
為雯池梁池而入池上為雯門門内通渠泉聲琤然嘉<lb/>
木異石雜置左右為雯渠有堂翼然臨扵渠上為雯輝<lb/>
之堂合雯峯山水之輝也堂後為寓樂寓形宇宙之内<lb/>
而樂扵此也為安晦祠顯而居晦非安不能也祀先之<lb/>
堂為昭孝繼述之善裸薦之成昭其孝扵祖考也雲消<lb/>
日明重門洞開雯峯衆竒雜然前陳于几席之下矣合<lb/>
<pb n="KR4e0124_WYG_005-22a"/>
而名之曰雯峯别墅焉夫雲霞成章天之文也山水成<lb/>
竒地之文也仁義成徳人之文也以地之文合天之文<lb/>
雯峯山水之竒也以人之文合天地之文然後可以主<lb/>
雯峯山水之竒也於戲有常者此山也無常者此人也<lb/>
有常主乎無常主乎主乎常斯文而已若尼丘之常主<lb/>
扵孔雲谷之常主扵朱是已主人曰善吾而今而後知<lb/>
無常之為有常也扵是乎書<lb/>
　　　榮夀堂記<lb/>
<pb n="KR4e0124_WYG_005-22b"/>
尹廣昌葉侯年扵是六十矣邑人士皤者弁者府胥者<lb/>
輿皁者章縫者頌者執歌史者執圖酳者執爵酳者執<lb/>
壺炰者執牢駿奔克咸羅拜庭下祝曰吾侯祗承天子<lb/>
命底綏百里民吾侯榮矣又祝曰吾侯誕彌時維下夀<lb/>
底扵黄耇吾侯夀矣祝既以名扵堂志不忘也何喬夀<lb/>
曰子盍記之倫曰嘻異哉榮乎榮夀乎夀人之情也榮<lb/>
乎好辱乎惡夀乎好不夀乎惡人之情也人情之好順<lb/>
也猶水之好下也遂諸海者其惟水乎由其道也人之<lb/>
<pb n="KR4e0124_WYG_005-23a"/>
好順也何莫由其道也孟子曰仁則榮孔子曰仁者夀<lb/>
順之道也由之斯至矣堯舜周孔其至矣乎萬世仰止<lb/>
如其榮敝以天地也如其夀無他由其道而已矣吾聞<lb/>
之卓魯之為吏也未聞周孔之大道也民到扵今稱之<lb/>
其功仁乎紆朱懐金黄扉白首者俄空焉鄙夫哉鄙夫<lb/>
哉其榮也外矣侯其聞乎於戲吾見好榮者矣好夀者<lb/>
矣未見好仁者矣好乎彼不好乎此是猶好出而不由<lb/>
其户也可乎侯其聞乎忠信以本之誠敬以居之康貞<lb/>
<pb n="KR4e0124_WYG_005-23b"/>
以幹之豈弟以施之禮樂以文之扵其内不扵其外扵<lb/>
乎古不扵乎今斯亦至矣否附以韓魏之家益以彭𥅆<lb/>
之夀奚有侯名茂髙字斯培世家莆云<lb/>
　　　建昌府學記<lb/>
古之學者義也今之學者利也學學所以為人也人者<lb/>
天地之心也五行之秀也學以成之人之義也先王之<lb/>
教也古之學者學之為君臣焉學之為父子焉學之為<lb/>
長幼焉學之為視聴語黙焉學之為進退辭受取與焉<lb/>
<pb n="KR4e0124_WYG_005-24a"/>
學之為生死福禍焉所以學為人也以則聖人以配天<lb/>
地以順四時以叙百物以興禮樂以崇道藝而措諸天<lb/>
下國家官諸後世所以學為人也其學焉者義也家以<lb/>
教之塾黨以教之庠術以教之序國以教之學不帥教<lb/>
者鄉左移之右右移之左不變移之郊不變移之遂不<lb/>
變移之逺方終身不齒有左道以亂民者殺其敎焉者<lb/>
義也三年大比考其徳行察其道藝興其賢者能者以<lb/>
禮賔之論定然後官之任官然後爵之位定然後禄之<lb/>
<pb n="KR4e0124_WYG_005-24b"/>
其用焉者義也士生斯世也不義焉往及道之衰異端<lb/>
之言盈天下天下之言不出扵佛則出扵老老者曰吾<lb/>
利人生也佛者曰吾利人死也天下之民聞其言而樂<lb/>
之樂乎彼不樂乎此矣其能由學乎凡學者問其業幼<lb/>
者曰能誦讀已長者曰能科舉已學成而名立者曰能<lb/>
詞章已考其徳行察其道藝以書未有也學異乎古也<lb/>
父兄之願如之師保之誨如之朋友之胥漸如之不易<lb/>
其初教異乎古也三年大比考其文而第焉賔扵鄉升<lb/>
<pb n="KR4e0124_WYG_005-25a"/>
於成均揚扵王廷乃命以位大夫之貴公卿之尊可坐<lb/>
而待也父母曰顯矣妻子曰肥矣僚友㛰姻曰榮矣考<lb/>
其功能紀扵彛常以匹休前聞人盖未有也用異乎古<lb/>
也士生斯世也非豪傑之士不利焉往由周而上帥天<lb/>
下以義而民從之由漢而下帥天下以利而民從之其<lb/>
治效可考已教道之闗國家也如此我朝列聖建學立<lb/>
師則古昔先王知是道也建昌郡有學舊矣弗稱謝公<lb/>
士元來守郡乃為之以風士心視舊壯焉巡撫夏公時<lb/>
<pb n="KR4e0124_WYG_005-25b"/>
正見而是之命師立其道命弟子從其教命太守終其<lb/>
事命倫紀其成<lb/>
　<lb/>
　<lb/>
　<lb/>
　<lb/>
　<lb/>
　一峯文集巻五<lb/>
</p>
<p>
</p>
  </div>
<div>
                <head>一峯文集巻六</head>
    <p>
<pb n="KR4e0124_WYG_006-1a"/>
欽定四庫全書<lb/>
　一峯文集巻六　　　　　明　羅　倫　撰<lb/>
　　記<lb/>
　　　閩縣治重修記<lb/>
閩治之為也二君勤焉邵君基之陸君定之閩古侯官<lb/>
地也改扵隋國朝因之令路圓玉建治焉至扵今百有<lb/>
餘嵗其弊也甚矣今皇帝即位之三年遼陽邵君奎來<lb/>
令其邑進厥民曰治之弊也若此其甚也時可已乎衆<lb/>
<pb n="KR4e0124_WYG_006-1b"/>
曰諾民乃子來力者見事財者見費迺告治焉毁者易<lb/>
之卑者髙之隘者闢之固者因之中為堂堂後為燕休<lb/>
之次東為㕔典史居之西為庫傍兩翼為吏舍中為甬<lb/>
道南為中門南折而東為外門為陽和坊亭左為申眀<lb/>
右為旌善中門東西為榜房為碑亭后土為祠為監室<lb/>
為井亭各以序焉用人之力若干用糧之費若干用金<lb/>
若干用木用石用甓用竹<graphic n="KR1239" url="https://raw.githubusercontent.com/kanripo/KR-Gaiji/master/images/KR1239.png" mimeType="image/png"/>若干用木工石工圬鏝之<lb/>
工若干興事扵丁亥七月落成扵戊子二月未竣也時<lb/>
<pb n="KR4e0124_WYG_006-2a"/>
倫有召命反扵泉道扵閩達觀扵邑新營頋邵君曰令<lb/>
之為乎民之為乎君曰民之為也民之願也倫曰固也<lb/>
民之願也其斯已乎飢者願食寒者願衣勞者願休父<lb/>
願慈子願孝兄弟願友宗族親戚願睦鄰里鄉黨願恤<lb/>
鰥寡孤獨廢疾者願養也民之願彼也孰愈此也凡吏<lb/>
扵土者皆民之為也其為彼也固將以易此也君子之<lb/>
居扵斯也固將思之為此以易彼乎君曰思矣此則令<lb/>
之為也子其記之庶有勉乎竣事則速倫既北還邵君<lb/>
<pb n="KR4e0124_WYG_006-2b"/>
去矣陸君繼之君吾同年也為君誦之昌澤曰此則潤<lb/>
之為也又三年報曰事竣矣來速文乃書畀之使是邦<lb/>
之後人知二君之嘗勤扵斯也<lb/>
　　　徽州進士題名記<lb/>
聖賢立言以明道也朝廷用人以行道也道太極也太<lb/>
極動而陽焉靜而隂焉一隂一陽萬物出焉人也者其<lb/>
秀焉五性具焉七情感焉情蕩而其性鑿也聖人繼天<lb/>
立人極焉孔子不得其位明先王之道以詔萬世鄒孟<lb/>
<pb n="KR4e0124_WYG_006-3a"/>
氏沒道之不明也千有餘嵗周程張邵繼作朱子光而<lb/>
大之子徽人也其為道也所謂建諸天地而不悖質諸<lb/>
鬼神而無疑百世以俟聖人而不惑者矣以修扵家可<lb/>
周可程可顔可閔以立扵朝可伊可周可臯可䕫以致<lb/>
其君可堯可舜可湯可文為天地立心為生民立極為<lb/>
萬世開太平無不可也孟子曰夫人幼而學之壯而欲<lb/>
行之朝廷之待士也方其幼也設學以教之及其成也<lb/>
設科以取之設位以任之設禄以厚之為是道也今夫<lb/>
<pb n="KR4e0124_WYG_006-3b"/>
㺚食魚者也祭而後食焉豺食獸者也祭而後食焉所<lb/>
以報本也臣也者食君之禄者也不如豺㺚可乎好榮<lb/>
者人之同心也人皆知進士之榮也其科起扵隋由是<lb/>
而榮者不知其幾也而不以其道譬諸舜焉其榮以朝<lb/>
者也如好之莫若行道舉烏獲之任是亦烏獲也行朱<lb/>
子之道是亦朱子也朱子之道世為天下之法况其父<lb/>
母之邦乎御史陳君士顯督南畿諸學其望諸君在是<lb/>
矣詩曰儀刑文王萬邦作孚陳君有焉髙山仰止景行<lb/>
<pb n="KR4e0124_WYG_006-4a"/>
行止諸君有焉<lb/>
　　　孝思堂記<lb/>
詹瓘將歸言扵倫曰吾聞之仁人之事天也如事親焉<lb/>
孝子之事親也如事天焉吾不得為仁人猶願為孝子<lb/>
居以孝思名其堂思事天之道事吾親也夫子其有以<lb/>
教我乎倫曰善乎爾之思也天地者吾之父母也父母<lb/>
者吾之天地也仁人之事天孝子之事親其道一也為<lb/>
父母之子而不孝焉未之思也孟子曰孩提之童無不<lb/>
<pb n="KR4e0124_WYG_006-4b"/>
知愛其親也大人者不失其赤子之心者也善乎爾之<lb/>
思也思不失其心也人之幼也其扵父母也飲食思焉<lb/>
寤寐思焉疾痛痾癢顰笑啼號造次必思焉未嘗免扵<lb/>
父母之懐也夫豈教之能乎其性然也及其長也思私<lb/>
妻子而後不頋父母焉思安佚其四肢而後不頋父母<lb/>
焉思從耳目之慾而後不顧父母焉思鬬狠以勝人而<lb/>
後不頋父母焉思縻爵以自榮而後不頋父母焉夫豈<lb/>
其性然哉移扵物也善乎爾之思也方父母之存也居<lb/>
<pb n="KR4e0124_WYG_006-5a"/>
則思致其敬焉養則思致其樂焉病則思致其憂焉及<lb/>
其沒也喪則思致其哀焉祭則思致其嚴焉思其色不<lb/>
忘乎目也思其聲不絶乎耳也思其心志嗜欲不忘乎<lb/>
心也一舉目而思父母也非禮不敢視焉一傾耳而思<lb/>
父母也非禮不敢聴焉一出口而思父母也非禮不敢<lb/>
言焉一舉足而思父母也非禮不敢蹈焉一動念而思<lb/>
父母也屋漏不敢愧焉兄吾父母之長子也吾思敬之<lb/>
弟吾父母之幼子也吾思友之祖考吾父母之所出也<lb/>
<pb n="KR4e0124_WYG_006-5b"/>
吾思尊之宗族㛰婣吾父母之所愛也吾思睦之鄰里<lb/>
鄉黨吾父母之所交㳺也吾思䘏之尊天下之髙年思<lb/>
吾父母之所老也慈天下之孤幼思吾父母之所幼也<lb/>
仁天下之顛連而無告者思吾父母之所矜也一獸不<lb/>
敢輕剪一草木不敢輕折思吾父母之所與也記曰孝<lb/>
子成身太上不辱思至扵此然後可以成身而不辱其<lb/>
親也善乎爾之思也仁人孝子其事天也如事親焉其<lb/>
事親也如事天也此之謂也善乎爾之思也詹瓘蹙然<lb/>
<pb n="KR4e0124_WYG_006-6a"/>
避席曰瓘聞命矣自是不敢忘乎孝思<lb/>
　　　澹軒先生祠堂記<lb/>
君子之學成已此心成物此心此心也天地此心鬼神<lb/>
此心古今此心華夷此心堯舜禹湯文武周公孔子此<lb/>
心澹軒先生此心睢寧之人此心天下後世皆此心也<lb/>
心之感物也不疾而速不行而至不大六合不逺萬世<lb/>
而况親炙之者乎廬陵之士教天下學者多矣以心感<lb/>
物者吾得二人焉廬陵孫先生鼎吉水彭先生汝弼孫<lb/>
<pb n="KR4e0124_WYG_006-6b"/>
先生教松江其沒也人祠之彭先生教睢寧其沒也人<lb/>
亦祠之二先生何得此扵人哉盡此心焉耳吾聞之孫<lb/>
氏和靚端凝襟韻夷坦彭氏簡重方嚴不可茍合而一<lb/>
以至誠為主其為教也皆敦本實而抑浮靡基以忠信<lb/>
作以㢘恥不動聲氣不施鞭扑弟子愛之如父母父兄<lb/>
懐之如親戚愚智一口以為盛徳君子此二先生之所<lb/>
同也為教授為御史冠豸峩如衣繡燦如風動百辟化<lb/>
被多士勇退急流髙蹈林壑孝養嬉愉懿然天衷此孫<lb/>
<pb n="KR4e0124_WYG_006-7a"/>
先生之所有也慶鍾李𦙍才敏夙成大魁天下近侍帝<lb/>
庭立孝扵家而以移忠扵國諸孫競爽玉雪輝暎鸞鵠<lb/>
停峙此先生之所有也先生立扵已者至故入扵人者<lb/>
深得扵天者厚非人之所及也嘗自號澹軒一切世味<lb/>
泊然無好在睢寧時大新學校睢寧樂與成之有司不<lb/>
與焉别構草屋扵堂之西𨽻諸子弟先生既沒門生父<lb/>
老為位其中朝夕哭臨如喪考妣因即祠焉知縣何皥<lb/>
至曰學祀先師禮也禮宜稱文乃新今祠提學御史戴<lb/>
<pb n="KR4e0124_WYG_006-7b"/>
公珊丕羽義舉用風治屬崇賢好徳禆道𢎞化二公亦<lb/>
此心也於戲仕被儒服尸師位者所在森立利已忘義<lb/>
悖道棄徳士胥咨怨將一日不堪其位况去思乎况不<lb/>
已而尸祝之乎其肆然民上者雖榮被圭衮而穢流海<lb/>
内嗤貽後世斯二人也獨無此心哉亦獨何也吾聞之<lb/>
師道立扵上善人多扵下士脩扵家有正學朝廷之用<lb/>
有真儒使師天下之學者皆若而人則天下治矣師道<lb/>
之闗扵王化豈小故哉若先生之所有盛徳厚業令子<lb/>
<pb n="KR4e0124_WYG_006-8a"/>
賢孫光照無極惡計祠之有無哉予與先生之子敷五<lb/>
㓜同學而仕同官故為記之以慰邦人之心以告來者<lb/>
或有聞先生之風而興是亦吾道之一助也扵是乎書<lb/>
　　　樂靜堂記<lb/>
樂靜處士以名其堂客頋而問之曰天樂動地樂靜水<lb/>
樂動山樂静人心之靈天吾髙地吾厚山吾峙水吾流<lb/>
周子曰動而無靜靜而無動物也動而無動靜而無静<lb/>
神也子之所樂無乃物而不神乎處士曰子言吾惡敢<lb/>
<pb n="KR4e0124_WYG_006-8b"/>
當哉吾樂非爾所知也天地間凡物皆有樂鳶樂扵天<lb/>
魚樂扵淵草木樂扵春候蟲樂扵秋農樂扵野工樂扵<lb/>
肆商賈樂扵市仕者樂扵朝吾隠者也樂扵山林而已<lb/>
矣山林之樂無車馬之喧無圭衮之華無樓臺之壯無<lb/>
聲色之娛無刀鋸之辱無奔走伺候之勞漁樵與侣麋<lb/>
鹿與群花徑小車孤舟野水清風時至明月自來境無<lb/>
徃而不静心無往而不樂以吾樂名吾堂也不亦可乎<lb/>
客曰異乎吾所聞動静交而天地之道盡人心之神天<lb/>
<pb n="KR4e0124_WYG_006-9a"/>
地之至妙至妙也動靜合一而人之道盡程子曰無欲<lb/>
則静静則虚虚則明動亦樂靜亦樂天下之廣居吾居<lb/>
天下之正位吾立天下之大道吾由用之則行兼其樂<lb/>
扵人舍之則蔵獨其樂扵已蔬食水飲簟瓢陋巷吾樂<lb/>
自如窮無所損也桓圭衮裳髙牙大纛吾樂自如達無<lb/>
所加也大敵壓境白刃臨前吾樂自如威武無所屈也<lb/>
退蔵扵密與天地同體彌綸六合與天地同用此之謂<lb/>
神此之謂真樂顔子之不改孟子之未嘗不豫至是境<lb/>
<pb n="KR4e0124_WYG_006-9b"/>
也莊列之天㳺御風何與扵此哉處士曰大哉言乎吾<lb/>
老矣不能進扵是也吾將守吾樂以終吾身處士姓王<lb/>
名某既卒五年其子某告吾友劉素彬求記其堂盖欲<lb/>
顯其親扵無窮也欲顯其親者人子之心有人子之心<lb/>
者試以吾言求之<lb/>
　　　新城縣治重修記<lb/>
父母萬物者天地父母萬民者聖人聖人天地之心也<lb/>
君以治之師以教之公卿百執侯牧師帥以承之所以<lb/>
<pb n="KR4e0124_WYG_006-10a"/>
父母斯民使之不失其本心也仁之惻隠義之羞惡禮<lb/>
之辭讓知之是非四者人之本心也聖人與我同者口<lb/>
鼻之臭味耳目之聲色四肢之安佚衆人所以失其本<lb/>
心也此心失則違禽獸不逺矣幾何胥匡以生哉天生<lb/>
民有欲天生聰明時乂民之失此心其斯民之罪乎姬<lb/>
周之衰道失民散孟子曰鄉為身死而不受今為宫室<lb/>
之美妻妾之奉窮乏得我而為之此之謂失其本心又<lb/>
曰堂髙數仞榱題數尺我得志弗為食前方丈侍妾數<lb/>
<pb n="KR4e0124_WYG_006-10b"/>
百後車千乘馳騁田獵我得志弗為弗為者不失其心<lb/>
也此心不失民之所好好之民之所惡惡之可以為民<lb/>
之父母矣故曰饑者易為食渇者易為飲徳之流行速<lb/>
扵置郵而傳命未欲平治天下如欲平治天下當今之<lb/>
世舍我其誰王如用予則豈徒齊民安天下之民舉安<lb/>
由是觀之此學不明此心不存欲求治之善者未之有<lb/>
也孟氏以還幾年扵此矣尸然民上者吏縱弗肅民困<lb/>
弗甦老奸宿猾皆肆而弗治昔人之所為者無一為之<lb/>
<pb n="KR4e0124_WYG_006-11a"/>
其所不為者皆為而弗䘏天子憂䘏元元之意壅不下<lb/>
流夫豈其本心然哉此學不明故也建昌屬邑四令宜<lb/>
其民者百年得二人焉南豊衡君岳新城陳君員韜民<lb/>
到扵今稱之斯二人也所謂不失其本心者非與大湖<lb/>
吕君廷揚來令新城民亦宜之部使者中以法鰥寡有<lb/>
辭御史直之民宜之如初廷揚知民之可與有為也乃<lb/>
新公宇乃葺廨舍乃理厩庫繼以餘力脩公館扵湖東<lb/>
為置郵扵五福予過而視之奐然大壯頋謂廷揚曰此<lb/>
<pb n="KR4e0124_WYG_006-11b"/>
居廣矣不有廣扵此乎此位正矣不有正扵此乎此道<lb/>
大矣不有大扵此乎天下之廣居吾居天下之正位吾<lb/>
立天下之大道吾行進而由扵民達不離也退而由扵<lb/>
已窮不失也窮達進退無入而不自得此之謂不失其<lb/>
本心夫然後天地自我可以為民之父母矣是道也吾<lb/>
有望扵廷揚不然廷揚固無憾吾將有憾扵廷揚廷揚<lb/>
名讃丙戌同年父老請予記故不以頌而以規<lb/>
　　　孝友堂記<lb/>
<pb n="KR4e0124_WYG_006-12a"/>
士大夫有問孝者則謹對曰思其誠問友曰誠扵孝斯<lb/>
誠扵友矣孔子曰順乎親有道反諸身不誠不順乎親<lb/>
矣誠曷終乎土可入誠不可得而息也入土斯已矣誠<lb/>
曷不息也所謂生也守之以死死則終誠不可得而息<lb/>
也常易而變難能扵其易而不能扵其難者有矣能扵<lb/>
其難未有不能扵其易也誠之不息也自其初乎息扵<lb/>
其後者弗思其初也方其初也饑斯號哺寒斯號衣痛<lb/>
癢斯號爬搔須臾離其母則號求之必得其母而後已<lb/>
<pb n="KR4e0124_WYG_006-12b"/>
此其初愛父母之誠也其有息乎其扵兄弟也食則同<lb/>
案衣則傳服學則連業逰則共方戲豫憂號無不同其<lb/>
情焉此其初愛兄弟之誠也其有息乎及其後也妻子<lb/>
具而是心息矣反而思其初焉是心將油然而生也其<lb/>
孰能禦之新喻李仁端養寡母而友諸弟能扵其易矣<lb/>
吾懼其變扵難也勉以思其初詩曰靡不有初鮮克有<lb/>
終<lb/>
　　　安慶府學欞星門記<lb/>
<pb n="KR4e0124_WYG_006-13a"/>
此聖人之門也上帝命之聖人立之天下古今之人由<lb/>
之以太極為棟檼以隂陽為闔闢以五行為往來以六<lb/>
合為垣宇以誠為椳以敬為鑰以禮為闑以勇為衛以<lb/>
知為先入此門也然後為大成其行天下之大道其立<lb/>
天下之正位其居天下之廣居升其堂其廣無外入其<lb/>
室其密無内天下之髙年皆吾家之老也天下之孤弱<lb/>
皆吾家之幼也天下之顛連無告者皆吾家之兄若弟<lb/>
也天下之昆䖝草木動植百物皆吾家之黨與也㐲羲<lb/>
<pb n="KR4e0124_WYG_006-13b"/>
神農黄帝堯舜禹湯文武周公孔子之治載之六經者<lb/>
皆吾家之所以為教也其教之成也根扵心睟扵面盎<lb/>
扵背施扵四體而達扵吾家父安其慈子安其孝君安<lb/>
其仁臣安其敬長幼安其序朋友安其信男安扵外女<lb/>
安扵内士安扵學農安扵耕商賈安扵貿遷行旅安扵<lb/>
役天地萬物無不各安扵其所此吾家之教化也庭草<lb/>
壇杏紅翠交映天鳶淵魚飛躍上下光風霽月灑落無<lb/>
邉此吾家之景象也趙孟之貴韓魏之富視之如浮雲<lb/>
<pb n="KR4e0124_WYG_006-14a"/>
然至吾家者必得其門而入顔子入之而嘆其髙堅曽<lb/>
子入之而美其富潤子思孟子入之而極其髙明廣大<lb/>
故曰堂髙數仭榱題數尺我得志弗為也其所見者大<lb/>
也自是以來漢儒以訓詁為門魏晉齊梁以老佛之虚<lb/>
無寂滅為門唐儒以文辭為門昌黎韓愈欲入其門而<lb/>
不以其道孟氏而後入其門者宋之諸子可數矣或吟<lb/>
弄其光霽或品題其風花或洞闢其堂奥或塗塈其垣<lb/>
墉嗚呼得其門者或寡矣以訓詁詞章為門者穴竇而<lb/>
<pb n="KR4e0124_WYG_006-14b"/>
入者也以老佛異端為門者則迷扵蓁莽之區而已安<lb/>
慶府學欞星門舊處窳地藥局前蔀教授泰和羅君用<lb/>
俊至曰象正大髙明豈斯稱哉太守餘姚陳侯雲鶚貳<lb/>
守濟南李侯芳聞而是之以白提學御史戴公珊巡江<lb/>
御史譚公某二公咸允鳩工伐石撤藥局以位欞星前<lb/>
俯通衢未竣而陳侯去李侯終之易學門扵西立泮宫<lb/>
坊扵舊欞星門立泮橋扵池上甃石而髙大之是有功<lb/>
扵學可書介諸生楊慶陳偉來謁文紀其成二生歸碑<lb/>
<pb n="KR4e0124_WYG_006-15a"/>
吾言扵門使㳺聖人之門者知在此而不在彼也<lb/>
　　　寳慶府進士題名記<lb/>
君子之學非為名也名者所以馭下也馭天下而不以<lb/>
名堯禹不能為也是故善治天下者善馭天下之士而<lb/>
已里選既廢科舉攸興上之待士俊茂異等育于學校<lb/>
名曰秀士文藝中式賓于有司名曰貢士對揚休命登<lb/>
于天府名曰進士名曰秀士鄉人榮之名曰貢士國人<lb/>
榮之矣名曰進士天下之人榮之矣育之于學賔之于<lb/>
<pb n="KR4e0124_WYG_006-15b"/>
鄉進之于大廷揚之于天下上之所以待士者至矣夫<lb/>
然後名其官而爵之名其官于縣一邑之人尊之矣名<lb/>
其官于郡一郡之人尊之矣名其官于方岳一道之人<lb/>
尊之矣名其官于天子之廷天下之人無不尊之矣以<lb/>
匹夫之微御萬姓之尊上之所以待士者至矣然天下<lb/>
之士豈皆君子而無小人乎君子道長成泰小人道長<lb/>
成否茍無道以御之欲其為君子而不為小人也難矣<lb/>
是故考績于三載黜陟于九載潔已不汙名之曰㢘臣<lb/>
<pb n="KR4e0124_WYG_006-16a"/>
焉守職不回名之曰直臣焉憂國㤀家名之曰忠臣焉<lb/>
泛應曲濟名之曰能臣焉果㢘乎果直乎果忠乎果能<lb/>
乎斯為君子矣其或隂回憸賊名之曰姦臣焉逢迎容<lb/>
悦名之曰佞臣焉昬墨有聞名之曰貪臣焉殘忍害物名<lb/>
之曰酷臣焉果姦乎果佞乎果貪乎果酷乎斯為小人<lb/>
矣為君子者車服以庸之彛常以銘之為小人者裔夷<lb/>
以竄之檮杌以書之無非欲其為君子而不為小人也<lb/>
上之人所以待士者至矣某學進士舊無題名黄巖謝<lb/>
<pb n="KR4e0124_WYG_006-16b"/>
君世修來守是郡懼無以勸來學成化九年刻著于石<lb/>
後之人將歴指其名而議曰某也君子某也小人由進<lb/>
士為君子其榮也無窮矣由進士為小人其辱也無窮<lb/>
矣可不懼哉有君子之榮無小人之辱有道乎曰有志<lb/>
伊尹之所志學顔子之所學<lb/>
　　　邵武縣學復地記<lb/>
惟天生民有欲惟先王時乂體國經野以為民極迺域<lb/>
九州迺制九服迺設邦國都鄙之數制其畿疆而溝封<lb/>
<pb n="KR4e0124_WYG_006-17a"/>
之井牧其田野分地域而守之迺均會其山林川澤原<lb/>
隰之名物而厲禁之迺設閭黨庠序之教察其遜讓雍<lb/>
睦者以勸之録其過惡者以懲之迺制司冦之刑禁其<lb/>
暴亂力正矯誣犯禁者以告而誅之時惟我民罔不生<lb/>
生各有寧宇矧惟有學有越我疆乎逮王迹熄伯圖起<lb/>
迺棄惟我先王典不時式矣粤在南服有縣邵武學圮<lb/>
以廢豪戎盜其廢而有之訓導葉君梁君曰時可已己<lb/>
之匪人爾繆爾通爾惟考志詢兹黄髪用告有位迺謀<lb/>
<pb n="KR4e0124_WYG_006-17b"/>
邑宰迺復郡侯迺咨憲臣憲臣布令豪乃以侵地來歸<lb/>
東八筵脩縮廣二西五筵脩盈廣三乃堂乃構堂五楹<lb/>
公食于所居徙于舍舍三倍之剏始丁亥戊子落成二<lb/>
君咨予紀迺成績余曰子來惟我祖宗受天明命綏于<lb/>
萬邦維兹序庠惟堯舜禹湯文武成康遺典具在惟爾<lb/>
有職典厥于學毋或鰥曠惟有俊在兹學古入官昔余<lb/>
攸聞惟稷惟契惟伊惟周學乃有成惟今天下貴者富<lb/>
者强有力者罔有定志惟奪迺饜士無恒家農無恒産<lb/>
<pb n="KR4e0124_WYG_006-18a"/>
萬民罔攸生在下惟我皇帝恭黙思治惟爾有俊登于<lb/>
良弼在帝左右惟先王舊典時式時而措之天下可均<lb/>
民惟永寧矣不然一畝之宫不能庇而有如天下何惟<lb/>
迺圖之葉君名禎臨海人梁君名文淞臺人邑宰李君<lb/>
名仁魯國人郡侯盛君時望錫山人僉憲劉君子肅豫<lb/>
章人而余翰林修撰羅倫永豐人云<lb/>
　　　雙節堂記<lb/>
謂婦人為男子可乎曰可曰何由知其可也以其行也<lb/>
<pb n="KR4e0124_WYG_006-18b"/>
非以其質也夫臣之從君婦之從夫其屬以人其經以<lb/>
天其義一也一而無二三綱以正九法以叙萬化以基<lb/>
若虎溪蕭節婦劉氏者可易乎哉劉故夏朗大家節婦<lb/>
端習公之女翰林學士文介公儼蘇州教授南園公諭<lb/>
之從姑擇配得蕭東鑑氏歸未數嵗東鑑卒子瑀半嵗<lb/>
繼卒門内外㛰姻慮其少寡而無子也以語覘之節婦<lb/>
泣曰夫吾天也天可二乎吾足一移異日何以見亡人<lb/>
扵地下今何顔面人哉舅姑難其志命冡嗣東鉉之子<lb/>
<pb n="KR4e0124_WYG_006-19a"/>
澂濟後焉劉氏視猶已出鞠我立我配其兄劉庶績之<lb/>
女成化丁亥澂濟卒劉氏年四十二撫遺孤曰存性姑<lb/>
婦相依衣食寢興凢視姑為節鄉士大夫以二婦之相<lb/>
繼以貞也表其堂曰雙節遺孤存性以教授君狀來告<lb/>
史氏曰形氣之私人孰無之不能以禮義制之則其去<lb/>
禽獸不逺也臣子之扵君父樂人之樂食人之禄而不<lb/>
能憂其憂死其事者吾見多矣而婦之不二其夫者一<lb/>
家或三四人一族或十數人一鄉一邑有不可勝紀者<lb/>
<pb n="KR4e0124_WYG_006-19b"/>
節義之性人皆有之何獨能扵婦人乎所見専而所守<lb/>
固也若蕭節婦是矣嗚呼此豈獨賢扵女婦而已哉存<lb/>
性祖文志國朝旌為義民宋紹定戊子進士諱正者其<lb/>
先也信國文公三世卒業其門先君武岡公弟登仕府<lb/>
君亦三世聨姻扵其門云<lb/>
　　　冰雪堂記<lb/>
章節婦者桂林衛周千户之女廣西方伯金華章公俊<lb/>
民之庶妻也年十六歸方伯生子延年又三年而方伯<lb/>
<pb n="KR4e0124_WYG_006-20a"/>
薨節婦居喪不飲酒不食肉不脱絰帶者三年自是手<lb/>
不膏沐面不脂粉身不紈綺足不踰䦱朝夕誨延年曰<lb/>
吾聞婦人從一而終吾所以忍死者為汝故也汝有見<lb/>
焉吾含笑見汝父扵地下矣崇仁廖行儉先生司教于<lb/>
郡庠節婦曰先生有道士也汝往師之延年如母教學<lb/>
遂有見為延年書于其事母之堂曰冰雪昭節婦至也<lb/>
行儉受代歸延年介來曰幸為記之吾母庶有聞乎行<lb/>
儉曰臣妾之至行人子之至情皆可尚也吾子其毋辭<lb/>
<pb n="KR4e0124_WYG_006-20b"/>
夫冰與雪天下之至潔也吾心之潔以之日與月天下<lb/>
之至明也吾心之明以之天與地天下之至大也吾心<lb/>
之大以之人生而静本至大也至明也至潔也欲動而<lb/>
性鑿焉大者狹矣明者暗矣潔者汙矣君子之學何也<lb/>
完其至大復其至明全其至潔也婦人非由學者乃獨<lb/>
能焉有斷臂者有髠髪者有劓其鼻者有縊其項者有<lb/>
仰藥而死者有絶粒而死者有沉淵而死者有投崖而<lb/>
死者有蹈白刃而死者皆所以全其至潔也居今之時<lb/>
<pb n="KR4e0124_WYG_006-21a"/>
吾得二人焉丘節婦樂安人姓熊氏夫死從之同穴而<lb/>
𦵏譚節婦南豐人夫蚤死其家將改嫁之潛復壁中不<lb/>
粒者五日縣官使人呼曰吾為若全節聲不絶若絲其<lb/>
他終身不改者往往如是也章節婦之心夫豈異扵是<lb/>
乎今夫臣之從君婦之從夫一也平居暇日目士君子<lb/>
為婦人女子則勃然怒去一旦君父有難曽婦人女子<lb/>
之不如所以全至潔與日月同其明天地同其大乃在<lb/>
此而不在彼何也使士君子而皆此婦人焉則人之國<lb/>
<pb n="KR4e0124_WYG_006-21b"/>
家豈有喪亡之禍哉予故書節婦之事以愧為人臣而<lb/>
懐二心者<lb/>
　　　靖位公館記<lb/>
尚書兵部員外郎黄巖謝君世脩守寳慶之六年介十<lb/>
日千里走一峯山中告其友湖西羅倫曰自吾郡之新<lb/>
寧抵永州之東安陸行二百里使臣夕至館榖無所次<lb/>
于逆旅夕于置郵尊異王臣具瞻羣下考禮弗稱成化<lb/>
二年御史大夫繁昌吳公欽奉上命廵撫湖南周爰行<lb/>
<pb n="KR4e0124_WYG_006-22a"/>
部恪勤迺職吏畏其威民懐其恵四境肅和百廢具興<lb/>
乃命都指揮同知劉某傭匠于工擿役于戍造甓于陶<lb/>
取木于山相宅于靖位介中道也踰時工成民罔聞知<lb/>
使者之至居宇資用如官府如寺觀如富者之宅如主<lb/>
出而歸其家樂而㤀去矣省不佞惟傳舍之修無足書<lb/>
者而公之善宜昭來世先生職在太史宜無辭者倫對<lb/>
曰樂人之樂者憂人之憂顔子大賢也不遇其君簟瓢<lb/>
陋巷屢空終身今士大夫居有廣厦衣有文繡養有庖<lb/>
<pb n="KR4e0124_WYG_006-22b"/>
廩出有車馬夕有傳舍役有輿皂凡吾所有而顔子所<lb/>
無者皆上之賜也是故為臣而勤其職者宜也非過也<lb/>
周書曰制治于未亂保邦于未危顔子之為邦先王之<lb/>
道也今虞夏商周之禮樂猶未盡用姦邪讒佞貪墨之<lb/>
徒猶未盡去鄭衛淫哇之聲猶未盡屛蠻夷冦賊猶未<lb/>
盡弭風俗猶未盡厚生民猶未盡寧四海之内猶未盡<lb/>
無虞强宗豪户田宅踰制猶未盡均削釋老邪説百家<lb/>
衆技惑世誣民猶未盡攘斥山川鬼神之變雨暘寒暑<lb/>
<pb n="KR4e0124_WYG_006-23a"/>
之災昆蟲草木之殃猶未盡消息凡吾君之所憂者亦<lb/>
公卿百執事之憂也是故為臣而勤其職者宜也非過<lb/>
也於戲人之寓斯世猶寓斯舍也可不懼哉世修以復<lb/>
于吳公公曰然請記于靖位以告來者<lb/>
　　　勅書閤記<lb/>
皇上嗣大歴服以小民受天永命制曰國家保有四海<lb/>
子萬民元元時惟艱食朕甚愍之有助朕者有司其稱<lb/>
朕意復之如令吾邑姚寛重氏首義應詔縣官以聞朝<lb/>
<pb n="KR4e0124_WYG_006-23b"/>
廷䧏璽書旌曰義民復之終身無所與寛重拜手稽首<lb/>
曰皇帝誕降寳命臣敢不祗承惟臣子子孫孫其永寳<lb/>
之乃匠重屋置璽書其上尊閤之也閤成其姪壻郭捧<lb/>
珠氏属倫記之倫曰君臣之義無所逃天地之間也天<lb/>
不可無日民不可無君一日不可無也天下之民王臣<lb/>
也天下之土王土也天下之財王所有也臣之事君不<lb/>
敢私其身敢私其土私其財乎先王之制體國經野民<lb/>
皆井授三年耕必有一年之食九年耕必有三年之食<lb/>
<pb n="KR4e0124_WYG_006-24a"/>
乃施教法于邦國都鄙教其所治民使之比閭族鄙保<lb/>
受周救當是時也國無私土家無私財雖有凶旱水溢<lb/>
民無菜色周之衰也諸侯皆去其籍及夫後世其敝甚<lb/>
矣國家將潤澤先王之典正經界分宅里立萬世不易<lb/>
之常法永安烝黎克綏天禄今日之舉一時之權也寛<lb/>
重能首義以從其不能于后乎昔卜式輸財助邉漢史<lb/>
譏之寛重能乎卜式有慚徳矣太史公曰閭巷之人欲<lb/>
砥行立名者非附青雲之士安能施扵後世寛重其能<lb/>
<pb n="KR4e0124_WYG_006-24b"/>
施扵後世矣不復貲矣勉哉寛重捧珠往告寛重曰唯<lb/>
命<lb/>
　<lb/>
　<lb/>
　<lb/>
　<lb/>
　<lb/>
　一峯文集巻六<lb/>
</p>
<p>
</p>
  </div>
<div>
                <head>一峯文集巻七</head>
    <p>
<pb n="KR4e0124_WYG_007-1a"/>
欽定四庫全書<lb/>
　一峯文集巻七　　　　　明　羅　倫　撰<lb/>
　　傳<lb/>
　　　吳孝子傳<lb/>
吳孝子代父死者四十餘年矣湖西羅倫聞之迺為之<lb/>
傳曰孝子名駒字彦驤南豐石油里人石油之吳稱自<lb/>
唐始至孝子而著孝子孝友天至讀書通大義頗工詩<lb/>
日侍父母左右飲膳必躬視之昬定然後就寢諸弟則<lb/>
<pb n="KR4e0124_WYG_007-1b"/>
之幼稚狎侮者必訶之或曰幼也孝子曰其幼乎吾聞<lb/>
曽氏之家幼者不詈人其天性然乎有鬻田于從兄彦<lb/>
質者兄辭以窶孝子代鬻之歸其田于兄初孝子父湖<lb/>
宗以茂材授政和令改海陽令歸宣徳丁未傭里人孫<lb/>
住給力其家一日孝子出外里胥彭文杰曰孫一吾籍<lb/>
甲也誘而縳之潮宗覺率諸子拒之門毆文杰致死法<lb/>
坐潮宗孝子曰吾父老矣吾弟幼且無後自詣告曰死<lb/>
文杰者彦驤也令難之孝子曰以子代父何不可乎况<lb/>
<pb n="KR4e0124_WYG_007-2a"/>
殺人者實彦驤也非吾父與弟也令憫而代之孝子日<lb/>
侍父獄中朝夕起居猶荷校以立父出獄人曰孝哉吳<lb/>
氏之子乎或有感而泣下者居二載㑹有詔讞疑獄行<lb/>
在所孝子在行中行至淮安病卒年且六十一矣時辛<lb/>
亥六月日也余至廣昌太守饒公秉鑑曰孝子之事吾<lb/>
猶及也掲紳曰彦驤純孝人也可使其無傳乎時長樂<lb/>
謝公士元守建昌聞曰是可風吾民矣乃表其閭而復<lb/>
其家史官曰世以孝聞者或刲肉一臠廬墓三載<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>
                    <graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>
<pb n="KR4e0124_WYG_007-2b"/>
精變天地誠動鬼神况以身代死若彦驤者乎其與日<lb/>
月爭光也宜矣嗚呼為臣死忠為子死孝若吾彦驤者<lb/>
天綱人紀頼以立也世可少斯人哉<lb/>
　　跋<lb/>
　　　跋文昌朱義士墓碑後<lb/>
右墓碣一通翰林博士張君伯頴為有元義士朱公英<lb/>
發作也公諱士華字英發别號溪南居士甞師宜黄文<lb/>
學頴老劉先生授書學成而亂作至正壬辰紅巾四起<lb/>
<pb n="KR4e0124_WYG_007-3a"/>
公議辟地㑹監郡丁中憲舉兵復吉州檄蒼筤劉朝列<lb/>
鎮瀘江西臺椽劉子永守白沙府長史陽承事守沙溪<lb/>
公仗義保障為官兵聲援賊襲執公暨涉江公紿賊赴<lb/>
水死於戲人誰無死公得死其所矣倫聞長老言元綱<lb/>
既頽賊起淮頴蔓于江漢韓林兒據中原陳友諒據潯<lb/>
陽朝廷遣尚書董銓黄釗㢘使吳當平冦江西中用間<lb/>
棄功竟弗就羣盜蜂起鄧克明據桃溪陳普據新淦普<lb/>
姪陳海據永豐孫本立據廬陵新安陳闗據苦富髙以<lb/>
<pb n="KR4e0124_WYG_007-3b"/>
介據永豐明徳折桂三鄉立砦太平圍士夫多庇砦主<lb/>
以生陳宗舜禾川名士尚附陳闗茍旦夕活諸何責乎<lb/>
其臨難仗義可考見者吉州則蕭彛翁一再赴學宫井<lb/>
死戴大賔扼賊龍泉衆寡不敵死章立賢盡室投江死<lb/>
永新則姚正叔捍賊三世死樂安丘甲擊勍賊黄留戰<lb/>
死永豐則羅明逺賊穴其腰三日死貢士唐景行罵賊<lb/>
死於戲士遭亂離死腐野草多矣獨數公之死有聞焉<lb/>
天理之在人心固不泯也傳曰國家之敗由官邪也官<lb/>
<pb n="KR4e0124_WYG_007-4a"/>
之失徳寵賂彰也當承平時貪冒尸位玉帛充盈子女<lb/>
靚麗縱欲怙侈僭用咸極致國危敗納妻獻女忍恥乞<lb/>
憐五性斁而三綱淪矣扶天理立人極乃發見扵草茅<lb/>
之士使國家得斯人而用之夫豈有敗亡之禍乎謀人<lb/>
之國者可以永監矣望振公五世孫倫同學友予欲廣<lb/>
其事于左方使來者有所考也<lb/>
　　　跋錢文肅公與張繹貴書<lb/>
錢文肅公習禮致政時閔里人饑饉稱貸于姻家張繹<lb/>
<pb n="KR4e0124_WYG_007-4b"/>
貴甫以周之予友張廷祥樂道之重題其紙尾其冡嗣<lb/>
褒兼美及其弟涪守黻兼素屬予載之倫聞昔先王理<lb/>
天下正井牧比什伍崇本出末九年耕積三年食雖有<lb/>
水旱民無菜色民心膠而天命固後王所以有天下而<lb/>
不已也阡陌既裂兼并俗起時之君臣僅致小康未𢎞<lb/>
大猷凶饑相仍餓殍盈野民心涣然國亦随之人之配<lb/>
極造化以無私也王者無私扵國臣民無私扵家天下<lb/>
不治未之有矣今天下固先王天下也有可行扵古而<lb/>
<pb n="KR4e0124_WYG_007-5a"/>
不可行扵今哉公登永樂壬辰進士由學士貳宗伯踐<lb/>
清要者三十有六年納誨沃心曽以斯道乎此倫之所<lb/>
未喻也雖然貪冒成風公獨脱然無少緇玷歸榮故鄉<lb/>
惓惓扵里人如此其潔已之義及物之仁有可言矣繹<lb/>
貴亦慨然副之非樂善好施者不能也然救荒良法社<lb/>
倉最善朱子創于建陽四方從者衆公以是告張氏其<lb/>
有不從與惜當時未及也自甲申至今六亡十年廬陵<lb/>
大官最多獨李文毅公以節義公以清狷有聞于世洪<lb/>
<pb n="KR4e0124_WYG_007-5b"/>
熈改元文毅充講席奮忠讜動天地而格鬼神繼司成<lb/>
均諸生愛之如父母二公晩路權璫執命文毅見辱石<lb/>
冒代死諸生號救闕下者數千人公獨以病免歸二公<lb/>
去位先後不一年公年已七十五文毅登甲申科計其<lb/>
年亦不下七十後二年為正統乙巳權璫禍敗二公猶<lb/>
及見之出處去就君子大節屯之初磐桓利居貞明夷<lb/>
之初不食而行二公其有與倫申廷祥之論忽爾覼縷<lb/>
李公初謚文毅更謚忠文所謂文節廷祥筆誤云<lb/>
<pb n="KR4e0124_WYG_007-6a"/>
　　墓誌<lb/>
　　　南園公墓誌<lb/>
南園公卒于是六年矣孫壻倫始得誌其墓誌曰公姓<lb/>
梁氏諱旺字儀象其先汴人辟黄巢亂徙里之姜坊居<lb/>
之姜氏絶不知何時梁氏盛為梁坊梁世有聞人民則<lb/>
秉彛著科第于元國朝伯興仕至河南布政使初丞應<lb/>
天禄口給外辭太祖以老實稱之公大父玉和父東啟<lb/>
世不仕公幼孤立有聞大父善耕先生與之里中髙㑹<lb/>
<pb n="KR4e0124_WYG_007-6b"/>
㑹必公在則往倫時杖履左右公見竒之命歌風雅古<lb/>
詩以為樂公乆而益莊動止有則里子弟樂傲放者見<lb/>
公必自檢退私語曰老成典刑具在此翁初公冡嗣有<lb/>
女公竒之曰必配良士正統辛酉大父卒家亦落莫媒<lb/>
氏以名聞公曰得矣吾固竒此子也家人愕眙相頋間<lb/>
因長老厚公者竊謂公曰嫁女須勝吾家公輕與寒士<lb/>
奈何公曰非爾知竟歸羅氏己巳倫游郡庠公曰止丈<lb/>
夫有立何秀才為乎既而勅諸子給其費丙子倫貢于<lb/>
<pb n="KR4e0124_WYG_007-7a"/>
鄉今上二年丙戌倫登大廷入翰林為修撰其年夏五<lb/>
月黜為泉州提舉道鄉謁公公已病瞠目視曰為子孝<lb/>
為臣必忠汝就道毋我頋翌日病革家人𦵏公扵峽上<lb/>
之仙人巖亥山已向倫臨穴哭即行公雖不樂仕好以<lb/>
前輩仕者風後進甞謂倫曰吾幼時布政公已致仕坐<lb/>
郭桓累籍其家惟書數帙公懼不免中道經死太祖聞<lb/>
而哀之命復其家比長見羅愽士致仕歸望鄉足履以<lb/>
前曰吾父老宗族所也婣族盛供悵御者峻却之歸以<lb/>
<pb n="KR4e0124_WYG_007-7b"/>
書一帙易一羊祭告家廟二公者吾猶及也今亡矣俗<lb/>
好鬬公教子以尚容里中語梁氏之樹惇者必曰公家<lb/>
公配李氏先公卒子五人長與仁以女配倫者次與言次<lb/>
與亷先卒次與莊次與爵亦卒孫男十某某孫女某某曽<lb/>
孫某某於戲公其有後乎公居南園人號曰南園公銘曰<lb/>
已乎南園公雲山蒼蒼水溶溶為公宫乎其中已乎南園<lb/>
公<lb/>
　　　蘭畹先生墓誌銘<lb/>
<pb n="KR4e0124_WYG_007-8a"/>
於戲此處士姚公墓也湖西羅倫志焉羅姚世連交大<lb/>
父静菴先生永濟大父善耕先生永仁二父令善唯公<lb/>
倫甫髫髠公來眡二父長身玉立鬚眉鶴鶴儀觀偉然<lb/>
觀者驚異公退倫私曰翁何許人大父曰戚里自樹蘭<lb/>
畹先生童子容識之踰年辛酉大父卒踰七年丁夘公<lb/>
卒踰二十一年丁亥倫乃銘公墓或曰子不銘墓胡然<lb/>
而銘公墓聞諸人曰公弱喪考俗疫喪者不喪公曰疫<lb/>
鬼祟喪子其有知乎卒喪之無恙人咸曰異哉姚氏子<lb/>
<pb n="KR4e0124_WYG_007-8b"/>
他豪有力者同胞越貊公視父母子視已子鞠誨克之<lb/>
異他豪有力者公學琴于後軒謝利用乆之曰吾得其<lb/>
人矣琴亦可無也獨旡絃乎哉喜賔客雅歌投壺終于<lb/>
大耋舍傍學山晩營夀蔵其陽疾棘召諸子曰死生有<lb/>
命吾聞諸夫子淫祀能生死人哉毋辱我于地下我地<lb/>
下何以見先人修然而逝時正統某年月日距生洪武<lb/>
某年月日得年七十有一祖仲陽父一䕫世嘉遯取胡<lb/>
氏前左軍都督經歴尚迪孫女子三人衮紱衮繡衮弁<lb/>
<pb n="KR4e0124_WYG_007-9a"/>
克惇公樹女一人適某孫男十人某某孫女一人某適<lb/>
羅某曽孫十九人某某公諱珏字介圭人稱蘭畹先生<lb/>
清塘里人孤子弁來乞銘咸曰公樹者子宜銘曰<lb/>
樹于一鄉風聞四方其聲揚揚曷不樹國天柱特特萬有<lb/>
其宅御風以逰御氣以周寥廓以休厥樹我取樹元何有<lb/>
樹千萬夀<lb/>
　　謡<lb/>
　　　為張主事時達荒政代民謠<lb/>
<pb n="KR4e0124_WYG_007-9b"/>
張君時達荒政也丙戌饑民相食君主漕運吕梁活民<lb/>
命數千有誣君因民以自利者君曰辟謗而視民死孰<lb/>
與䝉謗而致民生為益力余南遷道吕梁諗之民民曰<lb/>
然君寔吾父母也余憩真州徐君大華君同年也同道<lb/>
也劇談之且曰先生益白其心扵人人用是因民辭效<lb/>
風體以歌之使觀民風者采焉使司民命者勉焉<lb/>
吁嗟危兮餐糠糜兮仁我侯兮視我兒兮恵我饑兮吁嗟<lb/>
苦兮草木茹兮仁我侯兮視我子兮活我死兮吁嗟極兮<lb/>
<pb n="KR4e0124_WYG_007-10a"/>
自相食兮仁我侯兮視我子兮起我斃兮吁嗟我侯兮<lb/>
展我父母兮胡為之人兮而不我頋兮曷告天子兮<lb/>
　　文<lb/>
　　　諭屬文代寳慶守謝世修作<lb/>
聖主治天下守令是重焉以其親民也夫親民莫如令<lb/>
其次莫如守令父母于一邑守父母于一郡所以父母<lb/>
云者以愛民如子民亦愛之如父母也所以愛民如子<lb/>
者知其饑而食之焉知其寒而衣之焉知其勞苦而逸<lb/>
<pb n="KR4e0124_WYG_007-10b"/>
之焉知其利而與之興焉知其害而與之去焉知其賢<lb/>
而優之焉知其不肖而教之焉四境之内吾民之好惡<lb/>
無不知而從之焉然後可謂愛民如子也吾愛之如子<lb/>
分之當然也初何心扵彼之復也而為吾民者生則愛<lb/>
而戴之死則尸而祝之流芳竹帛垂範百世如古之龔<lb/>
黄卓魯者真民之父母也今人之心豈異扵古人哉方<lb/>
其含餔畎畝鼓箧庠序見貪墨賊民者輙攘臂切齒而<lb/>
憤之髙談擊節真可翺翔古人而犬彘若輩也及一旦<lb/>
<pb n="KR4e0124_WYG_007-11a"/>
綰銅章佩墨綬以臨民上則勢利之薫炙妻子之浸灌<lb/>
淫朋比友之慫<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>附和則前日之良心死而貪心生矣<lb/>
如倚門之妖如負嵎之虎如驅羊之狼吮膏㗖髓肆然<lb/>
不知其可恥且惡也囊帛匱金居則連屋水則連舟陸<lb/>
則連車以買官則連爵以買田則連阡以買居則大厦<lb/>
連雲以買肥甘則方丈連味以買姬妾則粉黛連室以<lb/>
買服用玩好則珠玉錦繡連箱如此而已矣殊不思之<lb/>
七尺之軀一日之享米不過一升肉不過一豆酒不過<lb/>
<pb n="KR4e0124_WYG_007-11b"/>
一瓢冬不過一裘夏不過一葛為吾身則身外皆長物<lb/>
也為子孫則子孫不能保而有也為昆弟㛰友則刑辟<lb/>
戮辱昆弟㛰友不能免也噫所以求仕者以其尊且榮<lb/>
也不知所以尊且榮者不在富與貴而在功與徳也金<lb/>
張許史視龔黄卓魯何如哉迺計不出此而出彼何也<lb/>
卒使正士羞與同朝正人羞與同鄉正朋羞與同門族<lb/>
人羞與同宗至其逺裔子孫亦羞以為祖快欲扵一朝<lb/>
而流穢扵千載何其愚之甚也為吾屬者尚監于兹以<lb/>
<pb n="KR4e0124_WYG_007-12a"/>
誠存心以㢘律己以儉制用以公照物以恕待人以勤<lb/>
厲事以敬事上以嚴肅下以和睦僚以仁䘏民以寛容<lb/>
衆則庶乎矣詩曰靖共爾位正直是與國有明憲予罔<lb/>
攸貸其毋悔<lb/>
　　哀辭<lb/>
　　　山隂居蘭陳先生哀辭<lb/>
成化五年春陳公居蘭卒居蘭生扵東越長扵東越戍<lb/>
扵南郊徙扵北燕卒扵金陵子三人御史直夫其季良<lb/>
<pb n="KR4e0124_WYG_007-12b"/>
也居蘭卒命曰蘭東西南北人也死其歸我先人之兆<lb/>
直夫以之子友羅倫哀之代執紼辭曰<lb/>
居蘭生山之隂潁川澤沃靈根深居蘭長嶺之表山荒<lb/>
荒谷窅窅瘴雨蠻烟飽經了居蘭老老燕山功名寂寞<lb/>
毛髪班繡衣春當霄漢立老父終日開懽顔居蘭化金<lb/>
陵道東家西家白頭翁百年埋沒同秋草居蘭有餘馨<lb/>
不逐秋風老靈旐翩翩歸故丘歸故丘死即休<lb/>
　　説<lb/>
<pb n="KR4e0124_WYG_007-13a"/>
　　　靜軒説<lb/>
人之生也静感而後動生焉性静也天下之大本也情<lb/>
動也天下之達道也心統性情妙動静之主也敬以居<lb/>
之養其静而制其動也子思子曰戒謹不睹恐懼不聞<lb/>
養其静也莫見乎隠莫顯乎微制其動以養其静也能<lb/>
制其動動亦静静亦静動静一矣是故敬而後能静静<lb/>
而後能明明而後能誠誠則動静一而幾扵聖矣故聖<lb/>
賢非性生由養静以至之不觀扵水乎聖人之心猶止<lb/>
<pb n="KR4e0124_WYG_007-13b"/>
水也沓至而不亂善應而不蔵主扵静以一其動也衆<lb/>
人之心猶潢汙也澄之乆則止止則湛一而照萬夫豈<lb/>
由外而得哉制扵動以養其静也程子曰静然後見萬<lb/>
物皆有春意此之謂夫<lb/>
　　　愚坦説<lb/>
不通之謂愚無險之謂坦古之愚也直直斯坦矣今之<lb/>
愚也詐詐斯險矣愚而坦者得扵天者不移扵人也愚<lb/>
而險者天移扵人矣易曰履道坦坦幽人貞吉坦其君<lb/>
<pb n="KR4e0124_WYG_007-14a"/>
子之道與來之坎坎入于坎窞凶險其小人之道與處<lb/>
士蕭某以愚坦自命諗之曰顔氏子終日不違如愚睿<lb/>
而為愚也甯武子邦無道則愚知而為愚也斯二子也<lb/>
陋巷不改其樂患難不干其身無往而不吉矣若栁子<lb/>
厚之阿附匪人戮辱其身而不悔乃以愚自文無往而<lb/>
不凶矣子厚之愚人皆知笑之矣夫學不聞道恃知以<lb/>
自私而卒歸扵愚者皆是也使其闋然自省如寐之得<lb/>
醒將自愧之不暇何暇子厚之笑哉愚坦其知所擇與<lb/>
<pb n="KR4e0124_WYG_007-14b"/>
魯之大賢衛之名卿亦自勉而已矣廷瑗欲世其道乎<lb/>
為此而不為彼也何以愚言為<lb/>
　　　善人説<lb/>
善者性之源惡者習而後移者也習扵善則善習扵惡<lb/>
則惡生而惡者移扵氣者也移扵氣與習惡由是生焉<lb/>
善非其初乎曷為明其初見善則好焉見不善則惡焉<lb/>
天下之至情也善非其初乎大學之教在止扵至善教<lb/>
人以復其初也神發扵知幾防扵意致其可欲大而化<lb/>
<pb n="KR4e0124_WYG_007-15a"/>
則聖矣聖則止扵至善矣不入扵室者吾止也化而聖<lb/>
者吾進也止未至也可乎文江上㳺有善人焉問之李<lb/>
其姓儀佑其名果善人乎許良楫曰某事善某事善問<lb/>
之里人里人曰善人也問之鄉人鄉人曰善人也孔子<lb/>
曰善人吾不得而見之矣吾乃見善人乎難扵古而易<lb/>
扵今者何也善人其進而未止將終扵善人而已哉<lb/>
　　　萬里説<lb/>
天下莫險扵水鵬之徙南溟也水撃三千里險之至也<lb/>
<pb n="KR4e0124_WYG_007-15b"/>
鵬能忘其險焉摶扶搖而上者九萬里髙之至也鵬能<lb/>
忘其髙焉鵬能㤀其髙與險也夫豈無所待而然哉風<lb/>
之積也不厚則其負大翼也無力九萬里則風斯下風<lb/>
之積也厚矣予聞天之髙十九萬里九萬里天之半也<lb/>
鵬之飛也半扵天而不能至有所待也有所待者不能<lb/>
至其至也無至而無不至者無所待也乘天地之正御<lb/>
六氣之變以逰無窮者無所待者也世有斯人乎若未<lb/>
之遇也蜩鳩斥鷃惡知九萬里之上有大鵬者哉大鵬<lb/>
<pb n="KR4e0124_WYG_007-16a"/>
惡知其上有天者哉天台有風鵬焉號萬里作是説以<lb/>
貽之<lb/>
　　　澹軒説<lb/>
淡者天下之至徳也泰伯讓天下夷齊讓國孔子疏水<lb/>
樂在其中顔子簟瓢不改其樂淡之所成也故曰淡者<lb/>
天下之至徳也春秋戰國臣弑其君子弑其父積骸為<lb/>
山流血成川敗國亡家者相踵也不淡之所成也故曰<lb/>
淡者天下之至徳也天下之物莫淡扵水水初非有醎<lb/>
<pb n="KR4e0124_WYG_007-16b"/>
也至海而後醎之味成焉水源扵山疏為溝澮溢為江<lb/>
河滲漉浸潤五穀繁滋草木暢茂淡之所成也海濵之<lb/>
地彌望斥鹵草木不生五穀不茂不淡之所成也海居<lb/>
之人汲水以自隨或掬海水飲之則顛倒眩瞀終日不<lb/>
寧淡則宜扵物與人不淡者反是故曰淡者天下之至<lb/>
徳也孟子曰養心莫善扵寡欲寡之又寡以至扵無則<lb/>
目不盲扵五色口不爽扵五味耳不聾扵五聲天下之<lb/>
物無一足動其中而淡之徳成矣水者天一之所生人<lb/>
<pb n="KR4e0124_WYG_007-17a"/>
心之天亦天之一也淡有要乎曰有一為要<lb/>
　　　立齋説<lb/>
忠孝劉氏瀧岡仕族予表叔行也務學有年矣屬予名<lb/>
其齋予名之曰立或曰立之義如何予攷之傳其立義<lb/>
有四有立定之立三十而立可與立立扵禮之類是也<lb/>
有豎立之立立愛惟親立敬惟長本立道生之類是也<lb/>
有卓立之立顔子所謂如有所立卓之類也有竪起之<lb/>
立孝經所謂立身揚名名立扵後之類也叔孫豹所云<lb/>
<pb n="KR4e0124_WYG_007-17b"/>
又有立徳之立有立功之立有立言之立皆竪起之謂<lb/>
也立雖不同而三者之立可概之矣三十而立聖人教<lb/>
學者以立也有所立卓顔子見聖人之立也立扵禮可<lb/>
與立本立道生學者之立功效次第也立愛立敬立身<lb/>
揚名治天下者之立也曽閔立徳者也能立學者之立<lb/>
見聖人之立則立徳者可言矣葛狄立功者也能立身<lb/>
行道則立功者可幾矣賈董韓歐立言者也能立徳立<lb/>
功則立言者乃其餘事子之所務者立言也立徳其法<lb/>
<pb n="KR4e0124_WYG_007-18a"/>
扵曽閔立功其法扵葛狄而鄉先正歐陽子輩則立言<lb/>
之法云表叔其有志扵斯乎<lb/>
　　　寳墨説<lb/>
君子之寳吾聞以善未聞以墨也夫善者人之心天之<lb/>
命太極之本然也人寳之而仁家寳之而慶國寳之而<lb/>
榮天下寳之而和平惟墨之寳也珪其聖乎粤方册既<lb/>
廢紙道乃成墨功攸著聖賢精微之藴古今監戒之跡<lb/>
備矣天地位而易行陽善隂惡陽剛隂柔陽君子而隂<lb/>
<pb n="KR4e0124_WYG_007-18b"/>
小人君子觀之體陽剛之中正去隂柔之邪佞則太極<lb/>
之全體在我矣寳有大扵此乎彼役役焉朝秦暮燕求<lb/>
之身外而不已者豈吾之所謂寳哉皓歸而求之請質<lb/>
扵無極翁<lb/>
　　銘<lb/>
　　　婁岡梁氏鐘銘<lb/>
大道何象𤣥黄精英大者何聲虚空雷霆警百氓之憒<lb/>
憒振萬古之㝠㝠乾坤示則麟鳯呈靈寂感生于方寸<lb/>
<pb n="KR4e0124_WYG_007-19a"/>
中和洽于閨庭礪磨南岳塵擁東溟天畀夫子全此徳<lb/>
真<lb/>
　　　端硯銘<lb/>
去觕樸之質妙中和之精金聲玉色地緯天經舍之則<lb/>
居然而貞用之則天下文明<lb/>
　　祭文<lb/>
　　　祭外祖安和文<lb/>
倫聞先夫人有言曰吾姓李氏系西平之宦裔世清賽<lb/>
<pb n="KR4e0124_WYG_007-19b"/>
之儒紳吾父安和寛夷篤實吾母曽氏柔静貞純吾弟<lb/>
集淵俊民茂異粤惟大父聫吾邦鄒魏之姻而黨事方<lb/>
興在永樂丁亥之春弟年十一侍父母于南郡吾年十<lb/>
三歸嬪于汝之嚴君父母憂憤卒殞其身吾弟自鬻極<lb/>
于艱屯成童來歸徙于常徳有子二人而李氏之不絶<lb/>
一燼燃于寒灰一髪引于千鈞於戲人誰無父人誰無<lb/>
母吾父母之死獨含寃扵九泉善者得禍惡者得福何<lb/>
顛倒乎彼天豈懵懵在上都不知聞而下民之禍福夀<lb/>
<pb n="KR4e0124_WYG_007-20a"/>
夭任其自然滄海有涸泰山有頽而終天之痛無騫春<lb/>
雲慘慘秋月娟娟吾父母之逰魂想戀戀于故阡青山<lb/>
可墳蒼崖可鐫汝異日少長成吾父母首丘之志是亦<lb/>
百世之良縁也先夫人沒十有六年倫乃得官仕未三<lb/>
月南竄海堧暫回翰苑道病歸田卧雲霞而枕泉石竟<lb/>
成痼而莫痊尚有待于它日酧先夫人之遺言望行雲<lb/>
而一奠不知涕泗之漣漣<lb/>
　　　祭外祖南園公文<lb/>
<pb n="KR4e0124_WYG_007-20b"/>
嗚呼天乎碩人其喪乎嗚呼天乎碩人其不我留乎嗚<lb/>
呼天乎天乎莫我知也夫方余挹欝未濟特紛紛總總<lb/>
兮誰知顑頷兮侘傺不吠山犬兮定嘯鴟夷公獨畦留<lb/>
夷與掲車滋杜衡與江離索芳草扵蕃叢兮搴胡繩之<lb/>
纚纚指幽蘭之猗猗搜嘉禾扵蔚林兮盻中椒之清芬<lb/>
指菌桂之幽枝留一鯨扵衆族遲孤鳯扵羣飛釋驥車<lb/>
大行之坂乘我龍兮雲衢嗚呼公之此見其誰及之將<lb/>
髙霄漢駕日月兮齊輝嗚呼公若兮天何不我留兮大<lb/>
<pb n="KR4e0124_WYG_007-21a"/>
昭于時嗚呼已而已而吾之徳報兮將何施謂將為之<lb/>
發潛兮公之馨徳芳菲謂將為之厚歛兮公之重衾雲<lb/>
依依吾為蕉黄兮空薦香茘丹兮徒羞觴繐掩淚兮空<lb/>
浪浪嗚呼心傷兮心傷日崦嵫兮尚朝陽月朦朧兮尚<lb/>
朔光公何乘雲兮終帝鄉地邈邈兮天茫茫水悠悠兮<lb/>
山蒼蒼令人懐感兮何時忘嗚呼哀哉兮伏惟尚享<lb/>
　<lb/>
　<lb/>
<pb n="KR4e0124_WYG_007-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　一峯文集巻七<lb/>
</p>
<p>
</p>
  </div>
<div>
                <head>一峯文集巻八</head>
    <p>
<pb n="KR4e0124_WYG_008-1a"/>
欽定四庫全書<lb/>
　一峯文集巻八　　　　　明　羅　倫　撰<lb/>
　　書<lb/>
　　　在告與三閤老<lb/>
起居常禮不敢瀆陳輒有悃誠上干鈞聴倫自往年勞<lb/>
傷作業心血紊經吐咯不已醫者謬庸誤為積熱大寒<lb/>
諸藥經服累年前證暫除病根尚在勞重復萌虚耗日<lb/>
甚轉成痼冷遺漏不禁百計求醫畧無收效形貌猶人<lb/>
<pb n="KR4e0124_WYG_008-1b"/>
精華已竭元氣既耗六淫七情觸處成病去年被命力<lb/>
疾就道縁途服藥到都茍安暨秋之任少冒熱邪輒發<lb/>
痎瘧自到任後諸證駸加頭目昬暈渾身痺痛院事雖<lb/>
簡而外務沓來乞言問候門無虚日愚性踈直尤恐忤<lb/>
物酬答倦勤稽諸古方詢于明哲僉謂投閒凝神内觀<lb/>
病乃可療積乆不瘳後報無期因告吏部移諮定奪候<lb/>
報延乆病轉危篤今春加左股骨節濕痛跬步難移日<lb/>
者傳聞行移南部徑自奏請審如所聞則遞道迂滯動<lb/>
<pb n="KR4e0124_WYG_008-2a"/>
經年嵗爰自在告俸給皂𨽻已行辭遣非惟病勢加深<lb/>
而朝不謀夕勢難乆留是用輒露血誠上干天聴若䝉<lb/>
䧏出欲望台慈深察情悃暫賜投閒醫調痊可隨即赴<lb/>
朝鞠躬盡瘁以備任使若叨䝉榮寵而竊名髙蹈則臣<lb/>
子之大罪也倫豈敢有此心哉精神恍迫言語無叙伏<lb/>
惟容照特䧏處分不勝幸甚<lb/>
　　　在告與崔冡宰<lb/>
别更嵗籥台斗在瞻素恃愛隆敢罄愚悃惟垂聴焉倫<lb/>
<pb n="KR4e0124_WYG_008-2b"/>
自蚤嵗即乖調攝心血錯經過聴庸醫以為積熱累服<lb/>
苦寒積成痼冷離火上炎坎水下漏精元日涸去年被<lb/>
命縁道尋醫到都茍安入秋赴任觸冒暑淫遂成痁瘧<lb/>
虚耗日甚百病駸加頭目昬暈痔痼成漏臂膊酸輭執<lb/>
鞭揮筆亦不能乆今春以還左股骨節濕痛拜跪起伏<lb/>
動難為禮間甞發作須扶乃行天地鬼神鑒臨在上非<lb/>
敢有冒偽之私以取欺罔之罪也獨以病源隠微動口<lb/>
羞澁天性伉直尤恐忤人扶衰力憊不倦酬應浮議流<lb/>
<pb n="KR4e0124_WYG_008-3a"/>
聞恐誤台聴未䝉開允行移南部徑自上請審如所傳<lb/>
遞道迂逺動經嵗年爰自在告俸給皂𨽻悉行辭遣非<lb/>
惟病轉危篤而藥食之奉饔飱之給無所從出勢難乆<lb/>
留且稽諸古方詢諸耆夀咸謂病根已深惟得投閒内<lb/>
觀凝神保和然後可愈用是吐露血誠上干天聴倘䝉<lb/>
賜下伏望鈞慈即賜開允免行勘覆暫令少休以保殘<lb/>
喘少俟痊可隨即赴部以備任使不勝幸甚<lb/>
　　　與李賔之<lb/>
<pb n="KR4e0124_WYG_008-3b"/>
别忽半載自别去内損日甚元氣日耗延及四肢痺痛<lb/>
甚苦舉動因乞歸養茍延餘息圖終報稱直夫來時卜<lb/>
日就道衆曰俟報禮也迺止事委直夫終之而乃悠悠<lb/>
夫為人謀而必忠聖門教人之大方曽子傳道之實功<lb/>
也記語者次有子以孝弟行扵家忠信及扵人合内外<lb/>
之道也人已有二道豈有人已哉忠扵為已而不忠扵<lb/>
為人衆人之通病也直夫豈不忠扵為人者哉此道之<lb/>
不明耳夫豈直夫之過也固吾之罪也曽子吾不得而<lb/>
<pb n="KR4e0124_WYG_008-4a"/>
知矣傳曽子之道者非伯淳乎伯淳所至雖僮僕亦終<lb/>
其事况朋友乎直夫之定交扵余者亦既數月矣而此<lb/>
道不明扵其心吾罪可得逭也不耘已之田而耘人之<lb/>
田吾豈敢哉直夫豈以干人者喪已耶夫茍賢也則干<lb/>
人而進之可也况干退者獨不可乎聞直夫已託足下<lb/>
矣直夫託足下猶吾託直夫也足下忠扵為人者其事<lb/>
必終矣脱猶未也其往終焉速以文來引踵以俟倫頓<lb/>
首<lb/>
<pb n="KR4e0124_WYG_008-4b"/>
　　　與劉用光<lb/>
倫白用光足下向承過論處皂𨽻事吾聞之喜而不寐<lb/>
矣吾弟此論雖權一時之宜未盡合聖賢之道然以今<lb/>
視之可謂蟬蜕汙濁之中而脱然自新者也吾惡得而<lb/>
不喜哉然吾猶有説焉豈不信吾弟之過也懼為衆是<lb/>
之所讙也夫一事之非與十人談之非之者一而是之<lb/>
者九聞者率從其是而違其非者以非者少而是者多<lb/>
也今此事也一二人談之一二人以為是三五人談之<lb/>
<pb n="KR4e0124_WYG_008-5a"/>
三五人以為是數十百人談之數十百人無不以為是<lb/>
間有知其非者亦垢面縮喙扵其間不敢一毫自異者<lb/>
懼為衆是之所讙也衆人皆以為是而吾弟獨以為非<lb/>
此吾之所以喜而且懼也吾弟明扵知非而果扵遷善<lb/>
必有以實吾之喜而虚吾之懼矣且君子處事當視義<lb/>
理為是非不當視人情世故以為是非也此事古無有<lb/>
也祖宗之時亦無有也有自近代始吾嘗見東里先生<lb/>
三朝聖諭録載此事是東里時始有也頋佐之為都御<lb/>
<pb n="KR4e0124_WYG_008-5b"/>
史也東里薦之也一日有言頋賣放皂𨽻者宣宗皇帝<lb/>
召士竒問曰頋佐有此事否為大臣而不檢如此何以<lb/>
長風憲哉卿何為薦此人也士竒對曰此事有之近仕<lb/>
者禄不足雖臣亦然非獨頋也噫東里誤也重禄以養士<lb/>
不能使好于而家時人斯其辜東里之見也誠憂禄不<lb/>
足乎今日之天下固唐虞三代之天下也以堯舜禹湯<lb/>
文武之道輔其君則天下之大且家給而人足况仕者<lb/>
之禄乎八口之家百畝之田五畝之宅生之有道用之<lb/>
<pb n="KR4e0124_WYG_008-6a"/>
有節老者衣帛食肉少者免乎饑寒而又以保助乎其<lb/>
鄰里親戚况據四海之富哉大臣以道事君當何所取<lb/>
法耶一事不合乎道或貽四海之憂而遺千百年之患<lb/>
為人謀國不𢎞經逺之猷而茍且一時近小之利此三<lb/>
代以下所以無善治也東里得君行政如此其専且乆<lb/>
也而見不出此何也昔髙允事元魏百官俸不足尤以<lb/>
清脩苦節先之東里縱不能以唐虞三代之大臣自期<lb/>
豈可復居髙允之下乎其見不出此何也然其初猶未<lb/>
<pb n="KR4e0124_WYG_008-6b"/>
如此之甚也利源一開末流無所不至以今視之則倍<lb/>
蓰什百扵其初矣其椎骨剥髓以病天下之民命蠧士<lb/>
心而虧國體汙衊一代之治化而遺羞千載者未有甚<lb/>
扵此也君子所以惡夫作俑者此也脱以為士無常産<lb/>
以官為家仰事俯育之資無所扵出則如吾弟之所處<lb/>
其亦庶乎其可也今士夫之嗜利無恥者貪多務得旁<lb/>
求巧取皆以為吾之分當然正猶李赤被厠鬼身入穢<lb/>
汙過者莫不掩鼻彼方揚揚然自以為鈞天帝都而莫<lb/>
<pb n="KR4e0124_WYG_008-7a"/>
之覺也然秉彛義理之良心吾弟勉為之同志之士安<lb/>
知不有彚興者乎是雖不能頓革一代之積弊而為吾<lb/>
徒者庶乎少免汙穢之辱也則吾弟之所及者多矣善<lb/>
待其生者以百年為千載千載之事在此舉也吾弟勉<lb/>
之<lb/>
　　　復胡提學書<lb/>
斯民也三代之所以直道而行也不觀扵今人乎目之<lb/>
視耳之聴口鼻之臭味手足之持行固三代之民也而<lb/>
<pb n="KR4e0124_WYG_008-7b"/>
獨此心異扵三代之民乎何其才之古今之相違也是<lb/>
豈學者之罪哉師之不以其人覺之不以其道耳天之<lb/>
生此民也使先知覺後知使先覺覺後覺古之覺人者<lb/>
覺之以禮義今之覺人者覺之以利欲古之為教也方<lb/>
其幼也覺以小學而行藝立及其長也覺以大學而道<lb/>
徳明今之為教也父之扵子兄之扵弟師之扵弟子其<lb/>
所以覺之者方其幼也詩律聲對及其長也則科舉爵<lb/>
禄而已此外無以為也欲人才之逮扵古也難矣今欲<lb/>
<pb n="KR4e0124_WYG_008-8a"/>
革故鼎新必如明道熈寧之論而後可而行之必以其<lb/>
時必不得已焉如伊川之看詳晦菴之私議取其不戾<lb/>
扵法不駭扵俗者時而行之使禮義之教日淑扵其心<lb/>
若修扵身也孝弟忠信㢘恥禮義行扵家與鄉也冠㛰<lb/>
喪祭睦婣任䘏則待以異類或彰之扵旌善或禄之扵<lb/>
廩餼或貢之扵南官或興之扵鄉薦其或超然物外韜<lb/>
光晦影潛修密造則必旁搜博訪䧏禮崇徳君子之為<lb/>
善也夫豈求知扵人哉而作人之道吾當然也若其悖<lb/>
<pb n="KR4e0124_WYG_008-8b"/>
扵是者姑惟教之教之不改則出之然徒法不能以自<lb/>
行未聞立不得人之法也孔子曰為政在人周子曰師<lb/>
道立則善人多其機軸轉移又在執事取舍之間而已<lb/>
倫自家食聞執事歸謂人曰嶺南髙士有陳公甫倫謹<lb/>
識之其後公甫道成徳尊名聞天下自執事發之聞公<lb/>
甫之風而興者何時矩林緝熈輩執事又能張而大之<lb/>
所在學校有若而人拔頴連茹鶴鳴子和則風動而化<lb/>
成矣易徳元陳秉常光恵湖西觀其為人皆知重内而<lb/>
<pb n="KR4e0124_WYG_008-9a"/>
輕外已大而物小相與嘖嘖稱嘆不已曰自有提學作<lb/>
人之功未有先如執事者也宋之人才如孫泰山張横<lb/>
渠李泰伯輩皆自仲淹作之而湖學之盛甲扵東南是<lb/>
時洛學未興而諸公見趣已非漢唐所及程朱以還道<lb/>
學大明士君子幼學壯行醉夢終身而不知返夫豈其<lb/>
心異扵三代之民哉覺之不以其道下觀者無所從而<lb/>
入耳治天下無他道風而已伯夷下恵以匹夫奮百世<lb/>
之上而興百世之下况秉化衡軸皇極有能奮庸四方<lb/>
<pb n="KR4e0124_WYG_008-9b"/>
不風動乎扵治天下何有執事有志當世故為執事陳<lb/>
之伏惟亮察<lb/>
　　　與周時可書<lb/>
吾子得第後夏友來問何居曰居給事御史則辭居翰<lb/>
林他官則不辭以給事御史其任重耶辭也是也以翰<lb/>
林他官其任輕也不辭也非也辭讓之心人皆有之先<lb/>
王因人心而制禮也登䧏辭焉作止辭焉飲食辭焉交<lb/>
際餽遺無不辭焉榮以爵大者不辭可乎古之人有不<lb/>
<pb n="KR4e0124_WYG_008-10a"/>
辭者矣抱闗擊柝乘田委吏也尊者辭也卑者不辭也<lb/>
翰林之官卑耶不辭非也君子之辭也非偽也禮也全<lb/>
吾禮所以直吾道也不辭而冒受則道枉矣枉已者未<lb/>
有能直人者也孟子曰孔子進以禮退以義所以直吾<lb/>
道也子路論為國而其言不讓夫子哂之况直居其位<lb/>
而不讓乎先王以禮讓為國其化之成也公卿大夫讓<lb/>
扵朝父子兄弟讓扵家士讓扵庠序朋友親婣讓扵黨<lb/>
里耕者讓畔行者讓路故曰以禮讓為國乎何有今將<lb/>
<pb n="KR4e0124_WYG_008-10b"/>
行道以化天下不先之以讓何也登䧏作止飲食不辭<lb/>
焉人皆以為非也榮以爵而不辭焉人不以為非也非<lb/>
其小而不非其大何也今之辭者何宜乎辭内而居外<lb/>
辭尊而居卑辭朝著而居州邑其宜者也所以安生民<lb/>
而利社稷也所以正人心而善風俗也所以繼孔孟程<lb/>
朱之道而範來學也昔范宣子讓其下皆讓宣子一國<lb/>
士也而况天下乎吾初第時衆以例格吾辭南回嫌扵<lb/>
辭至是在告不能辭今日汙吾榜而福不及斯民吾之<lb/>
<pb n="KR4e0124_WYG_008-11a"/>
罪也君固吾也君其捄之予日望之<lb/>
　　　書先府君事畧寄陳石齋<lb/>
先君姓羅氏修大其字也别號大山宋忠臣水心先生<lb/>
七世孫始祖諱寅辟五季亂自豫章徙永豐至先府君<lb/>
十八世矣羅氏在宋由科第登仕銜者數十人多以節<lb/>
義著聞水心先生開禮松野先生士鼎餘頑先生士俊<lb/>
滄洲先生時翁其章章者也先君天性孝友兄弟三人<lb/>
二弟早世語及嗚咽不已曰命有如某乎大父善耕先<lb/>
<pb n="KR4e0124_WYG_008-11b"/>
生好義崇文先君奉承惟謹無不得其懽心視異出弟<lb/>
如同氣指其子謂倫曰以養以教汝之責也鄉黨宗族<lb/>
服其衷公咸取宜焉折過發頳色退省必自愧服或欺<lb/>
取其資産曰物豈有常主乎家人拾遺曰吾命窮也可<lb/>
居他人有耶竟求其主給之家政以傳長兄惟權量必<lb/>
自謹好早起鷄鳴必具巾櫛夜獨行不懼晩益貧啜粥<lb/>
飲水裕如客至必罄倒而去謂所知曰吾家世忠孝今<lb/>
有後矣異日必大吾門吾貧且老何恃以為樂乎恃有<lb/>
<pb n="KR4e0124_WYG_008-12a"/>
此耳俗尚風水説以福禍胥此出長兄頗通之私告曰<lb/>
某隂宅某陽宅合堪輿家慎勿洩則曰使此地果能福<lb/>
人耶吾可獨有哉走告曰吾兒不妄汝遂有之嵗壬午<lb/>
明年值春官謂不肖孤曰星家謂吾限出寅當阨汝苐<lb/>
去死生命也不去汝能續乃命乎泣請曰兒去禄仕矣<lb/>
先君曰吾不汝止苐汝欲為之吾恐有不可得者吾知<lb/>
之矣明年春正月先君果棄養且易簀謂長兄曰母以<lb/>
異教汙我吾心事天知之縱有地獄吾死不當入矣又<lb/>
<pb n="KR4e0124_WYG_008-12b"/>
三年丙戌不肖孤果及第皆如先君言嗚呼痛哉先君<lb/>
心天日也宜得引考者乃不禄焉嗚呼痛哉遺影在堂敢<lb/>
希叙賛幽明光矣<lb/>
　　　奉曹州李冡宰書<lb/>
倫在家食已聞大司馬王公公度及公之名比釋褐南<lb/>
宫王公已引疾去位縹然如威鳯之在雲漢也公時都<lb/>
憲臺倫在諸生公獨能以禮下之公卿不下士乆矣非<lb/>
有髙世之度絶人之見其能然與既而倫入翰林憂世<lb/>
<pb n="KR4e0124_WYG_008-13a"/>
之志見公必吐公未嘗不首肯而心服也未幾倫黜泉<lb/>
南雖雲泥萬里而心未嘗不在公左右居一年䝉恩賜<lb/>
還夕扵杉闗夢公有退休之祥比聞公已宰銓衡私謂<lb/>
不驗未及語公比來南都夢如初告陳廷彦曰李公其<lb/>
去位乎何其祥形吾夢也未幾公果去位夫公之進退繋<lb/>
扵吾之夢寐如此是豈偶然耶古之大臣身居畎畝而<lb/>
心在社稷公尚益杜門講學修其身齊其家敦化扵其<lb/>
鄉而風被扵天下以禆皇化之未周則身雖退而道益<lb/>
<pb n="KR4e0124_WYG_008-13b"/>
進跡雖隠而名益彰天下之士之望不虚矣若以進退<lb/>
為欣戚固非公之志亦非倫之敢望扵公也公尚朂哉<lb/>
　　　復翁宗海書<lb/>
凡同年四海兄弟也有賢而秀者如吾兄焉則同道同<lb/>
心又非獨同年已也若倫之蠢且愚者則同年而已其<lb/>
道固未敢同也吾兄乃不忘而念之倫敢忘吾兄哉自<lb/>
别建陽中道疾驅聞家兄見背歸已嵗除不遑寢食襄<lb/>
大事也大事既襄已揮淚就道急王命也小呉離家倉<lb/>
<pb n="KR4e0124_WYG_008-14a"/>
卒遣回四月造朝九月赴任十月在告候問錢帥念已<lb/>
北上未及奉書非敢忘也所忘者忘其志扵終養耳吾<lb/>
兄之志不移耶固吾之所樂道也夫仕為親榮將以行<lb/>
其道也道時可行也一官之授必抗章而力辭進以禮<lb/>
也一言不合即奉身以求去退以義也非固為是以要<lb/>
君也不如是則枉道矣枉道則辱身以及親矣道時乎<lb/>
不可行也則山林而已矣畎畝而已矣必不得已而為<lb/>
親也則抱闗擊柝而已矣乘田委吏而已矣君子豈樂<lb/>
<pb n="KR4e0124_WYG_008-14b"/>
貧賤而惡尊富哉立乎人之本朝而道不行則辱身以<lb/>
及親矣古之君子榮親以禮義今之君子榮親以爵禄<lb/>
進士入仕不為給事必為御史不為御史必為主事媚<lb/>
竈乞墦恬不為恥曰吾以榮親其或守一州令一縣則<lb/>
戚焉以悲曰其如吾親何給事御史誠美官也然不得<lb/>
其職則禍蒼生而誤社稷辱親甚矣州官縣令官誠卑<lb/>
也視抱闗擊柝則尊矣一得其職則流芳百世其親之<lb/>
榮視彼何如也吾初第時欲授卑職以遂初心而二三<lb/>
<pb n="KR4e0124_WYG_008-15a"/>
同志恐成亢激力沮閤之其流弊至汙吾榜而毒天下<lb/>
吾之罪也近欲遂初志而百病浸加矣然初志猶未巳<lb/>
也同年中有砥柱頽波者乎固天下之大幸也𢎞中將<lb/>
北上昌澤已南求其以吾言告之<lb/>
　　　與謝元吉書<lb/>
凡治已必先治心心者舟之柁也欲正其舟而不正其<lb/>
柁可乎治人亦然不先治其心則一病去一病生矣氣<lb/>
質有偏則有病偏扵剛者病躁急病褊狭病粗疎因其<lb/>
<pb n="KR4e0124_WYG_008-15b"/>
病而克之可也躁急者克之以詳緩褊狹者克之以寛<lb/>
容粗疎者克之以謹審然後可也然非心存焉則已熄<lb/>
而復然已抑而復長病證雖退病根尚在安在其為可<lb/>
也吾非剛者有剛者病嘗試騐之粗疎平時居多躁急<lb/>
褊狹則因怒而後見焉情之發也怒為難制方其來也<lb/>
突如焚如震如乘時而應之則有不勝其悔者矣必堅<lb/>
忍而力制之候其䧏伏静定而後徐而應焉則不中不<lb/>
逺其悔寡矣吾弟有吾之所無不可有吾之所有如有<lb/>
<pb n="KR4e0124_WYG_008-16a"/>
吾之所有則一日子而亥一嵗春而冬一生少而老持<lb/>
守此心如過獨木橋如御逸馬如俯懸崖如見大賔而<lb/>
對上帝使主心常存客氣聴命則病根自除而病證不<lb/>
形矣如是用功方為第一流人也若徒務制其外而不<lb/>
從事扵其中譬操萬斛之舟扵長江大河遇狂颶巨浪<lb/>
舍柁而惟篙櫓是仗焉吾見其危矣願相與圖之除其<lb/>
病根其病證則具存扵别紙<lb/>
　　　與陳直夫書<lb/>
<pb n="KR4e0124_WYG_008-16b"/>
倫頓首直夫大孝賢弟吾初聞令先君遺命計非五十<lb/>
金不可因為一切之計盖亦古之道焉召徳懋慮之不<lb/>
至初不計足下有疋馬椽屋也其求之人亦與衆計之<lb/>
豈敢濫取以汙足下哉使無所處邪則行求四方以成<lb/>
父志可也使有所處邪則如管寧陸贄一無所受可也<lb/>
今有所處甚善也孔陽早来道吾弟求銘而父猶吾父<lb/>
也吾豈敢辭哉但其禁方嚴猶自犯之則是猶盟也口<lb/>
血未乾而已叛去矣二人言之而未信猶見棄扵聖賢<lb/>
<pb n="KR4e0124_WYG_008-17a"/>
况一人之身而所為猶發瘧然焉用此人文哉故禁例<lb/>
未開雖同父之賢晦菴猶不為也孔陽謂求徳懋仲昭<lb/>
此三人者固不得而讓也然亦只直叙名姓邑里如司<lb/>
馬公論極是不必過文吾當與觀焉聞節約家禮此法<lb/>
良是大本在飲食男女此豈待僕之言哉嫌疑之際猶<lb/>
不可不慎也以敷五能行况吾弟素清約堅忍者有不<lb/>
能哉然亦不可太過致傷生以累老母古人所謂身自<lb/>
執事者面垢而已此可以為法苫蓆雖去地稍髙不可<lb/>
<pb n="KR4e0124_WYG_008-17b"/>
傷濕氣務必漆堅𦵏法亦須講求不可臨時無措伯恭<lb/>
居喪授徒子静極以為非今日使子靜在恐亦不敢以<lb/>
為非也勉之顯親之道在此而已少有跛躄則天地雖<lb/>
大吾恐無容身處矣己丑三月十二日信筆<lb/>
　　　又<lb/>
𦵏禮須心中了了到下手處方成得不然或貽終身之<lb/>
悔矣向背只依山川自然形勢免惑野師浮議居喪雜<lb/>
儀只依家禮參㸔儀禮禮記自小祥大祥一依之飲食<lb/>
<pb n="KR4e0124_WYG_008-18a"/>
自量强進不可因而致病貽老母憂須避嫌疑不可自<lb/>
信而已古人之受汙者多以此人或以是汙之亦無路<lb/>
分説也慎之以治心為先心正百行皆正矣非程朱書<lb/>
不必泛㸔盖無許多精力又恐惑人也柔克以剛偽克<lb/>
以誠怠克以勤慢克以敬須先正容體倫告直夫<lb/>
　　　又<lb/>
所作哀辭甚淺意不佳孔陽知得下了多少工夫方到<lb/>
吾平日全不用心然不必以此誤正的工夫詩文不如<lb/>
<pb n="KR4e0124_WYG_008-18b"/>
人無害也鼎升也要向善但恐見得局促可為問金華<lb/>
廖先生動静此公却儘髙自家進善須無足處有足便<lb/>
小了臧否人物此是一件不好勾當稱善須是美事然<lb/>
必見得透恐為偽人所罔但不可求備耳且居喪言語<lb/>
不與平日同朝仲相㑹為致聲焉聞周可大來僉事吾<lb/>
友也倫又言<lb/>
　　　與劉素彬書<lb/>
倫白素彬八哥昔書與劉某必從如轉丸矣此非獨劉<lb/>
<pb n="KR4e0124_WYG_008-19a"/>
某之罪亦吾黨之罪也大抵習俗之溺人如醉者之酣<lb/>
扵酒寐者之酣扵夢也所貴乎君子者醉而能醒寐而<lb/>
能覺也吾嘗猛省焉生三十九年矣無一日不在醉夢<lb/>
中也此無他醉而寐之者多醒而寤之者少也不知吾弟<lb/>
之醉且夢今醒已寤且否乎吾固賴吾弟醒我而覺之<lb/>
也習俗之醉夢人非獨一樣富貴也凡詩文之必扵工<lb/>
科名之必扵得皆是也自今以往科名之得失文詩之<lb/>
工拙皆洗淨而痛决之不使亂吾之念慮一意從事聖<lb/>
<pb n="KR4e0124_WYG_008-19b"/>
賢之學研精義理檢㸃身心必至扵成人而後已學詩<lb/>
文而至不過為詩人文人而已學科舉而至不過為官<lb/>
人而已學吾道而至則可以為聖人可以為賢人詩文<lb/>
科舉之學固有工之而不至求之而不得者也若夫道<lb/>
在吾身豈有求之而不得哉而世未有工而求之者醉<lb/>
夢扵彼而不覺寤乎此也今士夫中稍有繩趨尺步者<lb/>
則羣聚而讙之曰此道學也其中無定守者未有不隨<lb/>
而化矣噫目之視耳之聴手之持足之行吾聖賢也饑<lb/>
<pb n="KR4e0124_WYG_008-20a"/>
之食渇之飲冬之裘夏之葛宫室之居吾聖賢也喜怒<lb/>
好惡日用種種吾無不聖賢也獨吾之心不可以聖賢<lb/>
哉所以為之不必刪述定作如孔子之折衷羣聖以垂<lb/>
憲萬世也不過求諸吾心致謹扵動静語黙衣服飲食<lb/>
父子君臣夫婦長幼朋友以至辭受取舍仕止乆速無<lb/>
不合乎聖賢已行之成法而已豈有工之而不至求之<lb/>
而不得者哉孔子曰有徳者必有言孟子曰修天爵而<lb/>
人爵從之道徳既修名實既著則言語不求工而自工<lb/>
<pb n="KR4e0124_WYG_008-20b"/>
爵禄不求至而自至若徒以文章詩律足以自立則揚<lb/>
雄李白皆可以為聖人而爵位科名則世之宰相狀元<lb/>
何限其一時之富貴氣燄雖足以歆動鄉閭而奔走天<lb/>
下之鄙夫庸士卒與草木禽獸同一泯滅澌盡而無聞<lb/>
其恃以存者若吾鄉之劉丞相董參政者適足以貽不<lb/>
令之名為子孫鄉閭之辱也何足道哉公安純篤有志<lb/>
惜其不能撇地自見耳相見間可以此意道之<lb/>
　　　與門人書<lb/>
<pb n="KR4e0124_WYG_008-21a"/>
足下從吾㳺乆矣然所志一科第耳此有命也可必得<lb/>
哉便使得之不過鄉人稱為官人而已一時之貴耳有<lb/>
若求之即得上可以為聖人次可以為賢人又其次不<lb/>
失為君子貴扵百世而不泯者則不知求此無他溺扵<lb/>
聞見習俗之卑陋而已求之道無它反諸吾心自念慮<lb/>
之微達事為之著無一不合聖賢已然之成法是矣入<lb/>
自小學近思録始如廣東陳公甫者其人也喬夀資質<lb/>
好只被科舉壓了頭不知近能擺脱得否若不以得失<lb/>
<pb n="KR4e0124_WYG_008-21b"/>
置胷中則應舉也未甚害與吾㳺者善類甚多只在門<lb/>
者少耳相見者其以吾言告之<lb/>
　<lb/>
　<lb/>
　<lb/>
　<lb/>
　<lb/>
　一峯文集巻八<lb/>
</p>
<p>
</p>
  </div>
<div>
                <head>一峯文集巻九</head>
    <p>
<pb n="KR4e0124_WYG_009-1a"/>
欽定四庫全書<lb/>
　一峯文集巻九　　　　　明　羅　倫　撰<lb/>
　　書<lb/>
　　　奉謝大韶先生書<lb/>
傳太守來已具書達左右凡丈夫立身自有法度以百<lb/>
年為千載之計此豈待他人言之而後知哉求諸已而<lb/>
已矣胡忠簡早年名節雖與日月爭光可也後其友李<lb/>
彌遜謂曰人生亦不解事事可稱只一兩節好便好胡<lb/>
<pb n="KR4e0124_WYG_009-1b"/>
後喪名失節此言有以入之也人可無朋友之助哉吾<lb/>
所望扵先生者非但忠簡而已先生之自立宜何如也<lb/>
比聞治屋髙允為相居茅舍温公為相居土室當二公<lb/>
之時貴戚大官髙門甲第金碧輝映照耀日月摩切雲<lb/>
漢者何限而今安在哉明仲好議論恐賢者之自立不<lb/>
徒在扵議論也時復相見以吾言示之可發一笑呵<lb/>
　　　復張都憲書<lb/>
道中草札塵瀆明聰宜棄水火乃賜珍襲益重愧赧倫<lb/>
<pb n="KR4e0124_WYG_009-2a"/>
私竊念執事之扵倫猶春風之扵草也草不謝榮扵春<lb/>
風春風亦不自知其為草之榮也何以為知已報㦲孔<lb/>
子曰不患無位患所以立執事之自立宜何如也以幼<lb/>
之所學為壯之所行上致安扵社禝下被澤扵生民奮扵<lb/>
百世之上而風乎百世之下然後可也今之學者幸生<lb/>
程朱之後矣舍程朱而不師猶梓匠輪輿舍規矩而為<lb/>
方圓也朱子嘗使淛東矣其言曰今日壊了這箇寛字<lb/>
故其為政多主之以嚴而濟之以寛今紀綱日弛風俗<lb/>
<pb n="KR4e0124_WYG_009-2b"/>
日漓官吏日貪土豪日横盜賊日蕃民生日益凋弊天<lb/>
變扵上地變扵下有識寒心皆寛之所致也易大畜曰<lb/>
不家食吉利涉大川謂其能濟天下之險也執事以濟<lb/>
險之才當濟險之任宜臨餐輟食撫枕忘寐思以濟天<lb/>
下之險可也昔諸葛武侯治蜀開誠心布公道集衆思<lb/>
廣忠益諸有忠慮扵國但勤攻吾之闕大哉武侯乎執<lb/>
事近師朱子逺師武侯則險可濟而功可成矣余友章<lb/>
徳懋議論頗有源委似負經濟之畧布衣陳剰夫閩中<lb/>
<pb n="KR4e0124_WYG_009-3a"/>
髙士也以此二人者俯而詢之未必無分毫之助也仕<lb/>
者為通隠者為髙皆非中庸之道視道之行否何如爾<lb/>
行藏欲合時請㸔牀頭易敢為執事頌之<lb/>
　　　與明三叔書<lb/>
倫頓首蕭校尉來得十二月書反復數四拳拳欲改酒<lb/>
過吾所深喜也然過之當改豈獨酒哉吾所望者固不<lb/>
獨此也過之在人聖人且不能無况衆人哉君子不貴<lb/>
扵無過而貴扵改過聖人亦人也過而改之至扵無過<lb/>
<pb n="KR4e0124_WYG_009-3b"/>
則吾亦聖人而已夫日用之間一動一静一語一黙一<lb/>
飲一食一喜一怒一嚬一笑一辭一受一取一予一行<lb/>
一止一進一退自一念之微至萬事之著自一身之近<lb/>
至天下之大有一毫不合乎天理之當然而違乎聖賢<lb/>
之成法皆過也改之而至扵無然後為聖學之全功也<lb/>
相去數千里過與否吾不得而見之然因言以驗其心<lb/>
則過之當改者恐非獨酒也曰矢改酒過自今以往道<lb/>
可不修徳可不崇㸔近思録實有益其意是矣然别求<lb/>
<pb n="KR4e0124_WYG_009-4a"/>
好書以切科舉又以家貧為憂則所謂脩道崇徳者恐<lb/>
未嘗實用其功而近思録實有益者姑以應之扵口而<lb/>
實未嘗有益扵心也正猶昔之熟扵酒不自知其過扵<lb/>
醉也夫得深則誘小内重則外輕是以飽乎仁義不願<lb/>
膏粱令聞廣譽不願衣繡顔回陋巷原憲環堵夷齊餓<lb/>
扵西山閔損辭扵汶上皆有得乎此也近世大儒有下<lb/>
第者其言曰今秋幸不為考官所取得與弟姪研磨義<lb/>
理猶舍荆棘而達康莊猶去野店而居安宅修道崇徳<lb/>
<pb n="KR4e0124_WYG_009-4b"/>
之君子固如是也今乃汲汲科舉之得而以家貧為憂<lb/>
則其念慮之差與世之醉夢富貴者何異又非特一語<lb/>
黙喜怒嚬笑之過而已若以家貧親老未免此途以階<lb/>
禄仕固聖賢之所不棄但不可豫以得失置胷中耳至<lb/>
欲取各處小録以廣見聞此又惑之甚也科舉文體本<lb/>
自卑弱正昌黎韓子所謂無待學而能者今日小録又<lb/>
不過一時鄉舉引援故舊頭腦冬烘者以為之耳其披<lb/>
靡文氣支離義理蠱惑士心益又甚矣何乃欲視而效<lb/>
<pb n="KR4e0124_WYG_009-5a"/>
之耶不過徇時好而急扵得耳昔劉幾輩為文過竒詭<lb/>
未有如今日腐爛軟熟之甚也歐陽公且深惡而痛斥<lb/>
之而嘉祐士風為之一變吾今力不能變頋乃使則而<lb/>
傚之又歐公之罪人也特地猛省作急回頭不然終身<lb/>
酒不濡唇亦醉夢了此一生矣<lb/>
　　　復丘學正書<lb/>
人生行樂耳須富貴何時古之達者也倫夙慕斯人而<lb/>
顛沛一出昔淵明之出為饑所驅為倫之驅者獨饑已<lb/>
<pb n="KR4e0124_WYG_009-5b"/>
乎此長者所知也已而速反初服抱痾幽谷及此星周<lb/>
八矣進無益扵國退無益扵已惟思選名山探幽谷枕<lb/>
流潄石卧雲飡霞以終此餘年他無所願也昔北走燕<lb/>
南走閩周㳺萬里隻眼已具未有若吾邦山水之竒而<lb/>
東南巖壑最勝自古未有發其幽光者其無待扵今日<lb/>
乎良辰美景尋我同好疏食菜羹芒鞋藜杖披䝉茸踞<lb/>
虎豹登虬龍遇㑹意處快飲數觴浩歌一曲大書翠壁之<lb/>
地所復如初以樂吾餘日不亦可乎去年一出正欲了<lb/>
<pb n="KR4e0124_WYG_009-6a"/>
此而所知親故未亮素懐烹豚炮羔醉飽連日爽氣纔<lb/>
騰塵襟已塞轅已南而復北席未暖而即行敢故違長<lb/>
者之命乎為是故也乃厪厚禮稽顙拜嘉顔汗沛如伏<lb/>
惟亮察<lb/>
　　　復進賢吕大尹書<lb/>
王方之㑹厚之至也禮也堂食之分厚之至也義也孔<lb/>
子曰君子義以為上倫欲買義田周宗族知義之可為<lb/>
不知力之不可為也執事聞之分堂食以助焉非有尚<lb/>
<pb n="KR4e0124_WYG_009-6b"/>
義之心其能然乎吾聞之君子視人猶已以義處已不<lb/>
以義處人非君子之道也孟子曰非其義也非其道也<lb/>
一介不以與人一介不以取諸人堂食之助在執事不<lb/>
可與在僕不可取也君子之道無他義利之間而已學<lb/>
之不講未有不以利為義者今時之皂𨽻堂食以利為<lb/>
義者也食以堂名退食扵公之需也非一人可得而私也<lb/>
在執事亦不可取也然則何所用與用備義倉周吾民<lb/>
之急者出乎民者反乎民也君子故曰義也執事欲為<lb/>
<pb n="KR4e0124_WYG_009-7a"/>
君子與行吾言而已矣執事亮之<lb/>
　　　復保寧李太守書<lb/>
倫白太守李君辱書恵以懐賢事屬倫記之甚盛舉也<lb/>
僕敢不祗命獨其中有可辯者不得而黙焉夫古者國<lb/>
祀賢扵西學鄉先生歿祭于社皆以勸也此為治之大<lb/>
本也舍是而求治猶倒植而求茂矣後世此意不講上<lb/>
之責扵下下之應乎上者簿書期㑹之間而已欲求善<lb/>
治得乎迺君獨有此舉必非從事虚文以邀一時之譽<lb/>
<pb n="KR4e0124_WYG_009-7b"/>
者也其志可尚矣獨其所謂賢者則有可疑焉君殆未<lb/>
之考也夫古之賢而列扵祀者必其道徳之尊名節之<lb/>
著事功之隆足以為後世之勸者也徒有名位者不得<lb/>
而與焉此聖人之法也按堯叟堯咨並舉進士第一堯<lb/>
佐亦登甲榜堯叟仕宋真宗位至宰輔契丹入冦請幸<lb/>
成都當時若非冦準社稷危矣其後又傳經義附㑹天<lb/>
書致天下爭言祥瑞卒壊一代治體而宋以此亡其為<lb/>
人如此而可以為賢乎堯咨雖無可考然入為學士出<lb/>
<pb n="KR4e0124_WYG_009-8a"/>
補名藩功不概見乃精扵弧矢自號小由基致母撃之<lb/>
金魚墜地則其不賢亦可見矣獨堯佐治郡所至有聞<lb/>
雖韓魏公言其非輔弼才相業無大可觀然朱子録其<lb/>
言行列宋之名臣則兄弟中之賢者此殆庶幾也三公<lb/>
之賢否章章如是今乃概以為賢而懐之又從而祀之<lb/>
可乎若以其爵位科名足為是邦之重也則如堯叟堯<lb/>
咨者皆不忠不孝之人丁謂王欽若之流也其一世之<lb/>
富貴泯滅澌盡適足以貽不令之名而重為是邦之辱<lb/>
<pb n="KR4e0124_WYG_009-8b"/>
也何取以為勸哉若以為脩前人之廢典則彼吳昭夫<lb/>
者獨以將相名其堂而閻蒼舒之記其語詞輕重之間<lb/>
亦未嘗概以為賢也惜其不能辯而正之耳自今日觀<lb/>
之則彼二子者亦見人富貴而動念垂涎者也惡可重<lb/>
踵其失乎三公之子孫傳在頴汝間未知是邦有否也<lb/>
若以為廢而去之或傷孝子慈孫之心則禮有之先祖<lb/>
無是善而子孫譔之是誣其祖也所以百世不能改也<lb/>
子孫且不可誣其祖况為守土之官而誣其邦之先臣<lb/>
<pb n="KR4e0124_WYG_009-9a"/>
乎且太守舉事以大公至正定後世之勸懲子孫固不<lb/>
得而與也余嘗過吕恵卿蔡京之邦矣問其子孫無一<lb/>
認以為祖者至其邦人亦羞道之堯叟之邦人與為其<lb/>
子孫者獨無是心哉質之禮義無一可者君其從吾計<lb/>
與當撤二公之像沉之扵江専祀文恵更三陳為文恵<lb/>
書院其懐賢者祗以懐文恵之賢也二公雖不能從父<lb/>
母之教而其父母固以忠孝教之矣别扵文恵祠後為<lb/>
正堂像秦公燕國而祀之使是邦之人為子者知必從<lb/>
<pb n="KR4e0124_WYG_009-9b"/>
父母之教而為父母者亦知所以教其子也則善矣昔<lb/>
鼻亭祀象千有餘嵗薛伯髙由刑部出刺道州即撤其<lb/>
屋墟其地栁子厚稱其得化人之理楚俗尚鬼且乆伯<lb/>
髙一旦去之明者稱快至今况此事自君起之自君廢<lb/>
之固易易也新一代之耳目定百世之是非在此舉也<lb/>
君其無疑僕尚當執筆為君記之<lb/>
　　　與府縣言上中户書<lb/>
倫嘗聞程子曰一命之士茍存心扵愛物扵人必有所<lb/>
<pb n="KR4e0124_WYG_009-10a"/>
濟王荆公行青苗門人故舊遺書邵子欲投劾去邵子<lb/>
曰寛一分則民受一分之賜投劾去何益也仁者用心<lb/>
固如是乎倫素性剛褊好論世事自卧病山中杜門却<lb/>
掃凡有干謁非獨公事至扵文字若非其人皆拒之而<lb/>
弗答也迺今而有言焉何也孟子曰惻隠之心人皆有<lb/>
之朱子曰凡民有患難勢可言于官則為言之不可言<lb/>
則多方救䕶之吾邑之民困于苛歛其患甚矣予無力<lb/>
以救之惡得已扵言耶古之徵者三君子用其一緩其<lb/>
<pb n="KR4e0124_WYG_009-10b"/>
二今日有秋粮之征有夏税之征有上中户之征用其<lb/>
五用其六矣欲民之不流離而去為盜也難矣為民父<lb/>
母行政何忍至扵此也諸征姑勿論以上中户言之吾<lb/>
幼時猶未有也祖宗之時未有此法也各布政司未有<lb/>
此例也作俑者何人乎始者一里或一二名今一里有<lb/>
十數名者一家有兩三名者一都有百十名者聞諸人<lb/>
云合縣二千六百名椽則曰一千四百八十名吁何其<lb/>
多也詢之旁縣無如是之多也徵諸往時無如是之多<lb/>
<pb n="KR4e0124_WYG_009-11a"/>
也度諸事勢亦無如是之多也吾鄉八九兩都素號重<lb/>
難永樂以來雜役悉免今不下二百名矣所征人户逃<lb/>
絶者有之無粮者有之軍匠者有之秀才者有之鰥寡<lb/>
孤獨者有之欲憑元報以盡征之可乎若曰戸有虚絶<lb/>
田無逃亡此可施之扵經界既正之時不可施之扵賦<lb/>
藝之日何也民田畝數升官田畝數斗下甲人户原佃<lb/>
官田寒暑之衣食不給横豪之剥削無已官府之征求<lb/>
無藝乃以官作民鬻于他主田居富屋粮坐下户况里<lb/>
<pb n="KR4e0124_WYG_009-11b"/>
書作弊飛泒詭寄一區虚粮有至數百石者一里有至<lb/>
數十石者一家有至數石者欲執粮以定征可乎吾見<lb/>
多矣凡有科差吏胥舞文里老受託以上而為下以下<lb/>
而為上田連阡陌者諸科不與室如懸罄者無差不至<lb/>
可痛也可悲也今所征人戸賣屋者有矣賣田者有矣<lb/>
賣牛者有矣賣子女者有矣脱婦人之簮珥者有矣敲<lb/>
扑之下何求不足寃號之聲上徹于天人事既乖天道<lb/>
不順苦雨連月米珠薪桂官吏里胥旁午鄉曲鷄犬不<lb/>
<pb n="KR4e0124_WYG_009-12a"/>
寧為民父母行政何忍至扵此也若求販扵粮里已貱<lb/>
虚粮已貱鹽粮又貱中户貱如是其多也民有所不堪<lb/>
矣然則何為而可也吾聞紙價數萬四十六縣出之一<lb/>
縣一千則四萬六千矣縣加五百則六萬矣吾縣以一<lb/>
千五百為率除已征若干尚欠若干未征若干其逃亡<lb/>
死絶軍户生員貧難下户悉應蠲免外其餘人户多則<lb/>
朋合少則獨征足一千五百之數則已矣事難懸度其<lb/>
損益又在執事裁之也主扵不傷吾仁民之心而已若<lb/>
<pb n="KR4e0124_WYG_009-12b"/>
據元申之數務求取盈以媚上司之意而失下民之望<lb/>
恐仁者之用心不如是獨執事未知其情耳使知之也<lb/>
其有不從乎或曰其如上司何予應之曰公卿大臣其<lb/>
天人耶抑生扵人間也方其困扵閭閻㳺于學校撃節<lb/>
伊周髙談孔孟其志何如哉一旦得行其道其不能為<lb/>
吾民之福乎民者邦之本也財者民之命也傷其財則<lb/>
傷其命傷其命則傷其本矣朝廷建官分職所以固其<lb/>
本也諸公其肯傷邦家之本而不能為吾民之福乎鄭<lb/>
<pb n="KR4e0124_WYG_009-13a"/>
俠布衣也見民苦扵新法為流民圖以進况名在從臣<lb/>
之列者吾當披肝瀝膽以與爾百姓請命諸公宜無不<lb/>
從者信筆遽書不覺滿紙<lb/>
　　　與族叔謙益先生書<lb/>
倫與叔父幼並艱苦今倫幸叔父不幸者豈盡才力不<lb/>
足哉是盖有命焉貴之由乎命者固不可必得矣有若<lb/>
求之必得非命之可制者人自不求耳是故士有布褐<lb/>
蓬茅而光榮百世者亦有重侯累印而汙衊千載者此<lb/>
<pb n="KR4e0124_WYG_009-13b"/>
脩其貴扵已者而彼徒得扵人者為貴也貴扵已者孟<lb/>
子之所謂良貴吾心本然之善也善之所進有髙下人<lb/>
亦隨其有而貴之人心秉彛之至公也不必逺引以吾<lb/>
家觀之松崖先生端厚柔慤一家一鄉之善士也一家<lb/>
一鄉之人貴之雪菴先生清心寡慾脩徳謹行吳司業<lb/>
稱其以道尊天下楊少師稱其為江西一人劉子欽稱<lb/>
其心地無愧程朱名公巨卿㳺其門者異日頌其徳美<lb/>
莫不齎咨涕洟下至閭里野夫婦人亦莫不喜道其姓<lb/>
<pb n="KR4e0124_WYG_009-14a"/>
字此一國之善士也故一國之人貴之水心滄洲松野<lb/>
餘頑以至士迪先生或提孤旅赴難勤王視死如歸或<lb/>
慷慨激奮謀復宋社而大志無成或棄官髙蹈自比殷<lb/>
頑或上書相府乞存宋祀而屢聘不屈或妙年英發愽<lb/>
綜羣集而終身不仕當時名人如文丞相趙孟濚吳草<lb/>
廬劉須溪周翠庭歐陽道或師之或友之或製服哭之<lb/>
無不推而尊之雖丁末造道不能大行扵天下而孤忠<lb/>
清節昭耀千古至于今為烈此庶幾天下之善士也故<lb/>
<pb n="KR4e0124_WYG_009-14b"/>
天下之人貴之是數君子者或肥遯巖谷或沉晦下僚<lb/>
所立耿耿子孫至今賴焉况以聖賢之道自立者乎叔<lb/>
父未可以為不幸也在自勉而已矣倫雖幸至此地使<lb/>
徒以得扵人者可恃而少變其未達之所守則上辱祖<lb/>
宗下累子孫也必矣其幸者又所以為不幸之甚者也<lb/>
詩曰聿修厥徳毋忝爾祖叔父以之<lb/>
　　　戒族人書<lb/>
列位叔父列位兄長别後想得安康倫别無他囑為人<lb/>
<pb n="KR4e0124_WYG_009-15a"/>
祖宗父兄者惟願有好子弟所謂好子弟者非好田宅<lb/>
好衣服好官爵一時誇耀閭里者也謂有好名節與日<lb/>
月爭光與山岳爭重與霄壤爭乆足以安國家足以風<lb/>
四夷足以奠蒼生足以垂後世如汴宋之歐陽修如南<lb/>
渡之文丞相者是也若只求飽暖習勢利如前所云則<lb/>
所謂惡子弟非好子弟也此等子弟在家未仕也足以<lb/>
辱祖宗殃子孫害身家出而仕也足以汙朝廷禍天下<lb/>
負後世甚至子孫有不敢認如宋之蔡京秦檜此豈父<lb/>
<pb n="KR4e0124_WYG_009-15b"/>
兄祖宗之所願哉想其勢熖官爵富貴豈止如今日鄉<lb/>
里中一二前輩也而今日安在哉然所謂好子弟者亦<lb/>
在父兄子姪成就之耳人才之盛鄉黨為最然非父兄<lb/>
敗之則子孫喪之取譏天下貽笑後世甚可惡也載之<lb/>
史書使後世之明君賢主輕棄南人未必不由此也吾<lb/>
願叔父聴之子姪戒之共慫成我做天地間一箇完人<lb/>
盖未有治國不由齊家家不齊而求治國無此理也何<lb/>
謂齊家不爭田地不占山林不尚鬬爭不肆强梁不敗<lb/>
<pb n="KR4e0124_WYG_009-16a"/>
鄉里不凌宗族不擾官府不尚奢侈弟讓其兄姪讓其<lb/>
叔婦敬其夫奴恭其主只要認得一忍字一讓字便齊<lb/>
得家也其要在子弟讀書興禮讓若不聽吾言譬如爭<lb/>
一畝田占一畝住基兩邉不讓或致人命或告官府或<lb/>
集親戚所損甚大若以此費置買前物所費幾倍若曰<lb/>
住基無賣此又愚也其所以為此計者不過遺自已之<lb/>
子耳父母之心愛子孫一也今奪吾父母之子以與自<lb/>
已之子甚非吾父母之心也父母雖不在逆其心則逆<lb/>
<pb n="KR4e0124_WYG_009-16b"/>
天理矣安知吾子孫不如今日之爭哉凡事皆此類也<lb/>
而此事尤切故特言之今後若有田地等物不明只許<lb/>
自家明白不許擾及官府我若不仕尤當守此言也其<lb/>
餘取債之屬民甚貧窮可憫自已少用一分便積得一<lb/>
分徳奴僕放横不可放起自今以後無片言隻字經動<lb/>
府縣方好不然外人指議此人要做好人不能齊家世<lb/>
間安有此等好人哉由此得禍不可知也兼我在此國<lb/>
事日在心懐仲淹做秀才時便以天下為己任况今日<lb/>
<pb n="KR4e0124_WYG_009-17a"/>
乎進退得失有義有命吾心視之已如孤雲野鶴脱灑<lb/>
無繋自古壊事皆是愛官職底人弄得狼狽了脱使根<lb/>
本不安枝葉自能保乎戒之戒之若使我以區區官勢<lb/>
來齊家不以禮義相告便成下等人了但中間有等無<lb/>
知子弟與不才奴僕弄出事來則須治之以官耳叔父<lb/>
須戒之慎勿以吾言為迂也<lb/>
　　　與張廷芳<lb/>
今之進士上者期給事次者期御史又次者期主事得<lb/>
<pb n="KR4e0124_WYG_009-17b"/>
之則哆然不勝其大視同年亦漠然也其視州官縣令<lb/>
若鵒鸞之視腐鼠唯恐汙其喙矣一或得之則䰟耗魄<lb/>
喪對妻子涕泗横流薾然不勝其小矣視彼三職者恍<lb/>
九地之視九天也至有垢面婢膝昬夜乞哀以求免者<lb/>
矣噫弊也極矣君子之仕也將以行其道也道有所隠<lb/>
淟涊媕婀以保禄持寵者雖尊為王公貴為卿相君子<lb/>
視之陸海中一塵也何給事御史為乎哉茍在我也雖<lb/>
晨門封人乘田委吏千古之下仰餘光而望下風者若<lb/>
<pb n="KR4e0124_WYG_009-18a"/>
景星鳯凰之不可及也況州官縣令哉今之近民而得<lb/>
行其道者莫如令其次莫如守同年近補外者不旬月<lb/>
間佳聞四達視彼之居三職而寂焉無聞者固已一金<lb/>
一泥矣况進此而上乎吾子其無以彼之自大者自大<lb/>
而以已之小者自大云<lb/>
　　　與劉顯仁<lb/>
僕聞賢才出國將昌子孫才族將大所謂才者非必科<lb/>
名爵位之謂也今劉氏之子孫盛矣然必期以乆大之<lb/>
<pb n="KR4e0124_WYG_009-18b"/>
業然後可也吾丈非不知之然行或有不逮非真知也<lb/>
今為士者殺之使為穿窬有不可得者知之真也一日<lb/>
不死須做一日是目下便立定跟脚以此律身以此教<lb/>
子便不枉一生矣吾丈達者故及之<lb/>
　　　又<lb/>
顯仁先生知已自吉水别回思僕之罪大矣所見多不<lb/>
明所論多不正所行多不當所貴乎友者以其有助已<lb/>
也君之助僕者多矣而余之助君者何如哉何待君之<lb/>
<pb n="KR4e0124_WYG_009-19a"/>
薄也此僕之罪所以大也君圓通廓落練達老成何有<lb/>
僕之助哉然友道固如是也若徒資助扵君而無一言<lb/>
以為君助是故非君望僕之心也朋友之倫豈宜如是<lb/>
之薄哉異日恐無以見聖賢扵地下也凡吾之所欲言<lb/>
者皆君之所已知也皆聖賢之所已行也皆天下士讀<lb/>
書者所共知也而天下之人卒未見有行之者何也溺<lb/>
扵流俗而不自知也今天下之俗士不登科登科不給<lb/>
事御史給事御史不方伯連帥方伯連帥不侍從六卿<lb/>
<pb n="KR4e0124_WYG_009-19b"/>
侍從六卿不師保閤下不已也求而得之者非徒自以<lb/>
為榮天下之人狐媚而鼠趨之矣求而不得者非徒自<lb/>
以為辱雖親戚朋友皆笑其迂濶而鄙其無能也凡其<lb/>
求而得之者皆自以為大智然自君子觀之則卒自陷<lb/>
扵大愚而不自知也何也流俗雖不美而天下未嘗無<lb/>
正人天下未嘗無正論此固人心之所以不死而天道<lb/>
之所以扶持斯世者也斯人也雖自以為大智而卒無<lb/>
以服天下正人之心卒無以得天下正論之歸近則貽<lb/>
<pb n="KR4e0124_WYG_009-20a"/>
羞扵一世逺則遺臭扵後世正士羞與同朝鄉人恥扵<lb/>
同里逺裔子孫恥以為祖卒與草木禽獸同一泯滅澌<lb/>
盡而後已此其自以為大智非大愚而何哉原其立心<lb/>
之初豈期至扵此哉特溺扵耳目見聞流俗之非而至<lb/>
此也且人之所以求富貴為身與口而已子與孫而已<lb/>
身之所衣者寒不過一裘暑不過一葛口之所食者肉<lb/>
不過一豆米不過一升酒不過一壺子孫終非我所能<lb/>
謀而保其有也而一念之非遂至如此非大愚而何哉<lb/>
<pb n="KR4e0124_WYG_009-20b"/>
君達人誠不至此也昔禹之戒舜曰毋若丹朱傲毋慢<lb/>
逰舜豈丹朱慢逰者哉特禹之戒舜當如此也君豈至<lb/>
此哉特僕之告君當如此也孔子曰進以禮退以義自<lb/>
秦漢以來此義不明扵天下千數百年號為儒者多無<lb/>
完人為此義不明故也至宋程朱數大儒出相與講明<lb/>
力行其守難進之禮則一官之授必抗章而力辭其秉<lb/>
易退之義則一言不合即奉身以求去當時公卿士夫<lb/>
多已從化故宋之治俗幾乎三代者數君之力也惜乎<lb/>
<pb n="KR4e0124_WYG_009-21a"/>
人主惑扵小人之邪説故大儒之效不見扵時而宋之<lb/>
治終不能等三代者此故也今日祖宗養士百年吾等<lb/>
至此豈不自愛其身哉自踵至頂皆朝廷之所有也但<lb/>
扵聖賢之道有虧恐非養士者之初心矣吾榜中號為<lb/>
得人然卓卓者無幾其中豈無人哉但恐溺扵流俗而<lb/>
不肯自拔也近聞有求免作縣者其穢徳已四聞矣龔<lb/>
黄卓魯非人哉頋無志也無志則師保閤下亦祗以如<lb/>
吾之前言而已况給事御史哉昔伯玉行年五十知非<lb/>
<pb n="KR4e0124_WYG_009-21b"/>
吾謂明日死今日知非亦可僕非多矣君無忘助我也<lb/>
君勉之入徳自近思録始陳獻章先生今第一流人也<lb/>
可近之令弟員外先生叱謝師覧無錢君可助之更病<lb/>
事千萬維持使無後頋之憂盖元患吐紅服多寒藥隨<lb/>
成自遺虚怯而今則時頭痛手足痿痺曽出回手已不<lb/>
能馬鞭盖勞便受風也而今已成狼狽回家調治一二<lb/>
年便來煩公卒調䕶之<lb/>
　　　與何惟一<lb/>
<pb n="KR4e0124_WYG_009-22a"/>
足下欲為好人乎當以國家為心生靈為念聖賢為師<lb/>
孔孟程朱之道力行之而已欲為好官乎則如此而已<lb/>
足下豈徒欲為好官者哉<lb/>
　　　與鄭御史<lb/>
為御史大本當以明道為法而隨時措之床頭易曽振<lb/>
塵否<lb/>
　　　與夏止菴憲副書<lb/>
凡寛則百敝皆生嚴則可理雖處一家或教鄉校十數<lb/>
<pb n="KR4e0124_WYG_009-22b"/>
人亦須嚴况司一道長萬夫乎吾嘗以此告相知者皆<lb/>
未有信而行之何也凡上有好者下必有甚焉今貪官<lb/>
甚扵盜刼皆欲止盜盜愈止而愈有先生買田金牛而<lb/>
好義之家如張邦俊願施百石羅俊極毛英懋皆欲出<lb/>
三十石此豈有所强哉下觀而化也止菴記及寧縣文<lb/>
猶未暇成姑俟入山方可了也<lb/>
　<lb/>
　一峯文集巻九<lb/>
</p>
<p>
</p>
  </div>
<div>
                <head>一峯文集巻十</head>
    <p>
<pb n="KR4e0124_WYG_010-1a"/>
欽定四庫全書<lb/>
　一峯文集巻十　　　　　明　羅　倫　撰<lb/>
　　五言古詩<lb/>
　　　湖西八景次陳石齋韻<lb/>
　　　太極丸春<lb/>
　鄉名太極何山象太極也天城環周三百里象外兩<lb/>
　儀也中峯忽出平地峯麓迴抱廣袤百畝象中太極<lb/>
　也書院居之<lb/>
<pb n="KR4e0124_WYG_010-1b"/>
一丸三百里兩儀位太極誰從羲皇前畫此無量易白<lb/>
日煥天章萬古永不蝕吾亦欲無言𤣥天本幽黙<lb/>
　　　翠𤣥幽玩<lb/>
　光霽巖東去太極書院十里許東儀之麓也别號翠<lb/>
　𤣥洞天洞髙明圓廣下容千夫深不可測逰者秉燭<lb/>
　丹房繡壁竒形異狀耳目未有東南巖壑最勝未有<lb/>
　先扵此者<lb/>
金鼇開一竇乃透𤣥雲麓一入洞天逰火龍銜玉燭仙<lb/>
<pb n="KR4e0124_WYG_010-2a"/>
都象衛嚴永夜不得宿仰視但鴻蒙瀛海駕蟠木<lb/>
　　　金鼇霽雪<lb/>
　太極東山髙踞雲漢若巨鼇横海隆冬初寒未雪先<lb/>
　白已霽旬月浩然猶故<lb/>
東極蟠金鼇寒通雪山白祝融鞭火龍六月銷不得曽<lb/>
上金鼇頭已在崑崙側只恐金鼇飛白玉横天勒<lb/>
　　　玉冕晴雲<lb/>
　太極南山羅絡竒詭此峯尊嚴若端冕垂旒暑夏亢<lb/>
<pb n="KR4e0124_WYG_010-2b"/>
　陽雲巾其頂霖雨時應土人仰之以為雨候<lb/>
坤厚載神秀雨暘時若之沛然澤下土乃與天公疑朝<lb/>
隮已膚寸熯旱方此時虹霓慎勿見羣黎生苦饑<lb/>
　　　大旒垂玉<lb/>
　太極北山水心之主山也山腹靈湫濛泉注湧飛流<lb/>
　千仭如垂玉然<lb/>
大旒自何許太乙元精傾此水下無敵上與銀河并一<lb/>
入衆生口萬刼塵心清萬刼塵心清萬刼消心兵<lb/>
<pb n="KR4e0124_WYG_010-3a"/>
　　　飛轝横翠<lb/>
　太極西山髙望金鼇翠屏萬仭一碧横空世傳飛仙<lb/>
　駐轝其上<lb/>
仙人此息駕太極開鴻㝠如何紫盖力敢與崑崙爭蔽<lb/>
虧三萬里晝夜移天行紫氣滿雲漢可望不可名<lb/>
　　　一峯來秀<lb/>
　一峯在太極為中峯在書院為西峯在水心為南峯<lb/>
　水心太極北山之麓吾廬居之向一峯巋然其南故<lb/>
<pb n="KR4e0124_WYG_010-3b"/>
　曰來秀<lb/>
太虚忽突兀孤碧自天拄完完太極鄉浩浩陽春塢萬<lb/>
象羅兩儀俯首環内竚撫掌無極翁昨夜聞天語<lb/>
　　　三峽迴清<lb/>
　三峽太極水口山也第一龍堂峽第二龍湫峽第三<lb/>
　下瀧峽盤回百里溪流其中<lb/>
百里蟠天城天河下縈互羣龍沕淵潛衆蛟輕使負源<lb/>
通崑崙丘影接扶桑樹日暮聞棹歌武夷是何處<lb/>
<pb n="KR4e0124_WYG_010-4a"/>
　　　逰太極丸春次容彦昭二首<lb/>
天心開太極天脚垂碧草草根雲峯青萬壁拱蓬島島<lb/>
中一丸春自此風光好撫掌無極翁蒼天未曽老<lb/>
　　　又<lb/>
太極開蒼㝠天心非草草四山突中峯翠環擁瓊島一<lb/>
丸三百里萬象各妍好中有長春人獨抱春風老<lb/>
　　　逰翠𤣥幽玩二首<lb/>
紫薇開洞天拚此𤣥黄擘天人好珍竒玉府寳蔵塞君<lb/>
<pb n="KR4e0124_WYG_010-4b"/>
居南山南我居北山北爾汝兩忘形相㸔非物色<lb/>
　　　又<lb/>
玉堂囊青山母乃巨靈擘羣仙燕清都一壺春拍塞紫<lb/>
氣來青牛窈然忘南北指㸃極虚無太𤣥本無色<lb/>
　　　贈易徳元陳秉常次陳石齋<lb/>
朝辭白沙雪夜卧西湖月湖天月在水烱然清爽接吾<lb/>
家富薫天大造委此業棹歌揚中流速爾進歸檝<lb/>
　　　聞趙允用北行偶寄<lb/>
<pb n="KR4e0124_WYG_010-5a"/>
病夫懶讀書只愛華胥境一榻松風清北窓清晝永合<lb/>
眼見周公山童驚不醒君今旅途逰莫戀邯鄲枕<lb/>
　　　卧龍巖次容彦昭<lb/>
夙昔慕至寳尋此蜿蜒蟠逶迤到龍門落手驪珠寒掌<lb/>
中見明月眼底無琅玕飛潛各有㑹與爾隆中㸔<lb/>
　　　送何喬夀歸旴江<lb/>
何生旴江來魯秀媚寥宇孔門二三子參也吾與汝一<lb/>
片金牛雲萬傾西湖水去去勿復道𤣥天黙無語<lb/>
<pb n="KR4e0124_WYG_010-5b"/>
　　　馬龍瑞芝堂詠<lb/>
馬家真龍種西極來流沙毓此𤣥氣精千載成靈華應<lb/>
圖光瑞日鴻祉熈無涯浩歌靈芝辭為我懐漢家<lb/>
　　　寄梁徳剛<lb/>
南海李徳孚已從白沙老西江梁徳剛枉愛青山好徳<lb/>
剛發長笑青山莫吾惱猿鶴爾勿驚吾亦歸來早<lb/>
　　　四皓圖為饒雯峯題<lb/>
天地有此山直到此翁好皓髪驚龍顔險語正穹昊後<lb/>
<pb n="KR4e0124_WYG_010-6a"/>
車來飛熊何如渭濵老俛仰幾嬴劉朝夕屢榮槁白雲<lb/>
照空山霞外跡如掃至今山上芝翳翳荒秋草<lb/>
　　　和陳白沙二首<lb/>
水雲媚一窩去天九萬五饑腸冰玉清飽嚼雲月苦掉<lb/>
頭懶應客多謝巢與許客去掩柴扉随引鷄豚數仰面<lb/>
㸔行雲藹藹翳層宇庭柯鳥聲和喚醒夢中語<lb/>
　　　又<lb/>
君年四十八我年四十五百年幾㑹面念此長恨苦金<lb/>
<pb n="KR4e0124_WYG_010-6b"/>
臺首相見各委霞外許擁懐素心人動輒屈指數賁然<lb/>
三子來歡聲撼茅宇瀧濵是曹溪他雨對牀語<lb/>
　　　松雲為易徳元父世衡題<lb/>
崢嶸白雲東松樹幾千尺曽經秦漢來萬古横一碧黒<lb/>
風捲青山白晝飛霹靂須臾洗層霄見此太古色茅簷<lb/>
清露繁研硃㸃周易<lb/>
　　　讀太白詩<lb/>
太白横西天萬古色不改至人孕元化風豪驚百代青<lb/>
<pb n="KR4e0124_WYG_010-7a"/>
天騎白龍傲蕩弄雲海太白邀我來招手六合外太白<lb/>
與我言為我開天在拾得白日還迷途杳無礙<lb/>
　　　題陳僉憲粹之和四皓圖二首<lb/>
秦坑氣爇天商山色方好一鹿走寰中孤鳯鳴秋昊多<lb/>
謝赤松徒設網羅此老片語回天心一氣嘘萬槁遂令<lb/>
箕箒妾敢把漢宫掃噫嘻隆凖公作事何潦草<lb/>
　　　又<lb/>
箕潁去已遙山林復誰好亦有采芝翁皓髪照蒼昊嗣<lb/>
<pb n="KR4e0124_WYG_010-7b"/>
漢配彼天赤手藉此老東隣亥字人獨伴霜木槁野雉<lb/>
懐鴆心火龍宜電掃何乃迷先幾人彘横秋草<lb/>
　　　思親堂為建昌王垣賦<lb/>
青青澗畔松不為霜雪衰鑿鑿澗中石不為流水移胡<lb/>
為白髪人忽若朝露晞長夜去𡨕㝠兒心寕不悲泣血<lb/>
不到地滴著身上衣衣當有時弊兒悲無已時兒身匪<lb/>
金石不死將何為生當長相思死當長相隨<lb/>
　　　思親堂為建昌閻明賦<lb/>
<pb n="KR4e0124_WYG_010-8a"/>
仰觀天蒼蒼俯視地茫茫天地亦何極人命如朝霜靈<lb/>
椿忽已摧萱草凌北堂慈烏反哺心悲思結中膓夜夜<lb/>
吐哀音涕涙沾我裳圓景淡無色浮雲慘不揚羹牆終<lb/>
乃身參閔同翺翔孤芳振千載黄泉耿幽光<lb/>
　　　題界江李文光八景繼陳公甫作<lb/>
石齋天下士落筆浩縱横江山欲改色星斗芒寒明界<lb/>
江忽在手萬里隨君行龍眠乆黄土此畫天無精想當<lb/>
盤礴時半夜雷霆驚依依古槐栁不謝東風榮紫烟生<lb/>
<pb n="KR4e0124_WYG_010-8b"/>
瞑色霽月涵秋清宛宛牧童起翳翳漁燈青摩訶亂吾<lb/>
伊夜静如聞聲舍弟廣東來念子江湖英唾壺歌欲缺<lb/>
玉笥嶸蒼㝠<lb/>
　　　贈容彦昭次陳石齋<lb/>
傳呼走柴門有客邁行只衣冠不駭俗語言多近裏可<lb/>
是白沙來乃渾化查滓白沙霞外客兄弟遄與處伯兄<lb/>
遣君來此意良何以肯為廟堂尊而迺山林取何由見<lb/>
汝兄汝弟見可矣詩好兒童傳誼髙朋舊喜我非青囊<lb/>
<pb n="KR4e0124_WYG_010-9a"/>
徒聊爾嬉雲水憑君具隻眼一照三萬里<lb/>
　　　用揚龜山此日不再得韻送馬生歸南海<lb/>
𤣥黄浩無極滄溟忽枯桑况乃么麽生浮雲度虚蒼聚<lb/>
散倐忽間惜此分隂光方寸渺六合太極丸隂陽氣機<lb/>
乘出入寂感無邉方存亡繋摻舍泰山逺毫芒冰淵視<lb/>
臨履安此終然臧利劍一入腹慾火肺肝戕雲子委塵<lb/>
泥至寳珍粃糠襟裾衣牛馬四大空昻蔵包羞含遺臭<lb/>
焉能復流芳咨爾媚學子有欲斯無剛及時醒大夢晝<lb/>
<pb n="KR4e0124_WYG_010-9b"/>
夜馳徬徨仁宅固云廣義路亦已長居由聖所與曠舍<lb/>
成荒莊馬生南海來玉質披天章脱跡露軒冕㳺心聲<lb/>
教場謙受若虛谷忘悔同牽羊顓師學干禄顔回誠坐<lb/>
忘毫釐謬千里先幾宜自强寒雪立未消朔風上歸航<lb/>
脊梁爾鐡硬一擔挑綱常仰視白日舊萬古何當忘負<lb/>
兹彼綿力䀌然我心傷行邁勵無斁罔念聖作狂<lb/>
　　　夀劉菊莊<lb/>
天台老僊伯云是菊莊翁朱顔映華髪碧眼開方瞳淡<lb/>
<pb n="KR4e0124_WYG_010-10a"/>
蕩㺯雲海飄飄隨西風東籬下白菊暗滿黄花叢夕歸<lb/>
餐落英為我好顔容世事懶開口薄俗爭樊籠黄金生<lb/>
羽翼飛入蓬萊宫蒼生亦何罪遭此搥炰兇天命且不<lb/>
畏况乃悲人窮肝肺苦焦裂耳目昭昬聾悠然遂獨往<lb/>
長嘯巖扉中金丹煉玉質曽與安期逢金牛卜仁里杖<lb/>
屨頻春風諸昆總愛客情深非貌恭盤飱稱豐儉芋栗<lb/>
呼兒童淹留未忍去引劍摩蒼穹清芬散蘭雪髙綵凌<lb/>
烟虹鯨鯢不敢動蚊蠆若為鋒把此共君往前山雲數<lb/>
<pb n="KR4e0124_WYG_010-10b"/>
重得酒輙復醉但恨糟牀空不學張子房長饑從赤松<lb/>
㝠㝠撫六合造化無全功男兒生世間猥瑣非英雄<lb/>
　　四言古詩<lb/>
　　　存徳堂為西溪何純賦并引<lb/>
　見山先生忠于宋吾祖武岡府君之同道也太虚先<lb/>
　生隠于元吾祖松野先生滄洲先生之同道也羅與<lb/>
　何世同道者余故賦之<lb/>
扵維見山赫赫武功不顯其忠武崗攸同<lb/>
<pb n="KR4e0124_WYG_010-11a"/>
允文太虚滄洲維則炳文之徳昭我南國<lb/>
見山之族太虚之孫纉戎列祖積徳彌敦式我後昆<lb/>
詩不有言徳輶如毛民鮮克舉之維何氏世舉之誰其<lb/>
風之作頌嫓之維彛正甫與之<lb/>
　　　右見山四章一章二章章四句三章章五句四<lb/>
　　　章章七句<lb/>
　<lb/>
　<lb/>
<pb n="KR4e0124_WYG_010-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　一峯文集巻十<lb/>
</p>
<p>
</p>
  </div>
<div>
                <head>一峯文集巻十一</head>
    <p>
<pb n="KR4e0124_WYG_011-1a"/>
欽定四庫全書<lb/>
　一峯文集巻十一　　　　明　羅　倫　撰<lb/>
　　五言絶句<lb/>
　　　題饒雯峯山水四首<lb/>
混沌太古色江山烟霧中草堂無俗客日日來春風<lb/>
　　　二<lb/>
年抛造化外氣入烟霞間夕陽林下路白髪照青山<lb/>
　　　三<lb/>
<pb n="KR4e0124_WYG_011-1b"/>
素琴本無絃白雲本無心虚舟在野外知他浮與沉<lb/>
　　　四<lb/>
層隂閉六合萬徑無行蹤老翁不僵手一絲繋春風<lb/>
　　　題饒松坡畫四首<lb/>
青山不解語流水豈知音仰面發長嘯蒼蒼對此心<lb/>
　　　二<lb/>
雲移山不動客去水相隨髙卧南窓意羲皇祗自知<lb/>
　　　三<lb/>
<pb n="KR4e0124_WYG_011-2a"/>
一棹歸何處柴桑是我家莫言嫌一飽籬下有黄花<lb/>
　　　四<lb/>
笠下眼似海驢背肩如山雪月品題徧翻笑天工慳<lb/>
　　　山水小景<lb/>
老屋青山下孤舟淺水邉黄昬魚飯飽榻却矮篷眠<lb/>
　　　月梅<lb/>
廣寒夜突兀疎影自天横嫦娥不敢睡合眼夢魂驚<lb/>
　　　題陳粹之龍<lb/>
<pb n="KR4e0124_WYG_011-2b"/>
北斗司元柄南湫亦化工若無天在手泉下不相容<lb/>
　　　題毛英懋春夏秋冬小畫<lb/>
曙氣薫雲壑香風戀草堂小舟輕一葉恰好受風光<lb/>
　　　夏<lb/>
髙閤不受暑翛然午夢涼棹歌何處起清吹落滄浪<lb/>
　　　秋<lb/>
秋水清無底幽然凈我心片鴻天宇順落日放船吟<lb/>
　　　冬<lb/>
<pb n="KR4e0124_WYG_011-3a"/>
滕六寒無恙山河信手封老翁無住著隨意繫江風<lb/>
　　　和緝熈薌城謾興<lb/>
低頭㸔明月仰面貪歸鳥庭前白露下已濕青鞋了<lb/>
　　　寄梁徳剛歸自南雍<lb/>
笑殺南園老秦淮醉幾秋歸來無一語酣劍㸔吾鈎<lb/>
　　　題蘭與饒裕<lb/>
翠袖舞春暉光風聖得知夜深渾不寐玉露㸃羅衣<lb/>
　　　又<lb/>
<pb n="KR4e0124_WYG_011-3b"/>
春動雲丘筆幽蘭映雪窓一峯纔拂手六合散天香<lb/>
　　　題竹與蕭球<lb/>
玉英臺下路半夜舞青鸞龍孫眠不得疎影上䦨干<lb/>
　　　題族叔潤屋先生鵲圖<lb/>
昨夜下天河南飛路幾多歸來無一語無奈月明何<lb/>
　　　晩翠樓<lb/>
長簿消晨烟返照啼幽鳥飄然過片雲寒山青了了<lb/>
　　　蘭<lb/>
<pb n="KR4e0124_WYG_011-4a"/>
春意自天來靈均氣未回山童呼不醒飛上楚王臺<lb/>
　　　又<lb/>
紫心蒼玉珮初散玉皇家昨夜瑤臺月憐君未欲斜<lb/>
　　　虎<lb/>
白日君當道山前子婦悲秋原烟草裏誰復問狐狸<lb/>
　　　緑扇<lb/>
碧雲從天來清風落君手老龍睡初醒恍惚無何有<lb/>
　　　題饒雯峯鴈<lb/>
<pb n="KR4e0124_WYG_011-4b"/>
時序炎涼異南來又北歸乾坤三百里惟爾識天機<lb/>
　　　陳舜明泰齋<lb/>
秋候天如水風清月正明浮雲㫁一㸃長望泰階平<lb/>
　　　題松與溧水袁濟<lb/>
人心是浮雲一日幾變易吾友山下松此心已如石<lb/>
　　　夢<lb/>
日晏歌黄鵠時清茹紫芝君心天下獨天意獨君知<lb/>
　　　初四日夢<lb/>
<pb n="KR4e0124_WYG_011-5a"/>
東井回天地西奎應古今已無生與死况復説浮沉<lb/>
　　　二十九日夢立誠<lb/>
北斗佳人在東風信此君㸔他天意思深得月精神<lb/>
　　　二十二日玉笥夢<lb/>
闗山一隻鴈霄漢兩三峯借問門前水依然萬折東<lb/>
　　　丙午十月初三日夢<lb/>
鐡騎鎖東風殘花野興濃玉梅猶在此消息自天通<lb/>
　　五言律詩<lb/>
<pb n="KR4e0124_WYG_011-5b"/>
　　　和林緝熈正密堂<lb/>
寂歴驚猿定幽軒月到時江山空翠在肝肺老天窺甲<lb/>
子消明鏡泥塗渾素絲可堪藤簟冷香露滿薔薇<lb/>
　　　易菴李令譽同學郡庠别二十載見予金牛驚<lb/>
　　　　喜交集敬酬元倡<lb/>
昨夜茅堂裏匡牀共語時君心江月得吾意岫雲知歡<lb/>
極盃無算交深道愈夷宦情渾欲割畎畝真吾師<lb/>
　　　和緝熈示弟之作示諸生<lb/>
<pb n="KR4e0124_WYG_011-6a"/>
寒餓添疎懶輕肥誤俊英人心爭水火造物劇孩嬰自<lb/>
在閒中睡倉皇紙上名分明眼前事聊復醉還醒<lb/>
　　　劉氏孟禎迎暉樓<lb/>
天道此中和江樓曙氣多浮雲消海岱病眼對山河年<lb/>
老流光易春酣放口歌茅簷寒餓乆愛爾數相過<lb/>
　　　讀書樓為門生張麟賦<lb/>
溪山深隠處一逕漸通幽六合同吾宇南州獨此樓浮<lb/>
雲連海動河漢自天流髙枕丹霞上春風笑未休<lb/>
<pb n="KR4e0124_WYG_011-6b"/>
　　　挽掲竹菴<lb/>
竹菴忘此老伏臘走比隣碧草他生夢黄花化後身石<lb/>
田孤鶴瘦烟水五湖貧却憶經行處西風淚滿巾<lb/>
　　　南村别墅為饒松坡題<lb/>
吾愛南村好頻過處士家白雲留客住濁酒隔牆賖隂<lb/>
壑蔵春雪清溪洗暮霞自今來往慣薇蕨早生芽<lb/>
　　　答陳公甫<lb/>
青天回白首霞外送㝠鴻沙界無窮樹霜空見此松君<lb/>
<pb n="KR4e0124_WYG_011-7a"/>
王留一劍老病息孤蓬試問雲臺趣農談信野翁<lb/>
　　　公甫感秋有吟因寄章徳懋莊孔昜及倫三人<lb/>
　　　　用次其韻<lb/>
大地秋風動萬竅無定音山河孤鶴夢風雨一龍吟青<lb/>
眼有此客白雲何處心思君令人老華髪一千尋<lb/>
　　　佛嶺三首<lb/>
　元兵李恒追及文山神石墜隘道阻先君武岡公被<lb/>
　執鞏信戰于東固死之即此地也<lb/>
<pb n="KR4e0124_WYG_011-7b"/>
宋運方當絶人心未死何䧏王納欵日義士揮天戈鞏<lb/>
信支東固文山節五坡君㸔草木氣猶自壯山河<lb/>
　　　二<lb/>
秦賈先亡國文山可奈何自憐天下詔誰奮魯陽戈生<lb/>
死勤三后忠誠動五坡髙風不可見名落舊山河<lb/>
　　　三<lb/>
追塵特地起孤憤奈天何翠玉樓前淚黄雲塞下戈二<lb/>
龍爭北野孤鶴夢東坡却憶樊籠外乘槎欲泛河<lb/>
<pb n="KR4e0124_WYG_011-8a"/>
　　　<graphic n="KR1713" url="https://raw.githubusercontent.com/kanripo/KR-Gaiji/master/images/KR1713.png" mimeType="image/png"/>頭次陳秉常<lb/>
萬里崑崙小蒼茫快此登層雲開赤脚隂壑動𤣥靈練<lb/>
石嫌天漏尋花愛國馨青山來戀我應識草堂情<lb/>
　　　兩暉樓次容彦昭樓舊名迎暉夢改兩暉<lb/>
畫棟飛雲表鴻名落夢間大明開晝夜光霽動天山髙<lb/>
枕元龍卧横江一鶴還老夫幽興熟為爾一開顔<lb/>
　　　光霽巖次容彦昭<lb/>
太極開天府清虚此一堂幾迴桑海變不及廣寒香萬<lb/>
<pb n="KR4e0124_WYG_011-8b"/>
象懸金谷羣仙醉玉牀蓬壺深咫尺生被碧山囊<lb/>
　　　府教巖次容彦昭<lb/>
　先君武岡公名開禮字正甫宋進士授武岡軍教授<lb/>
　徳祐元兵南渡辟知永豐縣從文山起義勤王空坑<lb/>
　之敗大罵不屈囚吉州獄八日不食而死文山北行<lb/>
　制服哭祭之事在宋史巖在婁原洞幽巖東迴紆明<lb/>
　瑩公嘗幽棲于此土人以其官名之<lb/>
金身不可㫁鐡心應易酸風吹浮雲去吾與南山安頟<lb/>
<pb n="KR4e0124_WYG_011-9a"/>
頟蒼天在瀟瀟白日寒横流當砥柱迴却黄河乾<lb/>
　　　扇和巖次容彦昭<lb/>
如何深厚底蔵得一壺春朔雪不到地春風長被人天<lb/>
陶吾輩老花好自家新聞道山靈語知予樂是真<lb/>
　　　又<lb/>
陽和在深谷無秋旦旦春山魑憎過客巖燕喜來人風<lb/>
㰱瓊芝脆天清玉宇新桃花逐流水去住任天真<lb/>
　　　水心書院次容彦昭<lb/>
<pb n="KR4e0124_WYG_011-9b"/>
逰子來何之來之水心亭同流混清濁髙思入𤣥青病<lb/>
菊東籬醉幽蘭陋室馨石齊頻入夢經緯兩㝠㝠<lb/>
　　　書崇仁萬玉山僧房廖欽止處登瀛洲達此寺<lb/>
　　　　三十里<lb/>
王道荒東漢山名自太康璣衡斟北斗雷雨動西方客<lb/>
夢雲隨鶴禪心月在牀登瀛三十里前路滿風光<lb/>
　　　和林緝熈逰玉笥山并序<lb/>
　玉笥山大秀宫道家號法樂洞天竒秀旁流南海布<lb/>
<pb n="KR4e0124_WYG_011-10a"/>
　夜林緝熈雲水名岳從羅浮春于山中道士許清源<lb/>
　頋留乃開青囊約徙宫于天王閤結羅浮菴于閤後<lb/>
　最竒處時從行者黄時憲王忠肅許良楫陳苻用符<lb/>
　用候秋落手此菴云<lb/>
野仙臨玉笥引袖拂天星侍立雙童小㸔山隻眼明洞<lb/>
雲含雨潤鶴夢帶烟醒自嘆羅浮客春杯溢四溟<lb/>
　　　送饒經歴還金谿<lb/>
問病來金嶂髙談徹玉闗何人無白髪吾道有青山雲<lb/>
<pb n="KR4e0124_WYG_011-10b"/>
水流行處漁樵問答間孤舟今夜别明月共君還<lb/>
　　　瀧濵次容彦昭二首<lb/>
南海三君子來問瀧岡居山髙日月小樹古虬龍紆暮<lb/>
年得一飽衰力尚三餘寄言白沙老倦翼且棲梧<lb/>
　　　又<lb/>
别業來何處瀧岡水竹居江山容我老朱紫信誰紆南<lb/>
海三君過西窓兩月餘劇談中夜起香露滴髙梧<lb/>
　　　毛氏西園次容彦昭<lb/>
<pb n="KR4e0124_WYG_011-11a"/>
毛氏西園好溪南未有之參横虎出夜松暝鶴歸遲病<lb/>
骨青藜杖秋香短竹籬小窓孤榻在合眼見巢夷<lb/>
　　　送梅鼎歸鉛山<lb/>
歸路鉛山縣梅花萬樹春青天元屬我白髪肯饒人道<lb/>
徳㸔前輩冰淵戰此身寄書長不達傳與故鄉親<lb/>
　　　定賴丕初宿金牛夢意<lb/>
氣運回千載何人朕兆先天花搖鳯舞雲錦擺龍眠垂<lb/>
統開來學沿源得不傳東風又周道四海正懸懸<lb/>
<pb n="KR4e0124_WYG_011-11b"/>
　　　送王生歸家<lb/>
王家兄弟好吾道在南安禮樂開三極隂陽渾一丸春<lb/>
深冰自水人去雪猶寒天末涼風起浮雲正好㸔<lb/>
　　　清風洞次容彦昭<lb/>
問爾來何際來從象帝先后靈噫紫府和氣蕩光天骨<lb/>
冷龍眠處魂清鶴夢邉古今渾不息君子自乾乾<lb/>
　　　翠華巖次容彦昭<lb/>
皇天開洞府自我馬蹄忙春漏黄金界雲和翠玉房寳<lb/>
<pb n="KR4e0124_WYG_011-12a"/>
山隂火動𤣥竇紫霞香回首無何上神功接混茫<lb/>
　　　和林緝熈過劉宅韻<lb/>
舉舉扶胥子雲樓日幾層野人回碧眼赤子問青燈山<lb/>
盡天無礙春歸夢有憑㝠鴻㸔杳杳遮莫頋虞罾<lb/>
　　　送劉師覽分教沅陵<lb/>
塞外傳金口沙頭醉玉巵青山宜我病明月憶君思江<lb/>
漢清秋潤沅湘白日飛廟堂登稷契雲壑隠巢夷<lb/>
　　　江山一覽亭<lb/>
<pb n="KR4e0124_WYG_011-12b"/>
一目空南極飛梯上紫烟幾鬟孤照外匹練落霞邉江<lb/>
漢心宗海嵩華氣擁天魯城春眼後此地亦悠然<lb/>
　　　一横亭<lb/>
有客在南溟文章氣已㝠何人㸔北斗稚子指東星下<lb/>
釣綸方定燒茶夢未醒湘雲今我是曽上妙髙亭<lb/>
　　　文鄉書舍<lb/>
吾道貞元日文鄉氣又春乾坤三萬里江漢一完人山<lb/>
氣通雲谷泉聲是泗濵大虚皆我屋明月可芳隣<lb/>
<pb n="KR4e0124_WYG_011-13a"/>
　　　蒼雪亭<lb/>
蒼顔未覺老古心誰與同風雪不改色山林惟此翁吾<lb/>
憐造化意乃在山谷中盤桓成浩嘆萬壑生清風<lb/>
　　　九月夢<lb/>
南師翻孔孟西客鏤唐虞秋月梧桐夢春風故舊書陽<lb/>
回天有信雲動海成虚試問圭峯老乾坤幾乘除<lb/>
　　　天上人間<lb/>
吾廬依北斗人道是東山雲卧星槎穏天中帝柱閒路<lb/>
<pb n="KR4e0124_WYG_011-13b"/>
由黄道表人在紫薇間誰捧三竿日凌烟夢未還<lb/>
　　　小蓬萊<lb/>
引袖拂蓬萊飛雲九曲臺火當三殿去山送七星來洞<lb/>
府春如海秋空夜不埃白衣如邂逅沈醉菊花杯<lb/>
　　　九曲飛雲<lb/>
羅浮在天上指㸃是𤣥微九曲雲中去三天日下飛紫<lb/>
薇迴閤道清露濕仙衣世路羊腸險人間悶不知<lb/>
　　　言志<lb/>
<pb n="KR4e0124_WYG_011-14a"/>
歸路玉花驄行人大華東龍頭驚昨夢馬足信東風天<lb/>
上開三省江南問一峯養雛成大鶴種子得髙松<lb/>
　　　十九日夢<lb/>
秋風為誰急秋草為誰深吾道通天地人心自古今誤<lb/>
疑梅是雪不道菊成金昨日東籬下山樽滿滿斟<lb/>
　　　夢吟浮香塢<lb/>
　塢舊名大山可里許陋巷居之丙子鄉薦後庚辰辛<lb/>
　巳間晩道其中覺一所有香叔父修益曰山中必有<lb/>
<pb n="KR4e0124_WYG_011-14b"/>
　香草也先府君然之既而香漸廣丙戌登大廷南遷<lb/>
　得歸異香滿塢晩則薫室繼生諸子比已寂然乙未<lb/>
　春陳公甫門人容彦昭易徳元陳秉常夕于塢中因<lb/>
　及其事欲定名而未得其夕夢曰浮香塢<lb/>
異香浮上界春到紫薇家人道誰從定天心未有涯野<lb/>
風依客興丹露對流霞可是長春境蓬萊萬嵗花<lb/>
　　　夢吟異奏亭<lb/>
　予家龍池之上浮香在池東異奏亭在池西亭名異<lb/>
<pb n="KR4e0124_WYG_011-15a"/>
　奏何也乙酉赴南宫予出三門外張宣輝後至奔告<lb/>
　曰適間龍池西北鼓聲鏜然木板響答以族右其樂<lb/>
　别也竟不見人此何祥乎先兄陽和先生曰此山英<lb/>
　靈送吾弟往矣何以人為予目止之行至西崗聞金<lb/>
　銅聲以廵司官在岡外也既而亦無浮香塢既定三<lb/>
　君曰盍圖此以對其夕夢曰異奏亭<lb/>
君行孚天地君心動鬼神大名中日月吳樂播韶鈞阿<lb/>
閤猶儀鳯西郊未出麟如何湖上曲長奏洞庭春<lb/>
<pb n="KR4e0124_WYG_011-15b"/>
　　　夢定春堂吟<lb/>
　壬辰橒生先夢人報其母曰五魂無主中和動氣動<lb/>
　中和萬古春繼曰一定萬古春乙未夢曰似君不老<lb/>
　可無憐夫媍同春一萬年無限雲霞皆落手定春堂<lb/>
　上繡香煙既定其塢曰浮香亭曰異奏堂曰定春館<lb/>
　曰同春云皆乙未夏夢也<lb/>
東風無著手却向草堂來大化留鈞座光天落夀杯有<lb/>
雲皆載兩無地不栽梅餘慶吾家厚元君未鑿坏<lb/>
<pb n="KR4e0124_WYG_011-16a"/>
　　　夢同春館吟<lb/>
日日是春風吾家大化同一誠孚犬馬五教及兒童水<lb/>
暖魚魚出泥融燕燕通度江春色滿花栁各青紅<lb/>
　　　十二日夢文岡阡吟<lb/>
　文岡之阡曽大父元六府君大父善耕府君季大父<lb/>
　永四府君阡也天順癸未春試燕臺夢歸謁阡石門<lb/>
　三重甕巻如城左右閽人髙齊于門倫慨然歐陽之<lb/>
　阡既名瀧岡此合名龍岡乎傍白衣人曰龍岡不若<lb/>
<pb n="KR4e0124_WYG_011-16b"/>
　文岡倫曰何謂文也白衣指一山曰此非文峯乎但<lb/>
　見一峯蒼翠出門髙秀刺天舊名椒園因易其名曰<lb/>
　文岡<lb/>
虚無曽指㸃三老已蓬萊春意回函丈天光落上台大<lb/>
明萬怪伏文秀一峯来無限風光好南山進夀杯<lb/>
　　　入道門<lb/>
爾等由吾道須先自洗心雪消春動草月上夜鳴琴杏<lb/>
脚書壇古雲根石室深幾人能到此白髪忽千尋<lb/>
<pb n="KR4e0124_WYG_011-17a"/>
　　五言排律<lb/>
　　　古潭為劉禮作賦<lb/>
秋江有古潭開自無極先飛流掛北斗靈源通上天陽<lb/>
潛含渾渾隂閉入𤣥𤣥深淺滄桑外浮沈宇宙邉洞明<lb/>
空地底虚大貯天圓日月含黄道星辰泳紫躔脈通青<lb/>
嶂骨文爛玉霄箋河漢清無敵滄溟勢欲連鏡平飛組練<lb/>
珠抱睡蜿蜒馬飲河圖出龜呈洛數全嫁蟾橋度鵲入<lb/>
鳥鏡窺鸞河伯羞夸大秦鞭浪欲填夀籌逢海屋仙樂<lb/>
<pb n="KR4e0124_WYG_011-17b"/>
洞庭絃雪艇寒無恙星槎夜欲編一虚空礙滯萬象訝<lb/>
森駢孕秀生豪傑髙門得世賢忽逢江上老疑是水中<lb/>
仙湛一心源寂瀾翻舌本懸詩懐傾浩蕩道體見淵泉<lb/>
濁激塵滓散㝠窺混沌穿暮春陪㸃浴清夜共熹沿淡<lb/>
薄交情古光明夜氣鮮靈均曽種芷茂叔為栽蓮白髪<lb/>
欺明月愁心散紫烟羊裘霞外釣漁笛月中舷嚴瀨名<lb/>
髙斗愚溪唾積淵隨波豈吾事浮海竟誰縁機外鷗三<lb/>
㸃間中鷺一拳榻篷來鶴夢歌棹動龍眠世態隨陽鴈<lb/>
<pb n="KR4e0124_WYG_011-18a"/>
塵根脱殻蟬濯纓呼孺子鼓枻鬭嬋娟海若低偷眼馮<lb/>
夷醉拍肩談𤣥驚鬼膽話妙破天權夙好羅浮客呼來<lb/>
不上船菜園寛似海醉筆大扵掾運泰肥三極歌傳滿<lb/>
大千傍花眉展秀見酒口流涎樂水心元癖尋山意亦<lb/>
便正冠來入社潤筆不須錢治世三生佛閑官一味禪<lb/>
著書深閉户共爾磨兠堅<lb/>
　　　雯峯山水吟并引<lb/>
　旴山水竒也雯峯山水又旴之竒也太守饒公秉鑑<lb/>
<pb n="KR4e0124_WYG_011-18b"/>
　卜别墅于此焉倫過而悦之裴佪不去者三日公癖<lb/>
　于山水倫之癖有甚扵公者扵戲自風水之説興人<lb/>
　怠扵為善矣山川亘宇宙人事之迭往迭來者何足<lb/>
　恃也雖然尼丘孕孔嵩岳降申扶輿清淑之氣其鍾<lb/>
　在人固矣惟善則得之饒氏之子孫其勉之吾見其<lb/>
　大矣<lb/>
造化鍾神秀雯峯好山水人道崑崙來起止三萬里其<lb/>
根盤廣莫枝葉布寰宇恒碣維北門皇都天帝主在徳<lb/>
<pb n="KR4e0124_WYG_011-19a"/>
不在險古道吾有取是邦固雄壯竒秀實在此天功巧<lb/>
雕琢無乃役神鬼萬馬雪中奔羣鶴自天翥蜿蜒翔蛟<lb/>
龍蹲踞降虎兕玉堂端筆鋒寳殿開斧扆武侯八陣圖<lb/>
李靖六華壘疏鑿神禹功積聚伏波米衆竒雜前陳眼<lb/>
手驚頋指太守好事者伊此開别墅野師方云云道眼<lb/>
自許許病夫一經過極口歎不已竒寳委道傍盲者宜<lb/>
弗視良驥非伯樂鹽車竟垂耳太守聞予言一夜喜不<lb/>
寐予為大守説風水何足恃聊此娛吾生百年能有幾<lb/>
<pb n="KR4e0124_WYG_011-19b"/>
貧賤我輩安富貴子孫喜富貴足良圖在此不在彼我<lb/>
昔登東山周爰觀闕里荒哉曲阜城離離滿禾黍巍巍<lb/>
魯東家天地與終始後來希聖徒亦有朱夫子四海幾<lb/>
滄桑兩家大華峙先民重積徳徳積福乃趾云何晉唐<lb/>
後邪説爇天起青囊不自課金函與誰啟有術勿自福<lb/>
况福它人只何當焚其書一洗青山恥由來積徳門光<lb/>
嶽鍾英偉君家尚勉旃螽斯蟄麟趾孔朱有遺訓曽楊<lb/>
休掛齒<lb/>
<pb n="KR4e0124_WYG_011-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0124_WYG_011-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　一峯文集巻十一<lb/>
</p>
<p>
</p>
  </div>
<div>
                <head>一峯文集巻十二</head>
    <p>
<pb n="KR4e0124_WYG_012-1a"/>
欽定四庫全書<lb/>
　一峯文集巻十二　　　　明　羅　倫　撰<lb/>
　　七言絶句詩<lb/>
　　　和林緝熈題宣和殿臨韓幹馬<lb/>
夢入黄鸝紫殿隂天津空費杜鵑心宣和玉輦君休問<lb/>
老在西風五國林<lb/>
　　　示學者<lb/>
碧天如水浩無窮萬刼消沈晝夜同獨步鴻濛誰不死<lb/>
<pb n="KR4e0124_WYG_012-1b"/>
一丸光動紫薇中<lb/>
　　　題梅窓四好<lb/>
凍合山河骨未摧<hi>老幹凌寒</hi>重隂先透一陽回<hi>孤根得暖</hi>東風獨<lb/>
與春光首<hi>疎花綴玉</hi>商鼎調羹俟子來<hi>佳實垂金</hi>
　　　題李氏懐恩堂<lb/>
東風何事欲沾巾猶未全歸七尺身一片昊天頭上立<lb/>
此生長照此心真<lb/>
　　　題朋江朱望震成趣園<lb/>
<pb n="KR4e0124_WYG_012-2a"/>
忽聞屐齒驚蒼苔可是淵明歸去來平生此老用不盡<lb/>
黄金無數寒香開<lb/>
　　　答廣徳太守周梁石以近體見規兼遺古琴欲<lb/>
　　　　以養中和之徳者<lb/>
湖西風月吳江舊廣徳煙花越錦新不是五絃傳太古<lb/>
夢中誰與出天真<lb/>
　　　寄胡梅川<lb/>
金精山下漏春光雪裏春回一線陽謝得梅花清到骨<lb/>
<pb n="KR4e0124_WYG_012-2b"/>
東風長夀萬年香<lb/>
　　　題漢宫圖<lb/>
白蛇中斷赤旂開四百年中夢兩迴惟有終南舊山色<lb/>
雨餘猶自送青來<lb/>
　　　題五雲蕭氏三公五爵圖<lb/>
漢苑唐宫世已空莫將興廢語東風人間萬事皆塵土<lb/>
一段繁華又夢中<lb/>
　　　中秋日代修篤四叔作送馬生歸南海<lb/>
<pb n="KR4e0124_WYG_012-3a"/>
青天拾得中秋月照破閻浮萬刼塵昨夜長風吹不斷<lb/>
清光隨著海南人<lb/>
　　　蕭宜沖見陳公甫于白沙胡憲副希仁隆禮下<lb/>
　　　　之海天空濶風日和暢招霞外布衣林緝熈<lb/>
　　　　何時矩李徳孚輩更酬互答律倡吕和綽有<lb/>
　　　　雩下風致宜沖袖謁一峯山中因題其首曰<lb/>
　　　　海天吟㺯并續貂焉以俟于諸君<lb/>
太虚雲去天無衣洞門兩斷山開扉山人莫袖東風手<lb/>
<pb n="KR4e0124_WYG_012-3b"/>
指㸃梅花無是非<lb/>
　　　又<lb/>
海天袖得蓬萊回眼裏衡廬安在哉三十六峯吟不盡<lb/>
朱張還向雪中來<lb/>
　　　題新喻袁孝子方泰草亭<lb/>
風花髙下草烟青春滿袁家孝子亭阿母瑤池香夢杳<lb/>
綵衣猶隔翠雲屛<lb/>
　　　贈隠士<lb/>
<pb n="KR4e0124_WYG_012-4a"/>
此翁行坐一壺天甲子流年大撓先却笑君平生計拙<lb/>
自家風月不須錢<lb/>
　　　送施生歸新喻<lb/>
南海清風宇宙流林何分得白沙秋西湖一尺先天雪<lb/>
辜負寒光六月浮<hi>林緝熈何時矩皆公甫門人</hi>
　　　示萬載彭用中陳鑘二首<lb/>
倉黄紙上閑言語寂寞𤣥天獨此心桐樹未秋明月古<lb/>
山童沈睡草堂深<lb/>
<pb n="KR4e0124_WYG_012-4b"/>
　　　又<lb/>
淡烟疎雨野人家獨立蒼茫眼欲花籬落晝長鷄犬靜<lb/>
春光恰好到桑麻<lb/>
　　　挽同年劉顯仁<lb/>
丙戌同年三百五泥塗甲子是君先黄鸝莫説瀛洲夢<lb/>
山下春花正可憐<lb/>
　　　贈陳壁蔡玹二首<lb/>
聞道東華老秀才自將雙脚涴黄埃知君不是尋常客<lb/>
<pb n="KR4e0124_WYG_012-5a"/>
解取棲雲嶂上來<lb/>
　　　又<lb/>
柴門流水稻花初城市心塵肯到無篛笠蓑衣烟雨去<lb/>
老夫依舊是農夫<lb/>
　　　題春夜宴桃李園圖贈陳粹之<lb/>
春宵花月為誰明羅綺筵中欲二更東老倉皇眠不著<lb/>
夜深還聴管絃聲<lb/>
　　　寄廬陵梁徳剛歸自楚<lb/>
<pb n="KR4e0124_WYG_012-5b"/>
天上人間第一家善聲今已著中華元龍湖海歸來日<lb/>
洞裡東風醉紫霞<lb/>
　　　丙戌同年吕廷揚出令新城予尋醫旴江視之<lb/>
　　　　同逰天峯老僧乞題因書扵壁<lb/>
淡淡閑雲野日黄城南春服紫霞香絃歌聲裡天峯寺<lb/>
緑樹重隂午夢長<lb/>
　　　登新城令陳君員韜遺愛亭<lb/>
棠樹隂隂手自栽年年春日領春來道傍芳草無人問<lb/>
<pb n="KR4e0124_WYG_012-6a"/>
一度東風一度灰<lb/>
　　　㳺福山寺二首<hi>并序</hi>
　福山舊名覆船山唐懿宗易覆為福宋祥符去船名<lb/>
　福山紫陽朱文公盖嘗㳺焉寺僧像而祀之同年吕<lb/>
　廷揚來令新城約予同㳺因正其位號祀扵大雄氏<lb/>
　之後室名曰崇正時成化十年甲午五月晦日也<lb/>
雲和草樹拂天香無盡光中見紫陽萬籟一空天似水<lb/>
滿船風月武夷堂<lb/>
<pb n="KR4e0124_WYG_012-6b"/>
　　　又<lb/>
洗天雷雨過南山佳氣無邉紫翠間長笑一聲空浩刼<lb/>
白雲飛盡老僧閒<lb/>
　　　别廷揚<lb/>
釀得新城萬頃春碧桃扶醉不辭頻羅浮山下梅花屋<lb/>
夢裡逢君恐未真<lb/>
　　　題旴守仲仁玩易軒<lb/>
白髪蕭蕭思滿巾爐香不動閉闗心等閒欲問春消息<lb/>
<pb n="KR4e0124_WYG_012-7a"/>
梅樹枝頭㸔淺深<lb/>
　　　題吕豸讀書處<lb/>
好山端為此君來竹逕茅堂次第開曽向讀書臺上望<lb/>
西風吹盡陌中埃<lb/>
　　　題饒雯峯梅二首<lb/>
萬古清香横宇宙幾枝疎影照寒暉玉堂不識孤山趣<lb/>
長日無言對紫薇<lb/>
　　　又<lb/>
<pb n="KR4e0124_WYG_012-7b"/>
六合空無一㸃埃暗香多在雪中來柴門長日無人到<lb/>
强半詩懐為汝開<lb/>
　　　送梅宰入覲<lb/>
千樹東風滿上林九重春意待君深孤舟一片梅花月<lb/>
照見離明萬里心<lb/>
　　　送楊慶陳偉歸安慶二首<lb/>
羅浮春色自君來萬疊雲山紫翠開無限風光皆落手<lb/>
袖中歸去有蓬萊<lb/>
<pb n="KR4e0124_WYG_012-8a"/>
　　　又<lb/>
浮雲殘雨總瀟然留得羲皇太古天明月滿船湖上路<lb/>
棹歌光霽杳無邉<lb/>
　　　送張興和歸貴溪<lb/>
明月春光滿釣磯西湖今夜棹歌歸南軒莫入東窓夢<lb/>
童冠于今解浴沂<lb/>
　　　和林緝熈題瀧崖之作<lb/>
流水何心苦未休白雲依舊思悠悠山人莫被閑花惱<lb/>
<pb n="KR4e0124_WYG_012-8b"/>
只恐天翁亦白頭<lb/>
　　　與黄時憲<lb/>
忽驚清露濕芙蓉灺盡燈花月正中欲把行蔵話端的<lb/>
請君還拜石齋翁<lb/>
　　　寄閩中馬孝子惟一<hi>莆人云姓髙</hi>
三年蔬水如君少一片天然孝子心昨夜三山明月滿<lb/>
不知甘露洒幽林<lb/>
　　　逰武夷偶成<lb/>
<pb n="KR4e0124_WYG_012-9a"/>
櫂歌聲動幔亭春風景依然漢與秦流水三三山六六<lb/>
古今逰盡幾多人<lb/>
　　　送蕭主事廷珍回南<lb/>
塵逐西風散馬蹄江南歸思朔雲迷耳邉聞得田夫語<lb/>
昨夜前村雨一犁<lb/>
　　　送人還鄉<lb/>
江漢西風吹客衣滄波浩浩一舟微柴桑若問陶彭澤<lb/>
不為黄花解印歸<lb/>
<pb n="KR4e0124_WYG_012-9b"/>
　　　偶書<lb/>
聞道蒼生淚滿衣病多偶與素心違羊裘不著寒江雪<lb/>
只裹春風卧釣磯<lb/>
　　　寄容彦昭聞兄弟欲異居<lb/>
尋春何必問誰家春事無端落暮霞海上東風休自老<lb/>
容家庭院有荆花<lb/>
　　　題陳粹之丙吉問牛圖<lb/>
遺黎横道劒横天太武猶煩問一元二百年終多事在<lb/>
<pb n="KR4e0124_WYG_012-10a"/>
漢家丞相本無言<lb/>
　　　贈宜黄席瑄<lb/>
何處滄浪此濯纓金牛明月棹歌亭請君試問東流水<lb/>
曽共黄河幾度清<lb/>
　　　題守村<lb/>
南畝東風萬種肥花邉烟雨上蓑衣燈前細與兒孫約<lb/>
老子生涯汝自知<lb/>
　　　寄邵武盛太守時望<lb/>
<pb n="KR4e0124_WYG_012-10b"/>
亂山髙下晝㝠㝠樵水東頭數㸃青聞道山間明月上<lb/>
幾回風雨只從星<lb/>
　　　送梅太尹鼎考最行<lb/>
一川楊栁萬金絲祗與人間管别離天上别留芳桂在<lb/>
廣寒秋長最髙枝<lb/>
　　　送費瑞<lb/>
帶得東風萬里歸東風無地不相隨小窓若問春深淺<lb/>
窓外桃花易滿枝<lb/>
<pb n="KR4e0124_WYG_012-11a"/>
　　　活人堂吟<lb/>
藥裹匡牀白日貧敝裘寒擁洞雲春聞君屋外黄金杏<lb/>
顆顆東風顆顆仁<lb/>
　　　風梅<lb/>
調元消息在花魁昨夜東風特地來湖上數枝㸔結實<lb/>
蒼生休道渴心埃<lb/>
　　　挽郁樂山<lb/>
一函夜閉空山前浮雲散盡山依然山中猿鶴亦解語<lb/>
<pb n="KR4e0124_WYG_012-11b"/>
明月長戀山人眠<lb/>
　　　夀王勁翁<lb/>
碧雲門榻南山秋紅塵兩脚東門羞世上閑忙縳不得<lb/>
先生已入無何逰<lb/>
　　　太極池<lb/>
太極池邉草一亭水光山色上疎欞西堂風月如相問<lb/>
為道南州卧不醒<lb/>
　　　慕椿堂<lb/>
<pb n="KR4e0124_WYG_012-12a"/>
黄髪嬰兒百嵗憂八千辜負漆園秋西風夢落無何有<lb/>
香葉浮天玉露流<lb/>
　　　雲菴靜坐吟<lb/>
獨向空山靜坐時白雲提構若為誰夜深只遣山童數<lb/>
月到梧桐第幾枝<lb/>
　　　丹鳯朝陽<lb/>
綘闕雲霄散紫霞丹山碧海曉光華喚回一枕周公夢<lb/>
自倚東風送落花<lb/>
<pb n="KR4e0124_WYG_012-12b"/>
　　　送苻瑞還金田<lb/>
一片長天一片秋吳江分入楚江流自來浮海無人健<lb/>
莫作尋常㸔仲由<lb/>
　　　春融門<lb/>
無端杖屨倚𤣥通瑞入丹霞霽景融海月春光收不盡<lb/>
碧筒和露嚥東風<lb/>
　　　秋卓門<lb/>
百仭𤣥雲風一槖吹動萬山秋更卓蒼溟涼雲洗空青<lb/>
<pb n="KR4e0124_WYG_012-13a"/>
鐡鶴夜眠猶未覺<lb/>
　　　洗心亭<lb/>
一片靈臺百染汙天將明月與君孤源頭活水依然在<lb/>
洗得湯銘一字無<lb/>
　　　洞虚池<lb/>
洞天落落洞池虚天自如如水自如浮象只教行不盡<lb/>
祗扵閑處㸔鳶魚<lb/>
　　　雲山第一窩<lb/>
<pb n="KR4e0124_WYG_012-13b"/>
風光天下已無雙萬里雲山盡樹降一咲出門天廣大<lb/>
不知塵外有滄桑<lb/>
　　　鐡鶴亭<lb/>
一笛西風夢不驚碧天如水大多情月明依舊南飛去<lb/>
萬里𤣥雲片羽輕<lb/>
　　　萬花春谷二首<lb/>
紫幹亭亭麗玉華紫陽光景上袈裟憑誰出此擎天手<lb/>
剪破東風散綵霞<lb/>
<pb n="KR4e0124_WYG_012-14a"/>
　　　又<lb/>
萬花庭院各春風春在金牛繡谷中一味東皇心事好<lb/>
韶光流徧紫霞宫<lb/>
　　　半畝方塘<lb/>
開破雲山第一窩秋光無底鏡天羅雲根一脈陽和動<lb/>
添得靈源水氣和<lb/>
　　　㳺龍亭<lb/>
金鱗玉甲青雲衣秋聲已破東風圍須臾變化雨天下<lb/>
<pb n="KR4e0124_WYG_012-14b"/>
浮光萬古驚清輝<lb/>
　　　鳴蚪亭<lb/>
青山一幅鳴天機丹崖萬壑飛虹霓青山莫管閑雲非<lb/>
閑雲猶裹青蓑衣<lb/>
　　　横月亭<lb/>
梧桐枝上横天飛天空雲净秋遲遲書臺萬古生清暉<lb/>
人心萬古圓明時<lb/>
　　　玉華峯<lb/>
<pb n="KR4e0124_WYG_012-15a"/>
一柱東風戀紫霞數聲鷄犬野仙家東風自此無分破<lb/>
添得碧桃無數花<lb/>
　　　鑑湖書屋<lb/>
湖上秋光碧萬尋吾伊聲裡日千金莫教平地風波起<lb/>
一鏡秋毫坐古今<lb/>
　　　題梅<lb/>
南枝漏洩東君信㸃破江南一片春鐡笛一聲山月冷<lb/>
半空飛下縞衣人<lb/>
<pb n="KR4e0124_WYG_012-15b"/>
　　　夢題王許三峯<lb/>
六月霜飛萬井寒江南烟雨此峯㸔剡溪若解先生意<lb/>
日日茅亭住得安<lb/>
　　　二十三日夢<lb/>
歸城兒女候秋光采采黄花泛酒觴霜後有霜花更好<lb/>
東籬留得萬年香<lb/>
　　　太極丸春<lb/>
萬山蒼玉一丸春太極先生是此君無限風光㸔不盡<lb/>
<pb n="KR4e0124_WYG_012-16a"/>
山河全露素王身<lb/>
　　　金鼇霽雪<lb/>
金鼇海上際天來凍合雲樓霽不開無限清光皆落手<lb/>
草堂明月棹歌回<lb/>
　　　玉冕晴雲<lb/>
變化無端古又今巻舒由我此機深時來慰滿三農望<lb/>
箇裡無心是有心<lb/>
　　　翠𤣥幽玩<lb/>
<pb n="KR4e0124_WYG_012-16b"/>
一壺光景浩無邉妙絶中和大有天自古洞門無俗客<lb/>
至今留與濟川仙<lb/>
　　　大旒垂玉<lb/>
一泒銀河夜不收碧山無碍此天流紫雲芳草春無際<lb/>
却界長天一色秋<lb/>
　　　飛轝横翠<lb/>
碧雲芳樹與天齊回首湖山萬皺低莫遣桃花逐流水<lb/>
恐人疑是武陵溪<lb/>
<pb n="KR4e0124_WYG_012-17a"/>
　　　三峽迴清<lb/>
三峽盤迴百里通洞天深鎖水雲中無邉光霽誰為主<lb/>
一泒銀河萬折東<lb/>
　　　一峯來秀<lb/>
倚天髙樹遏雲流只見長春不見秋曉月瞳瞳光四海<lb/>
無邉佳氣擁羅浮<lb/>
　　　初四日夢<lb/>
海棠流月過蘓牆照見茅堂是玉堂堂上真元無别主<lb/>
<pb n="KR4e0124_WYG_012-17b"/>
劉郎依舊與劉郎<lb/>
　　　十一月一日將至瀧濵夕毛氏西園<lb/>
太極西皇是我家碧雲長樹醉流霞玉華仙子歸來日<lb/>
咲指東風第一花<lb/>
　　　初二日至瀧濵夕車溪張氏<lb/>
勸君莫向青山家勸君莫向東風夸面前自有好田地<lb/>
菊花開後開梅花<lb/>
　　　十二月一日夢送望振北上<lb/>
<pb n="KR4e0124_WYG_012-18a"/>
鐡鶴亭前醉碧隂金牛洞裏睡雲深明年袖裹東風去<lb/>
唤得天邉杏滿林<lb/>
　　　丹霞室<lb/>
瑞入春風醉紫霞東華光景賸西華金墩不似仙墩好<lb/>
玉鏡閻浮次第花<lb/>
　　　𤣥雲崖<lb/>
百仭𤣥雲片玉清園林風致似虞廷只縁解得髙山意<lb/>
指下無音太古情<lb/>
<pb n="KR4e0124_WYG_012-18b"/>
　　　六合𤣥雲<lb/>
東華光景儼南華六合風花屬我家試上雲樓足清賞<lb/>
與君長醉赤城霞<lb/>
　　　浴月亭<lb/>
無奈清都道氣何金波萬頃浴嫦娥廣寒秋色深無底<lb/>
一片虚雲照大羅<lb/>
　　　金牛亭<lb/>
不耳牛亭夜載烟好縁長不受春鞭自從脱却金籠後<lb/>
<pb n="KR4e0124_WYG_012-19a"/>
多在青山玉樹邉<lb/>
　　　金牛洞天<lb/>
洞天風景碧虚中九曲雲根一線通誰向紫陽山下路<lb/>
梅花三弄倚東風<lb/>
　　　二十一日夢<lb/>
野仙纔割白雲房夜靜梅花試玉香一段春風無限力<lb/>
幾翻推倒紫霞觴<lb/>
　　　二月初二日夢<lb/>
<pb n="KR4e0124_WYG_012-19b"/>
次第開花次第花隔牆何必問誰家也應無奈春光好<lb/>
長對東風醉紫霞<lb/>
　　　又<lb/>
四海明年宇宙香萬花庭院各春光綱常擔上挑三統<lb/>
萬古綱常上脊梁<lb/>
　　　玉柱峯<lb/>
玉柱峯頭紫氣迴清明時節逼峯來只今閑却擎天手<lb/>
南部烟花總自裁<lb/>
<pb n="KR4e0124_WYG_012-20a"/>
　　　五月初二日夢<lb/>
隂陽管束璣衡外宇宙呼嘘槖籥中嵗事化權今在手<lb/>
人間何樹不東風<lb/>
　　　三月初七日夢<lb/>
髙卑一曲動𤣥青春日春風拜考亭不是昊天無處著<lb/>
潔魂應送水成清<lb/>
　　　九月<lb/>
海天吹雨未曽收曽上雲樓努力休收歛此心歸寂寞<lb/>
<pb n="KR4e0124_WYG_012-20b"/>
一方明月爛沙頭<lb/>
　　　十一月初三夕于杏林<lb/>
天機纔動玉壺春海内初㸔白日頻頭上葛巾猶在此<lb/>
與君同是葛天民<lb/>
　　　又<lb/>
庭燎春和萬國香小橋虹路倚天長明年去借仙翁手<lb/>
指㸃雲章對玉皇<lb/>
　　　十六日夢<lb/>
<pb n="KR4e0124_WYG_012-21a"/>
彷彿雲霄玉萬竿依稀王母駕青鸞來時不識歸時路<lb/>
共向瑤臺月下㸔<lb/>
　　　二十五日夢<lb/>
月色花香掌上㸔分明春事滿䦨干憑誰説與林和靖<lb/>
雪樹枝頭雪未乾<lb/>
　　　閏二月二十六日夢<lb/>
紫閤春隂倍草堂玉蓑金笠戴春光從今收拾乾坤後<lb/>
自對青山借一觴<lb/>
<pb n="KR4e0124_WYG_012-21b"/>
　　　十六日夢送安成醫士劉敷烈<lb/>
野客歸來野興狂水雲樓閤水雲香鏡湖十里春如畫<lb/>
一樣荷花一樣香<lb/>
　　　十月初三日夢<lb/>
酒畔逢春手莫停耳邉鸎語大分明閑花野草春全賴<lb/>
遇著東風一樣生<lb/>
　　　夢<lb/>
聖賢為學在求心為學心求古自今回首羅浮山下屋<lb/>
<pb n="KR4e0124_WYG_012-22a"/>
梅花春意一枝新<lb/>
　　　無題二首<lb/>
留得一瓢収野興忽然雙鶴水之清秋風不敢吹茅屋<lb/>
只恐先生夢裡驚<lb/>
　　　又<lb/>
沈醉東風未得醒落花飛絮日㝠㝠門前有个長松樹<lb/>
莫遣黄鸝來上鳴<lb/>
　　　初三日夢<lb/>
<pb n="KR4e0124_WYG_012-22b"/>
黄花隨處隠天流萬壑清風一夜秋可是謫仙縁未滿<lb/>
不妨還作此山囚<lb/>
　　　七月初九日夢<lb/>
秋風無恙布袍輕十里西湖格樣清一片鐡心聽不盡<lb/>
天津長短杜鵑聲<lb/>
　<lb/>
　<lb/>
　一峯文集巻十二<lb/>
</p>
<p>
</p>
  </div>
<div>
                <head>一峯文集巻十三</head>
    <p>
<pb n="KR4e0124_WYG_013-1a"/>
欽定四庫全書<lb/>
　一峯文集巻十三　　　　明　羅　倫　撰<lb/>
　　七言八句詩<lb/>
　　　和林緝熈訪六一公于西陽宫宫有瀧岡阡表<lb/>
秋日微涼草樹悲此情堪與故山離蘇黄人物從頭數<lb/>
周邵風流雅未知野老自能償伏臘東風無計奈糠粃<lb/>
憑君莫唱滄洲曲一淚斜陽灑卧獅<lb/>
　　　又<lb/>
<pb n="KR4e0124_WYG_013-1b"/>
西傾一極論今雨潁上方歸思欲離古樹碧圓山欲斷<lb/>
小窓虚白月先知滄江已老三秋鬢太古風清萬國粃<lb/>
暮雨無言翁仲泣淡烟芳草對殘獅<lb/>
　　　和林緝熈書梁徳莊雲菴壁<lb/>
面面春光送草廬自堪蹤跡混樵漁即㸔風絮終無定<lb/>
却愛閒雲得自如禹甸有縁憑造物楚天無夢在仙裾<lb/>
人間晴雨渾閑事嬴得花前到小車<lb/>
　　　逰霜崖洞天并序<lb/>
<pb n="KR4e0124_WYG_013-2a"/>
　文昌西山麓曰霜崖洞天洞有石船古今無知者宋<lb/>
　陳横齊張習甫瀘濵張養直諸老標異洞乃以名迨<lb/>
　我文明少師楊士竒寺丞張宗璉侍講彭敷五繼跡<lb/>
　墨於戲山川自宇宙昔晦而今顯也不以人乎成化<lb/>
　戊戌張君兼素信次予逰用瀘濵韻各一首兼美將<lb/>
　磨崖刻之後之觀者亦將有感扵斯乎<lb/>
野人疎散便成仙自在吾心自在天紅葉為誰流水去<lb/>
白雲留我碧山前烟傳桑海三生石月抱袈裟九月船<lb/>
<pb n="KR4e0124_WYG_013-2b"/>
風物不殊諸老異露華無語對潺湲<lb/>
　　　贈劉善叙往湖南并引<lb/>
　劉友善叙將見都憲劉侯孚于湖南也其友羅倫執<lb/>
　盞祝曰傳不云乎國家之敗由官邪也官之失徳寵<lb/>
　賂章也致敗之由豈有外扵此乎寵賂之章其有甚<lb/>
　扵此乎昔和斯哈瑪爾平章斯土黜陟惟允盛徳交孚<lb/>
　逺邇洽和交廣欵服况聞周公孔子之道者乎吾子<lb/>
　扵侯為同姓居廬陵為同郡賔西塾為同道非浚恒<lb/>
<pb n="KR4e0124_WYG_013-3a"/>
　之初者吾見其相與以有成也贈以詩曰<lb/>
愛汝今日湖南逰長風萬里無清秋江山有待亦吾土<lb/>
兄弟相㸔是故侯直道毎増知已重老夫端為大家憂<lb/>
天台舊有延生藥轉手疲癃信爾瘳<lb/>
　　　逰蕭瀧瑞賢亭次侍講彭敷五<lb/>
東風清晝洗浮隂十二䦨干帝汝臨一代文明元有數<lb/>
二儀清濁到而今好山苦戀閑雲住秋水生欺病眼深<lb/>
試問卧龍何日起禹門消息是天心<lb/>
<pb n="KR4e0124_WYG_013-3b"/>
　　　張東白往西山夏正夫訪不遇録其作見寄予<lb/>
　　　　亦約東白重逰口占元韻<lb/>
金牛病客老摧隤也學山翁芋栗煨東白先生非我輩<lb/>
西山佳候是良媒使君月下敲門去半夜山隂棹雪回<lb/>
聞道安峯無限好春風還許綈袍陪<lb/>
　　　復廖行儉并引<lb/>
　行儉任金華時荷佳句見貽及是罷歸過一峯山中<lb/>
　倫執易集要就正于飛轝道傍一夕夢曰三才既展<lb/>
<pb n="KR4e0124_WYG_013-4a"/>
　却奔四稚之家千古有人大畫文王之易行儉言還<lb/>
　依韻酬之癸巳十月晦<lb/>
登瀛道人羅浮過排風馭氣來無何千里萬里海天逺<lb/>
五峯十峯春色多本相了無塵刼礙浮生虚被身名魔<lb/>
大明千古曙長夜中天共指回揚戈<lb/>
　　　復新昌王直菴樂志<lb/>
風騷回首盡臺輿野老烟花興未除萬壑秋聲和鳯律<lb/>
一蓑春色上牛車貞元自古天難老麟鳯中原網易疎<lb/>
<pb n="KR4e0124_WYG_013-4b"/>
茅屋蕭然湖上榻青山流水夢何如<lb/>
　　　送何廷秀按察河南<lb/>
西風秋意滿陶園采采黄花泛此樽醒醉百年消日月<lb/>
行蔵今日任乾坤中原藩鎮諸公在北極朝廷萬世尊<lb/>
老病多君戀明主夢回欹枕釣蓑温<lb/>
　　　陳夢祥歸南海内翰張廷祥憲使陳文曜憲副<lb/>
　　　　夏正夫憲僉徐明徳陳粹之㑹餞于洞陽觀<lb/>
　　　　聫句寫别倫聞次其韻<lb/>
<pb n="KR4e0124_WYG_013-5a"/>
長江一色楚天南别緒無端夢與參百嵗逢君能有幾<lb/>
兩儀添我便成三洞陽日暮誰辭醉陋巷風光只自甘<lb/>
極目湖山秋萬里錦衣何處覔歸㠶<lb/>
　　　僉憲徐迂齋陳冷菴㑹于泰和觀臨别言懐<lb/>
泰和觀裡秋光滿共對寒香進此盃病骨可曽縁客醉<lb/>
好懐今日為君開碧山白髪定誰老黄鶴青霄何處來<lb/>
十二天章還老手明朝歸取五雲裁<lb/>
　　　題徐迂齋匡廬秋霽圖用前韻<lb/>
<pb n="KR4e0124_WYG_013-5b"/>
東南秀色甲天下無限秋光落酒盃紫盖黄旗山色見<lb/>
光風霽月草堂開羣雄已散浮雲夢此老猶尋白鹿來<lb/>
欲剗匡廬塞彭蠡中原萬里入平裁<lb/>
　　　題徐節婦巻用張方伯韻<lb/>
懶拈鸞鏡掃蛾眉羞見楊花别故枝芳草有情還夜合<lb/>
貞松無夢與春移婦人自我如男子造化從他似小兒<lb/>
一片鐡心編不盡直從刪後更無詩<lb/>
　　　西隠張氏㑹英圖<lb/>
<pb n="KR4e0124_WYG_013-6a"/>
宇内春光領欲完名園今得萬花㸔幾回清夜宴桃李<lb/>
九老東風入肺肝病客且扶藜杖去勸君莫放酒盃乾<lb/>
不知牆外春深淺醉把花鬚仔細㸔<lb/>
　　　聚英堂用蕭宜沖韻<lb/>
呼童連夜報青山海内衣冠此㑹難别段鸎花休問主<lb/>
自家風月不曽閒蒼天慣我長為客野老㸔君亦解顔<lb/>
莫學山隂便歸去短篷殘雪五更寒<lb/>
　　　答夏憲副止菴見贈二首<lb/>
<pb n="KR4e0124_WYG_013-6b"/>
乆病寒衾易覺秋老懐珍重為東周𤣥天有意縁誰在<lb/>
紫綬何人為國謀月桂夜長迷玉兔銀河秋盡隔牽牛<lb/>
雲山十二窩頭路多謝先生夢寐求<lb/>
　　　又<lb/>
髙堂明鏡萬莖秋屋上西風撼不周鑿沼且留明月住<lb/>
買山初為白雲謀誰呼鐡笛先招鶴自著蓑衣早放牛<lb/>
道在莫須同出處此心還向止菴求<lb/>
　　　和緝熈過毛英懋西園隠居<lb/>
<pb n="KR4e0124_WYG_013-7a"/>
肝肺贏餘五畝春草堂雲暖小山貧塵中物色元無我<lb/>
林下心情見此人鶴伴野翁梳白髪蝶随春色上烏巾<lb/>
褰衣細問西園老怕有人家可並隣<lb/>
　　　和緝熈留别<lb/>
甲子流年又幾春東風初散馬蹄頻自憐白髪添明鏡<lb/>
悵望青天入暮雲寒日卧龍遲逺夢冷花幽鶴伴芳辰<lb/>
相逢且盡樽前酒無那滄波欲送人<lb/>
　　　唐曲江公張九齡志徐孺子碣陳獻章公甫題憲<lb/>
<pb n="KR4e0124_WYG_013-7b"/>
　　　　副夏寅正夫邀倫同和憲使陳煒文曜刻石<lb/>
　　　　東湖亭上聘君子季登及陳蕃禮宜侑享故<lb/>
　　　　及<lb/>
古往來今成代謝青山流水費興亡流連木榻堪何事<lb/>
慘淡炎精遂不光文獻銘章秋月白杜陵烟艇落花香<lb/>
林居細問𤣥㝠子人道天心合有常<lb/>
　　　又<lb/>
垂白西山欲滿顛漢家不遇中興年巢由事業非吾願<lb/>
<pb n="KR4e0124_WYG_013-8a"/>
陳竇功名到耳邉蓑笠獨堪惟飽飯衣冠他自上仙船<lb/>
平生只愛申屠子老去相㸔落照前<lb/>
　　　又<lb/>
黨錮諸君宿草寒西山南浦謝盤桓莫煩使者室懸榻<lb/>
懶逐羣兒學掛冠未有烟花嶠我老只餘風月倩人㸔<lb/>
生芻一酹東湖水幾許清光入肺肝<lb/>
　　　又<lb/>
聞道東都萬古悲可堪人事與天時羣雄睥睨嗟何及<lb/>
<pb n="KR4e0124_WYG_013-8b"/>
一代人才信有禆黨籍儘教諸子與天機惟許此翁知<lb/>
解嘲莫笑揚雄論誰畫陳蕃入此祠<lb/>
　　　和夏正夫題陳粹之家蔵南陽卧龍圖<lb/>
三分天下羽書馳龍卧南陽未起時海内風塵皆羿莽<lb/>
眼中魚水是湯伊未除漢賊身先死便絶江流恨不移<lb/>
曉霧一綃巾幗在青山千古笑曹丕<lb/>
　　　和夏正夫題陳粹之家蔵藍闗擁馬圖<lb/>
金剛未破羚羊角西極流風大夏薫自分疎狂投瘴海<lb/>
<pb n="KR4e0124_WYG_013-9a"/>
敢將衰朽負明君藍闗馬瘦堪寒雪岳頂天低識暮雲<lb/>
却笑元和無眼孔鰐魚猶解畏斯文<lb/>
　　　和答涪守張兼素<lb/>
昨夜清風度碧山蓑衣初振水雲間流年信我添華髪<lb/>
世路逢君祗厚顔深樹黄鸝閒自語落花飛燕傍誰還<lb/>
柴門已與山童約明月今宵不用闗<lb/>
　　　又<lb/>
春光容易落花輕世路山河算幾程芳草可憐諸老去<lb/>
<pb n="KR4e0124_WYG_013-9b"/>
好風偏為故人清也知蝴蝶渾閒夢却笑獮猴亦世情<lb/>
老子婆娑眠不著五更寒極弊裘横<lb/>
　　　林緝熈歸㑹于薌城梁宅和洪城見寄<lb/>
雲水千峯更萬峯此心期與故人同蒼茫世路浮生在<lb/>
澹泊春杯野興濃鄉夢幾回茅店月蓑衣無恙栁花風<lb/>
明年唤取陳公甫皂帽青天信一蓬<lb/>
　　　奉寄大韶謝先生癸未南省火先生出予于厄<lb/>
曽同丙子㸔鄉榜丙戌登科更在門南省再生真父母<lb/>
<pb n="KR4e0124_WYG_013-10a"/>
西湖歸老任乾坤十年不見先生面多病難忘聖主恩<lb/>
獨立蒼茫回白首滿蹊桃李竟何言<lb/>
　　　慰敷五失子<lb/>
聞君失子勿深悲猶似從前無子時造物戲人聊爾耳<lb/>
男兒到此不須疑東坡縁業無它累尼父前知後汝期<lb/>
獨對紫薇過半夜一燈風雨讀昌黎<lb/>
　　　題張氏水村小景<lb/>
逢著閑人只㸃頭海邉今我是沙鷗多情芳草舊知已<lb/>
<pb n="KR4e0124_WYG_013-10b"/>
如意好山都上樓白髪已前渾是夢黄花相與又逢秋<lb/>
年來解得濠梁意却笑逰魚誤中鈎<lb/>
　　　和緝熈同春書臺<lb/>
萬玉峯頭自在春暖雲晴雨為誰貧誰知别樣風花手<lb/>
只屬麄衣淡蕩人芳草漫同康樂夢野花羞傍紫陽巾<lb/>
即呼猿鶴留君住莫問東家更買隣<lb/>
　　　和緝熈謁文信公富田祠<lb/>
杖屨春光滿一峯文山猿鶴若為容乾坤卧榻還他主<lb/>
<pb n="KR4e0124_WYG_013-11a"/>
伏臘謳歌信野翁夷夏有情回白日興亡無計奈西風<lb/>
簷花落盡燈前雨懶聴南禪半夜鐘<lb/>
　　　題薌城梁徳剛書屋用林緝熈韻<lb/>
乳燕鳴鳩甲水濵小軒幽逕足聴聞坐忘芳草翻疑夢<lb/>
寒盡梅花剰得春世事暗隨燈燼落年華偏戀老翁新<lb/>
芒鞋竹杖身長健頻上金牛醉野人<lb/>
　　　送張兼素北上并寄大韶明仲敷五諸君<lb/>
文昌人物張兼素來謝涪州太守回無數青山容我有<lb/>
<pb n="KR4e0124_WYG_013-11b"/>
幾多黔首待君來朝廷今日真無事草野它年愧不才<lb/>
傳語諸君憐老病餘生留取付春杯<lb/>
　　　答陳石齋二首<lb/>
海上歸來卧一丘烟霞萬頃勝封侯青山未老我長樂<lb/>
明月不來心獨憂雲谷耦耕添此老華胥髙枕是吾州<lb/>
蒼天鼎鼎憑誰在笑倚東風自㸃頭<lb/>
　　　又<lb/>
帝與華胥作睡侯天厨無分飽珍羞友朋愛我垂髙誼<lb/>
<pb n="KR4e0124_WYG_013-12a"/>
妻子耘春不解憂十載驅馳歸故里兩年漂泊落它州<lb/>
草亭風雨瀟瀟處却為蒼生白滿頭<lb/>
　　　寄謝元吉<lb/>
曽見西湖柱史歌長歌三日遏雲和雷霆白晝果在地<lb/>
牛女清秋無渡河淮西草木色不改衡陽花栁春何多<lb/>
幾時攜取陳夫子淡月疎烟醉碧蘿<lb/>
　　　<graphic n="KR1713" url="https://raw.githubusercontent.com/kanripo/KR-Gaiji/master/images/KR1713.png" mimeType="image/png"/>頭次容彦昭先祖妣𦵏地處<lb/>
<graphic n="KR1713" url="https://raw.githubusercontent.com/kanripo/KR-Gaiji/master/images/KR1713.png" mimeType="image/png"/>上三峯髙倚天斜傾北斗飛寒泉野鳥啼吟古蜀帝<lb/>
<pb n="KR4e0124_WYG_013-12b"/>
寒花的皪羅浮仙龍山自落烏紗帽馬鬛新封翠玉鈿<lb/>
萬古清明風木在淚河東注下伊川<lb/>
　　　次陳公甫九日韻<lb/>
三千里外傳佳句兒稚爭歌九日詩黄菊有知催我病<lb/>
蒼天無定使人疑烟霞落夢還多日月露回秋候此時<lb/>
獨倚柴門搔白首南山佳氣接東籬<lb/>
　　　瀧槎吟為彭汝正<lb/>
萬里瀧源天上來乘槎仙子幾時回客星午夜犯牛女<lb/>
<pb n="KR4e0124_WYG_013-13a"/>
烟雨一竿歸釣臺白髪未消湖海氣清風半入雲濤堆<lb/>
蓑衣醉卧黄昬後一枕江聲鼻息雷<lb/>
　　　一横亭<lb/>
一篷烟雨待君來憑席風濤日幾回尼父已虚浮海夢<lb/>
傅巗初用濟川材一亭真意留芳草兩岸春光付野梅<lb/>
老子羊裘方卧穏棹歌休傍釣魚臺<lb/>
　　　又<lb/>
孤舟端為濟川開載滿東風傍釣臺魚飯情懐渾落魄<lb/>
<pb n="KR4e0124_WYG_013-13b"/>
雲天光影共裴佪浪抛栁絮春無定醉卧蘆花夢未回<lb/>
玉漏不知催幾許早行人已待君來<lb/>
　　　和彭敷五二首<lb/>
聞道東瀧居士來湖山寂歴湖光漼破除塵海夢一覺<lb/>
消得羅浮春幾杯今雨城南驚老樹東風竹外見全梅<lb/>
青山莫笑空回首紫錦囊中萬玉堆<lb/>
　　　又<lb/>
五栁先生歸去來芰荷衣上露漼漼不由天地不由我<lb/>
<pb n="KR4e0124_WYG_013-14a"/>
無盡烟花無盡杯别樣家風幽澗竹一般春意隔牆梅<lb/>
老來只怕風濤險懶下瞿塘灧澦堆<lb/>
　　　謁草廬先生祠<lb/>
道契山中訪有初草廬祠下掃寒蕪六經日月渾無夜<lb/>
萬古真元自此符黄閤夢回空北極紫𤣥雲凈小東吳<lb/>
補天功課誰能就密鍊𤣥精倚太虚<lb/>
　　　送曽郎中約義歸致<lb/>
解印悠然歸故林南山佳氣忽千尋浮雲世事從今古<lb/>
<pb n="KR4e0124_WYG_013-14b"/>
芳草人間自淺深萬壑清風𤣥鶴夢一天秋水白鷗心<lb/>
憑渠領得東周意莫和山前楚鳯吟<lb/>
　　　復陳公懋<lb/>
年年九日登髙處野老悲歌可奈何籬落秋香簮後少<lb/>
闗河春草望中多浮雲萬里天慳雨明月千川水漫波<lb/>
閑得百年懐抱在白頭林下㸔蹉跎<lb/>
　　　戲贈明仲弟<hi>明仲天庭中鶴頂紅一㸃嘗云須學明道</hi>
㸔君即欲㸔明道無那蒼生福未縁鶴頂漸紅朝日表<lb/>
<pb n="KR4e0124_WYG_013-15a"/>
蠅頭初黒退花前官閑儘爾還詩債老去堪誰送酒錢<lb/>
莫道府中無職事閉門猶自抱風眠<lb/>
　　　次易徳元<lb/>
青天飛下青山蒼山光無盡天茫茫赤脚仙人九節杖<lb/>
一日拄盡青山長物外逍遙混沌老空中語笑雲霞香<lb/>
黄鶴髙飛在何處蜻蜓猶逐東風狂<lb/>
　　　成化丙戌夏五月予得罪謫泉南提舉道經金<lb/>
　　　　鼇門生彭宜鑑夢中有作意若為予者時九<lb/>
<pb n="KR4e0124_WYG_013-15b"/>
　　　　月二十一日也<lb/>
牆角寒梅昨夜開誰知春在雪中回松筠到處為貞友<lb/>
桃李漫山總俗材清影不隨流水去暗香時逐好風來<lb/>
冰肌玉骨無人識先占千紅萬紫魁<lb/>
　　　逰紫霄觀<lb/>
兩袖西風上紫霄古碑磨蘚認前朝黄塵滿地孤雲在<lb/>
紫極中天萬國標不為丹砂逃日月且縁薪火問漁樵<lb/>
何人更結華山屋泉石中分正道寮<lb/>
<pb n="KR4e0124_WYG_013-16a"/>
　　　復江浦張都憲二首<lb/>
聖主憂勤稼穡難大臣忠奮亮天官日邉紅杏春前種<lb/>
海上黄茅夢裡觀玉殿薫風清社稷冰壺秋月照心肝<lb/>
東籬無限秋光好留與淵明晩節㸔<lb/>
　　　又<lb/>
萬鼎横天玉鉉扛堯波導海息舂撞秋飛野草青千里<lb/>
春遞鸎花滿萬邦雲外鳯毛真有侣海邉鷗鳥信無雙<lb/>
功成南紀標銅柱自見聞風萬壁䧏<lb/>
<pb n="KR4e0124_WYG_013-16b"/>
　　　復且齋<lb/>
朔風鶴氅來湖濵雪中草樹生陽春浩歌一曲泣神鬼<lb/>
浮漚萬古同天人雲霞拂袖海岳動花月在戸乾坤貧<lb/>
鹿門回首忽千里蒼茫獨立傷吾神<lb/>
　　　迂齋為徐僉憲題<lb/>
對人長笑野夫狂未到東周氣不䧏閒夢苦疑天未穏<lb/>
緩行猶恐地無綱滿園春意無羊到一枕風清為蝶忙<lb/>
露冕若逢當道虎幾回車上臂先攘<lb/>
<pb n="KR4e0124_WYG_013-17a"/>
　　　正密堂<lb/>
一片靈臺莫自欺此機纔動山翁知秋毫不染銘盤日<lb/>
夜半無人秉燭時香燼上薫𤣥宇動冰壺清沁玉淵輝<lb/>
紫陽心印傳千古笑指南山未許移<lb/>
　　　一峯草亭<lb/>
病來乆謝乾坤勞白板霜飛安所遭千峯不管甲子老<lb/>
萬竅一任天風號麋鹿過門㸔箇箇野翁餽藥來忉忉<lb/>
百年有意堪誰道檢書日夜燒松膏<lb/>
<pb n="KR4e0124_WYG_013-17b"/>
　　　來賢堂<lb/>
曉天光霽動千山回首英靈見二難鐡鶴夜留𤣥露飲<lb/>
金童朝煮白雲飡筆頭瀾湧文翻水鏡裏春回酒上顔<lb/>
誰在青霄望牛斗可教長劒倚虚寒<lb/>
　　　張元恵藥酒<lb/>
藥和雲液效方神日日山妻泣四隣食㫖自知非宰我<lb/>
獨醒誰信是靈均誰將鷀杓分餘滴欲脱鸘裘换一巡<lb/>
忽報白衣人送至玉壺持送曲江春<lb/>
<pb n="KR4e0124_WYG_013-18a"/>
　　　洪峩閤<lb/>
百雉𤣥城架□寥玉華仙宇欝岧嶤丹書北斗𤣥光合<lb/>
黄道中天紫氣饒泮水載陽秋月皜清風歸洞野雲消<lb/>
梅花閤上春如海鐡鶴仙人放玉簫<lb/>
　　　二十六日夢寄饒雯峯太守<lb/>
好雲乘雨到雯峯一片閒雲度大空故國有懐天角白<lb/>
小窓分睡日頭紅秋抛兩鬢蓬髫外春在三生落魄中<lb/>
此老胷懐無畫手杏花庭院栁花風<lb/>
<pb n="KR4e0124_WYG_013-18b"/>
　　　夢和人慶先考初度<lb/>
宇宙千年老八荒不知更變幾滄桑黄花三徑秋風早<lb/>
白髪一簮生意長雲母屏前歌皓齒牡丹亭畔試沈香<lb/>
浮雲一任閒舒巻嬴得青山望渺茫<lb/>
　　　足隠<lb/>
五栁先生歸去來陶然獨對菊花盃巢由不識君人面<lb/>
伊吕徒勞王佐才蓑笠毎披烟雨去牛羊幾放夕陽回<lb/>
錦袍公子莫來此門對南山日懶開<lb/>
<pb n="KR4e0124_WYG_013-19a"/>
　　　初八日附黄圭夢<lb/>
兩儀㑹得真鉛汞勘破隂陽妙物機明月滿天秋似水<lb/>
東風一樹栁如絲萬家赤子庭中泣半夜青雲枕畔飛<lb/>
雷電若驚龍便起大施霖雨洗瘡痍<lb/>
　　　十八日夢<lb/>
海上歸來十五秋西風無計白人頭丸中化主先生在<lb/>
物外年華甲子流丹竈一方仙客䕶玉階方寸昊天留<lb/>
南山佳氣無邉在天夀蒼生樂未休<lb/>
<pb n="KR4e0124_WYG_013-19b"/>
　　　又和同春書臺<lb/>
翠錦雲山信手栽光風消息自天來人間好事傳千古<lb/>
海内長春此一盃河漢昭回傾北極寒泉膏潤麗東萊<lb/>
丹霞百尺虹光動昨夜奎星落上台<lb/>
　<lb/>
　<lb/>
　<lb/>
　一峯文集巻十三<lb/>
</p>
<p>
</p>
  </div>
<div>
                <head>一峯文集巻十四</head>
    <p>
<pb n="KR4e0124_WYG_014-1a"/>
欽定四庫全書<lb/>
　一峯文集巻十四　　　　明　羅　倫　撰<lb/>
　　歌<lb/>
　　　湖山萬里歌并引<lb/>
　益菴陳夢祥僉江西憲事考滿歸南海冷菴陳粹之<lb/>
　同寮而厚别送攸鎮驛益菴寫湖山萬里圖以寄情<lb/>
　予為之題<lb/>
光霽湖天月滿舷棹歌聲裡鐡腸仙棹歌聲禋日如年<lb/>
<pb n="KR4e0124_WYG_014-1b"/>
歌聲一透鴻濛堅歌停雲散山依然歌韻初傳滿大千<lb/>
渭城三疊流空烟湖山一曲江天連潁川老子歸田園<lb/>
桑麻萬頃東風妍蓑衣篛笠犁鋤邉芒鞋竹杖風花前<lb/>
麻衣草座南陽阡石頭玉板東坡禪人間官不直一錢<lb/>
四時青紫西風蟬至今薄俗違髙賢夢祥骨鯁知誰憐<lb/>
我獨擊節非諛便粹之瀟灑輕肥鮮益菴冷暖寒無氊<lb/>
手持鐡杖來扶顛兩公脊硬當皇天金蘭氣味同心言<lb/>
海天夢落烟霞先西江忽上番禺船乾坤瘡痍誰當痊<lb/>
<pb n="KR4e0124_WYG_014-2a"/>
天河莫寫中幽悁冷菴回首别袂褰益菴落筆驚龍眠<lb/>
湖山萬里離情牽湖山萬里一幅箋㝠鴻天濶鳯孤騫<lb/>
　　　靜棲巖歌并序<lb/>
　静棲巖舊名聖棲巖盖佛子之居也去廣昌十五里<lb/>
　在吉祥里北石山壁立如翠玉屏風下有洞穴深廣<lb/>
　圓瑩可容百數十人竒山秀水環繞左右邑人掲黻<lb/>
　氏闢荆棘造廬舍延叔父蘭窓先生主之叔父曰非<lb/>
　静無以成學易其名為静棲命留題刻石遂斐然成<lb/>
<pb n="KR4e0124_WYG_014-2b"/>
　章使後之髙人大隠知静棲之名發乎蘭窓叔父也<lb/>
　叔父名曰修益<lb/>
混沌神工劈天斧鑿破鴻濛開太古青天碧玉一萬仭<lb/>
玉宇玲瓏紫虚府緑雲繞梁丹霞繡柱明月掛簷清風<lb/>
入戸琪樹扶疎瑶草緑白鶴回翔紫鸞舞王喬來逰傅<lb/>
説築堵左手撫蓬壺右手挾天姥貝闕珠宫等是閑洞<lb/>
天福地羞與伍掲陽有佳人好事過謝五邀請羅浮仙<lb/>
來作静修主饑餐紫芝渇飲玉乳春陽融融液肝腑天<lb/>
<pb n="KR4e0124_WYG_014-3a"/>
葩燁燁竒芬吐日錬五色石萬杵𤣥霜苦借問爾何為<lb/>
欲把青天補仙人本是好閑居却憶蒼生思下土君不<lb/>
見山前婦人哭啾啾為道淫雨無時休<lb/>
　　　節婦歌并序<lb/>
　節婦姓某氏父某年二十配某氏三載其夫卒子一<lb/>
　人甫五嵗亦卒或勸其改配者節婦哭曰此言何至<lb/>
　吾耳乎吾聞婦之事人從一無二吾生為某氏婦死<lb/>
　為某氏鬼矣聞者惻惻毛竪扵戲婦貞其夫子孝其<lb/>
<pb n="KR4e0124_WYG_014-3b"/>
　父臣忠其君是皆出扵秉彛之性天柱賴以立地維<lb/>
　賴以固者節婦比有之忠臣孝子鮮聞焉豈婦人能<lb/>
　之而丈夫反不能哉欲動乎中而所守變乎外丈夫<lb/>
　有愧扵婦人多矣若節婦者惡可無聞哉予故傳其<lb/>
　事而播諸聲歌使觀風者有所采也<lb/>
泉流不歸山雨落不上天妾心死不回金石無全堅白<lb/>
日經中街飄忽沈西海妾心日不如長夜瞳瞳光不改<lb/>
明月懸清輝三五二八圓又虧妾心月不如一圓耿耿<lb/>
<pb n="KR4e0124_WYG_014-4a"/>
無虧時妾心一寸鐡不與洪爐滅妾心萬鈞石不觸洪<lb/>
濤裂妾髪可剪妾頭可截妾心之白不可涅憶妾二十<lb/>
春結髪事良人焉知三載皇天傾羅幃繡幕生素塵懐<lb/>
中五嵗兒水上浮漚淪白髪蕭蕭垂老親綵衣零落空<lb/>
悲辛吾聞陳孝婦夫死養姑心愈固朱幡入奏丹書來<lb/>
黄金北斗髙門户又聞杞梁妻一哭梁山傾精誠變天<lb/>
地黄土非無情君不見章臺女傾城華去年嫁東隣今<lb/>
年歸西家顔色皎皎如桃花如桃花貪結子紅顔不惜<lb/>
<pb n="KR4e0124_WYG_014-4b"/>
汙泥沙回首天漢上雙鳯縹縹凌紫霞蓬蒿仰面空咨<lb/>
嗟<lb/>
　　　竹溪歌為南雄陳壁先考賦<lb/>
大庾嶺頭梅花所出氣壓羅浮名動月窟潁川遺老冰<lb/>
雪風骨嗚呼梅花花中之儒先天下之春胡為不友而<lb/>
友此君此君虚直是此老之心術此君標格是此老之<lb/>
精神婆娑鸞鳯影變化蛟龍身睿聖與齊徳俗士不敢<lb/>
親翠雲一萬丈白日搖蒼旻蒼雪灑六合祝融回朱輪<lb/>
<pb n="KR4e0124_WYG_014-5a"/>
姑射仙人冷偷眼廣平學士冰生唇晉七賢唐六逸一<lb/>
年三百六十日日日來傾三百盃脱帽露頂此君側玉<lb/>
山自倒非人推竹溪處士今何在半夜還騎綵鳯回<lb/>
　　　和夏憲副止菴賦陳粹之冷菴赤壁圖歌<lb/>
赤壁一萬丈不為浮雲裘崢嶸蘇長公豪氣盖九州東<lb/>
華塵土涴汗脚摩㺯雲海浮虚舟山髙月小自今古小<lb/>
人䖝蛆君子龍虎東風赤壁一炬紅千載曹劉兩丘土<lb/>
我耳不欲聞何客吹洞簫山林杳㝠鳥獸悲號風塵澒<lb/>
<pb n="KR4e0124_WYG_014-5b"/>
洞欲拔腰間倚天劍陸剸蛇豕水斬鮫鯨手挾南溟鵬<lb/>
足躡飛雲履仰天發長咲自把太虚擬轉眼五百年冷<lb/>
菴好畫止菴賦江西二妙世間無倒腔翻作蘇仙圖横<lb/>
江孤鶴夢若醒人間軒冕真泥塗<lb/>
　　　挽張方伯<lb/>
嚴霜殺碧草白露晞青苔美人一去不復來秋風白帝<lb/>
孤猿哀為君一掛劍枯樹生春華斗間紫氣芒寒斜隆<lb/>
君萬夀天無涯<lb/>
<pb n="KR4e0124_WYG_014-6a"/>
　　　定王樂用冷菴歌<lb/>
君不見淮陽城君不戀曲江景君不味羅珍羞君不皦<lb/>
衣裳錦君居冰一壺君出雪一艇千山寂鶚聲萬境絶<lb/>
塵影道有凍餓人冷菴無此冷我寒待君衣我饑待君<lb/>
省民瘼不問問牛喘莫學漢家丞相丙冷菴冷冷如鐡<lb/>
萬國如在紅爐中江南六月寒風雪恥菴好向冷菴逰<lb/>
冷菴好傍恥菴結菴外諸君知不知兩菴裡事乾坤歇<lb/>
　　　集成蘭<lb/>
<pb n="KR4e0124_WYG_014-6b"/>
衆當路我空谷無人而自芳無風而自馥上師魯叟下<lb/>
友靈均隨分山林吾亦足蕭艾如不知栽傾自培覆<lb/>
　　　靜觀堂<lb/>
靜觀堂上本無我九曲𤣥中更有天隻眼已抛桑海外<lb/>
萬象忽落鴻濛前秋横古月鶴初定春枕白雲山欲眠<lb/>
　　　鳯棲丹穴<lb/>
栖栖坐斷梧桐枝雲衢文翰光陸離朝陽聲動羣鴻悲<lb/>
髙崗影落寒山輝八月霜飛秋氣凄秋巖雨滴空垂垂<lb/>
<pb n="KR4e0124_WYG_014-7a"/>
鳯兮鳯兮今來儀滄江白髪歌明時<lb/>
　　　龍卧滄濵<lb/>
白雲飛盡寒潭清空山草木流芳馨秋日雷霆震復驚<lb/>
春風頭角深潜形蛟人夜泣清湘碧驪珠曉吐滄波明<lb/>
瀧濵瀧濵明發靈八荒净洗天瓢傾<lb/>
　　　冷菴嵗寒幽趣圖<lb/>
君心虚君節剛君性直君色蒼可深山可巖廊可春陽<lb/>
可秋霜此君所以為三友之一流萬世之芳<lb/>
<pb n="KR4e0124_WYG_014-7b"/>
　　　夢送張萬禎<lb/>
寒蟾影落光天中巨艦艨衝野水東桂溪隠者禎菴翁<lb/>
草鞋路逺朱門通雲天悠悠光景融裴佪杖屨酣東風<lb/>
桃李無言朝露滿五雲沾路春光濃<lb/>
　　　題邑史艾方師存機軒<lb/>
艾宣昔日丹青學寫遍朝家及臺閤孤標雅操自天成<lb/>
敢與諸黄較强弱雲孫自少心孔開挾藝過我羅浮來<lb/>
一峯山人忽驚訝筆奪造化非常才緬思今代老吟伯<lb/>
<pb n="KR4e0124_WYG_014-8a"/>
詩載牛腰富能得展圖示我雲錦章盡是功名天上客<lb/>
金牛野老誰與論窮經棲雲鎖洞門云胡索我寫長句<lb/>
安得好手如右軍諸公衮衮難趾美空唱巴人汙君耳<lb/>
思君此去名愈香何異彩鳯鳴朝陽㑹當上國寫御容<lb/>
天子穆穆侯皇皇<lb/>
　　　贈畫史艾方師<lb/>
有客貌古鬚眉蒼靈臺倒湛秋天光運筆通神超頋鄭<lb/>
潑墨無迹齊黄王為予揮灑一峯亭雅懐一段何可當<lb/>
<pb n="KR4e0124_WYG_014-8b"/>
金牛洞府𤣥雲間分明移來静觀堂觀之無厭愛無足<lb/>
此人此畫今無雙變化無窮杳難測妙無言兮紙一張<lb/>
行㸔應詔賔上國麒麟閤寫鴻鴈行<lb/>
　<lb/>
　<lb/>
　<lb/>
　<lb/>
　　一峯文集巻十四<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>省齋集一巻</head>
    <p>
<pb n="KR4d0283_WYG_000-1a"/>
欽定四庫全書　　　　　集部四<lb/>
　省齋集一巻　　　　　　别集類三<hi>宋</hi>
　　提要<lb/>
　　　　<hi>臣</hi>等謹案省齋集十巻宋廖行之撰行之字<lb/>
　　　　天民其先延平人五季時徙于衡州登淳熈<lb/>
　　　　甲辰進士嘗官岳州巴陵尉以親老丐養而<lb/>
　　　　歸注授寧鄉主簿未赴據田竒所作行狀稱<lb/>
　　　　其生平内行修飭留心經濟入仕亦多著循<lb/>
<pb n="KR4d0283_WYG_000-1b"/>
　　　　績然名位不昌故姓字不著于史傳其所著<lb/>
　　　　作諸家亦罕著錄是集乃其子謙所刋原本<lb/>
　　　　十巻今從永樂大典中採掇裒輯篇帙頗夥<lb/>
　　　　似當日全部收入謹排次審訂仍析為十巻<lb/>
　　　　以還其舊其原䟦十七通行狀墓銘等三首<lb/>
　　　　仍附于後以偹考核其文章大抵屏除藻繪<lb/>
　　　　務以質樸為宗或不免近于朴僿故戴溪作<lb/>
　　　　序不甚稱之然其詞意篤實切近事理亦足<lb/>
<pb n="KR4d0283_WYG_000-2a"/>
　　　　以想見其為人至其四六之作則較他文為<lb/>
　　　　流麗潜敷敬䟦稱其表啟多互見周必大集<lb/>
　　　　中葢以必大亦有省齋之名故相淆混今檢<lb/>
　　　　勘必大全集實無一篇與此相複當由後人<lb/>
　　　　知其誤載從而刋除矣乾隆四十六年三月<lb/>
　　　　恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4d0283_WYG_000-3a"/>
原序<lb/>
衡陽廖氏為其州之望族世登儒科天民諱行之為淳<lb/>
熈十一年進士始調岳州巴陵縣尉既數月棄官以便<lb/>
親養再調潭州寜鄉縣主簿未上而卒余官于衡識天<lb/>
民其為人愽學多聞孝友急義州有大事率頼公為謀<lb/>
清江劉清之子澄為守以其名薦于朝不報廖氏世有<lb/>
力於學校學者咸遵之石鼓書院成天民與有力其子<lb/>
謙初試入為首選明年遂繼乃翁登科衡人以為盛余<lb/>
<pb n="KR4d0283_WYG_000-3b"/>
分教霅川得謙書云先君不幸日月易失謙既服闋矣<lb/>
裒平生遺文得拾巻不肖之孤懼湮沒不傳願有以序<lb/>
次之余序石鼓書院累置田近三十頃嘗欲以其事記<lb/>
之石鼓文難其人訪諸學者咸曰主簿公能文學者素<lb/>
所尊信儻得公文記之庶幾不朽今集中所載田記是<lb/>
也余觀公為文率典實有教化不為浮辭虛説非求以<lb/>
文字著名者隨事應用時見其一二爾惜也年不及中<lb/>
志所欲為千百不一施此尤可恨也紹熈二年秋九月<lb/>
<pb n="KR4d0283_WYG_000-4a"/>
永嘉戴溪序<lb/>
</p>
<p>
</p>
  </div>
</body>
</text>
</TEI>
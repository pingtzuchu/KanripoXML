<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>省齋集巻七</head>
    <p>
<pb n="KR4d0283_WYG_007-1a"/>
欽定四庫全書<lb/>
　省齋集巻七　　　　　　宋　廖行之　撰<lb/>
　　啓<lb/>
　　　賀憲冬啓<lb/>
連珠協厯占牛初星紀之墟瑞晷應圭考日至地中之<lb/>
景方慶履長之始益知泰道之亨恭惟某官順隂陽消<lb/>
長之宜奉時令賞刑之政澄清有志已觀惠澤之交孚<lb/>
欽恤為心咸仰平反之罔滯茂對書雲之旦薦迎純嘏<lb/>
<pb n="KR4d0283_WYG_007-1b"/>
之休某疾方阻於負薪禮莫陪於賀燕當君子大來之<lb/>
吉已欣上下之交侈康侯晝接之榮即對庶蕃之錫永<lb/>
言頌系莫罄敷宣<lb/>
　　　賀莫漕冬啓<lb/>
禮樂光華咸企二天之庇隂陽施化迺迎至日之長顧<lb/>
莫稱介壽之觴其敢後宣心之牘恭惟某官髙風峻整<lb/>
雅志澄清與時偕行益懋亮功之績所居類至方凝視<lb/>
履之祥允協昌辰彌隆睿眷某棲遲蠻徼鞅掌郡丞誦<lb/>
<pb n="KR4d0283_WYG_007-2a"/>
召伯黍苗之詩正仰沾濡之澤賡魯侯閟宮之頌敢陳<lb/>
熾大之辭傾祝之誠敷宣罔既<lb/>
　　　元正與憲啓<lb/>
厯首三元有初肇序律調一氣其應始和兹維道長之<lb/>
時允屬泰來之吉恭惟某官撫辰凝績與國齊休奉寛<lb/>
大之詔書宻贊發春之意振滯淹於民俗妙通啓蟄之<lb/>
功茂對青陽佇登黄閣某庇身宇厦引睇星符服制以<lb/>
朞難綴班庭之慶願言伊夕即觀召節之歸<lb/>
<pb n="KR4d0283_WYG_007-2b"/>
　　　賀沅靖守元正啓<lb/>
葦桃在戸又新一歲之儀椒栢稱觴溥介百年之壽惟<lb/>
時碩德茂擁繁禧恭惟某官德秉粹温政推豈弟承流<lb/>
宣化均陽春布澤之施鑄頑成仁協品物更新之應撫<lb/>
辰凝績視履考祥方當彚征元吉之辰竚對晝接康侯<lb/>
之寵某屏星負乗鄰燭映輝豈無頌言可祝公侯之純<lb/>
嘏亦有官守難陪賓客之後塵傾望之私敷云罔既<lb/>
　　　賀沅靖倅元正啓<lb/>
<pb n="KR4d0283_WYG_007-3a"/>
鷄符桃梗以餞餘寒椒酒辛盤爰興嗣歲惟時碩德茂<lb/>
擁蕃釐恭惟某官和氣積躬惠心孚物恩仁布䕶助承<lb/>
流宣化之功動植昭蘇被伸屈榮枯之賜撫辰凝績視<lb/>
履考祥竚聞課最之升即有褒遷之寵兹臨穀旦宜協<lb/>
泰亨某假貳山城希光鄰壁豈無善頌悵莫陪賓客之<lb/>
後塵賴有尺書猶可舉歲時之故事深慚骩骳難究願<lb/>
言<lb/>
　　　賀衡州范奉使啓<lb/>
<pb n="KR4d0283_WYG_007-3b"/>
剖竹分符欽奉楓宸之眷開藩問俗肆班鴈嶠之春坐<lb/>
嘯黄堂馳聲逺徼顧有一㕓之託敢修尺牘之恭伏惟<lb/>
某官善能周室之亷官悃幅漢家之循吏乆更劇寄浸<lb/>
陟華途二千石共理之良益隆善最九萬里搏扶而上<lb/>
行展壯圖豈伊南服之州尚屈東方之騎佇興饋歎即<lb/>
奉詔趨某望履雖遙依仁蓋切田廬占籍爰居蒸水之<lb/>
邦廩祿驅人來佐夜郎之郡欽聞渤海太守之化莫獻<lb/>
漢陽處士之規寫欽止之心賴有子家之執訊歌來暮<lb/>
<pb n="KR4d0283_WYG_007-4a"/>
之句願繼王褒而作詩歲律方新春陽向淑兾順節宣<lb/>
之序仰承注倚之懷頌詠徒深敷云莫既<lb/>
　　　賀范鹽啓<lb/>
肅膺中詔榮領外臺占使者之星光生躔度叱忠臣之<lb/>
馭喜動江山凡在庇庥率皆鼔舞伏惟歡慶恭以某官<lb/>
鍾時間氣為世通材凜若典刑有清白傳家之懿淵然<lb/>
問學達詩書執禮之言早振迹於巍科亟躋榮於華貫<lb/>
參籌内府國有贏資疏寵輶軒風生一節煥光華於原<lb/>
<pb n="KR4d0283_WYG_007-4b"/>
隰動氣色於旌旗載惟翼軫之區莫重荆衡之域清湘<lb/>
碧嶽悉見版圖赤米白鹽盡歸籌畫坐提綱領兼裕源<lb/>
流登孟博之車想愜澄清之志用計然之䇿佇臻富足<lb/>
之功某籍伍部民名叨宦牒乆志荆州之識面欣聞刺<lb/>
史之褰帷我有兒童可備細侯之竹馬公猶膏雨其均<lb/>
召伯之黍苗贊頌之深敷宣罔既<lb/>
　　　賀陶鹽啓<lb/>
宸扆疏恩播西垣之綸綍使星絢彩輝南楚之經躔凡<lb/>
<pb n="KR4d0283_WYG_007-5a"/>
在庇庥舉增欣忭仰惟慶慰恭以某官髙風峻潔雅志<lb/>
澄清握蘭而趨丹墀振憲部詩人之偉躅持衡以司文<lb/>
柄萃南宮進士之敷言輟更直於鵷鴻寄寵權於食貨<lb/>
風生英節聲動熊湘蓋九重惟心德之知視萬里等門<lb/>
庭之邇禮樂新從於天上想工歌三而拜三源流已具<lb/>
於目中將百姓足而君足行推鞭算即見錢流苐虞攬<lb/>
轡之勞難屈持衡之彦某一㕓蒸水幸足資才半刺荆<lb/>
游方安懷綬願夙勤於仰斗快將覩於褰帷固有兒童<lb/>
<pb n="KR4d0283_WYG_007-5b"/>
可備細侯之竹馬豈無櫑具會瞻公子之繡衣贊頌之<lb/>
誠敷陳罔既<lb/>
　　　賀曹鹽啓<lb/>
肅膺中詔榮領外臺占使者之星光生躔度叱忠臣之<lb/>
馭喜動江山凡在庇庥率皆鼓舞仰惟歡慶恭以某官<lb/>
鍾時間氣為世通材凜若典刑有清白傳家之懿淵然<lb/>
問學達詩書執禮之言早騰播於休聲亟踐楊於華貫<lb/>
握蘭省闥綽有能稱剖竹侯藩茂凝嘉績斂翼冀偕於<lb/>
<pb n="KR4d0283_WYG_007-6a"/>
鴻漸摶風有待於鵬程持釡出郊蹔屈雲霄之步武乗<lb/>
軺問俗載揚旌節之光華矧惟南楚之上游式據重湖<lb/>
之劇壤胡床夜月江環庾亮之樓流水桃花煙瑣秦人<lb/>
之洞丹砂朱橘悉見版圖赤米白鹽盡歸籌畫坐提綱<lb/>
領錢穀必問其幾何肯較錐刀會計亦當而已矣惟朽<lb/>
貫腐糧之積皆摘山煑海之謀利孔寖洪弊源斯窒推<lb/>
鋒盤錯稔聞游刃之餘拭目匪伊會見賜環之召某叨<lb/>
丞屬郡仰德臺屏英規未覩於雲天崇譽乆欽於山斗<lb/>
<pb n="KR4d0283_WYG_007-6b"/>
輒露依歸之素少伸慶贊之私棲巢䕃之一枝兹焉有<lb/>
託泛恩波之萬頃浩矣無涯祝頌之心敷宣罔既<lb/>
　　　賀益陽趙宰啓<lb/>
疏恩芝檢出宰花封綸綍甫頒驩已騰於四境帡幪所<lb/>
暨喜尤倍於輿情欲寫寸誠敢憑竿牘恭惟某官稟資<lb/>
英邁毓德粹純學問該明洞八牎於胷次文章雅健倒<lb/>
三峽於毫端清時蚤見於一鳴淡墨榮標於千佛薦揚<lb/>
滋乆譽處彌休輟唐朝臺閣之賢膺姬室子男之寄然<lb/>
<pb n="KR4d0283_WYG_007-7a"/>
百里豈乆淹之地而九重興見晩之懷竚遄尺一之招<lb/>
歸奉晝三之渥某寒儒冷族俗狀凡材三獻技於禮闈<lb/>
有慚畫虎始綴名於銓部謾曰為箕屬兹試吏之初聞<lb/>
有戒期之命想言游學道當流化於絃歌則杜甫折腰<lb/>
敢憚勞於趨走方備數百寮之末可濫吹一律之竽幸<lb/>
甚依仁庶其蔵拙遡風以徃豈無預下之教條望履而<lb/>
趨行遂親承於罄欬傾依之切敷述奚殫<lb/>
　　　賀鄧守啓<lb/>
<pb n="KR4d0283_WYG_007-7b"/>
望重皇華權舶貨低昻之寄恩分渙號更侯邦屏翰之<lb/>
崇釋周家六轡之勞厯漢室三公之選先聲甫暨輿議<lb/>
交欣恭惟某官厚德鎮浮長才濟劇清風不墜江東良<lb/>
守之雲礽篤行無渝髙宻元侯之軌範早擢儒林之秀<lb/>
旋膺詔節之榮入亞二卿贊國計軍儲之調度出將使<lb/>
指緫蠻琛夷寳之阜通惟兹中外之徧儀彌見聲華之<lb/>
藉甚方九重均輕重之勢故千里屈循良之師載惟湘<lb/>
楚之邦實邇枌榆之社蹔煩汲直淮陽之拜欲寵買臣<lb/>
<pb n="KR4d0283_WYG_007-8a"/>
會稽之歸竚聞宣室之思即奉承明之直某鄉閭晩進<lb/>
仕版孤蹤夙獲快於披雲喜尤先於賀厦受㕓有託徒<lb/>
竊幸於私心拔薤無謀終莫裨於逺畧戒嚴伊始凄凜<lb/>
云初願精寢饋之調益對冕旒之眷<lb/>
　　　賀葉守啓<lb/>
暴公子之髙名服膺寖乆韓荆州之一識雅拜猶稽昔<lb/>
嗟擁篲之無因今幸受㕓之有託未倚宫牆而捧摯聊<lb/>
憑竿牘以宣心恭惟某官厚德鎮浮清風激薄文章當<lb/>
<pb n="KR4d0283_WYG_007-8b"/>
世宗匠政事為時吏師入亞二卿贊武穆文昭之盛出<lb/>
專侯社擁漢符唐節之榮方九重深念南土之民故千<lb/>
里尚屈東方之騎地連蒸嶽人戴龔黄六條之教初頒<lb/>
五袴之歌已沸政應宣室凝神賈誼之歸當信三槐虚<lb/>
席五倫之入時惟僉論實非私言某仕路孤蹤儒門寒<lb/>
裔伯樂不顧難追冀土之驊騮崔生何為甘偶藍田之<lb/>
鴈鶩坐兹匏繫彌切雲披前更隕籜之辰可遂及𤓰之<lb/>
代緬懷歸止展夫桑梓之恭願予進焉無以菲葑之體<lb/>
<pb n="KR4d0283_WYG_007-9a"/>
肅晤伊邇素律曏髙更勤茵鼎之調式副冕旒之眷永<lb/>
言頌咏曷罄敷陳<lb/>
　　　賀鄧守啓<lb/>
熊軾抳輪黌堂視篆旌旗改觀動氣色於髙牙號令一<lb/>
新厲風雷於四境歡騰輿頌望洽斯民恭惟某官政事<lb/>
宗工中興循吏光華云逺留嶺海之清聲屛翰於宣增<lb/>
衡湘之氣槩蹔假澄清之手載施牧養之功伊買臣獲<lb/>
會稽之歸然太史豈周南之滯小宰典司六計方弊亷<lb/>
<pb n="KR4d0283_WYG_007-9b"/>
能刺史入為三公即褒治行某鄉閭遲次井邑受㕓屬<lb/>
兹賀厦之初爰有負薪之疚念維桑與梓勿忘敬止於<lb/>
斯心而擁篲掃門徒極坐馳於此日滌場伊始宣化云<lb/>
初願循君子之四時前即康侯之三接<lb/>
　　　謝薛守啓<lb/>
上䇿太常曾無髙論拜恩九陛亦玷末科起白面之諸<lb/>
生還青氊之舊物念南國被化孰非楚地之多才而闔<lb/>
郡推賢奚止菑川之一士乃以棲遲之乆獨居掄選之<lb/>
<pb n="KR4d0283_WYG_007-10a"/>
中載省僥踰豈非際會伏念某才雖慳於天分學粗守<lb/>
於家傳屢矣退飛謂竟身於巖穴忽焉决起寧自意於<lb/>
雲霄以親闈之素望頗嚴恐祖廟之清風或墜強勉再<lb/>
戰冒昧一行乆冥拾芥之心姑効焚舟之舉偶中程於<lb/>
蘭省獲奉對於楓宸釋之論甚卑自詭易行之實平津<lb/>
第居下敢希親擢之恩幸脫褐衣均霑命服所喜百年<lb/>
之門戸已收兩世之儒科豈惟衰緒之光亦愜慈顔之<lb/>
念雖置萬巻而讀律僅逃畫足之非然計三釜以及親<lb/>
<pb n="KR4d0283_WYG_007-10b"/>
寧畏折腰之役行展平生之志敢論稽古之功豈伊人<lb/>
謀亦有天幸兹蓋伏遇某官主盟吾道師表士林聞文<lb/>
翁之風化已先於興學况延壽之教禮尤急於親賢遂<lb/>
令牛馬走之微亦玷龍虎牓之末遭逢若此報稱謂何<lb/>
某敢不益自勉於進修謹勿忘於矜式壯所行㓜所學<lb/>
當無負於此心上為徳下為民期有見於斯世<lb/>
　　　為老人通邵守啓<lb/>
除目乆頒未擁東方之騎渙音尋至遽更南服之符四<lb/>
<pb n="KR4d0283_WYG_007-11a"/>
郊方浹於驩傳千里已囘於叶氣奔趨在庇忭蹈尤深<lb/>
某官敏識絶人廉名聳物學通世務河汾夫子之雲礽<lb/>
才可時施江左夷吾之流亞早結冕旒之眷屢分銅竹<lb/>
之榮仁恩所至而有聲治績毎髙而居最巴陵鰥寡乆<lb/>
歌叔度之來澬水兒童俄整細侯之迓載惟兹土實亦<lb/>
雄疆地巉楚尾之餘封壤接梅山之故境必有龔黄之<lb/>
政以興齊魯之風故當二歲之終更爰聴九重之簡在<lb/>
或輟從臣而授朱轓之寵或由奏課以陞文石之班我<lb/>
<pb n="KR4d0283_WYG_007-11b"/>
公之來迅詔可待蓋翟方進之遇主巳器其能而蕭望<lb/>
之之得君更詳其試實僉言之所誦非小子之敢諛某竊<lb/>
祿冗員撫塵俗吏宦途蹭蹬難追冀北之驊騮弱羽飄<lb/>
零猶侶藍田之鴈鶩豈謂未鎔之鑛獲親良冶之鑪雖<lb/>
尚遲韓休之三然已䕃蘇天之二詎止承風而趨走將<lb/>
期淑艾於師資陽春有脚而不擇薰蒸化雨無私而寧<lb/>
偏潤澤或可詠具腓於桃李庶幾忘下體於菲葑則許<lb/>
邑之聾尚容陪於下吏而潁川之恕不失過乎古人<lb/>
<pb n="KR4d0283_WYG_007-12a"/>
　　　為老人通辰州徐守啓<lb/>
蓬飛上國快荆州識面之榮綸演西垣聴渤海單車之<lb/>
舉恭想麾符之逸緬懷杖履之游矧惟賤子之夤緣行<lb/>
厠别車之陪貳彌勤仰徳敢廢宣心恭惟某官豈弟慈<lb/>
祥雄渾傑特所居稱職忠清夙振於先猷為世名人峻<lb/>
厲無渝於徃範早際亨嘉之會徧儀華要之津載王祥<lb/>
邦國之謠屢奏成於康海考望之宰相之任更詳試於<lb/>
治民眷惟辰水之區實控獠夷之聚必有賣劍賣刀之<lb/>
<pb n="KR4d0283_WYG_007-12b"/>
化以成維藩維屏之功千里嚮風重湖䝉福某地寒進<lb/>
晚才薄力綿姑從官牒之推移自媿家聲之沈寂疎遲<lb/>
焉用了無驥足之稱踰汰何安遂忝屏星之授懼深非<lb/>
據幸豈無從敢云政事之與聞預喜表儀之有在目切<lb/>
雲天之覩心勞旌斾之搖素律甫囘秋陽尚酷惟君子<lb/>
四時之無爽信康侯三接之非遙頌系之深敷宣罔既<lb/>
　　　通岳州張守啓<lb/>
仰吾道之宗主昔嘗窺姓字於英躔為契家之門生乃<lb/>
<pb n="KR4d0283_WYG_007-13a"/>
幸奉約束於大府雖下走見嗤於俗狀有廣厦可庇以<lb/>
歡顔天借幸於及𤓰願斂板趨庭之敢後名敬通於行<lb/>
李喜屬鞬佩韔之有期恭惟某官氣斂天地之英才冠<lb/>
巖廊而盛軒騰龍虎之牓雄壯際風雲之懷焜燿虹蜺<lb/>
之光貴名起霄漢之上繼萬古衣冠之盛負三傑帷幄<lb/>
之竒屢分刺史之符優最考功之課朝庭重岳牧之選<lb/>
知冕旒注意之深郡國占湖山之區想燕寢凝香之勝<lb/>
已暢謹身亷平之化佇聞樂職中和之歌治等彌髙吏<lb/>
<pb n="KR4d0283_WYG_007-13b"/>
刺無媿且洞庭九州之冠詩篇追韓愈之雄矧岳陽萬<lb/>
古之名文采敵范公之富凛紫樞黄閣之望將赤舄丹<lb/>
墀之歸難鬱具瞻即遄迅召某才列諸生之下仕居百<lb/>
寮之卑三釜及親徒得毛生奉檄之喜一行作吏敢懷<lb/>
杜叟折腰之難願不憚捶楚塵埃之可羞亦欲以尺寸<lb/>
功名而自見傾心熊軾馳志龍門崑閬蓬瀛躡履儻䝉<lb/>
於少進雪山氷壑持躬其敢以或欺不勝願忠之私未<lb/>
究陳篇之際梅天氣潤槐夏風清願循君子之四時以<lb/>
<pb n="KR4d0283_WYG_007-14a"/>
速康侯之三接傾依之至敷述奚殚<lb/>
　　　囘李守啓<lb/>
銅竹分符寅奉絲綸之寵蒹葮倚玉預深寮寀之榮念<lb/>
貢牘之未遑忽飛緘而首暨俯媿小人之不敏仰知君<lb/>
子之能謙恭惟某官仙李流芳龍門襲慶詞源浩浩共<lb/>
髙倚馬之才襟宇飄飄乆負騎鯨之志實四世五公之<lb/>
後擅一門三秀之稱華蕚聯標芝蘭競彩曵組寖更於<lb/>
膴仕班春蹔屈於遐封矧湖右之名區以辰陽為樂土<lb/>
<pb n="KR4d0283_WYG_007-14b"/>
踵中古晉唐之懿訟牒晨稀當五溪沅靖之衝闗烽夜<lb/>
熄正有資於循吏將盡復於淳風白日青天方期快覩<lb/>
盤根錯節已肅先聲聴兒童興來暮之謠佇凝嘉績將<lb/>
聖主有見晩之歎立步要津某猥以非才濫叨佐郡苐<lb/>
劇依劉之幸慚無和郢之工自媿迂疎厠同寮而何補<lb/>
徒欣伊匪獲傾蓋以相從秋暑正隆行軒載整願厚寢<lb/>
饔之適用迎眷望之休祝詠之懷敷宣罔既<lb/>
　　　賀張守啓<lb/>
<pb n="KR4d0283_WYG_007-15a"/>
油幢萬旅疇尊俎以策勲熊軾一麾寄屏翰而均逸擁<lb/>
虎符而啓籀奄鴈嶠以開藩坐嘯黄堂馳聲逺徼顧有<lb/>
受㕓之託敢稽貢牘之修恭惟某官隆望蓋時宏猷濟<lb/>
世備寇恂之文武擅牧人御衆之才兼龎參之恩威優<lb/>
恤弱擊強之政曩折遐衝而制勝肆陞延閣以通班屬<lb/>
湘隅滋盜弄之兵當閫外整成擒之畧朝方經畫地孰<lb/>
重輕伊衡居出入之衝於時遴蕃宣之任肆疇勲業暫<lb/>
借撫臨草木知名應有江淮之威肅鼓桴罷警諒猶京<lb/>
<pb n="KR4d0283_WYG_007-15b"/>
兆之政清將三公選所表而用之當今世舍夫子而誰<lb/>
者佇奉紫泥之召進登清禁之聫某舊辱記存喜居庥<lb/>
廕欽聞渤海太守之化莫厠會稽邸吏之恭愒日何功<lb/>
將幸及𤓰之代修容可冀媿無拔薤之謀秋律云深天<lb/>
時向肅願謹節宣之序仰承眷倚之懷<lb/>
　　　賀張守啓<lb/>
璽書就拜因易地以建侯熊軾鼎來肆懷章而之郡風<lb/>
聞千里歡浹輿情仰惟慶慰恭惟某官學術精純風猷<lb/>
<pb n="KR4d0283_WYG_007-16a"/>
凝邃英聲茂實早振迹於士林偉績殊庸乆最功於官<lb/>
閥方報淮壖之政即膺鴈嶠之封惟二千石共理之良<lb/>
將九萬里摶扶而上欽惟逺業姑此假途某𤨏𤨏邦人<lb/>
卑卑官牒乆志青天之覩行依皂蓋之庥寫欽止之心<lb/>
賴有子家之執訊歌來暮之句願繼王褒而作詩欣頌<lb/>
之私敷宣罔既<lb/>
　　　為叔父賀鄧守啓<lb/>
嶺海朞年專緫阜通之寄絲綸一札峻更屏翰之崇借<lb/>
<pb n="KR4d0283_WYG_007-16b"/>
長孺之重名寵買臣於故郡驩傳四境榮觀一時恭惟<lb/>
某官敏識絶人亷名聳物景山清約足觀世美之無雙<lb/>
伯道謙和兹見家聲之不墜早掇賢科之効亟躋膴仕<lb/>
之塗爰簡淵衷尋紆召紱入贊國儲之會計出權舶貨<lb/>
之低昻方九重矜鴈嶠之遙故千騎托虎符之重地鄰<lb/>
枌社人企棠隂政應宣室之歸無乆周南之滯時惟僉<lb/>
論實匪一言某仕版陳人儒門寒裔抗塵何補不堪州<lb/>
縣之徒勞投紱而辭已分田園之歸去正竊里居之嘯<lb/>
<pb n="KR4d0283_WYG_007-17a"/>
傲遽叨厦屋之帡幪方將托百畆於共治之良何止受<lb/>
一㕓於為氓之願趨裝伊始流火云初願精茵鼎之調<lb/>
仰副冕旒之眷<lb/>
　　　代劉守賀吉州朱守啓<lb/>
受知宸扆改命价藩龔少卿之對孝宣上聞之而甚悦<lb/>
黄次公之代延壽治因是而大成政教修明吏民懷服<lb/>
仰惟慶懌恭以某官儒先雋望宦達名流心不違仁夙<lb/>
志屢空之學人多懷惠尤髙自遂之風宜簉羽以儀朝<lb/>
<pb n="KR4d0283_WYG_007-17b"/>
尚剖符而為郡渠陽凋俗方屬心膏雨之來螺浦仁風<lb/>
不自意陽春之至豈獨鑄頑之妙抑知植本之深姑訖<lb/>
外庸竚遄中詔某一㕓被澤千里連封欣聞初令之頒<lb/>
已覺餘波之及行李一介敢修贊喜之恭君子四時更<lb/>
上尊生之祝<lb/>
　　　賀鼎靖守啓<lb/>
出綍昕庭建旟雄屏㳙剛宸而啓籀宣德意以開藩喜<lb/>
浹羣情歡騰比壤仰惟慶慰恭以某官材髙康濟學造<lb/>
<pb n="KR4d0283_WYG_007-18a"/>
誠明茂實英聲夙振士林之表嘉庸偉績允推吏治之<lb/>
師方邁迹於循良尚究心於綏撫風行千里已歌叔度<lb/>
之來詔下十行佇慶次翁之召某負丞邊障竊庇鄰庥<lb/>
豈無頌言可贊公侯之戾止亦有官守莫陪賓客之下<lb/>
陳肅氣愈嚴黄堂多暇祈鼎茵之加重須臺閣之升華<lb/>
瞻企之私敷云曷既<lb/>
　　　賀趙守啓<lb/>
中宸鍚命南紀建侯對延英之朝諒興見晩之嘆懷會<lb/>
<pb n="KR4d0283_WYG_007-18b"/>
稽之綬爰膺共理之求除目一傳歡聲四洽恭惟慶慰<lb/>
伏以某官天潢疏潤玉葉騰芳蔚為賀白之宗英倬有<lb/>
龔黄之政術早擢賢科之效寖登膴仕之榮勤注想於<lb/>
九重命無俟駕奉清閒於數刻俞有昌言乃開鴈嶠之<lb/>
封式畀虎符之寵眷知彌渥蓋二千石之惟良風采素<lb/>
髙想十二牛而有裕欽惟逺業姑此假途某𤨏𤨏邦人<lb/>
卑卑宦牒久志青天之覩行依皂蓋之庥寫欽止之心<lb/>
賴有子家之執訊歌來暮之句願繼王褒而作詩欣頌<lb/>
<pb n="KR4d0283_WYG_007-19a"/>
之私敷宣罔既<lb/>
　　　為老人賀胡中丞啓<lb/>
解屨摳衣五載隔龍門之峻揚庭渙汗百寮瞻烏府之<lb/>
隆是謂德進則朝廷尊蓋由綱正而天下理威風自肅<lb/>
公道益彰顧雖么麽之微知有清明之慶恭惟某官氣<lb/>
直方大學純粹精力持正義於流俗衆言之中大起髙<lb/>
名於縉紳先生之上迨是非之一定宜功業之鼎來入<lb/>
儀柱史之班進掌宗藩之牒升華經序極儒者之至榮<lb/>
<pb n="KR4d0283_WYG_007-19b"/>
擢貳夏卿制遐衝而坐折疇庸丕著懋渥亟頒由當時<lb/>
抗義槩以強主威宜此日須直繩而斷國是權畀惠文<lb/>
之重位嚴獨坐之雄洪惟皇家尊任憲府在仁祖之納<lb/>
諫相臣至承㫖而奉行越光堯之用人政柄率由斯而<lb/>
超授方上聖纂承之始繄中司遴簡之精比公之登虚<lb/>
席遂正朝望轉峻豈徒傾京邑之觀帝眷彌深迺益知<lb/>
眞宰之器佇膺大拜以聳具瞻某猥瑣郡丞棲遲蠻徼<lb/>
自憐俗眼昔嘗披快覩之天惟恨塵蹤今莫厠賀成之<lb/>
<pb n="KR4d0283_WYG_007-20a"/>
燕仰正人之進用偕有識以欣榮望斡旋無私之匪遙<lb/>
何踴躍自獻之足媿念山有猛虎斯無藜藿之憂雖蘭<lb/>
生深林願同菲葑之采歲寒栢勁臘盡囘春恭祈茵鼎<lb/>
之處宜益副冕旒之注意徒勤傾頌莫究敷陳<lb/>
　　　為長兄賀張南軒荆南開府啓<lb/>
開南服之价藩建元戎之幕府誠明所格不煩褰刺史<lb/>
之帷號令一新豈獨壯三軍之氣俯愜蒼生之望上寛<lb/>
當宁之懷仰惟慶愜恭以某官於道得古人之傳以身<lb/>
<pb n="KR4d0283_WYG_007-20b"/>
任天下之重時則有若伊陟烈可紹於阿衡我亦欲正<lb/>
人心功足齊於孟氏言行當時之師表出處繫世之汙<lb/>
隆贊策膺戎自得安強之本矢謨造膝居多仁義之陳<lb/>
粤去國之幾年惟許君之一節謀非身為志與時行人<lb/>
定勝天天定勝人素其位而奚慊仕優則學學優則仕<lb/>
顧其道之當然三載於南百蠻既輯文軫且踰於桂海<lb/>
聲名益簡於冕旒祈退甚堅受知彌渥伊荆州用武之<lb/>
地最今日任人之先食貨生財雖云當務詩書謀帥宜<lb/>
<pb n="KR4d0283_WYG_007-21a"/>
莫如公聫翩綸綍之頒從容縉紳之喜國家倚重蓋根<lb/>
本之上游兵民屬心將權輿於大用矧是經綸之計及<lb/>
夫閒暇之時先為不可勝之資其取杜生之自治故將<lb/>
大有為之主必若宣王之内脩既上得其道而下得其<lb/>
宜則守無不安而征無不服惟乆負胷中之素宜咸徯<lb/>
日新之功行且登庸措之事業某門闌晩進宦海餘波<lb/>
讀一巻之書亦粗知於模範處百僚之底曾何補於毫<lb/>
分欣聞山甫賦政之初佇見尼父復疆之效言詩三百<lb/>
<pb n="KR4d0283_WYG_007-21b"/>
在蒸民江漢之篇逢世半千見大學中庸之治其為瞻<lb/>
頌莫罄敷陳<lb/>
　　　為長兄賀王帥班師啓<lb/>
皇咨一德既敵愾以獻功王曰還歸肆班師而振旅愷<lb/>
歌雷動露布星馳勲業耀乎鼎彛威名震乎中外兵民<lb/>
休妥朝野懽忻仰惟慶懌竊以蠻獠混并郴桂尤甚資<lb/>
悍輕而易怨嗜漁刼而弗悛長養以兒子則徂擊而紛<lb/>
拏繩治以尺寸則鴟張而旅拒率十數歲而一擾輒千<lb/>
<pb n="KR4d0283_WYG_007-22a"/>
百輩而羣行小則貽守將之致誅大則勤王師之肆討<lb/>
曩嘗恣于狂狡亦旋費于剪除然芟落爪距而乃有脫<lb/>
遺或淹留旬月而竟以紿獲雖弭定之勞可紀而震疊<lb/>
之威未信乃者大為蒲澤之姦至動羽書之警上深注<lb/>
意無踰方面之賢公則徂征爰涖師干之試既盡䕶于<lb/>
諸將宜肇敏于戎公哽彼喉牙得其要領洎處分之已<lb/>
定則攻討之不留一麾而羣醜褫心再皷而渠魁授首<lb/>
肆搜原而剔藪猶薙草而獮禽曾是旬時屢騰月捷俯<lb/>
<pb n="KR4d0283_WYG_007-22b"/>
快周邦之喜上寛宸扆之懷讙譊亟化于謳吟官府即<lb/>
還于平泰繡衣公子渠勞部逐之分屠狗將軍莫售面<lb/>
謾之請壯价藩之風采表儒效之權輿僉論翕然斯文<lb/>
幸甚恭惟某官詩書元帥帷幄良籌克壯其猷方叔已<lb/>
寜于荆蠢用錫爾祉召公宜拜于王休兹魚服之載櫜<lb/>
將衮衣而入覲豈嫌伐一時之事方益為永世之圖若<lb/>
趙充國之殄先零得屯田十二便之計且諸葛亮之擒<lb/>
孟獲有留兵三不易之謀惟出其酋豪壯勇而用之因<lb/>
<pb n="KR4d0283_WYG_007-23a"/>
據其形勝膏腴而臨彼則豈惟南人不復反側之慮抑<lb/>
可使縣官不煩轉餉之須想經畫之一施斯悠久而咸<lb/>
賴實維天下之望奚獨湘人之安某繫身黄綬之卑拭<lb/>
目碧油之舉樊須云弱雖莫陪用命之師宗元何人尚<lb/>
克獻平夷之雅贊頌之至敷云曷窮<lb/>
　　　到任謝湖北汪憲啓<lb/>
一顧而假三倍昔嘗叨眄睞之恩廣厦之庇萬間今幸<lb/>
托帡幪之内以前日互鄉之與其進宜斯時游子之得<lb/>
<pb n="KR4d0283_WYG_007-23b"/>
所依既長鳴多通意之人信寒士有歡顔之所輒自伸於<lb/>
知已因具見於傾心竊以文章政事或者謂兩塗之殊<lb/>
箠楚塵埃人蓋嗤百寮之底然設科于以廣求才之路<lb/>
而分職孰非謂任事之能夫以靜厚如蘇黄門猶慚階<lb/>
於進士至若經綸似陸内相亦發軔以渭南豈惟無忝<lb/>
於儒科抑亦見推於治等伊前哲周旋之地尤後來掄<lb/>
選之難必當其人乃在此位如某才雖慳於天分業僅<lb/>
守於家傳屢矣退飛謂竟身於巖穴忽然决起寜自意<lb/>
<pb n="KR4d0283_WYG_007-24a"/>
於青霄粗承百年未墜之規幸免四十無聞之恥起諸<lb/>
生而綴仕版敢云稽古之功得三釡以奉親闈竊懷奉<lb/>
檄之喜亦有天幸遂及我私兹蓋伏遇某官望冠世臣<lb/>
蔚為時傑祥儲龍甲之地衍公侯之流光瑞得奎文之<lb/>
躔鍾天地之英氣自鶱鴻漸之翼一新鳯覽之輝修平<lb/>
凖之書已裕湘中之食貨奉祥刑之訓載明荆部之科<lb/>
條於觀風問俗之餘閒尤激濁揚清之有志敬其餘如<lb/>
一廩乎何侯守法之公誠有味其言温然鄭莊推轂之<lb/>
<pb n="KR4d0283_WYG_007-24b"/>
意在冥瑣其何取亦經乆而不捐既脫白丁遂玷微祿<lb/>
重念某已癡已痼吏習何疎少焉自詭於功名粗有尺<lb/>
寸之望久乃見収於困頓投之奔走之場念慈闈喜懼之<lb/>
年更伯氏凋零之後顧一身之責甚重非二天之託何<lb/>
歸矧惟洞庭廣邈之區孰與巴丘弛弊之極吏漫自若<lb/>
乗簿書縁絶之姦農惰弗勤安耕芸鹵莽之報公無可<lb/>
持之績而抑給於征𣙜人惟早去之望而趣了於須臾<lb/>
故郡邑匆匆治期會而不足於兵戎徃徃恬故常而弗<lb/>
<pb n="KR4d0283_WYG_007-25a"/>
治僅存一尉之名載與數卒而處所願閒暇茍安於無<lb/>
事深恐緩急莫濟於一時况相助相扶持之法不修於<lb/>
比閭則無恥無忌憚之民易流於姦宄不勝過計之慮<lb/>
重增了事之癡儻轡策之少寛庶涓埃之可効某敢不<lb/>
守所學而無負素其位以有行持躬益謹於勿欺濟拙<lb/>
深求於不倦雖猗無它技尚一割之試鈆刀而敢布此<lb/>
心如百穀之仰膏雨傾依之至敷染奚殫<lb/>
　　　到任謝陳漕啓<lb/>
<pb n="KR4d0283_WYG_007-25b"/>
試吏尉曹瑣瑣塵埃之賤遡風英節皇皇禮樂之華方<lb/>
竊䕃於一枝敢祈恩於三沐顧所遭之幸甚論其報之<lb/>
謂何延見南畆之旄倪無以告語為言外臺之約束惟<lb/>
謹奉承凡有聽聞孰不欣快伏念某學僅通於世務才<lb/>
非合於時宜搔首讀書頗欲追古人簡策之上俛顔就<lb/>
祿竟墮在俗吏凄凉之中漫浪河西之行彷徨洞庭之<lb/>
野呻吟衣食慮弗靖於里閭出入濤瀾渺難窮其窟穴<lb/>
矧宿弊之相襲於斯世而未聞腰弓撚箭之流僅充異<lb/>
<pb n="KR4d0283_WYG_007-26a"/>
役植旗鳴皷之習徒有虚文但有一尉之名相與數卒<lb/>
而處棄車馬而遁去何敢效昔人之謀盡狐兔而一空<lb/>
將誰為今日之用蓋了然見目前之勢故懍其有意外<lb/>
之憂未能持方而入圓曷容迂拙所願視逺而猶近必<lb/>
賜矜憐兹蓋伏遇某官昭代宗工清朝國器治等出諸<lb/>
公之右允若吏師勲名簡九重之知倬為時用峻西清<lb/>
之寓直裕南紀之轉輸流地上之錢不假劉晏低昻之<lb/>
術轉闗中之粟佇成蕭何餽餉之功於觀風問俗之餘<lb/>
<pb n="KR4d0283_WYG_007-26b"/>
閒尤激濁揚清之有志不圖幸會獲在庇依某敢不祇<lb/>
畏簡書謹循轡策庶幾得獸或能從指縱之功儻可培<lb/>
風願曲借扶搖之力其為感激莫罄敷陳<lb/>
　　　為長兄到任謝王帥啓<lb/>
百寮之底方此効官三釡之資喜容就養顧微軀而甚<lb/>
幸仰大庇以知歸竊以均内外而一重輕要孰非以器<lb/>
使捕盜賊以起端緒則專在於尉曹自京都始二部之<lb/>
分至縣邑亦一員之置彼趨走或折腰之憚然豪強悚<lb/>
<pb n="KR4d0283_WYG_007-27a"/>
箠棒之威惟吏能警敏者乃擅渭南之名必才望髙雅<lb/>
者始有洛陽之授職雖甚冗選則不輕矧是資陽實維<lb/>
巖邑版踰萬戸亭列七鄉蜀壘呉城蓋疇昔戰争之所<lb/>
北荆南越正今兹行旅之途澤可緡魚山多藝茗或者<lb/>
競漁商之利因而通藪澤之逋曩已就於芟除今尚勤<lb/>
於澄按凡兹警察之吏宜用精明之人如某者猥以書<lb/>
生濫沾世賞徒知守紙上之語曾未若囊中之錐竊妄<lb/>
意於箕裘無取才於尺寸念古人四十而仕今或似然<lb/>
<pb n="KR4d0283_WYG_007-27b"/>
苐學者再三而思吾未之信雖班箠楚之役且食斗升<lb/>
之粗敢圖無能亦許就列兹蓋伏遇某官詩書元帥政<lb/>
事宗師素結冕旒之知允膺方面之寄凡斤者斵刀者<lb/>
削盡指使於羣工而細為桷大為杗尚兼收於衆木致<lb/>
兹瑣質獲厠下寮某敢不祇畏簡書謹循轡策庶幾得<lb/>
獸或能從指縱之功儻可培風願曲借扶搖之力其為<lb/>
感戴曷罄敷陳<lb/>
　　　通兵曺官唘<lb/>
<pb n="KR4d0283_WYG_007-28a"/>
委身邑尉自笑卑飛從事郡曹乆欽妙選將趨走凄凉<lb/>
之迹有周旋提掖之資適𤓰戍之及期先郵筒而致敬<lb/>
恭惟某官風猷峻整器宇宏深材名夙擅於無雙治等<lb/>
常推於第一未上承明之直姑從大府之游肅若紀綱<lb/>
贊成坐嘯之績稽其善最合居明陟之科將臺閣以升<lb/>
華遂雲霄而闊步某儒酸特甚吏習殊疎緣言語文字<lb/>
而得官曾何萬分之補於箠楚塵埃而干祿正為三釜<lb/>
之謀所欣陳力之初竊有依仁之幸夏日可畏南風之<lb/>
<pb n="KR4d0283_WYG_007-28b"/>
薰願崇衛於生經以亟來於召節頌詠之至敷述奚殫<lb/>
　　　通巴陵主簿啓<lb/>
趨走折腰兹焉筮仕淹翔棲棘幸甚從游適𤓰戍之及<lb/>
時先郵筒而致敬恭惟某官材堪世用學有家傳典刑<lb/>
存金玉之淵風采廩臺閣之望未展立朝之畧姑為佐<lb/>
邑之游悉意勾稽協贊一同之治疇庸善最合居峻陟<lb/>
之科將臺閣以升華遂雲霄而闊步某儒酸特甚吏習<lb/>
殊疎緣言語文字而得官曾何萬分之補於箠楚塵埃<lb/>
<pb n="KR4d0283_WYG_007-29a"/>
而干祿正為三釜之謀所欣陳力之初竊有依仁之幸<lb/>
夏日可畏南風之薰願崇衛於生經以亟來於召節頌<lb/>
咏之至敷述奚殫<lb/>
　　　為長兄囘孫簿啓<lb/>
策名巍第發軔亨衢不嫌簿領之卑兹見檄書之喜歡<lb/>
均一邑幸甚同僚且先執訊之來益起望洋之歎恭惟<lb/>
某官文成黼黻學有淵源閉戸窮經造聖賢之閫奥枕<lb/>
流漱石何世俗之磷緇已收稽古之功尚守辭尊之志<lb/>
<pb n="KR4d0283_WYG_007-29b"/>
惟其養之素厚是以持之益謙祭竈而請比鄰顧何妨<lb/>
於髙士棲鸞而以枳棘恐難屈於大賢似聞天上之音<lb/>
不俟星言之駕某事如畫虎世謾為萁騰躍何為未遇<lb/>
培風之力凄凉自笑徒媿折腰之吟天假其逢君來何<lb/>
暮使皆有所矜式非但於言為之範我馳驅豈無所獲<lb/>
實愜依仁之願尚稽贊善之詞墜紙上之煙雲想胷中<lb/>
之涇渭鼎嘗一臠已踰大嚼之甘日詠三秋彌切下風<lb/>
之望金行仲琯車肅前旌願嚴掫衛之宜以順節宣之<lb/>
<pb n="KR4d0283_WYG_007-30a"/>
令其為欣頌未易殫陳<lb/>
　　　囘巴陵郭主簿啓<lb/>
解褐為濟隂之游咸服仲宣之量折腰作河西之尉誰<lb/>
憐杜甫之吟欣聞賢轍之來將竊鄰光之照况上國從<lb/>
游之舊而同寮依庇之新曾贊問之未遑忽飛牋之先<lb/>
辱不敏若此自訟謂何恭惟某官學富五經名髙千佛<lb/>
器逺而將之以重其用不輕材大而持之以謙所養彌<lb/>
厚未上詞林之直姑為簿領之行祭竈而請比鄰顧何<lb/>
<pb n="KR4d0283_WYG_007-30b"/>
妨於髙士棲鸞而以枳棘恐難屈於大賢諒非黔突之<lb/>
淹即奉紫泥之召某甫塵末第自笑卑飛曾謂毁車而<lb/>
欲逃乃幸聞音而獨喜非敢覬連牆之契以同尊酒之<lb/>
歡庶幾陪三傑之名或厠文詞之列夏令正烈暑行良<lb/>
勞願叶冲和俯愜顒望悚荷之至敷染難周<lb/>
　　　通岳州李司户啓<lb/>
疇昔雲梯竊仰絶塵之步一時官牒又為同郡之遊幸<lb/>
甚遭逢之多忘其趨走之媿盍簮伊邇置郵以先恭惟<lb/>
<pb n="KR4d0283_WYG_007-31a"/>
某官江右名流呉中雋望文章萬丈之光焰倬有典刑<lb/>
聲名一世之龍門尤髙風彩自展飛摶之翼益先馳騖<lb/>
之鞭姑蔵霹靂之鋒廩材名之素望行置金鑾之殿極<lb/>
儒冠之至榮某才不逮人仕方干祿顧甘處百寮之底<lb/>
亦圖為三釡之階惟門闌契分之益深將箠楚塵埃之<lb/>
可免足以行志豈維臭味之同敢不盡心願索形骸之<lb/>
外夏日可畏薰風自南願崇衛於生經以亟來於召節<lb/>
欣頌之至敷述奚殫<lb/>
</p>
<p>
</p>
  </div>
</body>
</text>
</TEI>
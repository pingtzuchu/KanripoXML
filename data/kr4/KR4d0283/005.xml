<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>省齋集卷五</head>
    <p>
<pb n="KR4d0283_WYG_005-1a"/>
欽定四庫全書<lb/>
　省齋集卷五　　　　　　宋　廖行之　撰<lb/>
　　策<lb/>
　　　制科䇿<lb/>
臣對臣聞為治有至理自堯舜以來所以統御人羣宰<lb/>
制萬有其端甚要而不可誣其勢甚順而不可禦事業<lb/>
以之而成治功以之而立皆得是理而用之天下莫之<lb/>
能違也恭惟皇帝陛下臨政願治廣覽兼聽思欲盡天<lb/>
<pb n="KR4d0283_WYG_005-1b"/>
下之心以興天下之治雖草茅之賤咸得造廷待問豈<lb/>
將應故事而隆虗文哉顧以祖宗統業之重太上畀付<lb/>
之勤不以獨智自矜樂與多士講論治道將求至當之<lb/>
理以振起當世徳至渥也臣誠愚戇不足以奉大對然<lb/>
嘗讀易至恒而得聖人為治之說恒之象曰聖人乆於<lb/>
其道而天下化成夫所謂其道者果何謂哉亦曰至理<lb/>
而已理之所在有馴致之功而不可求旦夕之效茍徒<lb/>
鋭於其初則用意過當不以自弊則以弊天下故恒之<lb/>
<pb n="KR4d0283_WYG_005-2a"/>
初爻有浚恒之戒象曰浚恒之㓙始求深也然尤不可<lb/>
以非其道也故恒之九四又有田無禽之喻象曰乆非<lb/>
其位安得禽也茍非其道乆之猶無益耳故道雖貴於<lb/>
乆成而乆尤貴於其道此聖人為治之成説也夫巳得<lb/>
其道而持之以乆天下化成何徃而不濟哉如此而猶<lb/>
慮實材之未出公道之未行紀綱不張民力尚困人無<lb/>
君子之行國無積年之儲與夫實邉贍用茫無定效臣<lb/>
未之聞也謹昧死上愚對臣伏讀聖䇿曰朕以不敏嗣<lb/>
<pb n="KR4d0283_WYG_005-2b"/>
承大寳循堯之道于今五載臣有以見陛下不以天位<lb/>
為樂而日以循道為心也臣聞惟天為大惟堯則之天<lb/>
之為天果何如哉四時之運行萬物之生化一由乎理<lb/>
故造化之功成於自然而不匱堯之為道亦若是而已<lb/>
垂衣裳而天下治非遺物憚勤無意於天下也事事物<lb/>
物各付諸理如衣裳上下之不紊則天下何憂不治哉<lb/>
恭惟光堯夀聖太上皇帝臨御三紀成功大業見諸政<lb/>
教之設施法度之維持風移俗易兵强國富治迹巍巍<lb/>
<pb n="KR4d0283_WYG_005-3a"/>
盡善盡羙貽則萬世陛下既循其道矣則夫為治之至<lb/>
理心傳神授陛下固已得之誠天下之幸也臣伏讀聖<lb/>
䇿曰寤寐俊秀始得親䇿于庭子大夫褎然待問必有<lb/>
崇論逺慮副朕詳延臣有以陛下不自恃其聰明將以<lb/>
愽盡下情而求至當之理也臣聞舜受堯之天下恭已<lb/>
無為盡循堯道然而好問察言舍巳從人之心切切不<lb/>
少怠誠以為君之難莫如保治之不易茍非求賢以自<lb/>
輔則將任己而徒勞舜雖以大智之資猶不忘取人之<lb/>
<pb n="KR4d0283_WYG_005-3b"/>
善然則紹堯而循道其要如是而已今陛下思洪太上<lb/>
之業虗已詳延下及臣等臣知陛下之心虞舜紹堯之<lb/>
心也夫豈無博識洽聞之士忠言嘉謨如虞廷之臣上<lb/>
禆聖治者哉臣願陛下堅持此心則虞舜之盛不難及<lb/>
矣臣伏讀聖䇿曰蓋聞唐虞之世法度彰禮樂著不賞<lb/>
而民勸畫象而刑措都俞賡歌不下堂而天下治朕甚<lb/>
慕之臣有以見陛下稽古唐虞之盛將以増光太上之<lb/>
業而比隆堯舜之治也臣嘗讀書至益之告舜曰儆戒<lb/>
<pb n="KR4d0283_WYG_005-4a"/>
無虞夫無虞之時人以為忽而益以為戒何哉誠以保<lb/>
治之不可易也而其儆戒之説則惟在於守法度去逸<lb/>
樂專於任賢而果於去邪謀有疑而勿成志無徃而不<lb/>
熈不違道以干譽不咈衆以從欲持之以無怠荒之心<lb/>
則逺人殊俗皆歸徃而誠服治而至此無餘事矣彼法<lb/>
度禮樂乆而愈明慶賞刑罰設而不用豈無其故哉宜<lb/>
乎都俞賡歌不下堂而天下治凡以此歟陛下以舜紹<lb/>
堯之心而法舜行堯之道伯益之言臣願以為龜鑑則<lb/>
<pb n="KR4d0283_WYG_005-4b"/>
凡所以䇿臣數條皆不足慮矣此唐虞至治之理也臣<lb/>
伏讀聖䇿曰朕夙興昃食兢兢業業懼無以協帝華而<lb/>
繩祖武若渉淵冰未知攸濟臣有以見陛下求為治之<lb/>
理而謂可以勤而得之也臣聞勤者人君之能事而非<lb/>
為君之至理茍惟徒勤而非道則雖勞力而無功舜之<lb/>
無為而治彼豈以勤為難哉誠知為君之至理在乎得<lb/>
人而仰成古人所以勞於求賢而逸於享治為是故也<lb/>
當舜之初未遑他務而急於十六相之舉逮乎九官既<lb/>
<pb n="KR4d0283_WYG_005-5a"/>
命十二牧既建未幾地平天成九功惟叙教孚而刑允<lb/>
禮明而樂和下而至於逺人柔服舜未嘗屑屑然自用<lb/>
其力也臣竊聞陛下留神萬幾事皆自决雖一官之命<lb/>
悉由親擢宰相奉行中書而已臣不知陛下之心謂天<lb/>
下之事必自為之乃為勤耶抑以為必如是而後足以<lb/>
舉天下之治耶誠恐有意於唐虞而未得其理也臣願<lb/>
陛下毋專一巳之勤而以求賢為勤則協帝而繩祖武<lb/>
何徃而不濟哉臣伏讀聖䇿曰間者設薦舉之科下聘<lb/>
<pb n="KR4d0283_WYG_005-5b"/>
召之命而實材猶未出也臣有以見陛下欲収攬才俊<lb/>
而未得其理也臣聞天下未嘗無才特在乎人主意向<lb/>
如何耳夫人之才揚之則為精鋭抑之則為庸鈍用之<lb/>
則為功業棄之則為浮沉誠以人才之盛衰係乎君上<lb/>
之舉錯今侍從之舉徒云注籍監司之薦唯曰審察初<lb/>
未嘗孰何其人而忱恂其實也故記其名為他日序進<lb/>
之階耳其賢其否朝廷曾無特然旌别之意則凡舉薦<lb/>
聘召皆文具耳側聞比者議臣之請以人材之尚乏而<lb/>
<pb n="KR4d0283_WYG_005-6a"/>
有别流品明勸懲之言竊以為人材之未盛其原正在<lb/>
乎此茍流品之無别則清濁方弊於混淆勸懲之不明<lb/>
則汙累旋加於擢用是雖科目日増鶴書時下彼賢能<lb/>
之士烏可以旅進而得之哉如此而望人材之盛臣故<lb/>
曰未得其理也願陛下采議臣之言精選任之際則實<lb/>
材輩出為國家用矣臣伏讀聖䇿曰塞徼幸之門申奔<lb/>
競之禁而公道猶未行也臣有以見陛下欲封殖正誼<lb/>
而未得其理也臣聞公道之與私意二者不能並立公<lb/>
<pb n="KR4d0283_WYG_005-6b"/>
道行則私意泯私意勝則公道晦然皆非下之人所能<lb/>
為也恭聞仁宗皇帝嘗患躁求之弊欲旌静退之人乃<lb/>
因宰臣之言擢用好古之士其後正人咸萃于朝私意<lb/>
不萌于下然則公道之行上之人實為之陛下前日减<lb/>
歲薦之數意將以清仕途而省冗員也然薦員之減徒<lb/>
能沮寒畯耳其數既狹則有力者挾勢而可得平進者<lb/>
雖才而不及姦巧之流皆自結於要人以媒進而甘於<lb/>
沉滯者殆莫之察也是乃窒正途而開邪徑耳如此而<lb/>
<pb n="KR4d0283_WYG_005-7a"/>
望公道之行臣故曰未得其理也願陛下深稽仁祖之<lb/>
意特旌静退之人則公道自伸而私意泯矣臣伏讀聖<lb/>
䇿曰廣言路恢治具而紀綱未立臣有以見陛下欲振<lb/>
紀綱以立國而未得振之之理也臣恭惟祖宗尊奬臺<lb/>
諫擢用正人彈雀之諫賞賚而優容四諫之臣並命以<lb/>
章服聖人深意豈惟倚之紏正官邪以杜姦佞之萌抑<lb/>
亦頼其箴規過失以端出治之本臣竊見比來諫者唯<lb/>
置獨員此非可省之官有闕七人之例陛下豈自謂無<lb/>
<pb n="KR4d0283_WYG_005-7b"/>
過之可言耶抑惡人之多言而姑省其員耶夫人臣之<lb/>
義有犯無隠陳力就列孰無此心然出位而言侵官是<lb/>
戒茍見陛下省員之意皆以無言責為解甘心立仗之<lb/>
馬以保芻秣之豐其為人臣之身謀似若有得而於陛<lb/>
下之國事何補萬分臣竊以為果有意於振紀綱則必<lb/>
自尊用臺諫始誠能選用純正之人列處風憲之地俾<lb/>
得展心畢慮明目張膽論天下之事禆國政之闕則紀<lb/>
綱立而國勢尊矣臣伏讀聖䇿曰擇守令務寛恤而民<lb/>
<pb n="KR4d0283_WYG_005-8a"/>
俗未裕臣有以見陛下欲裕民俗以崇本而未得裕之<lb/>
之理也臣恭聞太宗皇帝嘗親擇循吏且謂郡縣之不<lb/>
理皆由擇之之不當誠以斯民之休戚繫乎守令之賢<lb/>
否茍吏得其人則民被其澤也陛下留意吏治凡監司<lb/>
郡守之除授必召見而親察之又嘗特詔吏部銓量縣<lb/>
令以其才之短長而處邑之劇易徳意深至篤於愛民<lb/>
然而不職而被劾貪殘而獲罪相踵而未已此其故何<lb/>
耶臣觀州縣之間朝夕所急者財用而已守令相與督<lb/>
<pb n="KR4d0283_WYG_005-8b"/>
責他不暇恤也添差之官就養之卒月増而嵗益經費<lb/>
已不支矣而送迎供饋蠧穴百出官吏侵漁谿壑無厭<lb/>
蓋有律外増租罔利暴取巧為名色並縁為姦欲民力<lb/>
之裕不可得也臣願陛下精選循良之吏稍寛征歛之<lb/>
責俾得究心惠養蘇息財力則民俗可裕而國本固矣<lb/>
臣伏讀聖䇿曰贓墨之刑非不重也而未能使人皆君<lb/>
子之行臣有以見陛下有意於抑貪而崇亷矣然理則<lb/>
未至也徃者禁戢贓吏詔書屢下將無擇於貴賤而一<lb/>
<pb n="KR4d0283_WYG_005-9a"/>
施於刑誅意至切矣然前日守郡貪殘之人罷黜未幾<lb/>
復玷清選以致論駮之言此何為者耶至於嵗舉亷吏<lb/>
之命又有如無聽闕之文夫一郡一道員亦多矣借曰<lb/>
全材之難豈無一節之士彼抱負清潔多恥自媒上官<lb/>
未必説之責以必舉猶恐有遺開之以無有闕而已臣<lb/>
願陛下深求抑之崇之之理而毋牽制於其間則何慮<lb/>
貪汙之不革而節行之不著哉臣伏讀聖䇿曰錢糓之<lb/>
問非不勤也而未能使國有積年之儲臣有以見陛下<lb/>
<pb n="KR4d0283_WYG_005-9b"/>
有意於裕財而富國矣然理則未至也徃者宰相之制<lb/>
國用未聞有周公均節之方發運之置使未聞得劉晏<lb/>
取予之義然猶未至病民也今嶺南鹽法之變更官民<lb/>
皆告病矣始由僥倖之人貪慕爵禄倡為捐利予民之<lb/>
美名不恤利害相生之實禍夫官自斡鹽以濟經費雖<lb/>
非令典不過排商賈而巳今公無倚辦之貲誰能自齎<lb/>
以取給請之于朝而不繼則有取之民而已况養兵之<lb/>
費最不可闕茍避乏興寜無征斂若其愛民而不忍必<lb/>
<pb n="KR4d0283_WYG_005-10a"/>
且朘兵以兆怨誠恐天下之廣此類實多皆由妄意於<lb/>
更張不究財用之本末臣願陛下深求裕之富之之理<lb/>
而一就法度之中則何患乎蠧弊之不去而儲積之不<lb/>
厚哉臣伏讀聖䇿曰屯田以實塞下或謂兵不如農臣<lb/>
有以見陛下急於實邉求之於屯田而未究其理也夫<lb/>
國家之圖事不可輕舉而泛為茍輕舉而泛為則非唯<lb/>
事之難成人且得而窺其虗實矣此最不可不謹也且<lb/>
屯田亦古人足食一䇿耳然必先有一定之規而後可<lb/>
<pb n="KR4d0283_WYG_005-10b"/>
行也浩亹之事充國講之熟矣故力持其説雖責譙而<lb/>
不改然必罷騎以省費乃能嵗月而成功今淮漢之域<lb/>
曠土彌望度為屯田此非甚難而兵農之議乆而不决<lb/>
豈在位之臣皆無充國之忠謀耶陛下誠得若人而任<lb/>
之則若兵若農彼必有一定之説遲以嵗月當見其成<lb/>
但非可以旦夕冀効耳此屯田之説也若夫實邉之至<lb/>
理臣謂莫若練兵而省費今兵之在籍者動一萬計其<lb/>
間老羸懦弱不足任戰什蓋二三而竄名虗籍徃徃而<lb/>
<pb n="KR4d0283_WYG_005-11a"/>
有平時耗費大農莫此為甚誠能揀汰冗弱檢核虗偽<lb/>
則非唯卒乗皆精勇之人抑使大農無蠧耗之弊此又實<lb/>
邉之本也臣伏讀聖策曰改幣以贍國用或謂鐵不如<lb/>
楮臣有以見陛下急於贍用求之於改幣而未究其理<lb/>
也夫濟一時之事者不可不知輕重之權茍無輕重之<lb/>
權則非唯不足以濟事祗以自困而巳夫剛斷足以濟<lb/>
天下之務神幾聖略冠于百王以此移風易俗以此富<lb/>
國强兵將何求而不遂然二十餘年治未加進其必有<lb/>
<pb n="KR4d0283_WYG_005-11b"/>
由矣無亦立政之不審用人之不擇輕舉泛聽徼倖速<lb/>
成有以害之歟此皆未得為治之至理而徒急一時之<lb/>
近功是以實材未興公道尚晦紀綱弛而未振民俗弊<lb/>
而未蘇貪墨尚多而士節未勵取予非宜而蓄積未豐<lb/>
至於實邉贍用曽無成效陛下盍亦察其故乎願陛下<lb/>
毋為茍且之計必求至當之理將立一政必稽其所敝<lb/>
而毋妄於興作將用一人必察其所安而毋輕於許予<lb/>
詳思熟慮而後發謹守固執而行焉則移風易俗富國<lb/>
<pb n="KR4d0283_WYG_005-12a"/>
强兵之效皆可次第而舉矣臣不勝拳拳臣謹對<lb/>
　　劄子<lb/>
　　　統縣本末劄子<lb/>
按通典唐縣有赤畿望緊上中下六等之差京師所治<lb/>
為赤縣京之旁邑為畿縣其餘則以户口多少資地羙<lb/>
惡為差國朝之制縣四千户以上為望三千户以上為<lb/>
緊二千户以上為上千户以上為中不滿千户為下衡<lb/>
之五邑由中興以來版籍日登皆萬户縣也升降等差<lb/>
<pb n="KR4d0283_WYG_005-12b"/>
近嵗闕而未講今姑從九域志所定且考其廢置之由<lb/>
而書之山川風俗人物貢賦别見他條縣民先書者郡<lb/>
所治也緊衡陽縣本漢長沙國酃縣地東漢長沙郡呉<lb/>
置湘東郡分烝陽立臨烝縣東南去酃縣十五里晋因<lb/>
之太元二十年省酃入焉宋齊梁因之陳太建七年割<lb/>
縣之東鄉置新城縣隋平陳置衡州改臨烝縣為衡陽<lb/>
縣按酈道元水經注云烝水至湘東臨烝縣北東注湘<lb/>
今縣所治是也縣治本酃縣地而縣界所底則烝陽酃<lb/>
<pb n="KR4d0283_WYG_005-13a"/>
新城重安湘鄉之地皆在焉中茶陵縣西漢屬長沙國<lb/>
新莾改曰聲鄉東漢屬長沙郡晋屬湘東郡宋齊梁陳<lb/>
因之隋廢入湘潭屬衡州唐武徳四年析攸縣復置屬<lb/>
南雲州貞觀元年南雲州廢因省以其地來屬聖厯元<lb/>
年再析攸因故縣復置晋天福八年馬氏建天䇿府割<lb/>
屬潭州本朝復來屬紹興九年言者以縣當廣東江西<lb/>
兩界㓂賊出没不時詔陞軍領知縣事曰茶陵軍使兼<lb/>
知茶陵縣事云元和郡國志縣南臨茶山故以為名中<lb/>
<pb n="KR4d0283_WYG_005-13b"/>
耒陽縣本秦古邑屬長沙以耒水得名顔師古曰在耒<lb/>
水之陽也漢髙帝割長沙南竟置桂陽郡領縣十一耒<lb/>
陽其一也新莽改曰南平亭東漢建武中移桂陽郡治<lb/>
于此今縣西猶古故城梁元帝時𨽻東衡州梁陳間縣<lb/>
在驁山口隋平陳更曰淶隂始𨽻衡州唐武徳四年父<lb/>
老以驁口不便為言還治舊地復今名中下常寜縣本<lb/>
耒陽地漢屬桂陽郡呉分耒陽置新亭晋屬湘東郡隋<lb/>
𨽻衡州舊治三洞唐神龍二年移治麻州開元九年徙<lb/>
<pb n="KR4d0283_WYG_005-14a"/>
治宜江天寳元年更今名下安仁縣祥符圖經云本安<lb/>
仁鎭後唐清泰二年割潭州衡山縣宜陽熊耳兩鄉増<lb/>
其地置安仁塲寰宇記云周顯徳元年以賊亂燒掠移<lb/>
置宜陽鄉本朝乾徳三年八月詔以衡州安仁塲為安<lb/>
仁縣咸平五年析衡陽衡山二縣地以益之徙治永安鋪<lb/>
　　　論湖北田賦之弊宜有法以為公私無窮之利<lb/>
　　　劄子<lb/>
某竊見重湖以北民間利病其最敝者田畆賦役之無<lb/>
<pb n="KR4d0283_WYG_005-14b"/>
法豪姓得志而貧弱被害自稅籍壊亡數十年來在籍<lb/>
之田視昔不能什之一豪民强有力并包隠占漫不可<lb/>
考而下户僅守其業徃徃又為侵漁故田訟最多且乆<lb/>
而不决為無定籍可攷易以相昬州縣用度不給輙隂<lb/>
以取之民又巧為名色多於賦什六七豪民占田一畆<lb/>
輙十數倍猶供也而官吏或以事之負曲頗寛之以窒<lb/>
其辭至貧弱則甘心而不之恤故常以一畆之田而出<lb/>
數畆之賦如米曰上供錢曰馬草皆額外歛之而役錢<lb/>
<pb n="KR4d0283_WYG_005-15a"/>
嵗増今巴陵畆至為錢二百六十有畸而倉例受民輸<lb/>
者既三加之又五加之一斛之苗幾三斛有畸而未巳<lb/>
也非此則州縣無所取給但貧富不均貧者偏受其敝<lb/>
彼公田不决至有西邑之民互相侵奪官不能禁近臨<lb/>
湘有佃官田者與巴陵民田互爭乆莫能平遂至怙力<lb/>
以求勝兩邑之田且無定界此何法也然欲特然舉經<lb/>
界之事則恐難與慮始之人必且駭擾莫若徐而正之<lb/>
茍於給佃之時以所請之田倣經界法丘計畆度而後<lb/>
<pb n="KR4d0283_WYG_005-15b"/>
給焉則豈惟杜昬誣之萌亦因以漸補稅籍之闕至如<lb/>
訟田之家率推此法定之徐之以嵗月則田畆之訛略<lb/>
者或寡矣湖鄉民瘼無大於此愚見以為欲有以捄之<lb/>
當先正其本自田畆始而後賦役可均爭訟可息無横<lb/>
歛之名而有足用之實此非可以茍且應事為也區區<lb/>
千慮之愚節下試察之願為公私無窮之利幸甚<lb/>
　　　論保伍劄子<lb/>
某聞邑尉之職推索姦宄以起端緒竊謂端緒之起尤<lb/>
<pb n="KR4d0283_WYG_005-16a"/>
先于保伍古人聨屬有法以成守望相助之俗然猶旦<lb/>
作暮息有閲其出入于里門者故姦宄無所容亦無浮<lb/>
㳺自恣以逞于惡者此最弭盜之良䇿今保伍團結之<lb/>
法亦粗舉然皆一時茍且其間遷徙不常徒具文書初<lb/>
無紀律容止之姦浮㳺之不逞徃徃而有乘間竊發以<lb/>
害善良吏無以盡知雖使日馳郊野何補于事近聞議<lb/>
者有言不許一家獨居須數家為鄰意防頗近于古愚<lb/>
慮欲推行此意凡同保必相附近居止不得隔濶庶幾<lb/>
<pb n="KR4d0283_WYG_005-16b"/>
昜以稽察又都保之長必擇衆所信服稍可倚仗之人<lb/>
下至大小甲頭亦于其衆中推有心力者為之委廵尉<lb/>
自新編排結罪立賞申嚴條禁設有遷徙徃來小甲頭<lb/>
即報大甲頭以至都長申官畫時除附毎月廵尉一加<lb/>
檢察各保取見有無停留并出外私幹保明狀萬一姦<lb/>
盜竊發蹤跡所起保伍逓報即聞之官用力追捕亦易<lb/>
為力一可以安和鄉井二可以屏斥姦盜此事初無煩<lb/>
碎迂緩若聨比整肅終必得力如有可采迄賜行下仍<lb/>
<pb n="KR4d0283_WYG_005-17a"/>
給牓約束施行<lb/>
　　　又小貼子<lb/>
本路州縣多有湖濼其中漁船等户逐時寜無載遞水<lb/>
陸隠伏或致姦惡徃來其間欲將有船人户皆以大小<lb/>
編排籍記如保伍法遞相保委亦可以稽考湖盜又所<lb/>
在坊塲去處工作之家聚而牟利皆四方來集舊未屬<lb/>
保伍徃來自如其間豈無亡命不逞欲將坑塲住泊人<lb/>
家勒買撲頭首如保伍法編排有違犯則頭首同保均<lb/>
<pb n="KR4d0283_WYG_005-17b"/>
坐或可以少懲浮㳺自恣生事之人二事如可采併乞<lb/>
行下給牓施行<lb/>
　　　論迎送出郊科歛鄉保排辦錢物劄子<lb/>
某竊見湖北民受重困甚於他所如上供米馬草錢猶<lb/>
曰歸之於公未可輕去其他横歛於民者非一其最甚<lb/>
無謂莫如鄉保之排辦夫部使者之循行守倅令長之<lb/>
到罷與夫勸耕出郊之舉州縣共張職也而今州縣廼<lb/>
責之鄉保凡次舍宿頓之所茍有所須一取諸民且什<lb/>
<pb n="KR4d0283_WYG_005-18a"/>
物之備猶可為也而米粟酒殽饜飫吏卒以為未足又<lb/>
奉之緡錢滿欲乃已不然捶傌羅織必加之辠州縣習<lb/>
以為常公移文書責之廵尉以如法排辦為言廵尉輙<lb/>
差弓兵監勒耆保耆保又分之小保若錢若米多者户<lb/>
為錢一二緡米十數升少亦不下錢七八百米半之有<lb/>
一嵗至於再三者唯當驛路都分尤被其苦皆以為供<lb/>
備上官不敢伸愬且都分之民營葺鋪堠修治橋道皆<lb/>
出其財力官但責成不省其費固已不堪今州縣又不<lb/>
<pb n="KR4d0283_WYG_005-18b"/>
自任共張之職一切責辦之徒以奉一時吏卒之欲曽<lb/>
不顧恤實為民間重苦竊料仁人君子必所不忍恐未<lb/>
有以告者區區輙敢犯分白事欲乞矜憫農民稍重基<lb/>
本行下州縣罷鄉保排辦迎送出郊供備錢物之事嚴<lb/>
戒廵尉不許差人監勒率歛必坐以法今後供張止責<lb/>
州縣如職庶幾少朘民間科歛之苦一路幸甚<lb/>
　　　論州郡禁軍弛惰宜更出戍以習之劄子<lb/>
某竊惟國家養兵之費獨歩于前代顧不憚蠧天下之<lb/>
<pb n="KR4d0283_WYG_005-19a"/>
財以贍此軰正藉其勇力為國武衛今出屯諸軍謂之<lb/>
王旅其竄名偽劵未必如尺籍伍符議者亦屢建言然<lb/>
其討治訓閲尚且法設掊尅使今未之能免而或者行<lb/>
伍之間强弱猶相半不至盡弛廢也此事係國論之大<lb/>
顧亦未敢妄言而州郡所謂禁軍合天下蓋以萬計竊<lb/>
聞自先朝分禁旅就糧諸州徃徃平一海内之初皆此<lb/>
兵耳今州郡闕額不補癃弱弗汰僅以給使令而教閲<lb/>
之事漫不加意間有舉行亦徒文具平時月廪嵗衣郊<lb/>
<pb n="KR4d0283_WYG_005-19b"/>
賜其費不貲徃嵗纔有戍邉之役多憚于征行驕恣邀<lb/>
求幾欲生事而其人又非精練可用之人外郡微有竊<lb/>
發之警動輙奏請屯兵始能集事不知州郡所謂禁軍<lb/>
果將安用比來將鈐行部閲實然亦不過具文未聞有<lb/>
某郡之兵可用也愚見以為必小有更張之事非大有<lb/>
廢置但因舊法而行以更戍假設甲州禁軍額五百人<lb/>
中分為二上下半年更迭出戍三百里外之州都監習<lb/>
兵事者充更戍官他州皆然乙丙丁等州復以二百五<lb/>
<pb n="KR4d0283_WYG_005-20a"/>
十人更戍甲州一州之兵不足則餘州足其數或他州<lb/>
不足以受二百五十人之戍則又分之若甲州之兵戍<lb/>
乙州則不必乙州之兵來戍甲州其在三百里外之州<lb/>
皆可分戍且無拘于路分至下半年甲州出戍之兵又<lb/>
不專于乙州彼此更迭循環無窮常令諸路帥司通融<lb/>
撥發凡其衣糧悉就所戍州對支願分留劵以贍家者<lb/>
聽分三之一以報所戍州減之既遣出戍必不敢以癃<lb/>
弱充數又自有主戍之官閲習之事可以責之日講帥<lb/>
<pb n="KR4d0283_WYG_005-20b"/>
司嵗一遣官㸃閲之視其精否為戍兵官之課賞罰隨<lb/>
之彼之責既專非如州郡泛泛舉行而已半年出訓治<lb/>
而輟又習于征行萬一猝有調發不以為難且廪賜本<lb/>
無増也俟其行給小劵所過計日給之凡更戍之時皆<lb/>
以春冬給衣之月支衣即遣則其行装亦昜辦集官量<lb/>
立出歸犒設之格毎二百里只五百又百里増二百多<lb/>
不得過一緡則州郡亦無甚費果施此䇿數年之後州<lb/>
郡禁軍必有可用之人非惟廪賜不至徒費抑亦武備<lb/>
<pb n="KR4d0283_WYG_005-21a"/>
由此修飭若論目前似不若具文之不難除以嵗月實<lb/>
關兵與食之大計大丞相為國深慮必不茍且願建請<lb/>
而施之天下幸甚<lb/>
　　　論驗屍科擾劄子<lb/>
某竊見州縣差官下鄉驗屍其被差官例差公人一名<lb/>
作先牌名目預去地頭追集鄰證排備法物所差人徃<lb/>
徃旁縁追集排備之名因致騷擾間亦交通情囑作弊<lb/>
非一某愚意以謂被傷致死其主名坐罪法之所當然<lb/>
<pb n="KR4d0283_WYG_005-21b"/>
而鄉鄰為之擾動已是無辜况又旁縁生事不惟鄰保<lb/>
重困而交通情囑變亂詞節若被差官一時不審多為<lb/>
欺蔽欲乞今後驗屍其預先追集鄰保排備法物止得<lb/>
差地分都保幹當不許先差公人庶幾保伍細民可免<lb/>
搔擾亦可以少杜交通變亂之弊如有可采乞賜施行<lb/>
　　　論軍須禁物商販透漏乞責塲務照驗稅物申<lb/>
　　　明法禁劄子<lb/>
某伏覩條令軍須禁物止許商販至近裏州縣又於置<lb/>
<pb n="KR4d0283_WYG_005-22a"/>
買處官司以物件給據所至照驗法意切至比縁塲務<lb/>
唯欲招趁不計利害藐稅客擔無復檢㸃姦商得計徃<lb/>
徃冒禁販軍須之物不止於近裏州縣遂越至縁邉因<lb/>
而透漏利之所在既隂聽之何所不至近巴陵道間逆<lb/>
旅有夕而火者室廬一空行商托宿于其家負擔適遭<lb/>
焚爇郡疑有姦檄徃究實乃見煨燼之中鰾膠狼籍計<lb/>
火所餘尚數百斤試詢其故云由鄞浙而來將趨荆襄<lb/>
蓋起發經由例曰藥貨未嘗給據照驗竊詳鰾膠為軍<lb/>
<pb n="KR4d0283_WYG_005-22b"/>
須最禁之物弧矢之器尤資其力所見之地甚欲得之<lb/>
比之私商𣙜貨利害相絶彼但虧減國課非能為軍旅<lb/>
强弱也故軍須等物立法為嚴不許至次邉縁邉深防<lb/>
透漏今以塲務急於稅錢寛剰乃為不開籠之説以誘<lb/>
之姦民嗜利禁猶且抵冒况又為之地於是公然商販<lb/>
於非近裏以至次邉縁邉徼倖於外客貨易以侔厚利<lb/>
似聞外客髙價傾募而州縣亦怵於稅額増羡雖知而<lb/>
不問且塲務所得一擔不過為錢一二百文乃至决棄<lb/>
<pb n="KR4d0283_WYG_005-23a"/>
禁防隂縱姦商以資外地為利甚微所害頗大若不深<lb/>
絶其萌萬一透漏雖盡誅經由官司亦徒無益愚見以<lb/>
謂以擔收稅之利固不可増但須檢計物件以杜透漏<lb/>
輒不自量犯分白事欲深戒塲務爾後商旅過稅止用<lb/>
舊例計擔收錢不得増加若其稅物須索見起稅公據<lb/>
件目照驗放行仍聞之朝廷申嚴法禁應於出産地分<lb/>
置買必從州縣塲務具物件給據指徃近裏貿易非惟<lb/>
可免透漏之罪庶㡬軍須之物不至越禁資助姦敵委<lb/>
<pb n="KR4d0283_WYG_005-23b"/>
於國計利害所係如有可采乞賜施行<lb/>
　　　論招塡弓手劄子<lb/>
照對某到任交割據合干人供具本尉弓手元額管一<lb/>
百二十人見管五十九人見闕六十一人除巳具申州<lb/>
縣乞行下招塡并乞將元額合支月僱役錢樁管以備<lb/>
招填弓手按月支給縁本縣地分濶逺并有湖濼緊要<lb/>
弓手廵捕欲乞台㫖行下本縣專一收簇元額月僱役<lb/>
錢應副按月支給仍乞降榜下本尉日下招填足額庶<lb/>
<pb n="KR4d0283_WYG_005-24a"/>
幾不闕廵捕<lb/>
　　　論弓手請給劄子<lb/>
照對弓手月給僱役錢合係本尉逐月具名劵赴州幇<lb/>
勘繳旁赴縣庫請支責管弓級交領發下本尉當面監<lb/>
散庶得均一亦無冒名減尅之弊某今照得本尉弓手<lb/>
五十九名其間請月僱錢並各先後不同或方請到今<lb/>
年正月二月又有多借過至七八月顯是不均蓋縁尉<lb/>
司自來不置弓手請受簿又逐月具劵亦不經官㸃檢<lb/>
<pb n="KR4d0283_WYG_005-24b"/>
方赴所屬幇勘其庫司亦不照劵旁支錢發下本尉當<lb/>
面給散止是各人逐時具狀隨人情借兊以此或拖下<lb/>
或探支本尉更無以稽考照檢某除見勒合干人自新<lb/>
置簿并逐月具劵須經本尉當官審對方赴所屬幇支<lb/>
今欲乞台㫖行下本縣逐月須慿本尉繳到劵旁其間<lb/>
或有因差繁難及逺出捕盜探借月分劵旁到庫照元<lb/>
狀月分折㑹其無探借人照旁一發支給責付當月管<lb/>
營交領下尉司當面給散不惟可以杜冒請兼亦勘支<lb/>
<pb n="KR4d0283_WYG_005-25a"/>
均平且無減剋之弊實為利便如有可采乞賜台㫖施<lb/>
行<lb/>
　　　論造器甲劄子<lb/>
照對某到任交割㸃檢本尉器仗止有新舊旗十五面<lb/>
銅鑼二面大小皷三面據供並係本尉自行置到其兵<lb/>
器甲仗並無存在近來亦不曽承受州縣給下今本尉<lb/>
亦無庫銀籍記某伏覩在法節文諸弓手所須器甲從<lb/>
官給並置庫注籍令丞同㸃檢修整欲乞台㫖行下所<lb/>
<pb n="KR4d0283_WYG_005-25b"/>
屬從條置造合用器甲等發下本尉置庫注籍收管以<lb/>
偹使用<lb/>
</p>
<p>
</p>
  </div>
</body>
</text>
</TEI>
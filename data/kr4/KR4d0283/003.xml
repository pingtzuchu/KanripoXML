<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>省齋集巻三</head>
    <p>
<pb n="KR4d0283_WYG_003-1a"/>
欽定四庫全書<lb/>
　省齋集巻三　　　　　　宋　廖行之　撰<lb/>
　　七言律詩<lb/>
　　　豐城舟中<lb/>
踏遍江湖路㡬千買舟因得憩江天不嫌煙水牽離恨<lb/>
要狎沙鷗伴醉眠南浦春深波漲岸長蘆風寢浪平川<lb/>
生涯喜近長年老夜半拏音月滿船<lb/>
　　　上湖南孫漕四首<lb/>
<pb n="KR4d0283_WYG_003-1b"/>
湘郡湘城四十餘賦租無爽歲無虚三年自是澄清澤<lb/>
一吏何能撫字書底事古人勤勸課由來國計在閻閭<lb/>
南陽誰守蒲誰宰更賴褰幃使者車<lb/>
湘水湘江衮衮流南連五嶺北荆州造船行粟無遺算<lb/>
自葉流根皆運籌國計已多劉晏䇿民情滋欲冦恂留<lb/>
善刀莫起庖丁念何止恢恢十二牛<lb/>
湘俗湘人百不憂口無異論只歌謳皆言此日孫夫子<lb/>
還是當年郭細侯不信民情容易得可能仁聞鎮長流<lb/>
<pb n="KR4d0283_WYG_003-2a"/>
而今九郡皆膏澤看取黄雲萬頃秋<lb/>
湘雨湘田處處同誰知公意與天通愛民天亦憂民事<lb/>
望歲公應喜歲豐自古强兵先足食從今積粟可平戎<lb/>
闗中事業非難辦要看他時第一功<lb/>
　　　代送王守赴湖北漕<lb/>
紫泥芝檢下遙天綉斧榮更竹使權六轡周王新禮樂<lb/>
重湖楚國舊山川澄清風采生麾節眷倚精神跂䆳綖<lb/>
早晚沙堤歸步稳二台齊色耀星躔<lb/>
<pb n="KR4d0283_WYG_003-2b"/>
　　　和丙午衡州鹿鳴宴詩<lb/>
丹詔飛來萬國春掄才美意屬賢臣㡬年志氣風雲壯<lb/>
一旦聲名日月新好把良籌裨負扆莫貪香餌墮垂綸<lb/>
來年上國風光好喜帖西馳沸路塵<lb/>
　　　和石鼔宴士二首<lb/>
幾年蓬藋翳儒宫文物新還俎豆中幸甚諸生初見武<lb/>
歡然置酒更親崇晴收楚嶠千峰雨薫奏虞絃萬籟風<lb/>
須信亷平漢循吏可能齊魯化蠶叢<lb/>
<pb n="KR4d0283_WYG_003-3a"/>
江頭秀木碧參空喜見新晴到眼中秩秩北林筵有序<lb/>
潭潭東閣禮尤崇廣平元老今賢傑江左夷吾正祖風<lb/>
况復贛君崇教養清隂到處緑成叢<lb/>
　　　上湖北趙司倉三首<lb/>
君侯德業簡淵𠂻亟上朝端望寖隆鵷鷺羽儀從北闕<lb/>
驂騑禮樂正西風六條郡國褰帷裏萬里沅湘攬轡中<lb/>
早晩詔書歸衮舄由來周召合三公<lb/>
黼扆天髙德意深恩言臨遣重丁寧九霄雨露新英節<lb/>
<pb n="KR4d0283_WYG_003-3b"/>
一日風雷徧洞庭財力定能均息耗米鹽因得裕常經<lb/>
如今想見南翁喜長望吴頭認使星<lb/>
廷尉年來犴獄清更憑藻鑑惠諸生新竒往往多聞罷<lb/>
朴魯區區亦竟成已見規橅通造化㑹看勲業正鈞衡<lb/>
先生小試澄清手天下顒顒望太平<lb/>
　　　送黄尉解官因簡黄德亨<lb/>
夫君解紐去通泉十幅風㠶下碧川寳劍詩成光射斗<lb/>
扶搖路稳翼垂天湖山桂老乗秋興越水梅開近日邊<lb/>
<pb n="KR4d0283_WYG_003-4a"/>
丹扆須賢方側席㑹聽鳴履上星躔<lb/>
平生飽聽無雙譽一見全勝得異書妙語從君聞梗概<lb/>
清尊酌我更躊躇希蹤伯氏情何限惜别吾曹意有餘<lb/>
若見滁州新博士為言湘水媿汙渠<lb/>
　　　病中寄武公望二首<lb/>
四十餘年尚轉蓬渠論南北與西東但知愛子三遷教<lb/>
不辨謀生一畝宫北海可憐真意廣步兵良苦漫途窮<lb/>
人生擇術須循分鵬鷃逍遥自不同<lb/>
<pb n="KR4d0283_WYG_003-4b"/>
輕去千金若棄遺髙情勇決固應稀端來共我茅一把<lb/>
不肯折君腰十圍世事彈棊無定局人情䝉穽有深機<lb/>
生涯也趂身强健況是平陽德可依<lb/>
　　　無題<lb/>
生憎城裏只塵埃勝處何妨特地來況是近郊新雨歇<lb/>
可能乘興一樽開春隨使者軺車至花倩棃園羯鼔催<lb/>
來歲披香侍華宴也應猶記此低徊<lb/>
逸興飄飄鶴九臯涼州那得費蒲萄一從卜築東山勝<lb/>
<pb n="KR4d0283_WYG_003-5a"/>
便覺聲名北斗髙手種百花從日涉心澄萬慮弭湯鏖<lb/>
主人已作騎鯨去誰與鴻濛共勝遨<lb/>
　　　用韻雜興<lb/>
夏葛冬裘等一衫飛黄跛鼈謾同驂人情展轉憐風月<lb/>
世路沈迷泣北南我已灰心忘厚味誰其緘口罷游談<lb/>
如今欲問西來意便掛僧牌報放參<lb/>
　　　萍鄉道中<lb/>
萍實鄉中雨初歇野溪流水奔驚湍蠶功欲登蠶婦急<lb/>
<pb n="KR4d0283_WYG_003-5b"/>
春隂已濃春事闌飛綿漫空白雪舞疊巘插漢青螺攢<lb/>
家山歸去此無㡬眼底已作瀟湘看<lb/>
　　　宜春道中<lb/>
路轉溪回幾曲村溪頭流水去渾渾農忙野叟朝耕隴<lb/>
蠶老人家晝掩門游子漫憐春色晩故園應想綠隂繁<lb/>
歸歟屈指無多日夜雨團欒酒一尊<lb/>
　　　覔酒於宋伯潜<lb/>
典衣無䇿漸朝衫早計君毋笑拊驂未辨墻頭仍甕下<lb/>
<pb n="KR4d0283_WYG_003-6a"/>
空哦斗北與箕南蒲萄不作涼州想庚癸猶酬褐父談<lb/>
折簡更招花下飲可能離坐亦容參<lb/>
　　　和武公望從人覔酒二首<lb/>
野店醪香尚帶煙中山醖久漫經年公營惡草安吾分<lb/>
太白髙吟羨子先好辦一尊常對月誰能百斛更浮川<lb/>
正須澆我談天口富貴浮雲且任縁<lb/>
春愁滿眼久驅除嬾問生涯念及孥但得論文畱客醉<lb/>
不妨問字到山居寒收凍面應浮蟻暖入芳腴可泛酥<lb/>
<pb n="KR4d0283_WYG_003-6b"/>
便欲呼兒洗杯酌陶然應許及波餘<lb/>
　　　又次韻二首<lb/>
幾日春寒似禁煙杜門渾欲任流年得錢相覔非難辦<lb/>
載酒來過定孰先無奈梅邊虚勝踐遙憐栁外漲晴川<lb/>
佳時縱意須從事莫笑幽人也化緣<lb/>
年來那復不時須斗酒珍藏敢罪孥安我饋漿窮逆旅<lb/>
有誰携榼訪幽居麄粱何擇皆庚癸題品寧當辨酪酥<lb/>
自笑悲辛慙杜老却愁人不食吾餘<lb/>
<pb n="KR4d0283_WYG_003-7a"/>
　　　棄屣有感<lb/>
蹈遍闗山日㡬西周旋步武鎮相依居貧原憲履長決<lb/>
戰罷吴王屨不歸已類<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>鞾無復召空慙釋屩䪺成非<lb/>
塵勞棄屣今何有縱爾雙鳬自在飛<lb/>
　　　宋伯華趨朝用川字衫字韻作二詩送之<lb/>
㣲雨輕寒透客衫十分秋色相征驂人占逸駕應空北<lb/>
君自良圖已運南須信由來非枉尺誰云領取勿多談<lb/>
而今吐握逢知己㑹聽新除趂六參<lb/>
<pb n="KR4d0283_WYG_003-7b"/>
馳名衮衮甚長川君獨乘風萬里船得意正看期汗漫<lb/>
趨時寧肯媚連娟升沈百辟方公道扶植斯文要衆賢<lb/>
元獻景文今棣萼還須柱石漢中天<lb/>
　　　送鮑判官解官歸浙西<lb/>
蚤行吳越得清名歲久湘中始識君人物自堪交仲父<lb/>
才華端可繼參軍一州從事曽游刃萬里封侯好䇿勲<lb/>
江上今朝話離别西風吹起楚天雲<lb/>
　　　送樂貢父赴書館<lb/>
<pb n="KR4d0283_WYG_003-8a"/>
秀出書堂雋有聲又携琴劍主文盟師承自得春秋學<lb/>
經行俱高月旦評援繳解令專志慮窺園那肯亂精明<lb/>
安昌異日多成就何止從宣一二名<lb/>
　　　送伯華醉歸不寐又用韻雜言二首<lb/>
十幅風蒲下碧川别懷何惜醉金船婁公正遣江流穩<lb/>
庾老寧辜月影娟善世如君皆夙望澤民應我媿前賢<lb/>
榮華莫美城南杜早晩還親尺五天<lb/>
休論決處甚防川剛道呼來不上船正使涓流鳴㶁㶁<lb/>
<pb n="KR4d0283_WYG_003-8b"/>
終然脩竹淨娟娟浮沈與世魚潛躍清濁從渠酒聖賢<lb/>
富貴功名皆自有可憐邀月問青天<lb/>
　　　和曽知運寄兄詩二首<hi>并序</hi>
　　　　郴水曽嘉運鄉里推其宿學丁未特奏名偶<lb/>
　　　　任吾郡欣然拜命以歸其弟耒陽尉知運作<lb/>
　　　　二詩寄之以贊其意繼和者多矣因見詩軸<lb/>
　　　　率爾同賦因知運附巻末斐然可羡<lb/>
得喪區區指屈伸褰裳歸去楚江濵蓴鱸到底秋風美<lb/>
<pb n="KR4d0283_WYG_003-9a"/>
牛斗依然夜氣新滿壑煙霜供歗傲傳家詩禮照清貧<lb/>
不湏變姓吴門隱自有相從化鶴人<lb/>
忠孝蟬聫萃一門鴈行相望欵天閽青雲有弟先行志<lb/>
藍綬今兄亦拜恩肘印一時饒季子風雩千載見諸孫<lb/>
二難金玉交輝映出處相髙德義尊<lb/>
　　　送長兄赴調上都次田俊卿韻二首<lb/>
霜熟林空月滿川衝寒突兀聳詩肩便應䇿驥行夷路<lb/>
不用燃犀照碧淵從昔正人終遇世到今方士漫求仙<lb/>
<pb n="KR4d0283_WYG_003-9b"/>
老成謀國須吾輩可笑輕踈賈少年<lb/>
從今日日聽新除去馬加鞭不用徐最是好為三釡計<lb/>
不妨頻寄萬金書君行霄漢無留軔我得江湖欲縱魚<lb/>
更念起家人底事百年門户正闗渠<lb/>
　　　重九道中懷長兄二首<lb/>
客裏匆匆飽歲時今誰能免利名羈有人騎鶴去千嵗<lb/>
顧我巢林方一枝後日空懷棠杕燕經年慙愧菊花期<lb/>
白雲飛處湘天碧心在南陔日詠詩<lb/>
<pb n="KR4d0283_WYG_003-10a"/>
追歡那復少年時老驥如今亦受羈白髪驚人風落帽<lb/>
黄花伴我歲寒枝誰能尋勝過元亮自嘆知音失子期<lb/>
㸃檢胷中猶礧磈强傾濁酒自哦詩<lb/>
　　　田舍雜興懷長兄四首<lb/>
少休㕓市喧囂耳來聽田農應和歌畟畟耕疇皆帝力<lb/>
欣欣時物自天和山雲亭午半未斂溪雨黄昏清更多<lb/>
但得長年飽禾稻也勝官裏厭風波<lb/>
不到田家又夏初試從野老訪耕鋤稻畦髙下水皆足<lb/>
<pb n="KR4d0283_WYG_003-10b"/>
天意雨晴時自如學稼我猶慙孔子問津君且向長沮<lb/>
宦游何似團欒好更念懷歸畏簡書<lb/>
去城靳靳路一驛故歲迢迢今甫來桃李隂成真緑野<lb/>
溪山清絶勝章臺青衫手板徒勞爾竹杖芒鞋亦快哉<lb/>
莫向紅塵深著脚而今毛鷙苦相猜<lb/>
遙知此日黄初起頗憶平生馬少游薄有田園奉甘旨<lb/>
苦無機械與沈浮如今官事真誰了底事周南獨子畱<lb/>
白髪倚門還念否令人翻動北山謳<lb/>
<pb n="KR4d0283_WYG_003-11a"/>
　　　壽巴陵朱宰<lb/>
萬里沅湘浩蕩秋秋來佳致日清遒湖平一碧波光静<lb/>
雨足千崖暑氣收底事歡聲騰下嶲祗今賢宰在中牟<lb/>
民情天意歸仁壽看到三公尚黑頭<lb/>
　　　送許兄還侍兼簡廣南監塲二首<lb/>
君家疇昔汝南龍淵有驪珠自不窮黄巻乃翁亷取位<lb/>
碧梧之子秀參空儒冠底誤資身術鹽筴聊成富國功<lb/>
莫倚沃饒云近盬圖南九萬看搏風<lb/>
<pb n="KR4d0283_WYG_003-11b"/>
舊遊厯厯記湟川南下番禺稳可沿知有文星衝斗去<lb/>
遙憐海水遶城邊而今五嶺多宜客見說羣卿賸好賢<lb/>
問訊夫君聊吏隱云胡三月未官遷<lb/>
　　　次韻酬宋伯潛三首<lb/>
詩壇得雋敵無强獨立南豐一瓣香我欲句中聞妙法<lb/>
君應肘後出神方陶鎔景色春長好流轉風光物自忙<lb/>
珍重三薫更三沐全勝湯餅試何郎<lb/>
百拙無堪不自强身謀猶得學黄香青衫良助君衣綵<lb/>
<pb n="KR4d0283_WYG_003-12a"/>
圖鑿何嫌我枘方舊雨故人相得甚浮雲蒼狗可憐忙<lb/>
從君更許聞詩律喚醒風騷起夜郎<lb/>
老嬾渠能更倔强隣墻可戀甕頭香巻舒自我聊全璧<lb/>
非笑從人亦大方日永遊絲隨望逺春深乳燕趂晴忙<lb/>
閒來不入邯鄲夢未厭區區白首郎<lb/>
　　　酬羅季康二首<lb/>
慚愧材非可與言等閒㣲籟自鳴天井蛙無理祇成閙<lb/>
里婦空顰豈解妍君自平生多與㸃誰云一語始知然<lb/>
<pb n="KR4d0283_WYG_003-12b"/>
欲伸床下慇懃拜詩律於今屬大賢<lb/>
自憐疎拙百奚宜不省胡顔可媚時馳騖功名非我事<lb/>
歡娱菽水祇心知風姿故陋難施粉面目堪憎正類倛<lb/>
惟有靈臺亦裴度到君明眼不能欺<lb/>
　　　次陳頥剛與許拾遺酬唱之作<lb/>
竒謀端合贊幾沈何事山林意味深引類古人方厚祿<lb/>
憂時百念可灰心㑹看覽德翔千仭未信干霄老百尋<lb/>
却笑疎慵真漫仕閒中贏得二毛侵<hi>一云莫倚哦詩了清夜彌明咄咄意</hi>
<pb n="KR4d0283_WYG_003-13a"/>
<hi>吾侵</hi>
　　　和四十五叔慶謙子過省二首<lb/>
行年五十尚青衫耿耿胷中負不凡那意寧馨聫桂籍<lb/>
祇知清白映氷銜平生濟叔耽周易何日商宗起傅巖<lb/>
好上公車治安䇿綠緹飛詔下方函<lb/>
長笑癡兒戀戲衫拖泥帶水漫卑凡何如一動君王聽<lb/>
不入徒勞簿尉銜細水循除空㶁㶁泰山終古鎮巖巖<lb/>
可憐司馬身華寵晩作諛書擬奏函<lb/>
<pb n="KR4d0283_WYG_003-13b"/>
　　　還十五弟文藁<lb/>
文府髙扃守鬼神蔽虧那揜豔華春屠門肯作朶頥過<lb/>
龍頷輕攘照海珍十襲莫論藏弃寵雙眸姑浣向來塵<lb/>
從兹染指諳腴味藜莧難甘誑腹貧<lb/>
　　　示夢龍姪<lb/>
小驗文場粗慰心讀書從此更諄諄要令大敵尤能勇<lb/>
須索新功又過人得力無過親翰墨致身端可上星辰<lb/>
秋風春浪鼇頭好拭目吾宗盡國珍<lb/>
<pb n="KR4d0283_WYG_003-14a"/>
　　　贈别羅舜舉二首<lb/>
疇昔交情一輔車年來造物且乘除論文誰共肺肝語<lb/>
道舊空傳咫尺書半歲不堪心鄙吝一樽聊得語躊躇<lb/>
匆匆又作相違恨愁絶臨風送目初<lb/>
鼇峰夜色輸明月龍穴秋光藹碧雲景物故應人惜别<lb/>
風流難與世相聞新詩題處君思我啼鳥聲中我夢君<lb/>
一笑相從非易得有懷聊復此云云<lb/>
　　　别蒲圻徐丞于金鷄驛次李和卿韻<lb/>
<pb n="KR4d0283_WYG_003-14b"/>
金鷄亭上小舂容日射湖光照眼濃痛飲壯君堪八斗<lb/>
劇談應我避羣鋒笑看天際孤飛鶩驚起波中老蟄龍<lb/>
明日東西各奔走莫隨流俗浪迎逢<lb/>
　　　有禽聲急而似可曉鄉人以催稅目之其聲亦<lb/>
　　　頗類焉因感而成詩<lb/>
怪底㣲禽似有知區區舌吻竟奚為欲將終日能鳴巧<lb/>
深為當時逺害思布穀尚應勤播種春畦何事較公私<lb/>
誰如獨占催科考無復陽城恨拙遲<lb/>
<pb n="KR4d0283_WYG_003-15a"/>
　　　挽江西宋漕三首<lb/>
蚤歲才名畫省郎㑹紆玉節恵三湘哀矜折獄人無怨<lb/>
訪問垂心慮最長不便幽潛遺陋巷更將文物萃書堂<lb/>
期公四海皆膏澤太息思賢殄瘁章<lb/>
牙籌坐席未全温尚想星沙戀德門剡牘方新蠲賦請<lb/>
憂民不計此身存平生大樂功何晩壽相龎眉理莫論<lb/>
雲黯江南失春色可堪杜宇更銷䰟<lb/>
櫑具曽承衣繡迎學宮仍見選諸生求文於白逺何取<lb/>
<pb n="KR4d0283_WYG_003-15b"/>
聫第如詹時共榮公自典刑多教化人誰菑播賴生成<lb/>
而今未報何侯力萬里神馳兩淚傾<lb/>
　　　挽宋知縣剛仲二首<lb/>
與君同志復同州少日論文放一頭孝子憂親雙鬢白<lb/>
癡兒了事一生愁凌雲意氣須臾盡積歲聲名取次休<lb/>
賴有遺編留史筆㡬回廢巻淚横流<lb/>
閥閱方成一叚竒三湘況是古來稀弟兄同歲乘槎去<lb/>
父子連科折桂歸詩禮傳家人共羨歡華過眼事俱非<lb/>
<pb n="KR4d0283_WYG_003-16a"/>
秋風寂寞萱堂露染盡當年戲綵衣<lb/>
　　　挽陳宣教直中<lb/>
回鴈峰前憶隱淪平生謀道不謀身詩書滿腹空名世<lb/>
科第衰年獨後人賴有佳兒傳素業能令潜德上貞珉<lb/>
交游半世今零落忍望銘旌淚墨新<lb/>
　　　挽武宣教徹二首<lb/>
三釜何如菽水長毅然投劾奉歸裝共欽箠楚辭巴嶺<lb/>
又聽勾稽復楚鄉鸂鶒下灘誰御史鳯鸞棲棘漫仇香<lb/>
<pb n="KR4d0283_WYG_003-16b"/>
絶憐五十三年筆不草文園封禪囊<lb/>
書來撩我重思君情比雝雝鴈呌羣詞賦一時髙李杜<lb/>
弟兄今日掃機雲未還金馬日邊詔去作玉樓天上文<lb/>
千里莫能親視窆篇詩寄挽亦徒云<lb/>
　　　挽武宣教徯四首<lb/>
南楚東吳萬里長㡬年來往共資裝公方著脚功名路<lb/>
我辦卜隣文物鄉雅意嘉招言在耳贈行新句墨猶香<lb/>
追思氣概生涯語誠意諄諄總括囊<lb/>
<pb n="KR4d0283_WYG_003-17a"/>
生平耿耿不忘君位下才髙氣不羣手取科名如拾芥<lb/>
眼髙富貴等浮雲秪知世可行吾道其奈天將喪此文<lb/>
知遇莫酬今已矣篇詩聊寓一哀云<lb/>
嗚咽鍾悲子夜昬靈椿摧折重銷䰟數絲白雪遺慈母<lb/>
一寸青松括耳孫返哺聲乾那可及挽鬚情在不堪論<lb/>
桂枝皎皎欹寒玉竚看揚名振禮門<lb/>
哭公無計挽公畱痛寫哀衷佐紼謳丹旐姓名何所益<lb/>
青編事業等閑休長江百里浮清恨明月孤峰起些愁<lb/>
<pb n="KR4d0283_WYG_003-17b"/>
底事波神均此怨白頭寒浪拍空流<lb/>
　　　挽周宣教宗沂二首<lb/>
子職勤勞衆莫攀巴丘髙節世尤難一官未抵琴書樂<lb/>
三釜何如菽水歡儻有軒裳存妙句平居豐儉只儒酸<lb/>
音容渺邈今何在雲黯江南萬木寒<lb/>
始别猶承笑語温昭暉相望㡬晨昬伻來駭聽言傳異<lb/>
淚哽悲懷飽不飱歸拜文帷人已去痛瞻靈室像徒存<lb/>
反思博我諄諄意何日能酬知遇恩<lb/>
<pb n="KR4d0283_WYG_003-18a"/>
　　　挽劉宣教秉二首<lb/>
銘旌搖曳淚沾巾為惜賢才生死分樂道喜陪今漫道<lb/>
髙文誰與共論文西湘岸脚送霜雨明月嶺頭留暮雲<lb/>
有子登科真不朽它年勲鼎慰嚴君<lb/>
道義君家振楚荆嗟君功業負平生詩書累世有底盛<lb/>
簿領一官徒爾榮親族追思應重惜慈顔悵望不勝情<lb/>
靈輀逺送松岡外風雨凄凄猿鶴鳴<lb/>
　　　挽黄承事三首<lb/>
<pb n="KR4d0283_WYG_003-18b"/>
肯為儒冠嘆誤身直將富貴等浮雲談棊柯腐塵勞想<lb/>
讀易編摩世俗紛鄭叟遽嗟年在已卜商寧作地脩文<lb/>
須知異日髙人傳耿耿君平繼有君<lb/>
不用籯金侈厚藏無煩農圃富耕桑一經父子韋編訓<lb/>
餘慶階庭玉樹芳道義固堪綿有後功名渾把付諸郎<lb/>
他年竇桂詵詵報當信於今種德香<lb/>
疇昔雲天一覩披十年徒有夢追隨擔簦已負異時志<lb/>
仰斗今餘後學師夜壑舟亡人孰秘少㣲名在世空悲<lb/>
<pb n="KR4d0283_WYG_003-19a"/>
嗟嗟莫致徐芻奠掩袂傷心隕淚洟<lb/>
　　　挽李主簿長民二首<lb/>
蚤擅湘中二妙聲一官政爾為親榮倦遊未試胷中藴<lb/>
苦學徒遺身後名踵武世科知有子盡心色養足生平<lb/>
可堪膝下稱觴處不見伯仁賢弟兄<lb/>
帝里從遊情最親江頭一别㡬經春追思語笑恍如昨<lb/>
時枉音書寧厭頻憂患自嗟非故我昂藏不復見斯人<lb/>
每哦風月無邊句西望澘然淚滿巾<lb/>
<pb n="KR4d0283_WYG_003-19b"/>
　　　挽劉主簿令二首<lb/>
鴈行場屋久聫翩賦客終為桂籍僊鸞誥已封慈母貴<lb/>
鯉庭仍見世科傳轉頭生死歸何地反掌榮枯欲問天<lb/>
賤子門䦨方有託驚嗟梁木忽先顛<lb/>
投檄巴陵本為親遲留方擬問通津一官粗報平生志<lb/>
萬里俄傾未老身里棘豈堪棲鳯駐冡花重歎臥麟新<lb/>
我慙李漢無才望敢效韓編作序人<lb/>
　　　挽朱監廟明二首<lb/>
<pb n="KR4d0283_WYG_003-20a"/>
人間世事最堪悲有子騎鯨去不歸客廐謾遺陶母薦<lb/>
萱堂空對老萊衣黄金榜上嗟陳跡白玉堦前泣斷機<lb/>
賴有青氊存眼底滿庭蘭玉侍親闈<lb/>
平生知己㡬何人髙誼如君最好親鶴蓋不隨青眼顧<lb/>
鷄窓唯有白頭新今誰肯借周瑜宅待我深知管仲貧<lb/>
腸斷眼穿明月嶺九河傾淚一沾巾<lb/>
　　五言絶句<lb/>
　　　玩易齋<lb/>
<pb n="KR4d0283_WYG_003-20b"/>
三椽函宇宙一巻肇乾坤深味畫前意寧於紙上論<lb/>
作者亦何患思深義亦深忘言更忘象黙㑹古人心<lb/>
　　　遣興四首<lb/>
賤宜人弗齒貧遣日勞心不著新詩句春愁那可禁<lb/>
窮達渠非命機闗不到心新詩聊自遣髙興若為禁<lb/>
無客共談道有誰能賞心人生要自得窮困吾能禁<lb/>
一生俱有分萬事要無心强聒誠行險危哉安可禁<lb/>
　　　書詩隱何元仲詩巻<lb/>
<pb n="KR4d0283_WYG_003-21a"/>
歌舞純周雅風流見夏時可能供痛飲無畏誤雌霓<lb/>
　　六言絶句<lb/>
　　　方壺<lb/>
閱世觚稜如許照人冰玉淵然箇裏可藏天地塵中自<lb/>
有神仙<lb/>
　　　書陳頤剛墨梅扇<lb/>
玉斧琢成明月陳𤣥幻出横枝依舊西湖風景素衣聊<lb/>
受塵緇<lb/>
<pb n="KR4d0283_WYG_003-21b"/>
　　　寄題李筠叟主簿所居竹齋<lb/>
寄傲寧須門柳哦詩不必庭松伴我虚心直節領渠明<lb/>
月清風<lb/>
　　　書詩隱何元仲詩巻<lb/>
相馬𤣥黄牝牡斵輪甘苦疾徐元亮得琴中趣彌明非<lb/>
世間書<lb/>
　　　半隱詩<lb/>
逺引未能忘世端居且學灰心定自隨時隠見應非與<lb/>
<pb n="KR4d0283_WYG_003-22a"/>
俗浮湛<lb/>
　　　山居三首<lb/>
鳥語喚回春夢鷄聲呌出朝暾一段可人晴景㡬家深<lb/>
處田村<lb/>
暖地池塘早綠春和筍蕨先肥慣作田家活計懶隨鄽<lb/>
市闗機<lb/>
貴賤孰欣孰戚窮通何損何加成毁舉同墮甑妍媸不<lb/>
屬鉛華<lb/>
<pb n="KR4d0283_WYG_003-22b"/>
　　七言絶句<lb/>
　　　立春二首<lb/>
曉雪纔過天氣清喧闐鉦鼔喜迎春世間多少虚名事<lb/>
綵仗驅牛又一新<lb/>
隨意旛花剪綴新盃盤草草簇芳辛還欣好景平生事<lb/>
贏得旬餘分外春<lb/>
　　　和清明後即事<lb/>
柳隂嫩綠藏鶯語花徑餘香著燕泥南畝十分農事好<lb/>
<pb n="KR4d0283_WYG_003-23a"/>
平疇野水稱耕犂<lb/>
　　　和清明前即事三首<lb/>
乍雨還晴近禁烟踏青人憩楚江邊花枝處處爭妍媚<lb/>
粧㸃春光二月天<lb/>
漫山百卉效竒珍尤喜原頭雀舌新不待清明改泉火<lb/>
擷芳收取最先春<lb/>
雨歇花畦徑未乾春衣初試覺輕寒所欣節物能多好<lb/>
祓禊臨流江不瀾<lb/>
<pb n="KR4d0283_WYG_003-23b"/>
　　　春晩雨中<lb/>
綠楊庭院雨如絲已是梅林欲熟時慚愧春工起歸興<lb/>
向來節物彼何知<lb/>
　　　雨中惜海棠花四首<lb/>
東君何事妬花妍不遣春風一笑嫣邀動芳心愁萬縷<lb/>
盈盈含恨雨中天<lb/>
㸃綴春容特地妍艷粧金縷臉霞嫣無端風雨妬顔色<lb/>
半吐芳心向晩天<lb/>
<pb n="KR4d0283_WYG_003-24a"/>
誰恨花枝苦未妍故將雨熟醉顔嫣禁寒來把芳絲吐<lb/>
㑹向和風放暖天<lb/>
費盡胭脂畫不妍春心一縷褪唇嫣雨中似是花神意<lb/>
猶作西來舊蜀天<lb/>
　　　和送春四首<lb/>
瀟湘江上送春歸酒榼何人共我攜不是吾儂怨春别<lb/>
明朝車馬各東西<lb/>
三月春工倦欲歸花神應約手同攜明年早赴東郊迓<lb/>
<pb n="KR4d0283_WYG_003-24b"/>
未論渠儂南北西<lb/>
晼晩春光作意歸送春誰把酒樽攜多情風雨留連處<lb/>
㡬看霖霪到日西<lb/>
匆匆春馭去何忙挽繫難憑柳線長好著新晴送行色<lb/>
莫教風雨漫彷徨<lb/>
　　　和詠鶯<lb/>
雅正餘音隱小成咿哇嘈囐彼何榮數聲睆彼遷喬語<lb/>
一洗紛紛百口鳴<lb/>
<pb n="KR4d0283_WYG_003-25a"/>
　　　豐城道中聞鶯書于故縣<lb/>
底事離羣今暮春故人懷想渇生塵陽闗聲斷空回首<lb/>
慚愧遷喬鳥語新<lb/>
　　　午睡<lb/>
暑日薫蒸睡思濃黑甜真處世情空那知一枕窓前夢<lb/>
無限塵縁在眼中<lb/>
　　　溽暑中一雨遂翛然枕上口占喜凉<lb/>
枕簟翛然夜氣舒煩蒸無復到襟裾慇懃多謝天公意<lb/>
<pb n="KR4d0283_WYG_003-25b"/>
一雨生涼足有餘<lb/>
　　　月夜不寐<lb/>
月薄西山夜氣清就牀欹枕不勝情姮娥似欲相鈎引<lb/>
特地窺忩巧獻明<lb/>
寒著衾裯思不禁月娥於我似鍾情更添睠睠窺簷入<lb/>
容與横忩一帶明<lb/>
　　　重九前二日夜雨<lb/>
去去重陽越夕間瀟瀟風雨作輕寒心知又負登髙興<lb/>
<pb n="KR4d0283_WYG_003-26a"/>
籬菊留來過後看<lb/>
　　　和惜香紅二首<lb/>
花神那作世間香狂蝶遊蜂暗斷腸不是朱顔向人吝<lb/>
恥隨桃李倚門墻<lb/>
韜藏馥郁保天真珍重芳姿肯殢人莫道清髙便無韻<lb/>
春來誰是解全身<lb/>
　　　和武公望催梅三首<lb/>
長羨南枝笑北枝東風能早亦能遲而今滿樹渾無那<lb/>
<pb n="KR4d0283_WYG_003-26b"/>
管領春光更有誰<lb/>
凖擬花前玉斚飛那知辜負隔年期枝頭未報春來信<lb/>
閒却西湖處士詩<lb/>
絲絲弱栁猶迎歲㸃㸃飛霙亦餞年可是清髙厭紛競<lb/>
百花那許著鞭先<lb/>
　　　和武公望雪梅五首<lb/>
　　　　臘月十四日冰雪方壯乗興訪梅于東軒清<lb/>
　　　　標傲寒珠玉輝映尤爲竒絶適公望它往獨<lb/>
<pb n="KR4d0283_WYG_003-27a"/>
　　　　賞而歸甚念荒拙不能作數語記述其明日<lb/>
　　　　公望示我五絶句稱是梅矣因繼韻答之<lb/>
雪裏最憐梅破蕚花時那負歲寒心不因王子聊乘興<lb/>
爭得林逋為賞音<lb/>
自是陽和生處有不同凡卉競時開居然茹雪猶全節<lb/>
㡳為藏冰但却灾<lb/>
刺史藝蘭能九畹白衣訪菊亦東籬君詩喚起西湖老<lb/>
好處何慙㓜婦碑<lb/>
<pb n="KR4d0283_WYG_003-27b"/>
臘殘春到無多日留得清芬伴頌椒却放東風吹凍裂<lb/>
遣渠堤栁又新條<lb/>
水精宫闕偏宜汝鐵石心腸肯受欺應笑臘梅猶族姓<lb/>
秖堪薪槱薦晨炊<lb/>
　　　再次武公望雪梅韻五首<lb/>
每憶西湖處士吟暗香浮處最闗心而今也有冰霜操<lb/>
秖要人知韶濩音<lb/>
從來陋巷秖顔囬子悅胡為羨漆開端向歲寒觀雅操<lb/>
<pb n="KR4d0283_WYG_003-28a"/>
須知冰凌不為灾<lb/>
梅邊好與酒杯持寂寂牙簷短短籬但有詩人出佳句<lb/>
絶勝諛墓得金碑<lb/>
自有天香軋魏姚何須裂麝與塗椒蠟梅卑俗紅梅媚<lb/>
漫與増添本草條<lb/>
休論青瑣與黄扉秖有西湖不受欺每向冰霜見全操<lb/>
笑渠長夏受蒸炊<lb/>
　　　梅<lb/>
<pb n="KR4d0283_WYG_003-28b"/>
江北江南入夏來雲蒸日煦欲黄梅邸居兀坐闗山隔<lb/>
空想㣲酸到齒隈<lb/>
　　　和周少晳咏梅韻五首<lb/>
孤根應得暖先回天惜花房遣䕶開早是冰肌自清絶<lb/>
却因冠玉更竒瑰<lb/>
太息凋年雨木冰歲寒心事屬何人攜笻試遶墻邊樹<lb/>
喜見瓊林第一春<lb/>
銀色諸天渺不窮森羅萬象匪磨鎔眼明的厯南枝好<lb/>
<pb n="KR4d0283_WYG_003-29a"/>
絶勝瑤臺月下逢<lb/>
天姿不解入時粧綴佩聫環特地芳㡬日東風囬隴首<lb/>
却教羣卉羨天香<lb/>
弱植卑叢凍易摧百花誰伴雪花開如今最識春先處<lb/>
紅紫紛紛亦漫栽<lb/>
　　　又和前韻十首<lb/>
梅君消得為髙吟素艷曽無媚世心粲粲墻隈自瀟洒<lb/>
江南到處有知音<lb/>
<pb n="KR4d0283_WYG_003-29b"/>
貪看繁紅錦被堆有人青眼為君開西湖千古林和靖<lb/>
還悟犧尊木質灾<lb/>
曲檻琱欄詫䕶持寛閒何用著藩籬林間立馬多真賞<lb/>
須信行人口是碑<lb/>
結實收功鼎鼐調不論江路與山椒可憐楊栁空牽嫵<lb/>
飛盡狂緜秖綠條<lb/>
客舍袁安雪壅扉清標廪廪詎容欺如今凍解梅无恙<lb/>
還似髙眠甑不炊<lb/>
<pb n="KR4d0283_WYG_003-30a"/>
新詩筆力可天囘萬里東風掃凍開照眼玉英清徹骨<lb/>
花神報子亦瓊瑰<lb/>
嫩蘂含芳恰褪冰此時偏惱少陵人顛狂覔酒尋詩去<lb/>
賞遍西湖㡬樹春<lb/>
癡絶兒童不耐窮搓酥綴臘競銷鎔如何見得真風度<lb/>
須索天工歲一逢<lb/>
如今總總鬬新粧天與風姿壓衆芳自是百年中第一<lb/>
不因蘭菊返魂香<lb/>
<pb n="KR4d0283_WYG_003-30b"/>
勁氣由來不可摧年年偏向臈前開清芬肯為冰霜減<lb/>
好在含章簷下栽<lb/>
　　　和真珠花二首<lb/>
瓊林玉女職司花裝綴珠璣泣露華妙手有神俄㸃化<lb/>
靈根何日下天涯<lb/>
纍纍瓔珞作新裝萬蘤勻開細細香好是花時最清絶<lb/>
月明珠露夜初長<lb/>
</p>
<p>
</p>
  </div>
</body>
</text>
</TEI>
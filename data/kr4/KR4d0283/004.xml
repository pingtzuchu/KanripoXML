<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>省齋集卷四</head>
    <p>
<pb n="KR4d0283_WYG_004-1a"/>
欽定四庫全書<lb/>
　省齋集卷四　　　　　　宋　廖行之　撰<lb/>
　　七言絶句<lb/>
　　　和人乞朱櫻十首<lb/>
見説朱櫻正及時眼穿火齊曉雲披筠籠走送還能否<lb/>
好帶朝霜摘幾枝<lb/>
桃李從渠著斗量明珠顆顆更含香紅顔不老如丹渥<lb/>
笑詫南翁見未嘗<lb/>
<pb n="KR4d0283_WYG_004-1b"/>
當年上苑得殊觀爾許勻圓訝走盤容易香山白居士<lb/>
漫同樊素等閑㸔<lb/>
浮沉閑却紫玻瓈洗盞丁寧巳戒兒㑹見金盤紅萬顆<lb/>
為君痛飲倒酴醿<lb/>
侯門珍膳詫猩唇肉食愚哉鄙若人安得赬珠洗葷濁<lb/>
驪龍方寐詎非眞<lb/>
那須得得列盃盤不念貧兒逐弹丸齒頰猶能識珍味<lb/>
乞渠細咀辨甘酸<lb/>
<pb n="KR4d0283_WYG_004-2a"/>
舊聞雲夢澤邊城飽飫林間主不嗔薄暮一鞭飛騎迅<lb/>
歸來盈䄂熟紅勻<lb/>
族派蟠桃譜牒存三千歷嵗物難羣黠兒尚許三偷摘<lb/>
可是年年不見分<lb/>
連朝急雨相狂風愁絶枝頭入望中不比來禽與青李<lb/>
端能炯炯照顔紅<lb/>
惱亂詩情庾子山饞涎渾似未朝餐張頤一飽非難辦<lb/>
爭得君家伏火丹<lb/>
<pb n="KR4d0283_WYG_004-2b"/>
　　　和食蕨三首<lb/>
放箸朝來頗不貧野盤春蕨正宜人玉條縷縷東風軟<lb/>
慚愧山家為薦新<lb/>
根荄蔓衍布山巓一夕春雷引怒拳足我窮中八珍味<lb/>
竹萌木耳更求旃<lb/>
不須熊掌夸珍饍安用雞趺快嗜情富有漫山千臂指<lb/>
何妨採擷日充盈<lb/>
　　　江上舟中<lb/>
<pb n="KR4d0283_WYG_004-3a"/>
京塵無柰染征衣况是南宮逐客歸後夜子陵臺下去<lb/>
祇應慚愧釣魚機<lb/>
　　　舟中風便<lb/>
一席清風游子歸扁舟輕逐浪痕西濁醪滿飲詩情快<lb/>
盡攬江山入醉題<lb/>
　　　和馬茂先淨因閣中所題<lb/>
紛紛紅紫泄天機巳是山城春半時顧我逢花須泥飲<lb/>
高情難許俗人知<lb/>
<pb n="KR4d0283_WYG_004-3b"/>
　　　題雲梯石和王東卿壁間韻<lb/>
客裏春愁萬緒長歸心宛轉九囬腸鳥聲啼破刀頭夢<lb/>
似是曉人猶異鄉<lb/>
　　　書田俊卿北征紀行詩<lb/>
南北東西一箇天區區二偶漫相憐而今若説悲游子<lb/>
不似當時王仲宣<lb/>
　　　讀浮休詩有感<lb/>
　　　　九月五日夜觀浮休張公詩至彭城君忌辰<lb/>
<pb n="KR4d0283_WYG_004-4a"/>
　　　　篇云東房西舎語諠諠舊事無人可共論遺像<lb/>
　　　　展開多不識獨將哀淚對兒孫感吾嬪之早<lb/>
　　　　世適相類用張韻悼之<lb/>
二十年間兒女諠糟糠勤苦不堪論如今八載君身後<lb/>
兒已登科又長孫<hi>惜其不見也</hi>
　　　舊友家覩書劄感成<lb/>
下馬連聲扣竹門主人何事感遺恩囬頭泣向兒童道<lb/>
重見甘棠舊子孫<lb/>
<pb n="KR4d0283_WYG_004-4b"/>
　　　夢<lb/>
家山歸夢恍悠然小閣逢迎尚世縁驚覺鄰雞號月曙<lb/>
不堪欹枕小窻前<lb/>
　　　贈舅氏授室<lb/>
不須種玉向藍田不用吹笙學鳳僊試㸔玉郎親迎處<lb/>
梯雲挈得月嬋娟<lb/>
　　　和宗秀才惠詩七首<lb/>
五世儒冠媿甲門滄浪何意濯塵纓不嫌山鬼揶揄笑<lb/>
<pb n="KR4d0283_WYG_004-5a"/>
寧得齊兒舒緩名<lb/>
吾祖元豐一桂枝百年門戶尚餘輝箕裘敢説韋平事<lb/>
且學寛饒衣短衣<lb/>
正學心端不論材吁嗟媒禄漫梯階嵗寒萬木多摧折<lb/>
凜凜喬松不可埋<lb/>
千戸侯封有國權裁能薑韮當畦千如今誰是凄凉尉<lb/>
却有新詩可手編<lb/>
平生南嶽望重湖煙靄蒼茫認有無可是能來訪苖俗<lb/>
<pb n="KR4d0283_WYG_004-5b"/>
祇今風化已唐虞<lb/>
藉甚家聲杜小冠公侯衮衮照門闌培風小作湖山隠<lb/>
九萬扶揺正好㸔<lb/>
有道如君方杜門無能慚我亦乘軒慇懃好在經綸學<lb/>
早晚親承雨露恩<lb/>
　　　和松坡劉迂詩二首<lb/>
秋來吾亦愛吾廬松菊交情未省疎底逐風埃輕去魯<lb/>
尚餘客氣欠消除<lb/>
<pb n="KR4d0283_WYG_004-6a"/>
碌碌隨人未足旌折腰趨走太清生絶憐抗直陳公子<lb/>
晚欲慿書入帝城<lb/>
　　　送湖南張倉解官還建昌九首<lb/>
一節三湘兩載畱高懷寧羡子公謀由來竒士為時用<lb/>
未信林泉得久游<lb/>
灼灼聲華簡帝聰得君元不藉先容趣裝已就朝天路<lb/>
行有新除下九重<lb/>
江海無忘魏闕思不妨身佩國安危太平基業須賢輔<lb/>
<pb n="KR4d0283_WYG_004-6b"/>
政賴君王用及時<lb/>
湘俗湘人自戚休親民誰復念承流公歸若也嫌名迹<lb/>
論奏何由達冕旒<lb/>
扶持根本恃綱維歎息論功到鼓鼙蠢蠢潢池皆赤子<lb/>
埋輪何必問狐狸<lb/>
衮衮諸公競朶頤具文天亦厭謾欺嗇夫不拜非難事<lb/>
㑹有公車訪釋之<lb/>
從來唐治數開元百辟誰知産亂原惟有曲江金鑑在<lb/>
<pb n="KR4d0283_WYG_004-7a"/>
從昆能不效忠言<lb/>
稔見銀河派裏人眼高餘子似紛紛君今綽有前風烈<lb/>
願振家聲稔舊聞<lb/>
見説龍門不可攀自驚容易得承顔從今洗眼湘江上<lb/>
㸔取功成鬢未斑<lb/>
　　　送陳必强赴宜春理官掾三絶<lb/>
萬頃烟光入客舟不堪風雨擾離愁慇懃小竚江頭話<lb/>
試問垂楊可繫不<lb/>
<pb n="KR4d0283_WYG_004-7b"/>
君向春臺好宦遊刑清今已獄無囚㑹聞寛恕求黃覇<lb/>
肯復公卿慙太丘<lb/>
三年同此日追遊樽酒相歡幾獻酧别後臨風重凝想<lb/>
湘雲東去是袁州<lb/>
　　　上浙西張帥十首<lb/>
先世精忠百世尊重扶日月正乾坤嵗寒最見喬松節<lb/>
凜凜清規在子孫<lb/>
大學無傳久晦冥英英伯氏獨推明隱齋㑹得名中意<lb/>
<pb n="KR4d0283_WYG_004-8a"/>
明道伊川眞弟兄<lb/>
天邑由來最浩穰正慿威信執豪彊次公不到圓機處<lb/>
須索神醫肘後方<lb/>
條教初頒洽里閭米鹽靡密見紆餘而今坐嘯鈴齋肅<lb/>
鴈鶩行空無簿書<lb/>
薦士今誰有古風不論疎戚與窮通憐渠報國河南尹<lb/>
媿我無私第五公<lb/>
朱履長裠客幾千雙鳬乘鴈一天淵交情可笑書門老<lb/>
<pb n="KR4d0283_WYG_004-8b"/>
不省從來有失賢<lb/>
御吏何憂束濕難如今門内巳相安羔羊正使閑風化<lb/>
他日翁歸尚可觀<lb/>
稔惡偷兒喜探丸邇來通夕寢何安鑄頑自有金丹訣<lb/>
何事區區柱後冠<lb/>
𣙜酤誰云一切功軍儲百萬若為豐能令利入皆公上<lb/>
從此深根得裕農<lb/>
曽上雲端欵祝融更臨濤海揖清風於今又見張夫子<lb/>
<pb n="KR4d0283_WYG_004-9a"/>
眼底紛紛一洗空<lb/>
　　　夀五一弟四首<lb/>
年年六月二十一舉酒華堂祝誕辰此意肯為身快樂<lb/>
須知所喜夀慈親<lb/>
等觀性空兩居士<hi>叔祖父叔祖母道號</hi>世諦寧忘兒與孫慇懃須<lb/>
若興門戸力去驕淫是法門<lb/>
奉飬烝嘗子職共盍迎爾相重承宗人生正始嚴昏娶<lb/>
嬖御雖賢禮不容<lb/>
<pb n="KR4d0283_WYG_004-9b"/>
哲命天年本自貽若為五福具期頤義方端是長生藥<lb/>
安用金丹與玉芝<lb/>
　　　夀湖南汪倉十首<lb/>
西府風流載世長玉龍鱗甲更儲祥慶源衮衮多英傑<lb/>
可但韋平一再芳<lb/>
見説奎文得嵗時杓携天北啟天機黃陂嗣有公侯氣<lb/>
牛斗揚光曜紫微<lb/>
萬巻詩書即肯堂儒宗氣習洗膏粱天資問學俱前軰<lb/>
<pb n="KR4d0283_WYG_004-10a"/>
須信源深流正長<lb/>
不用籝金累世資名家人物照清時碧梧翠竹今何羡<lb/>
森立庭前丹桂枝<lb/>
六月湖田槁欲㸐嶽雲俄起雨如川不慿公意囬天意<lb/>
爭得饑年變有年<lb/>
百萬喁喁日苦饑左餐右粥轉歡嬉也知振廩非私惠<lb/>
端為皇家愛本基<lb/>
饑腹那堪癘鬼欺萬金良藥起沉羸致和自可消羣沴<lb/>
<pb n="KR4d0283_WYG_004-10b"/>
小試猶煩活國醫<lb/>
賦政頻年合簡求民情滋欲得公畱雖然湖外私膏澤<lb/>
須索樊侯入佐周<lb/>
紫樞勲業舊青氊更上中台秉化權它日鴻鈞陶夀域<lb/>
赤松相與不論年<lb/>
三年弱羽自清隂行借高風入上林猶向齊庭一伸喙<lb/>
此鳴端亦為知音<lb/>
　　詞<lb/>
<pb n="KR4d0283_WYG_004-11a"/>
　　　臨江仙<lb/>
　　　　元宵<lb/>
春意茫茫春色裏又還幾度花期淡晴時節儘融怡梅<lb/>
腮翻白後柳眼弄青時　正是江城天氣好樓臺燈火<lb/>
星移相逢無處不相宜輕狂行樂去明月夜深歸<lb/>
　　　卜算子<lb/>
　　　　元夕觀燈<lb/>
雲破露新晴月上輪清氣㝡是江城有底佳燈火人煙<lb/>
<pb n="KR4d0283_WYG_004-11b"/>
沸　行樂儘歡娯眼界尤妍媚多少江濵解佩人邂逅<lb/>
無窮意<lb/>
　　　鷓鴣天<lb/>
　　　　詠梅菊呈撫州葛守<lb/>
九日東籬已泛觴隴頭猶待返䰟香那知此日花神約<lb/>
得得同登君子堂　迎臘雪傲晴霜西湖風韻接柴桑<lb/>
夀潭更酌長生水嵗嵗和羮入帝鄉<lb/>
　　　如夣令<lb/>
<pb n="KR4d0283_WYG_004-12a"/>
　　　　記夣<lb/>
雨歇凉生枕簟不夣大槐宮殿唯對謫僊人一笑高情<lb/>
睠睠離恨離恨無柰曉窻鷄囀<lb/>
　　　㸃絳唇<lb/>
　　　　賀四十五舅授室四闋<lb/>
年少清新襟裾那受紅塵汙還他禮數莫遣衣冠祖<lb/>
擬倩東風西逐輪蹄去泠然御飄飄仙趣直到驂鸞處<lb/>
此去何之駢闐車馬朝來起揚鞭西指意氣眉間是<lb/>
<pb n="KR4d0283_WYG_004-12b"/>
閭里兒童競矚秦蕭史歸時幾快瞻行李還㸔如雲喜<lb/>
玳席華筵嘉賔環集三千履蘭膏芬芷一簇紅蓮裏<lb/>
花覆玉郎苒苒青衫媺咸傾企早登科第有底新桃李<lb/>
玉樹芝蘭氷清况有閨房秀畫堂如晝相對頃醇酎<lb/>
合卺同牢二姓歡佳耦慿誰手鬢絲同紐共祝齊眉夀<lb/>
　　　　前調和梁從善<lb/>
屈指家山匆匆又數今朝過客情那可愁似天來大<lb/>
煙雨濛濛細浥輕塵墮君知麽却成甚箇春暮猶江左<lb/>
<pb n="KR4d0283_WYG_004-13a"/>
　　　青玉案<lb/>
　　　　重九憶羅舜舉<lb/>
家山去此無多路乆没箇音書去一别而今佳節度黄<lb/>
花開未白衣到否籬落荒凉處　峥嶸歳月還秋暮空<lb/>
腹便便無好句菊意愆期渾未許那堪惹恨年來此日<lb/>
瀟瀟雨<lb/>
　　　沁園春<lb/>
　　　　和蘇宣教韻<lb/>
<pb n="KR4d0283_WYG_004-13b"/>
直下承當本來能解莫遣乾休算如今蹉過峥嶸嵗月<lb/>
分隂可惜一日三秋鬧裏偷聲日中逃影用盡機闗無<lb/>
少留争知道是漚生即水水外無漚　世人等是悠悠<lb/>
誰著箇功夫向裏求但掩耳竊鐘将泥洗塊覔花空裏<lb/>
䑛蜜刀頭何似忙中尻輿浸假邀取三彭同載遊真如<lb/>
界向毗盧頂上薦取無憂<lb/>
　　　減字木蘭花<lb/>
　　　　送别<lb/>
<pb n="KR4d0283_WYG_004-14a"/>
相從歸去行盡江呉到湘楚欲話離懷世事須慿酒一<lb/>
杯　臨岐握手贈子一言君聽否舌在何憂莫作人間<lb/>
兒女愁<lb/>
　　　㸃絳唇<lb/>
　　　　贈别李唐卿<lb/>
秋興連天又還不分秋光老蓴鱸猶好莫落秋歸後<lb/>
有底從人占馬皆東首君知否陽闗三奏銷黯情多少<lb/>
　　　㸃絳唇<lb/>
<pb n="KR4d0283_WYG_004-14b"/>
　　　　送人歸新城<lb/>
音信西來匆匆思作東歸計别懷縈繫為箇人畱滯<lb/>
樽酒團欒莫惜通宵醉還來未滿期君至只在初三四<lb/>
　　　賀新郎<lb/>
　　　　賦木犀<lb/>
修月三千戶擁氷輪同遊碧落問津牛浦上界眞仙多<lb/>
才思乞與瑶堦玉樹𣺌萬里人間何處雲葉依依分清<lb/>
䕃憶當時掩映霓裳舞算萬木寧如許　年年蕭爽幽<lb/>
<pb n="KR4d0283_WYG_004-15a"/>
巖路倚西風吹香金粟超然雲塢一洗紛紛凡花盡堪<lb/>
冩清商對撫為豁散蠻煙瘴雨脫俗高標誰能領向騷<lb/>
人正欠題新句須大手與君賦<lb/>
　　記<lb/>
　　　省齋記<lb/>
廖子天民始命所居之室曰坦齋有日矣他日讀曽子<lb/>
吾日三省吾身之言惡其取名之浮于實無自克之規<lb/>
也則去坦而易以省焉客有過余而問曰吾子之命名<lb/>
<pb n="KR4d0283_WYG_004-15b"/>
何其向也倨肆而今也抑畏向也高自標置而今也兢<lb/>
兢如不及耶吾未達也余曰子獨不見津人之操舟乎<lb/>
余嘗觀二舟航于大川始也風寢而濤平其一狎焉弛<lb/>
楫而不戒怡然自以為無所迕也其一惴惴然理楫四<lb/>
顧若覆溺之尋至彼且笑其私憂過計也俄而風濤倐<lb/>
興裂岸毁埽向之狎者沉流莫支津人僅以身免理楫<lb/>
者翩然而濟固自若也他日復過之則䘮舟之津人猶<lb/>
存方且遡洪濤而獨航了無不給之患余問焉以昔者<lb/>
<pb n="KR4d0283_WYG_004-16a"/>
與今之所以異則曰非水之時有險易也操舟之戒與<lb/>
不戒耳向者舟覆吾幸脫焉退而省其過日存乎心故<lb/>
能反前日之失為今日之得余聞其説而有感焉余向<lb/>
也自知之不明而喜於懈以為坦也故遇事而多悔猶<lb/>
舟之狎於水也今焉困於心衡於慮凡前日之失皆庶<lb/>
幾知省焉由今日之省以應他日之事操舟之説猶可<lb/>
驗也昔者重耳之霸心生於曹勾踐之霸心生於㑹稽<lb/>
知此理耳余其敢謂余之不肖而曽不足為操舟者之<lb/>
<pb n="KR4d0283_WYG_004-16b"/>
所為耶吾子果何以教之客曰子之志尚矣吾其何言<lb/>
請與子歌之以無忘今日之志乃歌曰省之齋兮思悔<lb/>
而命名省之義兮見過而自箴而將朝夕居是室兮勿<lb/>
忘乎取名之經而將造次服其義兮罔廢乎改過之誠<lb/>
自今至于後日兮其無以窮達而二其心則何求而不<lb/>
得兮亦胡為而弗成伊操舟之有取兮吾又何言乎天<lb/>
民客退命管城子叙其始末併與客言而誌之葢庚辰<lb/>
夏四月戊午也<lb/>
<pb n="KR4d0283_WYG_004-17a"/>
　　　石鼓書院田記<lb/>
淳煕十有三年春石鼓書院成始有田飬士提㸃刑獄<lb/>
成都宋公若水之舉也先是金華潘公畤議復書院規<lb/>
剏棟宇㑹易帥番禺而公繼之選建師儒較試諸生充<lb/>
弟子員出緡錢供億矩度甚設已而念曰是恐不可久<lb/>
乃籍在官閒田歸之時括蒼管公監提舉常平茶鹽亦<lb/>
相與慫恿㑹有習佃常平田者因畀之書院使入租于<lb/>
官取其贏為養士助諸生行視畦畝分畫文簿第其租<lb/>
<pb n="KR4d0283_WYG_004-17b"/>
入嵗率有程貲用取具他日公謂某曰書院廢百有餘<lb/>
年今幸復舊又畀之田以侈國家養士之澤既聞諸朝<lb/>
矣田故有籍以周知㑹計第傳之吏手人不具見脱文<lb/>
書緣絶後將安考吾欲揭諸石與衆保之以是屬之子<lb/>
某退而稽尋顚末葢石鼓舊有書堂祥符初元奉夫子<lb/>
廟遷焉書院之名始著景祐三年詔許衡州立學自是<lb/>
為學官書院因廢不别建賢使者相與次第復之有屋<lb/>
以居有田以養慮逺用周視前益備或曰郡有學所以<lb/>
<pb n="KR4d0283_WYG_004-18a"/>
育士書院廢興奚預損益是不然禮過于養人者君子<lb/>
所不厭况白鹿嶽麓相望江湖揆則度類事有本始非<lb/>
茍而已且荒丘廢舘昔賢所嘗經行來者猶樂興墜補<lb/>
壞則是役葢非徒作者凡田以畝計二千二百四十有<lb/>
竒合為米六百二十七斛有竒其𨽻某縣某鄉與某人<lb/>
當輸者疇分彚列載于下方湖南地瘠率一畝為米不<lb/>
過二三斗士來益衆懼無以為繼也後有賢者稍增益<lb/>
之其必續書于此矣是年五月十日修職郎前岳州巴<lb/>
<pb n="KR4d0283_WYG_004-18b"/>
陵縣尉巡提私茶鹽礬兼催綱廖某記<lb/>
　　序<lb/>
　　　久敬録序<lb/>
近世記交遊之書名之曰雲萍録以適相遇言三山朱<lb/>
季蒙病之易以四海兄弟名不茍矣予以為貧富貴賤<lb/>
之分利害禍福之際而交情篤焉古人葢有道也夫子稱<lb/>
晏平仲曰善與人交久而敬之夫君子之交一以敬心<lb/>
將之能敬在我而可敬在彼敬其可敬根於自敬交以<lb/>
<pb n="KR4d0283_WYG_004-19a"/>
敬合乃可以久作久敬録申季䝉之意因以自儆云<lb/>
　　　送鄧彦鱗序<lb/>
鄧彦鱗以進士高第為江華尉將行過我曰何以贈别<lb/>
僕曰尉誠不足以為彦鱗淹也且官無小陸子經綸制<lb/>
度見於渭南儒者事業大用之小用之咸宜彦鱗不少<lb/>
此也然世流俗失久矣一行作吏則茍而可顧視素學<lb/>
如弁髦然繩其所為鄙夫尤甚彦鱗與僕平居劇談切<lb/>
切憤惋其不美也行矣尉其始發軔者軌轍要一途耳<lb/>
<pb n="KR4d0283_WYG_004-19b"/>
夫所觀變于前所守易於内古人以為儆願識斯言僕<lb/>
他日候彦鱗其猶前日學也<lb/>
　　　送彭端卿序<lb/>
古雲彭端卿外門婣黨其曽大父以文儒起家有當世<lb/>
材自結明主崇寧間持節淮壖上書白蔡氏之姦不報<lb/>
投劾得謝年纔四十有七安於林泉益自放於文淵然<lb/>
皆愛君憂國之意不幸此志未信而没端卿之生後之<lb/>
數十嵗獨抱其遺文痛先德之不耀思有以張之其道<lb/>
<pb n="KR4d0283_WYG_004-20a"/>
亡繇㑹天子詔史臣益潤九朝信史史臣建請搜未得<lb/>
之書於郡國端卿閔然見告曰他日不聞是而今聞是<lb/>
將吾曽大父未昭之忠未展之志或有遇歟徃時邑之<lb/>
望士論次其行治之實吾欲介其書悉上送官萬一可<lb/>
補遺闕垂光亡窮嗟夫端卿之志亦可哀也矣自追逺<lb/>
之德薄襲箕裘者顧忘弓冶之懿而再世三世莫接於<lb/>
耳目詎復寘念端卿不逮事二世而拳拳念祖將發其<lb/>
幽光是則可嘉尚已於其别也書是勉之異時言挺挺<lb/>
<pb n="KR4d0283_WYG_004-20b"/>
有風烈者將不獨一魏謩也<lb/>
　　　送安福周秀才序<lb/>
僕㓜時學于新喻楊先生少長多從廬陵清江士友游<lb/>
既又獲綴嗣宗元㢸二李兄榜下及官巴陵而新淦郭<lb/>
承禧同寮葢與江國諸賢處頗悉其人凡士君子篤行<lb/>
好學言行相顧不肯碌碌僕心所敬舊矣巳而吾州得<lb/>
劉使君臨之使君一世師儒斯文倚重施於有政先後<lb/>
次第輕重緩急應古繩墨善類為之興起於是益信廬<lb/>
<pb n="KR4d0283_WYG_004-21a"/>
陵清江之人其士君子果不歉此名也一日有踵門者<lb/>
曰吾安福周子僕喜攝衣迎之語僕以倦游念親且歸<lb/>
養矣欲一見僕而去顧僕無聞其見不見何所益損哉<lb/>
然僕獨咎夫後世競於言語文章意將欺世以盜名而<lb/>
不能反躬以踐行其實卒有媿於古葢僕毎誦夫子誨<lb/>
弟子一章本乎孝弟謹信推之愛衆親仁而其力有餘<lb/>
於行則以學文其本末之序求之後世頗不合未嘗不<lb/>
撫卷太息今周兄果有見歟則其歸宜不可緩矣僕又<lb/>
<pb n="KR4d0283_WYG_004-21b"/>
以知廬陵清江之果多士也異時為誠意正心修身齊<lb/>
家之説者其流波漫矣僕以為夫子於是一章則其發<lb/>
微也顧第弗㴱考耳周兄之别因誦其説以求善否他<lb/>
日願有以告僕則僕平生所敬者尚不謬也<lb/>
　　　送周允升序<lb/>
周兄允升以學問聲湘中常平使者館之數月矣一旦<lb/>
過僕言歸則將奉其先府君練事允升冢嗣也必親之<lb/>
嗟乎可謂無違禮哉始僕丁酉秋識允升于長沙見其<lb/>
<pb n="KR4d0283_WYG_004-22a"/>
議論純正抱負不碌碌且其學于南軒者以孔孟為宗<lb/>
以孝弟為本而踐履則其事業也夫人所自致必也親<lb/>
䘮茍有玷缺他美莫掩允升名賢者也其慕親之心慥<lb/>
慥無二不以在亡為間本固源深百行之所由充也可<lb/>
不謹歟自學與行判為兩塗而世之篤於榮者疎鹵於<lb/>
允蹈之際葢三年之愛宰予氏不之省也今允升皇皇<lb/>
然歸慼乎猶孺慕之日則不逺而復吾固於允升觀其<lb/>
學與行將無愧怍哉昔晉人自秦歸有贈之策者彼淺<lb/>
<pb n="KR4d0283_WYG_004-22b"/>
丈夫示已有謀耳朋友之誼交相發以進於善可也允升<lb/>
視僕斯言其秦人之策乎將他山之石也<lb/>
　　　送廬陵李舜臣序<lb/>
始僕㓜時學于新喻楊先生先生毎為僕言江右儒學<lb/>
輙推廬陵為巨擘少長聞大参董公與今大學胡公内<lb/>
相周公祕監楊公以節概尊用於朝葢日誦高山仰止<lb/>
之詩而未見其人也淳熙丁酉冬以息子欲受一經因<lb/>
耒陽尉李元大得請于其族黨舜臣恵然為湘中之游<lb/>
<pb n="KR4d0283_WYG_004-23a"/>
且相從乎益水之上舂容三載矣僕於是熟其為人沈<lb/>
靜端慤周於與人而詳於敎術也其學本乎經而博之<lb/>
以史傳百家之言其文粹乎溫純而時出乎瑰偉振厲<lb/>
之作葢其胸中涵養之深厚而其發之於外僕得於淑<lb/>
艾切磋之間大畧如此新喻先生之言至是益信今年<lb/>
春興賢之詔下舜臣曰吾親念游子秋賦且邇吾歸矣<lb/>
將行僕願有言焉君子之學素所藴蓄將施之當世要<lb/>
是富貴非所患後世之士不慥慥於言行以輕於時而<lb/>
<pb n="KR4d0283_WYG_004-23b"/>
君子不爾也舜臣州里父兄如前數公立朝行巳殆與<lb/>
講學時宜無涇渭則夫得名于世必于此求之舜臣與<lb/>
僕平居劇僕逆探其所未為當不媿此今胡公以耆德<lb/>
方進用結綬弹冠舜臣有日矣夫學成于内用周于外<lb/>
挾是以遊世君子之所尤重也葢僕聞其人三十餘載<lb/>
而見之則其望之者宜不輕矣昔呉人至鄭鄭人獻紵<lb/>
衣焉紵衣未必貴於呉而鄭人之貴如此不敢愛也舜<lb/>
臣視僕此言為鄭人之紵衣乎將越之章甫也<lb/>
<pb n="KR4d0283_WYG_004-24a"/>
　　　文簣序<lb/>
周書曰為山九仭功虧一簣魯論曰譬如為山未成一<lb/>
簣止吾止也譬如平地雖覆一簣進吾往也嗚呼九仭<lb/>
之山世俗所謂畏縮而難能者有能自一簣而積之則<lb/>
終亦必至而已矣昧者方以一簣而虧其成而可哉是<lb/>
葢未知古人充之之説也孟子之言曰人能充無欲害<lb/>
人穿窬之心則仁義不可勝用予亦為之説曰人能充<lb/>
一簣而進之心則奚九仭之可勝為哉是説也嘗試用<lb/>
<pb n="KR4d0283_WYG_004-24b"/>
之於文焉以為文不可以茍作也尚矣予之於文非所<lb/>
敢知也然方與翰墨從事不能無所為既已為之而又<lb/>
憚其不可茍作以自棄於不敢知孰與知所以充之庶<lb/>
乎猶在吾徃之科是予於文之志也雖然且欲它日自<lb/>
附于為山之萬一則是不可無所考見矣故隨其所得<lb/>
抄而存之表以文簣予志也抑以自警云故夫子之説<lb/>
非為山之説也為文之説也非為文之説也推而至於<lb/>
天下之事無乎而不可也因叙其説以俟同志隆興壬<lb/>
<pb n="KR4d0283_WYG_004-25a"/>
午三月省齋廖子天民識<lb/>
　　論<lb/>
　　　田制論<lb/>
自秦開阡陌壞井田於是兼并縱横而貧富相絶上無制<lb/>
民産之法而趨末者益衆漢興未能復古高祖五年之<lb/>
詔令民各歸其縣復故田宅與從軍高爵先與田宅初<lb/>
不為天下畫一定制觀其言曰夫有功勞者田未能如<lb/>
法而小吏顧多滿此無制之弊也其後徙齊楚大族闗中<lb/>
<pb n="KR4d0283_WYG_004-25b"/>
亦與利田宅而已惠帝高后之際頗知務農舉力田者<lb/>
復其身置力田秩二千石至於文帝尤加意焉詔為農<lb/>
而下者嵗相繼也以為農天下之大本既開耤田親耕<lb/>
以率之又時賜田者半租以戶口置力田常員其後遂<lb/>
除田之租税古人注意田農無以過此以嵗比不登而<lb/>
曰度田非益寡而食之不足帝胡不思其故端由貧富<lb/>
之不等耶一時議臣如賈誼以趨末衆而亡蓄積則欲<lb/>
毆民歸農而著之本使天下各食其力晁錯以地有遺<lb/>
<pb n="KR4d0283_WYG_004-26a"/>
利民有遺力生榖之地未盡墾游食之民未盡歸農則<lb/>
欲務農而貴粟皆可謂知本務矣惜其田制不立而無<lb/>
田之民竟亦未能均被其澤兼并豪黨役財驕溢而窮<lb/>
貧無田者猶故也武帝慨慕治古多所改作獨於田農<lb/>
未有良法方且内興功利役費並興而民益去本董仲<lb/>
舒思救其弊建言自秦除井田富者田連阡陌貧者亡<lb/>
立錐之地又加屯戍力役一嵗三十倍於古田租口賦<lb/>
鹽鐵之利二十倍於古或耕豪民之田見稅什五故貧<lb/>
<pb n="KR4d0283_WYG_004-26b"/>
民常衣牛馬之衣而食犬彘之食以為井田法理難卒<lb/>
行宜少近古限民名田以贍不足仲舒之意亦可謂善<lb/>
於復古漸而不遽然而施行之畧當時莫之講也末年<lb/>
僅知征伐之悔以力農為務趙過代田之法平都令光<lb/>
輓犁之制特田農之一助耳至哀帝之世師丹本仲舒<lb/>
之説建議名田謂豪富吏民訾數鉅萬而貧弱愈困宜<lb/>
畧為限天子下其議丞相孔光大司空何武條奏其制<lb/>
王列侯得名田國中列侯在長安及公主名田縣道闗<lb/>
<pb n="KR4d0283_WYG_004-27a"/>
内侯吏民名田皆無得過三十頃賈人不得名田犯者<lb/>
以律論諸名田過品皆没入縣官夫三十頃古三十夫<lb/>
之田也一家而兼三十夫之田制亦寛矣丁傳用事董<lb/>
賢隆貴猶不便之詔書頒後卒寢不行漢家田制大抵<lb/>
若此惜其去古未逺而不能少復古制誠可恨也王莽<lb/>
一旦得志乃一切純以古法更名天下田曰王田不得<lb/>
賣買男口過八而田過一井者分餘田與九族鄉黨犯<lb/>
令至死然莽之亂亡非由井田之復其他政誖亂雖有<lb/>
<pb n="KR4d0283_WYG_004-27b"/>
良法不足恃也况復制度不定吏縁為姦正以益亂爾它<lb/>
日雖曰令得賣買勿拘以法卒亦無救於禍以是知莽<lb/>
之亂亡果非復井田之所致雖然漢固無田制而其盛時<lb/>
海内富庶衣食滋殖至興禮義而公上之積陳陳相因<lb/>
是果何術哉此獨文景之君崇本務農民從其化其效<lb/>
乃爾向使井田之法未廢當與成康比隆可也然則田<lb/>
制既廢之後人君之務農者如文景可也<lb/>
　　　賦法論<lb/>
<pb n="KR4d0283_WYG_004-28a"/>
秦人收大半之賦不足以贍其欲民怨而潰兵亂相乘<lb/>
人失作業漢興根本蜀漢軍旅糧費仰給於此蕭何畱<lb/>
巴蜀收租以給饟已而得敖倉之積間亦復蜀漢二嵗<lb/>
勿租稅然算賦之起則漢四年八月也民年十五以上<lb/>
至五十六人嵗賦錢一算算為錢百二十以治庫兵馬<lb/>
而山川園池市肆徃徃皆有租稅至田租所出什五而<lb/>
稅一葢田稅輕於古而雜賦則非古矣其後十一年以<lb/>
吏諸侯王多賦為獻而未有程乃下省賦之詔然則自<lb/>
<pb n="KR4d0283_WYG_004-28b"/>
縣官租賦之外葢又有增多者至是乃以口數率錢人<lb/>
嵗六十三以給獻費此外又有更賦説者以為秦法漢<lb/>
初因而行之曰卒更正卒無常人皆當迭為之踐更則<lb/>
顧貧者為之皆月為錢二千居更縣中至五月乃更其<lb/>
後嵗率一月而過更則凡天下人皆戍邉嵗三日雖丞<lb/>
相子亦與戍邉之調其不行者日為錢百以給戍者其<lb/>
後有謫乃戍此漢家租稅之始也田租雖輕於古自高<lb/>
祖時巳輙中廢惠帝立乃復減而從初文帝之時再賜<lb/>
<pb n="KR4d0283_WYG_004-29a"/>
民田半租其後遂除田租稅其意以謂農廑身從事而<lb/>
有租稅則本末者無以異葢漢法天下均有算賦獻費<lb/>
而農且出田租則比末作者增矣文帝殆有見於此也<lb/>
至景帝初復令田半租則三十而稅一視古亦十省六<lb/>
七大畧漢法算賦之屬數十倍於古以是共車馬兵甲<lb/>
士徒之役府庫賜予之用而田租山澤之稅獨給祭祀<lb/>
及天子共養百官禄食庶事之費此文景之君事從儉<lb/>
約則田租宜可減而除也武帝奢廣自肆内有宮室之<lb/>
<pb n="KR4d0283_WYG_004-29b"/>
營外事征伐之舉租賦不足以給於是言利者始得志<lb/>
元光末初算商車則商賈諸物車船之屬甚者率為緡<lb/>
錢二千而算一軺車一而算二船積五丈亦算一而其<lb/>
輕者亦四千一算軺車一算至元狩中緡錢亦有算矣<lb/>
緡錢千則為算二十其後復下告緡之令增口賦之錢<lb/>
有馬口之歛而租亦有取於律外漢家賦法繁重莫此<lb/>
時為甚昭帝始元六年乃令民得以律占租其後或詔<lb/>
毋歛馬口錢毋收口賦勿收逋更賦又時得以菽粟當<lb/>
<pb n="KR4d0283_WYG_004-30a"/>
賦最後減口賦錢什三繼武帝虚耗之餘未幾百姓充<lb/>
實豈非輕徭薄賦之效歟宣元成哀之時或以郡國災<lb/>
害詔蠲租賦它亦無大更革獨宣帝用耿夀昌之請增<lb/>
海租三倍而甘露中因祥瑞赦天下減民算三十元帝<lb/>
初元中用貢禹之議令民産子七嵗乃出口錢成帝建<lb/>
始中因初祀南郊減天下賦錢算四十大畧漢租賦之<lb/>
法有田租有山海川澤市肆之租有算賦有更賦有馬<lb/>
口錢出於田者一而出於它者葢十數而田租為特輕<lb/>
<pb n="KR4d0283_WYG_004-30b"/>
此葢高祖懲秦之弊特優農民而文景又加意焉雖以<lb/>
武帝賦歛繁重而田租亦未見增多然他稅悉倍矣農田<lb/>
亦安獨裕耶此漢氏賦法之大畧也<lb/>
　　表<lb/>
　　　代林昌化謝到任表<lb/>
剖符内府乘障炎洲鯨海恬波不異天池之澤熊轓慿<lb/>
軾猶存官府之儀巳佩印章備宣德意臣中謝伏念臣<lb/>
猥叨世賞粗謹官常試邑庸庸僅供吏責佐州碌碌無<lb/>
<pb n="KR4d0283_WYG_004-31a"/>
補邦條曽何有於事功乃漫蒙於器使惟今儋耳之地<lb/>
亦古嶺南之區遷客變夷學徒未廢貧儒守靜俗化尚<lb/>
存雖蠻蜑之混并由郡縣之分畫仁無異逺教實暨南<lb/>
茲葢伏遇皇帝陛下溥愛亡私求人弗備謂臣頗知父<lb/>
教或有朴忠察臣不以家辭可更遐陋顧令假守因以<lb/>
課功臣敢不寶之不貪體夫無怠奉法循理當如庭陛之<lb/>
前奮衛揆文庶飭民夷之俗<lb/>
　　狀<lb/>
<pb n="KR4d0283_WYG_004-31b"/>
　　　代知衡州劉寺簿清之奏狀<lb/>
臣不肖蒙恩假守當大比之嵗檢察生徒課業修治試<lb/>
闈牆屋因思取士常規不可不謹招賢大務不可不思<lb/>
竊譬之木栽培牙甲於方生未若揀擇棟梁於已就也<lb/>
此邦山川清絶風俗淳龎戶一十八萬土產僑寄不無<lb/>
可用之才臣伏見朝奉大夫主管建寧府武夷山冲佑<lb/>
觀王鎭詳練端實有士大夫之操服勞州縣所至可紀<lb/>
安恬自好知之者少昨知沅州任滿請祠杜門息交人<lb/>
<pb n="KR4d0283_WYG_004-32a"/>
有詣門問其為政諄諄告之言皆可行而不背理及其<lb/>
尚健宜取以備任使布衣劉德老清介靜順有君子之<lb/>
風飯糗茹草林居自樂者二十餘年不入州縣不應科<lb/>
舉鄉里推重以為凖則廸功郎前岳州巴陵縣尉廖某<lb/>
孝友廉平有人子之節年逾四十始得一第甫尉巴陵<lb/>
母老不能與俱觧官歸養德老某各有文學智識若使<lb/>
之教授參佐近鄉州軍必能成就人才經理民事三人<lb/>
所居皆在臣封内敢敬以聞伏覩赦書許長吏保明不<lb/>
<pb n="KR4d0283_WYG_004-32b"/>
求聞達之士臣竊以謂不求聞達不必專是山林隠淪<lb/>
若鎭之求祠自逸德老之恬於林野某之篤於親養若<lb/>
非如臣之愚僣有奏陳則鎭等誓不希進常甘棄捐誠<lb/>
可惜也臣昨通判鄂州權領州事搜擇軍卒西北人子弟<lb/>
鄉貢進士李世昌鄉貢進士任南仲區區設心以為世<lb/>
昌之質可贊戎事南仲之能可行軍旅願賜審實特與<lb/>
補授名目已蒙樞密院得㫖令總領都統之臣津發今<lb/>
來欲望聖慈檢照先奏行下催促赴闕施行若不以臣<lb/>
<pb n="KR4d0283_WYG_004-33a"/>
言為妄使凢令長吏皆得依古薦士一州得二三人則<lb/>
何憂人才之乏臣以為為郡之職莫先於此報君之義<lb/>
莫大於此到州之三月冒昧敷聞庶幾小補至於僣瀆<lb/>
犯分之誅臣不得而逃也<lb/>
　　　迓宋憲先狀<lb/>
肅將使指欽按詳刑持斧而衣繡衣籍甚建功揚名之<lb/>
畧升車而命御者嚴乎廣觀逺聽之風六轡光華百城<lb/>
震竦某甫焉去列歸為養親泛洞庭青草而來幸少休<lb/>
<pb n="KR4d0283_WYG_004-33b"/>
於奔走望驂駕赤帷之至竊自慶於遭逢方修歛板之<lb/>
容以快承顔之喜<lb/>
　　　迓趙鹽先狀<lb/>
肅擁駟車初臨湘部搴幃警俗威已聳於羣心賦政宣<lb/>
恩歡咸正於王面某一㕓巡屬之内三詠皇華之章仰<lb/>
德使星喜見揚輝之燭修容櫑具行輸據地之恭<lb/>
　　　迓汪憲先狀<lb/>
肅擁節旄按行屬部列城傾竦一道澄清某負弩攸司<lb/>
<pb n="KR4d0283_WYG_004-34a"/>
瞻星所次望塵而拜佇修歛板之恭據地而言竊有承<lb/>
顔之幸<lb/>
　　　迓林倅先狀<lb/>
肅嚴旌斾行次治封千里歡愉一時鼓舞某職司負弩<lb/>
心切拜塵屬繡衣之西來方効榜舟之役瞻緹屛而北<lb/>
望可量飛羽之心顧百罰以何辭察一身而幸恕<lb/>
　　　迓樊鹽先狀<lb/>
被光華之禮樂行清絶之山川入境觀風威已先于驅<lb/>
<pb n="KR4d0283_WYG_004-34b"/>
弩搴帷警俗望尤竦于軺車某竊伏湘濵敬瞻星采敢<lb/>
修櫑具之飾行拜繡衣之容<lb/>
　　　迓劉守先狀<lb/>
佩太守之章擁東方之騎誠明所格寧聞羸服以間行<lb/>
教令自孚已覺移書而翕聽某一㕓望澤三沐歸心夙<lb/>
與民編引領率先之化將從童稚修容迎拜之期<lb/>
</p>
<p>
</p>
  </div>
</body>
</text>
</TEI>
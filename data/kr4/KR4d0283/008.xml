<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>省齋集卷八</head>
    <p>
<pb n="KR4d0283_WYG_008-1a"/>
欽定四庫全書<lb/>
　省齋集卷八　　　　　　宋　廖行之　撰<lb/>
　　唘<lb/>
　　　謝萬倅啟<lb/>
文陛奏篇曽無長策昕庭賜第亦玷末科起白面之書<lb/>
生還青氊之舊物撫躬何幸揣分斯踰静惟儒術之行<lb/>
非但科名之謂蓋正心誠意有古人之學乃致君澤民<lb/>
成當世之功假進士以為進身之階至成物則推成已<lb/>
<pb n="KR4d0283_WYG_008-1b"/>
之道惟其涵養之有素見諸舉錯以奚難洪惟熙朝益<lb/>
尊多士若韓范經綸之勲業與歐蘇講學之淵源道匪<lb/>
虚行世咸䝉賴凡登萬中之選有輝千佛之名必當其人<lb/>
乃在此位如某者自憐頑頓見謂迂疎棲遲燈火者㡬<lb/>
三十年奔走道途者逾二萬里獨以嘗從先生長者之<lb/>
後頗欲自致學士大夫之間厥有夤緣而此際遇兹蓋<lb/>
伏遇某官均宣徳化雅好文儒海沂之賴王祥功已康<lb/>
於邦國河南之敬黄霸議皆合於人心遂令牛馬走之<lb/>
<pb n="KR4d0283_WYG_008-2a"/>
㣲亦玷龍虎榜之末遭逢若此報稱謂何某敢不益自<lb/>
勉於進修謹勿忘於矜式壯所行㓜所學當無負於此<lb/>
心上為徳下為民期有見於斯世感荷之至敷述奚殫<lb/>
　　　為長兄賀趙益陽就任添差潭倅啟<lb/>
需牘薦賢奉璽書而即拜緹屏章徳解縣紱以就陞化<lb/>
將千里以同流榮動一時之創見矧在屬僚之末尤深<lb/>
賛喜之誠仰惟慶澤恭以某官挺棣華韡韡之芳粹麟<lb/>
趾振振之徳取青紫如拾芥益起貴名枿牙角於哦松<lb/>
<pb n="KR4d0283_WYG_008-2b"/>
可量髙興始澬水屢更於剽盜正湘人積苦於戒嚴暫<lb/>
勞學道之賢小試撥煩之手雖子㳺為武城宰割雞焉<lb/>
用於牛刀然虞詡在朝歌邦錯節乃觀於利器羣盜歛<lb/>
迹千室鳴絃業㳺惰於農桑措艱危於袵席輿人歌政<lb/>
既萬舌而一辭幕府上功宜九重之異眷不俟再期之<lb/>
乆亟頒一劄之榮昔龎士元之處治中匪以耒陽之績<lb/>
若丘仲孚之為内史乃由山隂而遷未有如公獨髙於<lb/>
古惟材猷敏劭故優於治邑而無媿且恩信素著故進<lb/>
<pb n="KR4d0283_WYG_008-3a"/>
之監州而甚宜閭里已安猶是不欺之俗教條無改益<lb/>
觀可大之規豈徒展驥足於天衢將見壯犬牙於國勢<lb/>
某夙幸大夫之事復兹半刺之依頼别駕之功願列邦<lb/>
人之獻頌稱封丘於上庶祈薦口之舉偏賛仰之懐敷<lb/>
陳㒺既<lb/>
　　　賀岳州林倅啓<lb/>
十行䟽寵分湖山風月之寄别駕展軨傾邦國海沂之<lb/>
望惟古監郡之職委寄之甚重於今用賢之際屬任為<lb/>
<pb n="KR4d0283_WYG_008-3b"/>
匪輕廪先聲之夙馳驩善類之交慶恭惟某官珪璋粹<lb/>
徳廊廟竒材得問禮之流風規模益大軼詠梅之髙興<lb/>
志節彌清從容更官牒之逰閒暇最琴堂之課六月息<lb/>
九萬里將飛翼之垂天一朝解十二牛信游刃之餘地<lb/>
指青草洞庭之境肅屏星泥軾之車外庸寖簡於凝旒<lb/>
中詔停嚴於召節拱而可竢日以為期某脱迹書癡委<lb/>
心禄飬及親三釡甫諧毛生捧檄之懐作吏一行敢謂<lb/>
杜叟折腰之憚刻意亷勤之守齋心道徳之觀儻䝉貴<lb/>
<pb n="KR4d0283_WYG_008-4a"/>
敝帚於千金小異乎衆或可華朽株於三秀自見於時<lb/>
槐夏清和梅天蒸潤願嚴次舍寝興之節以符朝野傾<lb/>
瞻之懐頌仰之誠敷宣罔既<lb/>
　　　為老人通交代廖倅啓<lb/>
蟬聫族姓猶存魯衛之宗盟𤓰戍官期行繼趙張之賢<lb/>
轍惟脉絡同源之舊許駑駘十駕之追方將取則於伐<lb/>
柯何幸當家之接踵正劇髙山之仰敢先一介之恭恭<lb/>
惟某官劔浦儲靈閩山毓秀早騰芳於桂籍旋布武於<lb/>
<pb n="KR4d0283_WYG_008-4b"/>
天衢頌泮宫芹藻之詩屢播師儒之化歌邦國海沂之<lb/>
詠藹聞别駕之功眷兹辰水之題輿乆屈雲霄之濶歩<lb/>
停奉夜前之席進乗夏篆之車靖惟廖氏之宗實出諸<lb/>
侯之裔叔安啟宇湖陽志古國之墟文起隠居北郭著<lb/>
先生之號雖譜牒逺標於遺緒而箕裘浸失於故家漫<lb/>
更百世之遥莫厠甲門之盛舊燕不歸於諸謝遡江孰<lb/>
是於他楊方元宗重嘆於焉能乃清族喜聞於復見河<lb/>
潤九里自憐臭味之同後有三王兹或典刑之在某才<lb/>
<pb n="KR4d0283_WYG_008-5a"/>
猷不腆學術甚膚早塵延賞之流已墜業儒之素信推<lb/>
移於官牒偶叨冒於屏星不圖孤蹤將繼前躅屬齊邦<lb/>
於後相懸知軌範之可遵俾漢陽之諸姬遂託子孫於<lb/>
不朽尚鬰披雲之覩良思附驥之榮西顥之初秋陽未<lb/>
艾冀精嚴於寝味佇茂對於褒嘉<lb/>
　　　通岳州陳倅啓<lb/>
半刺舂容分風月湖山之勝微官奔走在塵埃箠楚之<lb/>
間惟仰斗之素深喜趨庭之不逺敢輸悃幅遥布勤拳<lb/>
<pb n="KR4d0283_WYG_008-5b"/>
恭惟某官華閥名流清時重望宰平社下典型存雅志<lb/>
之髙執法殿中風烈嗣異材之望詩書操履竹帛功名<lb/>
從容更官牒之㳺閒暇最琴堂之課厯青草洞庭之境<lb/>
擁屏星泥軾之車一朝解十二牛恢恢㳺刃之餘地六<lb/>
月息九萬里飄飄飛翼之垂天外庸乆簡於凝旒中詔<lb/>
停嚴於召節上思賈生而前席豈容别駕之淹留君有<lb/>
吕䖍之佩刀行應公朝之簡拔拱而可竢日以為期某<lb/>
脱迹書癡委心禄飬及親三釡甫諧毛生捧檄之懐作<lb/>
<pb n="KR4d0283_WYG_008-6a"/>
吏一行敢謂杜叟折腰之憚刻意亷勤之守齊心道徳<lb/>
之觀儻䝉重敝帚於千金小異乎衆或可華朽株於三<lb/>
秀自見於時槐夏清和梅天蒸潤願順寝興之序以符<lb/>
朝野之瞻依嚮之誠敷陳罔既<lb/>
　　　為老人通交代李倅啓<lb/>
旦評飛譽素欽北斗之髙除目頒音遐想五雲之絢静<lb/>
惟嵬𤨏繆契交承請效志於菲葑宜用心於竿牘恭惟<lb/>
某官三㦸里門之舊閥八磚學士之故家望實寖隆何<lb/>
<pb n="KR4d0283_WYG_008-6b"/>
止列韋裴之亞典刑具在固將兾趙衞之封早以象賢<lb/>
登于膴仕方駸駸於要路乃屑屑於貳車是復為公已<lb/>
起後来之嘆處之别駕殆難逺業之淹佇㝷黄閣之先<lb/>
猷姑示緹屏之有徳致兹噲伍忝在盧前慚為糠粃以<lb/>
居先喜托子孫於不朽某地寒進晚才薄力綿朅来辰<lb/>
酉之墟一洽訾枵之次㳙埃何補訖無王祥康頼之功<lb/>
嵗月可期㑹見光弼精明之氣祁寒凝列蕃祉紛那願<lb/>
精茵鼎之調行對絲綸之召其為傾嚮莫究敷云<lb/>
<pb n="KR4d0283_WYG_008-7a"/>
　　　為老人賀沅州徐倅啓<lb/>
䟽恩中禁賛治雄藩爰諏政日以臨民遂撫屛星而問俗<lb/>
敢輸悃愊遥布勤拳恭惟某官圭組華宗璵璠重器發<lb/>
諸事業恢恢推㳺刃之餘籍甚聲猷凛凛出諸公之右<lb/>
將展鵬程之運蹔回驥足之能周景願交已著題輿之<lb/>
美王祥協里佇歌别駕之功殆非黔突之淹即奉紫泥<lb/>
之召某喧卑郡佐宻邇鄰輝泥軾鼎来乆傾聞於風采<lb/>
魚書敬往兾快接於光儀傾企之私占言難盡<lb/>
<pb n="KR4d0283_WYG_008-7b"/>
　　　謝湖北陳漕從所請撥錢糴馬榖啟<lb/>
位獨卑於百寮輙冐言髙之罪謀何禆於五善適契周<lb/>
爰之咨匪怵於名要論其實竊以洞庭青草七百里曽<lb/>
民力之未蘇金城隍中斛八錢慨糴資之莫聽况國馬<lb/>
往来之道須縣官芻秣之供昔焉鑿空以無名今始出<lb/>
金而預備乆困積年之歛幸一洗之特捐送使之緡靡<lb/>
留難者方懐不韙之懼勿報可從之書盖遺利於州縣<lb/>
正以寛民而蠲征於閭閻深於愛國仰知雅意俯激懦<lb/>
<pb n="KR4d0283_WYG_008-8a"/>
𠂻某性不可移學未知變徒信腐儒之習不程妄論之<lb/>
愚被髪纓冠果奚為顧食禄必憂其事反裘負芻誠可<lb/>
畏謂剥下將以自窮抱此意以求懐告諸人而難合一<lb/>
言而聽萬幸其逢恭惟某官負澄清之志而持之以忠<lb/>
曉取予之宜而加之以厚觀風荆益之地逺有光華寓直<lb/>
圖書之林心存魏闕凡將明舉錯之際多中和仁恕之<lb/>
風且旁探於𤨏言以曲禆於末議有能建請旋即罷行<lb/>
昔勝之問當世所施盖得諸欵謁之際而陸贄説使者<lb/>
<pb n="KR4d0283_WYG_008-8b"/>
之請亦因其循行之時未有不見顔色之言乃遇若决<lb/>
江河之聽兹為創見可以特書豈唯邑鄙之旄倪頓㤀<lb/>
積苦抑使縣家之調發不至繁興上下之體况同君父<lb/>
之交彌固豈云小物所係至公某猥辱奨從竊懐稱塞<lb/>
於自葉流根之澤弗遺㳙溜之㣲將大鈞播物之功或<lb/>
在荄滋之數<lb/>
　　　過省謝知舉啓<lb/>
上䇿太常曽無髙論拜恩文陛亦玷末科起白面之諸<lb/>
<pb n="KR4d0283_WYG_008-9a"/>
生還青氈之舊物撫躬何幸揣分斯踰静惟當世之汙<lb/>
隆壹視斯文之興廢雖譊譊之習初若紙上之虚語然<lb/>
亹亹之實乃闗域中之至權遹觀書契以来可驗古今<lb/>
之證詩書純正于三王之盛治亦如之辭章浮靡於七<lb/>
代之衰言之醜也昩者莫知其説取之弗自其原誰<lb/>
能正己以儀刑但曰與時而髙下况乎張科目之選所<lb/>
以開功名之門人競而趨求中有司之程度風隨以變<lb/>
咸吹一律之笙竽謂端厚浮薄之同流於教化作成而<lb/>
<pb n="KR4d0283_WYG_008-9b"/>
何頼天惟厭於俗弊道乃興於聖時盡祛五季之餘風<lb/>
丕舉一王之成法引天下於科舉以陶冶英雄豪傑之<lb/>
氣使天下之才智咸屈折文字筆墨之間倡之以仁義<lb/>
道徳之歸嚴之以䂓矩凖繩之正權衡一付於鴻碩風<lb/>
俗乃為之粹醇若王文正之抑新竒竟罷賈邉之異説<lb/>
而歐陽公之黜險怪能變劉煇之詭辭乃知善世之方<lb/>
端自得賢而振於斯為盛可考而知言經綸康濟之功<lb/>
孰匪韓范諸公之事業雖議論文章之末亦皆蘇黄數<lb/>
<pb n="KR4d0283_WYG_008-10a"/>
子之淵源自夸誕之繁興㡬厖雜而無統甚乃用禪流<lb/>
之語皆追媚時好之人此風一蕩於輕浮素行曽無於<lb/>
篤實慨然當宁之念屬此掄材之秋有是儒宗付之文<lb/>
柄将一洗於澆薄之習以盡還夫正始之風况臨軒和顔<lb/>
非但三年之故事凡對䇿髙第必皆一世之豪英茍非<lb/>
其人不在此數如某者自憐頑鈍見謂迂踈稽遲燈火<lb/>
者㡬三十年奔走道途者踰二萬里蓋嘗聞先生長者<lb/>
之論欲自致學士大夫之間敢期五技之将窮乃有一<lb/>
<pb n="KR4d0283_WYG_008-10b"/>
枝之可託如斯際遇厥有夤縁兹蓋伏遇某官昭代名<lb/>
流英躔雋望上㑹稽探禹穴禀人傑之地靈抉雲漢分<lb/>
天章極儒先之事業備藩宣于方國最治行於都畿將<lb/>
揆路以登庸乃春官而借重謂軍國之容急於牧馬而<lb/>
淮浙之孰宜且耕戰之事莫若屯田而兵民之未决進<lb/>
諸生而博問期當務之悉通推黜浮崇雅之素心見㧞<lb/>
滯振淹之明鑒遂令么麽亦在甄收某敢不益自勉於<lb/>
進修謹忽忘於矜式壮所行㓜所學當無負於此心上<lb/>
<pb n="KR4d0283_WYG_008-11a"/>
為徳下為民期有見於斯世是為報稱曷究敷云<lb/>
　　　過省謝田寺簿啟<lb/>
某竊以羣試春官方慚五技選登桂籍猥占一枝起白<lb/>
面之書生還青氊之舊物撫躬何幸揣分斯踰惟儒術<lb/>
之傳有宗故法家以師為重立於一巻之習嚴乎楊氏之<lb/>
是非倡以六經之文籍甚韓門之指授由所得之不謬<lb/>
則其成之可觀熈朝益隆勸學之風諸公悉是茂才之<lb/>
選若韓范經綸之勲業與歐蘇講學之淵源道匪虚行<lb/>
<pb n="KR4d0283_WYG_008-11b"/>
世咸䝉頼凡登進士之目有輝千佛之名必當其人乃<lb/>
在此位如某者自憐頑頓見謂迂踈棲遲燈火者㡬三<lb/>
十年奔走道途者逾二萬里獨以嘗親規矩之誨幸其<lb/>
不墜箕裘之家静言此日之遭逢端夲異時之奨進兹<lb/>
夫子之成我其上天之誘𠂻此盖伏遇某官昭代儒先<lb/>
斯文宗主乆回翔雍泮之地方揚歴鵷鴻之班其成就<lb/>
弟子者滋多實兼善天下所從始遂令嵬𤨏亦與甄收<lb/>
某敢不益自勉於進修謹無忘於訓飭期不負壮行之<lb/>
<pb n="KR4d0283_WYG_008-12a"/>
學當尤嚴始進之時擊水而摶扶揺已快亨衢之九萬<lb/>
排雲而呌閶闔更陳奏牘之三千願殫許國之忠即是<lb/>
報恩之所惟深感激莫罄敷宣<lb/>
　　　謝伯玉賀謙子過省啟<lb/>
猥辱華牋過形溢譽情雖甚厚理不敢當伏惟某人好<lb/>
在逰遨誼崇鄉鄙南山勝槩驅入筆端北牖清風見於<lb/>
眉睫乃迂歩武更費辭章某才不逮人志方飬母教子<lb/>
能仕第懐報國之忠應舉覔官偶中䇿名之選僥逾甚<lb/>
<pb n="KR4d0283_WYG_008-12b"/>
矣稱塞若何徒抱感慚莫殫敷染<lb/>
　　　代劉守謝葛給事啟<lb/>
治劇非長預憂弗稱易符何幸適便其私方違螺浦之<lb/>
居已即雁峯之境地連壤接於獵較而易諳智短才踈<lb/>
倘竽音之可濫載惟兹土匪但偏州臨以二䑓動知標<lb/>
凖附之五邑曽是繭絲雖更凋敝之餘尚或典刑之在<lb/>
有能勤儉固可撫摩某愚不逹宜仕非能信每自安於<lb/>
碌碌敢有意於昭昭賛邑七年再叨命召去朝十載一<lb/>
<pb n="KR4d0283_WYG_008-13a"/>
佐藩條顧非馳騖之資徒有迂踈之目豈期末路洊畀<lb/>
専城恭惟某官志正而通氣和以肅論思𤨏闥夙髙批<lb/>
勑之風勸講金華不媿敬王之學舉錯率繇於公道推<lb/>
揚靡市於私恩甞借片言初無半面荷隆知之特逹徹<lb/>
纎芥之遐遺亶矣遭逢致兹忝冒某當信孳孳之善勿<lb/>
求赫赫之名念宣化而承流曷勝重寄於愛人而節用<lb/>
或有寸長茍逭曠瘝斯為稱塞<lb/>
　　　為老人通王漕啟<lb/>
<pb n="KR4d0283_WYG_008-13b"/>
三年渉筆仰帡幪于刺史之天十里重湖曠賓欵于平<lb/>
津之閤伊抗塵走俗以何事而自頂至踵以知歸未前<lb/>
捧贄之儀敢貢宣心之牘恭惟某官任専國計望聳民<lb/>
瞻登孟博之車已遂澄清之志循士安之法尤知取予<lb/>
之宜益欽鞭筭之長才行促槐庭之大拜時惟僉論實<lb/>
匪私言某仕版孤蹤門䦨舊物旅藍田之鴈鶩昔叨藥<lb/>
籠之收歸冢宰之銓衡俄忝屏星之授方省受恩于門<lb/>
下不圖拜賜于筆端曲承翰墨之頒頓覺么麽之重念<lb/>
<pb n="KR4d0283_WYG_008-14a"/>
竹頭木屑猥勤垂記之私雖盤刻紳書莫諭著銘之切<lb/>
泬寥在候經畫為勞顧循君子之四時前即康侯之三<lb/>
接<lb/>
　　　賀陳漕啟<lb/>
榮膺睿渥洊領漕權四逹經綸快覩自天之命一新旌<lb/>
節忻聞易地之除恩寵方深功名未艾仰惟歡慶伏以<lb/>
某官金莖孕秀玉琯均和有賓朋梁楚之聲餘風未冺<lb/>
聽奴婢詩書之語妙學猶傳自躍足于亨衢寖彯纓于<lb/>
<pb n="KR4d0283_WYG_008-14b"/>
膴仕英猷藉甚雅望巋然昨駕軺車肅将使指牙籌饋<lb/>
餉地流使鬼之青錢玉帳韜鈐野絶弄兵之赤子䇿勲<lb/>
盟府益見異能寓直蓬山載揚褒典半夜未歸于前席<lb/>
近郊姑藉于長城霧擁桂林盡是借恂之父老雲開衡<lb/>
嶽應多迓伋之兒童先聲乆播于澄清游刃自餘于肯<lb/>
綮已歌来暮即報政成簉鵷鷺以横翔指雲霄而直上某<lb/>
辱知最厚得報尤欣里閈追從夙有倚松之幸隣封宻<lb/>
邇敢伸悦栢之私祝頌之誠敷宣罔既<lb/>
<pb n="KR4d0283_WYG_008-15a"/>
　　　代林守通應帥兼賀啟<lb/>
寓直西清司存甚禁偃藩南服寄委尤隆上惟深五嶺<lb/>
之思未甞忘逺公獨知九重之徳足以濟時開府方新<lb/>
班條已肅顧眇焉而乗障將幸甚以趨風引領而前修<lb/>
辭以進恭惟某官淵源宿學經緯逺猷育徳賢闗文行<lb/>
皆師其正飬資外服公卿每愧其先自簉周行亟膺異<lb/>
眷出少府之節食貨已平衣直指之衣獄刑無濫政已<lb/>
成於閩楚意尤注於冕旒一札十行賛書甚渥五侯九<lb/>
<pb n="KR4d0283_WYG_008-15b"/>
伯謀帥莫先惟桂林象郡之區舉百越鯨波之域乆勤<lb/>
憂顧兹荷鎮臨逺近交歡悉孚膏澤官民兼裕不類辟<lb/>
痱将自葉以流根即秉鈞而當國更令列壘永藉折衝<lb/>
某早竊賞延粗從吏役方終更於丞郡妄自詭於為州<lb/>
誤玷左符疾馳單傳邈焉儋耳曽是附庸預欣督府之<lb/>
趨寅奉教條之布櫜鞬帕首行修廵屬之恭竿牘宣心<lb/>
先冩賀誠之素傾依之至敷染奚周<lb/>
　　　賀李帥再任啟<lb/>
<pb n="KR4d0283_WYG_008-16a"/>
碧油申命制閫懋功恩頒詔綍之新寵仍督府之舊榮<lb/>
増異日望洽輿情恭惟某官誼感英豪性根忠智隠若<lb/>
萬人之敵才夙擅於無雙毅然古将之風功常推於第<lb/>
一早出身而奮衞屢授筭以總戎知名豈後於張公謀<lb/>
帥難先於卻氏載惟舊楚雄鎮上㳺介江吴巴蜀之要<lb/>
衝居漢水方城之故境乆假韜鈐之畧備宣蕃屏之勞<lb/>
政得人心吏民之稱不容口勲隆方面風采盖賢於長<lb/>
城屬兹乆任之朝肆舉借留之典彌隆最課益簡上心<lb/>
<pb n="KR4d0283_WYG_008-16b"/>
某凋郡負丞窮陬竊禄蘇公是仰乆同載於二天种侯<lb/>
少留歡實均於百姓<lb/>
　　　賀隆興程帥啟<lb/>
入覲天顔出臨方面甘泉奏計上知亷訪之勞章水分<lb/>
符國有藩宣之重歡聲四溢條教一新某官縝宻自将<lb/>
温良無競得以醖藉粹然金玉之純動以周旋謹此樞<lb/>
機之發東䑓批勑既著直聲南服觀風暫将睿㫖逹九<lb/>
重之徳意勤六轡之馳驅爰自使軺遂分帥閫惟是大<lb/>
<pb n="KR4d0283_WYG_008-17a"/>
江之右亦登艱食之餘公往頒春民如望嵗凝香燕寝<lb/>
不妨憑刺史之轓曳履龍墀行即荷從臣之橐某自惟<lb/>
遲暮獲際風猷驛傳所臨恨賜環之既去隣封孔邇喜<lb/>
擊柝之相聞慶慰之懐敷陳莫既<lb/>
　　　賀趙帥啟<lb/>
光膺一札就鎮十連攬膚使之繡衣乆煩攝事開元侯<lb/>
之幕府今乃為真條教素行歡謡増慶某官嘉猷經逺<lb/>
深識見㣲昨自郎闈出當戎翰其䇿事如輕車之行熟<lb/>
<pb n="KR4d0283_WYG_008-17b"/>
路其撥繁如利器之剸盤根報政既成亟上䕫門之節<lb/>
還中有漸來乗楚尾之軺屬大廷謀帥之難且方面偃<lb/>
藩之闕擁雙旌而将漕聮三組以兼官孰踰文武之全<lb/>
才終畀兵農之重寄煥壁奎而進直跨章貢以分符以<lb/>
恵慈綏四野之耕桑以整暇總十州之歩騎然睿主龍<lb/>
飛之始乃真賢鴻漸之時授任専城雖有加於眷倚遄<lb/>
歸清禁始大展於經綸輿誦云然宸心可卜某曠官是<lb/>
懼佐郡何堪三月于兹已積素飡之譏誚二天在上倍<lb/>
<pb n="KR4d0283_WYG_008-18a"/>
懷丹悃之瞻依詠頌惟勤編摩罔既<lb/>
　　　謝荆南陳帥啟<lb/>
乗嶺嶠之單車初無課最分湘中之一節復玷除書既<lb/>
揆日以班條乃瞻風而依庇可無尺牘敬白雙旌某官<lb/>
文掞國華學窺道奥聲名藉甚握蘭曽上於中䑓風采<lb/>
嶤然持斧屢行於列郡雖要路騫翔之莫禦然此心恬<lb/>
静而無求荐膺中詔之榮起殿上游之重伍符尺籍盡<lb/>
提組練之羣緩帶輕裘自壯金湯之險寧乆淹於外服<lb/>
<pb n="KR4d0283_WYG_008-18b"/>
即入覲於清光某受命惟新親仁伊始封疆聮絡可聞<lb/>
魯柝之音帥閫崇深尚覺膺門之峻<lb/>
　　　與静江詹帥啟<lb/>
乆去中都逺内朝之簮橐叨分外閫隣大府之旗旄<lb/>
雖欣擊柝之相聞又屬剖符之有守往徹𨽻人之聽<lb/>
可無行李之勤敬問興居少伸繾綣某官斯民先覺<lb/>
此道正傳志定氣完得古人之渾厚識清學正析至<lb/>
理之精㣲外流愷悌之聲入罄忠嘉之藴為時宿望<lb/>
<pb n="KR4d0283_WYG_008-19a"/>
結上深知羽儀文石之班調䕶青宫之徳然天子憂<lb/>
勤之念下及閭閻而海邦凋瘵之餘宜更䀋策遂繇<lb/>
禁從出撫价藩海宿山行自此有阜通之利蠻煙瘴<lb/>
霧變而為清淑之風豈齋鉞之能淹即介圭之趣覲<lb/>
某自惟孤拙獲厠交游問五管之途將乗一傳在三<lb/>
湘之上遽換雙旌聞啟殿之徐來幸封圻之孔邇中<lb/>
心欲寫但憑烹鯉之音書會面無因徒渴揮犀之晤<lb/>
語炎州地暖青陸春回願精饔寢之調上副冕旒之<lb/>
<pb n="KR4d0283_WYG_008-19b"/>
眷<lb/>
　　　回蔣宰啟<lb/>
契闊相望毎仰昌黎之斗嶽選掄惟允載勤單父之絲<lb/>
桐未馳尺素以宣心遽捧雙鱗之傳命伏惟某官文儒<lb/>
飾吏豈弟宜民尚遲金鼎之和羮聊屈花城之製錦王<lb/>
喬吏隠兹蹔憇於雙鳬公琰名髙詎乆淹於百里某守<lb/>
株計拙涉筆才踈載瞻行李之來將遂及𤓰之代旅藍<lb/>
田之鴈鶩喜獲遂於因依望武城之絃歌悵莫諧於攀附<lb/>
<pb n="KR4d0283_WYG_008-20a"/>
融和在候徒御載嚴願精調飬之方以副寝興之祝<lb/>
　　　回縣尉啟<lb/>
里閭竊庇未諧披霧之私綱紀及門遽辱朶雲之貺拜<lb/>
嘉誠厚愧汗良深伏惟某官學擅衆長才恢餘刃自望<lb/>
名於膴仕宜闊歩於要途尚從州縣之勞小試東南之<lb/>
尉假隠吴市笑梅福之非真税迹西河鄙杜陵之未逹<lb/>
方緬懐於風度乃寓問於緘縢髙誼凛然荷謙撝之有<lb/>
素温言過甚非么麽之能堪<lb/>
<pb n="KR4d0283_WYG_008-20b"/>
　　　通交代王知縣權縣尉啟<lb/>
起諸生而筮仕如階寸禄之㣲屈逺歩而假途廼藉前<lb/>
規之善天與其遇人歆是榮敢先竿牘之恭以篤門闌<lb/>
之契恭惟某官華宗雋選昭代名流識逺器洪禀元龜<lb/>
大吕之望材髙徳鉅擅精金美玉之資不卑一職之徒<lb/>
勞寧以逺猷而近用安於蠟屐之技益見阮黄門之髙<lb/>
㣲乎騎曹之官遂借王参軍而重幸甚凄凉之地獲乎<lb/>
乆大之規被陋増輝方来䝉頼且君子所居不茍已聞<lb/>
<pb n="KR4d0283_WYG_008-21a"/>
報五月之成將公卿可階而升行即對九遷之寵某甫<lb/>
塵末第自笑卑飛三釡及親正應毛生捧檄之喜一行<lb/>
作吏姑置杜叟折腰之吟所欣不敏之蹤獲繼大賢之<lb/>
躅庶循迹軌以逭面牆載膏我車方問途張樂之野亦<lb/>
有天幸願傾心告政之言欣幸之私敷宣罔既<lb/>
　　　回交代啟<lb/>
一介遄征偶墜迂廻之計雙鱗逺致遂先特逹之音玩<lb/>
心畫以彌欽曕朶雲而増愧伏惟某官才猷經世學術<lb/>
<pb n="KR4d0283_WYG_008-21b"/>
過人金玉弗藏述前徽於魯史文章行逺著今代之堯<lb/>
言乃知弓冶之良不乏堦庭之秀顧持槖握蘭之有舊<lb/>
豈哦松渉筆之可淹旋膺紫詔之求即遂青氊之復某<lb/>
深慚迂拙繆契交承吹竽已越於𤓰期愒日尚縻於株<lb/>
守目雲天而甚切心羽翼而遄飛遐想膏車已良勞於<lb/>
郵次願言擁篲行将拜於道周告新雖闕於條陳振弊<lb/>
庶觀於施設日以為嵗書難盡言玉律頒新青陽向淑<lb/>
尚謹鼎茵之節前需槐棘之歸<lb/>
<pb n="KR4d0283_WYG_008-22a"/>
　　　為老人通交代季丞啟<lb/>
旦評飛譽素欽北斗之髙除目頒音遐想五雲之絢眷<lb/>
言嵬𤨏幸契交承請效志於菲葑用宣心於竿牘恭惟<lb/>
某官蒼姬逺冑宗魯名家冠同姓五十有三居大功二<lb/>
十之一聲華世濟軌範家傳堂堂君子之髙風挺挺前<lb/>
人之遺烈克究字民之術不卑佐邑之勞冀野空羣諒<lb/>
己品題於伯樂藍田渉筆豈宜留滯於崔侯姑將别利<lb/>
器於盤根庸以辨良庖於肯綮致兹噲伍忝在盧前慚<lb/>
<pb n="KR4d0283_WYG_008-22b"/>
為糠粃以居先喜託子孫於不朽某地寒進晚才薄力<lb/>
綿朅来鴈鶩之羣全乏蚍蜉之援玩愒靡安於毁瓦曠<lb/>
瘝懼汰於吹竽日曕行李之来時幸及𤓰之代披承益<lb/>
切云諭難名取舊告新終莫禆於逺畧舉偏振滯庶有<lb/>
竊於餘光凄肅方新戒嚴多暇願重寝饔之節前需綸<lb/>
綍之頒<lb/>
　　　回司理啟<lb/>
竊承走一介以告期知乆勞於懐綬致雙鱗而為貺媿<lb/>
<pb n="KR4d0283_WYG_008-23a"/>
先辱於揮毫且聆戒馭之初将徯同寮之欵有懐殊慰厚<lb/>
意難忘伏惟某官博古淹通該今練逹方駸駸於仕路<lb/>
乃屑屑於羣僚将仲由之片言究心刑犴想郭洪之習律<lb/>
延譽决曹某始獲聞名良深賛善承首途之有日惟加<lb/>
意於百為咫尺之書精㣲莫究<lb/>
　　　回黄幹覔酒啟<lb/>
捐涼州而換蒲萄輕已甚矣登首山而呼庚癸麄則有<lb/>
之仰見孟軻之醇俯慙魯國之薄伏承某人徳宜設醴<lb/>
<pb n="KR4d0283_WYG_008-23b"/>
量可吸川心醉六經笑淳于之一石毫揮萬字多李白<lb/>
之百篇不棄瓦盆欲吹野水某守古人之糟粕無至道<lb/>
之芳腴豈有五漿以為先饋聊持一榼以助投醪<lb/>
　　　回潜江彭知縣啟<lb/>
誦甫田之章悵别懐於二載驚敲門之吏墜嘉貺於雙<lb/>
鱗厚意難忘靦顔増愧恭惟某官學通經術道寓絃歌<lb/>
迂驥足於蟻封正觀絶藝試牛刀於雞肋尚屈宏材當<lb/>
一同之寄而躬執訊之書處千里之遥而貽故人之問<lb/>
<pb n="KR4d0283_WYG_008-24a"/>
髙情對月妙語鑑金欽聞製錦之功紛介宜民之禄某<lb/>
志卑易定官拙猶初書下考於酉谿烏有緹屏之徳叨<lb/>
題輿於荆渚方安懐綬之期已興僥冒之慚豈惬奨稱<lb/>
之貺春光妍淑警徼餘閒願研意於葆綏竚升華於褒<lb/>
擢徒勤銘著莫究敷云<lb/>
　　　代劉守回鄭提幹啓二首<lb/>
易符便郡始駐羸驂賛畫外臺乃迂賢轍欽奉戒期之<lb/>
命喜深聮事之榮伏惟某官東里華宗西安雋望流風<lb/>
<pb n="KR4d0283_WYG_008-24b"/>
夙振倬有典刑治行寖崇廪焉翹楚未上蘭䑓之直姑<lb/>
從蓮幕之㳺籍甚賔僚来賛平興之舉將其䖏屬悉承<lb/>
嘉恵之施某乆偃英名佇諧良覿願謹暑行之節以符<lb/>
嵗望之心方劇傾依莫殫敷染<lb/>
部從事之妙選始戒涖官之期使執訊之嘉音来告浮<lb/>
湘之舉良欣㑹合深荷勤渠伏惟某官奕奕宗英振振<lb/>
士表未展青雲之歩尚從緑水之游亷静自將可量雅<lb/>
意講摩斯切每睠良朋欲維便道之仙舟少顧専城之<lb/>
<pb n="KR4d0283_WYG_008-25a"/>
老守廪髙情之軼俗知逺器之過人某徒抱古書繆當<lb/>
郡寄飾厨傳以稱過客竊有媿焉披雲霧而覩青天正<lb/>
惟幸甚寒江澄肅行斾装嚴願珍御於時宜佇竣承於<lb/>
寵渥<lb/>
　　　代劉守回張提幹啟<lb/>
疇昔論交亶惟同志于今從宦適聚此州天其昌於斯<lb/>
文賢特盛於吾黨欣聞夙駕媿枉華牋伏惟某官學術<lb/>
精純儒門秀偉言語妙天下翕伯仲之塤箎議論動衆<lb/>
<pb n="KR4d0283_WYG_008-25b"/>
心粹詩書之皷吹尚孜孜於道藝方汲汲於利名乆矣<lb/>
江湖屈於賓佐顧妙選幕中之客是為繡斧之輝然素<lb/>
懐堂上之竒行速絲綸之召某紛如雙鬢逺矣一麾節<lb/>
用愛人今徒深此譁世取寵愚則安能何美事之適逢<lb/>
乃徳星之来㑹輕車夷路時雨新凉願嚴渉履之宜以<lb/>
副傾瞻之素<lb/>
　　　代劉守回鄰郡啓<lb/>
易符便郡方把一麾執訊移書果賢十部辱舉邦家之<lb/>
<pb n="KR4d0283_WYG_008-26a"/>
好喜分鄰燭之光悁焉㣲懐媿于重貺伏惟某官仁風<lb/>
裕物材刃濟時乆矣薦揚官簿宜諸公之右第其課最<lb/>
治行為百寮之師姑訖外庸佇遄中詔某迂踈可笑蹇<lb/>
淺無堪徒信古人之書豈通當世之務分甘自屏從所<lb/>
好于編韋恩誤過優俾逾涯于符竹諒㳺揚之斯逮矧<lb/>
輝潤之方新顰里何為莫傚捧心之美吹竽雖濫恐無<lb/>
悦耳之音<lb/>
　　　代劉守回李主管啓<lb/>
<pb n="KR4d0283_WYG_008-26b"/>
虎頭東望方深明月之思鴈足南来忽墜朶雲之貺瞻<lb/>
言厚意懐著深悰恭惟某官道徳全名詩書粹學渾然<lb/>
美璞不事琢琱澹若渟淵曽㣲馳鶩顧以縉紳之望寧<lb/>
安賔佐之㳺賛成造幣之利權小試鑄頑之妙治逺託<lb/>
鄉邦之守先貽記室之音某老矣一麾悁焉半載雖材<lb/>
殫於不節幸民醇而可為是惟里仁薰染之風可為政<lb/>
拙蓋藏之庇欲書未敢不敏良慚室邇人遐但望洋而<lb/>
興歎聲求氣應冀㧞薤以示規悚荷之私敷宣罔既<lb/>
<pb n="KR4d0283_WYG_008-27a"/>
　　　代劉守回宋檢法啟<lb/>
光奉帝俞參陪使指顧祥刑莫重於三尺而上佐多選<lb/>
於兩科亶矣得人欣然聞命共惟某官英躔偉躅吏道<lb/>
名流䇿勲萬巻之餘得雋九章之學謂宜闊歩尚此淹<lb/>
翔且法令為師資繇自得然寛和處議名且上聞恐無<lb/>
黔突之留即對紫泥之召某讀書有志得郡非才江國<lb/>
聞風同是斗牛之域湖鄉從宦行披雲霧之天念修記<lb/>
之未遑廼飛牋之先辱秋猶餘暑役戒修途願研静作<lb/>
<pb n="KR4d0283_WYG_008-27b"/>
之宜以副傾瞻之素其為祝詠曷罄敷陳<lb/>
　　　代劉守回耒陽省幹啟<lb/>
審官得調壯縣司征戒期比来移書以告伏惟某官傳<lb/>
芳華閥騰茂榮途斧斤自試於盤根筦庫尚煩於餘刃<lb/>
行頼賛襄之益以觀㑹計之宜叙答不文通照良幸<lb/>
　　　為長兄回益陽監務啟<lb/>
光奉恩綸榮司征𣙜市無阿枉正有須第五之平國以<lb/>
富强將小試計然之䇿諒在同心想惟慶惬恭以某官<lb/>
<pb n="KR4d0283_WYG_008-28a"/>
材名卓犖智畧縱横夙淹貫於儒書姑頡頏於勇爵所<lb/>
居成績飫聞治等之書不卑小官尚屈邑僚之列恐不<lb/>
勞於黔突則亟趣於鳴騶某以空踈選懦之人備趨走<lb/>
凄凉之役折腰何事方自嘆於塵勞倚玉貪榮行有資<lb/>
於輝映未遑贊喜之牘先枉戒期之書素律行秋征車<lb/>
棘軸願加嚴於次舍以遥副於傾曕欣荷之私敷陳罔<lb/>
既<lb/>
</p>
<p>
</p>
  </div>
</body>
</text>
</TEI>
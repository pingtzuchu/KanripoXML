<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>省齋集</head> <lb/>
    <p>
<pb n="KR4d0283_WYG_012-1a"/>
欽定四庫全書<lb/>
　省齋集<lb/>
　　附録<lb/>
　　　宋故寧鄉主簿廖公行狀<lb/>
曽祖世修故任左朝請大夫曽祖妣贈恭人文氏祖師<lb/>
錫故任右廸功郎贈右朝散郎祖妣贈安人羅氏父知<lb/>
彰故任右朝散郎通判荆南府毋曹氏封太恭人公諱<lb/>
行之字天民上世為劍津人九世祖當五季擾攘迺遷<lb/>
<pb n="KR4d0283_WYG_012-1b"/>
來南家於衡陽子孫蕃衍至朝議公以儒術登膴仕遂<lb/>
為名族郡丞生二子長曰牧之終於郢州防禦推官公<lb/>
其季也公自㓜與其兄競爽讀書如成誦他生所習一<lb/>
聽輙記之郡丞訓誨嚴甚公資賦警抜不待程督郡丞<lb/>
亦深器之少長即有操履侍官沅陵師學官括蒼田公<lb/>
謂遂大放厥辭丁郡丞憂䘮祭循禮唯謹既除祥即以<lb/>
外務付族兄杜門力學夙夜不怠公文思雄邁機軸傑<lb/>
出不甘寄人籬下規模簡古深汲蘊奥或者莫能游其<lb/>
<pb n="KR4d0283_WYG_012-2a"/>
藩則兾其少貶焉公曰縱不足垂世將必有不以是罪<lb/>
我者故嶄嶄頭角在塲屋中卒遇知音登淳熙甲辰進<lb/>
士第拜廸功郎調岳州巴陵尉公自知書固已喜言天<lb/>
下事考古驗今必極根柢且曉析民情利病嘗恐不得<lb/>
行其志及是涖官慨然以不負所學自任孜孜奉公有<lb/>
非便宜於民而利害深繫於國者明辨其故不以下位<lb/>
蓄縮噤默公儀觀軒豁氣貌溫粹與人若無不可及抗<lb/>
顔議論至有所守雖上官不能奪也紹興經界湖北未<lb/>
<pb n="KR4d0283_WYG_012-2b"/>
及行稅籍壊亡漫不可考豪右占田徃徃以罩數十加<lb/>
一侵漁单弱故田訟最多莫能稽决其疆理紛錯至兩<lb/>
邑互争而無所適從者公以為弓量之法固不可驟舉<lb/>
今若因原佃者倣經界法丘計畝度而後給焉豈惟杜<lb/>
昬誣之患又因以漸補稅籍之闕至如訟田之家率推<lb/>
以此徐俟嵗月可使賦役均而民訟息乾道間民有訴<lb/>
田不實而沒入其穀者縣俾當都與附近二都之人運<lb/>
貯尉司以備綱馬支遣其後嵗承前數斂三都以取足<lb/>
<pb n="KR4d0283_WYG_012-3a"/>
又部使者之循行守令貳長之迎送與夫勸耕出郊之<lb/>
舉次舍宿頓凡百供張州縣移文責巡尉以如法排辦<lb/>
為言為廵尉者分勒耆保裒輯金榖嵗至再三當道尤<lb/>
被其苦君力言其弊皆白罷之復計綱馬經由嵗費穀<lb/>
多不過七十斛請截馬芻錢五十緡専一委官收糴在<lb/>
漕計未為朘削而所利甚溥使者從之於是民情忻恱<lb/>
當路寖知公為可用矣巴陵尉舊無公宇公割俸市官<lb/>
舍以創始邑人讙告争出力以成其事先是公登第之<lb/>
<pb n="KR4d0283_WYG_012-3b"/>
年防推兄不幸公既有所授而後聞訃公之兄弟天性<lb/>
純孝奉太恭人曲盡人子之道歡欣憂戚一視太恭人<lb/>
喜慍故其出入必更迭在左右公聞兄之䘮既痛失手<lb/>
足之助又慮親老之悲傷難以逺侍板輿也悔擇官非<lb/>
近地㑹巴陵闕尉既久省符交下郡牒亦狎至公单騎<lb/>
之官閱四月子妷始奉太恭人來抵湘隂太恭人感疾<lb/>
公曰親老多病是可戀微官時乎徑乞侍養以歸士大<lb/>
夫聞其風而髙之至有力薦於朝者公平生無他嗜好<lb/>
<pb n="KR4d0283_WYG_012-4a"/>
娛綵之暇惟肆耕獵於詩書尤愛玩班史勉子姪以學<lb/>
問俾從賢師傅日課月程或自命題著述以縱臾之郡<lb/>
首臨江劉公清之雅意教化慨歎是邦圖志之闕拉公<lb/>
預纂修研䆒歴代廢置上下數千百年綜理不亂専以<lb/>
芟翦誣誕為先郡月以萬錢致朱墨之費公曰誘我肄<lb/>
業博古又敢圖利耶郤之而不可公即寘之洎終編合<lb/>
六萬乃悉以繕治頖宮石鼓舊有書院金華潘公畤持<lb/>
憲湖南始復營創成都宋公若水繼終其事嵗在丙午<lb/>
<pb n="KR4d0283_WYG_012-4b"/>
書院成永嘉戴公溪實為山長遴選生員公之子謙首<lb/>
以文魁多士是秋與推官之子豐偕獻賢書而謙遂題<lb/>
名鴈塔四年之間父子相繼登科鄉里榮之益知公之<lb/>
家法有原而種學之工也士之遊其門者愈無虚日公<lb/>
竭誠致敬與之欵洽於文字間無一不當其意族姻子<lb/>
壻之在其列者舉彬彬如也慶壽覃恩轉修職郎以告<lb/>
滿願丏祠禄以便子職而在格無初任請祠之法乃注<lb/>
潭州寧鄉縣主簿猶以為地逺聞衡山監當年闕相若<lb/>
<pb n="KR4d0283_WYG_012-5a"/>
冀得更換以快迎侍不幸得疾以終實淳熙已酉三月<lb/>
二十三日也享年五十有三聞者無不傷之昔郡丞律<lb/>
身以禮治家以嚴自奉不奢侈處事不苟且故公審思<lb/>
而審行綽有父風至於煥發其美則日大以肆人之有<lb/>
善若已有之有不善愀然欲其改之有憂患急難者力<lb/>
可維持不憚也事寡嫂拊諸孤中外無間言親姻無戚<lb/>
疏必盡其情義所當為尤樂任其事公之再從弟生數<lb/>
嵗而孤公與推官兄左右提携之經理其家整整有法<lb/>
<pb n="KR4d0283_WYG_012-5b"/>
及長教導不惓舅氏捐館於臨安子㓜道逺不能扶䕶<lb/>
公亟辦貲請行奉輤幃以歸葬又盡力以禦其侮傾囷<lb/>
以振其乏田里之間犯而不校誨子弟以訟為戒與朋<lb/>
友處責善無隠邂逅相過雖觴酒豆肉未嘗不論文賦<lb/>
詩抵掌笑譚劇歡而罷至其事親之際於承顔順志蓋<lb/>
世未見其比病既革戒其子善事尊長處事宜和緩猶<lb/>
慮其親聞之蓋公了然於生死獨以貽親之憂為憾而<lb/>
已嗚呼可悲矣夫娶蔣氏有賢行先九年卒子男二人<lb/>
<pb n="KR4d0283_WYG_012-6a"/>
長即謙也廸功郎全州清湘縣主簿次隨甫三嵗女五<lb/>
人長適邯鄲劉令次適開封王煥卿次適廬陵劉瓚次<lb/>
適開封向公顗㓜在室孫男二人麟孫酉孫先是蔣孺<lb/>
人葬於耒陽縣鰲山鄉金谷里明月峯之原諸孤追念<lb/>
治命將是年十月十八日奉公之䘮祔焉竒既沗交游<lb/>
又在親黨知公為詳謹掇其行實告諸名世之君子庶<lb/>
幾立言以圖不朽陽翟田竒狀<lb/>
　　　宋故寧鄉主簿廖公墓記<lb/>
<pb n="KR4d0283_WYG_012-6b"/>
公諱行之字天民上世延平人自九世祖徙居衡陽子<lb/>
孫蕃衍遂為著姓曽王父皇任左朝請大夫贈左朝議<lb/>
大夫諱世修王父皇任右廸功郎贈右朝散郎諱師錫<lb/>
父皇任右朝散郎通判荆南軍府事諱知彰母太恭人曹<lb/>
氏公以丁己七月初四日生淳熙甲辰登進士第拜廸<lb/>
功郎為岳州巴陵縣尉到官數月迎親於湘隂㑹疾作<lb/>
徑情侍養以歸丙午慶壽覃霈遷修職郎明年祈祠<lb/>
禄以便子養銓曹按格不許乃授潭州寧鄉縣主簿以<lb/>
<pb n="KR4d0283_WYG_012-7a"/>
已酉三月二十三日考終於家享年五十有三娶蔣氏<lb/>
先九年卒二男長曰謙廸功郎全州清湘縣主簿丁未<lb/>
年進士也次曰隨甫三嵗五女長適邯鄲劉令次適開<lb/>
封王煥卿次適廬陵劉瓚次適開封向公顗㓜在室息<lb/>
婦劉氏孫男二人麟孫酉孫先是蔣恭人葬於耒陽縣<lb/>
鰲山鄉金谷里明月嶺之原諸孤卜以是年十月十八日<lb/>
祔焉蓋用公之治命於是陽翟田竒書而納諸壙謹記<lb/>
　　　宋故寧鄉主簿廖公修職墓誌銘<lb/>
<pb n="KR4d0283_WYG_012-7b"/>
公諱行之字天民其先劍津人五季之亂徙家衡陽世<lb/>
有隠徳元豐乙丑曽大父世修始以儒學擢乙科仕至<lb/>
左朝請大夫大夫生師錫任右廸功郎廸功生知彰任<lb/>
右朝散郎通判荆南府位不滿罷以歿荆南生二子天<lb/>
民其季也自大夫起家垂百年而天民復踐世科又三<lb/>
年而天民之子謙繼踵聨榮入拜堂下於是父子挺然<lb/>
以文藝振大厥宗鄉里榮之衡之言世家者著姓莫先<lb/>
焉淳熙己酉三月甲寅天民得病一夕卒既窀穸謙以<lb/>
<pb n="KR4d0283_WYG_012-8a"/>
書來告曰謙罪大幸得一官未及養而巨釁臨之不即<lb/>
死者先君墓隧之銘未刻死且不瞑知先君莫如子敢<lb/>
以請嗚呼予頃銘荆南今又銘天民尚忍言哉天民少<lb/>
頴異銳於學與兄長民侍父官沅陵嘗從郡文學括蒼<lb/>
田謂肄業盡得其閫奥關鍵益酣思經史渉流泝源厚<lb/>
培其基每議論旁引曲取若務為浩博不可窮詰至其<lb/>
㫖歸必極根柢聽者人人意得而去中淳熙甲辰第拜<lb/>
廸功郎岳州巴陵縣尉尤喜論天下事不肯為書生空<lb/>
<pb n="KR4d0283_WYG_012-8b"/>
言湖北蹂於敵創殘尤甚兵休方誘民復於農經界法<lb/>
未及講稅籍漫漶不可訾省豪宗大姓跨有阡陌嵗久<lb/>
弊益積疆理肴亂爭訟紛起吏多不能决公曰徒知咎<lb/>
往而無以止來者百年猶今日也若定丘計畝度之法<lb/>
因其來佃者而簿正之訟田之家凖是取則少須數月<lb/>
稅可補役可均訟可省矣衆多其議乾道間民有訴田<lb/>
不實而沒入其穀者縣俾里民運貯尉司以給綱馬其<lb/>
後嵗仍責其入公曰綱馬所費嵗不過用穀七十斛留<lb/>
<pb n="KR4d0283_WYG_012-9a"/>
馬芻之征五萬可辦何至擾民如此力請於主計者從<lb/>
之故事部使者行縣守令到罷與凡勸耕出郊次舍供<lb/>
張悉倚辦廵尉裒取耆保旁縁百出人尤厭苦公皆白<lb/>
罷之人情翕然尉故無公廨公割俸市官閒屋為之衆<lb/>
歡趨爭出力相其成由是當路者浸知公可用到官纔<lb/>
數月㑹太夫人來就養半道感疾公趨迎歎曰親年已<lb/>
髙可戀微官時乎徑投檄丏侍養歸以慶壽覃恩遷修<lb/>
職郎告滿願就祠禄便養銓曹格以法乃注潭州寧鄉<lb/>
<pb n="KR4d0283_WYG_012-9b"/>
主簿非公意也自荆南亡恙時持家法素嚴嵗時享燕<lb/>
子姪甥壻拱立侍側奉匜洗爵誾誾無怠容荆南殁公<lb/>
兄弟守業不敢少墜事太夫人承候顔色益加孝謹時<lb/>
其燥濕喜怒而致曲順適之有不懌雖甚遽不敢去左<lb/>
右兄歿太夫人悲傷甚公奉寡嫂拊諸孤尤盡其情惟<lb/>
恐一毫傷太夫人意聨睦姻族無疎戚大小皆極其惻<lb/>
怛忠愛再從弟生數嵗而孤公與伯氏教育成就終始<lb/>
不惓母舅調官卒於逆旅子㓜弱不能舉䘮公亟辦資<lb/>
<pb n="KR4d0283_WYG_012-10a"/>
請行歸葬又經紀其家事晚於學問抑浮就實沉浸醲<lb/>
郁涖官居家皆有可紀雖其天資開敏琢磨之功至矣<lb/>
郡守劉公清之少推可聞公文行稱於鄉里與寓客王<lb/>
鎮劉徳老俱薦於朝朝論欲以郡博士處公㑹朝堂無<lb/>
識公者議遂寝然公聲名益著清之欲補圖志之闕公<lb/>
首為規創凡例網羅遺佚上下千載糾剔妄謬參覈異<lb/>
同厥功為多書甫就而公殁享年五十有三公儀觀軒<lb/>
豁抵掌譚笑一坐盡傾而區理細務曲折精宻事上官<lb/>
<pb n="KR4d0283_WYG_012-10b"/>
抗顔論事不肯少屈至處親黨間孝友循循色夷詞順<lb/>
病革戒其子以善事尊長處事宜和緩猶懼其親聞之<lb/>
其於强學力行駸駸嚮於成而天不予年嗚呼可悲也<lb/>
巳娶蔣氏有賢行先九年卒子男二人謙廸功郎全州<lb/>
清湘縣主簿次隨甫三嵗女五人邯鄲劉令開封王煥<lb/>
卿廬陵劉瓚河内向公顗其壻也㓜在室孫男二人麟<lb/>
孫酉孫以是嵗十月甲辰葬於耒陽縣鰲山金谷鄉明<lb/>
月峯之原蓋用公治命云銘曰殖之勤勤自㭖而楹既<lb/>
<pb n="KR4d0283_WYG_012-11a"/>
堅既良而毁其成棄仕歸養以求其志胡寧忍予志亦<lb/>
不遂或予或抑繄孰使之厪身豐后爾嗣爾貽耒江之<lb/>
濱明月之嶺百世同藏式永厥慶<lb/>
</p>
<p>
</p>
  </div>
</body>
</text>
</TEI>
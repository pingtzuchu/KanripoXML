<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>省齋集巻二</head>
    <p>
<pb n="KR4d0283_WYG_002-1a"/>
欽定四庫全書<lb/>
　省齋集巻二　　　　　　宋　廖行之　撰<lb/>
　　五言排律<lb/>
　　　為老人壽蘇鹽<lb/>
司冦家聲逺開元相業尊亞燕推手筆刺暴賦箎塤無<lb/>
逸隋圖在居延漢節存二天公覆葢六印氣雄渾美玉<lb/>
藍田裔洪河積石源人材鍾盛世侯伯萃髙門龍集天<lb/>
津尾杓擕井絡坤䇿加三卦候蓂改四朝昏兆夢熊羆<lb/>
<pb n="KR4d0283_WYG_002-1b"/>
喜儀庭鸑鷟鶱崧髙真氣宇佛祖是心原標凖儀中外<lb/>
才猷剸劇煩樞庭陪國論江介輔侯藩忠力宣僚寀勲<lb/>
庸簡帝閽皇華分使節風采動輶軒煮摘三湘富澄清<lb/>
九郡恩融融流叶氣藹藹載謡言望洽青氊舊榮須錫<lb/>
馬蕃金甌披姓字芝詔下天垣卿月當聨棘王庭合簉<lb/>
鵷蓬壺開壽域斗柄挹芳樽蟠實來仙木松膏出老根<lb/>
祝公千歲壽帶礪見調元<lb/>
　　五言律詩<lb/>
<pb n="KR4d0283_WYG_002-2a"/>
　　　和劉晉父寒食日從郡掾逰花光相社祠絶江<lb/>
　　　訪向園賞春韻三首<lb/>
官事何時了郊行亦興佳不因修佛供端為憶詩家歌<lb/>
櫂浮春浦吟笻倚暮花翻思紅蘂句想像怨年華<lb/>
不作春遊去那能詩思佳春山長在眼白酒不謀家泛<lb/>
泛一簑釣冥冥幾樹花相從有真趣無夢到京華<lb/>
寒食江頭去精藍景象佳懐人悲往事得句念無家飄<lb/>
泊苦多病顛狂因惱花那知三百載崇祀有光華<lb/>
<pb n="KR4d0283_WYG_002-2b"/>
　　　和春睡<lb/>
持底賞春晴清眠自爽䰟據梧銷白日高枕未黄昏蝴<lb/>
蝶飛何樂華胥夢可温周公應不逺心事得深論<lb/>
　　　和羅舜舉三首舜舉夢中得臘酒催詩處春幡<lb/>
　　　剪綵時二句足成四韻屬余和之<lb/>
世態醯雞舞塵縁野馬馳眼中惟俗物夢裏是真知綵<lb/>
筆神傳夜春池句得時渠儂未應媿百世與風期<lb/>
日月逰駒迅光隂激箭馳自應憐未遇誰解語先知消<lb/>
<pb n="KR4d0283_WYG_002-3a"/>
息春來好功名夢到時更慿詢造物無作戯人期<lb/>
世無良樂久驥足謾驅馳尚喜心無媿渠憂人未知塵<lb/>
埃渾眯目䰟夢識佳時好在張儀舌男兒詎可期<lb/>
　　　贈勝業老了謐<lb/>
客行半吳楚人與詩皆窮得公三昧語示我五言工南<lb/>
山足佳氣古刹長清風應餘錦囊句還許蓮社同<lb/>
　　　和前韻<lb/>
有賦為招隠無文可送窮郢歌應寡和齊瑟自難工好<lb/>
<pb n="KR4d0283_WYG_002-3b"/>
在南山霧高眠北牖風此心奚所得要與古人同<lb/>
久雨送春晩倦游憐客窮不因人事謬安得詩篇工鶯<lb/>
語喚昨夢雞聲驚曉風此時無好句愁絶有誰同<lb/>
詩源渺萬頃衮衮來無窮定應遊戱爾豈事雕琢工三<lb/>
章見囊頴一讀清頭風貧兒獲茲富往往至寶同<lb/>
　　　暮春偶成四首<lb/>
殘花自開落遲日半晴隂翡翠山容暗蒲萄江漲深緑<lb/>
楊渾作絮黄鳥欲成瘖春事今如許誰能着酒斟<lb/>
<pb n="KR4d0283_WYG_002-4a"/>
蒲渚生新漲花蹊長緑隂微風將暑至一雨共春深强<lb/>
聒燕何吻卑喧蛙未瘖有懐無可奈吟興發清斟<lb/>
小雨纎纎潤輕雲淡淡隂溪光清絶處山影翠微深蠶<lb/>
市朝何寂牛歌晩不瘖髙吟憐節物合把酒尊斟<lb/>
春色堂堂去雲容故故隂情連芳草逺愁共碧波深一<lb/>
雨能多久鳴鳩只合瘖杖頭方寂寞那得濁醪斟<lb/>
　　　雨中有懐<lb/>
客裏春三月江頭雨半旬囊空那得醉吟苦未甘貧愁<lb/>
<pb n="KR4d0283_WYG_002-4b"/>
逐花枝老詩隨節物新郴流去湘水欲此寄雙鱗<lb/>
春色無多日匆匆度七旬驅馳逰子態蕭索旅中貧酒<lb/>
薄愁那減詩窮句轉新誰能念牢落涸轍有枯鱗<lb/>
　　　七夕<lb/>
目切雲垂望心馳枕扇凉兩年違色養七夕又他鄉坐<lb/>
想斑衣戱胡為捧檄忙何人翟方進將母冠巖廊<lb/>
　　　觀潮<lb/>
江接東溟濶潮從八月髙秪應風捲浪誰遣怒成濤舟<lb/>
<pb n="KR4d0283_WYG_002-5a"/>
楫乘流迅魚龍得意豪瀛洲今不逺好去釣金鰲<lb/>
　　　宿田橋驛枕上口占<lb/>
屋敝漏踈星䰟清夢轉驚蛙鳴千百輩鳥語兩三聲意<lb/>
氣渾干斗塵勞未解纓平生四方志安肯效蠅營<lb/>
　　　如新牆宿於劉叟逆旅<lb/>
一雨洗殘暑初秋生嫩凉寸岑餘黛緑多稼巳雲黄早<lb/>
覺宦情薄可能詩興長空慚賦囊粟持底報君王<lb/>
　　　向氏歸來園<lb/>
<pb n="KR4d0283_WYG_002-5b"/>
十畝江頭地今時靖節園輞川慚畫古緑野謾名存自<lb/>
有菊成徑何須花滿原是間無俗物不用閉松門<lb/>
　　　水仙<lb/>
擢擢瓊簪秀盈盈玉頰新隴梅真季孟洛浦是精神好<lb/>
在臨江佩遥憐步月塵對花惱詩思何必霅溪蓴<lb/>
　　　嵗晩寄羅舜舉<lb/>
歲晩旅懐惡雲平東望賒故人空眼底别恨憶江涯尺<lb/>
素形聲畫萍蹤溷齒牙襟期定何許歸夢惱胡笳<lb/>
<pb n="KR4d0283_WYG_002-6a"/>
　　　懐程正翁<lb/>
江上送君歸燈前凝我思源流嗟世逺師友不吾欺此<lb/>
道無今昔人生易别離江湖幾千里從此尚心期<lb/>
　　　錢塘買舟西歸<lb/>
疇昔春江上詩成感舊遊重來正炎日還復理扁舟興<lb/>
逐輕帆逺愁隨急雨收三年四來往依舊水東流<lb/>
　　　戯詠白髪<lb/>
與愁添悴色為老出孤標髣髴生銀縷依微散玉苖摘<lb/>
<pb n="KR4d0283_WYG_002-6b"/>
除猶茁茁晞沐更蕭蕭相見圅關路應符物色邀<lb/>
　　　和益陽趙宰六首<lb/>
為邦何所急勸學最留情數仭新儒館千年繼武城梁<lb/>
間珍篆古門外碧波平會有明倫士培風縱鶚横<lb/>
食黮從吾化安輿本若情有能奔晉盜何用築秦城一<lb/>
邑誠天幸三年賴政平儒功固如許儀舌漫縱横<lb/>
馭吏胡為術臨民若用情兩難誠具美雙璧重連城威<lb/>
愛無偏舉權衡自適平吏忠民更樂協氣日流横<lb/>
<pb n="KR4d0283_WYG_002-7a"/>
世治不忘兵公深愛國情雄張新漢壁勢壓舊吳城夜<lb/>
月鳴笳肅秋風列燧平農耕渾自適是處畝從横<lb/>
底事及幽冥仁人惻隠情憐渠猶旅骴為爾返鄉城泚<lb/>
䫙人應化分香訟亦平存亡俱惠澤髙義與雲横<lb/>
胸中涵萬象江上漫怡情突兀飛華屋依微出化城所<lb/>
欣逢歲有此意樂時平登覽多新句何須馬槊横<lb/>
　　　無題<lb/>
州牧誰能舉邦人願借情聲名簡宸扆恩信著湘城龎<lb/>
<pb n="KR4d0283_WYG_002-7b"/>
統才何陋班超䇿故平何如今别駕膏澤與江横<lb/>
　　　挽王倅<lb/>
政最方賢躅公心得事情江湖多撫字秦蜀佐廉平族<lb/>
處歡群從鄉評歎老成西風非宰木猶記手經營<lb/>
　　　挽周守<lb/>
姓氏標千佛功名老一麾人皆嗟窘步公不陋居夷悃<lb/>
愊尤安静廉明且惠慈窮陬天弗佑三月逝如斯<lb/>
　　　挽鄧彦霄<lb/>
<pb n="KR4d0283_WYG_002-8a"/>
秀整文明早精明吏事優聨登年正妙再轉譽彌休方<lb/>
展雲衢步俄驚夜壑舟平生如此友零落向山㐀<lb/>
仲氏懐聨璧慈親念倚閭官遷身未享子少室無儲不<lb/>
料全家望真成一夢虚生材慳予壽天意竟何如<lb/>
　　　挽谷子長<lb/>
仁壽渠應爾為君呼彼蒼若人奚所恨夫我謂難量好<lb/>
學顔何泯多才賈遽亡乘除餘慶在薿薿看諸郎<lb/>
百歲三之日如君乃若然謝庭凋玉樹楚澤斃蘭荃堂<lb/>
<pb n="KR4d0283_WYG_002-8b"/>
有雙親老身無寸禄縁英䰟儻猶在泣我此詩篇<lb/>
伊昔拜芝宇詞場話俊游一從分袂日五閱鱠鱸秋别<lb/>
夢思何極長川逝莫留葢棺俄隔世空遣淚横流<lb/>
　　　挽劉知府乘<lb/>
辛苦平生學儒科志稍酬路遥車折軸夜半壑亡舟士<lb/>
惜鴒原盡親悲鶴髪留傳家幸有子門户可無憂<lb/>
　　　挽鄧知縣友龍<lb/>
文撼湘南國才髙月旦評弟兄皆吏計父子擅科名綵<lb/>
<pb n="KR4d0283_WYG_002-9a"/>
服歡初浹黄粱夢不驚傷心見零落埋玉閉佳城<lb/>
别向巴丘去歸從浙水來絶憐三益友髙卧九泉臺清<lb/>
會成陳迹明時失茂才無因陪祖奠風壑寄餘哀<lb/>
　　　挽軍器監簿周公子及<lb/>
人物丹丘秀才華邁選優青藜行照坐白玉遽成樓數<lb/>
不登知命言猶見告猷詞林根柢在三鳳看鳴啾<lb/>
一經同鴈塔再入並鴛行方喜為寮好那知夢奠傷學<lb/>
多應損壽文富幸流芳有士竒如此雲溪奈閟藏<lb/>
<pb n="KR4d0283_WYG_002-9b"/>
　　　挽唐學録頥<lb/>
今代稱純孝如公第一流事親惟婉順厲志只操修徳<lb/>
行渾無間功名略未酬空遺千古恨明月一山丘<lb/>
虎榜標名日英聲四海聞傳家惟奥學有子繼清芬未<lb/>
熟黄粱夢俄同㝠漠君哲人今巳矣無復更論文<lb/>
　　　挽龔宣教世基<lb/>
文物湘中盛唯公獨最優麒麟來瑞世鵬鶚快横秋桂<lb/>
籍名方著燈窗志少酬居鄉多令望治國藴嘉猷<lb/>
<pb n="KR4d0283_WYG_002-10a"/>
游刃雖餘地棲鸞試未周僅伸三釡養俄隔九泉幽風<lb/>
樹悲難弭蒿莪痛曷瘳平生無恨處有子襲箕裘<lb/>
　　　挽雍宣教知義<lb/>
早擢蟾宫桂聲名第一流下帷潛大業擊楫志神州修<lb/>
短林中木浮沉水上漚生芻今日奠惻愴淚難收<lb/>
憶昔居黌舍曽陪戯綵斑才華推粹美功績嘆間關有<lb/>
子能傳業無丹可駐顔哀詞臨隧路明晦萬重山<lb/>
　　　挽龔主簿葢卿<lb/>
<pb n="KR4d0283_WYG_002-10b"/>
當代文章伯聲名屬太常雲衢方奮立薤露忽悲傷郄<lb/>
桂榮賢嗣萊衣逺北堂蒼天竟何意忍使哲人亡<lb/>
竒士如公少居然得譽尊績文追古作獻䇿達修門梁<lb/>
壊吾安仰人亡道尚存傷心南野路天逈暮雲昬<lb/>
　　　挽劉學諭玗<lb/>
劍浦昔名族湘川今世家簪纓方赫奕里巷正光華豈<lb/>
意有餘慶翻成不足嗟哀哉天道逺福禄一何差<lb/>
詩禮家傳舊箕裘世襲良蚤同花萼秀晩並桂椿芳方<lb/>
<pb n="KR4d0283_WYG_002-11a"/>
恨違同氣那知歎肯堂斯文今已矣繼踵屬賢郎<lb/>
聲猷驚俗舊科第䇿名新筮仕甫従志辭官復為親誰<lb/>
期一朝患遽殞百年身平昔經綸事而今已古人<lb/>
學富猶無已才雄非自成誨人真不倦接物有餘情僅<lb/>
有摳衣便俄驚逝水傾丹旌嗟莫挽忍聽薤歌聲<lb/>
　　　挽劉宣教孝昌<lb/>
夙世垂遺訓書林早䇿勲敬誠躋至善師友富多聞棠<lb/>
棣兩玉筍閨門萬石君九原那可作惆悵哽飛雲<lb/>
<pb n="KR4d0283_WYG_002-11b"/>
暫出伸三釡歸安菽水心立言存絶筆遺子勝贏金肝<lb/>
腑真堪託情親久亦深交朋忘一鑑哀淚滿衣襟<lb/>
　　　唁陳頥剛頥大二兄<lb/>
陳子吾為友别來今甫春孔庭歌壊木竇樹失靈椿誰<lb/>
謂有餘慶㡬成無告民天涯一携手涕出為悲辛<lb/>
　　七言律詩<lb/>
　　　和逰歸來園韻<lb/>
咄咄柴桑久卜鄰軒軒少室竟何人一㐀竒興心猶逺<lb/>
<pb n="KR4d0283_WYG_002-12a"/>
千古論交迹未陳畚鍤自隨天地闊園林好在嵗時新<lb/>
東風相逐經行處花草禽魚不計春<lb/>
簿書叢裏厭紛埃夙駕輶軒此地來好是板輿将母樂<lb/>
不妨樽酒為花開難拚勝賞哦詩適生怕嚴城打鼔催<lb/>
眀日江頭還眺望松風閣上㡬徘徊<lb/>
　　　春雪<lb/>
臘尾春風不著忙雪花先壓百花香試為天上玉妃舞<lb/>
欲遣人間越犬狂萬里氷壺塵不染一畨瓊圃日初長<lb/>
<pb n="KR4d0283_WYG_002-12b"/>
東皇喜作吾翁瑞又報豐年到酉陽<hi>時隨侍辰州</hi>
　　　江樓雪望<lb/>
㡬日凝空雪未闌江頭乘興一凭欄瑶池宫闕連天逈<lb/>
瓊圃山川特地寛極目龍沙千里逺倚空氷柱數峯寒<lb/>
望中渾覺蟾宫近便欲乘風寄羽翰<lb/>
　　　和春逰三首<lb/>
駘蕩融和二月天邀朋同是飲中仙試将拄杖踏芳草<lb/>
更看蘭舟航野川酒興償花聊復一詩篇賈勇或相干<lb/>
<pb n="KR4d0283_WYG_002-13a"/>
何妨日日尋春去醉把賡酬授簡傳<lb/>
尋勝遨逰且樂天楚狂應是地行仙一年最好春三月<lb/>
到處那能花滿川夢澤詩腸呑八九河沙醉境渺三千<lb/>
眼中況有江臯佩應作瀟湘勝㑹傳<lb/>
雨餘遲日放晴天春入園林㸃化仙為約奚嚢行秀野<lb/>
更看花島媚清川杖頭買醉多踰百笑裏揮金知㡬千<lb/>
一段清狂誰㑹得謾将高興付詩傳<lb/>
　　　海棠<lb/>
<pb n="KR4d0283_WYG_002-13b"/>
暖日烘晴二月天萬絲垂舞競春妍誰移西蜀寸根逺<lb/>
獨領東風一笑嫣醉臉凝脂朝過雨紅粧照燭夜籠烟<lb/>
漫山百卉空麄俗知是流霞第一仙<lb/>
　　　社日雨<lb/>
一年好樂九十日底事天工力作難自古惜春晴有㡬<lb/>
只今連夕雨猶<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>朝來已報山城社客裏那知花信寒<lb/>
遥想故園田父樂伐豚釃酒樹團欒<lb/>
　　　清江道中<lb/>
<pb n="KR4d0283_WYG_002-14a"/>
客裏春愁萬斛量隨身抖擻一奚囊了無池草入詩夢<lb/>
粗有山花供酒狂半載飛蓬成底事㡬鈎新月誤相望<lb/>
夕陽又傍空山宿杜宇聲中人異郷<lb/>
　　　次綱官王簿韻兼簡伯潛二首<lb/>
江上晴光照眼濃十分春色滿城東客懐何限湘波綠<lb/>
漕事方殷漢粟紅雅有詩情添興逺可無酒力破愁攻<lb/>
舳艫早晚蒲帆穏長嘯東南萬里風<lb/>
栁岸流鶯兩兩黄風光渾在一帘香休辭老去追隨嬾<lb/>
<pb n="KR4d0283_WYG_002-14b"/>
莫遣春歸倥偬忙滿地芳茵猶勝踐漫天飛絮漫輕狂<lb/>
溪園早有同逰約凖擬盃行引興長<lb/>
　　　和張王臣郊逰韻三首<lb/>
君訪西郊古佛家還因燒佛問丹霞可能同住依彌勒<lb/>
應是前身悟木义林杪危亭供宴坐門前翠袖儼排衙<lb/>
紛紛鄽市何時了静看優曇浩刼花<lb/>
山頭笑語落千家曉入登臨引暮霞極目未應煩笏拄<lb/>
招朋端不羡魚义歸來皓月眀扵燭睡熟黄紬卧放衙<lb/>
<pb n="KR4d0283_WYG_002-15a"/>
幕府官閑詩思敏賡酬亹亹筆生花<lb/>
秀句清圓掩百家錦心幽思定餐霞風騷誰敢闚嚴律<lb/>
誦數惟應滿洛义已有文名肩杜曲却憐羇旅賦彭衙<lb/>
自嗟下里陪髙唱羞説花時鼓子花<lb/>
　　　和芍藥<lb/>
牡丹摧盡蘂初成花譜還應壓後生右掖昔年陪俊賞<lb/>
幽蘭今日助詩情當階鎮日翻紅艶傍砌何人翫秀英<lb/>
國色要須歸第一花王従此浪收名<lb/>
<pb n="KR4d0283_WYG_002-15b"/>
　　　送春<lb/>
煑醖青梅且共甞逰蜂飛蝶為誰忙鞦韆綵索迷青草<lb/>
車馬紅橋鎖緑楊春事戰回蒲劍老詩腸結盡栁絲長<lb/>
韶光賦别休匆遽凝佇東風更一觴<lb/>
　　　宿田舎遇雨<lb/>
奔走塵埃日㡬西又従舟楫問津涯官身底事多羈束<lb/>
世路由來足嶮巇甘雨也知甦䆉稏輕風祗管舞漣漪<lb/>
夕陽又傍田村宿無限蜩螗噪晚颸<lb/>
<pb n="KR4d0283_WYG_002-16a"/>
　　　七夕<lb/>
従昔人傳鵲作橋一年牛女㑹清宵㡬家乞巧羅𤓰果<lb/>
是處開樽沸管簫雲雨暫成銀漢約風雷催趁玉晨朝<lb/>
慿誰與問支機石好上仙槎欵碧霄<lb/>
　　　重九後菊<lb/>
寂寞東籬㡬夕霜不堪憔悴逐炎凉誰知璞玉渾金態<lb/>
盡作紅塵紫陌粧流液尚能甘水味返䰟應付與梅香<lb/>
來年莫落秋深後好趂登髙入酒觴<lb/>
<pb n="KR4d0283_WYG_002-16b"/>
　　　中秋日簡同盟諸公<hi>是日諸公約為雙桂熏煉之舉不克往</hi>
風囊嘯谷獵塵衫雨鬛行天駕玉驂一洗蠻烟渾逐北<lb/>
全提商令似征南佳時不負中秋約雙桂能同一夜談<lb/>
我亦蘭陔奉馨膳與君歡事喜相參<lb/>
　　　和晚菊三首<lb/>
羇寓窮秋㡬許清晚芳猶爾亦何榮東籬舊豈論餘子<lb/>
三徑今應愧老成氣味耐堪供飲興登臨那得厠羣英<lb/>
節華要是丈人行俗眼誰知省屈平<lb/>
<pb n="KR4d0283_WYG_002-17a"/>
何事秋光老更清故應有菊占秋榮後來漢陛知薪積<lb/>
晚出商山歎翼成三徑惟将松比操東籬那為酒含英<lb/>
紛紛紅紫隨時好臆對西風訴不平<lb/>
荒凉籬落露華清菊為重陽特地榮奔競鬬心知戒在<lb/>
踈遲嬾性習閑成償秋為子添秋興見晚知誰恨晚英<lb/>
賴有南山陪舊望悠然目極與雲平<lb/>
　　　月夜有懐二宋兄<lb/>
雲容冉冉碧扵衫蟾影騰騰稳勝驂萬壑凉聲生木末<lb/>
<pb n="KR4d0283_WYG_002-17b"/>
一天秋色滿江南聞雞漫起狂夫舞捫虱誰従隠士談<lb/>
坐想詩翁搜好句初機還許學人參<lb/>
　　　秋夜讀書示謙<lb/>
百年詩種世科存三載相望兩拜恩主簿従渠稱大小<lb/>
儒冠喜我到兒孫立身正要先忠孝力學尤須造本原<lb/>
老矣寸隂猶共惜日新期汝大吾門<lb/>
常記吾公誨語存豈唯撫育念深恩要将禮義扶門户<lb/>
常把詩書訓子孫衆耳尚聞垂絶語爾曹無負起家原<lb/>
<pb n="KR4d0283_WYG_002-18a"/>
慇懃事業能無忝何羡于公駟馬門<lb/>
　　　西囿盧橘數株方窮秋蕭索間詫然敷榮薿薿<lb/>
　　　可愛作詩記之<lb/>
寂寂園林秋暮時可人盧橘玉英肥祗應籬菊返魂在<lb/>
滿慰金行得意歸僵立凍蜂攢翅白霏㣲繁李綴枝稀<lb/>
天公似恐緇塵汙乞與氊裘䕶雪衣<lb/>
　　　和羅舜舉<lb/>
岸岸花飛客思濃拍空烟水與天東暮雲横嶺依依碧<lb/>
<pb n="KR4d0283_WYG_002-18b"/>
朝日翻波衮衮紅鷗共忘機元自適鼉猶鳴鼔定誰攻<lb/>
凭欄萬里危樓望愁絶江南一笛風<lb/>
對酒憐鵝滿意黄江天風暖水紋香詩情到底能多助<lb/>
官事由來未苦忙晴雨不妨春自好醉醒何擇我非狂<lb/>
㡬時容與扁舟去浩蕩烟波情興長<lb/>
　　　和張王臣<hi>王臣送示渠與僧普涇道士胡嗣芝和衫字詩易喃為南因次其韻</hi>
詞伯今猶従事衫追風才軼謝羸驂浪傳齊已聲江左<lb/>
不見彌明隐岳南騷讀正堪供痛飲箎音那許接髙談<lb/>
<pb n="KR4d0283_WYG_002-19a"/>
君家况有輶軒法乞與新編得細參<lb/>
　　　和家字韻呈同社諸公<lb/>
平生四海魯東家貌敬誰能禮有加試問離歌談狗曲<lb/>
何如艶曲唱山茶廣平似鐵詩猶好河内聞箴喜更誇<lb/>
惟有謫仙堪痛飲世間佳處樂無涯<lb/>
　　　和松坡劉迂詩四首<lb/>
新凉慿雨入郊墟却置詩書困簡書顧我塵埃隨野馬<lb/>
今誰風味憶鱸魚可能三釡従吾好且放雙眉滿意舒<lb/>
<pb n="KR4d0283_WYG_002-19b"/>
賸買一尊澆礧磈従他㶁㶁水鳴除<lb/>
白雲飛處祝融墟心切平安一紙書浪走毛生慚捧檄<lb/>
清貧羊續漫懸魚銀蟾浮彩秋尤好金粟含香桂欲舒<lb/>
指日安輿奉顔色綵衣容與戯庭除<lb/>
平生湖海敝貂裘一笑周南底滯留豪放不妨詩李白<lb/>
峥嶸何意吏朱㳺悠悠世上難窮事落落胸中肯著愁<lb/>
髙興横秋渾不淺月明還上武昌樓<lb/>
滿袖風埃季子裘誰憐斗粟漫淹留棲遲嵗月渾閑事<lb/>
<pb n="KR4d0283_WYG_002-20a"/>
放浪湖山得勝㳺一律任渠従濫吹數盃容我且澆愁<lb/>
祗應好在平生志更上陳登百尺樓<lb/>
　　　暮秋聞鴈<lb/>
㣲日輸晴宿靄收征鴻迎暖到南州相呼相喚稻粱熟<lb/>
年去年來蘆葦秋琹操曽遺中散恨海瀕還見子卿不<lb/>
夕陽莫傍江樓去長有别離人倚樓<lb/>
　　　和藺仰之咏含笑花<lb/>
何物包蔵欲媚誰千金難售惜光儀空凝巧倩如羞靨<lb/>
<pb n="KR4d0283_WYG_002-20b"/>
晴吐濃薫已透肌一夕舉烽徒自苦三年射雉若為竒<lb/>
無情草木欣欣意却惱多情為賦詩<lb/>
　　　得長兄書<lb/>
雨餘清夢話躊躇投曉敲門一紙書尺組却能羈壮士<lb/>
寸心渾欲駕飛車青衫小吏誰知子白髮慈親正念渠<lb/>
只道為官志三釜而今那似守閻閭<lb/>
　　　同伯潛諸公聯騎出城東次衫字韻<lb/>
怯曉征衣襲小衫山頭淡月照聯驂晴光忽散湘江上<lb/>
<pb n="KR4d0283_WYG_002-21a"/>
秋色疑連夢澤南後約吹香舒藻思同逰載酒欵犀談<lb/>
遥知堅卧朱文季倦聽朝雞趂六參<lb/>
　　　和武必達郢亭雜咏韻<lb/>
君家華屋隠松闗滿壑清風六月寒半嵗胡為漫蓬轉<lb/>
篇詩猶解惜春䦨人言占馬應東首我欲移文向北山<lb/>
試問啼䳌縁底事盡情終日勸人還<lb/>
　　　宿白湖即事<lb/>
亂蟬聲裏夕陽村野寺荒凉竹映門汨汨溪流新過雨<lb/>
<pb n="KR4d0283_WYG_002-21b"/>
芃芃禾稼已平原老僧不省論詩句初月猶能共酒樽<lb/>
莫為奔馳起歸興東西南北一乾坤<lb/>
　　　和洞庭古寺壁間韻<lb/>
六月湖天凛似秋曾慿檣燕小遲留蒼崖偃蹇浮屠古<lb/>
白壁淋漓醉墨流吹浪魚龍供客戯乗槎牛斗得天逰<lb/>
一聲帝子雲璈曲家在蓬壺碧玉樓<lb/>
　　　和徐志父道中池亭獨逰之什二首<lb/>
炎風勃勃觸輕衫何事驅塵未解驂清我一泓能湛湛<lb/>
<pb n="KR4d0283_WYG_002-22a"/>
洗渠雙耳任喃喃方従君子歡相愛未信樵夫笑不談<lb/>
他日通泉訪陳迹光芒寳劍與天參<lb/>
聞絃那用濕青衫俛首鹽車驥可驂珍重居汚自貞潔<lb/>
飛揚巢幕漫呢喃雲天意氣生懐抱尊俎風流入笑談<lb/>
不礙哦詩佐清逸眀朝斂板又庭參<lb/>
　　　㳺嶽麓宫抱黄洞<lb/>
長沙不足容回旋放脚直到清虚天層雲蕩胸意矯矯<lb/>
皓月入袖情娟娟扶揺浩蕩九萬里城郭彷彿三千年<lb/>
<pb n="KR4d0283_WYG_002-22b"/>
仙期汗漫直牛斗此志理我乘風船<lb/>
　　　和張王臣登清斯亭韻三首<lb/>
一年好景負黄花洗眼江梅傲嵗華把酒欲従天問月<lb/>
知時誰解管飛葭人情似水多涇渭世味如禪説蜜樝<lb/>
祇可髙吟酬節物鶯聲早晚又天涯<lb/>
一夜寒牕剪燭花細尋詩𣲖憶京華愛人欲贈兩溪竹<lb/>
弔古誰荒大澤葭味永黄雞羮苦菜香清沈水煑榠樝<lb/>
拈來信手皆佳句浩歎東洋渺際涯<lb/>
<pb n="KR4d0283_WYG_002-23a"/>
海棠冬暖亦狂花歩遶畦區羡物華㣲雨蒼茫低塞鴈<lb/>
寒聲寂歴到汀葭映人清絶梅松竹照眼黄垂橘柚樝<lb/>
自喜閑中足幽興不妨時理醉生涯<lb/>
　　　題蘇瑑覺齋二首<lb/>
不隨鑿枘辨方圓安用蓍龜考未然萬物由來皆偹我<lb/>
寸心既盡即知天見㡬那俟拈花手樂道渾忘絶易編<lb/>
自得誠眀千古學誰能證此具精専<lb/>
滅去觚稜性本圓了除藩蔽物皆然向來具足頂門眼<lb/>
<pb n="KR4d0283_WYG_002-23b"/>
盡發卑㣲甕裏天膠擾空花俱是幻拘攣塵鞅束如編<lb/>
非予孰為幡然起莫遣阿衡羙獨専<lb/>
　　　和長兄席間書事<lb/>
窮山二月無多樂猶作春來料峭寒常恐花枝暗蕭索<lb/>
却教詩句漫艱難尋芳賴有城西角泥飲休論日㡬竿<lb/>
他日山僧紀清集閣中應作畫圖看<lb/>
　　　題舅氏耕隠圖<lb/>
詩書事業可公卿垂上青㝠却反耕舎己芸人吾弗爾<lb/>
<pb n="KR4d0283_WYG_002-24a"/>
種田得飽我何營一犂春雨寜論力萬里秋雲㑹享成<lb/>
堂上更書無逸語也知稼穡重金籝<lb/>
　　　書懐<lb/>
萊衣喜氣着青衫世路従渠裂兩驂試問虚名空斗北<lb/>
何如榮養樂陔南鄰墻飽聽新詩句尊酒相従㡬笑談<lb/>
聞道秋郊足佳趣好竒誰復似岑參<lb/>
　　　食菜作二首<lb/>
吾儒不羡能方丈彼相胡為食萬錢誰識春來有珍味<lb/>
<pb n="KR4d0283_WYG_002-24b"/>
樂如疏食曲肱眠園中菜把勤能致曹掾蓴羮美未専<lb/>
便作逺謀勝肉食他年無媿作詩篇<lb/>
春來日饍菜數本絶勝杖頭擕百錢但得園蔬非饉嵗<lb/>
肯令午夢攪清眠食芹有美吾思獻采菲無遺利可専<lb/>
莫笑先生長誑腹解吟朝日照盤萹<lb/>
</p>
<p>
</p>
  </div>
</body>
</text>
</TEI>
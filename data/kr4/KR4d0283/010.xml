<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>省齋集巻十</head>
    <p>
<pb n="KR4d0283_WYG_010-1a"/>
欽定四庫全書<lb/>
　省齋集巻十　　　　　　宋　廖行之　撰<lb/>
　　哀詞<lb/>
　　　田縣尉悲風詞<hi>臨安道中作</hi>
風蕭蕭兮吹我衣念故人兮我心孔悲飛霞為䄡兮彩<lb/>
雲為旂胡徘徊兮耒江之湄風蕭蕭兮吹我裳念故人<lb/>
兮我心孔傷星辰為珮兮明月為璫胡襄羊兮耒山之<lb/>
陽耒山髙髙兮耒水清清髙者君之氣兮清為君之神<lb/>
<pb n="KR4d0283_WYG_010-1b"/>
君挾此以生兮不隘以大胡皎以明兮忽湮以曖堂有<lb/>
老兮室有穉能不抱孫兮樂親以戯子如不暇恤兮親<lb/>
寧忍忘孰奪之去兮不少翺翔大江之南兮淛江之東<lb/>
昔與君兮笑言相從想丹旐兮埋圭玉於土中千里泫<lb/>
然兮余獨感此悲風<lb/>
　　祭文<lb/>
　　　祭江西宋漕文<lb/>
嗚呼公之盛徳根於天資醇雅篤厚寛和靖夷入簉漢<lb/>
<pb n="KR4d0283_WYG_010-2a"/>
庭允清且直出將使指南國是式其在天下善類屬心<lb/>
而於湘人惠顧尤深昔焉奔趨有進無退公禮佚遺誠<lb/>
意下逮昔焉遐陋士寡見聞公培根原富之典墳至出<lb/>
私緍以千萬計教育諸生如訓子弟既建之師為良範<lb/>
模且請於朝錫田孔腴風厲一時成就亦至廣之四方<lb/>
招徠其類自公移節湘人去思丞其具瞻以福華夷日<lb/>
問起居洽於聞聽胡為倐焉駭此不令嗚呼哀哉仲春<lb/>
之杪猶拜公書銀鈎粲耀恩意勤渠况復留心於石皷<lb/>
<pb n="KR4d0283_WYG_010-2b"/>
士齎賜百金以佐廪餼方幸湘人䝉澤無窮天乎不仁<lb/>
降此鞠凶訃音之來聞者驚悸雨泣風悲興歎殄瘁自<lb/>
江而蜀丹旐日西百舍而遥奔走莫隨哭公皇皇競走<lb/>
蕭寺主公鄉僧為位以祭斯人存亡係世戚休知與不<lb/>
知皆為涕流獨兹湘人感動不巳萬里東風聞此哀誄<lb/>
　　　遣祭江西宋漕文<lb/>
嗚呼噫嘻天禍善類哀哉鞠凶哲人隕墜哲人誰居成<lb/>
都之英粤繇文翁世有聞人匪卿則雲太息用寡於皇<lb/>
<pb n="KR4d0283_WYG_010-3a"/>
熙朝獨盛儒雅范蘇而來踵武如公表裏純一事業昭<lb/>
融其在朝行靖共正直其在四方吏治之式公如和氣<lb/>
隨用時宜云胡湘人勿替永思人斯明刑公導之徳尊<lb/>
禮耆明起之遺佚大興黌校風以詩書不寧貲費恩意<lb/>
勤渠凡湘之人惠澤斯厚矧是鯫生得所未有睠焉兒<lb/>
曹爼豆諸生公有大造人皆歆榮自湘而吳徯公益大<lb/>
推其所為得不咸頼于何不淑殄瘁興嗟仁而弗壽天<lb/>
乎命耶嗚呼哀哉文翁之風于公復見匪既其文實可<lb/>
<pb n="KR4d0283_WYG_010-3b"/>
兼善嗟公之藴百纔一施今其亡矣范蘇而誰匪公獨<lb/>
亡斯世之戚湘人皇皇啜嗟何及耿耿芻奠道阻神馳<lb/>
雨淚東風岷峨之悲<lb/>
　　　祭鄭知録景先文<lb/>
嗚呼海嶽之靈挺生俊異衡山之陽朱陵福地秀氣所<lb/>
鍾是為人瑞我來寓鄉首識晜季唯公白眉體性純懿<lb/>
入孝出悌居仁由義三挹鄉書終於㧞萃父子連科光<lb/>
榮黨遂徳行昭明宜在髙位寘彼周行為禮樂噐戯彩<lb/>
<pb n="KR4d0283_WYG_010-4a"/>
腰金五福全偹云何不淑訃音忽至聞問驚怛無從涕<lb/>
淚天髙難諶胡不憗遺垂白慈母何心親禭伊予無狀<lb/>
不我遐棄零丁薄宦方私仁庇今而永訣惘然心瘁有<lb/>
子肯堂端足繼志克昌厥後雲來繁熾千里望風慟而<lb/>
誰為長歌之哀言不盡意唯公英眀歆此薄饎<lb/>
　　　祭鄧彦霄文<lb/>
嗚呼彥霄學十年而仕仕十年而逹方華秩兮階升乃<lb/>
逆旅兮奄没葢歸殯兮三載今卜云其窀穸愴慈母兮<lb/>
<pb n="KR4d0283_WYG_010-4b"/>
耄年而諸孤之不立將獨倚其仲兄而彥霄已矣不可<lb/>
作矣哀哉然彦霄有兄孝友自植娛親亢宗益昌其閥<lb/>
諸郎刻意詩書之業朋友之望亦少塞矣某與聞啓殯<lb/>
塟期有日痛彦霄之不可復見也相與寓哀於一奠而<lb/>
訣嗚呼哀哉<lb/>
嗚呼彥霄乃止於是耶彼以數言謂天則爾其夀其促<lb/>
祗繫乎此賢不必永惡或後死嗚呼斯數之説果天理<lb/>
耶將賢之生偶然而非天意耶抑天惟不夀於賢而靳<lb/>
<pb n="KR4d0283_WYG_010-5a"/>
斯羙耶其亦忌夫聰雋秀哲多耗造物之英氣故嗇其<lb/>
齒耶生賢而勿夀則亦勿生而已嗚呼哀哉彦霄以力<lb/>
學取賢科以長材基膴仕文采之英政術之懿葢人難<lb/>
於兩全而彥霄從容有餘地始簿領於舂陵則攝邑而<lb/>
宜只暨再轉而為丞廪令名兮日起竦諸公之迎致紛<lb/>
盤錯而歴試葢刃往而牛解無肢經於肯綮宜薦墨之<lb/>
上聞謂一路人材之偉也嗚呼輕車夷途青雲萬里胡<lb/>
為一旦軸折輪柅顧方盛年百未一矢人之云亡興嘆<lb/>
<pb n="KR4d0283_WYG_010-5b"/>
殄瘁而况其家顧未及祉兹士林之惋嗟而難兄盡痏<lb/>
也嗚呼此猶其小者耳彼八十之慈親尤屬心於季子<lb/>
盖倚門其榮歸乃聞訃兮横涕奪母子之至歡則禍之<lb/>
慘烈莫斯擬也嗚呼豈天理之當然顧不仁於善類耶<lb/>
某等平生志同誼等兄弟啜臨喪兮慟哀渺天問兮不<lb/>
可以揆徒寫情於斯言尚精英兮来暨嗚呼哀哉<lb/>
　　　祭劉宣教文<lb/>
惟靈蚤中鄉選晩登科名學以苦就仕則未伸於朋友<lb/>
<pb n="KR4d0283_WYG_010-6a"/>
有信於親族有情髙誼大志樂善教人惟予與公情意<lb/>
交深少年為友中年為姻以妙理教我子以至言恱我<lb/>
心思從遊之至乆俄生死之乃分悲公之身有禄而不<lb/>
得終養其母念公之子有禄而不能致養其親何吉士<lb/>
而悖五福之康寜也耶清酌既奠庶羞既陳再拜流涕<lb/>
靈其是歆<lb/>
　　　祭王宣教文<lb/>
惟公抱負正學襟期古人詞源倒峡摛筆生春桂籍俯<lb/>
<pb n="KR4d0283_WYG_010-6b"/>
拾拔足囂塵仕不苟進志在養親藴其所受屈而未伸<lb/>
謂宜濶步行涉要津胡為一疾遽損其真嗚呼哀哉修<lb/>
短固有定而公之數才踰知命之年死生固無憾而公<lb/>
之堂且有垂白之老顧天道之難測而公去之何早嗚<lb/>
呼哀哉恨切九泉痛極終天逝水不返遺言是編惟公<lb/>
之後有子曰賢當益大乎公之門而公於此復何憾焉<lb/>
某也夙通閥閲復締絪聮方蒿倚之是託何哲人之遽<lb/>
仙嗚呼哀哉有酒且㫖有俎登筵寫哀一酹殞涕潸然<lb/>
<pb n="KR4d0283_WYG_010-7a"/>
公其来歸鑒此拳拳<lb/>
　　　祭范學諭文<lb/>
竊惟名門冠於衡陽昆弟文譽父子巍科鄉邦所難曾<lb/>
無一憾惟堂前之萱草方榮老萊之斑衣遽杳噫天上<lb/>
之白玉樓成乎地下之修文郎缺乎栩然蝴蝶成莊周<lb/>
之夢乎不欲封侯甘赤松之游乎嗚呼哀哉<lb/>
　　　祭羅宣教文<lb/>
惟靈生禀淑質心潜典墳躐取髙第聲教日聞賢推令<lb/>
<pb n="KR4d0283_WYG_010-7b"/>
子明而有文題名鴈塔聮芳繼芬慈闈親養定省晨昏<lb/>
躬盡孝敬師模縉紳慶裔赫奕将大其門宜躋膴仕致<lb/>
身青雲顧我綿薄獲締婚姻猥奉談麈情深意勤相去<lb/>
晨夕阻以重闉豈意微疢死生遽分嗚呼哀哉徳行孝<lb/>
友孰能似君文章器識孰能與倫貴富老夀謂底無垠<lb/>
天胡嗇之有異我云拊棺為痛怨莫吐呑捧觴跪奠涕<lb/>
淚沾巾<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>省齋集巻一</head>
    <p>
<pb n="KR4d0283_WYG_001-1a"/>
欽定四庫全書<lb/>
　省齋集巻一　　　　　　宋　廖行之　撰<lb/>
　　賦<lb/>
　　　巖桂賦<lb/>
秋氣之清萬殊禀成斂英華於品彚孕粹精于桂根猗<lb/>
歟休哉何其挺挺乎不狥世態飄飄乎欲凌髙旻也邪<lb/>
當其玉宇涵空金行奪暑庭捂憔悴於銀牀江蓼凄凉<lb/>
於沙渚睠籬菊之未旉嘆園葵之已暮兹桂也壓衆卉<lb/>
<pb n="KR4d0283_WYG_001-1b"/>
以推先争秋光而獨主時也莫不縁蓓攅枝吐芳露竒<lb/>
若瑣若碎若繁若稀若什若倍若贏若畸或出類以若<lb/>
長或附承而若卑珠綴甚富酥凝未澌雖玉蟲差擬風<lb/>
韻之奚取金粟可嫓典刑之已非至若露霽晨興月浮<lb/>
夜明動㣲颸於披拂暢竒芬而逺聞蕩世俗之喧濁掃<lb/>
鼻觀之囂塵可使沉水斂煙於燕寢猗蘭奪氣於深林<lb/>
得非蓐收肅殺之威或有所寓太白剛勁之氣或有所<lb/>
慿而然耶彼芙渠兮不亦華乎凌波間而顔如渥朱水<lb/>
<pb n="KR4d0283_WYG_001-2a"/>
茍涸兮幹隨以枯彼桃李兮何彼穠矣競春朝兮天然<lb/>
綺麗秋之至兮葉紛以委萱忘憂兮何事容悦花含笑<lb/>
兮其如嫵媚寜寒巖之一枝兮名園之屬子寜霜林之<lb/>
獨秀兮韶華之付爾君不見伯夷之行兮得清之全風<lb/>
聞百世激貪懦之心焉又不見孟軻之志兮養其浩然<lb/>
至剛至大則天地而塞焉此蓄之有素而發之無前豈<lb/>
與夫競紛華於頃刻誇美艶之鮮妍者同年而語哉此<lb/>
東臯子之問答所以發徳馨於幽潜者也<lb/>
<pb n="KR4d0283_WYG_001-2b"/>
　　五言古詩<lb/>
　　　夜坐觀書<lb/>
風露氣凄清秋堂燈火夕開編對聖賢窮理貫今昔豈<lb/>
無侯門裾俛仰無顔色豈無終南路矯詐虧名實莘耕<lb/>
渭釣人樂道貴自得青紫與金珠從渠儻來物<lb/>
　　　重九後菊未開<lb/>
　　　　春初得菊四株植之于西䆫之墻隈糞土培<lb/>
　　　　之加以灌溉庶幾為重九之觀今度重九且<lb/>
<pb n="KR4d0283_WYG_001-3a"/>
　　　　踰旬矣尚未敷榮作詩詰之呈示同社諸友<lb/>
靈根何許來初春首移植封培極膏壤灌溉勤朝夕惟<lb/>
知人力勝可與天工敵侵尋度重九荏苒復旬日含芳<lb/>
似慳吝細蓓猶的厯得非司花神不為狥世習閉闗存<lb/>
清髙後時養介僻不然蓐收靈䕶持莫庸釋未容遽爛<lb/>
熳留作秋歸憶胡為倚墻隈向人殊寂寞雖非彭澤長<lb/>
汝勿余於惜<lb/>
　　　贈别羅舜舉<lb/>
<pb n="KR4d0283_WYG_001-3b"/>
憶昔相從㳺往往甞繼晷論文在肺肝商確到肌體一<lb/>
從悵分擕鳬鴈慣居徙相望兩川間别夢縈百里向來<lb/>
故園思歸興動行李奔馳快一見舍舘渠暇理疇昔夜<lb/>
過門明月耿相視一尊邀躊躇嘯詠天風起朝來得秀<lb/>
句惜别語盈紙所愧才空踈雅意孰稱是塵勞喜驅人<lb/>
遣我輪善柅明當問歸途馬足莫西指男兒結交情聚<lb/>
散今乃爾誰論十日惡懐抱好無幾活活郴江流此去<lb/>
下湘水慇懃儻懸情願言寄雙鯉<lb/>
<pb n="KR4d0283_WYG_001-4a"/>
　　　寄舅氏<lb/>
北山結齋處爽塏非囂塵開軒尋丈間四座情誾誾君<lb/>
無挾長態我亦㤀等倫終朝究道藝得趣何其真一從<lb/>
分携去聲跡如參辰相望逺十舍誨席無由親秋髙鼇<lb/>
峯秀得助尤清新明珠不分錫何以慰吾貧<lb/>
　　　和劉寺簿韻就述丐祠意<lb/>
衡湘風物佳㣲産亦豐美清腴足秔稻隽永到梨柿一<lb/>
飽自有餘此樂渠有涘况逄使君賢公餘多燕喜新詩<lb/>
<pb n="KR4d0283_WYG_001-4b"/>
且間作健筆時一泚形骸了區别肝膽洞遐邇言論斯<lb/>
靄如㫖意不㤀起梧檟良栽培稂莠早耘耔我愚莫孰<lb/>
何流輩敢倫儗毎聞循循誘敢媿空空鄙髙堂有白髪<lb/>
冨貴寜羡彼丐公成此心萬事歡菽水<lb/>
　　　從三舅氏携兒姪逰向園分韻得買字<lb/>
鄽居逺囂塵市隠𣺌湖海閑窻理書巻樂事供戯綵蕭<lb/>
然萬慮㤀恬爾四時改青山滿郊園未省費錢買客來<lb/>
笑迂拙我乃厭機械今朝起遨遊歡意與天㑹光風挟<lb/>
<pb n="KR4d0283_WYG_001-5a"/>
霽月璇宇掃氛靄兹㳺發吾舅慫恿及流軰扁舟凌湘波<lb/>
歩屧更東邁名園展良覿珍賞皆勝槩松筠矗髙節花<lb/>
草足芳佩化工自無私物理欣有待從渠春爛熳壯我<lb/>
胷磊磈招邀坐莓苔取次列鮭菜真成脱邉幅底用見<lb/>
竒怪酒䦨發深省事往憶初載經營賦歸田想像古賢<lb/>
宰騎箕乆汗漫種木今猥大安能耽燕翫頗復念興廢<lb/>
信美非吾廬髙興忽天外歸來且長哦它時續詩話<lb/>
　　　自中都歸題勝業寺古栢<hi>栢一本九榦甚竒古</hi>
<pb n="KR4d0283_WYG_001-5b"/>
昔聞南山下有栢古且竒書癡守寒牕一見嗟無期歸<lb/>
從軟紅塵乃識蒼虬姿青青十畆䕃凛凛千年枝山靈<lb/>
日守䕶斧斤誰侵欺孤根乆盤踞珍幹分逶迤飄蕭爽<lb/>
氣生蓊蔚祥雲低九龍出同穴宛轉猶相持髙標足古<lb/>
意貞操長遐栖豈無金芝秀𤨏𤨏誇一時豈無豫章靈屑<lb/>
屑闗興衰何如此嘉樹毁譽無欣悲傳聞禹所植往事<lb/>
誰能稽安得子墨卿寫作無聲詩<lb/>
　　　醉中紀事題辰州浄因寺<lb/>
<pb n="KR4d0283_WYG_001-6a"/>
山城春半時底事風作惡小隠杜書帷暗想花蕭索命<lb/>
駕訪林藪尋芳到叢薄漫山粲百英隨分有餘樂縈迴<lb/>
度城隂徙倚歩禪閣山僧正齋餘茗椀快新瀹壁間有<lb/>
佳句一誦喜且愕登堂陳盃盤痛飲自諧謔新詩恣賡<lb/>
酬郢匠成妙斵忘機物不疑屋山下烏啄松風動豪氣<lb/>
號怒響林壑顧我亦楚狂髙興復誰托揮毫屬同逰聊<lb/>
共題新堊<lb/>
　　　代遊西湖分韻得香字<lb/>
<pb n="KR4d0283_WYG_001-6b"/>
永嘉有儒宗學古源流長未施經國手姑綰祠嶽章豈<lb/>
惟禮秩重正遣文教昌從逰者誰子秀異推荆楊羡君<lb/>
春秋學三傳可束藏君章湘中傑况有今黄香羣賢集<lb/>
董帷幸甚同翺翔吾邦一何遇石鼓分餘光坐令士氣<lb/>
振聞者皆激昂今朝過封胡三英璨琳琅乗興訪蕭寺<lb/>
草草羅酒漿吾儕亦縱臾十駕隨飛黄亢宗頼季子未<lb/>
數彦道狂讀禮不敢過養晦須名揚旁觀且䄂手代斵<lb/>
媿不臧聊補分韻篇一笑薫風凉<lb/>
<pb n="KR4d0283_WYG_001-7a"/>
　　　送岳陽陳倅秩滿還朝八首<hi>以邦國不空別駕之功為韻</hi>
千古太丘長風流世淳龎衮衮多公卿他姓渠可䨇秪<lb/>
今廪賢雋半刺均麾幢朝天建長策致主新周邦<lb/>
閩為多士郷三山最英特問學可經世文章更華國公<lb/>
維太宰出宅相有令徳無忌獨何人猶能弭凶慝<lb/>
先漢郡有丞選置不浪取次公在河南吏嚴而獨不皇<lb/>
家重監郡小試煩大手上方求寛和淹外詎容乆<lb/>
岳陽古建郡不但樓觀雄英英范公記百世揚清風斯<lb/>
<pb n="KR4d0283_WYG_001-7b"/>
文行益逺雅意言非空懐哉乆登臨所期憂樂同<lb/>
重湖昔苦兵流亡動輕别幾年費勞來經旱復騷屑有<lb/>
底田多稼民情洽歡悦洋洋康頼歌今無媿前哲<lb/>
湖山政俗殊疆理罕憑藉壤賦無定書民田互欺詐所<lb/>
急井田均争心詎難化入告今其時公行毋俟駕<lb/>
舍人趣治裝驅車將東之两載賢轍淹一朝萬里馳洪<lb/>
惟徳器逺自是廊廟姿寜湏佩刀祝已動宣室思<lb/>
少陵不作威恐墮趨走中而今巴丘吏所遭更途窮力<lb/>
<pb n="KR4d0283_WYG_001-8a"/>
緜何以振敢意鄠縣功慨歎薛長史誰其繼髙風<lb/>
　　　夀湖南宗憲五首<lb/>
梅餘傲雪香栁欲揺金絲隆冬如許清真宰渠物私居<lb/>
然風景殊鍾此賢傑姿政湏鴻鈞播天意扶民彛<lb/>
斯文不于政體用方殊觀頗聞罷謀曹渠肯先學官而<lb/>
公獨古意首欲尊儒冠果哉此道振善俗良非難<lb/>
湘俗日窳敝嗜惡甘如飴良心豈初然物欲或迫之經<lb/>
正則民興靡事窮誅夷桑麻遂生業四海治可推<lb/>
<pb n="KR4d0283_WYG_001-8b"/>
伊洛有真𣲖淵源洙泗宗蜀張日益逺言行將無同於<lb/>
公見事業吾黨知適從坐令千載下竟識儒者功<lb/>
欲夀人之情而仁獨也正有能用其力盡性以致命公<lb/>
誠格物意心静無不敬却笑彼談仙區區較功行<lb/>
　　　夀湖南管倉五首<lb/>
齊卿善髙奚為治孰過之到今民受賜㣲管嗟吾其宜<lb/>
哉世祀昌有此廊廟姿功名方鼎來端亞蕭與伊<lb/>
敬仲始鹽䇲豐財此權輿端能佐經費農末深相須惟<lb/>
<pb n="KR4d0283_WYG_001-9a"/>
皇叙八政國裕民無癯誰其制低昂江左今夷吾<lb/>
平糴慮國深公囷匪邦積自古斯有年寖逺失初意今<lb/>
年出緡錢樂嵗怨狼戾此法竟施行農民等蒙恵<lb/>
古人重繇使竭作唯追胥兩税已復役三倍將何如洪<lb/>
惟愛基本幸甚均慘舒周親今閭閻民情力有餘<lb/>
嵗寒萬本怯表立蒼官榮相㸔琅玕碧更對梅玉清得<lb/>
能三友佳來夀千載英慶事未渠央髙標自天成<lb/>
　　　挽劉監廟<lb/>
<pb n="KR4d0283_WYG_001-9b"/>
去嵗與君别髙談氣如虹酒酣出三詩遺我意何窮歸<lb/>
塗度黄花偶遇衡人東問君無恙否報言近已終聞之<lb/>
駭且疑期君後凋松分携數月耳鷄年何遽逢還家僅<lb/>
弛擔走哭悲填胷夫君鄊評髙孝友古人同一第晚乃<lb/>
得權門肯投蹤暫出不少留翩翩若冥鴻力學老不倦<lb/>
進得新有功惜哉幹國資已矣浮雲空最憐親白髮行<lb/>
路為慘容頼是有子賢接踵翔蟾宫朝來哀笳發湘江<lb/>
雨濛濛月嶺挂寒斗霜林號凄風斯人重難見夜臺情<lb/>
<pb n="KR4d0283_WYG_001-10a"/>
得通<lb/>
　　　送鄧彦霄<hi>有序</hi>
　　　　僕聞南山下有耕者始其業㣲甚他日連阡<lb/>
　　　　陌専沃壤盖其富視封君客或訪其故對曰<lb/>
　　　　田農也不知其他吾能不廢吾業而已始吾<lb/>
　　　　得汙萊數畆人不屑治者吾治之加力不敢<lb/>
　　　　鹵莽滅裂也計其穫視饁餉不徒食以故吾<lb/>
　　　　業益廣今幸且富顧耕則不暇而吾心朝夕<lb/>
<pb n="KR4d0283_WYG_001-10b"/>
　　　　經畫乎此特其所處小大之異耳勞於小而<lb/>
　　　　不廢積於大而益不懈天下事皆然僕嘗異<lb/>
　　　　其言將世之君子殆有愧此自世以空談媒<lb/>
　　　　位仕未有一毫補公上已謂州縣為徒勞簿<lb/>
　　　　書期㑹一切廢弛曰儒者以大臣自期宜若是<lb/>
　　　　彼其愒偷曽不若耕者之不素餐也矧仕于<lb/>
　　　　邑所謂髙士不為者先漢已有此俗今吾友<lb/>
　　　　鄧君彦霄乃欣然就此位若將得行其志者<lb/>
<pb n="KR4d0283_WYG_001-11a"/>
　　　　其所懐負不茍徇世誠如是一職不廢矣夫<lb/>
　　　　使圖籍有考而縁絶淆亂之弊戢膏澤下扵<lb/>
　　　　民必自此始且僕聞鄭有君子曰子産其言<lb/>
　　　　政如農功日夜思之思其始而成其終朝夕<lb/>
　　　　而行之古之人自效一官逹之于運天下其<lb/>
　　　　於民監法皆如是彦霄過僕為别屬聞耕者<lb/>
　　　　之説意其有補于從政因序而詩之以為贈<lb/>
四海一畎畆萬事均農桑汙萊儻輟功饁餉安取償斯<lb/>
<pb n="KR4d0283_WYG_001-11b"/>
言媿田叟為吏輕官常悠悠但愒日往往俱亡羊鄧侯<lb/>
獨古意枳棘寜鸞凰所懐將志行身詘庸何傷髙士豈<lb/>
徇俗濟時乃褰裳功名始一邑圖籍皆甘棠古人正如<lb/>
是逺業詎可量薫風入虞絃萬㝢須阜康行矣食人食<lb/>
勿謂吾言狂<lb/>
　　　題族兄耐軒<lb/>
乾坤一覆育日月恒囬旋百川滚滚流晝夜不舍旃豈<lb/>
無桃杏姿孰與松筠堅物理耐則勝人事敗以獧君㸔<lb/>
<pb n="KR4d0283_WYG_001-12a"/>
伯禹功手足甘胝胼茍無尼父志緇磷多夤縁躁輕易<lb/>
與耳頑頓終安然吾宗伯也亢學世其家傳韜藏第懐<lb/>
寳穮蓘須豐年雙扉儼庭牖一字深韋絃此意當竟成<lb/>
永言願無愆吾聞約與樂仁者斯兩全君能處以一我<lb/>
見成皆天伊傅終佐時吴鄧徒多錢他時軒中人更耐<lb/>
官九遷<lb/>
　　　題君子亭<lb/>
䟽池種瓊瑶築屋㸔雲錦愛渠花種賢佳處心自領我<lb/>
<pb n="KR4d0283_WYG_001-12b"/>
愛池中花花中有君子相看亭上人其人亦如是<lb/>
　　　和苦熱喜雨<lb/>
吾聞和隂陽古人喻調鼎四時有節適萬類自紓窘神<lb/>
哉洪鈞播妙自元氣涬寒暑遞推遷日月互光烱隆冬<lb/>
生流金酷熟啟氷井由來積以漸其究勢莫競沿流盍<lb/>
尋源循踵良自𩕳天功果其全人事或可請民咨思圖<lb/>
易牛喘戒用猛于焉貴調燮持以濟炎冷今年苦煩蒸<lb/>
六月無息影晴曦煽赫赫卒嵗憂懔懔無何隂鳥鳴恍<lb/>
<pb n="KR4d0283_WYG_001-13a"/>
若商羊騁濃雲潑黛合飛電與天等誰為投壺戯多謝<lb/>
一笑肯疾雷正晝發隠隠連夜永羣龍挾雨飛霶霈浹<lb/>
四境豈惟蘇槁苖已足潤頑礦歡呼到田稚揚泊亂池<lb/>
黽熱惱變清凉造化秪俄頃如痛乃遽定若醉而倐醒<lb/>
人情競欣欣我寐獨耿耿帝力今何知誰其發深省古<lb/>
來禹稷志要在飢溺拯行當嵗有秋豈但禾同頴羣熈<lb/>
正待哺一飽慰延頸恩斯宇宙均澤可天地準憐渠詫祥<lb/>
瑞得醉矜酩酊何人司調元嗣嵗願多稔但令風雨時<lb/>
<pb n="KR4d0283_WYG_001-13b"/>
誰復浪悲哂<lb/>
　　　夀岳陽林倅<lb/>
南風舞山木幾日天好晴驟雨洗空翠當暑氣倐清湖<lb/>
光散瀰渁宇鑑浮青冥魚龍戯吹浪草木揺芳馨祥氛<lb/>
郁華居喜色生緹屏緹屏一何喜别駕今甫申丰神禀<lb/>
崧嶽仙骨標蓬瀛間世出王佐生賢果天心當時三更<lb/>
月尚記七莢蓂居然熊羆夢况乃星宿熒堂堂問禮家<lb/>
豈但工梅吟西湖耿澄澈泰山媿峥嶸徳器重九鼎材<lb/>
<pb n="KR4d0283_WYG_001-14a"/>
猷冠千英鳴絃了巖邑展驥開修程岳陽千乗邦樓觀<lb/>
萬古名形勝以人重民安湏政平誰問蕃宣功正藉太<lb/>
守丞要令范公記亹亹増清芬十行東北來六月西南<lb/>
征心源不受暑王命無留行邦人徯膏澤邑尉覘車塵<lb/>
斂板慰所慕執鞭欣且榮匪私一身遇所冀千里均佳<lb/>
辰迫開府善頌騰歡聲紛紛祝龜鶴懇懇祈松椿人情<lb/>
亶忱切天理尤著明維仁必夀祉稱徳斯鈞衡福禄方<lb/>
鼎來何者當擬倫茫洋洞庭波中有君山青渟峙未渠<lb/>
<pb n="KR4d0283_WYG_001-14b"/>
央功成更遐齡<lb/>
　　　題舅氏耕隠圖<lb/>
平生澤物心不計飽一吻中年厭道路囬首荒二頃有<lb/>
口不自餬誰其識莘尹天子閔斯勞祠官養閑冷庶人<lb/>
乃敢召往役義唯謹兩手不䄂藏扶犁遍畦畛云胡三<lb/>
百㕓正可一笑哂置之他勿問樂此果何愠能敬師冀<lb/>
缺弗治謝楊惲深思鹵莽報寜惮作勞愍拳拳畎畝志<lb/>
尚願國多稔長哦七月篇知公非素隠<lb/>
<pb n="KR4d0283_WYG_001-15a"/>
　　七言古詩<lb/>
　　　書懐寄黄夢立<lb/>
荆山之璞天下竒韞藏待價其誰知楚庭已作再獻客<lb/>
楚國未識連城姿世間萬事乃如此遇否在天而已矣<lb/>
龍螭尚爾困泥蟠可是紛紛肆蚖虺人生安可論窮通<lb/>
失馬有時同塞翁㑹須決起凌雲志髙搏九萬扶揺風<lb/>
　　　夏夜大雨<lb/>
西風響樹聲颾颾暮雲勢作蛟龍逃𤣥冥夜半挽銀漢<lb/>
<pb n="KR4d0283_WYG_001-15b"/>
飜寫到地奔驚濤萬聲傳空震且怒草木股慄皆悲號<lb/>
吾聞閔民望嵗者辛勤必與豐年遭即今麥孕苖欲秀<lb/>
得失相去懸秋毫沛然一雨決豐歉誰謂天鑒徒髙髙<lb/>
　　　和湯無邪<lb/>
東風習習初春天流澌凍解興魚潜池波生緑紋漪漣<lb/>
和氣巳覺彌天淵人間佳處不獨此我有嘉客稱世賢<lb/>
懐歸不肯依劉表滿懐貯月清光皎君行天下眼力髙<lb/>
泰山自見秋毫小往時祖烈通帝震凛凛奚啻霜松清<lb/>
<pb n="KR4d0283_WYG_001-16a"/>
力扶彛倫正皇極精貫日月伊忠誠聲彌宇宙身卑下<lb/>
貪天下願羣龍駕功髙徳厚愈流光誰信幽潜空厚夜<lb/>
吾聞丹穴多祥鸞正論世濟非論官慙卿慙長彼何事<lb/>
五公四世嗤新安欣然如君食舊徳瀾翻自詭真竒特<lb/>
瀟湘江上忽相逢遨遊逺自蠶叢國詩豪氣俠負家傳平<lb/>
生重義不重錢千金萬鎰隨手盡南來祗有兩臂全且<lb/>
言昔與吾兄别相勉相期皆逺業六年萬里天西南厯<lb/>
井捫參淅今接故人已作騎箕英顦顇倦㳺誰可倫風<lb/>
<pb n="KR4d0283_WYG_001-16b"/>
波險阻厭蜀道恨不澤國歸垂綸如今豈乏資身䇿家<lb/>
在吳江天一域牀頭金盡何足言氣干牛斗心金石不<lb/>
須伍舉談班荆開心見膽須真情交㳺衮衮半朝露家<lb/>
有諌省真難兄聴君話言坐未定投我新篇冨嘲咏我<lb/>
思伯氏不可作君為感嘆豈其命自慚無力空慇懃扶<lb/>
揺孰起垂天雲媿無詞華堪掞庭安得瓊琚持報君<lb/>
　　　再酬湯無邪<lb/>
少陵自嘆休問天髙歌杜曲希陶潜兩翁潔身如清漣<lb/>
<pb n="KR4d0283_WYG_001-17a"/>
流行坎止停則淵不肯相邀事趣走相望異世俱稱賢<lb/>
又如雙鶴立表表長庚共月相輝皎人言兩翁皆大才<lb/>
頗恨當時用之小太㣲别垣環紫宸台符烱烱光太清<lb/>
天心愛君見于世生賢賚弼何其誠那知局促多轅下<lb/>
詭轡竊御誇覂駕懐哉朝秣玉山禾徐趨可刷幽并夜<lb/>
我聞此馬如翔鸞不比羣蛙私復官馴轅妥策服黄道<lb/>
御輿君子何其安豈其力稱稱以徳谷量謾冨驢騾特<lb/>
乃知市駿等掄材畢竟多賢重王國湯君謂我祖有傳<lb/>
<pb n="KR4d0283_WYG_001-17b"/>
非獨中選如張錢誅姦發策自其手亟使國歩臻安全<lb/>
忠言信與紛紛别大啟羣公扶帝業退然寜肯自賢功<lb/>
錫馬無心晝三接青編自有聲飛英笑唾當年石季倫<lb/>
髙風盛節位不稱獨抱此志虛經綸君言濟世非無策<lb/>
太息神臯猶異域㑹令桂海一氷天却鎸浯頌燕然石<lb/>
吾儂𤨏碎如棘荆聴君忠憤猶含情可憐有志不得展<lb/>
三嘆失我金昆兄人生萬事皆前定試聴滄浪清濁詠<lb/>
晉陶唐杜等詩窮怊悵文章不如命祝君我有心慇懃<lb/>
<pb n="KR4d0283_WYG_001-18a"/>
天降時雨山川雲古來臯伊今在庭食芹有美湏獻君<lb/>
　　　春日途中<lb/>
人家二月燕始歸春隂還近清明期我行東指來江上<lb/>
傑木夾徑如旌旗驅馳不憚百里逺解后時醉青帘垂<lb/>
懸知故人隠山市相見甫邇黄生眉<lb/>
　　　山棗道中<lb/>
疾雷將雨風怒號夜半破屋聲嘈嘈平明野水一犂滿<lb/>
浮雲忽散青山髙三湘歸來故清絶半載何事徒捐勞<lb/>
<pb n="KR4d0283_WYG_001-18b"/>
可憐辜負春已晚鶯老花殘空濁醪<lb/>
　　　西郊即事三首<lb/>
唐年斗酒價三百苦貴已起詩翁言那知三倍猶痛飲<lb/>
可知此老空煩寃風煙澒洞攪霜信雲日黯淡浮天根<lb/>
此世有酒湏爛醉貴賤瑣瑣寜當論<lb/>
秋老那復雨初晴我行西郊賞西成蘆花飛空訝舞絮<lb/>
楓葉滿徑紛吹萍香秔幸愜一飽願晚菊亦吐三秋英<lb/>
陂池更作嗣嵗計帝力浩浩仁羣生<lb/>
<pb n="KR4d0283_WYG_001-19a"/>
曉行出日歸流螢二童一馬塵蒙纓道傍老翁笑相語<lb/>
道上夫子真勞生有田觀我奉甘㫖無技聳世難公卿<lb/>
從渠自嗤我自樂天風振木哦詩聲<lb/>
　　　又次韻三首<lb/>
昔人逢秋毎悲思往往推本騷人言安知四時皆足樂<lb/>
但願一切長無寃山林朝市等昔夢榮悴開落俱陳根<lb/>
不如沉醉了萬事春蘭秋菊誰能論<lb/>
養禾欲雨稼欲晴閔閔此事須天成湘田是處可穫稻<lb/>
<pb n="KR4d0283_WYG_001-19b"/>
村酒縱飲無幾萍老農歡喜自舉白俗士觸縮誰飛英<lb/>
如今秪合謀一醉功名富貴從浮生<lb/>
一年好景今露螢試問誰濯滄浪纓隨時動遭不事謗<lb/>
潔己自覺太清生西風常次樂郊路好酒不愽當朝卿<lb/>
浩然十里馬蹄疾未到城門打鼓聲<lb/>
　　　夜夢得一句云老樹拜風牕影亂因伸其語為<lb/>
　　　一絶<lb/>
夢魂栩栩塵縁掃風拜月牕春樹老一枕驚囬得句時<lb/>
<pb n="KR4d0283_WYG_001-20a"/>
清竒未遜池塘草<lb/>
　　　江臯即事<lb/>
霜肅寒空晴意力江清一帶玻瓈碧㣲波漾日光浮浮<lb/>
萬頃無聲流寂寂灣頭輕舠一葉㣲篙工急刺馳如飛<lb/>
饑鴉見人自驚去未若鷗鳥能忘饑船頭午後炊烟起<lb/>
䬃䬃㣲風掠蘋尾江臯有客意何如獨立無言望江水<lb/>
　　　再次前韻<lb/>
午日晴眀軒眼力煙浮波面融融碧隔溪誰家鷄一聲<lb/>
<pb n="KR4d0283_WYG_001-20b"/>
人在叢篁更深寂纎鱗弄暖吹波㣲饑鴈為作低囘飛<lb/>
漁翁可是生涯闊放漾終日忘塵機心旌忽為家山起<lb/>
遥憶瀟湘鱠鱸尾誰能一席助清風歸去蒸江弄蒸水<lb/>
　　　書湘隂驛壁<lb/>
舍舟湖頭煙水昏假榻郵傳猶柴門可能濁酒澆客吻<lb/>
莫厭眀月撩詩魂<lb/>
　　　溪流<lb/>
溪流一作神仙遇嵗嵗桃花落復開誰控空巖守竒鬼<lb/>
<pb n="KR4d0283_WYG_001-21a"/>
豈唯塵俗到雲來彭澤昌黎一是非悠悠千古謾傳疑<lb/>
蒼崖何物扄巖竇獨許當時漁父知<lb/>
　　　和喜雨詩<lb/>
夏畦雲稼憂芳蕤炎官火傘烘晴曦何人半夜起龍蟄<lb/>
慰我卒嵗豐年期吾生正作一飽計天意似憫三農時<lb/>
椎牛釃酒樂村社帝力於尔其誰知<lb/>
　　　和陳必强韻<lb/>
三旌之位不足貴萬鍾於我其何加誰如日飲無骨相<lb/>
<pb n="KR4d0283_WYG_001-21b"/>
底用眼眩鳩盤茶哦詩清籟助蕭爽角壯餘子空雄誇<lb/>
東洋北若不汝較望嘆自失無津涯<lb/>
　　　和楊公維二首<lb/>
子雲家無儋石儲日有載酒過門閭道丰澤衍今甫大<lb/>
天理報施寜欺予我慚投李淂珍貺俗眼快覩真璠璵<lb/>
何當急走問竒字報語姑以先勤渠<lb/>
楊侯胷中萬巻書瀾翻騷興軋三閭文成素藁富柱腹<lb/>
詞有餘鋒須賈予俊逸進追新軌轍温純端擬古璠璵<lb/>
<pb n="KR4d0283_WYG_001-22a"/>
我漸不作池塘夢徒羡清溝媿濁渠<lb/>
　　　和㳺子歎<lb/>
前年春種方萌蘖我喜君來屐幾折今年湖田農正忙<lb/>
君從伯氏聴漁榔平生四海饒足力到處哦詩不虚日<lb/>
髙懐一笑無心雲暮秣燕冀朝吴飱從渠小知但莽蒼<lb/>
覊馽維絡㳺龍顙男兒遇合自有秋此志寜為温飽休<lb/>
　　　呈武氏表兄余兒時武氏三四表兄過我龍穴<lb/>
　　　里中已而為别今逾二十載矣兹侍老人通守<lb/>
<pb n="KR4d0283_WYG_001-22b"/>
　　　沅陵武氏寓辰之屬邑五峴坡栖碧翁適逝去<lb/>
　　　既襄事而四兄來訪皆魁偉竒絶有昂霄聳壑<lb/>
　　　之氣連日奉欵語劇談世事論文説詩私竊喜<lb/>
　　　慰感而成詩十八韻呈諸表兄<lb/>
我家蒸湘東復東君嘗過我從嫗翁我時總角君未冠<lb/>
相與逰戯如鴻濛無何君作十年别逺指沅水云能窮<lb/>
兒時豈識銷黯事聚散過眼囬頭空衡陽以西大酉麓<lb/>
其間不及馬牛風向來往往二十載音問無計隨鱗鴻<lb/>
<pb n="KR4d0283_WYG_001-23a"/>
吾翁得官夜郎郡盡室隨牒溪山中故應喜近栖碧老<lb/>
豈謂一疾銘幽宫箕裘頼有七男子華萼競秀堦庭豐<lb/>
爾來得得歩相訪磊落玉樹何玲瓏固知乃翁已無憾<lb/>
有子足勝王家戎團圞夜話得相屬幸勿别去輕怱怱<lb/>
即今山城二月半李花能白桃能紅陽和薫蒸著草木<lb/>
駘蕩夭冶春融融繁華不足悦我眼獨以文字忻磨礱<lb/>
男兒胷中負志業聲價直欲髙恒嵩立身揚名我軰事<lb/>
肯逐斥鷃甘蒿蓬篇詩慇懃匄領畧但愧骩骳言非工<lb/>
<pb n="KR4d0283_WYG_001-23b"/>
　　　呈四表兄求栖碧遺文<lb/>
　　　　某竊聞姑丈生平逰戯於詩著述甚冨毎恨<lb/>
　　　　不克奉杖屨乞其緒餘以啟頑繆今巳矣然<lb/>
　　　　審知諸兄寳藏遺文以傳不朽猶幸得一拜<lb/>
　　　　讀而未敢輕易也輒用前韻成拙詩以見意<lb/>
　　　　諸兄幸憐其勤勤舉以授之則庶幾尚可沾<lb/>
　　　　匄其殘膏賸馥也幸甚<lb/>
詩亡自昔周之東末乃頼有三閭翁三閭避䜛思去國<lb/>
<pb n="KR4d0283_WYG_001-24a"/>
當時無人歌雨濛忠懐義槩不見省獨以文字塗幽窮<lb/>
髙情寓物發歎詠憂深思逺言非空富如渤澥産百怪<lb/>
浩若九萬扶揺風後來文士相繼出思援弓繳隨㝠鴻<lb/>
二都以降更七代浸墮侈靡滛哇中新竒嫵媚乏典則<lb/>
往往體制多稱宫汗牛充棟號繁博簡䇿冗長何其豐<lb/>
至音寂寥風雅墜天球何處求玲瓏遼遼曠世一杜叟<lb/>
粹出于正排夷戎丁年天寳適倥偬﨑嶇奔走方怱怱<lb/>
有我未始不憂國豈若兒軰隨朱紅瞻前無隣後無配<lb/>
<pb n="KR4d0283_WYG_001-24b"/>
膏馥殘賸何豐融少陵以來栖碧老筆鋒閃閃矛新礱<lb/>
九原已矣不可作知有妙語齊烝嵩生平寤寐祈一見<lb/>
如垢未沐頭方蓬君無恐我誤雌霓研覈諷誦猶能工<lb/>
　　　次韻酬郭承禧<lb/>
　　　　近不羞以惡拙呈似望一鍼砭之以起廢痼<lb/>
　　　　盧扁固未肯輕施且過於奬拂借之好語殆<lb/>
　　　　欲益其疾與公必不恝然也敢賡元韻不吝<lb/>
　　　　竟誨之幸甚<lb/>
<pb n="KR4d0283_WYG_001-25a"/>
黄鐘大吕非常器清廟陳之乃其地胡為小用噎寸莛<lb/>
猶遣咸韶有遺事君才棲枳今何時天意似欲昌吾詩<lb/>
西山正爾朝氣爽左手好在霜螯持連墻顧我勞相過<lb/>
徙舍羡君安宴坐春蘭秋菊借芬馨蚯蚓蒼蠅許賡和<lb/>
彌明出語如笑嬉喜悲思苦那能竒便須起敬拜牀下<lb/>
敢問所學真誰師<lb/>
　　　賦壓波亭呈益陽趙宰<lb/>
當塗自詭譙中龍長驅逺鬬矜餘鋒孫劉交合出竒計<lb/>
<pb n="KR4d0283_WYG_001-25b"/>
一炬赤壁成三雄荆州疇昔借資地乆假乃復相仇攻<lb/>
是時熊湘介二國北有蜀壘南吴牖蠻争觸競巳千古<lb/>
往事獨有江流東人言此水自雲阜聫引澬邵經夷中<lb/>
﨑嶇二梅壓盤束擘裂千嶂煩奔衝窮豪究勇力少縱<lb/>
始得平隰流舂容紆餘十里僅閒暇贔屭五渚俄衝從<lb/>
瀦為渟淵産百怪往往不宅馮夷宫春霖夏潦故假藉<lb/>
谷吐川灌資騰舂陽候客氣不自禁驅脅罔象從羣凶<lb/>
往時井邑困陵藉欲已此患嗟無庸英英忠定經國手<lb/>
<pb n="KR4d0283_WYG_001-26a"/>
初日小試勤民功不煩燃犀照竒鬼正爾宴坐銷狂烽<lb/>
築亭據勝俯百壑坐使衮衮皆朝宗投巫謾詫鄴中老<lb/>
驅鱷未遜潮陽翁横流一旦復故道精意要與神明通<lb/>
吾聞祖龍制六合欲以盛氣陵華戎將㳺㑹稽示汰侈<lb/>
乃被濤浙還他從區區水波豈云惡要是暴戾神方恫<lb/>
安知盛徳雖邑宰能轉造化囬天工爾來百有六十載<lb/>
民得平土趨耕農只今令尹亦公輩惟有善政希髙蹤<lb/>
興言晴雨應如荅豈復旱溢憂怱怱喜豐對峙且華屋<lb/>
<pb n="KR4d0283_WYG_001-26b"/>
一槳横絶江無風江頭秋深足佳趣林靄煙暝紛冥濛<lb/>
乗間領客共賞勝亦有情話攄心胷夫君豈乆吏州縣<lb/>
偉望况已齊衡嵩儻令鯨伏波不作奠枕四海渠非公<lb/>
　　　送程正翁解官歸徽州<lb/>
夫君貌瘠中甚腴萬卷抑塞蟠胷書文章有神貴有骨小<lb/>
住金馬論石渠青雲可上不自喜却下枳棘如棲梧勾稽<lb/>
五載信留滯澹泊一意忘奔趨心研典墳畧鞶帨腕脱<lb/>
牋牘疲鴻魚諸公要人徧知己争欲迎致沾波餘代來<lb/>
<pb n="KR4d0283_WYG_001-27a"/>
秩滿不得去懇懇至挽桓君須平生不願受知廣髙興<lb/>
忽動歌歸歟湘江水落清徹底桂棹可理真良圖人生<lb/>
適意貴自得懐土不為西風鱸一盃别酒聊復爾千里<lb/>
明月非人殊修身善世本一理聚首分袂皆同區它時<lb/>
用否猶故吾寄書當道今何如<lb/>
　　　夀邵陽唐倅二首<lb/>
君不見大士化身兠率天地湧兩足雙金蓮光明照耀<lb/>
十方界至今猶記周昭年當年刹利西王國才見薫風<lb/>
<pb n="KR4d0283_WYG_001-27b"/>
入炎日菩提廣轉大法輪普現寳身千百億即今應感<lb/>
湘江涯一念甫為羣生迷誕彌猶是舊來日塵世已覺<lb/>
心南移宰官未向朝端去暫作資陽大慈父惟將四諦<lb/>
妙真來一洗含靈愁嘆苦海沂豈乆淹王祥沙堤指日<lb/>
催鳴璫心華定力莫思議福利四海為津梁斯民正頼<lb/>
覺空覺應世因縁詎能度椿齡永刼未渠央㑹㸔優曇<lb/>
幾開落<lb/>
瑞蓂八葉開㽔賓湘川當年生俊人天孫織裳雲錦新<lb/>
<pb n="KR4d0283_WYG_001-28a"/>
下與聖世為卿雲妙齡材䇿趣金鑾從横禮樂波瀾翻<lb/>
結知九重生羽翰揚庭徑許陞朝班姓名將啟金甌黄<lb/>
海沂蹔此留王祥朝來椒頌傳新章青衫屬吏欣觀光<lb/>
方曈玉頰歌雲謡醴泉為酒<graphic n="KR1893" url="https://raw.githubusercontent.com/kanripo/KR-Gaiji/master/images/KR1893.png" mimeType="image/png"/>斗杓東方蟠桃三度實<lb/>
安期𤓰棗甘於蜜<lb/>
　　　代賀蘇鹽生朝<lb/>
斗杓酒携井絡墟月蓂四莢隨盈除絪緼和氣掬宇宙<lb/>
怱欝瑞靄充門閭門閭自是相家舊許國勲閥今渠渠<lb/>
<pb n="KR4d0283_WYG_001-28b"/>
公候骨相竒表在佛祖心諦羣疑祛長材不憚剸煩劇<lb/>
入賛樞庭還題輿聲猷業履藹中外使節榮畀東南如<lb/>
三湘來領阜通計九郡咸企澄清車民言此地公蘧廬<lb/>
當饋注想寜應徐姓名行啟金甌書公府入即潭潭居<lb/>
方壺蓬島有夀域安用九轉刀圭餘<lb/>
　　　代人上父生朝詩<hi>十月猶有木芙蓉</hi>
杓擕娵訾月華薄瑞靄朝來溢簾幕芙蓉猶解姹然紅<lb/>
要與誕彌尋舊約霞觴舉處金璀錯夀祝莊椿與龜鶴<lb/>
<pb n="KR4d0283_WYG_001-29a"/>
鯉庭請學熾昌詩綵衣戯有承顔樂<lb/>
　　　將歸新城鄉舍邀賦詩贈行<lb/>
請君吟詩送我歸我歸雖作半月期馬頭黄埃且百里<lb/>
村店白酒占雙旗只今栁絲東城路萬縷方作青青垂<lb/>
歸來應未及飛絮自取春色開修眉<lb/>
　　　和阻風潜江以詩禱神<lb/>
江行幾日風打頭江上客子添牢愁人言水神喜作祟<lb/>
客欲精禱姑維舟平生結習口語業篇詩敢告波神休<lb/>
<pb n="KR4d0283_WYG_001-29b"/>
欣然囬首領此意一息千里聊乗流<lb/>
</p>
<p>
</p>
  </div>
</body>
</text>
</TEI>
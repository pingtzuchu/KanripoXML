<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>樂全集</head>
    <p>
<pb n="KR4d0070_WYG_000-1a"/>
欽定四庫全書　　　　集部三<lb/>
　樂全集　　　　　　　别集類二<hi>宋</hi>
　　提要<lb/>
　　　　<hi>臣</hi>等謹案樂全集四十巻宋張方平撰方平<lb/>
　　　　字安道宋城人舉茂材異等為校書郎歴官<lb/>
　　　　參知政事卒贈司空諡文定事迹具宋史本<lb/>
　　　　傳其自號樂全居士因以名集葢取莊子樂<lb/>
　　　　全之謂得志語詳所作樂全堂詩中其集見<lb/>
<pb n="KR4d0070_WYG_000-1b"/>
　　　　于宋史藝文志者四十巻與此本合東都事<lb/>
　　　　略王鞏行狀尚載有玉堂集二十巻而方平<lb/>
　　　　在翰林時代言之文如立太子除宗諤節度<lb/>
　　　　使韓琦守司徒吕公弼樞密使李昭亮殿前<lb/>
　　　　副都指揮使諸制見于宋文鑑者此集皆無<lb/>
　　　　之知當在玉堂集中而今已亡佚所存惟此<lb/>
　　　　集而已凡詩四巻頌一巻芻蕘論十巻襍論<lb/>
　　　　二巻對語策一巻論事九巻表狀三巻書一<lb/>
<pb n="KR4d0070_WYG_000-2a"/>
　　　　巻牋啟一巻記序一巻襍著一巻祭文碑誌<lb/>
　　　　六巻方平頴悟于書一覽不忘善為文數千<lb/>
　　　　言立就才氣本什伯于人而其識又能灼見<lb/>
　　　　事理剸斷明決故集中論事諸文無不豪爽<lb/>
　　　　暢達洞如龜鑑不獨史所載平戎十策論新<lb/>
　　　　法疏為切中利弊蘇軾作序以孔融諸葛亮<lb/>
　　　　比之論者不以為私亦可信其卓然無愧立<lb/>
　　　　言之選矣遺集流傳甚少此本首尾頗完善<lb/>
<pb n="KR4d0070_WYG_000-2b"/>
　　　　慎字下皆注今上御名四字葢從孝宗時刋<lb/>
　　　　本抄存者特不載蘇軾原序疑傳寫者所遺<lb/>
　　　　脱今併為録補冠于巻首以存其舊焉乾隆<lb/>
　　　　四十四年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4d0070_WYG_000-3a"/>
樂全集序<lb/>
孔北海志大而論高功烈不見於世然英偉豪傑之<lb/>
氣自為一時所宗其論盛孝章郗鴻豫書慨然有烈<lb/>
丈夫之風諸葛孔明不以文章自名而開物成務之姿<lb/>
綜練名實之意自見於言語至出師表簡而盡直而不<lb/>
肆大哉言乎與伊訓說命相表裏非秦漢以來以事君<lb/>
為恱者所能至也常恨二人之文不見其全今吾樂全<lb/>
先生張公安道其庶幾乎嗚呼士不以天下之重自任<lb/>
<pb n="KR4d0070_WYG_000-3b"/>
久矣言語非不工也政事文學非不敏且博也然至於<lb/>
臨大事鮮不忘其故失其守者其器小也公為布衣則<lb/>
頎然已有公輔之望自少出仕至老而歸未嘗以言徇<lb/>
物以色假人雖對人主必同而後言毁譽不動得䘮若<lb/>
一真孔子所謂大臣以道事君者世逺道散雖志士仁<lb/>
人或少貶以求用公獨以邁徃之氣行正大之言曰用<lb/>
之則行舍之則藏上不求合於人主故雖貴而不用用<lb/>
而不盡下不求合於士大夫故恱公者寡不恱者衆然<lb/>
<pb n="KR4d0070_WYG_000-4a"/>
至言天下偉人則必以公為首公盡性知命體乎自然<lb/>
而行乎不得已非蘄以文字名世者也然自慶厯以來<lb/>
訖元豐四十餘年所與人主論天下事見於章疏者多<lb/>
矣或用或不用而皆本於禮義合於人情是非有考於<lb/>
前而成敗有驗於後及其他詩文皆清逺雄麗讀者可<lb/>
以想見其為人信乎其有似於孔北海諸葛孔明也軾<lb/>
年二十以諸生見公成都公一見待以國士今三十餘<lb/>
年所以開發成就之者至矣而軾終無所效尺寸於公<lb/>
<pb n="KR4d0070_WYG_000-4b"/>
者獨求其文集手校而家藏之且論其大畧以待後世<lb/>
之君子昔曽魯公嘗為軾言公在人主前論大事他人<lb/>
終日反覆不能盡者公必數言而決粲然成文皆可書<lb/>
而誦也言雖不盡用然慶厯以來名臣為人主所敬莫<lb/>
如公者公今年八十一杜門却掃終日危坐将與造物<lb/>
者㳺於無何有之鄉言且不可得聞而況其文乎凡為<lb/>
文若干巻若干首蘇軾撰<lb/>
</p>
<p>
</p>
  </div>
</body>
</text>
</TEI>
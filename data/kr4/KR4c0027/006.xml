<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0027_SBCK_006-1a"/>
唐元次山文集卷第六<lb/>
　　　　　　　　　贈禮部侍郎元結著<lb/>
　　　　　　　　　翰林編修湛若水校<lb/>
　　　　　　　　　太保武定侯郭勛編<lb/>
　自箴<lb/>
有時士教元子顯身之道曰于時不爭無以顯榮與<lb/>
丗不佞終身自病君欲求權湏曲湏圎君欲求位湏<lb/>
姧湏媚不䏻此為窮賤勿辭元子對曰不䏻此為乃<lb/>
吾之心反君此言我作自箴與時仁讓人不汝上處<lb/>
世清介人不汝害汝若全徳必忠必直汝若全行必<lb/>
<pb n="KR4c0027_SBCK_006-1b"/>
方必正終身如此可謂君子<lb/>
　　大唐中興頌<lb/>
　天寳十四載安祿山䧟洛陽明年䧟長安天子幸<lb/>
蜀太子即位扵靈武明年皇帝移軍鳳翔其年復<lb/>
兩京上皇還京師扵戯前代帝王有盛徳大業者<lb/>
　必見于歌頌若今歌頌大業刻之金石非老扵文<lb/>
學其誰宜爲頌曰<lb/>
噫嘻前朝孽臣姦驕爲昏爲妖邉将騁兵毒亂國經<lb/>
羣生失寧大駕南巡百寮竄身奉賊稱臣天将昌唐<lb/>
繄䁱我皇匹馬北方獨立一呼千麾萬旟我卒前驅<lb/>
<pb n="KR4c0027_SBCK_006-2a"/>
我師其東儲皇撫戎蕩攘羣兇復服指期曾不踰時<lb/>
有國無之事有至難宗廟再安二聖重歡地闢天開<lb/>
蠲除祅灾瑞慶大来兇徒逆儔涵濡天休死生堪羞<lb/>
功勞位尊忠烈名存澤流子孫盛徳之興山髙日昇<lb/>
萬福是膺䏻令大君聲容沄沄不在斯文湘江東西<lb/>
中直浯溪石崖天齊可磨可䥴刋此頌焉何千萬年<lb/>
　　虎蛇頌<hi>有序</hi>
　猗玗子逃亂在䂙<hi>英及反</hi>南人云猗玗洞中是王虎<lb/>
　之宫中䂙之隂是均蛇之林居之三月始知王虎<lb/>
　如古君子始知均蛇如古賢士然㢤猗玗子奪其<lb/>
<pb n="KR4c0027_SBCK_006-2b"/>
　宫王虎去而不囬猗玗子侵其林均蛇去而不歸<lb/>
　借順恵譲可作頌矣<lb/>
　　　虎頌<lb/>
猗王虎将何與方方古大王非不方于今今也恵譲<lb/>
不如王虎之心<lb/>
　　　蛇頌<lb/>
猗均蛇将何與儔儔古延州非不儔于時時也順譲<lb/>
不如均蛇之為<lb/>
　　瀼溪銘<hi>有序</hi>
　乾元戊戍浪生元結始浪家瀼<hi>如恙反</hi>溪之濵瀼溪<lb/>
<pb n="KR4c0027_SBCK_006-3a"/>
盖湓水分稱瀼水夏瀼江海則百里爲瀼湖二十<lb/>
　里爲瀼溪瀼溪浪士愛之銘之其濵扵戯古人喜<lb/>
　尚君子不見君子見如似者亦稱頌之瀼溪可謂<lb/>
　譲矣譲君子之道也稱頌如此可遺瀼溪若天下<lb/>
　有如似譲者吾豈先瀼溪而稱頌者乎銘曰<lb/>
瀼溪之瀾誰取盥焉瀼溪之漪誰取飲之盥實可矣<lb/>
飲豈難矣得不慚其心不如此水浪士作銘将戒何<lb/>
人欲不譲者漸逰瀼濵<lb/>
　　異泉銘<hi>并序</hi>
　天寳十三年春至夏甚旱秋至冬積雨西塞西南<lb/>
<pb n="KR4c0027_SBCK_006-3b"/>
　有廻山山顛是秋崩拆有穴出泉泉垂流三四百<lb/>
　仞浮江中可望扵戯隂陽旱雨時異以至柔破至<lb/>
　堅事異以至下處至髙理異故命斯泉曰異泉銘<lb/>
　于泉上其意豈獨旌異而已乎銘曰<lb/>
何故作銘銘于異泉為其當不可閼拆石出焉何用<lb/>
作銘銘于異泉為其當不可下窮髙流焉君子之徳<lb/>
顯與晦殊為此銘者忘道也歟<lb/>
　　抔<hi>薄侯反</hi>樽銘<hi>并序</hi>
　郎亭西乳有藂石石臨樊水漫叟横石顛以為亭<lb/>
　石有窊顛者因脩之以藏酒士源愛之命為抔樽<lb/>
<pb n="KR4c0027_SBCK_006-4a"/>
　乃為士源作抔樽銘銘曰<lb/>
窊顛之石在吾亭上天全其器實有殊狀如竇而底<lb/>
似傾㡬欹非曲非方不凖不規孟公髙賢命曰抔樽<lb/>
漫叟作銘當欲何言時俗僥狡日益偽薄誰䏻抆飲<lb/>
共守淳樸<lb/>
　　退谷銘<hi>并序</hi>
　抔湖西南是退谷谷中有泉或激或懸為竇為淵<lb/>
滿谷生夀木又多夀藤縈之始入谷口令人忘返<lb/>
時士源以漫叟退脩耕釣愛逰此谷遂命曰退谷<lb/>
　元子作銘以顯士源之意銘曰<lb/>
<pb n="KR4c0027_SBCK_006-4b"/>
誰命退谷孟公士源孟公之意漫叟知焉公畏漫叟<lb/>
心進跡退公懼漫叟名顯身晦公恐漫叟辭小受大<lb/>
扵戯退谷獨為吾規干進之客不羞逰之何人作銘<lb/>
銘之谷口荒浪者歟退谷漫叟<lb/>
　　抔湖銘<hi>并序</hi>
　抔湖東抵抔樽西侵退谷北匯樊水南涯郎亭有<lb/>
　菱有荷有菰<hi>古胡反</hi>有蒲方一二里䏻浮水與漫叟<lb/>
　自抔亭逰退谷必泛此湖以湖在抔樽之下遂命<lb/>
　曰抔湖銘曰<lb/>
誰㳺江海䏻猒其大誰泛抔湖䏻猒其小故曰人不<lb/>
<pb n="KR4c0027_SBCK_006-5a"/>
猒者君子之道扵戯君子人不猒之死雖千嵗其行<lb/>
可師可猒之類不獨為害死雖萬死獨堪汚穢或問<lb/>
作銘意盡此歟吾欲為人厭者勿泛抔湖<lb/>
　　五如石銘<hi>并序</hi>
　涍泉之陽得恠石焉左右前後及登石顛均有如<lb/>
　似故命之曰五如石石皆有竇竇中湧泉泉詭異<lb/>
　扵七泉故命為七勝泉石有雙目一目命為洞井<lb/>
　井與泉通一目命為洞樽樽可䝻<hi>角居反</hi>酒石尾有<lb/>
　穴且如礲<hi>盧紅反</hi>者又如瀧<hi>所江反</hi>者泉可渟澄匝石<lb/>
　而流入于礲中出而為瀧扵戯彼䏻異扵此安可<lb/>
<pb n="KR4c0027_SBCK_006-5b"/>
　不稱顯之銘曰<lb/>
五如之石何以為名請悉狀之誰為我聴左如旋龍<lb/>
低首回顧右如驚鴻張翅未去前如飲虎飲而蹲焉<lb/>
後如怒龜出洞登山若坐于顛石則如乘彼靈槎在<lb/>
漢之間洞井如鑿淵然泉湧澄瀾涵石彼起如動不<lb/>
旌尤異焉用為文刻銘石上扵千萬春<lb/>
　　七泉銘<hi>并序</hi>
　道州東郭有泉七穴或吐扵淵竇或瀪<hi>方願反</hi>扵嵌<lb/>
　臼皆澄流清漪旋㳂相奏又有藂石欹缺為之島<lb/>
　嶼殊恠相異不可名狀此邦豈丗無好事者耶而<lb/>
<pb n="KR4c0027_SBCK_006-6a"/>
　令自古荒之乃修其水木為休暇之處每至泉上<lb/>
　便思老焉扵戯凡人心若清恵而必忠孝守方直<lb/>
　終不惑也故命五泉其一曰潓<hi>恵</hi>泉次曰<graphic n="KR2713" url="https://raw.githubusercontent.com/kanripo/KR-Gaiji/master/images/KR2713.png" mimeType="image/png"/>
                    <hi>忠</hi>泉<lb/>
　次曰涍<hi>孝</hi>泉汸<hi>甫亡反</hi>泉淔<hi>株力反</hi>泉銘之泉上欲来<lb/>
者飲漱其流而有所感發者矣留一泉命曰漫泉<lb/>
盖欲自旌漫浪不猒歡醉者也一泉出山東故命<lb/>
　之曰東泉引来垂流更復殊異各刻銘以記之<lb/>
　　潓泉銘<lb/>
扵戯潓泉清不可濁恵及扵物何時竭涸将引官吏<lb/>
盥而飲之清恵不巳泉乎吾規<lb/>
<pb n="KR4c0027_SBCK_006-6b"/>
　　　汸泉銘<lb/>
古之君子方以全道吾命汸泉方以終老欲令圎者<lb/>
飲吾汸泉知圎非君子䏻學方惡圎<lb/>
　　　淔泉銘<lb/>
曲而爲王直蒙戮辱寧戮不王直而不曲我頌斯曲<lb/>
以命淔泉将戒来世無忘直焉<lb/>
　　　<graphic n="KR2713" url="https://raw.githubusercontent.com/kanripo/KR-Gaiji/master/images/KR2713.png" mimeType="image/png"/>泉銘<lb/>
不爲人臣老死山谷臣扵人者不就汚辱我命<graphic n="KR2713" url="https://raw.githubusercontent.com/kanripo/KR-Gaiji/master/images/KR2713.png" mimeType="image/png"/>泉<lb/>
勸人事君来漱泉流願爲忠臣<lb/>
　　　涍泉銘<lb/>
<pb n="KR4c0027_SBCK_006-7a"/>
沄沄涍泉流清源深堪勸人子奉親之心時世相薄<lb/>
而日忘聖教欲将斯泉禆助純孝<lb/>
　　　漫泉銘<lb/>
誰愛漫泉自成小湖䏻浮酒舫不没石魚漫也叟稱<lb/>
名泉何為旌叟扵此漫歡漫醉<lb/>
　　　東泉銘<lb/>
泉在山東以東為名愛其懸流溶溶在庭作銘者何<lb/>
吾意未盡将告来世無忘畎引<lb/>
　　　寒泉銘<hi>并序</hi>
　湘江西峰直平陽江口有寒泉出扵石穴峰上有<lb/>
<pb n="KR4c0027_SBCK_006-7b"/>
　老木夀藤垂隂泉上近泉堪戙<hi>徒弄反</hi>維大舟惜其<lb/>
　蒙蔽不可得見踟蹰行脩其水木泉無名稱也為<lb/>
　其當暑大寒故命曰寒泉銘曰<lb/>
扵戯寒泉瀛瀛江渚堪救渇暍人不之知時當大暑<lb/>
江流若湯寒泉一掬䏻清心腸誰謂仁恵不在兹水<lb/>
舟檝尚存為利未巳<lb/>
　　陽華岩銘<hi>并序</hi>
　道州江華縣東南六七里有囬山南面峻秀下有<lb/>
　大岩岩當陽端故以陽華命之吾逰處山林㡬三<lb/>
　十年所見泉石如陽華殊異而可家者未也故作<lb/>
<pb n="KR4c0027_SBCK_006-8a"/>
　名稱之縣大夫瞿令問藝兼篆籀俾依石經刻之<lb/>
　岩下銘曰<lb/>
九疑萬峰不如陽華陽華嶃巉其下可家洞開爲岩<lb/>
岩當陽端岩髙氣清洞深泉寒陽華旋囬岑巔如闢<lb/>
溝塍松竹輝映水石尤宜逸民亦宜退士吾欲投節<lb/>
窮老扵此懼人譏我以官矯時名跡彰顯醜如此爲<lb/>
扵戯陽華将去思来前歩却望踟蹰徘徊<lb/>
　　窊樽銘<lb/>
　道州城東有左湖湖東二十歩有小石山山顛有<lb/>
　窊石可以爲樽乃爲亭樽上刻銘爲志銘曰<lb/>
<pb n="KR4c0027_SBCK_006-8b"/>
片石何状如獸之踆其背䫜窊可以為樽空而臨之<lb/>
長岑深壑廣亭之内如見山岳滿而臨之曲浦回淵<lb/>
長瓢之下江湖在焉彼成全器誰為之力天地開鑿<lb/>
日月抆拭寒暑琢磨風雨潤色此器大樸尤宜直純<lb/>
勒銘亭下以告後人<lb/>
　　丹崖翁宅銘<hi>并序</hi>
　零陵瀧下三十里得丹崖翁宅<hi>俗曰赤石園</hi>有唐節者<lb/>
　曾為瀧水令去官家扵崖下自稱丹崖翁丹崖湘<lb/>
　中水石之異者翁湘中得道之逸者愛其水石為<lb/>
　之作銘曰<lb/>
<pb n="KR4c0027_SBCK_006-9a"/>
瀧山未盡瀧水猶峻忽見淵洄丹崖千仞磳磳<hi>㐲競反</hi>
丹崖其下誰家門前㫁舟籬上釣車不知㡬峰爲其<lb/>
四墉竹幽石磴泉飛戸中恠石臨淵硱硱<hi>綺兢反</hi>石顛<lb/>
何得石顛翁獨醉眠吾欲與翁東西茅宇飲啄終老<lb/>
翁亦悅許世俗常事阻人心情徘徊崖下遂刻此銘<lb/>
　　朝陽岩銘<hi>并序</hi>
永泰丙午中自舂陵詣都使計兵至零陵愛其郭<lb/>
　中有水石之異泊舟尋之得岩與洞此邦之形勝<lb/>
　也自古荒之而無名稱以其東向遂以朝陽命焉<lb/>
前刺史獨孤愐爲吾剪闢榛莽後攝刺史竇必爲<lb/>
<pb n="KR4c0027_SBCK_006-9b"/>
　吾剏制茅閣扵是朝陽水石始有勝絶之名已而<lb/>
　刻銘岩下将示來世銘曰<lb/>
扵戯朝陽恠異難狀蒼蒼半山如在水上朝陽水石<lb/>
可謂幽竒岩下洞口洞中泉垂彼髙岩絶崖深洞寒<lb/>
泉縦僻在幽逺猶宜徃焉况郡城井邑岩洞相對無<lb/>
人脩賞競<hi>競當作竟</hi>使蕪穢刻石岩下問我何為欲零陵<lb/>
水石世人有知<lb/>
　　浯溪銘<hi>有序</hi>
　浯溪在湘水之南北匯于湘愛其勝異遂家溪畔<lb/>
　溪世無名稱者也為自愛之故命曰浯溪銘于溪<lb/>
<pb n="KR4c0027_SBCK_006-10a"/>
　口銘曰<lb/>
湘水一曲淵洄傍山山開石門溪流潺潺山開如何<lb/>
巉巉雙石臨淵斷岸夾溪絶璧水實殊恠石又尤異<lb/>
吾欲求退将老兹地溪古荒溪蕪没盖乆命曰浯溪<lb/>
旌吾獨有人誰逰之銘在溪口<lb/>
<pb n="KR4c0027_SBCK_006-10b"/>
</p>
<p>
唐元次山文集卷第六<lb/>
<pb n="KR4c0027_SBCK_006-11a"/>
</p>
<p>
</p>
  </div>
</body>
</text>
</TEI>
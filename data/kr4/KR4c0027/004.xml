<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0027_SBCK_004-1a"/>
唐元次山文集卷第四<lb/>
　舂陵行<hi>有序</hi>
　癸卯嵗漫叟授道州刺史道州舊四萬餘戸經賊<lb/>
　巳来不滿四千大半不勝賦稅到官未五十日承<lb/>
　諸使徴求符牒二百餘封皆曰失其限者罪至貶<lb/>
　削扵戯若悉應其命則州縣破亂刺史欲焉逃罪<lb/>
　若不應命又即獲罪戾必不免也吾将守官靜以<lb/>
　安人待罪而巳此州是舂陵故地故作舂陵行以<lb/>
　達下情<lb/>
軍國多所湏切責在有司有司臨郡縣刑法竟欲施<lb/>
<pb n="KR4c0027_SBCK_004-1b"/>
供給豈不憂徴歛又可悲州小經亂亡遺人實困疲<lb/>
大郷無十家大族命單羸朝飡是草根暮食是木皮<lb/>
出言氣欲絶言速行歩遲追呼尚不忍况乃鞭朴之<lb/>
郵亭傳急符來徃跡相追更無寛大恩但有迫促期<lb/>
欲令鬻兒女言發恐亂随悉使索其家而又無生資<lb/>
聴彼道路言怨傷誰復知去冬山賊來殺奪㡬無遺<lb/>
所願見王官撫養以惠慈奈何重驅逐不使存活爲<lb/>
安人天子命符節我所持州縣忽亂亡得罪復是誰<lb/>
逋緩違詔令蒙責固所宜前賢量守分惡以禍福移<lb/>
亦云貴守官不愛䏻適時顧惟孱弱者正直當不虧<lb/>
<pb n="KR4c0027_SBCK_004-2a"/>
何人采國風吾欲獻此辭<lb/>
　　賊退示官吏<hi>有序</hi>
　癸卯嵗西原賊入道州焚燒殺掠㡬盡而去明年<lb/>
　賊又攻永州破邵不犯此州邉鄙而退豈力䏻制<lb/>
　敵歟蓋蒙其傷憐而巳諸使何爲忍苦徴歛故作<lb/>
　詩一篇以示官吏<lb/>
昔嵗逄太平山林二十年泉源在庭戸洞壑當門前<lb/>
井稅有常期日晏猶得眠忽然遭丗變數嵗親戎旃<lb/>
今来典斯郡山夷又紛然城小賊不屠人貧傷可憐<lb/>
是以䧟鄰境此州獨見全使臣将王命豈不如賊焉<lb/>
<pb n="KR4c0027_SBCK_004-2b"/>
今彼徴歛者迫之如火煎誰䏻絶人命以作時世賢<lb/>
思欲委符節引竿自刺船将家就魚麥歸老江海邉<lb/>
　　逰右溪勸學者<lb/>
小溪在城下形勝堪賞愛尤宜春水滿水石更殊恠<lb/>
長山勢回合井邑相縈帶石林繞舜祠西南正相對<lb/>
階庭無爭訟郊境罷守衛時時溪上来勸引辭學軰<lb/>
今誰不務武儒雅道将廢豈忘二三子旦夕相勉勵<lb/>
　　逰潓泉示泉上學者<lb/>
顧吾漫浪乆不欲有所拘每到潓泉上情性可安舒<lb/>
草堂在山曲澄瀾涵階除松竹隂幽徑清源湧坐隅<lb/>
<pb n="KR4c0027_SBCK_004-3a"/>
築塘列圃畦引流灌時𬞞復在郊郭外正堪靜者居<lb/>
愜心則自適喜尚人或殊此中若可安不佩銅虎符<lb/>
　　石魚湖上作<hi>有序</hi>
潓泉南上有獨石在水中狀如逰魚魚凹處修之<lb/>
　可以䝻<hi>舉魚反</hi>酒水涯四匝多欹石相連石上堪人<lb/>
　坐水䏻浮小舫載酒又䏻繞石魚洄流乃命湖曰<lb/>
　石魚湖鐫銘扵湖上顯示來者又作詩以歌之<lb/>
吾愛石魚湖石魚在湖裏魚背有酒樽繞魚是湖水<lb/>
兒童作小舫載酒勝一杯座中令酒舫空去復滿來<lb/>
湖岸多欹石石下流寒泉醉中一盥漱快意無比焉<lb/>
<pb n="KR4c0027_SBCK_004-3b"/>
金玉吾不湏軒冕吾不愛且欲坐湖畔石魚長相對<lb/>
　　宴湖上亭作<lb/>
廣亭盖小湖湖亭實清曠軒窓幽水石怪異尤難狀<lb/>
石樽䏻寒酒寒水宜𥘉漲岸曲坐客稀杯浮上揺漾<lb/>
逺風入簾幕淅瀝吹酒舫欲去未回時飄飄正堪望<lb/>
酣興思共醉促酒更相向舫去若驚鳬溶瀛滿湖浪<lb/>
朝來暮忘返暮歸獨惆悵誰肯愛林泉從吾老湖上<lb/>
　　引東泉作<lb/>
東泉人未知在我左山東引之傍山来垂流落庭中<lb/>
宿霧含朝光掩映如殘虹有時散成雨飄灑隨清風<lb/>
<pb n="KR4c0027_SBCK_004-4a"/>
衆源發淵竇殊恠皆不同此流又髙懸<graphic n="KR2166" url="https://raw.githubusercontent.com/kanripo/KR-Gaiji/master/images/KR2166.png" mimeType="image/png"/>
                    <graphic n="KR2166" url="https://raw.githubusercontent.com/kanripo/KR-Gaiji/master/images/KR2166.png" mimeType="image/png"/>
                    <hi>孚袁反</hi>在<lb/>
長空山林何處無兹地不可逢吾欲觧纓佩便為泉<lb/>
上翁<lb/>
　　登白雲亭<lb/>
出門上南山喜逐松徑行窮髙欲極逺始到白雲亭<lb/>
長山繞井邑登望宜新晴洲渚曲湘水縈囬随郡城<lb/>
九疑千萬峯嵺嵺天外青煙雲無逺近皆傍林嶺生<lb/>
俯視松竹間石水何幽清涵映滿軒戸姢姢如鏡明<lb/>
何人病惛濃積醉且未醒與我一登臨為君安性情<lb/>
　　潓陽亭作<hi>有序</hi>
<pb n="KR4c0027_SBCK_004-4b"/>
　𥘉得潓泉則為亭扵泉上因開簷霤又得石渠泉<lb/>
　渠相宜亭更加好以亭在泉北故命之曰潓陽亭<lb/>
問吾常讌息泉上何處好獨有潓陽亭令人可終老<lb/>
前軒臨潓泉慿几漱清流外物自相擾淵淵還復休<lb/>
有時出東戸更欲簷下坐非我意不行石渠䏻留我<lb/>
峯石若鱗次欹垂復旋回為我引潓泉泠泠簷下来<lb/>
天寒宜泉温泉寒宜大暑誰到潓陽亭其心肯思去<lb/>
　　夜讌石魚湖作<lb/>
風霜雖慘然出逰熈天正<hi>平聲</hi>登臨日暮歸置酒湖上<lb/>
亭髙燭照泉深光華溢軒楹如見海底日曈曈<hi>日始明徒</hi>
<pb n="KR4c0027_SBCK_004-5a"/>
<hi>紅反</hi>始欲生夜寒閉窓戸石溜何清泠若在深洞中半<lb/>
崖聞水聲醉人疑舫影呼指遞相驚何故有雙魚随<lb/>
吾酒舫行醉昏䏻誕語勸醉䏻忘情坐無拘忌人勿<lb/>
限醉與醒<lb/>
　　招陶别駕家陽華作<lb/>
海内猒兵革騷騷十二年陽華洞中人似不知亂焉<lb/>
誰䏻家此地終老可自全草堂背巖洞㡬峯軒戸前<lb/>
清渠匝庭堂出門仍灌田半崖盤石徑髙亭臨極顛<lb/>
引望見何處逶迤隴北川杉松㡬萬株蒼蒼滿前山<lb/>
巖髙瞹華陽飛溜何潺潺洞深迷逺近但覺多洄淵<lb/>
<pb n="KR4c0027_SBCK_004-5b"/>
晝逰興未盡日暮不欲眠探燭飲洞中醉昏漱寒泉<lb/>
始知天下心耽愛各有徧陶家世髙逸公忍不獨然<lb/>
無或畢婚嫁竟為俗務牽<lb/>
　　題孟中丞茅閣<lb/>
小山為郡城随水䏻縈紆亭亭最髙處今是西南隅<lb/>
杉大老猶在蒼蒼數十株垂隂滿城上枝葉何扶踈<lb/>
乃知四海中遺事誰謂無及觀茅閣成始覺形勝殊<lb/>
慿軒望熊湘雲榭連蒼梧天下正炎熱此然氷雪俱<lb/>
客有在中坐頌歌復何如公欲舉遺材如此佳木歟<lb/>
公方庇蒼生又如斯閣乎請逹謡頌聲願公且踟蹰<lb/>
<pb n="KR4c0027_SBCK_004-6a"/>
　　劉侍御月夜讌㑹<lb/>
我從蒼梧來将耕舊山田踟蹰為故人且復停歸船<lb/>
日夕得相從轉覺和樂全愚愛凉風來明月正滿天<lb/>
河漢望不見㡬星猶粲然中夜興欲酣改坐臨清川<lb/>
未醉恐天旦更歌促繁絃歡娱不可逢請君莫言旋<lb/>
　　别孟校書<lb/>
吾聞近南海乃是魑魅郷忽見孟夫子歡然逰此方<lb/>
忽喜海風来海㠶又欲張漂漂随所去不念歸路長<lb/>
君有失母兒愛之似阿陽始觧随人行不欲離君傍<lb/>
相勸早旋歸此言慎勿忘<lb/>
<pb n="KR4c0027_SBCK_004-6b"/>
　　别何員外<lb/>
誰䏻守清躅誰䏻嗣丗儒吾見何君饒為人有是夫<lb/>
黜官二十年未曾暫﨑嶇終不病貧賤寥寥無所拘<lb/>
忽然逢知巳數月領官符猶是尚書郎收賦来江湖<lb/>
人皆悉蒼生随意極所湏比盗無兵甲似偷又不如<lb/>
公䏻獨寛大使之力自輸吾欲探時謡為公伏奏書<lb/>
但恐抵忌諱未知肯聴無不然且相送醉歡扵坐隅<lb/>
　　窊樽詩<lb/>
巉巉小山石數峰對窊亭窊石堪為樽状類不可名<lb/>
巡回數尺間如見小蓬瀛樽中酒𥘉漲始有島嶼生<lb/>
<pb n="KR4c0027_SBCK_004-7a"/>
豈無日觀峯直下臨滄𬈑愛之不覺醉醉卧還自醒<lb/>
醒醉在樽畔始為吾性情若以形勝論坐隅臨郡城<lb/>
平湖近階砌逺山復青青異木㡬十株枝條冐簷楹<lb/>
盤根滿石上皆作龍蛇形酒堂貯醸器戸牖皆罌缾<lb/>
此樽可常滿誰是陶淵明<lb/>
　　登九疑第二峯<lb/>
九疑第二峯其上有仙壇杉松映飛泉蒼蒼在雲端<lb/>
何人居此處云是魯女冠不知㡬百嵗讌坐餌金丹<lb/>
相傳羽化時雲鶴滿峯巒婦中有髙人相望空長歎<lb/>
　　宿洄溪翁宅<lb/>
<pb n="KR4c0027_SBCK_004-7b"/>
長松萬株遶茅舍恠石寒泉近簷下老翁八十猶䏻<lb/>
行将領兒孫行拾稼吾羡老翁居處幽吾愛老翁無<lb/>
所求時俗是非何足道得似老翁吾即休<lb/>
　　石魚湖上醉歌<hi>有序</hi>
　漫叟以公田米醸酒因休暇則載酒扵湖上時取<lb/>
　一醉歡醉中據湖岸引臂向魚取酒使舫載之徧<lb/>
　飲坐者意疑倚巴丘酌扵君山之上諸子環洞庭<lb/>
　而坐酒舫泛泛然觸波濤而徃来者乃作歌以長<lb/>
　之<lb/>
石魚湖似洞庭夏水欲滿君山青山為樽水為沼酒<lb/>
<pb n="KR4c0027_SBCK_004-8a"/>
徒歷歷坐洲島長風連日作大浪不䏻廢人運酒舫<lb/>
我持長瓢坐巴丘酌飲四坐以散愁<lb/>
　　宿無為觀<lb/>
九疑山深㡬千里峰谷﨑嶇人不到山中舊有仙姥<lb/>
家十里飛泉遶丹竈如今道士三四人茹芝鍊玉學<lb/>
䡖身霓裳羽盖傍臨壑飄飄似欲来雲鶴<lb/>
　　無為洞口作<lb/>
無為洞口春水滿無為洞傍春雲白愛此踟蹰不䏻<lb/>
去令人悔作衣冠客洞傍山僧皆學禪無求無欲亦<lb/>
忘年欲問其心不䏻問我到此中得無悶<lb/>
<pb n="KR4c0027_SBCK_004-8b"/>
　　朝陽巖下歌<lb/>
朝陽巖下湘水深朝陽洞口寒泉清零陵徒有先賢<lb/>
傳水石爲娱安可羡長歌一曲留相勸<lb/>
　　說洄溪招退者<hi>在州南江華縣</hi>
長松亭亭滿四山山間乳竇流清泉洄溪正在此山<lb/>
裏乳水松膏常灌田松膏乳水田肥良稻苗如蒲米<lb/>
粒長麋色如珈玉液酒酒熟猶聞松節香溪邉老翁<lb/>
年㡬許長男頭白孫嫁女問言只食松田米無藥無<lb/>
方向人語浯溪石下多泉源盛暑大寒冬大温屠蘇<lb/>
宜在水中石洄溪一曲自當門吾今欲作洄溪翁誰<lb/>
<pb n="KR4c0027_SBCK_004-9a"/>
䏻住我舍西東勿憚山深與地僻羅浮尚有葛仙翁<lb/>
　　宿丹崖翁宅<lb/>
扁舟欲到瀧口湍春水湍瀧上水難投竿朱泊丹崖<lb/>
下得與崖翁盡一歡丹崖之亭當石顛破竹半山引<lb/>
寒泉泉流掩映在木杪有若白鳥飛林間徃徃随風<lb/>
作霧雨濕人巾履滿庭前丹崖翁愛丹崖棄官㡬年<lb/>
崖下家兒孫棹船抱酒甕醉裏長歌揮釣車吾将求<lb/>
退與翁逰學翁歌醉在魚舟官吏随人徃未得却望<lb/>
丹崖慙復羞<lb/>
　　欵乃曲五首<hi>有序</hi>
<pb n="KR4c0027_SBCK_004-9b"/>
　大曆丁未中漫叟以軍事詣都使還州逢春水舟<lb/>
　行不進作欵乃五曲舟子唱之盖欲取適扵道路<lb/>
　耳詞曰<lb/>
偶存名跡在人間順俗與時未安閑来謁大官兼問<lb/>
政扁舟却入九疑山<lb/>
湘江二月春水平滿月和風宜夜行唱橈欲過平陽<lb/>
戌守吏相呼問姓名<lb/>
千里楓林煙雨深無朝無暮有猿吟停橈靜聴曲中<lb/>
意好是雲山韶濩音<lb/>
零陵郡北湘水東浯溪形勝滿湘中溪口石顛堪自<lb/>
<pb n="KR4c0027_SBCK_004-10a"/>
逸誰䏻相伴作漁翁<lb/>
下瀧船似入深淵上瀧船似欲昇天瀧南始到九疑<lb/>
郡應絶髙人乘興船<lb/>
<pb n="KR4c0027_SBCK_004-10b"/>
</p>
<p>
唐元次山文集卷第四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0027_SBCK_012-1a"/>
唐元次山文集拾遺<lb/>
　　縣令箴<lb/>
古今所貴有土之官當其選授何嘗不難為其動静<lb/>
是人禍福為其嘘噏作人寒燠煩則人怨猛則人懼<lb/>
勿以賞罰因其喜怒太寛則慢豈䏻行令太簡則踈<lb/>
難與為政既明且㫁直焉無情清而且恵果然必行<lb/>
或曰闗由上官事不自我辭譲而去有何不可誰欲<lb/>
字人贈君此箴豈獨書紳可以銘心<lb/>
　　五規<lb/>
　　　出規<lb/>
<pb n="KR4c0027_SBCK_012-1b"/>
元子門人叔将出逰三年及還元子問之曰爾去我<lb/>
乆矣何以異乎諾曰叔将始自山中至長安見權貴<lb/>
之盛心憤然切悔比年扵空山窮谷與夫子甘飢寒<lb/>
愛水木而巳不數月自王公大夫卿相近臣之門無<lb/>
不至者及一年有向與歡宴過之可弔有始賀拜侯<lb/>
已聞就誅豈不裂封疆土未識豈無印綬懐之未暖<lb/>
其客得禄位者随死得金玉者皆孥參逰宴者或刑<lb/>
或免叔将之身如犬逃者五六似䑕藏者八九當其<lb/>
時環望天地如置在杯斗之中元子聞之嘆曰叔将<lb/>
汝何思而為乎汝若思為社稷之臣則非正直不進<lb/>
<pb n="KR4c0027_SBCK_012-2a"/>
非忠讜不言雖手足斧鉞口䏻出聲猶極忠言與氣<lb/>
偕絶汝若思為禄位之臣猶當避赫赫之路晦顯顯<lb/>
之機如下廐粟馬齒食而巳汝忽然望權勢而徃自<lb/>
致身扵刑禍之方得䈥骨載肉而歸幸也大矣二三<lb/>
子以叔将為戒乎<lb/>
　　　處規<lb/>
州舒吾問元子曰吾聞子多矣意将何為對曰雲山<lb/>
幸不求吾是林泉又不責吾非熈然䏻自全順時而<lb/>
老可矣復安為㢤舒吾曰元子其過誤乎其太矯也<lb/>
吾厭世人飾言以由道蔵智以全璞退身以顯行設<lb/>
<pb n="KR4c0027_SBCK_012-2b"/>
機以樹名吾子由之使我何信元子俛而謝之滕許<lb/>
大夫友元子聞不應舒吾之說乃曰嗟嗟元子少辭<lb/>
者耶何不曰使吾得所處但如山林不見吾是非吾<lb/>
将娭<hi>音稀</hi>徃也以子為飾言藏智退身設機何不曰如<lb/>
此豈不多扵盗權竊位蒙汙萬物富貴始及而刑禍<lb/>
促之者乎元子謝不及季川問曰兟<hi>兟凡之别称義載尓雅</hi>終<lb/>
不復二論兟有意乎扵戯季川吾有言則自是言逹<lb/>
則人非吾安䏻使吾身之有是而令他人之有非至<lb/>
於聞聞也㢤<lb/>
　　　戯規<lb/>
<pb n="KR4c0027_SBCK_012-3a"/>
元子友倚于雲丘之顛戯牧兒曰爾為牧歌當不責<lb/>
爾暴牧兒歌去乃暴他田田主鞭之啼而冤元子啼<lb/>
不止召其父而止之元子友真卿聞之書過扵元子<lb/>
曰嗟嗟次山苟戯小兒俾䧟鞭焉而蒙冤之彼牧兒<lb/>
望次山猶臺隷不敢干其主及苟戯乃或與次山猶<lb/>
仇讎斯豈慎徳也歟吾聞君子不苟戯無似非如何<lb/>
惑一兒使不知所以蒙過此非苟戯似非之非者耶<lb/>
惡不必易此元子報真卿曰扵戯吾獨立扵空山之<lb/>
上戯歌牧兒得過㡬不可免彼行扵世上有愛憎相<lb/>
忌是非相反名利相奪禍福相從至扵有蒙戮辱者<lb/>
<pb n="KR4c0027_SBCK_012-3b"/>
焉得不因苟戯似非世兒惑之以及者乎真卿吾當<lb/>
以戯爲規<lb/>
　　　心規<lb/>
元子病逰世歸于商餘山中以酒自肆有醉歌里夫<lb/>
公聞之<hi>音多</hi>元子之酒請歌之歌曰元子樂矣俾和<lb/>
者曰何樂亦然何樂亦然我曰我雲我山我林我泉<lb/>
又曰元子樂矣俾和者曰何樂然尔何樂然尔我曰<lb/>
我鼻我目我口我耳歌已矣夫公曰自樂山林可也<lb/>
自樂耳目何㢤人誰無此元子引酒當夫公曰勸君<lb/>
此杯酒緩飲之聴我說子行于丗間目不随人視耳<lb/>
<pb n="KR4c0027_SBCK_012-4a"/>
不随人聴口不随人語鼻不随人氣其甚也則湏封<lb/>
包裹塞不爾有滅身亡家之禍傷汙毁辱之患生焉<lb/>
雖王公大人亦不䏻自主口鼻耳目夫公何思之不<lb/>
熟耶<lb/>
　　　時規<lb/>
乾元己亥漫叟待詔在長安時中行公掌制在中書<lb/>
中書有醇酒時得一醉醉中叟誕曰願窮天下鳥獸<lb/>
蟲魚以充殺者之心願窮天下醇酎美色以充欲者<lb/>
之心中行公聞之歎曰子何思不盡耶何不曰願得<lb/>
如九州之地者億萬分封君臣父子兄弟之爭國者<lb/>
<pb n="KR4c0027_SBCK_012-4b"/>
使人民免賊虐殘酷者乎何不曰碩得布帛錢貨珍<lb/>
寳之物溢扵王者府藏滿将相權勢之家使人民免<lb/>
饑寒勞苦者乎叟聞公言退而記之授扵學者用為<lb/>
時規<lb/>
　　惡圎<lb/>
元子家有乳母為圎轉之器以悅嬰兒嬰兒喜之母<lb/>
使為之聚孩孺助嬰兒之樂友人公植者聞戯兒之<lb/>
噐諸見之及見之趍焚之責元子曰吾聞古之惡圎<lb/>
之士歌曰寧方為皁不圎為卿寧方為汚辱不圎為<lb/>
顯榮其甚者則終身不仰視曰吾惡天圎或有喻之<lb/>
<pb n="KR4c0027_SBCK_012-5a"/>
以天大無窮人不䏻極逺視四垂因謂之圎天不圎<lb/>
也對曰天縦不圎為人称之我亦惡焉次山奈何任<lb/>
造圓轉之器恣令悅媚嬰兒少喜之長必好之教兒<lb/>
學圖且䧟不義躬自戯圎又失方正嗟嗟次山入門<lb/>
愛嬰兒之樂圎出門當愛小人之趍圎吾安知次山<lb/>
異日不言圎行圎動圎静圎以終身乎吾豈次山之<lb/>
友也元子召季川謂曰吾自嬰兒戯圎公植尚辱我<lb/>
言絶忽乎吾與汝圎以應物圎以趍時非圎不預非<lb/>
圎不為公植其操矛㦸刑我乎<lb/>
　　惡曲<lb/>
<pb n="KR4c0027_SBCK_012-5b"/>
元子時與鄰里會曲全當時之懽以順長老之意歸<lb/>
泉上叔盈問曰向夫子曲全其懽道然也苟爲爾乎<lb/>
元子曰叔盈視吾曲其心以狥財利曲其行以希名<lb/>
位當過吾吾苟全一懽扵鄰里無惡然可也東邑有<lb/>
全直之士聞元子對叔盈恐曰吾聞元次山約其門<lb/>
人曰無惡我之小曲真惽鄙惡辭也吾軰全直三十<lb/>
年未嘗曲氣以轉聲曲辭以逹意曲歩以便徃曲視<lb/>
以囬目猶患扵古人古人有惡曲者不曲臂以取物<lb/>
不曲膝以便坐見天下有曲扵君曲扵民曲扵鬼神<lb/>
者往劫而死之今元次山苟曲言矣强全一懽以爲<lb/>
<pb n="KR4c0027_SBCK_012-6a"/>
不喪其直慁㢤若䏻苟曲扵鄰里强全一懽豈不䏻<lb/>
苟曲扵郷縣以全言行苟䏻曲扵郷縣豈不䏻苟曲<lb/>
於邦國以彰名譽䏻苟曲扵邦國豈不䏻苟曲扵天<lb/>
下以揚徳義若言行名譽徳義皆顯豈有鍾鼎不入<lb/>
門權位不在已乎嗚呼曲為之小為大之漸曲為之<lb/>
也有何不可姦邪凶惡其㘥<hi>音由</hi>乎元子聞之頌曰吾<lb/>
以顔貌曲全一懽全直君子之惡我如此猶有過扵<lb/>
此者何以自免<lb/>
　　水樂說<lb/>
元子扵山中尤所躭愛者有水樂水樂是南磳之懸<lb/>
<pb n="KR4c0027_SBCK_012-6b"/>
水淙淙然聞之多乆扵耳尤便不至南磳即懸庭前<lb/>
之水取欹曲竇缺之石髙下承之水聲少似聴之亦<lb/>
便<lb/>
　　訂司樂氏<lb/>
或有將元子水樂說扵司樂氏樂官聞之謂元子曰<lb/>
䏻和分五音韻諧水聲可傳之来請觀學元子辭之<lb/>
使門人以南磳及庭前懸水指之樂氏醜惡慢罵曰<lb/>
韻瞶多矣焉有聴而云樂乎此言聞元子元子謝曰<lb/>
次山病餘惽固自順扵空山窮谷偶有懸水淙石冷<lb/>
然便耳醉甚或與酒徒戯言呼為水樂不防君子過<lb/>
<pb n="KR4c0027_SBCK_012-7a"/>
聞而来實汚辱君子之車僕樂官去季川問曰尚兟<lb/>
謝樂官不亦過甚曰然吾為汝訂之汝豈不知彼為<lb/>
司樂之官老矣八音教其心五聲傳其耳不得異聞<lb/>
則以為錯亂紛惑甚不可聴况懸水淙石宫商不䏻<lb/>
合律吕不䏻主變之不可㑹之無由此全聲也司樂<lb/>
氏非全士安得不甚謝之嗟乎司樂氏欲以金石之<lb/>
順和絲竹之流妙宫商角羽豐然迭生以化全士之<lb/>
耳猶以懸水淙石激淺注深清瀛浥溶不變司樂氏<lb/>
之心嗚呼天下誰為全士䏻愛夫全聲也<lb/>
　　浪翁觀化<hi>并序</hi>
<pb n="KR4c0027_SBCK_012-7b"/>
　浪翁山野浪老也聞元子亦浪然在山谷病中䏻<lb/>
　記水石草木蟲豸之化亦來說常所化凡四說<lb/>
　　　有無相化<lb/>
浪翁曰隂陽之氣化為四時四時之行化為萬物萬<lb/>
物形全是無化有萬物形盡是有化無此有無相化<lb/>
之說<lb/>
　　　有化無<lb/>
浪翁曰人或云我立扵東西望萬里目極則無人我<lb/>
兩忘終世相無此有化無之說<lb/>
　　　無化有<lb/>
<pb n="KR4c0027_SBCK_012-8a"/>
浪翁曰人或云我来扵南北行萬里至無不有人我<lb/>
兩求終世相有此無化有之說<lb/>
　　　化相化<lb/>
浪翁曰吾觀化扵無也何無不有吾觀化扵有也何<lb/>
有不無有無更化日以相化化言何極化言何窮<lb/>
　　　時化<lb/>
元子聞浪翁說化化無窮極因論諭曰翁亦未知時<lb/>
之化也多扵此乎曰時焉何化我未之記元子曰扵<lb/>
戯時之化也道徳為嗜慾化為險薄仁義為貪暴化<lb/>
為凶亂禮樂為眈淫化為侈靡政教為煩急化為苛<lb/>
<pb n="KR4c0027_SBCK_012-8b"/>
酷翁䏻記扵此乎時之化也夫婦爲溺惑所化化爲<lb/>
犬豕父子爲惽慾所化化爲禽獸兄弟爲猜忌所化<lb/>
化爲讎敵宗戚爲財利所化化爲行路朋友爲世利<lb/>
所化化爲市兒翁䏻記扵此乎時之化也大臣爲威<lb/>
權所恣忠信化爲姦謀庶官爲禁忌所拘公正化爲<lb/>
邪佞公族爲猜忌所限賢哲化爲庸愚人民爲征賦<lb/>
所傷州里化爲禍邸姦兇爲恩幸所迫厮皁化爲将<lb/>
相翁䏻記扵此乎時之化也山澤化爲井陌或曰盡<lb/>
於草木原野化爲狴犴或曰殫扵鳥獸江湖化爲鼎<lb/>
鑊或曰暴扵魚鼈祠廟化爲宫寢或曰數扵祠禱翁<lb/>
<pb n="KR4c0027_SBCK_012-9a"/>
䏻記扵此乎時之化也情性為風俗所化無不作狙<lb/>
狡詐誑之心聲呼為風俗所化無不作謟媚僻淫之<lb/>
亂顔容為風俗所化無不作姦邪蹙促之色翁䏻記<lb/>
於此乎<lb/>
　　　世化<lb/>
浪翁聞元子說時化嘆曰吾昔聞世化可說又異扵<lb/>
此昔世之化也天地化為斧鑕日月化為豺虎山澤<lb/>
化為州里草木化為宗族風雨化為邸舍雪霜化為<lb/>
衣裘呻吟化為常聲糞汚化為梁肉一息化為千嵗<lb/>
烏犬化為君子元子惑之浪翁曰子不聞徃昔世之<lb/>
<pb n="KR4c0027_SBCK_012-9b"/>
化也四海之内巷戰門鬬㫁骨腐肉萬里相藉天地<lb/>
非斧鑕也耶人民暗夜盗起求食晝逰則死傷相及<lb/>
日月非虎豺也耶人民相與寄身命扵絶崖深谷之一<lb/>
底始䏻聲呼動息山澤非州里也耶人民奔走非深<lb/>
林薈叢不䏻藏蔽草木非宗族也耶人民去郷國入<lb/>
山海千里一息力盡暫休風雨非邸舍也耶人民相<lb/>
持於死傷之中祼露而行霜雪非衣裘也耶人民勞<lb/>
苦相冤瘡痍相痛老弱孤獨相苦死亡不䏻相救呻<lb/>
吟非常聲也耶人民多飢餓溝瀆病傷道路糞汚非<lb/>
梁肉也耶人民奔亡潜伏戈矛相拂前傷後死免而<lb/>
<pb n="KR4c0027_SBCK_012-10a"/>
存者一息非千歲也耶僵王腐卿相枕路隅鳥獸讓<lb/>
其骨肉烏犬非君子也耶<lb/>
<pb n="KR4c0027_SBCK_012-10b"/>
</p>
<p>
唐元次山文集拾遺終<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0027_SBCK_011-1a"/>
　　容州經畧使元結文集後序　李商隱<lb/>
次山有文編有後集有元子三書皆自爲之序次山<lb/>
見譽于公弱夫蘇氏始有名見取于公後楊公始得<lb/>
進士第見憎于第五琦元載故其將兵不得授作官<lb/>
不至逹母老不得盡其養母䘮不得終其哀間二十<lb/>
年其文危苦激切悲憂酸傷于性命之際自古心經<lb/>
㔾下若干篇是外曾孫遼東李惲辭收得之聚爲元<lb/>
文後編次山之作其綿遠長大以自然爲祖元氣爲<lb/>
根變化移易之太虚無狀大賁無色寒暑攸出鬼神<lb/>
<pb n="KR4c0027_SBCK_011-1b"/>
</p>
<p>
有職南斗北斗東龍西虎方嚮物色欻何從生啞鐘<lb/>
復鳴黃雉變雄山相朝捧水信潮汐若大壓然不覺<lb/>
其興若大醉然不覺其醒其疾怒急擊快利勁果出<lb/>
行萬里不見其敵高歌酣顔入飮于朝斷章摘句如<lb/>
振始生狼子豹孫競于跳走剪餘斬殘程露血<graphic n="KR0890" url="https://raw.githubusercontent.com/kanripo/KR-Gaiji/master/images/KR0890.png" mimeType="image/png"/>其<lb/>
詳緩柔潤壓抑趨儒如以一國買人一笑如以萬世<lb/>
換人一朝重屋深宮但見其脊牽繂長河不知其載<lb/>
死而更生夜而更明衣裳鍾石雅在宮藏其正聽嚴<lb/>
毅不滓不濁如坐正人照彼佞者子從其翁婦從其<lb/>
<pb n="KR4c0027_SBCK_011-2a"/>
姑𥪡麾爲門懸木爲牙張葢乘車屹不敢入將刑斷<lb/>
死帝不得赦其碎細分擘切截纎顆如墜地碎若大<lb/>
咽餘鋸取朽靈櫟蟒出毒刺眼楚齒不見可視顧顚<lb/>
踣錯襍汙潴傷損如在危處如出夢中其總旨會源<lb/>
條綱正目若國大治若年大熟君君堯舜人人羲皇<lb/>
上之視下不知有尊下之望上不知有簒辮頭鑿齒<lb/>
扶服臣僕融風彩露飄零委落耋老者在童齓者蕃<lb/>
邪人佞夫指之觸之薫薰熈熈不識其故吁不得盡<lb/>
其極也而論者徒曰次山不師孔氏爲非嗚呼孔氏<lb/>
<pb n="KR4c0027_SBCK_011-2b"/>
于道德仁義外有何物百千萬年聖賢相隨于塗中<lb/>
耳次山之書曰三皇用眞而耻聖五帝用聖而耻明<lb/>
三皇用明而耻察嗟嗟此書可以無書孔氏固聖矣<lb/>
次山安在其必師之邪<lb/>
<pb n="KR4c0027_SBCK_011-3a"/>
</p>
<p>
</p>
  </div>
</body>
</text>
</TEI>
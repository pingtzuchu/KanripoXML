<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0027_SBCK_009-1a"/>
唐元次山文集卷第九<lb/>
　　元魯縣墓表<lb/>
天寳十三年元子從兄前魯縣大夫徳秀卒元子哭<lb/>
之哀門人叔盈問曰夫子哭從兄也哀不亦過乎禮<lb/>
與對曰汝知禮之過而不知情之至叔盈退謂其徒<lb/>
曰夫子之哭元大夫也兼師友之分亦過矣元子聞<lb/>
之召叔盈謂曰吾誠哀過汝所云也元大夫弱無所<lb/>
固壮無所專老無所存死無所餘此非人情人情所<lb/>
耽溺喜愛似可惡者大夫無之如戒如懼如憎如惡<lb/>
此其無情此非有心士君子知焉不知也吾今之哀<lb/>
<pb n="KR4c0027_SBCK_009-1b"/>
汝知之焉而不知也嗚呼元大夫生六十餘年而卒<lb/>
未嘗識婦人而視錦繡不頌之何以戒荒淫侈靡之<lb/>
徒也㢤未嘗求足而言利苟辭而便色不頌之何以<lb/>
戒貪猥侫媚之徒也㢤未嘗主十畝之地十尺之舎<lb/>
十嵗之童不頌之何以戒占田千夫室宇千柱家童<lb/>
百指之徒也㢤未嘗皂布帛而衣具五味而食不頌<lb/>
之何以戒綺紈梁肉之徒也㢤扵戲吾以元大夫徳<lb/>
行遺来世清獨君子方直之士也歟<lb/>
　　哀丘表<lb/>
乾元庚子元子理兵于有泌之南泌南至徳丁酉為<lb/>
<pb n="KR4c0027_SBCK_009-2a"/>
䧟邑乾元巳亥為境上殺傷勞苦言可極耶街郭亂<lb/>
骨如古屠肆扵是収而藏之命曰哀丘或曰次山之<lb/>
命哀丘也哀生人将盡而亂骨不藏者乎哀壮勇巳<lb/>
死而名跡不顯者乎對曰非也吾哀凢人不䏻絶貪<lb/>
争毒亂之心守正和仁譲之分至今吾有哀丘之怨<lb/>
歟<lb/>
　　左黄州表<lb/>
乾元巳亥賛善大夫左振出為黄州刺史下車黄人<lb/>
歌曰我𣣔迯郷里我𣣔去墳墓左公今既来誰忍棄<lb/>
之去扵戲天下兵興今七年矣河淮之北千里荒草<lb/>
<pb n="KR4c0027_SBCK_009-2b"/>
自關已東海濵之南屯兵百萬不勝征稅豈獨黄人<lb/>
䏻使其人忍不去者誰曰不可頌乎後一歲黄人又<lb/>
歌曰吾郷有鬼巫惑人人不知天子正尊信左公䏻<lb/>
殺之扵戲近年以来以隂陽變怪将鬼神之道罔上<lb/>
惑下得尊重扵當時者日見欺人黄之巫女亦以妖<lb/>
妄得蒙恩澤朝廷不敢問州縣惟其意公忿而殺之<lb/>
則彼可誅戮豈獨巫女如左公者誰曰不可頌乎居<lb/>
三年遷侍御史判金州刺史将去黄黄人多去思故<lb/>
為黄人作表如在氏世系左公厯官及黄之門生故<lb/>
吏與女巫事則南陽左公䏻悉記之<lb/>
<pb n="KR4c0027_SBCK_009-3a"/>
　　吕公表<lb/>
上元二年置南都扵荆州為江陵府使舊相東平吕<lb/>
公為江陵尹兼御史大夫分峽中湖南及武陵灃陽<lb/>
巴陵凡一十七州為荆南節度觀察使公理荆南三<lb/>
年年五十一薨于官嗚呼使公年夀之不将也天其<lb/>
未猒兵革不愛蒼生歟公明不盡人之私惠不取人<lb/>
之愛威不致人之懼令不求人之犯正不刑人之僻<lb/>
直不指人之恥故名不異俗跡不矯時内含端明外<lb/>
與常規其大雅君子全扵終始者耶公所以進退其<lb/>
身人不知其道公所以再在台衡人不知其徳頌元<lb/>
<pb n="KR4c0027_SBCK_009-3b"/>
化者誰預頌乎扵戲公将用扵人而不見其用人将<lb/>
得扵公而公忘其所得乎結等迹參名業嘗在幕下<lb/>
将紀盛徳示扵来世故刻金石留扵此邦<lb/>
　　惠公禪居表<lb/>
泝樊水二百餘里有湧溪入溪八九里有蛇山之陽<lb/>
是惠公禪居禪師以無情待人之有情以有為全已<lb/>
之無欲各因其性分莫不與善知人困窮喻使耕織<lb/>
因人灾患勸守仁信故閭里相化恥為弋釣日勤種<lb/>
植不五六年沮澤有溝塍荒皐有阡陌桑果竹園如<lb/>
伊洛間所以愛禪師者無全行無全道豈䏻及此郷<lb/>
<pb n="KR4c0027_SBCK_009-4a"/>
人欲増脩塔廟託禪師以求福禪師亦随人之意而<lb/>
制造焉直門臨溪廣堂背山庭列雙臺脩廊夏寒松<lb/>
竹蒼蒼周流清泉岑嶺複抱衆山囬旋斯亦曠絶之<lb/>
殊境矣吾以所疑咨扵禪師禪師曰我恐人忘善以<lb/>
事誘人及人将善固不以事為累吾以所惑咨扵禅<lb/>
師禅師曰公若以惑相問我亦惑扵問焉公若無惑<lb/>
我復何對扵戲吾漫浪者也焉䏻盡禅師之意乎縣<lb/>
大夫孟彦深王文淵識名顯當世必䏻盡禅師之意<lb/>
故命之作賛賛曰<lb/>
聖者忘跡逹人化心惠公之妙無得而尋如山出雲<lb/>
<pb n="KR4c0027_SBCK_009-4b"/>
如水涵月惠公得之演用不竭無情之化可洽群黎<lb/>
将引天下同扵湧溪<lb/>
　　夏侯岳州表<lb/>
癸卯嵗岳州刺史夏侯公殁于私家門人弟子愛思<lb/>
不忘願旌遺徳将顯来世㑹予詔許優閑家于樊上<lb/>
故為公作表庚子中公鎮岳州予時為尚書郎在荆<lb/>
南幕府嘗因㢘問到公之州其時天下兵興巳六七<lb/>
十年矣人疲州小比太平時力役百倍公䏻清正寛<lb/>
恕静以理之故其人安和而服説為當時法則及公<lb/>
罷歸州里公家與吾相鄰見公在州里與山野童孺<lb/>
<pb n="KR4c0027_SBCK_009-5a"/>
與當道辭色均若語是非得䘮語夭夀哀樂戀意澹<lb/>
然吾是知道勝扵内者物莫䏻撓徳充扵外者事不<lb/>
歸扵今之世誰不榮羡扵公之世嗣與公官則本縣<lb/>
能誘公之所至其獨有乎扵戲公既夀而貴保家全<lb/>
大夫李公状著之矣<lb/>
　　舜祠表<lb/>
有唐乙已嵗使持節道州諸軍事守道州刺史元結<lb/>
以虞舜塟扵蒼梧之九疑之山在我封内是故申明<lb/>
前詔立祠于州西之山南巳而刻石為表扵戲孔氏<lb/>
作虞書明大舜徳及生人之至則大舜扵生人宜以<lb/>
<pb n="KR4c0027_SBCK_009-5b"/>
類乎天地生人奉大舜宜萬世而不猒考大舜南廵<lb/>
之年時巳一百一十二嵗矣自中國至蒼梧亦㡬有<lb/>
萬里蒼梧山谷深險可懼帝竟人而不囬至今山下<lb/>
之人不知帝居之宫帝塟之陵嗚呼在有虞氏之世<lb/>
人民可奪其君耶人民扵大舜䏻忘而不思耶何為<lb/>
來而不歸何故死扵空山吾實惑而作表来者逰扵<lb/>
此邦登乎九疑誰䏻不惑也歟<lb/>
　　崔潭州表<lb/>
乙巳嵗潭州刺史崔灌去官州人衡州司功叅軍鄭<lb/>
浰為郷人某等請余為崔公作表公前在澧州謡頌<lb/>
<pb n="KR4c0027_SBCK_009-6a"/>
之聲逹于朝廷褒異之詔與人為程及領此州在今<lb/>
日䏻使孤老寡弱無悲憂單貧困窮安其郷冨豪強<lb/>
家無利害賈人就食之類各得其業職役供給不匱<lb/>
人而當扵有司若非清㢘而信正直而仁則不䏻至<lb/>
於觀察御史中丞孟公奏課又第一㑹國家以犬戎<lb/>
為虞未即徴拜使蒼生正暍<hi>扵歇反</hi>而去其庥廕使蒼<lb/>
生正渇而敝其清源時艱道逺州人等不得詣闕冤<lb/>
訴且欲刻石立表以彰盛徳扵戲刺史有土官也千<lb/>
里之内品刑之屬不亦多乎豈可令㐫竪暴類貪夫<lb/>
姦黨以貨權家而至此官如崔公有者豈獨真刺史<lb/>
<pb n="KR4c0027_SBCK_009-6b"/>
耳鄭浰之爲豈苟媚其君而私扵州里耶盖懼清㢘<lb/>
正直之道溺扵時俗君子遺愛之心不顯来世故采<lb/>
其意而已矣<lb/>
　　張䖏士表<lb/>
永㤗丙午中䖏士張秀卒扵戲吾嘗驗古人将老死<lb/>
巖谷逺跡時世者不必其心皆好山林若非介直方<lb/>
正與時丗不合必識髙行獨與時丗不合不然則剛<lb/>
褊傲逸與時世不合彼若遭逢不容則身不足以爲<lb/>
禍将家族以随之至扵傷汚毁辱何足說者故使之<lb/>
矯然絶丗逃其不容直爲逸民竟爲退士枕石飲水<lb/>
<pb n="KR4c0027_SBCK_009-7a"/>
終身而巳當時之君欲以禄位招之有土之官𣣔以<lb/>
厚禮䖏之彼驚惧抗絶而去時之見䏻如此所以尤<lb/>
髙尚焉嗚呼䖏士與時不合者耶而未䏻矯然絶世<lb/>
遭以禮法相檢不見容悲夫<lb/>
　　菊圃記<lb/>
舂陵俗不種菊前時自逺致之植扵前庭墻下及再<lb/>
来也菊已無矣徘徊舊圃嗟歎乆之誰不知菊也芳<lb/>
華可賞在藥品是良藥爲𬞞菜是佳𬞞縦湏地趍走<lb/>
猶宜徙植脩養而忍蹂踐至盡不愛惜乎扵戲賢士<lb/>
君子自植其身不可不慎擇所䖏一旦遭人不愛重<lb/>
<pb n="KR4c0027_SBCK_009-7b"/>
如此菊也悲傷柰何扵是更為之圃重畦植之其地<lb/>
近讌息之堂吏人不此奔走近登望之亭旌麾不此<lb/>
行列縦參歌妓菊非可惡之草使有酒徒菊為助興<lb/>
之物為之作記以託後人并錄藥經列扵記後<lb/>
　　廣宴亭記<lb/>
樊水東盡其南乃樊山北鮮津吏𣣔扵鮮上而為候<lb/>
舎漫叟家于樊上不醉則閑乃相其地形驗之圖記<lb/>
故實為宴逰之䖏縣大夫馬公登之歎曰謝公贈伏<lb/>
武昌詩云樊山開廣宴非此地耶吾𣣔因而脩之命<lb/>
曰廣宴亭何如漫叟頌之曰古人将修廢遺尤異之<lb/>
<pb n="KR4c0027_SBCK_009-8a"/>
事為君子之道扵戯天下有廢遺尤異之事如此亭<lb/>
者誰䏻脩而旌之天将猒悔徃乎使公方壮而有是<lb/>
心也當裁畜簡扎待為之頌故作此廣宴記<lb/>
　　殊亭記<lb/>
癸卯中扶風馬向兼理武昌以明信嚴㫁惠正為理<lb/>
故政不待時而成扵戯若明而不信嚴而不㫁惠而<lb/>
不正雖欲理身終不自理况扵人㢤公䏻令人理使<lb/>
身多暇招我畏暑且為凉亭亭臨大江復出山上佳<lb/>
木相䕃常多清風巡囬極望目不猒逺吾見公才殊<lb/>
政殊跡殊為此亭又殊因命之曰殊亭斵石刻記立<lb/>
<pb n="KR4c0027_SBCK_009-8b"/>
于亭側庶㡬来者無所惑焉<lb/>
　　右溪記<lb/>
道州城西百餘歩有小溪南流數十歩合營溪水抵<lb/>
兩岸悉皆怪石欹嵌盤屈不可名状清流觸石洄懸<lb/>
激注休木異竹垂隂相䕃此溪若在山野則宜逸民<lb/>
退士之所逰䖏在人間可為都邑之勝境静者之林<lb/>
亭而置州已来無人賞愛徘徊溪上為之悵然乃䟽<lb/>
鑿蕪穢俾為亭宇植松與桂兼之香草以禆形勝為<lb/>
溪在州右遂命之曰右溪刻銘石上彰示来者<lb/>
　　刺史廳記<lb/>
<pb n="KR4c0027_SBCK_009-9a"/>
天下太平方千里之内生植齒類刺史乃存亡休慼<lb/>
之係天下兵興方千里之内䏻保黎庶䏻攘患難在<lb/>
刺史爾凢刺史若無文武才略若不清㢘肅下若不<lb/>
明惠公直則一州生類皆受灾害扵戯自至此州見<lb/>
井邑丘墟生人㡬盡試問其故不覺涕下前軰刺史<lb/>
或有貪猥惽弱不兮是非但以衣服飲食爲事數年<lb/>
之間蒼生蒙以私𣣔侵奪兼之公家驅迫非姦惡強<lb/>
冨殆無存者問之耆老前後刺史䏻恤養貧弱專守<lb/>
法令有徐公履道李公廙而巳遍問諸公善或不及<lb/>
徐李惡有不堪說者故爲此記與刺史作戒自置州<lb/>
<pb n="KR4c0027_SBCK_009-9b"/>
巳来諸公改授遷絀年月則舊記存焉<lb/>
　　茅閣記<lb/>
乙已平昌孟公鎮湖南将二歲矣以威惠理戎旅以<lb/>
簡易肅州縣刑政之下則無撓人故居方多閑時與<lb/>
賔客嘗𣣔因亭引望以紓逺懐偶愛古木數株重覆<lb/>
城上遂作茅閣䕃其清隂長風寥寥入我軒檻扇和<lb/>
爽氣滿扵閣中世傳衡陽暑濕欝烝休息扵此何為<lb/>
不然今天下之人正苦大熱誰似茅閣䕃而庥之扵<lb/>
戯賢人君子為蒼生之庥䕃不如是耶諸公歌詠以<lb/>
長之俾茅閣之什得系嗣扵風雅者矣<lb/>
<pb n="KR4c0027_SBCK_009-10a"/>
　　九疑圖記<lb/>
九疑山方二千餘里四州各近一隅世稱九峯相似<lb/>
望而疑之謂之九疑亦云舜登九峯疑禹而悲從臣<lb/>
有作九悲之歌因謂之九疑九峯殊極髙大逺望皆<lb/>
可見也彼如嵩華之峻﨑衡岱之方廣在九峯之下<lb/>
磊磊然如布棊石者可以百數中峯之下水無魚鼈<lb/>
林無鳥獸如蝉蠅之類聴之亦無徃徃見大谷長川<lb/>
平田深淵杉松百圍榕栝並之青莎白沙洞穴丹崖<lb/>
寒泉飛流異竹雜華囬映之䖏似藏人家實有九水<lb/>
出扵中山四水流灌扵南海五水北注合為洞庭若<lb/>
<pb n="KR4c0027_SBCK_009-10b"/>
度其髙卑比洞庭南海之岸直上可二三百里不知<lb/>
海内之山如九疑者㡬焉或曰若然者茲山何不列<lb/>
扵五嶽對曰五帝之前封疆尚隘衡山作嶽已出荒<lb/>
服今九疑之南萬里臣妾國門東望不見涯際西行<lb/>
㡬里未盡邉陲當合以九疑為南嶽以崑崙為西嶽<lb/>
衡陽之軰聴逸者占為山封君表作園囿耳但苦當<lb/>
世議者拘限常情牽引古製不䏻有所改剏也如何<lb/>
故圖九峯略載山谷傳扵好事以旌異之如山中之<lb/>
徃跡峯洞之名稱為人所傳説者並随方題記庶㡬<lb/>
觀者易之時永泰丙午中也<lb/>
<pb n="KR4c0027_SBCK_009-11a"/>
　　寒亭記<hi>在江華縣</hi>
永泰丙午中巡屬縣至江華縣大夫瞿令問咨曰縣<lb/>
南水石相映望之可愛相傳不可登臨俾求之得洞<lb/>
穴而入棧險以通之始得構茅亭扵石上及亭成也<lb/>
所以階檻慿空下臨長江軒楹雲端上齊絶顛若旦<lb/>
暮景氣煙靄異色蒼蒼石墉含映水木欲名斯亭状<lb/>
類不得敢請名之表示来丗扵是于亭上為啇之曰<lb/>
今大暑登之疑天時将寒炎烝之地而清凉可安不<lb/>
合命之曰寒亭歟乃為寒亭作記刻之亭背<lb/>
<pb n="KR4c0027_SBCK_009-11b"/>
</p>
<p>
唐元次山文集卷第九<lb/>
</p>
<p>
</p>
  </div>
</body>
</text>
</TEI>
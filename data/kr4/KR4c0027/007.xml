<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0027_SBCK_007-1a"/>
唐元次山文集卷第七<lb/>
　　與韋尚書書<hi>乾元二年韋陟為禮部尚書東都留守</hi>
某月日前進士元結頓首尚書公閣下結每聞賢卿<lb/>
大夫䏻以至公之道推引君子使名聲徳業相繼稱<lb/>
顯則思見之若不以至公之道推引士君子使禍惡<lb/>
凶辱同日更受則不思見之結所以年四十足不入<lb/>
扵公卿之門身不齒扵利祿之士豈忘榮顯盖懼汚<lb/>
辱昨者有詔使結得詣京師至汝上逢山龜亦承詔<lb/>
詣京師結與山龜俱得乘郵而来郵長待結頗如龜<lb/>
者前日謁見尚書俯拜堦下本望齒乘郵與諸龜結<lb/>
<pb n="KR4c0027_SBCK_007-1b"/>
待命而退不望尚書不以結齒之扵龜以士君子見<lb/>
禮問及詞賦許且休息此結之幸豈結望尚書之意<lb/>
古人所以愛經術之士重山野之客採輿童之誦者<lb/>
盖爲其䏻明古以論今方正而不諱悉人之下情結<lb/>
雖昧扵經術然自山野而來䏻悉下情尚書與國休<lb/>
戚䏻無問乎事有在尚書力及䏻不行乎結頓首<lb/>
　　與李相公書<hi>乾元二年李揆爲中書侍郎平章事</hi>
月日新授右金吾兵曹參軍攝監察御史元結頓首<lb/>
相公執事某性愚弱本不敢干時求進十餘年間在<lb/>
山野過爲知已猥見稱譽辱在郷選名汚上第退而<lb/>
<pb n="KR4c0027_SBCK_007-2a"/>
知耻更自委順亦數年矣中逢䘮亂奔走江海當死<lb/>
復生見有今日林壑不保敢思祿位忽枉公詔命詣<lb/>
京師州縣發遣不得辝避三四千里煩勞公車始命<lb/>
蹈舞帝庭即日辭命擔囊乞丐復歸海濵今則過次<lb/>
授官又令将命謀人軍者誰曰易乎相公見某但禮<lb/>
文拜揖之外無所問焉忽然狂妄男子不稱任使坐<lb/>
招敗辱相公如何某所以盡所知見聞扵左右不審<lb/>
相公以為可否如曰不可合正典刑欺上罔下是某<lb/>
之罪謹奉詔書及章服待命屏外某頓首<lb/>
　　與韋洪州書<hi>上元二年韋為洪州刺史江西觀察使</hi>
<pb n="KR4c0027_SBCK_007-2b"/>
某月日荆南節度判官水部貟外郎兼殿中侍御史<lb/>
元結頓首某聞古之賢逹居權位也令當世頌其徳<lb/>
後世師其行何以言之在分君子小人察視邪正使<lb/>
無冤濫而無憤痛耳某不䏻逺取古人請以端公賢<lb/>
公中丞為喻前者獲接端公餘論某甞議及中丞某<lb/>
以為賞中丞之功未當論中丞之冤至濫端公不知<lb/>
情至泣涕交流豈不為有冤濫未申而生此憤痛某<lb/>
扵端公頗為親故官又差肩曾不垂問便即責使冤<lb/>
濫者豈獨中丞而巳乎憤痛者豈獨端公而巳乎所<lb/>
以至遣使者試以自明端公前牒則請不交兵端公<lb/>
<pb n="KR4c0027_SBCK_007-3a"/>
後牒則請速交兵如此豈端公自察辨誤耶有小人<lb/>
惑亂端公耶端公又云荆南将士侵暴端公豈䏻保<lb/>
荆南将士必侵暴乎豈䏻保淮西将士必不侵暴乎<lb/>
端公少垂察問某又聞泗上鄰家之事請說以自喻<lb/>
昔泗上有鄰家有朋友逰者闘之逰東家則曰公之<lb/>
友賢䏻益主人西家之友愚䏻損主人逰西家則曰<lb/>
公之友智䏻譽主人東家之友狡䏻毁主人見其友<lb/>
亦如闘主人之論扵是鄰家之友相惡将相害鄰家<lb/>
之翁怒将相絶里有正信之士為辯之然後鄰家通<lb/>
歡鄰友相善荆南與江西猶鄰家也某其友乎逰者<lb/>
<pb n="KR4c0027_SBCK_007-3b"/>
方相閗誰為正信之士一為辯之某敢以此書獻端<lb/>
公閣下<lb/>
　　與吕相公書<lb/>
某月日某官某再拜相公閣下某嘗見時人不䏻自<lb/>
守性分俛仰扵傾奪之中低徊扵名利之下至有傷<lb/>
汚毁辱之患滅身亡家之禍則欲劇為之箴扵身豈<lb/>
願踰性分取禍辱而忘自箴者耶某性荒浪無拘限<lb/>
毎不䏻節酒與人相見適在一室不䏻無歡扵醉醉<lb/>
歡之中不䏻無過少不學為吏長又著書論自適昔<lb/>
天下太平不敢絶世業亦欲求文學之官職貟散冗<lb/>
<pb n="KR4c0027_SBCK_007-4a"/>
者為子孫計耳自兵興以来此望亦絶何㢤某一身<lb/>
奉親奔走萬里所望飲啄承歡膝下今則辱在官以<lb/>
逾其性分觸禍辱機兆者日未無之某又三世單貧<lb/>
年過四十弱子無母年未十歲孤生嫁娶者一人相<lb/>
公視某敢以身徇名利者乎有如某者以身徇名利<lb/>
齒扵奴隷尚可羞而况士君子也歟某甚愚鈍又無<lb/>
功勞自布衣歴官不十月官至尚書郎向三嵗官未<lb/>
削人多相榮某實自憂相公忍令某漸至畏懼而死<lb/>
甚令必受禍辱而巳某前後所言相公似未見信故<lb/>
籍𥿄筆煩凟門下某再拜<lb/>
<pb n="KR4c0027_SBCK_007-4b"/>
　與何員外書<hi>永泰中何昌𥙿為戸部員外</hi>
月日次山白何夫子執事皮弁時俗廢之乆矣非好<lb/>
古君子誰䏻存之忽蒙見贈驚喜無喻次山漫浪者<lb/>
也苦不愛便事之服時世之巾昔年在山野曾作愚<lb/>
巾凡裘異扵制度凡裘領緇界緇縁緇帶其餘皆褐<lb/>
帶聮後縫中腰前繫愚巾頂方帶方垂方緇葛為之<lb/>
玄絲為緌次山自衣帶巾裘雖不為時人大惡亦嘗<lb/>
辱其嗤誚方欲雜古人衣帶以自免辱贈及皮弁與<lb/>
凡裘正相宜若風霜慘然出行林野次山則戴皮弁<lb/>
衣凡裘若大暑蒸濕出見賔客次山則戴愚巾衣野<lb/>
<pb n="KR4c0027_SBCK_007-5a"/>
服野服大抵緇褐布葛爲之也腰擔爲裳短襟爲衣<lb/>
裳下及屨衣垂及膝下不審夫子異時歸休適在山<lb/>
野䏻水戴此者不乎若以爲宜當各造一副送徃元<lb/>
次山白<lb/>
　　篋中集序<lb/>
元結作篋中集或問曰公所集之詩何以訂之對曰<lb/>
風雅不興㡬及千歲溺扵時者世無人㢤嗚呼有名<lb/>
位不顯年夀不将獨無知音不見稱顯死而巳矣誰<lb/>
云無之近世作者更相㳂襲拘限聲病喜尚形似且<lb/>
以流易爲辭不知䘮扵雅正然㢤彼則指詠時物會<lb/>
<pb n="KR4c0027_SBCK_007-5b"/>
諧絲竹與歌兒舞女生汚惑之聲扵私室可矣若令<lb/>
方直之士大雅君子聴而誦之則未見其可呉興沈<lb/>
于運獨挺扵流俗之中强攘扵巳溺之後窮老不惑<lb/>
五十餘年凡所爲文皆與時異故朋友後生稍見師<lb/>
效䏻似類者有五六人扵戯自沈公及二三子皆以<lb/>
正直而無祿位皆以忠信而乆貧賤皆以仁譲而至<lb/>
䘮亡異扵是者顯榮當世誰爲辯士吾欲問之兵興<lb/>
扵今六嵗人皆務武斯焉誰嗣巳長逝者遺文散失<lb/>
方祖師者不見近作盡篋中所有總編次之命曰篋<lb/>
中集且欲傳之親故兾其不忘扵今凡七人詩二十<lb/>
<pb n="KR4c0027_SBCK_007-6a"/>
二首時乾元三年也<lb/>
　　别韓方源序<lb/>
昔元次山與韓方源别于啇餘約不終嵗復相見扵<lb/>
此山忽八年扵今始獲相見悲歡之至言可極耶次<lb/>
山與方源昔年俱順扵山谷有終焉之意今方源得<lb/>
如其心次山汚其冠冕次山一顧方源再三漸羞時<lb/>
復飲酒求其安家今方源欲安家肥陽次山方理兵<lb/>
九江相醉相辭不必如昔年之約此情豈易然者耶<lb/>
乙未之前次山有元子乙未之後次山有猗玕子戊<lb/>
戌中次山有浪說悉贈方源庶方源見次山之意<lb/>
<pb n="KR4c0027_SBCK_007-6b"/>
　　别王佐卿序<lb/>
癸卯嵗京兆王契佐卿年四十六河南元結次山年<lb/>
四十五時次山湏浪逰呉中佐卿湏日去西蜀對酒<lb/>
欲别此情易耶在少年時握手笑别雖逺不恨以天<lb/>
下無事志氣猶壯今與佐卿年近五十又逢戰争未<lb/>
息相去萬里欲强笑别其可得乎與佐卿去者有清<lb/>
河崔異與次山徃者有彭城劉灣相醉相留㡬日江<lb/>
畔主人鄂州刺史韋延安令四座作詩命予為序以<lb/>
送逺云<lb/>
　　劉侍御月夜讌㑹序<lb/>
<pb n="KR4c0027_SBCK_007-7a"/>
兵興巳来十一年矣獲與同志歡醉達旦詠歌取適<lb/>
無一二焉乙巳嵗彭城劉靈源在衡陽逢故人或有<lb/>
在者曰昔相㑹第歡逺逰始與諸公待月而笑語竟<lb/>
與諸公愛月而歡醉詠歌夜乆賦詩言懐扵戯文章<lb/>
道䘮盖乆矣時之作者煩雜過多歌兒舞女且相喜<lb/>
愛系之風雅誰道是耶諸公嘗欲變時俗之淫靡為<lb/>
後生之規範今夕豈不䏻道逹情性成一時之羙乎<lb/>
　　送孟校書徃南海序<lb/>
平昌孟雲卿與元次山同州里以辭學相友㡬二十<lb/>
年次山今罷守舂陵雲卿始典挍芸閣扵戯材業次<lb/>
<pb n="KR4c0027_SBCK_007-7b"/>
山不如雲卿辭賦次山不如雲卿通和次山不如雲<lb/>
卿在次山又詡然求進者也誰言時命吾欲聴之次<lb/>
山今且未老雲卿少次山六七嵗雲卿名聲滿天下<lb/>
知已在朝廷及次山之年雲卿何事不可至勿随長<lb/>
風乘興蹈海勿愛羅浮徃而不歸南海幕府有樂安<lb/>
任鴻與次山最舊請任公為次山一白府主趣資装<lb/>
雲卿使北歸慎勿令徘徊海上諸公第醉歌送之<lb/>
　　送譚山人歸雲陽序<lb/>
吾扵九疑之下賞愛泉石今㡬三年䏻扁舟數千里<lb/>
来逰者獨雲陽譚子譚子文學隱名山野隱身雲陽<lb/>
<pb n="KR4c0027_SBCK_007-8a"/>
之何世如君何牧犢愛雲陽之宰峻公不出南岳三<lb/>
十年今得雲陽一峰譚子又在焉彼真可家之者耶<lb/>
子去爲吾謀扵牧犢近峻公有泉山山石老樹夀藤<lb/>
縈垂水可灌田一夫火可燒種菽粟近泉可爲十數<lb/>
間茅舍所詣纔通小船則吾徃而家矣此邦舜祠竒<lb/>
恠陽華之殊異潓泉之勝絶見峻公與牧犢一二說<lb/>
之松竹滿庭水石滿堂石魚負樽鳬舫運觴醉送譚<lb/>
子歸于雲陽漫叟元次山序<lb/>
　　别崔曼序<lb/>
漫叟年将五十與時丗不合垂三十年愛惡之聲紛<lb/>
<pb n="KR4c0027_SBCK_007-8b"/>
紛人間博陵崔曼惑叟所為逰而辨之數月未去㑹<lb/>
潭州都督張正言薦曼為属邑長将行叟謂曰叟異<lb/>
時乃山林一病民耳宜不相罔行矣勿惑吾子有才<lb/>
業且明辯又方年少必䏻樹勲庸垂名聲若求先逹<lb/>
賢異䏻相抆拭正在張公張公徃年在西城主人䏻<lb/>
用其一言遂開城千里威震絶城張公徃在淮南逡<lb/>
巡指麾萬夫風從遭逢猜疑馳而不為今海内兵革<lb/>
未息張公必為時用吾子勉之所相規者所宜緩歩<lb/>
富貴從容謀畫少節酒平氣㮣耳<lb/>
　　送王及之容州序<lb/>
<pb n="KR4c0027_SBCK_007-9a"/>
乾元中漫叟浪家于瀼溪之濵以耕釣自全而巳九<lb/>
江之人未相喜愛其意似懼叟衣食之不足耳叟亦<lb/>
不促促而從之有王及者異夫郷人焉以文學相求<lb/>
不以覉旅見懼以相安為意不以可否自擇及扵叟<lb/>
也如是之多叟在舂陵及䏻相從逰嵗餘而去将行<lb/>
規之曰叟愛及者也無惑叟言及方壯可强藝業勿<lb/>
以逰方為意人生若不䏻師表朝廷即當老死山谷<lb/>
彼驅驅扵財貨之末局局扵權勢之門縱得鍾鼎亦<lb/>
胡顔受納行矣自愛耿容州歡扵叟者及到容州為<lb/>
叟謝主人聞幕府野次乆矣正宜收擇謀夫引信才<lb/>
<pb n="KR4c0027_SBCK_007-9b"/>
士有如及也䏻收引乎二三子賦送逺之什以系此<lb/>
云<lb/>
　　問進士<hi>永泰二年道州問</hi>
　　　第一<lb/>
問天下興兵今十二年矣殺傷勞辱人似未猒控强<lb/>
兵據要害者外以奉王命為辭内實理車甲招賔客<lb/>
樹爪牙國家亦因其所利大者王而相之亞者公侯<lb/>
尚不滿望今欲散其士卒使歸郷里收其器械納之<lb/>
王府隨其才分與之祿位欲臨之以威武則力未䏻<lb/>
制欲責之以辭讓則其心未喻若捨而不問則未覩<lb/>
<pb n="KR4c0027_SBCK_007-10a"/>
太平秀才通明古今才識傑異天下之兵湏觧蒼生<lb/>
湏致仁夀其䇿安出子其昌言<lb/>
　　第二<lb/>
問徃年天下太平仕者非累資序積勞考二十許年<lb/>
不離一尉至于入廊廟總樞轄則當時名聲籍甚者<lb/>
得至焉今商賈賤類臺隷下品數月之間太者上汚<lb/>
卿監小者下辱州縣至扵廊廟不無雜人如專經以<lb/>
求進主文而望逹者若不困頓扵林野則必悽惶扵<lb/>
道路今日國家行何道得九流鑑清作何法得僥倖<lb/>
路絶施何令使人自知耻設何教使賢愚自分<lb/>
<pb n="KR4c0027_SBCK_007-10b"/>
　　第三<lb/>
問開元天寳之中耕者益力四海之内髙山絶壑耒<lb/>
耜亦滿人家粮儲皆及數嵗太倉委積陳腐不可校<lb/>
量忽遇凶年榖猶耗盡當今三河膏壤淮泗沃野皆<lb/>
荆棘已老則耕可知太倉空虚雀䑕猶餓至于百姓<lb/>
朝暮不足而諸道聚兵百有餘萬遭嵗不稔将何為<lb/>
謀今欲勸人耕種則䘮亡之後人自貧苦寒餒不救<lb/>
豈有生資今欲罷兵息戌則又冦盗猶在尚湏防遏<lb/>
使國家用何䇿得人安俗阜不戰無兵用何謀使縦<lb/>
遇凶年亦無灾患<lb/>
<pb n="KR4c0027_SBCK_007-11a"/>
　　　第四<lb/>
問徃年粟一斛估錢四百猶貴近年粟一㪷估錢五<lb/>
百尚賤徃年帛一匹估錢五百猶貴近年帛一匹估<lb/>
錢二千尚賤今耕夫未盡織婦猶在何故徃年耕織<lb/>
計時量力勞苦忘倦求免寒餒何故今日甘心寒餒<lb/>
惰逰而巳扵戯曩時粟帛至賤衣食至易今日粟帛<lb/>
至貴衣食至難而人心勤惰如此其何故也試一啇<lb/>
之欲聞其說<lb/>
　　　第五<lb/>
問古人識貴精通學重兼博不有激發何以相求三<lb/>
<pb n="KR4c0027_SBCK_007-11b"/>
禮何篇可刪三傳何者可廢墨氏非樂其禮何以儒<lb/>
家委命此言當乎彼天女天孫不知何物彼日兄月<lb/>
姉弟妹是誰駔儈與傖奴寧分一純将二精何說孤<lb/>
竹之君何姓新城老婦何名棘竹出自何方毒銅産<lb/>
扵何國何郷無水可飲何地卧氷而温何人恩信過<lb/>
扵田横何人壯勇等扵關羽何人鑿坯而遁何人終<lb/>
日掃門無淺近之不為悉說<lb/>
唐元次山文集卷第七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東漢文紀巻二十六</head>
    <p>
<pb n="KR4h0122_WYG_026-1a"/>
欽定四庫全書<lb/>
　東漢文紀巻二十六　　　明　梅鼎祚　編<lb/>
　　董卓<hi>字仲穎隴西臨洮人自進位太師謀篡司徒王允計誅之</hi>
　　　辭徴書<hi>卓立功西陲拜右將軍中平末徵為少府不肯就上書及靈帝寢疾璽書拜卓</hi>
　　　　<hi>為并州牧令以兵屬皇甫嵩卓復上書駐兵河東以觀時變</hi>
所將湟中義從及秦胡兵皆詣臣曰牢直不畢廩賜㫁<lb/>
絶妻子饑凍牽挽臣車使不得行羌胡敝腸狗熊臣不<lb/>
能禁止輒將順安慰增異復上<hi>後漢書董卓傳</hi>
<pb n="KR4h0122_WYG_026-1b"/>
　　　同前<lb/>
涼州擾亂鯨鯢未滅此臣奮發効命之秋吏士踊躍戀<lb/>
恩念報各遮臣車辭聲懇惻未得即路也輒且行前將<lb/>
軍事盡心慰䘏効力行陣<lb/>
　　　又上書<lb/>
臣既無老謀又無壯士天恩誤加掌戎十年士卒大小<lb/>
相狎彌乆戀臣畜養之恩為臣奮一旦之命乞將之北<lb/>
州効力邊垂<hi>靈帝紀為國家奮一旦之命</hi>
<pb n="KR4h0122_WYG_026-2a"/>
　　　請誅宦官表<hi>大將軍何進司𨽻校尉袁紹謀誅宦官太后不許私召卓將兵入朝</hi>
　　　　<hi>宻令上表以脅太后未至而進敗○典略</hi>
臣伏惟天下所以有逆不止者各由黄門常侍張讓等<lb/>
侮慢天常操擅王命竊幸乗寵濁亂海内父子兄弟並<lb/>
據州郡一書出門便獲千金京畿諸郡數百萬膏腴美<lb/>
田皆屬讓等致使怨氣上蒸妖賊蠭起臣前奉詔討於<lb/>
扶羅將士饑乏不肯渡河皆言欲詣京師先誅閹𥪡以<lb/>
除民害従臺閣求乞資直臣隨慰撫以至新安臣聞揚<lb/>
<pb n="KR4h0122_WYG_026-2b"/>
湯止沸不如滅火去薪潰癰雖痛勝於養肉及溺呼船<lb/>
悔之無及昔趙鞅興晉陽之甲以逐君側之惡今臣輒<lb/>
鳴鐘鼔如洛陽即討讓等以清姦穢<hi>養肉曄書作肉食即討作請收</hi>
　　　署士壹教<hi>吳書云司徒黄琬與卓相害而壹盡心於琬甚有聲稱卓惡之乃署教曰</hi>
司徒掾士壹不得除用<lb/>
　　王允<hi>字子師太原祁人厯位司徒誅董卓為其黨李傕等所害</hi>
　　　行孝經奏<hi>允為尚書令奏獻帝下詔允固奏請乃從之</hi>
太史王立說孝經六隠事令朝廷行之消却災邪有益<lb/>
<pb n="KR4h0122_WYG_026-3a"/>
聖躬<lb/>
　　　獻帝詔<lb/>
聞王者當脩徳爾不聞孔子制孝經有此而却邪者也<lb/>
　　　固奏<lb/>
立學深厚此聖人秘奥行之無損<lb/>
　　黄琬<hi>字子琰瓊孫厯光禄大夫轉司𨽻校尉預誅董卓為李傕等所害</hi>
　　　論樊稜許相奏<hi>中平末涼州叛軍調不足富殖之徒多以財為官起家為州郡</hi>
　　　　<hi>琬為尚書奏論稜相等</hi>
<pb n="KR4h0122_WYG_026-3b"/>
太尉樊稜司徒許相皆竊位懐祿茍進無恥終無匡救<lb/>
之益必有覆公折足之患宜皆罷遣以清政路軍費雖<lb/>
急禮義㢘恥國之大本也茍非其選飛隼在墉為國生<lb/>
事此猶負石救溺不可不察<lb/>
　　　駮遷都議<hi>董卓秉政徵琬為司徒遷太尉卓議遷都長安琬與司徒楊彪諫不從琬</hi>
　　　　<hi>退而駮議坐免官</hi>
昔周公營洛邑以寧姬光武卜東都以隆漢天之所啓<lb/>
神之所安大業既定豈宜妄有遷動以虧四海之望<lb/>
<pb n="KR4h0122_WYG_026-4a"/>
　　蓋勲<hi>字元固敦煌廣至人</hi>
　　　與董卓書<lb/>
　　　　<hi>卓拜并州牧將兵入朝誅宦官自為司空因廢少帝殺何太后立陳留王是為獻帝勲爲</hi>
　　　　<hi>京兆尹與卓書卓意甚憚之遷越騎校尉勲雖彊直不屈而内厭于卓疽發背卒</hi>
昔伊尹霍光權以立功猶可寒心足下小醜何以終此<lb/>
賀者在門弔者在廬可不慎哉<hi>後漢書○終此漢紀作堪之</hi>
　　胡母班<hi>字季友泰山人</hi>
　　　與王匡書<lb/>
<pb n="KR4h0122_WYG_026-4b"/>
　　　　<hi>匡為河内太守従袁紹起兵討董卓卓使執金吾胡母班奉詔到河内解釋義兵匡受袁</hi>
　　　　<hi>紹㫖收班繫獄欲殺之以狥軍班乃匡妹夫與匡書匡得書抱班二子號泣班遂死於獄</hi>
　　　　<hi>親屬與曺操共殺匡</hi>
自古以来未有下土諸侯舉兵向京師者劉向傳曰擲<lb/>
鼠忌器器猶忌之況卓今處宫闕之内以天子為藩屏<lb/>
幼主在宫如何可討僕與太傅馬公太僕趙岐少府陰<lb/>
脩俱受詔命關東諸郡雖實嫉卓猶以銜奉王命不敢<lb/>
玷辱而足下獨囚僕於獄欲以釁鼔此悖暴無道之甚<lb/>
<pb n="KR4h0122_WYG_026-5a"/>
者也僕與董卓有何親戚義豈同惡而足下張狼虎之<lb/>
口吐長虵之毒恚卓遷怒何甚酷哉死人之所難然恥<lb/>
為狂夫所害若亡者有靈當訴足下於皇天夫婚姻者<lb/>
禍福之機今日著矣曩為一體今為血讐亡人子二人<lb/>
則君之甥身沒之後慎勿令臨僕屍骸也<hi>謝承後漢書○囚一作拘</hi>
<hi>亡人子二人一作亡人二女○資治通鑑考異云按范書此年六月遣韓融等安集闗東袁術王匡各執而殺</hi>
<hi>之三年八月遣馬日磾及趙岐慰撫天下袁紹遣馬趙亦在三年八月時董卓已死而此書云與馬趙俱受詔</hi>
<hi>又云恚董遷怒自相乖迕疑非班書今不取</hi>
<pb n="KR4h0122_WYG_026-5b"/>
　　劉岱<hi>字公山東莱牟平人厯位侍中兖州刺史</hi>
　　　與劉子恵書<hi>子恵中山人後漢書作劉恵</hi>
　　　　<hi>袁紹之討董卓也劉馥為冀州牧忌紹得衆恐將圖已治中劉子恵勸為發兵兗州刺史</hi>
　　　　<hi>劉岱與其書封書與馥馥得此大懼歸咎子恵欲斬之因諫得不死令作徒被赭衣掃除</hi>
　　　　<hi>宫門外馥意猶深疑紹每貶節軍糧紹用客逢紀謀以書要公孫瓉引兵南下將襲馥使</hi>
　　　　<hi>人說馥以冀州讓紹紹遂領冀州牧○馥字文節潁川人</hi>
董卓無道天下所共攻死在旦暮不足為憂但卓死之<lb/>
後當復回師討文節擁彊兵何凶逆寧可得置<hi>英雄傳○劉攽</hi>
<pb n="KR4h0122_WYG_026-6a"/>
<hi>云何當作阿</hi>
　　楊琦<lb/>
　　　上獻帝封事<hi>傕復移乗輿幸北塢門侍臣皆飢帝求米傕乃與腐牛骨帝大怒欲</hi>
　　　　<hi>詰責之侍中楊琦上封事</hi>
傕邊鄙之人習於夷風今又自知所犯悖逆當有怏怏<lb/>
之色欲轉車駕幸黄白城以舒其憤臣願陛下宜恕忍<lb/>
之未可顯其罪也<lb/>
　　趙温<hi>字子柔戒之孫厯司空進司徒</hi>
<pb n="KR4h0122_WYG_026-6b"/>
　　　與李傕書<hi>傕北地人董卓校尉卓死進兵攻長安為車騎將軍後誅死</hi>
　　　　<hi>傕與郭汜相攻刼獻帝幸北塢門初屯黄白城謀徙帝以司徒趙温不與已同乃内温塢</hi>
　　　　<hi>中温聞傕欲移乗輿乃與傕書傕怒欲遣人害温其従弟應温故掾也諫之乃止帝聞温</hi>
　　　　<hi>與傕書問侍中常洽曰傕不知臧否溫言太切可為寒心對曰李應已解之矣帝乃恱張</hi>
　　　　<hi>濟自陕和解之帝始得出</hi>
公前託為董公報讐然實屠陷王城殺戮大臣天下不<lb/>
可家見而户釋也今事睚眥之隙以成千鈞之讐民生<lb/>
塗炭各不聊生曾不改悟遂成禍亂朝廷仍下眀詔欲<lb/>
<pb n="KR4h0122_WYG_026-7a"/>
令和解詔命不行恩澤日損而復欲轉乗輿於黄白城<lb/>
此誠老夫所不解也於易一過為過再為涉三而弗改<lb/>
滅其頂凶不如早共和解引兵還屯上安萬乗下全生<lb/>
民豈不幸甚<hi>獻帝起居注○户釋後漢書作户説今事睚眥之隙作今與郭汜爭睚眦之隙民生</hi>
<hi>作人在詔命三句作上命不行威澤日損而復欲移轉乗輿更幸非所不解作不達引兵作引軍生民作人民</hi>
<hi>○漢紀戸釋作户喻民生作民在</hi>
　　士孫瑞<hi>字君策扶風人位僕射光祿大夫從駕為亂兵所殺</hi>
　　　劒銘<lb/>
<pb n="KR4h0122_WYG_026-7b"/>
天生五材金徳惟剛從革作辛含景吐商辨物利用勲<lb/>
伐彌彰暨彼良工歐冶干將爰造寳劒巨闕墨陽精通<lb/>
皓靈於兹休祥剖山竭川虹蜺消亡昭威燿武震動遐荒<lb/>
楚以定霸越以取彊<lb/>
　　陶謙<hi>字恭祖丹陽人為徐州牧加安東將軍</hi>
　　　奏記太僕朱儁<hi>儁字公偉㑹稽上虞人厯太尉錄尚書事</hi>
　　　　<hi>儁初為河南尹棄官奔荆州已復進兵屯中牟移書討卓卓被誅其將李傕郭汜作亂謙</hi>
　　　　<hi>以儁名臣數有戰功乃與諸豪傑共推儁為太師因移檄牧伯同討傕等奉迎天子奏記</hi>
<pb n="KR4h0122_WYG_026-8a"/>
　　　　<hi>於儁傕徵儁入朝為太僕謙等遂罷</hi>
徐州刺史陶謙前揚州刺史周乾瑯琊相陰徳東海相<lb/>
劉馗彭城相汲廉北海相孔融沛相袁忠太山太守應<lb/>
劭汝南太守徐璆前九江太守服䖍博士鄭𤣥等敢言<lb/>
之行車騎將軍河南尹莫府國家既遭董卓重以李催<lb/>
郭汜之禍幼主劫執忠良殘敝長安隔絶不知吉凶是<lb/>
以臨官尹人搢紳有識莫不憂懼以為自非明哲雄霸<lb/>
之士曷能尅濟禍亂自起兵以來于兹三年州郡轉相<lb/>
<pb n="KR4h0122_WYG_026-8b"/>
顧望未有奮擊之功而互爭私變更相疑惑謙等並共<lb/>
諮諏議消國難僉曰將軍君侯既文且武應運而出凡<lb/>
百君子靡不顒顒故相率厲簡選精悍堪能深入直指<lb/>
咸陽多持資糧足支半嵗謹同心腹委之元帥<hi>後漢書</hi>
　　　上獻帝論罷兵書<hi>謙為徐州牧别將士卒襲殺曹操父操將伐謙先表帝罷</hi>
　　　　<hi>州郡兵謙上書</hi>
臣聞懐逺柔服非徳不集克難平亂非兵不濟是以涿<lb/>
鹿版泉三苖之野有五帝之師有扈鬼方商奄四國有<lb/>
<pb n="KR4h0122_WYG_026-9a"/>
王者之伐自古在昔未有不揚威以弭亂震武以止暴<lb/>
者也臣前初以黄巾亂治受策長驅匪遑啓處雖憲章<lb/>
敕戒奉宣威靈敬行天誅每伐輒克然妖寇類衆殊不<lb/>
畏死父兄殲殪子弟羣起治屯運兵至今為患若承命<lb/>
解甲弱國自虚釋武備以資亂損官威以益寇今日兵<lb/>
罷明日難必至上忝朝廷寵授之本下令羣凶日月滋<lb/>
蔓非所以彊幹弱枝遏亂止暴之務也臣雖愚蔽忠恕<lb/>
不昭抱恩念報所不忍行輒勒部曲申令警備出芟彊<lb/>
<pb n="KR4h0122_WYG_026-9b"/>
寇惟力是視入宣徳澤躬奉職事冀効微勞以贖罪負<lb/>
　　　又<lb/>
華夏沸擾于今未弭包茅不入職貢多闕寤寐憂數無<lb/>
日敢寧誠思貢獻必至薦羞獲通然後銷鋒解甲臣之<lb/>
願也臣前調穀百萬斛已在水次輒敕兵衞送<hi>吳書</hi>
　　公孫瓚<hi>字伯珪遼西令支人拜奮武將軍封薊侯</hi>
　　　上袁紹罪狀表<hi>瓚以從弟越攻袁紹所使周昻見害遂舉兵報紹表紹罪狀戰</hi>
　　　　<hi>敗還守京竟為紹滅○表見典畧</hi>
<pb n="KR4h0122_WYG_026-10a"/>
臣聞皇羲以來始有君臣上下之事張化以導民刑罰<lb/>
以禁暴今行車騎將軍袁紹托其先軌寇竊人爵既性<lb/>
暴亂厥行淫穢昔為司𨽻校尉㑹值國家喪亂之際太<lb/>
后承攝何氏輔政紹專為邪媚不能舉直至令丁原焚<lb/>
燒孟津招來董卓造為亂根紹罪一也卓既入雒而主<lb/>
見質紹不能權譎以濟君父而棄置節傳迸竄逃亡忝<lb/>
辱爵命背上不忠紹罪二也紹為渤海太守默選戎馬<lb/>
當攻董卓不告父兄至使太傅門户太僕母子一旦而<lb/>
<pb n="KR4h0122_WYG_026-10b"/>
斃不仁不孝紹罪三也紹既興兵涉厯二年不䘏國難<lb/>
廣自封殖乃多以資糧專為不急割剝宫室收考責錢<lb/>
百姓吁嗟莫不痛怨紹罪四也韓馥之迫竊其虚位矯<lb/>
命詔恩刻金印玉璽每下文書皁囊施檢文曰詔書一<lb/>
封邟鄉侯印昔新室之亂漸以即真今紹所施擬而方<lb/>
之紹罪五也紹令崔巨業候視星日財貨賂遺與共飲<lb/>
食克期㑹合攻鈔郡縣此豈大臣所當宜為紹罪六也<lb/>
紹與故虎牙都尉劉勲首共造兵勲仍有効又降伏張<lb/>
<pb n="KR4h0122_WYG_026-11a"/>
楊而以小忿枉害于勲信用讒慝殺害有功紹罪七也<lb/>
紹又上故上谷太守髙焉故甘陵相姚貢横責其錢錢<lb/>
不備畢二人并命紹罪八也春秋之義子以母貴紹母<lb/>
親為婢使紹實微賤不可以為人後以義不宜乃據豐<lb/>
隆之重任忝汙王爵損辱袁宗紹罪九也又長沙太守<lb/>
孫堅前領豫州刺史驅走董卓掃除陵廟其功莫大紹<lb/>
令周昻盜居其位斷絶堅糧令不得入使卓不被誅紹<lb/>
罪十也臣又每得後將軍袁術書云紹非術類也紹之<lb/>
<pb n="KR4h0122_WYG_026-11b"/>
罪戾雖南山之竹不能載昔姬周政弱王道陵遲天子<lb/>
遷都諸侯背叛於是齊桓立柯亭之盟晉文為踐土之<lb/>
㑹伐荆楚以致菁茅誅曹衞以彰無禮臣雖闒茸名非<lb/>
先賢䝉被朝恩當此重任職在鈇鉞奉辭伐罪輒與諸<lb/>
將州郡兵討紹等若事克捷罪人斯得庶續桓文忠誠<lb/>
之效攻戰形狀前後續上<lb/>
　　　同前<hi>范曄後漢書</hi>
臣聞皇羲已來君臣道著張禮以導人設刑以禁暴今<lb/>
<pb n="KR4h0122_WYG_026-12a"/>
車騎將軍袁紹託承先軌爵任崇厚而性本淫亂情行<lb/>
浮薄昔為司𨽻值國多難太后承攝何氏輔朝紹不能<lb/>
舉直措枉而專為邪媚招來不軌疑誤社稷至令丁原<lb/>
焚燒孟津董卓造為亂始紹罪一也卓既無禮帝主見<lb/>
質紹不能開設權謀以濟君父而棄置節傳迸竄逃亡<lb/>
忝辱爵命背違人主紹罪二也紹為渤海當攻董卓而<lb/>
默選戎馬不告父兄至使太傅一門纍然同斃不仁不<lb/>
孝紹罪三也紹既興兵涉厯二載不恤國難廣自封殖<lb/>
<pb n="KR4h0122_WYG_026-12b"/>
乃多引資糧專為不急割刻無方考責百姓其為痛怨<lb/>
莫不咨嗟紹罪四也逼迫韓馥竊奪其州矯刻金玉以<lb/>
為印璽每有所下輒皁囊施檢文稱詔書昔亡新僭侈<lb/>
漸擬即真觀紹所擬將必階亂紹罪五也紹令星工伺<lb/>
望祥妖賂遺財貨與共飲食剋㑹期日攻鈔郡縣此豈<lb/>
大臣所當施為紹罪六也紹與故虎牙都尉劉勲首共<lb/>
造兵勲降服張楊累有功効而以小忿枉加酷害信用<lb/>
讒慝濟其無道紹罪七也故上谷太守髙焉故甘陵相<lb/>
<pb n="KR4h0122_WYG_026-13a"/>
姚貢紹以貪惏横責其錢錢不備畢二人并命紹罪八<lb/>
也春秋之義子以母貴紹母親為傅婢地實微賤據職<lb/>
髙重享福豐隆有苟進之志無虚退之心紹罪九也又<lb/>
長沙太守孫堅前領豫州刺史遂能驅走董卓掃除陵<lb/>
廟忠勤王室其功莫大紹遣小將盜居其位斷絶堅糧<lb/>
不得深入使董卓久不服誅紹罪十也昔姬周政弱王<lb/>
道陵遲天子遷徙諸侯背畔故齊桓立柯㑹之盟晉文<lb/>
為踐土之㑹伐荆楚以致菁茅誅曹衞以章無禮臣雖<lb/>
<pb n="KR4h0122_WYG_026-13b"/>
闒茸名非先賢䝉被朝恩負荷重任職在鈇鉞奉辭伐<lb/>
罪輒與諸將州郡共討紹等若大事克捷罪人斯得庶<lb/>
續桓文忠誠之效<lb/>
　　　與袁紹書<lb/>
　　　　<hi>瓚既破劉虞盡有幽州之地紹屢破瓚軍瓚遂還幽州不敢復出天子遣太僕趙岐和解</hi>
　　　　<hi>關東使各罷兵瓚因此以書譬紹紹引軍南還</hi>
趙太僕以周召之徳銜命來征宣揚朝恩示以和睦曠<lb/>
若開雲見日何喜如之昔賈復冦恂亦爭士卒欲相危<lb/>
<pb n="KR4h0122_WYG_026-14a"/>
害遇光武之寛親俱陛見同輿共出時人以為榮自省<lb/>
邊鄙得與將軍共同此福此誠將軍之眷而瓚之幸也<lb/>
<hi>英雄記</hi>
　　　同前<hi>後漢書</hi>
趙太僕以周邵之徳銜命來征宣揚朝恩示以和睦曠<lb/>
若開雲見日何喜如之昔賈復寇恂爭相危害遇世祖<lb/>
解紛遂同輿並出釁難既釋時人美之自惟邊鄙得與<lb/>
將軍共同斯好此誠將軍之羞而瓚之願也<lb/>
<pb n="KR4h0122_WYG_026-14b"/>
　　　與子續書<lb/>
　　　　<hi>續徙鎮易京為紹攻困遣行人文則齎書告子續刻期兵至舉火為應紹偵者得之使陳</hi>
　　　　<hi>琳更其書如期舉火瓚以為救兵至遂出欲戰紹破滅之</hi>
袁氏之攻似若神鬼鼓角鳴于地中梯衝舞吾樓上日<lb/>
窮月踧無所聊賴汝當碎首於張燕速致輕騎到者當<lb/>
起烽火於北吾當從内出不然吾亡之後天下雖廣汝<lb/>
欲求安足之地其可得乎<hi>典略</hi>
　　　同前<hi>陳琳更書</hi>
<pb n="KR4h0122_WYG_026-15a"/>
昔周末喪亂僵屍蔽野以意而推猶為否也不圖今日<lb/>
親當其鋒袁氏之攻狀若鬼神梯衝舞吾樓上鼓角鳴<lb/>
于地中日窮月急不遑啓處鳥戹歸人滀水陵髙汝當<lb/>
碎首於張燕馳驟以告急父子天性不言而動且屬五<lb/>
千鐵騎於北隰之中起火為號吾當自内出奮揚威武<lb/>
决命于斯不然吾亡之後天下雖廣不容汝足矣<hi>後漢書○</hi>
<hi>魏氏春秋載陳琳更書曰蓋聞在昔衰周之世僵屍流血以為不然豈意今日身當其衝</hi>
　　韓馥<hi>字文節冀州牧以州讓袁紹自殺</hi>
<pb n="KR4h0122_WYG_026-15b"/>
　　　與袁術書<hi>術見後</hi>
　　　　<hi>是時有四星合於箕尾馥稱䜟云神人將在燕分又言濟陰男子王定得玉印曰虞為天</hi>
　　　　<hi>子又見兩日出于代郡謂劉虞當代立與術書云帝非孝靈子欲依絳灌誅廢少主迎立</hi>
　　　　<hi>代王故事稱虞功徳治行華夏少二當今公室枝屬皆莫能及又云</hi>
昔光武去定王五世以大司馬領河北耿弇馮異勸即<lb/>
尊號卒代更始今劉公自恭王枝別其數亦五以大司<lb/>
馬領幽州牧此其與光武同<hi>吳書○袁山松漢紀初平三年十月日有重兩倍馥</hi>
<hi>與術書曰凶出於代郡</hi>
<pb n="KR4h0122_WYG_026-16a"/>
　　袁紹<hi>字本初汝南汝陽人領冀州牧拜大將軍兼督冀青幽并四州○袁山松後漢書云紹司</hi>
　　　<hi>空逢之孽子袁術與公孫瓚書紹非袁氏子</hi>
　　　討董卓盟文<hi>獻帝春秋曰紹合冀州十郡守相衆數十萬登壇歃血盟曰</hi>
賊臣董卓承漢室之微負甲兵之衆陵越帝城跨蹈王<lb/>
朝幽鴆太后戮殺𢎞農提挈幼主越遷秦地殘虐朝臣<lb/>
斬刈忠良焚燒宫室蒸亂宫人發掘陵墓虐及鬼神過<lb/>
惡蒸皇天濁穢薰后土神祇怨恫無所馮持兆人泣血<lb/>
無所控告仁賢之士痛心疾首義士奮發雲興霧合咸<lb/>
<pb n="KR4h0122_WYG_026-16b"/>
欲奉辭伐罪躬行天誅凡我同盟之後畢力致命以伐<lb/>
凶醜同奬王室翼戴天子有渝此盟神明是殛俾墜其<lb/>
師無克祚國<lb/>
　　　與曹操書<lb/>
　　　　<hi>紹與韓馥謀立幽州牧劉虞為帝與操書操拒答之</hi>
可都甄城當有所立<hi>獻帝起居注○甄一作鄄</hi>
　　　曹操答袁紹<hi>操見魏</hi>
董卓之罪暴於四海吾等合大衆興義兵而逺近莫不<lb/>
<pb n="KR4h0122_WYG_026-17a"/>
響應此以義動故也今幼主微弱制於奸臣未有昌邑<lb/>
亡國之釁而一旦改易天下其孰安之諸君北面我自<lb/>
西向<hi>魏志</hi>
　　　與從弟術書<lb/>
　　　　<hi>時議者以少帝幼弱為賊臣所立又不識母氏所出幽州牧劉虞宿有徳望紹等欲立之</hi>
　　　　<hi>使人報術術觀漢室衰陵陰懐異志故外托公義以拒紹紹復與術書</hi>
前與韓文節共建永世之道欲海内見再興之主今西<lb/>
名有幼君無血脉之屬公卿以下皆媚事卓安可復信<lb/>
<pb n="KR4h0122_WYG_026-17b"/>
但當使兵往屯關要皆自蹙死於西東立聖君太平可<lb/>
冀如何有疑又室家見戮不念子胥可復北面乎違天<lb/>
不祥願詳思之<lb/>
　　　　袁術答從兄紹書<lb/>
聖主聰睿有周成之質賊卓因危亂之際威服百寮此<lb/>
乃漢家小厄之㑹亂尚未厭復欲興之乃云今主無血<lb/>
脈之屬豈不誣乎先人以來奕世相承忠義為先大傅<lb/>
公仁慈惻隠雖知賊卓必為禍害以信徇義不忍去也<lb/>
<pb n="KR4h0122_WYG_026-18a"/>
門户滅絶死亡流漫幸䝉逺近來相赴助不因此時上<lb/>
討國賊下刷家恥而圖於此非所聞也又曰室家見戮<lb/>
可復北面此卓所為豈國家哉君命天也天不可讎况<lb/>
非君命乎慺慺赤心志在滅卓不識其他<hi>並吳書○太傅公袁隗為</hi>
<hi>董卓所誅紹術叔父</hi>
　　　與公孫瓚書<lb/>
　　　　<hi>瓚初為中郎將從幽州牧劉虞與虞有隙遣從弟越詣袁術自結是時術遣越隨其將孫</hi>
　　　　<hi>堅屯陽城拒董卓袁紹使周昻奪其處越攻昻為流矢所中死瓚怒遂進軍攻紹㑹天子</hi>
<pb n="KR4h0122_WYG_026-18b"/>
　　　　<hi>遣段訓增虞邑督六州瓚封易侯因脅訓斬虞紹遣麴義虞子和將擊瓚瓚數敗乃走還</hi>
　　　　<hi>易京固守紹與瓚書瓚不答而增修戎備卒為紹所破自殺</hi>
孤與足下既有前盟舊要申之以討亂之誓愛過夷叔<lb/>
分著丹青謂為旅力同仇足踵齊晉故解印釋紱以北<lb/>
帶南分割膏腴以奉執事此非孤赤情之明驗邪豈寤<lb/>
足下棄烈士之髙義尋禍亡之險蹤輟而改慮以好易<lb/>
怨盜遣士馬犯暴豫州始聞甲卒在南親臨戰陣懼以<lb/>
飛矢迸流狂刃横集以重足下之禍徒增孤子之咎釁<lb/>
<pb n="KR4h0122_WYG_026-19a"/>
也故為薦書懇惻冀可改悔而足下超然自逸矜其威<lb/>
詐謂天罔可吞豪傑可滅果令貴弟殞於鋒刃之端斯<lb/>
言猶在於耳而足下曾不尋討禍源克心罪已茍欲逞<lb/>
其無疆之怒不顧逆順之津匿怨害民騁於余躬遂躍<lb/>
馬控弦處我泜上毒徧生民辜延白骨孤辭不獲已以<lb/>
登界橋之役是時足下兵氣霆震駿馬電發僕師徒肇<lb/>
合機械不嚴彊弱殊科衆寡異倫假天之助小戰大克<lb/>
遂陵躡奔北因壘館穀此非天威棐諶福豐有禮之符<lb/>
<pb n="KR4h0122_WYG_026-19b"/>
表乎足下志猶未厭乃復糾合餘燼率我蛑賊以焚爇<lb/>
渤海孤又不獲寧用及龍河之師羸兵前誘大軍未濟<lb/>
而足下膽破衆散不鼓而敗兵衆擾亂君臣並奔此又<lb/>
足下之為非孤之咎也自此以後禍隙彌深孤之師旅<lb/>
不勝其忿遂至積屍為京頭顱滿野愍彼無辜未必不<lb/>
慨然失涕也後比得足下書辭義婉約有改往修來之<lb/>
言僕既欣於舊好克復且愍兆民之不寧每輒引師南<lb/>
駕以順簡書弗盈一時而北邊羽檄之文未嘗不至孤<lb/>
<pb n="KR4h0122_WYG_026-20a"/>
是用痛心疾首靡所錯情夫處三軍之師當列將之任<lb/>
宜令怒如嚴霜喜如時雨臧否好惡坦然可觀而足下<lb/>
二三其徳彊弱異謀急則曲躬緩則放逸行無定端言<lb/>
無質要為壯士者固如此乎既乃殘殺老弱幽土憤怨<lb/>
衆叛親離恝然無黨又烏桓濊貊皆足下同州僕與之<lb/>
殊俗各奮迅激怒爭為鋒鋭又東西鮮卑舉踵來附此<lb/>
非孤徳所能招廼足下驅而致之也夫當荒危之世處<lb/>
干戈之險内違同盟之誓外失戎狄之心兵興州壤禍<lb/>
<pb n="KR4h0122_WYG_026-20b"/>
發蕭牆將以定霸不亦難乎前以西山陸梁出兵平討<lb/>
㑹麴義餘殘畏誅逃命故遂住大軍分兵撲蕩此兵孤<lb/>
之前行乃界橋搴旗拔壘先登制敵者也始聞足下鐫<lb/>
金紆紫命以元帥謂當因兹奮發以報孟明之恥是故<lb/>
戰夫引領竦望旌斾怪遂含光匿影寂爾無聞卒臻屠<lb/>
滅相為惜之夫有平天下之志希長世之功權御師徒<lb/>
帶養戎馬叛者無討服者不收威懐並喪何以立名今<lb/>
舊京克復天罔云補罪人斯亡忠幹翼化華夏儼然望<lb/>
<pb n="KR4h0122_WYG_026-21a"/>
於穆之作將戢干戈放散牛馬足下獨何守區區之土<lb/>
保軍内之廣甘汚名以速朽亡令徳之久長壯而籌之<lb/>
非良策也宜釋憾除嫌敦我舊好若斯言之玷皇天是<lb/>
聞<hi>漢晉春秋○輟一作輒泜上一作疆上奔北一作奔背皆足下同州一作皆與足下同州</hi>
　　　上獻帝自理書<hi>紹領冀州牧拜右將軍建安元年曹操迎天子都許乃下詔責</hi>
　　　　<hi>紹以地廣兵多専自樹黨擅相討伐紹上書於是以紹為太尉封鄴侯</hi>
臣聞昔有哀歎而霜隕悲哭而崩城者每讀其書謂為<lb/>
信然於今况之乃知妄作何者臣出身為國破家立事<lb/>
<pb n="KR4h0122_WYG_026-21b"/>
至於懐忠獲釁抱信見疑晝夜長吟剖肝泣血曾無崩<lb/>
城隕霜之應故鄒衍杞婦何能感徹臣以負薪之資拔<lb/>
於陪𨽻之中奉職憲臺擢授戎校常侍張讓等滔亂天<lb/>
常侵奪朝威賊害忠徳扇動姦黨故大將軍何進忠國<lb/>
疾亂義心赫怒以臣頗有一介之節可責以鷹犬之功<lb/>
故授臣以督司諮臣以方略臣不敢畏憚彊禦避禍求<lb/>
福與進合圖事無違異忠策未盡而元帥受敗太后被<lb/>
質宫室焚燒陛下聖徳㓜冲親遭戹困時進既被害師<lb/>
<pb n="KR4h0122_WYG_026-22a"/>
徒喪沮臣獨將家兵百餘人抽戈承明竦劒翼室虎叱<lb/>
羣司奮擊凶醜曾不浹辰罪人斯殄此誠愚臣效命之<lb/>
一驗也㑹董卓乗虚所圖不軌臣父兄親從並當大位<lb/>
不憚一室之禍苟惟寧國之義故遂解節出奔創謀河<lb/>
外時卓方貪結外援招悦英豪故即臣渤海申以軍號<lb/>
則臣之與卓未有纎介之嫌若使苟欲滑泥揚波偷榮<lb/>
求利則進可以享竊祿位退無門户之患然臣愚所守<lb/>
志無傾奪故遂引㑹英雄興師百萬飲馬孟津歃血漳<lb/>
<pb n="KR4h0122_WYG_026-22b"/>
河㑹故冀州牧韓馥懐挾逆謀欲專權埶絶臣軍糧不<lb/>
得踵係致使猾虜肆毒害及一門尊卑大小同日并戮<lb/>
鳥獸之情猶知哀號臣所以蕩然忘哀貌無隠戚者誠<lb/>
以忠臣之節道不兩立顧私懐已不能全功斯亦愚臣<lb/>
破家狥國之二驗也又黄巾十萬焚燒青兖黑山張楊<lb/>
蹈藉冀域臣聞乃旋師奉辭伐畔金鼓未震狡敵知亡<lb/>
故韓馥懐懼謝咎歸土張楊黑山同時乞降臣時輒承<lb/>
制竊比竇融以議郎曹操權領冀州牧㑹公孫瓚師旅<lb/>
<pb n="KR4h0122_WYG_026-23a"/>
南馳陸掠北境臣即星駕席捲與瓚交鋒假天之威每<lb/>
戰輒克臣備公族子弟生長京輦頗聞俎豆不習干戈<lb/>
加自乃祖先臣以來世作輔弼咸以文徳盡忠得免罪<lb/>
戾臣非與瓚角戎馬之埶爭戰陳之功者也誠以賊臣<lb/>
不誅春秋所貶苟云利國專之不疑故冒踐霜雪不憚<lb/>
劬勤實庶一捷之福以立終身之功社稷未定臣誠恥<lb/>
之太僕趙岐銜命來征宣明陛下含𢎞之施蠲除細故<lb/>
與下更新奉詔之日引師南轅是臣畏怖天威不敢怠<lb/>
<pb n="KR4h0122_WYG_026-23b"/>
慢之三驗也又臣所上將校率皆清英宿徳令名顯達<lb/>
登鋒履刃死者過半勤恪之功不見書列而州郡牧守<lb/>
競盜聲名懐持二端優游顧望皆列土錫圭跨州連郡<lb/>
是以逺近狐疑議論紛錯者也臣聞守文之世徳髙者<lb/>
位尊倉卒之時功多者賞厚陛下播越非所洛邑之祀<lb/>
海内傷心志士憤惋是以忠臣肝腦塗地肌膚横分而<lb/>
無悔心者義之所感故也今賞加無勞以攜有徳杜黜<lb/>
忠臣以疑衆望斯豈腹心之逺圖將廼讒慝之邪説使<lb/>
<pb n="KR4h0122_WYG_026-24a"/>
之然也臣爵為通侯位二千石殊恩厚徳臣既叨之豈<lb/>
敢闚覬重禮以希彤弓玈矢之命哉誠傷偏裨列校勤<lb/>
不見紀盡忠為國翻成重愆斯䝉恬所以悲號於邊獄<lb/>
白起欷歔於杜郵也太傅日磾位為師保任配東征而<lb/>
耗亂王命寵任非所凡所舉用皆衆所捐棄而容納其<lb/>
策以為謀主令臣骨肉兄弟還為讎敵交鋒接刃搆難<lb/>
滋甚臣雖欲釋甲投戈事不得已誠恐陛下日月之明<lb/>
有所不照四聰之聽有所不聞乞下臣章咨之羣賢使<lb/>
<pb n="KR4h0122_WYG_026-24b"/>
三槐九棘議臣罪戾若以臣今行權為釁則桓文當有<lb/>
誅絶之刑若以衆不討賊為賢則趙盾可無書弑之貶<lb/>
矣臣雖小人志守一介若使得申明本心不愧先帝則<lb/>
伏首歐刀褰衣就鑊臣之願也惟陛下垂鳲鳩之平絶<lb/>
邪諂之論無令愚臣結恨三泉<hi>後漢書</hi>
　　　賜蹋頓難峭王汗魯王為單于版文<hi>英雄記云袁紹與公</hi>
　　　　<hi>孫瓚連戰不決蹋頓遣使詣紹求和親助紹擊瓚破之紹矯制拜烏丸三王</hi>
使持節大將軍督幽青并領冀州牧阮鄉侯紹承制詔<lb/>
<pb n="KR4h0122_WYG_026-25a"/>
遼東屬國率衆王頒下烏丸遼西率衆王蹋頓右北平<lb/>
率衆王汗盧維乃祖慕義遷善欵塞内附北捍玁狁東<lb/>
拒濊貊世守北陲為百姓保障雖時侵犯王略命將徂<lb/>
征厥罪率不旋時悔愆變改方之外夷最又聰惠者也<lb/>
始有千夫長百夫長以相統領用能悉廼心克有勲力<lb/>
於國家稍受王侯之命自我王室多故公孫瓚作難殘<lb/>
夷厥土之君以侮天慢主是以四海之内並執干戈以<lb/>
衛社稷三王奮氣裔土忿姦憂國控弦與漢兵為表裏<lb/>
<pb n="KR4h0122_WYG_026-25b"/>
誠甚忠孝朝所嘉焉然而虎兕長虵相隨塞路王官爵<lb/>
命否而無聞夫有勲不賞俾勤者怠今遣行謁者楊林<lb/>
齎單于璽綬車服以對爾勞其各綏靜部落教以謹慎<lb/>
無使作凶作慝世復爾祀位長為百蠻長厥有咎有不<lb/>
臧者冺於爾祿而喪於乃庸可不勉乎烏丸單于都䕶<lb/>
部衆左右單于受其節度他如故事<hi>三國志注</hi>
　　袁術<hi>字公路紹弟厯河南尹虎賁中郎將為後將軍僭號兵敗憤死</hi>
　　　與呂布書<lb/>
<pb n="KR4h0122_WYG_026-26a"/>
　　　　<hi>劉備領徐州居下邳與袁術相拒於淮上術欲引布擊備與布書布勒兵襲備獲其妻子</hi>
昔董卓作亂破壊王室禍害術門户術舉兵關東未能<lb/>
屠裂卓將軍誅卓送其頭首為術掃滅讎恥使術明目<lb/>
於當世死生不媿其功一也昔將金元休向兗州甫詣<lb/>
封部為曹操逆所拒破流離迸走㡬至滅亡將軍破兗<lb/>
州術復明目於遐邇其功二也術生平已來不聞天下<lb/>
有劉備備乃舉兵與術對戰術憑將軍威靈得以破備<lb/>
其功三也將軍有三大功在術術雖不敏奉以生死將<lb/>
<pb n="KR4h0122_WYG_026-26b"/>
軍連年攻戰軍糧苦少今送米二十萬斛迎逢道路非<lb/>
直此止當駱驛復致若兵器戰具佗所乏少大小惟命<lb/>
<hi>英雄記○記云布初入徐州書與術術報書○董卓殺袁隗及術兄基等男女二十餘人  金尚字元休京兆</hi>
<hi>人為兗州刺史東之任曹操已臨兗州尚依袁術後為袁術所害見典略</hi>
　　　同前<hi>後漢書</hi>
術舉兵詣闕未能屠裂董卓將軍誅卓為術報恥功一<lb/>
也昔金元休南至封丘為曹操所敗將軍伐之今術復<lb/>
明目於遐邇功二也術生年以來不聞天下有劉備備<lb/>
<pb n="KR4h0122_WYG_026-27a"/>
乃舉兵與術對戰憑將軍威靈得以破備功三也將軍<lb/>
有三大功在術術雖不敏奉以死生將軍連年攻戰軍<lb/>
糧苦少今送米二十萬斛非惟止此當駱驛復致凡所<lb/>
短長亦惟命<lb/>
　　　與沛相陳珪書<lb/>
　　　　<hi>紹與珪俱公族子孫少共交游術為曹操袁紹所破與珪書時珪子應在下邳術脅質應</hi>
　　　　<hi>圖必致珪</hi>
昔秦失其政天下羣雄爭而取之兼智勇者卒受其歸<lb/>
<pb n="KR4h0122_WYG_026-27b"/>
今世事紛擾復有瓦解之埶矣誠英乂有為之時也與<lb/>
足下舊交豈肯左右之乎若集大事子實為吾心膂<hi>歸漢</hi>
<hi>紀作福</hi>
　　　　陳珪答袁術書<hi>珪下邳人太尉球弟子為沛相增秩中二千石</hi>
昔秦末世肆暴恣情虐流天下毒被生民下不堪命故<lb/>
遂土崩今雖季世未有亡秦苛暴之亂也曹將軍神武<lb/>
應期興復典刑將撥平凶慝清定海内信有徵矣以為<lb/>
足下當戮力同心匡翼漢室而陰謀不軌以身試禍豈<lb/>
<pb n="KR4h0122_WYG_026-28a"/>
不痛哉若迷而知反尚可以免吾備舊知故陳至情雖<lb/>
逆于耳骨肉之惠也欲吾營私阿附有犯死不能也<hi>並後</hi>
<hi>漢書○撥漢紀作掃惠作恩</hi>
　　　與兄紹歸帝號<lb/>
　　　　<hi>術自以依據江淮帶甲數萬加累世公侯袁氏出陳舜之後以黄乗赤得運之次遂造符</hi>
　　　　<hi>命置百官自號仲家及為曹操所攻兵弱將死衆情離叛遂歸帝號於紹紹深然其計</hi>
祿去漢室久矣天下提挈政在家門豪雄角逐分割疆<lb/>
宇此與周末七國無異惟彊者兼之耳袁氏受命當王<lb/>
<pb n="KR4h0122_WYG_026-28b"/>
符瑞炳然今君擁有四州人户百萬以彊則莫與爭大<lb/>
以位則無所比髙曹操雖欲扶衰奬微安能續絶運起<lb/>
已滅乎謹歸大命君其興之<hi>後漢書○魏書漢之失天下久矣天下作天子此與</hi>
<hi>周末無異作此與周之末年七國分埶無異惟作卒以位作比徳奬微作拯弱</hi>
　　袁敘<lb/>
　　　與從兄紹書<lb/>
　　　　<hi>曹操與袁紹相拒官渡破其將淳于瓊等上表白紹罪狀言紹從弟濟陰太守敘與紹書</hi>
今海内喪敗天意實在我家神應有徵當在尊兄南兄<lb/>
<pb n="KR4h0122_WYG_026-29a"/>
臣下欲使即位南兄言以年則北兄長以位則北兄重<lb/>
便欲送璽㑹曹操斷道<hi>獻帝起居注○紹居鄴術居夀春故云南北</hi>
　　陳登<hi>字元龍珪子廣陵太守加伏波將軍</hi>
　　　遺袁紹<lb/>
　　　　<hi>徐州刺史陶謙死州人迎先主先主以袁氏四世三公欲讓與術北海相孔融曰袁公路</hi>
　　　　<hi>豈憂國忘家者邪冢中枯骨何足介意先主遂領徐州登等遣使詣紹紹答之</hi>
天降灾沴福臻鄙州州將殂殞生民無主恐懼姦雄一<lb/>
旦承隙以貽盟主日昃之憂輒共奉故平原相劉備府<lb/>
<pb n="KR4h0122_WYG_026-29b"/>
君以為宗主永使百姓知有依歸方今寇難縱横不遑<lb/>
釋甲謹遣下吏奔告于執事<lb/>
　　　　袁紹答陳登等<lb/>
劉𤣥徳𢎞雅有信義今徐州樂戴之誠副所望也<hi>並獻帝春</hi>
<hi>秋</hi>
　　耿包<hi>後漢書作苞</hi>
　　　白事袁紹<lb/>
　　　　<hi>紹自破公孫瓚貢御希慢私使主簿耿包密白紹以包白事咨軍府議者咸以包為妖妄</hi>
<pb n="KR4h0122_WYG_026-30a"/>
　　　　<hi>宜誅紹殺包以悦衆然遂有逆謀</hi>
赤徳衰盡袁為黄𦙍宜順天意以從民心<hi>袁舜後黄應代赤故包有</hi>
<hi>此言○獻帝春秋○漢紀云赤徳運衰厯數將改宜順天意以應民望</hi>
　　臧洪<hi>字子源廣陵射陽人</hi>
　　　討董卓盟文<hi>洪中平末為即丘長棄官太守張超請為功曹説超約諸牧守共討</hi>
　　　　<hi>董卓洪乃攝衣升壇歃血而盟辭氣慷慨無不激揚諸軍遲疑食盡衆散</hi>
漢室不幸皇綱失統賊臣董卓乗釁縱害禍加至尊虐<lb/>
流百姓大懼淪喪社稷剪覆四海兗州刺史岱豫州刺<lb/>
<pb n="KR4h0122_WYG_026-30b"/>
史伷陳留太守邈東郡太守瑁廣陵太守超等糾合義<lb/>
兵並赴國難凡我同盟齊心戮力以致臣節殞首喪元<lb/>
必無二志有渝此盟俾墜其命無克遺育皇天后土祖<lb/>
宗明靈實皆鑒之<hi>劉岱孔佃張邈橋瑁張超○虐後漢書作毒戮作一</hi>
　　　報陳琳書<hi>琳見魏○尺牘載隔闊相思至可為心哉作陳琳與臧洪書誤</hi>
　　　　<hi>洪初為廣陵太守張超功曹甚見愛信説超與諸州糾合義兵誅董卓未遂超遣洪詣大</hi>
　　　　<hi>司馬劉虞行至河間而值幽薊交兵因寓于袁紹紹見洪重之以洪領青州刺史徙東郡</hi>
　　　　<hi>太守曹操圍超於雍丘洪聞之勒兵請紹救超紹不許超遂破滅洪怨紹絶不與通紹興</hi>
<pb n="KR4h0122_WYG_026-31a"/>
　　　　<hi>兵圍之不下使洪邑人陳琳與洪書喻以禍福責以恩義洪答書城陷見執不屈紹殺之</hi>
隔闊相思發於夢寐幸相去步武之間耳而以取舍異<lb/>
規不得相見其為愴恨可為心哉前日不遺比辱雅貺<lb/>
述敘禍福公私切至所以不即奉答者既學薄才鈍不<lb/>
足塞詰亦以吾子攜負側室息肩主人家在東州僕為<lb/>
仇敵以是事人雖披中情墮肝膽猶身疏有罪言甘見<lb/>
怪方首尾不救何能恤人且以子之才窮該典籍豈將<lb/>
闇於大道不達余趣哉然猶復云云者僕以是知足下<lb/>
<pb n="KR4h0122_WYG_026-31b"/>
之言信不由衷將以救禍也必欲筭計長短辯諮是非<lb/>
是非之論言滿天下陳之更不明不言無所損又言傷<lb/>
告絶之義非吾所忍行也是以捐棄紙筆一無所答亦<lb/>
冀遥忖其心知其計定不復渝變也重獲來命援引古<lb/>
今紛紜六紙雖欲不言焉得已哉僕小人也本因行役<lb/>
冠竊大州恩深分厚寧樂今日自還接刃每登城勒兵<lb/>
望主人之旗鼓感故友之周旋撫弦搦矢不覺流涕之<lb/>
覆面也何者自以輔佐主人無以為悔主人相接過絶<lb/>
<pb n="KR4h0122_WYG_026-32a"/>
等倫當授任之初自謂究竟大事共尊王室豈悟天子<lb/>
不悦本州見侵郡將遘牖里之厄陳留克創兵之謀謀<lb/>
計棲遲喪忠孝之名杖策攜背虧交友之分揆此二者<lb/>
與其不得已喪忠孝之名與虧交友之道輕重殊塗親<lb/>
疏異畫故便收淚告絶若使主人少垂故人住者側席<lb/>
去者克己不汲汲於離友信刑戮以自輔則僕抗季札<lb/>
之志不為昔日之戰矣何以效之昔張景明親登壇喢<lb/>
血奉辭奔走卒使韓牧讓印主人得地然後但以拜章<lb/>
<pb n="KR4h0122_WYG_026-32b"/>
朝主賜爵獲傳之故旋時之間不䝉觀過之貸而受夷<lb/>
滅之禍呂奉先討卓來奔請兵不獲告去何罪復見斫<lb/>
刺濵於死亡劉子璜奉使踰時辭不獲命畏威懐親以<lb/>
詐求歸可謂有志忠孝無損霸道者也然輒僵斃麾下<lb/>
不䝉虧除僕雖不敏又素不能原始見終覩微知著竊<lb/>
度主人之心豈謂三子宜死罰當刑中哉實且欲一統<lb/>
山東增兵討讎懼戰士狐疑無以沮勸故抑廢王命以<lb/>
崇承制慕義者䝉榮待放者被戮此乃主人之利非游<lb/>
<pb n="KR4h0122_WYG_026-33a"/>
士之願也故僕鑒戒前人困窮死戰僕雖下愚亦嘗聞<lb/>
君子之言矣此實非吾心也廼主人招焉凡吾所以背<lb/>
棄國民用命此城者正以君子之違不適敵國故也是<lb/>
以獲罪主人見攻踰時而足下更引此義以為吾規無<lb/>
乃辭同趨異非吾子所為休戚者哉吾聞之也義不背<lb/>
親忠不違君故東宗本州以為親援中扶郡將以安社<lb/>
稷一舉二得以徼忠孝何以為非而足下欲使吾輕本<lb/>
破家均君主人主人之於我也年為吾兄分為篤友道<lb/>
<pb n="KR4h0122_WYG_026-33b"/>
乖告去以安君親可謂順矣若子之言則包胥宜致命<lb/>
於伍員不當號哭於秦庭矣苟區區於攘患不知言乖<lb/>
乎道理矣足下或者見城圍不解救兵未至感婚姻之<lb/>
義惟平生之好以屈節而苟生勝守義而傾覆也昔晏<lb/>
嬰不降志於白刃南史不屈筆以求生故身著圖像名<lb/>
垂後世况僕據金城之固驅士民之力散三年之畜以<lb/>
為一年之資匡困補乏以悦天下何圖築室反耕哉但<lb/>
懼秋風揚塵伯珪馬首南向張揚飛燕膂力作難北鄙<lb/>
<pb n="KR4h0122_WYG_026-34a"/>
將告倒懸之急股肱奏乞歸之誠耳主人當鑒我曹輩<lb/>
反旌退師治兵鄴垣何宜久辱盛怒暴威於吾城下哉<lb/>
足下譏吾恃黑山以為救獨不念黄巾之合從邪加飛<lb/>
燕之屬悉以受王命矣昔髙祖取彭城於鉅野光武創<lb/>
基兆於綠林卒能龍飛中興以成帝業苟可輔主興化<lb/>
夫何嫌哉况僕親奉璽書與之從事行矣孔璋足下徼<lb/>
利於境外臧洪授命於君親吾子託身於盟主臧洪策<lb/>
名於長安子謂余身死而名滅僕亦笑子生死而無聞<lb/>
<pb n="KR4h0122_WYG_026-34b"/>
焉悲哉本同而末離努力努力夫復何言<hi>魏志○英雄記袁紹使張</hi>
<hi>景明等説韓馥使讓冀州與紹○呂布從紹請益兵還洛紹外言當遣内欲殺之布偽使人於帳中鼓琴夜半</hi>
<hi>兵起亂斫布牀被○裴松之注按公孫瓚表列紹罪過云紹與故虎牙將軍劉勲首共造兵勲仍有效而以小</hi>
<hi>忿枉害于勲疑此是子璜○公孫瓚字伯珪張揚雲中人張燕常山人本黒山賊後助瓚與紹爭○主人即指</hi>
<hi>紹也</hi>
　　　同前<hi>後漢書</hi>
隔闊相思發於寤寐相去步武而趨舍異規其為愴恨<lb/>
胡可勝言前日不遺比辱雅貺述敘禍福公私切至以<lb/>
<pb n="KR4h0122_WYG_026-35a"/>
子之才窮該典籍豈將闇於大道不達余趣哉是以損<lb/>
棄翰墨一無所酬亦冀遙忖褊心粗識鄙性重獲來命<lb/>
援引紛紜雖欲無對而義篤其言僕小人也本乏志用<lb/>
中因行役特䝉傾蓋恩深分厚遂竊大州寧樂今日自<lb/>
還接刃乎每登城臨兵觀主人之旗鼓瞻望帳幄感故<lb/>
友之周旋撫弦搦矢不覺涕流之覆面也何者自以輔<lb/>
佐主人無以為悔主人相接過絶等倫受任之初志同<lb/>
大事埽清㓂逆共尊王室不悟本州被侵郡將遘戹請<lb/>
<pb n="KR4h0122_WYG_026-35b"/>
師見拒辭行被拘使洪故君遂至淪滅區區微節無所<lb/>
獲申豈得復全交友之道重虧忠孝之名乎所以忍悲<lb/>
揮戈收淚告絶若使主人少垂古人忠恕之情來者側<lb/>
席去者克已則僕抗季札之志不為今日之戰矣昔張<lb/>
景明登壇喢血奉辭奔走卒使韓牧讓印主人得地後<lb/>
但以拜章朝主賜爵獲傳之故不䝉觀過之貸而受夷<lb/>
滅之禍呂奉先討卓來奔請兵不獲告去何罪復見斫<lb/>
刺劉子璜奉使踰時辭不獲命畏君懐親以詐求歸可<lb/>
<pb n="KR4h0122_WYG_026-36a"/>
謂有志忠孝無損霸道亦復僵屍麾下不䝉虧除慕進<lb/>
者䝉榮違意者被戮此乃主人之利非游士之願也是<lb/>
以鑒戒前人守死窮城亦以君子之違不適敵國故也<lb/>
足下當見久圍不解救兵未至感婚姻之義推平生之<lb/>
好以為屈節而苟生勝守義而傾覆也昔晏嬰不降志<lb/>
於白刃南史不曲筆以求存故身傳圖象名垂後世况<lb/>
僕據金城之固驅士人之力散三年之畜以為一年之<lb/>
資匡困補乏以悦天下何圖築室反耕哉但懼秋風揚<lb/>
<pb n="KR4h0122_WYG_026-36b"/>
塵伯珪馬首南向張揚飛燕旅力作難北鄙將告倒懸<lb/>
之急股肱奏乞歸之記耳主人當鑒戒曹輩反旌退師<lb/>
何宜久辱盛怒暴威於吾城之下哉足下譏吾恃黑山<lb/>
以為救獨不念黄巾之合從邪昔髙祖取彭城於鉅野<lb/>
光武創基兆於綠林卒能龍飛受命中興帝業苟可輔<lb/>
主興化夫何嫌哉况僕親奉璽書與之從事行矣孔璋<lb/>
足下徼利於境外臧洪投命於君親吾子託身於盟主<lb/>
臧洪策名於長安子謂余身死而名滅僕亦笑子生死<lb/>
<pb n="KR4h0122_WYG_026-37a"/>
而無聞焉本同末離努力努力夫復何言<hi>漢紀僕亦笑子生而無聞</hi>
<hi>焉末離作末異</hi>
　　審配<hi>字正南魏郡人為袁紹治中</hi>
　　　獻袁譚書<lb/>
　　　　<hi>譚尚相攻尚軍于館陶譚進攻之尚大破譚軍尚使配守鄴復攻譚于平原配獻書于譚</hi>
　　　　<hi>譚得書悵然既劫于郭圖遂戰不解曹操進攻鄴生獲配配意氣壯烈終無撓辭乃殺之</hi>
配聞良藥苦口而利於病忠言逆耳而便於行願將軍<lb/>
袚心抑怒終省愚辭蓋春秋之義國君死社稷忠臣死<lb/>
<pb n="KR4h0122_WYG_026-37b"/>
王命茍有圖危宗廟敗亂國家王綱典律親疎一也是<lb/>
以周公垂泣而蔽管蔡之獄季友歔欷而行鍼叔之鴆<lb/>
何則義重人輕事不得已也昔衞靈公廢蒯聵而立輒<lb/>
蒯聵為不道入戚以簒衞師伐之春秋傳曰以石曼姑<lb/>
之義為可以拒之是以蒯聵終獲叛逆之罪而曼姑永<lb/>
享忠臣之名父子猶然豈况兄弟乎昔先公廢絀將軍<lb/>
以續賢兄立我將軍以為適嗣上告祖靈下書譜牒先<lb/>
公謂將軍為兄子將軍謂先公為叔父海内逺近誰不<lb/>
<pb n="KR4h0122_WYG_026-38a"/>
備聞且先公即世之日我將軍斬衰居廬而將軍齋於<lb/>
堊室出入之分於斯益明是時凶臣逢紀妄畫虵足曲<lb/>
辭諂媚交亂懿親將軍奮赫然之怒誅不旋時將軍亦<lb/>
奉命承㫖加以淫刑自是之後癰疽破潰骨肉無絲髮<lb/>
之嫌自疑之臣皆保生全之福故悉簡彊胡簡命名將<lb/>
料整器械選擇戰士殫府庫之財竭食土之實其所以<lb/>
供奉將軍何求而不備君臣相率共衞旌麾戰為鴈行<lb/>
賦為幣主雖傾倉覆庫剪剝民物上下欣戴莫敢告勞<lb/>
<pb n="KR4h0122_WYG_026-38b"/>
何則推戀戀忠赤之情盡家家肝腦之計唇齒輔車不<lb/>
相為賜謂為將軍心合意同混齊一體必當并威偶勢<lb/>
禦冦寧家何圖㓙險讒慝之人造飾無端誘導奸利至<lb/>
令將軍翻然改圖忘孝友之仁聽豺狼之謀誣先公廢<lb/>
立之言違近者在喪之位悖紀綱之理不顧逆順之節<lb/>
横易冀州之主欲當先公之繼遂放兵鈔發屠城殺吏<lb/>
交尸盈原裸民滿野或有髠<graphic n="KR1678" url="https://raw.githubusercontent.com/kanripo/KR-Gaiji/master/images/KR1678.png" mimeType="image/png"/>髮膚割截支體寃魂痛<lb/>
於幽㝠創夷號於草棘又乃圖獲鄴城許賜秦胡財物<lb/>
<pb n="KR4h0122_WYG_026-39a"/>
婦女豫有分界或聞告令吏士云孤雖有老母輒使身<lb/>
體完具而已聞此言者莫不驚愕失氣悼心揮涕使太<lb/>
夫人憂哀憤懣於堂室我州君臣士友假寐悲歎無所<lb/>
措其手足念欲靜師拱黙以聽執事之圖則懼違春秋<lb/>
死命之節貽太夫人不測之患隕先公髙世之業且三<lb/>
軍憤慨人懐私怒我將軍辭不獲已以及館陶之役是<lb/>
時外為禦難内實乞罪既不見赦而屠辱各二三其心<lb/>
臨陣叛戾我將軍進退無功首尾受敵引軍奔避不敢<lb/>
<pb n="KR4h0122_WYG_026-39b"/>
告辭亦謂將軍當少垂親親之仁貺以緩追之惠而廼<lb/>
尋踪躡軌無所逃命困獸必鬬以干嚴行而將軍師旅<lb/>
土崩瓦解此非人力廼天意也是後必望將軍改往脩<lb/>
來克已復禮追還孔懐如初之愛而縱情肆怒趣破家<lb/>
門跂踵鶴立連結外讐散鋒放火播增毒螫烽煙相望<lb/>
涉血千里遺城危民引領悲怨雖欲弗救惡得已哉故<lb/>
遂引兵東轅保正疆場雖近郊壘未侵境域然望旌麾<lb/>
能不永歎配等備先公家臣奉廢立之命而圖等干國<lb/>
<pb n="KR4h0122_WYG_026-40a"/>
亂家禮有常刑故奮弊州之賦以除將軍之疾若乃天<lb/>
啓于心早行其誅則我將軍匍匐悲號於將軍股掌之<lb/>
上配等亦敷躬布體以待斧鉞之刑若必不悛有以國<lb/>
斃圖頭不懸軍不旋踵願將軍詳以事宜錫以環玦<hi>漢晉</hi>
<hi>春秋○鈔發一作鈔撥必望一作又望危民一作厄民敷躬一作袒躬</hi>
　　　同前<hi>後漢書</hi>
配聞良藥苦口而利於病忠言逆耳而便於行願將軍<lb/>
緩心抑怒終省愚辭蓋春秋之義國君死社稷忠臣死<lb/>
<pb n="KR4h0122_WYG_026-40b"/>
君命苟圖危宗廟剝亂國家親疎一也是以周公垂涕<lb/>
以斃管蔡之獄季友歔欷而行叔牙之誅何則義重人<lb/>
輕事不獲已故也昔先公廢黜將軍以續賢兄立我將<lb/>
軍以為嫡嗣上告祖靈下書譜牒海内逺近誰不備聞<lb/>
何意凶臣郭圖妄畫蛇足曲辭諂媚交亂懿親至令將<lb/>
軍忘孝友之仁襲閼沉之迹放兵鈔突屠城殺吏寃魂<lb/>
痛於幽㝠創夷被於草棘又廼圖獲鄴城許賞賜秦胡<lb/>
其財物婦女豫有分數又云孤雖有老母趣使身體完<lb/>
<pb n="KR4h0122_WYG_026-41a"/>
具而已聞此言者莫不悼心揮涕使太夫人憂哀憤隔<lb/>
我州君臣寤寐悲歎誠拱黙以聽執事之圖則懼違春<lb/>
秋死命之節詒太夫人不測之患損先公不世之業我<lb/>
將軍辭不獲命以及館陶之役伏惟將軍至孝烝烝發<lb/>
于岐嶷友于之性生於自然章之以聰明行之以敏達<lb/>
覽古今之舉措覩興敗之徵符輕榮財于糞土貴名位<lb/>
干丘岳何意奄然迷沉墮賢哲之操積怨肆忿取破家<lb/>
之禍翹企延頸待望讐敵委慈親於虎狼之牙以逞一<lb/>
<pb n="KR4h0122_WYG_026-41b"/>
朝之志豈不痛哉若乃天啓尊心革圖易慮則我將軍<lb/>
匍匐悲號於將軍股掌之上配等亦敷躬布體以聽斧<lb/>
鑕之刑如又不悛禍將及之願熟詳吉凶以賜環玦<lb/>
　　呂布<hi>字奉先五原九原人厯奮威將軍封溫侯後自號徐州牧曹操劉備攻殺之</hi>
　　　上獻帝書<lb/>
　　　　<hi>布屯山陽獻帝有手書召布布遣使上書以布為平東將軍封平陶侯操手書厚加慰勞</hi>
　　　　<hi>布説啓迎天子當平定天下意并詔書購捕公孫瓚袁術等布復遣使上書以書答操</hi>
臣本當迎大駕知曹操忠孝奉迎都許臣前與操交兵<lb/>
<pb n="KR4h0122_WYG_026-42a"/>
今操保傅陛下臣為外將欲以兵自隨恐有嫌疑是以<lb/>
待罪徐州進退未敢自寧<lb/>
　　　答曹操書<lb/>
布獲罪之人分為誅首手命慰勞厚見褒奬重見購捕<lb/>
袁術等詔書布當以命為効<lb/>
　　　　曹操答呂布書<lb/>
　　　　　<hi>初布上書拜封使人於山陽界亡失文字操更遣奉車都尉王則為使者齎詔書又</hi>
　　　　　<hi>封平東將軍印綬來拜布布乃遣登奉章謝恩并以一好綬答操</hi>
<pb n="KR4h0122_WYG_026-42b"/>
山陽屯送將軍所失大封國家無好金孤自取家好金<lb/>
更相為作印國家無紫綬自取所帶紫綬以藉心將軍<lb/>
所使不良袁術稱天子將軍止之而使不通章朝廷信<lb/>
將軍使復重上以相明忠誠<hi>並英雄記</hi>
　　　與韓暹楊奉書<hi>暹奉並白波賊帥奉為李催將仕車騎將軍暹領司𨽻校尉還</hi>
　　　　<hi>并州為張宣所殺</hi>
　　　　<hi>布為徐州牧初以女許婚袁術子及術僭號使韓𦙍告布沛相陳珪勸布北通曹操而絶</hi>
　　　　<hi>婚袁氏布女已在途遂追還斬𦙍送操術怒遣大將張勲橋㽔與韓暹楊奉連勢攻布布</hi>
<pb n="KR4h0122_WYG_026-43a"/>
　　　　<hi>復用珪計致書説奉暹使與已并力共擊術軍暹奉得書即廻計從布大破勲等於下邳</hi>
　　　　<hi>生擒㽔所殺傷殆盡</hi>
二將軍拔大駕來東有元功於國當書勲竹帛萬世不<lb/>
朽今袁術造逆當共誅討柰何與賊臣還共伐布布有<lb/>
殺董卓之功與二將軍俱為功臣可因今共撃破術建<lb/>
功於天下此時不可失也<hi>九州春秋</hi>
　　　同前<hi>後漢書</hi>
二將軍親扶大駕而布手殺董卓俱立功名當垂竹帛<lb/>
<pb n="KR4h0122_WYG_026-43b"/>
今袁術造逆宜共誅討柰何與賊還來伐布可因今者<lb/>
同力破術為國除害建功天下此時不可失也<lb/>
　　　與袁術書<lb/>
　　　　<hi>布後又與暹奉二軍向夀春水陸並進所遇虜畧到鍾離大獲而還既渡淮北留書與術</hi>
　　　　<hi>布渡畢術自將兵五千揚兵淮上布騎皆於水北大咍笑之而還</hi>
足下恃軍彊盛常言猛將武士欲相吞滅每抑止之耳<lb/>
布雖無勇虎步淮南一時之間足下鼠竄夀春無出頭<lb/>
者猛將武士為悉何在足下喜為大言以誣天下天下<lb/>
<pb n="KR4h0122_WYG_026-44a"/>
之人安可盡誣古者兵交使在其間造䇿者非布先唱<lb/>
也相去不逺可復相聞<hi>英雄記</hi>
　　　與蕭建書<lb/>
　　　　<hi>布攻述時東海蕭建為瑯琊相治莒保城自守不與布通布與建書建即遣齎牋貢良馬</hi>
天下舉兵本以誅董卓爾布殺董卓來詣關東故求兵<lb/>
西迎大駕光復洛京諸將自還相攻莫肯念國布五原<lb/>
人也去徐州五千餘里廼在天西北角今不來共爭天<lb/>
東南之地莒與下邳相去不逺宜當共通君如自遂以<lb/>
<pb n="KR4h0122_WYG_026-44b"/>
為郡郡作帝縣縣自王也昔樂毅攻齊呼吸下齊七十<lb/>
餘城惟莒即墨二城不下所以然者中有田單故也布<lb/>
雖非樂毅君亦非田單可取布書與智者詳共議之<hi>英雄</hi>
<hi>記</hi>
　　劉焉<hi>字君郎江夏竟陵人魯恭王之後領益州牧璋父</hi>
　　　薦任安表<hi>益部耆舊傳云安字定祖廣漢人辟除不就同郡秦宓薦之州牧劉焉焉</hi>
　　　<hi>表上王塗隔塞遂無聘命</hi>
安味清道度厲節髙邈揆其器量國之元寳宜處弼疑<lb/>
<pb n="KR4h0122_WYG_026-45a"/>
之輔以消非常之咎𤣥纁之禮所宜招命<lb/>
　　許貢<lb/>
　　　請召還孫策表<hi>策自領㑹稽太守詔拜討逆將軍威震江東時貢為吳郡太守</hi>
　　　　<hi>上表䇿候吏得以示䇿遂殺貢貢客襲擊䇿傷卒</hi>
孫策驍勇與項籍相似宜加貴寵召還京邑若被詔不<lb/>
得不還若放於外必作世患<lb/>
　　丁沖<hi>沛郡人為司𨽻醉死</hi>
　　　與曹操書<lb/>
<pb n="KR4h0122_WYG_026-45b"/>
　　　　<hi>沖宿與操親善時隨乗輿見國家未定廼與操書遂謀迎天子東遷許以沖為司𨽻校尉</hi>
　　　　<hi>及操建魏國沖已卒辟其子儀為掾</hi>
足下平生常喟然有匡佐之志今其時矣<hi>魏畧</hi>
　　張諛<hi>字彦承上虞人</hi>
　　　難丁孝正書<lb/>
　　　　<hi>諛與同鄉丁孝正相親孝正葬送過制諛書難之</hi>
吾聞班固善楊孫之省葬惡始皇之飾終夫倮以矯世<lb/>
君子弗為若乃據周公之定品依延州而成事取中庸<lb/>
<pb n="KR4h0122_WYG_026-46a"/>
以建基獲美稱於當世不亦優哉<hi>㑹稽典錄</hi>
　　桓儼<hi>字文林沛國人有清節見謝承後漢書</hi>
　　　遺陳業書<hi>業字文理㑹稽人見㑹稽先賢傳</hi>
　　　　<hi>陳業少持操沛國桓儼當世英俊避地㑹稽聞業高節欲與相見終不獲後儼浮海南入</hi>
　　　　<hi>交州臨去遺書○水經注稽山上有白樓亭儼臨去遺書不因行李繫白樓亭柱而去○</hi>
　　　　<hi>㑹稽典錄云㑹稽太守濮陽興問郡士於門下書佐朱育育曰近者太守上虞陳業潔身</hi>
　　　　<hi>清行志懐霜雪貞亮之信同操栁下遭漢中微委官棄祿遁迹黟歙以求其志髙邈妙蹤</hi>
　　　　<hi>天下所聞故桓文遺之尺牘之書比竟三髙</hi>
<pb n="KR4h0122_WYG_026-46b"/>
從容養髙動靜履直季世多艱爰適樂土側聞髙風饑<lb/>
渴話言知廼深隠邈然終時求仁斯得勤而無憾齊蹤<lb/>
古賢何其優哉<hi>藝文類聚今本訛舛</hi>
　　司馬徽<hi>字徳操潁川陽翟人隠居荆州及荆州平為曹操所得欲大用之病卒</hi>
　　　誡子書<lb/>
聞汝充役室如懸磬何以自辨論徳則吾薄説居則吾<lb/>
貧勿以薄而志不壯貧而行不髙也<hi>藝文類聚</hi>
　　　與劉恭嗣書<hi>劉廙字恭嗣董正則别傳云劉恭嗣少有異名聞司馬徳操故往見</hi>
<pb n="KR4h0122_WYG_026-47a"/>
　　　　<hi>焉遇其方耕於是釋耒下袵相就而言</hi>
黄旗紫蓋恒見東南終成天下者揚州之君子<hi>選注○江表傳</hi>
<hi>云司馬徽論運命厯數云黄旗紫蓋見於東南終有天下者荆揚之君</hi>
　　袁徽<hi>陳郡扶樂人以儒術稱遭天下亂避難交州司徒辟不至兄渙及霸皆仕魏</hi>
　　　與荀彧論士燮書<hi>燮字士威蒼梧廣信人在交趾四十餘嵗加左將軍燮為</hi>
　　　　<hi>交州太守謙虚下士時中土士人多往依避難耽玩春秋為之注解徽亦在彼中與尚書</hi>
　　　　<hi>令荀彧書其見稱如此</hi>
交阯士府君既學問優博又達於從政處大亂之中保<lb/>
<pb n="KR4h0122_WYG_026-47b"/>
全一郡二十餘年疆場無事民不失業羇旅之徒皆䝉<lb/>
其慶雖竇融保河西曷以加之官事小闋輒玩習書傳<lb/>
春秋左氏傳尤簡練精微吾數以咨問傳中諸疑皆有<lb/>
師説意思甚密又尚書兼通古今大義詳備聞京師古<lb/>
今之學是非忿爭今欲條左氏尚書長義上之<hi>吳志</hi>
　　　與荀彧論許靖書<lb/>
　　　　<hi>靖初依吳郡都尉許貢㑹稽太守王朗收恤親理經紀振贍出于仁厚孫策東渡江皆走</hi>
　　　　<hi>交州避難靖身坐岸邊先載附從疎親悉發乃從後去當時見者莫不歎息既至交阯太</hi>
<pb n="KR4h0122_WYG_026-48a"/>
　　　　<hi>守士燮厚加敬待陳國袁徽以寄寓交州乃書與尚書令荀彧</hi>
許文休英才偉士智略足以計事自流宕已來與羣士<lb/>
相隨每有患急常先人後已與九族中外同其飢寒其<lb/>
紀綱同類仁恕惻怛皆有效事不能復一二陳之耳<hi>蜀志</hi>
　　潘勗<hi>字元茂陳留中牟人少有逸才為尚書郎厯尚書左丞</hi>
　　　册魏公九錫文<hi>建安十八年五月獻帝使御史大夫郗慮持節策命曹操為魏</hi>
　　　　<hi>公加九錫</hi>
制詔使持節丞相領冀州牧武平侯朕以不徳少遭愍<lb/>
<pb n="KR4h0122_WYG_026-48b"/>
凶越在西土遷於唐衛當此之時若綴旒然宗廟乏祀<lb/>
社稷無位羣凶覬覦連城帶邑一人尺土朕無獲焉即<lb/>
我髙祖之命將墜于地朕用夙興夜寐震悼於厥心曰<lb/>
惟祖惟父股肱先正其孰恤朕躬廼誘天衷誕育丞相<lb/>
保乂我皇家𢎞濟於艱難朕實賴之今將授君典禮其<lb/>
敬聽朕命昔者董卓初興國難羣后釋位以謀王室君<lb/>
則攝進首啓戎行此君之忠於本朝也後廼黄巾反易<lb/>
天常侵我三州延於平民君又討之翦除其跡以寧東<lb/>
<pb n="KR4h0122_WYG_026-49a"/>
夏此又君之功也韓暹楊奉專用威命又賴君勛剋黜<lb/>
其難遂遷許都造我京畿設官兆祀不失舊物天地鬼<lb/>
神於是獲乂此又君之功也袁術僭逆肆於淮南懾憚<lb/>
君靈用丕顯謀蘄陽之役橋蕤授首稜威南邁術以殞<lb/>
潰此又君之功也廻戈東指呂布就戮乗轅將返張揚<lb/>
殂斃眭固伏罪張繡稽伏此又君之功也袁紹逆亂天<lb/>
常謀危社稷憑恃其衆稱兵内侮當此之時王師寡弱<lb/>
天下寒心莫有固志君執大節精貫白日奮其武怒運<lb/>
<pb n="KR4h0122_WYG_026-49b"/>
諸神策致届官渡大殱醜類俾我國家拯於危墜此又<lb/>
君之功也濟師洪河拓定四州袁譚高幹咸梟其首海<lb/>
盜奔迸黑山順軌此又君之功也烏柦三種崇亂二世<lb/>
袁尚因之逼據塞北束馬懸車一征而滅此又君之功<lb/>
也劉表背誕不供貢職王師首路威風先逝百城八郡<lb/>
交臂屈膝此又君之功也馬超成宜同惡相濟濵據河<lb/>
潼求逞所欲殄之渭南獻馘萬計遂定邊城撫和戎狄<lb/>
此又君之功也鮮卑丁令重譯而至單于白屋請吏率<lb/>
<pb n="KR4h0122_WYG_026-50a"/>
職此又君之功也君有定天下之功重以明徳班敘海<lb/>
内宣美風俗旁施勤教恤慎刑獄吏無苛政民無懐慝<lb/>
敦崇帝族援繼絶世舊徳前功罔不咸秩雖伊尹格于<lb/>
皇天周公光于四海方之蔑如也朕聞先王並建明徳<lb/>
胙之以土分之以民崇其寵章備其禮物所以蕃衞王<lb/>
室左右厥世也其在成周管蔡不靜懲難念功廼使召<lb/>
康公錫齊太公履東至于海西至于河南至于穆陵北<lb/>
至于無棣五侯九伯實得征之世祚太師以表東海爰<lb/>
<pb n="KR4h0122_WYG_026-50b"/>
及襄王亦有楚人不供王職又命晉文登為侯伯錫以<lb/>
二輅虎賁鈇鉞秬鬯弓矢大啓南陽世作盟主故周室<lb/>
之不壞繫二國之是賴今君稱丕顯徳明保朕躬奉荅<lb/>
天命導揚𢎞烈綏爰九域罔不率俾功髙干伊周而賞<lb/>
卑于齊晉朕甚恧焉朕以眇眇之身託於兆民之上永<lb/>
思厥艱若涉淵冰非君攸濟朕無任焉今以冀州之河<lb/>
東河内魏郡趙國中山鉅鹿常山安平甘陵平原凡十<lb/>
郡封君為魏公使使持節御史大夫慮授君印綬册書<lb/>
<pb n="KR4h0122_WYG_026-51a"/>
金虎符第一至第五竹使符第一至第十錫君𤣥土苴<lb/>
以白茅爰契以龜用建冢社昔在周室畢公毛公入為<lb/>
卿佐周邵師保出為二伯内外之任君實宜之其以丞<lb/>
相領冀州牧如故今更下傳璽肅將朕命以允華夏其<lb/>
上故傳武平侯印綬今又加君九錫其敬聽朕命以君<lb/>
經緯禮律為民軌儀使安職業無或遷志是用錫君大<lb/>
輅戎輅各一𤣥牡二駟君勸分務本嗇民昬作粟帛滯<lb/>
積大業惟興是用錫君衮冕之服赤舄副焉君敦尚謙<lb/>
<pb n="KR4h0122_WYG_026-51b"/>
讓俾民興行少長有禮上下咸和是用錫君軒懸之樂<lb/>
六佾之舞君翼宣風化爰發四方逺人革面華夏充實<lb/>
是用錫君朱户以居君研其明哲思帝所難官才任賢<lb/>
羣善必舉是用錫君納陛以登君秉國之鈞正色處中<lb/>
纎毫之惡靡不抑退是用錫君虎賁之士三百人君糾<lb/>
䖍天刑章厥有罪犯關干紀莫不誅殛是用錫君鈇鉞<lb/>
各一君龍驤虎視旁眺八維掩討逆節折衝四海是用<lb/>
錫君彤弓一彤矢百玈弓十玈矢千君以溫恭為基孝<lb/>
<pb n="KR4h0122_WYG_026-52a"/>
友為徳明允篤誠感于朕思是用錫君秬鬯一卣珪瓚<lb/>
副焉魏國置丞相以下羣卿百寮皆如漢初諸侯王之<lb/>
制君往欽哉敬服朕命恤爾衆時亮庶功用終爾顯徳<lb/>
對揚我髙祖之休命<lb/>
　　　尚書令荀彧碑<lb/>
夫其為徳也則主忠履信孝友温惠髙亮以固其中柔<lb/>
嘉以宣其外廉慎以為已任仁恕以察人物踐行則無<lb/>
轍跡出言則無辭費納規無敬辱之心機情有密靜之<lb/>
<pb n="KR4h0122_WYG_026-52b"/>
性若廼奉身蹈道勤禮貴徳動咨事問匪云子克然後<lb/>
教以黄中之叡守以貞固之直注焉若洪河之源不可<lb/>
竭也確焉若華嶽之停不可拔也故能言之斯立行之<lb/>
斯成身匪隆汚直哉惟清紊綱用亂廢禮復經於是百<lb/>
揆時序王猷允塞告厥成功用俟萬嵗<hi>藝文類聚</hi>
　　　擬連珠<lb/>
臣聞昧止以希利者臣之常情主之所患忘身以憂國<lb/>
者臣之所難主之所願是以忠臣背利而修所難明主<lb/>
<pb n="KR4h0122_WYG_026-53a"/>
排患而獲所願<hi>藝文類聚</hi>
　　周幹等<lb/>
　　　張叔紀頌<hi>華陽國志云叔紀霸女孫適廣漢王尊生子商有賢訓廣漢周幹古朴彭</hi>
　　　　<hi>勰漢中祝龜為作頌</hi>
少則為家之孝女長則為家之賢婦老則為子之慈親<lb/>
終溫且惠秉心塞淵宜諡曰化明惠母<lb/>
　<lb/>
　<lb/>
<pb n="KR4h0122_WYG_026-53b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東漢文紀巻二十六<lb/>
</p>
<p>
</p>
  </div>
</body>
</text>
</TEI>
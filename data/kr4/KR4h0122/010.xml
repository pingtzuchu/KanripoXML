<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東漢文紀巻十</head>
    <p>
<pb n="KR4h0122_WYG_010-1a"/>
欽定四庫全書<lb/>
　東漢文紀巻十　　　　　明　梅鼎祚　編<lb/>
　　班固<hi>字孟堅彪之子除蘭臺令史遷為郎為大將軍竇憲中護軍憲敗下獄死</hi>
　　　奏記東平王蒼<lb/>
　　　　<hi>蒼以至戚為驃騎將軍輔政開東閣延英雄固時始弱冠奏記説蒼蒼納之</hi>
將軍以周召之徳六乎本朝承休明之䇿建威靈之號<lb/>
昔在周公今也將軍詩書所載未有三此者也傳曰必<lb/>
有非常之人然後有非常之事有非常之事然後有非<lb/>
<pb n="KR4h0122_WYG_010-1b"/>
常之功固幸得生於清明之世豫在視聽之末私以螻<lb/>
螘竊觀國政誠美將軍擁十載之任躡先聖之蹤體𢎞<lb/>
懿之姿據髙明之埶博貫庶事服膺六蓺白黒簡心求<lb/>
善無厭採擇狂夫之言不逆負薪之議竊見幕府新開<lb/>
廣延羣俊四方之士顛倒衣裳將軍宜詳唐殷之舉察<lb/>
伊皋之薦令逺近無偏幽隠必達期於總覽賢才收集<lb/>
明智為國得人以寧本朝則將軍養志和神優游廟堂<lb/>
光明宣於當世遺烈著於無窮竊見故司空掾桓梁宿<lb/>
<pb n="KR4h0122_WYG_010-2a"/>
儒盛名冠徳州里七十從心行不踰矩盖清廟之光輝<lb/>
當世之俊彦也京兆祭酒晉馮結髮修身白首無違好<lb/>
古樂道𤣥黙自守古人之美行時俗所莫及扶風掾李<lb/>
育經明行著教授百人客居杜陵茅室土階京兆扶風<lb/>
二郡更請徙以家貧數辭病去温故知新論議通明㢘<lb/>
清修潔行能純備雖前世名儒國家所器韋平孔翟無<lb/>
以加焉宜令考績以㕘萬事京兆督郵郭基孝行著於<lb/>
州里經學稱於師門政務之績有絶異之效如得及明<lb/>
<pb n="KR4h0122_WYG_010-2b"/>
時秉事下僚進有羽翮奮翔之用退有杞梁一介之死<lb/>
涼州從事王雍窮卞嚴之節文之以術藝涼州冠盖未<lb/>
有宜先雍者也周公一舉則三方怨曰奚為而後已宜<lb/>
及開府以慰逺方𢎞農功曹史殷肅達學洽聞才能絶<lb/>
倫誦詩三百奉使専對此六子者皆有殊行絶才徳隆<lb/>
當世如蒙徴納以輔髙明此山梁之秋夫子所為歎也<lb/>
昔卞和獻寳以罹斷趾靈均納忠終於沈身而和氏之<lb/>
璧千載垂光屈子之篇萬世歸善願將軍隆照微之明<lb/>
<pb n="KR4h0122_WYG_010-3a"/>
信日昃之聽少屈神威咨嗟下問令塵埃之中永無荆<lb/>
山汨羅之恨<hi>後漢書○殷肅固集作段肅六子惟李育見後漢儒林傳育字元春扶風漆人仕為</hi>
<hi>博士遷侍中○擁一作膺斷趾作折趾沈身下一有已字歸善一作彌章</hi>
　　　與竇憲牋<lb/>
　　　　<hi>和帝時憲為侍中坐罪自求擊匈奴㑹南單于請兵北伐乃拜憲車騎將軍發兵出塞大</hi>
　　　　<hi>破之登燕然山刻石勒功固時為中護軍與㕘議因為之銘憲敗坐免官逮死獄中</hi>
今月中舍以令賜固刀把曰此大將軍少小時所服今<lb/>
賜固伏念大恩且喜且慙<hi>又云復賜犀毗金頭帶此將軍所自帶也</hi>
<pb n="KR4h0122_WYG_010-3b"/>
　　　又<lb/>
將軍哀憐賜以玉躬所喜駭犀玳瑁簪絳紈單衣以魯<lb/>
縞之質被服鸞鳯之彩飾<hi>尺牘遺鳯字</hi>
　　　又<lb/>
將軍哀憐賜固手迹告以中軍宜鮮明乃賜以瑇瑁簪<lb/>
絳紗單衣<hi>藝文又云將軍憐固乃賜以玉躬所著瑇瑁襪三具</hi>
　　　又<lb/>
固於張掖縣受賜虎頭繡鞶囊一雙<hi>並太平御覽</hi>
<pb n="KR4h0122_WYG_010-4a"/>
　　　與陳文通書<lb/>
奉國威靈信志方外<hi>選注</hi>
　　　與弟超書<hi>超見後</hi>
　　　　<hi>魏文帝典論曰文人相輕自古而然傅毅之於班固伯仲之間耳而固小之與弟超書○</hi>
　　　　<hi>毅字武仲</hi>
傅武仲以能屬文為蘭臺令史下筆不能自休<lb/>
　　　又<lb/>
　　　　<hi>徐幹字伯章扶風平陵人官至班超軍司馬善章草固與超書稱之</hi>
<pb n="KR4h0122_WYG_010-4b"/>
得伯章書藁勢殊工知識讀之莫不歎息實亦藝由巳<lb/>
立名自人成<hi>張懐瓘書斷</hi>
　　　又<lb/>
竇侍中遺仲升楚騰陵錯横刀<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>皁削一枚金錯半垂<lb/>
刀一枚<hi>藝文類聚○又云遺仲升虎頭金鞶囊金鉤○又云今遺仲升瑇瑁黑犀簪</hi>
　　　又<lb/>
竇侍中令載雜綵七百疋市月氏馬蘇合香<hi>尺牘遺馬字○一云</hi>
<hi>今賚白素三百疋欲以市月支馬蘇合香闟登</hi>
<pb n="KR4h0122_WYG_010-5a"/>
　　　又<lb/>
竇侍中前寄人錢八十萬市得雜罽十餘張也<lb/>
　　　又<lb/>
月支毾㲪大小相雜但細好而已<hi>並太平御覽</hi>
　　　為司徒第五倫薦謝夷吾表<hi>夷吾學風角占候倫守會稽擢為督</hi>
　　　　<hi>郵厯荆州刺史遷鉅鹿太守有善績及倫作司徒令固為文薦之</hi>
臣聞堯登稷契治隆太平舜用皋陶政致雍熙殷周雖<lb/>
有髙宗昌發之君猶賴傅説吕望之䇿故能克崇其業<lb/>
<pb n="KR4h0122_WYG_010-5b"/>
允協大中竊見鉅鹿太守會稽謝夷吾出自東州厥土<lb/>
塗泥而英資挺特竒偉秀出才兼四科行包九徳仁足<lb/>
濟時知周萬物加以少膺儒雅韜含六籍推考星度綜<lb/>
校圖録探賾聖祕觀變厯徴占天知地與神合契據其<lb/>
道徳以經王務昔為陪𨽻與臣從事奮忠毅之操躬史<lb/>
魚之節董臣嚴綱勗臣懦弱得以免戾實賴厥勲及其<lb/>
應選作宰恵敷百里降福彌異流化若神爰牧荆州威<lb/>
行邦國奉法作政有周召之風居儉履約紹公儀之操<lb/>
<pb n="KR4h0122_WYG_010-6a"/>
尋功簡能為外臺之表聽聲察實為九伯之冠遷守<lb/>
鉅鹿政合時雍徳量績謀有伊吕管晏之任闡𢎞道<lb/>
奥同史蘇京房之倫雖密勿在公而身出心隱不殉名<lb/>
以求譽不馳騖以要寵念存遜遁演志箕山方之古賢<lb/>
實有倫序採之於今超然絶俗誠社稷之元龜大漢之<lb/>
棟甍宜當拔擢使登鼎司上令三辰順軌於厯象下使<lb/>
五品咸訓於嘉時必致休徴克昌之慶非徒循法奉職<lb/>
而已臣以頑駑器非其疇尸祿負乗夕惕若厲願乞骸<lb/>
<pb n="KR4h0122_WYG_010-6b"/>
骨更授夷吾上以光七曜之明下以厭率土之望庶令<lb/>
微臣塞咎免悔<hi>作政藝文作智察周召作召公元龜作蓍龜</hi>
　　　北單于和親議<hi>固遷𤣥武司馬時北單于遣使貢獻求欲和親詔問羣僚議者</hi>
　　　　<hi>或以匈奴變詐之國無内向之心徒以畏漢威靈逼憚南虜故希望報命以安其離叛今</hi>
　　　　<hi>若遣使恐失南虜親附之歡而成北狄猜詐之計不可固議</hi>
竊自惟思漢興以来曠世厯年兵纒夷狄尤事匈奴綏<lb/>
御之方其塗不一或修文以和之或用武以征之或卑<lb/>
下以就之或臣服而致之雖屈申無常所因時異然未<lb/>
<pb n="KR4h0122_WYG_010-7a"/>
有拒絶弃放不與交接者也故自建武之世復脩舊典<lb/>
數出重使前後相繼至於其末始乃暫絶永平八年復<lb/>
議通之而廷爭連日異同紛囘多執其難少言其易先<lb/>
帝聖徳逺覽瞻前顧後遂復出使事同前世以此而推<lb/>
未有一世闕而不脩者也今烏桓就闕稽首譯官康居<lb/>
月氐自逺而至匈奴離析名王来降三方歸服不以兵<lb/>
威此誠國家通於神明自然之徴也臣愚以為宜依故<lb/>
事復遣使者上可繼五鳯甘露致逺人之會下不失建<lb/>
<pb n="KR4h0122_WYG_010-7b"/>
武永平羈縻之義虜使再来然後一往既明中國主在<lb/>
忠信且知聖朝禮義有常豈可逆詐示猜孤其善意乎<lb/>
絶之未知其利通之不聞其害設後北虜稍强能為風<lb/>
塵方復求為交通將何所及不若因今施恵為䇿近長<lb/>
<hi>後漢書</hi>
　　　沛泗水亭銘<lb/>
皇皇聖漢兆自沛豐乾降著符精感赤龍承鬿流裔襲<lb/>
唐末風寸天尺土無竢斯亭建號宣基維以沛公揚威<lb/>
<pb n="KR4h0122_WYG_010-8a"/>
斬蛇金精摧傷涉闗陵郊係獲秦王應門造勢斗璧納<lb/>
忠天期乗祚受爵漢中勒陳東征剟擒三秦靈威神佑<lb/>
鴻溝是乗漢軍改歌楚衆易心誅項討羽諸夏以康陳<lb/>
張畫䇿蕭勃翼終出爵褒賢裂土封功炎火之徳彌光<lb/>
以明源清流潔本盛末榮敘將十八贊述股肱休勛顯<lb/>
祚永永無疆國寧家安我君是升根生葉茂舊邑是仍<lb/>
於皇舊亭苗嗣是承天之福祐萬年是興<hi>鬿一作魁又作累陵郊作</hi>
<hi>陵霸應作為</hi>
<pb n="KR4h0122_WYG_010-8b"/>
　　　十八侯銘<lb/>
　　　　酇侯蕭何<lb/>
耽耽相國𢎞䇿不追御國維綱秉統樞機文昌四友漢<lb/>
有蕭何序功第一受封于酇<lb/>
　　　　將軍舞陽侯樊噲<lb/>
黆黆將軍威盖不當操盾千鈞拔主項堂興漢破楚矯<lb/>
矯忠良卒為丞相帝室以康<lb/>
　　　　將軍留侯張良<lb/>
<pb n="KR4h0122_WYG_010-9a"/>
赫赫將軍受兵黄石規圖勝負不出帷幄令恵瞻仰安<lb/>
全正朔國師是封光榮舊宅<lb/>
　　　　太尉絳侯周勃<lb/>
懿懿太尉惇厚朴誠輔翼受命應節御營厯位卿相土<lb/>
國兼并見危致命社稷以寧<lb/>
　　　　將軍平陽侯曹參<lb/>
蹇蹇相國允忠克誠臨危處險安而匡傾興代之際濟<lb/>
主立名身履國土秉御乾楨<lb/>
<pb n="KR4h0122_WYG_010-9b"/>
　　　　丞相户牖侯陳平<lb/>
洋洋丞相勢譎師旅擾攘楚魏為漢謀主六竒解厄揚<lb/>
名于後<lb/>
　　　　南宫侯張敖<lb/>
堂堂張敖耳之遺萌以誠佐國序跡建忠功成徳立襲<lb/>
封南宫垂號萬春永保無疆<hi>春一作朞</hi>
　　　　衛尉曲陽侯酈商<lb/>
衍衍衛尉徳行循規遭兄食其隕殁於齊横恥愧景刎<lb/>
<pb n="KR4h0122_WYG_010-10a"/>
頸自獻金紫褒表萬世不刋<hi>獻音軒</hi>
　　　　將軍潁陽侯灌嬰<lb/>
煌煌將軍輔漢久長威震吕氏姦惡不揚寇攘殄盡躬<lb/>
迎代王功顯帝室萬世益章<lb/>
　　　　將軍汝隂侯夏侯嬰<lb/>
斌斌將軍鷹武是揚内康王室外鎮四方諸夏乂安流<lb/>
及要荒聲馳海内苗嗣紀功<lb/>
　　　　將軍陽陵侯傅寛<lb/>
<pb n="KR4h0122_WYG_010-10b"/>
休休將軍如虎如羆御師勒陳破敵以威靈金曜楚火<lb/>
流鳥飛將命仗節功績永垂<lb/>
　　　　將軍信武侯靳歙<lb/>
斤斤將軍忠信孔雅出身六師十二四旅折衝扞難遂<lb/>
寧天下金龜章徳建號傳後<lb/>
　　　　丞相安國侯王陵<lb/>
明明丞相天賦庭直剛徳正行不枉不曲功業成著榮<lb/>
顯食邑距吕奉主昭然不惑<lb/>
<pb n="KR4h0122_WYG_010-11a"/>
　　　　將軍襄平侯韓信<lb/>
桓桓將軍輔主克征奉使全璧身泏項營序功差徳履<lb/>
讓以平轉北而遊雲中以傾<hi>泏作涉</hi>
　　　　將軍棘津侯陳武<lb/>
巖巖將軍帶武佩威御雄乗險難困不違仇滅主定四<lb/>
海是楨功成食土徳被遐邇<lb/>
　　　　曲成侯蠱達<lb/>
晏晏曲成輿從龍騰安危從主赤曜以升赫赫皇皇道<lb/>
<pb n="KR4h0122_WYG_010-11b"/>
彌光明惟徳御國流及後萌<lb/>
　　　　御史大夫汾隂侯周昌<lb/>
肅肅御史以武以文相趙距吕志安君身徴詣行所如<lb/>
意不全天秩邑土勛乃永存<lb/>
　　　　將軍青陽侯王吸<lb/>
邑邑將軍育養烝徒建謀正直行不匿邪入軍討敵頂<lb/>
定天都佩雀雙印百里為家<hi>並古文苑</hi>
　　　封燕然山銘<hi>永元元年拜竇憲車騎將軍與耿秉北征單于大破之登燕然山刻</hi>
<pb n="KR4h0122_WYG_010-12a"/>
　　　　<hi>石勒功命固作銘</hi>
維永元元年秋七月有漢元舅車騎將軍竇憲夤亮聖<lb/>
皇登翼王室納于大麓惟清緝熈乃與執金吾耿秉述<lb/>
職巡禦治兵於朔方鷹揚之校螭虎之士爰該六師暨<lb/>
南單于東胡烏桓西戎氐羌侯王君長之羣驍騎十萬<lb/>
元戎輕武長轂四分雲輜蔽路萬有三千餘乗勒以八<lb/>
陣涖以威神𤣥甲耀日朱旗絳天遂凌髙闕下雞鹿經<lb/>
磧鹵絶大漠斬温禺以釁鼓血尸逐以染鍔然後四校<lb/>
<pb n="KR4h0122_WYG_010-12b"/>
横徂星流彗埽蕭條萬里野無遺寇於是域滅區單反<lb/>
斾而旋考傳驗圖窮覽其山川遂踰涿邪跨安侯乗燕<lb/>
然躡冒頓之區落焚老上之龍庭將上以攄髙文之宿<lb/>
憤光祖宗之𤣥靈下以安固後嗣恢拓境宇振大漢之<lb/>
天聲兹可謂一勞而久逸暫廢而永寧也乃遂封山刋<lb/>
石昭銘上徳其辭曰<lb/>
鑠王師兮征荒裔勦㓙虐兮截海外敻其邈兮亘地界<lb/>
封神丘兮建隆嵑熙帝載兮振萬世<hi>文選○治兵漢書作理兵十萬作三</hi>
<pb n="KR4h0122_WYG_010-13a"/>
<hi>萬雷作雲盛徳作上徳</hi>
　　　竇將軍北征頌<hi>竇憲北征固為中護軍既勒銘燕然山又與傅毅為之頌</hi>
車騎將軍應昭明之上徳該文武之妙姿蹈佐厯握輔<lb/>
㨲翼肱聖上作主光輝資天心謨神明規卓逺圖幽㝠<lb/>
親率戎士巡撫疆城勒邉御之永設奮<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>櫓之逺徑閔<lb/>
遐黎之騷狄念荒服之不庭乃摠三選簡虎校勒部隊<lb/>
明誓號援謀夫於未言察武毅于俎豆取可杖於品象<lb/>
拔所用於仄陋料資器使采用先務民儀響慕羣英影<lb/>
<pb n="KR4h0122_WYG_010-13b"/>
附羌戎相率東胡爭騖不召而集未令而諭於是雷震<lb/>
九原電曜髙闕金光鏡野武旗<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>蜺衝雞鹿超黄磧輕<lb/>
選四縱所從莫敵馳飇疾踵蹊迹探梗莽採嶰阨斷温<lb/>
禺分尸逐電激私渠星流霰落名王交手稽顙請服乃<lb/>
收其鋒鏃干鹵甲胄積象如丘阜陳閲滿廣野戢載連<lb/>
百兩散數累萬億放獲驅孥揣城拔邑擒馘之倡九谷<lb/>
謡謲響聒東夷埃塵戎域然而唱呼欝憤未逞厥願甘<lb/>
平原之酣戰矜訊捷之累筭何則上將崇至仁行凱易<lb/>
<pb n="KR4h0122_WYG_010-14a"/>
𢎞濃恩降温澤同庖厨之珍饌分裂室之纎帛勞不御<lb/>
輿寒不施襗行無偏勤止無兼役悂蒙識而愎戾順貳<lb/>
者異而懦夫奮遂踰涿邪跨祈連籍庭蹈就疆獦崝嵮<lb/>
轔幽山<graphic n="KR2596" url="https://raw.githubusercontent.com/kanripo/KR-Gaiji/master/images/KR2596.png" mimeType="image/png"/>㓙河臨安候軼焉居與虞衍顧衛霍之遺迹<lb/>
睋伊秩之所邈師横騖而庶御士怫㥜以爭先囘萬里<lb/>
而風騰劉殘寇于沂垠糧不賦而師贍役不重而備軍<lb/>
行戎醜以禮教炘鴻校而昭仁文武炳其並隆威徳兼<lb/>
而兩信清乾鈞之攸冒拓畿略之所順槖弓鏃而戢戈<lb/>
<pb n="KR4h0122_WYG_010-14b"/>
囘雙麾以東運於是封燕然以隆髙䄠廣鞬以𢎞曠銘<lb/>
靈陶以勒崇欽皇祇之祐貺宣恵氣盪殘風軻泰幽嘉<lb/>
凝隂飛雪瀼庶其雨灑淋榛枯一握興嘉卉始農土膏<lb/>
含養四行分仕於是三軍稱曰亹亹將軍克廣徳心光<lb/>
光神武𢎞昭徳音超兮首天潛眇兮與神參<hi>古文苑應一作膺城</hi>
<hi>作域蹪作輔衝作衡手作贄象作隊謲作譟崝嵮作漠悂劉作剼䄠作禮</hi>
　　　東巡頌<hi>二頌古文苑作蔡邕</hi>
竊見巡狩岱宗柴望山虞崇祀明堂上稽帝堯中述世<lb/>
<pb n="KR4h0122_WYG_010-15a"/>
宗遵奉光武禮儀備具動自聖心是以明神屢應休徴<lb/>
乃降事大而瑞應誠非一小臣所能頌述不勝狂簡之<lb/>
情謹上岱宗頌一篇曰若稽古在漢迪哲聿修厥徳憲<lb/>
章丕烈翿六龍較五輅齊百僚陶質素命南重以司厯<lb/>
厥中月之六辰備天官之列衛盛輿服而東巡<hi>又云乗輿動色</hi>
<hi>羣后屛氣萬騎齊鑣千乗弭轡見初學記○光武一作世祖陶作練質素作素質</hi>
　　　南巡頌<lb/>
惟漢再受命系葉一十恊景和則天經郊髙宗光六幽<lb/>
<pb n="KR4h0122_WYG_010-15b"/>
通神明既禘祖于西都又將祫于南庭是時聖上運天<lb/>
官之法駕建日月之旃旌<hi>空五字</hi>憑列宿而贊元<lb/>
　　　評賈馬秦贊對<hi>史記○索隠云此是漢明帝訪班固評賈馬贊中論秦亡之得</hi>
　　　　<hi>失後人因取其説附始皇紀末</hi>
孝明皇帝十七年十月十五日乙丑日周厯已移仁不<lb/>
代母秦直其位吕政殘虐然以諸侯十三并兼天下極<lb/>
情縱欲養育宗親三十七年兵無所不加制作政令施<lb/>
於後王盖得聖人之威河神授圖據狼弧蹈參伐佐功<lb/>
<pb n="KR4h0122_WYG_010-16a"/>
驅除距之稱始皇始皇既殁胡亥極愚酈山未畢復作<lb/>
阿房以遂前䇿云凡所為貴有天下者肆意極欲大臣<lb/>
至欲罷先君所為誅斯去疾任用趙髙痛哉言乎人頭<lb/>
畜鳴不威不伐惡不篤不虚亡距之不得留殘虐以促<lb/>
期雖居形便之國猶不得存子嬰度次得嗣冠玉冠佩<lb/>
華紱車黄屋從百司謁七廟小人乗非位莫不怳忽失<lb/>
守偷安日日獨能長念却慮父子作權近取於户牖之<lb/>
間竟誅猾臣為君討賊髙死之後賔婚未得盡相勞餐<lb/>
<pb n="KR4h0122_WYG_010-16b"/>
未及下咽酒未及濡唇楚兵已屠闗中真人翔霸上素<lb/>
車纓組奉其符璽以歸帝者鄭伯茅旌鸞刀嚴王退舍<lb/>
河決不可復壅魚爛不可復全賈誼司馬遷曰向使嬰<lb/>
有庸主之才僅得中佐山東雖亂秦之地可全而有宗<lb/>
廟之祀未當絶也秦之積衰天下土崩瓦解雖有周旦<lb/>
之才無所復陳其巧而以責一日之孤誤哉俗傳秦始<lb/>
皇起罪惡胡亥極得其理矣復責小子云秦地可全所<lb/>
謂不通時變者也紀季以酅春秋不名吾讀秦紀至于<lb/>
<pb n="KR4h0122_WYG_010-17a"/>
子嬰車裂趙髙未嘗不健其决憐其志嬰死生之義備<lb/>
矣<lb/>
　　　典引<lb/>
臣固言永平十七年臣與賈逵傅毅杜矩展隆郗萌等<lb/>
召詣雲龍門小黄門趙宣持秦始皇帝本紀問臣等曰<lb/>
太史遷下贊語中寧有非邪臣等對曰此贊賈誼過秦<lb/>
篇言向使子嬰有庸主之才僅得中佐秦之社稷未宜<lb/>
絶也此言非是即召臣入問本聞此論非邪將見問意<lb/>
<pb n="KR4h0122_WYG_010-17b"/>
開悟耶臣具對素聞知狀詔因曰司馬遷著書成一家<lb/>
言揚名後世至以身陷刑之故反微文刺譏貶損當世<lb/>
非誼士也司馬相如洿行無節但有浮華之詞不周于<lb/>
用至于疾病而遺忠主上求取其書竟得頌述功徳言<lb/>
封禪事忠臣效也至是賢遷逺矣臣固嘗伏刻誦聖論<lb/>
昭明好惡不遺細微緣事斷誼動有規矩雖仲尼之因<lb/>
史見意亦無以加臣固被學最舊受恩浸深誠思畢力<lb/>
竭情昊天罔極臣固頓首伏惟相如封禪靡而不典揚<lb/>
<pb n="KR4h0122_WYG_010-18a"/>
雄美新典而無實然皆游揚後世垂為舊式臣固才朽<lb/>
不及前人盖詠雲門者難為音觀隨和者難為珍不勝<lb/>
區區竊作典引一篇雖不足雍容明盛萬分之一猶樂<lb/>
啓發憤懣覺悟童蒙光揚大漢軼聲前代然後退入<lb/>
溝壑死而不朽臣固愚戇頓首頓首曰<lb/>
太極之元兩儀始分烟烟煴煴有沈而奥有浮而清沈<lb/>
浮文錯庶類混成肇命民主五徳初起同于草昧𤣥混<lb/>
之中踰繩越契寂寥而無詔者系不得而綴也厥有氏<lb/>
<pb n="KR4h0122_WYG_010-18b"/>
號紹天闡繹莫不開元於太昊皇初之首上哉敻乎其<lb/>
書猶可得而脩也亞斯之代通變神化函光而未曜若<lb/>
夫上稽乾則降承龍翼而炳諸典謨以冠徳卓絶者莫<lb/>
崇乎陶唐陶唐舍𦙍而禪有虞有虞亦命夏后稷契熙<lb/>
載越成湯武股肱既周天乃歸功元首將授漢劉俾其<lb/>
承三季之荒末值亢龍之災孽懸象闇而恒文乖彞倫<lb/>
斁而舊章缺故先命𤣥聖使綴學立制宏亮洪業表相<lb/>
祖宗贊揚迪哲備哉粲爛真聖眀之式也雖臯䕫衡旦<lb/>
<pb n="KR4h0122_WYG_010-19a"/>
密勿之輔比兹褊矣是以髙光二聖宸居其域時至氣<lb/>
動乃龍見淵躍拊翼而未舉則威靈紛紜海内雲蒸雷<lb/>
動電熛胡縊莽分尚不涖其誅然後欽若上下恭揖羣<lb/>
后正位度宗有于徳不台淵穆之讓靡號師矢敦奮撝<lb/>
之容盖以膺當天之正統受克讓之歸運蓄炎上之烈<lb/>
精藴孔佐之𢎞陳云爾洋洋乎若徳帝者之上儀誥誓<lb/>
所不及已鋪觀二代洪纎之度其賾可探也並開迹於<lb/>
一簣同受侯甸之服奕世勤民以方伯統牧乗其命賜<lb/>
<pb n="KR4h0122_WYG_010-19b"/>
彤弧黄鉞之威用討韋顧黎崇之不恪至於參五華夏<lb/>
京遷鎬亳遂自北面虎螭其師革滅天邑是故誼士華<lb/>
而不敦武稱未盡護有慙徳不其然與亦猶於穆猗那<lb/>
翕純皦繹以崇嚴祖考殷薦宗配帝發祥流慶對越天<lb/>
地者舄奕乎千載豈不克自神明哉誕略有常審言行<lb/>
於篇籍光藻朗而不渝耳矧夫赫赫聖漢巍巍唐基泝<lb/>
測其源乃先孕虞育夏甄殷陶周然後宣二祖之重光<lb/>
襲四宗之緝熙神靈日照光被六幽仁風翔乎海表威<lb/>
<pb n="KR4h0122_WYG_010-20a"/>
靈行乎鬼區慝亡囘而不冺微胡瑣而不頤故夫顯定<lb/>
三才昭登之績匪堯不興鋪聞遺䇿在下之訓匪漢不<lb/>
𢎞厥道至於經緯乾坤出入三光外運渾元内霑豪芒<lb/>
性類循理品物咸亨其已久矣盛哉皇家帝世徳臣列<lb/>
辟功君百王榮鏡宇宙尊亡與抗乃始䖍鞏勞謙兢兢<lb/>
業業貶成抑定不敢論制作至於遷正黜色賔監之事<lb/>
渙揚宇内而禮官儒林純用篤誨之士不傳祖宗之髣<lb/>
髴雖云優慎無乃葸與於是三事岳牧之寮僉爾而進<lb/>
<pb n="KR4h0122_WYG_010-20b"/>
曰陛下仰監唐典中述祖則俯蹈宗軌躬奉天經惇睦<lb/>
辨章之化洽巡靖黎蒸懐保鰥寡之恵浃燔瘞懸沈肅<lb/>
祗羣神之禮備是以来儀集羽族於觀魏肉角馴毛宗<lb/>
於外囿擾緇文皓質於郊升黄輝采鱗於沼甘露霄零<lb/>
于豐草三足軒翥於茂樹若乃嘉穀靈草竒獸神禽<lb/>
應圖合諜窮祥極瑞者朝夕垌牧日月邦畿卓犖乎方州<lb/>
洋溢乎要荒昔周姬有素雉朱鳥𤣥秬黄<graphic n="KR1279" url="https://raw.githubusercontent.com/kanripo/KR-Gaiji/master/images/KR1279.png" mimeType="image/png"/>之事耳<lb/>
君臣動色左右相趨濟濟翼翼峨峨如也盖用昭眀<lb/>
<pb n="KR4h0122_WYG_010-21a"/>
夤畏承聿懐之福亦以寵靈文武貽燕後昆覆以懿鑠<lb/>
豈其為身而有顓辭也若然受之亦宜勤恁旅力以充<lb/>
厥道啓恭館之金縢御東序之秘寳以流其占夫圖書<lb/>
亮章天哲也孔繇先命聖孚也體行徳本正性也逢吉<lb/>
丁辰景命也順命以創制因定以和神答三靈之蕃祉<lb/>
展放唐之明文兹事體大而允寤寐次於心瞻前顧後<lb/>
豈蔑清廟憚敕天命乎伊考自遂古乃降戾爰兹作者<lb/>
七十有四人有不俾而假素罔光度而遺章今其如台<lb/>
<pb n="KR4h0122_WYG_010-21b"/>
而獨闕也是時聖上固以垂精遊神苞舉藝文屢訪羣<lb/>
儒俞咨故老與之斟酌道徳之淵源肴覈仁義之林藪<lb/>
以望元符之臻焉既感羣后之讜辭又悉經五繇之碩<lb/>
慮矣將絣萬嗣揚洪輝奮景炎扇遺風播芳烈久而愈<lb/>
新用而不竭汪汪乎丕天之大律其疇能亘之哉唐哉<lb/>
皇哉皇哉唐哉<hi>文選○漢書民主作人主起作始臯䕫上有前聖字宸作辰服作所服方伯作</hi>
<hi>伯方黄鉞作黄戚恪作格離與螭同華作偉配作祀囘作迥霑作浸誨作論髣髴作彷彿来儀上有鳯凰字洋</hi>
<hi>溢作羨溢周姬作姬因定作定性天命作天也作乎慼作成景炎作炎景</hi>
<pb n="KR4h0122_WYG_010-22a"/>
　　　答賔戲<hi>并序</hi>
永平中為郎典校秘書専篤志於儒學以著述為業或<lb/>
譏以無功又感東方朔揚雄自喻以不遭蘇張范蔡之<lb/>
時曾不折之以正道明君子之所守故聊復應焉其辭<lb/>
曰<lb/>
賔戲主人曰盖聞聖人有一定之論烈士有不易之分<lb/>
亦云名而已矣故太上有立徳其次有立功夫徳不得<lb/>
後身而特盛功不得背時而獨彰是以聖哲之治棲棲<lb/>
<pb n="KR4h0122_WYG_010-22b"/>
遑遑孔席不㬉墨突不黔由此言之取舍者昔人之上<lb/>
務著作者前烈之餘事耳今吾子幸遊帝王之世躬帶<lb/>
紱冕之服浮英華湛道徳矕龍虎之文舊矣卒不能攄<lb/>
首尾奮翼鱗振拔洿塗跨騰風雲使見之者影駭聞之<lb/>
者響震徒樂枕經籍書紆體衡門上無所蒂下無所根<lb/>
獨攄意乎宇宙之外鋭思於毫芒之内潛神黙記縆以<lb/>
年嵗然而器不賈於當己用不效於一世雖馳辯如濤<lb/>
波摛藻如春華猶無益於殿最也意者且運朝夕之䇿<lb/>
<pb n="KR4h0122_WYG_010-23a"/>
宅合㑹之計使存有顯號亡有美諡不亦優乎主人逌<lb/>
爾而笑曰若賔之言所謂見世利之華闇道徳之實守<lb/>
窔奥之熒燭未仰天庭而覩白日也曩者王塗蕪穢周<lb/>
失其馭侯伯方軌戰國横騖於是七雄虓闞分裂諸夏<lb/>
龍戰虎爭游説之徒風颮電激並起而救之其餘焱飛<lb/>
景附霅煜其間者盖不可勝載當此之時搦杇磨鈍鈆<lb/>
刀皆能一斷是故魯連飛一矢而蹶千金虞卿以顧盼<lb/>
而捐相印夫啾發投曲感耳之聲合之律度淫鼃而不<lb/>
<pb n="KR4h0122_WYG_010-23b"/>
可聽者非韶夏之樂也因勢合變偶時之會風移俗易<lb/>
乖迕而不可通者非君子之法也及至從人合之衡人<lb/>
散之亡命漂説羇旅騁辭商鞅挟三術以鑽孝公李斯<lb/>
奮時務而要始皇彼皆躡風塵之會履顛沛之勢據徼<lb/>
乗邪以求一日之富貴朝為榮華夕為顦顇福不盈眥<lb/>
禍溢千世㓙人且以自悔况吉士而是賴乎且功不可<lb/>
以虚成名不可以偽立韓設辯以激君吕行詐以賈國<lb/>
説難既遒其身乃囚秦貨既貴厥宗亦墜是以仲尼抗<lb/>
<pb n="KR4h0122_WYG_010-24a"/>
浮雲之志孟軻養浩然之氣彼豈樂為迂闊哉道不可<lb/>
以貳也方今大漢洒埽羣穢夷險芟荒廓帝紘恢皇綱<lb/>
基隆于羲農規廣於黄唐其君天下也炎之如日威之<lb/>
如神函之如海養之如春是以六合之内莫不同源共<lb/>
流沐浴𤣥徳稟仰太龢枝附葉著譬猶草木之殖山林<lb/>
鳥魚之毓川澤得氣者蕃滋失時者零落參天地而施<lb/>
化豈云人事之厚薄哉今吾子處皇代而論戰國曜所<lb/>
聞而疑所覿欲從堥敦而度髙乎泰山懐氿濫而測深<lb/>
<pb n="KR4h0122_WYG_010-24b"/>
乎重淵亦未至也賔曰若夫鞅斯之倫衰周之㓙人既<lb/>
聞命矣敢問上古之士處身行道輔世成名可述於後<lb/>
者黙而己乎主人曰何為其然也昔者咎繇謨虞箕子<lb/>
訪周言通帝王謀合神聖殷説夢發於傳巖周望兆動<lb/>
於渭濵齊甯激聲於康衢漢良受書於邳垠皆俟命而<lb/>
神交匪詞言之所信故能建必然之策展無窮之勲也<lb/>
近者陸子優游新語以興董生下帷發藻儒林劉向司<lb/>
籍辯章舊聞揚雄覃思法言太𤣥皆及時君之門闈究<lb/>
<pb n="KR4h0122_WYG_010-25a"/>
先聖之壼奥婆娑乎術蓺之場休息乎篇籍之囿以全<lb/>
其質而發其文用納乎聖徳烈炳乎後人斯非亞歟若乃<lb/>
伯夷抗行於首陽栁恵降志而辱仕顔淵樂於簞瓢孔<lb/>
終篇於西狩聲盈塞于天淵真吾徒之師表也且吾聞<lb/>
之一隂一陽天地之方乃文乃質王道之綱有同有異<lb/>
聖哲之常故曰慎修所志守爾天符委命供己味道之<lb/>
腴神之聽之名其舍諸賔又不聞和氏之璧韞於荆石<lb/>
隋侯之珠蔵於蚌蛤乎歴世莫眂不知其將含景曜吐<lb/>
<pb n="KR4h0122_WYG_010-25b"/>
英精曠千載而流光也應龍潛於潢汙魚黿媟之不覩<lb/>
其能奮靈徳合風雲超忽荒而躆昊蒼也故夫泥蟠而<lb/>
天飛者應龍之神也先賤而後貴者和隋之珍也時暗<lb/>
而久章者君子之真也若乃牙曠清耳於管絃離婁眇<lb/>
目於毫分逢蒙絶技於弧矢般輸摧巧於斧斤良樂軼<lb/>
能於相馭烏獲抗力於千鈞和鵲發精於鍼石研桑心<lb/>
計於無垠走亦不任厠技於彼列故密爾自娛於斯文<lb/>
　　　難巖周<lb/>
<pb n="KR4h0122_WYG_010-26a"/>
太古之世不車不舟陸足以游不棟不宇巢穴而處<lb/>
　　　奕㫖<lb/>
大冠言博既終或進而問之曰孔子稱有博奕今博行<lb/>
於世而奕獨絶博義既𢎞奕義不述問之論家師不能<lb/>
説其聲可聞乎曰學不廣博無以應客北方之人謂棊<lb/>
為奕𢎞而説之舉其大略厥義深矣局必方正象地則<lb/>
也道必正直神明徳也棊有白黒隂陽分也駢羅列布<lb/>
效天文也四象既陳行之在人盖王政也成敗臧否為<lb/>
<pb n="KR4h0122_WYG_010-26b"/>
仁由己危之正也夫博懸於投不専在行優者有不遇<lb/>
劣者有僥倖踦拏相凌氣勢力爭雖有雄雌未足以為<lb/>
平也至於奕則不然髙下相推人有等級若孔氏之門<lb/>
囘賜相服循名責實謀以計䇿若唐虞之朝考功黜陟<lb/>
器用有常施設無祈因敵為資應時屈伸續之不復變<lb/>
化日新或虚設豫置以自護衛盖象庖羲罔罟之制隄<lb/>
防周起障塞漏决有似夏后治水之勢一孔有闕壊穨<lb/>
不振有似瓠子汎濫之敗一棊破窐亡地復還曹子之<lb/>
<pb n="KR4h0122_WYG_010-27a"/>
威作伏設詐突圍横行田單之竒要厄相劫割地取償<lb/>
蘇張之姿固本自廣敵人恐懼三分有二釋而不誅周<lb/>
文之徳智者之慮也既有過失能量弱强逡巡需行保<lb/>
角依旁却自補續雖敗不亡繆公之智中庸之方也上<lb/>
有天地之象次有帝王之治中有五霸之權下有戰國<lb/>
之事覽其得失古今略備及其晏也至於發憤忘食樂<lb/>
以忘憂推而高之仲尼概也樂而不淫哀而不傷質之<lb/>
詩書闗雎類也紕専知柔隂陽代至施之養性彭祖氣<lb/>
<pb n="KR4h0122_WYG_010-27b"/>
也外若無為黙而識淨泊自守以道意隱居放言逺咎<lb/>
悔行象虞仲信可喜感乎大冠論未備故因問者喻其<lb/>
事<lb/>
　　　擬連珠<hi>北堂書鈔</hi>
臣聞公輸愛其斧故能妙其巧明主貴其士故能成其<lb/>
治<lb/>
臣聞良匠度其材而成大厦明主器其士而建功業<lb/>
臣聞聽决價而資玉者無楚和之名因近習而取士者<lb/>
<pb n="KR4h0122_WYG_010-28a"/>
無伯王之功故璵璠之為寳非駔儈之術也伊吕之佐<lb/>
非左右之舊也<lb/>
臣聞鸞鳯養六翮以凌雲帝王乗英雄以濟民易曰鴻<lb/>
漸于逵其羽可用為儀吉<lb/>
臣聞馬伏皁而不用則駑與良而為羣士齊僚而不職<lb/>
則賢與愚而不分<lb/>
　　　難莊論<hi>藝文類聚</hi>
衆人之逐世利如青蠅之赴肉汁也青蠅嗜肉汁而忘<lb/>
<pb n="KR4h0122_WYG_010-28b"/>
溺死衆人貪世利而陷罪禍<hi>選注功徳論朱軒之使鳯舉於龍堆之表</hi>
　　　兩都賦序<lb/>
或曰賦者古詩之流也昔成康没而頌聲寢王澤竭而<lb/>
詩不作大漢初定日不暇給至於武宣之世乃崇禮官<lb/>
考文章内設金馬石渠之署外興樂府協律之事以興<lb/>
廢繼絶潤色鴻業是以衆庶説豫福應尤盛白麟赤雁<lb/>
芝房寳鼎之歌薦於郊廟神雀五鳯甘露黄龍之瑞以<lb/>
為年紀故言語侍從之臣若司馬相如虞丘夀王東方<lb/>
<pb n="KR4h0122_WYG_010-29a"/>
朔枚臯王褒劉向之屬朝夕論思日月獻納而公卿大<lb/>
臣御史大夫倪寛太常孔臧大中大夫董仲舒宗正劉<lb/>
徳太子太傅蕭望之等峕峕間作或以抒下情而通諷<lb/>
諭或以宣上徳而盡忠孝雍容揄揚著於後嗣抑亦雅<lb/>
頌之亞也故孝成之世論而録之盖奏御者千有餘篇<lb/>
而後大漢之文章炳焉與三代同風且夫道有夷隆學<lb/>
有粗密因時而建徳者不以逺近易則故臯陶歌虞奚<lb/>
斯頌魯同見采於孔氏列於詩書其義一也稽之上古<lb/>
<pb n="KR4h0122_WYG_010-29b"/>
則如彼考之漢室又如此斯事雖細先臣之舊式國家<lb/>
之遺美不可闕也臣竊見海内清平朝廷無事京師修<lb/>
宫室浚城隍而起苑囿以備制度西土耆老咸懐怨思<lb/>
冀上之睠顧而盛稱長安舊制有陋洛邑之議故臣作<lb/>
兩都賦以極衆人之所眩曜折以今之法度<lb/>
　　　馬仲都哀辭<hi>北堂書鈔載班固馬仲都哀辭按此不似固自序似人為敘其亊也</hi>
車騎將軍順文侯馬仲都明帝舅也從車駕於洛水浮<lb/>
橋馬驚入水溺死帝顧謂侍御史班固於馬上三十步<lb/>
<pb n="KR4h0122_WYG_010-30a"/>
遂為哀辭<lb/>
　　傅毅<hi>字武仲扶風平陵人少博學為蘭臺令史後為竇憲司馬著詩賦誄頌七激連珠</hi>
　　　竇將軍北征頌<lb/>
逮漢祖之龍興荷天符而用師曜神武於幽冀遇白登<lb/>
之重圍何獯鬻之桀虚自上世而不羈哀昏戾之習性<lb/>
阻漢廣之荒垂命竇侯之征討躡衛霍之遺風奉聖皇<lb/>
之明策奮無前之嚴鋒採伊吾之城璧蹈天山而遥降<lb/>
曝名烈于禹跡奉旗鼓而来旋聖上嘉而褒寵典禁旅<lb/>
<pb n="KR4h0122_WYG_010-30b"/>
之戎兵内雍容以詢謨外折衝於無形惟倜儻以𢎞遠<lb/>
委精慮於朝廷<lb/>
　　　明帝誄<hi>選注明帝頌蕩蕩川瀆既瀾且清</hi>
惟此永平其徳不囘恢廓鴻績遐方是懐明明肅肅四<lb/>
國順威赫赫盛漢功徳巍巍躬履聖徳以臨萬國仁風<lb/>
𢎞恵雲布雨集武伏蚩尤文騰孔墨下制九州上係皇<lb/>
極豐美中世垂華億載冠堯佩舜踐履五代三雍既洽<lb/>
帝道繼備七經宣暢孔業淑著明徳慎罰尊上師傅薄<lb/>
<pb n="KR4h0122_WYG_010-31a"/>
刑厚賞恵慈仁恕明並日月無有偏照譬如北辰與天<lb/>
同曜發號施令萬國震懼庠序設陳禮樂宣布璇璣所<lb/>
建靡不奄有貢篚納賦如歸父母正朔永昌冠帶儋耳<lb/>
四方共貫八極同軌<hi>並藝文類聚</hi>
　　　北海王誄<hi>藝文作傳龍誤古文苑傅毅</hi>
永平七年北海靜王薨於是境内市不交易途無征旅<lb/>
農不修畝室無女工感傷慘怛若喪厥親俯哭后土仰<lb/>
愬皇旻於是羣英列俊靜思勒銘惟王勲徳是昭是明<lb/>
<pb n="KR4h0122_WYG_010-31b"/>
存隆其實光耀其聲終始之際於斯為榮乃作誄<lb/>
覽視昔初若論往代有國有家篇籍攸載貴尠不驕滿<lb/>
罔不溢莫能履道聲色以卒惟王建國作此蕃弼撫綏<lb/>
方域承翼京室對揚休嘉光昭其則温恭朝夕敦循伊<lb/>
徳<lb/>
　　　扇銘<lb/>
翩翩素圓清風載揚君子玉體賴以寧康冬則龍潛夏<lb/>
則鳯舉知進知退隨時出處<lb/>
<pb n="KR4h0122_WYG_010-32a"/>
　　　七激<hi>毅以明帝求賢不篤士多隱處故作七激以為諷</hi>
徒華公子託病幽處游心于𤣥妙清思乎黄老於是𤣥<lb/>
通子聞而往屬曰僕聞君子當世而光迹因時以舒志<lb/>
必將銘勒功勲懸著隆髙今公子削迹蔵體當年陸沈<lb/>
變度易趣違拂雅心挟六經之指守偏塞之術意亦有<lb/>
所蔽與何圖身之謬也僕將為公子論天下之至妙列<lb/>
耳目之通好原情心之性理綜道徳之彌奥豈欲聞之<lb/>
乎公子曰僕雖不敏固願聞之𤣥通子曰洪梧幽生生<lb/>
<pb n="KR4h0122_WYG_010-32b"/>
于遐荒陽春後榮涉秋先彫晨飇飛礫孫禽相求積雪<lb/>
涐涐中夏不流於是乃使夫遊官失勢窮擯之士泳溺<lb/>
水越炎火窮林薄歴隱深三秋乃獲斷之髙岑梓匠摹<lb/>
度擬以斧斤然後背洞壑臨絶谿聽迅波望層崖太師<lb/>
奏操榮期清歌歌曰陟景山兮採芳苓哀不慘傷樂不<lb/>
流聲彈羽躍水叩角奮榮沈微𤣥穆感物寤靈此亦天<lb/>
下之妙音也子能强起而聽之乎𤣥通子曰單極滋味<lb/>
嘉㫖之膳芻豢常珍庶羞異饌涔養之魚膾其鯉魴<lb/>
<pb n="KR4h0122_WYG_010-33a"/>
分毫之割纖如髮芒散如絶縠積如委紅殊芳異味厥<lb/>
和不同既食日晏乃進夫雍州之梨出于麗隂下生芷<lb/>
隰上託桂林甘露潤其葉醴泉漸其根脆不抗齒在口<lb/>
流液握之摧阻批之離坼可以解煩悁悦心意子能强<lb/>
起而食之乎𤣥通子曰驥騄之乗龍驤超攄騰虚鳥踊<lb/>
莫能執御於是乃使王良理轡操以術教踐路促節機<lb/>
登飇驅前不可先後不可追踰埃絶影倐忽若飛日不<lb/>
轉曜窮逺旋歸此盖天下之駿馬子能强起而乗之乎<lb/>
<pb n="KR4h0122_WYG_010-33b"/>
𤣥通子曰三時既逝季冬暮歳𤣥㝠終統庶卉零悴王<lb/>
在靈囿講戎簡旅於是駟驥騄乗輕軒麾旄旗鳴八鸞<lb/>
陳衆車于廣隰散列騎乎平原屬罘網以彌野連罻羅<lb/>
以營山部曲周匝風動雲旋合圍促陣禽獸駭殫仆不<lb/>
暇起窮不及旋撃不待刃骨解肉離摧牙碎首分其文<lb/>
皮流血丹野羽毛翳日於是下蘭臯臨流泉觀通谷望<lb/>
景山酌㫖酒割芳鮮此天下之至娛也子能强起而觀<lb/>
之乎𤣥通子曰崇館侈飾洞房華屋楹桷雕藻文以朱<lb/>
<pb n="KR4h0122_WYG_010-34a"/>
綠層臺百仞臨望博見俯視雲霧騁目窮觀園藪平夷<lb/>
沼池漫衍禽獸羣交芳草華蔓於是賔友所歡近覽從<lb/>
容詹公沈餌蒲且飛紅綸不虚出矢不徒降投鉤必獲<lb/>
控弦加雙俯盡深潛仰殫輕翼日移怠倦然後讌息列<lb/>
觴酌醴妖靡侍側被華文曳綾縠弭隨珠佩琚玉紅顔<lb/>
呈素蛾眉不畫脣不施朱髮不加澤升龍舟浮華池紆<lb/>
帷翳而永望鏡形影於𤣥流偏滔滔以南北似漢女之<lb/>
神遊笑比目之雙躍樂偏禽之匹嬉此亦天下之歡也<lb/>
<pb n="KR4h0122_WYG_010-34b"/>
子能強起而與之遊乎𤣥通子曰漢之盛世存乎永年<lb/>
太和協暢萬機穆清於是羣俊學士雲集辟雍含詠聖<lb/>
術文質發矇達羲農之妙㫖照虞夏之典墳遵孔氏之<lb/>
憲則投顔閔之髙迹推義窮類靡不博觀光潤嘉美世<lb/>
宗其言公子翟然而興曰至乎至徳聖道天基允臧明<lb/>
哲用思君子所常自知沈溺久蔽不悟請誦斯語仰子<lb/>
法度<lb/>
　　賈逵<hi>字景伯扶風平陵人誼九世孫初為郎與班固並校秘書歴左中郎將侍中領騎都尉</hi>
<pb n="KR4h0122_WYG_010-35a"/>
　　　條奏左氏傳大義書<hi>逵博通經學尤明左氏傳國語為之解詁章帝降意</hi>
　　　　<hi>儒術建初元年詔逵入講白虎觀雲臺帝善逵説使發出左氏大義長於公穀者逵條奏</hi>
臣謹擿出左氏三十事尤著明者斯皆君臣之正義父<lb/>
子之紀綱其餘同公羊者什有七八或文簡小異無害<lb/>
大體至如祭仲紀季伍子胥叔術之屬左氏義深於君<lb/>
父公羊多任於權變其相殊絶固以甚逺而寃抑積久<lb/>
莫肯分明臣以永平中上言左氏與圖讖合者先帝不<lb/>
遺芻蕘省納臣言寫其傳詁蔵之秘書建平中侍中劉<lb/>
<pb n="KR4h0122_WYG_010-35b"/>
歆欲立左氏不先暴論大義而輕移太常恃其義長詆<lb/>
挫諸儒諸儒内懐不服相與排之孝哀皇帝重逆衆心<lb/>
故出歆為河内太守從是攻擊左氏遂為重讎至光武<lb/>
皇帝奮獨見之明興立左氏穀梁會二家先師不曉圖<lb/>
讖故令中道而廢凡所以存先王之道者要在安上理<lb/>
民也今左氏崇君父卑臣子強榦弱枝勸善戒惡至明<lb/>
至切至直至順且三代異物損益隨時故先帝博觀異<lb/>
家各有所採易有施孟復立梁丘尚書歐陽復有大小<lb/>
<pb n="KR4h0122_WYG_010-36a"/>
夏侯今三傳之異亦猶是也又五經家皆無以證圖讖<lb/>
明劉氏為堯後者而左氏獨有明文五經家皆言顓頊<lb/>
代黄帝而堯不得為火徳左氏以為少昊代黄帝即圖<lb/>
讖所謂帝宣也如令堯不得為火則漢不得為赤其所<lb/>
發明補益實多陛下通天然之明建大聖之本改元正<lb/>
歴垂萬世則是以麟鳯百數嘉瑞雜遝猶朝夕恪勤遊<lb/>
情六蓺研幾綜微靡不審覈若復留意廢學以廣聖見<lb/>
庶㡬無所遺失矣<hi>玉海春秋序云孔子覽史記就是非之説立素王之法</hi>
<pb n="KR4h0122_WYG_010-36b"/>
　　　薦劉愷疏<hi>愷當襲父居巢候爵讓弟憲遁逃避封章和中有司奏絶愷國章帝特優</hi>
　　　　<hi>假之至永元十年有司復奏侍中賈逵上書和帝納之下詔許讓乃徴愷拜為郎</hi>
孔子稱能以禮讓為國於從政乎何有竊見居巢侯劉<lb/>
般嗣子愷素行孝友謙遜絜清讓封弟憲潛身逺迹有<lb/>
司不原樂善之心而繩以循常之法懼非長克讓之風<lb/>
成含𢎞之化前世扶陽侯韋𤣥成近有陵陽侯丁鴻鄳<lb/>
侯鄧彪並以髙行絜身辭爵未聞貶削而皆登三事今<lb/>
愷景仰前脩有伯夷之節宜蒙矜宥全其先功以増聖<lb/>
<pb n="KR4h0122_WYG_010-37a"/>
朝尚徳之美<lb/>
　　　和帝詔<lb/>
故居巢侯劉般嗣子愷當襲般爵而稱父遺意致國弟<lb/>
憲遁亡七年所守彌篤盖王法崇善成人之美其聽憲<lb/>
嗣爵遭事之宜後不得以為比<lb/>
　　　厯論<hi>永元中復令史官以九道法候弦望驗無有差跌逵論集狀後之議者用得折衷</hi>
逵論曰太初厯冬至日在牽牛初者牽牛中星也古黄<lb/>
帝夏殷周魯冬至日在建星建星即今斗星也太初厯<lb/>
<pb n="KR4h0122_WYG_010-37b"/>
斗二十六度三百八十五分牽牛八度案行事史官注<lb/>
冬夏至日常不及太初厯五度冬至日在斗二十一度<lb/>
四分度之一石氏星經曰黄道規牽牛初直斗二十度<lb/>
去極二十五度於赤道斗二十一度也四分法與行事<lb/>
候注天度相應尚書考靈曜斗二十二度無餘分冬至<lb/>
在牽牛所起又編訢等據今日所在牽牛中星五度於<lb/>
斗二十一度四分一與考靈曜相近即以明事元和二<lb/>
年八月詔書曰石不可離令兩候上得算多者太史令<lb/>
<pb n="KR4h0122_WYG_010-38a"/>
𤣥等候元和二年至永元元年五嵗中課日行及冬夏<lb/>
至斗一十一度四分一合古厯建星考靈曜日所起其<lb/>
星間距度皆如石氏故事他術以為冬至日在牽牛初<lb/>
者自此遂黜也逵論曰以太初厯考漢元盡太初元年<lb/>
日朔二十三事其十七得朔四得晦二得二日新厯七<lb/>
得朔十四得晦二得三日以太初厯考太初元年盡更<lb/>
始二年二十四事十得晦以新厯十六得朔七得二日<lb/>
一得晦以太初厯考建武元年盡永元元年二十三事<lb/>
<pb n="KR4h0122_WYG_010-38b"/>
五得朔十八得晦以新厯十七得朔三日晦三得二日<lb/>
又以新厯上考春秋中有日朔考二十四事失不中者<lb/>
二十三事天道參差不齊必有餘餘又有長短不可以<lb/>
等齊治厯者方以七十六歳斷之則餘分稍長稍得一<lb/>
日故易金火相革之卦象曰君子以治厯明時又曰湯<lb/>
武革命順乎天應乎人言聖人必厯象日月星辰明數<lb/>
不可貫數千萬歳其間必改更先距求度數取合日月<lb/>
星辰所在而已故求度數取合日月星辰有異世之術<lb/>
<pb n="KR4h0122_WYG_010-39a"/>
太初厯不能下通於今新厯不能上得漢元一家厯法<lb/>
必在三百年之間故讖文曰三百年斗厯改憲漢興當<lb/>
用太初而不改下至太初元年百二嵗乃改故其間有<lb/>
先晦一日合朔下至成哀以二日為朔故合朔多在晦<lb/>
此其明效也逵論曰臣前上傳安等用黄道度日月弦<lb/>
望多近史官一以赤道度之不與日月同於今厯弦望<lb/>
至差一日以上輒奏以為變至以為日却縮退行於黄<lb/>
道日得行度不為變願請太史官日月宿簿及星度課<lb/>
<pb n="KR4h0122_WYG_010-39b"/>
與待詔星象考校奏可臣謹案前對言冬至日去極一<lb/>
百一十五度夏至日去極六十七度春秋分日去極九<lb/>
十一度洪範日月之行則有冬夏五紀論日月循黄道<lb/>
南至牽牛北至東井率日日行一度月行十三度十九<lb/>
分度七也今史官一以赤道為度不與日月行同其斗<lb/>
牽牛輿鬼赤道得十五而黄道得十三度半行東壁奎<lb/>
婁軫角亢赤道十度黄道八度或月行多而日月相去<lb/>
反少謂之日却案黄道值牽牛出赤道南二十五度<lb/>
<pb n="KR4h0122_WYG_010-40a"/>
其值東井輿鬼出赤道北五度赤道者為中天去極俱<lb/>
九十度非日月道而以揺準度日月失其實行故也以<lb/>
今太史官候注考元和二年九月以来月行牽牛東井<lb/>
四十九事無行十一度者行婁角三十七事無行十五<lb/>
六度者如安言問典星待詔姚崇并畢等十二人皆曰<lb/>
星圖有規法日月實從黄道官無其器不知施行案甘<lb/>
露二年大司農中丞耿夀昌奏以圖儀度日月行考驗<lb/>
天運狀日月行至牽牛東井日過度月行十五度至婁<lb/>
<pb n="KR4h0122_WYG_010-40b"/>
角日行一度月行十三度赤道使然此前世所共知也<lb/>
如言黄道有驗合天日無前却弦望不差一日比用赤<lb/>
道密近宜施用上中多臣校案逵論永元四年也至十<lb/>
五年七月甲辰詔書造太史黄道銅儀以角為十三度<lb/>
亢十氐十六房五心五尾十八箕十斗二十四四分度<lb/>
之一牽牛七須女十一虚十危十六營室十八東壁十<lb/>
奎十七婁十二胃十五昴十二畢十六觜三參八東井<lb/>
三十輿鬼四栁十四星七張十七翼十九軫十八凡三<lb/>
<pb n="KR4h0122_WYG_010-41a"/>
百六十五度四分度之一冬至日在斗十九度四分度<lb/>
之一史官以郭日月行參弦望雖密近而不為注日儀<lb/>
黄道與度轉運難以候是以少循其事逵論曰又今史<lb/>
官推合朔弦望月食加時率多不中在於不知月行遲<lb/>
疾意永平中詔書令故太史待詔張隆以四分法署弦<lb/>
望月食加時隆言能用易九六七八支知月行多少令<lb/>
案隆所署多失臣使隆逆推前手所署不應或異日不<lb/>
中天乃益逺至十餘度梵統以史官候注考校月行當<lb/>
<pb n="KR4h0122_WYG_010-41b"/>
有遲疾不必在牽牛東井婁角之間又非所謂朓側匿<lb/>
乃由月所行道有逺近出入所生率一月移故所疾處<lb/>
三度九歳九道一復凡九章百七十一歳復十一月合<lb/>
朔旦冬至合春秋三綂九道於數可以知合朔弦望月<lb/>
食加時據官注天度為分率以其術法上考建武以来<lb/>
月食凡三十八事差密近有益宣課試上<lb/>
　　霍融<lb/>
　　　論漏刻奏<hi>永元十四年待詔太史霍融上言詔下太常令史官與融以儀校天課度</hi>
<pb n="KR4h0122_WYG_010-42a"/>
　　　　<hi>逺近太史令舒承梵等對其年十一月甲寅和帝下詔</hi>
官漏刻率九日増減一刻不與天相應或時差至二刻<lb/>
半不如夏厯密<hi>續漢書不如夏厯合晷景刻漏四十八箭晷景為刻少所違失</hi>
　　　舒承梵等對<lb/>
案官所施漏法令甲第六常符漏品孝宣皇帝三年十<lb/>
二月乙酉下建武十年二月壬午詔書施行漏刻以日<lb/>
長短為數率日南北二度四分而増減一刻一氣俱十<lb/>
五日日去極各有多少今官漏率九日移一刻不隨日<lb/>
<pb n="KR4h0122_WYG_010-42b"/>
進退夏歴漏隨日南北為長短密近於官漏分明可施<lb/>
行<lb/>
　　　和帝詔<lb/>
告司徒司空漏所以節時分定昏明昏明長短起於日<lb/>
去極遠近日道周不可以計率分當據儀度下參晷景<lb/>
今官漏以計率分昏明九日増減一刻違失其實至為<lb/>
疏數以耦法太史待詔霍融上言不與天相應太常史<lb/>
官運儀下水官漏失天者至三刻以晷景為刻少所違<lb/>
<pb n="KR4h0122_WYG_010-43a"/>
失密近有驗今下晷景漏刻四十八箭立成斧官府當<lb/>
用者計吏到班予四十八箭文多故魁取二十四氣日<lb/>
所在并黄道去極晷景漏刻昏明中星刻于下<lb/>
　　崔駰<hi>字亭伯涿郡安平人與班固傅毅同時齊名為長岑長不之官而歸著詩賦銘誦書記表</hi>
　　　<hi>七依婚禮結言達㫖酒警合二十一篇</hi>
　　　達㫖<hi>駰常以典籍為業未遑仕進時人譏其太𤣥靜將以後名失實駰擬揚雄解嘲作達</hi>
　　　　<hi>㫖以答焉○華嶠書曰駰譏揚雄以為范蔡鄒衍之徒乗釁相傾誑曜諸侯者也而云彼</hi>
　　　　<hi>我異時又曰竊貲卓氏割炙細君斯皆士之贅行而云不能與此數公者同以為失類而</hi>
<pb n="KR4h0122_WYG_010-43b"/>
　　　　<hi>改之也</hi>
或説己曰易稱備物致用可觀而有所合故能扶陽以<lb/>
出順隂而入春發其華秋收其實有始有極爰登其質<lb/>
今子韞櫝六經服膺道術厯世而遊髙談有日俯鉤深<lb/>
於重淵仰探逺乎九乾窮至賾于幽微測潛隱之無源<lb/>
然下不步卿相之庭上不登王公之門進不黨以讃已<lb/>
退不黷于庸人獨師友道徳合符曩真抱景特立與士<lb/>
不羣盖髙樹靡隂獨木不林隨時之宜道貴從凡于時<lb/>
<pb n="KR4h0122_WYG_010-44a"/>
太上運天徳以君世憲王僚而布官臨雍泮以恢儒疏<lb/>
軒冕以崇賢率惇徳以厲忠孝揚茂化以砥仁義選利<lb/>
器於良材求鏌鋣於明智不以此時攀台階闚紫闥據<lb/>
髙軒望朱闕夫欲千里而咫尺未發蒙竊惑焉故英人<lb/>
乗斯時也猶逸禽之赴深林蝱蚋之趣大沛胡為嘿嘿<lb/>
而久沈滯也答曰有是言乎子茍欲勉我以世路不知<lb/>
其跌而失吾之度也古者隂陽始分天地初制皇綱亡<lb/>
緒帝紀乃設傳序歴數三代興滅昔大庭尚矣赫胥罔<lb/>
<pb n="KR4h0122_WYG_010-44b"/>
識淳樸散離人物錯乖髙辛攸降厥趣各違道無常稽<lb/>
與時張弛失仁為非得義為是君子通變各審所履故<lb/>
士或掩目而淵潛或盥耳而山棲或草耕而僅飽或木<lb/>
茹而長饑或重聘而不来或屢黜而不去或冒訽以千<lb/>
進或望色而斯舉或以役夫發夢於王公或以漁父見<lb/>
兆於元龜若夫紛濃塞路㓙虐播流人有昏墊之戹主<lb/>
有疇咨之憂條垂藟蔓上下相求於是乎賢人授手援<lb/>
世之災跋涉赴俗急斯時也昔堯含慼而臯陶謨髙祖<lb/>
<pb n="KR4h0122_WYG_010-45a"/>
歎而子房慮禍不散而曹絳奮結不解而陳平權及其<lb/>
䇿合道從克亂彌衝乃將鏤𤣥珪冊顯功銘昆吾之冶<lb/>
勒景襄之鍾與其有事則褰裳濡足冠挂不顧人溺不<lb/>
拯則非仁也當其無事則躐纓整襟規矩其歩徳讓不<lb/>
修則非忠也是以險則救俗平則守禮舉以公心不私<lb/>
其體今聖上之育斯人也樸以皇質雕以唐文六合怡<lb/>
怡比屋為仁壹天下之衆異齊品類之萬殊參差同量<lb/>
坏冶一陶羣生得理庶績其凝家家有以樂和人人有<lb/>
<pb n="KR4h0122_WYG_010-45b"/>
以自優威械蔵而俎豆布六典陳而九刑厝濟兹兆庶<lb/>
出於平易之路雖有力牧之略尚父之厲伊臯不論奚<lb/>
事范蔡夫廣厦成而茂木暢逺求存而良馬縶隂事終<lb/>
而水宿蔵場功畢而大火入方斯之際處士山積學者<lb/>
川流衣裳被宇冠盖雲浮譬猶衡陽之林岱隂之麓伐<lb/>
尋抱不為之稀蓺拱把不為之數悠悠罔極亦各有得<lb/>
彼採其華我收其實舍之則蔵己所學也故進動以道<lb/>
則不辭執珪而秉柱國復靜以理則甘糟糠而安藜藿<lb/>
<pb n="KR4h0122_WYG_010-46a"/>
夫君子非不欲仕也恥夸毗以求舉非不欲室也惡登<lb/>
墻而摟處叫呼衒鬻縣旌自表非隨和之寳也暴智燿<lb/>
世因以干祿非仲尼之道也游不倫黨茍以徇己汗血<lb/>
競時利合而友子笑我之沈滯吾亦病子屑屑而不已<lb/>
也先人有則而我弗虧行有枉徑而我非隨臧否在予<lb/>
唯世所議固將因天質之自然誦上哲之髙訓詠太平<lb/>
之清風行天下之至順懼吾躬之穢徳勤百畝之不耘<lb/>
縶余馬以安行俟性命之所存昔孔子起威於夾谷晏<lb/>
<pb n="KR4h0122_WYG_010-46b"/>
嬰發勇於崔杼曹劌舉節於柯盟卞嚴克捷於彊禦范<lb/>
蠡錯埶於會稽伍員樹功於柏舉魯連辯言以退燕包<lb/>
胥單辭而存楚唐且華顛以悟秦甘羅童牙而報趙原<lb/>
衰見㢘於壺飱宣孟收徳於束脯吳札結信於丘木展<lb/>
季効貞於門女顔囘明仁於度轂程嬰顯義於趙武僕<lb/>
誠不能編徳於數者竊慕古人之所序<lb/>
　　　與竇憲書<lb/>
　　　　<hi>駰初為憲上客竇太后臨朝憲以重戚出内詔命駰獻書戒之後憲為車騎將軍辟駰為</hi>
<pb n="KR4h0122_WYG_010-47a"/>
　　　　<hi>掾及出擊匈奴道路多不法駰為主簿前後奏記數十指切長短憲不能容出為長岑長</hi>
駰聞交淺而言深者愚也在賤而望貴者惑也未信而<lb/>
納忠者謗也皆所不宜而或蹈之者思効其區區憤盈<lb/>
而不能已也竊見足下體純淑之姿躬髙明之量意美<lb/>
志厲有上賢之風駰幸得充下館序後陳是以竭其拳<lb/>
拳敢進一言傳曰生而富者驕生而貴者傲生富貴而<lb/>
能不驕傲者未之有也今寵祿初隆百僚觀行當堯舜<lb/>
之盛世處光華之顯時豈可不庶㡬夙夜以永衆譽𢎞<lb/>
<pb n="KR4h0122_WYG_010-47b"/>
申伯之美致周邵之事乎語曰不患無位患所以立昔<lb/>
馮野王以外戚居位稱為賢臣近隂衛尉克己復禮終<lb/>
受多福郯氏之宗非不尊也陽侯之族非不盛也重侯<lb/>
累將建天樞執斗柄其所以獲譏於時垂愆于後者何<lb/>
也盖在滿而不挹位有餘而仁不足也漢興以後迄于<lb/>
哀平外家二十保族全身四人而已書曰鑒于有殷可<lb/>
不慎哉竇氏之興肇自孝文二君以淳淑守道成名先<lb/>
日安豐以佐命著徳顯自中興内以忠誠自固外以法<lb/>
<pb n="KR4h0122_WYG_010-48a"/>
度自守卒享祚國垂祉於今夫謙徳之光周易所美滿<lb/>
溢之位道家所戒故君子福大而愈懼位隆而益恭逺<lb/>
察近覽俯仰有則銘諸几杖刻諸盤杅兢兢業業無殆<lb/>
無荒如此則百福是荷慶流無窮矣<hi>後漢書</hi>
　　　與竇憲牋<lb/>
主簿崔駰言今旦漢陽太守稜吏卒數十人皆臂鷹牽<lb/>
狗陳於道側云欲上幕府駰聞傳曰禽獸之皮不足以<lb/>
備器用其肉不可以將獻養則公不舉焉禮公侯非糜<lb/>
<pb n="KR4h0122_WYG_010-48b"/>
兕射且以服猛為民除害因以登臨器械也故晉唐叔<lb/>
射兕於徒林以為大申夫鷹犬所獲不過雉兔而有歴<lb/>
險阻之難斯乃細人匹夫之事非王侯大人所為要資<lb/>
也駰幸得充下館序在衆賢後乗是以竭其惓惓敢進<lb/>
一言<hi>太平御覽○北堂書鈔載牋云主簿職在拾遺夙夜致思智慮淺短何益也○選注載奏記云珥筆</hi>
<hi>持牘拜謁曹下</hi>
　　　與竇憲牋<hi>南單于請兵北伐拜憲車騎將軍金印紫綬官屬依司空</hi>
君侯以野幕為府前世封青故事也<lb/>
<pb n="KR4h0122_WYG_010-49a"/>
　　　與竇憲牋<lb/>
將軍窮絶天阻萬里長途<hi>並北堂書鈔</hi>
　　　太尉諸箴<lb/>
天官冢宰庶僚之率師錫有帝命虞作尉爰叶台極妥<lb/>
平國域制軍詰禁王旅惟式九州用綏羣公咸治干戈<lb/>
載戢宿纒其紀上之云據下之云戴茍非其人斁我帝<lb/>
載昔周人思文公而召南詠甘棠昆吾隆夏伊摯盛商<lb/>
季世頗僻禮用不匡無曰我強莫余敢喪無曰我大輕<lb/>
<pb n="KR4h0122_WYG_010-49b"/>
戰好殺紂師百萬卒以不艾宰臣司馬敢告在際<lb/>
　　　司徒箴<lb/>
天監在下仁徳是興乃立司徒亂兹黎烝茫茫庶域率<lb/>
土祁祁民具爾瞻四方是維乾乾夕惕靡怠靡違恪恭<lb/>
爾職以勤王機敬敷五教九徳咸事嗇人用章黔甿是<lb/>
富無曰余恃忘余爾輔無曰余聖以忽執政匪用其良<lb/>
乃荒厥命庶績不怡疚于爾祿豐其折右而鼎覆其餗<lb/>
書歌股肱詩刺南山尹氏不堪國度斯愆徒臣司衆敢<lb/>
<pb n="KR4h0122_WYG_010-50a"/>
告執藩<lb/>
　　　大理箴<lb/>
邈矣臯陶翊唐作士設為犴狴九刑允理如石之平如<lb/>
淵之清三槐九棘以質以聽罪人斯殛㓙旅斯并熙乂<lb/>
帝載旁施作明昔在仲尼哀矜聖人子罕禮刑衛人釋<lb/>
艱釋之其忠勲亮孝文于公哀寡定國廣門敻哉邈矣<lb/>
舊訓不遵主慢臣驕虐用其民賞以崇欲刑以肆忿紂<lb/>
作炮烙周人滅殷夏用淫刑湯誓其軍衛鞅酷烈卒殞<lb/>
<pb n="KR4h0122_WYG_010-50b"/>
于秦不疑加害禍不反身嗟兹大理慎于爾官賞不可<lb/>
不思斷不可不䖍或有忠能被害或有孝而見殘吳沈<lb/>
伍胥殷割比干莫遂爾情是截是刑無遂爾心以速以<lb/>
殛天鑒在顔無細不錄福善災惡其效甚速理臣思律<lb/>
敢告執獄<lb/>
　　　虎賁中郎箴<lb/>
赫矣帝臣爰奮厥武桓桓征夫矯矯其旅王師是成戎<lb/>
事是禦惟鳥之鶡惟霆之發出翼王路入司階闥功成<lb/>
<pb n="KR4h0122_WYG_010-51a"/>
閑邪憂其萌蘖<lb/>
　　　河南尹箴<hi>御覽作揚雄誤西漢無河南尹</hi>
茫茫天區畫冀為京商邑翼翼四方是營唐虞商周河<lb/>
洛是居成王郏鄏以處鶉墟諸夏勁強是從是横徹我<lb/>
牆屋而師尹不匡霸奪其權宗器以分圖籍遷齊九鼎<lb/>
入秦爰作卿士以尹王州風化攸興萬國承流<hi>古文苑○爰作</hi>
<hi>四句見太平御覽案入秦下有闕句今改一作之經</hi>
　　　酒箴<lb/>
<pb n="KR4h0122_WYG_010-51b"/>
豐侯沈酒荷甖負缶自戮於世圖形戒後<hi>御覽</hi>
　　　仲山父鼎銘<lb/>
鼎耳革其行塞雉膏不食方雨虧悔終吉有福足勝其<lb/>
任公餗乃珍於髙思危在滿戒溢可以永年天之大律<lb/>
　　　車左銘<hi>三銘古文苑作傅毅</hi>
虞夏作車取象璣衡君子建左法天之陽正位受綏車<lb/>
不内顧塵不出軌鸞以節步彼言不疾彼指不躬𤣥覽<lb/>
于道永思厥中<hi>夏文苑作氏</hi>
<pb n="KR4h0122_WYG_010-52a"/>
　　　車右銘<lb/>
擇御卜右採徳用良詢納耆老于我是匡惟賢是師惟<lb/>
道是式箴闕旅賁内顧自敕匪皇其度匪愆其則越戒<lb/>
敦儉禮以華國<hi>儉文苑作約</hi>
　　　車後銘<lb/>
敬其在路體貌思恭望衡顧轂允慎兹容無或好失匪<lb/>
盤于遊顧省厥遺虎尾斯求昭徳塞違抑盈以無雖有<lb/>
三晉欿然若虚<hi>失音逸</hi>
<pb n="KR4h0122_WYG_010-52b"/>
　　　樽銘<lb/>
惟嵗之元朝賀奉樽金罍犧象嘉禮具存獻酬交錯萬<lb/>
圀咸歡<hi>圀古國字</hi>
　　　襪銘<hi>古文苑</hi>
機衡建子萬物含滋黄鍾育化以養元基長履景福至<lb/>
于億年皇靈既祐祉祿来臻本枝萬世子子孫孫<lb/>
　　　縫銘<hi>太平御覽</hi>
惟嵗之始承天嘉徳皇靈製巧願樂斯國絲綏克贄以<lb/>
<pb n="KR4h0122_WYG_010-53a"/>
思朝迪<lb/>
　　　刀劒銘<lb/>
歐冶運巧鑄鋒成鍔麟角鳯體玉飾金錯<lb/>
　　　又<lb/>
龍淵太阿干將莫邪帶以自禦煜煜吐花<lb/>
　　　刻漏銘<lb/>
天徳順動人以立信乃作斯策以咸渥潤封傳今覽爰<lb/>
暨四極<lb/>
<pb n="KR4h0122_WYG_010-53b"/>
　　　六安枕銘<hi>言六面皆安也</hi>
枕有規矩恭一其徳承元寧躬終始不忒<lb/>
　　　扇銘<lb/>
有圓者扇誕此秀儀晞露散霾擬日定規朗姿玉暢恵<lb/>
風時披<lb/>
　　　上四巡頌表<hi>崔駰序有四巡頌</hi>
臣聞陽氣發而鶬鶊鳴秋風厲而蟋蟀吟氣之動也唐<lb/>
虞之世樵夫牧豎擊轅中韶感于和也臣不知手足之<lb/>
<pb n="KR4h0122_WYG_010-54a"/>
動音聲敢獻頌云<lb/>
　　　西巡頌序<lb/>
惟永平三年八月己丑行幸河東志曰君舉必書是故<lb/>
工歌其詩史立春秋若夫聲管不發雅頌罔記<lb/>
惟秋穀既登上將省斂平秩西成巡畿于西郊因斯萬<lb/>
物凝徳緩俗昔既春遊今乃秋稼<lb/>
　　　南巡頌序<lb/>
建初九年秋穀始登猶斯嘉時舉先王之大禮假于章<lb/>
<pb n="KR4h0122_WYG_010-54b"/>
陵遂南巡楚路臨江川以望衡山顧九嶷嘆虞舜之風<lb/>
是時庶績咸熙罔可黜陟<lb/>
惟休蒸之鴻徳允天覆而無遺壯雲行之博恵淑雨施<lb/>
於庶黎<lb/>
　　　東巡頌<hi>元和二年章帝東巡狩○一作傅毅</hi>
伊漢中興三葉於皇惟烈允迪厥倫矩坤度以範物規<lb/>
乾則以陶鈞於是考上帝以質中總列宿於北辰開太<lb/>
微敞禁庭延儒林以諮詢岱嶽之事于時典司耆耉載<lb/>
<pb n="KR4h0122_WYG_010-55a"/>
華抱實逌爾而造曰盛哉大漢既重雍而襲熙世増其<lb/>
徳唯斯嶽禮久而不脩此神人之所慶幸海内之所想<lb/>
思頌有喬山之征典有徂嶽之巡時邁其邦民斯攸勤<lb/>
不亦宜哉乃命太僕訓六騶閑路馬戒師徒於是乗輿<lb/>
登天靈之威路駕太一之象車升九龍之華旗建掃霓<lb/>
之旌旄裒胡耉之元老賞孝行之畯農<hi>闕</hi>三軍霆激羽<lb/>
騎火烈天動雷霆隱隱轔轔登天靈之威輅駕太乙之<lb/>
象車躬東作之上務始八正於南行<hi>古文苑厥倫下有纉王命𦙍漢興句</hi>
<pb n="KR4h0122_WYG_010-55b"/>
<hi>民作人訓作馴騶作轡</hi>
　　　北巡頌序<lb/>
元和三年正月上既畢郊祀之事乃東巡出于河内納<lb/>
青兗之郊囘冀州禮北嶽聖澤流浹黎元被徳嘉瑞並<lb/>
集乃作頌曰<lb/>
禋潔享祈歆嘗百神爰始賦政授務于人雍容清廟謐<lb/>
爾無虞垂拱穆穆神行化馳<lb/>
登中山天帝觀神農將省陽穀相天功巡東作<hi>並初學記</hi>
<pb n="KR4h0122_WYG_010-56a"/>
　　　漢明帝頌<lb/>
帝乃負扆執胄覆珪運斗杓以酬酢酌酒旗之玉巵<lb/>
　　　北征頌<hi>太平御覽</hi>
人事協兮皇恩得金精揚兮水靈伏順天機兮把刑徳<lb/>
戈所指兮罔不剋<lb/>
　　　杖頌<lb/>
爰植根於湘浦承雷夏之洪澤寓浮雲而貽我合天生<lb/>
之質直用以為杖飾以犀角王母扶持永保百祿夀如<lb/>
<pb n="KR4h0122_WYG_010-56b"/>
南極子孫千億<lb/>
　　　章帝諡議<hi>太平御覽</hi>
臣聞號者功之表諡者行之迹據徳錄功各當其實孝<lb/>
經曰天地明察神明章矣<lb/>
　　　反都賦序<lb/>
漢歴中絶京師為墟光武受命始遷洛都客有陳西土<lb/>
之富云洛邑褊小故略陳<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>敗之機不在險也<lb/>
　　　大將軍西征賦序<hi>藝文</hi>
<pb n="KR4h0122_WYG_010-57a"/>
主簿駰言愚聞昔在上世義兵所克工歌其詩賢陳其<lb/>
頌書之庸器列在明堂所以顯武功也<lb/>
　　　博徒論<hi>太平御覽</hi>
博徒見農夫戴笠持耨以芸蓼荼面色驪黒手足胼胝<lb/>
膚如桑朴足如熊蹄蒲望壠畝汗出調泥乃謂曰子觸<lb/>
熱耕耘背上生鹽脛如燒椽皮如領革錐不能穿行步<lb/>
狼跋蹄戾脛酸謂子草木支體屈伸謂子禽獸形容似<lb/>
人何受命之薄稟性不純<lb/>
<pb n="KR4h0122_WYG_010-57b"/>
　　　又<hi>北堂書鈔</hi>
牛臛羊膾炙鴈煮鳬雞寒狗熱重案滿盈<lb/>
適逢長史撫綏于車蒸羔包鱉餁鵠煎魚但到酒罏不<lb/>
醉無歸<lb/>
　　　七依<lb/>
客曰乃導𤣥山之梁不周之稻礱以絺綌砥以柔韋洞<lb/>
庭之鮒灌水之鰩滋以陽樸之薑蔌以夀木之華鹺以<lb/>
大夏之壃酢以越裳之梅反宇垂阿洞門金鋪丹柱雕<lb/>
<pb n="KR4h0122_WYG_010-58a"/>
楹飛閣層樓於是置酒乎讌遊之堂張樂乎長娛之臺<lb/>
酒酣樂中美人進以承宴調歡欣以解容迥顧百萬一<lb/>
笑千金振飛縠以長舞袖裊細腰以務抑揚當此之時<lb/>
孔子傾於阿谷栁下忽而更婚老聃遺其虚靜揚雄失<lb/>
其太𤣥此天下之逸豫宴樂之至盤也公子豈能興乎<lb/>
客曰彭蠡之鳥萬萬而羣荆山之獸億億而屯雲合風<lb/>
散隱隱震震乃命長狄使驅獸夷羿作虞人騰句喙以<lb/>
追飛騁韓盧以逐奔弓彈交錯把弧控弦彎繁弱鼓<lb/>
<pb n="KR4h0122_WYG_010-58b"/>
千鈞死獸藉聚如山選取上鮮獻之庖人<lb/>
　　　婚禮結言<hi>藝文類聚</hi>
乾坤其徳恒久不已爰定天綱夫婦作始乃降英媛有<lb/>
淑其儀姬姜是侔比則姚媯載納嘉贄申結鞶褵<lb/>
　　梁鴻<hi>字伯鸞扶風平陵人受業太學歸鄉里肅宗時東出關易姓運期名燿字侯光終于吳</hi>
　　　安丘嚴平頌<hi>鴻仰慕前世髙士而為四皓以來四十四人作頌○鼎按髙士傳安</hi>
　　　　<hi>丘望之京兆長陵人治老子經恬靜不求進宦號曰安丘丈人漢成帝嘗宗師焉鴻盖頌</hi>
　　　　<hi>安丘及嚴君平二人也玉海引鴻本傳及選注自明丹鉛錄乃云鴻安丘成都人與嚴君</hi>
<pb n="KR4h0122_WYG_010-59a"/>
　　　　<hi>平善作君平誄則以鴻安丘別為一人矣未詳用修所出恐郢書之誤</hi>
無營無欲澹爾淵清<hi>選注○爾丹鉛錄作然</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0122_WYG_010-59b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東漢文紀巻十<lb/>
</p>
<p>
</p>
  </div>
</body>
</text>
</TEI>
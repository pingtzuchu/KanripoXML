<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0142_WYG_000-1a"/>
欽定四庫全書　　　　　集部四<lb/>
　提要<lb/>
　　老圃集二巻　　　　　别集類三<hi>宋</hi>
　　　　<hi>臣</hi>等謹案老圃集二巻宋洪芻撰芻字駒<lb/>
　　　　父南昌人紹聖元年進士靖康中官至諫<lb/>
　　　　議大夫後謫沙門島以卒劉克莊後村<lb/>
　　　　詩話曰三洪與徐師川皆山谷之甥龜父警<lb/>
　　　　句往往前人所未道然早卒惜未多見駒父<lb/>
<pb n="KR4d0142_WYG_000-1b"/>
　　　　詩尤工陸游老學菴筆記亦極稱其竄海島<lb/>
　　　　詩烟波不隔還鄉夢風月猶隨過海身句盖<lb/>
　　　　當時文人頗重之然芻之竄也楓忩小牘謂<lb/>
　　　　坐為金人括財太峻頗稱其寃今考王明清<lb/>
　　　　玉照新志所載則芻實於根括金銀之時入<lb/>
　　　　諸王邸中以勢挾内人唱歌侍酒得罪名教<lb/>
　　　　殆不容誅當時僅斥海濵殊為佚罰其人如<lb/>
　　　　是其詩本不足重輕特其學有師承深得豫<lb/>
<pb n="KR4d0142_WYG_000-2a"/>
　　　　章之格但以文論固不愧酷似其舅之稱録<lb/>
　　　　六朝人集者存沈約范雲録唐人集者存沈<lb/>
　　　　佺期宋之間就詩言詩片長節取亦古來著<lb/>
　　　　錄之通例也宋史藝文志載老圃集一巻乆<lb/>
　　　　佚不傳宋詩紀事僅從諸地志類書中捃摭<lb/>
　　　　數篇不及百分之一惟永樂大典所載尚得<lb/>
　　　　一百七十首殆當時全部收入與以篇帙稍<lb/>
　　　　多謹釐為上下二巻以便循覧焉乾隆四十<lb/>
<pb n="KR4d0142_WYG_000-2b"/>
　　　　六年三月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
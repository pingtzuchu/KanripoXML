<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0002_SBCK_000-1a"/>
寒山子詩集序<lb/>
　朝議大夫使持節台州諸軍事守刺史上柱國賜緋魚袋閭丘胤撰<lb/>
詳夫寒山子者不知何許人也自古老見之皆<lb/>
謂貧人風狂之士隱居天台唐興縣西七十里<lb/>
號爲寒巖每於兹地時還國清寺寺有拾得知<lb/>
食堂尋常收貯餘殘菜滓於竹筒内寒山若來<lb/>
即負而去或長廊徐行叫喚快活獨言獨笑時<lb/>
僧遂捉罵打趂乃駐立撫掌呵呵大笑良乆而<lb/>
去且狀如貧子形貌枯悴一言一氣理合其意<lb/>
況而思之隱况道情凡所啓言洞該玄黙乃樺<lb/>
皮爲冠布裘破弊木屐履地是故至人遯迹同<lb/>
<pb n="KR4c0002_SBCK_000-1b"/>
類化物或長廊唱詠唯言咄哉咄哉三界輪廻<lb/>
或於村墅與牧牛子而歌笑或逆或順自樂其<lb/>
性非哲者安可識之矣胤頃受丹丘薄宦臨途<lb/>
之日乃縈頭痛遂召日者醫治轉重乃遇一禪<lb/>
師名豐干言從天台山國清寺來特此相訪乃<lb/>
命救疾師乃舒容而笑曰身居四大病從幻生<lb/>
若欲除之應須淨水時乃持淨水上師師乃噀<lb/>
之須臾祛殄乃謂胤曰台州海島嵐毒到日必<lb/>
須保䕶胤乃問曰未審彼地當有何賢堪爲師<lb/>
仰師曰見之不識識之不見若欲見之不得取<lb/>
相廼可見之寒山文殊遯迹國清拾得普賢狀<lb/>
<pb n="KR4c0002_SBCK_000-2a"/>
如貧子又似風狂或去或來在國清寺庫院走<lb/>
使厨中著火言訖辭去胤乃進途至任台州不<lb/>
忘其事到任三日後親往寺院躬問禪宿果合<lb/>
師言乃令勘唐興縣有寒山拾得巳否時縣申<lb/>
稱當縣界西七十里内有一巖巖中古老見有<lb/>
貧士頻往國清寺止宿寺庫中有一行者名曰<lb/>
拾得胤乃特往禮拜到國清寺乃問寺衆此寺<lb/>
先有豐干禪師院在何處并拾得寒山子見在<lb/>
何處時僧道翹荅曰豐干禪師院在經藏後即<lb/>
今無人住得毎有一虎時來此吼寒山拾得二<lb/>
人見在厨中僧引胤至豐干禪師院乃開房唯<lb/>
<pb n="KR4c0002_SBCK_000-2b"/>
見虎迹乃問僧寳德道翹禪師在日有何行業<lb/>
僧曰豐干在日唯攻舂米供養夜乃唱歌自樂<lb/>
遂至厨中竈前見二人向火大笑胤便禮拜二<lb/>
人連聲喝胤自相把手呵呵大笑叫喚乃云豐<lb/>
干饒舌饒舌彌陁不識禮我何爲僧徒奔集遞<lb/>
相驚訝何故尊官禮二貧士時二人乃把手走<lb/>
出寺乃令逐之急走而去即歸寒巖胤乃重問<lb/>
僧曰此二人肯止此寺否乃令覓房喚歸寺安<lb/>
置胤乃歸郡遂製淨衣二對香藥等特送供養<lb/>
時二人更不返寺使乃就巖送上而見寒山子<lb/>
乃髙聲唱曰賊賊退入巖穴乃云報汝諸人各<lb/>
<pb n="KR4c0002_SBCK_000-3a"/>
各努力入穴而去其穴自合莫可追之其拾得<lb/>
迹沈無所乃令僧道翹㝷其往日行狀唯於竹<lb/>
木石壁書詩并村墅人家㕔壁上所書文句三<lb/>
百餘首及拾得於土地堂壁上書言偈並纂集<lb/>
成卷但㣧棲心佛理幸逢道人乃爲讃曰<lb/>
菩薩遯迹　示同貧士　獨居寒山<lb/>
　自樂其志　貌悴形枯　布裘弊止<lb/>
　出言成章　諦實至理　凡人不測<lb/>
　謂風狂子　時來天台　入國清寺<lb/>
　徐歩長廊　呵呵撫指　或走或立<lb/>
　喃喃獨語　所食厨中　殘飯菜滓<lb/>
<pb n="KR4c0002_SBCK_000-3b"/>
　吟偈悲哀　僧俗咄捶　都不動揺<lb/>
　時人自耻　作用自在　凡愚難值<lb/>
　即出一言　頓祛塵累　是故國清<lb/>
　圖冩儀軌　永刼供養　長爲弟子<lb/>
　昔居寒山　時來兹地　稽首文殊<lb/>
　寒山之士　南無普賢　拾得定是<lb/>
　聊申讃歎　願超生死<lb/>
</p>
<p>
</p>
  </div>
</body>
</text>
</TEI>
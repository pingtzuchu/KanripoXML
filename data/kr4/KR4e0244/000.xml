<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>陶菴全集</head>
    <p>
<pb n="KR4e0244_WYG_000-1a"/>
欽定四庫全書　　　　集部六<lb/>
　陶菴全集　　　　　　别集類五<hi>明</hi>
　　提要<lb/>
　　　　<hi>臣</hi>等謹案陶菴全集二十二巻明黄淳耀撰<lb/>
　　　　淳耀初名金耀字藴生陶菴其號也嘉定人<lb/>
　　　　崇禎癸未進士未授官歸福王立不赴選家<lb/>
　　　　居講學乙酉南都破<lb/>
　　　大兵徇嘉定淳耀與其弟淵耀入僧舍自經死<lb/>
<pb n="KR4e0244_WYG_000-1b"/>
　　　　乾隆四十一年<lb/>
　　賜諡忠節事蹟具明史儒林傳淳耀湛深經術刻<lb/>
　　　　意學古所作科舉之文精雅純粹一掃明季<lb/>
　　　　剽摹譎怪之習天下皆傳誦之而平日講求<lb/>
　　　　正道孳孳不倦尤能以躬行實踐為務毅然<lb/>
　　　　不為榮利所撓奪如吾師自監諸錄皆其早<lb/>
　　　　年所訂論學之語趨向極其醇正而平易可<lb/>
　　　　近絶無黨同伐異之風足以見其所得之邃<lb/>
<pb n="KR4e0244_WYG_000-2a"/>
　　　　文章和平温厚矩矱先民詩亦渾雅天成絶<lb/>
　　　　無懦響於王李鍾譚餘派去之惟恐若凂其<lb/>
　　　　立志之堅確如此卒之致命成仁垂芳百世<lb/>
　　　　卓然不愧其生平可以知立言之有本矣集<lb/>
　　　　為其門人陸元輔所裒輯見於明史者十五<lb/>
　　　　巻今此本為文七巻文補遺一巻詩八巻詩<lb/>
　　　　補遺一巻吾師錄一巻自監錄四巻共二十<lb/>
　　　　二巻乃後人續加増輯以行者也乾隆四十<lb/>
<pb n="KR4e0244_WYG_000-2b"/>
　　　　五年四月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4e0244_WYG_000-3a"/>
陶菴全集原序<lb/>
黄陶菴先生死忠之五年其門人陸翼王收其遺文得<lb/>
所論著百餘篇屬予爲之序嗚呼陶菴之文止於此而<lb/>
已乎當其城陷引決投筆絶命搤吭而死翼王訪求搜<lb/>
購於流離煨燼之中遺編斷爛什不一存此可爲流涕<lb/>
歎息者也陶菴深沈好書於學無所不闚居常獨坐一<lb/>
室不交當世遷固以下諸史朱黄鈎貫略皆上口其於<lb/>
攷據得失訓詁異同在諸儒不能通其條要陶菴頓五<lb/>
<pb n="KR4e0244_WYG_000-3b"/>
指而數之首尾通渉銖兩歴然雖起古人靣與之讐問<lb/>
莫能難也其爲人清剛簡貴言規行矩蚤有得於濂雒<lb/>
之傳嘗謂人曰吾比來爲文初無所長然皆折衷大道<lb/>
稱心而立言質之於古騐之於今其不合於理者亦已<lb/>
少矣此其一生讀書之大略也當莊烈皇帝初年海内<lb/>
方鄉古學一二通人儒者將以表章六經修明先王之<lb/>
道爲務廼曲學詭行則又起而乗之依光揚聲互相題<lb/>
拂剽取一切堅僻之辭以欺當時而誤流俗論者不察<lb/>
<pb n="KR4e0244_WYG_000-4a"/>
乃比其始事者同類而訾之噫此亦不思之甚矣世之<lb/>
降也先王之教化既熄法度既亡人奮其私智家尚其<lb/>
私學紕繆雜糅蟠戾於天下雖有高世之君子欲整齊<lb/>
而分别之其道無繇惟夫忠孝大節皆出於醇正博洽<lb/>
之儒其似是而非者不一見焉然後天下後世瞭然知<lb/>
異學之當誅而大雅之可尚以觀我陶菴非其人耶陶<lb/>
菴爲諸生二十年與其弟偉恭其徒侯幾道雲俱其友<lb/>
夏啟霖軰晝夜講性命之學晩而後遇不肯就官城破<lb/>
<pb n="KR4e0244_WYG_000-4b"/>
之日師友兄弟同日併命今其書雖不全使讀之者愾<lb/>
然想見其爲人益足以徴於今而信於後無疑矣翼王<lb/>
以五年之力掇輯散亡其功於斯道不細固不專爲陶<lb/>
菴已也吾故表而出之俾後之人知所習焉己丑秋九<lb/>
月太倉社弟呉偉業題於梅村舊學菴<lb/>
予自束髪受書即讀陶菴先生之文見其精深純粹髙<lb/>
者可以羽翼經傳下者可以淩轢韓歐心竊慕之以爲<lb/>
是何如人而其文之超軼絶倫如此及聞先生從容就<lb/>
<pb n="KR4e0244_WYG_000-5a"/>
義慨然太息謂先生於死生之際不苟如此志與日月<lb/>
爭光而行與天地同久宜其發爲文章精純超絶協金<lb/>
石而中宫商也既又思之自變故以來平日談忠孝講<lb/>
仁義之徒臨利害而䘮其所守者何可勝數而先生獨<lb/>
毅然不變人之所隱忍徘徊而不能決者先生視之若<lb/>
渴飲饑食之不容已夏葛冬裘之一定而不待擬議也<lb/>
此豈可以强至而卒辦哉盖其所積者厚而所養者深<lb/>
矣及待罪先生之鄉見其遺老訪問先生之平生則羣<lb/>
<pb n="KR4e0244_WYG_000-5b"/>
以爲先生平日孝友忠信取與不苟泊然於富貴而發<lb/>
憤於正學孜孜矻矻惟以聖賢爲己任而世俗之塵埃<lb/>
不足以入之嗚呼此其所以能臨利害而不變也歟自<lb/>
世教之衰士不知以㢘隅自飭謂正學爲迂濶謂功利<lb/>
爲不可已遇小利害則攘臂而起蠅聚蟻逐無所復顧<lb/>
平日之志氣如此欲其臨大節而不可奪豈不難哉由<lb/>
是發爲文章不入於卑陋則病於雜駁雖欲彌縫潤色<lb/>
自附前賢如窶人之裝爲富貴非其所有張皇支吾百<lb/>
<pb n="KR4e0244_WYG_000-6a"/>
病俱見無怪也故予以爲先生之文本乎行先生之行<lb/>
所以能卓犖於臨變者本於平日之養士苟能以先生<lb/>
之養爲養自然險夷如一履變則爲歲寒之松柏處盛<lb/>
則爲髙岡之鳴鳳皆是物也區區文章之焜耀何足道<lb/>
耶不然雖文如先生猶不足貴也而况乎其必不能哉<lb/>
因先生之門人裒集遺文以傳而爲之推論其本俾世<lb/>
之學先生者知所取則焉當湖陸隴其撰<lb/>
君子之學一於誠而已以之治心而心正以之決事而<lb/>
<pb n="KR4e0244_WYG_000-6b"/>
事無可疑察乎㡬㣲禍福之萌信諸進退出處死生之<lb/>
際孔子曰篤信好學守死善道夫惟誠立乎中斯毅然<lb/>
有不可奪之節䝉難不失其正順道而死盖雖圭璧析<lb/>
於前而不顧刀鋸鼎鑊懲於後而視之若無物也齊之<lb/>
虞人招以旌不往孔子取之孟氏以爲枉已未有能直<lb/>
人者則聖人之所守可知己接淅而去齊不税冕而去<lb/>
魯是豈肯應公山不狃佛肸之召者故曰可以止則止<lb/>
可以處而處孔子也顧後世躁進若揚雄之徒每援聖<lb/>
<pb n="KR4e0244_WYG_000-7a"/>
人以自文其過其進也不以禮其禄也非其道㡬㣲禍<lb/>
福之不明進退出處死生之未能信善道之謂何無他<lb/>
誠未立於中宜所守之易奪矣嘉定黄先生諱淳耀字<lb/>
藴生别字陶菴平居講聖賢之學躬行而不倦崇禎十<lb/>
六年秋賜進士出身未授官歸越二年殉難以死同里<lb/>
門人陸元輔輯其詩若干巻雕刻行之又搜其遺文僅<lb/>
四十餘首藏之笥元輔請彝尊序受而讀之其言和以<lb/>
舒其析理也審以辨其援据經史博而不誣所謂脩辭<lb/>
<pb n="KR4e0244_WYG_000-7b"/>
立其誠者非與於是先生之歿三十年矣誦其文恍若<lb/>
覿其容而聆其謦欬信夫有道之言之入人深也嗚呼<lb/>
以先生大節如彼其學業文章又如此宜其於人少可<lb/>
而多怪今觀集中論學書絶去儒者黨同伐異之習是<lb/>
尤恒人之所難能也講學莫盛於宋然汴京臨安之陷<lb/>
道學諸臣以身殉國者不數見至於明死節義則有若<lb/>
方公孝孺死閹禍則有若高公攀龍而山隂劉公宗周<lb/>
漳浦黄公道周與先生後先自靖咸以道學兼忠節即<lb/>
<pb n="KR4e0244_WYG_000-8a"/>
宋儒有未逮焉而元輔以兵戈俶擾之餘能集其師之<lb/>
遺文俾無失墜亦可謂篤信之君子已秀水朱彝尊錫<lb/>
鬯譔<lb/>
</p>
<p>
</p>
  </div>
</body>
</text>
</TEI>
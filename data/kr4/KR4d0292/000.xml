<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梅山續藁</head>
    <p>
<pb n="KR4d0292_WYG_000-1a"/>
欽定四庫全書　　　　　集部四<lb/>
　梅山續藁　　　　　　　别集類三<hi>宋</hi>
　　提要<lb/>
　　　　<hi>臣</hi>等謹案梅山續藁十八巻宋姜特立撰特<lb/>
　　　　立字邦傑麗水人靖康中以父綬殉難蔭補<lb/>
　　　　承信郎孝宗召為太子春坊累官浙東馬歩<lb/>
　　　　軍副總管慶逺軍節度使事迹具宋史佞倖<lb/>
　　　　傳陳振孫書録解題載梅山藁六巻續藁十<lb/>
<pb n="KR4d0292_WYG_000-1b"/>
　　　　五巻列之詩集類中則兩集皆有詩無文此<lb/>
　　　　本出休寧汪森家附以襍文及詩餘共為十<lb/>
　　　　八巻不知何人所增輯森序稱其流傳絶少<lb/>
　　　　故繕寫以傳則亦罕覯之本其正藁五巻蔵<lb/>
　　　　書家皆不著録意其散佚已久矣特立在當<lb/>
　　　　時恃光宗藩邸之舊頗攬權勢屢為廷臣所<lb/>
　　　　糾其人殊不足道陳振孫稱其本亦士人塗<lb/>
　　　　轍一異儼然<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御之態葢惜之也然論其詩<lb/>
<pb n="KR4d0292_WYG_000-2a"/>
　　　　格則意境特為超曠往往自然流露不事雕<lb/>
　　　　琢同時韓元吉陸游皆愛之亦有由矣其上<lb/>
　　　　梁文引自述其生平最悉有云百首之清詩<lb/>
　　　　夜上九重之丹詔晨頒今考此集所載皆官<lb/>
　　　　春坊以後之作而所云百首者集中不載或<lb/>
　　　　尚有佚篇非其全帙歟乾隆四十三年九月<lb/>
　　　　恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4d0292_WYG_000-2b"/>
　　　　　　　　　　　總　校　官<hi>臣</hi>陸　費　墀<lb/>
<pb n="KR4d0292_WYG_000-3a"/>
梅山續藳原序<lb/>
余讀宋諸家詩而自始迄終各有其原本焉五季以還<lb/>
家少陵而戸元白然分途攬轡超詣各殊即如梅宛陵<lb/>
之精琢歐陽廬陵之雅鍊蘇眉山之開拓變化黄涪翁<lb/>
之出没浩瀚范石湖之丰標陸劍南之逸足真可謂百<lb/>
不為多一不為少其或以偏師制勝獨壘爭竒樹幟生<lb/>
前標名身後雖辟支小果游戲神通亦未可以優此而<lb/>
劣彼也夫山水在宇宙間莫崇於五岳莫大于四瀆然<lb/>
<pb n="KR4d0292_WYG_000-3b"/>
匡廬竒秀雁宕奥區以至一邱一壑足以攬覉人之勝<lb/>
致發幽士之高懷未始不登之載籍垂之今古何獨于<lb/>
詩而疑之也哉麗水姜邦傑特立以恩廕補官淳熈中<lb/>
甚䝉知遇觀其自題續藳深有味乎其言少陵詩云文<lb/>
章千古事得失寸心知益可信矣詩凡十七巻外雜文<lb/>
六篇長短句二十首流傳絶少故繕寫以儕於有宋諸<lb/>
家不欲使作者之意隨世而湮淪也特立父忠翊郎綬<lb/>
靖康時金人犯闕應募徃南京調兵赴援刲股藏蠟書<lb/>
<pb n="KR4d0292_WYG_000-4a"/>
縋城南壁為邏騎所得罵賊死之亦奇士也<lb/>
康熈丁卯仲春之下浣休陽汪森書于裘杼樓<lb/>
</p>
<p>
</p>
  </div>
</body>
</text>
</TEI>
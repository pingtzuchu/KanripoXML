<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>蘭庭集巻上</head>
    <p>
<pb n="KR4e0103_WYG_001-1a"/>
欽定四庫全書<lb/>
　蘭庭集巻上　　　　　　　明　謝晉　撰<lb/>
　　晚春五首用楊孟載韻<lb/>
水淹榆莢半堆墻細雨生寒潤袷裳芳草欲迷樓外眼<lb/>
飛花應斷客邉腸風簾靜捲縈春絮烟篆微銷過午香<lb/>
睡起不知庭院晚隂隂髙柳暎斜陽<lb/>
年來疎散任清貧藜杖荷衣白葛巾傍竹㸔山行怕晚<lb/>
對花臨水坐傷春擬將蘭棹為漁父未許桃源避俗人<lb/>
<pb n="KR4e0103_WYG_001-1b"/>
回首仙踪無處覔東風吹緑半江蘋<lb/>
移家住近闔閭城花繞衡門柳拂楹新社未來先有燕<lb/>
一春將盡始聞鶯杯縁醉少長嫌淺巾為涼多却愛輕<lb/>
日暮小齋清沐罷科頭閑取一琹横<lb/>
心閒無夢到南柯惟惜殘春又欲過一逕緑隂芳樹合<lb/>
半簾紅雨落花多閑吟詩到清新句坐㸔杯生㶑灧波<lb/>
自是經朝書倦讀不闗中酒卧林阿<lb/>
節序匆匆改嵗華滿庭芳草一池蛙吟髭近為傷春白<lb/>
<pb n="KR4e0103_WYG_001-2a"/>
病眼長因中酒花夢裡暫歸憑蛺蝶江頭相送憶琵琶<lb/>
客忩過盡清明日風雨昏昏噪莫鴉<lb/>
　　過楓橋留别城西諸友<lb/>
煩君逺餞意偏饒念我離羣乍寂寥祖帳雨催詩欲就<lb/>
郵亭風勁酒頻澆舟移射瀆黄昏近路轉江邨碧樹遥<lb/>
記取今宵分手處烏啼時節過楓橋<lb/>
　　早春過望亭驛喜晴追次唐李嘉祐韻<lb/>
逺望晴烟散緑蘋推篷起坐整烏巾野花開處多臨驛<lb/>
<pb n="KR4e0103_WYG_001-2b"/>
水鳥飛來似送人愁裏聽窮三日雨客邉吟别一分春<lb/>
今朝已有尋芳客來往東風陌上塵<lb/>
　　洛社夜泊二首<lb/>
沽酒新安驛停舟洛社橋家鄉㸔漸逺愁殺是今宵<lb/>
風動波揺月窓開光暎燈今宵棲泊處始覺在毘陵<lb/>
　　旅泊奔牛㙋下次錢經韻<lb/>
收帆時候日初斜旅泊奔牛近酒家風起凍雲天欲雪<lb/>
溪流寒月浪生花連宵詩酒叨倍席明日圖書擬共車<lb/>
<pb n="KR4e0103_WYG_001-3a"/>
且向㙋南同一醉任他人語夜喧譁<lb/>
　　新豐港<lb/>
嵗逼窮冬未肻晴隂寒日日阻修程雲迷故里家何在<lb/>
潮入新豐水又生酒市有花梅作斾客舟無皿瓠為觥<lb/>
覊懐自是多傷感愁絶非闗聽雨聲<lb/>
　　丹徒灣莫泊<lb/>
浦溆春潮去復囬客舟風阻未能開半篷殘雪留寒在<lb/>
㡬樹斜陽送晚來望闕心隨雲影度思家愁聽鴈聲哀<lb/>
<pb n="KR4e0103_WYG_001-3b"/>
京師要擬明朝至先向江神酹一杯<lb/>
　　臘月二十七日次江口<lb/>
出浦望斜月隔江聞櫂歌家從今日逺愁比昨宵多野<lb/>
燒疑烽火鄉心逐逝波一年惟兩日又向客邉過<lb/>
　　再過金山寺貽錢經<lb/>
江心孤峙鬱崔嵬一水中分兩岸開風外晚鐘隨逺棹<lb/>
兩邉春樹鎻層䑓龍驚呪鉢山僧去鷗送供厨賈客回<lb/>
未及登臨君莫恨更期歸日擬同來<lb/>
<pb n="KR4e0103_WYG_001-4a"/>
　　除夜宿茅公渡盛秀才寓舘<lb/>
爆竹喧喧起四隣茅公渡口嵗逡廵風塵路逺難為客<lb/>
霜髩來朝畏見春簷外雨聲催臘盡枕邉鄉夢到家頻<lb/>
遥憐堂上圍爐處傳飲屠蘇少一人<lb/>
　　元日雨中與鄉友朱瑛留盛秀才舘<lb/>
梅柳共繽紛京華又見春還持新嵗酒相勸故鄉人曉<lb/>
雨妨來客寥郊絶去輪縁知佳節在不敢淚沾巾<lb/>
　　尋陸玘值雪就宿<lb/>
<pb n="KR4e0103_WYG_001-4b"/>
迢遞似山隂無舟亦見尋呼兒寒貰酒留我夜彈琴燈<lb/>
暈花初結壺殘漏欲沉不知門外雪今夜㡬多深<lb/>
　　久雨寄陸玘<lb/>
到京將一月多半雨中春衣潤香薰徹囊空酒貰頻緘<lb/>
書傭乞米卧雪倦干人獨賴雲間友相過不厭貧<lb/>
　　人日<lb/>
風雨荒齋睡起遲擁衾無語獨支頥今朝客裏逢人日<lb/>
却憶故園梅發時<lb/>
<pb n="KR4e0103_WYG_001-5a"/>
　　春日旅懐二首<lb/>
行囊蕭索総塵埃花柳參差是處開賴有平生豪興在<lb/>
從教春色惱人來<lb/>
㳺子思親淚未乾春來頓覺帯圍寛客邉憔悴無人問<lb/>
空把家書日日㸔<lb/>
　　春思二首<lb/>
依依殘夢帯餘醒欹枕思量起未成應是朝來春色好<lb/>
街頭時有賣花聲<lb/>
<pb n="KR4e0103_WYG_001-5b"/>
簾幙風㣲篆有香起來時候已斜陽梨花雲冷不成夢<lb/>
蛺蝶一雙飛過墻<lb/>
　　夢歸<lb/>
逰子思家切終宵只夢歸覺來疑乍别續去可重依童<lb/>
稚爭牽袂妻孥嬾下機他時真到日應訴見還非<lb/>
　　題紅梅<lb/>
半生詩酒度年華屢醉揚州散吏家今日重來東閣裏<lb/>
吟成方識是梅花<lb/>
<pb n="KR4e0103_WYG_001-6a"/>
　　題畵<lb/>
兩樹松花落逕苔一溪烟霧鎻香䑓多情最是林間客<lb/>
半啟荆扉待我來<lb/>
　　題謝季文夢草池詩巻<lb/>
詩思兼春思蒙茸觸處新輕隨烟苒苒低拂浪粼粼清<lb/>
趣休文藻芳情託翠蘋吟來能彷彿覺後怯逡廵風静<lb/>
踈簾午氷澌淺水春懐賢今總切追咏更何人<lb/>
　　寄陸地<lb/>
<pb n="KR4e0103_WYG_001-6b"/>
石頭城下自分擕無復連床聽曉鷄故里音書寒鴈杳<lb/>
空江雲樹暮天低春來白下喜新約夢去花間憶舊題<lb/>
猶念雪深留宿夜酒醒詩就小樓西<lb/>
　　寄馬敬<lb/>
生涯心事兩相違舊業荒涼恨未遺秋盡始看黄葉隕<lb/>
嵗寒惟許赤心知橘香江上思親處鴈過燈前憶弟時<lb/>
賴有賢郎能繼述年來能解誦君詩<lb/>
　　寄錢經<hi>經初任刑部主事因愆調察院鞫囚時疾未愈賦此以寄云</hi>
<pb n="KR4e0103_WYG_001-7a"/>
聞君近滯白雲司已分清貧衆所知病久家人情稍薄<lb/>
路遥鄉友問應遲空江莫雨懐同櫂孤舘寒鐙憶共詩<lb/>
欲擬清谿尋舊約未知何日到京師<lb/>
　　寄唐鸐<lb/>
梅花清入夢夜半忽思君千里窓前月孤心江上雲詩<lb/>
壇誰結伴酒社惜離羣何日陪吟杖尋題竹下分<lb/>
　　嵗盡日冩懐<lb/>
去年寒盡日正起故鄉思今日空齊裏翻思在客時<lb/>
<pb n="KR4e0103_WYG_001-7b"/>
　　雨窓寒夜<lb/>
江雲黯黯夜寒生風暈鐙花結未成枕畔淚珠簷外雨<lb/>
隔窓同滴到天明<lb/>
　　送陳紹先<lb/>
東風初解頖池氷之子今朝逺赴征故里相知惟我最<lb/>
少年同軰有誰能梅横水驛門前月船映江村寺裏鐙<lb/>
此去不須憑問候五雲多處是金陵<lb/>
　　元日歸城南舊居見山茶獨開感而賦之<lb/>
<pb n="KR4e0103_WYG_001-8a"/>
因循兩月未還家門掩蒼苔一逕斜春意不教長寂寞<lb/>
羣芳開到是山茶<lb/>
　　早春雨中冩懐三首<lb/>
江皋日日聴鳴鳩獨卧㸔書嬾下樓春草何如春夢短<lb/>
人愁不似雨聲愁<lb/>
小閣焚香户半扃烏皮矮几素羅屏不因聴雨塵心静<lb/>
長日何縁學道經<lb/>
春隂漠漠鎖亭䑓鶯未曽啼燕未來人事不知花厭雨<lb/>
<pb n="KR4e0103_WYG_001-8b"/>
漫盛簷溜養瓶梅<lb/>
　　狂與答吳允中見寄<lb/>
昔年曽客鳯皇州終日清狂不解愁醉詠新詩驚俗客<lb/>
笑扶紅袖上歌樓一春每費千金賞三度都來㡬日遊<lb/>
囬首故交應感慨相思同白少年頭<lb/>
　　送陳暹翁還白門兼簡翁壻吳允中<lb/>
東風繚亂送飛花啼鳥聲中換物華夢境青山猶在客<lb/>
春來白下未還家一帆細雨空江暝千里平蕪去路賒<lb/>
<pb n="KR4e0103_WYG_001-9a"/>
遥想館甥應待久秦淮日日望歸槎<lb/>
　　薛彦英竹堂詩<lb/>
瑛翁堂前清景勝緑玉隂森萬餘頃當年結構杳難尋<lb/>
於今漸得開三逕三逕蒼苔厚翠茵半簾湘影隔紅塵<lb/>
寄言塵外來觀者湏到堦前問主人南階清問疑無日<lb/>
北牖蕭騷風雨集有時卧向石床聴薄暮不知烟霧濕<lb/>
八窓瓏葱爽氣多林聲靜與琴聲和涼生枕簟疑秋早<lb/>
月到庭除覺夜過春風昨夜吹新緑粉籜飄香零簌簌<lb/>
<pb n="KR4e0103_WYG_001-9b"/>
飛來百鳥不敢喧畏有孤凰深處宿此君髙懐隨處安<lb/>
我欲結交同嵗寒何當擕酒尋幽賞日日醉我青琅玕<lb/>
　　城西賞梅用東坡韻<lb/>
昔年曽居雲水村暗香繞榻侵詩魂吟邉夢裡長相憶<lb/>
清思恍到羅浮昬今年移家近西郭亦有一樹開南園<lb/>
寒枝良僵蒼蘚剥冷艷落寞春風温㡬朝幽鳥喚人起<lb/>
半窓疎影交晴暾披衣起坐對觴咏何必扣遍山家門<lb/>
舊㳺已去不復醒髙歌且醉花間尊<lb/>
<pb n="KR4e0103_WYG_001-10a"/>
　　杏花<lb/>
春意競喧嚾撩人半出垣紅輕銷醉色粉薄露啼痕揺<lb/>
動春疑閙開齊晝覺繁深蔵沽酒店斜繞勸農邨依栁<lb/>
鶯多語偎桃壇暗翻枝寒横曉月窓白映晴暾壇静飄<lb/>
琴薦林幽燦藥軒隔簾㣲雨夜香到欲消魂<lb/>
　　送春二首<lb/>
一春苦被春相惱及到春歸更惱人恠底今朝輕别去<lb/>
空留啼鳥伴吟聲<lb/>
<pb n="KR4e0103_WYG_001-10b"/>
空庭草長燕交飛獨坐閑吟晝掩扉風雨滿城花落盡<lb/>
㡬人閒得送春歸<lb/>
　　鴛鴦<lb/>
鳩逐婦何苦鴛鴦獨可憐池塘風雨夜猶並一雙眠<lb/>
　　題花塢醉歸圗二首<lb/>
香熟家家酒花明處處春年來為多病愁見醉歸人<lb/>
幽鳥喚提壺桃花映酒爐田家春社散野老醉相扶<lb/>
　　調笑詞二章<lb/>
<pb n="KR4e0103_WYG_001-11a"/>
芳草芳草二月青猶未了和煙和雨路長千里萬里斷<lb/>
腸斷腸斷腸腸斷飛絮落花撩亂<lb/>
清鏡清鏡蟬髩蛾眉相映朝開暮掩少塵白髪多扵去<lb/>
春去春去春春去原上阮郎歸未<lb/>
　　櫻桃<lb/>
燦燦懸珠實埀垂拂翠苔鸎欺人不在含去又飛來<lb/>
　　賦得江村送别送人起復<lb/>
荷葉暗汀洲江村暮雨收鐘聲隨棹逺漁父對人愁起<lb/>
<pb n="KR4e0103_WYG_001-11b"/>
復衣仍素行裝扇及秋驪駒歌欲盡涼月在西樓<lb/>
　　題焦道成畫<lb/>
何處畫相闗南湖銷夏灣波光浴几上颿影送窓間琴<lb/>
響來𤣥鶴籠開放白鷴㡬株霜曉葉一帯雨晴山彷彿<lb/>
聞樵唱依稀見牧還平生賦歸興坐對轉清閒<lb/>
　　寒鴉圗<lb/>
空江隂霾斷舟檝蘆葦蕭蕭逺相接洲中棲息一羣鴉<lb/>
宛似梢頭未飜葉髙枝翮凍吹將落低枝亞水驚濤惡<lb/>
<pb n="KR4e0103_WYG_001-12a"/>
上林全樹多好枝何不飛去榮處樂飛不去兮爭奈何<lb/>
流水孤村無網羅㑹待柔風布晴暖髙翔逺翥迎春和<lb/>
更願年年黍禾熟飲啄飛鳴旹往復朝風莫雨亦不移<lb/>
長向田家樹頭宿<lb/>
　　送人之京<lb/>
西風掃雲天似洗紅日初昇滄海底吳歈楚舞滿船頭<lb/>
相送行人渡江水江水東流燕北飛行人此别意何之<lb/>
不辭八月雲陽路獨携琴劍朝京師京師自古繁華地<lb/>
<pb n="KR4e0103_WYG_001-12b"/>
佳氣葱葱五雲際長安大道接天衢千歩廽廊連主第<lb/>
銀鞍繡轂擁香塵蟬髩蛾眉日日新㡬處青樓相對起<lb/>
一羣嬌鳥共爭春春光浩浩花如錦鶯囀雕窓妓猶寢<lb/>
雲間直賣待帆歸白下長干燒燭飲憶昨少年豪興多<lb/>
北堂南陌遍經過雲間陸玘誇詞賦盧家莫愁新按歌<lb/>
聞卿亦是曽游客到處春風總行跡今朝應薦上天官<lb/>
無復追懽似疇昔<lb/>
　　寄沈大本<lb/>
<pb n="KR4e0103_WYG_001-13a"/>
每恨經年别相思隔楚江已看秋過半復見燕歸雙夜<lb/>
雨驚寒枕涼蕉近客窓身癯㡬露骨心静不離腔興去<lb/>
詩難就愁來酒可降終當期後㑹談笑對寒缸<lb/>
　　題畫<lb/>
野水淨無埃秋痕欲上苔自縁涼坐久不為㸔山來<lb/>
　　題吳門四老圗<hi>四老皆無嗣故結好以在送死云</hi>
春風吹髩雪娑娑半度衣冠尚永和人比睢陽還較少<lb/>
圖成商嶺不爭多樽中有酒歡湏盡身後無傳老共何<lb/>
<pb n="KR4e0103_WYG_001-13b"/>
欲擬明朝一相訪來聴林下紫芝歌<lb/>
　　秋日山齋三首<lb/>
幽獨抱㣲痾淹留奈嵗何星霜秋髩改風雨莫愁多養<lb/>
素甘泉石偷生畏網羅年來城府裏無事倦經過<lb/>
草白露零砌葉紅霜滿林初聞新鴈過知是已秋深病<lb/>
起還扶杖貧來不賣琴茅簷風日煖閑坐試孤吟<lb/>
寂寞無來客柴門盡日扃草根吟蟋蟀竹尾掛蜻蜓爽<lb/>
氣嵐侵席秋聲葉滿庭最憐窓裏岫相對坐閒青<lb/>
<pb n="KR4e0103_WYG_001-14a"/>
　　病起<lb/>
卧久轉無力空庭曉歩遲身癯長是病人說為吟詩簾<lb/>
薄風仍怯窓明日更宜床頭餘藥在凴仗且扶持<lb/>
　　江樓晚眺<lb/>
天静波澄練江空月近樓露凉花解語烟暝栁多愁鷗<lb/>
送征帆逺虹隨渚雨收㡬家官渡外燈火候歸舟<lb/>
　　秋夜雨窓有懐葛秀才昺<lb/>
耿耿不成寐空城寒漏遲那堪聞雨夜政是憶君時簷<lb/>
<pb n="KR4e0103_WYG_001-14b"/>
溜時驚夢䖝聲暗助悲何當同剪燭重與話相思<lb/>
　　秋夜<lb/>
天髙風露涼月清桂花冷嘹嘹雁來賔䔩䔩葉堕井空<lb/>
齋獨無寐茲夕惟念永如何床畔燈偏照離人影<lb/>
　　喜陳孝㢘繼見訪<lb/>
空山初雨歇君忽扣松闗林濶衣襟濕苔深屐齒班吟<lb/>
隨清興發思共白雲閑自愧無兼味空留到暮還<lb/>
　　重九前二日題城南書舍壁<lb/>
<pb n="KR4e0103_WYG_001-15a"/>
瀟瀟風雨暗山房籬下誰能共一觴獨有黄花知節近<lb/>
殷勤留客過重陽<lb/>
　　宿劉徴小敏喜滕校理椿逺歸<lb/>
故人留宿夜逺客值歸時松火鳴茶灶燈花映酒巵交<lb/>
㳺㸔竟少聚散本無期耿耿俱忘寐空庭月漸移<lb/>
　　將之京留别馬從兄敬<lb/>
江館西風又作寒同袍還念客衣單相思後夜蘇城月<lb/>
獨向丹陽郭裏㸔<lb/>
<pb n="KR4e0103_WYG_001-15b"/>
　　宿閶門<lb/>
霜滿烏啼夜月寒客窓燈火對愁㸔故園相去無多路<lb/>
便覺今宵睡不安<lb/>
　　夏日過吳道者新居<lb/>
低垣新築未生苔僻近城南少客來鑿就盆池移石甃<lb/>
起成道院乞松栽琴尊適興隨時樂窓户生凉四面開<lb/>
何用别尋方外住清閑只此是蓬萊<lb/>
　　竹齋秋早<lb/>
<pb n="KR4e0103_WYG_001-16a"/>
雲黑樹蒼蒼囬飈動素商髙梧鳴急雨脩竹翳殘陽爽<lb/>
氣侵書幌秋聲繞石床不知今夜裏添得幾分涼<lb/>
　　夏日閒居<lb/>
未老先疎嬾間眠愛竹隂石邉床几净風外芰荷深嗜<lb/>
酒從家寠攻詩帯病吟幽居鄰古寺長日有僧尋<lb/>
　　夏夜<lb/>
夏久羣囂息開軒皓月中亂螢穿薜荔雙鳥宿梧桐氷<lb/>
冷金盤果凉生水檻風惟愁天易曉塵事復匆匆<lb/>
<pb n="KR4e0103_WYG_001-16b"/>
　　七夕詠牛女<lb/>
天淨月如鈎銀河澹欲流鵲橋金背穏龍駕綵雲稠此<lb/>
夜應相見平明起别愁莫嗟重㑹杳倐忽是來秋<lb/>
　　秋夜有懐王鄜州觀<lb/>
孤館涼生夕懐君又屬秋蛩聲四壁雨燈影一身愁棲<lb/>
泊縁覊旅飄零總宦㳺詩成欲脩問路逺恐沉浮<lb/>
　　題畫<lb/>
儂家曾住白蘋州偏堕黄塵已廿秋安得千金如畵裏<lb/>
<pb n="KR4e0103_WYG_001-17a"/>
此身仍在釣魚舟<lb/>
　　小游仙三首<lb/>
偶縁溪路入天台嵐重霞深路不開洞口驀聞仙樂響<lb/>
素娥知是有人來<lb/>
瑶臺月映彤雲逈碧落風吹環佩聲試逐羣仙何處去<lb/>
麻姑今夜宴方平<lb/>
借得劉君一鶴騎颻颻雲漢欲何之偶來暫駐長松下<lb/>
嬴得秦翁一局棋<lb/>
<pb n="KR4e0103_WYG_001-17b"/>
　　題畫為徐山人作<lb/>
扁舟蕩漾水雲寛避暑曾㳺銷夏灣好是君家亭子上<lb/>
捲簾直見洞庭山<lb/>
　　題蘇小小像<lb/>
油碧車輕路去遥西陵松栢暮瀟瀟紗窓昨夜黄梅雨<lb/>
添得錢唐㡬畨潮<lb/>
　　京師逢陸玘<lb/>
朱雀橋頭日未斜逢君不道在京華明朝又向江南去<lb/>
<pb n="KR4e0103_WYG_001-18a"/>
一路㸔山直到家<lb/>
　　題梅花翠鳥圗<lb/>
月堕叅横水竹西雪晴時節路髙低翠禽只恐香零落<lb/>
㡬度飛來不忍啼<lb/>
　　題荔枝山鳥圖<lb/>
色欺鶴頂與鷄冠垂向枝頭露尚寒山鳥飛來休恣啄<lb/>
遐方未貢到長安<lb/>
　　柳枝詞五首<lb/>
<pb n="KR4e0103_WYG_001-18b"/>
髙出離宫覆御塘暖烟晴日闘新收舞腰妬盡東風力<lb/>
恨不移枝出建章<lb/>
垂似綴旒籠似葢逺如輕霧淡如烟陶家舊日應堪羡<lb/>
一任春隂蔽縣前<lb/>
驛路溪橋野店傍㡬株揺曵復遮蔵年來頻為行人折<lb/>
無復柔條似舊長<lb/>
<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>腰困舞非因態眉黛長顰豈為愁張緒料應今已老<lb/>
可憐無復舊風流<lb/>
<pb n="KR4e0103_WYG_001-19a"/>
媚眼蒙茸半入春粧樓舞榭一時新誰能更近蘓臺種<lb/>
教得吳娃盡效顰<lb/>
　　閒居初夏七首次王校理韻<lb/>
溪館隂森夏木齊雨晴新緑覆簷低清風不為塵來掃<lb/>
黄鳥多因客去啼<lb/>
竹樹清清水一溪板橋南去草堂西興來自愛尋詩到<lb/>
不意兼聽好烏啼<lb/>
琴為荒凉久斷絃簡因零落不成編醉來惟愛磯邉草<lb/>
<pb n="KR4e0103_WYG_001-19b"/>
留得茸茸待我眠<lb/>
楊栁青青水滿塘荷衣初試晚風凉偶來亭下㣲吟罷<lb/>
試數新篁㡬個長<lb/>
雲木蒼蒼夏雨過望中樵逕入烟蘿山中惟欠流鶯語<lb/>
花比春深也較多<lb/>
遥遥刳木引泉過靄靄茶霏散碧蘿芝澗忽聞山雨到<lb/>
竹窓分得夜凉多<lb/>
寂寂荆扉竹裏扄種𤓰人去雨冥冥一尊長恨無來客<lb/>
<pb n="KR4e0103_WYG_001-20a"/>
閒住花間自醉醒<lb/>
　　夏夜<lb/>
湘簾半捲樹鳴蜩風露凄清玉漏迢素扇青奴渾不用<lb/>
卧㸔凉月上庭蕉<lb/>
　　湖上<lb/>
門軒湖水北四面芙蓉渚望望楚天遥孤帆帯飛雨<lb/>
　　秋夜<lb/>
寒蛩不可聽况復起清砧落葉將飛雨瀟瀟又滿林<lb/>
<pb n="KR4e0103_WYG_001-20b"/>
　　春夜宿錢經客舍<lb/>
聽斷春鳩竹外鳴客窓㣲雨夜初晴他鄉遇舊偏多感<lb/>
對酒論交分有情千里歸心隨蝶夢半簾斜月送鷄聲<lb/>
何時共汝還山去剪燭連床話舊盟<lb/>
　　寒食旅懐<lb/>
簾外春隂似去年異鄉寒食倍凄然梨花香褪猶飄雪<lb/>
楊栁條長不禁烟無處追㳺乘欵叚誰家懽笑送鞦韆<lb/>
晚來走向東鄰媪乞與新燈照客眠<lb/>
<pb n="KR4e0103_WYG_001-21a"/>
　　客金陵送盛寅還吳<lb/>
宫栁籠隂半已青俄聞歸棹發金陵秦淮雪盡春潮長<lb/>
楚甸雲開曉日昇先我還家縁客久如君多藝更誰能<lb/>
莫辭同醉長干酒明日相思恨不勝<lb/>
　　送俞立庵應湘府聘<lb/>
鶴書逺聘到巖阿拜手幡然出薜蘿天接孤帆秋水濶<lb/>
門開五栁夕陽多吳雲漸杳鄉邉樹湘雨㣲生渚外波<lb/>
此去賢王應待久安車行斾莫蹉跎<lb/>
<pb n="KR4e0103_WYG_001-21b"/>
　　題畫二首<lb/>
羽士清真侣齋居蒼翠間偶臨溪水上却望雲中山日<lb/>
夕鐘磬發應尋舊路還<lb/>
逍遥西澗翁邂逅南垞客為解杖頭瓢坐飲林下石㣲<lb/>
醉兩忘還秋山竟云夕<lb/>
　　清明日雨窓有懐一二同志<lb/>
詩壇酒社久凋零每遇良辰憶舊盟四海弟兄何日㑹<lb/>
滿天風雨㡬時晴青春有恨愁邉過白髪無情暗裏生<lb/>
<pb n="KR4e0103_WYG_001-22a"/>
不道今朝又佳節竟無人話是清明<lb/>
　　題南湖小景<lb/>
南湖三月春水大射鴨船從菰上過邨前載耜唱歌聲<lb/>
村後罱泥相應和紅桃開處見一簇白鷗飛來時兩箇<lb/>
我家亦在此湖近惟愛垂竿對山坐<lb/>
　　自述<lb/>
疎狂渾不稱儒名三十年來一未成留客未嘗敎便去<lb/>
尋僧多半為閑行只愁酒盡黄花老任取秋深白髪生<lb/>
<pb n="KR4e0103_WYG_001-22b"/>
近欲衣冠如古製原頭野老莫相驚<lb/>
　　秋日雨中留飲千氏書樓<lb/>
一聲新雁起平川秋水瀰茫接逺天人倚碧䦨干外雨<lb/>
舟横芳草渡頭烟歸來舉世無元亮感慨斯時有仲宣<lb/>
今日故人皆滿座不妨沉醉菊花前<lb/>
　　宿開元精舍<lb/>
落日樹隂隂禪幽静客心香烟秋殿寂燈火夜厨深茗<lb/>
熟僧先睡詩成佛對吟自憐躭僻志只合卧雲林<lb/>
<pb n="KR4e0103_WYG_001-23a"/>
　　長至日喜友人見過<lb/>
今朝風日好喜見一陽回簷鵲翻晴噪家僮報客來履<lb/>
長忻有賀獻頌愧無才且共酬佳節深深勸酒盃<lb/>
　　賦得秦淮夜泊送吳秀才歸吳<lb/>
烟霧淡籠月泊舟依淺沙且沽今夕酒聽唱後庭花淮<lb/>
水迎歸路吳山㸔到家鄉中莫留滯慈母在京華<lb/>
　　送葛南伯之洪澹廵檢<lb/>
蜀中當俊傑要劍入南閩夜邏龍溪外秋吟海島濱青<lb/>
<pb n="KR4e0103_WYG_001-23b"/>
山圍鎮市畵㦸擁詩人羣盗知先遁禁書好更親<lb/>
　　早春送徐枚理還越<lb/>
𣺌𣺌湖光逺離情奈若何花香隨去舫栁色蘸青波曉<lb/>
雨晴吳甸春寒峭越羅雲歸千嶂盡雪在半篷多酒向<lb/>
愁邉貰詩從醉裏哦行裝書錯襍歸路嶺嵳峩南度煙<lb/>
中望西陵月下過還家應訪舊清興莫蹉跎<lb/>
　　送傳世南<lb/>
楊栁古城邉風光觸處妍畵船輕似鷁春水濶於天歌<lb/>
<pb n="KR4e0103_WYG_001-24a"/>
斷人將别帆開月正懸囬㸔五雲際鵰鶚去翩翩<lb/>
　　陪唐陸二秀才㳺天禧寺分韻得池字<lb/>
同是殊鄉客因閒偶暫期相携㳺帝里幸得到天禧境<lb/>
勝塵寰隔禪幽静者宜御香曾降日鸞輅每㳺時講後<lb/>
僧歸院齋餘鳥下墀珠林花綽約杏閣燕參池探古廵<lb/>
廊久行吟出寺遲登臨獨惆悵後㑹杳難知<lb/>
　　秋夜有懐金徴士潜<lb/>
秋聲随處起落葉暗庭除積雨生苔厚閒雲映竹虗濕<lb/>
<pb n="KR4e0103_WYG_001-24b"/>
螢凉入幔黠䑕夜翻書遥想維摩伴安居獨晏如<lb/>
　　九日懐沈大本<lb/>
茱茰紅映絳紗囊舊俗猶傳費長房身徤喜逢髙處飲<lb/>
老來不覺醉時狂已拚烏帽迎風落任取黄花挿髩香<lb/>
眼底故人惟沈約每逢佳節入他鄉<lb/>
　　送韓醫士之京受冠帯<lb/>
藥裹詩囊共一船春風相引去朝天宫槐過雨沾行斾<lb/>
林杏飄香度别筵術學試趨丹闕下衣冠歸拜采庭前<lb/>
<pb n="KR4e0103_WYG_001-25a"/>
莫言㣲禄虧親養樻劵還能助俸錢<lb/>
　　送朱孝亷起復<lb/>
通波亭下水如天送子離情倍黯然讀禮已終三載後<lb/>
辭家又向五雲邉壺觴雜坐依林草簫鼓齊鳴動祖筵<lb/>
日暮分携凝望處風帆漸逺孝亷船<lb/>
　　楊花<lb/>
飛飛衮衮復揚揚送盡春歸客路傍雪為有才曾擬詠<lb/>
風因無力却欺狂籹樓曉起縈奩白水郭晴時滿店香<lb/>
<pb n="KR4e0103_WYG_001-25b"/>
莫向天涯凝望眼楚宫隋苑正迷茫<lb/>
　　寄沈大本<lb/>
幕府門西初見時一言投分即相知㡬年别去身多難<lb/>
今日歸來髩有絲茂苑江山皆舊恨小齊巵酒總新期<lb/>
何縁蠲了遐方戍長共吟窓計較詩<lb/>
　　逰西塢<lb/>
久作還山計于今漸有縁終當來此處盤礴聽風泉<lb/>
　　客中嵗盡寓懐<lb/>
<pb n="KR4e0103_WYG_001-26a"/>
江邉揺落景蕭疎客裏愁驚嵗暗除寒沼有氷膠破硯<lb/>
晚窓無雪照殘書青窺栁眼迎春笑粉妬梅容待臘舒<lb/>
自嘆新年歸未得故園桃李復何如<lb/>
　　早秋送劉人材<lb/>
絺綌含風晚氣清凄凄離恨似凉生伊州歌罷人初别<lb/>
何處飛來雁一聲白露半江秋月皎青霄萬里暮雲平<lb/>
金貂換取新豐酒重醉爐頭送長卿<lb/>
　　中秋夜不見月<lb/>
<pb n="KR4e0103_WYG_001-26b"/>
擬向中秋翫月來朱絃拂拭酒新醅隂雲忍到今宵暗<lb/>
不放霜娥下玉臺<lb/>
　　溪居春晚<lb/>
殘紅堆逕厚于苔偶與尋詩晚歩來只道春光歸已盡<lb/>
隔溪猶有野棠開<lb/>
　　題畵<lb/>
逺汀飛盡一雙鳬烟樹迢迢映緑蕪何似載書兼載酒<lb/>
樵青揺出女兒湖<lb/>
<pb n="KR4e0103_WYG_001-27a"/>
　　題輞川圗<lb/>
木蘭紫近辛夷塢芳樹髙髙結翠隂囬首輞川裴廸老<lb/>
不知誰與伴行吟<lb/>
　　逢秋江釣隠<lb/>
曾伴滄浪釣晚風如何江上又相逢莫辭同醉船頭月<lb/>
明日烟波各萬重<lb/>
　　送錢經二首<lb/>
秋雲漠漠樹離離孤館俄驚雨後時明日風帆江上路<lb/>
<pb n="KR4e0103_WYG_001-27b"/>
㸔山應起故園思<lb/>
烏府歸來未白頭相逢不道又深秋故園親友知多少<lb/>
若個能來慰别愁<lb/>
　　題桃源圗<lb/>
細草幽花山洞春春深閑却種桃人源頭不放漁舟入<lb/>
塵世那知有遁秦<lb/>
　　江上<lb/>
江雲漠漠曉寒生出户行吟傍水行沙鳥底縁棲不定<lb/>
<pb n="KR4e0103_WYG_001-28a"/>
背人飛過柳邉鳴<lb/>
　　題畵二首<lb/>
黄葉西風古寺秋霅溪南去記曾㳺年來為減尋詩興<lb/>
常對青山嬾上樓<lb/>
碧樹朝籠五色霞家家香飯熟胡麻劉郎一去無消息<lb/>
開盡溪頭白葛花<lb/>
　　北郭二首<lb/>
小巷人家半掩扉緑隂相暎柳依依莫言飛絮身無定<lb/>
<pb n="KR4e0103_WYG_001-28b"/>
纔得沾泥自不飛<lb/>
紛紛車馬向城間盡入朱園㸔牡丹獨有東家林下竹<lb/>
更無人去扣門㸔<lb/>
　　賦得酒瓢送陸玘<lb/>
形質非彫琢天成貯玉漿匏尊宜作伴椰榼每同將和<lb/>
月懸吟杖随人入醉鄉最憐臨别處花底㵼來香<lb/>
　　賦得桃塢晴霞送友人<lb/>
城西多隙地一塢盡裁桃樹暗人家少花深酒斾髙紅<lb/>
<pb n="KR4e0103_WYG_001-29a"/>
霞晴散綺香露暖濡袍好向成蹊處停驂餞濁醪<lb/>
　　賦得柳巻啼鶯送景文偉應谷府聘<lb/>
何處黄鸝語垂楊紫陌深一聲初破曉千里逺流音出<lb/>
谷將求友遷喬欲上林叮嚀如有意還感别離心<lb/>
　　賦得太湖春水送華以及嵗貢<lb/>
浩浩來天日溶溶接漢津光随征櫂逺緑染客袍新瑞<lb/>
氣初銷臘恩波總是春明朝禹門外一躍有誰論<lb/>
　　賦得劍池送沈友人之京<lb/>
<pb n="KR4e0103_WYG_001-29b"/>
巗樹鱗皴生鐵花一泓寒玉清無瑕山中有穴通海脉<lb/>
人間無地埋青蛇居僧往嵗不飲井㳺客長時來煮茶<lb/>
安得干將復飛出贈君佩服歸京華<lb/>
　　題鴻山鄒校理溪山小隠<lb/>
舊葉梁谿上青山帯草堂地形殊錦里風景似瀟湘竹<lb/>
樹踈還宻蘋蕪緑更香㡬家遥隔浦一逕别歸庄鶴伴<lb/>
尋詩杖鷗隨載酒航林霏浮墅色簾影動波光苔厚封<lb/>
琴薦花輕㸃筆床樵歌知伐木漁唱罷鳴榔吟思清秋<lb/>
<pb n="KR4e0103_WYG_001-30a"/>
浩書聲白晝長半邨烟雨嶂兩岸水雲鄉永望情無已<lb/>
頻過慮共忘何當謝塵事來伴咏滄浪<lb/>
　　題<graphic n="KR1380" url="https://raw.githubusercontent.com/kanripo/KR-Gaiji/master/images/KR1380.png" mimeType="image/png"/>山錢氏家山圗與子公𡑞賦<lb/>
聞君家住處累世<graphic n="KR1380" url="https://raw.githubusercontent.com/kanripo/KR-Gaiji/master/images/KR1380.png" mimeType="image/png"/>山邉處士留遺澤羣郎邁等賢緝<lb/>
熙兵燹後謌詠太平前源廢移桃補籬荒種槿編園林<lb/>
應昔日亭館繼當年境勝同韋曲圗清似輞川紅蕉凝<lb/>
宿雨粉竹弄輕烟窓白雲初起松寒鶴未還碓喧諸澗<lb/>
匯門静一峰偏客至因觀譜人來或貸錢行髙鄉里頌<lb/>
<pb n="KR4e0103_WYG_001-30b"/>
書在子孫傳容我依喬木煩君置石田<lb/>
　　送劉司稅<lb/>
聞説劉司稅心懐更坦夷量寛無醉日俸薄有貧時近<lb/>
喜加新澤明當别故知城西征賦浩梅發望歸期<lb/>
　　秋日答沈大本見寄<lb/>
嬾與塵囂接端居養道心名題蕉葉遍履跡逕苔深客<lb/>
有投詩贈僧多索畫尋知君垂訪日隨興過山隂<lb/>
　　<hi>附</hi>沈大本秋日寄謝一縉<lb/>
<pb n="KR4e0103_WYG_001-31a"/>
　未吟春草句先起憶君心黄葉閒門遍蒼苔陋巷深<lb/>
　暫違如久别欲見似難尋囬首山塘路浮雲又夕隂<lb/>
　　南澗<lb/>
空林積雨霽偶乏供晨炊行行入深杳采采南澗芝歸<lb/>
來憇亭下浩歌無人知<lb/>
　　夢中題梅花<lb/>
湖上風吹凍雪乾㡬枝臨竹映清湍不論僧舍門常掩<lb/>
下馬敲開也借㸔<lb/>
<pb n="KR4e0103_WYG_001-31b"/>
　　題劉松年畫仙山圗<lb/>
羣山岧嶤紫翠封樓臺縹緲烟霞重青谿逈隔紅塵路<lb/>
玉洞遥連絳府宫溪邉洞山相隈隩蹊徑深深映花竹<lb/>
風散花香㵼酒瓢日髙松影閒棋局巖前偶坐二三翁<lb/>
神氣蕭爽巾屨同玲玲緑髪稀可數皎皎雙童𤣥且濃<lb/>
其間一仙如識面憶在芙蓉城下見曾將寳訣授長生<lb/>
還引瑶池間小宴别來倐忽三千秋舊蹤那復更追㳺<lb/>
何當重跨軒間鶴來㑹諸仙領上頭<lb/>
<pb n="KR4e0103_WYG_001-32a"/>
　　楓橋歌送吳秀才之金陵<lb/>
君不見楓橋水平流直下太湖來環繞闔閭城西北其<lb/>
間風土何佳哉層樓叠榭侵雲起望處人家半臨水水<lb/>
邉歌舞不勝春橋下帆檣停似蟻復有大道接金陵送<lb/>
客每來橋上行山寺鐘鳴知夜半漁村月落見燈明今<lb/>
朝却餞吳公子解我金貂沽渌醑帆掛長洲苑外烟衣<lb/>
沾虎阜山頭雨暮烟秋雨益凄其别緒離情無限期昔<lb/>
時應是今時景今人還誦昔人詩見説長干花似綺君歸<lb/>
<pb n="KR4e0103_WYG_001-32b"/>
更莫思鄉里<lb/>
　　送楊水虞復官沔陽<lb/>
憶昨移居城北陲與子舅氏先相知君初筮仕已逺出<lb/>
我昔素昧常嗟咨今年長夏俄嬰疾一卧蕭齋浹旬日<lb/>
空庭草色斷輪蹄幽户蛛絲徑蓬蓽忽驚有客扣我門<lb/>
竹間剥啄聲相聞起來倒屣出迎見知是水虞揚子雲<lb/>
自言秩滿朝京國省親告許來親側今朝堂下舞莱衣<lb/>
明日沔陽還舊職我聞沔陽湘楚間楚波浩蕩湘廽環<lb/>
<pb n="KR4e0103_WYG_001-33a"/>
春至遥連渚宫澤秋清逺見湘君山水邉人家半漁户<lb/>
唱歌捕魚自朝暮得魚歸來先報官半售商船半輸賦<lb/>
君今再任苦不難依先税法更宜寛莫辭㣲禄養亷薄<lb/>
尼父嘗為委吏官<lb/>
　　卧松軒為勾漏山人作<lb/>
蒼虬連蜷䕶書幙日夜奔濤吼巗壑碧窓幽逕浄無埃<lb/>
洞口烟霞春寂寞中有一人人中仙峩冠野服何翩翩<lb/>
手持黄庭入勾漏一卧松深三十年蒼苔為菌石為枕<lb/>
<pb n="KR4e0103_WYG_001-33b"/>
偃仰㸔書忘飡飲萬事不到心上來一生慣向雲間寢<lb/>
有琴横几酒盈觴怡然相對傲羲皇有時沉醉不得起<lb/>
零落滿身金粉香碧鮮寒多雲影薄露滴松梢月將落<lb/>
夢囬酒醒誰為儔只有巢間兩棲鶴自憐我本林下人<lb/>
偶因為客堕黄塵今朝展圗長太息何時拂枕來為鄰<lb/>
　　題伊宗啓望雲思親圗<lb/>
朝望雲兮雲孤飛暮望雲兮無依雲悠悠兮無定山嗟<lb/>
㳺子兮胡不歸卻褰裳兮陟岵山萬重兮靄烟霧雖楚<lb/>
<pb n="KR4e0103_WYG_001-34a"/>
尾兮吳頭水驚渡兮難度聊兀坐兮徘徊見長干兮日<lb/>
暮忽雲去兮空山我思親兮如故<lb/>
　　送鄧司税起復<lb/>
江城初收夜來雨荷葉荷花暗汀渚蘭棹唱徹採菱歌<lb/>
一夕涼飈送殘暑昨日立秋今日涼鄧子東書還帝鄉<lb/>
飄然長揖來告别使我頓覺心彷徨憶昔年時同里閈<lb/>
茂苑長洲每㳺翫春風載酒泛南湖莫雨譚棋向西館<lb/>
一朝鄉老薦佳名拜受徴書上玉京天官遴擢乃小試<lb/>
<pb n="KR4e0103_WYG_001-34b"/>
承恩逺赴沔陽城司稅伊何未週嵗俄爾萱堂訃音至<lb/>
匆匆解印賦歸來黙黙哀親守䘮制繐帷頌徹蓼莪篇<lb/>
今年起復又朝天却辭吳㑹春㳺處又上秦淮夜泊船<lb/>
嗟爾亦是東西客相送殷勤陳祖席酒酣忽起唱陽闗<lb/>
離思滿江秋月白君今年盛更才能鵬程萬里漸飛騰<lb/>
莫言身為㣲官繫鼎食由來自此昇<lb/>
　　題詠春軒詩巻<lb/>
桃花一片飛吟席筆底風光生頃刻夢囬草長滿池塘<lb/>
<pb n="KR4e0103_WYG_001-35a"/>
園栁鳴禽變晴色獨邀西叟伴𢋫酬一笑東君已相識<lb/>
床頭緑蟻浮甕香洗盞殷勤向文墨怡然兀坐撚長鬚<lb/>
静對溪山如有得興來不道有乾坤醉後那能較平仄<lb/>
深紅嫩白故開遲含嬌也待詩催逼須㬰半語發天機<lb/>
已漏人間好消息<lb/>
　　送復虞陳孝亷自蜀還省親囬戍<lb/>
十年邉戍喜今還暫解征袍復衣斑供侍未終甘㫖後<lb/>
新愁又起别離間雲連蜀道秋登棧月滿瞿塘夜度闗<lb/>
<pb n="KR4e0103_WYG_001-35b"/>
此去定知鄉夢在依依長遶海虞山<lb/>
　　秋日江村即事有懐沈秀才<lb/>
涇上菰蒲接渚田江村風景漸凄然西鄰夜静開舂稻<lb/>
南浦秋深罷采蓮遷客暫歸仍逺别野人多病只髙眠<lb/>
明朝風雨重陽節依舊孤吟向菊邉<lb/>
　　送卞都昌從東勝軍<lb/>
朔漠風霜過暮年獨憐長路去緜緜一家數口籠沙外<lb/>
千里孤輈雁磧邉聽斷胡笳驚隴月敲殘刁斗見炊烟<lb/>
<pb n="KR4e0103_WYG_001-36a"/>
儒冠且莫輕抛擲早晚徴書下九天<lb/>
　　題崑山陳隠君玉峰清興詩巻<lb/>
吳門東望鬱岧嶤秀色凌空近可招路轉翠㣲知有寺<lb/>
地連滄海見生潮洞中景似桃源小雲外蹤疑石磴遥<lb/>
聞說誅茅棲隠者㡬多清興逼塵囂<lb/>
　　送吳下陳孝亷之雲南省父<lb/>
西風昨夜動斑衣又趣行裝出故扉親舍望中雲共逺<lb/>
家山别後夢還依渚蓮秋半花全落沙樹涼多葉漸稀<lb/>
<pb n="KR4e0103_WYG_001-36b"/>
聞說北堂萱草在明年春至待君歸<lb/>
　　雨中周醫士邀賞牡丹<lb/>
藥軒西畔一欄花留得于今有㡬家開處每邀賔客賞<lb/>
栽時應待子孫誇苔因叢近多沾屐蜂為香㣲半出衙<lb/>
昨日雨中猶滿座歌鍾應不負穠華<lb/>
　　濠上雨中晚眺<lb/>
雨深雲重曉來天坐對寒城野水邉楊柳為誰先自老<lb/>
鵁鶄無伴不成眠溪痕漸長莎間石鴈影初沉渚外田<lb/>
<pb n="KR4e0103_WYG_001-37a"/>
何處忽聞歌水調短簔歸去釣魚船<lb/>
　　送盧孝廉志學<lb/>
霏㣲凍雨灧輕塵臘盡江南又見春别酒易醺傷病久<lb/>
新詩多恨送行頻尊前衮衮誰憐客天下滔滔莫問津<lb/>
此去遐方何日到相思愁絶故鄉人<lb/>
　　送吳文質<lb/>
江上寒多酒易銷送君將上木蘭橈只愁雪遍長安路<lb/>
未放春風著栁條<lb/>
<pb n="KR4e0103_WYG_001-37b"/>
　　寄王廷桂<lb/>
山連罨畫雲烟好路入苕溪水木清如此江南好風景<lb/>
故人何事不歸耕<lb/>
　　溪山晚歩<lb/>
一樹閒雲一逕苔板橋南去草堂開人生未了尋幽賞<lb/>
不為㸔山也自來<lb/>
　　題晚行圗<lb/>
雲深谿谷不逢樵一蹇衝寒去更遥憶得匡廬山下路<lb/>
<pb n="KR4e0103_WYG_001-38a"/>
曉風殘月過溪橋<lb/>
　　題秋江待渡<lb/>
鷗衝秋色去沙尾人背夕陽歸渡頭我亦有家湖水曲<lb/>
便須乘興上扁舟<lb/>
　　訪嚴隠士<lb/>
草香烟碧路髙低偶興尋君水竹西情洽不知延坐久<lb/>
半林風雨午鳩啼<lb/>
　　九月十日雨中訪徐校理留宿<lb/>
<pb n="KR4e0103_WYG_001-38b"/>
滿城風雨菊開殘過盡重陽客未還今夕雨窓同話處<lb/>
得疑剪燭在巴山<lb/>
　　過徐山人居<lb/>
寥寥犬吠屋頭雲寂寂鶯啼谷口春莫道人間閑處少<lb/>
人間自是少閑人<lb/>
　　登雪頥閣有感<lb/>
昔年吳地盛繁華平屋樓居千萬家今日試凴髙處望<lb/>
滿城烟樹亂啼鴉<lb/>
<pb n="KR4e0103_WYG_001-39a"/>
　　初夏雨窓感懐<lb/>
凄其風雨暗書樓病久那堪近麥秋緑遍桑田飛戴勝<lb/>
烟深竹墅聽鳴鳩屨因晴少常懸壁簾為寒多嬾上鉤<lb/>
自是春歸情思減青山莫笑倦追逰<lb/>
　　京師病歸<lb/>
嬰疾還家久未瘳俄驚節序倍淹留桃花豈解迎人笑<lb/>
燕子還能話客愁瘧去就床懸漢鏡悶來欹枕㸔吳鈎<lb/>
人間白髪無年少塵事縈心即上頭<lb/>
<pb n="KR4e0103_WYG_001-39b"/>
　　寒食村中<lb/>
流水清清暎淺沙石林風急亂啼鴉荒村寒食無人到<lb/>
何處香來枳殻花<lb/>
　　雨中放舟尋周傅秀才<lb/>
捨舟登岸入松筠偶興源頭訪隠淪掃榻不須延我坐<lb/>
滿庭風雨自留人<lb/>
　　歸城南舊居有感<lb/>
不到城南十載過鄉園風物半消磨烟光惨澹人家少<lb/>
<pb n="KR4e0103_WYG_001-40a"/>
日色昏黄鳥雀多長醉覊情難對酒欲狂吟興易髙歌<lb/>
鄰翁問我歸何事笑指空江起莫波<lb/>
　　早起<lb/>
夜永睡已足晨興及東軒拂拭几上書静臨窓卞翻茅<lb/>
簷日初上蒲團坐方温蕭然一室内湛焉心獨存僻居<lb/>
非索隠沉黙本無言歛帙振衣起閑度風竹喧<lb/>
　　獨酌<lb/>
懐抱正紆鬱麯生偶相延呼兒具尊酌坐倚長松邉風<lb/>
<pb n="KR4e0103_WYG_001-40b"/>
吹頭上巾露滴琴中絃山禽喚提壺交交嗚我前是時<lb/>
日亭午清隂散芳筵一彈復一觴漸覺身頽然只此謝<lb/>
塵俗焉知愚與賢<lb/>
　　秋夜有懐陸都事玘<lb/>
飄風從何來洒然凌我衾展轉不成寐彌覺涼夜深念<lb/>
彼離居客幽懐盈素襟㷀㷀對餘燼起坐正孤吟余亦<lb/>
感時邁髩縷飈已侵何當展良覿盡冩乖違心<lb/>
　　懐葛昺昆季<lb/>
<pb n="KR4e0103_WYG_001-41a"/>
翩翻棠棣花零亂春風裏念子弟與兄飄泊正如是一<lb/>
逐風波遷相去各萬里儒冠雖誤身戎服今已矣悵望<lb/>
楚天遥孤雲嶺頭起<lb/>
　　懐伊庸祖<lb/>
任賔久上國經嵗曠鱗音衡門掩苔跡日日生緑隂篇<lb/>
書展復巻孤坐成空吟起望發長嘯清風來素襟<lb/>
　　懐王校書觀<lb/>
春陽照軒厦好鳥日已喧端居覧時物嵗月循雙轅豈<lb/>
<pb n="KR4e0103_WYG_001-41b"/>
無花下酒解此心中煩于焉再良覿相對共忘言<lb/>
　　陳桓洞簫引<lb/>
雕虫不蠧柯庭竹留得人間作鳴玉光鳯尋仙呌紫禁<lb/>
盤施水下桐枝宿月輪團露凝不流冷光叅差射雙眸<lb/>
赤壁癯仙醉方醒一聲吹破君山秋古龍吟水湘烟濕<lb/>
椎蛟潛舞波心碧曲終江上不見人凄凄婺婦烟中泣<lb/>
　　春夜謡<lb/>
花梢日堕房櫳黒蠟爐初燒畵屏側翠鬟重整待歸筵<lb/>
<pb n="KR4e0103_WYG_001-42a"/>
嘶馬無聲桂花陌嫦娥喚月出海宫薄雲碎帖魚鱗紅<lb/>
徘徊徐下階瑶立下盡荼䕷隂轉東鸎魂蝶夢芳叢底<lb/>
飄蕩春風一千里重城漏斷來不來側卧和衣聴閽啓<lb/>
　　采蓮曲<lb/>
南風揮揮水上來五月六月芙蕖開紅粧緑髩誰家女<lb/>
青苧縫裙一色裁船頭摘花歌且坐船尾夷猶揺漿和<lb/>
忽驚山雨過横塘撑入栁隂㸔雨過晴來復愛錦雲柔<lb/>
争唱斜陽不肯休趂得落潮歸又晚一彎新月在溪頭<lb/>
<pb n="KR4e0103_WYG_001-42b"/>
　　顯曾節婦詩巻為子唐斌賦<lb/>
繐帷夢斷鴛鴦曉旅櫬荒涼魂縹杳深閨少婦纔及笄<lb/>
客邸夫君三十老夫沒年年經㡬秋嫁時緑髩今白頭<lb/>
膝邉有子漸成立家業峥嶸無復愁自憐年少孀居日<lb/>
舅老失明姑遘疾至親骨肉皆流離終嵗户門遭叠出<lb/>
今㸔堂下舞萊衣忘郤當初辛苦時妾身若到黄泉下<lb/>
相見良人心不虧<lb/>
　　題芭蕉仕女圖<lb/>
<pb n="KR4e0103_WYG_001-43a"/>
新涼木欺扇弱質自先怯芳思無人知金風動蕉葉<lb/>
　　江南古意<lb/>
江上摘蓮花逢郎日未斜停橈閑借問何處是郎家忽<lb/>
遽笑回言家住横塘口南去第三家朱扉映疎栁明朝<lb/>
采蓮出采過喫茶不只愁風浪濶不得櫳船頭<lb/>
　　題畵送陳孝㢘謙還吳<lb/>
余昔在家日聞子來觀光今余㳺上國子欲旋故鄉相<lb/>
逢不忍别又復留經月旅館連秋風行裝擬明發楚尾<lb/>
<pb n="KR4e0103_WYG_001-43b"/>
與吳頭目斷思悠悠如何同作客君去我仍留執手立<lb/>
都門都門日已暾緑蕪江上路黄葉寺前村四望長干<lb/>
逈却念家山景親舍白雲邉野渡蒼烟瞑别酒坐來醒<lb/>
吟餘思頗清揮毫圖小幅聊復繼離情明朝到泉石見<lb/>
盡應相憶煩君好為蔵待我歸添墨<lb/>
　　小院<lb/>
春雲漠漠散輕隂杏子花開小院深人在碧窓初睡起<lb/>
數聲啼鳥隔芳林<lb/>
<pb n="KR4e0103_WYG_001-44a"/>
　　宿江上<lb/>
白鷺洲邉暑氣收月明涼思滿書樓酒醒夜半開窓坐<lb/>
一鶴横江萬里秋<lb/>
　　移家將之金陵宿楓橋<lb/>
山寺烟初瞑江村月又生辭家無十里不寐到三更犬<lb/>
逐漁燈吠鐘催客棹行從兹去鄉土寜得是吳氓<lb/>
　　春日白門冩懐<lb/>
興盡春衣過却寒經旬不放酒盃乾鶯嬌故况翻多語<lb/>
<pb n="KR4e0103_WYG_001-44b"/>
花惱吟情艷未殘白雪詞成人共接紅箋書就妓偷㸔<lb/>
便拚老我京華客爛醉狂歌且盡歡<lb/>
　　秋庭雨窓<lb/>
紛紛黄葉下庭柯夜永隂寒襲幔羅燈影尚憐詩骨瘦<lb/>
雨聲偏向客窓多鄉闗有夢何時到親友無書半載過<lb/>
坐久忽驚簷溜斷鳴蛩四壁助吟哦<lb/>
　　題熊大使夢萱詩巻<lb/>
官舍思親久庭喧入夢頻長隨花裏蝶繞遍砌前春開<lb/>
<pb n="KR4e0103_WYG_001-45a"/>
落雖成幻栽培自感神芳馨忽吹散不覺一沾巾<lb/>
　　雨中登甘露寺<lb/>
多景樓前興趣清試凴髙處散覉情香臺逺映金山寺<lb/>
烟樹斜連鐵甕城帆帯雨飛來更疾鷗隨潮落去還輕<lb/>
却憐南北經過客誰肯停橈向此行<lb/>
　<lb/>
　<lb/>
　<lb/>
<pb n="KR4e0103_WYG_001-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘭庭集巻上<lb/>
</p>
<p>
</p>
  </div>
<div>
                <head>蘭庭集巻下</head>
    <p>
<pb n="KR4e0103_WYG_002-1a"/>
欽定四庫全書<lb/>
　蘭庭集巻下　　　　　　　明　謝晉　撰<lb/>
　　客感醉中偶成<lb/>
旅館夜沉沉挑燈坐獨吟不緣愁易醉那覺酒杯深<lb/>
　　題滕王閣圖<lb/>
巍巍高閣瞰清波闌外時聞響佩珂蛱蝶圖成人已去<lb/>
朱簾不捲雨來多<lb/>
　　送顧掾秩滿之京<lb/>
<pb n="KR4e0103_WYG_002-1b"/>
罷閲案間牘復辭江上家千山迎白下一騎入京華<lb/>
　　題畫<lb/>
蒼松影靜白雲閑路轉深谿第幾灣好是雨晴秋色裡<lb/>
杖藜隨處看青山<lb/>
　　晴雪軒爲李文翰賦<lb/>
同雲初散見晴空四面軒開一色中光射庭除驕夜月<lb/>
寒侵磵户薄春風不妨待伴長堆積還惜當陽漸化融<lb/>
好向尊前歌白苧與君沈醉樂年豐<lb/>
<pb n="KR4e0103_WYG_002-2a"/>
　　脩竹塢訪蕭隱士<lb/>
草堂寂寞西磵㘭隔林犬吠聲寥寥幽人無事不出户<lb/>
送客有時還過橋溪上斜陽立將盡莎間細路歸仍遥<lb/>
明朝秋風桂花發卧稳東山誰見招<lb/>
　　送醫學盛啟東之京<lb/>
欲試軒岐學相將上九天祖陳楓葉下席展杏林邊暫<lb/>
别燒丹竈來登罨畫船衣冠頒日賜雨露想承偏<lb/>
　　除夕<lb/>
<pb n="KR4e0103_WYG_002-2b"/>
客邸逢除夕驚看歴又終春囬鷄唱裏寒盡漏聲中畏<lb/>
老愁添歲安貧嬾送窮圍爐傾栢酒燒燭待東風<lb/>
　　立春日喜甥陸懋至<lb/>
客邊寒已盡喜汝共春來况有鄉園信能無懐抱開辛<lb/>
盤初試菜午饌更添杯念我本多寂匆匆莫便囘<lb/>
　　送季冬科舉<lb/>
中呉賢季札射策去長安路自雲邊入花從馬上看露<lb/>
分丹桂濕風颭綠袍寛㑹待泥金帖親闈報捷歡<lb/>
<pb n="KR4e0103_WYG_002-3a"/>
　　送人村趙九皋<lb/>
憶昔交游日垂髫即共師年來俱老大君更美丰姿多<lb/>
病難為别相貽獨有詩天官名著乆行斾莫遲遲<lb/>
　　題湯隱君小林居<lb/>
舊業依東郭林園僅畆餘日來無俗轍歲乆似僧居不<lb/>
購鄰邊地惟添架上書何時分半榻清話夜忩虛<lb/>
　　顧孝子林塘佳趣<lb/>
甫里幽棲處龜䝉舊宅邊閑居惟奉母高遁在希賢林<lb/>
<pb n="KR4e0103_WYG_002-3b"/>
麓通樵逕坡塘隱釣船氷澌魚躍錦苔迸筍穿錢甘旨<lb/>
慈顔悅春風綵袖翩吾將乞萱草分樹北堂前<lb/>
　　題松磵寒鴉圖<lb/>
松柏枯欲拆日色澹無輝雙鶴高翔去寒鴉作陣飛<lb/>
　　送前太守徐二丈之京<lb/>
出守名邦兩任間退居田里二毛頒更之官去非為老<lb/>
乞得身歸便是閑蘭棹又辭湖畔宅蒲輪漸逺寺前山<lb/>
漢庭肯遂中公志冠帶應教致仕還<lb/>
<pb n="KR4e0103_WYG_002-4a"/>
　　客至<lb/>
黃葉紛紛擁砌苔柴扉寂寂面峰開庭間忽聞兩鴉噪<lb/>
門外不速三人來烹葵致敬聊為餉短日頻移且莫催<lb/>
知我幽居無别事不妨閑坐更徘徊<lb/>
　　題高尚書彦敬畫竹<lb/>
烟稍漸長拂雲端露葉高垂不可攀遺墨未乾人去逺<lb/>
獨留清節在人間<lb/>
　　題沈公濟山居五詠<lb/>
<pb n="KR4e0103_WYG_002-4b"/>
緣浮入山處有石平如砥風雨長苔痕還從風雨洗<hi>白石</hi>
<hi>坡</hi>
幽谷夏已深槐柳陰初合清晝落花風禽聲自相荅<hi>清陰</hi>
<hi>谷</hi>
山客經旬出林花日將謝風吹磵户開麋鹿眠床下<hi>山齋</hi>
緝茅春墅中日夕亂峰遶昨夜杏開花春風吹碧草<hi>野亭</hi>
竹遶石泉生泉流竹根出澗底有新梢山中知夏日<hi>竹磵</hi>
　　題寶積寺八詠<lb/>
<pb n="KR4e0103_WYG_002-5a"/>
平湖澄碧鑑虛閣瞰清波有月心同賞無風水自磨<hi>清鏡</hi>
<hi>閣</hi>
楞伽千載室蘭若一函經為問看經者年来㡬百齡<hi>楞伽</hi>
<hi>室</hi>
影向湖波落青臨梵宇開上人趺坐日高處作層臺<hi>青蓮</hi>
<hi>峰</hi>
一逕蘿霏襍𡨕㝠埽不開空中聞錫響知是有僧來<hi>白雲</hi>
<hi>逕</hi>
<pb n="KR4e0103_WYG_002-5b"/>
碧甃寒相對瀠渟西復東不縁居一地那得兩心空<hi>雙冷</hi>
<hi>泉</hi>
石逕穿雲去山亭傍路安坐來清潤積吟袂欲生寒<hi>翠微</hi>
<hi>亭</hi>
層樓面滄海月出預能期想是憑闌處人間未見時<hi>先月</hi>
<hi>樓</hi>
欲識古人趣當玩古人心古人既自得視古猶視今<hi>玩古</hi>
<hi>軒</hi>
<pb n="KR4e0103_WYG_002-6a"/>
　　支硎山十二詠<lb/>
楞伽開淨域聞自道林興山水清佳處由來半属僧<hi>楞伽</hi>
<hi>院</hi>
　林中禪寂地古木叢青靄當年結屋人惆悵今何在<lb/>
　<hi>附沈大本作下同</hi>
平池澄曉鑑虛閣涵秋月時有煉形人閑來照鬚髮<hi>南池</hi>
　丙穴暗泉通清漪浸碧空白蓮秋未老魚戲葉西東<lb/>
寒逼禪僧定凉醒醉客眠户樞從不蠧歲月任推遷<hi>石室</hi>
<pb n="KR4e0103_WYG_002-6b"/>
　鑿石客趺坐還將石作床山中當夏日此處獨清涼<lb/>
鑿石破蒼苔青天地底來夜深寒月印疑是曉奩開<hi>八隔</hi>
<hi>泉池</hi>
　不作方圓甃池形似塔形雲光來復去孤影湛亭亭<lb/>
峭壁擁雙扉亭亭夾翠微山靈雖解設不禁白雲飛<hi>石門</hi>
　設户防來徃兩崖相對青山僧無一物入夜不須扄<lb/>
空壑積隂晦層崕沍冰雪下有清冷泉終年流不歇<hi>寒泉</hi>
　飲來如雪味入口帶天香流出空山去能令天地涼<lb/>
<pb n="KR4e0103_WYG_002-7a"/>
追風歸似鐵留跡向山深神力猶訶䕶苔痕不敢侵<hi>馬跡</hi>
<hi>石</hi>
　支公有駿馬已騁千里道留跡在空山猶戀山中草<lb/>
日出衆山窅月落衆山黒朝來捲幔看氣勢凌秋色<hi>南峯</hi>
　迴峯帶秋色蒼翠聳晴昊澗底有寒梅年年著花早<lb/>
詩人一壺酒待月升東嶺松壑起濤聲山風吹上影<hi>待月</hi>
<hi>嶺</hi>
　入谷路已昬逺寺鍾聲歇烟中人語喧歸樵待明月<lb/>
<pb n="KR4e0103_WYG_002-7b"/>
涓涓清澗中長洗山僧鉢還將鉢盛去㵼向玻瓶滑<hi>碧淋</hi>
<hi>泉</hi>
　泉流苔石下瀠渟映空碧上有疎篁枝蒼蒼同一色<lb/>
乆養籠中鶴如何却放歸不知初放日曽别主人非<hi>放鶴</hi>
<hi>亭</hi>
　放鶴人何在孤亭橫翠微客來亭上坐惟見白雲飛<lb/>
頭角昻藏出經春卧夕曛無人來問喘噓氣自成雲<hi>牛頭</hi>
<hi>峯</hi>
<pb n="KR4e0103_WYG_002-8a"/>
　嬾隨年共化獨卧空山裏時有牧童來長鞭驅不起<lb/>
　　夏日過陳孟敷書館冩畫詩<lb/>
㕓居城北苦湫隘况復維時當九夏黃埃飛揚盈坐隅<lb/>
南薫不到庭軒下清晨逺策偶尋幽來訪陳蕃讀書舍<lb/>
竹樹蕭森風滿林圖史紛紜籖繞架忩前研具頗幽潔<lb/>
侍右童生亦閑雅烹茶掃榻固相延拂拭溪藤需小畫<lb/>
嗟余塵垢乆填臆欲冩溪山未能暇對此襟懐始覺清<lb/>
何吝當軒恣揮灑含豪濡墨起雲烟千巗萬壑生虛籟<lb/>
<pb n="KR4e0103_WYG_002-8b"/>
一幅都無半日成持向高堂便宜掛君家舅氏嚴昌翁<lb/>
偶來見之忽驚差賢甥珎重即相惠邀我題詩繼三榭<lb/>
坐乆吟成興欲闌林稍逺見斜陽下明朝有意更來尋<lb/>
仍與君家了清債<lb/>
　　畫天池石壁圖送馬谷中還金陵<lb/>
中呉之山何壯哉羣峯擁翠西南來就中天池秀莫比<lb/>
靈境逈出如天台石林青蒼蔽晴晝草碧花香春雨後<lb/>
蓮峯倒影落寒波松籟翻聲作金奏蘭若去空不盈尺<lb/>
<pb n="KR4e0103_WYG_002-9a"/>
山僧住乆甘岑寂雲中犬吠有人來烟外鐘鳴知日夕<lb/>
憶昔携君行樂時浴沂風味相追隨流觴共藉池邊草<lb/>
㵸茗還題石上詩憐君别去金陵路嗟我窮年守芸蠧<lb/>
毎懐清景只依然常恐朱顔不如故今年君隨春共還<lb/>
訪我來需畫裏山隂崖石壁纔隱起但見雲霧飛忩間<lb/>
明朝持向金陵去故山移入齋居内吟餘時復一披圖<lb/>
應念當年共游處<lb/>
　　送圓鑑中住杭城海㑹寺<lb/>
<pb n="KR4e0103_WYG_002-9b"/>
罷纂金仙貝葉編囊衣又上浙江船呉山樹色春城裏<lb/>
蕭寺鍾聲暮雨邊智永終期追草聖貫休不獨悟詩禪<lb/>
遥知入院譚經暇試茗還烹苐一泉<lb/>
　　送觀上人<lb/>
路轉長干入翠微尋幽常與道人期政忻接席聽談講<lb/>
又見停橈話别離上苑鶯花留住乆故山猿鶴怨歸遲<lb/>
却憐今夜禪忩月更約同看定㡬時<lb/>
　　送宗季傳住檇李眞如寺<lb/>
<pb n="KR4e0103_WYG_002-10a"/>
加禾南下舊招提唐相裴休故宅居近喜吾師開講席<lb/>
正逢賓館罷脩書閑揮塵拂天花灑靜對鴛湖夜月虛<lb/>
别去停雲如有念新緘毋吝寄雙魚<lb/>
　　送彚木庵上人<lb/>
琅函脩罷便治裝咲指東呉是故鄉瓶水貯來和澗月<lb/>
囊衣披去帶天香雨新苔石跏趺静風滿襟懐嘯咏涼<lb/>
歸到山中猶夏日枇杷果熟待師嘗<lb/>
　　送釗上人<lb/>
<pb n="KR4e0103_WYG_002-10b"/>
鵓鳩啼斷樹隂隂官寺俄逢夏已臨曉潤行裝梅雨細<lb/>
寒驚鄉夢麥秋深穿雲還認來時路見月應懸别去心<lb/>
安得如師歸舊里孤琴擕上翠㣲尋<lb/>
　　送呉僧游杭<lb/>
隨例編摩寄此身思家夢繞太湖濱山中坐臘辜長夏<lb/>
客裏清齋過盡春杖錫未游天竺寺袈裟先帶玉京塵<lb/>
明朝試屐孤山路應訪梅花樹底人<lb/>
　　題謨上人碧梧山房<lb/>
<pb n="KR4e0103_WYG_002-11a"/>
一院清隂僅畆餘碧幢高映小禪居踈花暗堕疑香雪<lb/>
宻葉輕翻訝貝書雨滴秋聲寒砌近月分涼影夜忩虛<lb/>
枝間棲鳯休驚起正是山僧入定初<lb/>
　　題恂上人聽潮軒<lb/>
軒忩遥對海門開洶洶濤聲入座來欹枕毎驚奔萬騎<lb/>
憑闌時響駭千雷晨興禪客心偏靜夜語舟人夢已囘<lb/>
幾度坐忘聞漸杳松風吹月上樓臺<lb/>
　　賦得雷峯落照送僧游杭<lb/>
<pb n="KR4e0103_WYG_002-11b"/>
連山一抹映霞紅粧㸃西湖晚景濃長送釣船歸逺浦<lb/>
還催僧寺起疎鐘浮圖挿漢光相射高樹懸崖影漸舂<lb/>
欲借魯戈揮暫駐照師飛錫過前峯<lb/>
　　寄浦山人<lb/>
自脫登山屐便違泉石期緑封林下蘚紫老澗阿芝猿<lb/>
鶴秋應怨烟霞暮亦思西風叢桂發要擬是歸時<lb/>
　　雨中王明府招飲是夕就宿期陳士初不至<lb/>
雨歇杏園暝紛紛客散時主能延共宿君獨負幽期漫<lb/>
<pb n="KR4e0103_WYG_002-12a"/>
剪西忩燭空烹南澗葵鳥啼殘酒醒達曙罷相思<lb/>
　　賦得靈巗懐古送瑀上人<lb/>
呉宫成梵刹銷歇尚遺名臺峙荒琴薦池存涸研泓綺<lb/>
羅無復見泉石有餘清相送師歸去重增弔古情<lb/>
　　陌上逢琵琶女<lb/>
朝抱琵琶出暮抱琵琶還琵琶聲不改人自老容顔<lb/>
　　送天界寺僧歸苔溪<lb/>
玉磬山前看駐鍚龍河寺裡罷聞鐘苔花開遍溪南雨<lb/>
<pb n="KR4e0103_WYG_002-12b"/>
歸去何時便得逄<lb/>
　　七寳泉<lb/>
鄧尉山中七寳泉味如沆瀣色如天半泓清淺無窮脉<lb/>
一線長流不記年刳竹引歸香積内試茶烹近白雲邊<lb/>
我來酒渴仍秋熱嗽盡餘酣就石眠<lb/>
　　題畫<lb/>
黄鶴磯頭望秋色霜醉寒楓照人赤西風吹鴈落衡湘<lb/>
天影波光共涵碧空林有客來何處狼籍壺觴各沉醉<lb/>
<pb n="KR4e0103_WYG_002-13a"/>
酒船横放荻花中坐對青山不歸去年來我亦厭黄塵<lb/>
欲向滄州寄此身終當謝却塵間事同作沙鷗社裏人<lb/>
　　漁父詞<lb/>
水是儂鄉舟是家白蘋風外釣絲斜樵青自作滄浪調<lb/>
驚起雙鳬出浪花<lb/>
　　秋日雨中白門冩懐<lb/>
秋雨長安陌經朝只閉門陰雲連白晝燈火易黄昏屋<lb/>
漏頻移席囊空乆棄樽故鄉禾黍熟何日到江村<lb/>
<pb n="KR4e0103_WYG_002-13b"/>
　　與盛醫紊自呉同舟次孟子河洋口四首<lb/>
風逆舟難進潮生日又斜已知江口近岸上有人家客<lb/>
路行將半鄉關望漸賖如何一年裏兩度入京華<lb/>
江上寒驚早秋深未授衣停橈先問酒登㟁試敲扉鳥<lb/>
下烟汀盡帆投莫島稀榜歌聲漸杳浦樹逺沈暉<lb/>
空江烟霧裡𣺌𣺌望中賖雪擁潮頭白風飄雨脚斜亂<lb/>
蛩鳴岸草一鴈宿汀沙夢裏聞歌處篷忩近酒家<lb/>
萬頃蒼茫際風㠶瞬息間賦詩同俊逸把酒對江山白<lb/>
<pb n="KR4e0103_WYG_002-14a"/>
鷺明秋髩丹楓照醉顔宦情兼旅况徒羨釣舟閒<lb/>
　　陌上見杏花<lb/>
赤闌橋畔粉墻東杏子花開樹樹紅自是陌頭春色好<lb/>
賞心不與故園同<lb/>
　　春日冩懐<lb/>
好懐無復似前時一半春過尚未知惟有白門橋下桞<lb/>
見人憔悴也顰睂<lb/>
　　題郭宗儀半野軒<lb/>
<pb n="KR4e0103_WYG_002-14b"/>
竹樹縈迴帶板橋一溪流水隔塵囂成村只有三家近<lb/>
去郭都無四里遥春雨樓臺忩裏岫寒宵更鼓枕邊譙<lb/>
湖田𦕈𦕈山塘路烟月平分景倍饒<lb/>
　　送任二尹復官呉縣<lb/>
考績曽聞謁紫宸俄看征櫂别江津郎官拜去雖依舊<lb/>
雨露承來又一新古縣花明千樹曉重城桞色萬家春<lb/>
知君德化呉民乆風俗從兹想更淳<lb/>
　　中秋夜坐<lb/>
<pb n="KR4e0103_WYG_002-15a"/>
白晝雨如注黃昏雲漸開氷輪時露影金氣净無埃棲<lb/>
泊從萍梗情懐付酒杯故山叢桂發應待逺人囘<lb/>
　　送金徵士問應書誥薦<lb/>
金卿二十即能文染翰争誇遇右軍用筆不愁窮兔頴<lb/>
臨池惟愛弄鵞羣常年閉户稀曾出一日佳聲逺自聞<lb/>
忽覩薦章從聘召為書皇詔錫功勛治裝早已辭親舊<lb/>
拜手明當謁帝君花底傾來杯欲盡桞邊㩦處袂將分<lb/>
嗟余蠖守依環堵羨子鵬摶在五雲聖代英材超徃古<lb/>
<pb n="KR4e0103_WYG_002-15b"/>
家鷄野䳱任紛紜<lb/>
　　秋暮客懐<lb/>
打忩風雨響天氣為催寒菊到重陽綻人生幾度看酒<lb/>
樽須放滿懐抱且教寛漸老無兄弟誰能救急難<lb/>
　　朝來<lb/>
朝來重覽鏡白髪漸看生不畏年將老深憂業未成江<lb/>
山隨處景松菊故園情近喜疎盃酌抄書得眼明<lb/>
　　秌晚<lb/>
<pb n="KR4e0103_WYG_002-16a"/>
乆客清溪上深秋古巷西井梧將落盡籬菊未開齊門<lb/>
掩瀟瀟雨塗深滑滑泥凭軒時引領觸處暮雲低<lb/>
　　孤雲<lb/>
纔看生石上倐在太虛中停處長依日飄來不待風既<lb/>
能無着礙一任自西東㑹見從龍去為霖建大功<lb/>
　　逢沈以潜<lb/>
何處移來一艇閑褰衣同憩樹陰間自緣别乆多情話<lb/>
不為看山忘却還<lb/>
<pb n="KR4e0103_WYG_002-16b"/>
　　荅繆撝見寄<lb/>
人間無伯樂誰識是龍媒君意青雲乆吾年白髪催大<lb/>
寒推守火清夜只書灰消渴雖長病還思露一杯<lb/>
　　元日客懐<lb/>
四年元日客京塵孤館今朝復見春座上青氊於我舊<lb/>
鏡中華髪為誰新屠蘇入手思兒輩萱草囘芽憶老親<lb/>
澆酒願身從此始儒冠長作太平人<lb/>
　　春思<lb/>
<pb n="KR4e0103_WYG_002-17a"/>
東風吹雨正簾纎春色和雲壓四簷聽斷鶯聲殘醉醒<lb/>
杏花香底坐鈎簾<lb/>
　　雪晴<lb/>
瑶華一夜滿長安拂晚鸘裘愈覺寒地接陰涯全積聚<lb/>
路當陽處盡消殘烹茶未許陶家掃咏絮從教謝女看<lb/>
遥望鍾山霄漢際逈臨金闕玉龍蟠<lb/>
　　雪晴早行<lb/>
薄雪封雙井層氷沍六街馬蹄聲蹴蹴雞唱韻喈喈寒<lb/>
<pb n="KR4e0103_WYG_002-17b"/>
切詩人骨晴舒旅客懐何時歸舊里旭日卧閒齋<lb/>
　　巳丑歲初度<lb/>
縉也東西南北人年年初度喜逢春却憐父母生吾日<lb/>
便有乾坤着此身梅蕚折来香滿袖蓼莪誦罷思沾巾<lb/>
多情兩炬緋羅燭映席生花報喜頻<lb/>
　　春雪<lb/>
臘前未肯呈祥瑞春至憑誰為剪裁知是東皇均布澤<lb/>
園林無樹不花開<lb/>
<pb n="KR4e0103_WYG_002-18a"/>
　　瑞香花<lb/>
紫錦香囊細簇攅開時長得在春前丰姿只許江梅並<lb/>
不讓山樊與水仙<lb/>
　　承天門謝恩值雨<lb/>
隨例趨朝拜賜金俄逢晚雨到瓊林布衣不覺重重透<lb/>
恩澤霑來分外深<lb/>
　　懐僧智圓<lb/>
五臺山下雪紛紛謫去孤僧萬里身他日䝉恩歸舊寺<lb/>
<pb n="KR4e0103_WYG_002-18b"/>
休將衣鉢浪傳人<lb/>
　　春寒<lb/>
一冬賸有三春暖二月都無一日晴雨雪載塗泥滑滑<lb/>
黃昏猶未斷人行<lb/>
　　送韓伯永侍父扈駕之北京<lb/>
六龍扶駕擁旌旄之子從親豈憚勞定省常時趨直舍<lb/>
㫖甘隨處奉行庖春囘輦路生瑶草日照班衣映絳桃<lb/>
聽徹簫韶成九奏紫垣星拱卿雲高<lb/>
<pb n="KR4e0103_WYG_002-19a"/>
　　題卞野夫便面<lb/>
翠幕清風小畫船晚涼移近綠隂邊酒酣半倚蓬忩下<lb/>
閒聽呉姬唱採蓮<lb/>
　　春宵<lb/>
慱山香裊篆烟移絲筦無聲玉漏遲風動花枝忩外影<lb/>
半庭明月酒醒時<lb/>
　　送陳耘初任御史<lb/>
太平隄畔桞條黄訟簡烏臺日正長騘馬乘來朝下早<lb/>
<pb n="KR4e0103_WYG_002-19b"/>
春雲飛入繡衣香<lb/>
　　闘鷄<lb/>
昻尾高冠芥羽班幾年無敵向場間莫言死闘成何事<lb/>
供奉朝來賜錦還<lb/>
　　戊子歲四月十有七日陪金正字問馬校理敬游<lb/>
　　龍江過張茂異書館二十韻<lb/>
聖節朝㑹畢文士豫清暇偶陪二三子追隨石城下忽<lb/>
作龍江游輕舠得同駕晨風清且徐川流逝如㵼蒼茫<lb/>
<pb n="KR4e0103_WYG_002-20a"/>
一葦寛桅檣萬艘隘浦溆多人家陴塘少蒲稗露晞日<lb/>
已燠芳景當首夏絺綌换春服丰姿耀晴野稍稍路將<lb/>
近行行舟遂捨張生頗好事態度通閒雅况復有難弟<lb/>
見客即迎迓趨前致長揖邀我入廬舍却登池上樓還<lb/>
眺風邊榭槐桞高覆闌荼<graphic n="KR1048" url="https://raw.githubusercontent.com/kanripo/KR-Gaiji/master/images/KR1048.png" mimeType="image/png"/>廣盈架芸香散緗帙金碧<lb/>
絢圖畫清談殊未極展席陳罍斝殷勤起相勸情意美<lb/>
無價懽飲不記籌酣歌那肯罷坐覺天際岑沈沈夕陽<lb/>
下匆遽入巖關鐘聲促昏夜<lb/>
<pb n="KR4e0103_WYG_002-20b"/>
　　題呉興薛希賢清逺詩巻<lb/>
聞説呉興地幽深逺市朝千村同澤國一境斷塵囂四<lb/>
塞山横浦南潯路帶橋衣冠猶尚晉民物况逢堯蠶趂<lb/>
晴時浴桑依沃壤條繭絲從舊税保障减新徭烟暖苔<lb/>
花吐波寒芟葉銷吳姬朝擲杼估客夜吹簫霜斷漢多<lb/>
蠏風行樹有蜩看雲凭草閣聽雨卧蘭橈野色行常挹<lb/>
嵐光坐可招最憐君住處更覺趣清標蘋外鷗盟狎松<lb/>
邊鶴夢遥捲簾涼未度迎扇暑先消逸興詩千首閒情<lb/>
<pb n="KR4e0103_WYG_002-21a"/>
酒一瓢源開桃灼灼門掩竹瀟瀟翠聳巒融雪紋生浪<lb/>
激飃傳模停采筆移冩費生綃杜牧風流在𤣥真逸思<lb/>
饒他年容卜築来此老漁樵<lb/>
　　贈庶吉士楊宗朂<lb/>
高居深巷有餘清垂桞隂隂户半扃軒下盆池寒湛碧<lb/>
階前湖石翠為屏幾年染翰趨青𤨏長日承顔戲綵庭<lb/>
我欲問竒重載酒不妨聽講太𤣥經<lb/>
　　贈南昌朱鍊師<hi>鍊師南昌人去年游園來寓神樂觀今春將還告别賦此以遺之</hi>
<pb n="KR4e0103_WYG_002-21b"/>
南昌巍巍紫極宫樓閣縹緲如方蓬中有一人神氣充<lb/>
道與許遜相恭仝追逐宋倫彭諶宗名籍早入丹臺中<lb/>
髩髭皓皓顔如童電光炯炯雙青瞳羽衣五綵雲霞烘<lb/>
峩峩冠戴金芙蓉袖藏神劍蒼精龍一揮妖魅俱潛蹤<lb/>
呵叱雨師鞭雷公驅送將吏如奴僮羣迷普濟德愈崇<lb/>
下與塵世甦疲癃凌攝梵氣邀蒼穹斡旋造化多竒功<lb/>
昨聞游閩訪仙翁山川歴覽興莫窮逍遥未欲棲崆峒<lb/>
還來玉京朝九重相依弟子圜邱東借榻霞房金碧叢<lb/>
<pb n="KR4e0103_WYG_002-22a"/>
廣庭香爇烟洪濛滿座喜氣排寒冬我嘗問道恭儀容<lb/>
欣然接引坐高舂致言授我啟愚䝉頓除凡火燒心胸<lb/>
春光淡沲天宇融倐焉歸思如春濃清宵飛夢依巖松<lb/>
丹爐火伏微生紅朝來别去何匆匆飄然騎鶴凌太空<lb/>
空中環佩聲瓏瓏招我共往那能從何當逺駕洞庭風<lb/>
膝王閣下重相逢<lb/>
　　㑹真詩四首<lb/>
香閨未暝已成妝坐待殘暉下粉牆阿母初眠深院靜<lb/>
<pb n="KR4e0103_WYG_002-22b"/>
魂神多半出西廂<lb/>
漙漙玉露濕庭莎不覺涼侵襪底羅自是夜深心胆怯<lb/>
却嫌行處月明多<lb/>
衣褪香肌瘦不勝侍皃扶至困騰騰莫言良㑹春宵短<lb/>
猶勝前時獨背燈<lb/>
月淡星微夜漸分百年心事在逡巡無端侍女頻催去<lb/>
香散空齋不見人<lb/>
　　三憶效香奩體<lb/>
<pb n="KR4e0103_WYG_002-23a"/>
情隨飛絮逺悠揚夢繞梨雲去𣺌茫憶得芳卿春睡覺<lb/>
含羞嬾下合懽床<lb/>
曉鶯啼歇曙烟收花氣薰櫳日影浮憶得起來相伴坐<lb/>
緑隂深處看梳頭<lb/>
梨園樂府羨才名傳得龎師指下聲憶得小軒明月夜<lb/>
倚床微醉聽鳴筝<lb/>
　　送監生馬純玉歸省<lb/>
五載編摩近紫宸一朝歸省出成均馬周辭闕丹心在<lb/>
<pb n="KR4e0103_WYG_002-23b"/>
萊子趨庭綵服新山店酒香寒駐馬江亭月色暮留人<lb/>
東風又緑瀛洲草囘首鄉園總是春<lb/>
　　七夕舟次圖山渚<lb/>
月暎圖山暑氣收今年七夕在歸舟穿針未及臨池榭<lb/>
乞巧何妨倚柁樓烏鵲盡從今夜去銀河遥接大江流<lb/>
酒醒起坐看牛斗擬泛靈槎天上游<lb/>
　　送常上人住蘇城天王寺<lb/>
巍巍梵刹古宫邊講席新登况盛年山逈桞橋聞錫振<lb/>
<pb n="KR4e0103_WYG_002-24a"/>
林開槐市見燈然芭蕉緑上翻經葉簷蔔香飄煮茗烟<lb/>
好對清風揮玉塵蓮花漏底坐談𤣥<lb/>
　　題畫<lb/>
石路仙源無盡頭山花漂歇水還流衡門緑樹春風裡<lb/>
時見人來杖履游<lb/>
　　題雪梅羣鳥圖<lb/>
淵上寒多雪未消雨竿風竹翠翛翛莫言衆鳥來喧集<lb/>
今夜梅花正寂寥<lb/>
<pb n="KR4e0103_WYG_002-24b"/>
　　賦得千人座送沈寅仲<lb/>
林下盤陀石山中不記春地看無一畆客坐僅千人雲<lb/>
䕶平如砥苔封厚似茵祖筵從座設懽㑹在逡巡<lb/>
　　挽圓鑑中上人<lb/>
憐師逺謫去臺山長路漫漫竟不還身伴孤雲埋雪嶠<lb/>
魂隨片月到松關聲名擬傅高僧裏詩巻空留百世間<lb/>
欲向禪忩歌楚些那堪雙袖淚潸潸<lb/>
　　七夕二首<lb/>
<pb n="KR4e0103_WYG_002-25a"/>
烏鵲成橋處銀河湛欲流月隨穿線女香散曝衣樓天<lb/>
上逢今夕人間幾度秋靈槎如有便還許客星游<lb/>
百子池邊灝氣清蛛絲旋繞夕風輕鸞機停賦天孫錦<lb/>
鶴駕迎吹子晉笙玉露洗開秋萬里銀河㵼盡漏三更<lb/>
誰家兒女深閨裏乞巧時聞語笑聲<lb/>
　　謝人惠鏡<lb/>
明錬由來在刮磨此心如水共君何不因逺寄蕭齋底<lb/>
白髪那知有許多<lb/>
<pb n="KR4e0103_WYG_002-25b"/>
　　送呆上人住杭皋亭山寺<lb/>
纔看白下駐旛幢又見浮杯渡浙江山峙皋亭清有㡬<lb/>
師如荆玉美無雙巖前虎伏晨聽法池上龍游夕受降<lb/>
聞説楊梅味偏勝筠籠滿摘寄吟忩<lb/>
　　燈夕後二日雨中盛子勉招飲就宿金文鼎清風<lb/>
　　樓<lb/>
西園飲散暝煙浮南市燈昏雨未收歸路誰憐狂客醉<lb/>
出門深感故人留梅飄絳雪香侵榻竹撼清風翠遶樓<lb/>
<pb n="KR4e0103_WYG_002-26a"/>
殘酒醒來渾不寐獨吟詩句擁寒裯<lb/>
　　辛邜花朝偕沈二秀才壁蘇校書復游南郊二首<lb/>
南郊春色好况復是花朝佳興隨時偶清游不預招壺<lb/>
觴雖有限山水益何饒更待清明約重過白下橋<lb/>
拂曉出都門長干日已暾聞歌桃葉渡沽酒杏花村公<lb/>
等文章溢吾儕道義存佚遊非所樂風詠縂堪論<lb/>
　　題畫次周履道韻<lb/>
竹忩微雨晚尊涼芸几無魚帙有香憶得日家隣虎阜<lb/>
<pb n="KR4e0103_WYG_002-26b"/>
縈迂林木帶山塘<lb/>
　　題溪山春雨圖為淞江金文鼎賦并畫<lb/>
春雲作隂知幾日春雨連朝踈更宻浦樹含滋山氣昏<lb/>
杜若生香溪水溢霜微潤物聽無聲霡霂如膏似有情<lb/>
多處人家踰冷節幾株榆栁變清明横塘路轉林亭側<lb/>
賈船漁艇晝停息鵓鳩聲靜鷓鴣啼滑滑深泥行不得<lb/>
東山癡客興尤佳冒雨從容立水涯短屐縁溪粘碧蘚<lb/>
飛盖張油映綠槐浮漚滿汀波不起喚得渡邊舟欲艤<lb/>
<pb n="KR4e0103_WYG_002-27a"/>
應近隔㟁野人家相約晴来看桃李聞説高人住處清<lb/>
九峯三泖在簷楹還憶東郊勸農日時將簔笠餉春畊<lb/>
　　題畫馬<lb/>
發跡斷從兾北來無人不道是龍媒如何飽食天閑粟<lb/>
猶向平原齧草荄<lb/>
　　三月晦日<lb/>
忍見紅驚堕那堪泪暗垂客懐春盡日歸夢夜深時故<lb/>
國鶯聲老他鄉髩影衰破除無别物終藉酒盈巵<lb/>
<pb n="KR4e0103_WYG_002-27b"/>
　　題莊公瑾所畫春山林館圖<lb/>
畫堂未晝簾高捲佳樹欣榮春意逺弄晴天氣雨霏霏<lb/>
幾日隂寒風翦翦重屏映烘雲母薄逺岫愁橫眉黛淺<lb/>
微紅輕折短牆桃新碧暗生閒砌蘚春水平堤杜若香<lb/>
紅橋隔岸垂楊輭藥欄人睡亂啼鶯花逕客稀閑吠犬<lb/>
青籠老人漆園吏平昔丹青共稱喜前年作客鳯皇州<lb/>
一室清幽大如蠒常時適意恣揮灑從把襟懐漫舒展<lb/>
人間一幅重千金直即此圖世尤尠何當置我碧忩前<lb/>
<pb n="KR4e0103_WYG_002-28a"/>
長日看書自消遣<lb/>
　　清明<lb/>
栁暗春城絮正飛曉寒猶怯試羅衣塵中車馬香風隘<lb/>
牆裏秋千笑語稀炊散榆煙來客舍香隨杏酪到隣扉<lb/>
相逢日暮天街上無處游人不醉歸<lb/>
　　寄張德裕<lb/>
余昔在鄉里佳樹接芳園今來游上國復獲常討論當<lb/>
春愔散策暇日翫清尊幽悰並無託欲與靜者言<lb/>
<pb n="KR4e0103_WYG_002-28b"/>
　　溪上<lb/>
金飈散林樾碧篠餘禽哢天浄生岑迓波澄鏡湖空渺<lb/>
𣺌渚鷗前漁艖夕陽送<lb/>
　　送蘇監生復還家<lb/>
纔辭東觀入成均又見治裝去謁親為客情懐如昨日<lb/>
到京才學勝他人歸遲莫訝縫衣舊志遂應當戲綵新<lb/>
想是今年除夜酒團欒坐待故園春<lb/>
　　送呉敏學還呉省親<lb/>
<pb n="KR4e0103_WYG_002-29a"/>
雙親白髪老東呉令子丹心向帝都正及歲寒歸故里<lb/>
不辭雨雪載長途無人似爾情偏厚有酒如澠興不孤<lb/>
他日相思凝望處暮雲春樹縂糢糊<lb/>
　　游神樂觀<lb/>
烟霞縹緲接鐘山舉首天壇只尺間地滑醴泉來玉甃<lb/>
風飄神樂下仙闤壺中月冷梅初白洞口松寒鶴未還<lb/>
欲就丹房傳秘訣還從羽客駐紅顔<lb/>
　　極目<lb/>
<pb n="KR4e0103_WYG_002-29b"/>
極目呉頭水棲身白下門艱難愁疾病寥落怕黃昏泣<lb/>
血親俱殁傳家子獨存幾年歸未得心事向誰論<lb/>
　　題醫士景文偉秋林讀書圖<lb/>
踈峯澹秋色逺水㴠晴旭梧篁迭映蔚蒲葦相依緑幽<lb/>
人日無事覽賞澄心目手持軒岐書步入松齋讀時聞<lb/>
伊吾聲浪浪出林麓誰能悟攝生寡嗜恒自足<lb/>
　　醉歸<lb/>
有客招暮飲值我出未歸掃門俟良乆剪燭頻光輝賓<lb/>
<pb n="KR4e0103_WYG_002-30a"/>
朋時在席童子還開扉跫然屐聲至接引褰重幃相見<lb/>
即懽悦滿座生春暉汎飲不計籌欲起屡牽衣入門已<lb/>
三鼓銀漢星斗稀隣雞鳴喔喔朝馬去騑騑宿酲未能<lb/>
解旦氣存幾希醒醉日復日世事竟相違<lb/>
　　題劉孟功竹深處二十韻<lb/>
高人畱客處萬頃緑雲中清閟渾無暑涼隂不待風交<lb/>
枝迷翡翠接葉隱房櫳俗地無塵到仙壇有路通影篩<lb/>
金瑣碎聲雜珮丁東栖宿看儀鳳翺翔下顥穹楚雲朝<lb/>
<pb n="KR4e0103_WYG_002-30b"/>
晻冉湘月夜空濛林暗容春鳥庭寒避夏蟲蕭騷依枕<lb/>
簟音韻合絲桐酒或眠看醒愁同對坐空粉痕銷舊籜<lb/>
雨色翳新叢裁笛從江叟為竿任釣童屐粘苔逕碧忩<lb/>
映露燈紅借看隨人興何須問主翁還持蒼玉杖來扣水<lb/>
晶宫溪逸情偏遇林賢趣未窮虛心君子並勁節古人<lb/>
同幾見凌霜雪孤高倚華嵩淇園秋漸晚呉苑歲將終<lb/>
宜隱篔簹谷深藏造化功<lb/>
　　題蘇性初秋林學舍<lb/>
<pb n="KR4e0103_WYG_002-31a"/>
金颷初動蟬鳴歇雨過輕涼散清樾佳士研精不下帷<lb/>
驚見素商隃八月林踈几净絶纎埃長日書聲隔崦來<lb/>
朱露滴殘楓葉老芸香過盡桂花開人生等閑駒過隙<lb/>
羨子青年勤努力夜忩燈火喜相親平砌分隂知更惜<lb/>
嗟余廢弛竟無謀筆硯荒蕪幾度秋年光逝水追何及<lb/>
時向西風嘆白頭<lb/>
　　深冬<lb/>
深巷家家雪蕭齋處處風年華看漸老詩興轉無窮更<lb/>
<pb n="KR4e0103_WYG_002-31b"/>
約尋梅伴還依曝背翁艱難經歴遍不覺尚飄蓬<lb/>
　　冬夜<lb/>
落日下平原幽齋向昏黑朔風四座來寒月澹無色青<lb/>
燈輝耿耿形影在空壁時方畏嚴凝兀坐起未得家僮<lb/>
侍其傍為我長太息入厨具杯酒園蔬夜挑摘殷勤置<lb/>
几前相勸飲涓滴徘徊酌且盡塵慮俱蕩滌長吟復高<lb/>
歌時將唾壺擊焉知醉漸醒轉復動愁慽念彼故園中<lb/>
兒女在家室寒更擁地爐斯時正岑寂相思不相見今<lb/>
<pb n="KR4e0103_WYG_002-32a"/>
夕復何夕起望牛女星迢迢河漢隔<lb/>
　　題沈克全鶴沙八詠<lb/>
海日空濛裡仙山縹渺間樓前人指㸃嵐際鶴飛還<hi>海缶</hi>
<hi>晴嵐有招鶴樓</hi>
靜夜徃來絶垂虹跨秋水兩岸綠楊中人家明月裡<hi>虹橋</hi>
<hi>夜月</hi>
聲動霜飛華聲沈月低影客舟將夢囘聞時發深省<hi>潮音</hi>
<hi>晚鐘</hi>
<pb n="KR4e0103_WYG_002-32b"/>
寒塘潮漸滿暮艇赴潮歸人語烟中集鳥驚樹上飛<hi>醎塘</hi>
<hi>晚棹</hi>
春雨濡膏澤東莊足一犁農歌聽漸窅烟樹望中迷<hi>東莊</hi>
<hi>春雨</hi>
閃閃落霞邊飛驚去兩兩返景入西灣復照淒<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>上<hi>西灣</hi>
<hi>夕照</hi>
翟公有故園客散罷歌舞不知翟公先此地曽榛莽<hi>翟公</hi>
<hi>故園</hi>
<pb n="KR4e0103_WYG_002-33a"/>
彭仙乘鶴去閑室閟松隂明月自來照白雲閑到今<hi>彭仙</hi>
<hi>閑室</hi>
　　還家<lb/>
舊業山塘半蕭蕭屋數椽琴書縂零落風景只依然高<lb/>
樹殘陽裏青山暮雨邊歸來秋尚早隨處嫩涼天<lb/>
　　登天平山白雲亭<lb/>
白雲泉上白雲亭京國歸來喜重登欲試座間誰老健<lb/>
酒酣先上最高層<lb/>
<pb n="KR4e0103_WYG_002-33b"/>
　　咏蘭<lb/>
只合度琴成雅操不須紉佩惹清風若非歲晚幽香在<lb/>
何異蓬萊隱谷中<lb/>
　　題竹<lb/>
夢醒虛堂月半斜毵毵涼影拂忩紗恍疑人曳青鸞尾<lb/>
來向閒庭掃落花<lb/>
　　甘露瑞應詩<lb/>
鑾輿曉出都門外狩獵平原為觀稼千村雞犬寂無聲<lb/>
<pb n="KR4e0103_WYG_002-34a"/>
萬騎經過肅嚴戒維時孟冬若春深和氣融融滿空界<lb/>
乃知德澤符天心釀此甘液垂沆瀣紛紛㸃綴松栢間<lb/>
燦若明珠照迴駕葉上迎風色愈堅林間暎日光相射<lb/>
賜時頓減詞臣渴嘗處即起吾氓賖小人何幸覩清平<lb/>
獻納遥臨玉墀拜<lb/>
　　贈中書舍人朱孔昜<lb/>
天上新承雨露濃聲名籍籍冠羣公<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>心翰墨鍾王繼<lb/>
適意丹青顧陸同朝後歸來應有興閑邉揮灑想無窮<lb/>
<pb n="KR4e0103_WYG_002-34b"/>
欲持布鼓雷門去常恐雲深路未通<lb/>
　　夀金秀才鉉母八十<lb/>
鉉也慈親夀且康鬖鬖垂白在高堂毎逢初度中秋近<lb/>
况是今年八十强親友懽趨同預席兒孫拜舞各稱觴<lb/>
雲中冉冉來王母持賜蟠桃一顆嘗<lb/>
　　題周士原所索余畫<lb/>
邈得林泉趣清幽思不繁烟霞𣺌無際竹樹自成村地<lb/>
接王猷宅湖當賀監門山腰雲鎖㫁澗口雨衝渾境勝<lb/>
<pb n="KR4e0103_WYG_002-35a"/>
民居僻年豊俗尚敦書聲來杏塢漁唱起桃源社散田<lb/>
家晚鐘鳴野寺昏濡豪還自適得句共誰論展玩添新<lb/>
墨沈吟想故園他年從隱遯此景可攀援<lb/>
　　逢偶先生武孟<lb/>
家住呉門便識荆一時傾盖若生平毎憐逺别知何處<lb/>
誰料相逢却在京厠跡忝為前輩友論交已近十年情<lb/>
還思虎阜尋僧路松下曽陪杖屨行<lb/>
　　雪中次偶武翁韻<lb/>
<pb n="KR4e0103_WYG_002-35b"/>
頃刻交衢積尺餘翻翻縞帶逺隨車寒侵紙帳春雲薄<lb/>
光映燈忩夜色虛望㫁人來那有棹欲尋梅去恐無驢<lb/>
閉門僵卧幾三日枕冷床頭一本書<lb/>
　　寄沈徵士壁客忩卧病<lb/>
憐君卧病值除冬一榻翛然旅寓中枕畔香緘新藥裹<lb/>
壁間吟滿舊詩筒寒驚曉砌霜華白暖愛晴忩日色紅<lb/>
擬待明朝扶杖起探梅同步石城東<lb/>
　　雪中喜周助教洽金正字問張校書譽同訪<lb/>
<pb n="KR4e0103_WYG_002-36a"/>
羈人兀坐空齋曉雪花撲簾正繚繞忽驚騎從隘荆扉<lb/>
恍若羣仙下蓬島入門和氣盎如春滿座寒威頓除埽<lb/>
相延茗話故遲遲旋置杯盤陳草草舉酒高歌白苧辭<lb/>
未醉情懐即傾倒却咲舟中王子猷不見山隂戴安道<lb/>
　　喜龔審言見訪<lb/>
呉下龔高士新從故里來入門丰采舊怜我髩毛衰共<lb/>
坐論書畫相延置酒杯蕭齋看日莫不得更徘徊<lb/>
　　京華<lb/>
<pb n="KR4e0103_WYG_002-36b"/>
京華㞐九載生計只依初詩與年俱老情于世共踈無<lb/>
聊還對酒健㤀亦觀書欲把儒冠棄他謀恐不如<lb/>
　　送馬孝亷敬函骨歸𦵏<lb/>
歲月如流水蹉跎髩漸霜全家來上國七載值三䘮白<lb/>
玉函歸日青山是故鄉雙親正丘首孝義有輝光<lb/>
　　長至<lb/>
喜見微陽復渾㤀半㸃愁日光浮客座和氣藹神州賓<lb/>
友慵迎送兒童任去畱天時與人事催促未能休<lb/>
<pb n="KR4e0103_WYG_002-37a"/>
　　聽雨<lb/>
骨月辭来久天涯各一方客邊難聽雨枕上易思鄉多<lb/>
病驚寒早無眠覺夜長明朝如覽鏡知自髩添霜<lb/>
　　寄太學生蘇復省親未至<lb/>
雪晴時節送君歸今見都門雪又飛别去豈無書繫雁<lb/>
相思空有泪沾衣只知近日丹青遍宜念經年故舊違<lb/>
肄業終當還胄監孝心莫乆戀庭幃<lb/>
　　得家書<lb/>
<pb n="KR4e0103_WYG_002-37b"/>
有子居呉地無書到鳳臺近因謳棹便脩得一封來讀<lb/>
罷愁還喜閒時巻復開為言丘隴上松栢重新栽<lb/>
　　歸遲<lb/>
出山容易入山遲落盡松花與桂枝為愛夕陽成立乆<lb/>
不關逢客話多時<lb/>
　　題金正字白雲塢藏親圖<lb/>
峩峩丘隴白雲深鬱鬱松楸結晝隂拜埽惟兄兄更殁<lb/>
展圖官舍倍傷心<lb/>
<pb n="KR4e0103_WYG_002-38a"/>
　　懐劉德清<lb/>
逺别誠何易重期信覺難相思萬里外兀坐一燈殘梁<lb/>
苑梅空老官河雁獨寒間關頭漸白猶自戀儒冠<lb/>
　　雪中訪金隱士鉉<lb/>
雪中攜策短林下訪幽居籬犬先迎客門生罷讀書咲<lb/>
談雖自惬懐抱為君舒坐乆清如許歸來興有餘<lb/>
　　倦夜<lb/>
客邊將歲暮雨雪暗荒郊夜冷衾成鐡風狂屋巻茅愁<lb/>
<pb n="KR4e0103_WYG_002-38b"/>
膓縈九曲漏鼓聽三敲自念身多病經年絶故交<lb/>
　　對雪次韻<lb/>
氷蛾亂撲紙忩鳴凍得銀壺㫁漏聲靜擁地罏添炭坐<lb/>
不知天女散花輕他年鬚髩應争皓此夜襟懐愈覺清<lb/>
故友耐寒多逸興逺緘珠玉慰羈情<lb/>
　　江雨軒為偶武翁賦<lb/>
雲脚四簷垂風濤隔幔帷軒中人睡起江上雨來時淅<lb/>
瀝篷偏響縱横葦亂欹渚鷗輕喜浴汀樹逺含滋南浦<lb/>
<pb n="KR4e0103_WYG_002-39a"/>
深三尺東皋足一犂桑鳩昏逐婦秧馬緑生漪已斷黃<lb/>
梅候將臨白露期檣柖應被澤絺綌恐相疑潤獨琴書<lb/>
覺涼先枕簟知榜歌聽漸杳征櫂去何遲𣺌𣺌滄洲趣<lb/>
溟溟湖海思擬將蓑笠去剪燭夜談詩<lb/>
　　送韓伯承還呉<lb/>
今朝佳節是花朝相送重來白下橋老語生憎鶯舌巧<lb/>
新愁翻壓栁眉嬌天街有雨塵還少酒巷無風斾自揺<lb/>
咫尺清明歸未及羨君先上木蘭橈<lb/>
<pb n="KR4e0103_WYG_002-39b"/>
　　題芭蕉仕女圖<lb/>
蕉緑映纎裳沉吟對夕陽妾心無改易團扇又炎涼<lb/>
　　題狎鷗圖<lb/>
我生豈有狎鷗方鷗自飛來狎我旁閑倚滄浪歌一曲<lb/>
淡然鷗我兩相忘<lb/>
　　清明日郊行有感<lb/>
鳳臺南下少平田舊塜新墳逺近連但見清明來拜埽<lb/>
那知歲月暗推遷苔侵翁仲寒猶立草没騏驎煖尚眠<lb/>
<pb n="KR4e0103_WYG_002-40a"/>
無限客魂招不得東風落日怨啼鵑<lb/>
　　題顧静像次王孟端韻<lb/>
秋蘭為珮葛為巾笑裏吟邊縂是春莫道似翁閒箇少<lb/>
有閒未㑹作閒人<lb/>
　　題仙山圖<lb/>
路轉仙源無盡頭花飛紅雨暗溪流松根白石春猶卧<lb/>
洞口殘棋曉未收杖履逍遥來羽客烟霞縹𣺌出璚樓<lb/>
誰憐磵底芝空老月滿商山幾度秋<lb/>
<pb n="KR4e0103_WYG_002-40b"/>
　　送監生毛彦高歸省<lb/>
研精胄監歲華深歸省庭闈遂孝心蘋沼香生芹正緑<lb/>
石壇花落杏成隂停橈易盡頻傾酒執手難分欲去襟<lb/>
想到高堂稱夀日春風簾幙晝沈沈<lb/>
　　送監生馮伯禎歸省<lb/>
栁暗都門絮正飛客舟今日先春歸傍人啼鳥聽來歇<lb/>
漂渚殘花坐見稀别去暫離司業席到時重看老莱衣<lb/>
明朝堂上供甘旨入饌江魚笋共肥<lb/>
<pb n="KR4e0103_WYG_002-41a"/>
　　重送二首<lb/>
共向江亭把酒巵酒酣還復共題詩故人歸省懽無極<lb/>
他日重來㑹有期親舍白雲看漸近行舟緑水去何遲<lb/>
依依霽女門前栁知見君還定展眉<lb/>
胄子今朝歸省日斑衣近喜沐恩波雲開京口山如畫<lb/>
風定江心鏡自磨歌罷驪駒鄉思杳傾殘醽醁醉顔酡<lb/>
到家莫訝春將盡惟此餘春想更多<lb/>
　　陪張譽訪趙山居<lb/>
<pb n="KR4e0103_WYG_002-41b"/>
暇日偶陪仙侣櫂深春逺訪隱君家衡門寂静風塵少<lb/>
座榻清幽興趣加林下烹葵嘗舊酒山中斵笋煑新茶<lb/>
阿戎情厚㤀歸去醉卧山忩月色斜<lb/>
　　賦得虎丘送别二首<lb/>
天上樓臺海上山何年移却在人間不因此地多清勝<lb/>
那得遊人數徃還望處已添吟詠興到時頓觧别離顔<lb/>
今朝送客同春去門外白雲千頃閑<lb/>
相送瀛洲客來登海湧峰巗雲騰白虎池劔躍蒼龍境<lb/>
<pb n="KR4e0103_WYG_002-42a"/>
勝詩情惬盃深别思濃匆匆分袂處高塔夕陽舂<lb/>
　　漫興<lb/>
乆客還家白髪新龍鍾贏得是間身今朝偶向溪邊坐<lb/>
惟有青山識舊人<lb/>
天净波澄暑雨收蒼松影落釣魚舟青山本是閑邊友<lb/>
不獨忘機有社鷗<lb/>
解后尋詩作勝游翠微深處山亭幽鳥啼花落春將去<lb/>
惟見寒泉石上流<lb/>
<pb n="KR4e0103_WYG_002-42b"/>
碧樹隂隂帶翠灣板橋南下草亭閑誰知梅雨初晴後<lb/>
便有人來坐看山<lb/>
樹林隂翳疑無日泉石清寒不待風露頂脫巾消散處<lb/>
坐㤀人世在爐中<lb/>
菁䓤樹隱赤闌橋浦溆人家望望遥開過桃花春浪暖<lb/>
閑看翡翠戲蘭苕<lb/>
邨邨昏黑樹隂濃只尺湖塘路不通夜半風來吹散雨<lb/>
棹歌依舊月明中<lb/>
<pb n="KR4e0103_WYG_002-43a"/>
　　題柱瓊草堂遺意巻二首<lb/>
舊業成都萬里橋百花潭北草堂遥門無縣吏催租稅<lb/>
座有隣翁慰寂寥松影滿庭閑白日茶烟繞榻颺清颷<lb/>
酷憐杜甫成詩史翻咲揚雄作解嘲<lb/>
草堂遺趾在重搆剪荒榛松偃呉門月花移蜀地春流<lb/>
芳知有本繼業豈無人喜到瓊枝茂詩宗又一新<lb/>
　　題避暑圖<lb/>
巖前碧樹映樓臺檻外芙蕖午晝開不信清虛無暑到<lb/>
<pb n="KR4e0103_WYG_002-43b"/>
直疑高處有風來<lb/>
　　賦得龍門送范原紹應聘<lb/>
凌雲峭壁聳崔巍不待神功禹鑿開一徑直通天上路<lb/>
雙崕隔斷世間埃雖無鎖鑰常關閉肯放豺狼恣徃來<lb/>
今日送君騰躍起從龍為雨潤枯荄<lb/>
　　游天池訪愷上人不遇<lb/>
山中夏將半嘉樹敷隂重閑攜緑玉杖拄到青蓮峯苔<lb/>
徑少行客惟有舊游踪臨池滌煩襟萬壑來松風蘭若<lb/>
<pb n="KR4e0103_WYG_002-44a"/>
倚天間岧嶤白雲封高軒敞巖穴疎櫺銜翠濃未縁釋<lb/>
子共所欣良友同明當發毫素贅言貽愷公<lb/>
　　青來軒為范原紹賦<lb/>
青嶂排雙闥巍然南竹扉晴嵐凝客座涼翠襲人衣月<lb/>
為鳴琴出雲當巻幔歸還思郡齋裏曽對謝𤣥暉<lb/>
　　贈致仕徐樂餘<lb/>
白頭太守文章伯晚節桑榆景倍饒莫道户庭常不出<lb/>
時還送客到溪橋<lb/>
<pb n="KR4e0103_WYG_002-44b"/>
　　訪徐汝南<lb/>
不覩南州已十年滸溪風景只依然遂初軒下重逢日<lb/>
共坐南薰雪滿顚<lb/>
　　題湖山小景<lb/>
蒹葭渺無際逺水接平川閑雲曳歸鳥影落鏡中天若<lb/>
人載書畫彷彿米家船遵彼灌木隂對此佳山前誰能<lb/>
結鷗社㤀機終淡然<lb/>
　　題徐山人居<lb/>
<pb n="KR4e0103_WYG_002-45a"/>
家住萬安山茅堂循翠灣邨連青嶂逺門掩白雲閑尊<lb/>
酒相娯樂朋游日徃還長時開<hi>闕</hi>坐静向碧忩間<lb/>
　　奉親堂<lb/>
人說錢郎孝親齊孟母賢朝耕南畆上夕拜北堂前映<lb/>
日春萱麗迎風綵袖偏旨甘能養志喜懼雪盈顚<lb/>
　　題畫二首<lb/>
天光雲影孤舟靜松韻濤聲六月寒非是市朝無夢到<lb/>
樗材只合老漁竿<lb/>
<pb n="KR4e0103_WYG_002-45b"/>
梅栁大家白板扉蘋花開處水禽飛扁舟記得江鄉路<lb/>
蟹㫁漁罾對夕暉<lb/>
　　題王孟端松木竹石<lb/>
中書舊宅九龍山石木踈篁靜掩關一自金臺仙去後<lb/>
空留遺墨在人間<lb/>
　　題赤壁夜遊圖<lb/>
丹山峭壁聳嵳峩江水無聲月色多漫興誰能重載酒<lb/>
洞簫吹和扣舷歌<lb/>
<pb n="KR4e0103_WYG_002-46a"/>
江空木落肅霜天月影隨人也上船半夜濤聲驚鶴夢<lb/>
翻身篷底不成眠<lb/>
　　竹浪軒<lb/>
湘波萬頃净纎埃嶰谷翻為灔澦堆風撼翠濤平地起<lb/>
雪消青漲屋頭來簟紋細蹴龍鱗動扇影輕揺雉尾開<lb/>
若從虛舟游世外肯騎翔鳳下蓬萊<lb/>
　　遺安堂<lb/>
逈臨城府闢書堂嘉樹扶疎翠繞牆近買故侯荒苑囿<lb/>
<pb n="KR4e0103_WYG_002-46b"/>
勝教諸子藝麻桑一時劉表言辭易千載龎公興趣長<lb/>
我老無心在官禄秋風夏日自炎涼<lb/>
　　送施鍊師濶静佐武當五龍宫<lb/>
仙袂逺辭雙鳳闕天書召赴五龍宫承來雨露清虛外<lb/>
步入烟霞縹𣺌中環珮珊珊揺曙月儀旌冉冉度春風<lb/>
佇看静掃金壇夜端簡澄心祀碧空<lb/>
　　重送<lb/>
長揖謝流俗飄然出帝畿龍隨孤劍去鶴伴片雲飛符<lb/>
<pb n="KR4e0103_WYG_002-47a"/>
篆留人世宗風振羽衣林泉明月在樽酒故人違<lb/>
　　送翰林劉孟功姪鐘還呉<lb/>
君家呉望族名冠儒林表自昔我先人素有通家好若<lb/>
翁余同庚交誼如管鮑翁也蚤世乆余亦漸衰老阿戎<lb/>
能繼業丰姿美年少賦罷擬揚雄詩成驚謝朓一朝省<lb/>
世父治裝逺來到欲慰十載别不憚千里道再叙骨肉<lb/>
情重講家庭教談話毎宵分尊卑惬懐抱昨承訪蓬蓽<lb/>
出迎雙屐倒從容問答間寒威頓除掃高門産麒麟吾<lb/>
<pb n="KR4e0103_WYG_002-47b"/>
儕亦光耀正欣接吟席又復理歸棹草色瀛洲新鶯聲<lb/>
上林早相送出都門春江波浩浩<lb/>
　　題畫贈鄉友朱景昭<lb/>
我本麋鹿儔乆居山水窟十年走黃塵雙髩生華髪愁<lb/>
來能自遣畫就即吟詩興至不可道醉墨交淋漓清風<lb/>
毎盈襟白雲將隨席瀟湘與洞庭千里窮咫尺東呉有<lb/>
佳士觀光來國都手持一片玉需我作新圖胷中有丘<lb/>
壑肯為流俗冩感君交誼深何吝重揮灑青巒叠霄漢<lb/>
<pb n="KR4e0103_WYG_002-48a"/>
緑樹帶烟霞悠哉清絶地彷彿似君家君家吾住近只<lb/>
隔東西水林下草堂開賓朋日延佇投老戀鄉土毎畫<lb/>
想林泉形泊不能往空賦式微篇<lb/>
　　為徐希孟題溪山風雨圖<lb/>
濕雲壓嶺天宇低隂風號木山獸啼石林蒼莽晝如夜<lb/>
咫尺不辨東與西倐焉山雨隨風至萬壑千巗馳鉄騎<lb/>
老虬恣鬼驅羣霾起蟄靈湫㤀歸去野翁張盖如匆迫<lb/>
薄暮家中應有客不憚前村沽酒還畱客從容永今夕<lb/>
<pb n="KR4e0103_WYG_002-48b"/>
憶昔年時來諸君入門西崦已浮雲閒庭落葉起蕭索<lb/>
空山暮雨來紛紛此時欲去無騶僕下榻感君延我宿<lb/>
坐乆聽殘逺寺鐘談深剪盡西<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>燭今朝偶得到林泉<lb/>
漫將圖畫繼當年乞身何日䝉恩澤歸向家山聽雨眠<lb/>
　　送周文伯<lb/>
通波亭下路烟草望迷漫春色相將暮晨征尚怯寒鄉<lb/>
關他夕夢尊酒暫時懽容易頭教白襟懐好自寛<lb/>
　　送人還慶逺盧晦<lb/>
<pb n="KR4e0103_WYG_002-49a"/>
論交何必舊傾蓋即相知政喜聽談講那堪話别離前<lb/>
言如有定後㑹豈無期萬里宜州路添多箧内詩<lb/>
　　全孝堂為刲股年孝子賦<lb/>
剪落紅鮮縷調和作肉糜供來香滿室嘗處雪盈匙母<lb/>
愈皃増喜皃瘢母不知潘輿還舊里萱砌日遲遲<lb/>
　　送朱給事中諒起復<lb/>
東呉朱孝子北闕老朝臣報國丹心切居喪白髪新玉<lb/>
峰晴帶雪京樹逺含春共醉津亭酒帆開少故人<lb/>
<pb n="KR4e0103_WYG_002-49b"/>
　　題倪雲林竹<lb/>
與竹傳神勝冩生能兼書法藝尤精定知筆意雖殊俗<lb/>
不及雲林一種清<lb/>
　　牧牛圖<lb/>
水田高下秧針緑桑暗不聞鳴布榖家家牛閒僮亦閑<lb/>
盡向村前來放牧清晨騎牛出門去薄暮牽牛歸囤宿<lb/>
郊原草肥牛可芻陂塘水暖牛堪浴風外時將短笛横<lb/>
吹出無腔太平曲不愁身上衣裳單但願家中食充足<lb/>
<pb n="KR4e0103_WYG_002-50a"/>
　　題湖山勝概圖<lb/>
春深湖水碧如天雨後雲峰翠作鈿好是人家臨水住<lb/>
柴扉開近白鷗邊白鷗飛處林塘逈蒼松影落莓苔靜<lb/>
不放狂塵過板橋還從清士尋蘿逕過午北忩殘夢醒<lb/>
間吟步上水心亭看盡征㠶投極浦方聽漁唱滿前汀<lb/>
野翁載鶴來何處授與千錢堪買取㑹待他時養性馴<lb/>
相隨湖上尋梅去<lb/>
　　賦得秦淮夜月送清平陳光逺<lb/>
<pb n="KR4e0103_WYG_002-50b"/>
少年作客金陵遊曽向秦淮夜泊舟舟中明月窺人入<lb/>
沙際寒烟貼水浮此時孤坐心悽惻對月思家眠未得<lb/>
登㟁敲開賣酒家沽取一樽看月色於今華髪住神京<lb/>
卻來此處餞君行清光見我還依舊别思縁君倍感情<lb/>
人生後期那可卜且對姮娥勸醽醁莫辭盡醉唱陽關<lb/>
休聽隔江商女曲<lb/>
　　賦得烏衣夕照送人<lb/>
朱雀橋頭閑眺望垂栁隂隂覆深巷春風揺蕩酒旗邊<lb/>
<pb n="KR4e0103_WYG_002-51a"/>
夕陽多在紅樓上經昔惟誇王謝家於今此地盛繁華<lb/>
驕驄絡繹穿芳樹飛燕高低拂落花長安大道連阡陌<lb/>
沽酒時來送行客明霞燦爛映酡顔倒景留連照離席<lb/>
金烏疾飛如電過黄昏促迫愁奈何何當重向巷南醉<lb/>
為君揮郤魯陽戈<lb/>
　　題畫為范孟迪賦兼簡金尚素<lb/>
呉中近代幾人畫山水黄鶴山人仙去丹林逝後來作<lb/>
者不無人名重於今能有幾憶昨少年時嗜畫復眈詩<lb/>
<pb n="KR4e0103_WYG_002-51b"/>
到今兩無成白首空嗟咨范翁余忝絲蘿戚索我冩圖<lb/>
常未得今年作客來金陵復和衡門需路筆蹇余疾苦<lb/>
嬰懐抱况非昔感翁意誼乆殷勤何辭眼翳心茅塞吮<lb/>
豪為作山居圖彷彿翁家移座隅清風林壑氣分爽落<lb/>
日禽鳥户喧呼松根茅屋矮澗底草亭孤神隨雲出没<lb/>
興與墨糢糊圖成頗自清心目翁意趦趄仍未足明明<lb/>
須求尚索君揮灑淋漓成二幅<lb/>
　　横塘深趣<lb/>
<pb n="KR4e0103_WYG_002-52a"/>
周郎舊業横塘東山明水秀清無窮軒忩景致四時在<lb/>
佳趣不與尋常同烟霞縹緲成林壑竹樹萦迂帶村落<lb/>
山寺鐘來近上方石橋路轉通新郭日午汀洲花盡開<lb/>
人家臨水半樓臺畫船載酒春趂客時擁笙歌水上來<lb/>
高堂永晝簾齊捲闌外風微栁垂軟開庭千頃緑隂濃<lb/>
隔墅一聲黄鳥囀誰能高遁老江鄉琴書終歲樂徜徉<lb/>
隂隂門巷連桑柘漠漠湖田移稻粱嗟予十載去鄉里<lb/>
客舍半間闤闠裏短笻擬欲訪林泉重賦歸來卧雲水<lb/>
<pb n="KR4e0103_WYG_002-52b"/>
　　湖山耕樂圖<lb/>
徐翁住近萬安山結茅數椽臨翠灣良田一望知幾畆<lb/>
茫茫逺接太湖間清晨荷鍤戴經去岸草垂垂未晞露<lb/>
再耕再讀神忘疲幾度歸來日將暮邇年漸覺筋力踈<lb/>
課子耕耘仍讀書桑麻繞舍供蚕績禾黍登塲収歲租<lb/>
羨余辛苦甘農作仰不愧兮俯不作堂上親存兄弟安<lb/>
若箇如翁有斯樂黄鷄正肥白酒醇掃室時復聚比隣<lb/>
謳歌鼓腹唐虞世却笑桃源避地人<lb/>
<pb n="KR4e0103_WYG_002-53a"/>
　　送周奉祀起復<lb/>
君住盤陽古廟灣縉居西郭虎丘山聲跡逺去無十里<lb/>
髫齔即與相徃還君嘗筮仕居清職我後例遷來上國<lb/>
家山别去同幾秋臨風神<hi>闕</hi>長相憶今年縉得省慈闈<lb/>
君丁内艱回故扉正喜重逢在鄉里那堪起復上京畿<lb/>
殷勤餞别閭門外花時津亭春似海清樽良㑹冬有期<lb/>
白髪故人能幾在明日簮纓列早朝丹墀拜舞聽蕭韶<lb/>
㑹<hi>闕</hi>暫脫班衣亟<hi>闕</hi>擬來尋白下橋<lb/>
<pb n="KR4e0103_WYG_002-53b"/>
　　琴月雙清為俞彦行賦<lb/>
石壇露濕参差桂金粟凝香秋欲墜仙人獨抱玉壺氷<lb/>
忘坐凉茵翠莎地啟囊促軟膝上招素商繞指風泠泠<lb/>
姮娥乆居東海底聆音瞬息來青㝠寒兔停舂耳傾倒<lb/>
蟾蜍睛炯光相射萬籟無聲聲愈清九天一掃雲潛跡<lb/>
絃潤徽寒灝氣濃心神融㑹廣庭中夜深曲盡振衣起<lb/>
俯視八極塵氛空<lb/>
　　匡山杏林圖<lb/>
<pb n="KR4e0103_WYG_002-54a"/>
聞説匡廬杏春風别有涯仙林張錦綺人世委泥沙賣<lb/>
實憑馴虎培根任病家願為園藥叟來此度年華<lb/>
　　蕭寺尋僧圖<lb/>
極目蕭山寺岧嶤在越溪風傳鐘逺近雲接樹高低别<lb/>
去情無己重尋路不迷何時乘老興登眺策青藜<lb/>
　　挽張令尹<lb/>
作宰名方振為儒志竟違鵩從官舍集鶴向海天飛花<lb/>
縣塵生席琴堂月掩扉傷心有難弟凾骨望東歸<lb/>
<pb n="KR4e0103_WYG_002-54b"/>
　　題思親堂<lb/>
老親留故國游子在京畿萱砌花頻易椿庭葉漸稀瞻<lb/>
雲愁滿眼聽雨淚添衣安得身生翼凌空一羽飛<lb/>
　　送六坦歸江隂<lb/>
公紀觀先至思家又欲歸香凝懐橘柚春上舞萊衣楚<lb/>
甸山容净澄江樹色微舟行莫停滯新<hi>闕</hi>正雙扉<lb/>
　　次陳景中㑹友詩韻<lb/>
高朋傾盖日况遇白頭新樽酒懽重㑹歌鐘動四隣襟<lb/>
<pb n="KR4e0103_WYG_002-55a"/>
懐清似水和氣盎如春座上投壺客應知有祭遵<lb/>
　　送濮公逺丁母憂還呉<lb/>
昔同遊里閈今共客京畿俄爾聞親訃翻然别我歸墓<lb/>
田松鬱鬱江店栁依依相送春將暮因之淚滿衣<lb/>
　　送呉廣文起復赴北京<lb/>
故鄉新服闋上苑喜重遊晴歇黄梅雨凉生白鷺洲儒<lb/>
風仍振作師道復何求相送金臺去征㠶不我畱<lb/>
　　送清凉寺僧住安國講院<lb/>
<pb n="KR4e0103_WYG_002-55b"/>
清凉開講後安國已書徴杖錫隨縁住心懐徹底澄鳳<lb/>
臺成逺别獅座擬高登便欲相從去皈依問上乘<lb/>
　　題畫<lb/>
中呉佳勝地見畫想林泉門掩青山裏忩開緑樹邉身<lb/>
閑無俗慮日晏尚高眠今日翻為客當年半是仙<lb/>
　　賦得鳳臺烟樹送客<lb/>
鳳臺南下路烟樹萬家春黯淡迷淮甸微茫接漢津連<lb/>
隂詩思積入暮别愁新目斷天低處依依似送人<lb/>
<pb n="KR4e0103_WYG_002-56a"/>
　　寄金文鼎<lb/>
同住京華乆論交巳廿秋琴樽慙作伴詩畫忝為儔顧<lb/>
盼推青眼蹉跎竟白頭江鄉雖有夢何日共盟鷗<lb/>
　　寄醫士蔡足林<lb/>
高齋閑對客談論若懸河俗處心常静年増髩未皤日<lb/>
邊紅杏滿林下紫芝多到處醫名在人稱作華陀<lb/>
　　寄盛子勉<lb/>
投閑居别業近市闢書堂絳帳朝談永青衿晝誦長卧<lb/>
<pb n="KR4e0103_WYG_002-56b"/>
聞床蟻鬬坐看隙駒茫醉裏彈長鋏高歌甚激昻<lb/>
　　寄馬谷中<lb/>
憶結金蘭契今如骨肉親尚憐俱在客相對兩忘貧話<lb/>
惬清尊晚歌酣畫舫春故園同㑹者屈指漸無人<lb/>
　　寄蘇性初<lb/>
辭親遊太學歲月去駸駸夜雨青燈夢秋風故國心一<lb/>
官還未遂三歲又將臨早晚重歸省相隨賴有琴<lb/>
　　寄沈公濟<lb/>
<pb n="KR4e0103_WYG_002-57a"/>
蕭齋嬰疾乆不覩沈休文枕畔愁添雨天邊日斷雲丹<lb/>
青誇獨步顧陸願同羣擬剪西忩燭連床話夜分<lb/>
　　贈朱少府<lb/>
才德居人上蹉跎在客邊青雲程暫阻白首志彌堅未<lb/>
慮多詩債惟愁乏酒錢識荆長恨晚傾蓋即忘年<lb/>
　　送趙醫士之北京<lb/>
纔聞来白下又見赴金臺藥裹<graphic n="KR1088" url="https://raw.githubusercontent.com/kanripo/KR-Gaiji/master/images/KR1088.png" mimeType="image/png"/>盧去家書寄雁回人<lb/>
依秋水别㠶趂曉風開何日重相㑹山房酒一杯<lb/>
<pb n="KR4e0103_WYG_002-57b"/>
　　送舉人陳永言㑹試<lb/>
歲晚趣行裝來春赴選塲看花鞭拂露折桂袖添香金<lb/>
榜名題上青雲路去長璚林筵宴畢衣錦早還鄉<lb/>
　　題蔡芝林壻顧生林塘書屋巻<lb/>
幽人卜築向林塘挿架圖書萬巻藏白板扉開山對面<lb/>
赤欄橋跨水中央佳賓日日來閑逕小犬時時吠短牆<lb/>
蘄簟展來欺竹色湘簾捲處動波光蒼松露滴琴聲净<lb/>
玉麈風含笑語凉渺渺鷗邊菰葉短輕輕燕外栁絲長<lb/>
<pb n="KR4e0103_WYG_002-58a"/>
回颷静聽牙籖響清晝時聞臈甕香未暇賦詩招隱逸<lb/>
從教濯足咏滄浪憐君有志營先業嗟我無由老故鄉<lb/>
珍重却翁尤好事何妨佳壻坦東床<lb/>
　　題畫<lb/>
沙暖泥融燕雀喧春風花栁自村村不因西舍漁歸曉<lb/>
林犬何由吠出門<lb/>
松撼濤聲萬壑風桃花隨澗落飛紅明朝試聽絲桐去<lb/>
只恐雲山無路通<lb/>
<pb n="KR4e0103_WYG_002-58b"/>
度磵穿雲己倦行林邊乆聽午鷄鳴書聲只在茅堂上<lb/>
深掩衡門未出迎<lb/>
樹遶村前苔滿逕山如罨畫水拖藍田家社散春風裡<lb/>
相送柴門日又酣<lb/>
　　逢陳弓秀才<lb/>
獨坐清溪野水濱歲寒逢友勝逢春還家故舊如相問<lb/>
老我京華白髪新<lb/>
　　題畫馬二首<lb/>
<pb n="KR4e0103_WYG_002-59a"/>
何處歸來汗未乾栁邊牽引卸金鞍九郊苜蓿生應遍<lb/>
飽食長懐補報難<lb/>
青絲絡首氣軒昂汗血曽經㡬戰塲雖是老能知古道<lb/>
敢言乞放華山陽<lb/>
　　詠梅<lb/>
横在溪橋野水濱半含殘臈半開春風傳香去無多逺<lb/>
便有來尋杖策人<lb/>
　　題竹<lb/>
<pb n="KR4e0103_WYG_002-59b"/>
吟邊相見忽驚秋節粉凝香宿雨収簾捲客堂清似水<lb/>
凉聲只在翠梢頭<lb/>
舟泊黄陵古廟前湘雲籠月净娟娟酒醒孤坐蓬忩底<lb/>
聽徹龍吟未就眠<lb/>
　　碧桃花<lb/>
　　　城南顧静翁軒前碧桃盛開招賞酒半座客蔡<lb/>
　　　元昶以軒前一樹碧桃花為起句賦詩四絶因<lb/>
　　　命余之和云<lb/>
<pb n="KR4e0103_WYG_002-60a"/>
軒前一樹碧桃花洗盡濃華瑩倍加自念靚粧無艷色<lb/>
開時長負客來誇<lb/>
軒前一樹碧桃花底事東君别有涯㡬度自開還自落<lb/>
不隨紅紫競韶華<lb/>
軒前一樹碧桃花温潤丰姿絶玷瑕寄語水晶簾幙下<lb/>
紅塵飛不到忩紗<lb/>
軒前一樹碧桃花冷笑無言度歲華蝴蝶飛來人不見<lb/>
霜禽嗁斷日將斜<lb/>
<pb n="KR4e0103_WYG_002-60b"/>
　　丁酉歲閏五月病目三首<lb/>
伏暑蕭齋浹二旬眵膠雙目汗粘身案頭筆研都抛却<lb/>
暫謝門前索畫人<lb/>
金風昨夜送秋來病眼今朝稍覺開堦下决明垂小羙<lb/>
呼皃摘取進茶杯<lb/>
病目將來一月餘背忩愁卧廢觀書黄連洗盡渾無效<lb/>
苦入肝膓㡬日除<lb/>
　　過范氏山莊<lb/>
<pb n="KR4e0103_WYG_002-61a"/>
林靜書聲隔崦聞輪蹄不到絶囂氛天寒鶴立蒼松乆<lb/>
童子開扉掃白雲<lb/>
　　獨坐<lb/>
雲開水净樹依稀無限秋光帶夕暉癡客未知縁底事<lb/>
毎來吟坐便忘歸<lb/>
　　送朱茂才<lb/>
獨抱㕠桐出帝畿滿襟風日思依依江梅未許隨詩擔<lb/>
只有青山送客歸<lb/>
<pb n="KR4e0103_WYG_002-61b"/>
　　青樓怨<lb/>
鈿筝理罷乆支頥簾外黄昏月上時鶯去燕來春暗老<lb/>
含情惟有鏡鸞知<lb/>
　　琵琶<lb/>
鵾絃鉄撥□札槽清夜聽來調更高莫把潯陽江上去<lb/>
彈時司馬濕青袍<lb/>
　　送陳述<lb/>
旅况宦情看老大萍飄雲聚本無期莫言㑹面還分手<lb/>
<pb n="KR4e0103_WYG_002-62a"/>
全勝相思未見時<lb/>
　　不寐<lb/>
數盡寒城下五更風忩燈暗月微明客邊寂莫尋常事<lb/>
底事今宵睡不成<lb/>
　　出郭<lb/>
隔㟁晴山翠黛横縁溪緑樹亂啼鶯草香花落春泥軟<lb/>
杖履從教緩緩行<lb/>
　　訪陳校理<lb/>
<pb n="KR4e0103_WYG_002-62b"/>
家住青山若箇邊白雲無路樹参天讀書聲裏蘿忩午<lb/>
風散烹茶一縷烟<lb/>
　　溪上三首<lb/>
寂寂春風溪上亭逺峰踈栁映新晴乘間時有人來坐<lb/>
聽徹黄鸝三兩聲<lb/>
身閑物外乆忘機日日垂竿坐釣磯隔岸野花無數發<lb/>
傍人水鳥一雙飛<lb/>
屋畔青山是近隣門前流水隔紅塵莫言地僻輪蹄少<lb/>
<pb n="KR4e0103_WYG_002-63a"/>
時有催詩索畫人<lb/>
　　友松軒<lb/>
軒下雙松異俗流一從栽日便交游風前吟處聲長答<lb/>
月下行時影毎留華髪别來驚似鶴蒼髯老去竟為虬<lb/>
竹多冷淡梅多瘦歲晚相依獨汝儔<lb/>
　　題畫<lb/>
石林雨歇烟嵐重溪磵風迴水紋動佇看亭上坐幽人<lb/>
彷彿君家賢伯仲伯氏焚香對簡編仲氏整襟聽講誦<lb/>
<pb n="KR4e0103_WYG_002-63b"/>
長時有客招絲桐更與閒邊作清弄<lb/>
　　凝香閣選入湖海耆英集<lb/>
小院深沈蓮漏永銀葉輕盈覆蝙鼎東風不起繡簾垂<lb/>
雨重雲母晴烘影宿酲未解枕還欹夢遶屏山午篆移<lb/>
花染蝶鬚春栩栩烟蟠鵲尾晝遲遲銅溝氣暖羅衾薄<lb/>
肌骨清融神未覺起來捲幔乆支頥滿架薔薇己開蕚<lb/>
　　題陳主事元宗漁洲雅集詩用秋來鳬雁下方塘<lb/>
　　元韻<lb/>
<pb n="KR4e0103_WYG_002-64a"/>
良辰羣彦集飲饑臨芳洲凉颷除炎暑川澤含清秋浩<lb/>
然吟興發庶或冩離憂<lb/>
可憐磐石上垂栁拂行杯新籹明水底木末芙蓉開蕩<lb/>
舟人逺近風外送歌來<lb/>
秋風水祠下踈栁映菰蒲酣吟逺眺處歸艇逐飛鳬雲<lb/>
外香臺出烟中絶島孤<lb/>
殽籟雜前陳絃歌坐相間解衣岸烏紗夷踞忘簡慢何<lb/>
處送秋來江洲一聲鴈<lb/>
<pb n="KR4e0103_WYG_002-64b"/>
舸艦迷清津衣冠耀朱夏勝賞繼蘭亭清高擬蓮社東<lb/>
人與朱闌西日且遲下<lb/>
宴酣執子手問子之何方徴書天上來端簡朝明光去<lb/>
去各努力秉心惟忠良<lb/>
疎鐘來逺寺暝色起横塘佳㑹諒難再盟心那可忘他<lb/>
年尋舊跡烟水浩迷茫<lb/>
　　送陳宗應醫士薦<lb/>
讀書遵孔孟應薦就軒岐濟世皆行道資儒易入醫月<lb/>
<pb n="KR4e0103_WYG_002-65a"/>
昏征鴈杳天濶去帆遲到日書頻寄雙親慰所思<lb/>
　　題盛子昭畫<lb/>
衡門静掩春陰裏滿地濕雲飛不起栁絮飄殘淡蕩風<lb/>
桃花開過清明雨屋前屋後是涯山半擁青螺半翠鬟<lb/>
最峻一峰高突起直疑飛上層霄間湖波㶑灔通平逺<lb/>
林木参差帶長坂風汀漁笛弄凄清烟寺僧鐘促昏晚<lb/>
我本林泉蕭㪚人年來衣染玉京塵今朝見畫思田里<lb/>
目斷江南烟雨春<lb/>
<pb n="KR4e0103_WYG_002-65b"/>
　　正月三日陪陳士初錢孟書游北禪寺訪瑾上人<lb/>
　　不遇分韻得欵字十六韻<lb/>
昨見葭灰飛玉管已覺陽和布晴暖條風吹緑草荄萌<lb/>
殘雪消寒栁絲短新正擬欲棕春游今朝便有尋詩伴<lb/>
青鞋布襪慣林泉華髪心情厭亭館北禪古刹呉城陲<lb/>
眼界清幽塵跡斷辟賢偶集本無期去路雖遙亦何憚<lb/>
行行不覺到旃檀一經蒼苔平且坦有意來恭孚尹師<lb/>
適逢飛錫歸遲緩惟存法王梵公像趺座繩床衣偏袒<lb/>
<pb n="KR4e0103_WYG_002-66a"/>
山童見客逺相迎作禮殷勤為延欵盛來香粒堆飯盂<lb/>
供處白雲浮茗盌嗟余夙抱烟霞癖野性不羈乆疎嬾<lb/>
深冬逺自白門還巾染黄塵衣未澣幸叨方外相追隨<lb/>
得遂閑邊共蕭散襟懐頓豁吟思増人境俱寂清風滿<lb/>
詩成坐待師不還白雲㪚漫無拘管<lb/>
　　友人嚴文昌近應醫士薦余先之京賦詩留别<lb/>
老年誰不顧家鄉富貴逼人那可量毎嘆胸中無異術<lb/>
何如肘後有奇方余因身寄先移棹君為情牽未趣裝<lb/>
<pb n="KR4e0103_WYG_002-66b"/>
早晚重逢<hi>闕</hi>
　　<hi>闕</hi>
寒衣坐就石苔邊林壑風生未暝天彈罷焦桐清興在<lb/>
静看秋磵落飛泉<lb/>
　　次胡<hi>闕</hi>　送施友政詩韻四首<lb/>
青年富貴老儒心不下書帷惜寸隂清興毎縁閑處適<lb/>
新詩多為故人吟<lb/>
水榭風亭處處宜清尊閑話晚凉時莫辭醉卧屏山月<lb/>
<pb n="KR4e0103_WYG_002-67a"/>
他日重過未有期<lb/>
故人别去歲駸駸桐長孫枝翠十尋誰料京華重見面<lb/>
欣然不改舊時心<lb/>
軒牖凝清暑氣微嫩凉光襲芰荷衣故人忽起蓴鱸興<lb/>
吟倚秋風日送歸<lb/>
　　林塘深處<lb/>
家住林塘第幾灣門前流水屋頭山更無車馬來喧擾<lb/>
只有漁樵伴徃還<lb/>
<pb n="KR4e0103_WYG_002-67b"/>
　　訪友人<lb/>
乆客還家兩髩絲蒼松影裏步行遲故人住在南山口<lb/>
不厭長來計較詩<lb/>
　　贈張德譽<lb/>
同是長洲苑外人常時㑹面動經旬一從來作京華客<lb/>
日日相過不道頻<lb/>
　　客舟夜行<lb/>
歲晚歸心促黄昏尚在途溪聲隨棹逺月色照人孤不<lb/>
<pb n="KR4e0103_WYG_002-68a"/>
寂憐舟子催眠笑僕夫毗陵過夜半城上己啼烏<lb/>
　　長夜<lb/>
長夜不眠思徃事老年蕪學嘆平生撥殘爐火知霜霑<lb/>
挑盡燈煤待月明桐抱孫枝交瘦影雁聯賓侣帶寒聲<lb/>
江南江北遙相望烟水迷茫萬里情<lb/>
　　寄沈醫士<lb/>
酒滿春城花滿樓少年為客不曽愁如今老去心猶在<lb/>
乞取丹砂换白頭<lb/>
<pb n="KR4e0103_WYG_002-68b"/>
　　白門秋夜<lb/>
月上疎櫺酒半醒解衣就枕近初更睡來莫作還家夢<lb/>
夢覺思家睡不成<lb/>
　　仙家<lb/>
神棗如𤓰世所知龍隨杖化亦何竒春光長占瑤池上<lb/>
不信蟠桃結子遲<lb/>
　　江邊栁<lb/>
别君惟怨春不怨江邊栁欲贈倦攀條東風吹入手<lb/>
<pb n="KR4e0103_WYG_002-69a"/>
　　贈别曲<lb/>
驅車早出門河漢星斗轉不憚路途長獨憂心跡逺<lb/>
　　竹枝詞<lb/>
水面風來浪簇花山頭月出樹驚鴉葉凋尚有歸根日<lb/>
郎去如何不憶家<lb/>
　　次金二秀才鉉見寄韻<lb/>
迢逓關河阻淹留歲月長孤身仍在客多病轉思鄉易<lb/>
醉三杯酒難消兩髩霜安能生羽翼霄漢逺翺翔<lb/>
<pb n="KR4e0103_WYG_002-69b"/>
　　冬曉<lb/>
月色霜華遍九衢箭催寒漏滴銅壺孜孜盡逐鷄鳴起<lb/>
若箇來分舜蹠徒<lb/>
　　清風樓<lb/>
中書王逸少冩竹更竒哉素壁千竿出清風四座來披<lb/>
襟當爽塏掃榻絶塵埃何日重登眺對君懐抱開<lb/>
　　題雨竹<lb/>
濕雲飛出研池空滿紙離離醉墨濃翻憶瀟湘聽雨夜<lb/>
<pb n="KR4e0103_WYG_002-70a"/>
思君不寂在孤篷<lb/>
　　題范氏麥舟圖<lb/>
道出丹陽郭相逢石曼卿三喪憂亦重滿載棄何輕不<lb/>
獨賙人急先能契父情從兹郭元振跬步待徐行<lb/>
　　喜雪<lb/>
一冬慳雨水四野望隂雲不意蒼穹變俄看瑞雪紛槁<lb/>
枯回地脉恩澤仰天君歲暮無聊客惟應賴酒醺<lb/>
　　江亭秋望<lb/>
<pb n="KR4e0103_WYG_002-70b"/>
林亭寂静俯江流天净波光暑雨収吟處詩人閑對席<lb/>
望中仙侣逺同舟老年未减滄洲趣清興難忘赤壁遊<lb/>
莫遣西風吹客髩鱸肥蓴冷不勝秋<lb/>
　　樵樂軒<lb/>
惓隱溪漁與隴耕甘同木客契高情空山寂寂人稀過<lb/>
深谷嚶嚶鳥自鳴半巻殘書行且誦一瓢春酒醉還傾<lb/>
<hi>闕</hi>
　　啓東醫學将還吴葵丘謝縉為寫雲陽早行圖并<lb/>
<pb n="KR4e0103_WYG_002-71a"/>
　　詩以贈時永樂丁酉嵗十月既望也<lb/>
故人眀發處不寐聽晨鷄喜色盈眉睫輕風入馬蹄毘<lb/>
陵山逺近茂苑樹髙低料得還家夜相思月滿溪<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0103_WYG_002-71b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘭庭集巻下<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0211_WYG_003-1a"/>
欽定四庫全書<lb/>
薜荔園詩集巻三<lb/>
　　　　　　　　　　　　　明　佘翔　撰<lb/>
　七言絶句<lb/>
　　春日送立雨叔讀書赤橋四首<lb/>
花發江城二月天木蘭流水赤橋前扁舟載得青箱去<lb/>
揚子亭中日草𤣥<lb/>
　　其二<lb/>
<pb n="KR4e0211_WYG_003-1b"/>
栁色隂隂映白塘滄浪萬頃浣花香試看劉向傳經處<lb/>
夜夜青藜照草堂<lb/>
　　其三<lb/>
一瓢春酒聽流鶯花外停橈見友生醉藉堦前書帶草<lb/>
幾逥仙掌夢金莖<lb/>
　　其四<lb/>
漢家見説啓青宫少海談經詔九重此日蓬門須努力<lb/>
未央鳴珮聽晨鐘<lb/>
<pb n="KR4e0211_WYG_003-2a"/>
　　送江參軍還金陵<hi>三首</hi>
十載京華白髮生歸來海上結鷗盟長江春水桃花發<lb/>
又逐孤㠶下石城<lb/>
　　其二<lb/>
三月楊花撲酒香扁舟春水别河梁銷魂漫擬江淹賦<lb/>
家住金陵亦故鄉<lb/>
　　其三<lb/>
金闕連雲壓翠微先皇勅賜有光輝欲隨絳節朝元去<lb/>
<pb n="KR4e0211_WYG_003-2b"/>
目斷天心一鶴飛<lb/>
　　遊仙寺<lb/>
幾度探春路不迷尋僧又過竹林西深山盡日無人到<lb/>
雙樹隂中一鳥啼<lb/>
　　贈王弇州先生<hi>七首</hi>
一代文章擅國工弇州四部古誰同自從授得刀圭訣<lb/>
名在丹臺玉籍中<lb/>
　　其二<lb/>
<pb n="KR4e0211_WYG_003-3a"/>
星羅北斗照乾坤七子先朝集薊門獨擁金仙朝五岳<lb/>
至今誰不讓崑崙<lb/>
　　其三<lb/>
詞賦流傳遍九垓<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>崎歴落見仙才若非長史人間住<lb/>
滄海誰看水一杯<lb/>
　　其四<lb/>
齋心日禮上清家王母書傳蕚緑華欲拜下風稱弟子<lb/>
鍊成勾漏舊丹砂<lb/>
<pb n="KR4e0211_WYG_003-3b"/>
　　其五<lb/>
詔起西曹法從班殷勤累䟽乞東山謝公總繫蒼生望<lb/>
那得明時但閉關<lb/>
　　其六<lb/>
絲綸日下九重頻耆徳三朝重老臣若學五湖遊不返<lb/>
漢家誰復畫麒麟<lb/>
　　其七<lb/>
神如秋水映芙蓉懶著朝衣聽曉鐘笑問仙風誰得似<lb/>
<pb n="KR4e0211_WYG_003-4a"/>
茅家兄弟跨雙龍<lb/>
　　題立朝叔亭子<hi>三首</hi>
一庭春色報芳菲酒熟牀頭鱖乍肥但得看花頻中酒<lb/>
百年長製薜蘿衣<lb/>
　　其二<lb/>
座上青山一片孤夜來月白似氷壺接䍦倒著如泥醉<lb/>
不管傍人説酒徒<lb/>
　　其三<lb/>
<pb n="KR4e0211_WYG_003-4b"/>
白眼猖狂避世心蓬池誰解阮公吟仲容亦是逃名者<lb/>
濁酒相看竹下斟<lb/>
　　贈汪魯狂<lb/>
仙人跨鶴下黄山曵杖逍遥天地間曽採三花棲少室<lb/>
即今白髮駐紅顔<lb/>
　　劍浦對月呈陳觀甫<lb/>
津口潺湲萬壑哀城頭玉女弄珠來依然獄底雙龍劍<lb/>
千載何人復姓雷<lb/>
<pb n="KR4e0211_WYG_003-5a"/>
　　春暮留雲閣感懐<lb/>
二月花間黄鳥啼看花人去草萋萋白雲猶似能留客<lb/>
一片飛來雨石西<lb/>
　　其二<lb/>
東山春色掛城頭依舊雲霞檻外浮别墅彈棋聲寂寂<lb/>
羊曇雙淚為誰流<lb/>
　　其三<lb/>
烏石山前草閣孤風流曽集竹林徒重來多少傷心事<lb/>
<pb n="KR4e0211_WYG_003-5b"/>
眼底山河邈酒壚<lb/>
　　春日寄懐陸使君<lb/>
郡閣三年集鳯凰潁川經術漢循良翩翩車騎趨朝日<lb/>
共識司徒舊省郎<lb/>
　　其二<lb/>
桑柘春生十萬家蓼蕭賜燕日光華閩南父老應相慰<lb/>
行雨還來太守車<lb/>
　　其三<lb/>
<pb n="KR4e0211_WYG_003-6a"/>
木蘭陂上麥如雲露冕風流憶使君一自單車俄入郡<lb/>
謳歌何處不相聞<lb/>
　　其四<lb/>
計吏從容下建章紫衣春染御爐香乘風若渡巴陵水<lb/>
莫為江魚戀武昌<lb/>
　　其五<lb/>
白雪泠泠和者稀郢中雲樹望依微漢陽春水茫茫緑<lb/>
何處仙㠶一片飛<lb/>
<pb n="KR4e0211_WYG_003-6b"/>
　　懐柯堯錫<lb/>
文藻翩翩錦不如江湖風雨悵離居長卿不是臨卭客<lb/>
誰向雲霄薦子虚<lb/>
　　贈林敷毅<lb/>
何人意氣薄青雲公子翩翩獨有君客到髙齋頻下榻<lb/>
一尊風雨細論文<lb/>
　　其二<lb/>
楚楚聲華動五陵清標直似玉壺氷交遊不少縱横客<lb/>
<pb n="KR4e0211_WYG_003-7a"/>
最愛風流御李膺<lb/>
　　雨中招廷珍<lb/>
細雨飄來二月花美人何處鬭豪華囊中剩有青銅在<lb/>
遲爾南隣賣酒家<lb/>
　　送蔡比部<hi>二首</hi>
才名矯矯擅談天瘴海風塵謫幾年憔悴無勞漁父問<lb/>
三閭心事總堪憐<lb/>
　　其二<lb/>
<pb n="KR4e0211_WYG_003-7b"/>
天涯猶自夢鵷班彭蠡風髙一雁還行色蕭條無長物<lb/>
逢人但説武夷山<lb/>
　　題南山寺<lb/>
山色迎人興不孤白雲片片散浮屠一尊濁酒拚沉醉<lb/>
箕踞山間聽鷓鴣<lb/>
　　和鄭給舎七夕對雨<hi>二首</hi>
木葉蕭蕭送雨聲明河風浪暗中生人間盡道天孫巧<lb/>
機杼空含此夜情<lb/>
<pb n="KR4e0211_WYG_003-8a"/>
　　其二<lb/>
飛來暮雨妬嬋娟隔嵗星期一水懸却恨雲間青鳥使<lb/>
銜書不向月中傳<lb/>
　　豐城舟中有感<lb/>
城下江流帶夕暉城邉雲樹望依微當年獄底雌雄劍<lb/>
不識今從何處飛<lb/>
　　贈陳堯勲雲來閣<hi>二首</hi>
梅峰山下草堂清書帶參差繞砌生一自青藜分太乙<lb/>
<pb n="KR4e0211_WYG_003-8b"/>
彩毫何處不縱横<lb/>
　　其二<lb/>
結屋壺公興有餘滿牀堆得讀殘書即今不盡南陽涙<lb/>
雲滿空山一草廬<lb/>
　　題翠漪亭<lb/>
草閣玲瓏俯碧池翠雲低壓萬年枝牀頭濁酒葡萄色<lb/>
醉倒山公白接䍦<lb/>
　　别林及甫<lb/>
<pb n="KR4e0211_WYG_003-9a"/>
嵗暮相逢雨雪多春風曽奈别離何解衣不為壚頭酒<lb/>
白眼看人一醉歌<lb/>
　　其二<lb/>
按劍風塵祗自愁嗟君也敝黒貂裘懐中十五連城璧<lb/>
不是相知未可投<lb/>
　　題元妙觀五松<lb/>
誰種長松禮斗壇五株曽否拜秦官凉風吹上松梢月<lb/>
影落龍鱗片片寒<lb/>
<pb n="KR4e0211_WYG_003-9b"/>
　　贈别陳本容<hi>六首</hi>
東風乍轉栁條新爾去重揚薊北塵擊筑若逢屠狗者<lb/>
酒中誰是和歌人<lb/>
　　其二<lb/>
陳遵結俠起髙名尺牘題來慰友生不比當年驚座者<lb/>
風流到處動公卿<lb/>
　　其三<lb/>
嚢裏惟藏鳥篆文江湖誰不識夫君北游燕趙南吳楚<lb/>
<pb n="KR4e0211_WYG_003-10a"/>
奇字偏勞問子雲<lb/>
　　其四<lb/>
筆陣相傳自永和右軍書法更誰過黄庭冩贈清狂客<lb/>
不為山隂換白鵞<lb/>
　　其五<lb/>
沽來濁酒意如何半醉當筵一放歌江上千條彭澤栁<lb/>
不知曽似客愁多<lb/>
　　其六<lb/>
<pb n="KR4e0211_WYG_003-10b"/>
桃花美酒醉名姬裘馬長安二月時妻子鹿門歸自好<lb/>
天涯風雨莫教遲<lb/>
　　題清樾軒<lb/>
結得髙齋賦考槃林間新著竹皮冠白雲猶帶蒼梧色<lb/>
散作清隂六月寒<lb/>
　　袁使君平冦歌<hi>五首</hi>
南國烽烟擁二酋皖城千雉望旄頭地當三輔驚多壘<lb/>
誰向軍中借箸籌<lb/>
<pb n="KR4e0211_WYG_003-11a"/>
　　其二<lb/>
幕府臨戎氣拔旌欃槍入夜照連營佩刀直抵沙中去<lb/>
誓斬鯨鯢一洗兵<lb/>
　　其三<lb/>
潢池何事㺯干戈陳漢山中嘯聚多不是使君承廟畧<lb/>
居人曽奈麥秋何<lb/>
　　其四<lb/>
天柱崔嵬控上游長江東下塹皇州荆舒一戰鞬櫜臥<lb/>
<pb n="KR4e0211_WYG_003-11b"/>
南顧無勞聖主憂<lb/>
　　其五<lb/>
緑林掃盡凱歌還父老壺漿皖水邉見説禁中思頗牧<lb/>
試看勲業上凌烟<lb/>
　　義帝陵<lb/>
牧羊何意起民間禍隠當年遣入關千古興亡君莫問<lb/>
江東曽見一人還<lb/>
　　望廬山<lb/>
<pb n="KR4e0211_WYG_003-12a"/>
廬岳崚嶒五老峰鄱陽秋水浸芙蓉凌風欲挾飛鸞去<lb/>
坐聽天池萬壑鐘<lb/>
　　贈别吳文中<hi>四首</hi>
逍遥初謁武夷君玉女峰頭弄白雲歸去扁舟圗九曲<lb/>
幔亭仙樂夜深聞<lb/>
　　其二<lb/>
南國山川似洛中官橋截海駕長虹蠣螃正美新荔熟<lb/>
繫馬壚頭醉晚楓<lb/>
<pb n="KR4e0211_WYG_003-12b"/>
　　其三<lb/>
黄花采采報重陽人在天涯憶帝鄉貌得西方金粟影<lb/>
大江東去泛慈航<lb/>
　　其四<lb/>
吳郎歸騎入長干窈窕佳人咏合歡若問荔枝何所似<lb/>
胭脂香染水晶寒<lb/>
　　象教精舎為孔陽宗作<lb/>
金仙何日至西方七寳林開古豫章見説自焚三昧火<lb/>
<pb n="KR4e0211_WYG_003-13a"/>
至今時現玉毫光<lb/>
　　寄吳任徳<lb/>
溪流日暮鎻寒烟石馬橋頭夜泊船不識名園開曲水<lb/>
懐人幾度對嬋娟<lb/>
　　金陵曲四首贈大司馬吳公<lb/>
秣陵宫闕舊長安車騎如雲擁漢官司馬勲名深帝眷<lb/>
貔貅千萬獨登壇<lb/>
　　其二<lb/>
<pb n="KR4e0211_WYG_003-13b"/>
石頭虎踞壯金城江左仍屯七校兵樽爼從容多妙畧<lb/>
樓船十萬净長鯨<lb/>
　　其三<lb/>
欎欎鍾山王氣髙長江天塹北通漕吳公身繫干城寄<lb/>
鐘鼎何論汗馬勞<lb/>
　　其四<lb/>
秦淮水接海門潮北望燕山似九霄文武東南功第一<lb/>
尚方劍履賜趨朝<lb/>
<pb n="KR4e0211_WYG_003-14a"/>
　　寄黄明府<lb/>
溪水泠泠日欲斜孤蓬晚泊亂啼鴉不知三徑行吟處<lb/>
猶有東籬未吐花<lb/>
　　望蘇門<lb/>
黄河中斷太行山一望烟雲縹緲間欲問蘇門鸞鳯嘯<lb/>
即今惟有水潺湲<lb/>
　　大田道中懐孟擔<lb/>
幾灣流水咽涓涓五虎山青馬首懸欲訪故人過峽口<lb/>
<pb n="KR4e0211_WYG_003-14b"/>
南鴻猶自帶風烟<lb/>
　　渡峽寄堯衢<lb/>
峽江片片錦㠶開誰抱凌雲作賦才遲爾鳯凰山下客<lb/>
乘風還上釣龍臺<lb/>
　　范子受宅賞牡丹<lb/>
誰家亭榭似平章花媚東風冠洛陽客到但傾光禄酒<lb/>
撲衣何處不天香<lb/>
　　咏荔枝<lb/>
<pb n="KR4e0211_WYG_003-15a"/>
絳嚢顆顆隠珠胎不向風塵馳騎來自劈凝脂沉碧水<lb/>
大秦明月掌中廻<lb/>
　　寄沈靈翊<lb/>
片月亭亭掛碧霄扁舟夜趂海門潮風流何處思公子<lb/>
寒倚花前鬭栁腰<lb/>
　　題立雨叔餐秀園<hi>四首</hi>
春生薜荔翠交加髙捲湘簾覽物華一曲溪流堪濯錦<lb/>
有時流出武陵花<lb/>
<pb n="KR4e0211_WYG_003-15b"/>
　　其二<lb/>
竹香細細午風柔髙枕滄浪事事幽散帙揮毫過白日<lb/>
嚶嚶灌木鳥相求<lb/>
　　其三<lb/>
一室多藏小酉書草名書帶滿庭除夜來太乙髙相照<lb/>
彩筆如椽賦子虚<lb/>
　　其四<lb/>
濁酒誰知大阮心蓬池無日不清吟仲容亦有銜杯興<lb/>
<pb n="KR4e0211_WYG_003-16a"/>
散髮頻來醉竹林<lb/>
　　春日送家大阮讀書城中<lb/>
春風拂面意何如栁色黄金映别裾十里江城從此去<lb/>
枕邉惟有伏生書<lb/>
　　馬用調草堂觀妓<hi>四首</hi>
園林寒色淡平蕪公子邀歡興不孤一片烟波清似鏡<lb/>
不知載酒在西湖<lb/>
　　其二<lb/>
<pb n="KR4e0211_WYG_003-16b"/>
髙閣臨流錦席開一時詞客共徘徊雕䦨徙倚看山遍<lb/>
笑折黄花進酒杯<lb/>
　　其三<lb/>
紅粉當筵鬭綺羅樓臺倒影漾微波池頭雙鶴聲相和<lb/>
似解佳人白苧歌<lb/>
　　其四<lb/>
一林脩竹䕶柴門城市棲遲似逺村但得三千珠履客<lb/>
不妨十日醉平原<lb/>
<pb n="KR4e0211_WYG_003-17a"/>
　　經白鷗園有感<lb/>
池塘依舊隠漁磯竹徑蘭臯車馬稀黄犬無勞傷往事<lb/>
鈐山惟有白雲飛<lb/>
　　秣陵逢孫子真感其先酒樓事賦而贈之<lb/>
江左佳人説莫愁逢君慷慨問壚頭六朝勝迹無尋處<lb/>
湖上猶傳舊酒樓<lb/>
　　題程君衡扇面<lb/>
桃花似鬭美人妝掌上看來興未央翠羽却憐春色好<lb/>
<pb n="KR4e0211_WYG_003-17b"/>
欲銜花片報劉郎<lb/>
　　贈吳應祈<hi>二首</hi>
嚢裏多藏汲冡文有時獨運郢人斤但看贔負千秋色<lb/>
奇字何勞問子雲<lb/>
　　其二<lb/>
吳楚名山快遍遊瑶華何處不雕鎪狂來欲借成風手<lb/>
勒牘仙人十二樓<lb/>
　　題沈純甫緑蘿莊<hi>四首</hi>
<pb n="KR4e0211_WYG_003-18a"/>
䟽乞還山别漢都知君踪跡寄菰蒲徙陶偏笑鴟夷䇿<lb/>
何似君家長五湖<lb/>
　　其二<lb/>
豈為長生賦采芝二毛心事少人知沈郎不問腰消瘦<lb/>
興到還裁八咏詩<lb/>
　　其三<lb/>
嶺海當年謫戍身歸來舊業白雲貧一區寂寞𤣥堪草<lb/>
載酒時來問字人<lb/>
<pb n="KR4e0211_WYG_003-18b"/>
　　其四<lb/>
結茒此地意如何書著名山副墨多纔見條桑蠶事起<lb/>
西湖又聽采菱歌<lb/>
　　題武彛<hi>六首</hi>
騎來竹杖似飛龍欲乞金丹訪赤松三十六峯青不斷<lb/>
仙人何處採芙蓉<lb/>
　　其二<lb/>
溪上扁舟鷗鷺羣凌風初謁武夷君幔亭深處松濤起<lb/>
<pb n="KR4e0211_WYG_003-19a"/>
彷彿鈞天隔水聞<lb/>
　　其三<lb/>
溪流九曲漾霞標路入桃源一水遥忽聽雲間吹玉笛<lb/>
鸞輿飛度綵虹橋<lb/>
　　其四<lb/>
采秀朝來汗漫遊松風五月冷龍湫山中道士如相識<lb/>
騎鶴招余到十洲<lb/>
　　其五<lb/>
<pb n="KR4e0211_WYG_003-19b"/>
尋真直到上清家小藏峰頭對月華仙分吾生應不薄<lb/>
親承玉女飯胡麻<lb/>
　　其六<lb/>
烟霞五色幻仙臺瑶草千年碧洞開一自仙人分石髓<lb/>
乗風萬里去還來<lb/>
　　晚晀<lb/>
竹林秋色入黄昏溪水新添雨後㾗明月不來人語寂<lb/>
數家漁火㸃江村<lb/>
<pb n="KR4e0211_WYG_003-20a"/>
　　送陳叔理之㑹稽<hi>名其翰公同年友襄陽知縣</hi>
談經遥向越王臺紗浣西施綘帳裁若到稽山探禹穴<lb/>
千年蝌蚪破莓苔<lb/>
　　其二<lb/>
蘭亭曲水試經過祓禊相傳晉永和冩得黄庭經一巻<lb/>
山隂明日又籠鵞<lb/>
　　題九鯉湖<lb/>
　　　雷轟<lb/>
<pb n="KR4e0211_WYG_003-20b"/>
水晶宫殿壓青山隔斷紅塵霄漢間湖上雷聲轟不住<lb/>
長疑仙子駕龍還<lb/>
　　　瀑布<lb/>
寒泉㵼下紫霄來一道潺湲萬壑哀可是仙人遺匹練<lb/>
至今猶掛白雲隈<lb/>
　　　珠簾<lb/>
一片珠簾障玉樓垂虹為帶月為鈎怪來不作尋常夢<lb/>
鸞鶴分明到十洲<lb/>
<pb n="KR4e0211_WYG_003-21a"/>
　　　玉柱<lb/>
仙人何處弄烟霞十二樓臺别有家依舊當年雙玉柱<lb/>
擎天半倚白雲斜<lb/>
　　　石門<lb/>
雙扉寂寂䕶蒼苔幾片浮雲洞口來笑探三花從此去<lb/>
不知何處是天台<lb/>
　　　五星<lb/>
懸崕千樹晝㝠㝠一片潭光聚五星我欲齋心看道籙<lb/>
<pb n="KR4e0211_WYG_003-21b"/>
移來午夜照踈櫺<lb/>
　　　飛鳯<lb/>
何物沉㝠不可招九苞曽説跨王喬只因誤啄金丹粒<lb/>
謫落人間聽玉簫<lb/>
　　　棋枰<lb/>
仙子乘龍去不還棋枰猶自閣人間不知千載爛柯後<lb/>
又著蓬萊第幾山<lb/>
　　　將軍<lb/>
<pb n="KR4e0211_WYG_003-22a"/>
辟穀仙人不可從雲山彷彿武夷蹤將軍不是封侯骨<lb/>
也學文成訪赤松<lb/>
　　劍浦夜泊<lb/>
睥睨飛來片月孤扁舟何處問當壚寒潭水冷雙龍伏<lb/>
猶有豐城劍氣無<lb/>
　　寄沙門心印<lb/>
一别頭陀意萬重白雲何處寄禪蹤夢中不辨長千里<lb/>
猶記山門一古松<lb/>
<pb n="KR4e0211_WYG_003-22b"/>
　　明妃曲<hi>四首</hi>
燕支一望白雲秋馬上紅顔雙淚流雁自南飛人北去<lb/>
琵琶不解漢宫愁<lb/>
　　其二<lb/>
北風吹雪暗天山憔悴蛾眉去不還薄命便教邉地老<lb/>
歸魂應度玉門關<lb/>
　　其三<lb/>
朝辭合殿暮交河淚滿宫衣㵼素波顧影自憐腸欲斷<lb/>
<pb n="KR4e0211_WYG_003-23a"/>
長門幽怨較誰多<lb/>
　　其四<lb/>
青海寒雲散作風誰憐粉黛逐飛蓬亭亭一片中天月<lb/>
彷彿清光照漢宫<lb/>
　　春日口占<lb/>
春風昨夜到漁家江曲濛濛細雨斜可怪宅邉桃李樹<lb/>
朝來不語自開花<lb/>
　　題李孚台白水亭<hi>二首</hi>
<pb n="KR4e0211_WYG_003-23b"/>
萬頃烟霞一草亭開樽醉殺栁條青停杯試問滄浪水<lb/>
龍臥寒潭幾日醒<lb/>
　　其二<lb/>
湖上何來碧浪髙雷轟風猛怒相號任公不是尋常手<lb/>
欲下滄溟釣六鰲<lb/>
　　送李太守歸鄉<hi>八首</hi>
郭外曽隨竹馬迎春風何事動離情不堪誤得中山謗<lb/>
歸與沙鷗結舊盟<lb/>
<pb n="KR4e0211_WYG_003-24a"/>
　　其二<lb/>
參差栁色映旌旗冠盖如雲獻酒巵莫怪萋菲成貝錦<lb/>
六宫自古妬蛾眉<lb/>
　　其三<lb/>
宦遊蹤迹漫西東參破元機萬刼空留得甘棠春勿翦<lb/>
木蘭陂上一壺公<lb/>
　　其四<lb/>
文藻風流似李邕下車偏自問龍鍾若非雨露沾枯槁<lb/>
<pb n="KR4e0211_WYG_003-24b"/>
那得寒山數畆松<lb/>
　　其五<lb/>
萋萋芳草怨王孫風雨千山暗淚痕蘭佩自憐縁帝子<lb/>
江潭心事許誰論<lb/>
　　其六<lb/>
花間睍睆囀黄鸝彭蠡風髙片席移别後相思千里月<lb/>
投珠無計轉堪悲<lb/>
　　其七<lb/>
<pb n="KR4e0211_WYG_003-25a"/>
郡齋下鳯潁川同失馬無勞嘆塞翁階下凌雲叢桂發<lb/>
天香髙占廣寒宫<lb/>
　　其八<lb/>
拂衣歸去鬢如班草得𤣥經合閉關多少匡時籌未展<lb/>
還看安石起東山<lb/>
　　夜合花<lb/>
風動香飄十二欄雨中相對一尊殘玉容莫向黄昏斂<lb/>
正欲擕燈醉後看<lb/>
<pb n="KR4e0211_WYG_003-25b"/>
　　雨中杜鵑花<lb/>
何來杜宇葉離離三月當庭花滿枝莫是啼魂哀帝子<lb/>
至今香染濕胭脂<lb/>
　　白蓮<lb/>
一朶芙蕖百和香華清浴罷試新妝幽姿自分無泥滓<lb/>
不用臨風妬六郎<lb/>
　　題畫蘭贈張子升<lb/>
萋萋蕭艾豈為羣秀色曽從九畹分采得芳菲堪作佩<lb/>
<pb n="KR4e0211_WYG_003-26a"/>
臨風只合贈湘君<lb/>
　　畫竹<lb/>
太湖石畔竹隂隂影動凉颷曵玉吟莫問渭川千畆處<lb/>
蓬蒿一徑白雲深<lb/>
　　畫菊<lb/>
采采黄花浥露香眼中彷彿對柴桑風流誰送先生酒<lb/>
共坐南山醉夕陽<lb/>
　　弔屈大夫<lb/>
<pb n="KR4e0211_WYG_003-26b"/>
汨羅江畔草蕭踈千古懐沙恨有餘日暮哀猿正淒切<lb/>
不知何處弔三閭<lb/>
　　許由墓<lb/>
平原四望草離離箕潁風髙見石碑不是當年輕萬乗<lb/>
一坏千載有誰知<lb/>
　　悼内<hi>五首</hi>
繡佛齋中夢乍醒悲風吹月透踈櫺蓮花不見參禪者<lb/>
冷落牀頭數巻經<lb/>
<pb n="KR4e0211_WYG_003-27a"/>
　　其二<lb/>
髙樓無復試紅妝塵掩香奩淚涕滂竊藥便教奔月去<lb/>
廣寒那得畫眉郎<lb/>
　　其三<lb/>
一夜愁來鬢有絲吹簫人去見無期悼亡不盡潘安淚<lb/>
忍讀生前㓜婦詞<lb/>
　　其四<lb/>
茫茫大塊竟何之雲雨巫山夢轉疑伏日縱然先割肉<lb/>
<pb n="KR4e0211_WYG_003-27b"/>
恢諧歸去欲遺誰<lb/>
　　其五<lb/>
鴉噪空庭片月光攬衣中夜起徬徨眼中搦管人何在<lb/>
淚滿當年札數行<lb/>
　　仙溪夜泊懐鄭山人<lb/>
孤舟微月倚前灘謖謖松風入枕寒何處懐人耕谷口<lb/>
一溪流水夜漫漫<lb/>
　　寄吳山人<lb/>
<pb n="KR4e0211_WYG_003-28a"/>
隠隠松蘿海月孤溪邉何處問當壚故人不斷雲山夢<lb/>
欲乞仙厨五岳圗<lb/>
　　送陳生遊燕<lb/>
與君握手醉吳姬雪滿天涯惜别時明日悲歌燕市裏<lb/>
不知擊筑更逢誰<lb/>
　　題姚媿州明府園亭<hi>二首</hi>
五栁先生懶折腰歸來踪跡溷漁樵角巾漉酒東籬下<lb/>
還赴蓮花社裏招<lb/>
<pb n="KR4e0211_WYG_003-28b"/>
　　其二<lb/>
亭對青山一水分隔林啼鳥静中聞若非寂寞躭奇字<lb/>
載酒何人問子雲<lb/>
　　武陵别諸君子余戊子春客武陵時與諸君子作<lb/>
　　　湖山遊甚適天涯春盡忽爾懐歸各别一首聊<lb/>
　　　感離索<lb/>
　　　袁履善<lb/>
白髮相看感嵗華西湖三月醉桃花錢塘江上東風起<lb/>
<pb n="KR4e0211_WYG_003-29a"/>
一片飛㠶即海涯<lb/>
　　　鄔汝翼<lb/>
叢林幾度問新詩風雨天涯又别離君自六橋余九曲<lb/>
愁心惟有白雲知<lb/>
　　　吳公籜<lb/>
移來短榻傍浮屠坐上青山興不孤一片白雲愁聚散<lb/>
夢隨明月到西湖<lb/>
　　　錢季善<lb/>
<pb n="KR4e0211_WYG_003-29b"/>
杯酒春風數往還一朝興盡别青山愁來湖海無知已<lb/>
草得𤣥經合閉關<lb/>
　　　余鞠夫<lb/>
春城杯酒共銷愁醉裏題詩月滿樓雙淚不堪風雨别<lb/>
桐廬江上一孤舟<lb/>
　　　鄔章文<lb/>
乍别雲間又武陵重逢笑問槖中金天涯芳草春將盡<lb/>
愁殺王孫萬里心<lb/>
<pb n="KR4e0211_WYG_003-30a"/>
　　七里灘别余鞠夫<hi>二首</hi>
山自盤龍七里來客星髙傍白雲隈灘頭無恙東流水<lb/>
誰著羊裘上釣臺<lb/>
　　其二<lb/>
武林春色日初遲花滿壚頭酒滿巵無奈雙龍愁裏别<lb/>
緑楊幾度囀黄鸝<lb/>
　　送屠長卿還四明<hi>七首</hi>
詞塲杯酒數交歡不謂都門便掛冠可是風塵遊已倦<lb/>
<pb n="KR4e0211_WYG_003-30b"/>
孤臣雨雪出長安<lb/>
　　其二<lb/>
蕭條書劍别吾曹囬首鵷班建禮髙不是三閭才見忌<lb/>
千秋誰見楚人騷<lb/>
　　其三<lb/>
車騎如雲結五都少年誰不避呼盧故鄉明日黄冠去<lb/>
曽否君王賜鏡湖<lb/>
　　其四<lb/>
<pb n="KR4e0211_WYG_003-31a"/>
躞蹀初登郭隗臺無人不道是龍媒悲鳴敢謂恩中斷<lb/>
九折羊腸祗自哀<lb/>
　　其五<lb/>
傾國佳人自若耶眼如秋水貌如花吳宫一出歸何處<lb/>
溪上傷心舊浣紗<lb/>
　　其六<lb/>
四明有客擅風流碣石談經隘九州官罷不須嗟怪事<lb/>
人間何物是千秋<lb/>
<pb n="KR4e0211_WYG_003-31b"/>
　　其七<lb/>
誰憐才子似飄蓬嵗晚扁舟下海東見説鄞山堪避世<lb/>
采芝歸問夏黄公<lb/>
　　黄山七景<lb/>
　　　石牀<lb/>
綵霞為幔石為牀玉女吹簫下鳯凰不到名山深採藥<lb/>
桃花那復問劉郎<lb/>
　　　天都峰<lb/>
<pb n="KR4e0211_WYG_003-32a"/>
青山壁立鬭青蓮列嶂霞標駐列仙安得乘風之帝所<lb/>
雲門咫尺聽鈞天<lb/>
　　　白龍潭<lb/>
龍湫萬片白雲寒中有玉龍日夜蟠長嘯一聲龍欲起<lb/>
明珠如月鏡中看<lb/>
　　　浮丘壇<lb/>
仙壇髙與白雲平呼吸翛然逹太清欲借浮丘珠樹鶴<lb/>
月明緱嶺坐吹笙<lb/>
<pb n="KR4e0211_WYG_003-32b"/>
　　　丹洞<lb/>
石洞雲深白日寒鼎中砂熟跨飛鸞若教解得刀圭訣<lb/>
何處烟霞不可餐<lb/>
　　　湯泉<lb/>
山中赤水㵼蓬壺水底元珠竟有無濯髮振衣堪謁帝<lb/>
長生殿裏合靈符<lb/>
　　　桃花溪<lb/>
山下溪流曲曲斜春風吹落武陵花漁郎若問桃源路<lb/>
<pb n="KR4e0211_WYG_003-33a"/>
雞犬雲中别有家<lb/>
　　送陳子䇿之金陵<lb/>
江南芳草媚春情杯酒花間别友生若到金陵將母去<lb/>
盧家少婦笑相迎<lb/>
　　送鄭諌議之滇南<hi>四首</hi>
保障西南借楚材除書新下越王臺懸知叱馭天涯日<lb/>
萬里風清瘴癘開<lb/>
　　其二<lb/>
<pb n="KR4e0211_WYG_003-33b"/>
車馬翩翩度七盤蠻王負弩漢衣冠紫薇花映昆明水<lb/>
多少樓臺鏡裏看<lb/>
　　其三<lb/>
夜郎西去古梁州使者登車豈薄遊金馬碧雞勞祀事<lb/>
漢庭千載見風流<lb/>
　　其四<lb/>
武昌明月暫停軺又度蘭津十二橋興到縱横裁郢曲<lb/>
和鳴莫靳寄漁樵<lb/>
<pb n="KR4e0211_WYG_003-34a"/>
　　閨詞<hi>二首</hi>
芳菲春色滿樓臺人在天涯去不囬自倚雕䦨看蛺蝶<lb/>
微風吹送落花來<lb/>
　　其二<lb/>
秋到空階一葉飛邉庭何處雁來稀香閨日日愁無賴<lb/>
月下寒砧又擣衣<lb/>
　　讀王元美弇州集<lb/>
游生落魄氣偏粗散髮扁舟下五湖一自文題元晏後<lb/>
<pb n="KR4e0211_WYG_003-34b"/>
太沖名已重三都<lb/>
　　嵗暮偶成<lb/>
溪上柴門晝不開問奇誰為嵗寒來黄昏獨坐蒲團静<lb/>
隔院微風送落梅<lb/>
　　泊嚴灘<lb/>
落落江湖老鶡冠扁舟秋水正漫漫吾生可是羊裘客<lb/>
垂釣還來七里灘<lb/>
　　朝雲墓<lb/>
<pb n="KR4e0211_WYG_003-35a"/>
為雨陽臺去不還孤墳寂寞委空山禪林舞袖當年事<lb/>
啼鳥春風一夢間<lb/>
　　舟次懐人<lb/>
山隈水曲抱烟嵐露月霜風酒半酣夢裏懐人心切切<lb/>
梅花一片下江南<lb/>
　　題梅<lb/>
殘雪未消片月斜美人林下鬭豪華淡妝疑自羅浮出<lb/>
占得春風第一花<lb/>
<pb n="KR4e0211_WYG_003-35b"/>
　　春暮即事<lb/>
飛花片片下溪橋栁外鶯聲百囀嬌晝静柴門人不到<lb/>
新詩隨意寫芭蕉<lb/>
　　題梅<lb/>
氷霜滿眼嵗將殘萬木蕭條不耐看漏洩江南春信早<lb/>
一枝初破雪中寒<lb/>
　　送姚巽卿<lb/>
與君擕手思悠悠此日那堪賦逺遊莫道他鄉無知已<lb/>
<pb n="KR4e0211_WYG_003-36a"/>
酒人何處不登樓<lb/>
　　和鄭給舎七夕對雨<hi>二首</hi>
淩波空負隔年期河漢相望雙淚垂纔到新秋悲宋玉<lb/>
巫山賦就雨祁祁<lb/>
　　其二<lb/>
年年玉渚駕晴虹今夜雙星黯淡中淚灑霓裳收不盡<lb/>
隨風輕著蓼花紅<lb/>
　　春園即事<hi>四首</hi>
<pb n="KR4e0211_WYG_003-36b"/>
蛺蝶隨風過短牆隣家春滿百花香南牕搨得黄庭罷<lb/>
笑倚䦨干看海棠<lb/>
　　其二<lb/>
睡起西窻日欲斜溪邉汲水自烹茶捲簾坐看雙飛燕<lb/>
衝落櫻桃幾片花<lb/>
　　其三<lb/>
春雲不雨晝偏寒翠竹臨軒長數竿讀罷離騷無别事<lb/>
自鋤芳徑藝幽蘭<lb/>
<pb n="KR4e0211_WYG_003-37a"/>
　　其四<lb/>
東風吹雨到江村落盡梨花晝掩門桞外鶯聲春自囀<lb/>
一庭芳草暗銷魂<lb/>
　　贈汪魯狂<hi>三首</hi>
桃花潭上舊汪倫汴上相看冬復春贈我琅玕長七尺<lb/>
持歸東海一垂綸<lb/>
　　其二<lb/>
遨遊南北訪仙踪老去還乗白嶽龍莫訝荷衣香不散<lb/>
<pb n="KR4e0211_WYG_003-37b"/>
三姑親贈玉芙蓉<lb/>
　　其三<lb/>
與君分手秣陵城杯酒梁園感慨生家住夷門人自老<lb/>
有誰虚左過侯嬴<lb/>
　　贈譚仲儆<hi>四首</hi>
仙鳬曽向七閩分愁滿衡陽臥白雲今日夷門稱吏隠<lb/>
不知誰是信陵君<lb/>
　　其二<lb/>
<pb n="KR4e0211_WYG_003-38a"/>
衡山歴歴秀芙蓉紫盖雲中未可從見説藏書千古在<lb/>
因君直欲跨飛龍<lb/>
　　其三<lb/>
風流傲吏有仙才七澤惟看水一杯遷謫無勞悲偃蹇<lb/>
遊梁且上孝王臺<lb/>
　　其四<lb/>
邂逅同歌行路難一尊湖海罄交歡勸君莫擬三閭賦<lb/>
今日無人似子蘭<lb/>
<pb n="KR4e0211_WYG_003-38b"/>
　　贈胡安成<lb/>
金<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>縱横見國工誰云篆刻總雕蟲但看一片昆吾鐵<lb/>
切得刀圭吐白虹<lb/>
　　題小山宗侯狎鷗汀<hi>四首</hi>
髙館新開汴水頭忘機日日狎沙鷗澄潭春動魚龍戲<lb/>
截得珊瑚作釣鈎<lb/>
　　其二<lb/>
風雨扁舟混釣徒親人魚鳥若堪呼臨流更愛桃花色<lb/>
<pb n="KR4e0211_WYG_003-39a"/>
肯載西施泛五湖<lb/>
　　其三<lb/>
豈是江潭賦卜居眼中花木滿庭除夜來還住青藜閣<lb/>
著就劉家七畧書<lb/>
　　其四<lb/>
香生金粟桂叢開樓閣參差近吹臺欲問淮南鴻寳訣<lb/>
倘容招隠小山來<lb/>
　　謁伏羲陵<lb/>
<pb n="KR4e0211_WYG_003-39b"/>
中原萬樹帶秋隂陵寝蒼茫一氣深龍馭杳然歸太始<lb/>
蓍叢猶發白雲岑<lb/>
　　白龜池<lb/>
開闢相傳有此池靈龜如玉兆昌期若非太昊先天畫<lb/>
萬古鴻濛總不知<lb/>
　　游絃歌臺是尼父絶糧處<lb/>
栖栖陳蔡道何窮此地今留爼豆宫日暮平林天籟發<lb/>
絃歌疑是魯人風<lb/>
<pb n="KR4e0211_WYG_003-40a"/>
　　登陳西城感淮隂事<lb/>
㑹陳萬乘託南遊計縳功臣户牖侯鳥盡弓藏何所恨<lb/>
山東隆凖薄千秋<lb/>
　　經陳思王墓<lb/>
八斗相傳繡虎才路傍石馬翳蒼苔洛神留得黄初賦<lb/>
千載霓裳去不囬<lb/>
　　登蘓子由讀書堂<lb/>
鏡中荷葉緑離離夾㟁如雲楊栁枝不見風流蘓博士<lb/>
<pb n="KR4e0211_WYG_003-40b"/>
髙山猶自仰峨眉<lb/>
　　銅雀臺懐古<lb/>
孤臺突兀客初登鄴下山河感廢興花似綺羅人不見<lb/>
惟餘春草滿西陵<lb/>
　　遊仙曲<lb/>
曽伴仙人蕚緑華隨風飛入上清家别來欲寄金光草<lb/>
海上青鸞隔綵霞<lb/>
　　上趙王<lb/>
<pb n="KR4e0211_WYG_003-41a"/>
朱邸如雲王氣中鄴都形勝萬年雄自從漢室分茅後<lb/>
帶礪山河誓始終<lb/>
　　其二<lb/>
君王樂善漢東平幾度褒章下玉京端拱由來無一事<lb/>
龍樓清夜望金莖<lb/>
　　其三<lb/>
桐葉分封不計年漢家隆凖更誰賢小山却慕淮南道<lb/>
招隠還歌叢桂篇<lb/>
<pb n="KR4e0211_WYG_003-41b"/>
　　其四<lb/>
芙蓉池上擅風流今代宗藩古帝州借問西園飛盖夜<lb/>
何人託乘月中遊<lb/>
　　寄牛瑞卿<lb/>
梁園春事近如何風雨池臺入夢多花壓䦨干三徑好<lb/>
求羊無日不相過<lb/>
　　渡江<lb/>
嵗暮天涯雨雪多孤㠶此去嘆蹉跎故園囬首千山外<lb/>
<pb n="KR4e0211_WYG_003-42a"/>
一片歸心逐逝波<lb/>
　　元妙觀聞簫<lb/>
月明仙院夜沉沉鸛雀髙巢古木隂獨坐西樓鐘磬寂<lb/>
玉簫吹起故園心<lb/>
　　其二<lb/>
扶藜笑指赤松家踏破空中五色霞縹緲何人吹玉笛<lb/>
春風開遍武陵花<lb/>
　　泗水逢雪<lb/>
<pb n="KR4e0211_WYG_003-42b"/>
泗水風生古渡寒長途無那客衣單鬢邉忽㸃飛來雪<lb/>
縱是瑶華不忍看<lb/>
　　過蒙城<lb/>
漆園為吏傲當時世逺風流尚在茲欲起斯人論物化<lb/>
夢中蝴蝶許誰知<lb/>
　　風猛不得渡淮薄暮投宿<lb/>
朔風吹雪路漫漫浪湧長淮欲渡難今夜誰家堪寄宿<lb/>
荒村犬吠一燈寒<lb/>
<pb n="KR4e0211_WYG_003-43a"/>
　　賦得荆山玉示王汝存<lb/>
荆山一望氣嶙峋玉韞山中泣鬼神莫怪陵陽當日淚<lb/>
即今抱璞獻何人<lb/>
　　豐縣道中<lb/>
山東隆準起雄圗西望關中定帝都見説枌榆遺社在<lb/>
未央還屬漢家無<lb/>
　　詠史贈薛生<lb/>
七雄争競客如雲珠履三千未有聞不是賣漿人掉舌<lb/>
<pb n="KR4e0211_WYG_003-43b"/>
却秦誰趣信陵君<lb/>
　　為張大贈妓<lb/>
栁軃鶯啼夕照間黄金買酒醉紅顔雙眉不用張郎掃<lb/>
翠黛分明似逺山<lb/>
　　西苑<hi>二首</hi>
御溝流水出宫遲花落花開春不知惟有梁間雙燕子<lb/>
看人樓上鬭腰肢<lb/>
　　其二<lb/>
<pb n="KR4e0211_WYG_003-44a"/>
涵碧亭臺蔽夕暉渚花汀草静相依青鸞自是仙家鳥<lb/>
只在瑶池水上飛<lb/>
　　懐徐大驚鴻<lb/>
新詩字字巧春蠶堕馬妝成白玉簪我住三洲流水曲<lb/>
幾囬子夜夢江南<lb/>
　　懐長干恩公<lb/>
六朝梵刹半金陵誰得頭陀最上乘雪裏攤經花不著<lb/>
文殊原是五臺僧<lb/>
<pb n="KR4e0211_WYG_003-44b"/>
　　春日即事<lb/>
東風吹雨晝生寒獨鎻柴門午夢酣花下銜杯拚潦倒<lb/>
不妨人作酒徒看<lb/>
　　秋日題林學士菊花園<lb/>
門垂五栁帶閒烟栗里風流屋數椽人在南山秋色裏<lb/>
一樽醉殺菊花天<lb/>
　　過釣臺<lb/>
羊裘曽臥白雲間烟水蒼蒼去不還囬首雲臺俱寂寞<lb/>
<pb n="KR4e0211_WYG_003-45a"/>
至今人説富春山<lb/>
　　秋日題紫雲樓<lb/>
為愛元龍百尺樓登臨氣壓萬峰秋開尊醉殺青天月<lb/>
一片銀河欲倒流<lb/>
　　其二<lb/>
海上羣峰列翠屏樓開霄漢徳為星翛然一笑天風起<lb/>
織女機聲入夜聽<lb/>
　　題白雲樓有懐<hi>六首</hi>
<pb n="KR4e0211_WYG_003-45b"/>
檻外芙蓉揷漢斜登樓似駕五雲車夜來北望星辰近<lb/>
欲向空中摘九華<lb/>
　　其二<lb/>
髙樓上逼斗牛寒何事伊人日倚䦨最是千秋堪灑淚<lb/>
紫雲山作白雲看<lb/>
　　其三<lb/>
檻外千峰擁翠來萬家烟樹望中開主人不淺登樓興<lb/>
對月頻傾緑酒杯<lb/>
<pb n="KR4e0211_WYG_003-46a"/>
　　其四<lb/>
面面青山入畫圗閒來與客醉屠蘇銜杯笑問樓居者<lb/>
月裏霓裳竟有無<lb/>
　　其五<lb/>
徙倚樓頭望翠微晴霞片片鎻柴扉醉來欲乞天孫錦<lb/>
製就仙人五色衣<lb/>
　　其六<lb/>
風流原不減孫山百尺樓中日往還笑滿乾坤人不見<lb/>
<pb n="KR4e0211_WYG_003-46b"/>
鳯凰深駐白雲間<lb/>
　　溪上懐姚明府<lb/>
溪頭新水到柴關白鳥忘機自往還日暮懐人髙臥處<lb/>
數椽茒屋九華山<lb/>
　　送林太史之京<hi>三首</hi>
題柱才名嵗月深風流誰不羡詞林趨朝偏得君王寵<lb/>
金馬無勞嘆陸沉<lb/>
　　其二<lb/>
<pb n="KR4e0211_WYG_003-47a"/>
薊北遥聞長樂鐘金莖秋色露華濃東南不盡瘡痍淚<lb/>
獻納還看動九重<lb/>
　　其三<lb/>
前驅駟馬出青山鳴佩初隨鵷鷺班賦就長楊曽諫獵<lb/>
漢廷簪笏侍龍顔<lb/>
　　鄱陽湖歌<lb/>
赤烏日日下鄱陽十萬樓船殺伐張一自鯨鯢先授首<lb/>
東南無處不梯航<lb/>
<pb n="KR4e0211_WYG_003-47b"/>
　　題鄭兆念采精舎<lb/>
髙齋讀罷思飛揚把酒花間日正長最愛君家書帶草<lb/>
青葱似染綵毫香<lb/>
　　送鄭士亮遊吳<hi>三首</hi>
江上桃花春水生孤㠶遥下闔閭城杖頭一醉吳姬酒<lb/>
清夜還歌白苧聲<lb/>
　　其二<lb/>
建業斜峰入望遥行邉劍氣倚青霄鳯凰臺上青青草<lb/>
<pb n="KR4e0211_WYG_003-48a"/>
幾度題詩弔六朝<lb/>
　　其三<lb/>
俠氣縱横結五陵扁舟到處興堪乘江東不少豪華客<lb/>
惟有蓴鱸憶季鷹<lb/>
　　别許元復<lb/>
閶門楊桞散秋隂斗酒相看一片心日暮江頭乘舸去<lb/>
寒山囬首白雲深<lb/>
　　桃葉渡别顧君友<lb/>
<pb n="KR4e0211_WYG_003-48b"/>
酒滿秦淮花滿樓春風吹動木蘭舟不知陌上千條栁<lb/>
曽綰離人一片愁<lb/>
　　寄曹參軍<hi>二首</hi>
白雪飛揚郢調髙風流妬殺五陵豪浮雲較與秋雲薄<lb/>
且對吳山擬反騷<lb/>
　　其二<lb/>
結客談兵幕府才蹉跎宦跡轉堪猜獨醒總為風塵忌<lb/>
湖上蘭橈醉幾囬<lb/>
<pb n="KR4e0211_WYG_003-49a"/>
　　送方子充司理宜陽<lb/>
奉檄西行過栁州獞猺抛弩拜君侯訟庭吏散桄榔下<lb/>
題遍新詩葉上秋<lb/>
　　咏史<lb/>
不見年華逐水流蛾眉争寵日生愁相如縱有千金賦<lb/>
買得春風不白頭<lb/>
　　寧海晚眺<lb/>
海上晴虹駕作橋雲連蜃氣望迢迢三江日暮濤聲起<lb/>
<pb n="KR4e0211_WYG_003-49b"/>
不數西陵八月潮<lb/>
　　春日留雲閣晚眺<hi>二首</hi>
東山髙閣迥淩雲人倚雕䦨醉夕曛春樹萬家看不盡<lb/>
隔林清磬一聲聞<lb/>
　　其二<lb/>
白雲深處瞰滄溟有客憑髙醉不醒睥睨城頭低落日<lb/>
飛來蘿月數峰青<lb/>
　　江口道中<lb/>
<pb n="KR4e0211_WYG_003-50a"/>
路旁芳草正萋萋遊子朝來别故溪囬首壺公魂欲斷<lb/>
前山又聽鷓鴣啼<lb/>
　　客中對月<lb/>
客舎黄昏獨倚闌月光一片望中寒應知此夜深閨婦<lb/>
腸斷蛾眉不忍看<lb/>
　　泊水口懐亡友林制成<lb/>
扁舟曽共謁承明十載重過感慨生溪上獨憐今夜水<lb/>
潺湲猶作去時聲<lb/>
<pb n="KR4e0211_WYG_003-50b"/>
　　送林廷詔之廣西<hi>三首</hi>
少年詞賦擬淩雲嶺外愁為兩地分明日聽猿經古墓<lb/>
且將雙淚弔劉蕡<lb/>
　　其二<lb/>
迢逓關山獨送行炎方望斷瘴烟生伏波古道看銅柱<lb/>
三尺吳鈎箭裏鳴<lb/>
　　其三<lb/>
遊子天涯淚濕衣相逢無奈又相違倚門白髮千山外<lb/>
<pb n="KR4e0211_WYG_003-51a"/>
覔得丹砂及蚤歸<lb/>
　　雨中溪亭即事<lb/>
一溪春水緑平橋野老臨流酒一瓢多少新詩吟不就<lb/>
東風吹雨滴芭蕉<lb/>
　　真州寄張士馨<lb/>
江城楊栁緑毶毶客舎長歌酒半酣寄語金陵遊俠子<lb/>
春宵無夢不江南<lb/>
　　夢園菊離離起而有感<lb/>
<pb n="KR4e0211_WYG_003-51b"/>
白水塘邉舊草萊十年三徑鎻蒼苔寒花解得人歸意<lb/>
昨夜分明入夢來<lb/>
　　青溪舟中夜雨<lb/>
雲掃南山錦石寒孤舟何意滯江干夜來聽得蕭蕭雨<lb/>
疑是桐廬七里灘<lb/>
　　其二<lb/>
新安流水下青溪寒雨孤舟暝色迷此夜斷腸吟不得<lb/>
南山又聽鷓鴣啼<lb/>
<pb n="KR4e0211_WYG_003-52a"/>
　　送詹淑正還新安夀母兼同顔舎人質卿同登太<lb/>
　　　山<hi>四首</hi>
黄山山上削芙蓉十二樓臺紫氣重春酒如澠將母去<lb/>
何須仙掌露華濃<lb/>
　　其二<lb/>
婺星光映五雲車花裏裁班進紫霞况是軒轅峰下住<lb/>
容城分得竈中砂<lb/>
　　其三<lb/>
<pb n="KR4e0211_WYG_003-52b"/>
東望名山黛色開鳯池有客共登臺白雲一片封中起<lb/>
如帶黄河萬里來<lb/>
　　其四<lb/>
幸舎長歌一蒯緱飄零漫自客幽州扁舟歸下詹何釣<lb/>
懐刺無勞謁五侯<lb/>
　　富春舟中<lb/>
寒雲落木晚蕭蕭人與孤舟對寂寥忽見西風吹五兩<lb/>
月明還趂浙江潮<lb/>
<pb n="KR4e0211_WYG_003-53a"/>
　　小湖枕上<lb/>
萬壑濛濛霧不開扁舟夢逐故鄉囬惱人最是灘頭水<lb/>
夜半潺湲帶雨來<lb/>
　　馬上即事<lb/>
萬壑春流㵼海門人家多住緑楊村花飄馬首如紅雨<lb/>
何處聽鶯不斷魂<lb/>
　　蒜嶺雨中<lb/>
雨來馬上撲征衣芳草萋萋去路微况是江村寒食候<lb/>
<pb n="KR4e0211_WYG_003-53b"/>
鷓鴣啼處亂花飛<lb/>
　　囊山遲郭士龍不至<lb/>
尋僧野寺不知還秋色藤蘿正可扳不見遊仙來郭璞<lb/>
緇衣何處負青山<lb/>
　　贈無著上人<lb/>
為愛名山入武夷浮雲縹緲更何之五臺山下棲禪處<lb/>
種得菩提樹一枝<lb/>
　　晚度仙霞嶺有懐<lb/>
<pb n="KR4e0211_WYG_003-54a"/>
楓林霜冷葉初斑鳥道行人返照間忽見南鴻雲裏度<lb/>
為誰囬首九華山<lb/>
　　保安道中懐顔廷渠<lb/>
青山歴歴半丹楓人在天涯各轉蓬不念無諸城下别<lb/>
五湖明月好誰同<lb/>
　　江郎石<lb/>
凌雲鼎立勢亭亭曽是三峰劈巨靈欲跨飛翰臨絶頂<lb/>
空中手摘白榆星<lb/>
<pb n="KR4e0211_WYG_003-54b"/>
　　清湖館中别諸弟還鄉<lb/>
湖海相逢落魄年汝歸故國我風煙臨岐且盡壚頭興<lb/>
莫説天涯乏酒錢<lb/>
　　清湖夜雨<lb/>
嵗暮凄凉雨有聲依依客舎緩行程髙樓夜冷衣偏薄<lb/>
擊柝愁人到五更<lb/>
　　蘭溪舟中懐吳元瑞<lb/>
吳山山下一逢君五載鴻書杳不聞今日扁舟過瀫水<lb/>
<pb n="KR4e0211_WYG_003-55a"/>
一尊猶自隔青雲<lb/>
　　懐吳隠士<lb/>
少君清净道家流一别新都忽兩秋欲問巢雲空谷裏<lb/>
千峰落日倚孤舟<lb/>
　　嚴瀨舟中誦姚巽卿贈别詩有世路危於七里灘<lb/>
　　　作此寄意<lb/>
讀罷新詩惱客魂人情反覆未須論清泠依舊嚴陵水<lb/>
日夜東流望海門<lb/>
<pb n="KR4e0211_WYG_003-55b"/>
　　射陽夜泊<lb/>
扁舟蕩漾逐飛鳬湖上春濤薄孟諸不識驪龍何處睡<lb/>
飛來片月似明珠<lb/>
　　那叱磯<lb/>
江上徴兵赴國門石城龍鬭不堪論一時魚腹千秋淚<lb/>
不獨懐沙弔屈原<lb/>
　　謝公墩同周文美張子明九日作<lb/>
九日登髙菊未花銜杯共倚白雲斜豪華六代俱銷歇<lb/>
<pb n="KR4e0211_WYG_003-56a"/>
依舊青山屬謝家<lb/>
　　圯上吟<lb/>
欲報韓仇不顧家中原逐鹿亂如麻若非圮上傳黄石<lb/>
滄海空椎博浪沙<lb/>
　　經沛中作<lb/>
城池寂寞舊山河赤帝歸來萬乘多龍去鼎湖無日返<lb/>
大風猶唱沛中歌<lb/>
　　淮隂祠<lb/>
<pb n="KR4e0211_WYG_003-56b"/>
莫怪留侯慕赤松後車雲夢縳相從至今嗚咽淮隂水<lb/>
空恨當年長樂鐘<lb/>
　　春愁<lb/>
芙蓉帳裏欎金香梳罷雲鬟試綺裳誰道春愁花不解<lb/>
飛來額上鬭新粧<lb/>
　　賦得西枝室<lb/>
少結茅庵曲水傍齋心日夕禮空王一枝分得菩提樹<lb/>
種得旃檀片片香<lb/>
<pb n="KR4e0211_WYG_003-57a"/>
　　李伯承西園催菊<lb/>
竹影參差夕照斜不知秋色在誰家葛巾倒著東籬下<lb/>
幾度銜杯問菊花<lb/>
　　題陳子卿此君軒<hi>陳翰臣字子卿宗伯肅菴先生長君也</hi>
氣壓元龍百尺樓攤書偏愛竹脩脩有時笑倚嬋娟月<lb/>
一片西山翠欲流<lb/>
　　淮隂城下作<lb/>
春草萋萋楚水流天涯日暮倚扁舟淮隂𦵏地今何在<lb/>
<pb n="KR4e0211_WYG_003-57b"/>
年少紛紛覓拜侯<lb/>
　　題冶城吳道士竹房<lb/>
牀頭一帙五千言竹裏柴扉晝不喧酒似桃花春似海<lb/>
避秦何必武陵源<lb/>
　　哭五君<hi>壬午嵗余遊吳入燕與五君間别乙酉歸里中則五君相繼地下矣感而賦之</hi>
一曲凄凉薤露歌賢人眼底漸消磨所嗟不是龍蛇嵗<lb/>
湖海歸來涕淚多<lb/>
　　鄭觀察茂<hi>字士元嘉靖癸丑進士吏科給事中河南按察使</hi>
<pb n="KR4e0211_WYG_003-58a"/>
東山杯酒惜離羣此日生芻奈哭君依舊南湖春草緑<lb/>
鷓鴣啼處不堪聞<lb/>
　　戴太守科<hi>字朝賓嘉靖丙辰進士户部郎中廣州知府</hi>
木蘭陂上白雲多淚滿當年舊薜蘿誰道扁舟堪盡興<lb/>
壚頭今已邈山河<lb/>
　　林侍御史休徴<hi>號石海</hi>
秋風驄馬别燕山采藥歸來合閉關一叱神羊飛不返<lb/>
空餘䟽草落人間<lb/>
<pb n="KR4e0211_WYG_003-58b"/>
　　黄博士衮<hi>字補甫萬歴丁丑進士國子助教</hi>
文章如錦一氊寒服食誰傳九轉丹憶醉紫陽山月下<lb/>
故園此夜對誰看<lb/>
　　柯明府茂竹<hi>字堯勲官授海陽縣知縣</hi>
才子為郎製錦新琴書不解槖中貧丹成便爾飛鳬去<lb/>
愁殺東籬漉酒人<lb/>
　　七夕風雨有懐<lb/>
無邉風雨夜蕭蕭牛女何曽渡鵲橋别有愁腸眠不得<lb/>
<pb n="KR4e0211_WYG_003-59a"/>
隔窻欹枕聽芭蕉<lb/>
　　喜鄭拱元見過<lb/>
谷口風流鄭子真興來海上問波臣銜杯恰對三洲月<lb/>
白首相憐有幾人<lb/>
　　醉後題堯衢酉室<lb/>
去年尊酒對花朝今日重來破寂寥掃壁題詩人已醉<lb/>
一天秋雨暮蕭蕭<lb/>
　　雨夜宿文蔚齋中<lb/>
<pb n="KR4e0211_WYG_003-59b"/>
交情誰復似芝蘭一室相將擁鶡冠坐對西窻頻剪燭<lb/>
芭蕉葉上雨聲寒<lb/>
　　題可秩書齋<hi>四首</hi>
衡門背郭草堂清書草參差繞砌生試看青藜分太乙<lb/>
夜闌讀易照寒檠<lb/>
　　其二<lb/>
名家舊學起青箱四壁圗書白日長莫怪城頭雲五色<lb/>
一庭花染綵毫香<lb/>
<pb n="KR4e0211_WYG_003-60a"/>
　　其三<lb/>
檻外芙蓉揷漢斜登樓直欲採三花客來不盡論文興<lb/>
把酒空庭想月華<lb/>
　　其四<lb/>
名花如綺傍雕闌小逕烟花竹數竿讀罷𤣥經無别事<lb/>
倚䦨一曲月中彈<lb/>
　　孤山社燕集<hi>二首</hi>
湖上晴雲散緑波六橋欵乃起漁歌孤山此日開詩社<lb/>
<pb n="KR4e0211_WYG_003-60b"/>
杜若洲邉白鳥多<lb/>
　　其二<lb/>
春盡平林路轉紆青山如黛錯行厨坐中别有風流客<lb/>
將酒花間酹小蘇<lb/>
　　懐顧道行<lb/>
風流誰似虎頭痴湖海相逢未有期此夜孤舟看片月<lb/>
垂虹橋畔咏新詩<lb/>
　　檇李舟中題扇頭梅花寄程君衡<lb/>
<pb n="KR4e0211_WYG_003-61a"/>
春風披拂栁如絲檇李舟中獨酌時冩得羅浮春一片<lb/>
寄將江左慰相思<lb/>
　　吳道士招余舘中<hi>二首</hi>
元館無塵紫氣多相逢偏愛老婆娑黄庭冩就償留榻<lb/>
不似山隂換白鵞<lb/>
　　其二<lb/>
一室棲遲淡世情夜來却聽歩虚聲他年並駕緱山鶴<lb/>
與爾逍遥謁太清<lb/>
<pb n="KR4e0211_WYG_003-61b"/>
　　集徐<lb/>
秦淮春水漲桃花簾幙輕寒燕子斜一曲洞簫雙鳯下<lb/>
月明人醉莫愁家<lb/>
　　題潭中書亭<lb/>
一庭春色報芳菲玉女驂鸞采秀歸可是三花分少室<lb/>
天香夜染緑羅衣<lb/>
　　題詒穀堂<hi>二首</hi>
名家舊出紫雲溪卜築金陵漢水西不比烏衣王謝宅<lb/>
<pb n="KR4e0211_WYG_003-62a"/>
堂開貽穀燕長棲<lb/>
　　其二<lb/>
堂開白下近長干庭畔春風長玉蘭奕世相傳蘋藻在<lb/>
文垂片石望中看<lb/>
　　贈周服卿花竹圗<lb/>
興來濡墨據胡牀花竹叢生百和香若使臨粧窺彩筆<lb/>
喬家能不妬周郎<lb/>
　　春日得程君衡書却寄<lb/>
<pb n="KR4e0211_WYG_003-62b"/>
江東雲樹望中迷雙鯉長勞尺素題若問天涯遊子意<lb/>
姑蘇臺畔草萋萋<lb/>
　　别黄貞甫<lb/>
客舎憐君日日過故人囬首興偏多孤舟無那東風别<lb/>
芳草萋萋逺水波<lb/>
　　過吳江不及晤周繼美叔宗兄弟悵然有懐<lb/>
吳門邂逅嵗將殘春水扁舟㑹面難却想君家棠棣樂<lb/>
虹橋明月帶愁看<lb/>
<pb n="KR4e0211_WYG_003-63a"/>
　　題江養化亭<lb/>
山當睥睨水瀠洄十畆園林背郭開坐上雲霄看不厭<lb/>
壺公萬叠送青來<lb/>
　　過七里灘呈友人<lb/>
物色空勞下漢庭羊裘歸隠萬山青君看千載銷沉後<lb/>
帝座何如一客星<lb/>
　　其二<lb/>
繡嶺參差五月寒桐江積雨水漫漫臨流欲借東風便<lb/>
<pb n="KR4e0211_WYG_003-63b"/>
一片㠶飛七里灘<lb/>
　　蒜嶺道中逢鄭襄甫偶成<lb/>
三尺龍泉暗斗牛如何也逐少年遊請看雙鬢皤如此<lb/>
厭説青雲四十秋<lb/>
　　館中聽雨<lb/>
踈燈孤館影悠悠素髮蕭然挂蒯緱枕上忽聞楓樹雨<lb/>
夢魂欲破海東頭<lb/>
　　宏渡道中報晉安諸君子<lb/>
<pb n="KR4e0211_WYG_003-64a"/>
秋風驛路半隂晴瘦馬千山不耐行截得珊瑚竿數尺<lb/>
釣龍欲傍越王城<lb/>
　　宿常思嶺酒家<lb/>
雨歇平林夕照斜停車一問酒人家憑誰共作長鯨飲<lb/>
乞得青門五色𤓰<lb/>
　　常思嶺早行<lb/>
秋草萋萋秋露濕鳥道崎嶇行不得我欲乘風借羽翰<lb/>
朝遊三島暮北極<lb/>
<pb n="KR4e0211_WYG_003-64b"/>
　　題江氏亭<hi>三首</hi>
檻外芙蓉揷漢斜紫荆花映碧窻紗登樓一笑星河冷<lb/>
揮手空中摘九華<lb/>
　　其二<lb/>
名花如綺倚雕䦨曲徑蕭然竹數竿草就𤣥經無别事<lb/>
南華秋水月中看<lb/>
　　其三<lb/>
一庭春色散天香花蕚相輝白晝長氣似垂虹文似錦<lb/>
<pb n="KR4e0211_WYG_003-65a"/>
風流原不堕江郎<lb/>
　　題霞林林氏别業<hi>二首</hi>
南華讀罷倚雕䦨十八娘家荔子丹瑪瑙盤中珠錯落<lb/>
文園消渴好加餐<lb/>
　　其二<lb/>
羣峯矗矗翠争奇草木風雲變四時不待操蛇神謁帝<lb/>
太行王屋眼中移<lb/>
　　采石秋夜<lb/>
<pb n="KR4e0211_WYG_003-65b"/>
秋色西來采石髙謫仙祠下水滔滔嬋娟一片澄江月<lb/>
曽照當年宫錦袍<lb/>
　　登謝公墩<lb/>
王謝風流自永嘉雙擕歌妓鬭豪華綺羅不見春歸盡<lb/>
惟有東風送落花<lb/>
　　秋日遊山<lb/>
天馬西來接九華樓臺十二俯人家東鄰酒熟南山近<lb/>
可許柴桑醉菊花<lb/>
<pb n="KR4e0211_WYG_003-66a"/>
　　秋日題鄭明府菊花園<lb/>
牀頭酒熟百花香不必吳姬勸客嘗花下與君拚潦倒<lb/>
酒徒早已屬髙陽<lb/>
　　題畫<lb/>
千山歴歴水悠悠江上風來六月秋最愛滄浪堪濯足<lb/>
栁隂繫著木蘭舟<lb/>
　　九日登蒼翠閣值鄭九擕酒至<lb/>
秋風揺落客天涯徙倚髙樓夕照斜縱有白衣來送酒<lb/>
<pb n="KR4e0211_WYG_003-66b"/>
依然不見故園花<lb/>
　　題姚明府亭<hi>二首</hi>
名園花竹影參差招隠長歌絶妙詞醉倒接䍦醒不得<lb/>
風流還似習家池<lb/>
　　其二<lb/>
光禄池亭向水開郎官青鬢賦歸來桑田滄海須㬰事<lb/>
竹下何妨數舉杯<lb/>
　　贈馮季良<hi>五首</hi>
<pb n="KR4e0211_WYG_003-67a"/>
一謝侯門似客卿志遊翰墨嬾逢迎渉江采得芙蓉佩<lb/>
贈爾臨風度赤城<lb/>
　　其二<lb/>
㑹稽東去不辭貧為愛蘭亭寄此身笑問若耶溪上月<lb/>
即今誰似浣紗人<lb/>
　　其三<lb/>
燕市時時過酒徒問余何事混江湖於今供奉維摩室<lb/>
不是馮家舊子都<lb/>
<pb n="KR4e0211_WYG_003-67b"/>
　　其四<lb/>
東海黄郎氣逼天漢庭詔獄黨人年朔風吹堕燕山雪<lb/>
藉爾晨昏進槖饘<lb/>
　　其五<lb/>
誰字馮生曰季良東甌才子漢仙郎漫疑身帶青蓮色<lb/>
分得阿耨九品香<lb/>
　　送陳爾瞻之豫章<hi>爾瞻白雲先生也</hi>
老去王門尚曵裾豫章西望思躊躇懸知夜住青藜閣<lb/>
<pb n="KR4e0211_WYG_003-68a"/>
校得劉家七畧書<lb/>
　　蘇道人夀詩<lb/>
市隠忘機似野鷗吳山髙士最風流他年定跨蘇耽鶴<lb/>
直上仙人十二樓<lb/>
　　出門志感<lb/>
别却牀頭緑綺琴出門何處覔知音一從玉斧蓬萊去<lb/>
采藥猶存未死心<lb/>
　　林草亭北郭别業同石陳諸君子作<lb/>
<pb n="KR4e0211_WYG_003-68b"/>
數畆池亭背郭開西方爽氣逐人來相過不為耽奇字<lb/>
文似相如諫獵才<lb/>
　　其二<lb/>
花垂三徑閣臨池愛客開尊但賦詩乘興何妨偏潦倒<lb/>
白蓮社裏笑攅眉<lb/>
　　其三<lb/>
書藏二酉意如何家世相傳掇玉科翹首青霄雙鳯下<lb/>
文章五色較誰多<lb/>
<pb n="KR4e0211_WYG_003-69a"/>
　　其四<lb/>
羣峰如黛照踈櫺此地由來聚徳星濠濮親人魚鳥在<lb/>
松風謖謖更堪聽<lb/>
　　題林中丞桞橋别業兼贈潔甫公子<hi>林中丞念堂公也潔甫其</hi>
　　　<hi>長君</hi>
中丞臺館抱溪流載酒頻過杜若洲一自吳門千騎散<lb/>
至今花鳥不勝愁<lb/>
　　其二<lb/>
<pb n="KR4e0211_WYG_003-69b"/>
辛夷花發艷陽天别業風光似輞川貰酒壚頭春欲暮<lb/>
飛花何處不堪憐<lb/>
　　其三<lb/>
孤亭風雨長蒼苔山似飛凰擁翠來世事尋常歸荷鍤<lb/>
不妨潦倒日銜杯<lb/>
　　贈林潔甫<lb/>
公子輕裘若不勝承家豈沗大中丞但看十日平原飲<lb/>
意氣粗豪壓五陵<lb/>
<pb n="KR4e0211_WYG_003-70a"/>
　　訪朱在豫不值作此投之<lb/>
雲横海上日初斜倚杖偏尋處士家不識淮南秋色裏<lb/>
角巾何處醉黄花<lb/>
　　九日同友人登東山<hi>四首</hi>
城隂秋色帶蒹葭載酒登髙覽物華漫學龍山輕落帽<lb/>
白頭如雪笑黄花<lb/>
　　其二<lb/>
佳節登臨興不孤相將花下劇呼盧詩成戲馬千秋事<lb/>
<pb n="KR4e0211_WYG_003-70b"/>
容易逢人結酒徒<lb/>
　　其三<lb/>
青女飛來九月霜尊前含笑佩茰嚢自知不是柴桑客<lb/>
也向蓮花禮法王<lb/>
　　其四<lb/>
蕭蕭木葉下晴空坐笑樓臺醉晚風囬首當年兵革裏<lb/>
夜深鬼火泣寒蛩<lb/>
　　讀余氏七賢傳<hi>七賢皆從朱子遊</hi>
<pb n="KR4e0211_WYG_003-71a"/>
七子髙風足討論先朝並及紫陽門但看虹井雲塘色<lb/>
吾道東南一𣲖存<lb/>
　　塘雲四景為余鞠夫題<lb/>
　　　方塘一鑑<lb/>
水似滄浪好濯纓先朝曽説五雲生至今不染風塵色<lb/>
日月雙丸鏡裏行<lb/>
　　　曲水雙環<lb/>
雙流如帶抱孤村中有千年國族存見説塗山遺澤逺<lb/>
<pb n="KR4e0211_WYG_003-71b"/>
涓涓何處不崑崙<lb/>
　　　鶴山獻秀<lb/>
一丘一壑緑雲間望裏松蘿日可攀不是仙人乘白鶴<lb/>
誰知此地是緱山<lb/>
　　　象阜鍾靈<lb/>
喬木如雲倚畫圗欎蒼佳氣接天都共言地似西來象<lb/>
西域冠裳似此無<lb/>
　　寄吳任熈<lb/>
<pb n="KR4e0211_WYG_003-72a"/>
長橋月白似垂虹倚棹愁聽落木風遥想三蜚山下客<lb/>
竹林尊酒與誰同<lb/>
　　答安懋卿<lb/>
詞賦縱横重兩都江南才子起菰蘆何來題鳯空歸去<lb/>
一夜柴門月色孤<lb/>
　　舟中望桐廬縣有懐<lb/>
青山歴歴隠人家掛席中流海日斜依舊桐廬江上縣<lb/>
經過不見木奴花<lb/>
<pb n="KR4e0211_WYG_003-72b"/>
　　嚴州懐古<lb/>
飛鸞叠叠鬭芙蓉雨裏看山色更濃髙卧羊裘人不見<lb/>
釣臺惟有白雲封<lb/>
　　過龍游懐鄭性之<lb/>
逺樹臨江雨乍晴三衢東去片㠶輕故人何處猶彈鋏<lb/>
不作君家谷口耕<lb/>
　　望江郎山口占<lb/>
空中鼎立石為朋萬古崔嵬不可登莫是三峰移海島<lb/>
<pb n="KR4e0211_WYG_003-73a"/>
至今髙出白雲層<lb/>
　　燕中集西寧侯邸第觀菊<lb/>
一曲凉州振木飛五陵遊子夜忘歸陶然醉殺黄花下<lb/>
月滿壚頭露滿衣<lb/>
　　戲答見嘲醉後堕車之作<lb/>
霞村痛飲類猩猩蘆埔墜車却毁形口吃不堪仍嗜酒<lb/>
一尊誰載子雲亭<lb/>
　　遊仙曲<hi>二首</hi>
<pb n="KR4e0211_WYG_003-73b"/>
九子金鈴出九龍流蘇雜綵蹙芙蓉東風不管花無力<lb/>
吹滿昭陽第一宫<lb/>
　　其二<lb/>
何年彩鳯下丹霄一𣲖清音入九韶自是封姨晴作籟<lb/>
錯疑秦女夜吹簫<lb/>
　　遊仙詞<lb/>
桃花流水赤城山當日劉郎去復還若道不如天上好<lb/>
何縁二女憶人間<lb/>
<pb n="KR4e0211_WYG_003-74a"/>
　　髙帝斬蛇劍<lb/>
抜劍長驅萬里心蛇分鬼母哭空林元康武庫流為火<lb/>
火徳將無屬夘金<lb/>
　　清夜遊西園<lb/>
水殿香風吹綺羅金樽緑酒漾微波西園詞客陪雕輦<lb/>
不醉其如明月何<lb/>
　　少年行<lb/>
繫馬垂楊問酒家當壚少婦貌如花不知蕩子誰先醉<lb/>
<pb n="KR4e0211_WYG_003-74b"/>
笑解腰間玉辟邪<lb/>
　　試劍石<lb/>
劍術何年壓九州輕將磐石試吳鈎鐲鏤不賜䲭夷子<lb/>
臺上何因麋鹿遊<lb/>
　　望夫石<lb/>
峭壁崚嶒似削成行人逺眺淚猶盈無情原是蕩家子<lb/>
空作望夫石上名<lb/>
　　咏嬋娟<lb/>
<pb n="KR4e0211_WYG_003-75a"/>
榕葉隂隂送晚凉溪流曲曲似瀟湘堦前一片嬋娟月<lb/>
顧影何人不斷腸<lb/>
　　海月亭<lb/>
草閣風吹海月凉荔枝初熟夜聞香美人遥隔秦淮水<lb/>
何處壚頭典鷫鸘<lb/>
　　題畫<lb/>
野老科頭一葉舟閒看雁影帶雲流蕭條蘆荻秋江冷<lb/>
何處披簑下釣鈎<lb/>
<pb n="KR4e0211_WYG_003-75b"/>
　　途中呈立儒叔<hi>諱應奎號文峯北京鎮撫</hi>
小阮琵琶信陸沉江湖何處覔知音歩兵莫作窮途哭<lb/>
歸去山中嘯竹林<lb/>
　　長汀逢黄生贈之<lb/>
叔度相逢鄞水前山城日落起孤烟微名奔走成何事<lb/>
不向山中結白蓮<lb/>
　　經黄伯固墓<hi>名鞏仕職方郎正徳南巡上䟽極諫並誅江彬以謝天下廷枚瀕死得甦</hi>
　　　<hi>嘗曰人生仕至公卿大都三四十年惟立身斯千載不朽世之人顧舎此事彼何也</hi>
<pb n="KR4e0211_WYG_003-76a"/>
古墓荒凉草色新况逢寒食倍傷神誰憐地下魂無主<lb/>
原是先朝諫獵人<lb/>
　　送友人下第歸新安<lb/>
文章何事誤斯人消盡黄金白髪新馬上不須頻下淚<lb/>
新安秋水待垂綸<lb/>
　　蘇公堤<lb/>
湖邉芳草白凄凄烟鎻六橋水拍堤千古風流人不見<lb/>
鶯聲恰恰為誰啼<lb/>
<pb n="KR4e0211_WYG_003-76b"/>
　　夜過丹陽<lb/>
楓冷江臯九月霜扁舟一夜過丹陽蘭陵美酒知何處<lb/>
欲向壚頭典鷫鸘<lb/>
　　哭張管文<lb/>
運籌乆矣聞黄石辟穀飄然訪赤松却恨吟魂招不得<lb/>
只留詩草在江東<lb/>
　　寄所思<lb/>
客窻風雨夜深沉暗裏懐人思不禁𤓰歩寒潮日日下<lb/>
<pb n="KR4e0211_WYG_003-77a"/>
誰將錦字寄同心<lb/>
　　過曹娥江<lb/>
剡曲青山歴幾重曹娥江上夾芙蓉荒碑寥落千年事<lb/>
更有何人問蔡邕<lb/>
　　㑹稽舟中<lb/>
雪滿江頭路已迷萍踪何事更淒淒欲探禹穴懐司馬<lb/>
一夜扁舟入㑹稽<lb/>
　　青山阻風<lb/>
<pb n="KR4e0211_WYG_003-77b"/>
九月江南風倒吹青山山下泊舟時射潮安得錢鏐弩<lb/>
使我孤㠶向日披<lb/>
　　上蒼峽<lb/>
嵗暮下灘春上灘年年髙著逺遊冠扁舟誰識䲭夷子<lb/>
滿眼風波醉裏看<lb/>
　　贈醫士<hi>二首</hi>
城市無營一草廬山中採藥度居諸若非仙術窺鴻寳<lb/>
門外何多長者車<lb/>
<pb n="KR4e0211_WYG_003-78a"/>
　　其二<lb/>
豈必桃源逺避秦市㕓何處不藏身懸壺别有無窮思<lb/>
欲種杏林萬樹春<lb/>
　　武林道中懐吳翁晉<lb/>
錢塘樹色染霜黄郭外西湖似鏡光翹首名山天自逺<lb/>
美人多在白雲鄉<lb/>
　　發豫章<lb/>
大江秋水一孤㠶萬里西風冷布衫不是南州無下榻<lb/>
<pb n="KR4e0211_WYG_003-78b"/>
青山生計託長鑱<lb/>
　　贈鍾羽脩<hi>二首</hi>
片石移來織女磯彩毫題處濕苔衣郢人自挾陽春調<lb/>
莫怪尋常和者稀<lb/>
　　其二<lb/>
輞川勝事幾人同濃淡分明奪化工乞得仙厨圗一幅<lb/>
買山何必學支公<lb/>
　　雨中懐郭宗舜李千運<lb/>
<pb n="KR4e0211_WYG_003-79a"/>
溪流昨夜長漁磯雨裏柴門暑氣微何處仙舟逢李郭<lb/>
水田雙鳥背人飛<lb/>
　　夀蔡母為希孔作<lb/>
星臨婺女貌如花綵服蹁躚進紫霞莫訝雕盤麟作脯<lb/>
麻姑元降蔡經家<lb/>
　　夏日館張以正以濟餐秀園留題兼呈吳宗甫<lb/>
氷溪溪上采芙蓉之子何勞問赤松客裏淒涼無别物<lb/>
臨風一笑解雙龍<lb/>
<pb n="KR4e0211_WYG_003-79b"/>
　　其二<lb/>
泠然流水調孤桐誰識南來五月風賴有知音頻問訊<lb/>
一尊長醉月明中<lb/>
　　其三<lb/>
幾囬欲去思躊躇為愛蓬蒿似隠居即使橋邉雙進履<lb/>
袖中豈有一編書<lb/>
　　其四<lb/>
别舘清泠鏡裏開更逢美質數銜杯豫章西去秋風起<lb/>
<pb n="KR4e0211_WYG_003-80a"/>
遲爾縱横作賦才<lb/>
　　哭林中丞二首<hi>中丞諱潤號念堂嘉靖丙辰進士居御史䟽劾鄢懋卿以副都𣙜理</hi>
　　　<hi>鹽政苛索至數百萬道路供費以億計又劾嚴嵩受賄請拓府第開地脉以當王氣又劾世蕃</hi>
　　　<hi>僣逼無上招亡命集江干疑有非常乞磔之市以消禍萌嚴氏伏誅朝野肅清皆公力也</hi>
埋輪都下舊知名當道豺狼敢横行白馬忽隨丹旐去<lb/>
風雲慘淡闔閭城<lb/>
　　其二<lb/>
星隕轅門上將才延陵掛劍重堪哀故人不盡羊曇淚<lb/>
<pb n="KR4e0211_WYG_003-80b"/>
忍向西州問草萊<lb/>
　　輓陸夫人<hi>四首</hi>
湘靈鼓瑟渺何之一片愁雲殢九疑總為人間塵滿鏡<lb/>
鏘鏘佩向月中移<lb/>
　　其二<lb/>
翡翠光揺赤水珠長歌一曲鳯將雛孤飛却向瑶池去<lb/>
欲借還丹竟有無<lb/>
　　其三<lb/>
<pb n="KR4e0211_WYG_003-81a"/>
錦瑟調來五十春飄然駕鶴出風塵使君海上懐明月<lb/>
捐佩猶疑漢浦人<lb/>
　　其四<lb/>
漢口機停織女聲黄姑何處望鸞軿郡齋楓葉蕭蕭下<lb/>
不盡清商萬古情<lb/>
　　懐陳司馬孔震<hi>四首</hi>
虹橋髙駕鎻延津短髮孤㠶笑此身雲暗千峰流水咽<lb/>
雙龍未合倍愁人<lb/>
<pb n="KR4e0211_WYG_003-81b"/>
　　其二<lb/>
仙蹤何處醉屠蘇囊裏長懸五岳圗獨倚扁舟懐下榻<lb/>
九峰山外白雲孤<lb/>
　　其三<lb/>
大横山色望中青飄泊偏憐水上萍欲問杜陵投轄興<lb/>
老來嗜酒一猩猩<lb/>
　　其四<lb/>
五湖曽是學鴟夷到處輕賫任所之安得雲窩陪杖屨<lb/>
<pb n="KR4e0211_WYG_003-82a"/>
鈞天樂奏自明時<lb/>
　　題鳴臣林明府園亭<hi>三首</hi>
山中雨露長松筠十畆園林寄此身莫問桔橰勞俯仰<lb/>
忘機原是漢隂人<lb/>
　　其二<lb/>
白髮逍遥不計年興來時咏考槃篇濯纓池上寛垂釣<lb/>
魚在濠梁樂已全<lb/>
　　其三<lb/>
<pb n="KR4e0211_WYG_003-82b"/>
宅邉五桞似柴桑籬下黄花晩更香自有白衣來送酒<lb/>
南山秋色醉斜陽<lb/>
　　采蓮曲<hi>四首</hi>
雲鬟初綰玉搔頭湖上相將弄小舟纎手接來花並蒂<lb/>
半含懽笑半含愁<lb/>
　　其二<lb/>
荷葉離離帶暖風香生菡蓞玉顔紅嬌歌一曲鴛鴦起<lb/>
多少殘霞落水中<lb/>
<pb n="KR4e0211_WYG_003-83a"/>
　　其三<lb/>
晚風吹棹夕陽邉花媚羅裙倍可憐忽見西陵生片月<lb/>
弄珠神女下長川<lb/>
　　其四<lb/>
采芳越女鬭蛾眉顔色如花鏡裏窺蓮子摘來心自苦<lb/>
更饒不斷藕中絲<lb/>
　　咏荔枝<lb/>
青籠擕來荔子丹小姬剥出水晶寒一餐已解文園渴<lb/>
<pb n="KR4e0211_WYG_003-83b"/>
不羨仙人承露盤<lb/>
　　望廬山<lb/>
彭蠡茫茫混太虚中天紫翠抜匡廬髙僧舊住東林寺<lb/>
寺裏蓮花好在無<lb/>
　　象教精舎為孔陽宗侯作<lb/>
齋心日日禮諸天香滿栴檀䕶法筵不獨莊嚴窺妙相<lb/>
空中舎利照金蓮<lb/>
　　送金子魯考滿<hi>四首</hi>
<pb n="KR4e0211_WYG_003-84a"/>
秉鉞登壇寵聖朝功成海宇報清霄幕中擬議多奇䇿<lb/>
掃盡烽烟罷戍遼<lb/>
　　其二<lb/>
鵲印龍韜静海方東南處處樂耕桑請看一切便宜令<lb/>
日月髙懸萬里光<lb/>
　　其三<lb/>
折衝樽爼擁三軍攬結英雄更好文試數漢家麟閣上<lb/>
一時將相幾如君<lb/>
<pb n="KR4e0211_WYG_003-84b"/>
　　其四<lb/>
運籌海上擁長鯨繡斧封章謁聖明瞥見黄麻三殿下<lb/>
趨朝劍履帶春行<lb/>
　　馬上見太行山<lb/>
黄金栁色及春囬雲散朝歌睥睨開馬上春愁消不盡<lb/>
太行一片自西來<lb/>
　　燕臺驤首題贈方元素<lb/>
俶儻權奇萬里才無人不道是龍媒長鳴一向燕山去<lb/>
<pb n="KR4e0211_WYG_003-85a"/>
重上當年郭隗臺<lb/>
　　贈熊生<hi>二首</hi>
雕蟲篆刻鬼神驚混迹何年隠姓名不是司空稱博物<lb/>
誰知龍劍在豐城<lb/>
　　其二<lb/>
金薤琳瑯片片裁逢君初出楚江隈狂夫自分詩名薄<lb/>
藉爾風斤運九垓<lb/>
　　贈楊素虚<lb/>
<pb n="KR4e0211_WYG_003-85b"/>
誰為湘纍費苦吟楚人髙誼比南金即今不盡忠魂淚<lb/>
猶是當年請死心<lb/>
　　戴朝賓四山亭<hi>四首</hi>
四山環抱着孤亭中有髙人醉復醒一徑蓬蒿車馬絶<lb/>
牀頭草就太𤣥經<lb/>
　　其二<lb/>
亭俯溪流白日寒鷺鷗輕下使君灘何須夜泛山隂雪<lb/>
五月扁舟興未䦨<lb/>
<pb n="KR4e0211_WYG_003-86a"/>
　　其三<lb/>
五嶺風流一使君飄然林下鹿為羣醉來不枕山中石<lb/>
别取支機臥白雲<lb/>
　　其四<lb/>
南海歸來興不孤髙陽濁酒命吾徒一池春水葡萄色<lb/>
肯與西施泛五湖<lb/>
　<lb/>
　<lb/>
<pb n="KR4e0211_WYG_003-86b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　薜荔園詩集巻三<lb/>
</p>
<p>
</p>
  </div>
</body>
</text>
</TEI>
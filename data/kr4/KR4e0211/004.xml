<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>薜荔園詩集巻四</head> <lb/>
    <p>
<pb n="KR4e0211_WYG_004-1a"/>
欽定四庫全書<lb/>
　薜荔園詩集巻四<lb/>
　　　　　　　　　　　　　明　佘翔　撰<lb/>
　七言古詩<lb/>
　　遊九曲<lb/>
武夷山水清且奇我今鼓棹一遊之三十六峰何縹緲<lb/>
溪流九曲更逶迤樂奏幔亭豈可聞琪花瑶草自紛紛<lb/>
幡幢一舉虹橋斷令人空憶武夷君把酒遥看王女峰<lb/>
<pb n="KR4e0211_WYG_004-1b"/>
孤標壁立秀芙蓉空中鶴舞三珠樹海上鯨鳴萬壑鐘<lb/>
吾生癖性愛烟霞逢著名山興不賖為報山中龍臥者<lb/>
何時來訪赤松家<lb/>
　　送游宗謙之吳謁王長公<lb/>
黄金散盡餘顔色游生拓落無人識酒徒劍客日相隨<lb/>
醉眼看人醒不得自傷世路知音稀山水含情老布衣<lb/>
不分侏儒飽欲死恢諧曼倩却長饑聞道王郎稱作者<lb/>
陽春白雪和彌寡擔簦躡屫往從之操觚直欲追大雅<lb/>
<pb n="KR4e0211_WYG_004-2a"/>
三吳詞藻蔚相望王郎凌厲獨擅塲顧盼一言光日月<lb/>
雄視千古神飛揚游生此去何落落扁舟遥向姑蘇泊<lb/>
漫去按劍暗投珠最善運斤工滅堊王家兄弟傲當時<lb/>
意氣相傾山可移一附青雲名便起歸來握得雙劍光<lb/>
陸離對酒長呼大小兒<lb/>
　　陪蔡使君遊何氏園亭同方許二生作<lb/>
吾徒落魄不可羈縱横白眼傲當時愁來散髮歌逾壯<lb/>
激羽流商和者誰使君於我稱同調詩愛青山吟謝眺<lb/>
<pb n="KR4e0211_WYG_004-2b"/>
春風何處足歡娛城南桃李迎人笑停午驅車過草堂<lb/>
開樽湖上咏滄浪鶯入垂楊聲乍囀人遊芳草興何長<lb/>
席上懸河辯有口賓主陶然嚼大斗諸生侍側最風流<lb/>
飛揚跋扈真吾友臨淵徒有羡魚情盤中那得五侯鯖<lb/>
少年行酒歌不歇争雄取醉似長鯨少選松間日欲落<lb/>
秉燭還傾鸕鷀杓灌夫罵坐未為狂歩兵入厨差足樂<lb/>
人生百嵗似川徂即今不飲胡為乎路傍古墓應多少<lb/>
世上浮名竟有無宇宙寥寥君與我莫笑相逢苦不早<lb/>
<pb n="KR4e0211_WYG_004-3a"/>
兒童拍掌唱銅鞮接䍦何惜山公倒<lb/>
　　贈别駕陳觀甫之金陵<lb/>
别駕陳公性喜酒結交佘生良不偶南粤相逢情更親<lb/>
時時釂我以大斗鴻鵠胡為困網羅功髙不賞謗偏多<lb/>
北走長安列寃狀功名畢竟悲蹉跎歸去温陵混鹿豕<lb/>
萬事悠悠長掩耳草衣自分樂忘憂蔬食安知怨沒齒<lb/>
年來採藥駐紅顔杖藜往往遍名山予亦尋真隨所適<lb/>
扁舟共泛武夷灣明朝蹤跡分吳楚擔簦躡屩俱逆旅<lb/>
<pb n="KR4e0211_WYG_004-3b"/>
沽來濁酒且為歡後㑹不知復何所金陵佳麗帝王州<lb/>
燕子鳯皇足勝遊白雲一片三山下萬里長江九派流<lb/>
别駕紅顔還採藥翩翩騎著揚州鶴丹成白日上青天<lb/>
肯令狂生長寂寞<lb/>
　　謁子陵祠<lb/>
若有人兮山之曲撫長松兮倚修竹樂衡門兮棲遲臨<lb/>
清流兮卜築謝軒冕於當途兮結隠淪於空谷豈無九<lb/>
五之戀窮交兮一舉吾慕乎黄鵠唯桐江之潺潺兮逝<lb/>
<pb n="KR4e0211_WYG_004-4a"/>
晝夜其相續托漁釣以終身兮安所取天下之桎梏瞻<lb/>
飛鴻之冥冥兮聽松風之謖謖彼神龍之蟠九州兮豈<lb/>
其與蝦鯫而相徴逐使鳯凰可得而羅兮又奚異雞鶩<lb/>
之争飲啄邈哉髙風留此芳躅上有許由之耳兮下有<lb/>
嚴陵之足酌雨露以為漿兮燃日月以為燭漢家宫殿<lb/>
草離離七里依然烟水緑<lb/>
　　酬許希旦鄭兆采陳堯勛方子韓四子贈别之作<lb/>
佘生落落誰與友大抵猖狂常使酒自分茂陵四壁貧<lb/>
<pb n="KR4e0211_WYG_004-4b"/>
交遊往往嗟白首小技雕蟲豈有名一時攬結弟和兄<lb/>
寂寞但留𤣥草在從他白眼漫相輕途窮無奈歩兵哭<lb/>
却向天涯走碌碌若道窮交不世情足音誰復到空谷<lb/>
許生鄭生氣雄哉投我明珠海上來慷慨片言露肝膽<lb/>
縱横萬里走風雷更有方生歌白雪聽之不覺聲悲咽<lb/>
陳生尺牘雅稱奇三嘆瑶華追往哲吾黨風流異少年<lb/>
中原鞭弭誓周旋賦擲金聲元不賤結交寧論槖中錢<lb/>
嗟彼駸駸肉食者其人齷齪其音啞一言不合便拂衣<lb/>
<pb n="KR4e0211_WYG_004-5a"/>
安用日夕弄杯斚河梁别酒見交情倚劍當年氣不平<lb/>
須賈袍仍憐范叔漸離筑自和荆卿我今扁舟向何所<lb/>
豈為生離涙如雨弟兄湖海坐相望眼底兒曹足與語<lb/>
　　夀叔母朱孺人六十初度<lb/>
天馬山中多峭石淩雲帶雪幾千尺朱家卜世住其間<lb/>
丈夫女子聲赫奕孺人婉娩適佘郎一朝先逝稱未亡<lb/>
上事公姑下撫子瑩然皎潔等秋霜乃今行年且六十<lb/>
有子承歡孫玉立華堂開燕進瑶觴紫芝曄曄青鸞集<lb/>
<pb n="KR4e0211_WYG_004-5b"/>
君不見扶桑之東滄海流潮汐何曽一日休朱家有女<lb/>
佘家婦名並江山萬古留<lb/>
　　贈道昭榮膺冠帶<lb/>
我家三洲環大海深山秀色長不改中有伊人抱幽貞<lb/>
木石與居齊畏壘念母當年矢栢舟遺脤呵䕶不勝愁<lb/>
擬學代耕竊升斗劬勞萬一何能酬感激慈闈不逮養<lb/>
謁銓何心裝北上棲遲丘壑以窮年捧檄毛生作何狀<lb/>
自曽大父夀而昌簮纓兩世有輝光自分雖然甘草莽<lb/>
<pb n="KR4e0211_WYG_004-6a"/>
鴈門冠盖焉能忘一命初承歡此日謁廟趨蹌儀秩秩<lb/>
有子能文稱國珍㑹見明時償萬鎰華堂奕世生春色<lb/>
　　送鄭文蔚之豫章訪用晦王孫及方比部士功兄<lb/>
　　　弟兼北上請先司馬公䘏典<lb/>
鄭生胸中富二酉寂寞摛文嗟覆瓿一區自分老衡門<lb/>
干謁肯向天涯走四十無聞那足憂締交我輩擅風流<lb/>
熟讀離騷痛飲酒安知吾世有窮愁朝指豫章向余别<lb/>
言向通家心轉切長裾豈為曵王門授簡梁園歌白雪<lb/>
<pb n="KR4e0211_WYG_004-6b"/>
君家司馬昔日轄西江謀折淮南氣不降詔起重來持<lb/>
節鉞父老如雲慶此邦鄭生此行豈蕭颯豫章猶有迎<lb/>
徐榻滕王閣上感遺蹤司馬風聲滿閶闔伊昔世廟登<lb/>
極時紛紛議禮勢相持司馬屹然石不轉䟽歸豈荷聖<lb/>
朝知於時吾鄉林司冦使者交馳氣輻輳二公垂老罷<lb/>
賜環蜀人執政寝其奏鄭生北望黄金臺一䟽籲天手<lb/>
自裁臣祖先朝功未録倘垂日月照蒿萊燕市酒人多<lb/>
屠狗相逢繫馬誰家栁書報九重及早歸遲爾山中娛<lb/>
<pb n="KR4e0211_WYG_004-7a"/>
白首<lb/>
　　石梅行和鄭給舎作<lb/>
何物峥嶸如列㦸枯株云是羅浮魄漫言斑剥老蓬蒿<lb/>
幻作乾坤萬古之奇石初疑大孤小孤江上來淩雲露<lb/>
出雙峰碧又疑漢庭承露截金莖勢欲擎天移太液瘦<lb/>
影參差最有神姑射仙人茲託迹胡不藉爾作和羮棄<lb/>
置丘園良可惜憶君昔侍承明廬諌獵恢諧金馬客歸<lb/>
來學灌漢隂園與爾盤桓朝復夕君不見金谷繁華鬭<lb/>
<pb n="KR4e0211_WYG_004-7b"/>
一時緑珠墜棲竟何益又不見平泉醒酒石可憑須叟<lb/>
轉入他人宅世事𤣥都觀裏花揺動春風葵與麥何似<lb/>
君家二石梅榦比虬龍心比鐵屈蟠不受刀斧災偃蹇<lb/>
寧為風雷擊根連庾嶺苔為衣璞藴荆山雲作幘巨靈<lb/>
華頂擘争奇處士湖邉吟轉劇把酒狂呼繞石行一枝<lb/>
肯寄長安陌我亦社樹稱不材尋常頗有林泉癖為爾<lb/>
交情數往來嵗寒心事稱莫逆<lb/>
　　九鯉湖歌招道士<lb/>
<pb n="KR4e0211_WYG_004-8a"/>
九鯉湖中山水深九鯉仙人何處尋我來此地訪遺跡<lb/>
西風吹雨晝隂隂石牀丹竈依然在珠簾瀑布長不改<lb/>
跨鯉仙人去杳然桑田幾度變滄海齋心初向水晶宫<lb/>
遥見青童玉女下雲中鸞驂鶴馭應無數中有紅顔緑<lb/>
髮之仙翁儼然授我金丹訣沆瀣盤中和玉屑我也再<lb/>
拜三復之臨風直欲朝天闕君不見秦皇遣士訪蓬萊<lb/>
徐市樓船去不囬驪山刑徒七十萬空餘金槨𦵏寒灰<lb/>
又不見漢武求仙開桂舘文成五利朝中滿十二樓成<lb/>
<pb n="KR4e0211_WYG_004-8b"/>
海内虚輪臺詔下悔何晚仙分由來不偶然古人遺事<lb/>
今人傳何如此地搴瑶草左挾洪崖右偓佺羽衣道士<lb/>
開笑口舉杯酌我山中酒百年超忽若飛梭安用虚名<lb/>
垂不朽我欲尋真學赤松飄飄與爾駕茅龍湖中采却<lb/>
三花秀養得仙人氷雪容道士道士可相從<lb/>
　　龍泉歌贈黄堯衢<lb/>
黄生落筆驅飛電詞賦未逢狗監薦腰間佩劍不知年<lb/>
三尺龍泉鐵一片此鐵淬自昆吾溪切玉縱横如切泥<lb/>
<pb n="KR4e0211_WYG_004-9a"/>
精爽時時騰碧漢寒芒夜夜伴青藜風胡不作歐冶死<lb/>
古獄劚來今在此匣中偃蹇一悲鳴水掣鯨鯤山銼兕<lb/>
虎頭綬解龍鱗開魑魅魍魎見之且號哀千秋神物風<lb/>
塵裏望氣何人復姓雷君不見淮隂未遇時碌碌甘受<lb/>
少年胯下辱一朝仗劍起登壇佐漢功成建大纛黄生<lb/>
年少氣如虹節俠分明國士風不分鉛刀稱一割直將<lb/>
長劍倚崆峒我為劍歌君為劍舞慷慨欷歔泣下如雨<lb/>
千金劍術髙自許肝膽終當結明主不見東北烽烟飛<lb/>
<pb n="KR4e0211_WYG_004-9b"/>
白羽<lb/>
　　豫章歌為豫章蔡伯華作<lb/>
君不見豫章之材輪菌離奇隂百畆不知開闢以來盤<lb/>
踞幾千古羊角長棲萬里風龍鱗慣作四時雨鬼神呵<lb/>
䕶誰敢傷公輸離婁遇之失其斧徂徠長松差可倫區<lb/>
區拱把桐梓何足數此物胡為播海崕合宫清廟工無<lb/>
取大材難用古云然偃蹇於今若㟝嶁君不見蔡澤相<lb/>
印捐一朝輕肥何勞問唐舉又不見咸陽徬徨就五刑<lb/>
<pb n="KR4e0211_WYG_004-10a"/>
李斯空羡倉中䑕世事多如蒲栁姿望秋先零歸無所<lb/>
我已自分老蓬蒿汝博一官復齟齬三山山下笑相逢<lb/>
若為楚歌吾楚舞五月閩南荔子丹剥來其肉白如乳<lb/>
把酒狂呼天地間誰為䕫龍誰為巢許落落風塵吾與<lb/>
汝吁嗟乎豫章大材樗不材豈終與尋常草木同朽腐<lb/>
　　登鳯凰臺放歌<lb/>
秣陵誰築鳯凰臺玉砌雕䦨亦壯哉曽説當年登太白<lb/>
西望長安落日哀太白昔侍金鑾殿草奏才髙承帝眷<lb/>
<pb n="KR4e0211_WYG_004-10b"/>
被讒一旦流夜郎萬里飄零涙如霰俠氣縱横隘九州<lb/>
金雞赦罷學浮丘翹首青天不可問登臺欲跨鳯凰遊<lb/>
鳯凰一去幾千載浩浩秦淮東倒海阿閣功名縱可書<lb/>
何似一杯澆塊壘青蓮居士謫仙人風塵落落苦其身<lb/>
騎鯨采石捉明月天門謁帝誰能馴我來訪古心淒楚<lb/>
鳯凰太白俱髙舉髙臺今屬貴人家白雲一望空延佇<lb/>
　　武夷山歌贈金公子魯<hi>金學曽嘗為福建撫院</hi>
三十六峯開洞天大王幔亭相延連曽孫宴罷聞仙樂<lb/>
<pb n="KR4e0211_WYG_004-11a"/>
虹橋一斷何茫然停橈試一問玉女青苔如黛挂暮烟<lb/>
金雞洞裏晝寂寂乾魚祠前草芊芊懸崕峭壁更窅窈<lb/>
瑶草琪花沿溪遶分明有路到桃源漁郎去後來人少<lb/>
武林名公神仙客手持珊瑚長七尺坐笑胡牀净妖氛<lb/>
日御茅龍生羽翮幨帷髙映萬山青棨㦸遥臨溪流碧<lb/>
自從寳籙握丹經時向爐中煉金液丹經金液㑹有期<lb/>
側目風塵轉可悲經綸須借擎天柱莫問架壑來何時<lb/>
祗今建節控上游須叟膏澤遍九州烟霞不礙謝傅屐<lb/>
<pb n="KR4e0211_WYG_004-11b"/>
風月還傳庾公樓北望佳氣日氤氲鵷行豈逐鷗鷺羣<lb/>
功成謁帝朝金闕藥苖九曲正繽紛請看麟閣圗形後<lb/>
他時重訪武夷君<lb/>
　　戍婦詞<lb/>
妾本邯鄲良家女花開花落住村塢輕紅薄黛抹蛾眉<lb/>
嬴得肌膚如香杜可憐二八嫁夫君疇知蕩子樂從軍<lb/>
玉關數載無消息空勞纎手學迴文迴文一字心一片<lb/>
可惜相思不相見方將意思托飛鴻復恐淚痕羞語燕<lb/>
<pb n="KR4e0211_WYG_004-12a"/>
昨夜嚴霜拆井桐雨階衰草怨悲風深閨自抱生離恨<lb/>
邉塞寧論征戰功紅顔命薄無如妾絶向粧臺粘寳靨<lb/>
孤燈夜夜理寒衣無數寒衣猶在篋夢魂偶爾到邉隅<lb/>
見君綺帳結流蘇耳畔忽驚笳鼓急枕上居然伴小姑<lb/>
沙塲白骨肥青草丈夫薄命難自保人生豈必諸侯王<lb/>
富貴何如得偕老寄言蕩子好囬頭妾今朝暮上髙樓<lb/>
歸時莫怪容顔異婦人耐得幾囬愁<lb/>
　七言律詩<lb/>
<pb n="KR4e0211_WYG_004-12b"/>
　　雨後問林翼甫病<lb/>
城南伏枕已經秋一雨寒天兩地愁司馬肺應蘓夜色<lb/>
沈郎腰要損風流門前流水遥通海雲裏青山半入樓<lb/>
欲為故人賡七發觀濤好作廣陵遊<lb/>
　　答程慧父<hi>名拭通政使</hi>
髙齋尊酒見通家投贈新詩曄蕣華虚左偏迎公子駕<lb/>
傾城初浣美人紗濤生滄海三江近雨遍荒村五桞斜<lb/>
興到扁舟乘月色青門猶有故侯𤓰<lb/>
<pb n="KR4e0211_WYG_004-13a"/>
　　贈江侍御<lb/>
䟽乞歸來隠薜蘿五花曽憶舊鳴珂山林自愛羊求在<lb/>
京路焉知絳灌多桂樹秋寒香縹緲雲門月净影嵯峨<lb/>
那知千里登龍日車馬蕭然任可羅<lb/>
　　贈夏陳州以道<lb/>
使君五馬領專城臥治淮陽更有聲郡閣三年看下鳯<lb/>
幨帷千里聽遷鶯峥嶸色並衡山壯浩蕩波函夢澤清<lb/>
尊酒相傾憐此日孤鴻南去倍含情<lb/>
<pb n="KR4e0211_WYG_004-13b"/>
　　贈郭子章左轄<lb/>
岳牧才名動九州閩藩三載奠金甌紫宸萬國朝宗日<lb/>
滄海無波保障秋望重汾陽膺帝寵澤深棠樹起民謳<lb/>
即看劍履趨三殿竹馬難留郭細侯<lb/>
　　送友人<lb/>
清朝侍從擅風流孤憤長懐漆室愁自是賈生輕絳灌<lb/>
敢云中散薄殷周九天鵬翼垂雲海五色龍光射斗牛<lb/>
薇省花開供坐嘯月明清興在南樓<lb/>
<pb n="KR4e0211_WYG_004-14a"/>
　　秋夜集王汝存宅同趙仁甫作<lb/>
一尊月下罄交歡子夜歌來白苧寒烏鵲南飛棲未定<lb/>
關山北去路偏難此時玉樹人相倚何處金莖露可餐<lb/>
對月未須辭酩酊百年風雨幾囬看<lb/>
　　滕王閣<lb/>
髙閣崚嶒四望開凭欄秋色客遲囬城臨二水吳天合<lb/>
鴈帶孤雲楚澤來翼軫何人懸彩筆江湖有客罄深杯<lb/>
霓旌不見風流盡依舊西山暮雨哀<lb/>
<pb n="KR4e0211_WYG_004-14b"/>
　　送方子及謫滇南<lb/>
才名誰似漢田郎起草何人謫瘴鄉芳杜佩還紉帝子<lb/>
中山篋豈示君王符分虎竹雲霄逈俸給魚鹽道路長<lb/>
一酌昆明池上水恩波猶自憶含香<lb/>
　　其二<lb/>
迢迢東海一波臣路出盤江更問津寒食蘼蕪愁片雨<lb/>
春衣楊栁拂輕塵青雲謫去還何日白雪歌來和幾人<lb/>
我亦乾坤憔悴者不堪澤畔賦靈均<lb/>
<pb n="KR4e0211_WYG_004-15a"/>
　　酬立朝叔秋日贈别之作<hi>諱應俊</hi>
豈是潯陽五栁家柴門生計老烟霞𤣥經不廢愁中草<lb/>
青鬂俄驚病裏華海戌雲寒遥度鴈楓林月白亂啼鴉<lb/>
仲容飄泊天涯去竹下銜杯興轉賖<lb/>
　　同邵夢弼王重甫林貞濟陳振狂登烏石山作<lb/>
望裏青山一片孤登臨長嘯共吾徒萬家烟樹還明滅<lb/>
九月江鴻乍有無滄海微茫虚蜃氣白雲揺曵隠浮屠<lb/>
尊前俱是悲秋者憔悴何如楚大夫<lb/>
<pb n="KR4e0211_WYG_004-15b"/>
　　林天廸席上呈諸同社<lb/>
風流詞藻郢中才酒熟黄花對客開髙閣秋隂寒薜荔<lb/>
一簾霜葉㸃莓苔醉來澤畔如相問賦就江南祇自哀<lb/>
意氣千秋吾黨在不妨月下數銜杯<lb/>
　　懐仁甫<lb/>
嵗暮柴門生事微灌園乆息漢隂機湖邊流水烟初暝<lb/>
樹裏斜陽鳥乍歸中酒誰憐嵇叔夜裁詩獨憶謝元暉<lb/>
鴈鴻遥隔三山外悵望江天片月飛<lb/>
<pb n="KR4e0211_WYG_004-16a"/>
　　得王重甫書却寄<lb/>
題來尺素越王城八月江空鴈一聲栗里只宜棲處士<lb/>
彛門誰許過侯生青山贈爾烟霞色白社招余海岳盟<lb/>
為報重陽風雨近黄花濁酒遲縱横<lb/>
　　秋日酬鄭給舎<hi>二首</hi>
海上風濤把釣竿科頭懶著竹皮冠蛾眉此日空題扇<lb/>
猿臂何人為築壇天地百年孤憤在關山一曲太行難<lb/>
布衣掩骭秋無恙誰罄平原十日歡<lb/>
<pb n="KR4e0211_WYG_004-16b"/>
　　其二<lb/>
窮愁誰問楚狂生得爾相看意氣横劍識雌雄風雨合<lb/>
歌來慷慨鬼神驚羣峰翠抱空中閣片月秋懸海上城<lb/>
一自逃名棲谷口吾徒敢負薜蘿盟<lb/>
　　送髙五之山東謁方左轄<lb/>
二月芳郊雨乍晴隔林求友聽鶯聲文章欲借中原色<lb/>
裘馬初含萬里情蹈海誰當天下士談經直過濟南生<lb/>
紫薇花下邀歡後嘯倚天門署姓名<lb/>
<pb n="KR4e0211_WYG_004-17a"/>
　　元日和方子及雪霽<lb/>
九衢車馬逐輕塵嵗月催人兩鬢新律應青陽來昨夜<lb/>
盃傳濁酒媚佳辰玉珂色映秦淮雪綵筆題殘漢署春<lb/>
一自仙郎裁郢曲眼中誰是和歌人<lb/>
　　同戴朝賔姚在質登壺公山<lb/>
太守風流謝永嘉開山獨愛白雲斜擕來彭澤先生酒<lb/>
醉殺天台二女花拄杖孤峰低日月揮毫五色散烟霞<lb/>
應悲城郭多生事欲駕仙人白鹿車<lb/>
<pb n="KR4e0211_WYG_004-17b"/>
　　贈居易叔<lb/>
木蘭流水繞江村旭日東升望海門積氣有時餐沆瀣<lb/>
通津何處渉崑崙一庭花蕚春相媚四壁圗書細討論<lb/>
最是承歡憑戲綵南溟初化北溟鯤<lb/>
　　送蕭給事奉使琉球<lb/>
使者才名青𤨏聞島彛五月信南薰舟中玉節鯨鯢避<lb/>
海上金函雨露分萬里波濤澄漢月九重宫闕𣺌燕雲<lb/>
彭湖一夜秋風起草奏還朝謁聖君<lb/>
<pb n="KR4e0211_WYG_004-18a"/>
　　同杜子賢陳觀甫游宗振宿天游菴<lb/>
樓閣岧嶤接太虛臨風登眺客來初饑餐玉女青精飯<lb/>
醉叱仙人白鹿車鸑鷟參差雲外聳芙蓉隠映月中踈<lb/>
知誰姓字登金籙齋沐清霄謁帝居<lb/>
　　讀弇州集贈王元美先生<hi>四首</hi>
一臥滄江幾度春朝朝搦管氣如神轅門歸去誰推轂<lb/>
藝苑傳來自斵輪千里馬蹄堪獨老九州龍性總難馴<lb/>
𤣥經草就揚雄宅載酒還容問字人<lb/>
<pb n="KR4e0211_WYG_004-18b"/>
　　其二<lb/>
先朝一䟽乞巖阿再起中原竟若何楚澤魚龍驕白日<lb/>
吳江風雨滿青莎翟公門静堪羅雀逸少書成欲換鵞<lb/>
何物千秋名不朽尋常附驥一相過<lb/>
　　其三<lb/>
秣陵佳麗帝王州京兆奚為厭壯遊馬曵吳門還匹練<lb/>
弓藏范蠡合扁舟荷衣楚楚湘纍怨雪調泠泠玉女愁<lb/>
漫道出山稱小草弇中髙臥是丹丘<lb/>
<pb n="KR4e0211_WYG_004-19a"/>
　　其四<lb/>
中原諸子氣争雄君自縱横擅國工燕市飛虹曽貫日<lb/>
郢人滅堊已成風寧論猿臂淹諸將祗為蛾眉妬六宫<lb/>
林下未須嗟偃蹇江湖萬里一冥鴻<lb/>
　　秋日寄題姚在質草草亭<lb/>
君家臺舘似濠梁幾度論詩到草堂春社酒醒雙燕語<lb/>
墨池雨過百花香桐隂滿地吟秋色竹影留人醉夕陽<lb/>
可是名園幽興熟九華無日不相望<lb/>
<pb n="KR4e0211_WYG_004-19b"/>
　　秋夜懐用晦<lb/>
江臯無夢不相親憶汝難禁月色新執轡彛門金結客<lb/>
採芳湘水玉為人書從千里來無恙佩是雙龍合有神<lb/>
安得移家南浦上小山日結桂樷鄰<lb/>
　　寄堯勲<lb/>
君家住近鳯凰山髙閣崚嶒幾度攀問字曽過滄海上<lb/>
題詩多在白雲間扁舟臥病囊垂罄短褐悲秋鬢欲斑<lb/>
囬首元龍樓上月幾時尊酒破愁顔<lb/>
<pb n="KR4e0211_WYG_004-20a"/>
　　送葉明府入計<lb/>
北望燕山紫氣生翩翩車騎出江城朝元雙舄飛仙令<lb/>
受計三年寵上卿峽口寒濤催去鷁關門殘雪映行旌<lb/>
漢庭經術推髙第海内争傳卓魯名<lb/>
　　春日和蔡伯華題瑞巗之作<lb/>
海上孤峰削不成春來延眺薜蘿清杯傾竹葉青山醉<lb/>
石掃蓮花彩筆横飛盖低松雲欲墜行歌出谷鳥初鳴<lb/>
孤臣莫灑中原淚一謫長沙萬古名<lb/>
<pb n="KR4e0211_WYG_004-20b"/>
　　客中書懐寄鄭給舎<lb/>
天涯風雨倍含情鴈度關山客夢驚不見綈袍憐范叔<lb/>
空懐白璧老虞卿笛吹楊栁秋聲轉月冷蓬蒿夜色生<lb/>
却憶木蘭詩社長幾囬樽酒興縱横<lb/>
　　寄贈方子舉子至兄弟<lb/>
幾度相過醉草堂别來湖海迥相望連城並抱荆山璧<lb/>
雙佩還投楚畹香詞客憑誰歌白雪酒徒漫自混髙陽<lb/>
䲭夷踪跡扁舟在翹首青雲氣頡頏<lb/>
<pb n="KR4e0211_WYG_004-21a"/>
　　同周九逵游宗振集用晦王孫芙蓉園得華字<lb/>
青藜髙閣抱龍沙客向王門校五車玉樹舊傳桐葉地<lb/>
天香秋散桂叢花鄒枚授簡生春色牛斗開函鬬物華<lb/>
對酒試論千載事建安七子起誰家<lb/>
　　送宗振之江西兼柬用晦王孫<lb/>
囊山山下白雲生慷慨看君賦逺行峽口孤㠶飛建水<lb/>
斗間雙劍指豐城江湖不盡窮愁淚風雨其如去住情<lb/>
到日芙蓉花正好西園彩筆競縱横<lb/>
<pb n="KR4e0211_WYG_004-21b"/>
　　送陳守巽之浙臬<hi>名誥嘉靖乙丑進士</hi>
使君聲望起雲霄髙隼摶風健翮遥庾嶺行春曽露冕<lb/>
錢塘繫䌫正觀潮月明海國鴻初度秋到江城栁未凋<lb/>
若向西湖探勝跡孤山猿鶴為誰招<lb/>
　　送林敬夫明府之粤中<hi>名民止萬歴甲戌進士余同年友也</hi>
茂宰風流入計年飛鳬歸帶薊門烟歡承萬石開春酒<lb/>
曲引雙成被管絃潘縣花深迎墨綬豐湖月白泛樓船<lb/>
憑君覽勝羅浮上石室雞鳴海日懸<lb/>
<pb n="KR4e0211_WYG_004-22a"/>
　　寄用晦王孫兼柬余徳甫憲副<lb/>
龍沙雲樹望依微楚水閩山尺素稀公子風流蘭作佩<lb/>
野人生計薜為衣客來北海尊常滿月出西園盖並飛<lb/>
為報芙蓉同社侣豫章幾度夢中歸<lb/>
　　答陳子卿見寄<lb/>
五月披裘慣負薪居然滄海一窮鱗若非芳佩貽公子<lb/>
誰見綈袍戀故人萬里扶揺鵬擊水九衢蹀躞馬飛塵<lb/>
從容碣石談天日還憶江南白雪春<lb/>
<pb n="KR4e0211_WYG_004-22b"/>
　　客中贈游宗振<lb/>
落魄江湖一布衣閒來説劍氣雄飛已看麗藻裁芳杜<lb/>
况復清光映少微世上浮名雲共薄天涯多病鴈來稀<lb/>
彈歌不是吾徒事滄海垂綸有釣磯<lb/>
　　同戴朝賓陳觀甫吳潛夫陳叔理泛舟晉安城西<lb/>
　　　作<lb/>
參差樓閣鏡中開客自風流載酒來山勢似浮三竺寺<lb/>
荷香深襲百花杯商歌競逐滄浪起野服俱成薜荔裁<lb/>
<pb n="KR4e0211_WYG_004-23a"/>
我輩相逢情不淺停橈還上越王臺<lb/>
　　懐立朝叔<lb/>
八月涼風動客衣多愁又與故山違天涯夜冷歌中露<lb/>
海上星髙望少微颯颯秋聲黄葉下迢迢雁影白雲飛<lb/>
滄江獨坐垂綸者為羨鱸魚入饌肥<lb/>
　　和柯堯叟哭方伯徐子與之作<lb/>
龍沙傳道嵗星徂國士澘然淚欲枯鄴下文章身後振<lb/>
山陽風雨笛中孤愁深彭蠡來寒雁夢繞苕溪噪夜烏<lb/>
<pb n="KR4e0211_WYG_004-23b"/>
一束生芻人似玉憑君磨鏡赴長途<lb/>
　　贈林晉伯<lb/>
才子風流漢長卿凌雲誰薦子虚名池邉搦管題春草<lb/>
花下銜杯聽早鶯千里霜蹄驕歴塊六宫粉黛避傾城<lb/>
穿楊梨嶺君家事伯仲東山更有聲<lb/>
　　送李孝甫太僕還明州兼報沈嘉則<lb/>
為愛名山入武夷相逢海上共題詩漫言仙令飛鳬下<lb/>
曽似官曹問馬知劍浦波揺青雀影鏡湖秋結白雲期<lb/>
<pb n="KR4e0211_WYG_004-24a"/>
四明狂客如相問黄鵠翩翩任所之<lb/>
　　贈林貞濟<lb/>
詞藻翩翩思不羣五陵年少幾如君開函長拂青萍劍<lb/>
搦管還題白練裙汗漫圗書探海岳縱横鞭弭叱風雲<lb/>
相逢况是黄花候斗酒寧辭醉夕曛<lb/>
　　夀許隠君為希旦尊人作<lb/>
汝南冠盖集如雲聖代逃名獨有君濁酒頻招陶處士<lb/>
新詩雅愛鮑叅軍蒲生九節仙人授衣染三花玉女分<lb/>
<pb n="KR4e0211_WYG_004-24b"/>
燕市黄金髙索駿渥洼龍種自空羣<lb/>
　　贈杜使君<lb/>
元凱聲華天下聞東南轉餉借夫君五花曽擁荆州節<lb/>
千里猶傳渤海文迹混風塵稱吏隠名隨霄漢出人羣<lb/>
聖明召對還今日坐見芝泥下紫雲<lb/>
　　林大合招飲鼇峰亭同邵夢弼王重甫作<lb/>
汗漫相逢秋色深興來髙閣共登臨雲開睥睨羣峰出<lb/>
日隠松杉獨鳥吟流水尊前調緑綺寒花籬畔散黄金<lb/>
<pb n="KR4e0211_WYG_004-25a"/>
嬋娟一片城頭月相對狂歌思不禁<lb/>
　　周允仁招飲澄瀾閣有懐方伯徐公<lb/>
參差樓閣俯滄洲詞客翩翩結勝遊山色迎人來樹杪<lb/>
鷗羣對酒散沙頭風敲萬竹秋聲急雲斂千峰月影浮<lb/>
蔽芾甘棠歌勿翦采芳無計薦南州<lb/>
　　贈郡侯陸公奏最<hi>二首</hi>
三載分符奏九重官曹舊屬大司農政和海上來神雀<lb/>
名起雲間識士龍大楚雄風移七澤全閩膏雨遍千峰<lb/>
<pb n="KR4e0211_WYG_004-25b"/>
懸知早晚徴黄詔曵履還聞長樂鐘<lb/>
　　其二<lb/>
三楚才名迥不羣漢廷治行孰如君南方地僻停千騎<lb/>
北闕天遥戀五雲樂奏幔亭鸞鳯曲佩揺劍浦斗牛文<lb/>
自憐偃蹇山中者日聽謳歌醉夕曛<lb/>
　　贈鄭觀察<lb/>
封書早奏建章宫攬轡閩中職事雄使者還持三尺法<lb/>
行人争避五花驄分屯逺近籌邊䇿轉餉東南煑海功<lb/>
<pb n="KR4e0211_WYG_004-26a"/>
匣裏慚非明月璧憑君一盼氣如虹<lb/>
　　趙仁甫招飲平逺臺<lb/>
一尊與客醉孤亭檻外羣峰似列屏最愛風流招白社<lb/>
還看斗氣射青萍秋深臺館花争發月落江城酒未醒<lb/>
寂寞從人嘲不解侯芭已識太𤣥經<lb/>
　　贈王汝存<lb/>
意氣看君跌宕多相逢且莫嘆蹉跎山隂興劇還看竹<lb/>
池上書成幾換鵞作賦才名工白雪開尊風雨醉青蘿<lb/>
<pb n="KR4e0211_WYG_004-26b"/>
蹇予亦是踈狂者把臂何妨共嘯歌<lb/>
　　集天廸藂桂堂呈仁甫汝存子脩<lb/>
松桂森森雨乍晴客來湖海氣縱横壺觴不減山隂興<lb/>
詞賦還齊鄴下名曲徑竹揺寒月影空庭鴈度朔風聲<lb/>
可知今日蓮花社也結柴桑漉酒生<lb/>
　　送陳中丞之楚<lb/>
紫泥遥下建章宫開府旌旗楚甸雄六傳争看新授鉞<lb/>
五花共指舊乘驄洞庭静聽鈞天樂雲夢髙誇羽獵風<lb/>
<pb n="KR4e0211_WYG_004-27a"/>
興滿南樓秋夜月胡牀坐嘯幾人同<lb/>
　　張將軍招飲芙蓉亭<lb/>
東南分閫海無波愛客開樽醉薜蘿檻外烟雲縈玉樹<lb/>
燈前星斗亂銀河干城長倚青萍劔樂府争傳白苧歌<lb/>
酩酊相看餘俠氣厭厭莫問夜如何<lb/>
　　同仁甫汝存天廸登烏石山<lb/>
海上西風萬木哀開樽相命一登臺寒江朝曳雲邉練<lb/>
怪石秋生雨後苔片片飛鴻過睥睨亭亭雙樹倚崔嵬<lb/>
<pb n="KR4e0211_WYG_004-27b"/>
天涯此日悲揺落作賦誰憐宋玉才<lb/>
　　寄贈袁舎人<lb/>
才子如雲滿建章袁宏倚馬思飛揚風傳玉漏鳴珂静<lb/>
露浥金莖拂袖香起草明光垂日月承恩太液重巖廊<lb/>
雁鴻片片長江下詞賦無忘寄柏梁<lb/>
　　蒜嶺道中<lb/>
雨過千峰翠欲浮海門雁下嵗寒秋雲籠逺樹烟初散<lb/>
雪壓斷橋水半流灃芷只宜誇獨佩隋珠何事暗相投<lb/>
<pb n="KR4e0211_WYG_004-28a"/>
棲遲賴有青山在世路無勞嘆白頭<lb/>
　　寄王太史<lb/>
三山雲樹迥相望太史名髙翰墨塲酒熟頻招彭澤宰<lb/>
詩成獨擅輞川庒松蘿拂檻圖書静猿鳥窺人嵗月長<lb/>
春到梅花開隴首故人欲贈阻河梁<lb/>
　　懐汝存<lb/>
江村臘月不勝寒獨坐髙齋擁鶡冠竹徑雲深人不到<lb/>
柴門雪暗嵗將殘歌來白石憑誰和涙盡明珠祗自看<lb/>
<pb n="KR4e0211_WYG_004-28b"/>
囬首越王臺上月幾時尊酒重交歡<lb/>
　　懐天廸<lb/>
憶昨看花醉草堂風流吾黨擅詞塲千秋一附青雲色<lb/>
中夜頻歌白露章愁滿關山逢雨雪夢來故舊倒衣裳<lb/>
論文尊酒知何日獨立孤村送夕陽<lb/>
　　寄子及<lb/>
憶别春風贈栁條逐臣西去馬蕭蕭長瞻山下孤雲淚<lb/>
漫折路傍五斗腰煑井何勞詞賦客含香還戀聖明朝<lb/>
<pb n="KR4e0211_WYG_004-29a"/>
星軺萬里遊非薄題遍蘭津十二橋<lb/>
　　寄夢弼<lb/>
屏跡江村雨雪多嵗寒生計竟如何簷前雲影斜飛鳥<lb/>
湖上松聲急逝波慷慨漫懐燕市筑猖狂還作楚人歌<lb/>
君家五色𤓰堪種不見咸陽臥槖駝<lb/>
　　寄伯華<lb/>
憶昨秋風别晉安幾囬離恨月中看豐城龍劍何時合<lb/>
碧海鮫綃此夜寒逐客蕭條蘭作佩故人潦倒鶡為冠<lb/>
<pb n="KR4e0211_WYG_004-29b"/>
天涯多少相思夢尺素無由托羽翰<lb/>
　　夀東山柯公為堯叟堯錫兄弟夀其尊人作<lb/>
何來紫氣繞東山中有髙人善閉關桂樹幾藂娛白髮<lb/>
桃花千嵗駐紅顔杖移太乙看雲健曲奏陽春對酒閒<lb/>
况復鳯毛池上滿文章五色競裁斑<lb/>
　　同方子韓陳堯勲鄭文蔚宗希文集林廷濟迎翠<lb/>
　　　樓得銀字<lb/>
南樓秉燭亂星辰把臂相看總酒人落魄此生容大塊<lb/>
<pb n="KR4e0211_WYG_004-30a"/>
浮名何物抵陽春夜䦨一部蛙聲急雨歇千家月色新<lb/>
但托鴟夷長取醉百年容易鬢如銀<lb/>
　　寄貞濟<lb/>
臘月江村掩竹扉蕭然四壁客來稀雲横逺樹千峰斂<lb/>
日落平原獨鳥飛末技雕蟲空自老雄談捫虱欲誰依<lb/>
越王山下梅花發幾度尋君夢裏歸<lb/>
　　酬柯堯叟堯錫兄弟<lb/>
鴟夷蹤跡逐飛鳬散髮扁舟泛五湖自歎風塵交漸薄<lb/>
<pb n="KR4e0211_WYG_004-30b"/>
誰憐金石調仍孤防身長倚青萍劍照乘争探赤水珠<lb/>
伯仲才名髙北斗雲間二陸一時無<lb/>
　　寄重甫<lb/>
雨雪霏霏萬井寒南華讀罷倚䦨干梅花吹落江城笛<lb/>
竹籜裁成野老冠匣裏青萍空自拂牀頭緑綺向誰彈<lb/>
知君不盡山隂興可買扁舟下木蘭<lb/>
　　贈黄給諌<lb/>
青𤨏先朝侍從臣歸來惟與白雲親漢廷黨錮終何事<lb/>
<pb n="KR4e0211_WYG_004-31a"/>
楚澤離騷合有人地卜刺桐心自逺歌裁樷桂鬢初新<lb/>
嗟余亦是躭奇者問字知君不厭頻<lb/>
　　贈馮彛父<lb/>
甬東有客擅才名落落臨卭一馬卿燕市未曽逢索駿<lb/>
淮陽且自聽啼鶯馮驩奇䇿空三窟賀監清狂失四明<lb/>
愛爾風流人似玉幾時獻賦沐金莖<lb/>
　　贈車子仁<lb/>
一從露冕晉安城共羨雄才出楚荆下鳯已徴循吏績<lb/>
<pb n="KR4e0211_WYG_004-31b"/>
懸魚不減古人清雙龍入夜星争麗五馬行春雪有聲<lb/>
愧我老非徐孺子豫章一榻獨含情<lb/>
　　稽司理招飲夕佳園樓<hi>二首</hi>
看山閣敞白雲中官舎蕭然只數弓花氣初飄千樹雨<lb/>
鶴聲如和九臯風吕安命駕情誰似王粲登樓賦未工<lb/>
退食從容瞻北斗冷然直欲駕飛虹<lb/>
　　其二<lb/>
樓控黄華樹色隂南薫一曲快登臨官閒拄笏西山爽<lb/>
<pb n="KR4e0211_WYG_004-32a"/>
客到開尊北海深霧澤空齋多變豹風清古木聽鳴禽<lb/>
閣中山水諧心賞倘許重擕焦尾琴<lb/>
　　贈唐美承明府<lb/>
列宿清光映翠華人從海上泛孤槎辭來栗里籬邉菊<lb/>
看過河陽雪裏花萬里橋通題柱客五紽絲咏采桑家<lb/>
自憐白髮愁難變欲問仙人勾漏砂<lb/>
　　贈巫維禎太學<lb/>
羣峰矗矗水粼粼南國長懐席上珍中壘説堪讐虎觀<lb/>
<pb n="KR4e0211_WYG_004-32b"/>
司空佩已合龍津書攤滄海來千里曲奏陽春和幾人<lb/>
不是髙齋頻下榻鬢毛偏厭雪花新<lb/>
　　種山對雨柬林大合用山亭秋集來韻<lb/>
西風吹雨暗城頭囊裏無衣怯素秋蓮社不妨彭澤醉<lb/>
銅鞮偏憶習池遊行歌却笑空彈鋏作賦何縁共倚樓<lb/>
河漢盈盈分一水天孫猶自望牽牛<lb/>
　　夀鄭雪窻九<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>詩<lb/>
谷口棲遲海鶴姿賔筵抑抑武公詩家傳通徳薰蘭佩<lb/>
<pb n="KR4e0211_WYG_004-33a"/>
世重明經擢桂枝九轉丹成䟽葛井千鍾酒熟醉蓬池<lb/>
滿堂戲綵椿増夀更誦南山採紫芝<lb/>
　　柬黄于雍<lb/>
日夕下帷不厭貧諸生似爾氣嶙峋春城幾度逢傾盖<lb/>
藝苑何人悟斵輪豹隠深林文欲變龍蟠大海性難馴<lb/>
東籬濁酒花饒笑遲爾停橈訪隠淪<lb/>
　　客中書懐兼憶舎弟宗齊<lb/>
細雨孤燈獨掩扉客愁長與故山違一官自笑萊蕪甑<lb/>
<pb n="KR4e0211_WYG_004-33b"/>
九月誰憐薜荔衣龍臥合吟梁父去鳯衰莫遣楚狂譏<lb/>
南鴻不見雲中度魂斷天涯尺素稀<lb/>
　　送方子及謫滇南<lb/>
天涯宦跡笑蹉跎驥服鹽車堕淚多一代風流淹省署<lb/>
千山雨色度關河滇池鯨甲隨波動閩海鴻書隔嵗過<lb/>
若祀碧雞金馬後漢廷遲爾頌中和<lb/>
　　其二<lb/>
一謫梁州萬里天馬嘶鳥道白雲懸恢諧誰復憐方朔<lb/>
<pb n="KR4e0211_WYG_004-34a"/>
寂寞還應守太𤣥山鬼西南窺虎穴夜郎風雨嘯龍泉<lb/>
凄凉漫擬投湘賦宣室恩深召對年<lb/>
　　贈徐方伯子與<lb/>
青蘿别舘播清芬當代才名屬使君貫日虹飛燕市筑<lb/>
運風堊滅郢人斤豫章榻滿西山月彭蠡風揺北渚雲<lb/>
不是尋常來問字桓譚欲識草𤣥文<lb/>
　　題北臺圗<lb/>
越王山下石為臺仲蔚蓬蒿倚石開竹裏清隂揺片月<lb/>
<pb n="KR4e0211_WYG_004-34b"/>
雲間秀色射三台㠶檣逺近當牕出島嶼微茫入檻來<lb/>
寂寞一區𤣥草在問奇倘許破蒼苔<lb/>
　　登八角樓<lb/>
九峯雨歇澹浮烟樓俯孤城列嶂前臨水客停青雀舫<lb/>
倚闌鳥度白雲天囊中誰拾金光草簾外長飛玉乳泉<lb/>
龍伏寒潭餘劍氣清光夜耿斗牛邉<lb/>
　　題芙蓉園<lb/>
公子園門邸第東清光花豈百花同揮毫香滿金莖露<lb/>
<pb n="KR4e0211_WYG_004-35a"/>
把酒凉生玉佩風鄴下客飛清夜盖淮南日詠小山叢<lb/>
霓裳何似天孫錦機上芙蓉集更工<lb/>
　　重入武彛<lb/>
九曲溪頭泛釣槎尋真重到赤松家藤蘿面面清隂合<lb/>
鸑鷟亭亭霄漢斜杖曵仙人遊五岳詩裁玉女獻三花<lb/>
鼎中龍虎長生訣乞與狂夫度嵗華<lb/>
　　贈陳公望長君子卿<hi>名翰臣</hi>
金羈遥騁帝京塵雨歇江門栁色新共覩臨池毛是鳯<lb/>
<pb n="KR4e0211_WYG_004-35b"/>
更誇解佩玉為人星分太乙青藜夜花映長楊彩筆春<lb/>
不待青雲吹狗監君王親問漢詞臣<lb/>
　　得蕭漢卿詩却寄<lb/>
老去棲遲五栁門雙魚誰復寄江村數行忽枉懐人句<lb/>
多病新開對月樽海上甘棠歌父老天涯芳草怨王孫<lb/>
風流舊結青溪社萍梗重逢未可論<lb/>
　　寄武昌鄭觀察<lb/>
海上風流一使君聲華籍籍漢廷聞登樓長嘯三山月<lb/>
<pb n="KR4e0211_WYG_004-36a"/>
作賦還淩七澤雲建節暫辭鵷鷺侣停車偏問鹿麋羣<lb/>
臨岐不盡相逢興那得談詩坐夜分<lb/>
　　題六橋圗<lb/>
為愛杜陵詩興豪浣花橋畔草堂髙沙堤垂栁移三竺<lb/>
海島横雲駕六鼇波蕩樓臺虹飲澗聲聞霄漢鶴鳴臯<lb/>
明時空把中流柱偃蹇江潭見楚騷<lb/>
　　贈王百穀<lb/>
嗟君早嵗擅詞塲偃蹇於今鬢有霜才子雲間髙二陸<lb/>
<pb n="KR4e0211_WYG_004-36b"/>
名家江左讓諸王山含秋色丹楓老水繞城隅匹練長<lb/>
不識東南文物地風流誰復得卿狂<lb/>
　　答鄭山人<lb/>
海上棲遲漸白頭垂綸只合老滄洲宣城聊訪青山去<lb/>
函谷還瞻紫氣浮落落風塵誰下榻蕭蕭秋色獨登樓<lb/>
多君徑寸珠相贈萬里江天載月遊<lb/>
　　登喝水巖同鄭文蔚賦<hi>名炫少司馬岳曽孫</hi>
看山何處結幽期為道參差藍筍移地似支堤分鷲嶺<lb/>
<pb n="KR4e0211_WYG_004-37a"/>
水從阿耨卜龍池經殘白馬誰傳偈石剩青蓮好賦詩<lb/>
一嘯泠然風萬壑不知身世在須彌<lb/>
　　夀林母<lb/>
彩婺輝輝映北堂承歡戲舞日初長文章五色聨華蕚<lb/>
環珮千年集鳯凰果獻蟠桃堆玉案香飄樷桂襲霓裳<lb/>
翩翩青鳥前為夀春酒瑶池樂未央<lb/>
　　和鄭觀察士元聞報述懐<hi>二首</hi>
谷口歸耕舊隠淪棲遲不復嘆前薪文章欲廣江潭賦<lb/>
<pb n="KR4e0211_WYG_004-37b"/>
冠盖寧奔宛洛塵已悟浮華歸覆鹿曽題封事上批鱗<lb/>
柴門莫道無車馬五栁依然不厭貧<lb/>
　　其二<lb/>
誰家招隠小山東豈為淮南桂樹叢合浦珠還偏按劍<lb/>
蒼梧鳥盡却藏弓髙陽官罷名逾起哀郢歌殘思不窮<lb/>
藻鑑縱教遺五咏七賢早已重山公<lb/>
　　題鄭氏秀逺樓<lb/>
樓閣凌空勢不羣萬家烟樹望中分杯揺河漢南山色<lb/>
<pb n="KR4e0211_WYG_004-38a"/>
劍倚崆峒北斗文海氣散為三伏雨天風吹落九華雲<lb/>
芙蓉采得堪誰贈醉倚雕欄到日曛<lb/>
　　送陳大宗伯還山<lb/>
鳯鳴阿閣正雝雝何事隨風下九重豈為文章傾絳灌<lb/>
遂令禮樂失䕫龍潞河氷解浮仙棹吳苑風髙憶禁鐘<lb/>
歸向東山營别墅臥看紅日起髙松<lb/>
　　别黄白仲<hi>諱之璧㑹稽人</hi>
裘自䝉茸劍陸離一尊臨别淚雙垂傷時書敢懐孤憤<lb/>
<pb n="KR4e0211_WYG_004-38b"/>
去國歌堪託五噫天際愁魂青草斷山中歸夢白雲知<lb/>
故人囬首風塵隔把臂江湖未有期<lb/>
　　登泰山<hi>二首</hi>
元君禮罷閲秦碑長嘯天門駕赤螭蒼海一杯簷際落<lb/>
齊州九㸃鏡中窺白雲不散丈人石青鳥還來王母祠<lb/>
漢主若求封禪草文園消渴老明時<lb/>
　　其二<lb/>
岱宗東望翠微重曵杖初聞縹緲鐘半嶺烟霞迷漢畤<lb/>
<pb n="KR4e0211_WYG_004-39a"/>
四時風雨咽秦松緱山直跨仙人鶴函谷遥瞻柱史龍<lb/>
七十二君呼不起安期何處采芙蓉<lb/>
　　寄周公瑕<hi>名天球篤志古學善大小篆𨽻行草</hi>
風塵誰不愧移文江左髙標獨有君賦就何曽逢狗監<lb/>
書成堪自換鵞羣尋僧行踏寒山月采藥還乘甪里雲<lb/>
海上窮愁知已少雙魚莫遣不相聞<lb/>
　　答林徳夫余邦彦海陵見招之作<lb/>
燕市歸來一狗屠忽看尺素到江湖流言萬里悲生死<lb/>
<pb n="KR4e0211_WYG_004-39b"/>
落魄千金散有無吳㑹川原雲獨往海陵風雨鴈相呼<lb/>
莫愁龍劍終難合翹首延津氣不孤<lb/>
　　賦得西極馬送許靈長北上<hi>靈長關西人</hi>
宛馬如龍貢漢家方瞳紫焰應星華追風不獨驕千里<lb/>
顧影居然錯五花塞上悲笳寒薊月囬中飛檄亂胡沙<lb/>
憑誰一掃煙塵净龍種由來産渥洼<lb/>
　　寄佘彦綸侍御<hi>諱嘉詔號斗南嘉靖乙丑聫㨗官監察御史</hi>
驄馬驕嘶向故林秋風分手到如今羅浮月滿梁間夢<lb/>
<pb n="KR4e0211_WYG_004-40a"/>
大庾花開雪裏心白簡風霜推柱史青春服食解朝簮<lb/>
東山不乆徴安石莫負蒼生便陸沉<lb/>
　　仙霞道中同馬從甫作<lb/>
海上仙蹤已杳然羣峰猶自揷遥天路疑九折羊腸斷<lb/>
雲自孤飛馬首懸厭説江湖風雨惡愁聞吳楚甲兵連<lb/>
棲棲不是憂時者訪道名山有夙縁<lb/>
　　和李本寧元夜集伯仁西園觀燈<lb/>
參差朱邸與雲齊華館還開閬苑西發篋有珠皆照乘<lb/>
<pb n="KR4e0211_WYG_004-40b"/>
校書無閣不燃藜烟花影落春星亂歌吹聲騰夜月低<lb/>
温洛榮河偏此地舊遊那復問金閨<lb/>
　　其二<lb/>
笙歌何處燕嘉賓公子西園夜色新畫棟光分滄海月<lb/>
華堂香散洛京塵門臨棨㦸多嘶馬花簇樓臺欲媚人<lb/>
不唱清平供奉曲誰知金粟是前身<lb/>
　　題内卿王百尺樓<lb/>
百尺樓開霄漢斜氣吞河嶽萬人家夜寒星斗羅朱栱<lb/>
<pb n="KR4e0211_WYG_004-41a"/>
日静烟霞䕶絳紗閣上圗書藏二酉空中鸞鶴駐三花<lb/>
仙人總是樓居者玉女凌風進紫霞<lb/>
　　春日魯陽王别業應教<lb/>
如雲别館象蓬萊醴酒多縁上客開招隠有山皆桂樹<lb/>
披襟無日不蘭臺河間禮樂三雍對鄴下文章八斗才<lb/>
梁苑風流還授簡共誇詞賦接鄒枚<lb/>
　　羣玉山房雅集和陳宗伯韻<lb/>
一丘曲折碧山餘繫䌫同過木石居蓮社已招彭澤宰<lb/>
<pb n="KR4e0211_WYG_004-41b"/>
桃源還問武陵漁烟籠髙閣花隂薄日射寒潭竹影虚<lb/>
最愛門庭堪藉草莫教穉子帶雲耡<lb/>
　　秋夜同屠子卿朱汝脩集宋忠甫邸第分得含字<lb/>
隠隠樓臺紫氣含上公愛客懶朝參何論十日平原飲<lb/>
且聽千秋碣石談舞奏陽阿傾薊北歌翻子夜入江南<lb/>
明珠直射城頭月誰向驪龍頷下探<lb/>
　　題蘭亭<lb/>
永和遺跡豈銷沉載酒蘭亭恰賞心巖壑一時勞應接<lb/>
<pb n="KR4e0211_WYG_004-42a"/>
壺觴異代感登臨籠鵞池在迷春草巢燕堂空見竹林<lb/>
若集羣賢修禊事還憑彩筆勒山隂<lb/>
　　秋日集羣玉山房和林文學韻<lb/>
曽是南塘第五橋木蘭陂接海門潮夕陽隔竹紅將斂<lb/>
古柏經秋翠未凋一水葭蒹游欲溯小山桂樹影堪招<lb/>
銜杯醉殺江天月厭説歸航十里遥<lb/>
　　冬日西巗燕集分得陵字<lb/>
岧嶤樓閣白雲層何意龍門客並登望入烟蘿山似黛<lb/>
<pb n="KR4e0211_WYG_004-42b"/>
歌翻金石酒如澠堦前玉露榮樷桂坐上春風盛朗陵<lb/>
短髪蕭然狂不厭扁舟雪夜興堪乘<lb/>
　　秋日同林堯勲王玉生徐惟起曹能始僧如瀚集<lb/>
　　　平逺臺<lb/>
漠漠城頭澹逺天登髙仍集竹林賢沙邉鷗鷺衝殘雨<lb/>
樹裏樓臺隠暮烟白髮愁來偏中聖青山到處合逃禪<lb/>
不妨乘興邀明月秋水芙蓉正可憐<lb/>
　　送鄧宏載之京<lb/>
<pb n="KR4e0211_WYG_004-43a"/>
蕭蕭萬樹冷西風使者乘軺入漢宫鳷鵲五雲瞻薊北<lb/>
鱸魚八月别江東河橋曉露沾秋草驛路寒砧亂朔鴻<lb/>
作賦仙郎鳴佩去南天翹首思無窮<lb/>
　　李伯承招集北郭别業同楊道行作<lb/>
尚璽何年謝九重亭開濮水寄仙蹤池邉白幘迎山簡<lb/>
坐上青尊對李邕秋老郊原雲氣薄菊明臺館露華濃<lb/>
不禁飛動談詩興遮莫孤城起暮鐘<lb/>
　　贈居易叔<lb/>
<pb n="KR4e0211_WYG_004-43b"/>
可是吾家舊阿湛風流亦自見﨑<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>新詩似錦驚人嫩<lb/>
濁酒如澠酌客深花外薰風吹度曲竹間明月照開襟<lb/>
年來小阮踈慵甚徙倚相看愛入林<lb/>
　　秋夜登元武臺<lb/>
仙壇縹緲接瑶京地盡東南一望平萬𣲖溪流奔巨壑<lb/>
千重樹色隠孤城蟾蜍倒掛窺金鏡沆瀣低垂酌玉衡<lb/>
莫訝荷衣輕謁帝雲門欲聽歩虚聲<lb/>
　　郭宗舜過訪鳯山寺<lb/>
<pb n="KR4e0211_WYG_004-44a"/>
雙林過雨亂飛花草緑空門一逕斜折角有巾迎郭泰<lb/>
問奇無字答侯芭鳯凰秀色開方丈薝蔔微香散法華<lb/>
白社風流尊酒在攅眉那復似陶家<lb/>
　　舟中寄别諸同社<hi>四首</hi>
北風吹鴈客辭家厭説東籬菊正華幾度寒雲生古渡<lb/>
半江落日澹平沙范丹不問塵中甑潘岳偏愁鬢裏華<lb/>
妬殺舊遊諸俠少月明何處聽琵琶<lb/>
　　其二<lb/>
<pb n="KR4e0211_WYG_004-44b"/>
慷慨行歌向越州故人臨别問刀頭酒醒馬上鍾山暮<lb/>
葉落㠶前岊水秋衣化緇塵寒未改珠懐明月暗誰投<lb/>
題詩莫笑飄零客禽慶初為五岳遊<lb/>
　　其三<lb/>
黄田驛口水𥻘𥻘况復交遊泣别辰千里河山愁不住<lb/>
一尊風雨夢相親思蓴有客三江去種秫無田五栁貧<lb/>
秋草凄凄雲漠漠可能不憶竹林人<lb/>
　　其四<lb/>
<pb n="KR4e0211_WYG_004-45a"/>
一溪流水暮雲天津口停橈客未眠壯士吹笳防睥睨<lb/>
佳人擣練怨嬋娟踈狂字滅三年刺悲憤歌殘九辨篇<lb/>
何似山中歌寂寞閉門惟草子雲𤣥<lb/>
　　送陳宗舜直指入朝<lb/>
野棠春盡發江城飛斾看君入漢京花裏鳴珂驄馬去<lb/>
日邉持斧繡衣行烽烟逺塞逢多事慷慨中朝起大名<lb/>
海上窮交何所贈燕山一片白雲情<lb/>
　　春日登武寧樓同黄堯衢作<lb/>
<pb n="KR4e0211_WYG_004-45b"/>
樓控青山入望遥移尊選勝趂花朝九華翠濕仙人掌<lb/>
千樹寒生玉女標松柏春晴喧鳥雀關門日落見漁樵<lb/>
狂來欲跨雙龍去閶闔班中問九霄<lb/>
　　和陳堯勲遊赤壁<lb/>
百萬騰驤赤壁開中原虎視霸王才舳艫風猛連雲沒<lb/>
烏鵲枝空帶月囬珠抱寒潭龍獨臥書沉逺浦雁還來<lb/>
臨流漫説千年事且罄樽前濁酒杯<lb/>
　　答思甫宗侯人日見懐之作<lb/>
<pb n="KR4e0211_WYG_004-46a"/>
身世飄飄水上萍何人道是少微星年華未報千門栁<lb/>
物色初看七葉蓂愁徧江河詩不廢夢囬鄉國酒初醒<lb/>
梁園又見王孫草日逐東風刺眼青<lb/>
　　牛渚磯早眺同吳翁晉梅季豹作<lb/>
曙色蒼蒼望不迷秋深山徑草淒淒烟消海島蛾眉出<lb/>
日挂樓臺蜃氣低峽口寒濤驚躍馬水中幽怪避燃犀<lb/>
裁詩誰復披宫錦鸛雀踈林莽自啼<lb/>
　　贈陳少宰公望<hi>諱經邦號肅菴嘉靖乙丑進士官禮部尚書</hi>
<pb n="KR4e0211_WYG_004-46b"/>
班髙建禮秩春卿水鏡掄才寵聖明地切南宫分曵履<lb/>
人當北斗重持衡談經虎觀天顔動染翰龍池藻思生<lb/>
好是平津開閣日茂陵消渴望金莖<lb/>
　　贈屠長卿<lb/>
建章朝罷下彤墀柱笏東曹日賦詩結客已傾燕市俠<lb/>
為郎還草漢宫儀佩紉澧芷湘靈妬珠握驪龍海若悲<lb/>
莫是仙才多玩世陸沉金馬有誰知<lb/>
　　西湖春泛同屠緯真馮開之徐茂吳黄白仲錢叔<lb/>
<pb n="KR4e0211_WYG_004-47a"/>
　　　逹宋化卿許靈長分得風字<lb/>
平湖晴日水浮空載酒看花入鏡中城郭烟雲開鷲嶺<lb/>
樓船簫鼓徹龍宫花間列伎春争麗栁外聽鶯詞轉工<lb/>
别采湘君芳杜佩夕陽歸棹信微風<lb/>
　　九日黄惟雅招登黄華山同鄭兆聖柯賓朋作<lb/>
黄華山下白雲浮愛客擕樽最上頭睥睨烟含千樹影<lb/>
芙蓉風動萬家秋寒花色艷淩青女流水聲長咽紫洲<lb/>
此日汪洋情不淺客中揺落未須愁<lb/>
<pb n="KR4e0211_WYG_004-47b"/>
　　寄龔應身使君<lb/>
東風東望憶黄華太守風流似永嘉詞賦建安稱作者<lb/>
循良渤海舊名家喜看夾水雙龍近愁見長空一雁斜<lb/>
若問狂夫寥廓興一丘猶未臥煙霞<lb/>
　　和大宗伯陳公聞倭㓂遁歸我師追擊盡復朝鮮<lb/>
　　　之地志喜韻<lb/>
遥傳上將臨邉日秉鉞登壇殺氣銷萬虜投戈歸絶域<lb/>
三軍奏凱徹中朝梯航未必來重譯杼軸何堪盡戍遼<lb/>
<pb n="KR4e0211_WYG_004-48a"/>
太史直懸千古筆扶桑銅柱轉岧嶤<lb/>
　　贈何穉孝<lb/>
南北風塵未可論嗟君何事隠青門閒居已厲東山操<lb/>
薄譴還懐北闕恩社結山中時佞佛槎乘海上欲尋源<lb/>
愁來偃蹇憐同調擬向羊何倒緑樽<lb/>
　　寄李本寧觀察<lb/>
傳聞旌節下巴西天目東南望不迷彩鷁乗風飛水驛<lb/>
襜帷帶雨慰春犁停舟訪古過嚴瀨按部探奇入㑹稽<lb/>
<pb n="KR4e0211_WYG_004-48b"/>
却憶梁園曽御李幾囬飛夢隔雲霓<lb/>
　　贈少司冦詹爾欽<lb/>
落魄南來混客星欲瞻卿月謁階庭批鱗殿上傳封事<lb/>
執法朝中紀御屏謝傅東山營别墅揚雄西蜀著𤣥經<lb/>
即今霄漢虚台鼎海上顒顒望典型<lb/>
　　題黄惟雅欣賞齋<lb/>
琴㺯胡牀磬懶敲幽蘭馥馥竹蕭蕭圗書四壁留仙篆<lb/>
彛鼎千秋應斗杓氣溢空中遊汗漫翼垂海上駕扶揺<lb/>
<pb n="KR4e0211_WYG_004-49a"/>
銜杯下榻多情興倚杖重來不待招<lb/>
　　林晉伯讀書霞村别業<lb/>
散帙開軒覽物華新開三徑敞烟霞豈縁䓤蒨便看竹<lb/>
自愛滄浪足浣花門對壺公青入案帳裁織女絳為紗<lb/>
晴窻草就揚雄賦文似何人薦漢家<lb/>
　　陪陳玉叔遊九鯉湖同陳彦冲作<lb/>
使君飛盖動山靈九鯉烟霞接幔亭樹綴巗巒空外碧<lb/>
雲移樓閣鏡中青招來鳬影棲仙洞閲罷鵞羣冩道經<lb/>
<pb n="KR4e0211_WYG_004-49b"/>
湖水潺湲人不寐鈞天廣樂若為聽<lb/>
　　題九鯉湖水晶宫<hi>二首</hi>
崔嵬樓閣俯澄湖湖上仙人竟有無赤鯉何年飛碧漢<lb/>
白雲猶自滿元都寒潭倒影三珠樹列嶂髙懸五岳圗<lb/>
即此避秦無不可風塵容易嵗華徂<lb/>
　　其二<lb/>
翛然長嘯入林丘峭壁懸崕翠欲流萬壑泉奔青靄下<lb/>
一天月映紫芝浮湖中丹竈無今古洞裏閒雲任去留<lb/>
<pb n="KR4e0211_WYG_004-50a"/>
跨鯉仙人何處去且將杯酒洗塵愁<lb/>
　　嵗暮懐黄惟雅却寄<lb/>
汝南風度近何如海上棲遲嘆索居青鬢看君工著述<lb/>
白雲笑我混樵漁千金豈賣長門賦七尺空乘下澤車<lb/>
嵗暮梅花思折贈海門雁斷轉躊躇<lb/>
　　寄楊徳潤<lb/>
風流曽識洛陽才一别長安夢幾迴痛哭賈生書未上<lb/>
反騷揚子賦堪裁孟津水自龍門下苦縣山從鹿邑來<lb/>
<pb n="KR4e0211_WYG_004-50b"/>
不識趨庭春酒熟憑誰花下罄深杯<lb/>
　　薛公儀移樽咸平寺同李少白鄭長玉閔文逸作<lb/>
漢廷侍從氣翩翩載酒何來繡佛前秋入雙林停白馬<lb/>
人從三竺禮青蓮旃檀風細仙旛動優鉢花明彩筆懸<lb/>
莫是詩名陶謝並更憑醉裏一逃禪<lb/>
　　留别薛公儀<lb/>
薊北縱横結客塲山中讀禮罷含香青萍解贈秋如水<lb/>
白璧投來夜有光籬下寒花供月露天涯落雁帶風霜<lb/>
<pb n="KR4e0211_WYG_004-51a"/>
問君何日燕山去枚馬如雲遲建章<lb/>
　　喜楊道行徴㑹濮上呈李伯承穆敬甫陳翼甫<lb/>
南北無勞斷客魂櫜鞬此日屬中原詞盟已自開城濮<lb/>
吏隠何妨傲漆園河上古丘悲帝子天涯芳草怨王孫<lb/>
當筵不作長鯨飲萍梗重逢未可論<lb/>
　　穆敬甫以病不赴城濮之㑹却寄<lb/>
秋盡文園病未蘇歩兵白眼滯窮途敢云明月投千里<lb/>
已見雄風長五湖瓠子馬沉仙蹕逺莊生蝶去釣臺孤<lb/>
<pb n="KR4e0211_WYG_004-51b"/>
君今不入髙陽㑹誰向天涯結酒徒<lb/>
　　答穆敬甫<lb/>
信宿名園嘯薜蘿朝來一騎又相過看君俠氣傾三輔<lb/>
笑我離愁託九歌雁帶秋聲來紫塞雲含暝色度黄河<lb/>
花間進酒人無恙曽是雄威細馬䭾<lb/>
　　題衡山<lb/>
清秋髙躡祝融峰澗道千盤隠萬松日月分明開禹鑿<lb/>
雲霞迴合蝕秦封簷前喬木巢朱鳥巗下寒湫臥白龍<lb/>
<pb n="KR4e0211_WYG_004-52a"/>
欲問元彛蒼水使天風吹落半山鐘<lb/>
　　酬康孟擔<lb/>
曽訪狂夫到草堂新詩投贈比琳瑯邀歡却醉桃花酒<lb/>
招隠還歌桂樹章春盡嚶嚶黄鳥囀雨殘郁郁紫蘭芳<lb/>
陶然别去青門外流水千山挂夕陽<lb/>
　　泊檇李呈方廷對<lb/>
長安聚首夢中過君自雲霄我薜蘿抗䟽新朝驚絳灌<lb/>
裁詩故里愧羊何地連吳越長鯨静春入東南檇李多<lb/>
<pb n="KR4e0211_WYG_004-52b"/>
握手依然青眼在白頭空自笑蹉跎<lb/>
　　贈歐楨伯<hi>二首</hi>
羅浮石室採幽芳吏隠何年入帝鄉六館傳經秦博士<lb/>
兩都作賦漢仙郎干將劍在寒牛斗建業臺孤下鳯凰<lb/>
不識周南留滯者幾囬起草奏明光<lb/>
　　其二<lb/>
十年歐冶夢中豪劍氣今看北斗髙合浦雙珠探照乘<lb/>
曲江一賦壯觀濤燕臺索駿元千里漢署含香已二毛<lb/>
<pb n="KR4e0211_WYG_004-53a"/>
多少風塵淪落者誰擕緑綺向君操<lb/>
　　同徐茂吳遊白岳信宿紫霄樓<hi>四首</hi>
東南真氣抱神臯謁帝重來感二毛塵世漫隨滄海變<lb/>
名山不改白雲髙泉鳴石壁飛寒雨風入松林急暮濤<lb/>
聞道襄城迷七聖勞生那得解天弢<lb/>
　　其二<lb/>
北斗天髙不可從靈巗壁立翠重重松間此日來雙鶴<lb/>
雲裏何年駐六龍短褐朝元隨羽節空山采秀躡仙蹤<lb/>
<pb n="KR4e0211_WYG_004-53b"/>
日斜笑倚盧敖杖谷口西風落暝鐘<lb/>
　　其三<lb/>
尋真何必躡崑崙禮罷元壇日欲昏萬壑雲霞封帝畤<lb/>
十洲鸞鶴下天門舄飛敢謂丹砂就書著還瞻紫氣屯<lb/>
相對髙樓清不寐長生有訣細堪論<lb/>
　　其四<lb/>
樓閣岧嶢接太虚客來登眺倚蟾蜍齋分玉女青精飯<lb/>
駕借仙人白鹿車鸑鷟參差雲外聳芙蓉隠映月中踈<lb/>
<pb n="KR4e0211_WYG_004-54a"/>
夜闌聽徹鈞天樂剪燭焚香讀道書<lb/>
　　送王使君擢霸州兵備道還東省<lb/>
青陽初轉大梁城尊酒驪歌聽早鶯海岱東行辭魏國<lb/>
風雲北指䕶燕京兩河隂滿甘棠樹三輔烟消細栁營<lb/>
惆悵臨岐無可贈平原春草日含情<lb/>
　　遊少林寺過中嶽時新秋雨霽<lb/>
秋風乍轉拂行旌迢逓山川雨乍晴一入祗園瞻面壁<lb/>
更從緱嶺聽吹笙雲移殿閣諸天静月挂松蘿二室清<lb/>
<pb n="KR4e0211_WYG_004-54b"/>
囬首年華空荏苒欲棲此地學無生<lb/>
　　送王祠部<lb/>
太行王屋接長安漢署春風入握蘭丹就神仙辭葉縣<lb/>
詔來禮樂典祠官卿雲東省花間駐御氣西山馬上看<lb/>
鄴下故人樽酒别幾囘清夜夢金鑾<lb/>
　　送黄明立㑹試<lb/>
黄花緑酒别河梁射䇿看君入帝鄉趙璧光聨千里月<lb/>
鄧林春占一枝香樓船處處疲南紀鼙鼓年年振朔方<lb/>
<pb n="KR4e0211_WYG_004-55a"/>
漢苑於今誰諫獵好憑彩筆賦長楊<lb/>
　　芝山寺懐黄惟雅<lb/>
禪關半掩逺囂塵獨坐繩牀笑此身習定不聞招隠客<lb/>
草𤣥偏憶問奇人愁看貝葉青山老厭見蓮花白髮新<lb/>
安得汝南懐叔度汪洋千頃日相親<lb/>
　　雨中偕友人自蓬萊驛乘舟謁禹陵<hi>二首</hi>
幾度神遊入㑹稽探奇冒雨越城西舟移古渡疑乘雪<lb/>
馬避春流惜障泥千載風雲寒碧瓦九歌日月閟元圭<lb/>
<pb n="KR4e0211_WYG_004-55b"/>
相傳蒼水金書在滿目松蘿鳥亂啼<lb/>
　　其二<lb/>
駐馬山門望翠屏禹陵風雨晝冥冥峰巒逥合朝羣后<lb/>
松檜參差䕶百靈輦道草荒嚴伏臘衮衣廟古肅丹青<lb/>
祖龍亦是東巡者秦望寥寥片石銘<lb/>
　　九日陳汝大招集林氏園亭同陳㓜孺鄭性之康<lb/>
　　　孟擔徐惟起袁無競分得陽字<lb/>
招隠城隅一草堂開尊正對菊花黄臺邉薜茘寒秋水<lb/>
<pb n="KR4e0211_WYG_004-56a"/>
檻外芙蓉弄夕陽雲起三山藏古堞風吹萬籟轉清商<lb/>
相看不醉茱茰酒鏡裏空餘兩鬢霜<lb/>
　　贈稽司理<lb/>
建安别去動經年此日重逢皎若仙法署有星懸水鏡<lb/>
官衙無訟挂蒲鞭蘇門訪道疑中散荆土登樓愧仲宣<lb/>
指日循良膺召對趨朝咫尺奏鈞天<lb/>
　　贈劉大參<lb/>
藩嶽提封控上游紫薇丰采冠神州文垂海岳宗齊魯<lb/>
<pb n="KR4e0211_WYG_004-56b"/>
氣合延津射斗牛行省飛霜清列㦸嚴城明月賦登樓<lb/>
聖朝側席多南顧國計還看借箸籌<lb/>
　　送駱明府入計<lb/>
華殿承恩下建章符分甌越重賢良才工製錦花稱縣<lb/>
風入鳴琴雪滿堂千里棠隂人祖道五雲春色鳯朝陽<lb/>
蓼蕭賜燕登歌日青瑣從容拜夕郎<lb/>
　　春日盧封君招遊南郊<lb/>
楊栁青青桃李花逍遥仙杖屬君家南山松栢歌春酒<lb/>
<pb n="KR4e0211_WYG_004-57a"/>
北闕鵷鸞寵嵗華書報瑶池迎載勝訣傳勾漏舊丹砂<lb/>
安期來進如𤓰棗笑指扶桑五色霞<lb/>
　　題陸丞相祠<lb/>
不見南朝帝子家靈祠猶鎻舊烟霞龍從玉璽沉滄海<lb/>
星隕厓門扈翠華風雨長嘶天外馬英雄誰斬澤中蛇<lb/>
即今邉將平沙漠精爽無勞咽暮笳<lb/>
　　送林仲清之貴陽<lb/>
謁帝新從薊北囬紫薇花下進春杯褰帷重入要荒地<lb/>
<pb n="KR4e0211_WYG_004-57b"/>
開府争推岳牧才山鬼西南愁按部夜郎風雨避登臺<lb/>
天涯見月如相憶尺素還憑過雁裁<lb/>
　　秋日還故園<lb/>
渡水登山到草堂田家稻黍喜新嘗墻邉薜荔秋多雨<lb/>
池上芙蓉夜有霜看竹每尋扶老杖借書先録養生方<lb/>
歸來自笑白頭客况復江南是故鄉<lb/>
　　登香山寺<lb/>
路入香山更逶迤子魚潭畔葦花陂鸕鷀水濶憐雙影<lb/>
<pb n="KR4e0211_WYG_004-58a"/>
鷦鷃風微戀舊枝白嶼月明漁笛起碧汀潮打畫船移<lb/>
幽心惟許山僧㑹檻外催春栁自垂<lb/>
　　失題<lb/>
共向山中賦采薇諸天延眺思依依輕塵乍合芙蓉冷<lb/>
片雨初來鸑鷟飛滄海潮生通蠏井白雲客到更荷衣<lb/>
漫遊自愛盧敖杖擬挾青龍去不歸<lb/>
　七言排律<lb/>
　　羣玉山房秋集分得林字<lb/>
<pb n="KR4e0211_WYG_004-58b"/>
出郭乘舟到竹林張筵髙㑹逗秋隂鶴棲珠樹雲初冷<lb/>
龍臥寒潭水正深怪石峥嶸窺古洞明霞縹緲散遥岑<lb/>
歌連逺浦漁郎篴響雜荒村浣女砧杖曵東山隨著屐<lb/>
樽開北海共披襟簾前流水雙㠶度檻外踈松萬籟吟<lb/>
楚澤孤臣餐菊賦商山四皓采芝心王家觸目皆羣玉<lb/>
謝傅摛詞等碎金栗里羲皇稱以上朗陵象緯盛於今<lb/>
翛然醉後舒長嘯歸棹焉知夜漏沉<lb/>
　　春日集鄭仲蔚環翠亭拈四支韻<lb/>
<pb n="KR4e0211_WYG_004-59a"/>
榮陽誰似鄭當時愛客開尊花滿枝檻外翩翩穿蛺蝶<lb/>
簷前恰恰囀黄鸝談深揮麈供茶椀興劇呼盧覆酒巵<lb/>
風送香爐烟裊裊春生書帶草離離遊魚出水争相沫<lb/>
歸燕尋巢定不移李郭神仙元我輩應劉詞賦總吾師<lb/>
藉蘭欲待城頭月刻竹還敲谷口詩彈鋏歌來狂態發<lb/>
唾壺擊罷壯心悲留連醉後忘歸路倚杖柴門倒接䍦<lb/>
　　贈子魯金中丞<hi>金公自畨擕薯到閩故薯亦曰金薯</hi>
東南王氣欎如雲萬里雄才獨見君節鉞光懸金鵲印<lb/>
<pb n="KR4e0211_WYG_004-59b"/>
樓船聲震水犀軍星羅霄漢勾陳色風動華夷露布文<lb/>
城郭吹笳清瘴癘轅門建纛播氤氲三章頻按豺狼吏<lb/>
片刺偏容鹿豕羣下士時時勤吐握行歌處處樂耕耘<lb/>
玉衡一代工摛藻銅柱千秋重勒勲自曵長裾趨幕府<lb/>
草茅何幸沐餘芬<lb/>
　　重陽前一日周元孚邀同鄔汝翼謝少亷於衙齋<lb/>
　　　言别時元孚奉使還楚<lb/>
楓葉蕭蕭雨乍晴悲秋偏愛集同聲東南信美忘賓主<lb/>
<pb n="KR4e0211_WYG_004-60a"/>
詞賦争雄總弟兄節逼重陽茰已熟露漙三徑菊初榮<lb/>
傳杯忽動登髙興把袂多含送逺情萬户天臨雙杵動<lb/>
九江雲帶片㠶輕鏡中鬢為憂時改馬首塵來候吏迎<lb/>
一入西陵詢故舊幾逥北闕戀承明君家江左風流在<lb/>
春水樓船下石城<lb/>
　　和陳宗伯九鯉湖韻<lb/>
襄城問道意無窮杖屨逍遥洞壑中漢主虛開遊獵舘<lb/>
秦庭何重望仙宫披雲獨往窺丹竈觀瀑相擕坐玉豅<lb/>
<pb n="KR4e0211_WYG_004-60b"/>
鸞鳯聲從蘇嶺下桑麻路與武陵通霞明亂葉秋光晩<lb/>
月浸澄湖夜色空揮麈談時星歴歴銜杯藉甚草茸茸<lb/>
詩成笑倚三珠樹筆落雄生五彩虹騎鶴浮丘應有待<lb/>
飛鳬葉縣未能同文園渴矣懐餐露鄭圃泠然快御風<lb/>
讀罷淮南招隠賦溪山吾欲縮壺公<lb/>
　　夀周公瑕<lb/>
共羡周郎氷雪姿早從丘壑傲明時洛陽紙似三都貴<lb/>
吳下裘仍五月披棲鳯有時多種竹籠鵞到處擅臨池<lb/>
<pb n="KR4e0211_WYG_004-61a"/>
論文意氣醇堪醉顧曲風流調不移芝自東山搴甪里<lb/>
棗從南海乞安期喬家春色花争麗嵗嵗儂歌進酒巵<lb/>
　　冬至汪伯玉招集大函館同屠長卿徐茂吳吳少<lb/>
　　　君龍君御吳叔嘉汪仲淹仲嘉潘景升暨悦公<lb/>
　　　得燈字<lb/>
大函别舘勢崚嶒玳瑁筵開客並登笑指天都宜盼望<lb/>
坐依霄漢若騫騰談揮玉麈紛成綺酒進金巵湧似澠<lb/>
簷際星垂雙佩劍尊前花艷九華燈石門並列山中相<lb/>
<pb n="KR4e0211_WYG_004-61b"/>
栗里還招社裏僧飛盖三更驚月出揮毫四座蔚雲興<lb/>
已誇兔苑稱枚叟更喜龍門御李膺文變深林甘隠豹<lb/>
翮摶北海快飛鵬賦成但乞題元晏禪定何疑出上乘<lb/>
梅栁將春淩積雪松筠向晚傲層氷朗陵象緯書堪紀<lb/>
謝氏池塘句可憑經著五千浮紫氣杖擕太乙失蒼藤<lb/>
黒貂敝矣悲覊旅皓首陶然慶得朋北斗䦨干歡未歇<lb/>
歸來萬井旭東升<lb/>
　　西亭宗正輓詩<lb/>
<pb n="KR4e0211_WYG_004-62a"/>
漢家孫子真龍種騕褭名傳萬里餘桐葉分封元帝胄<lb/>
桂叢招隠即仙居承恩擬效三雍對紀事還裁七畧書<lb/>
梁苑邀賓頻授簡彛門結客數停車青藜午夜光侵閣<lb/>
𤣥草丁年静掩廬幸舎何須彈短鋏及門多是曵長裾<lb/>
翛然觀化辭塵世忽爾乘雲接太虚何處髙岡翔鸑鷟<lb/>
一時荒草掩璠璵風寒北郭傳經帳塵暗西亭列綺䟽<lb/>
緱嶺吹笙聲𣺌𣺌芳園為夢蝶蘧蘧千秋松檟培金谷<lb/>
三殿絲綸下玉除同姓覃恩偏獨渥諸侯樂善果誰如<lb/>
<pb n="KR4e0211_WYG_004-62b"/>
麒麟夾道開蒿里贔屭豐碑撰石渠御氣多應遊五岳<lb/>
招魂那用擬三閭九天已化崑崙鶴八極疑乘渤海魚<lb/>
自有劉歆堪接武髙山仰止獨愁余<lb/>
　<lb/>
　<lb/>
　<lb/>
　<lb/>
　薜荔園詩集巻四<lb/>
</p>
<p>
</p>
  </div>
</body>
</text>
</TEI>
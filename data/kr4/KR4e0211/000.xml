<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>薜荔園詩集</head>
    <p>
<pb n="KR4e0211_WYG_000-1a"/>
欽定四庫全書　　　　　集部六<lb/>
　薜荔園詩集　　　　　　别集類五<hi>明</hi>
　　提要<lb/>
　　　　<hi>臣</hi>等謹案薜荔園詩集四巻明佘翔撰翔字<lb/>
　　　　宗漢號鳳臺莆田人嘉靖戊午舉人官全椒<lb/>
　　　　縣知縣與巡按御史牴牾投劾棄官去為汗<lb/>
　　　　漫之遊其詩以雄麗髙峭為宗聲調氣格頗<lb/>
　　　　近七子故世貞贈詩云十八娘紅産荔枝蠣<lb/>
<pb n="KR4e0211_WYG_000-1b"/>
　　　　螃舌嫩比西施更教何物誇三絶為有佘郎<lb/>
　　　　七字詩屠隆作傳亦稱閩産足珍貴者不獨<lb/>
　　　　荔枝西施舌蓋即指此然人品頗髙故詩有<lb/>
　　　　清致不全為七子之膚廓未可盡斥之也傳<lb/>
　　　　稱所著有薜荔園詩佘宗漢稿遊梁新編金<lb/>
　　　　陵紀遊文考翔遊蹤所經惟大梁金陵為最<lb/>
　　　　後今集中俱已載入則合而編之仍以薜荔<lb/>
　　　　園詩為名也明詩綜不著其名殆原屬抄本<lb/>
<pb n="KR4e0211_WYG_000-2a"/>
　　　　故流傳尚少歟乾隆四十三年六月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官　<hi>臣</hi>　陸　費　墀<lb/>
<pb n="KR4e0211_WYG_000-3a"/>
薜荔園詩集原序<lb/>
夫澤雉非瑞腹中之錦稱竒井蛙乃㣲夏半之聲如吹<lb/>
質禀而絢於文靈合而通其竅顧影吐吞葢自金土煦<lb/>
沫相濡亦参氣化粤稽物流斯或可覩也世有下走窮<lb/>
於踲踕外之無能紓籌䇿以綜時内之無能托甘毳以<lb/>
供㫖上之無所肆雄逸以動衆下之卒莫肯嬉嫚以媚<lb/>
人咀嚼椒桂撚齅芝蘭容有鮑氏之知寧少宗伯之薄<lb/>
人語亦語詆其昧於鉗口人黙亦黙訾其短於雌黄噫<lb/>
<pb n="KR4e0211_WYG_000-3b"/>
夫處下賤望睫而以結於世豈不云難矣哉於是謝絶<lb/>
新流剔抉舊習撫景興思懷人發涕窮愁幽興托之微<lb/>
唫詎云成乎一家庸以擬之蛙雉或有誚之則應之曰<lb/>
窮於實通於虚吾不能違天感諸心發諸聲吾以為自<lb/>
適至其争雄字句逺托憤疾音響之變亦惟其時乎噫<lb/>
深沉長者斥無頼於巻端風雅少年鼓餘波於頰輔是<lb/>
則下走之罪已<lb/>
　薜茘園詩集原序<lb/>
</p>
<p>
</p>
  </div>
</body>
</text>
</TEI>
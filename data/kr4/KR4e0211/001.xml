<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>薜荔園詩集巻一</head> <lb/>
    <p>
<pb n="KR4e0211_WYG_001-1a"/>
欽定四庫全書<lb/>
　薜荔園詩集巻一<lb/>
　　　　　　　　　　　　　明　佘翔　撰<lb/>
　五言絶句<lb/>
　　三洲十景<hi>有叙</hi>
　　　余家三洲上大海浩淼自東來西接木蘭泗華<lb/>
　　　二水葢郡北一奥區也南有寧海橋甚鉅麗橋<lb/>
　　　北東舊置烟壘明斥堠昇平日乆有老樹亭亭<lb/>
<pb n="KR4e0211_WYG_001-1b"/>
　　　盤其上若飛葢是曰烟墩孤樹景一吉祥寺當<lb/>
　　　橋北囊山僧主之毎晨夕鐘聲隠隠從風外度<lb/>
　　　是曰海寺疎鐘景二洲北有白水塘滙諸水東<lb/>
　　　入海漁者撒綱如錯徃徃聞扣舷欵乃聲是曰<lb/>
　　　白水漁歌景三東西皆大隄有薜荔蒲葦菱芡<lb/>
　　　之屬足供樵採是曰滄洲樵隠景四自白塘南<lb/>
　　　來六橋蜿蜒相望雖佳麗稍遜西湖而月下行<lb/>
　　　逰若駕晴虹而窺明鏡亦足稱勝一方是曰六<lb/>
<pb n="KR4e0211_WYG_001-2a"/>
　　　橋夜月景五三江當海右之衝大風吹浪不知<lb/>
　　　來幾千里白雪皚皚疑為廣陵八月濤也是為<lb/>
　　　三江雪浪景六地宜榕居人多植之以屏東北<lb/>
　　　扶疎輪囷好作怪狀其根盤踞若龍虬溽暑坐<lb/>
　　　其下風颼颼來襲人是曰榕隂連陌景七洲中<lb/>
　　　多澗水毎春夏之交飄蕩落花紅白相映令人<lb/>
　　　有桃源間想是曰澗水流花景八惟是八景平<lb/>
　　　楚蒼茫㸃綴村落先輩諸公多所標題惜其詩<lb/>
<pb n="KR4e0211_WYG_001-2b"/>
　　　帙不傳耳余薄逰歸日逰戯其間嘗嘆曰是天<lb/>
　　　假我以吾土之信美也即此逍遥若斥鷃足以<lb/>
　　　自老奚必九萬里而南為一日弟道昭氏過余<lb/>
　　　薜荔園請曰三洲八景信美矣然東南之隅有<lb/>
　　　三塔焉髙蹇鼎峙若青鳥之下雲中小園之北<lb/>
　　　新築一䑓其上松蘿交翠可以避塵囂而奏緑<lb/>
　　　綺願伯廣而咏之於是標其景曰平疇三塔芳<lb/>
　　　樹孤䑓並前八景而為十各咏一絶雖巴渝其<lb/>
<pb n="KR4e0211_WYG_001-3a"/>
　　　音僅為劍首一吷庶幾好事者和而歌焉張吾<lb/>
　　　土之信美耳若曰弹丸之地為吞雲夢八九者<lb/>
　　　所訾是則不佞爽然自失矣<lb/>
　　　烟墩孤樹<lb/>
海上舊烟壘頻年罷舉烽但有孤樹影帶月舞龍鍾<lb/>
　　　海寺疎鍾<lb/>
墟里黄昏候投林鳥雀哀渡頭鐘隠隠風送普陀來<lb/>
　　　白水漁歌<lb/>
<pb n="KR4e0211_WYG_001-3b"/>
一水接滄溟六鼇秋可釣試聽欵乃歌吾亦發長嘯<lb/>
　　　滄洲樵隠<lb/>
東海湧三洲負薪堪自老吾生澹蕩人更欲搴瑤艸<lb/>
　　　六橋夜月<lb/>
彷彿西湖上烟波鎻六橋美人明月夜好泛木蘭橈<lb/>
　　　三江雪浪<lb/>
海門烟霧深忽見秋濤起欲折扶桑枝乘潮去萬里<lb/>
　　　榕隂連陌<lb/>
<pb n="KR4e0211_WYG_001-4a"/>
積翠盡隂隂風吹十里響上棲白鷺羣下映青苔壌<lb/>
　　　澗水流花<lb/>
淙淙澗裡水不啻鴨頭緑有時流落花疑是桃源曲<lb/>
　　　平疇三塔<lb/>
寶塔鎮東方亭亭三鸑鷟雲中掛暮蟾海上射朝旭<lb/>
　　　芳樹孤䑓<lb/>
嘉樹欎成隂孤䑓眺蒼莽長笑似蘇門白雲自來徃<lb/>
　　題棲禪寺<lb/>
<pb n="KR4e0211_WYG_001-4b"/>
片片歸林鳥㣲微出寺鐘僧門掩秋色明月掛髙松<lb/>
　　玉階怨<lb/>
玉階無人行監宫日日掃夜來望四星白露沾秋草<lb/>
　　葛仙井<lb/>
昔時煉液人鑿井湖山側即今井中泉猶帶丹霞色<lb/>
　　出郭<lb/>
出郭期無事㸔花轉不閒夕陽低衆壑水底見青山<lb/>
　　少年行<lb/>
<pb n="KR4e0211_WYG_001-5a"/>
九衢馳馬去三輔鬬雞來不必通名姓金吾夜鑰開<lb/>
　　寄游宗謙<lb/>
一曳王門裾風流工賦雪不知楚醴筵猶為穆生設<lb/>
　　秋夜有懷<lb/>
夕露滴疎桐月下鳴雙杵清宵耿不寐美人何處所<lb/>
　　采石懷古<lb/>
峩峩采石磯下有蛟龍窟不見騎鯨人波心墮明月<lb/>
　　望九華山<lb/>
<pb n="KR4e0211_WYG_001-5b"/>
多少風波客勞歌棹徃還眼中青似黛惟有九華山<lb/>
　　荻港晩泊<lb/>
掛席東南行青山望迢忽日暮寒潮生維舟對孤月<lb/>
　　舟中對月<lb/>
東風吹片雨遥泝大江流可是鴟夷子乾坤一葉舟<lb/>
　　宿桃葉渡<lb/>
片月冷黄昏家家靜掩門避秦人不見山犬吠江村<lb/>
　　長千行<lb/>
<pb n="KR4e0211_WYG_001-6a"/>
莫愁貌如花生長長干里嫁與逺遊郎愁風復愁水<lb/>
　　曉寒即事<lb/>
昨夜風霜冷孤衾愁殺人朝來㸔兩鬂種種已如銀<lb/>
　　閶門懷古<lb/>
城下多春草館娃何處尋惟有閶門水前朝流至今<lb/>
　　吳山晚眺<lb/>
雨歇江天迥憑髙見午潮紫陽雲乍起彷彿赤城標<lb/>
　　蘇小小墓<lb/>
<pb n="KR4e0211_WYG_001-6b"/>
粉黛何年没春風土一抔香魂幻蝴蝶疑逐夜花來<lb/>
　　投野寺宿<lb/>
不見東林寺但聞隔水鐘溪深橋復㫁片月掛孤峰<lb/>
　　春日懷歸<lb/>
谷口囀鶯聲春風發楊栁蕭條萬里人孤㠶傷白首<lb/>
　　懷陳振旺<lb/>
孟公倜儻人風流傳尺牘雲樹色蒼茫空窮千里目<lb/>
　　江上阻風<lb/>
<pb n="KR4e0211_WYG_001-7a"/>
繫䌫此江滸風狂不作雨木葉晚蕭蕭扁舟誰與語<lb/>
　　夜月荷香<lb/>
一曲滄浪水盈盈片月光湖邉香不散玉女試霓裳<lb/>
　　古别離<lb/>
問君何所之未語淚先落寧跨茅家龍莫採劉郎藥<lb/>
　　懷友<lb/>
着屐歩蒼苔蕭然塵事少美人來不來隔竹聞啼鳥<lb/>
　　又<lb/>
<pb n="KR4e0211_WYG_001-7b"/>
閉户讀南華人踪幽徑絶徙倚有所思一片東山月<lb/>
　　閨詞<lb/>
春風入繡幃花氣入羅衣刺得鴛鴦枕待郎幾日歸<lb/>
　　又<lb/>
郎戍瀟闗去别離何太乆塞雁秋來多見郎寄書否<lb/>
　　宫詞<lb/>
待月立金階露冷羅衣薄徙倚玉䦨干秋風吹簾幙<lb/>
　　聽鳥<lb/>
<pb n="KR4e0211_WYG_001-8a"/>
禪房鐘乍歇古术鳥初啼催醒還家夢依然在虎溪<lb/>
　　侠客<lb/>
都市知名姓横行借報仇酣歌易水去那問大刀頭<lb/>
　　古意<lb/>
窈窕盧家婦當窻理針線含情歩花間羞見雙飛燕<lb/>
　　湖心亭即事<lb/>
平湖開一鏡日暮繋樓船酒似移盤石歌疑唱採蓮<lb/>
　　九日飲酒肆<lb/>
<pb n="KR4e0211_WYG_001-8b"/>
他鄉逢素節何處覔黄花白髪登髙嬾將錢向酒家<lb/>
　　臥龍山懷古<lb/>
欲覽㑹稽城試上龍山頂越王不復來萬家春樹冷<lb/>
　　自君之出矣<lb/>
自君之出矣鉛華不復理思君如浮雲日逐東流水<lb/>
　　大佛寺夜坐<lb/>
片月掛遥岑蕩漾湖波裡山僧猶未眠謖謖松風起<lb/>
　　七夕風雨有懷<lb/>
<pb n="KR4e0211_WYG_001-9a"/>
咫尺不可見夷門風雨多一水非銀漢無梁當奈何<lb/>
　　挽徐子瞻明府<lb/>
乘化飄然去言登紫府班石麟天上物元不住人間<lb/>
　　又<lb/>
白雲隨出没精氣化為龍縱有陳蕃榻南州不可逢<lb/>
　　又<lb/>
北邙歌薤露列宿失郎官篋裡留中論芳名並建安<lb/>
　　又<lb/>
<pb n="KR4e0211_WYG_001-9b"/>
修文歸地下三徑長蓬蒿剩有河東鳯鐘山日夜號<lb/>
　　江岸次舟有懷<lb/>
秋風江上來吹轉東流水停橈有所思月白長千里<lb/>
　　懷南山寄澹上人<lb/>
出郭饒山水鳯凰隠化城别來風雨夜夢㫁虎溪聲<lb/>
　　題酒家仝錢季善作<lb/>
解下鷫鸘裘恰貰酒一斗笑問酒家胡有客如此否<lb/>
　　春曉戯柬張幼于<lb/>
<pb n="KR4e0211_WYG_001-10a"/>
𧖟事猶未起登樓理曉粧雙眉元似黛不用畫張郎<lb/>
　　山隂道上風雨<lb/>
東郡多山水髙蹤想古人欲歌招隠曲風雨暗相親<lb/>
　　病中喜景受宗振至<lb/>
鶯花愁不廢藥石病難除二仲勞相過春風滿敝廬<lb/>
　　古别離二首<hi>為屈氏别游君作</hi>
南海有明珠光㓗還如昨君心諒不移所嗟妾命薄<lb/>
　　又<lb/>
<pb n="KR4e0211_WYG_001-10b"/>
飄飄楊白花隨風無定止一片别郎心可以照秋水<lb/>
　　西巖雜咏<hi>二十首</hi>
　　　白雲窩<lb/>
卜築青山下白雲任往還多情花下鳥相對語闗闗<lb/>
　　　釣月磯<lb/>
直鈎何用釣待月掃漁磯鷗鳥雙雙下憐人乆息機<lb/>
　　　一鑑塘<lb/>
一鏡無浮雲澄波徹下上但得會心處何須濠濮想<lb/>
<pb n="KR4e0211_WYG_001-11a"/>
　　　芙蓉池<lb/>
芙蓉照秋水湘女集為裳忽聞仙佩響月下挹羣芳<lb/>
　　　桃花源<lb/>
桃花然小塢恍惚武陵源逺浦漁歌入前林鳥語喧<lb/>
　　　赤壁<lb/>
赤壁臨烟水仙人鞭石來清風來水面蕩漾斗牛洄<lb/>
　　　鶴徑<lb/>
元鶴棲幽徑聲鳴達九天㑹心知萬里暫寄百花前<lb/>
<pb n="KR4e0211_WYG_001-11b"/>
　　　鹿門<lb/>
聖主非熊夢丈人御鹿歸蒼生多屬望且莫掩柴扉<lb/>
　　　荔圃<lb/>
荔火明𤣥圃枝頭紫玉團欲蘓司馬渴試進水晶盤<lb/>
　　　留仙巖<lb/>
層巖凌北斗東望俯蓬瀛為有三珠樹長留子晉笙<lb/>
　　　翠雲䑓<lb/>
芳樹接雲煙孤䑓半接天八公自來徃詩咏小山篇<lb/>
<pb n="KR4e0211_WYG_001-12a"/>
　　　悠然亭<lb/>
一遂初衣心逍遥無轍迹時對南山雲悠然此俱寂<lb/>
　　　碧山堂<lb/>
學士碧山隠焚魚問草堂千載雲龍會為霖意不忘<lb/>
　　　朝爽軒<lb/>
白露湛千秋枝頭鳥聲響陽烏海上來亭榭生秋爽<lb/>
　　　夕嘉樓<lb/>
晚照挂松蘿巖居樂事多叢林歸鳥集逺寺暮鐘和<lb/>
<pb n="KR4e0211_WYG_001-12b"/>
　　　仙居樓<lb/>
樓閣懸青漢乘風躡斗墟空中鸞鶴下此地即仙居<lb/>
　　　靈源洞<lb/>
靈源開寶洞瑶草長闌干一授刀圭訣顔容駐渥丹<lb/>
　　　瓊液泉<lb/>
為問瓊漿窟何如太液長臨流傾玉碗髙枕傲羲皇<lb/>
　　　茗園<lb/>
藝得芳園茗採將榖雨時樵青掃竹煮一碗一篇詩<lb/>
<pb n="KR4e0211_WYG_001-13a"/>
　　　秫田<lb/>
帝寵歸農日閒犂種秫田但教多釀酒樂聖且稱賢<lb/>
　　題林徳夫樂丘八景<lb/>
　　　梅坡真隠<lb/>
梅花清似雪縹緲白雲間不有神仙住誰傳姑射山<lb/>
　　　望海蒼巖<lb/>
髙蹈營邱壑林巒騁目初峨眉雲變幻海氣直凌虚<lb/>
　　　瑶泉流碧<lb/>
<pb n="KR4e0211_WYG_001-13b"/>
千年流不竭谷口氣氤氛莫是神龍窟靈湫㵼白雲<lb/>
　　　擬謝公墩<lb/>
古木叅天逈青山載酒多謝公墩可擬詞客盛年何<lb/>
　　　叠玉山房<lb/>
夜夢崑山玉朝名有美堂但看松竹色何處不琳瑯<lb/>
　　　劉安叢桂<lb/>
山似淮南秀人歌叢桂篇莫論今與昔異代縂登仙<lb/>
　　　松月夜忩<lb/>
<pb n="KR4e0211_WYG_001-14a"/>
松齋零露滴夜坐思泠然一誦襄陽句山忩月色偏<lb/>
　　　春草池塘<lb/>
眷此棲真地髙深闢化工池塘春草夢不減謝家風<lb/>
　　題林徳夫東山别墅<lb/>
偃蹇歌招隠棲遲老嵗華世情從燕雀吾道自龍蛇<lb/>
　　其二<lb/>
猿鳥山中侣松蘿物外情㸔花多藉艸恰恰聽流鶯<lb/>
　　其三<lb/>
<pb n="KR4e0211_WYG_001-14b"/>
松下時調鶴溪邉日釣魚孤山林處士封禪縂無書<lb/>
　　其四<lb/>
眷此栽花地而多種秫田桔橰偏不用鼓腹樂堯天<lb/>
　　其五<lb/>
入林無俗物愛客有深懷誰得逍遥趣風吹海月來<lb/>
　　其六<lb/>
山氣冷疎牖墟烟淡逺村桑麻與雞犬彷彿武陵源<lb/>
　　其七<lb/>
<pb n="KR4e0211_WYG_001-15a"/>
羣峰青似黛一水碧如油但得會心處何須到十洲<lb/>
　　其八<lb/>
芳潔紉蘭佩離披咏桂叢謝家春草夢無日不詩筒<lb/>
　　其九<lb/>
花氣朝侵榻松風夜拂琴庭前梧與竹鸞鳯自為林<lb/>
　　其十<lb/>
白髪甘肥遯青山狎隠淪試㸔朝市客若個是閒人<lb/>
　　題胡㕘軍池亭<hi>二首</hi>
<pb n="KR4e0211_WYG_001-15b"/>
白雲澹忘歸川上氣蕭爽魚鳥來親人居然濠濮想<lb/>
　　又<lb/>
抱甕似漢隂地僻無車馬白鷗海上來日對忘機者<lb/>
　　重陽前一日送周元孚還楚<hi>三首</hi>
令節逼重九歸期及暮寒風霜揺落候莫遣客衣單<lb/>
　　其二<lb/>
籬下菊盈把尊前客盡歡詎容風雨妬新月滿長安<lb/>
　　其三<lb/>
<pb n="KR4e0211_WYG_001-16a"/>
南國宦猶薄西陵夢未殘君家湘水近行矣紉秋蘭<lb/>
　　題友人池亭<hi>三首</hi>
花竹散清隂孤亭蒼翠裡坐來百慮消彷彿臨秋水<lb/>
　　其二<lb/>
髙閣霞為幔叅差花影重斗間真氣在知有抱珠龍<lb/>
　　其三<lb/>
池塘開十畝流水漾桃花但得如泥醉何湏問習家<lb/>
　　對菊吟<lb/>
<pb n="KR4e0211_WYG_001-16b"/>
黄花香裛露采采滿東籬不有陶元亮誰來倒酒巵<lb/>
　　採蓮曲<lb/>
澄澄若耶溪盈盈採蓮女將花比玉顔溪上自容與<lb/>
　　壺莊八咏<lb/>
　　　雲莊縹緲<lb/>
素性躭林丘卜此棲杖屨一嘯洞中天白雲任來去<lb/>
　　　石洞崔嵬<lb/>
靈巗類削成不結茅為屋欲覔煉丹人逍遥此辟穀<lb/>
<pb n="KR4e0211_WYG_001-17a"/>
　　　翠壺倒枕<lb/>
借來壺作枕笑傲足煙霞莫著籓籬想空中納九華<lb/>
　　　蘭波環帶<lb/>
蘭津環一帶萬古自春秋時發滄浪咏磯頭濯足流<lb/>
　　　石拱三台<lb/>
昔人云此石原應天中宿可是魁三象山間長孕秀<lb/>
　　　霞映赤城<lb/>
隠隠梅䑓外雉垣入眼賖仙風如可御咫尺赤城霞<lb/>
<pb n="KR4e0211_WYG_001-17b"/>
　　　一峰中立<lb/>
長隨鹿豕羣有時瞻太乙頓覺振衣寛扶桑低海日<lb/>
　　　雙鶴飛翀<lb/>
野趣偏躭鶴從容坐翠微雲霄萬里迥健翮任髙飛<lb/>
　　長安道<lb/>
何處可消憂長安髙酒樓樓前雙栁樹好繫紫驊騮<lb/>
　　雨後吟<lb/>
夜來北忩雨蕭蕭竹偃扉朝望城頭山白雲濕不飛<lb/>
<pb n="KR4e0211_WYG_001-18a"/>
　　望囊山<lb/>
松林度鳥急鷲嶺巢雲低欲問蓮花社斜陽過虎溪<lb/>
　　催牡丹<lb/>
春色已平分名花猶未吐把酒一酬之我歌花且舞<lb/>
　　飲蘭亭<lb/>
竹樹滿山隂前賢跡未掃試流曲水觴醉藉王孫草<lb/>
　　謁禹廟<lb/>
丹青留日月輦道積莓苔王氣千秋盡猶傳玉帛來<lb/>
<pb n="KR4e0211_WYG_001-18b"/>
　　湘妃怨<lb/>
九嶷何處是玉輦幾時過千秋悲帝子竹上淚痕多<lb/>
　　别馬君<lb/>
斗酒江頭别相㸔撃筑歌長江流不盡離恨較誰多<lb/>
　　又<lb/>
髙才君倚馬落魄我歌魚相勸加餐飯無忘尺素書<lb/>
　　班媫妤<lb/>
片月照金閨紈扇不堪把珠簾上玉鈎霜覆鴛鴦瓦<lb/>
<pb n="KR4e0211_WYG_001-19a"/>
　五言古詩<lb/>
　　古詩<lb/>
合浦産明珠澧澤茁芳草褰裳欲採之將以遺所好所<lb/>
好隔天涯戚戚傷懐抱歳寒雨雪多遊子悲逺道思君<lb/>
重躊躇一夜令人老<lb/>
　　其二<lb/>
盈盈三五月流輝入我帷中夜起徬徨憂心當告誰白<lb/>
露塗中庭寒螿夕鳴悲豈無心所歡千里邈音徽仰視<lb/>
<pb n="KR4e0211_WYG_001-19b"/>
雁南翔俯盻庭柯飛漫漫兹長夜涕淚沾裳衣<lb/>
　　其三<lb/>
百年何奄忽燕樂當及時斗酒娯心意厚薄非所知美<lb/>
人朝握手言笑生光輝風波一失所嘉㑹安可期逝者<lb/>
日以逺來者日以稀營營而惜費無乃賢達嗤<lb/>
　　其四<lb/>
女蘿何嬝嬝楊栁何依依皎皎誰家婦羅綺媚春暉粧<lb/>
成妬桃李流涕倚雙扉蕩子新婚别三年行不歸青春<lb/>
<pb n="KR4e0211_WYG_001-20a"/>
嗟自老紅顔亦已非俯仰切中懐何以解渇饑<lb/>
　　雜詩<lb/>
白雪何飄飄遊子多離憂美人嬌如花娥娥臨青樓佳<lb/>
期竟寂寞蹉跎若河流河流漫浩浩相思令人老時物<lb/>
有如期秉燭苦不早<lb/>
　　其二<lb/>
今夕復何夕皎皎明月光酌酒登髙樓豈不懐故鄉欲<lb/>
駕車無輗欲濟河無航仰視雲漢間迢迢參與商悲風<lb/>
<pb n="KR4e0211_WYG_001-20b"/>
西北來越鳥東南翔援琴不成曲清淚沾衣裳<lb/>
　　同鄭觀察鄭明府泛舟徐潭兼送陳憲副之浙中<lb/>
載酒泛青溪溪流清如醑佳客滿華筵方舟自容與鷗<lb/>
鷺散沙汀原疇被禾黍盤礴緑隂間銜杯避煩暑慷慨<lb/>
一行歌鏗然振大吕興劇恣猖狂情深忘爾汝月白且<lb/>
迥舟離思紛如緒伊人濟川才而我烟霞侣握手且為<lb/>
歡浮生俱逆旅願寳金石聲雲霄日延佇<lb/>
　　題四皓圖為黄山人全之夀<lb/>
<pb n="KR4e0211_WYG_001-21a"/>
秦威煽六合四賢隠商山紫芝何靄靄采之駐紅顔豈不<lb/>
懷唐虞世逺不可攀隆凖既興劉求之且閉闗皭然義不<lb/>
辱心與白雲間一朝入漢庭侍燕偉衣冠片言成羽翼宗<lb/>
社頼以安伊人韜至徳巻舒若轉丸處世合如此果哉何<lb/>
足難黄公千載後風流繼考槃既探黄石畧亦煉紫金丹<lb/>
逃名遵芳躅肆志託飛翰明時終抱璞寧媿碩人寛<lb/>
　　趙仁甫邀登越王山同王汝存馬從甫林天廸賦<lb/>
東風吹微和古道生芳草蹇余困旅人戚戚縈懷抱朝<lb/>
<pb n="KR4e0211_WYG_001-21b"/>
來聽鳴禽登髙諧所好栁色欎黄金春衣試魯縞欵欵<lb/>
罄深杯翩翩裁麗藻握手且為歡浮生悲易老曼倩隠<lb/>
金門安期棲海島仙分各有宜願言長自保<lb/>
　　贈朱開府<lb/>
三山控閩服崔嵬開柏府懋徳重保釐為憲資文武惟<lb/>
公應名世建牙蒞兹土靈秀濬滇中羽儀振畿輔寅亮<lb/>
踵畢公休聲邁吉甫分陕嘉惠翔巍然握繡斧<lb/>
　　其二<lb/>
<pb n="KR4e0211_WYG_001-22a"/>
鳯凰毛羽竒松柏堅貞峙秉性既清髙摧挫何能倚岳<lb/>
伯非不榮棄之若敝屣勁節聳朝紳令聞禆國是簡在<lb/>
出帝心家食不遑起王道固蕩平得興君子理<lb/>
　　其三<lb/>
貔貅肅千隊風雲陣八方鯨鯤息吹浪一望通扶桑神<lb/>
武沛瀚渤經畧毖封疆既已厪未雨兼之危復隍千村<lb/>
屏狐鼠八郡屹金湯鐃歌與壌吹洋洋達建章<lb/>
　　其四<lb/>
<pb n="KR4e0211_WYG_001-22b"/>
蘭䑓晝餘暇藝苑託深心擷英朝華圃摭實夕秀林式<lb/>
廬禮段木草檄資陳琳淩烟勒洪閥䧺風披素襟垂老<lb/>
沐徳化况仰龍門深愧無山水奏延賞和知音<lb/>
　　袁明府招登蓮花峰<lb/>
托乘出城闉眷言丘壑美桑柘迷術阡園林錯山趾芳<lb/>
樹烟中攅怪石巗巔峙徑仄歩紆迴亭幽隨至止蘿谷<lb/>
嘯獮猴松岑縈葛藟丹壁倩神扶翠屏役鬼徙仰觀鳥<lb/>
篆荒俯視虹橋迤竹影散輕颷榕隂逗晴晷快矣坐青<lb/>
<pb n="KR4e0211_WYG_001-23a"/>
林陶然命緑蟻逺水泛仙鳬空山懷石髓暮靄迎炎凉<lb/>
林花簇朱紫揮麈言彌𤣥秉燭歡未巳岳蓮氣盪胸隴<lb/>
麥歌盈耳峴首慕羊公勒石齊芳軌伊余汗漫逰庶幾<lb/>
若蓬累即景恣雕搜將無慚巴里<lb/>
　　秋夜書懷<lb/>
一葉下髙梧隨風無所託夜靜寒蝉鳴涼颸振寥廓感<lb/>
此重傷心流光何相薄世路頗險巇人心生荆棘騎鶴<lb/>
緱氏山網羅安可得<lb/>
<pb n="KR4e0211_WYG_001-23b"/>
　　魏貞女詩<lb/>
燭燭空中月没且含光輝猗猗谷中蘭芬馨死不移温<lb/>
温魏氏女皎皎瓊樹姿既嫺内則訓亦誦柏舟詩伊昔<lb/>
聘林家皓首以為期君子溘朝露籲天涕漣洏匍匐奔<lb/>
其喪相殉分所宜髙堂未展謁况在天一涯羅帷為誰<lb/>
設膏沭為誰施妯娌紛喋喋寧知我心悲水漿不入口<lb/>
焉問渴與饑一朝復一夕視死甘如飴從容下九原豈<lb/>
曰生結褵但作連理樹一坏土相依百卉媚春陽霜露<lb/>
<pb n="KR4e0211_WYG_001-24a"/>
且先萎何如松與柏欎欎嵗寒時嗟嗟魏氏女貞心邁<lb/>
等夷共姜千載後芳名史竝垂<lb/>
　　賀朱母夀詩<lb/>
佳氣集髙堂有萱匝金芝萱分本忘憂芝亦日華滋春<lb/>
風方駘蕩青鳥來瑶池眷言阿母壽跪進九霞巵珍羞<lb/>
羅芬芬絲竹吹叅差婺彩射南斗環珮光陸離有鳯銜<lb/>
瑞圖雝雝鳴堦墀九苞花下舞婆娑覩羽儀乘春歌燕<lb/>
喜既翕和塤篪願母壽九如千秋以為期<lb/>
<pb n="KR4e0211_WYG_001-24b"/>
　　贈黄啟元孝感<lb/>
黄生挺南國耿耿慕前修孝恭夙所禀朝夕何綢繆有<lb/>
母困床褥籲天懷百憂刲股亟進之而母疾以瘳刀圭<lb/>
信自取負米豈其儔黄生吾小友嚶鳴雅相求眷兹無<lb/>
雙名江夏良可侔願生長努力夀母及千秋<lb/>
　　讀姚新寧苦竹記有感賦此為贈<lb/>
我生何不辰苦作亂離人感君詞更苦讀罷重酸辛城<lb/>
池初搆難衣冠盡塗炭四顧紛戈矛倉皇何所竄君自<lb/>
<pb n="KR4e0211_WYG_001-25a"/>
越危城無人問死生形骸半摧折豺虎復縱横僵臥坑<lb/>
塹底自分必死矣全生仗素交急難故如此萬死始歸<lb/>
來妻子一悲哀旋復經刀鋸灑血遍蒿萊殘生空落魄<lb/>
世路黄金薄親知反覆間誰能重然諾天意不可知骨<lb/>
肉重相隨患難流離際豈非玉汝時神物不終棄青雲<lb/>
㸔立致領牧到海涯治行稱獨異倭兵縱烽煙士卒困<lb/>
戈鋋臨危一轉戰孤城頼以全君本名卿後才名稱八<lb/>
斗何事數偏竒所遇輙不偶騄駬下鹽車馳騁果誰如<lb/>
<pb n="KR4e0211_WYG_001-25b"/>
大鵬嗤斥鷃天地鼓翼初逢君話夙昔悲喜動顔色感<lb/>
激為斯詞詞盡心脈脈<lb/>
　　逰棲霞寺呈陳子野倪公甫<lb/>
乘興恣幽尋靈山欎蒼翠飛泉樹杪懸危石雲中墜策<lb/>
杖披荆蓁言訪前朝寺香氣接諸天珠光散初地碑横<lb/>
亂草中蒼苔蝕其字弔古幾徘徊臨風發長喟雲松結<lb/>
遐思泉石豁幽意吾道本巖阿無勞嗟棄置<lb/>
　　贈趙子明<lb/>
<pb n="KR4e0211_WYG_001-26a"/>
宛丘有佳士夙抱希世珍連城稱趙璧明月産西秦精<lb/>
光射長虹呵䕶多鬼神奈何早不售掩泣徒悲辛魚目<lb/>
翻見賞燕石混其真連城與明月沉埋氣未伸欎勃陳<lb/>
蔡間至寳難終湮會當獻天府臨朝設九賓君其重自<lb/>
愛毋慚抱璞人<lb/>
　　和黄全之山人哭鄭叔曉僉憲之作<hi>鄭東白字叔曉號少棠弼</hi>
　　　<hi>子嘉靖丁丑進士廣東按察司</hi>
伊人倐云亡涕淚沾胸臆不復賦登髙伊誰頌酒徳霓<lb/>
<pb n="KR4e0211_WYG_001-26b"/>
旌邈何之雲車焉可即夙昔心所歡黄生更悽惻中夜<lb/>
起徬徨有求如弗得瘴海迴悲風楓林青且黒三復悼<lb/>
亡詞古道生顔色<lb/>
　　貞烈篇為林烈婦作<lb/>
我昔遭冦亂孤城嗟復隍倭兵猛於虎士女驅羣羊皎<lb/>
皎林家婦引袂裂衷膓玉顔分必死塵土非我藏烈氣<lb/>
填胸臆捐佩水中央賊徒俱動魄按劍赫相望隂精徹<lb/>
河漢白日天蒼凉人生駒過隙含垢辱冠裳豈不柔繞<lb/>
<pb n="KR4e0211_WYG_001-27a"/>
指化此百煉剛吁嗟柯氏女風與江海長芙蓉照秋水<lb/>
嵗嵗含幽芳<lb/>
　　題棠泉圖夀棠泉鄭公<lb/>
嘉樹欎繁隂玉泉流不舍中有棲遲人抱甕灌梧檟伊<lb/>
昔際明時亦既五其馬鐘鼎豈不榮所貴和者寡耆舊<lb/>
偉衣冠文章超風雅介夀及春陽花下進杯斚綺席露<lb/>
為漿雕盤龍作鮓神逰孤射山道契㐮城野熒熒南極<lb/>
星永錫兹純嘏<lb/>
<pb n="KR4e0211_WYG_001-27b"/>
　　夏日集東山同方員外黄山人黄給諌鄭觀察作<lb/>
火雲蒸四野跼促將焉如折簡勞相命髙會城東隅磊<lb/>
磊山中石欎欎路傍榆懸崖暑氣薄況與同心俱竹下<lb/>
羅豐膳萬籟間吹竽長嘯若鳯鸞餘音徹九衢翩翩二<lb/>
三子㫖酒足懽娱涼風吹我髪煩襟藉以舒鳴蝉集深<lb/>
林倦鳥下前除今日不樂飲含情欲誰須人生天地間<lb/>
賢愚同一區笑彼車馬客磬折竟焉趨登髙能賦者臨<lb/>
眺且躊躇<lb/>
<pb n="KR4e0211_WYG_001-28a"/>
　　送陳堯勲之浙為其先憲副公乞銘姚太史<lb/>
瑟瑟秋風候問君何所之君行雙淚下生别非所悲憶<lb/>
昔趨庭訓諄諄禮與詩定省朝還夕為樂長在兹一旦<lb/>
風木摧哀哀見無期淚盡繼以血殷憂當告誰獨有太<lb/>
史銘可以不朽為懷刺走千里間闗豈所知鴻雁聲嗷<lb/>
嗷浮雲東南馳白馬蕭蕭鳴且當從此辭我聞重惻惻<lb/>
掩泣一相持檇李在何方山川路逶迤明發擔簦去嚴<lb/>
霜途中逵傷哉孝子心金石堅不移太史秉直筆文章<lb/>
<pb n="KR4e0211_WYG_001-28b"/>
光陸離千載一知己臨風涕漣洏君負青雲姿顯揚㑹<lb/>
有時行矣重自愛莫忘倚門思<lb/>
　　贈袁伯益<lb/>
天地猶槖籥人民原野鹿叔季日以漓渾沌日以鑿常<lb/>
道希無為見素抱其朴至人剖𤣥門游心洞樞軸烹鮮<lb/>
悟綦理江海王百谷好靜民自正簿書無留牘從容著<lb/>
作林六藝芳潤潄緬想古時人雅志慕黄鵠況乃柴桑<lb/>
翁物外標芳躅千載誰知音獨為傷沉陸負材當明時<lb/>
<pb n="KR4e0211_WYG_001-29a"/>
聊以見夙昔下士復髙風三握勞一沐既賡菁莪章<lb/>
亦唱陽春曲以兹氣味薫蘭<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>同馨馥懷刺遥相投<lb/>
喜被清風穆揮麈吐𤣥言虗來實吾腹南山歸舊廬北<lb/>
闕乘華轂願保千秋名矯首扶桑旭<lb/>
　　題黄惟雅汪波千頃圖<lb/>
大鵬徙南溟扶揺九萬里斥鷃搶榆枋控地而已矣大<lb/>
小量固殊誰能區别此黄生産建安夙慕前賢軌汪波<lb/>
以名圖朝夕勞仰止伊昔漢運㣲賢豪皆披靡登龍失<lb/>
<pb n="KR4e0211_WYG_001-29b"/>
李公祭臯悲范子屈蠖且泥蟠獨羡汝南羙黄生青雲<lb/>
姿胸中無棘枳卜築芝城隈深林避泥滓汗漫逰其中<lb/>
可以格吝鄙瑶琴蓄一張詩篇規四始自甘介濁酒何<lb/>
用問臧否泰山等秋毫天地猶一指汪洋千頃波後先<lb/>
同一揆嗟余偃蹇人結交淡如水雖然日徃還安能窺<lb/>
底裡取醉有青尊逆旅忘蓬累叔度本畸人公衡亦快<lb/>
士願子重勉旃鯤自北溟起<lb/>
　　題南郭别業<lb/>
<pb n="KR4e0211_WYG_001-30a"/>
一氣散鴻濛萬彚紛天壌局促轅下駒無乃嬰世網所<lb/>
以古達人翛然濠濮想魚鳥日相親林木躭蒼莽子也<lb/>
樂郊居白雲締幽賞昏日憺忘歸超然神自爽仰眺烟<lb/>
巒姿俯聆溪瀬響衡門足棲遲無勞歌獨徃<lb/>
　　其二<lb/>
歩出南郭門言向青溪曲初日散平蕪人烟隠修竹桑<lb/>
麻迷術阡籓離轉隈隩始至豁塵襟長嘯騁遐瞩葱蒨<lb/>
欎陽阿霧靄沉隂谷既采澗邉芹亦摘畦中䔩客至且<lb/>
<pb n="KR4e0211_WYG_001-30b"/>
命觴夜闌更秉燭濠梁樂在兹垂釣從所欲<lb/>
　　其三<lb/>
朝市多塵囂山林洵寂寞獨有逍遥人郊墟好棲托鑿<lb/>
池飬文鱗學圃藝靈藥豈不習紛華所向在寥廓臨流<lb/>
聴桔橰抱影坐藂薄撫琴傷猗蘭草𤣥掩髙閣泛泛<lb/>
狎鳬鷗𠖇𠖇慕鴻鵠髙臥似隆中明志甘淡泊<lb/>
　　其四<lb/>
褰裳渉三山泛駕騁九州秦皇與周穆徃事良悠悠伊<lb/>
<pb n="KR4e0211_WYG_001-31a"/>
人事卜築乃在青門陬寒泉瑩碧沼藂篁間緑疇菰蒲<lb/>
覆深淺鸂鶒信沉浮豈云甘離索聊以供息逰空潭潛<lb/>
赤鯉巨壑偃蒼虬願展雲中翼蓬蒿安足留<lb/>
　　詠史<lb/>
緜上山何髙千盤臨絳水有蛇伏其中依依母與子豈<lb/>
無從龍功貪天竊所恥懸書在宫門山中呼不起烈火<lb/>
被林臯象焚良以齒生豈薄君㤙所願從母死峩峩山<lb/>
上祠欎欎松與梓至今寒食時行人傷遺壘<hi>之推</hi>
<pb n="KR4e0211_WYG_001-31b"/>
延陵有寶劍解挂徐君墓但酬一片心安知存與故譲<lb/>
國追夷齊千乘非所頋豈復問遺金負薪嗟道路<hi>季子</hi>
三閭不可作九歌有遺編伊昔仕宗國豈不炳幾先青<lb/>
蠅一墜耳明月亦棄捐離騷空繾綣利口急相煎娥眉<lb/>
嫉衆女蕭艾茂蘭荃侘傺古如此非今獨憮然<hi>屈原</hi>
秦皇吞六國蠶食下山東燕丹求壯士易水歌悲風慷<lb/>
慨入咸陽積誠貫白虹千金懷匕首督亢圖易窮報秦<lb/>
計不就倚柱氣何䧺智哉張子房潛擊秦沙中十日索<lb/>
<pb n="KR4e0211_WYG_001-32a"/>
不得翊漢成大功<hi>荆軻</hi>
楚漢方龍鬬雌䧺未可知淮隂起屠釣佐漢一定之垓<lb/>
下兵已破龍凖偃旌旗楚人威震主雲夢亟相隨兔死<lb/>
走狗烹鼎鑊所不辭婦言赤三族韓彭良足悲以此感<lb/>
壯士貽笑屠中兒饑從漂母飯千金報不移<hi>韓信</hi>
長安豪傑窟權貴勢相移今朝武安客昨日事魏其一<lb/>
請城南曲嫌隙良在兹所嗟俱戚里安用傾奪為將軍<lb/>
善使酒罵坐且為誰一朝論棄市笑殺潁川兒<hi>灌夫</hi>
<pb n="KR4e0211_WYG_001-32b"/>
炎祚既云㣲五侯起專政成都懷異心敢竊太阿柄亦<lb/>
有金縢書居攝附姬聖傳璽脇後宫新室朔改正乃徴<lb/>
龔大夫大夫固稱病印綬豈不榮所恥事二姓草𤣥者<lb/>
何心竟乃作符命<hi>龔勝</hi>
孔明心佐漢長嘯出隆中三分方割據虎視競相䧺運<lb/>
籌勞旦夕豈不誓匪躬闗張不可作帷幄難為功五丈<lb/>
原頭石漢室已將終即今前後表讀罷淚無窮<hi>武侯</hi>
栗里有髙人浮雲無所累有酒但相招陶然拚一醉採<lb/>
<pb n="KR4e0211_WYG_001-33a"/>
菊坐東籬慨然發長喟身世兩悠悠那得長相寄白日<lb/>
夢羲皇千載一髙視解帶謝時人風流此未墜<hi>靖節</hi>
漢運昔云頺煙雲四塞起魏武奮鷹揚羣策皆披靡䧺<lb/>
辨哉禰衡猖狂無與比阿瞞非所論餘子安足齒江夏<lb/>
褊心人豪强甘殺死至今鸚鵡名遺恨滄浪水<hi>禰衡</hi>
　<lb/>
　<lb/>
　<lb/>
<pb n="KR4e0211_WYG_001-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　薜荔園詩集巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>懷麓堂集</head>
    <p>
<pb n="KR4e0120_WYG_000-1a"/>
欽定四庫全書　　　　集部六<lb/>
　懷麓堂集　　　　　　　别集類五<hi>明</hi>
　　提要<lb/>
　　　　<hi>臣</hi>等謹案懷麓堂集一百巻明李東陽撰東<lb/>
　　　　陽有東祀録已著録東陽依阿劉瑾人品事<lb/>
　　　　業均無足深論其文章則究為明代一大宗<lb/>
　　　　自李夢陽何景明崛起𢎞正之間倡復古學<lb/>
　　　　於是文必秦漢詩必盛唐其才學足以籠罩<lb/>
<pb n="KR4e0120_WYG_000-1b"/>
　　　　一世天下亦響然從之荼陵之光熖幾燼逮<lb/>
　　　　北地信陽之派轉相摹擬流弊漸深論者乃<lb/>
　　　　稍稍復李東陽之傳以相撑拄蓋明洪永以<lb/>
　　　　後文以平正典雅為宗其究漸流於庸膚庸<lb/>
　　　　膚之極不得不變而求新正嘉以後文以沉<lb/>
　　　　博偉麗為宗其究漸流於虛憍虚憍之極不<lb/>
　　　　得不變而務實二百餘年兩派互相勝負蓋<lb/>
　　　　皆理勢之必然平心而論何李如齊桓晉文<lb/>
<pb n="KR4e0120_WYG_000-2a"/>
　　　　功烈震天下而霸氣終存東陽如衰周弱魯<lb/>
　　　　力不足禦强横而典章文物尚有先王之遺<lb/>
　　　　風殫後來雄偉奇杰之才終不能擠而廢之<lb/>
　　　　亦有由矣其集舊板已燬此本為<lb/>
　　　國朝康熙壬戌荼陵州學正廖方達所校刻凡<lb/>
　　　　詩稿二十巻文稿三十巻詩後稿十巻文後<lb/>
　　　　稿三十巻又雜稿十巻曰南行稿曰北上録<lb/>
　　　　曰經筵講讀曰東祀録曰集句録曰哭子錄<lb/>
<pb n="KR4e0120_WYG_000-2b"/>
　　　　曰求退録凡七種其詩後稿本十巻張鴻烈<lb/>
　　　　跋作二十巻筆誤也前有正徳丙子楊一清<lb/>
　　　　序及東陽自序然自序為擬古樂府作不為<lb/>
　　　　全集作後人移弁全集耳乾隆四十六年十<lb/>
　　　　月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>陸　費　墀<lb/>
<pb n="KR4e0120_WYG_000-3a"/>
懐麓堂集原序<lb/>
古之人所以名世而不朽者有三立德立功立言是已<lb/>
今天下政化出於一六經四書之㫖如日麗天固無俟<lb/>
於所謂立言者其見於著作若紀述鋪叙之為文詠歌<lb/>
吟諷之為詩可以考見得失垂世鑒戒而興起其善端<lb/>
大則用之朝廷施諸天下以鳴一代之盛謂非古者立<lb/>
言之遺意哉今少師致仕西涯李先生以扶輿間氣挺<lb/>
生於重熙累洽之朝弱冠入翰林已負文學重名金梓<lb/>
<pb n="KR4e0120_WYG_000-3b"/>
所刻巻帙所録幾徧海内大夫士得其片言以為至寳<lb/>
後進之士凡及門經指授輙有時名中年益深造逺詣<lb/>
比掌帝制登政府則又衍而為經綸黼黻之文稽古代<lb/>
言以定國是變士習禆政益化有非文章家之可名言<lb/>
者矣且文至今日而盛而弊亦隨之故聨篇累帙盈天<lb/>
壤間皆是物也其能追古名家超然自立於世者蓋亦<lb/>
不數數見已自餘作者各挾所長非無足取彚而閲之<lb/>
樂恣肆者失之駁而不醇好摹擬者傷於局而不暢近<lb/>
<pb n="KR4e0120_WYG_000-4a"/>
或習為瘦辭硬語使人不復可句以是為古所謂以艱<lb/>
深文淺近者文之弊一至是可慨也先生髙才絶識獨<lb/>
歩一世而充之以問學故其詩文深厚渾雄不為倔竒<lb/>
可駭之辭而法度森嚴思味雋永盡脫凡近而古意獨<lb/>
存每吮毫伸紙天趣溢發操縱開合隨意所如而不踰<lb/>
典則彼旬鍛月錬以求工者力追之而不可及也譬之<lb/>
大人君子冠冕佩玉雍容委蛇於廟堂之上指麾百執<lb/>
事各任其職未嘗有叱咤怒罵之威而望之者起敬即<lb/>
<pb n="KR4e0120_WYG_000-4b"/>
之者傾心至其衆體具備無所不宜探之而益深索之<lb/>
而益逺則如大河之源出於崑崙至於積石又至於龍<lb/>
門底柱既乃吞納百川以達於海涵浴日月頃刻萬變<lb/>
而不知其所窮嗚呼至矣孔子曰有德者必有言先生<lb/>
孝友天至其素行金完玉粹名滿天下而自視欿然位<lb/>
極人臣而樂善如不及履常應變恒介介不易守葢其<lb/>
文章與功業並懋斷有以立於世者而謂其不本之德<lb/>
不可也先生嘗自輯其詩文凡九十巻總名之曰懐麓<lb/>
<pb n="KR4e0120_WYG_000-5a"/>
堂稿詩稿二十巻文稿三十巻在翰林時作詩後稿十<lb/>
巻文後稿三十巻在内閣時作外有南行稿北上録以<lb/>
及經筵講讀東祀集句哭子求退諸録則附於全稿之<lb/>
末以皆雜記故不入巻中徽州守熊君桂先生禮闈所<lb/>
取士間從所知得副本乃謀諸同知王君仲仁輩刻之<lb/>
郡齋走書京師索余序予辱先生知與四十年多所規<lb/>
益每有撰述輒為指摘疵垢不少隠顧庸惰不立少而<lb/>
學焉老而未能測其谿徑况望窺其室堂哉然平生企<lb/>
<pb n="KR4e0120_WYG_000-5b"/>
向之懐得托姓名於不朽以為幸而熊君汲汲公善之<lb/>
心亦不可以不白故僭為之言先生所著别有燕對録<lb/>
藏於家及密勿章疏文字甚多人不及見予承乏内閣<lb/>
始得窺見之若致仕以後詩文則别為續稿他日當自<lb/>
有傳之者正德丙子秋七月朔光禄大夫柱國少傅兼<lb/>
太子太傅吏部尚書武英殿大學士知制誥兼經筵官<lb/>
石淙楊一清撰<lb/>
</p>
<p>
</p>
  </div>
</body>
</text>
</TEI>
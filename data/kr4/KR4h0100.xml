<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>元詩體要巻一</head>
    <p>
<pb n="KR4h0100_WYG_001-1a"/>
欽定四庫全書<lb/>
　元詩體要巻一　　　　　明　宋公傳　編<lb/>
　　四言體<lb/>
　四言最古經史韻語二南之前有矣其經聖人所刪<lb/>
　者岀自閭巷謂之風岀自朝廷謂之雅用於郊廟謂<lb/>
　之頌而有賦比興之分焉後人摹擬雖多終不得其<lb/>
　情性之真今特擇其近似者置諸巻端使學者知詩<lb/>
　之所自<lb/>
<pb n="KR4h0100_WYG_001-1b"/>
　　孔林圖<lb/>
　　　集賢待制周侯能修禮於孔林侍讀學士商公<lb/>
　　　圖之史官掲奚斯詩之<lb/>
峩峩尼山蔽於魯邦篤生聖人維民之綱尼山之下有<lb/>
洙有泗有蔚孔林在泗之涘維彼聖人教之誘之凡厥<lb/>
有民則而傚之維彼聖人覆之載之凡厥有民敬而愛<lb/>
之既誦其言亦被其服孰秣其馬于林之側既誦其言<lb/>
亦履其武孰秣其馬于林之下六轡既同周侯之東薦<lb/>
<pb n="KR4h0100_WYG_001-2a"/>
之侑之聖人之宫其音洋洋其趨蹌蹌其臨皇皇聖人<lb/>
允臧商氏圖之式昭其敬載瞻載思罔不由聖<lb/>
　　味經堂<hi>虞集</hi>
　　　國子祭酒魯公伯子翬父作味經堂自為記以<lb/>
　　　朂其子逺公嘗命逺從予遊故賦此詩<lb/>
維昔𤣥聖有子過庭學禮學詩詔之丁寜面墻之窒繇<lb/>
不知味親能使學不能使嗜觀于德容聽于德音詠歌<lb/>
周旋實恱我心邈乎千載聖徃言在舍而不求匪罔斯<lb/>
<pb n="KR4h0100_WYG_001-2b"/>
殆畏友翬父窮經篤行既有諸躬思貽厥成既菑既畬<lb/>
俾稼之食既畋既漁俾鼎之食作堂髙明曰子逺來吾<lb/>
經在兹逺其味之始於虚羸匍匐來食茹葷飲水以禦<lb/>
朝夕窮人得歸自我父師俛焉斯文老至不知煌煌靈<lb/>
芝如彼嘉玉薄言采之在彼中谷南陽之人來詹來言<lb/>
君子豈弟宜其後昆<lb/>
　　周待制致樂堂<hi>掲奚斯</hi>
有堂渠渠在番之區維周夀母式燕以娱渠渠有堂在<lb/>
<pb n="KR4h0100_WYG_001-3a"/>
番之陽維周夀母式燕以康斯堂何有有蘭有芷垂佩<lb/>
蕋蕋維周之子斯堂何有有蘭有蓀垂佩申申維周之<lb/>
孫曰烝曰嘗孔時且具維甘維旨承于夀母母曰寜只<lb/>
福禄凝只升斯堂只我心平只母曰嘉只福禄遐只升<lb/>
斯堂只我心和只<lb/>
　　致樂堂<lb/>
　　　致樂堂者集賢待制周君奉母之所也蜀郡虞<lb/>
　　　集為賦詩曰<lb/>
<pb n="KR4h0100_WYG_001-3b"/>
翼翼斯堂有閫有房夫人來居既來既舒既好既寜載<lb/>
燠載清言䦱于門以冩我誠有齊其馬有伉其軒為子<lb/>
來者允貴且賢貴容舒遲賢有令儀爾因爾宗先君之<lb/>
思翕爾兄弟具于嘉㫖我飲我食先君之子詩言柔温<lb/>
禮言著存我撫我惠先君之孫樂哉誰氏維周夀母疇<lb/>
克致兹周南仲子君子善頌文則多有又永歌之以導<lb/>
燕喜<lb/>
　　柏堂<hi>掲奚斯</hi>
<pb n="KR4h0100_WYG_001-4a"/>
　　　栢堂為劉母熊夫人作也夫人有淑德年二十<lb/>
　　　五而寡守志不嫁有子曰觀又賢作堂奉其母<lb/>
　　　請名於太史氏謂之栢堂而作是頌<lb/>
鬱彼北堂言樹其柏其栢嶷嶷維木之特柏之始生于<lb/>
彼髙陵雨露其凝金石其貞柏之既成鳳臆鸞膺言樹<lb/>
斯庭霜雪是慿霜雪浩浩其栢矯矯有美君子而弗偕<lb/>
老其葉欒欒其節桓桓其居安安永世式觀我堂既構<lb/>
我栢既茂天錫眉夀保艾爾後<lb/>
<pb n="KR4h0100_WYG_001-4b"/>
　　騷體<lb/>
　騷辭楚之聲也始於屈原南國宗之為詞賦之祖<hi>缺</hi>
　其幽憂憤悱所以變風雅者也後人傚之故有招隠<lb/>
　士山中人望終南魚山秋風等作然亦不及於古蓋<lb/>
　今取其近似者録之<lb/>
　　白雲<hi>劉因</hi>
白雲凝情兮佩月光白露結采兮明幽芳衆星皎皎兮<lb/>
水波不揚渺予思之若遇兮耿在目兮而不忘音容著<lb/>
<pb n="KR4h0100_WYG_001-5a"/>
兮形無方肅予中立兮四無旁子母歸來兮山髙水長<lb/>
　　又<lb/>
白雲髙飛兮杳不可尋靈風長往兮聲不在乎幽林皎<lb/>
月東生兮忽西沈𤣥鶴何逝兮遺之音予思未及兮實<lb/>
懐我心儵萬里兮捐所歆曠同遊兮啓雲襟子母歸來<lb/>
兮山幽水深<lb/>
　　雲山<hi>王士熈</hi>
山氲氲兮出雲又泠泠兮以雨倐日出兮雲飛山青青<lb/>
<pb n="KR4h0100_WYG_001-5b"/>
兮極浦横浮雲兮水粼粼搴杜若兮采白蘋葺荷宇兮<lb/>
桂為棟臨江臯兮悵懐人<lb/>
　　子陵釣臺<hi>盧摰</hi>
雲山蒼蒼兮煙木稠石瀬潺潺兮江水流故人兮冕旒<lb/>
先生兮羊裘使人皆先生兮誰其伊周使人不先生兮<lb/>
誰其巢由可仕止乆速兮舍聖人將焉求清風一絲兮<lb/>
豈為名鈎蕉黄荔丹兮香火千秋岸下幾篙兮榮辱之<lb/>
舟先生一笑兮白雲收<lb/>
<pb n="KR4h0100_WYG_001-6a"/>
　　福源精舍<hi>李孝光</hi>
采舟兮渙渙風將起兮無岸渚花兮白紅若有人兮為<lb/>
粲相我樂兮未殫時幾何兮日旰極浦兮水深下有兮<lb/>
龍吟洞簫作兮波浪湧送將歸兮于南諒佳人兮未逺<lb/>
令我思兮何心颸風兮吹人曾波兮粼粼掇芳草兮寄<lb/>
逺與我期兮陽春<lb/>
　　洞庭迎送神<hi>陳泰</hi>
我歲晏兮北行黯維舟兮洞庭詣靈均兮神宇女巫進<lb/>
<pb n="KR4h0100_WYG_001-6b"/>
兮告情擊鼓兮坎坎心馳兮目短靈惝怳兮有無思<hi>缺</hi>
䖍兮母逺<lb/>
　　又<lb/>
脩門兮延佇靈將動兮私語羣龍兮吹雲森天矯兮樹<lb/>
羽擊鼓兮咽咽靈飈兮飛旋垂玉珥兮𤣥服映紘綖兮<lb/>
華轂紛進拜兮主臣心夷猶兮平陸<lb/>
　　又<lb/>
我所悦兮霞觴儼將進兮翺翔盼靈光兮怵惕靈慰我<lb/>
<pb n="KR4h0100_WYG_001-7a"/>
兮清揚釃酒兮苾椒荃蕙兮為殽靈飲此兮冝夀配南<lb/>
箕兮參北斗介下土兮景福侑皇風兮永乆<lb/>
　　又<lb/>
靈既醉兮日暮緑煙生兮南浦靈之囬兮彤裳蜼為文<lb/>
兮螭章幽櫺兮閉夕窈窕兮望不極耿誰告兮靈辭羌<lb/>
<hi>缺</hi>　兮余思湘之濵兮有芷候南風兮來歸<lb/>
　　選體<lb/>
　選起於蘇李之五言經梁昭明所選者謂之選詩<hi>缺</hi>
<pb n="KR4h0100_WYG_001-7b"/>
　去古未逺猶有雅頌之遺響焉今擇其委曲<hi>缺</hi>順有<lb/>
　闗世教可為後學矜式者録之且以見古作者之難<lb/>
　得也<lb/>
　　古意<hi>吳敬庭</hi>
隂陽有代謝寒暑相推移人生百年内行樂當及時昔<lb/>
日猶朱顔今日生白髭所以遺世事飲酒不復辭<hi>缺</hi>
南<hi>缺</hi>下千載真吾師<lb/>
　　古意懷貢侍御<hi>黄清老</hi>
<pb n="KR4h0100_WYG_001-8a"/>
娉婷二八女絶色妙難盡新粧薄鉛華照影脩竹下盛<lb/>
年事夫壻錦玉耀精舍雖非伯鸞妻惓然惜春夜琴餘<lb/>
月當軒黙黙倚風榭寄語東家兒紅顔莫輕嫁<lb/>
　　擬古<hi>徐天倪</hi>
皎皎機上絲織為遊子衣遊子蕩風塵素衣化成緇風<lb/>
塵不可避四顧將何之豈不念潔白徒重翟子悲朂哉<lb/>
如澣濯河水清且漪<lb/>
　　又<lb/>
<pb n="KR4h0100_WYG_001-8b"/>
娉婷閨中女天質知自愛空懐蘋藻心日月苦行邁蹇<lb/>
修意良勤遲遲如有待未嫁庸何傷失身將重悔<lb/>
　　又<lb/>
婉娩自結髪伉儷情誼深夫征日易乆魚雁成消沉自<lb/>
憐鏡中貌衰白將駸駸有衣為誰薫有花為誰簪顧影<lb/>
雖無儔秉心猶斷金青天懸明月照影不照心<lb/>
　　效古<hi>黄溍</hi>
上山㸔明月下山月相随月豈知我愛我行自見之故<lb/>
<pb n="KR4h0100_WYG_001-9a"/>
山日巳逺故人不可思殷勤謝明月願爾無時虧<lb/>
　　又<lb/>
擊石乃有火石火光不揚攀天亦有路天髙路何長嵯<lb/>
峩萬古雲下覆歌哭場富貴誠足多貧賤不可忘<lb/>
　　又<lb/>
女美衆所悦士窮世所輕輕重安足言泥盡水自清淮<lb/>
隂初寄食曲膝胯下行季子黄金多妻嫂來相迎自古<lb/>
巳復然歎息空呑聲<lb/>
<pb n="KR4h0100_WYG_001-9b"/>
　　又<lb/>
落花隨風吹各自東西飛花飛既不息水流復無極同<lb/>
生不同歸能勿異顔色木生則有枝豹死則有皮悠悠<lb/>
歧路間多言亦奚為<lb/>
　　又<lb/>
飲酒莫盡醉盡醉無餘歡讀書莫弔古弔古多悲酸蕭<lb/>
艾蔽中野白露摧芳蘭鳳饑不得食鴟梟食琅玕去去<lb/>
復去去采芝青雲端<lb/>
<pb n="KR4h0100_WYG_001-10a"/>
　　止言<hi>趙半間</hi>
蘇張舌如㦸危人亦危身期期周御史千載稱直臣清<lb/>
談每敗事諧謔良損神田翁有斗酒招手聚比隣所言<lb/>
惟桑麻語語不失真<lb/>
　　書事<hi>白仁夀</hi>
太羮元無味大章本希音音繁入人耳味美適人心是<lb/>
以保身難惴惴如臨深百戰茍一失勇氣未足欽今若<lb/>
不學古後何法於今<lb/>
<pb n="KR4h0100_WYG_001-10b"/>
　　書懐<hi>王性存</hi>
九秋夜氣肅明時見休徵泰階列六曜湛湛平且平蟻<lb/>
臣再拜祝乾坤永清寜不學兒女態抱拙祠雙星<lb/>
　　又<lb/>
有地莫種花有堤莫種栁花栁豈不佳而恐易衰朽吾<lb/>
情非好異只種竹與葵竹存勁直操葵存本根思<lb/>
　　本仁<hi>李孝光</hi>
青青庭中樹有鳥巢其南户牖聊自謀啄飲性所甘中<lb/>
<pb n="KR4h0100_WYG_001-11a"/>
野有矰弋相戒慎勿貪<lb/>
　　又<lb/>
日出照我屋政見脊令飛鳴聲甚和樂永懷家人肥兄<lb/>
弟既相好吾生式相依㤙勤重自將父母詎可違<lb/>
　　又<lb/>
冬氣漸閉宻百物盡零落中林有貞姿粲然獨先覺尺<lb/>
蠖遞屈信天運不終剥勿言霜露酷熈陽巳潛作<lb/>
　　又<lb/>
<pb n="KR4h0100_WYG_001-11b"/>
旭日始曰旦有鳥鳴嘐嘐牡出得飲啄雌居完守巢幽<lb/>
人念兹久尼父詎繫匏先民自重慎貴器藉白茅<lb/>
　　下第南歸别俞伯貞<hi>祝蕃</hi>
驅車出東門别酒忽在手去國古所悲况復失良友芃<lb/>
芃丘中麥鬱鬱道傍栁揮手從此辭煙雲黯回首<lb/>
　　落葉<hi>鄧彧之</hi>
秋庭晝無人落葉自滿地端居觀物化人生亦如寄朝<lb/>
聞鳴蟬悲夕巳見其蛻歲晏共蕭條臨風發長喟<lb/>
<pb n="KR4h0100_WYG_001-12a"/>
　　暮歸<hi>何失</hi>
獨老朝朝出或醉暮來歸髙樹挂新月山妻候柴扉飲<lb/>
伴更相送欲辭意難違感此鄉曲情淚下忽沾衣<lb/>
　　梁仲文行巻<hi>劉聞</hi>
青青江上栁逺行曽送君自從君歸來幾見栁條春行<lb/>
役如昨日行巻展猶新如何巻中字半是古時人<lb/>
　　遣懷<hi>貢師泰</hi>
日入栁風息月上花露多東軒頗幽敞夜静時一過鳥<lb/>
<pb n="KR4h0100_WYG_001-12b"/>
散庭中樹蟲鳴階下莎北斗何低昻踈星沒横河獨賞<lb/>
誰晤語感慨成悲歌懷哉巖桂臺邈在姑山阿<lb/>
　　采菱女<lb/>
落日照淮甸中流蕩回光窈窕誰家女采菱在横塘風<lb/>
吹荷葉低忽然見紅粧紅粧背人去驚起雙鴛鴦鴛鴦<lb/>
去復來煙水空茫茫<lb/>
　　赴亰别親友<lb/>
崇堤衛芳塘塘上種楊栁楊栁年年青慈親未白首送<lb/>
<pb n="KR4h0100_WYG_001-13a"/>
我不忍别出門復攜手親友陟髙岡立馬望良久離情<lb/>
急欲醉盡此尊中酒<lb/>
　　姑蘇半塘别王季野諸友<lb/>
壯志頗磊落别意何綢繆相送屢回顧欲行還暫留花<lb/>
紅隔崇堤草緑遍芳洲所期各努力令德比前脩<lb/>
　　擬古<lb/>
東南有佳人逺在天一方綺疏粲飛樓曲䦨圍洞房意<lb/>
態閒且静氣若蘭蕙芳纎阿裼姣服雜佩懸明璫流風<lb/>
<pb n="KR4h0100_WYG_001-13b"/>
迴皓雪明月舒其光白面誰家子錦鞍青絲韁翩然一<lb/>
見之下馬立中堂可望不可即五采盛文章<lb/>
　　又<lb/>
嶰谷有美竹挺挺霜雪中何人斷兩節製為十二筩宫<lb/>
商自相應鳳鳥鳴雌雄一鳴垂衣裳再鳴致時雍從此<lb/>
去不返治道竟少隆鄙哉叔孫氏綿蕝變王風寥寥數<lb/>
千載伊誰啓冥矇后皇如有作聲教垂無窮<lb/>
　　思與君别來<hi>趙孟頫</hi>
<pb n="KR4h0100_WYG_001-14a"/>
思與君别來幾見芙蓉花盈盈隔秋水各在天一涯欲<lb/>
涉不可去茫茫足煙霧汀洲多芳草何心采蘅杜青鳥<lb/>
翔雲間錦書何時還君心雖匪石秪恐凋朱顔朱顔不<lb/>
可仗那得不惆悵何如雙翡翠飛去蘭苕上<lb/>
　　美人隔秋水<lb/>
美人隔秋水咫尺若千里可望不可言相思何時巳庭<lb/>
樹多落葉日夕秋風起我今年巳衰素髮擁兩耳回思<lb/>
少年時容顔若桃李美人何當來一笑懷抱洗未見令<lb/>
<pb n="KR4h0100_WYG_001-14b"/>
我思既見胡不喜<lb/>
　　春日思逺遊<hi>陳旅</hi>
春日思逺遊逺遊欲何止角哀見楚王伯桃樹中死出<lb/>
門逢路人天下無二子春山一萬重春江一萬里上有<lb/>
無心雲下有無情水<lb/>
　　結廬南山下<hi>李孝光</hi>
結廬南山下頗紆故人轍浮沉各自媚長愧生理拙中<lb/>
園黄菊花契闊見晚節平生匡濟心敢愛已獨潔豈無<lb/>
<pb n="KR4h0100_WYG_001-15a"/>
一尊酒可以療饑渇歸哉視汝菊將恐霜露結<lb/>
　　衡門有一士<lb/>
衡門有一士閉門恒苦饑俯仰良自惜日晏空絃歌小<lb/>
人未足畏君子或見之寜為蘭玉摧不願蕭艾滋<lb/>
　　樂府體<lb/>
　樂府之名始於漢房中之樂繼而設官以薦郊祀後<lb/>
　於燕射朝饗亦皆用焉厯代沿襲蓋有古樂府新樂<lb/>
　府之别莫非諷頌當時之事以貽後世者其音調多<lb/>
<pb n="KR4h0100_WYG_001-15b"/>
　有不同今不復識别云<lb/>
　　古樂府<hi>黄清老</hi>
君好錦繡段妾好明月珠錦段可為服服美令人愚不<lb/>
如珠夜光可以照讀書<lb/>
　　又<lb/>
君好春芍藥妾好夏池蓮芍藥多艶色春風迷少年不<lb/>
如蓮有實可以夀君筵<lb/>
　　又<lb/>
<pb n="KR4h0100_WYG_001-16a"/>
綿綿江上草鬱鬱庭中柯人生不相知有如東逝波食<lb/>
杏猶苦酸食梅當若何衣褐猶苦寒衣葛寒更多豈無<lb/>
千載友肯聽漁樵歌<lb/>
　　行路難<hi>章闕</hi>
奉君七寶鳳凰之綉柱五色麒麟之錦囊王母九霞觴<lb/>
中之酒秦女萬縷爐中之香去年紅花今日開昨日紅<lb/>
顔今日老一生三萬六千日歡日願多愁日少對吳歌<lb/>
㸔楚舞歌舞匆匆變今古歸去來莫行路<lb/>
<pb n="KR4h0100_WYG_001-16b"/>
　　歌白苧<hi>李仲南</hi>
嬌如花美如玉越溪女兒十五六光風入簾睡初足起<lb/>
畫脩眉逺山緑飛香走紅三月心一聲白苧千黄金髙<lb/>
堂客散燈火深醉鬢斜釵夜沉沉<lb/>
　　車遙遙<hi>楊子承</hi>
車遥遙若流水前車去無蹤後車來不巳白日無閒人<lb/>
黄塵沒馬耳空投一寸膠不到黄河底<lb/>
　　獨不見<lb/>
<pb n="KR4h0100_WYG_001-17a"/>
窈窕一佳人鉛華淨如練臨風弄錦瑟其音哀且怨南<lb/>
隣去乗鸞北里効飛燕小院落花深閒庭芳草遍日暮<lb/>
掩朱扉如何獨不見<lb/>
　　將進酒<lb/>
泰山磨為塵桑田變滄海古來豪傑士一一竟誰在昨<lb/>
日芙蓉花今朝顔色改人生匪金石不飲將何待<lb/>
　　賦得城上烏送客<hi>甘立</hi>
月落城上樓烏啼樓上頭一啼海色動再啼朝景浮馬<lb/>
<pb n="KR4h0100_WYG_001-17b"/>
鳴黄金勒霜滿翠羽裘烏啼在故處人生多去留<lb/>
　　堂堂<hi>張翥</hi>
朝為堂堂吟暮為堂堂謳堂堂徒爾竒堂堂徒爾憂不<lb/>
見膏與蘭煎燔祗自休勿以不遇故棄捐經與史勿以<lb/>
勢利故棄捐㢘與恥勿以形役故棄捐山與水謂夜未<lb/>
遽央已復明星明仰視何煌煌白露忽沾裳懷人攪予<lb/>
心何以弗永傷江北亦為客江南亦為客為客多偪兀<lb/>
何以安所適上有君與親下有妻與息在山則種榆在<lb/>
<pb n="KR4h0100_WYG_001-18a"/>
隰則種蒲馬牛必維婁舟航必需袽冨貴冨貴友貧賤<lb/>
貧賤徒歲月來者多江湖逝者逺所願不可恃所期不<lb/>
可返幸此世累輕歸哉衡門偃<lb/>
　　休洗紅<lb/>
休洗紅紅在水新紅換作衣舊紅翻作裏回黄倒緑無<lb/>
定期世情翻覆君所知<lb/>
　　又<lb/>
休洗紅紅减色雖好不如新着時須愛惜阿婆嫁女不<lb/>
<pb n="KR4h0100_WYG_001-18b"/>
擇人鷄飛狗走長苦辛<lb/>
　　烏夜啼<hi>宋無</hi>
露華洗天天堕水燭光燒雲半空紫西施夜醉芙蓉洲<lb/>
金絲玉簧咽清秋鼙鼓鞭月行春雷洞房花霧酣不回<lb/>
宫中夜夜啼棲烏美人日日歌吳歈吳王國破歌聲絶<lb/>
鬼火青熒生碧血千年壞塚穴狐兔烏銜紙錢掛枯樹<lb/>
髑髏無語滿眼泥曽見吳王歌舞時烏夜啼啼為誰身<lb/>
前懽樂身後悲空留琴怨傳相思烏夜啼啼别離<lb/>
<pb n="KR4h0100_WYG_001-19a"/>
　　公莫舞<lb/>
公莫舞公莫舞鴻門王氣歸真主何人睚眦赤龍子手<lb/>
循玉玦目相語令公莫舞公楚舞劔光射日白虹吐人<lb/>
發殺機天不與撞斗帳中唉亞父霸業明朝棄如土<lb/>
　　鴻門宴<hi>楊維楨</hi>
天迷闗地迷户東龍白日西龍雨撞鐘飲酒愁海翻碧<lb/>
火吹巢雙猰㺄照天萬古無二烏長庚破月來天隅坐<lb/>
中有客天子氣左股七十二子聮明珠軍中十萬震屋<lb/>
<pb n="KR4h0100_WYG_001-19b"/>
瓦拔劍當人面如赭將軍下馬力拔山氣巻黄河酒中<lb/>
㵼劔光上天寒彗殘明朝畫地分河山將軍呼龍客將<lb/>
走石破青天撞玉斗<lb/>
　　妾薄命<hi>宋無</hi>
雲母屛琢春氷鮫女織綃蟬翼輕比妾妾薄命比君君<lb/>
薄情紅綿拭鏡照膽明還疑妾貌非傾城傾城從來有<lb/>
人妬况復君心不如故故人心尚峰九疑新妾那能無<lb/>
故時補天天不髙填海海不深不食蓮菂不知妾心<lb/>
<pb n="KR4h0100_WYG_001-20a"/>
　　又<hi>李孝光</hi>
妾薄命當語誰身年二八為嬌兒阿母歲歲不嫁女二<lb/>
十三十顔色衰天公兩手摶日月下燭萬物無偏私奈<lb/>
何醜女得好匹一生長在黄金閨美人如花不嫁人父<lb/>
母既沒諸兄疑寄書東家小姑道得嫁莫擇君壻好他<lb/>
人好惡那得知失時不嫁令人老<lb/>
　　又<hi>楊維楨</hi>
妾薄命妾薄命當年破瓜顔色盛阿㜷何故壞家筵號<lb/>
<pb n="KR4h0100_WYG_001-20b"/>
天莫雪阿㜷寃低眉含羞不敢議風雨幾畨寒食天今<lb/>
年復明年鴛鴦綉被長孤眠君不見并州剪刀金粟尺<lb/>
挂在深閨塵素壁誓不與人縫嫁衣閒看蜻蜓蛱蝶飛<lb/>
　　鍼線婦<lb/>
針線婦針線婦黄塵滿面蓬滿首少年嫁夫甚分明夫<lb/>
死猶存舊箕帚南山阿妹北山姨勸予再嫁一力辭涉<lb/>
水采蓮上山采薇采薇采蓮可以療饑昨日偶過閶門<lb/>
口閶門譁然嗤老醜老醜養身自有能萬兩黄金在纎<lb/>
<pb n="KR4h0100_WYG_001-21a"/>
手上天繡出雲錦章繡成𤣥黼舜衣裳舜衣裳與妾立<lb/>
古節揚清光辨妾不是邯鄲娼<lb/>
　　楊白花<hi>貢師泰</hi>
楊白花無定止昨日宫中飛今朝渡江水江水茫茫千<lb/>
萬里綿輕雪薄春旖旎把臂踏歌歌未已石頭城邊風<lb/>
亂起楊白花無定止<lb/>
　　一車南送孔博士<hi>李孝光</hi>
一車南一車北山川悠逺無消息野風吹草朝日黄羇<lb/>
<pb n="KR4h0100_WYG_001-21b"/>
旅獨憎絺綌涼男兒生身髙七尺何可相思損顔色西<lb/>
市日日賣鯉魚魚中㑹有逺寄書<lb/>
　　髙郵城<hi>掲奚斯</hi>
髙郵城城何長城上種麥城下種桑昔日鐵不如今為<lb/>
耕種場但願千萬年盡四海外為封疆桑隂隂麥茫茫<lb/>
終古不用城與隍<lb/>
　　西城路<hi>張翥</hi>
西城路多少人從此中去昨日紅顔美少年今朝白骨<lb/>
<pb n="KR4h0100_WYG_001-22a"/>
委黄泉縱令藏金比山積鬼伯不受人間錢少年何用<lb/>
誇豪冨來看城西送人處<lb/>
　　柏梁體<lb/>
　柏梁臺名漢武所築臺成詔羣臣能為詩者得上座<lb/>
　及各賦詩不以對偶而每句用韻後人遂名為柏梁<lb/>
　體曹丕效之為燕歌行然其詞語清健逮若差勝云<lb/>
　今所録者僅彷彿耳<lb/>
　　贈海康舉進士者<hi>范梈</hi>
<pb n="KR4h0100_WYG_001-22b"/>
聖主徵儒用文學翩翩五士起海角元戎虎帳飛薦鶚<lb/>
泮水成材玉新琢吉日舉餞鐘鼓作皇華大夫綉朱襮<lb/>
快馬鑿蹄輪脫斵相送西風出郊郭問君此行事何若<lb/>
於菟要是赤手縛候雁南飛不踰嶽洞庭山秋木葉落<lb/>
詞場先鋒奪霜鍔萬里青山上黄鶴明光宫中問禮樂<lb/>
董生䇿有經濟畧一朝聲名動河朔往取青紫如六愽<lb/>
前年禮闈開峻擢明當接武絲綸閣歸來錦衣照丘壑<lb/>
人生無如進士樂朂爾髙步翔寥廓<lb/>
<pb n="KR4h0100_WYG_001-23a"/>
　　謝鮮于伯機惠震琴<hi>云是許旌陽手植桐作  趙孟頫</hi>
仙人已歸白雲中空餘手植青枝桐根柯盤鬱如蛟龍<lb/>
一朝霹靂驅雷公烈火半爇隨狂風箕子之裔多髯翁<lb/>
才氣邁俗驚愚䝉抱持東歸尋國工斲為二琴合商宫<lb/>
我來自此欣相逢持一贈我為我容自吾得此不敢慵<lb/>
中夜起坐彈秋鴻下絃清泠上黄鐘轉絃更張涕滿胷<lb/>
黄虞巳逺將毋同恨君不識牙與鍾恨我不識瞽與矇<lb/>
周南大雅當誰從<lb/>
<pb n="KR4h0100_WYG_001-23b"/>
　　題文山集<hi>林景熈</hi>
黒風夜撼天柱折萬里飛塵九溟竭誰欲扶之兩腕絶<lb/>
英淚浪浪滿襟血龍庭戈鋋爛如雪孤臣生死早巳决<lb/>
綱常萬古懸日月百年身世輕一髮苦寒尚握蘇武節<lb/>
垂盡猶存杲卿舌膝不可下頭可截白日不照吾忠切<lb/>
哀鴻上訴天欲裂一編千載鴻光發書生倚劔歌激烈<lb/>
萬壑松聲助幽咽世間淚洒兒女别大丈夫心一寸鐵<lb/>
　　秋夜長<hi>劉楚</hi>
<pb n="KR4h0100_WYG_001-24a"/>
月出烏啼城上頭閨中美人生逺愁銀河迢迢當北樓<lb/>
褰帷弄影揚清謳月光如水地上流珠箔微茫懸兩鈎<lb/>
羅衣半捲涼颼颼起坐數盡寒更籌更籌數盡明不發<lb/>
明日鏡中生白髮<lb/>
　　楊白花<hi>李冶</hi>
帝家迷樓春晝長紫笙吹破百花香葡萄凝碧琥珀光<lb/>
燕語鶯啼空斷腸枕帷紅淚洒瀟湘玉鏡臺前添午粧<lb/>
茜羅綬帶雙鴛鴦蝴蝶趂雪上釵梁千里萬里雲茫茫<lb/>
<pb n="KR4h0100_WYG_001-24b"/>
　　山中居<hi>鄧文原</hi>
山人獨向山中居風雨不庇三椽廬短衣破帽家無儲<lb/>
形忘意適心自娛掛壁拄杖懸珊瑚鬼神遁跡蛟龍趨<lb/>
眼前不識為妻孥生平豈解躬耕鉏黄精采苗供曉餔<lb/>
碧溪飲泉傾瓠壺行歌紫薇眠枕書夢逰滄海坐釣魚<lb/>
雲霧煙霞同巻舒狙猿麋鹿相驚呼巔崖蒼蒼日欲晡<lb/>
舉手撫掌笑挽鬚起望八極呑五湖喬松在足馮空虚<lb/>
有客跨鶴來須㬰龎眉皓齒當坐隅綺語唾落飛明珠<lb/>
<pb n="KR4h0100_WYG_001-25a"/>
翻身别去登康衢寄言擊壤人有無茅茨風俗今何如<lb/>
　　小孤山<hi>王廓</hi>
江上青山一劒孤氣虹夜貫牛斗墟寒藤古祠神所居<lb/>
謾説彭郎迎小姑俚言不經聽者愚舉世孰與明其誣<lb/>
山下長江通蜀吳飛亷怒鎖千舳艫乾坤變色慘不舒<lb/>
竿摧䌫絶愁萬夫初疑破虜遇老狐又訝伏波留賈胡<lb/>
陽侯負弩雄前驅馮夷擊鼓嚴後車六鰲掣釣軒蓬壺<lb/>
八駿按轡鞭龍魚神靈怪駭千萬殊縱有健筆難窮書<lb/>
<pb n="KR4h0100_WYG_001-25b"/>
一官長沙賦歸歟三年卧病南陽廬故交新貴一字無<lb/>
扁舟夢鱠松江鱸行或止之不可虞呼童取酒聊自娛<lb/>
短歌激烈驚樵漁掀髯一笑誰和予隣商去住依祝巫<lb/>
盤飱拜祠檣上烏百錢之利衆所趨浪走不待晨鷄呼<lb/>
進銳退速中乗除未要冐險爭前途江山正自不我踈<lb/>
我亦樂與江山俱安得匹素百尺餘他年冩我東逰圗<lb/>
　　采石月題蛾眉亭<hi>陳孚</hi>
昔年李白身翩然袖裏明月飛上天剛風吹度瑤花前<lb/>
<pb n="KR4h0100_WYG_001-26a"/>
雪兔跳落千丈泉白今巳去八百年明月猶向江中圓<lb/>
我行萬里擁使旃栁根偶繫東歸船三生似結明月縁<lb/>
鏡光射牖窺我眠夜深忽夢羽衣仙神如碧沼浮青蓮<lb/>
脚踏赤鯨跨紫煙問月何在揺玉鞭聳身忽滅形翩翩<lb/>
覺來試鼓朱絲絃起誦國風月出篇開篷視月月滿川<lb/>
魚龍吐浪聲濺濺<lb/>
　　歸去來圖<hi>劉因</hi>
淵明豪氣昔未除翺翔八表凌天衢歸來荒徑手自鋤<lb/>
<pb n="KR4h0100_WYG_001-26b"/>
草中恐生劉寄奴中年欲與夷皓俱晚節樂地歸唐虞<lb/>
平生磊磊一物無停雲懷人早所圗有酒今與龎通沽<lb/>
眼中之人不可呼哀歌撫巻聲嗚嗚<lb/>
　　贈吳主一<hi>掲奚斯</hi>
　　　曹南吳主一妙年力學能文章尤工𨽻書近自<lb/>
　　　豫章以職事至京師過予劇談竟日忘去忽以<lb/>
　　　别告令人惘然詩以奉送<lb/>
國朝分𨽻誰最長趙虞姚蕭范與楊趙公温温蔡中郎<lb/>
<pb n="KR4h0100_WYG_001-27a"/>
虞公格格由鍾梁姚蕭二公撼中邦豈以筆法窺漢唐<lb/>
蕭守髙尚姚文章范公清遒不敢當縱横石經兀老蒼<lb/>
楊侯起家自洛陽華山之碑早擅場旁出㨗入無留藏<lb/>
曹南吳氏俊且良古意颯颯浮匡箱商盤周鼎儼作行<lb/>
刓圭削銳伏景光冝伸而縮圜使方外若椎魯中堅强<lb/>
趨新騖巧紛披猖欲辨輒止心孔傷金陵皇象劔㦸張<lb/>
中山夏丞鼎獨扛二碑分法古所臧𨽻多分少須精詳<lb/>
君方妙年進莫量更入二篆君無雙近者吾甥有陳岡<lb/>
<pb n="KR4h0100_WYG_001-27b"/>
昔師楊氏今頡頏見之為道安毋忘<lb/>
　　送俞觀光<hi>黄溍</hi>
寒窻讀易吻正悲坐聞剥啄走啓扉衝風蹋凍至者誰<lb/>
俞子訪我繇剡溪相逢把臂語移時婦女驚笑羣兒疑<lb/>
俗物病我不可醫眼明見此珊瑚枝朝來贈我天馬詩<lb/>
忽然掉頭去莫羈鼻端氣息干虹霓詎能折腰向小兒<lb/>
文章技癢聊爾嬉䇿勲聖處今毋遲繄我愛子莫助之<lb/>
臨歧躑躅徒嗟咨<lb/>
<pb n="KR4h0100_WYG_001-28a"/>
　　丁未别酒<hi>孫伯善</hi>
蒲萄緑漲春甕香銀槽酒滴秋漏長紅樓日夜調絃簧<lb/>
暖花凝面眼生光禾生越壠秋不黄令行斥絶九醖方<lb/>
伯倫𤣥石愁茫茫玉缸傾倒碎玉觴明年築圃家萬倉<lb/>
賔筵介夀歡髙堂<lb/>
　　池中白蓮<hi>孫元實</hi>
蕋宫夜涼張暑宴仙姝散花水晶殿霞綃中單雲錦縁<lb/>
黄金為房玉為鈿翠旌導前寶蓋殿霓裳中序按未遍<lb/>
<pb n="KR4h0100_WYG_001-28b"/>
一人素衣持羽扇頎然中立白玉弁羣姝被酒酡發面<lb/>
冠珮傾然醉相盼彼峩弁者色不變以口承露不肯嚥<lb/>
終然貞白難為薦獨向西風抱清怨<lb/>
　　江南樂<hi>薩都拉</hi>
江南樂春水紅橋滿城郭出門不用金馬絡門前畫船<lb/>
如畫閣緑紗窻虚春霧薄隔窓蛾眉秋水活翡翠冠髙<lb/>
羅袖闊楚舞吳歌勸郎酌紫竹瑶絲相間作船頭栁花<lb/>
如雪落船尾綵旗風綽綽秉燭夜遊隨意泊人生無如<lb/>
<pb n="KR4h0100_WYG_001-29a"/>
江南樂<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0100_WYG_001-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元詩體要巻一<lb/>
</p>
<p>
</p>
  </div>
<div>
                <head>元詩體要巻二</head>
    <p>
<pb n="KR4h0100_WYG_002-1a"/>
欽定四庫全書<lb/>
　元詩體要巻二　　　　　明　宋公傳　編<lb/>
　　五言古體<lb/>
　詩以古名蓋繼三百篇之後者世傳枚乘諸公之作<lb/>
　是也然比興少而賦多今取其語精而不俚意圓而<lb/>
　不滯優㳺而不迫清婉簡淡而有餘味者列之<lb/>
　　貧士<hi>劉因</hi>
陶翁本强族田園猶可依我惟一畝宅貯此明月輝翁<lb/>
<pb n="KR4h0100_WYG_002-1b"/>
復隠於酒世外㝠鴻飛我性如延年與衆不同歸孤危<lb/>
正自念誰復慮寒饑努力歲云暮勿取賢者悲<lb/>
　　陶母待賔巻<hi>趙孟頫</hi>
范逵誠孝㢘陶侃固英特英特未可知門有孝亷客傷<lb/>
哉陶母貧剪髮易酒食此意固自佳此髮足可惜此髮<lb/>
足可惜兒心將奈何丈夫淡相與豈在酒食多平生郭<lb/>
林宗何如茅季容<lb/>
　　陶淵明歸興圗<hi>掲奚斯</hi>
<pb n="KR4h0100_WYG_002-2a"/>
家貧無酒飲聊欲試絃歌去家百餘里邈若異山河江<lb/>
上日多風浩浩水増波門前五栁樹繁䕃空婆娑秋田<lb/>
巳收成歸計當如何<lb/>
　　彭澤陶氏家譜<hi>虞集</hi>
百甕在户外五栁當門前燕歸王謝宅人依墟里煙述<lb/>
德尚千載人情猶昔年以安遺子孫髙哉為世賢<lb/>
　　觀花<lb/>
挂巾花樹枝酌酒花樹下風吹巾上塵花落手中斚清<lb/>
<pb n="KR4h0100_WYG_002-2b"/>
唱起相夀毋遽且聊暇流光急人去莫怪行樂者<lb/>
　　秋懷<hi>甘茂實</hi>
秋雨種白髮一滴生一莖半為作詩苦半為憂天傾天<lb/>
傾或可補詩苦終無成朝來覧青鏡何時再後生不如<lb/>
原上草秋死春復榮<lb/>
　　感秋<hi>趙孟頫</hi>
白露泫然墜草木日已凋閑居無塵雜日薄風翛翛登<lb/>
髙冩我心葵扇欲罷揺感時撫逝水回睇仰層霄松喬<lb/>
<pb n="KR4h0100_WYG_002-3a"/>
在何許可蹈不可招願言從之遊懷古亦何遥<lb/>
　　山行<hi>黄清老</hi>
愛山不知倦緩歩成幽尋觀泉度疊嶂攜日穿層林睠<lb/>
彼枝上鳥少憩松間隂蕭然清風來發我松下琴白雲<lb/>
邀我飲流泉永我吟曾謂塵中人不知君子心<lb/>
　　又<lb/>
采采岩下菊菊花老壓地白露飄我衣擷英不盈袂錚<lb/>
然松子落松下逺風至沈吟不成詩支笻領山意<lb/>
<pb n="KR4h0100_WYG_002-3b"/>
　　招友人<lb/>
暑雨洗餘花塵慮日蕭散芳草緑如茵空林坐春晚遙<lb/>
思江上客尊酒愧折簡臨流擷嘉蔬共此林下飯<lb/>
　　訪子威都事不遇<lb/>
清曉抱緑綺來就夫君彈夫君久巳出野水流花間石<lb/>
澗度微雨秋生湖上山松隂坐永日心與雲俱閒人事<lb/>
有離合白鷗聊共還<lb/>
　　番昜舟中聞友人消息因贈<lb/>
<pb n="KR4h0100_WYG_002-4a"/>
岧嶤九天門玉署青瑣闥老我煙霞心參商坐寥闊十<lb/>
年望春雲不忍鑷白髮鴻雁還塞來頻頻附書札江湖<lb/>
秋水淺舟楫苦不達不知南山陽梅花為誰發<lb/>
　　衢江舟中懷江實夫<hi>吳缺</hi>
仰止爛柯山故人渺何許行舟不可艤回<hi>缺</hi>重延佇涼<lb/>
風吹客衣秋樹濕殘雨多情雙鷺鷥翩翩<hi>缺</hi>洲渚<lb/>
　　客舍懷余成季<hi>汪立</hi>
夕陽在青山山髙夕陽早美人未歸來山<hi>缺</hi>碧雲好穉<lb/>
<pb n="KR4h0100_WYG_002-4b"/>
子候門前酒熟黄花老<lb/>
　　山中夢母<hi>劉叔逺</hi>
霜月照屋壁霜風湧江波終夕不能寐展轉思懷多忽<lb/>
夢吾母來宛然度山阿但問兒衣薄語短不及他兒寒<lb/>
尚可忍地下知如何<lb/>
　　又<lb/>
生時不自力猶繫九京心當時手中線依<hi>缺</hi>夢中尋線<lb/>
固不可尋淚亦不可禁髙堂有慈父欲哭<hi>缺</hi>夜深開門<lb/>
<pb n="KR4h0100_WYG_002-5a"/>
月如洗烏鳥號空林<lb/>
　　湖上觀春<hi>缺</hi>
閉門五日雨出門萬山春湖光忽見我揺蕩白雪新九<lb/>
節痩笻杖一幅故葛巾桃花忽相笑聊復此紅塵有錢<lb/>
困鞭算有官縶夘申洞然宇宙間餘此自在身但恨不<lb/>
能飲我亦無事人<lb/>
　　宿村莊<hi>趙半間</hi>
涼吹揺青燈穉子供濁醪寒影忽在壁短髮何蕭騷且<lb/>
<pb n="KR4h0100_WYG_002-5b"/>
持竹根枕卧聽蒼松號紙衾穏䝉首背癢不得搔須㬰<lb/>
作竒夢小艇飛洪濤驚覺白滿榻晴月牕前髙<lb/>
　　風雨<hi>何失</hi>
池上風雨來柴扉人跡絶隔水煙氣生林峰半明滅蛤<lb/>
吠秋草深魚驚晚荷折孤巻倚匡床微紅隠天末<lb/>
　　老病<lb/>
老病積漸來筋力日覺墮南園一步地杖藜不能過階<lb/>
前宿雨晴屋角紅日大不是賣花聲曉夢誰驚破<lb/>
<pb n="KR4h0100_WYG_002-6a"/>
　　病起<hi>吴缺</hi>
人生百年間往往如過客吾生未<hi>缺</hi>　　　早巳白自<lb/>
持歲寒心謬比松與柏衛生乏良藥疾病<hi>缺</hi>侵迫天運<lb/>
茍未窮流年豈終厄依然氷雪姿蒼蒼見<hi>缺</hi>色<lb/>
　　夜坐<hi>劉叔逺</hi>
雲行樹隂薄風過樹隂欹雲風弄清夜政<hi>缺</hi>無人知惟<lb/>
聞墻根水泠泠下幽池<lb/>
　　送邵元道<hi>袁桷</hi>
<pb n="KR4h0100_WYG_002-6b"/>
仲連匡世資揮手却秦軍掩袂停白日登車抗浮雲射<lb/>
書成草草孤城死生分辭榮敦薄俗矯抗離其羣<lb/>
　　又<lb/>
虞卿舌轉丸揣事精微茫艱危見交態窮愁名益光黄<lb/>
金散逝水白璧凝飛霜丈夫有定志得失非豫防<lb/>
　　又<lb/>
梅生一尉微喋喋正天紀洗心洞元化削跡無妻子龍<lb/>
變孰為馴蟬蛻乃真止松回風泠泠水落石齒齒<lb/>
<pb n="KR4h0100_WYG_002-7a"/>
　　代荅邵農<hi>曾懷可</hi>
農父跪且言兵後常凶年軍中有牛犢原上多萊田為<lb/>
農敢愛力豐歉固在天隴頭麥青青馬食不敢鞭<lb/>
　　寄友人<hi>劉珍</hi>
相别豈不易相見良獨難迢迢白雲城渺渺羊角山夢<lb/>
長覺道逺迹滯愁春殘知音曠何許取琴為誰彈<lb/>
　　憶友人李雲南<hi>趙半間</hi>
送客出荆扉忽見青青草故人别經時恍隔千里道千<lb/>
<pb n="KR4h0100_WYG_002-7b"/>
里固不遥咫尺夢難到孤鳥安朽株行雲在晴昊敢歎<lb/>
㑹無期坐念春風老<lb/>
　　寄黄士謙<hi>劉叔逺</hi>
放歌出東村思弄川上雪清風吹湖波驚散波上月美<lb/>
人載美酒舉棹揺秋霜把酒勸青天青天忽盈觴揚帆<lb/>
掛白雲鷗鷺同飛揚歌罷一長嘯忽然江水長懷君不<lb/>
可見流恨滿瀟湘<lb/>
　　送胡正辭<hi>盛景年</hi>
<pb n="KR4h0100_WYG_002-8a"/>
春水淡無姿垂楊雨方緑送人南浦岸飛下雙鸜鵒鸜<lb/>
鵒羽翼短只過溪南宿征帆順風去萬里隨鴻鵠趨名<lb/>
莫憚勞既榮還慮辱賔階有富人清論俱成俗東吳開<lb/>
漕府郎吏明如玉時艱海亦枯莫盡杯中醁<lb/>
　　待馬易之不至<lb/>
幽人期不至獨依庭樹行不覺出門去滿湖春水生微<lb/>
雨立橋上遣人騎馬迎應想來漸近隔街聞語聲<lb/>
　　題山水畫<lb/>
<pb n="KR4h0100_WYG_002-8b"/>
待渡見孤舟穿林望髙閣雨餘泉脈動日照巖光薄閉<lb/>
戸茅屋深汲水松花落回首白雲間兩人相對酌<lb/>
　　遊鳯林飲周子順宅<lb/>
芙蓉隔秋水水深不堪采小階涼氣生空墻竹隂在盃<lb/>
行日暮頻人情醉中改忽驚潮水來門前有東海<lb/>
　　萬頃雲亭<lb/>
浮雲海上來西横太湖過散彩涵秋汀垂隂入虚坐日<lb/>
照天影移風吹浪紋破開牕緑樹間何人讀書卧<lb/>
<pb n="KR4h0100_WYG_002-9a"/>
　　白鶴觀<lb/>
幽徑松竹青人行隂露滴獨犬下階眠一嫗當門績旌<lb/>
幢髙殿閉鐘磬虚堂寂道士不相逢蛛絲懸素壁<lb/>
　　李陵泣别圗<hi>江垕</hi>
黄雲黯將暮白日寒無暉送客度河梁惆悵<hi>闕</hi>
為雖善行按轡姑遲遲初心孰予察後罪甘<hi>闕</hi>
既堪去我乃無家歸陽春滿皇都長負平生<hi>闕</hi>
　　王濟川風樹堂<hi>貢師泰</hi>
<pb n="KR4h0100_WYG_002-9b"/>
凄風被林木雜遝無寜柯欲養親弗待歲月<hi>闕</hi>
人感終極子今傷如何有哺烏在林有祭獺<hi>闕</hi>
與南陔悲思徒增多<lb/>
　　何氏永思亭<hi>闕</hi>
上山山有巔涉水水有涯父母㤙罔極孝心<hi>闕</hi>
吹庭前樹鳴聲一何悲白日墮青天零露委<hi>闕</hi>
不可作逺者猶可追哀哀蓼莪詩以永千載<hi>闕</hi>
　　舒經歴澹齋<hi>闕</hi>
<pb n="KR4h0100_WYG_002-10a"/>
髙人坐堂上青草滿階生鈎簾知雨過拄笏<hi>闕</hi>
鳥忽飛來餘花落前榮静觀宇宙間超然忘<hi>闕</hi>
　　彈琴<hi>闕</hi>
明月照中堂光彩爛華席美人援素琴聊以<hi>闕</hi>
聲起天末四座慘無色羈雌動踈林候蟲在<hi>闕</hi>
京國彈一彈三太息豈傷時序遷知音難再<hi>闕</hi>
　　畫蘭<hi>闕</hi>
光風吹碧草零露被芳畹美人秉幽貞獨立<hi>闕</hi>
<pb n="KR4h0100_WYG_002-10b"/>
杳楚山深悠悠湘水逺何當結瓊佩寄此情<hi>闕</hi>
　　題潘叔寛望雲圗<hi>闕</hi>
日入無返照雲出有歸期雲歸在山阿親死<hi>闕</hi>
新不可見亦有墓與祠朝望怡我目夕望慰<hi>闕</hi>
白楊樹露滴青松枝翩翩華亭鶴鳴聲一何<hi>闕</hi>
雲作孰繼南陔詩<lb/>
　　湖上納涼有懷吳子彦<hi>闕</hi>
天風吹海樹瑟瑟秋氣涼河漢西北流衆<hi>闕</hi>
<pb n="KR4h0100_WYG_002-11a"/>
我同袍友逺在水一方相思不得見展轉<hi>闕</hi>
鳴笳發攬衣月蒼蒼<lb/>
　　與范子澤<hi>李孝光</hi>
仁人在髙位幽士適中林出處原一致持爾耿介心黄<lb/>
流受圭瓚秋蘭盈我襟故人既如此朱絃有遺音<lb/>
　　又<lb/>
夷吾菁茅謀仲父四方翰悠哉南山歌夜永何時旦北<lb/>
風吹短衣千載有餘歎相見且樂酒况也雲雨散<lb/>
<pb n="KR4h0100_WYG_002-11b"/>
　　又<lb/>
佳菊有芳氣鳴雁忽南征故人在海縣重此話平生䟤<lb/>
跋黄塵下乃見玉雪清丈夫各有適賤貴足交情<lb/>
　　賦詩分得欲雪<lb/>
鳥雀不畏人嘖嘖上庭樹蕭條山日黄慘憺江氣莫遊<lb/>
子未得歸天嚴風斷渡<lb/>
　　長干行<lb/>
秋風從西來吹我庭前樹聞歡在揚州却憶姑蘇住估<lb/>
<pb n="KR4h0100_WYG_002-12a"/>
客離長干教儂寄書去<lb/>
　　出直次韻<hi>虞集</hi>
月下白玉階露生黄金井踈條棲鵲寒衰蕙流螢冷戀<lb/>
闕感時康懷歸覺宵永晨鐘禁中來白髮聊自整<lb/>
　　趙千里出峡圖<lb/>
巨舟臨峽口衆工志如一各以所操濟雖危萬無失所<lb/>
憂至平曠玩肆生縱逸毋俾持釣翁倚岸三太息<lb/>
　　江道士清虚舘<hi>掲奚斯</hi>
<pb n="KR4h0100_WYG_002-12b"/>
遺紛極𤣥覽宴坐白玉京日月朗朝夕河漢流無聲冉<lb/>
冉兩玉童雙吹紫鸞笙下視九九州浮以四大瀛萬刼<lb/>
猶一瞬逍遥樂太清<lb/>
　　韓晃土星像<lb/>
五行土居中百歲牛有功土行降為神騎牛髮翁翁有<lb/>
土復有牛惟神賜年豐誰知韓晃意政與皇心同<lb/>
　　送王君冕歸陜西<hi>黄清老</hi>
麥熟天乍熱開軒理瑤琴兹晨有客至一徑蒼苔深日<lb/>
<pb n="KR4h0100_WYG_002-13a"/>
出樹影倒曠坐分緑隂清談落餘花松風雜幽禽君子<lb/>
希道德永言結同心<lb/>
　　又<lb/>
狂風捲茅屋遥見江上山人生有遇合離别何足歎黄<lb/>
鵠將西歸臨水振羽翰我有雙明珠置之青雲端朝朝<lb/>
復暮暮照君千里還<lb/>
　　又<lb/>
少年處山谷壯歲㳺京師性本猿鶴羣焉能牛馬馳曩<lb/>
<pb n="KR4h0100_WYG_002-13b"/>
有採薪憂挂冠願為毉近得聖賢心讀書甘如飴習貫<lb/>
已成癖豈無君子知<lb/>
　　又<lb/>
十載宦亰輦田園就荒蕪兹焉擬歸耕休馬南山隅舉<lb/>
酒樹色動燕鶯鳴相呼流水既送君白雲亦邀予錦囊<lb/>
可贈逺愧非明月珠<lb/>
　　懷長源<hi>劉祁</hi>
涼月夜如水秋風吹紫蘭獨居悵無聊佳人阻河山河<lb/>
<pb n="KR4h0100_WYG_002-14a"/>
山邈千里相望何時巳雲横鴈影沉露下蟲聲起烽火<lb/>
照中州西南殺氣浮君居劉山下果若向時不人生有<lb/>
離别但惜知音絶匣内卧青蛇光芒射秋月汴水碧參<lb/>
差葉飛空樹枝如何相憶處還值暮秋時<lb/>
　　懷醉愚翁<hi>李主敬</hi>
天地無秋風白髮何從生由來豪傑士有志竟何成𤣥<lb/>
臺一朝閉窅窅不復明唯餘松桂月照徹古今情<lb/>
　　又<lb/>
<pb n="KR4h0100_WYG_002-14b"/>
死者不復生知己難再得所以伯牙琴破之不自惜落<lb/>
月轉林㘭驚鶻墮如擲入室聊就眠蛩語聞四壁<lb/>
　　哀陳童子<lb/>
南山有鳳雛飛來上林樹祗承朝陽輝不食秋夕露<lb/>
<hi>原闕</hi>
<pb n="KR4h0100_WYG_002-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0100_WYG_002-15b"/>
　　酬戴率初<hi>趙孟頫</hi>
仙人海上來遺我珊瑚鈎晶光奪凡目竒彩輝九州自<lb/>
吾得此寳晝夜玩不休生世未恨晚及與斯人儔惜哉<lb/>
無瓊玖可以結綢繆世徳日下衰古風向誰求蛾眉亦<lb/>
何有空受衆女仇適俗固所願違巳良足憂感子贈言<lb/>
意再拜涕淚流安得騎麒麟從子以逺遊<lb/>
　　送涂雲章訪舊武昌郤入京師<hi>掲奚斯</hi>
垂雲厲驚風萬里摩髙圓蟠泥鼓巨浪豈願九重淵毛<lb/>
<pb n="KR4h0100_WYG_002-16a"/>
生入楚庭穎脱俄頃間粲粲涂公子長嘯起丘樊朝辭<lb/>
豫章臺莫過匡廬山大帆割鸚鵡極目空波瀾黄鵠錦<lb/>
袍仙吹笙紫霞端相顧一笑粲青春滿南天黄金築髙<lb/>
臺更覺郭隗賢聮翩樂劇輩相逐入幽燕平明九門開<lb/>
劒佩踰五千豈無一字薦傾倒平生言東風杏花開待<lb/>
我薊門前<lb/>
　　贈王郎<lb/>
王郎楚狂士意氣飛秋霜讀書一萬巻下筆數千行富<lb/>
<pb n="KR4h0100_WYG_002-16b"/>
貴視浮雲况肯矜文章十五耻閭里掉臂辭故鄉夜宿<lb/>
東海月朝買西州航瞋目王公前結客少年塲一飲或<lb/>
一石一醉或一觴寜揖屠狗人不與俗士當千金不見<lb/>
笑歲暮單衣裳阮籍在窮途英聲連四方鸞鵠有時隠<lb/>
反愧燕雀翔世無劇孟交不及青樓娼燕趙如花人翠<lb/>
袂黄金璫不識豪傑士空媚癡與狂王郎逺過我坐我<lb/>
枯藜床終夕無酒飲撫髀歌慨慷平明别我去極目空<lb/>
茫茫<lb/>
<pb n="KR4h0100_WYG_002-17a"/>
　　趙逢原失母得之瀘南其孫求詩<hi>陳旅</hi>
母子不相見飄零三十年飛雲散九野瀘水聲濺濺百<lb/>
川盡東注雲飛散還聚無情㑹相逢而况子求母凄涼<lb/>
汴中宅池臺翳荒榛峡船載華髮鼓枻江南春作堂種<lb/>
諼草諼草日以好淮上巳罷兵江南可娱老<lb/>
　　郭孝子<lb/>
金臺有孝子郭氏名夀瑛夀瑛執親喪晝夜聞哭聲負<lb/>
土起崇塚栽松翳𤣥扃痩骨寒嶽立苦淚春河傾視容<lb/>
<pb n="KR4h0100_WYG_002-17b"/>
日梅梅一朝廢雙睛復扶大母柩冥行出蕪城願言畢<lb/>
序𦵏身瘵心則寜里人問孝子過毁聖所懲孝子哭且<lb/>
答我非敢傷生有淚不哭親惡乎用吾情親死我目在<lb/>
徒能視無形黄泉相見日無用此目明吾聞夀瑛語悲<lb/>
愴不自勝昔人曾有言五色令目盲長年悦芬華眉斧<lb/>
戕心精視此郭孝子愧色能無赬而我嗜讀書昏花散<lb/>
秋燈思親不能哭涕泗空填膺<lb/>
　　杜節婦董氏無子<lb/>
<pb n="KR4h0100_WYG_002-18a"/>
杜曲有好花盈盈映春水芳月忽巳晏好花難結子年<lb/>
年寒食時花落水邊墓狂風吹不去盡作墓上土白頭<lb/>
不偕老千古同懷抱獨憐墓中人羡殺杜有道<lb/>
　　杜節婦<hi>掲奚斯</hi>
結髮事夫子白首如相期諧宴方婉孌生死遽分離室<lb/>
中無長男堂上無老姑生計日蕭條誰分心不渝良馬<lb/>
不亂羣仁鳥不亂行昔者為夫婦今忍遂相忘生為董<lb/>
家女死作杜家婦安能若流水東流復西注春秋陳時<lb/>
<pb n="KR4h0100_WYG_002-18b"/>
祀蘋藻夙所共一朝祭無主焉得不沖沖灼灼庭中花<lb/>
落落俱為實賤妾在空閨志願從此畢<lb/>
　　七言古體<lb/>
　古詩七言從張衡四愁詩來變柏梁體耳唐初王子<lb/>
　安滕王閣詩宋之問明河篇語皆未純至王岑李杜<lb/>
　方成家數是編凡清壯竒麗雄深渾厚其音律皆足<lb/>
　以為法者取之<lb/>
　　感秋<hi>劉因</hi>
<pb n="KR4h0100_WYG_002-19a"/>
湘絃悠悠阻清音駕車欲徃洛水深白榆一葉警河漢<lb/>
萬里碧霄中夜心玉鸞翩翩紛翠羽髣髴機絲隔煙霧<lb/>
瓊枝難得芳華年惟恐流光兩遲暮河旁有星名牽牛<lb/>
此星既出令人愁明朝再見明河影巳隔人間萬古秋<lb/>
　　鄧州城樓<hi>元好問</hi>
鄧州城下湍水流鄧州城隅多古丘隆中布衣不復見<lb/>
浮雲西北空悠悠長鯨駕空海波立老鶴呌月蒼煙愁<lb/>
自古江山感㳺子今人誰解賦登樓<lb/>
<pb n="KR4h0100_WYG_002-19b"/>
　　登黄鶴樓<hi>劉立雪</hi>
西風吹我登黄鶴白雲半在䦨干角題詩不見舊時人<lb/>
惟見青山俯城郭萋萋芳草鸚鵡洲江水滚滚來無休<lb/>
歲月俯仰成春秋古人今人無限愁<lb/>
　　姑蘇臺<hi>李坦之</hi>
吳王宴罷歌臺晚斜日清江映䦨檻臺上西施醉捧心<lb/>
江邊東越愁嘗膽鴟夷褁尸去不還麋鹿散迹遊其間<lb/>
秋深明月照髙樹驚烏啼落丹楓寒功名獨羡陶朱子<lb/>
<pb n="KR4h0100_WYG_002-20a"/>
一葉扁舟弄雲水<lb/>
　　登岳陽樓<hi>段惟德</hi>
羣江西來與天平天壤巨浸開洞庭雄呑三湘隘七澤<lb/>
中蟠萬古君山青我行持節按廣海驛騎暫駐巴陵城<lb/>
巴陵城樓冠天下風軒月戸雲霧屛平生夢想今始到<lb/>
危欄乍倚心魂驚初疑太極渾未判日月往復凌空明<lb/>
又疑此景墮物外弱水萬里環蓬瀛湖山得意有如此<lb/>
况乃佳客聮簪纓金盃浮動玉色酒滿懐清思春雲生<lb/>
<pb n="KR4h0100_WYG_002-20b"/>
魚龍掀舞怒濤起眼花落日揺青冥軒皇廣樂妙遺響<lb/>
芳洲寳瑟愁湘靈丹丘謫仙竟何許幾欲八表追遐齡<lb/>
孤心未了忠孝願敢念緑髮潛凋零聖神一視無逺邇<lb/>
恩風化雨洽四溟尋常嘯聚犬豕耳瘴煙一洗霜天清<lb/>
歸鞭咫尺覲慈母細語八千山水程孰能閉置若新婦<lb/>
正欲磊落肝膽傾飲酣拂袖下樓去忽聽過雁雲邊聲<lb/>
　　奉酬段御史登岳陽樓之作時分理盗賊至海康<lb/>
　　　<hi>范梈</hi>
<pb n="KR4h0100_WYG_002-21a"/>
誰能手鋪湘水平剗却君山看洞庭昔人巳騎黄鶴去<lb/>
樓前亂芷春蘭青豈知綉衣後千載逺違鳳闕來江城<lb/>
慿髙弔古落日紫領客置酒開雲屏酒酣㸃筆賦新句<lb/>
薄海傳誦令人驚憶我初遊白玉京與君聮步趨承明<lb/>
手宣王猷敷帝績濟濟學士如登瀛一行竟墮萬里外<lb/>
回首滄浪思濯纓守官區區事無補惟有白髮欺人生<lb/>
䍧牱水外萬竹底四時鳥語煙邊冥忽忽此地復相見<lb/>
恍如幽夢求仙靈中宵秣馬不遑暇君又北鄉予南征<lb/>
<pb n="KR4h0100_WYG_002-21b"/>
如兹後㑹復何日念之使我雙涕零宫中聖人總四溟<lb/>
所過海岳須澄清鐵冠峩峩望天下青雲快覩皆脩程<lb/>
由來豺虎伏仁獸况有鷹隼當秋横明夜相思隔雲島<lb/>
月落髙臺聞笛聲<lb/>
　　澄碧堂<hi>唐珙</hi>
黄河一清三千年行潦滅沒崑崙源我當濯足萬里外<lb/>
却怪塵土生青天何如曹溪一滴水太阿削平如礪砥<lb/>
三江五湖不敢流滄海無風清見底沅湘有脈通神州<lb/>
<pb n="KR4h0100_WYG_002-22a"/>
乾坤無根元氣浮青天在下水在上鑄出一片玻璃秋<lb/>
道人對此心自定冷射瞳光雙月影玲瓏鑿開雲霧窻<lb/>
悟作虚空大圓鏡<lb/>
　　過魯港驛和酸齋題壁<hi>薩都拉</hi>
吳姬水調新腔改馬上郎官好風采王孫一去春草深<lb/>
漫有狂名滿江海歌詩呼酒江上亭墨花飛雨天不晴<lb/>
江風吹破蛾眉月我亦東西南北征<lb/>
　　題陳孝子傳後<hi>張翥</hi>
<pb n="KR4h0100_WYG_002-22b"/>
　　　昌化陳南仲幼失其生母王氏尋之六年後得<lb/>
　　　之永豐縣禮賢鎮之施氏胡石塘先生作傳<lb/>
百丈山前妾辭主禮賢鎮中子逢母三十年餘一日同<lb/>
白髮相看淚如雨阿㜷去時未㫁乳兒壯得知心獨苦<lb/>
清湖老嫗天所留逆旅主人神使語歸來桑竹溪之滸<lb/>
婦前持觴孫起舞雙瓜生祥表秋圃豈待旌書動官府<lb/>
吳人買妾紛莫數歲滿母歸遺子女巷南巷北不相覔<lb/>
况復山川兩脩阻烏乎千秋復萬古孝子之名在寰宇<lb/>
<pb n="KR4h0100_WYG_002-23a"/>
世上滔滔忘母人不愧唐昌一抔土<lb/>
　　題李伯時九歌圖<hi>盧摯</hi>
蒼龍駟車載初陽緑天浮春開八荒連蜷非霧儼冠劒<lb/>
四三神君翼東皇桂醑盎烈蘭餚芳楹筵巫覡紛披猖<lb/>
瑤琴袗衣杳何許兩妃倚竹臨空江野煙顰翠九疑逺<lb/>
暮雨灑恨湘波凉馮夷暗投明月璣山鬼夜嘯猿猱悲<lb/>
長歌撫節懷楚纍遺音踈越知者稀築室頼有佳人期<lb/>
紫壇荷屋薜荔帷汀洲聊堪搴杜若怨公子兮悵忘歸<lb/>
<pb n="KR4h0100_WYG_002-23b"/>
恑毫慅墨含古色虎頭癡絶公麟癡續騷未成今見畫<lb/>
忽欲輕舉超無為朝來目送秋雲飛<lb/>
　　淵明歸來圖<lb/>
留侯晚節逰赤松武侯早歲稱卧龍亡秦扶漢聲隆隆<lb/>
淵明初非避俗翁兩侯大節將無同陽秋特書晉甲子<lb/>
辭鋒時露長沙雄易地灞上岐山功王𢎞何幸奉吾足<lb/>
督郵能芥平生胷歸來種荳南山中斜川只許桃源通<lb/>
門前五栁春濛濛落絮不與江波東環堵蕭然吾未窮<lb/>
<pb n="KR4h0100_WYG_002-24a"/>
北窻儘有羲皇風畫圖不盡千古意詩成一笑浮雲空<lb/>
　　題赤壁圖<hi>王瓚</hi>
我昔南遊過赤壁曾上磯頭訪遺跡吳魏勝負了無聞<lb/>
一曲漁歌楚天碧黄岡遷客峨眉翁道同北海人中龍<lb/>
羇懷得酒逸興發扁舟夜泛空明中江山如許誰賔主<lb/>
醉挾飛仙夢中語直將天地等浮漚三國周郎曽比數<lb/>
神遊八極空畫圖開巻彷彿瞻眉鬚清風千古凛如在<lb/>
悠悠目斷江雲孤<lb/>
<pb n="KR4h0100_WYG_002-24b"/>
　　題陳希夷像<hi>萬石德躬</hi>
花頂君王瓦棺冷柴家陵上西風𦂳殿前㸃檢不知名<lb/>
醉眼摩挲睨周鼎白晝龍虎<hi>缺</hi>天階紫微小星何佔哉<lb/>
先生大笑出門去明日華山歸去來山色還如舊時好<lb/>
流水小橋散芳草千載誰知驢背心芒碭雲深入孤鳥<lb/>
汴城峩峩汳水流江南江北數百州秦王未已晉王起<lb/>
人間萬歲更千秋<lb/>
　　楊妃春睡圖<hi>楊維楨</hi>
<pb n="KR4h0100_WYG_002-25a"/>
沉香亭前燕來後三郎鼓中放花栁西宫困人春最先<lb/>
華清溶溶煖如酒雪肢欲透紅薔薇錦襠卸盡流蘇幃<lb/>
小蓮侍擁扶不起翠被巻作梨雲飛蟠龍髻重未勝綰<lb/>
燕釵半落犀梳偃晚漏壺中水聲逺簾外日斜花影轉<lb/>
琵琶未受宣喚促睡重棃腰春正熟不知小䙀思塞酥<lb/>
夢中化作銜花鹿<lb/>
　　白楊河看月<hi>掲奚斯</hi>
白楊河上看明月昔人曾見今人别茅屋數家河上村<lb/>
<pb n="KR4h0100_WYG_002-25b"/>
化作三山白銀闕波平風静棹歌來萬頃沖融鏡面開<lb/>
今夜江南憶逰子空瞻雲漢上昭囬茫茫萬里燕齊路<lb/>
北斗縱横泰階曙黄河東逝月西流明日南風過洪去<lb/>
　　雨述<lb/>
近聞閩中瘴大作不間村原與村郭全家十口一朝空<lb/>
忍饑種稻無人穫共言海中列城好地冷風清若蓬島<lb/>
不見前年東海頭一夜潮來浄如掃<lb/>
　　碧筩酒<hi>楊維楨</hi>
<pb n="KR4h0100_WYG_002-26a"/>
碧筩蠻蠻象鼻長天然水府成壺觴玉姬<hi>缺</hi>面注醽醁<lb/>
鐵仙入口呼瓊漿銀河潛通藕絲濕氷液倒滴蓮房香<lb/>
翠盤當頂漾風色緑雲壓掌揺虹光量呑滄溟一盃小<lb/>
氣挾太華千丈强相如渇肺許可借玉川枯吻焉<hi>缺</hi>
主人留我住一月半池不待經秋霜<lb/>
　<lb/>
　<lb/>
　<lb/>
<pb n="KR4h0100_WYG_002-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元詩體要巻二<lb/>
</p>
<p>
</p>
  </div>
<div>
                <head>元詩體要巻三</head>
    <p>
<pb n="KR4h0100_WYG_003-1a"/>
欽定四庫全書<lb/>
　元詩體要巻三　　　　　明　宋公傳　編<lb/>
　　七言古體<lb/>
　　上繼學王公<hi>黄清老</hi>
大風捲地沙塵昏十日不得一岀門眼中俗子浩於海<lb/>
思欲一見雲中君雲中之君玉為節廌冠峩峩照晴雪<lb/>
振衣驚落琪樹花片片人間作明月有時霹靂生風雷<lb/>
松聲曉落青崔嵬衆芳收雨作春色瑤草緑遍三蓬萊<lb/>
<pb n="KR4h0100_WYG_003-1b"/>
有時筆端吐光怪干將生花玉龍蛻廣寒天上聞步虚<lb/>
萬壑千崖起秋籟嗟余困學無所成仙家幸識黄麒麟<lb/>
願從輞川覔詩法白鷗飛入南山春<lb/>
　　賦得金盤露送宋顯夫僉事之山南<hi>程益</hi>
鳳城仙客來揚州便當解此千金裘丹丘夜出瑪瑙甕<lb/>
洞庭春泛垂華舟看花路入竹西寺吹簫人倚橋邊樓<lb/>
船頭對月且獨飲錦袍明日金陵逰<lb/>
　　送黄五舅得武陵校官還辰州寓居省侍<hi>掲奚斯</hi>
<pb n="KR4h0100_WYG_003-2a"/>
寜上山頭種禾黍莫向他鄉作羇旅山田得雨尚有年<lb/>
他鄉憔悴何人憐一身千里家何在全家更在沅湘外<lb/>
獨樹鷄鳴楓葉飛荒村鴈沒蘆花碎親在窮邊望子還<lb/>
子在長途衣復單居無寸田出無僕明年作官當食禄<lb/>
　　送人從軍<lb/>
妙年好文仍好武一旦從軍氣如虎彎弓巳作滿月圓<lb/>
拔劔更逐回風舞悲笳四起旌斾愁蒼山偃蹇黄雲浮<lb/>
陣前手繫降王頸馬上仍懸猛將頭復讎義大身命小<lb/>
<pb n="KR4h0100_WYG_003-2b"/>
順天將軍古來少一戰功成六合清不用黄金印如斗<lb/>
　　送友人赴陜西作縣<hi>貢師泰</hi>
角聲吹起滿城雪北風蕭蕭嘶小驖銀瓶細溜葡萄熱<lb/>
三疊歌殘人欲别長安西去山嵳峩野曠春濃詩思多<lb/>
縣深花拂琴絲和小吏呼籌衙又過莫忘都門送時節<lb/>
楊栁枝寒不堪折<lb/>
　　送龍子髙之湖南帥府<hi>沙碧虚</hi>
渥洼水中天馬駒一日一行千里餘郎君磊砢亦如此<lb/>
<pb n="KR4h0100_WYG_003-3a"/>
俊才往往為時需去年攜書謁衡岳遥見秋空飛一鶚<lb/>
大藩諸侯重文章致身忽入芙蓉幕青春奉檄升髙堂<lb/>
綵衣婉娩秀眉長捧觴攜親為親夀獨騎匹馬行三湘<lb/>
湘中故人候君至爭採蘋花寄春意定王臺畔煙雨深<lb/>
楊栁青青巳垂地我尋舊隠東山阿望君不見思如何<lb/>
江頭春水渺相接日暮碧雲天際多<lb/>
　　送婁伯髙遊吳<hi>牟獻之</hi>
桃花水暖清明前長堤栁色青如煙男兒年少重意氣<lb/>
<pb n="KR4h0100_WYG_003-3b"/>
春風買醉吳江船西湖三月春更好笙歌錦繡神仙島<lb/>
紫燕樓深翠黛閒碧羅天凈楊花老興亡往事置勿論<lb/>
千金不惜酬歌尊酒酣莫作後庭曲遊人思斷江南魂<lb/>
去去知君訪陳迹吴水吴山青歴歴花殘鈿碎舘娃空<lb/>
春草年年為誰碧君行正樂我為愁白髮送君思舊逰<lb/>
平生漫浪無似我努力功名須黒頭<lb/>
　　送周草牕尊師歸廬山太平宫<hi>成廷珪</hi>
匡廬之山仙所居銀河倒蘸青芙蕖三千里路昔一往<lb/>
<pb n="KR4h0100_WYG_003-4a"/>
十八社友今何如向來匡君結廬處至今海月懸髙樹<lb/>
水流花落春復春洞府蒼茫隔雲霧西風瀟瀟吹短衣<lb/>
賣藥修琴不歸去潯陽潮落海欲枯幾時再得麻姑書<lb/>
桂風不跨林下虎回仙肯顧盤中魚幸留神物守丹鼎<lb/>
喜近弟子迎颷車世間信有揚州鶴看汝乗之上寥廓<lb/>
晴牕須理白雪絃爽氣仍開紫霞閣䄂中寳劍且藏鋒<lb/>
彭蠡小龍方睡着<lb/>
　　送華山隠歸西湖<hi>王士熈</hi>
<pb n="KR4h0100_WYG_003-4b"/>
方士求仙入滄海十二城樓定何在金銅移盤露滿天<lb/>
琪樹離離人不採軒轅髙拱聖明居羣仙真人左右趨<lb/>
青牛谷口迎紫氣白鶴洞中傳素書珊珊鳴佩星辰逺<lb/>
寂寂珠庭雲霧虚脩髯如漆古仙子玉林芙蓉染秋水<lb/>
九閡髙寒不可留歸去西湖種蘭芷山頭宫殿風玲瓏<lb/>
𤣥猱飛來千尺松閒房誦經鐘磬響石壁題詩苔蘚封<lb/>
欲向君王乞祠禄安排杖屨來相從<lb/>
　　送祝丹陽赴武當<hi>楊維楨</hi>
<pb n="KR4h0100_WYG_003-5a"/>
武當之山上參天上有天帝居其顛隂陽蔽虧藏日月<lb/>
草樹薈蔚含雲煙六丁開山鑿空翠萬神扶棟飛脩椽<lb/>
金門眈眈守龍虎玉佩纚纚羅神仙人間塵俗不易到<lb/>
我常夢想思攀縁嗟君此行非偶然冷風吹至虚皇前<lb/>
手持御香謁帝所口漱瓊液哦靈篇蒼龜巨蛇出神怪<lb/>
朱鳯白鶴相後先帝命青童授寳訣谷神不死真𤣥𤣥<lb/>
却披羽衣謝仙友笑視浮世三千年<lb/>
　　奉寄翰林鄧侍講<hi>范梈</hi>
<pb n="KR4h0100_WYG_003-5b"/>
曩承持節江之東騎鯨再上蓬萊宫蓬萊仙人歌白鶴<lb/>
聲落五湖煙雨中世間爵禄不易致何獨去就如飄風<lb/>
朝廷禮樂須制作六經隠義資發蒙論思廟堂集耆碩<lb/>
啓沃寜譲前諸公閉門讀書古都市四輩冠蓋方隆隆<lb/>
我生生長在窮谷那有文字争人雄謬䝉引喻百僚上<lb/>
負禄府署慚無功一别十年還有五昔者少壯今成翁<lb/>
誰知復客七閩下隔二千里來詩筒羸軀頓醒瘴癘惡<lb/>
賴以慰此心沖沖越王城南浪自白越王城西花正紅<lb/>
<pb n="KR4h0100_WYG_003-6a"/>
　　贈歐陽羣玉還鄉<hi>歐陽𤣥</hi>
歐生手持歐公誥欲謁歐鄉玉堂老老子前年勇退歸<lb/>
自謂京華迹如掃今年抱病萬山中鋒車數來催就道<lb/>
歐生相遇黄鶴磯我病何由展懷抱名鷹奮翅望霄撑<lb/>
老驥垂頭齕霜草眼前趨向巳兩途安得瑰辭贈君好<lb/>
迴鸞到手光五彩坐覺虹蜺貫晴昊國家恩數不易得<lb/>
文獻子孫當自保瀧岡柏桂少封殖焦陂荷花久枯槁<lb/>
髙堂集古散四方而我什襲傳家寳<lb/>
<pb n="KR4h0100_WYG_003-6b"/>
　　寄雪竇寺生書記<hi>印秋海</hi>
清泉白蘆八月秋寛鞋痩䇿十日逰石牀風冷夜不寐<lb/>
氷絲繞指白雪流身名杳杳雲間鵠世事紛紛蕉下鹿<lb/>
雨晴春暖即相尋千尺巖頭看飛瀑<lb/>
　　有懷梁仲經父<hi>楊奐</hi>
美人熒熒在何處海濶天低隔雲霧珊瑚零落芙蓉空<lb/>
咫尺相望迷去路翠輦金輿雙鳳凰風吹環珮聲琅琅<lb/>
壺觴狼籍事巳徃一目萬里愁茫茫劉郎竟是誰家客<lb/>
<pb n="KR4h0100_WYG_003-7a"/>
歲晚霜華林葉赤美人熒熒在何處鴨緑江頭江月白<lb/>
　　神州八景<lb/>
　　　太液秋風<lb/>
一鏡拭開秋萬頃碧天倒浸琉璃影寒颷夜巻雪波去<lb/>
貝闕珠宫黛光冷三千歌棹揺緑烟濕鬟吹墮黄金蟬<lb/>
琪樹凉颸紅鯉躍衮龍正宴瑶池仙<lb/>
　　　瓊島春隂<lb/>
一峯亭亭湧寒玉露華不墮瑶草緑朱樓千尺星漢間<lb/>
<pb n="KR4h0100_WYG_003-7b"/>
天風吹下笙韶曲萬年枝上槲葉滿小鳳悵悵繞龍管<lb/>
金根曉御翠華来三十六宫碧雲暖<lb/>
　　　居庸疊翠<lb/>
斷崖萬仞如削鐵鳥飛不度山石裂嵳峩老樹無碧柯<lb/>
六月太隂飛急雪寒沙茫茫出闗道駱駞夜吼黄<hi>缺</hi>
征鴻一聲起長空風吹草低山月小<lb/>
　　　金䑓夕照<lb/>
危坡十二青雲梯老樹偃伏猶躬圭長裾巳曳星辰去<lb/>
<pb n="KR4h0100_WYG_003-8a"/>
殘陽猶掛盧溝西召南二百年宗社一日黄金重天下<lb/>
精躔寳氣夜不收又見斷霞明朔野<lb/>
　　　盧溝曉月<lb/>
長橋彎彎眠海鯨河水不濺氷崢嶸逺雞數聲燈火杳<lb/>
殘蟾猶映長庚横道上征車鐸聲急霜花如錢馬鬛濕<lb/>
忽驚沙際金影揺白鷗飛下黄蘆立<lb/>
　　　西山積雪<lb/>
凍雀無聲庭檜響氷花洒簷大如掌平明起視巖壑間<lb/>
<pb n="KR4h0100_WYG_003-8b"/>
插天瓊瑶一千丈夕陽微漏光嵯峩倚闌更覺爽氣多<lb/>
雲間落葉有徑否想見樵叟披青蓑<lb/>
　　　玉泉垂虹<lb/>
雪波碧擁千崖髙落花㸃㸃浮寒瑤日斜忽有五采氣<lb/>
飛上太空横作橋古寺殘鐘塔鈴語回首前村猶急雨<lb/>
輕綃欲剪一幅秋又逐西風過南浦<lb/>
　　　薊門飛雨<lb/>
黒雲如鴉漲川谷雷踴電躍風折木半天萬㸃捲海來<lb/>
<pb n="KR4h0100_WYG_003-9a"/>
森森映窻如銀竹鳳城無數笙歌樓珠簾半捲西山秋<lb/>
誰知羇客家萬里一燈正擁寒衾愁<lb/>
　　長短句體<lb/>
　長短句者古歌辭之類其語峭絶頓挫其音髙下抑<lb/>
　揚有波瀾開合之勢流動變化莫測其涯涘今取麗<lb/>
　而不浮竒而不僻怪而不俚參差而不亂者列之篇<lb/>
　中<lb/>
　　長風沙<hi>掲奚斯</hi>
<pb n="KR4h0100_WYG_003-9b"/>
長風沙風沙不斷行人嗟行人嗟奈君何南風正髙北<lb/>
風起大船初灣小船喜移船更近大船頭不獨風沙夜<lb/>
可憂但祝行人好心事長江何處是安流茅屋參差數<lb/>
株栁平時尚置官軍守青裙老嫗詫鮮魚白髮殘兵賣<lb/>
私酒魚賤可買酒可沽他人心事知何如<lb/>
　　居庸闗<hi>陳孚</hi>
車稜稜石确确車聲彭彭鬬石角馬蹄蹴石石欲落不<lb/>
知何年鬼斧鑿僅與青天通一握上有藤束萬仞之崖<lb/>
<pb n="KR4h0100_WYG_003-10a"/>
下有泉噴千丈之壑太行羊腸蜀劍閣身熱頭痛縣度<lb/>
索一夫當闗萬夫却未必有此竒巘崿吾皇神聖混地<lb/>
絡烽火不紅停夜柝但有地險今猶昨我扶痩笻立倦<lb/>
脚欲扣往事雲漠漠平沙風起鳴凍雀<lb/>
　　别離情<hi>貫雲石</hi>
吁别離之苦兮蒼梧之野春草青黄陵廟前春水生日<lb/>
暮湘裙動輕翠脩竹亭亭染紅淚又聞垓下虞姬泣斗<lb/>
帳初驚楚歌畢佳人閣淚棄英雄劒血不銷原草碧何<lb/>
<pb n="KR4h0100_WYG_003-10b"/>
物謂之别離情肝腸剥剥如銅聲不如斫其竹剪其草<lb/>
免使人生為情老<lb/>
　　送趙履道虞叔常還江右<hi>掲奚斯</hi>
趙子我同里虞郎我同年手折武昌栁送上西江船買<lb/>
魚沽酒燒荻鞭夜下西塞寒山前西塞山碧如苔君今<lb/>
去幾時來東風花開春水漲待君黄鶴磯頭望君庾公<lb/>
樓上<lb/>
　　出門别親友<hi>陳孚</hi>
<pb n="KR4h0100_WYG_003-11a"/>
停君漢水浮鴨之翠杓聽我嶧山栖鸞之緑桐男兒拂<lb/>
衣出門去龍泉三尺光如虹君不見磻溪鶴髮釣魚者<lb/>
偶擲漁竿來牧野白旄麾開炮烙烟桓圭朱芾侯青社<lb/>
又不見南陽卧龍人不識一朝佐漢坐狠石羽扇輕搖<lb/>
蛇鳥驚火精燄燄天西極旗亭四月栁如藍紫騮嘶風<lb/>
黄金驂豈無扣牛歌亦有捫蝨談天生巉岩崒嵂骨蒿<lb/>
萊槁死誰能甘我欲登泰山扶笻款天闗東溟若木如<lb/>
可攀手弄日月青雲間我欲渡黄河赤脚凌秋波水仙<lb/>
<pb n="KR4h0100_WYG_003-11b"/>
樓閣銀嵯峩徑叱海若笞蛟鼉停君翠杓聽我緑桐真<lb/>
人開天六合同風騶虞鳯凰飛舞鎬宫有線五色獻于<lb/>
重瞳補舜衣裳山龍華蟲虎豹九闗兮不可以達吾則<lb/>
脫冠歸來兮丹丘之青峯長揖二三子目送西征鴻<lb/>
　　陳雲岫愛騎驢<hi>真山民</hi>
君不學少陵騎驢京華春一生旅食長悲辛又不學浪<lb/>
仙騎驢長安市凄涼落葉秋風裏却學雪中騎驢孟浩<lb/>
然冷濕銀鐙敲吟鞭梅花溪上日來往身迹懶散人中<lb/>
<pb n="KR4h0100_WYG_003-12a"/>
仙有時清霜松下路松風蕭蕭驢耳𥪡據鞍傲兀四無<lb/>
人牧子騎牛相爾汝勸君但騎驢行路稳姑徐徐九折<lb/>
畏途鞭快馬年來曾覆幾人車<lb/>
　　送人之四明效掲翰林長短句<hi>金本仁</hi>
百官山髙嵯峩梁湖渡藏黿鼉鄉巫昔日迎婆娑中郎<lb/>
八字題曹娥君今甬東去正向江頭過船頭滿載上虞<lb/>
酒船尾聽唱明州歌明州三佛地昔者我曾去記得舟<lb/>
人説鄉語烏橵飯箬魚羮阿婆燒火新婦烹有錢我亦<lb/>
<pb n="KR4h0100_WYG_003-12b"/>
買漁具築室海陽依汝住<lb/>
　　贈别<hi>張子素</hi>
送君一出江之湄為君一典身上衣臨風沽酒與君飲<lb/>
欲别不别心依依笻榰八尺兩芒屨倐忽歸來倐忽去<lb/>
輕帆閃閃不可留極目青山渺烟樹今日與君盟白鷗<lb/>
明日與君風馬牛人生得喪何草草秋月春花為誰好<lb/>
江湖漂泊真可憐我幸少年君巳老君巳老可奈何故<lb/>
山石室髙嵯峩何如歸來耕釣老其下日日聽我春風<lb/>
<pb n="KR4h0100_WYG_003-13a"/>
歌<lb/>
　　贈友人<hi>鄧牧心</hi>
我在越君在吳攜書邀我遊西湖我還吳君適越遥憶<lb/>
三江共明月明月可望佳人參差與君攜手西湖上相<lb/>
思空誦停雲詩知君去掃嚴陵墓祗把清尊酹黄土浮<lb/>
雲茫茫江水深感慨何勞弔今古孤山山下見陳實連<lb/>
騎東來踏春色湖邊千樹花正繁莫待東風吹雪白有<lb/>
酒如澠有肉如陵鼓趙瑟彈秦箏與君長醉不用醒何<lb/>
<pb n="KR4h0100_WYG_003-13b"/>
必千秋萬歲名<lb/>
　　贈天台潘秋崖山人<hi>戴帥初</hi>
老潘雙眸如紺珠帯以秋陽朝露之清腴山形水態出<lb/>
沒千百變經君指顧不得藏錙銖我昔少年好狂走風<lb/>
飱雨沐逐逐忘朝晡至今卧遊想其處但覺雲濤烟嶂<lb/>
千里行須㬰匡廬春風鍾阜雲彭郎之磯大小飛來孤<lb/>
秦淮震澤洞庭野峨眉縹緲南接五嶺東蒼梧歸來把<lb/>
鋤剡山下一竿釣月賀家湖籠鷹櫪馬困羈束每逢風<lb/>
<pb n="KR4h0100_WYG_003-14a"/>
鳴草動驚號呼聞君談論到骨髓寒衣振迅恨不六翮<lb/>
生形軀尋牛卜龍古亦有君家子孫三葉傳青烏人言<lb/>
河流可移山可鑿秦皇漢武巳類愚公愚相看徘徊山<lb/>
南山北一百里勝處忽然開酒壺問渠劉伶一童一鍤<lb/>
欲何用且可從我日日醉倒黄公壚<lb/>
　　方寸鐵為鐫字盧仲章賦<hi>董良用</hi>
方寸鐵百錬鋼吹毛劍鋒秋水光鐫勒妙擬郚竹房倒<lb/>
薤文連環鈕通侯纍纍懸肘後伏龜趺蟠螭首頌徳紀<lb/>
<pb n="KR4h0100_WYG_003-14b"/>
功垂不朽鐵名巳著霜滿顱復得鐵業傳二雛勿劖元<lb/>
祐黨勿刻詅癡符何如往補石經缺萬古六書存楷模<lb/>
天下英髦知所趨伊誰之力丹丘盧<lb/>
　　醉歌贈卜者陸華之<hi>丁復</hi>
雲心子陸農師之子孫老來賣卜錢塘門搜𤣥抉微擘<lb/>
混淪進退五緯扶兩輪皥父及芒兒束手就律吕不敢<lb/>
差毫分前身定是張博望老樹倒騎上昆侖投杼機上<lb/>
女飲牛河畔人與之細説天地根却來人世三千歲君<lb/>
<pb n="KR4h0100_WYG_003-15a"/>
平骨朽呼不聞功名冨貴無足云祗談禍福開盲昏得<lb/>
錢沽酒和天呑赤城有狂客十年江海看浪翻歸來黄<lb/>
塵中拭目驚見君扺掌一長笑各拂頭上巾昔時緑髮<lb/>
滴可染祗今雪繭繅吳盆少者忽巳老長者不復存政<lb/>
須日日醉倒湖邊尊尊已倒還再沽不愁黄金盡但恐<lb/>
清旦無舉手招羲和低頭喚天吳勸爾勿東逝止爾毋<lb/>
西徂西徂不可止東逝無窮巳囑付酒家兒明當復來<lb/>
此<lb/>
<pb n="KR4h0100_WYG_003-15b"/>
　　寄友<hi>端景元</hi>
烟蒼蒼濤茫茫洞庭杳杳天一方上有七十二朶之青<lb/>
芙蓉下有三萬六千頃之白銀漿中有美人兮佩服金<lb/>
鴛鴦乗龍車鳴月璫天風吹我登其堂飲我以金莖八<lb/>
月之沆瀣視我以崑丘五色之琳瑯浣爾精滌爾腸洒<lb/>
然心地生清涼非獨我以眇四極輕八荒抑且可以老<lb/>
萬古凋三光乆不見兮空慨慷乆不見兮空慨慷<lb/>
　　梁貢父學士江行阻風圗<hi>鄧文原</hi>
<pb n="KR4h0100_WYG_003-16a"/>
匡廬枕長江彭蠡居上㳺我㓜不識風濤怒但喜青山<lb/>
綿亘急櫓鳴中流老來行道増百憂山有虎兕水次多<lb/>
蛟虯梁公示我江上圖空齋颯爽回髙秋想見飛㢘簸<lb/>
蕩驅陽侯雷鼓動地萬貔貅連檣十日不得發何異駿<lb/>
馬伏櫪鷹在鞲行人徼福古祠下潔觴置酒㫖且柔小<lb/>
姑倚絶岸彭郎渺孤洲脈脈闗情隔烟水不如天孫絶<lb/>
漢從牽牛明發風止江鏡浄楚天無際來棹謳回首繫<lb/>
舟處惟有參差煙樹飛鳬鷗世事翻覆那有定人生憂<lb/>
<pb n="KR4h0100_WYG_003-16b"/>
樂誰為謀慨彼東逝川白日不得須㬰留濯滄浪委浮<lb/>
休買田結屋山之幽擷芳釣鮮亦足樂安用髙門列鼎<lb/>
冠蓋誇鳴騶<lb/>
　　岳陽樓<hi>張經</hi>
　　　巴陵形勝甲天下郡治西南有樓曰岳陽盡得<lb/>
　　　巴陵之勝至元丙戌余以監察御史按臨長沙<lb/>
　　　道出巴陵凡一往返不暇一登甲午夏備員湖<lb/>
　　　北憲司分司于辰始得以酬平昔之志噫湖山<lb/>
<pb n="KR4h0100_WYG_003-17a"/>
　　　如此造物者何其靳耶因留數語以志歲月云<lb/>
洞庭一水七百里烟朝月夕皆經過豈知斜陽萬里更<lb/>
有一佳處君山十二盤青螺乾坤有此樓萬古髙嵯峩<lb/>
憶昨長江咫尺限南北風霜畫本一日千摩挲今朝快<lb/>
一登恍若驅沈疴生平所羡鑑湖請乃今更覺君恩多<lb/>
湘靈也自知我至時令白鳥來婆娑鐵笛紫荆曲春草<lb/>
黄陵歌江山一醉謾不省悲風落日生白波愛山愛水<lb/>
亦非癖奈此日月如飛梭彭蠡銀山堆碧海青銅磨<hi>缺</hi>
<pb n="KR4h0100_WYG_003-17b"/>
昌雲間嘆黄鶴采石天外愁青蛾詩家割據幾<hi>缺</hi>
氣發泄天不訶扁舟歸來月一蓑仙槎巳候三山阿吾<lb/>
欲乗興觀銀河<lb/>
　　雲林歌為貢供奉作<hi>范梈</hi>
朝望宣城夕企雲林掃花釣月清我閒心城東之山倚<lb/>
天碧手捫南斗近咫尺幽人築堂面山坐絶似謝公故<lb/>
時宅謝公今何在蒼苔翳行跡調笑誦新詩流水照白<lb/>
石看水作明鏡年光静來往夜深敬亭雨坐見南湖長<lb/>
<pb n="KR4h0100_WYG_003-18a"/>
清風被長阪鳥度菱葭響雲之林兮不可攀中有青猿<lb/>
白鶴相盤桓林之雲兮不可縛時來宿我青檐端昻藏<lb/>
老仙人把劍卧山側憶在中華時相逢髩未白問之不<lb/>
笑亦不言阿家中子瀛洲客却起遺我寳字書依稀攝<lb/>
精錬魂魄相期後天無極年共爾守之合自然專氣還<lb/>
得同飛仙未登雲林堂試作雲林歌嗟我久客意衰邁<lb/>
雲林雲林奈爾何<lb/>
　　望瀛海一首送危太樸之四明兼簡㢘訪鄧使君<lb/>
<pb n="KR4h0100_WYG_003-18b"/>
　　　翰林袁侍講<lb/>
危君英妙年獨往志千載天馬出名駒空行見風采昨<lb/>
日銜書到空谷甚欲留之不能待九月開帆指四明要<lb/>
逐髙秋望瀛海海水上接天漫漫世人不知此别難當<lb/>
君夷猶碧嶼日是我對月永夕猿狖啼青巒江樹葉飛<lb/>
天雨霜江上吳歈思斷腸窈窕徐家兒與女都望蓬萊<lb/>
如故鄉君行却向三山望雲霧軒窻六鰲上東方雖樂<lb/>
不可以久留歸獻仙公白雲唱西過錢塘遇順風為拜<lb/>
<pb n="KR4h0100_WYG_003-19a"/>
湖南持斧翁㑹稽學士卧雲島朱絃流水鳴孤桐道我<lb/>
寄語莫匆匆送君有情亦如海海水有盡别意終無窮<lb/>
　　贈别清夫還吳<lb/>
新雨不作泥鈎輈樹上啼征夫懷逺路家在太湖西别<lb/>
家今幾度楊栁江邊樹念鄉車輪下漸是中年路萬事<lb/>
中年尚可期人生且莫長别離長别離向何方九江落<lb/>
花清浦香王睢班班鳬乳黄南望不見三髙堂奈此遊<lb/>
子思故鄉我家諸公濟時早功成身退合天道當時未<lb/>
<pb n="KR4h0100_WYG_003-19b"/>
必知者賢挽不回之卧烟島後來閲盡虧成事始識從<lb/>
之去時好我不能赤手縛虹蜺又不能委身同草木生<lb/>
逢堯舜世肯受泥塗辱昨者誤奮龍門雷蝘蜓嘲之自<lb/>
云足憂來舉觴酹白日惟有皇天照空谷張公子吴江<lb/>
生我有千載意不羨身後名為君冩作贈行曲曲中鏗<lb/>
戛難為明君行不聽我意不平明日買船櫂秋聲亦欲<lb/>
東下窺蓬瀛飄然如去白玉京須卿禹穴來相迎相迎<lb/>
未見須相待客行雖遲心不改<lb/>
<pb n="KR4h0100_WYG_003-20a"/>
　　送戴和甫歸越州<hi>虞集</hi>
戴先生日飲五斗醉不得再飲一石不肯眠昨從桃源<lb/>
來兩袖攜風煙長安市上小兒女拍手攔道呼神仙馬<lb/>
如遊龍花如雨蹴踏春秋作朝暮東方不作窻間戲上<lb/>
帝還令海邊去海邊玉虹夜不收貝宫珠闕皆蛟虬芝<lb/>
田玉樹久相待天上老仙那肯留戴先生鑑湖之水三<lb/>
千丈不可以鑑可以醸明朝亦脱錦袍去與爾酣歌釣<lb/>
船上<lb/>
<pb n="KR4h0100_WYG_003-20b"/>
　　送海東之下第<lb/>
海東之兄弟二人如鳳凰胷臆羽翮皆文章九年三入<lb/>
天門翔伯沖天季驚人一日四海皆知名東之之文五<lb/>
色雲見者眩晃生眵昏<hi>缺</hi>　　　　　若耳不聞二人<lb/>
得之喜未足云東之不愠乃可尊束書<hi>缺</hi>　歸見親君<lb/>
子之樂樂最真君不見匡廬之山<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒而嵯峩左界豫<lb/>
章諸川匯為蠡鄱其隂浩浩千源導岷經潛沱山氣束<lb/>
鬱不得去上衝為紫蓋直與天相摩為雲覆八極為雨<lb/>
<pb n="KR4h0100_WYG_003-21a"/>
漲九河海東之子能觀山以成德其進蓋未易量也偶<lb/>
爾小屈奈爾何<lb/>
　　送素庵劉總管歸<hi>黄清老</hi>
當年繡斧出九天倐如白雲下長川千峯收雨作秋色<lb/>
至今梧竹吟寒泉熈臺重來又三載干將出匣光不改<lb/>
氷漿盡貯明月秋風露冥冥接滄海海空迢迢行玉麟<lb/>
霜影蕩漾龍蛇驚石田歸來紫芝好䇿馬更入南山青<lb/>
漁陽歌兩歧何如陽春生物物不知魯人頌泮水何如<lb/>
<pb n="KR4h0100_WYG_003-21b"/>
絃歌一千里昆也虎渡河寛也蒲作鞭何如樵溪九曲<lb/>
落葉静平舖緑水栽紅蓮紫微殿前列藩輔華蓋蒼蒼<lb/>
五星聚䕫龍䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>天一方蟋蟀吟秋桂枝暮蓬萊楓葉<lb/>
昨夜秋璚樓夢覺題金甌銀河横空白鸞去安得追逐<lb/>
鈞天遊<lb/>
　　留别金門知巳<hi>李泂</hi>
　　　我本山人素志丘壑獲歸名山為願畢矣爰以<lb/>
　　　四月十一日離京師是夜抵潞陽慨然賦詩遥<lb/>
<pb n="KR4h0100_WYG_003-22a"/>
　　　慰匡廬隠者并似金門諸公為一噱云<lb/>
野馬脱羈鞅倐疑天地寛臨風一長鳴風吹散入青冥<lb/>
間頗如魯仲連蹈海不復還又如安期生長留一舄令<lb/>
人看江南浩蕩忽如海落日照耀浮雲闗既不能低眉<lb/>
伏氣摧心顔詭遇特達驚冥頑又不能抱書挟䇿千萬<lb/>
乗調笑日月相迴盤匡廬迢迢接仙山仙翁泛若秋雲<lb/>
閒長松之隂引孤鶴望我不見空長嘆采鉛天地津飲<lb/>
緑桃花灣蒼梧倒影三湘寒赤城霞氣生微瀾鯨鯢翻<lb/>
<pb n="KR4h0100_WYG_003-22b"/>
空海波赤曉色欲上扶桑難人間之樂兮誠不足恃何<lb/>
如歸卧棲岩巒棲岩巒卧岩穴夜半天風吹酒醒猶有<lb/>
西溪萬年月<lb/>
　　漢陽郎官湖<lb/>
仙翁薄暮醉酒歸杖藜迷却髙陽池清風吹花緑隂倒<lb/>
我笑謂是秋雲移還乗貫月槎夜過郎官湖峥嶸星斗<lb/>
入江漢蕩漾槎影如鯨魚九華之真人邀我倒玉壺麒<lb/>
麟擘脯供行厨依稀仙樂在空際碧山四映寒蟾孤舉<lb/>
<pb n="KR4h0100_WYG_003-23a"/>
酒酌寒蟾明月下飲姮娥俱霓裳拂雲錦萬荷露㵼瓊<lb/>
瑶巵麾幢晻靄羅烟空乃有三皇所授之玉童風前飄<lb/>
飄曳廣帶對立十二秋芙蓉清香九曲銀河通真人緑<lb/>
髮披春風錦袍玉雪照天地口説姓氏安南公是公多<lb/>
逸氣畧與古昔賢豪同時能掃月色延我石室烟蘿中<lb/>
又言昔同張謂所遊地長笑一覆丹霞鍾風吹仙樂度<lb/>
溪去我亦醉卧香爐峯<lb/>
　　金山<hi>潘景良</hi>
<pb n="KR4h0100_WYG_003-23b"/>
嵌岩穹窿屹立乎江中崩湍下瞰不見底巨石崛起髙<lb/>
摩空混沌破來到今幾萬歲雄竒秀麗胡為乎此山兮<lb/>
獨鍾長江西來一萬里當空削出金芙蓉上有金仙居<lb/>
下有馮夷宫寳坊櫛比列霄漢塔影倒置驚魚龍有時<lb/>
洪鐘咽煙響潮音屬和驅羣聾鳥飛竞力不得到我嘗<lb/>
拏舟一抵其雲峯攝衣歩樓閣矯首觀無窮齊州九㸃<lb/>
落眼底岷峩西望蒼溟濛忽聞長風破巨浪芥蔕一洗<lb/>
平生胷山僧喜殊常握手何從容盃擎陸羽水茶泛玉<lb/>
<pb n="KR4h0100_WYG_003-24a"/>
川風鶴菴散仙恒齋老翁把臂大笑聲融融天風吹袂<lb/>
欲輕舉白雲縹緲知何從不知海外之三山羣仙之樂<lb/>
與此將異而或同迄今别去五六載我舟又復來掀篷<lb/>
山靈偃蹇我踞傲塵懷汩沒不得追前蹤風帆一笑金<lb/>
山過山頭落日飛冥鴻<lb/>
　　太山髙一首上王尚書<hi>納新</hi>
太山髙不知其幾千丈兮但見衡恒嵩華何其低膚寸<lb/>
之雲雨天下東西南北三十七萬八千里内無枯畦吾<lb/>
<pb n="KR4h0100_WYG_003-24b"/>
儕小人重報本春至三月下澣之八日幼壯老稚相扶<lb/>
攜五步一稽首十步一頓顙蠟光檀氣壓衢路帝徳浩<lb/>
蕩無端倪帝曰嗟下民何以厚汝禔我有香案吏置之<lb/>
黄金閨前期一日逺賚汝下與有宋十一葉天子蘇遺<lb/>
黎胷中七百里雲夢筆端一萬丈虹霓臂間六鈞弓指<lb/>
下十萬鼙囊中書萬巻坐上賦十題朝聞擢英上蟾蜍<lb/>
暮見賜食烹駃騠蒼苔紅藥省中宿花底栁邊歸路迷<lb/>
上坡直作威鳯鳴騎馬不敢寒鷄栖緑蓑青笠忽夢江<lb/>
<pb n="KR4h0100_WYG_003-25a"/>
海去便欲畢命依鳬鷖一朝喚起作邊帥黄河以北兒<lb/>
女皆驚啼載筆九天上判花雙禁西夕闈拜青瑣金殿<lb/>
執牙箆銓衡百里<hi>缺</hi>文印九州提此皆東坡六一間闗<lb/>
所僅得老馬歴遍無留蹄不羡百官班迎入東閣不羡<lb/>
十里列炬行沙堤千羡萬羡越中千嵓與萬壑雲門寺<lb/>
外若耶溪丈夫東來不用髙牙千騎殺風景只在古錦<lb/>
詩嚢消一奚蓬萊閣上三大字意氣欲與羲獻父子相<lb/>
攀躋元才子龎將軍二人名字不相齊一公文字照今<lb/>
<pb n="KR4h0100_WYG_003-25b"/>
古一公武烈傳髦齯皆不如王尚書詩隨賈客過南海<lb/>
箭壓飛將驚豳蹊但令千歲眉夀無與害世間冨貴<hi>缺</hi>
塵泥<lb/>
　　丹山髙夀陳本堂<hi>戴時芳</hi>
　　　太學博士本翁先生降神華旦六月望前二日<lb/>
　　　也雪溪亭長戴某賦丹山髙<lb/>
丹山髙哉維石巖巖兮卓然䇄立上摩杳靄之蒼空赤<lb/>
水西來走其下是為四明洞天兮石窻面面光與日月<lb/>
<pb n="KR4h0100_WYG_003-26a"/>
星辰通上有蟠桃三千歲下有玉樓十二重瓊芝瑶草<lb/>
不知其名兮蒼虬𤣥鹿羅洞府中有仙翁擾白龍方瞳<lb/>
耿耿射日月笻九節兮冠芙蓉當年曽朝天帝所六月<lb/>
火雲導祝融帝憐下土焦槁曰汝往哉少試霖雨功於<lb/>
是㵼騘瓢於帝鄉神臯之地兮麾叱列缺鞭豐隆既而<lb/>
桑田變滄海往往才大者亦難為用兮神功始收斂於<lb/>
雲蹤但見丹崖仙筆照今古夜半碧鷄啼動扶桑紅我<lb/>
翁掀髯奮長笑起踏斗杓呼天風王母驂鸞下瑶闕廣<lb/>
<pb n="KR4h0100_WYG_003-26b"/>
成跨鶴來崆峒少君歸從赤城北長君來自金華東金<lb/>
華赤城搃是神仙客引領翩翩羣從夀我翁我翁今年<lb/>
開九袠精神矍鑠氣如虹擁書百城縱麾指又何羡乎<lb/>
後車之載非羆熊回頭舊京二十載春夢阿婆一笑中<lb/>
見謂全身保明哲又何遜乎子房之遊從赤松冨貴威<lb/>
武不可以茍屈兮自非仙風道骨有真趣冝許我輩雞<lb/>
犬長相從比之丹山髙節世所少嗟我欲説安得廬山<lb/>
髙哉巨筆如歐公<lb/>
<pb n="KR4h0100_WYG_003-27a"/>
　　黄鶴樓<hi>陳孚</hi>
嶫嶫乎黄鶴之樓兮突起乎天之東南吾不知其幾百<lb/>
尺兮踞石磴而仰望眩金碧之眈眈手捫星漢如可近<lb/>
但見天颷吹髮寒鬖鬖瞿塘三峡之波濤洶湧訇擊而<lb/>
下兮雷聲怒撼千江潭忽繞城以北匯浄若萬頃之青<lb/>
藍楚山數㸃鸞驚蛟躍兮碧影倒浸乎煙嵐殘霞似落<lb/>
未落兮蒲獵獵以風偃栁依依以露含武昌亭臺一十<lb/>
萬瓦光參差浮楩楠下視十二之衢兮袨服士女東西<lb/>
<pb n="KR4h0100_WYG_003-27b"/>
行者藐蠕<hi>缺</hi>之吳蠶黄鶴之仙人霓冠青瑶簪御絳旌<lb/>
于列缺倒景兮偶見我以大笑欲駐我征驂攀東溟之<lb/>
博羅曜折西極之優鉢曇飲我以葡萄鴨頭之緑兮侑<lb/>
以洞庭之蒼柑洞庭帝子鼔軒轅之瑟兮舞干戚而撞<lb/>
宫凾白也挟赤鯨以旁睨崔顥怩縮而不敢以談浩浩<lb/>
乎萬丈之氣兮長虹横空夭矯而方酣下蟠黄之輿上<lb/>
斡𤣥之堪安得挽招揺以酌元氣兮妙太極而函三慨<lb/>
彼在昔如焚如惔陶司馬之狂悖庾大令之貪惏鸚鵡<lb/>
<pb n="KR4h0100_WYG_003-28a"/>
之洲何罪而戮赤壁之磯何功而戡吾豈若二三子斲<lb/>
崑崙之璞兮輕蹈夫太阿之鐔飛來兮黄鶴跨汝從兮<lb/>
彭耼<lb/>
　　書李伯時九歌圖後<hi>吳澂</hi>
李家畫手入神品楚賢流風清凛凛誰遣巫咸呌帝閽<lb/>
為招江上歸來魂音紛紛音紛紛柱髙辰逺聰不聞扶<lb/>
桑初暾海横雲一妃淚洒重華墳司命播物泥在鈞洪<lb/>
纎厚薄無齊匀公無渡公無渡衝風起螭黿怒夜猿啾<lb/>
<pb n="KR4h0100_WYG_003-28b"/>
啾天欲雨天欲雨迷歸路歲晏山中採蘭杜靈脩顧顧<lb/>
復去莫怨瑶臺神女妬坎坎鼓進芳醑恥作蠻巫小腰<lb/>
舞千年往事今如新摩挲舊畫空愴神騰身輕舉一回<lb/>
首楚天萬里江湖春<lb/>
　　韓節婦<hi>彭宷</hi>
巴陵郡西江水渾赤沙黄壤東南奔邇來湜湜已百載<lb/>
中有婉孌之忠魂當時郡有賈氏婦志節凛凜摩乾坤<lb/>
家亡國破身縶義不辱乃是韓魏國忠獻五世之曾孫<lb/>
<pb n="KR4h0100_WYG_003-29a"/>
臨平湖開石封發五陵氣盡天房昏鐵馬三百萬北來<lb/>
正噋噋連城破竹勢迎刃牽羊繫頸投冠解綬乞伏竄<lb/>
匿俱紛紛不意弱草中見此松柏根讀書不如曹大家<lb/>
事夫却似桓少君君臣大義本與夫婦一慷慨萬古保<lb/>
貞操視死生朝夕不啻富貴如浮雲恨不生為男横戈<lb/>
赴三軍棲棲臨絶音耿耿昭人文練裳縱横四百字上<lb/>
陳祖宗創業有至道下斥奸邪誤國偷生存吾辭既畢<lb/>
分巳盡精衛何苦猶銜寃想當捐珮入不測幽光上浮<lb/>
<pb n="KR4h0100_WYG_003-29b"/>
白日馭隂魄下塞珠宫門湘靈鼓瑟宓妃泣馮夷長嘯<lb/>
羣龍翻至今誦其詩感其事令人浩氣填胷那可捫或<lb/>
者疑之不能成人善為其見夢於人不若效靈史氏為<lb/>
可敦嗚呼世無歐陽公斷臂之婦終無聞可以愧賣降<lb/>
表貞節薄俗誰能譏兔園我願然犀取靈封以厦屋旌<lb/>
以石表雙髙蹲奏之大庭布天下激厲臣子皆忠淳可<lb/>
以植三綱正人倫為余有不信請視曹娥墳<lb/>
　　餘姚海堤為判官葉敬常賦<hi>楊維楨</hi>
<pb n="KR4h0100_WYG_003-30a"/>
天吳蜚精衛啼娥江之北蛟門之西大禹東來朝㑹稽<lb/>
九河一䟽錫元圭寥寥三千載桑田變滄海洚水日横<lb/>
流我思訴真宰相門子葉大夫莅政三月初海如瓠子<lb/>
決灔澦趨江濤黒浪相呑屠元光白馬有祭璧羽山黄<lb/>
熊無玉書蛟眼射赤日蜑民不寜居葉大夫海砥柱驅<lb/>
兔鞭運神斧五丁一力萬夫一語新甫取柏崑山取石<lb/>
金錐築土首鎖陽侯之咽脚踏支祁之股玉䋲永奠三<lb/>
萬六千尺陳公堤白公渠無足數君不見石人夜語魯<lb/>
<pb n="KR4h0100_WYG_003-30b"/>
巳仙河伯血面上訴天葉大夫迴狂瀾障百川海不波<lb/>
石不穿河清海晏三千年<lb/>
　　賦海涉<lb/>
海風吹沙潮欲來青蝦亂跳凝紫苔初疑長劍斫出老<lb/>
蛟血又疑霹靂擊破妖龍胎蟹湯微泣瑪瑙髓蜀錦亂<lb/>
把并刀裁紅氷嚼碎齒不冷丹霞入腹鳴饑雷坐令海<lb/>
水化作葡萄醅我當大嚼一飲三百盃<lb/>
　元詩體要巻三<lb/>
</p>
<p>
</p>
  </div>
<div>
                <head>元詩體要巻四</head>
    <p>
<pb n="KR4h0100_WYG_004-1a"/>
欽定四庫全書<lb/>
　元詩體要巻四　　　　　明　宋公傳　編<lb/>
　　雜古體<lb/>
　此體非騷非樂府其辭激切含規諷意有感人者亦<lb/>
　古歌辭之類今凖郭茂倩樂府集雜歌辭例編置長<lb/>
　短句之後以别古今體裁之變庶幾無滄海遺珠之<lb/>
　歎云<lb/>
　　楚人弓<hi>陸宅之</hi>
<pb n="KR4h0100_WYG_004-1b"/>
楚人弓懸兩石五十萬矢陷强敵絳人弓箭二隻長歌<lb/>
入闗成偉績多箭不如少箭力制敵若在弓矢間鳴條<lb/>
牧野髙於山<lb/>
　　國馬足<lb/>
國馬足吉行五十轡如沃天馬足一日千里更神速國<lb/>
馬天閑飽芻粟太行鹽車天馬哭<lb/>
　　母提刀<hi>僕固懐㤙欲叛其母止之  萬權</hi>
母提刀泣且教臣當死忠子當死孝天王待汝恩不薄<lb/>
<pb n="KR4h0100_WYG_004-2a"/>
食邑大寜頒紫誥兩虎爭百獸咲我欲為國除殘暴刳<lb/>
爾心謝三軍斷爾頭告七廟嗚呼賊子何煩老吾老<lb/>
　　瓶有粟<hi>李孝光</hi>
　　　友人張子約名其齋顔樂予見而訊之則曰吾<lb/>
　　　姑以自名吾烏知所謂顔子淵彼固不自知而<lb/>
　　　孔子知之吾又烏知吾之樂凡吾所為自名亦<lb/>
　　　以待夫吾知者爾予於是為之作瓶有粟<lb/>
瓶有粟兮孰云吾瘦居有宫兮孰笑吾陋御冬有褐兮<lb/>
<pb n="KR4h0100_WYG_004-2b"/>
又焉用夫文繡人予哀兮予不知入事父與母兮出從<lb/>
仲尼謂蠨蛸兮無罥我戸吾歗歌兮其下<lb/>
　　沂有梁<lb/>
沂有梁兮維鯉維魴沂之兩厓兮有棗樹桑居沂之人<lb/>
兮寛裕而善良古之人古之人兮翺翔余其歸老兮沂<lb/>
之南東<lb/>
　　擇木<lb/>
　　　孔子去衛歎曰鳥能擇木木豈能擇鳥乎予將<lb/>
<pb n="KR4h0100_WYG_004-3a"/>
　　　去楚而適呉越竊有感於斯言故作擇木<lb/>
提提兮飛鳥翔而集兮于木塲有委粟兮而予之不欲<lb/>
樊則有棘兮非予之樂鷙則不仁曾莫予毒又集于陵<lb/>
毋墜于矰豈不知兮有命嗟今之人兮不仁<lb/>
　　東里<lb/>
葛之漫漫毋敗我垣河水之清毋齧我稻田予甚勞苦<lb/>
彼黔不知予將遂歸其畬其菑東里之老聞予言而嘻<lb/>
予曰歸哉<lb/>
<pb n="KR4h0100_WYG_004-3b"/>
　　有樊<lb/>
有樊有樊樹予以蓀胡不蕭艾蕭艾寔繁彼繁胡治刈<lb/>
而為芻嗟人有邑曾不是圗匪予蓀之病予聞有命<lb/>
　　歸來<lb/>
有悸孺子衣之狐裘匪予之病予以為仇既撰予杖升<lb/>
望于丘江不可涉夕具予舟<lb/>
　　桐江<lb/>
朝取鱣與鮪莫取魴與鱮賦民無令困革盡毛安處我<lb/>
<pb n="KR4h0100_WYG_004-4a"/>
欲言之大將軍大將軍不見省奈何減民田租將軍出<lb/>
乘大馬入乘髙車<lb/>
　　滁水<lb/>
滁水兮滔滔其坎兮有蛟謂子兮無濟遂濟兮無匏使<lb/>
予兮心怓其幽兮有虎啄害人兮不吐謂子兮無斧又<lb/>
無兮强弩曾是兮弗顧獨奈何兮而逢其怒<lb/>
　　隴頭水<hi>周到坡</hi>
隴頭水嗚咽鳴行人聴斷腸聲隴頭水鳴嗚咽行人淚<lb/>
<pb n="KR4h0100_WYG_004-4b"/>
眼中血山月薄塞雲低行人到此心傷悲世間萬水東<lb/>
流去隴水分流獨向西<lb/>
　　江橋樹<hi>阮魯瞻</hi>
江橋樹荏苒年華暮迎得行人來送得行人去落葉成<lb/>
秋風行人在何處<lb/>
　　次韻<hi>鄧彧之</hi>
江橋樹日日斜陽暮春風吹落花半隨流水去花落有<lb/>
盡時水流無盡處<lb/>
<pb n="KR4h0100_WYG_004-5a"/>
　　悲寒風<hi>張翥</hi>
夜漫漫風凛凛嚴霜下寒更甚狐鳴鬼嘯有今夕倉卒<lb/>
劍㦸生髙枕神光墮地摧白虹嗚呃英䧺淚空飲<lb/>
　　一馬圗<hi>貢師泰</hi>
鐵喙騧連錢騘何年墮影江水中蒲梢西來八尺龍天<lb/>
閑十二為爾空五花雲錦吹東風<lb/>
　　言體<lb/>
　託物興喻辭多引用而復斷以已意若揚子法言莊<lb/>
<pb n="KR4h0100_WYG_004-5b"/>
　周寓言宋玉大言皆言也詩家亦有此題今因題得<lb/>
　詩就詩命體其篇什多有可録者故立言體以備觀<lb/>
　者之采擇云<lb/>
　　寓言<hi>徐甫</hi>
苦樂有𡨕定結髪與君婚中道棄我去白馬駕華軒燕<lb/>
趙足佳麗呉楚多嬋媛妾自守空房蠨蛸網妾門妾身<lb/>
當自愛敢謂君少㤙<lb/>
　　雜言<hi>林清源</hi>
<pb n="KR4h0100_WYG_004-6a"/>
大樸本淳黙結繩已多端書契起百偽千載不復旋大<lb/>
道日已降支離競各言安得萬喙寂俗厚如古先仍當<lb/>
廢簡牒置我六籍前<lb/>
禮樂設空器詩書無全經仲尼既已矣沮溺不耦耕誰<lb/>
能笑庖犧今亦無負苓我欲觀馬圗黄河清未清<lb/>
東家陶苦窳適市日十千西家琢瑚璉待賈二十年材<lb/>
輕信易售器重良自憐世事每如此古今無不然<lb/>
吾嘗觀四時亦復悲草木秋風落人間百卉不敢緑豈<lb/>
<pb n="KR4h0100_WYG_004-6b"/>
無岩谷英粲粲若松菊但得根本堅自然耐幽獨<lb/>
　　春日雜言<hi>揭奚斯</hi>
日月朝朝新何物能獨乆常恐天與地變化忽已朽東<lb/>
風闖然來茫茫浩無首起視桃李樹睒豔一非舊如何<lb/>
揚子雲冺黙空自守<lb/>
朝出城西門孤墳何穹窿䧺狐竄其西脩蛇出其東云<lb/>
昔有狂士七尺材且䧺平生無所頼屠狗涉春冬一朝<lb/>
際風塵身貴位益崇死生好惡間咄唶生秋風氣驕日<lb/>
<pb n="KR4h0100_WYG_004-7a"/>
慿陵家國兩蒿蓬子孫分散盡空有牛羊蹤<lb/>
羃歴楊栁枝䝉茸春草齊夭夭誰家婦采桑臨路岐零<lb/>
露霑其裳蛛絲罥其衣樹髙身苦弱蠶饑行復遲辛苦<lb/>
事姑嫜宿昔减容輝見者皆嘆息此心知獨誰良人日<lb/>
暮至醉問爾何為<lb/>
啁啁田間雀啄啄常不給春水日巳深網羅復相及既<lb/>
無養生具日夕湯火急多謝雲間禽無為自覊縶<lb/>
祝融九千丈瀟湘地底流洶湧洞庭野崩騰江漢秋上<lb/>
<pb n="KR4h0100_WYG_004-7b"/>
有飛仙人身披紫雲裘昔者常相遇渺若乘丹丘同歌<lb/>
黄鶴渚共醉岳陽樓思之忽不見獨立悵悠悠<lb/>
我有琅玕草欲贈江東客出門道路長巻袂空歎息靈<lb/>
苖世所尚良士余所惜神仙無千年耿耿誰復識<lb/>
五嵗能讀書十嵗能賦詩十五事逺遊三十無所為既<lb/>
乖俯仰責復為隣里欺生計日已踈世態多瑕疵煌煌<lb/>
金張門徒𨽻皆光輝日晏賔客集軒車如風馳一笑擲<lb/>
千金片言委黄泥齊生獨抱瑟來徃空逶迤<lb/>
<pb n="KR4h0100_WYG_004-8a"/>
　　齋居雜言<hi>何榮祖</hi>
名教無窮樂真知在暮年中庸萬事畢太極一心全世<lb/>
事頻觀易人情靜看天興來時有句率爾亦飄然<lb/>
　　續絃言<hi>楊維楨</hi>
麟角煑為膠續絃絃在弓丁寜弦上箭莫射孤飛鴻<lb/>
　　買妾言<lb/>
買妾千黄金許身不許心使君聞有婦夜夜白頭吟<lb/>
　　詞體<lb/>
<pb n="KR4h0100_WYG_004-8b"/>
　感觸事物託於文章謂之辭若燕射辭士冠禮祝辭<lb/>
　皆古辭也秋風辭白紵辭皆樂府辭也今名雖同而<lb/>
　詞則異但因其題而備其體云爾<lb/>
　　去婦詞<hi>揭奚斯</hi>
　　　江東有一士子留都下三年適娶一貴人女為<lb/>
　　　妻乆乃知其已有妻子矣一夕逃去因托去婦<lb/>
　　　為之詩非徒欲傳其事抑以示風戒云爾<lb/>
輕合鮮義終茍容希禮遇逺結萬里昏多為才名誤始<lb/>
<pb n="KR4h0100_WYG_004-9a"/>
與君結好不知君有婦有女嫁他人俱懷託遲暮青青<lb/>
墻下草生死墻下路姢姢道傍花零落無處所女子失<lb/>
其身何以保貞素既乖百年意百年誰能度對鏡空悲<lb/>
唶中心良難訴浮萍難為託一本無兩附棄舊屬新歡<lb/>
新歡漸成故寜當中路折莫被他人去寧老阿母傍不<lb/>
受他人妬騰身出房闥兩絶無復顧所願嫁他人甘心<lb/>
西山樹<lb/>
　　去婦詞<hi>趙半閒</hi>
<pb n="KR4h0100_WYG_004-9b"/>
　　　里有孀婦子不檢而無室既疾病乃亟為娶且<lb/>
　　　命之曰為汝娶為宗祀計也未幾死而子竟違<lb/>
　　　母言尋出其婦婦以衰麻在身義不得去被迫<lb/>
　　　逐不可留因為詩以寫懐<lb/>
落葉不返柯去婦無歸年斂袂出故幃獨影心悽然君<lb/>
心紙鳶飛萬里難拘牽妾如鬢邉花未衰先棄捐憶昔<lb/>
初嫁君姑病在床前嵗月能幾何衰麻奉姑筵妾今辭<lb/>
門去撫棺淚如泉九原㑹有知當為去婦憐<lb/>
<pb n="KR4h0100_WYG_004-10a"/>
　　毛女詞<hi>楊維楨</hi>
海腥風吹腐龍華隂毛竹藏雙魚<hi>叶濃</hi>宫中雨露不可食<lb/>
啖松啖栢留春容乘彤雲挾紅霧十二峯頭度朝暮衣<lb/>
沐雨鬟櫛風槲葉楚楚山華紅秦宫舊鏡掩明月咸陽<lb/>
目送雙飛鴻<lb/>
　　彭郎詞<lb/>
番之湖兮雲水杳萬頃晴波淨如掃相逢漁子問二姑<lb/>
大姑不如小姑好小姑昨夜巧粧束新月半痕玉梳小<lb/>
<pb n="KR4h0100_WYG_004-10b"/>
彭郎欲娶無良媒飛向廬山尋五老五老頽然不肯起<lb/>
彭郎怒踢香爐倒彭郎彭郎歸去來陶令門前烟樹曉<lb/>
　　龍王嫁女詞<lb/>
　　　海中有大小龍拔水而飛雷車挾之以行者海<lb/>
　　　老謂之龍王嫁女故賦此詞補龍姑樂府<lb/>
小龍啼春大龍惱海田雨落成砂砲天呉擘山作海道<lb/>
鱗車魚馬紛來到鳴鞘聲隠珮鏘琅瓊姬玉女桃花粧<lb/>
貝宫夫人笄十八新嫁南山白石郎西來態盈慶春壻<lb/>
<pb n="KR4h0100_WYG_004-11a"/>
結子蟠桃不論嵗秋深寄字湖龍姑蘭香廟下一雙魚<lb/>
　　古促促詞<hi>張翥</hi>
促促何促促丈夫生兒美如玉長成逰蕩不思歸令我<lb/>
隻身守空屋不願汝學班定逺不願汝學馬相如定逺<lb/>
生不入玉闗相如死不還成都但如塞翁父子長相保<lb/>
得馬失馬何足道又如龎公携家隠鹿門遺安遺危俱<lb/>
不論貴而衣貂不如貧而緼枲離而食肉不如聚而飲<lb/>
水身雖促促心得寛為汝白頭屋中死<lb/>
<pb n="KR4h0100_WYG_004-11b"/>
　　征夫詞<hi>鎦祁</hi>
頑雲漠漠秋天黑冷雨瀟瀟和雪滴途中騎士衣裳單<lb/>
半夜銜枚赴靈壁中州近嵗雨雪多只因戎馬窺黄河<lb/>
將軍錦帳衣千襲馬上揮鞭傳令急但令飽煖度朝夕<lb/>
一死沙塲吾不惜九重日望凱歌歸安知中路行逶迤<lb/>
願將舞女纒頭錦添作征人身上衣<lb/>
　　征婦詞<lb/>
青燈熒熒照空壁綺忩月上莎雞泣良人塞上逺從軍<lb/>
<pb n="KR4h0100_WYG_004-12a"/>
獨妾深閨長太息憶初癡小嫁君時謂君不晚擁旌麾<lb/>
如何十載尚輿𨽻東屯西戍長奔馳秋風戎馬臨闗路<lb/>
千里持矛闗上去公家事急將令嚴兒女私情那得顧<lb/>
恨妾不為金鞞靫在君腰下隨風埃恨妾不為龍泉劍<lb/>
在君手内飛光燄慕君不得逐君行翠袖斑斕空血染<lb/>
君不見重瞳鳯駕㳺九疑蒼梧望斷猶不歸况今沙塲征<lb/>
戰地千人同去幾人回君回不回俱未見妾心如石那可轉<lb/>
　　秋胡妻詞<hi>王餘慶</hi>
<pb n="KR4h0100_WYG_004-12b"/>
桑顛日射黄金枝桑間美人白玉肌採桑盈筐郎未歸<lb/>
東風吹涙濕羅衣郎未歸在逺道妾尚少兮親已老郎<lb/>
心如蘖妾如丹富貴應須到家早採桑待露晞養蠶圗<lb/>
得絲生男且富貴甘㫖當及時千金却為一笑資倚閭<lb/>
日暮無窮悲願嫁反哺烏不忍見秋胡<lb/>
　　文瑞圖<hi>揭奚斯</hi>
　　　常徳之龍陽居多蜀士祠事梓潼君甚嚴祠前<lb/>
　　　有池曰景星凡蓮花葉並蒂則居人登第好事<lb/>
<pb n="KR4h0100_WYG_004-13a"/>
　　　者寫以為圖邀余賦此<lb/>
蓮花復蓮葉並蒂更連莖並葉已不見三花兩花更有<lb/>
情如何與人作嘉瑞偏向龍陽水底生龍陽家事梓潼<lb/>
君花花葉葉梓潼神好在龍陽士汝但讀書更<hi>缺</hi>
花為葉汝莫論<lb/>
　　和東坡四時詞<hi>劉詵</hi>
燕子輕寒生院落佳人自巻猩紅幕樓頭風細墮楊花<lb/>
簾下日長添繡蕚纈紋酒暈透瓊肌雙陸初嬴笑問誰<lb/>
<pb n="KR4h0100_WYG_004-13b"/>
閒綰同心當户立不知花影滿春衣<lb/>
幕波㣲皺迴廊永酒闌手枕珊瑚冷槐影横堦午簟凉<lb/>
榴花滿地風簾靜梅酸未試意先顰倦拂琵琶撥未勻<lb/>
紈扇半閒氷盌凍翠禽兩兩下窺人<lb/>
瓶浸雙頭蓮顆緑畫闌閑却青奴竹㣲凉半下水晶簾<lb/>
坐看踈螢度髙屋夜靜樓風時動扃隔墻一葉落虚庭<lb/>
血色鴛羅裁未就月明處處起砧聲<lb/>
燭暗睡消聞畫角玉盆脂水紅氷薄深户無風繡幄垂<lb/>
<pb n="KR4h0100_WYG_004-14a"/>
小缾一片梅花落轆轤隔屋聲咿啞雲母香猊暈宿霞<lb/>
報道巻簾寒霧重午粧纔試翠鈿花<lb/>
　　宫詞四景<hi>薩都拉</hi>
玉溝漲暖緑潺潺風細時聞響珮環芳草宫門金鎻合<lb/>
栁花簾幕玉鈎閑夢回繡枕聞黄鳥困倚雕闌看白鷴<lb/>
落盡海棠天不管脩眉凝恨鎻春山<lb/>
日長縫就縷金衣髙栁風清拂翠絲閒倚小樓題畫扇<lb/>
但聞别院笑彈棊主家恩愛有時盡賤妾心情無限思<lb/>
<pb n="KR4h0100_WYG_004-14b"/>
又擬晚凉新浴罷琵琶自撥斷腸詞<lb/>
宫溝水淺不通潮凉露瑶階濕翠翹天逺不聞青玉佩<lb/>
月明偷㺯紫鸞簫正宫夜短羊車近别院秋深鶴駕遥<lb/>
却把閒情望牛女銀河烏鵲早成橋<lb/>
悄悄深宫不見人倚門唯見石麒麟芙蓉帳冷愁長夜<lb/>
翡翠簾垂隔小春天逺難通青鳥信瓦寒欲動白龍鱗<lb/>
夜深怕有羊車到自起籠燈照雪痕<lb/>
　　宫詞<hi>馬祖常</hi>
<pb n="KR4h0100_WYG_004-15a"/>
華清水殿繡夫容金鴨香銷寳帳重竹葉羊車來别院<lb/>
何人空聴景陽鍾<lb/>
銀床井冷露漙漙半臂薰衣釧辟寒不恨長門冬夜永<lb/>
小奴休報襪羅單<lb/>
長門月轉漏聲催自熨寒衣減帶圍休怕官家嫌體弱<lb/>
細腰曾是楚王妃<lb/>
合宫舟泛濯龍池端午爭懸百綵絲新賜承恩脂粉磑<lb/>
上陽不敢妬蛾眉<lb/>
<pb n="KR4h0100_WYG_004-15b"/>
繭舘繰絲濕翠翹夫人纖指織龍綃羅襦雙珮清晨響<lb/>
只恐君王有晏朝<lb/>
八姨粉翠錫千緡脂盝新粧百寳勻白髮上陽宫女老<lb/>
補衣重拆繡麒麟<lb/>
夘酒㣲㣲解宿酲催花羯皷報新聲君王好錫承恩宴<lb/>
辛苦邉頭百將營<lb/>
露蘭研粉壽陽粧奩内新燒百刻香圓舌教成鸚鵡語<lb/>
偷將玉笛送寜王<lb/>
<pb n="KR4h0100_WYG_004-16a"/>
銀河七夕度雙星桐樹逢秋葉未零萬嵗君王當宁立<lb/>
妾身不顧命如萍<lb/>
花氣蒸霞淑景明望仙樓上看彈鶯李謩吹笛宫墻外<lb/>
學得梨園第幾聲<lb/>
　　又<hi>鄧元宏</hi>
淡月輕寒透碧紗宫屏殘夢曉啼鴉春風不管愁深淺<lb/>
日日開門掃落花<lb/>
　　又<hi>楊維楨</hi>
<pb n="KR4h0100_WYG_004-16b"/>
　　　宫詞詩家之大香奩也不許村學究語為本朝<lb/>
　　　宫詞者多矣或拘於用典故又或拘於用國語<lb/>
　　　皆損詩體天厯間余同年薩天錫善為宫詞且<lb/>
　　　索余和什通和二十章今存十二章<lb/>
雞人報曉五門開鹵簿千官泊虎䑓天上駕鵞先有信<lb/>
九重鸞駕上都迴<lb/>
開國遺音樂府傳白翎飛上十三弦大金優諫闗卿在<lb/>
伊尹扶湯進劇編<lb/>
<pb n="KR4h0100_WYG_004-17a"/>
海内車書混一時奎章御筆寫烏絲朝來中貴傳宣急<lb/>
南國宫娥拱鳯池<lb/>
薰風殿閣日初長南貢新來荔子香西邸阿環方病齒<lb/>
金籠分賜雪衣娘<lb/>
宫錦裁衣錫聖恩朝來金榜揭天門老娥原是南州女<lb/>
私喜南人擢殿元<lb/>
出幸和林幄殿寛鉤麗女侍婕妤官君王自賦昭君曲<lb/>
勑賜琵琶馬上彈<lb/>
<pb n="KR4h0100_WYG_004-17b"/>
后土瓊仙屬内家揚州從此絶名花君王題品容誰並<lb/>
蕚緑宫中蕚緑華<lb/>
十二瓊樓浸月華桐花移影上窻紗簾前不挿鹽枝竹<lb/>
臥聽金羊引小車<lb/>
金屋秋深露氣凉宫監乆不到西廂丁寜莫竊寜哥笛<lb/>
鸚鵡無情説短長<lb/>
露氣夜生鳷鵲樓井梧葉葉巳知秋君王只禁宫中蠱<lb/>
不禁流紅出御溝<lb/>
<pb n="KR4h0100_WYG_004-18a"/>
十三宫女善詞章長立君王玉几傍阿婉有才還有累<lb/>
宫中鸚鵡啄條桑<lb/>
蛾眉矉處不勝秋長帶芙蓉小苑愁肯為君王通一笑<lb/>
羽書烽火誤諸侯<lb/>
　　春宫詞<hi>薩都拉</hi>
深宫盡日垂簾箔别殿何人奏玉箏白面内人無一事<lb/>
隔花時聴打毬聲<lb/>
　　秋宫詞<lb/>
<pb n="KR4h0100_WYG_004-18b"/>
清夜宫車出建章紫衣小隊兩三行石闌干外銀燈過<lb/>
照見芙蓉葉上霜<lb/>
　　春宫詞<hi>顧濟</hi>
蘭徑香銷玉輦蹤梨花不肯負春風緑窻深鎻無人見<lb/>
自碾朱砂養守宫<lb/>
　　古長信秋詞<hi>甘立</hi>
缺月流光入綺䟽金壺傳箭夢回初秦䑓彩鳯無消息<lb/>
桂影空閒十二除<lb/>
<pb n="KR4h0100_WYG_004-19a"/>
輦路青苔雨後深銅魚雙鑰晝沉沉詞臣還有相如在<lb/>
不得當時買賦金<lb/>
　　錦瑟詞<hi>趙復</hi>
歌珠檀板楚王宫伴醉花間拾落紅鐵馬北來人事改<lb/>
不知隨水定隨風<lb/>
　　西湖竹枝詞<hi>楊維楨</hi>
　　　竹枝本夜郎之音依聲製辭實起劉朗州辭若<lb/>
　　　鄙陋而發情止義則有風人騷子之遺意然則<lb/>
<pb n="KR4h0100_WYG_004-19b"/>
　　　製竹枝者不猶愈與今樂府製湖中曲者多矣<lb/>
　　　而未有補竹枝之缺故余補十章更率能言之<lb/>
　　　士繼之<lb/>
蘇小門前花滿株蘇公堤下水平湖南官北使須到此<lb/>
江南西湖天下無<lb/>
家住西湖新婦磯勸郎休唱縷金衣琵琶本是韓憑木<lb/>
彈作鴛鴦一處飛<lb/>
湖口行雲湖日隂湖中斷橋湖水深行雲無心似郎意<lb/>
<pb n="KR4h0100_WYG_004-20a"/>
斷橋有柱是奴心<lb/>
勸郎休上南髙峯勸郎休上北髙峯南髙峯雲北髙雨<lb/>
雲雨相隨惱殺儂<lb/>
石新婦下水連空飛來峯前山萬重妾死甘為石新婦<lb/>
蕭郎或似飛來峯<lb/>
片言許郎金石剛阿奴不是野鴛鴦為郎歌舞為郎死<lb/>
不惜真珠成斗量<lb/>
望郎一朝又一朝信郎信似錢塘潮錢塘潮信有時失<lb/>
<pb n="KR4h0100_WYG_004-20b"/>
臂上守宫無日消<lb/>
水仙廟下是儂樓樓前有儂蓮葉舟行人苦道横波急<lb/>
不載行人西渡頭<lb/>
採蓮能歌歌莫愁因學吹笛唱梁州不識黄雲隴水怨<lb/>
吹作大堤楊栁秋<lb/>
奴家即在西塍頭不比春風蘇小愁人道西湖女淫苦<lb/>
安得有此青陵丘<lb/>
　　又<hi>郯韶</hi>
<pb n="KR4h0100_WYG_004-21a"/>
闌鎻六橋春水深鴛鴦鸂鶒蕩人心吴兒生長自吴語<lb/>
却向船頭學楚吟<lb/>
壚頭三月春酒香門前楊栁萬條長憑郎醉後休折斷<lb/>
留待重來繫馬韁<lb/>
楓篁嶺頭西日暉青龍港口新月㣲放船過去還蚤在<lb/>
待奴一道夜歌歸<lb/>
湖上荷花嬌欲語湖中女兒木蘭舟荷花折得渾自好<lb/>
只恐荷盤不耐秋<lb/>
<pb n="KR4h0100_WYG_004-21b"/>
蘇堤寺堤一徑同春花秋月長相逢白面少年不相識<lb/>
笑擲金錢喚阿儂<lb/>
　　又<hi>陶孟愷</hi>
江邉雲寒楓葉秋望郎郎上西江頭舟行千里是郎去<lb/>
水流千里是奴愁<lb/>
湖邉採蓮逢小姑阿郎捕魚饑渴無勸郎髙歌白苧舞<lb/>
為郎沽酒青玉壺<lb/>
　　又<hi>康耑</hi>
<pb n="KR4h0100_WYG_004-22a"/>
南髙峯頭雲未開北髙峯頭雨頻催為雲為雨幾時了<lb/>
醉裏相期夢裏來<lb/>
合歡釵頭雙荔支同心結得能幾時蓮莖有刺郎解折<lb/>
蓮子有心奴自知<lb/>
拍湖春水段家橋紫額湘簾碧玉簫橋邉楊柳為誰苦<lb/>
牽惹風光千萬條<lb/>
　　又<hi>張世昌</hi>
秦皇石頭三丈髙云是秦皇繫船標阿奴心似繫船石<lb/>
<pb n="KR4h0100_WYG_004-22b"/>
浪打風吹石不揺<lb/>
奴住西湖日日愁郎家只在淛江頭阿誰移得孤山去<lb/>
長使江湖一處流<lb/>
六橋橋上望西湖望見呉王舊姑蘇西施不為吴王死<lb/>
又載扁舟歸越都<lb/>
昨夜雨晴溪水深雞頭菱角滿湖隂勸郎試剥新蓮子<lb/>
菂菂中間有苦心<lb/>
　　又<hi>信道原</hi>
<pb n="KR4h0100_WYG_004-23a"/>
湖東日脚欲没山湖西月出牙梳彎南北兩峯船裏看<lb/>
恰似阿奴雙髻鬟<lb/>
東邉髙樓紅紫開西邉青山翠成堆呉兒蕩槳浪花裏<lb/>
相賽唱歌船去來<lb/>
　　又<hi>宇文子貞</hi>
赤欄橋低宫栁斜粉墻短短阿誰家女郎恰抱琵琶出<lb/>
早有小船來賣花<lb/>
奴唱呉歌郎扣舷明朝郎去有誰憐恨殺呉山遮望眼<lb/>
<pb n="KR4h0100_WYG_004-23b"/>
不見江頭郎去船<lb/>
斷霞洒洒魚尾紅清唱一聲湖山東阿奴只在繡簾裏<lb/>
隔着荷花無路通<lb/>
湖裏茭青日日多蘇小門前無客過今來古徃只如此<lb/>
休説當年賈八哥<lb/>
湖上交秋風露凉湖中蓮藕試新嘗蓮心恰似妾心苦<lb/>
郎意爭似藕絲長<lb/>
菱花菱葉間水葓采蓮入港與郎逢勸郎挾彈休打鴨<lb/>
<pb n="KR4h0100_WYG_004-24a"/>
鴛鴦飛起杳無蹤<lb/>
孤山山上野梅開折花傍水傾金杯摠道梅花天下白<lb/>
秖似渠奴傅粉腮<lb/>
　　又<hi>吴禮</hi>
不愛郎君紫綺裘不愛郎君珊瑚鈎永求同生願同死<lb/>
化作蓮花長並頭<lb/>
　　又<hi>貢師泰</hi>
芙蓉葉底雙鴛鴦飛來飛去在横塘人生多少不如意<lb/>
<pb n="KR4h0100_WYG_004-24b"/>
水逺山長難見郎<lb/>
葛嶺西邉師相宅潭潭府第欲連雲别買樓船過湖去<lb/>
可曾看見岳王墳<lb/>
　　又<hi>丁復</hi>
上塘楊栁下塘隂阿郎愛人不愛金塘水西來東入海<lb/>
水深不似阿儂深<lb/>
栁葉如眉枝似腰贈郎輒挽最長條條長即與儂心逺<lb/>
不是為儂春態嬌<lb/>
<pb n="KR4h0100_WYG_004-25a"/>
錢塘潮來兩岸平錢塘潮落江月明錢塘女子新樓閣<lb/>
夜半吹簫鸞鳯鳴<lb/>
郎愛捕魚儂織蓑勸郎不必要登科一家賣魚得食少<lb/>
一官懸魚憂患多<lb/>
　　竹枝詞<hi>陶孟愷</hi>
白鹽山下水流急白帝城邉楓葉稀唱斷竹枝人不見<lb/>
山頭月落鷓鴣飛<lb/>
　　小㳺仙詞<hi>張翥</hi>
<pb n="KR4h0100_WYG_004-25b"/>
清華公子並騎龍直過蓬萊第一峯親見海中城闕好<lb/>
半栽玉樹半芙蓉<lb/>
五色烟中玉女窻鳯歌鸞舞一雙雙除是飛瓊方教得<lb/>
紫簫吹徹不成腔<lb/>
來不分明去不言紅椒花露濕粧痕巫娥已隨夢魂斷<lb/>
十二碧峯愁暮猿<lb/>
月圃羣芬次第開步前紅露下瑤堦摴蒱偶共真妃博<lb/>
賭得雙頭白燕釵<lb/>
<pb n="KR4h0100_WYG_004-26a"/>
道人寄我紫邏山時復賣藥來人間<hi>缺</hi>潭薄晚有龍鬬<lb/>
滿谷濕雲無路還<lb/>
五嶽真官立帳前露蕪香<hi>缺</hi>落瓊筵夜深醮罷各歸去<lb/>
一一馬聲嘶上天<lb/>
美人臨水笑相邀自解羅巾擲作橋同覔雲間仙伴侣<lb/>
杏花壇上聴吹簫<lb/>
月帳新開蕋輦過桂花凉露洒天河雙星一夜叙離别<lb/>
狼籍碧蓮秋露多<lb/>
<pb n="KR4h0100_WYG_004-26b"/>
　　又<hi>楊維楨</hi>
青旄節衛翠雲軿按部東行過赤城龍女遺珠雞卵大<lb/>
結為雙珮賜方平<lb/>
若木西來赤岸東白金城闕碧珠宫天家令急不敢住<lb/>
折得五花歸飯龍<lb/>
東逾弱水赤流深夜得桃都息羽旌地底日迴天上出<lb/>
金雞如鳯自交鳴<lb/>
金蛾蕋生瑤水隂錦駝鳥鳴珠樹林上皇敕賜龍色酒<lb/>
<pb n="KR4h0100_WYG_004-27a"/>
天樂五雲流玉音<lb/>
麻姑今夜過青丘玉醴催斟白玉舟莫向外人矜指爪<lb/>
酒酣為我擘箜篌<lb/>
女郎兩兩白玉床對博宛在橘中央青城不賭熊盈襪<lb/>
閒賭蕭家雙鳯凰<lb/>
蓮葉舟髙河漢垂黄姑玉女㑹佳期玉清乆入衙城洞<lb/>
莫遣成都賣卜知<lb/>
道人得道輕骨毛飛度海水能千遭明朝挾至兩浮島<lb/>
<pb n="KR4h0100_WYG_004-27b"/>
卧㸔滄洲戲六鰲<lb/>
青丘書隨雷電亡尚作草木蟲魚荒問渠甲子不能記<lb/>
但指緑睛雙眼方<lb/>
天上良常宫又成文章只數老𤣥卿五雲閣吏亦謫世<lb/>
牛鬼少年專盛名<lb/>
日落海門吹鳯匏須臾海水沸如炮船頭處女來聴曲<lb/>
知是洞庭千嵗蛟<lb/>
當時笑我去學仙汝但求金與求田不知昨夜城頭鶴<lb/>
<pb n="KR4h0100_WYG_004-28a"/>
問汝無人識墓阡<lb/>
　　炮烙詞<lb/>
炮烙復炮烙是不還是不終殺讒人虎不殺羑中囚<lb/>
　　放麑詞<lb/>
母麑急麑子獵人眎如傷太子奔城父君王赦奮陽<lb/>
　　北郭詞<lb/>
𤓰田不納履北郭讒招汚覆鼎重開日宫中殺破<hi>缺</hi>
　　俠客詞<lb/>
<pb n="KR4h0100_WYG_004-28b"/>
未許全交死全身報國仇太阿飛出匣欲取賈充頭<lb/>
　　劍客詞<lb/>
丈夫萬人敵拙計哂荆軻昨夜西征去生擒李左車<lb/>
　　三閣詞<lb/>
江南龍虎氣樓閣照金銀望見長安道不知塵汚人<lb/>
　　摘𤓰詞<lb/>
黄臺八𤓰熟𤓰熟瓞綿綿惟有大𤓰好狐來𤓰巳穿<lb/>
　　食桃詞<lb/>
<pb n="KR4h0100_WYG_004-29a"/>
二桃陷忠勇晏子設危謀半桃陷姑息彌子復誰尤<lb/>
　　緑珠詞<lb/>
井底生明月樓前墜寳星年年金谷草春入美人青<lb/>
　　楊栁詞<lb/>
楊栁董家橋鵞黄幾萬條行人莫到此春色易相撩<lb/>
長條一丈長長似紫絲韁長條挽易斷五馬過横塘<lb/>
　　擬雪詞<lb/>
小姑善擬雪擬雪廣寒髙剪落孀娥髮紛飛玉兎毛<lb/>
<pb n="KR4h0100_WYG_004-29b"/>
　　繫馬詞<lb/>
誰繫西枝馬馬嘶花亂飛花飛猶自可莫遣折花枝<lb/>
　　去妾詞<lb/>
萬里戎裝去琵琶上錦韉傳來馬上曲猶唱想夫憐<lb/>
　<lb/>
　<lb/>
　<lb/>
　元詩體要巻四<lb/>
</p>
<p>
</p>
  </div>
<div>
                <head>元詩體要巻五</head>
    <p>
<pb n="KR4h0100_WYG_005-1a"/>
欽定四庫全書<lb/>
　元詩體要巻五　　　　　明　宋公傳　編<lb/>
　　歌體<lb/>
　猗迂抑揚永言謂之歌有髙下之節誦之使人興起<lb/>
　若君臣之賡歌五子接輿滄浪之歌見於經傳非擊<lb/>
　壤卿雲之比讀者不可以不察觀所取者尤見古今<lb/>
　之不同也<lb/>
　　西山歌<hi>李存</hi>
<pb n="KR4h0100_WYG_005-1b"/>
西山有廬以我逶迤東田有稌以我療饑春之日宜桑<lb/>
為父母裳冬之日宜酒為父母壽<lb/>
　　范増撞玉斗歌<hi>陳泰</hi>
鴻門醉兮幙張黑雲壓兮芒碭臣令莊兮起舞伯何為<lb/>
兮誤莊重瞳兮日光髙凖兮龍章風塵澒洞兮誰虜誰<lb/>
王我所惜兮謂王之玦臣事不濟兮心與斗裂嗚呼爾<lb/>
為漢蔽兮為忠臣千秋萬嵗兮爾楚無人<lb/>
　　虞美人夜泣歌<lb/>
<pb n="KR4h0100_WYG_005-2a"/>
星熒熒兮隕空淚灑灑兮帳中妾生誤王兮妾死無從<lb/>
天若祚項兮天迴楚風王乘騅兮為龍妾埋骨兮江東<lb/>
　　東山棹歌上克齋董先生<hi>陳孚</hi>
東山之水兮其流湯湯秋風起兮白蘋飄香有美人兮<lb/>
芙蓉裳葺荷屋兮䟽以杜衡雲依依兮時在旁昔與雲<lb/>
出兮霖八荒今與雲歸兮一竿滄浪睇乾坤兮淡無光<lb/>
寜緑蓑兮遺金章嗚呼安得從之兮徜徉<lb/>
東山之水兮飛白漚白漚飄飄兮天光不流有美一人<lb/>
<pb n="KR4h0100_WYG_005-2b"/>
兮蓮葉舟舟之來兮風颼颼舟之去兮荻花滿洲藐將<lb/>
驂兮飛虬紫紅竿兮北斗為鈎引六鰲兮歸墟之丘嗚<lb/>
乎安得從之兮遨逰<lb/>
　　飛蓬亭歌<lb/>
江南澤國多烟水年少輕身作逰子邇來衰老畏奔馳<lb/>
忽作飛蓬平地起飛蓬主人人中仙曾乘千斛凌風船<lb/>
船頭畫鼓催行酒船尾紅粧歌采蓮收篙巻綸今尚樂<lb/>
却悔從前風浪惡青雲裘褐一漚身白髮山林五湖客<lb/>
<pb n="KR4h0100_WYG_005-3a"/>
我來花霧紅霏霏此蓬如山何處飛但當共坐索酩酊<lb/>
溪堂過雨春魚肥君不見鴟夷名成滄海去富貴畏人<lb/>
如脱兎又不見羊裘釣客桐江上一出張皇動天象何<lb/>
如主人飛蓬亭上飲醒與客吟酣即寢寢酣忽作江南<lb/>
夢風雨漂搖蓬不動<lb/>
　　弔故宫<hi>杜瑛</hi>
月上觚稜椒壁濕饑烏啄碎琅玕石刼灰飛盡海揚塵<lb/>
廢殿荒臺土花碧洛陽書生汴梁客一夜春風頭欲白<lb/>
<pb n="KR4h0100_WYG_005-3b"/>
尊中頼有酒如泉醉倚寒窻破愁寂<lb/>
　　岳王墓<hi>韓中村</hi>
妖星墮地芒角赤龍劔悲吼風蕭瑟中原王氣挽不回<lb/>
將軍一死鴻毛擲秦家小兒真戲劇播弄造化搖樞極<lb/>
指讎為親忠為逆隻手上遮天眼力九闗茫茫隔天日<lb/>
無由下燭臣愚直臣愚萬死不足惜國恥未湔猶憤激<lb/>
古墳埋寃血空碧風雨年年土花蝕我恐精忠埋不得<lb/>
白日英魂土中泣請將衰骨斵出荒苔痕獻作吾皇補<lb/>
<pb n="KR4h0100_WYG_005-4a"/>
天石<lb/>
　　蘇小小歌<hi>辛文房</hi>
東流水底西飛魚銜得錢塘紋錦書幾回錯認青驄馬<lb/>
著處閒乘油壁車鸚鵡杯殘春樹暗蒲萄衾冷夜窻虚<lb/>
蓮子種成南北岸苦心相望欲何如<lb/>
　　幼輿折齒歌<hi>羅磵谷</hi>
秋衫未成錦機語棠梨半花鳯一羽象床雪綜小龍梭<lb/>
細冗銀光吐氷縷西隣郎君東海歸芙蓉半白杏雨肥<lb/>
<pb n="KR4h0100_WYG_005-4b"/>
十二闌邉説幽怨勸織南浦鴛鴦飛含蘭匿蕙無消息<lb/>
春酲彤霞漾玉色小龍呵出風雨聲奔騰觸裂雙白石<lb/>
白石國城三十六女子軍來兩城覆鸞歌猿嘯强激昻<lb/>
百户風來如箭鏃章䑓公子真豪縱復以㣲言相感動<lb/>
郎君切莫更癡心忍作甘心可人痛<lb/>
　　莫愁歌<hi>周竹坡</hi>
蓮花深紅蓮葉緑平沙月上鴛鴦宿青腰三板蘭作橈<lb/>
月下莫愁歌一曲移舟入花花轉深花深調苦難為音<lb/>
<pb n="KR4h0100_WYG_005-5a"/>
江邉夜半誰為語只有嬋娟知此心露花漸白月漸午<lb/>
刺舟自覔來時路明朝繫纜栁邉門却在夜來潮落處<lb/>
　　夢兩雛<hi>揭徯斯</hi>
阿英十二能辟纑阿牛五嵗貪讀書辟纑成縷無人織<lb/>
讀書有志令人惜汝父飄零汝母休吾親雖健俱白頭<lb/>
雨聲斷道風驚屋阿婆獨抱諸孫哭<lb/>
　　吹簫歌贈金精山人陳天佑<hi>吴漢儀</hi>
金精之山何岧嶤夜深明月凉蕭蕭中有可人好絲竹<lb/>
<pb n="KR4h0100_WYG_005-5b"/>
抱明月兮吹洞簫簫聲嗚嗚響空碧潜蛟起舞山魈泣<lb/>
含宫嚼羽妙入神月落參横朔風急曲中却憶秦樓女<lb/>
秦樓縹緲知何許鳴鳯雙飛竟不還至今遺事傳千古<lb/>
君留呉中猶未發我亦知君調殊絶明朝却賦歸去來<lb/>
吹簫還㺯金精月<lb/>
　　古劍歌為呉真人作<hi>楊載</hi>
閒閒真人藏古劍敬之如神不敢忽賔客來時求一觀<lb/>
輒有悲風起倉卒人言此是金鐵精良工煅煉乆始成<lb/>
<pb n="KR4h0100_WYG_005-6a"/>
動搖天地合變化摩蕩日月含光晶昔年有蛟起江中<lb/>
口吐烈熖燒長空下民流溺上帝怒雷電徃擊皆無功<lb/>
嘗持此劍斬蛟首流血滔滔浸廬阜傳記傳聞時既乆<lb/>
不意世間今尚有吾過下里多惡氛魍魎魑魅能食人<lb/>
請君為我絶此怪一洗宇宙長清新<lb/>
　　月氏王頭飲器歌和貫學士韻<hi>祝蕃</hi>
單于寳刀寒映雪月氏髑髏飲寃血泥丸真人辭絳宫<lb/>
麴生時能醉其骨閼氏夜帳葡萄香拍<hi>缺</hi>春霞灔秋月<lb/>
<pb n="KR4h0100_WYG_005-6b"/>
賢王起舞谷蠡歌傳飲懽呼兩耳熱燈前人影半闌殘<lb/>
燈後青燐已明滅持盃本為澆嶙峋胡為對此傷精魂<lb/>
弓蛇猶能致惑疾智瑤豈是無心人頭顱如許當速朽<lb/>
生擒誤入仇家手忍將鳴鏑射頭曼吁嗟降王亦何有<lb/>
後來漢使渃水東猶待留犁澆盟酒<lb/>
　　南北風歌<lb/>
南船順水還順風髙帆疾過如飛鴻北船逆風還逆水<lb/>
百丈牽江纔數里南船揮手謝北船不須腸斷南風前<lb/>
<pb n="KR4h0100_WYG_005-7a"/>
自縁行色有南北未必天心偏順逆明日南風換北風<lb/>
北船却與南船同<lb/>
　　木棉歌<hi>熊磵谷</hi>
秋陽收盡枝頭露烘綻青囊翻白絮田婦携筐採得歸<lb/>
渾家指作機中布大兒來覔襦小兒來覔袴半擬償私<lb/>
債半擬輸官府竹籠旋着活火熏蠧蟲母子走紛紛尺<lb/>
鐵碾出瑤空雪一弓彈破秋江雲中虚外泛搓成索晝<lb/>
夜踏車聲落落車聲纔冷催上機知作誰人身上衣小<lb/>
<pb n="KR4h0100_WYG_005-7b"/>
女背面臨風泣憶曾隨母園中拾<lb/>
　　蘇武李陵泣别圗<hi>歐陽伯恭</hi>
祁連山前箭如雨渤海岸邉羝不乳同是肝腸十九年<lb/>
白髮君歸朝故主臣心有血一斗許亦欲隨君歸釁皷<lb/>
五千健兒五千母臣若獨歸魂魄苦空將老淚寄君歸<lb/>
歸灑茂陵墳上土<lb/>
　　天馬歌<hi>揭徯斯</hi>
天子仁聖萬國歸天馬來自西海西𤣥雲披身玉兩蹄<lb/>
<pb n="KR4h0100_WYG_005-8a"/>
髙餘六尺脩倍之七度海洋身若飛海左海右雷霆隨<lb/>
天子曉御慈仁殿天風忽來天馬見龍首鳯臆目如電<lb/>
不用漢兵三十萬有徳自歸四海羡天馬來庶政平天<lb/>
子仁聖萬國清臣願作歌萬國聴<lb/>
　　又<hi>宋无</hi>
天馬天上龍駒生天漢間兩目夾明月蹄削崑崙山秣<lb/>
元氣飲沆瀣天步超人寰天公玉帝老不騎饑食虎豹<lb/>
出九闗滅滅沉沉流彗姿歘承紫霞顔黄道三十六萬<lb/>
<pb n="KR4h0100_WYG_005-8b"/>
里日馳周天去復還時乎降精渥洼中龍性變化終難<lb/>
攀天馬來瑞何朝化為龍應童謠騶虞仁獸恥在埛龍<lb/>
亦絶迹歸赤霄風沙豈無大宛種雖有八極安能超天<lb/>
馬來雲霧開天廐騕褭鳴龍媒龍媒不鳴鳴駑駘<lb/>
　　奉和效古意醉歌<hi>范梈</hi>
憶昔初年三四齡當客唯對聲泠泠夜誦漢賦一千字<lb/>
朝來千字仍心𡨕自許英年逼華蓋豈信流光不相待<lb/>
衹今四十少二年坐合立忘足悲慨我當贈君金縷羅<lb/>
<pb n="KR4h0100_WYG_005-9a"/>
君當贈我黄鵠歌呉南水逺春似畫欲行未行可奈何<lb/>
莫使風雷寄鳴鋏莫嘆羊裘墮烟雪人生萬事如春花<lb/>
璚花雖晚君須折<lb/>
　　過嘉興<hi>薩都拉</hi>
三山雲海幾千里十幅蒲帆掛秋水呉中過客不思家<lb/>
江南畫船如屋裏蘆芽短短穿碧沙船頭鯉魚吹浪花<lb/>
呉姬蕩槳入城去細雨小寒生碧紗我歌水調無人續<lb/>
江上月凉吹紫竹春風一曲鷓鴣詞花落鶯啼滿城緑<lb/>
<pb n="KR4h0100_WYG_005-9b"/>
　　過采石<hi>聶古柏</hi>
采石江頭秋月白蛾眉亭下灘聲咽繡衣玉斧曉霜寒<lb/>
同是天涯苦行客酒仙一去海生塵青山三尺埋衣巾<lb/>
清江白鳥自今古岸草汀花空復春我欲御風逰八表<lb/>
醉裏豪情覔三島閶闔雲深不可攀回首江南𢾗峯小<lb/>
　　虞美人歌<hi>楊維楨</hi>
抜山將軍氣如虎神騅如龍踏天下将軍戰敗歌楚歌<lb/>
羙人一死能自許愴惶伏劍答危主不同野雉隨仇虜<lb/>
<pb n="KR4h0100_WYG_005-10a"/>
江邉碧血吹青雨化作春芳悲漢土<lb/>
　　平原君斬美人歌<lb/>
平原君起朱樓美人盈盈樓上頭槃跚跛者彼何叟美<lb/>
人一笑槃跚愁門下士引去不可留美人髙價千金直<lb/>
千金不惜美人頭君不見帷中女兒觀跛者一笑五國<lb/>
生戈矛<lb/>
　　送日本僧太嵗歸國歌<lb/>
山為城海為池秦童子國東海垂有九一統薄海外其<lb/>
<pb n="KR4h0100_WYG_005-10b"/>
王嵗貢來珍竒太嵗子雪須眉七條掛在扶桑枝跨海<lb/>
來從震旦國之師取經徑徃西天西神杯蹋浪浪花白<lb/>
浪花作雨青天低城頭皷響城下馬嘶花袍國王接幢<lb/>
葢人從大唐國裏歸<lb/>
　　嶧山<hi>鮮于樞</hi>
東方巨鎮宗岱宗羣山列侍臣妾同西南崛起一萬仭<lb/>
却立不屈如爭雄何年天星下天宫墜地化作青芙蓉<lb/>
外如刻削中空洞閬風𤣥圃遙相通我昔東逰訪青童<lb/>
<pb n="KR4h0100_WYG_005-11a"/>
羣仙招我逰中峯悔不絶粒巢雲松失身誤落塵網中<lb/>
如今可望不可到艤舟空羨冥飛鴻神仙可學事亦晚<lb/>
安用屑屑悲秋蓬吾聞嶧陽有孤桐鳯凰鳴處朝陽紅<lb/>
安得斲為寳琴獻天子為民解愠歌南風<lb/>
　　谿山風雨圗<hi>李孝光</hi>
元氣贔屭生蛟龍銀河倒挿青芙蓉九疑正在九州外<lb/>
碧樹悄悄連丹楓上有萬古不死之明月下有掀天巨<lb/>
浪之長江有客有客陸龜䝉徃來江南成老翁天地無<lb/>
<pb n="KR4h0100_WYG_005-11b"/>
窮屢迴首放船去踏江上峯船頭十日懸青雨風抜銀<lb/>
河映東戸山隨没鶻落中原水作巴蛇走全楚向來英<lb/>
䧺定黄土空遺絹素留今古天地一合如金甌萬嵗千<lb/>
秋奉明主<lb/>
　　山中苦寒歌<hi>李坦之</hi>
深山苦寒弗可居門前積雪三尺餘隂崖一夜石脱骨<lb/>
寒溜萬瓦氷垂須道人凍臥山之麓暮熱松明煑溪緑<lb/>
山隂孤棹期不來夢入幽厓聞折竹征西將軍持短兵<lb/>
<pb n="KR4h0100_WYG_005-12a"/>
馳馬夜渡黄河氷闗東諸將面欲裂嚴光獨釣桐江雪<lb/>
　　女兒浦歌<hi>揭徯斯</hi>
女兒浦前湖水流女兒浦口過湖舟湖中日日多風浪<lb/>
湖邉人人還白頭<lb/>
大孤山前女兒灣大孤山下浪如山山前日日風和雨<lb/>
山下舟船自徃還<lb/>
　　櫂歌<hi>傳若金</hi>
河中日日水悠悠誰道人心似水流河水灣迴有時直<lb/>
<pb n="KR4h0100_WYG_005-12b"/>
人心屈曲幾時休<lb/>
去年船裏逢端午今年船裏又端陽九節菖蒲本仙藥<lb/>
如何曲曲似愁腸<lb/>
　　小娘歌<hi>元好問</hi>
呉兒㳂路唱歌行十十五五和歌聲唱得小娘相見曲<lb/>
不解離鄉去國情<lb/>
南來逰騎日紛紛斷岸長堤是陣雲萬落千村藉不得<lb/>
城池留得䕶官軍<lb/>
<pb n="KR4h0100_WYG_005-13a"/>
山無穴洞水無船單騎驅人動數千直使今年留得在<lb/>
更教何處過來年<lb/>
青山髙處望南州漫漫江水遶城流願得此身隨水去<lb/>
直到海底不回頭<lb/>
鴈鴈相送過河來人歌人哭鴈聲哀鴈到秋來却南去<lb/>
南人北度幾時迴<lb/>
風神昨日又今朝踏碎丫頭路更遙不似南橋騎馬日<lb/>
生紅四尺繫郎腰<lb/>
<pb n="KR4h0100_WYG_005-13b"/>
竹溪梅塢淨無塵二月江南烟雨春傷心此日河橋路<lb/>
千里荆榛不見人<lb/>
太平婚嫁不離鄉楚楚兒郎小小娘三百年來涵養出<lb/>
却將沙漠換牛羊<lb/>
饑烏坐守草間人青布猶存舊領巾六月南風一萬里<lb/>
若為白骨便成塵<lb/>
黄河千里扼兵衝虞虢分明在眼中為向荆湖諸將道<lb/>
且休誇説蔡州功<lb/>
<pb n="KR4h0100_WYG_005-14a"/>
　　行體<lb/>
　步驟馳騁有如行書謂之行宜痛快詳盡若行雲流<lb/>
　水也考之樂府有怨歌行長短歌行之類唐人效之<lb/>
　者多要必辨之而識其體是編不為聲律之所拘若<lb/>
　孤雌行烈婦行劉平妻巴陵女感發奮厲有古貞烈<lb/>
　之風不可以不取其餘亦可尚矣<lb/>
　　早朝行<hi>王士熈</hi>
石頭啼烏翻曙光千門萬户開未央丞相珂馬沙堤長<lb/>
<pb n="KR4h0100_WYG_005-14b"/>
奏章催喚東曹郎燕山馹騎朝來到雨澤十分九州報<lb/>
輦金䭾帛分逺行龍沙士飽無皷聲閣中龍床琢白玉<lb/>
瑟瑟圍屛海波緑曲闌五月櫻桃紅舜琴日日彈薰風<lb/>
　　春曉行<hi>張嗣行</hi>
夢魂短短春宵殘喈喈鷄語催征鞍東方彷彿淡烟曉<lb/>
栁露細拂征衫寒僮僕前行指予路那箇長亭經某處<lb/>
離情莾莾不分明黯淡孤村半烟樹<lb/>
　　春日行<hi>林霽山</hi>
<pb n="KR4h0100_WYG_005-15a"/>
栁花衮雪春𡨕𡨕溪風一夜吹為萍萍隨風去𣺌流水<lb/>
人生無根亦如此故山入夢草芊芊半窻疎雨寒食天<lb/>
曉來白髮稀可數多少朱顔化黄土髙原冉冉青烟斜<lb/>
麥飯灑松能幾家子規呌殘金粟墓繭紙蘭亭亦飛去<lb/>
　　又<hi>李坦之</hi>
東風入樹吹流鶯曉窻欲曙花𡨕𡨕美人窻間動曉思<lb/>
鶯聲枕上提春情座中日出花滿城城南春深楊栁青<lb/>
王孫不歸消息斷深閨無人春草生草生猶有時王孫<lb/>
<pb n="KR4h0100_WYG_005-15b"/>
何日歸斜陽照流水萬里長相思東園三月花爛開西<lb/>
隣胡蝶雙飛來明年蝶去春無主閉門花落愁如雨<lb/>
　　春風行<hi>陳孚</hi>
子規催春春欲去海棠片片飄紅雨幽人豈無兒女情<lb/>
懶聴畫樓鶯燕語東風吹到古渡頭淡烟𣺌𣺌横孤舟<lb/>
孤舟撑入菰蒲裏日落未落波悠悠逺峯幾㸃青未了<lb/>
前浦𡨕𡨕沒白鳥獨倚短蓬聴漁歌不知人世居<hi>缺</hi>
　　清明日<hi>唐玉潛</hi>
<pb n="KR4h0100_WYG_005-16a"/>
萬花正開風雨惡曉起新晴花正落老夫未起失芳期<lb/>
賞心但覺隨年薄今年花落明年開去年看花人不來<lb/>
死生榮悴俱可哀緑隂滿地成蒼苔<lb/>
　　暮春㑹同年作<hi>黄清老</hi>
青山林下啼班鳩緑楊門前嘶紫騮落花成陣作春雨<lb/>
東風淡淡雲悠悠美人捲簾日在手蝴蝶飛上珊瑚鈎<lb/>
南溪不見筍成竹擬約滄波同倚樓<lb/>
川鳬浴日金粼粼垂楊馬嘶三月春逰蜂舞蝶總愛客<lb/>
<pb n="KR4h0100_WYG_005-16b"/>
飛絮落花時近人東風吹水入銀甕芳草為我鋪緑茵<lb/>
更催朝露染魏紫舞袖一拂南山塵<lb/>
　　弔古行<hi>于介翁</hi>
蒼梧之南湘水頭烟波逐客増離憂重瞳孤墳閟白日<lb/>
雙娥貞佩搖清秋江空夜聞鬼對泣泣罷仍為鼔瑤瑟<lb/>
瑟聲漸杳江聲長丹楓墮影天霜白臨江被髮招帝魂<lb/>
拔劍欲斷東流奔東流無窮帝不返鳴呼薄俗無由敦<lb/>
　　望夫磯<hi>劉時中</hi>
<pb n="KR4h0100_WYG_005-17a"/>
望夫山頭日欲頽望夫山下江聲哀山頭日日風雨惡<lb/>
江頭不見行人回空山亭亭幾朝暮猶記行人去時路<lb/>
知君渡河長不歸恨不當年逐君去此身化石千仭磯<lb/>
石猶可轉心不移長江水涸黄埃飛行人應有歸來時<lb/>
　　金谷行<hi>楊奐</hi>
洛陽園池天下無金谷近在西城隅晉時花草不復見<lb/>
野人猶解談齊奴齊奴豪奢誰比數酒酣愛擊珊瑚樹<lb/>
後堂春風滿桃李中有一枝名緑珠千金買步障百金<lb/>
<pb n="KR4h0100_WYG_005-17b"/>
買氍毹時時吹笛替郎語雲窻霧戸長歡娯層階欲下<lb/>
須人扶豈料一日能捐軀紅飛玉碎頃刻裏空使行客<lb/>
悲躊躇樓頭小婦感恩死君臣大義當何如<lb/>
　　居庸行<hi>揭徯斯</hi>
昔我望居庸南今我出居庸北岩巒爭吞吐風水清且<lb/>
激逶迤數十里曲折殊未息闗門兩向當天開馬如流<lb/>
水車如雷荒雞一聲闗吏起列宿慘澹雲徘徊山盤盤<lb/>
石圉圉山如龍石如虎龍怒欲騰虎欲舞太行餘勢猶<lb/>
<pb n="KR4h0100_WYG_005-18a"/>
如許昔不容單車今馬列什伍聖人有道闗門開闗門<lb/>
開千萬古<lb/>
　　孤雌行為郾城節婦作<lb/>
有鳥有鳥雌䧺相追哺雛未飽鳴且飛雛未長䧺乃死<lb/>
子亦隨朝朝暮暮唯孤雌長林廣野風日美步步不敢<lb/>
離故棲燕雀搖颺差復池迴身何惱遞相欺誰憐孤雌<lb/>
心到死終不移更有許州郾城徐氏母一生抱恨守空<lb/>
閨<lb/>
<pb n="KR4h0100_WYG_005-18b"/>
　　烈婦行<hi>趙孟頫</hi>
　　　至元七年濵州軍事劉平之戍棗陽與其妻胡<lb/>
　　　俱道宿車下平為虎所得起追及之殺虎脱其<lb/>
　　　夫吾聞之中原賢士大夫如此乃為感激慷慨<lb/>
　　　作烈婦行以歌之<lb/>
客車何焞焞夫挽婦為推問君將安去言徃棗陽戍官<lb/>
事有程宿車下夜半可憐逢猛虎夫命懸虎口婦怒髮<lb/>
指天十步之内血相濺夫難再得虎可前寜與虎死母<lb/>
<pb n="KR4h0100_WYG_005-19a"/>
與虎生呼兒取刃力與爭虎死夫活心始平男兒節義<lb/>
有如此萬嵗千秋可以事明主馮婦卞莊安足數烏乎<lb/>
猛虎逢尚可寗成寗成奈何汝<lb/>
　　劉平妻殺虎行<hi>楊維楨</hi>
　　　劉平妻胡氏從平戍棗陽平為虎擒胡殺虎爭<lb/>
　　　夫千載義烈有足歌者猶恨時之士大夫其作<lb/>
　　　未䧺故為賦是章<lb/>
夫從君妾從主夢魂猶痛刀箭瘢况乃全軀飼豺虎拔<lb/>
<pb n="KR4h0100_WYG_005-19b"/>
劍誓天天為怒眼中於莵小如鼠百年虎鬼寃魂語精<lb/>
光夜貫新阡土可憐三世不復仇泰山之婦何足數<lb/>
　　巴陵女子行<hi>郝經</hi>
　　　已未秋九月王師渡江大帥巴圖爾自鄂渚以一<lb/>
　　　軍覘上流遂圍岳岳潰入於洞庭俘其遺民以<lb/>
　　　歸女子誓不辱于兵書詩衣帛見意赴江而死<lb/>
　　　余悲其志作巴陵女子行<lb/>
北來諸軍飛渡江突騎一夜滿岳陽樓頭火起入閭巷<lb/>
<pb n="KR4h0100_WYG_005-20a"/>
曹伍偶走如牛羊巴陵女子尚書婦生平不識門前路<lb/>
亂兵驅出勢蒼黄夫婿翁姑在何處呑聲掩淚行且啼<lb/>
啼㾗沾濕越羅衣此生忍使人再辱裂帛暗寫臨終詩<lb/>
上言社稷安危事下説投江誓天志一回宛轉一悲辛<lb/>
心折魂飛不成字詩成淚盡赴江流蛾眉蕭颯天為愁<lb/>
芙蓉零落入秋水玉骨直𦵏青海頭古來烈婦纔一二<lb/>
誰似巴陵更文理名與長江萬古流丞相魏公還不死<lb/>
　　白楊行<hi>呉志淳</hi>
<pb n="KR4h0100_WYG_005-20b"/>
　　　真定劉生客死閩中同行者為歸其骨其妻胡<lb/>
　　　氏自圗夫容以祀因哭而絶鄰人憐之遂合𦵏<lb/>
　　　鍾陵東門故又號曰鍾陵行<lb/>
鍾陵東門白楊樹行人指㸃是雙墓墓中夫婦俱少年<lb/>
一雙白璧埋黄泉黄泉相逢語嗚咽一一從前向郎説<lb/>
前年郎去客三山今年郎歸白骨還當時自畫蛾眉様<lb/>
今日却寫郎容顔容顔轉似心轉切呌郎不應心斷絶<lb/>
生時不得逐郎行死時却與郎同穴丹青遺像留人間<lb/>
<pb n="KR4h0100_WYG_005-21a"/>
年年淚竹寒生斑當年曾過延平渡還見雙龍化劍灣<lb/>
堂前既無父與母堂下又無兒與女使妾有子堂有姑<lb/>
丹心一寸那能枯一朝盛事付流水忠義幾人能到底<lb/>
秋風月冷鳯凰來與郎同上吹簫臺<lb/>
　　飛花行贈馬衢州<hi>戴帥初</hi>
山上風花山下飛花飛欲盡山翁歸歸遲亦自忘行跡<lb/>
但覺滿地紅依依餘花更惜隨溪去溪上逰人山下路<lb/>
戀家漁父斷來蹤避難劉郎記前度花開花落春風前<lb/>
<pb n="KR4h0100_WYG_005-21b"/>
我昔與翁同少年祇今鶴去伹華表何處鳥啼悲杜鵑<lb/>
逰人自逰春自暮從翁問花花不語且當向花日日醉<lb/>
醉倒花前學花舞<lb/>
　　落花行<hi>呉師道</hi>
東風吹花花作團美人脉脉憑闌干倦投紅筵逐舞鳯<lb/>
故尋翠袖縈釵鸞去年送别城南道城南飛花委芳草<lb/>
闗河萬里人未歸風雨一畨春又老抱愁無語還深閨<lb/>
拂釵攬袖香依依緑隂𤨏窻蝶影斷空枝弔月䳌聲悲<lb/>
<pb n="KR4h0100_WYG_005-22a"/>
青春不復悲逰子不顧期美人掩淚長相思恨身不似<lb/>
花能飛花飛終恨沾塵泥安得與花飛去陽闗西<lb/>
　　大信晚泊呈舟中諸公<hi>揭徯斯</hi>
千家楊栁江當門東梁西梁兩岸蹲連檣大艦集日昏<lb/>
摐金伐皷海上聞小江更出采石後前人立功後人守<lb/>
大信花采石酒陌上相逢莫迴首<lb/>
　　武昌舟中觸目<lb/>
兩髯背立鳴雙櫓短簔開合滄江雨青山如龍入雲去<lb/>
<pb n="KR4h0100_WYG_005-22b"/>
白髮何人並沙語船頭放歌船尾和篷上雨鳴篷下坐<lb/>
推篷不省是何鄉但見雙雙白鷗過<lb/>
　　送兄孟脩還江西<hi>虞集</hi>
老兄五月來作客八年不見頭總白五人兄弟四人在<lb/>
忽憶中郎淚沾臆我家蜀西忠孝門無田無宅惟書存<lb/>
兄雖管庫實父䕃弟竊餘澤承君恩文章不如孟氏好<lb/>
叔氏最少今亦老五郎十嵗未知學嗟我胡為長逺道<lb/>
諸兒讀書俱不多又不力耕將奈何憂來每得二三友<lb/>
<pb n="KR4h0100_WYG_005-23a"/>
看花把酒臨風哦蜀山嵯峩歸未得盤盤先隴臨川側<lb/>
碧梧翠竹手所移應與青松各千尺南風吹雪河始氷<lb/>
兄歸烏帽何㷀㷀明年乞身向天子共讀父書歌太平<lb/>
　　紈扇行<hi>李泂</hi>
誰家玉貌䝉清霏手揮紈扇臨東池瀟湘搖波月㺯影<lb/>
碧波疑見湘江妃淚㾗竹上猶未滅一尺氷紈萬愁結<lb/>
風吹翠袖巻寒烟汗入紅肌凝素雪深閨無人凉氣早<lb/>
輕薄恩情易衰老昔隨蝴蝶上春衣今逐流螢向秋草<lb/>
<pb n="KR4h0100_WYG_005-23b"/>
不見班姬染翰時空遺漢宫題扇詩千年怨墨已零落<lb/>
一天霜露沾人衣<lb/>
　　美人行<hi>劉因</hi>
美人娟娟秋水隔烟霧深沉䝉玉質日逐晴波去不歸<lb/>
遙山只有行雲碧碧雲日暮心悠哉窻前一夜梅花開<lb/>
平生自信心如鐵一寸相思一寸灰<lb/>
　　白鴈行<lb/>
北風初起易水寒北風再起吹江千北風三吹白鴈來<lb/>
<pb n="KR4h0100_WYG_005-24a"/>
寒氣直薄朱崖山乾坤噫氣三百年一風掃地無留殘<lb/>
萬里江湖想瀟灑佇看春水鴈來還<lb/>
　　北風行<hi>張翥</hi>
長河風急波浪惡青天晝黄塵漠漠瓠<graphic n="KR1383" url="https://raw.githubusercontent.com/kanripo/KR-Gaiji/master/images/KR1383.png" mimeType="image/png"/>渡中舟盡泊<lb/>
官船撦帆與水爭牽馬毛<hi>缺</hi>撾不行秃樹掛戛枯蓬驚<lb/>
夜深風定浪聲死窻光倒搖天在水前伴相呼隨鴈起<lb/>
帽絮不煖衣生稜老賈獨語愁河水上閘下閘應<hi>缺</hi>
篙師指直失増减明星欲明霜似糝館陶城南<hi>缺</hi>
<pb n="KR4h0100_WYG_005-24b"/>
　　發古城鋪<lb/>
黄蒿古城風捲沙澗頭衰樹啼寒鴉嵗云暮矣霜露積<lb/>
夜如何其星漢斜滿衣落月行人起馬上夢魂猶在家<lb/>
　　逰呉山駞峯紫陽洞<hi>薩都拉</hi>
天風吹我登駞峯大山小山石玲瓏赤霞日射紫瑪瑙<lb/>
白露夜滴青芙蓉飄飄雲氣穿石屋石上凉風吹紫竹<lb/>
掛冠何日賦歸來掃石篝燈洞中宿<lb/>
　　商徳符學士桃源清曉圗<hi>趙孟頫</hi>
<pb n="KR4h0100_WYG_005-25a"/>
宿雲初散青山濕落紅繽紛溪水急桃花源裏得春多<lb/>
洞口青烟搖緑蘿緑蘿搖烟掛絶壁飛流直下三千尺<lb/>
瑤草離離滿澗阿長松落落凌空碧雞鳴犬吠自成村<lb/>
居人至老不相識瀛洲仙客知仙路㸃染丹青寄輕素<lb/>
何處有山如此圗移家欲向山中住<lb/>
　　花鳥圗<hi>揭徯斯</hi>
呉中女兒顔色好洗面看花花為悄調朱㺯粉不自施<lb/>
寫作窻間雪衣鳥緑窻沉沉春晝遲半生心事花鳥知<lb/>
<pb n="KR4h0100_WYG_005-25b"/>
花殘鳥去人不歸細雨梅酸愁畫眉<lb/>
　　山水圗<hi>貢師泰</hi>
前山後山雲亂起山脚入溪清見底溪南更有山外山<lb/>
散如浮塵聚如米老楓枯櫟葉紛紛下有人家深閉門<lb/>
釣絲欲收風浪急却回雙艇來籬根老翁曵杖行傴僂<lb/>
一童負樵一童斧筆端意度盡神妙巻裏衣冠自淳古<lb/>
商周寂寞經幾秦後來莘渭寜無人茫茫耕釣去不已<lb/>
武陵竟隔桃花春<lb/>
<pb n="KR4h0100_WYG_005-26a"/>
　　伊尹耕莘圗<lb/>
碧海晝沸白日淪禹鼎欲徙湯網仁長繩短箠行蹩<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>
驅牛獨耕莘野雪有時仰面一長吁青天漫漫風烈烈<lb/>
身居畎畆堯舜心忍看民生墮昏沉乾坤闔闢係出處<lb/>
幡然起作商家霖先農有詩亦有譜後世南陽詠梁甫<lb/>
　　子昻墨竹<hi>虞集</hi>
呉興畫竹不欲工腕指所至生秋風古來篆籀法已絶<lb/>
唯有木葉雕蠶蟲黄金錯刀刀屈鐵太隂作雨山石裂<lb/>
<pb n="KR4h0100_WYG_005-26b"/>
蛟龍起陸真宰愁雲暗蒼梧泣湘血呉興之竹乃非竹<lb/>
呉興昔年面如玉波濤浩蕩江海空落月年年照秋屋<lb/>
　　京城燕<hi>納新</hi>
三月京城寒悄悄燕子初來怯清曉河堤栁弱氷未消<lb/>
墻角杏花紅蕚小主家簾幕重重垂銜芹却傍簷間飛<lb/>
托巢未穏井梧墜翩翩又向天南歸君不見舊時王謝<lb/>
多樓閣青𤨏無塵捲珠箔海棠花外春雨晴芙蓉葉上<lb/>
秋霜薄<lb/>
<pb n="KR4h0100_WYG_005-27a"/>
　　新月行<lb/>
江南小兒不識愁新月指作白玉鈎家人見月更懽喜<lb/>
捲簾喚我登髙樓三年留滯京華裏衮衮黄塵馬首起<lb/>
一畨見月一畨愁歸心夜逐東流水在家不厭賤與貧<lb/>
出門滿眼多故人誰念天涯逺逰客只有新月能相親<lb/>
　　門有車馬客行<hi>張翥</hi>
坐秋雨思秋風仰眎白日雲中彼美一人誰容秉心欝<lb/>
其忡忡<lb/>
<pb n="KR4h0100_WYG_005-27b"/>
為客一鼓云何慷慨起舞悲歌巨魚出聴凉波鳴鳥徘<lb/>
徊庭柯<lb/>
有客有客在門崔嵬髙葢華軒起欲與之語言巳叱僕<lb/>
夫回轅<lb/>
寜不少忍須㬰謂我巷不容車北里豪家是趨堂上有<lb/>
笙有竽<lb/>
盛衰相尋無端媒勞恩絶則然還坐自樂我閒勿謂無<lb/>
知絶絃<lb/>
<pb n="KR4h0100_WYG_005-28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0100_WYG_005-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元詩體要巻五<lb/>
</p>
<p>
</p>
  </div>
<div>
                <head>元詩體要巻六</head>
    <p>
<pb n="KR4h0100_WYG_006-1a"/>
欽定四庫全書<lb/>
　元詩體要巻六　　　　　明　宋公傳　編<lb/>
　　操體<lb/>
　操者操也君子操守有常雖阨窮猶不失其操也若<lb/>
　南風思親拘幽猗蘭等操皆稱聖人之詞未敢以為<lb/>
　深信後之作者葢儗之<lb/>
　　思魯操<hi>虞集</hi>
龜山之隂隂兮有雲垂天河目而海口兮將見其人望<lb/>
<pb n="KR4h0100_WYG_006-1b"/>
之彌尊兮即之彌親大音寥寥兮中信而真<lb/>
　　憫麟操<hi>梁國</hi>
道之將行維麟道之將廢維麟謂爾非麟孰得其真謂<lb/>
爾其麟胡為生也不辰嘯歌傷懷我思古人<lb/>
　　東山操<lb/>
東之山兮高峩峩朝上雲氣兮莫雨滂沱軍士告哀兮<lb/>
嵗月蹉蛇盡瘁事國兮我心靡他人亦有言兮三叔流<lb/>
言我實不徳兮其又誰諐君王聖明兮無念我祖宗社<lb/>
<pb n="KR4h0100_WYG_006-2a"/>
固安兮孰敢予侮<lb/>
　　辭劔操漁父伍貟圗<hi>傳若金</hi>
江有阻兮路有岐時將迫兮來何遲子弗渡兮我心悲<lb/>
既渡子兮我何以劔為吁嗟行兮子無我疑<lb/>
　　精衛操<hi>楊維楨</hi>
　　　按述異記炎帝女溺死東海化為精衛日銜西<lb/>
　　　山木石以填東海怨溺死也<lb/>
水在海石在山海水不縮石不刋銜石向海安口血離<lb/>
<pb n="KR4h0100_WYG_006-2b"/>
離海同乾<lb/>
　　石婦操<lb/>
　　　石婦即望夫石也在處有之補入琴操悲其志<lb/>
　　　與精衛同不必問其主名也<lb/>
山夫折山華山頭朝石婦行人幾時歸東海山頭有時<lb/>
聚行人歸啼石柱石婦岑岑化黄土<lb/>
　　漢水操<lb/>
　　　即祓禊曲也王子年拾遺記曰周昭王溺於漢<lb/>
<pb n="KR4h0100_WYG_006-3a"/>
　　　水二女延娟延娱從王夾擁王身同沒焉故江<lb/>
　　　漢人至上已日禊集祠間以為風俗<lb/>
湘水離離徒以斑我衣漢水漪漪可以禊我衣翩然凌<lb/>
波夾龍飛隨龍雲雨隨龍歸彼望疑兮疑是非<lb/>
　　前旌操<lb/>
　　　衛後母子壽母欲殺前母子伋而立壽使伋乘<lb/>
　　　舟於河將沉而殺之壽知之與伋同舟不得沉<lb/>
　　　又使伋之齊令盜見載旌者殺之壽又竊旌前<lb/>
<pb n="KR4h0100_WYG_006-3b"/>
　　　行盜見殺之伋載壽屍還亦死<lb/>
爾乘舟兮河水濁且深我同舟兮誓與爾同沉母有命<lb/>
兮諌不我聴示旌以盜兮我先以旌衛有國兮國在兄<lb/>
殺兄及我兮我不如無生<lb/>
　　履霜操<lb/>
　　　本詞曰考不明其心兮信讒言何辜皇天兮遭<lb/>
　　　斯愆痛沒不同兮恩有偏誰説項兮如此寃使<lb/>
　　　是辭果出伯竒則伯竒不得希於舜矣退之辭<lb/>
<pb n="KR4h0100_WYG_006-4a"/>
　　　亦未至今為補之曰<lb/>
霜鮮鮮兮草戔戔兒有罪兮兒宿野田衣荷之葉兮葉<lb/>
易穿採楟花以食兮食不下咽天吾父兮天胡有偏我<lb/>
不父順兮父寜不兒憐履晨霜兮泣吾天<lb/>
　　殘形操<lb/>
　　　退之作殘形操末語曰臣咸上天識者其誰余<lb/>
　　　以其辭尚欠歸宿不如拘幽將歸二操語可詠<lb/>
　　　也遂為補之曰<lb/>
<pb n="KR4h0100_WYG_006-4b"/>
我夢有獸兮其獸曰貍貍有怪兮身首異而告我以凶<lb/>
兮戒而戒而我丘有首兮誓死完以歸<lb/>
　　箕山操<lb/>
　　　堯讓天下於巢父巢父曰君之牧天下猶予之<lb/>
　　　牧犢吾無用天下為莊子有樊仲父牽牛飲水<lb/>
　　　見巢父洗耳驅牛而還恥令牛飲其下流也<lb/>
箕之山兮可耕而樵<hi>叶囚</hi>箕之水兮可飲而㳺牽牛何來<lb/>
兮飲吾上流彼以天下讓兮我以之逃<hi>叶投</hi>世豈無堯兮<lb/>
<pb n="KR4h0100_WYG_006-5a"/>
應堯之求吾與堯友兮不與堯憂<lb/>
　　箕山操和鐵崖先生首唱<hi>李孝光</hi>
箕山之陽兮其水翏翏箕之塚兮白雲幽幽彼世之人<lb/>
兮孰能遺我以憂雖欲從我兮其路無由朝有人兮來<lb/>
飲其牛<lb/>
　　哀流民操<hi>張養浩</hi>
哀哉流民為鬼非鬼為人非人哀哉流民男子無緼袍<lb/>
婦女無完裙哀哉流民剥樹食其皮掘草食其根哀哉<lb/>
<pb n="KR4h0100_WYG_006-5b"/>
流民晝行絶烟火夜宿依星辰哀哉流民父不子厥子<lb/>
子不親厥親哀哉流民言辭不忍聴號哭不忍聞哀哉<lb/>
流民朝不敢保夕暮不敢保晨哀哉流民死者已滿路<lb/>
生者鬼與鄰哀哉流民一女易斗粟一兒錢數文哀哉<lb/>
流民甚至不得將割愛委路塵哀哉流民何時天雨粟<lb/>
使汝俱生存哀哉流民<lb/>
　　曲體<lb/>
　聲音雜比髙下長短謂之曲委曲以盡其意若鼔吹<lb/>
<pb n="KR4h0100_WYG_006-6a"/>
　曲横吹曲皆樂府題辭今隨題立體音聲未暇論也<lb/>
　林鎮江南李孝光呉趨采蓮有魏晉風格徐史元彭<lb/>
　杜趙鎦薩何異唐音學者知之可以興起<lb/>
　　江南曲<hi>林鎮</hi>
高高碧雲樓粲粲珊瑚鈎姢娟一美人炯炯明雙眸妾<lb/>
居湘江尾君居湘江頭好風吹桃花同向湘江流<lb/>
　　又<hi>史紫薇</hi>
風凄露冷江南岸瑟瑟寒波秋練練采蓮歌斷紅雲空<lb/>
<pb n="KR4h0100_WYG_006-6b"/>
蘋葉蘆花結新怨鴛鴦鸂鶒俱可憐相呼相倚涉觜眠<lb/>
白頭漁父搖蒼烟一雙飛上枯樹巔<lb/>
　　又<hi>徐廷玉</hi>
江南女兒好梳洗新粧照見秋江水風裾浪袂木蘭舟<lb/>
爭採芙蓉緑霞裏東船兩兩青黛蛾西船兩兩藍靿靴<lb/>
含情不唱採蓮曲齊唱呉王陌上花船頭日落紅生霧<lb/>
相喚相呼出江去驚起鴛鴦不見人波上風來聞細語<lb/>
　　采蓮曲<hi>李孝光</hi>
<pb n="KR4h0100_WYG_006-7a"/>
采蓮復采蓮蓮生隔江水不愁無舟楫但愁波浪起采<lb/>
蓮復采蓮水深不得歸兒饑須母哺當令阿誰飴<lb/>
　　采蓮曲送王伯循<lb/>
采蓮江之南采蓮江之北采蓮何所有但采蓮中薏早<lb/>
聞别離苦當爾不願從前作相識縱令别離不復相憶<lb/>
　　采蓮曲<hi>劉時中</hi>
長安女兒淑且濃日日采蓮溪水中笑挿荷花照溪水<lb/>
韶容欲與花爭紅溪中荷花深幾許溪上時時聞咲語<lb/>
<pb n="KR4h0100_WYG_006-7b"/>
紅酣緑縟不見人應在荷花更深處歸時夜凉溪水清<lb/>
扣舷踏歌蕩槳行荷葉葢頭花㔩髩溪上月明潮已平<lb/>
　　楊花曲<hi>薩都拉</hi>
燕京女兒十六七顔如花紅眼如漆蘭香滿路馬如飛<lb/>
窄袖短鞭嬌滴滴春風蕩漾搖春心錦箏銀燭髙堂深<lb/>
繡衾不暖錦鴛夢紫簾紅霧天沉沉芳年誰惜去如水<lb/>
春困着人倦梳洗夜來小雨濕天階滿院楊花飛不起<lb/>
　　蘭臯曲<lb/>
<pb n="KR4h0100_WYG_006-8a"/>
溪水長幽蘭芳春溪露滴蘭花光美人一日采蘭去風<lb/>
吹露濕芙蓉裳芙蓉作裳蘭結佩玉立亭亭臨水際天<lb/>
寒袖薄人不知踈雨蘭苕鳴翡翠幽蘭日日吹古香美<lb/>
人不來溪水長<lb/>
　　蕋珠曲<lb/>
芙蓉城裏白玉樓氷簾倒挂珊瑚鈎美人宴坐太清室<lb/>
蛾眉不鎻人間愁彩橋東畔楊花轉飛入三天紫清殿<lb/>
仙裳日暖藕絲香燕語鶯啼動幽怨天風泠泠吹珮環<lb/>
<pb n="KR4h0100_WYG_006-8b"/>
霞冠不整偏雲鬟蕭郎風骨何可得紫簫赤鳯逰雲間<lb/>
瑤壇午夜霜華重羅襪生寒紅一寸錦屏甲帳蕋珠新<lb/>
雲房火鼎丹砂嫩天宫仙子淡淡粧桃花洞口逢劉郎<lb/>
巫山神女㺯雲雨楚臺人去空斷腸步虚聲斷闌干外<lb/>
春去秋來顔色改東風吹老碧桃枝深院無人夜如海<lb/>
　　构欄曲<hi>趙半閒</hi>
街頭羣兒晝聚嬉吹簫撾鼓懸錦旗粉面少年金縷衣<lb/>
青鬟擁出雙蛾眉騃翁前趨嚚母誚醜姬嗔妬狂客笑<lb/>
<pb n="KR4h0100_WYG_006-9a"/>
虬髯奮㦸武畧䧺蜂腰束翠朱唇小眼前勾作名利場<lb/>
東馳西騖何蒼惶栖栖猶是蓬蒿客須臾喚作薇垣郎<lb/>
新歡未成愁已作危途墮馬千尋壑闗山萬里客心寒<lb/>
妻子篝燈雙淚落紛然四座莫浪悲是醒是夢<hi>缺</hi>
紅鉛洗盡歌管歇認渠元是街頭兒<lb/>
　　清江曲<hi>劉因</hi>
清江芙蕖玉可憐岸花汀草自年年來鴻去燕不相識<lb/>
曉露無聲香暗泣江樓縹緲如花人望之見之不可親<lb/>
<pb n="KR4h0100_WYG_006-9b"/>
無限晴雲錦樹新愁眉只向遙山顰遙山一千里長在<lb/>
愁眉底鏡裏繁華過眼空遙山鑄向青銅中遙山遙望<lb/>
遥芙蕖霜早凋明日愁眉為誰掃月白江清天未曉<lb/>
　　賦得瀟湘曲送復上人之湖南<hi>鎦敬</hi>
瀟湘露白西風起江竹斑斑澧蘭紫神僧八月遡星河<lb/>
木杯飛渡瀟湘水瀟湘兩岸遙相望仙人霞裾白霓裳<lb/>
炯炯呉絲照清浦鳯梭製錦迴龍章翠管銀牋為誰寫<lb/>
璚珮蠙珠爛盈把蘭橈歸來江渚空五兩懸風疾於馬<lb/>
<pb n="KR4h0100_WYG_006-10a"/>
鷓鴣啼雨蒼梧秋渺𣺌呉雲天盡頭翠珉刻得蛟龍字<lb/>
寄逐南鴻湘水流<lb/>
　　昭君曲<hi>楊維楨</hi>
明月生西灣明妃西嫁幾時還不見單于謁金陛但見<lb/>
邉書馳玉闗漢家將軍髙築壇身騎烏龍虎豹顔何時<lb/>
去<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>燕支山鳴呼何時去<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>燕支山<lb/>
　　又<lb/>
胡鴈向南飛明妃西去幾時歸胡酥入饌損我食胡風<lb/>
<pb n="KR4h0100_WYG_006-10b"/>
中人裂我衣胡音不通言語譯有身分死穹廬域君不<lb/>
見越中美人嫁姑蘇敵國既破還陶朱嗟嗟孤塚黄草<lb/>
碧秖博呼韓雙白璧<lb/>
　　湖龍姑曲<lb/>
湖風起浪如山銀城雪屋相飛飜白鼉豎尾舟中泣倒<lb/>
捲君山輕一粒浪中拍碎岳陽樓萬斛龍驤半空立雨<lb/>
工騎羊鞭迅雷紅旗白葢蚩尤開青蛾鬒髮紅藍腮紫<lb/>
絲絡頭雙黄能神弦歌急龍姑來<lb/>
<pb n="KR4h0100_WYG_006-11a"/>
　　湘中曲<hi>彭炳</hi>
龍挾天河墮江渚天子騎龍上天去轟轟藏劔鑿黄雲<lb/>
日落蒼梧一杯土兩鳯追天住湘浦紅淚湘筠滿秋雨<lb/>
青山九㸃又春歸花落無人見韶舞<lb/>
　　春風來<hi>元好問</hi>
春風來時瑤草芳緑池珠樹宿鴛鴦春風去後瑤草歇<lb/>
來鴻去燕遙相望鴛鴦不得雙燕鴻天一方娟娟愁眉<lb/>
色静與遙山長錦衾復羅薦夢語相恩怨月明烏夜啼<lb/>
<pb n="KR4h0100_WYG_006-11b"/>
空閨淚如霰<lb/>
　　留春曲<hi>杜瑛</hi>
絮飛冷屑龍蟠玉花隕香摧鳯銜燭批頰深林呌新緑<lb/>
倚閳人唱留春曲春光欲去如死灰明年煖風吹又來<lb/>
如何日日長相守典衣共醉花前杯殷勤留春春不住<lb/>
白日西馳水東去鏡中絲髮奈老何君當持杯我欲歌<lb/>
　　曉寒曲<hi>趙茂元</hi>
曲䦨亷纖杏花雨博山烟飛裊晴縷夢回金帳春融融<lb/>
<pb n="KR4h0100_WYG_006-12a"/>
鸚鵡驚寒隔窻語美人曉粧雲滿梳栁風吹香入氍毹<lb/>
翠鬟裊裊綰不斷寳釵壓髩紅珊瑚丫鬟巻簾采桃葉<lb/>
驚起一雙黄蛺蝶<lb/>
　　雪花曲<hi>失名</hi>
苦篁獵獵吹北風黄河水流凝不通天孫手持白鸞尾<lb/>
笑拂琪花飛碧空崑山玉碎瓊樓裂老龍起舞驚明月<lb/>
夢覺逰魂不覺寒醉吟紙帳春雲熱東家嬌娘厭桃李<lb/>
學繡宫花瑣窻裏冷袖擎來欲細觀隔簾火氣催成水<lb/>
<pb n="KR4h0100_WYG_006-12b"/>
　　凌波曲<hi>李泂</hi>
呉蠶八繭鴛鴦綺繡擁彩鸞金鳯尾昔時啼艶曉粧殘<lb/>
滿眼春嬌扶不起侍兒解帶羅襪鬆玉纖㣲露生春紅<lb/>
翩翩白練輕舒巻筍籜初翻弓様軟三尺春雲入手輕<lb/>
一彎新月凌波淺象床舞罷嬌無力鴈沙踏破參差跡<lb/>
金蓮窄小不堪行自倚東風玉階立<lb/>
　　和王守之斷腸曲<hi>杜元</hi>
翩翩白馬垂楊陌千金結交五陵客白苧細摺玉繫腰<lb/>
<pb n="KR4h0100_WYG_006-13a"/>
迎風葉葉衣袖飄青樓夜夜隈香玉錦帳殷紅射銀<hi>缺</hi>
蘭房寂寞瑣窻春一月不動羅幃塵昨宵醉歸扶不起<lb/>
天明又入長安市<lb/>
　　又<lb/>
桃花夾堤春水滑棹歌三疊行舟發行舟去去東復西<lb/>
幾度桃花二三月花前一别一回老相思日多歡樂少<lb/>
君重黄金輕别離黄金買得少年時<lb/>
　　夜夜曲<hi>李仲南</hi>
<pb n="KR4h0100_WYG_006-13b"/>
玉窻結怨歌幽獨絃絶鸞膠幾時續銅龍漏促春夜長<lb/>
冷雨酸風亂心曲閒薰翠被欝金香拂拭繡枕屏山緑<lb/>
飛飛乳燕歸不歸寂寞流蘇帳前燭<lb/>
　　西樓曲<hi>元好問</hi>
逰絲落絮春漫漫西樓曉晴花作團樓中少婦㺯瑤瑟<lb/>
一曲未終坐長歎去年與郎西入闗春風浩蕩隨金鞍<lb/>
今年疋馬妾東還零落芙蓉秋水寒并刀不剪東流水<lb/>
湘竹年年淚㾗紫海枯石爛兩鴛鴦只合雙飛便雙死<lb/>
<pb n="KR4h0100_WYG_006-14a"/>
重城車馬紅塵起乾鵲無端為誰喜鏡中獨語人不知<lb/>
欲揷花枝淚如洗<lb/>
　　送周生<hi>李孝光</hi>
二月已暮江水深春風吹折行人心山頭明月落未落<lb/>
杜鵑夜半莫哀吟泊船上有青楓林<lb/>
　　又<lb/>
三月欲來花繞陌又唱銅鞮送行客男兒莫爾可憐生<lb/>
男兒生身好顔色拔劔起舞鷄鳴柵<lb/>
<pb n="KR4h0100_WYG_006-14b"/>
　　北風寄陳輔賢<lb/>
蕭蕭北風吹客船月未出海天蒼然客子放歌脚扣舷<lb/>
簫臺東頭天接海簫臺西頭山刺天<lb/>
　　又<lb/>
君行西過釣臺口寄謝江邊老病叟坐看雲臺落人手<lb/>
丈夫豈敢愛㣲軀奈此黄花一尊酒<lb/>
　　呉趨曲送薩天錫<lb/>
四座並清聴有客歌狹邪狹邪不可聴聴我為爾歌呉<lb/>
<pb n="KR4h0100_WYG_006-15a"/>
趨美人珠衱貂諸于美人寳釵有九雛美人投我明月珠<lb/>
　　羽林<lb/>
公子披我白鼯裘公子遺我明月珠孤兒假父云姓劉<lb/>
其官高於五諸侯公子之恩何日酬<lb/>
　　大星<lb/>
大星在天小星落城頭嗚嗚吹畫角津吏擊鼔河上船<lb/>
行人草草居人憐男兒墮地弧矢願南北東西君莫怨<lb/>
　　輓陳堯<hi>貢師泰</hi>
<pb n="KR4h0100_WYG_006-15b"/>
　　　堯草廬呉先生門人也有俊才卒年十八其妻<lb/>
　　　亦痛哭而絶<lb/>
垂舟沃酒魚口熱小袖莱衣雙鳯結春歸白玉不禁寒<lb/>
雪兎西沉半山缺望夫化去孤石裂死與韓憑誓同穴<lb/>
鬼狐寒食上新丘隂風自掃梨花雪<lb/>
　　塞上曲<hi>元好問</hi>
平沙細草散羊牛一簇征人在戍樓忽見隴頭新鴈過<lb/>
一時迴首望南州<lb/>
<pb n="KR4h0100_WYG_006-16a"/>
　　采桑曲<hi>趙孟頫</hi>
野雉朝雊雊且飛誰家女兒採桑歸欲折花枝挿丫髻<lb/>
還愁草露濕裳衣<lb/>
　　雙蝶曲<hi>楊維楨</hi>
恨妾不似朝雲去恨郎不似暮鴉歸夜來别枕有同夢<lb/>
夢化一雙蝴蝶飛<lb/>
　　烽燧曲<lb/>
美人方一笑烽火不須驚昨夜驪山下西戎已結兵<lb/>
<pb n="KR4h0100_WYG_006-16b"/>
　　牧羝曲<lb/>
老羝何日乳歸鴈忽能言不逐虞常死丁零尚有恩<lb/>
　　漸臺曲<lb/>
皎日常持信倉皇不改貞君王符不到水長漸臺傾<lb/>
　　城門曲<lb/>
諜報越王兵城門夜不扃孤臣睛不死門月照人青<lb/>
　　蘇臺曲<lb/>
呉王張髙宴臺下閲犀兵髙臺三百里不見越王城<lb/>
<pb n="KR4h0100_WYG_006-17a"/>
　　昭陽曲<lb/>
美人新睡起内史報蘭湯散盡黄金餅無尋赤鳯凰<lb/>
　　銅雀曲<lb/>
帳中歌吹作玉座奉晨曛西陵迷望眼日暮起浮雲<lb/>
　　秦宫曲<lb/>
妾自夫君戍桑隂路不通將軍哮似虎少婦竊秦宫<lb/>
　　雌䧺曲<lb/>
妾夫曉出塞妾夜馳孤忠誓作干將劔一死雙雌䧺<lb/>
<pb n="KR4h0100_WYG_006-17b"/>
　　採蓮曲<lb/>
東湖採蓮葉南湖採蓮花一花與一葉持寄阿侯家<lb/>
　　又<lb/>
同生願同死死塟清泠洼下作鎖子藕上作雙頭花<lb/>
　　賭春曲<lb/>
鬬草歸來後開筵又賭春階前撒珠戲獨是得雙人<lb/>
　　春波曲<lb/>
家住春波上春深未得歸桃花新水長應沒浣紗磯<lb/>
<pb n="KR4h0100_WYG_006-18a"/>
　　空桑曲<lb/>
髙樓有獨婦白晝彈空桑門前誰下馬不是五樓倡<lb/>
　　洞庭曲<lb/>
日落洞庭波呉娃蕩槳過道人吹鐵笛風浪夜來多<lb/>
　　吟體<lb/>
　吁嗟感嘅如蛩螿之唫讀之使人怨思如白頭梁父<lb/>
　處女者是也今録中吟咏悽惋之情有唐音所不及<lb/>
　者<lb/>
<pb n="KR4h0100_WYG_006-18b"/>
　　湘江吟<hi>周衡之</hi>
離思溢冲抱逰子感年嵗長洲藹芳杜湘雨濕行斾青<lb/>
林動江色杳杳白鳥逝歌騷佇髙風誰與奠椒桂<lb/>
　　又<lb/>
天寒楚雲靜木落湘山幽空江夜來雨水滿蘆花洲西<lb/>
風何𣺌𣺌滄波日悠悠有懐誰與言注目孤鴻秋<lb/>
　　桃李吟<hi>周豈</hi>
我為桃李吟聲調一何苦昨日滿園花今朝半塵土桃<lb/>
<pb n="KR4h0100_WYG_006-19a"/>
李不長春苦調難再陳君看道傍婦昔日朱門人<lb/>
　　梁園吟<hi>元好問</hi>
雙鳯簫聲隔彩霞宫鶯催賞玉谿花誰憐麗澤門前栁<lb/>
痩倚東風望翠華<lb/>
　　雙燕吟<hi>黄君瑞</hi>
雙燕雙雙飛更復雙雙栖穿花掠水雙銜泥簷前葺壘<lb/>
雙哺兒春風一雙至秋風一雙歸念爾雙不得故巢須<lb/>
獨依莫學人妻朝亡其夫莫嫁之莫學人夫莫亡其妻<lb/>
<pb n="KR4h0100_WYG_006-19b"/>
朝納妃<lb/>
　　秋宵吟<hi>趙茂元</hi>
平林薄暮風淅瀝黄金滿地秋狼藉新月出嶺光欲流<lb/>
萬籟無聲夜寥閴誰家美人吹鳯簫彩鸞對舞摩青霄<lb/>
闌干縹緲碧雲逺天風入骨凉蕭蕭銅壺水寒銀箭澁<lb/>
玉露滴空衣袂濕缸花落盡爐烟收幽懐耿耿生新愁<lb/>
寒螿啼碎人間秋<lb/>
　　對月吟<hi>韓中村</hi>
<pb n="KR4h0100_WYG_006-20a"/>
霜風捲地霜氣乾碧空照水生晴寒天公合就七寳團<lb/>
何年轉向玻瓈盤婆娑老樹籠仙窟夜夜飛從海底出<lb/>
遂使時光挽不留盡向婆娑影中沒幾人緑髮紅顔好<lb/>
照見顔衰髮應槁年去年來無盡時政恐月中人亦老<lb/>
客窻見月空沉吟碧紗如霧愁人心燭光撲散香滿襟<lb/>
下階踏碎梧桐隂<lb/>
　　棄婦吟<hi>萬石徳躬</hi>
上堂拜姑姑不語門外上車别隣里命輕不敢怨它人<lb/>
<pb n="KR4h0100_WYG_006-20b"/>
回頭却看房中女女子勿啼汝父賢必不嫁汝狂少邉<lb/>
丈夫有心只如一蕩子情多無十年風吹栁花春日暮<lb/>
隣姬送上來時路父母俱亡門戸衰未到先愁兄嫂怒<lb/>
歸來明鏡半無光繡帶雙紅空斷腸今夜無人看夫壻<lb/>
雨打寒窻歸夢長<lb/>
　　可惜吟<hi>余闕</hi>
春風吹人上粧樓樓頭畫眉望池州平生倚君似山海<lb/>
十年不見胡不愁東家買紅聘小女西家迎鸞夜擊鼓<lb/>
<pb n="KR4h0100_WYG_006-21a"/>
眼看拾翠同年人今又堂堂作人母良人良人固家貧<lb/>
妾身待君亦苦辛只愁明鏡生白髮有錢難買而今春<lb/>
此心懸知燕堪托裁書繫渠左邉脚願將妾言入其幕<lb/>
纈紋資裝亦不惡<lb/>
　　段節婦吟<hi>貢師泰</hi>
海可塞山可移志不可奪義不可虧妾為段家婦年紀<lb/>
方及笄上堂奉公姑入室擕兩兒兒死夫亦死此生將<lb/>
何為昔如雙鴛鴦今日為孤雌昔如三春花今日成枯<lb/>
<pb n="KR4h0100_WYG_006-21b"/>
枝寒風吹短髮明月照空帷百年在世能幾時父兮母<lb/>
兮不我知青天在上將誰欺<lb/>
　　嘆體<lb/>
　沉吟深思發乎太息謂之嘆昔南蒯之將叛其鄉人<lb/>
　或知之過之而嘆者是矣唐李涉有六歎詩此言之<lb/>
　不足故嗟嘆之也今貧婦征婦等結語無怨惡而含<lb/>
　忠愛之意情之至而義之盡也<lb/>
　　貧婦嘆<hi>貢師泰</hi>
<pb n="KR4h0100_WYG_006-22a"/>
結髮事夫子相期首俱皓如何割歡愛長年在逺道井<lb/>
臼甘勤勞衣食無完好妾身徒區區妾心實杲杲鳥飛<lb/>
尚投林魚遊亦依藻君非魯秋胡貞心諒同保<lb/>
　　美人嘆<hi>胡枤</hi>
髙樓美人一㸃雪翠袖舞落青天月樓上酒盃乾樓頭<lb/>
杏花折緑帶鴛鴦雙繡結逆郎送郎别明日新腔為誰<lb/>
發<lb/>
　　征婦嘆<hi>韓中村</hi>
<pb n="KR4h0100_WYG_006-22b"/>
虎頭將軍眼如電領兵夜渡黄河面良人腰懸大羽箭<lb/>
遼東掠地遼西戰一紙紅牋寄春怨十年消息無歸便<lb/>
日長花栁暗庭院斜倚粧樓<graphic n="KR0786" url="https://raw.githubusercontent.com/kanripo/KR-Gaiji/master/images/KR0786.png" mimeType="image/png"/>針線心憶良人嗔不見<lb/>
手擲金彈打雙燕無術平戎報明主恨身不是竒男子<lb/>
倘妾當年未嫁夫請學明妃青塚死<lb/>
　　紀信嘆<hi>周衡之</hi>
沛中龍奮芒碭雲咸陽楚炬三月焚兩䧺角起塵在野<lb/>
三户有楚無强秦貔貅百萬紛如雪戈矛盡染英䧺血<lb/>
<pb n="KR4h0100_WYG_006-23a"/>
旌旗曉蔽大河雲兵塵夜暗中原月滎陽數載戰不休<lb/>
重圍食盡漢亦憂將軍詐帝出降楚脱帝虎口真良儔<lb/>
夫何諸將已平楚事定論功列茅土獨無旌美到將軍<lb/>
不得褒名紀明府男兒死節志已酬瞑目地下夫何求<lb/>
吁嗟功怨俱悠悠漢廷雍齒還封侯<lb/>
　　古釵嘆<hi>呉嵩</hi>
何年美人寳釵失深井沉泥汚玓瓅一朝拾得再揩磨<lb/>
三回五回看嘆息雙鸞匹鳯兩股勻終然汚色難為新<lb/>
<pb n="KR4h0100_WYG_006-23b"/>
當時光瑩照頭上有似桃李搖青春今人不識古儀狀<lb/>
寳釵雖好非時様為君挿罷擁髻悲物無貴賤皆隨時<lb/>
　　老牛嘆<hi>楊果</hi>
老牛帶月原上耕耕兒怒呵嗔不行瘢瘡滿背股流血<lb/>
力乏不勝空哀鳴日暮歸家羸欲倒水冷萁枯荳顆少<lb/>
半夜霜風徹骨寒夢魂猶遶桃林道服箱曽作千金犍<lb/>
負重致逺人所憐而今棄擲非故主飽食不如盜倉鼠<lb/>
　　甘菊嘆<hi>覺恩</hi>
<pb n="KR4h0100_WYG_006-24a"/>
手栽甘菊岩之阿一十一莖為一窠當暑不灌亦不摘<lb/>
自然生意成婆娑頗怪秋來風雨横枝條滿地根鬚迸<lb/>
青蟲食葉還食心小草閒花出頭上林間一夜清霜飛<lb/>
蟲死草枯唯菊枝黄金錯莫看愈好三嗅馨香徒自悲<lb/>
　　蕨萁嘆<hi>黄君瑞</hi>
信州州官萬鍾粟殺馬槌牛日絲竹信州鄉民蕨作糧<lb/>
三月懐饑聚頭哭蕨萁開葉不可飡蕨根有粉聊鋤鑱<lb/>
偏攻性冷損胃氣民面生黄苦憔悴縣不申聞郡不知<lb/>
<pb n="KR4h0100_WYG_006-24b"/>
官倉有米重封閉重封閉將若何衆人歌我蕨萁嘆九<lb/>
莖莫唱靈芝歌<lb/>
　　怨體<lb/>
　怨恚恨也亂世之音怨以怒如長門媫好昭君等作<lb/>
　載于樂府詩集者不少其聲哀思激切今之選者類<lb/>
　此落花楊栁得比興意秋風轆轤有賦咏體青閨長<lb/>
　門樂天不能過之結楊栁王張何足多讓其諸絶句<lb/>
　情見乎辭皆不得不録者<lb/>
<pb n="KR4h0100_WYG_006-25a"/>
　　落花怨<hi>林清源</hi>
落花怨東風情薄不可托紅顔為君開衰顔為君落願<lb/>
落流水中隨君逺漂泊<lb/>
　　楊栁怨<lb/>
楊栁怨春江何事多離别年年枝上青日日行人折安<lb/>
得如桃李常使人娯悦<lb/>
　　婕妤怨<hi>趙文</hi>
團圓一片氷出自蠶女紅何言入君手動搖生清風一<lb/>
<pb n="KR4h0100_WYG_006-25b"/>
朝棄箧笥零落如秋蓬時節自當爾君子詎無終<lb/>
　　秋風怨<hi>元好問</hi>
碧瓦髙梧響踈雨坐倚薰籠時獨語守宫一着死生休<lb/>
狗死雞飛莫為女雲間簫鼓夜厭厭禁漏誰將海水添<lb/>
一春門外羊車過又見秋風拂翠簾總把丹青怨延壽<lb/>
不知猶有竹枝鹽<lb/>
　　歸舟怨<lb/>
渡頭楊栁青復青閨中少婦動離情只從問得狂夫處<lb/>
<pb n="KR4h0100_WYG_006-26a"/>
夜夜夢到洛陽城南風吹櫓聲北鴈鳴嚶嚶江流望不<lb/>
極相思春草生<lb/>
　　紅窻怨<hi>周竹坡</hi>
啼鶯喚起紗窻夢紅日滿簾花影㺯翠屏香字冷薰爐<lb/>
羅衣疊損金泥鳯去年君去燕歸時今年燕來君未歸<lb/>
欲把相思挑錦字夜寒嬾上鴛鴦機起來翠袖香羅薄<lb/>
東風滿地桃花落<lb/>
　　轆轤怨<hi>范梈</hi>
<pb n="KR4h0100_WYG_006-26b"/>
門前水揚聲似雨幽人當窻碧絃語東里狂夫去不歸<lb/>
一雙蛾眉鏡中舞年年井上攀轆轤勞心只恐秋葵枯<lb/>
他家種得長生草梅花落盡青青好<lb/>
　　青閨怨<hi>袁桷</hi>
妾家住在湘江曲門枕湘江春水緑年年長是暮春時<lb/>
兩岸人家啼布榖自君話别湘江頭獨上層樓彈箜篌<lb/>
蛾眉不掃逺山碧滿堤芳草春正愁舉頭不見君但見<lb/>
湘江雲江雲聚復散妾心空如熏舉頭不見君但見湘江<lb/>
<pb n="KR4h0100_WYG_006-27a"/>
水江水去不回妾顔為誰美湘江雲湘江水雲水悠悠<lb/>
何日已舉頭望君君不回門前楊栁空依依<lb/>
　　結楊栁怨<hi>元好問</hi>
長樂坡前一杯酒鄭重行人結楊栁可憐楊栁千萬條<lb/>
看看盡入行人手輕烟細雨緑相和惱亂春風態度多<lb/>
路人愛此風流樹無奈朝攀暮折何朝攀暮折何時了<lb/>
不道行人暗中老素衣今日洛陽塵白髮明朝塞城草<lb/>
栁色年年嵗嵗青闗情何事管離情春風誰向丁寜道<lb/>
<pb n="KR4h0100_WYG_006-27b"/>
折盡垂條莫再生<lb/>
　　江南怨<hi>薩都拉</hi>
江南怨生男逺遊生女賤十三畫得蛾眉成十五新粧<lb/>
識郎面識郎面面猶淺千金買官遊不轉郎家水田跨<lb/>
州縣大船小船過淮甸買官未得不肯歸不惜韶華去<lb/>
如箭楊花簾幙飛乳燕踈雨梧桐閉深院人生無如江<lb/>
南怨<lb/>
　　長門怨<hi>宋无</hi>
<pb n="KR4h0100_WYG_006-28a"/>
金壺咽漏蓮花澁銀箭浮遲渴烏泣知更阿監羅襪氷<lb/>
暝對星河玉階立内官唱漏吹曉籌芙蓉魂破燕支愁<lb/>
起來粧罷窺繡户三十六院殘燭幽建章風傳鳯吹逺<lb/>
翠華晨幸昭儀舘箜篌不語心自語愁長如天恨天短<lb/>
紅裀暖踏楊花雪絳縷閑封守宫血鸚鵡空猜警蹕聲<lb/>
春寒𦂳䕶流蘇結<lb/>
　　又<hi>楊維楨</hi>
阿嬌盼美目阿嬌住金屋金屋瑤華春未老長門一夜<lb/>
<pb n="KR4h0100_WYG_006-28b"/>
生秋草蜀才人金百斤受金為我賦長門賦長門寫春<lb/>
愁君王見之為傷秋臨邛溝水東西流不知少婦悲白<lb/>
頭<lb/>
　　人彘怨<lb/>
兒為王母為囚朝舂莫舂無時休天髙地厚日月愁母<lb/>
苦不得從兒逰漢家謀臣張留侯老人立致商山頭君<lb/>
王輕信羽翼愁十年身後知安劉髠鉗之人何以留<hi>原闕</hi>
<pb n="KR4h0100_WYG_006-29a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0100_WYG_006-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元詩體要巻六<lb/>
</p>
<p>
</p>
  </div>
<div>
                <head>元詩體要巻七</head>
    <p>
<pb n="KR4h0100_WYG_007-1a"/>
欽定四庫全書<lb/>
　元詩體要巻七　　　　　明　宋公傳　編<lb/>
　　引體<lb/>
　序先後載始末謂之引樂府集有宫商角徵羽五引<lb/>
　又若箜篌霹靂思歸等引是也今取其合格而有興<lb/>
　比感慨而有諷寄者載之<lb/>
　　玉環引送伯庸北上<hi>王士熙</hi>
崑山有美璞昆吾有寳刀推雪漉寒冰凝此英瓊瑤團<lb/>
<pb n="KR4h0100_WYG_007-1b"/>
團月長滿皛皛白雲淺似環環無窮寥寥人意逺有羙<lb/>
天山人皎潔同精神禁垣青春多大珮垂朝紳腰無大<lb/>
羽箭肘有如斗印結束上京行騮駒驟長靷不採珊瑚<lb/>
鈎海深安可求不執水蒼璧漢庭羅公侯愛此玲瓏質<lb/>
題詩贈與客百金一朝傾三年不可得不得只空行山<lb/>
前琴峽鳴摩挲龍門石憶憶應留情天門北極髙歸途<lb/>
踏霜草不惜玉環分只願君還早<lb/>
　　天門引<hi>元好問</hi>
<pb n="KR4h0100_WYG_007-2a"/>
秦皇深居不得近從破衡成欲誰信白頭遊客困咸陽<lb/>
憔悴黄金百斤盡海中仙人黄鵠舉大笑人間争腐䑕<lb/>
丈人何意作蘇秦六印纔堪警兒女古來多為虚名老<lb/>
不見阿房净如掃千年虎豹守天門一日牛羊卧秋草<lb/>
　　蛟龍引<hi>鮮于樞</hi>
古劔咸陽墓中得抉開青天見白日蛟龍地底氣如虹<lb/>
土花千年不敢食洪爐烈熖初騰精横海已覺無長鯨<lb/>
世上元無倚天手匣中誰觧不平鳴割城恨不逢相如<lb/>
<pb n="KR4h0100_WYG_007-2b"/>
佐酒恨不逢朱虚尚方未入朱雲請盟槃合與毛生俱<lb/>
誰念田文座中客只将彈鋏嘆無魚<lb/>
　　感古引<hi>于介翁</hi>
　　　孔明梁父吟深不滿於齊相烏乎天若祚漢孔<lb/>
　　　明不死天下事未可知吾於此重不滿焉<lb/>
建安天下如潰𤓰一榻之外非吾家黄屋飄颻定何許<lb/>
龍為魚兮虎為䑕老瞞詐力敢欺天朶頥羊鼎方垂涎<lb/>
紫髯將軍一攘臂控荆引越三千里慷慨山東大耳兒<lb/>
<pb n="KR4h0100_WYG_007-3a"/>
南飛烏鵲栖無枝草廬一語君臣契目中乆矣無呉魏<lb/>
堂堂大義凛不磨靈關劔閣争嵯峨昨夜西南一星落<lb/>
六尺之孤竟誰託渭水旌旗歸故都江上空存八陣圗<lb/>
抱膝長歌出師表古栢蒼蒼為誰老<lb/>
　　華鯨引<hi>鮮于樞</hi>
石上桐孫美如玉化作長鯨喚僧粥香嚴一擊六根開<lb/>
剥落皮毛換凡骨中郎却顧中散驚初非㸑下鳴不平<lb/>
批鱗㧞角就繩墨龍門緑綺瘖無聲昔聞北溟魚化作<lb/>
<pb n="KR4h0100_WYG_007-3b"/>
天池鵬今見横海姿觧作威鳯鳴薾然敗棺材蠢爾<hi>缺</hi>
䦨撑龍騰虎變固有待不遇賞音徒爾靈君不見飯牛<lb/>
自賣亦何者逢時自致千秋名<lb/>
　　清溪引贈合肥丘太醫<hi>戴</hi>
<hi>原闕</hi>
<pb n="KR4h0100_WYG_007-4a"/>
</p>
<p>
<pb n="KR4h0100_WYG_007-5a"/>
　<lb/>
　<lb/>
晋仙人初教成月下吹參差羣雛亦和鳴緱氏山頭白<lb/>
雲起七月七日來相迎長謝時人一揮手飄下滿空鸞<lb/>
鶴聲<lb/>
　　<hi>闕</hi>　謠<hi>薩都拉</hi>
寒梅零落春雪洒蕭娘腰瘦無一把淡黄楊桞未成陰<lb/>
何人已繫青<graphic n="KR1301" url="https://raw.githubusercontent.com/kanripo/KR-Gaiji/master/images/KR1301.png" mimeType="image/png"/>馬畫樓深處迎春歸秋千影裏紅杏肥<lb/>
<pb n="KR4h0100_WYG_007-5b"/>
濛濛花氣濕人面東風吹冷輕羅衣衣上粉珠流不歇<lb/>
暗觧翠裙花下疊殷勤莫遣燕子知㑹向人間報風月<lb/>
　　直沽謠<hi>臧魯山</hi>
雜遝東入海歸來幾人在紛紛道路覔亨衢笑我蓬門<lb/>
絶冠盖虎不食堂上肉狼不驚里中婦風塵出門即險<lb/>
阻何况茫茫海如許去年呉人赴燕薊南風吹人浪如<lb/>
砥一時輸粟得官歸殺馬椎牛宴閭里今年呉兒求髙<lb/>
遷復禱天妃上海船北風吹魂堕黒水始知溟渤皆墓<lb/>
<pb n="KR4h0100_WYG_007-6a"/>
田勸君陸行莫忘萊州道水行莫忘沙門島豺狼當路<lb/>
蛟龍争寜論它人致身早君不見賈胡剖腹藏明珠後<lb/>
來無人鑒覆車明年五月南風起猶有行人問直沽<lb/>
　　鬻孫謠<hi>李兩山</hi>
白頭老翁髮垂領牽孫與客摩孫頂翁年八十死無恤<lb/>
憐汝孩童困飢饉去年雖旱猶禾熟今年飛霜先殺菽<lb/>
去年飢饉猶一粥今年飢饉無餘粟客謝老翁將孫去<lb/>
淚下如絲不能語零丁老病惟一身獨卧茅簷夜深雨<lb/>
<pb n="KR4h0100_WYG_007-6b"/>
夢回猶自誤呼孫縣吏催租正打門<lb/>
　　淘金户<hi>蔡明</hi>
淘金戸淘金大江側水深沙淺淘不得夜聞呌呼來打<lb/>
門官司追課如追魂呼童挑燈取金看囊中所積能㡬<lb/>
分課多金少輸不及里胥怒嗔徐見縶賣金買寛限金<lb/>
盡限轉急歸來坐忩下妻子相對泣泣亦徒爾為輸官<lb/>
不在遲南莊有田仍可賣莫遣過限遭鞭笞獨不見西<lb/>
家賣田仍賣屋户户逋金猶不足<lb/>
<pb n="KR4h0100_WYG_007-7a"/>
　　越城謠<hi>程邦民</hi>
越州城城何髙四十五里之周遭窪地填為基坡坨鑿<lb/>
成壕白晝鞭笞夜擊櫜石民之骨灰民膏越城雖髙越<lb/>
民勞越民勞勞未已我田不畊又科米忙忙築城歸種<lb/>
禾又恐無米供官科禾苖未青得新雨城吏打門夜如<lb/>
虎為言雨後新城摧要我荷鍤城上來城泥不乾不敢<lb/>
囬又恐夜半聞春雷城頭一雨城一動越民登城向天<lb/>
慟民心似與雨有仇天意實謂城無用當年<hi>缺</hi>　天下<lb/>
<pb n="KR4h0100_WYG_007-7b"/>
平天下無賊越無城乃知在徳不在兵願無修城願修<lb/>
徳使民復覩無城日<lb/>
　　信州糧謡<lb/>
信州糧糧何艱十鍾一石萬里間朝發錢王隄暮過嚴<lb/>
子灘柂尾白浪如銀山朝渡蘭溪州莫泊龍丘灣峻如<lb/>
牽車上鬼關督吏持檄夜如箭布帆無風河水乾去年<lb/>
糧船未及岸今年又運八百萬只知彼地荒不知浙東<lb/>
天亦旱只知彼民饑不知役戸家無飯家無飯儂莫愁<lb/>
<pb n="KR4h0100_WYG_007-8a"/>
願化鐵騎為耕牛願銷鋒鏑為鋤耰戰塲闢作畎與溝<lb/>
壯士負戈荷甲歸西疇風雨時調禾黍秋禾黍不秋飯<lb/>
不足浙東又移何郡粟<lb/>
　　黄鵠謡題余節婦詩巻<hi>李孝光</hi>
黄鵠黄鵠牝牡相隨遊于四海不識别離始妾結髮時<lb/>
與君年相齊一朝納伉儷百嵗以為期柰何乎中路而<lb/>
捐子與妻且君之徂妾逢百罹父母将我去親戚奪我<lb/>
志言云為我志言云為我計長久祗令增傷悲憶君垂<lb/>
<pb n="KR4h0100_WYG_007-8b"/>
訣託我孤兒我嗔君言奈何見疑晨起作羮與麋欲持<lb/>
飴阿誰嗟我不如黄鵠將子與婦至死相隨飛我寜用<lb/>
生為我寜用生為衆人何知惟餘天知<lb/>
　　茅山謠<lb/>
道人兩鬂青如蓮大醉上山排青天青天蕩蕩玉盤出<lb/>
引手舉盤天上懸銀河倒掛桂樹影長風吹香落丹井<lb/>
地上小兒霑玉馥白兎急𢷬𤣥霜熟愔愔仙家十二樓<lb/>
夜半起拂踆烏浴手招茅君呌列仙帶劍上立紅雲前<lb/>
<pb n="KR4h0100_WYG_007-9a"/>
茅君騎虎上天去道士乞我明霞篇<lb/>
　　小姑山謠<hi>歐陽應丙</hi>
小姑近在水中央薜荔為衣蘭佩香翡翠奮翼青霞光<lb/>
宛其螓首蛾眉長紫金芙蓉出緑波白玉臺鏡開青螺<lb/>
渉江浩蕩興無極臨風窈窕揚清歌大姑阿姨寄傳語<lb/>
相望烟波柰何許日暖江南滿白蘋金釵落地湍風起<lb/>
　　廬山瀑布謠<hi>楊維楨</hi>
　　　甲辰秋八月十六夜予夢與酸齋仙客遊廬山<lb/>
<pb n="KR4h0100_WYG_007-9b"/>
　　　各賦詩酸齋彭郎詞予賦瀑布謠<lb/>
銀河忽如瓠子决㵼諸五老三峯前我疑天孫織素練<lb/>
素練脱軸垂青天便欲手借并州剪剪取一幅玻瓈烟<lb/>
相逢雲石子有似捉月仙酒喉無耐夜渴甚騎鯨吸海<lb/>
枯桑田居然化作十萬丈玉虹倒掛清泠淵<lb/>
　　走狗謠<lb/>
走狗匍匐走狗匍匐帝騎赤龍呼狗逐鹿兎既死騅亦<lb/>
追鹿馳鹿走軹道窮無歸赤龍赤龍上天飛歸來雌雉<lb/>
<pb n="KR4h0100_WYG_007-10a"/>
作雄吼長樂宫中烹走狗嗚呼兎死狗烹狗及豨如何<lb/>
不存走狗制雉雞反殺走狗聼雞啼<lb/>
　　舶上謠送伯庸以畨貨事奉使閩浙<hi>宋本</hi>
江華江月要才情多病堪憐馬長卿莫向都門折楊桞<lb/>
帝鄉春色不南行<lb/>
　　又<lb/>
流球眞䗶接闍婆日本辰韓薉貊倭畨江去時遺矴石<lb/>
年年到處海無波<lb/>
<pb n="KR4h0100_WYG_007-10b"/>
　　又<lb/>
朱張死去十年過海冦凋零海賈多南風六月到㟁酒<lb/>
花股篙丁奈樂何<lb/>
　　又<lb/>
湧金門外是西湖堤上垂楊盡姓蘇作得呉趍阿誰唱<lb/>
小卿墳上露蘭枯<lb/>
　　又<lb/>
舊時家近黑橋街三十餘年不徃來慿仗使君一問訊<lb/>
<pb n="KR4h0100_WYG_007-11a"/>
楊梅銀杏㡬迴開<lb/>
　　又<lb/>
閩中父老白髭鬚老子風流記得無昔日郎君騎竹馬<lb/>
如今使者駕軺車<lb/>
　　又<lb/>
素馨花畔十八娘炎雲瑞露酌天漿一日供厨三百顆<lb/>
使君舘券莫支羊<lb/>
　　又<lb/>
<pb n="KR4h0100_WYG_007-11b"/>
薫陸胡椒腽肭臍明珠象齒駭雞犀世間莫作珍竒看<lb/>
觧使英雄價盡低<lb/>
　　又<lb/>
東海澄清南海凉公厨海錯照壺觴郎君鮝好江珧脆<lb/>
水母線明鳥賊香<lb/>
　　又<lb/>
明年歸路蹋陽和缺胯輕衫剪越羅春風通惠河頭路<lb/>
還與官家得寳歌<lb/>
<pb n="KR4h0100_WYG_007-12a"/>
　　詠體<lb/>
　詠之言永也嗟嘆之不足故永歌之如曹子建三良<lb/>
　詩陶淵明之詠荆軻詠貧士顔延年五君詠是也今<lb/>
　劉静修詠史含諷意趙松雪逸民懐隠情元遺山湘<lb/>
　夫人得錦囊句此皆詩法之妙不可無也<lb/>
　　四皓詠<hi>劉因</hi>
留侯在漢廷四老在南山不知髙祖意但欲太子安一<lb/>
讀鴻鵠歌令人心膽寒髙飛横四海牝雞生羽翰孺子<lb/>
<pb n="KR4h0100_WYG_007-12b"/>
試可敎從容濟時艱平生無遺策此舉良可嘆出處今<lb/>
誤我惜哉不早還何必赤松子商洛非人間<lb/>
　　逸民詠<hi>趙孟頫</hi>
驅車秣駑馬吾將適齊國聞有魯連子倜儻好竒畫一<lb/>
談秦師走再説聊城㧞功成不受賞髙舉振六翮布衣<lb/>
終其身豈復為世役茫茫千載逺安徃訪遺跡躊躇東<lb/>
海上向風長太息<lb/>
　　又<lb/>
<pb n="KR4h0100_WYG_007-13a"/>
四時相代謝榮耀安足恃𤓰田引新蔓不見桃與李知<lb/>
士觧其㑹遇坎當復止邵生故秦吏乃亦睹兹理賢哉<lb/>
感我懐三歎不能已<lb/>
　　又<lb/>
子眞初亦仕歲晚乃逃之區區南昌尉上疏㤀其卑忠<lb/>
信不見用耿耿當告誰飄然棄妻子終身與世辭抱關<lb/>
甘貧賤所貴莫我知至今九江濆清風激羣黎神仙信<lb/>
茫昧此士獨不疑孤雲無定在逝水何時歸遐思一矯<lb/>
<pb n="KR4h0100_WYG_007-13b"/>
首悵望無由期<lb/>
　　又<lb/>
悠悠空山雲泱泱長江流廊廟意不屑山澤聊淹留故<lb/>
人在天位髙歩追巢由豈曰子無衣辛苦被羊裘東京<lb/>
多節義之子乃其尤窮居雖獨善輔世豈不優<lb/>
　　又<lb/>
汪汪千頃陂不為人濁清道周言行表蕩然無得名誰<lb/>
言牛毉兒乃是人中英當時無問言後世流徳聲思之<lb/>
<pb n="KR4h0100_WYG_007-14a"/>
不可見使我鄙吝萌淳風久已漓此意豈復存時無君<lb/>
子者雖賢寜見稱<lb/>
　　又<lb/>
南州有髙士食力事耕稼優㳺聊卒嵗不矯亦不隘大<lb/>
木行欲顚紼纚豈足頼何為諸老翁栖栖不遑舍斯言<lb/>
非無見明哲自髙邁誰能懸一榻待子來税駕<lb/>
　　又<lb/>
鹿門何亭亭下有避世賢鳯雛隠林中卧龍蟠其淵一<lb/>
<pb n="KR4h0100_WYG_007-14b"/>
朝起髙翔斯人獨深濳功名不可為我志久已安一聞<lb/>
耆舊傳使我心悠然<lb/>
　　又<lb/>
黄鵠羽翼長一舉思千里㓜安本中原乗槎走東海舉<lb/>
世方尚同逺引存吾志流風漸異俗敦禮化鄰鄙子魚<lb/>
平生友胡乃不相委<lb/>
　　又<lb/>
塵世非所便田園久相招歸來三徑中蔚蔚長蓬蒿雖<lb/>
<pb n="KR4h0100_WYG_007-15a"/>
有荷鋤倦濁酒且陶陶茫茫大化中委運將焉逃唐虞<lb/>
去已逺由來非一朝粲粲霜中菊采采忘其勞<lb/>
　　湘夫人詠<hi>元好問</hi>
木蘭芙蓉滿芳洲白雲飛來北渚遊千秋萬歲帝鄉逺<lb/>
雲來雲去空悠悠秋風秋月沅江渡波上寒烟引輕素<lb/>
九疑山髙猿夜啼竹枝無聲堕殘露<lb/>
　　女史詠十八首<hi>楊維楨</hi>
　　　李夫人<lb/>
<pb n="KR4h0100_WYG_007-15b"/>
金屋君王獨有情少翁魂魄夜張燈可堪一死禍猶烈<lb/>
身釁胡塵到李陵<lb/>
　　　鈎弋夫人<lb/>
偼儀未換母儀尊聞道君王已寡恩太子宫中無木偶<lb/>
可無鞠域到堯門<lb/>
　　　伏生女<lb/>
老子當時無女雛秦灰安得見全書中郎有女能傳業<lb/>
傳得胡笳業不如<lb/>
<pb n="KR4h0100_WYG_007-16a"/>
　　　班媫妤<lb/>
長門不用買多才紈扇炎凉善自裁五鬼一言能寤主<lb/>
秋飌愁殺望思臺<lb/>
　　　趙昭儀<lb/>
通仙門裏春晝長侍兒新擁試蘭湯君王空散黄金餅<lb/>
不見宫中赤鳯凰<lb/>
　　　王氏后<lb/>
沙㯟鍾靈六百年存劉一璽忍輕捐老天有意母天下<lb/>
<pb n="KR4h0100_WYG_007-16b"/>
黄霧如何塞九天<lb/>
　　　賈南風<lb/>
識暗鳴蛙苦不夫簏箱下取洛城奴宫中得子如銅馬<lb/>
豈特琅琊犢換駒<lb/>
　　　緑珠<lb/>
百斛明珠價莫加髙樓投璧璧無瑕臨春不死燕脂井<lb/>
又逐降旛上檻車<lb/>
　　　馮小憐<lb/>
<pb n="KR4h0100_WYG_007-17a"/>
前山校獵御同車一笑平陽等戰蝸換得后衣纔上馬<lb/>
琵琶自屬代王家<lb/>
　　　獨孤后<lb/>
别宅猶容駕短轅獨孤苦以妬虧賢他時崔婦生家禍<lb/>
晋邸安孃寵自專<lb/>
　　　武后<lb/>
忠良斬刈若茤蕘乳虎蒼鷹積滿朝可是唐臣無杜伯<lb/>
危心只忌六宮猫<lb/>
<pb n="KR4h0100_WYG_007-17b"/>
　　　楊太眞<lb/>
萬花藂裏澤初承紫磨金搖不自勝義髻早知無死所<lb/>
不如生不負青陵<lb/>
　　　王凝妻李氏<lb/>
山店孤兒背面啼玉腕一觧軟如泥當時義勇能相敵<lb/>
木葉山中亦有妻<lb/>
　　　盼盼<lb/>
冢上白楊今十年樓頭燕子尚留連銅臺多少丁寜恨<lb/>
<pb n="KR4h0100_WYG_007-18a"/>
誰向西陵望墓田<lb/>
　　　韓蘄王夫人<lb/>
巫家卜偶不為嫌優女占夫事更堅看取異時眞畏友<lb/>
九重書上議黄天<lb/>
　　　宋度宗女嬪<lb/>
一曲髙歌玉樹秋小嬪端觧替人愁葉妃只觧傷春泣<lb/>
之死何知恤緯憂<lb/>
　　　青峰廟王氏<lb/>
<pb n="KR4h0100_WYG_007-18b"/>
介馬䭾䭾百里程青峰後夜血書成只應劉阮桃花水<lb/>
不似巴陵漢水清<lb/>
　　　女貞木楊氏<lb/>
守死重關志不暌九泉不負陸郎妻至今墳上女貞木<lb/>
不受商陵怨鳥栖<lb/>
　　呉詠十章<lb/>
舘娃宫裏落花多春色撩人可奈何南省風流文架閣<lb/>
宫才觧賦舘姓歌<lb/>
<pb n="KR4h0100_WYG_007-19a"/>
　　又<lb/>
曾侍虛皇第二筵鐵仙輕脱故依然江州坐上初相見<lb/>
還識人中孟萬年<lb/>
　　又<lb/>
杜牧尋春苦未遲水晶宮裏舊題詩小鬟莫訝腰如束<lb/>
善唱白家楊桞枝<lb/>
　　又<lb/>
馬上郎君出帝城瓊林宴裏記相迎吳山呉水新迎送<lb/>
<pb n="KR4h0100_WYG_007-19b"/>
學唱陽關第四聲<lb/>
　　又<lb/>
淮南八月鴈初過奉使楂逥烏鵲河十里揚州花底散<lb/>
五陵年少已無多<lb/>
　　又<lb/>
夏駕湖頭朱雀舟湖光山色不勝秋丘中不見金銀氣<lb/>
臺上閒看麋鹿遊<lb/>
　　又<lb/>
<pb n="KR4h0100_WYG_007-20a"/>
江上梅花鐵石心江南腸斷越人吟南垣閣老多情甚<lb/>
才見梅花便抱琴<lb/>
　　又<lb/>
鴟夷仙去五湖船故國何人憶計然昨夜洞庭秋水長<lb/>
夢聞廣樂下鈞天<lb/>
　　又<lb/>
黄菊初華客未歸登髙自試苧羅衣眞娘墓下好紅葉<lb/>
伍相祠前多翠微<lb/>
<pb n="KR4h0100_WYG_007-20b"/>
　　又<lb/>
地行仙子羊權家曾降山中蕚緑華三十六橋明月夜<lb/>
蘇州城裏有璚花<lb/>
　　客樓小詠<lb/>
樓下飛塵障日紅樓頭百尺有元龍五更酒醒風雨作<lb/>
卧聼行人踏曉鍾<lb/>
　　又<lb/>
雨餘樓閣長如畵雲外笙歌不識愁借問主人新句好<lb/>
<pb n="KR4h0100_WYG_007-21a"/>
㶚橋只在朱橋頭<lb/>
　　龍虎山四詠<hi>貢師泰</hi>
　　　金雞山<lb/>
巨靈劈山石飛出黄金雞至今山下人猶聼雲中啼<lb/>
　　　象山<lb/>
載寳出西域獻琛自南溟仙人一叱之化作青崚嶒<lb/>
　　　龍井<lb/>
寳劍落深潭時時見光怪鱗甲飛上天白晝風雨快<lb/>
<pb n="KR4h0100_WYG_007-21b"/>
　　　雲臺山<lb/>
天星二十八下作漢廷將功成歸帝傍精彩射石上<lb/>
　　篇體<lb/>
　篇徧也寫情鋪事明而徧也觀曹子建之名都羙女<lb/>
　白馬諸篇可見今所取者如寳劔之誓雪國耻節婦<lb/>
　之足厚風教凌雲之脱屣聲利上陵者冬青塚之寓<lb/>
　諷感意眞明而且徧者也<lb/>
　　寳劔篇<hi>曾敷言</hi>
<pb n="KR4h0100_WYG_007-22a"/>
千金買寳劍氣燄凌清秋指天星斗動刺水蛟鱷愁坐<lb/>
起常佩之誓與報國仇北斬單于首西斷莎車頭還報<lb/>
漢天子掛劔崑崙丘<lb/>
　　翟節婦篇<hi>劉因</hi>
　　　易之西山乃有婦人曰翟氏年二十餘其夫從<lb/>
　　　軍死於所事出入兵刄徃復數百里晝伏夜行<lb/>
　　　以其屍歸負土而葬之既𦵏自以早寡無子遭<lb/>
　　　時如此思以義自完乃自决於墓側鄰里救而<lb/>
<pb n="KR4h0100_WYG_007-22b"/>
　　　復蘇終始一節今八十餘年矣<lb/>
兵塵浩無際烈士難自全婦人無九首志欲不二天燕<lb/>
山翟氏女既嫁夫防邉一朝聞死事健婦增慨然生有<lb/>
如此夫早寡非所憐求尸白刄中負土家山前事去哀<lb/>
益深義重身可捐無兒欲何為所依惟黄泉鄉鄰救引<lb/>
决烈日丹𠂻懸誰辨節孝翁重賦睢陽賢我昨過其鄉<lb/>
山水猶清妍聞風髮如竹飄蕭動疎煙千年吟詩臺峩<lb/>
峩大寜巓為招馮太師和我節婦篇<lb/>
<pb n="KR4h0100_WYG_007-23a"/>
　　凌雲篇<hi>范梈</hi>
徃與凌雲山人披虎豹謁太清是時東風滿瑤京緑楊<lb/>
三月聽流鶯君隨掛席湘江行予亦騎馬趍承明手把<lb/>
宫袍厭縛身却憶南溟有縱鱗四年辭海嶽一舉上星<lb/>
辰逢君却向凌雲下心上經綸甚瀟洒半夜清猿四合<lb/>
啼長松古月照囬溪桃花原上路一去意都迷我本凌<lb/>
雲峰畔客何日相從卜其宅早服還丹生羽翼共脱朝<lb/>
衣掛青璧<lb/>
<pb n="KR4h0100_WYG_007-23b"/>
　　羙人篇<hi>貫雲石</hi>
仙風雕雪玲瓏溫呉姬剪月纎纎昏行雲補髻翠光滑<lb/>
鳯凰呌落空山月手摘閒愁八字分春山恨重畫不伸<lb/>
肌穠汗膩朱粉勻背人揮淚粧無痕霜刀自製石榴裙<lb/>
閉門不識諸王孫緑烟薫煖藍田玉羅帶隨風換粧束<lb/>
飛鳥衘怨過長門芳菲不忍韶華屋連環歩窄玉珮響<lb/>
霓裳袖闊東風長釧鬆腕痩覺多情舉指搔天天亦癢<lb/>
枕香帳冷蘭燈沉落花不入芙蓉衾三山路杳銀河深<lb/>
<pb n="KR4h0100_WYG_007-24a"/>
彩鸞髙訴愁人心天與羙人傾國色不如更與羙人節<lb/>
夢裏梅花夢外身萬古千年一明月<lb/>
　　逺遊篇<hi>范叔中</hi>
仙人手把金芙蓉邀我上陟蓮花峰兩眼注入滄溟東<lb/>
浮雲遮斷扶桑宫白日西飛恐成晚駕天五色横長虹<lb/>
鳯凰儀羽備珍彩欲集不集無横桐冥冥杳杳脱羅網<lb/>
亦有數㸃南飛鴻怒鯨崔巍鼓鱗鬛浪中瑣屑多沙蟲<lb/>
從今喚起人中龍披虎豹謁九重舞干羽息武功泰和<lb/>
<pb n="KR4h0100_WYG_007-24b"/>
世上皆春風是時勒石留鼎鐘左招黄綺右赤松長歌<lb/>
歸去來山中長歌歸去來山中<lb/>
　　送衣篇<hi>周徳可</hi>
長城萬里飛秋沙弓馬夜驚雪作花龍泉吐光射天地<lb/>
是妾揜鏡夫辭家此時惜别方壯年壯年花發園中烟<lb/>
征鴻無書日苦短牛女夜夜銀河邉萬瓦欲霜楓似綺<lb/>
親送寒衣數千里匣鸞鶴影鳯孤飛山過望夫道湘水<lb/>
湘水無情漾白波望夫山石浮青螺長途行處意慘愴<lb/>
<pb n="KR4h0100_WYG_007-25a"/>
誰家嬌女終夜歌衛霍功髙猶黷武善馬未歸羝羊乳<lb/>
關河囘首路迢遙愁雲西山水南浦夕陽孤舘停征軺<lb/>
一身百慮䨇涕交中宵無人語聲絶風吹燭短山月髙<lb/>
　　上陵者篇<hi>楊維楨</hi>
歩出城西關松栢欝盤盤道逢上陵者手指西陵田借<lb/>
問葬者誰大將葬衣冠大將非戰死軍中逹爾罕健兒<lb/>
啖人鮓無骨賜桐棺<lb/>
　　冬青塚篇<lb/>
<pb n="KR4h0100_WYG_007-25b"/>
老羝夜射錢塘潮天山兩乳王氣消秃妖尚厭龍虎怪<lb/>
浮圗千尺髙岧嶤文山老客智且勇夜舟㧞山山不動<lb/>
江南石馬久不嘶塚上冬青今已拱百年父老憤填胷<lb/>
不知巧手奪天工冬青之木欝葱葱六檟更樹蒲門東<lb/>
　　禽言體<lb/>
　禽言鳥語也皆因其自呼之名而名之宋梅聖俞蘇<lb/>
　東坡朱文公俱有詩今所得者詞麗而意婉必假喻<lb/>
　以達事情使人快覩而易悦似勝於前人之音格云<lb/>
<pb n="KR4h0100_WYG_007-26a"/>
　　四禽言<hi>梁棟</hi>
不如歸去錦官宫殿迷烟樹天津橋上一兩聲呌破中<lb/>
原無住處不如歸去<lb/>
　　又<lb/>
脱却布袴貧家能有㡬尺布織盡寒機無得裁可人不<lb/>
來亷叔度脱却布袴<lb/>
　　又<lb/>
行不得也哥哥湖南湖北春水多九疑山前呌虞舜奈<lb/>
<pb n="KR4h0100_WYG_007-26b"/>
此乾坤無路何行不得也哥哥<lb/>
　　又<lb/>
提葫蘆年來酒賤頻頻沽衆人皆醉我亦醉哀哉誰問<lb/>
醒三閭提葫蘆<lb/>
　　八禽言<hi>桂<graphic n="KR1671" url="https://raw.githubusercontent.com/kanripo/KR-Gaiji/master/images/KR1671.png" mimeType="image/png"/>
                    </hi>
姑惡姑惡姑不錯姑惡何如小姑惡小姑譛妾生間言<lb/>
遂令婦姑情分薄朝嗔暮逐去不辭珍鮭誰供膾誰斫<lb/>
但願小姑他日嫁兒夫還遇惡姑如小姑<lb/>
<pb n="KR4h0100_WYG_007-27a"/>
　　又<lb/>
提壺提壺復提壺提壺沽酒何處沽彭澤公田誰種秫<lb/>
臨卭女子羞當壚客來煮茶度寒夜杖頭不用懸青蚨<lb/>
提壺提壺勸爾即緘口覆爾居巢碎爾首<lb/>
　　又<lb/>
婆餅焦婆餅焦阿婆製餅婦為燒爐紅火烈餅成炭婆<lb/>
怒逐婦歸蓬蒿化為異物身羽毛至今銜怨語聲髙婆<lb/>
餅焦婦休逐少待來年新麥熟<lb/>
<pb n="KR4h0100_WYG_007-27b"/>
　　又<lb/>
脱布袴脱布袴人情好新皆厭故古來聞有韓昭侯此<lb/>
日那逢亷叔度千需萬索杼軸空今年新衣在何處脱<lb/>
布袴風雨寒脱時容易換時難<lb/>
　　又<lb/>
三箇半布積絲累寸盈尺度下機先製老姑衣忍使天<lb/>
寒披故絮篋中止有半匹存征人書來索襦袴布已盡<lb/>
秋又風妾身依然單過冬<lb/>
<pb n="KR4h0100_WYG_007-28a"/>
　　又<lb/>
不如歸不如歸山川良是人民非風波途路多險巇車<lb/>
摧舟覆將安之穀城黄石待已久上蔡蒼鷹悔却遲不<lb/>
如歸歸及早白雲滿地無人掃<lb/>
　　又<lb/>
泥滑滑泥滑滑莫雨瀟瀟暝雲結苦竹岡頭虎跡新黄<lb/>
蒿城外人蹤絶僕夫股栗歩莫前瘦馬凌兢愁仆蹶泥<lb/>
滑滑何時乾出門咫尺行路難<lb/>
<pb n="KR4h0100_WYG_007-28b"/>
　　又<lb/>
行不得也哥哥千呼萬喚奈爾何黄陵花落暗春雨湘<lb/>
江水深生素波奮衣出門天地窄仗劔欲往旌旗多行<lb/>
不得早歸來只今誰掃黄金臺<lb/>
　<lb/>
　<lb/>
　<lb/>
　元詩體要卷七<lb/>
</p>
<p>
</p>
  </div>
<div>
                <head>元詩體要巻八</head>
    <p>
<pb n="KR4h0100_WYG_008-1a"/>
欽定四庫全書<lb/>
　元詩體要巻八　　　　　明　宋公傳　編<lb/>
　　香奩體<lb/>
　唐人用此體言閨閣之情乃艶詞也與玉臺體相似<lb/>
　今人倣之者雖多要之發乎情止乎禮義者則少故<lb/>
　取而列於左云<lb/>
　　香奩四首<hi>黄伯晹</hi>
與君生别離朱簾長不開春風故相撩燕子䨇歸來<lb/>
<pb n="KR4h0100_WYG_008-1b"/>
　　又<lb/>
䨇䨇相思鳥飛上相思樹相思雖不同同是相思苦<lb/>
　　又<lb/>
昨夜海棠花睡足西忩雨春夢苦無慿知在阿誰處<lb/>
　　又<lb/>
下階拜新月空庭夜如水相思隔千里未有團圓意<lb/>
　　香奩八詠<lb/>
　　　翠袖啼痕<lb/>
<pb n="KR4h0100_WYG_008-2a"/>
石竹繡羅䨇袂單綺忩日暮籠輕寒秋波滉漾落鉛水<lb/>
相思幾㸃春斑<hi>缺</hi>脂膿粉膩半塵土玉臂嬌柔嬾輕舉<lb/>
東風十日吹不乾六曲䦨邊海棠雨<lb/>
　　　黛眉顰色<lb/>
落花雨歇春日西楊桞鎻烟鶯亂啼玉人緘恨不能語<lb/>
兩蛾對蹙春山低離愁一味如嘗膽額上蘭煤香半减<lb/>
風流京兆知不知它日歸來看濃淡<lb/>
　　　月奩勻面<lb/>
<pb n="KR4h0100_WYG_008-2b"/>
揚州青銅出深井粉綿拂拭氷光冷粧樓笋指揉紅玉<lb/>
素蛾飛出嬌相並櫻脣斂氣不敢呵脂濃粉淡勞揩磨<lb/>
䨇鸞掩罷出門去一陣落花紅雨過<lb/>
　　　冰盆沭髮<lb/>
井花滿注玻瓈緑一片春凘瑩如玉晴忩觧下十八鬟<lb/>
三尺青絲漾寒渌蘭膏洗盡香膩消滿手緑苔新帶潮<lb/>
露蟬翅濕飛不起花霧曉收紅日髙<lb/>
　　　繡床凝思<lb/>
<pb n="KR4h0100_WYG_008-3a"/>
碧紗如霧針如芒茜紅絨索三尺長越羅幅寛金縷細<lb/>
緑波飛起䨇鴛鴦匿蘭含蕙春無語一寸柔腸千萬緒<lb/>
青鸞錦字期不來恨滿城南杏花雨<lb/>
　　　金錢卜歡<lb/>
寳猊爇香蟠紫烟玉葱拈出䨇團圓春心一㸃怕人識<lb/>
舉頭暗語蒼蒼天欲擲未擲還再祝聲動瓠犀三十六<lb/>
小桃開後是歸期分付隂陽莫翻覆<lb/>
　　　香塵春迹<lb/>
<pb n="KR4h0100_WYG_008-3b"/>
七寳方床氷様潔軟粉半鋪紫檀屑凌波小韈曉痕輕<lb/>
一鈎淺印纎纎月金蓮襯歩身欲浮鴈沙踏破春應羞<lb/>
嬴得纎腰柳枝瘦珍珠百斛知誰收<lb/>
　　　霜杵秋聲<lb/>
青娥節空氷粉乾石光如鏡敲清寒更長月白響<hi>缺</hi>
碧梧驚起䨇棲鸞堂上阿姑身未暖千音萬韻勞玉腕<lb/>
要使離人枕上聽慿仗西風莫吹斷<lb/>
　　又八詠<hi>錢樞</hi>
<pb n="KR4h0100_WYG_008-4a"/>
　　　金盆沭髮<lb/>
一片香雲濕不飛翠光浮動影娥池盈盈蟬翅含風冷<lb/>
剪剪雅翎帶雨垂泉沫亂跳珠錯落指尖㣲露玉參差<lb/>
粧成倦把闌干倚滑堕金釵不自知<lb/>
　　　月奩勻面<lb/>
春盡花枝瘦㡬分曉粧不覺暗消魂羞蛾謾自横眉黛<lb/>
薄粉何由掩淚痕青嵗難留人易老翠鸞飛去影空存<lb/>
愁來拍塞成長嘆嘘得清光慘欲昬<lb/>
<pb n="KR4h0100_WYG_008-4b"/>
　　　玉頰啼痕<lb/>
愁思無心整玉容幾畨花下立東風漬殘嬌靨娟娟翠<lb/>
界破蜂黄縷縷紅羅袂搵時香欲溢春纎抹處暈微融<lb/>
小環欲觧人憔悴咲指梨花暮雨中<lb/>
　　　黛眉顰翠<lb/>
悶拽羅裙下玉除小桃花下立踟蹰幾分春色傷心處<lb/>
一㸃梅酸濺齒初山蹙空青渾欲暝柳緘寒緑未全舒<lb/>
龍沙北睇三千里倚遍䦨干思有餘<lb/>
<pb n="KR4h0100_WYG_008-5a"/>
　　　芳塵春迹<lb/>
按舞霓裳㸃拍頻紫鸞簫底歩香塵故將羅韈䨇鈎玉<lb/>
踏破紅雲一片春殘月淡籠烟漠漠並鴛交卧水粼粼<lb/>
莫教燕子㗸將去留向東風擬洛神<lb/>
　　　雲忩秋夢<lb/>
桂花香冷夜沉沉睡熟銀屏小鳯衾杳杳不辭湘水逺<lb/>
悠悠直過楚雲深紅椒樹底鴛鴦比黄葉風前蟋蟀吟<lb/>
預報砧聲莫驚覺暫容攄盡别離心<lb/>
<pb n="KR4h0100_WYG_008-5b"/>
　　　繡床凝思<lb/>
緑忩人静晝厭厭抛却金針懶再拈香臉托殘紅一線<lb/>
黛眉蹙損翠䨇尖愁如亂絮隨風落恨似飛花帶雨粘<lb/>
小玉謾將簾幙捲忍看䨇燕拂雕簷<lb/>
　　　金錢卜歡<lb/>
寳鴨香飄篆縷浮金錢倒擲思悠悠雲邊昨夜聞歸鴈<lb/>
花外何時聽紫騮幸得如期猶慰意若為歸晚更添愁<lb/>
無慿莫似簷問鵲幾度空教倚畫樓<lb/>
<pb n="KR4h0100_WYG_008-6a"/>
　　香奩踏莎行八闋<hi>王德璉</hi>
　　　金盆沭髪<lb/>
寳鑑凝膏温泉流膩瓊纎一把青絲墜氷膚淺漬麝煤<lb/>
春花香石髓和雲洗玉女峯前咸池月底臨風細把犀<lb/>
梳理陽臺行雨乍歸來羅巾猶帶瀟湘水<lb/>
　　　月奩勻面<lb/>
氷鑑懸秋璚腮凝素鉛華夜搗長生兎玉容自擬比姮<lb/>
娥粧成又恐姮娥妬花影涵空蟾光籠霧芙蓉一朶溥<lb/>
<pb n="KR4h0100_WYG_008-6b"/>
清露年年只在廣寒宫今宵鸞影驚相遇<lb/>
　　　玉頰啼痕<lb/>
粉凝紅氷香銷<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>髓鏡鸞影裏人憔悴棃花帶雨不禁<lb/>
愁玉纎彈盡東風淚恨鎻春山嬌横秋水臉桃零落胭<lb/>
脂碎故將羅帕濕薇魂寄情欲比相思字<lb/>
　　　黛眉顰色<lb/>
淡掃春痕輕籠芳靨捧心不效吳宫怨楚梅酸蹙翠尖<lb/>
纎湘烟碧聚愁萋蒨紺羽寒凝月鈎金灔鶯吭咽處微<lb/>
<pb n="KR4h0100_WYG_008-7a"/>
偷歛新翻嫵態太嬌嬈鏡中蛾緑和杳㸃<lb/>
　　　芳塵春迹<lb/>
金谷遊情消磨不盡軟紅香裏䨇鵷印蘭膏歩滑翠生<lb/>
痕金蓮脱落凌波影蝶徑遺蹤鴈沙凝潤為誰留下東<lb/>
風恨玉兒已化夢中雲青蘋流水空仙詠<lb/>
　　　雲忩秋夢<lb/>
煙冷瑤稜神遊貝闕芙蓉城裏花如雪仙郎同躡鳯凰<lb/>
翎千門萬户皆明月海碧山青天荒地老滿身風露飄<lb/>
<pb n="KR4h0100_WYG_008-7b"/>
環玦髙樓畫角苦無情一聲吹散䨇蝴蝶<lb/>
　　　繡床凝思<lb/>
翠藻文鴛交枝連理金針停處渾如醉楊花一㸃定春<lb/>
心䳌聲啼斷人千里喚醒離魂猶疑夢裏此情恰似東<lb/>
流水雲忩霧閣沒人知綃痕揾透紅鉛淚<lb/>
　　　金錢卜歡<lb/>
暗擲龍文尋盟鸞鏡龜兒不似青蚨凖花房羞化彩蛾<lb/>
飛銀橋密逓仙娥信錦屋璚樓薄情飄性碧雲望斷紅<lb/>
<pb n="KR4h0100_WYG_008-8a"/>
輪暝珠簾立盡海棠陰待温遙夜鴛衾冷<lb/>
　　續<graphic n="KR3504" url="https://raw.githubusercontent.com/kanripo/KR-Gaiji/master/images/KR3504.png" mimeType="image/png"/>二十首<hi>楊維楨</hi>
　　　學琴<lb/>
阿琰胡笳不足傳離鸞别鵠意凄然請郎為洗筝琶耳<lb/>
不惜為郎彈絶絃<lb/>
　　　學書<lb/>
歌徹陽春酒半醺玉尖搦筦蘸香雲新詞未上鴛鴦扇<lb/>
醉墨先汚蛺蝶裙<lb/>
<pb n="KR4h0100_WYG_008-8b"/>
　　　演歌<lb/>
鶯鶯舌巧言猶獠字字使君親口教今日金錢初受賞<lb/>
倚聲同合鳯凰巢<lb/>
　　　習舞<lb/>
十六天魔教已成背反蓮掌苦嫌生夜深不管排塲歇<lb/>
尚向燈前蹋影行<lb/>
　　　上頭<lb/>
新年攏鬢及笄期雲綰盤龍一把絲掩鏡問人人盡道<lb/>
<pb n="KR4h0100_WYG_008-9a"/>
南梳北裹總相宜<lb/>
　　　染甲<lb/>
夜搗守宮金鳯蕊十尖盡換紅鴉觜閑來一曲鼓瑤琴<lb/>
數㸃桃花泛流水<lb/>
　　　照畫<lb/>
畫得崔徽卷裏人菱花秋水脱眞眞只今顔色渾非舊<lb/>
燒藥幧頭過一春<lb/>
　　　理繡<lb/>
<pb n="KR4h0100_WYG_008-9b"/>
揀得金針出象筒鴛鴦䨇㓨扇羅中却嗔昨夜貍奴惡<lb/>
㧓亂金床五色絨<lb/>
　　　出浴<lb/>
初訝洗花難抑按終疑沃雪不勝任豈知侍女簾帷外<lb/>
剰取君王數餅金<lb/>
　　　甘睡<lb/>
漏减良宵晝日遲困人天氣酒中時東家女伴太嬌劣<lb/>
偷觧裙腰竟不知<lb/>
<pb n="KR4h0100_WYG_008-10a"/>
　　　相見<lb/>
酥凝背甲玉槎肩只訝紅綃覆白蓮底事太隂藏火性<lb/>
狂夫夜夜為君然<lb/>
　　　相思<lb/>
深情長是暗相隨月白風清苦苦思不是東姑痴醉酒<lb/>
幙天席地了無知<lb/>
　　　的信<lb/>
早時詭語難為信醉後微言却近眞昨夜寄將䨇豆冦<lb/>
<pb n="KR4h0100_WYG_008-10b"/>
始知的的為東鄰<lb/>
　　　私㑹<lb/>
月落花陰夜漏長相逢疑是夢高唐夜深偷把銀缸照<lb/>
猶恐憨奴瞰隙光<lb/>
　　　成配<lb/>
眉山暗淡向殘燈一半雲鬟撒枕稜四體着人嬌欲泣<lb/>
自家揉碎砑繚綾<lb/>
　　　洗兒<lb/>
<pb n="KR4h0100_WYG_008-11a"/>
曾向金盆㺯化生寳珠親見掌中擎從今不帶宜男草<lb/>
豆冦含胎恐太<hi>缺</hi>
　　　秋千<lb/>
齊雲樓外紅絡索是誰飛下雲中仙剛風吹起望不極<lb/>
一對金蓮倒挿天<lb/>
　　　蹋踘<lb/>
月牙束靿紅幧首月門脱落葵花斗君看脚底軟金蓮<lb/>
細蹴花心壽郎酒<lb/>
<pb n="KR4h0100_WYG_008-11b"/>
　　　釣魚<lb/>
敲針作釣投水隅豈圖口味膾王餘鯉魚腹裏牽芳餌<lb/>
萬一行人有素書<lb/>
　　　走馬<lb/>
胡㚢牽來獰叱撥輕身飛上電光抹半兠玉鐙裹湘裙<lb/>
不許春泥汗羅襪<lb/>
　　陰何體<lb/>
　梁陰鏗子堅與何遜仲言以能詩齊名其詩清深穠<lb/>
<pb n="KR4h0100_WYG_008-12a"/>
　麗號陰何體今得四家之作其詞致婉約音聲合比<lb/>
　亦彷彿二賢之體裁以句語較之終不若本體之圓<lb/>
　羙云<lb/>
　　王朏畫吳王納<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>圖應制<hi>虞集</hi>
雨過太湖上風生響屧廊紅綃拂几席白紵製衣裳朱<lb/>
光淪厚地明月在髙堂何以保玉體長年樂未央<lb/>
　　送吳子髙<lb/>
懐寳獻亰國悼亡還獨歸日落雲中樹風吹江上衣湘<lb/>
<pb n="KR4h0100_WYG_008-12b"/>
靈瑟在席織女石支機逺道多寂寞彊飯勿相違<lb/>
　　辛澄蓮花觀音像應制<hi>揭奚斯</hi>
至人不可測宴坐青蓮花珠纓被玉體白豪貫彤霞從<lb/>
何得此相來置玉皇家<lb/>
　　送人歸豫章<lb/>
積雨霽徂夏故人今日歸手持毛生檄身着萊公衣玉<lb/>
樹掛秋月丹荑揚曉暉東湖徐孺子應怪久相違<lb/>
　　大口迎駕和觀應奉韻<hi>余闕</hi>
<pb n="KR4h0100_WYG_008-13a"/>
晨光開翠㠋廣路净炎氛玉軑度流水華盖爛垂雲既<lb/>
御大宛馬還朝鯷海君都人望旌纛樂哉過采芹<lb/>
　　大别山古柏<lb/>
二儀表嘉瑞孤根託漢坻已知枝榦古誰徵疏鑿時𤣥<lb/>
泉上靈液玉露濯華姿間厠七寳樹比儗萬年枝願奉<lb/>
蒼蒼色千秋長若斯<lb/>
　　賦得蛾眉亭送杜徳常御史赴南臺<lb/>
江亭望華崿望望似脩眉掃黛偏能巧含顰知為誰娟<lb/>
<pb n="KR4h0100_WYG_008-13b"/>
娟㣲雨裏脉脉夕陽時千里乘<graphic n="KR1301" url="https://raw.githubusercontent.com/kanripo/KR-Gaiji/master/images/KR1301.png" mimeType="image/png"/>去因之傷别離<lb/>
　　賦得春鴈送司執中江西憲幕<lb/>
微風起蘋末旅鴈尚囘翔乳鴨嬌同唼新蒲短可藏應<lb/>
懐洞庭水非避塞垣霜客路煩懐舊題書寄帝鄉<lb/>
　　賦得君子泉送彭公權為黄州教<lb/>
君子殁已久遺井齋郎中本寓思人意兼全澤物功銀<lb/>
床駁故蘚玉甃落寒銅幾日趍官舍横經誦養䝉<lb/>
　　賦得慈恩寺塔送李惟中侍御之西臺<lb/>
<pb n="KR4h0100_WYG_008-14a"/>
祇樹塔廟古締搆出星辰華玉裁文陛金銅結綺輪髙<lb/>
標跨䨇闕迴眺極三秦攬轡霜臺下題名繼昔人<lb/>
　　賦得九里松送吳左丞之江浙<lb/>
結駟向青郊松陰九里遙言從天竺寺直渡小春橋偃<lb/>
蹇成芝盖蕭瑟䕃蘭橈相送將何贈期君保後凋<lb/>
　　有所思<lb/>
春風起寒色春衣方重熏新粧巻羅幕清唱入行雲艶<lb/>
色若流月芳澤訓蘭芬嬋娟信無度我思何在君<lb/>
<pb n="KR4h0100_WYG_008-14b"/>
　　齊河節婦<lb/>
河水北流急人家臨廣川桑柔初覆<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>苖生復滿阡似<lb/>
聞田畯逺益知寡婦賢吾徒能捆屨亦願共鄉田<lb/>
　　飲散畣盧使君<lb/>
契濶思相見留連及此辰長江映酒色細雨若歌塵所<lb/>
喜襟懐共由來態度眞何時洗兵馬得與孟家鄰<lb/>
　　題合魯易之山水<lb/>
忩中望蒼翠春水起晨霏孤嶂纔盈尺長松未合圍蕭<lb/>
<pb n="KR4h0100_WYG_008-15a"/>
蕭此僊客日日候巖扉念爾空延佇王孫且未歸<lb/>
　　送王闕赴泗州打捕提舉<lb/>
蒼茫呉楚㑹縱横淮汳流春氷未泮渚芳杜已生洲揚<lb/>
旌朱樓前張獵青山幽獻功效大兕亦致公子裘逍遙<lb/>
足為樂何嗟晚不侯<lb/>
　　賦得琵琶峯送人降香龍虎山<lb/>
瓊峯毓竒態髙髙出先天柄超琳闕逈盤影渌池圓别<lb/>
<hi>闕</hi>標蒼樾囬忩蓄紫烟淙流如度曲藤蔓似長絃肖像<lb/>
<pb n="KR4h0100_WYG_008-15b"/>
生儀始希顔太古前雖無羅袖拂常暎磵花妍子有靈<lb/>
侯技能彈大道篇函香一臨晀天際意飄然<lb/>
　　竺雲為曇上人作<hi>李孝光</hi>
雲來自西極駘蕩復委蛇影度流沙曉峯臨鷲嶺竒從<lb/>
龍飄宛轉觸石起參差光擬鳯毛紫清同玉葉垂芙蓉<lb/>
連華岳綺藻映天池五色生祥瑞賢人懐羽儀<lb/>
　　𤣥眞館飲酒分韻得衝字<lb/>
良朋謝悁邑仙賞屬𤣥冬野净梅將發山乾雪不封生<lb/>
<pb n="KR4h0100_WYG_008-16a"/>
荑近芳節出日媚川容愁用詩湔浣寒憑酒折衝幽人<lb/>
每多暇俗子自無悰聊以共娛悦詎知縻萬鍾<lb/>
　　聽雪為趙本初作<lb/>
𤣥冬易蕭瑟積氣但清寥夜嚴方有覺天静不成囂深<lb/>
坐愁如見㣲聞去已遙新暉留素魄姸密屬青腰聲<hi>缺</hi>
知拂竹花重想封條髙居爾最樂難㧞俗人標<lb/>
　　題李子雲白雲忩<lb/>
白雲如白月宛宛復離離青霓依澗出玉葉映簷垂詎<lb/>
<pb n="KR4h0100_WYG_008-16b"/>
閡飛花度還同病鶴窺紛暉含户牖倒影散園池近看<lb/>
呼欲落佇立意俱遲坐卧常相對成峯晚更竒<lb/>
　　送人歸呉中<hi>揭奚斯</hi>
三月酒如澠髙堂絲竹停繡筵䨇鳯影珠箔亂鶯聲疊<lb/>
應紅牙拍辭傳金縷名綵雲低不度芳塵暗自驚花發<lb/>
長洲苑日照闔閭城且奉千金夀寜㤀萬里情<lb/>
　　呉彦髙悼亡歸岳陽<lb/>
都門落葉滿遊子去京畿忍聽離鸞操遙逐秋鴻飛愁<lb/>
<pb n="KR4h0100_WYG_008-17a"/>
霜曉入鏡淚雨夕沾衣烟樹黄河岸風帆采石磯平沙<lb/>
迴𣺌漫寒宇曖熹㣲客心閒轉切鄉書近却稀夢聞兒<lb/>
女泣行將童僕依竊慕漆園放誰云潘岳非乗濤慣不<lb/>
險廽江望若圍武昌未易到更向岳陽歸<lb/>
　　聨句體<lb/>
　聨句者在座之人角其才力率然成句聨絡成章對<lb/>
　偶親切類乎誇竒鬬戱也石鼎鬬雞可見矣李夫人<lb/>
　何足多哉是編亦足以見其葩辭藻思之勝觀者幸<lb/>
<pb n="KR4h0100_WYG_008-17b"/>
　勿易之<lb/>
　　逺遊聨句<hi>袁裒</hi>
　　　壬寅冬與伯長同留姑蘇時伯長將赴都<lb/>
海鵬跨南雲一去抉浩蕩宛駒踏北雪絶足追罔象宵<lb/>
征車載脂<hi>桷</hi>明發燈在幌行邁念悄悄離愁懐養養違<lb/>
呉始接淅<hi>裒</hi>過越猶指掌虹網結長思羯鼓促新響觴<lb/>
至不復辭<hi>桷</hi>駕逸誰能彷明堂企棟梁武庫須篠簜材<lb/>
同瑚璉英<hi>裒</hi>學媿蓬麻長<hi>缺</hi>施朱弦清小薦金莖沆雲<lb/>
<pb n="KR4h0100_WYG_008-18a"/>
間鶴孤唳<hi>桷</hi>天外鴻横上曉舲斫輕氷午店憇平壤追<lb/>
攀瞰波濤<hi>裒</hi>渉歴走塵鞅清淮橋螮蝀薄霧裘驌騻風<lb/>
臺牛一鳴<hi>桷</hi>日觀雞三唱團桑沃如盖宿草亂若繦青<lb/>
帘客沽酒<hi>裒</hi>素鬛漁收網心觀洙泗流眼豁恒岱爽追<lb/>
程騎侵雲<hi>桷</hi>勸耕農植杖俗厚喜豐登氣俠存慨慷伊<lb/>
河既東流<hi>裒</hi>維斗復北仰誰云風土殊始覺宇宙廣骨<lb/>
聳終超騰神清誰戃怳鈞天夢豈眞<hi>桷</hi>廣寒歩空想銖<lb/>
衣入閶闔芥粒視北坱千官紫府榮九奏彤庭暢摛文<lb/>
<pb n="KR4h0100_WYG_008-18b"/>
剪金炬<hi>裒</hi>展宷簇天仗清都踰咫尺弱水謾方丈絳旗<lb/>
雲霧開寳扇日月晃仁聲被八表<hi>桷</hi>徳意昭羣枉泥檢<lb/>
極封崇芬飶嚴肸蠁瑞氣藹重重泰階瞻兩兩駞峯出<lb/>
天厨<hi>裒</hi>褭蹏鍚中帑鳴珂接俊彦正笏逺偏黨徳人笑<lb/>
採芝逋客棄拾橡茅㧞要有方<hi>桷</hi>矢來本無嚮湘纍但<lb/>
瓌詞<hi>桷</hi>越相僅金像遭讒氣徒憤得計身何往豈如及<lb/>
承平相與窮昭朗君行歩飄颻我滯心悒怏輕霜着裘<lb/>
帽<hi>裒</hi>微雪留草莾離歌起蒹葭古製却盆盎先登匪一<lb/>
<pb n="KR4h0100_WYG_008-19a"/>
獲後至激孤奬城南燈火深<hi>桷</hi>塞北音書暀春風漸披拂臈<lb/>
水將滉瀁詩成愈加險酒盡未為彊䨇眸秋水炯<hi>裒</hi>累語春<lb/>
波盪經行度﨑危交友希倜儻羇遊棄楚荒逺客憐齊傖光<lb/>
隂赤璧重<hi>桷</hi>事業千金賞行還鴈塔題復覩鴻都榜時來戒<lb/>
歩窘事至勿技癢脂韋本凡近<hi>裒</hi>鐵石乃忠讜詞林納疵美<lb/>
書田計荒穰列仙㑹儒癯羣仕趨吏駔陸生强咿嚘陶令終<lb/>
骯髒清心百壬避正色上帝饗徒為捧心施莫學畫睂敞功<lb/>
名要無心造物端有相行行遂初志操持記疇曩<hi>桷</hi>
<pb n="KR4h0100_WYG_008-19b"/>
　　同永嘉李季和望鍾山聨句<hi>丁復</hi>
鍾山日在望匏繫未能往我本忘世人<hi>光</hi>誰能久塵鞅<lb/>
窮猿尚擇木<hi>復</hi>冥鴻不離網蕞爾升斗縻<hi>光</hi>迺此尺尋<lb/>
枉川江互迢逓<hi>復</hi>天地一莽㝗覇氣遂終陳<hi>光</hi>山名猶<lb/>
姓蔣筞羸結幽躋<hi>復</hi>㧞茹傾勝賞踡林萬虬伏<hi>光</hi>獰石<lb/>
羣獸仰雨晴虹霓裂<hi>復</hi>雲熱鸛鶴響靈骨瘞浮屠<hi>光</hi>癯<lb/>
趺踞方丈陟閣鷹巢危<hi>復</hi>闚户蜂房敞禪林舊稱一<hi>光</hi>
梵刹新闡兩苾蒭化城喻<hi>復</hi>獬豸嚴駕上一人㪺小月<lb/>
<pb n="KR4h0100_WYG_008-20a"/>
<hi>光</hi>七佛築峻壤狻猊睥玉除<hi>復</hi>蝌斗罥銀牓庸超謝羶<lb/>
葷<hi>光</hi>媚禱懐肸蠁俗子空卑栖<hi>復</hi>至人廓遐想相期訪<lb/>
龍蟠<hi>光</hi>何如游鴈蕩牎明誦楞嚴<hi>復</hi>林昬過魍魎終然<lb/>
千仭巓<hi>光</hi>極被九州廣圓龕坐覔心<hi>復</hi>方具跪合掌攬<lb/>
秀目顒顒<hi>光</hi>討幽心養養沈綿阻客遊<hi>復</hi>爽塏聆人奬<lb/>
境虛雲壓闌<hi>光</hi>江逺浪浮槳揮清宜塵尾<hi>復</hi>翳静便鶴<lb/>
氅域分三國鼎<hi>光</hi>淮湊百川輞喜彈青綺冠<hi>復</hi>倦曵緑<lb/>
玉杖朝情竟崎嶔<hi>光</hi>夜夢猶髴髣祝酒遣詩魔<hi>復</hi>搜句<lb/>
<pb n="KR4h0100_WYG_008-20b"/>
搔技癢深推衆壑宗<hi>光</hi>雄據諸峯長眼碧覽益逺<hi>復</hi>髯<lb/>
白聨苦强地籟息箕簸<hi>光</hi>天絲遺女紡金聲調危譯<hi>復</hi>
石華繡卑磉騎驢約兹後<hi>光</hi>驚猿記疇曩貲罄怨支離<lb/>
<hi>復</hi>果歸<hi>缺/</hi>莾蒼閒休㓜安席<hi>光</hi>敏奪雲門棒竹露曉衾<lb/>
濕<hi>復</hi>松飈秋髪爽玉樹異風標<hi>光</hi>珠林列星朗躡屐去<lb/>
後齒<hi>復</hi>早囊欣宿滰吊古重追尋<hi>光/</hi>披荒增慨慷<hi>復</hi>
　　剪燈聨句<hi>貢師泰</hi>
　　　元夕同吳子彦劉子清侯敬文會飲水陽陳善<lb/>
<pb n="KR4h0100_WYG_008-21a"/>
　　　甫家用剪燈聨句云<lb/>
夜煖拈香繭春寒落剪刀芳心連巧結<hi>貢</hi>綺思出長繰<lb/>
㸃綴輕蟬翼<hi>吳</hi>裝粘細鳯毛風光凝瑣碎<hi>貢</hi>雲葉䕶周<lb/>
遭影爍金垂燼<hi>侯</hi>光融玉作膏舞裀團落絮<hi>劉</hi>歌扇逐<lb/>
飛桃帶轉銀幡小<hi>貢</hi>輪廻寳盖髙蜘蛛圍露網<hi>吳</hi>顧兎<lb/>
堕秋毫鶯擲翻紅雪<hi>侯</hi>魚跳起碧濤春陽噓蛺蝶<hi>劉</hi>秋<lb/>
冷蜕虭蟧翠薄荷分鈿絲柔桞散絛青童來絳節玉女<lb/>
翳繊翿碎訝珠胎迸尖愁燕尾翺㣲茫縈錯落斜隙漏<lb/>
<pb n="KR4h0100_WYG_008-21b"/>
蒲萄飴釜空燒蠟棚山謾結鰲浮塵籠漠漠流水眩滔<lb/>
滔纂綺難為密裁綃祗自勞嬋娟妬清夜螮蝀落晴臯<lb/>
製異宮人綬榮懐學士綯未曾分寳炬先許照幱袍劇<lb/>
賞尊頻倒窮搜筆屢操盍簮嘶騕褭奮袖舞豪曹酒促<lb/>
華筵散詩慚白戰鏖時平無夜禁繁弱且歸弢<hi>貢</hi>
　　集句體<lb/>
　集句者集古人之句以成篇也前古未有宋王介甫<lb/>
　始盛行之石曼卿以文為戲近代見之尤多雖未足<lb/>
<pb n="KR4h0100_WYG_008-22a"/>
　以益後學庶幾有以見詩家組織之工也置之巻末<lb/>
　孰云不可<lb/>
　　集句餞張知事子中<hi>盧摰</hi>
　　　子中吾友秩滿總幕受代屬尒訪予山中禮意<lb/>
　　　良厚至今耿耿不能弭忘聞還衛有日逋客盧<lb/>
　　　摰偶讀陶詩至一朝辭吏歸從我潁水濵有㑹<lb/>
　　　於心遂集比成章逺寄祖席兼叙髙義永以為<lb/>
　　　好也<lb/>
<pb n="KR4h0100_WYG_008-22b"/>
和澤周三春桃李羅堂前勁風無榮木於我若浮煙與<lb/>
子相遇來傾盖定前言嵗月好已積玉石乃非堅一朝<lb/>
辭吏歸悠然見南山從我潁水濵虛室有餘閒故人賞<lb/>
我趣賴古多此賢吾駕不可逥悵恨獨䇿還靡靡秋已<lb/>
夕亭亭月將圓青松冠巖列白雲宿簷端此中有眞意<lb/>
弱毫多所宣登髙餞將歸路遐無由緣良才不隠世來<lb/>
㑹在何年<lb/>
　　集淵明句題中甫員外稼亭<hi>黄溍</hi>
<pb n="KR4h0100_WYG_008-23a"/>
東方有一士客養千金軀束帶候鳴雞出則陪文輿代<lb/>
耕本非望暫與園田疎園田日夢想投冠旋舊墟興言<lb/>
在兹春新疇復應畬田父有好懐過門更相呼披草共<lb/>
來往履歴周故居悠悠待秋稼時還讀我書雖未量嵗<lb/>
功栖遲固多娛此事眞復樂此語眞不虛餞送傾皇朝<lb/>
歸予念前途前途當幾許直至東海隅古時功名士事<lb/>
事在中都遙遙沮溺心君情定何如<lb/>
　　集淵明句題胡主簿嘉樹軒<lb/>
<pb n="KR4h0100_WYG_008-23b"/>
孟夏草木長霜露憔悴之藹藹堂前林冬夏常如兹嚴<lb/>
霜九月中卓然見髙枝如何捨此去白日掩荆扉深谷<lb/>
久應蕪此䕃獨不衰黽俛六九年懐此貞秀姿常恐負<lb/>
此懐未足為髙栖及時當勉勵慷慨思南歸親戚共一<lb/>
處日夕歡相持披榛歩荒墟登髙賦新詩坐止髙䕃下<lb/>
一觴聊可揮從今至嵗寒縱心復何疑<lb/>
　　永嘉王君自製挽歌辭盖能安死生而未忘情死<lb/>
　　　生者也集淵明句以釋之<lb/>
<pb n="KR4h0100_WYG_008-24a"/>
自古皆有歿我今始知之居常待其盡逝將不復疑人<lb/>
生無根蔕去來何依依既來孰不去奄去靡歸期復得<lb/>
返自然人間良可辭何事空立言念此懐悲悽日醉或<lb/>
能㤀一觴聊可揮且極今朝樂千載非所知<lb/>
　　集杜句述懐寄見心<hi>釋至仁</hi>
宿鳥戀本枝南鴈意在北飄飄媿此身一嵗四行役所<lb/>
憂盗賊多不獨凍餒廹東下姑蘇臺殘年傍水國金銀<lb/>
佛寺開信羙無與適細人尚姑息賢者貴為徳之子曰<lb/>
<pb n="KR4h0100_WYG_008-24b"/>
玉溫令我心悦懌晤語契深心洞徹有清識學貫天人<lb/>
際溟漲與筆力神功接混茫風雷纒地脉靈芝冠衆芳<lb/>
氷壺動瑤碧紫燕自超詣尤異是龍脊流傳必絶倫許<lb/>
與必詞伯喧争懶着鞭飛騰知有筞吾道屬艱難鸞鳯<lb/>
有鎩翮天門欝嵯峨乘槎斷消息干戈尚縱横道路時<lb/>
通塞顧惟魯鈍姿養生終自惜桃源無處尋黎民糠籺<lb/>
窄故園莽丘墟夢歸歸未得悵彼髙飛禽何以有羽翼<lb/>
匡山讀書處宿昔長荆棘隂房鬼火青戰地骸骨白内<lb/>
<pb n="KR4h0100_WYG_008-25a"/>
思書重寄看雲淚横臆西江萬里船終當掛㠶席天寒<lb/>
鶬鴰呼北風破南極梅花已飛翻節序昨夜隔感激在<lb/>
知音書此豁平昔<lb/>
　　集杜句題五馬圖<hi>韓性</hi>
使君五馬一馬<graphic n="KR1301" url="https://raw.githubusercontent.com/kanripo/KR-Gaiji/master/images/KR1301.png" mimeType="image/png"/>聲價倐然來向東飛電流雲絶瀟洒<lb/>
逈立閶闔生長風肉<graphic n="KR1058" url="https://raw.githubusercontent.com/kanripo/KR-Gaiji/master/images/KR1058.png" mimeType="image/png"/>磊磈連錢動大宛立仗青絲鞚<lb/>
不須對此成歎嗟古來才大難為用<lb/>
　　入安南絶不作詩清明感事集句<hi>陳孚</hi>
<pb n="KR4h0100_WYG_008-25b"/>
十里宜春下苑花五年寒食住京華自憐慣識金蓮燭<lb/>
奉使虚隨八月槎<lb/>
　　又<lb/>
囬首扶桑銅柱標芙蓉帳煖度春宵清明寒食誰家哭<lb/>
折㦸沉沙鐵未消<lb/>
　　又<lb/>
水流花謝兩無情獨上髙樓望帝京閒憶金明池上路<lb/>
人生看得幾清明<lb/>
<pb n="KR4h0100_WYG_008-26a"/>
　　又<lb/>
江東行客思悠哉不盡長江滚滚來寒食清明都過了<lb/>
鷓鴣飛上越王臺<lb/>
　　又<lb/>
台州地濶海冥冥人踏金鰲背上行獨在異鄉為異客<lb/>
無花無酒過清明<lb/>
　　又<lb/>
慈母年髙鶴髪垂鄉書無鴈到家遲初過寒食一百六<lb/>
<pb n="KR4h0100_WYG_008-26b"/>
一日思親十二時<lb/>
　　又<lb/>
共藉棃花作寒食孟光舉案與眉齊越裳翡翠無消息<lb/>
夜合花前日又西<lb/>
　　又<lb/>
寒食家家出古城滿川風雨看潮生八千里外飄零客<lb/>
起向朱櫻樹下行<lb/>
　　又<lb/>
<pb n="KR4h0100_WYG_008-27a"/>
一百五日寒食雨風光别我苦吟身尚書氣與秋天杳<lb/>
同是天涯流落人<lb/>
　　又<lb/>
海上乗槎上紫氛清明時節雨紛紛虎牙銅柱皆傾側<lb/>
水盡天南不見雲<lb/>
　<lb/>
　<lb/>
　<lb/>
<pb n="KR4h0100_WYG_008-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元詩體要巻八<lb/>
</p>
<p>
</p>
  </div>
<div>
                <head>元詩體要巻九</head>
    <p>
<pb n="KR4h0100_WYG_009-1a"/>
欽定四庫全書<lb/>
　元詩體要巻九　　　　　明　宋公傳　編<lb/>
　　無題體<lb/>
　無題之詩起於唐李商隠多言閨情及宫事故隠諱<lb/>
　不名而曰無題其間用隠語如身無綵鳯䨇飛翼心<lb/>
　有靈犀一㸃通春蠶到死絲方盡蠟炬成灰淚始乾<lb/>
　之類可見此編效顰於李觀其辭運意之精亦庻幾<lb/>
　前人之可及矣<lb/>
<pb n="KR4h0100_WYG_009-1b"/>
　　無題<hi>馬祖常</hi>
瓦溝銀竹曙翻江閬苑凉風滿石幢葛令寄來丹臼一<lb/>
陶翁歸去酒瓢䨇梧桐寂寞陳宮井薜荔扶疎玉女忩<lb/>
天畔帝車呼小鳯桂花流水夜淙淙<lb/>
　　又<lb/>
鶴城十二疊瑤光琪樹懸秋四面香蛺蝶染花生粉白<lb/>
玻瓈着酒暖金黄薫鑪舊夢憑荀令燭釦閒吟屬沈郎<lb/>
南國鴈來書不至江樓時為製荷裳<lb/>
<pb n="KR4h0100_WYG_009-2a"/>
　　又<lb/>
三湘瀟洒恨無潮烏鵲塡河願有橋丹穴鳯來龍樹逺<lb/>
海門魚上蜃樓遙已知京兆誇髙髻不信章華鬬細腰<lb/>
船尾横江春水急長年無事醉吹簫<lb/>
　　又<lb/>
愛酒書生白髮垂鸞膠獺髓豈能醫漢宮鬬草端陽節<lb/>
唐殿穿針七夕時竹上蠣房眞可買石間芝箭似難移<lb/>
揚雄擬奏河東賦但乞君王酒一巵<lb/>
<pb n="KR4h0100_WYG_009-2b"/>
　　和伯庸無題<hi>薛宗海</hi>
羽林垂彩動天江幕府先懸白玉幢吏法有章皆畫一<lb/>
將壇得士故無䨇臺中長夏霜凝簡掖内通宵霧鎻忩<lb/>
若使九門容徑入肯思巖隠抱流淙<lb/>
　　又<lb/>
良人執㦸侍明光誰與金鑪共夕香粧鏡曉寒凝蝶粉<lb/>
舞衣春暖妬鶯黄渡江桃葉應憐我照水荷花似見郎<lb/>
歎息蹇脩無復理愁思摻手為縫裳<lb/>
<pb n="KR4h0100_WYG_009-3a"/>
　　又<lb/>
乘槎凖擬逐秋潮却訪成都萬里橋滄海有山皆縹緲<lb/>
青雲無路不迢遙閒居潘岳驚班鬢歸去陶潛懶折腰<lb/>
後夜相期明月上露臺髙處弄笙簫<lb/>
　　又<lb/>
驥服塩車兩耳垂臂無九折未成醫欲尋箕潁終逃世<lb/>
苦恨章逢不入時金井鹿鳴知露冷銀橋鵲度看星移<lb/>
長貧久客應無補擬挽滄浪塞漏巵<lb/>
<pb n="KR4h0100_WYG_009-3b"/>
　　次韻無題<hi>袁桷</hi>
金縷歌殘月堕江玉顔曾憶侍油幢象床雲重恩専一<lb/>
鯨錦波翻賜疊䨇春淺正宜氊作幕夜凉深恨魫為忩<lb/>
浣沙可是無靈匹側足寒江濺石淙<lb/>
　　又<lb/>
翠簾匝匼護朱光千葉宮桃滿院香閬苑有鸞通尺素<lb/>
虚橋無鵲寄流黄上林賦罷歸巴蜀興慶詞工謫夜郎<lb/>
不是月中親度曲世人那觧聽霓裳<lb/>
<pb n="KR4h0100_WYG_009-4a"/>
　　又<lb/>
相期來似石城潮日望晴虹結綵橋却月眉愁歌漸逺<lb/>
凌波歩近意非遙抽琴有恨囘清角疊袖無塵轉緑腰<lb/>
㺯玉最憐隨鳯去秋來誰與伴吹簫<lb/>
　　又<lb/>
白髮詞臣兩耳垂華腴堆<hi>缺</hi>陋牛醫宮娥引燭催麻日<lb/>
院吏傳宣寫制時蠟撚化生秋夕賜翠標疊勝嵗華移<lb/>
低頭欲説唐朝舊願侍虚皇進玉巵<lb/>
<pb n="KR4h0100_WYG_009-4b"/>
　　自次無題<hi>馬祖常</hi>
<graphic n="KR2144" url="https://raw.githubusercontent.com/kanripo/KR-Gaiji/master/images/KR2144.png" mimeType="image/png"/>峩山下錦成江好買𤣥都翡翠幢竹種篔簹千萬箇<lb/>
鳥飛鸂鶒兩三䨇銅龍漏下春生水金馬神來霧歛忩<lb/>
花落天台招小隱胡麻飯熟石淙淙<lb/>
　　又<lb/>
切玉龍刀寳氣光祫羅半臂麝臍香荔支囊蜜嫣嫣紫<lb/>
盧橘團金顆顆黄秦氏故侯更漢主石家小婦嫁孫郎<lb/>
江心誰鑄芙蓉鏡照見姮娥織翠裳<lb/>
<pb n="KR4h0100_WYG_009-5a"/>
　　又<lb/>
錢塘八月水生潮笻笮千年竹作橋簟織龍鬚天路近<lb/>
衣裁蟬翼渚宫遙府中丞相魚垂帶閫外將軍箭挿腰<lb/>
無柰黄金閒買賦雲間學得鳯皇簫<lb/>
　　又<lb/>
樂部韋娘舞小垂病來能召翰林醫嗔人書奏三千牘<lb/>
勸客歌詩十二時金谷花枝隨雨盡石城江水逐潮移<lb/>
世間若有神仙術西去瑤池醉酒巵<lb/>
<pb n="KR4h0100_WYG_009-5b"/>
　　無題<hi>張翥</hi>
見時略略望遙遙有月闌干待袖招得巧蜘蛛絲縷細<lb/>
傳聲鸚鵡舌關嬌仙家絃管寜無譜天上星河亦有橋<lb/>
雲雨或時消息斷不如朝暮石城潮<lb/>
　　無題<hi>虞集</hi>
貝闕珠宮夜不眠露華皓皓月娟娟不應又作人間夣<lb/>
窈窕吹簫度碧烟<lb/>
　　詠物體<lb/>
<pb n="KR4h0100_WYG_009-6a"/>
　詠物起於唐末如雍陶池鷺鄭谷鷓鴣所詠雖入外<lb/>
　意而不失模寫之巧有足喜者周伯弜謂隨寓感興<lb/>
　者易驗物切近者難此説是矣詠物最多今亦擇其<lb/>
　入格者載之<lb/>
　　筯香<hi>薛漢</hi>
竒芬擣精㣲纎莖挺脩白灺輕雪消晛火紅螢耀夕素<lb/>
烟裊䨇縷暗馥生平室鼻觀静裏參心原坐來息有客<lb/>
臭味同相看終永日<lb/>
<pb n="KR4h0100_WYG_009-6b"/>
　　䨇陸<hi>揭奚斯</hi>
三五對參差髙呼得采時猶疑䨇出早每恨獨歸遲散<lb/>
地偏難入全功或誤竒極知妨日力聊足審安危<lb/>
　　廬阜鐘聲<lb/>
廬山三百寺何處扣曽雲宿鳥月中起歸人湖上聞入<lb/>
空應更逈近瀑正難分遙想諸僧定香爐上夕薫<lb/>
　　漁笛<hi>林景熈</hi>
三㺯知何處蒼茫起釣舟閒將千古意吹入一江秋驚<lb/>
<pb n="KR4h0100_WYG_009-7a"/>
鴈顧殘侶寒風生别洲曲終和月臥無夢到凉州<lb/>
　　釣絲風<hi>連百正</hi>
短髪冷颼颼倚闌初下鈎閒來片水外輕㺯一痕秋淺<lb/>
拂蘆花亂低分桞影浮烟波清夢逺吹不到公侯<lb/>
　　柳絮風<hi>黄清老</hi>
三月韶光天氣清游絲舒巻太無情微飄簾幙當春晝<lb/>
亂撲庭臺似雪晴醉臉欲吹新燕弱舞腰初軟落花輕<lb/>
江頭㸃㸃行人淚相逐離歌洒客程<lb/>
<pb n="KR4h0100_WYG_009-7b"/>
　　藕花風<hi>謝宗可</hi>
舞罷紅衣起未休水雲香裏冷颼颼五更清逼銀塘曉<lb/>
六月凉生玉井秋颭浪低翻霞影亂凌波輕漾錦香浮<lb/>
莫教吹醒鴛鴦夢好送眞人一葉舟<lb/>
　　梧桐雨<hi>黄清老</hi>
曾將秋信報人知又與西風泣别離病綠滴殘猶有淚<lb/>
題紅流去更無詩舊巢鳯冷朝飛逺古井金寒曉汲遲<lb/>
待得楚臺雲散後却慿琴調寄相思<lb/>
<pb n="KR4h0100_WYG_009-8a"/>
　　春晝<hi>梁彦中</hi>
溪水搖光動綵墻雲山倒影蘸霞觴一庭芳樹清隂薄<lb/>
千尺游絲白日長風細柳塘鶯語滑泥融花徑燕飛忙<lb/>
乾坤俯仰窺難盡花栁無私種種香<lb/>
　　曉色<hi>謝宗可</hi>
逺似烟霏近又空非明非夜兩朦朧一天清露洗難盡<lb/>
㡬樹暗雲遮不窮斷角樓臺濃澹裏殘燈院落有無中<lb/>
蒼茫半逐雞聲散又被朝陽染作紅<lb/>
<pb n="KR4h0100_WYG_009-8b"/>
　　潮<hi>仇仁逺</hi>
一㾗初見海門生頃刻長驅作怒聲萬馬突圍天皷碎<lb/>
六鰲翻背雪山傾逺朝魏闕心猶壯直到嚴灘勢始平<lb/>
寄語呉兒休踏浪天呉㒺象正縱横<lb/>
　　愁<hi>同恕</hi>
來時容易去何遲半在胸中半在眉門掩落花春去後<lb/>
忩涵殘月酒醒時濃如野外連天草亂似空中惹地絲<lb/>
除却五侯歌管地人間何處不相隨<lb/>
<pb n="KR4h0100_WYG_009-9a"/>
　　人影<hi>劉宗逺</hi>
不言不語過平生歩歩相隨似有情常向燈前同静坐<lb/>
每於月下共閒行昨朝離去天將暝今日歸來日又晴<lb/>
最是行藏堪愛處顯身須要待時明<lb/>
　　淚<hi>施鈞</hi>
獺髓空勞補舊㾗離筵歌罷忽沾巾半江湘竹斑斑雨<lb/>
三月楊花㸃㸃春字濕錦機啼戍婦珠明綃室泣鮫人<lb/>
琵琶滴罷情深處洗盡青衫幾掬塵<lb/>
<pb n="KR4h0100_WYG_009-9b"/>
　　梅<hi>仇仁逺</hi>
爲怕緇塵着素衣凍痕封蕋放香遲月來忽送闌干影<lb/>
春到不分南北枝啼夢翠禽依樹宿斷魂玉笛隔花吹<lb/>
從他萬片隨風去須有青青葉底時<lb/>
　　又<lb/>
夢想幽芳無處尋相逢依舊嵗寒心要看月底玲瓏玉<lb/>
休折枝頭菩蕾金清曉風霜和艶冷黄昏庭院覺香深<lb/>
揚州一樹春多少殢得何郎瘦不禁<lb/>
<pb n="KR4h0100_WYG_009-10a"/>
　　紅梅<hi>楊載</hi>
玉人中酒殢芳華盡壓東風百種花襆被春寒裁異錦<lb/>
篝燈夜永障輕紗纎㽔露沁蜂腰蠟宻蕋雲蒸鶴頂砂<lb/>
為問閬風何處在相期髙舉籋晨霞<lb/>
　　又<hi>金德啟</hi>
醉卧西湖處士家夢回唯見赤城霞搃然冷艶隨春變<lb/>
依舊疎枝映月斜姑射氷姿凝絳䗶羅浮雪骨換丹砂<lb/>
北人慣在江南住猶説前村有杏花<lb/>
<pb n="KR4h0100_WYG_009-10b"/>
　　蟠梅<hi>謝宗可</hi>
縈春絆碧綴蒼苔嵗晚寒香宛轉來蛟蟄凍雲氷骨痩<lb/>
<hi>原闕</hi>
<pb n="KR4h0100_WYG_009-11a"/>
</p>
<p>
<pb n="KR4h0100_WYG_009-12a"/>
</p>
<p>
<pb n="KR4h0100_WYG_009-13a"/>
　<lb/>
　<lb/>
　<lb/>
　<lb/>
　<lb/>
　<lb/>
雪穗翻成漩水渦蕩漾終難浮釣艇潑來不覺濕漁蓑<lb/>
牧童錯認忙歸報盡道崆峒作海波<lb/>
<pb n="KR4h0100_WYG_009-13b"/>
　　蒲劔<hi>黄君瑞</hi>
三矢亭亭古太阿舞風斫斷一川波長橋有影蛟龍悞<lb/>
流水無聲日夜磨兩岸帶烟生殺氣五更彈雨雜漁歌<lb/>
蕭蕭只恐秋風至亂剉鋒芒恨更多<lb/>
　　海南鳥<hi>劉因</hi>
越鳥羣飛朔漠濵氣機千古見眞純紇干風景今如此<lb/>
故國園林亦暮春精衛有情㗸太華杜鵑無血到天津<lb/>
聲聲觧堕金銅淚未信吳兒是木人<lb/>
<pb n="KR4h0100_WYG_009-14a"/>
　　鶴夢<hi>失名</hi>
九臯霜冷寂無聲一覺遊僊思更清風過松嵓酣未醒<lb/>
烟生茶竈倦還驚青田月下家千里赤壁舟中夜幾更<lb/>
香暖紫芝初睡足莫教琴上玉絃鳴<lb/>
　　睡燕<hi>謝宗可</hi>
補巢銜得落花泥困倚東風倦翅低金屋晝閒隨蝶化<lb/>
玉堂春静怕鶯啼䰟飛漢殿人應逺夢入烏衣路欲迷<lb/>
却被捲簾人喚醒小橋流水夕陽西<lb/>
<pb n="KR4h0100_WYG_009-14b"/>
　　鴈<hi>端景元</hi>
年去年來無定年帛書曾寄漢英賢影横薊北月連塞<lb/>
聲斷衡陽霜滿天雨暗荻花愁晚渚露香菰米樂秋田<lb/>
平生千里與萬里塵世網羅空自纒<lb/>
　　鴈字<hi>謝宗可</hi>
蘆花月底寄秋情陣影南飛寫不停一帶畫開湘水碧<lb/>
半行草破楚天青雲牋冷印蟲書跡烟墨濃模鳥篆形<lb/>
題盡故鄉心事苦斷文無數落寒汀<lb/>
<pb n="KR4h0100_WYG_009-15a"/>
　　又<hi>失名</hi>
故國霜前省舊遊夕陽影裏見銀鈎都將塞北千年恨<lb/>
寫破江南萬里秋一畫如眞横逺漢數行帶草落平洲<lb/>
傳書莫到秦淮上明月蘆花客正愁<lb/>
　　猫<hi>唐珙</hi>
覔得猫奴太有情烏蟬一㸃抱唇生牡丹架暖眠春晝<lb/>
薄荷香濃醉曉睛分唾掌中頻洗面引兒忩下自呼名<lb/>
溪魚不惜朝朝買嬴得書齋夜太平<lb/>
<pb n="KR4h0100_WYG_009-15b"/>
　　懶猫<hi>濟天岸</hi>
老子家無甔石儲多君分惠小狸奴職慙捕䑕饑何憾<lb/>
食不求魚飽有餘燭影爐薫聼課佛蒲團竹几伴跏趺<lb/>
山童莫訝長尸素也護床頭貝葉書<lb/>
　　混堂<hi>謝宗可</hi>
香泉湧出半池溫難洗人間萬古塵混沌殻中天不曉<lb/>
淋漓氣底夜長春波濤鼓怒喧風雨雲霧垂隂護鬼神<lb/>
却笑相逢裸形國不知誰是浴沂人<lb/>
<pb n="KR4h0100_WYG_009-16a"/>
　　蟠梅屋<hi>施鈞</hi>
蕋珠宮殿玉闌干四壁玲瓏夜不關梁棟廣平眞鐵石<lb/>
根基和靖舊溪山乾坤虛白生方寸雲月昏黄共一間<lb/>
可笑三閭元不識蕙櫋蓀壁水潺潺<lb/>
　　破屋<hi>失名</hi>
一畨風雨一畨顚巻我書齋屋頂穿紅日透光來枕上<lb/>
白雲拖影到床前小鐺煮茗烹明月古硯濡毫蘸碧天<lb/>
寒士夜來讀周易燈光直射斗牛邊<lb/>
<pb n="KR4h0100_WYG_009-16b"/>
　　瓦<lb/>
四角稜層夜不收覆成行隴仰成溝能令有漏為無漏<lb/>
觧使斜流作正流螮蝀一條横脊上鴛鴦㡬對宿簷頭<lb/>
莫言陶冶工夫小曽為吾王盖九州<lb/>
　　詩瓢<hi>謝宗可</hi>
雨蔓霜條老翠壺吟□不是酒葫蘆剖開架上輪囷玉<lb/>
著盡胷中錯落珠滿貯苦心留宇宙深藏情氣付江湖<lb/>
誰家半腹能千首為問山人果在無<lb/>
<pb n="KR4h0100_WYG_009-17a"/>
　　秃筆<hi>王秋江</hi>
被櫋深□未出林摧殘豈信有如今㧞毛本欲利天下<lb/>
秃鬢方知負此心老死不歸刀吏手平生常得侍臣簪<lb/>
斯文功在終難冺月裏東君有好吟<lb/>
　　筆陣<hi>謝宗可</hi>
授筞登壇拜墨卿霜毫不用鐵為兵戰酣已㧞三都壘<lb/>
奏㨗還攻五字城怒巻龍蛇雲霧泣長驅風雨鬼神驚<lb/>
攀蟾獨掃千軍退功奪中書第一名<lb/>
<pb n="KR4h0100_WYG_009-17b"/>
　　塔燈<hi>馮海粟</hi>
擎天一柱碍雲低破暗功同日月齊半夜火龍蟠地軸<lb/>
八方星象下天梯光搖灔澦沿珠蚌影落滄溟照水犀<lb/>
文燄逼人髙萬丈倒提鐵筆向空題<lb/>
　　鏡中燈<hi>張周卿</hi>
孤影徘徊入照臨西風不動竟沉沉一池鉛汞鎔眞火<lb/>
半夜金星犯太隂雞翅拍時紅熖息蛾頭觸處碧光深<lb/>
從渠百煉千燒後依舊剛明一片心<lb/>
<pb n="KR4h0100_WYG_009-18a"/>
　　馬騎燈<hi>袁桷</hi>
功計凌烟作戰塲宵征勇將太匆忙不聞號令齊驅疾<lb/>
自覺銜枚去路長熖裹春風鏖赤壁光浮夜月燬阿房<lb/>
誰能跳出機關外不為功名紙半張<lb/>
　　走馬燈<hi>謝宗可</hi>
飈輪擁騎駕炎精飛繞人間不夜城風鬛追星低弄影<lb/>
霜蹄逐電去無聲秦軍夜潰咸陽火吳炬宵馳赤壁兵<lb/>
更憶雕鞍年少客章臺踏碎月華明<lb/>
<pb n="KR4h0100_WYG_009-18b"/>
　　梅花燈籠<hi>失名</hi>
翠節玲瓏玉骨凉分明照見鐵心腸一挑銀熖勾春色<lb/>
萬㸃金錢散夜光帶月横霜疎弄影篩金滿地暗生香<lb/>
幾囘引馬歸來後青鳥無聲更漏長<lb/>
　　菊枕<hi>馬祖常</hi>
東籬采采數枝霜包裹西風入夢凉半夜歸心三逕逺<lb/>
一囊秋色四屏香床頭未覺黄金盡鏡裏難教白髪長<lb/>
㡬度醉來消不得卧收清氣入詩腸<lb/>
<pb n="KR4h0100_WYG_009-19a"/>
　　梅杖<hi>謝宗可</hi>
紫玉槎牙蝕蘚痕黄昏扶醉倍精神一枝冷曳孤山雪<lb/>
八尺横拖庾嶺春江路筞時香在手溪橋挑月影隨人<lb/>
歸來却笑林和靖還現堂中上座身<lb/>
　　琉璃簾<hi>馬祖常</hi>
呉儂巧製玉玲瓏翡翠蝦鬚逈不同萬縷横陳銀色界<lb/>
一塵不入水晶宫月華逺射離離白燈影斜穿細細紅<lb/>
相隔神仙纔咫尺靈犀一㸃若為通<lb/>
<pb n="KR4h0100_WYG_009-19b"/>
　　酒旗<hi>謝宗可</hi>
水村山郭酒初香紵影青青字一行罏畔低懸花霧濕<lb/>
簷隂斜揭桞風凉指揮意馬衝愁陣搖曳心旌入醉鄉<lb/>
惆悵歩兵招不起半竿空自舞斜陽<lb/>
　　釣絲<lb/>
臨流纎影衆鱗驚消得長繅一縷輕鈎墜亂縈春水碧<lb/>
竿垂斜裊曉風清牽囬江上烟波夢掣斷人間富貴情<lb/>
我欲笑携千尺去桃花浪裏㧞鯤鯨<lb/>
<pb n="KR4h0100_WYG_009-20a"/>
　　鞦韆<hi>楊鵬翼</hi>
日轉華簷樹影偏謝家庭院簇神仙綵繩斜擘纎纎玉<lb/>
畵板輕承歩歩蓮㺯玉未升霄漢上緑珠先堕綵樓前<lb/>
不知小逕殘紅裏明日何人拾翠鈿<lb/>
　　又<hi>台哈布哈</hi>
芙蓉宫額半塗黄䨇送鞦韆出畵墻簷底燕驚花雨亂<lb/>
樹頭蜂繞襪塵香巧將新月添眉黛閒倩東風響珮璫<lb/>
歸去緑忩和困睡暫憑春夢到遼陽<lb/>
<pb n="KR4h0100_WYG_009-20b"/>
　　蓮葉舟<hi>謝宗可</hi>
穏棹紅衣泛渺茫風㠶浪楫水雲鄉曉撑泰華半峯月<lb/>
夜載西湖十里香藕放雪絲應作纜荷欹翠柄若為檣<lb/>
不須更捧金仙足太乙眞人夢正凉<lb/>
　　櫓<hi>失名</hi>
斵木為竿駕客舟翩然快我下中流雙龍影落湘江晚<lb/>
百鴈聲傳楚㟁秋素練撥開波浩渺黄金攪碎月沉浮<lb/>
長灘鷗鷺多如雪一路驚飛不敢留<lb/>
<pb n="KR4h0100_WYG_009-21a"/>
　　仙槎<hi>謝宗可</hi>
曽作河源萬里舟塵根巳斷卧蛟虬無心下土承烟雨<lb/>
有路層霄犯斗牛破浪逺衝銀漢曉凌風竟度碧天秋<lb/>
歸來載得支機石誰識人間博望侯<lb/>
　　老龍琴<hi>羅伯英</hi>
㸑下曽聞霹靂聲流傳太古蓄精靈斷紋已作蜿蜒勢<lb/>
焦尾猶存蚴蟉形案上清宵含霧雨壁間白書隱雷霆<lb/>
鳯簫縹緲音相和相送羣仙入杳𡨕<lb/>
<pb n="KR4h0100_WYG_009-21b"/>
　　無絃琴<hi>謝宗可</hi>
獨繭長繅底用抽蛇紋空鎻鳯枝秋落星有暈繩光斷<lb/>
凍瀑無聲練影收别鶴那聞風外泣孤鸞不向月中愁<lb/>
多情只有柴桑老寂寂山髙水自流<lb/>
　　鶴骨笛<hi>賈䇿</hi>
九臯聲斷楚天秋玉頂丹砂一夕休枯朽挽囬生死調<lb/>
凄凉吹盡古今愁魂歸遼海雲迷樹曲罷江城月滿樓<lb/>
惆悵主人三㺯罷杳無消息到揚州<lb/>
<pb n="KR4h0100_WYG_009-22a"/>
　　鐵笛詩寄楊亷夫<hi>卞宜之</hi>
一段清氷百鍊鋼曽翻宫徵侍虛皇裂開黄鶴磯頭石<lb/>
驚落青鸞鏡裏霜仙子珮環新樂府翰林風月舊文章<lb/>
道人清節磨礲久却笑桓伊獨據床<lb/>
　　鐵笛為孟天暐作<hi>張翥</hi>
愛此輕圓鐵鑄成何須楚竹選孤生年多化作青蛇色<lb/>
夜静吹如綵鳯聲鏽出碧花凝錯落冷涵金氣發鏗清<lb/>
最宜携向君山去一聽仙翁奏月明<lb/>
<pb n="KR4h0100_WYG_009-22b"/>
　　聞篴<lb/>
何人吹笛傍江干木落淮南夜色寒三㺯水邉人艤棹<lb/>
一聲雲杪客凭欄梅花<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>吹應落楊桞依依折欲殘<lb/>
惆悵緑珠何處在綺忩深鎻月漫漫<lb/>
　　聞簫<hi>王景初</hi>
緱山雲冷鳯臺空誰譜遺音泣玉龍興在碧桃春色底<lb/>
聲飄銀漢月明中悲來赤壁歌誰和老去青樓夢亦慵<lb/>
喚起愁心眠不得露笻寒倚一簾風<lb/>
<pb n="KR4h0100_WYG_009-23a"/>
　　破帽<hi>黄君瑞</hi>
破㡌多情却戀頭草殘絲斷素塵浮烟籠長是煎茶日<lb/>
風落多逾把菊秋頂漏疎星窺短髮簷垂缺月露雙眸<lb/>
桃尖樓子青羅瓣相對寜知故舊愁<lb/>
　　蘆花被<hi>貫雲石</hi>
採得蘆花不涴塵翠蓑聊復藉為裀西風刮夢秋無際<lb/>
夜月生香雪滿身毛骨已隨天地老聲名不讓古今貧<lb/>
青綾莫為鴛鴦妬欵乃聲中别有春<lb/>
<pb n="KR4h0100_WYG_009-23b"/>
　　紙帳<hi>謝宗可</hi>
清懸四壁剡溪霜髙卧梅花月半床蠒瓮有天春不老<lb/>
瑤臺無夜雪生香覺來虛白神光發睡去清閒好夢長<lb/>
一枕搃無塵土氣何妨留我白雲鄉<lb/>
　　酒<hi>黄君瑞</hi>
麯蘖生香出小槽幾人耽酗日陶陶□呑鸚鵡杯中月<lb/>
貧典鷫鸘花<hi>缺</hi>袍内府臈傳紅琥珀西京秋壓紫葡萄<lb/>
杜康儀狄今安在囬首丘陵半是糟<lb/>
<pb n="KR4h0100_WYG_009-24a"/>
　　碧筩酒<hi>趙君謨</hi>
擎波老榦折蒼璚酣飲何如吸海鯨象鼻捲氷收玉醴<lb/>
翠盤承露落金莖幾絲香溜蒲萄滑九竅春濃琥珀傾<lb/>
莫戀醉鄉心更苦獨醒衣上為誰清<lb/>
　　又<hi>袁桷</hi>
甘露無聲堕玉盤中天飛影動琅玕壚頭太白塵埃熱<lb/>
石眼空青氷雪寒水泄尾閭來瀚海手扶砥柱障狂瀾<lb/>
麯生不用忙傾盖吸盡清香見肺肝<lb/>
<pb n="KR4h0100_WYG_009-24b"/>
　　又<hi>張雨</hi>
採緑誰將作羽觴使君亭上晚尊凉玉莖沁露心猶苦<lb/>
翠盖擎雲手亦香飲海龜藏蓮葉小吸川鯨恨藕絲長<lb/>
西風誤展淋郎袂笑絶耶溪窈窕娘<lb/>
　　醉鄉<hi>謝宗可</hi>
曾笑三閭不觧遊移家欲向麯城頭人酣方外鴻荒夢<lb/>
誰識塵中富貴愁夜月放船遊酒海春風扶杖上糟丘<lb/>
相逢還似無何有喚起東臯為贈侯<lb/>
<pb n="KR4h0100_WYG_009-25a"/>
　　又<hi>張翥</hi>
半屬華胥半酒泉封君惟有麯生權觥籌席上無多地<lb/>
風月壺中别有天一日夢醒如隔世四時春盡不知年<lb/>
從來此處藏身好容我神遊太古前<lb/>
　　塵<hi>謝宗可</hi>
人海深藏混混中非烟非霧逺空濛六街綺繡迷香紫<lb/>
九陌笙簫踏軟紅微歩緩隨羅襪起清歌飛繞畫梁空<lb/>
南來一騎蛾眉笑又送長安荔入宫<lb/>
<pb n="KR4h0100_WYG_009-25b"/>
　　遊絲<lb/>
搖曳春光百尺輕烟綃舞斷任縱横暗縈芳恨應無力<lb/>
亂綰花愁似有情一縷緑楊風正軟半痕紅杏雨初晴<lb/>
莫教飛到天機上恐悞龍梭織不成<lb/>
　　緑陰<hi>周石原</hi>
萬紫千紅夢已休眼中驚見翠光浮數聲啼鳥無尋處<lb/>
幾度斜陽不入樓潤透琴書渾欲雨凉生衣袂已先秋<lb/>
此時蒲桞還多感莫遣西風一夜愁<lb/>
<pb n="KR4h0100_WYG_009-26a"/>
　　又<hi>顧囦白</hi>
千載青羊頷底髯結成蒼<hi>缺</hi>倚空檐朝陽不放晴光堕<lb/>
宿雨時將暝色添蟬愛<hi>缺</hi>　聲度枕鳥窺荒寂影翻簾<lb/>
且須藹䕶過長夏未怕秋霜遽作嚴<lb/>
　　新月<hi>周豈</hi>
稍向天邊落初從雲底生<graphic n="KR1131" url="https://raw.githubusercontent.com/kanripo/KR-Gaiji/master/images/KR1131.png" mimeType="image/png"/>然似鈎曲能得幾時明<lb/>
　　桃花馬<hi>馬祖常</hi>
白毛紅㸃巧安排勾引春風上背來莫觧雕鞍橋下洗<lb/>
<pb n="KR4h0100_WYG_009-26b"/>
恐隨流水泛天台<lb/>
　　鄰燈<hi>范梈</hi>
星星逺映孤村外烱烱微穿落木間知有鄰姬思逺道<lb/>
績麻應待夜深還<lb/>
　　塵<hi>貢師泰</hi>
春城花霧欲生泥十二街頭漫漫飛落絮遊絲共無賴<lb/>
半沾香汗半羅衣<lb/>
　　無弦琴<hi>申屠致逺</hi>
<pb n="KR4h0100_WYG_009-27a"/>
静中有物即縈心物象相忘趣轉深為報柴桑陶處士<lb/>
無絃争似更無琴<lb/>
　　水仙花<hi>商挺</hi>
海上三山壁月明人間誰識許飛璚秋風吹上青鸞背<lb/>
來散天香與素英<lb/>
　　又<lb/>
明月珠衣翡翠裳氷肌玉骨自清凉不隨王母瑤池去<lb/>
來侍維摩病几傍<lb/>
<pb n="KR4h0100_WYG_009-27b"/>
　　又<hi>貢師泰</hi>
太液池邊雪始乾曉粧初試珮珊珊簾鈎欲下東風細<lb/>
猶夢珠宫扇影寒<lb/>
　　又<lb/>
十二瑤臺風露寒銀河淡淡月團團龍宫自與塵凡隔<lb/>
别有銖衣白玉冠<lb/>
　　木芙蓉<hi>虞集</hi>
九月襄王宴渚宫霓旌翠羽度雲中滿汀山雨衣裳濕<lb/>
<pb n="KR4h0100_WYG_009-28a"/>
宋玉愁多賦未工<lb/>
　　水芙蓉<lb/>
長洲宫沼醉西施蕩漾蘭舟不自持願奉君王千嵗樂<lb/>
一盤清露玉淋漓<lb/>
　<lb/>
　<lb/>
　<lb/>
　<lb/>
<pb n="KR4h0100_WYG_009-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元詩體要巻九<lb/>
</p>
<p>
</p>
  </div>
<div>
                <head>元詩體要巻十</head>
    <p>
<pb n="KR4h0100_WYG_010-1a"/>
欽定四庫全書<lb/>
　元詩體要巻十　　　　　明　宋公傳　編<lb/>
　　五言律<lb/>
　律詩號近體唐人始為之清逺華麗必諧音韻周伯<lb/>
　㢸謂有雍容渾厚之態而無堆積窒塞之患斯為妙<lb/>
　也後人為之不偏於枯瘠則流於輕俗不足採者多<lb/>
　矣今擇其格律嚴整者録之<lb/>
　　春思<hi>張澄</hi>
<pb n="KR4h0100_WYG_010-1b"/>
一春長作客連日苦多風野樹凄迷緑簷花黯淡紅愁<lb/>
隨詩巻積囊與酒樽空巢燕如相識頻來草舍中<lb/>
　　春晝睡起<hi>陳自堂</hi>
桞影年華度鶯聲午夢囬偶然床置易政爾席凝埃隠<lb/>
几野花落閉門山雨來無人見愁緒歡伯一樽開<lb/>
　　早春述懐<hi>劉汶</hi>
春與年年别窮隨日日增眼明貪夜讀事少㤀晨興倦<lb/>
鳥猶遷木潛魚已陟氷棲遲唯故轍無夢到飛騰<lb/>
<pb n="KR4h0100_WYG_010-2a"/>
　　秋晚<hi>趙心逺</hi>
一曲菱歌斷西風吹鬢鬟秋隨荷葉老人到菊花閒鳥<lb/>
弄疎烟外楓明落照間南山有清氣相對自怡顔<lb/>
　　七夕<hi>傅若金</hi>
耿耿玉京夜迢迢銀漢流影斜烏鵲樹光隠鳯凰樓雲<lb/>
錦虚張月星房冷閉秋遙憐天帝子辛苦㑹牽牛<lb/>
　　除夜與鄔進德<hi>蔡明</hi>
客裏冬將盡惟君數見親可憐今夜雨同作異方人臈<lb/>
<pb n="KR4h0100_WYG_010-2b"/>
酒無鄉味征衫有客塵毋勞話岑寂明日又逢春<lb/>
　　登武陽<hi>劉因</hi>
朝遊樊子舘晚上武陽城潮接滄溟近山從碣石生斷<lb/>
虹雲淡白返照雨疎明日暮悲風急樵歌已愴情<lb/>
　　過奉先<lb/>
閠遼承宋統此志亦雄哉置縣名猶在因山勢已摧百<lb/>
年元魏史千古汝南哀華表鶴應有悲風海上來<lb/>
　　雜詩<lb/>
<pb n="KR4h0100_WYG_010-3a"/>
聞昔蜚狐口奇兵入搗虚人才九州外天道百年餘草<lb/>
木皆成騎衣冠盡化魚遺民心膽破諱説戰争初<lb/>
　　雪巖樓觀<hi>虞集</hi>
髙閣丹青起中天紫翠分忩當太白雪門俯九疑雲伐<lb/>
木山人去吹簫帝子聞塵中歸未得春思轉紛紛<lb/>
　　鄗南光武廟<hi>陳孚</hi>
赤伏眞天子𤣥圭衮藻明千年髙邑廟一笑下江兵野<lb/>
鬬騰龍氣河流渡馬聲列侯冠劍合英彩儼如生<lb/>
<pb n="KR4h0100_WYG_010-3b"/>
　　寄暢純父治中<hi>姚燧</hi>
欲聞眞息耗無使梓潼來烽火平時報田疇亂後開徒<lb/>
歌王粲賦不直士元才遙憶牛頭寺思親日幾逥<lb/>
　　寄劉師魯<hi>楊載</hi>
想君遊宦處正値洞庭湖落日波濤北晴天島嶼孤舟<lb/>
航通漢沔風物覽衡巫天下文章弊非君孰起予<lb/>
　　寄静庵山人<hi>貢師泰</hi>
細雨桐花晚微風麥氣秋王苻偏好學宋玉不勝愁世<lb/>
<pb n="KR4h0100_WYG_010-4a"/>
事同蕉鹿人心類棘猴何時虎溪上還共逺師遊<lb/>
　　名酒<hi>虞集</hi>
名酒不可得幽花誰送來秋霜垂鬢髮夕照在樓臺盡<lb/>
日山翁醉何年庾信逥喚人吹玉笛移席坐蒼苔<lb/>
　　尋故人黄<hi>清老</hi>
適興一尋君君家在白雲幽花秋後見落葉夜深聞隨<lb/>
意坐苔石呼童煮澗芹不須談世事詩思正紛紛<lb/>
　　昨遊<hi>范梈</hi>
<pb n="KR4h0100_WYG_010-4b"/>
昨遊居士澗春入羽人丘面靣山相引年年水自流乾<lb/>
坤雙蠟屐江海一漁舟知我能來否啼鸎去復留<lb/>
　　輿病髙厓道中作<hi>姚燧</hi>
役役乾坤逺栖栖道路頻五年三入蜀十夢九歸秦瘧<lb/>
鬼偏凌客山英定笑人無勞問前渡祇覺白頭新<lb/>
　　舟達黄溪<lb/>
草木隨寒暑殊方勞悴同葦花兼露白檉葉未霜紅日<lb/>
月雙飛鳥江湖一病翁晚來沙嶼上愁坐獨書空<lb/>
<pb n="KR4h0100_WYG_010-5a"/>
　　過三花嶺<hi>陳孚</hi>
絶壁三千丈荒村八九家黄茅青草<hi>缺</hi>黒質白章蛇橄<lb/>
欖髙懸子芭蕉倒吐花嶺頭一囬首何處是京華<lb/>
　　岳陽樓待渡<hi>髙思恭</hi>
楚水凝千里湘雲隔萬層城髙秋浦月星雜夜船燈旅<lb/>
况天誰管年光鴈可憑殷勤淡山色相送過巴陵<lb/>
　　以事暫如武昌發臨川<hi>揭奚斯</hi>
江轉欲無路山逥忽似圍客程秋共逺物色晚多疑稍<lb/>
<pb n="KR4h0100_WYG_010-5b"/>
稍沙鷗集怱怱野樹稀武昌今夜夢定有故人知<lb/>
　　泊舟湘岸<hi>李材</hi>
長沙今在眼青草舊知名二月風檣疾三湘雪浪平藤<lb/>
深帝子廟花發定王城暮艤江南岸鳴鵑處處聲<lb/>
　　雨中過長沙湖<hi>余闕</hi>
細雨洒秋色平湖生白波客心貪路急㠶腹受風多落<lb/>
木生秋思驚禽避棹歌舟行不借酒兀坐奈愁何<lb/>
　　趙氏南莊<hi>許衡</hi>
<pb n="KR4h0100_WYG_010-6a"/>
曉起北忩凉清談戢羽觴入簾花氣重落紙燕泥香夢<lb/>
裏青山好吟邊白晝長秋風載書籍相對築茅堂<lb/>
　　病中齋居雜詩<hi>安熙</hi>
多病交游少相看動浹辰賦詩聊遣興觀化足怡神問<lb/>
事有知已過門無俗人伊誰同此樂願卜許東鄰<lb/>
　　感事<hi>姚燧</hi>
致位承疑地䕫龍伯仲間星當朝北斗日已薄西山取<lb/>
謗因讐惡貪權失丐閒此行雖鐵甲未足比慙顔<lb/>
<pb n="KR4h0100_WYG_010-6b"/>
　　感懐<hi>陳孚</hi>
濫直承明署身閒似地仙雖無官長罵未敢酒家眠瘦<lb/>
已寛朝服貧猶乞酒錢最愁親舍逺夢遶白雲邊<lb/>
　　客寒<hi>趙孟頫</hi>
夜雨鳴髙枕春寒入敝袍時光自花桞吾意豈蓬蒿失<lb/>
色黄金盡知音白雪髙山林隠未得空覺此心勞<lb/>
　　俞氏看雨軒<hi>揭奚斯</hi>
慘淡來何處崩騰忽滿城遙連四山黑近灑半江明可<lb/>
<pb n="KR4h0100_WYG_010-7a"/>
愛花間濕偏宜竹上聲中宵未可住髙枕寄餘情<lb/>
　　赤壁圖<hi>虞集</hi>
過鶴生新夢携魚憶舊遊清霜凋木葉落月湧江流隠<lb/>
者誰堪訪良田亦易求如何玉堂夜白髪不勝愁<lb/>
　　錢舜舉畫<lb/>
一樹花如雪清明客未歸坐看黄鳥並夣作綵雲飛翠<lb/>
袖寒猶薄羊車過絶稀相如能作賦月下巻春衣<lb/>
　　題黄觀瀾巻<hi>貢師泰</hi>
<pb n="KR4h0100_WYG_010-7b"/>
碧天看不盡滄海去無邊氣涌風雷動光涵日月懸竒<lb/>
文方浩瀚餘景尚漪漣好種珊瑚樹他年繫釣船<lb/>
　　分題得獲麟堆送李伯貞亷使往山東<lb/>
正朔周王紀春秋魯國書瑞齊圖鳯鳥靈趾應關雎絶<lb/>
筆懐西狩揚鑣過舊墟泰山青萬古相對一躊蹰<lb/>
　　賦得鉅野澤送宋顯夫僉事之山南<hi>余闕</hi>
堤上桞沉沉春蒲泛渚禽濟田東滙濶汶水北流深落<lb/>
日依中沚浮雲積太隂㣲茫看不盡渾似别時心<lb/>
<pb n="KR4h0100_WYG_010-8a"/>
　　京下思歸<hi>范梈</hi>
黄落薊門秋飄飄在逺遊不眠聞戍鼔多病憶歸舟甘<lb/>
雨從昏過繁星達曙流嚮非徐孺子萬口薄南州<lb/>
　　送人遊廬山<hi>張鳴善</hi>
曾到匡廬境巉峰際碧空萬松無路入一水與天通白<lb/>
鹿眠晴晝青猿嘯晚風洪厓如可約吾亦訪雲中<lb/>
　　送吳生良遊金陵<hi>楊維楨</hi>
十載辭京國長懐玉笋班鳯麟遊璧水虎豹啟天關野<lb/>
<pb n="KR4h0100_WYG_010-8b"/>
樹分秦雨江雲隔楚山壯遊須努力况子正紅顔<lb/>
　　泊普照寺贈湛講主<lb/>
渡海曾無約登山若有縁相逢林下路共飲石間泉棋<lb/>
落燈花雨琴清柏子烟明朝厭塵跡從此學逃禪<lb/>
　　别弟<hi>劉聞</hi>
一棹烟和水寒燈弟與兄殘年同别母中道復分程動<lb/>
有山河隔難為去住情如何沙上鴈偏向夜中鳴<lb/>
　　有懐袁季源<hi>周密</hi>
<pb n="KR4h0100_WYG_010-9a"/>
江樓深夜倚凉入鬢蕭蕭人隔東西浙心隨早晚潮風<lb/>
髙孤月暈河澹萬星搖欲寄今宵意新鴻不可招<lb/>
　　黄尊師髙軒觀鵝因留宿<hi>揭奚斯</hi>
開軒南嶽下世事未曾聞落葉常疑雨方池半是雲偶<lb/>
尋騎鶴侶來此看鵝羣一夜潺湲裏秋光得細分<lb/>
　　晚過孔奉常舍下<hi>范梈</hi>
滄江一萬里書信近如何向暮客懐薄及秋鄉夢多故<lb/>
人相慰藉並舍數經過但願長無事彤庭接珮珂<lb/>
<pb n="KR4h0100_WYG_010-9b"/>
　　西坡即事<hi>陳天錫</hi>
人境得佳趣青松處士家成行看過雁數㸃落歸鴉風<lb/>
動竹凋葉秋髙菊吐花閒來媚幽獨吾志在烟霞<lb/>
　　臨平即事<lb/>
四月臨平路江蓮未著花清風隨客棹緑水䕶僧家對<lb/>
酒邀新月披襟挹彩霞晚來堪畫處飛鷺下圓沙<lb/>
　　季夏書事<lb/>
歸夢繞滄洲胡為此滯留雨收三伏暑風送一帆秋汀<lb/>
<pb n="KR4h0100_WYG_010-10a"/>
樹層層出鹽花拍拍浮相思千里月人在海邊樓<lb/>
　　江村苦雨<hi>劉宗逺</hi>
雨脚何時住江流逐日深一寒違衆務百慮集歸心夕<lb/>
景含饑色春光堕積隂去年擕酒處月滿杏花林<lb/>
　　淵明畫像<hi>顧濟</hi>
無錢猶愛菊有酒即横琴萬古醉不了一名閒到今徑<lb/>
松存老節門柳積秋隂人畫歸來像誰傳歸去心<lb/>
　　七言律<lb/>
<pb n="KR4h0100_WYG_010-10b"/>
　七言律難於五言律自唐沈佺期宋之問倡而為之<lb/>
　研練精切穏順聲勢殆變陳隋委靡之陋學者宗之<lb/>
　號曰近體沈宋以下格律最多似難徧舉今擇其情<lb/>
　景俱備體量適均無柔弱鄙俗之病有諧婉麗則之<lb/>
　音首尾相應者列之<lb/>
　　大明殿早朝<hi>楊載</hi>
玉氣浮空御殿開金衣照日近臣來絲囊已進千秋録<lb/>
斧座還稱萬壽杯王子吹簫䨇鳯下羲和攬轡六龍囘<lb/>
<pb n="KR4h0100_WYG_010-11a"/>
侍臣此日霑恩賜散作祥風遍九垓<lb/>
　　元日朝囬和裴都事<hi>李林</hi>
海上瓊樓接五城人間歌吹近蓬瀛雲移雉尾旌旗動<lb/>
日射螭頭劍佩明拜舞盡隨仙仗入退朝遙認玉珂鳴<lb/>
欣欣百草含春意得傍東君暖處生<lb/>
　　朝回次韻楊司業<hi>吳澂</hi>
風吹仙鶴下瑤臺閶闔中間翠輦來雲擁紅光千丈上<lb/>
日行黄道九天開百官星拱環金闕萬壽聲回進玉杯<lb/>
<pb n="KR4h0100_WYG_010-11b"/>
共覩太平新氣象四方犴獄長春苔<lb/>
　　六月十八日早朝寄山中諸友<hi>呉全節</hi>
五年四覩六龍飛又領羣仙覲紫㣲金殿雲烟浮黼儿<lb/>
玉堦日月麗旌旗羣臣奉璽勤三讓國母臨朝重萬幾<lb/>
遙食蟠桃知㡬次客星還照釣魚磯<lb/>
　　大明殿早朝聽赦<hi>吳元徳</hi>
玉檢泥封墨未乾紫衣捧出殿中間九重雨露頒春澤<lb/>
上界星辰綴曉班仗簇禁林環虎旅香消御座見龍顔<lb/>
<pb n="KR4h0100_WYG_010-12a"/>
㣲臣何幸沾恩寵未報涓埃兩鬢斑<lb/>
　　興聖宫退朝口號<lb/>
蹀躞青騘白玉珂百官朝㑹日相過天臨奎璧星辰近<lb/>
雲覆蓬萊雨露多壽岳倚空開寳殿御溝流水遶金河<lb/>
㣲臣稽首無封事願進清平第一歌<lb/>
　　十一月六日大明殿賀清祀禮成<hi>張翥</hi>
大明宫殿彩雲間花底㣲風響珮環陛㦸九重周虎士<lb/>
御筵咫尺望龍顔犬牙磐石諸侯國豹尾鈎陳百辟班<lb/>
<pb n="KR4h0100_WYG_010-12b"/>
漏下五門朝退晚日邊佳氣滿西山<lb/>
　　宣則門書事簡虞邵庵<hi>台哈布哈</hi>
三月龍池柳色深碧桃烟暖日愔愔蜂粘落絮縈青𤨏<lb/>
燕逐飛花避緑沉仙仗曉開班玉笋雲韶春奏錫瓊林<lb/>
從臣盡獻河東賦獨有揚雄得賜金<lb/>
　　丁邜科及第謝恩崇天門<hi>薩都拉</hi>
禁桞青青白玉橋無端春色上宫袍卿雲五彩中天見<lb/>
聖澤千年此日遭虎榜姓名書勑紙羽林冠盖𥪡旌旄<lb/>
<pb n="KR4h0100_WYG_010-13a"/>
朝回龍尾頻回首午漏花深紫殿高<lb/>
　　十月十九日詣光天門進三朝實錄<hi>范梈</hi>
儀鸞簇仗滿雲端玉鑰初開衆樂攢三后龍光周典册<lb/>
羣臣鵠立漢衣冠爐烟着日浮晴藹宫樹班霜試曉寒<lb/>
千騎前頭都不見只傳學士拜金鑾<lb/>
　　庚午興聖殿進史黄<hi>清老</hi>
瓊裾初進侍明光日麗昆池晝刻長堤桞染成春水色<lb/>
宫花併入御爐香金壺洒露層堦滑玉椀分冰廣殿凉<lb/>
<pb n="KR4h0100_WYG_010-13b"/>
矇瞍似知天意喜鳯笙新奏五雲章<lb/>
　　勑賜恩榮宴<hi>薩都拉</hi>
内侍傳宣下玉京四方多士預恩榮宫花壓帽金牌重<lb/>
舞妓當筵翠袖輕銀甕春分官寺酒玉盃香賜御厨羮<lb/>
小臣涓滴皆恩澤惟有丹心答聖明<lb/>
　　大明殿侍宴<hi>陳益稷</hi>
班陪玉笋侍紅雲日表熙熙瑞氣温萬泒朝宗滄海濶<lb/>
衆星環拱紫宸尊雍容湛露歌詩什彷彿鈞天入夢魂<lb/>
<pb n="KR4h0100_WYG_010-14a"/>
孤孽秋毫皆帝力願殫忠赤報深恩<lb/>
　　初科知貢舉<hi>李孟</hi>
百年塲屋事初行一夕文章聚帝京豹管敢窺天下士<lb/>
龍頭誰占日邊名寛容極口論時事衣被終身荷聖情<lb/>
顧得眞儒佐明主白頭應不負平生<lb/>
　　奎章閣讀進士巻<hi>虞集</hi>
玉堂筞士詔儒臣御筆親題墨色新省樹坐移簾底日<lb/>
宫壺<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>賜殿頭春虞廷制作䕫龍盛漢代文章賈董醇<lb/>
<pb n="KR4h0100_WYG_010-14b"/>
書閣暮年偏感遇但歌天保播皇仁<lb/>
　　貢闈偶成<hi>黄清老</hi>
射宫圍棘斷經過閒却秋聲太液波風定碧簾聞禁漏<lb/>
夜殘銀燭見星河仙人共對青藜杖詞客孤吟白玉坡<lb/>
弱水蓬萊五萬里不知何處月明多<lb/>
　　觀祀南郊和李學士韻<hi>雅勒呼</hi>
帝乗法駕即南郊夾仗旌旗雜羽旄日月並行黄道迥<lb/>
三辰環拱紫壇髙皇心奕奕承天貺𤣥象昭昭答聖勞<lb/>
<pb n="KR4h0100_WYG_010-15a"/>
欲吐姸詞誇懿典愧如楊馬渉風騷<lb/>
　　又<lb/>
萬戸絪縕寳篆香五雲飛處望龍章旌旗向日珠璣瑩<lb/>
繖扇迎風錦繡張𤣥衮有文皆黼黻彤盤無燎亦熒煌<lb/>
相承禮樂眞儒事阿閣新巢有鳯凰<lb/>
　　駕畋柳林隨侍<hi>陳益稷</hi>
仙仗平明擁翠華景陽鐘發海東霞千官捧日臨春殿<lb/>
萬騎屯雲動曉沙白鷂鞲翻山霧薄黄龍旗拂桞風斜<lb/>
<pb n="KR4h0100_WYG_010-15b"/>
太平氣象民同樂南北梯航共一家<lb/>
　　壽平章李韓公<hi>趙孟頫</hi>
瑞鍾光岳應時需日上天衢手自扶八表同風開壽域<lb/>
五雲異彩映台符經綸至治歸賢相陶冶斯文屬大儒<lb/>
為國白頭身未老掌中行見有明珠<lb/>
　　壽王趙公八十<lb/>
儒門弭節下蓬瀛燕處超然鶴骨清周室龍韜師尚父<lb/>
漢廷鳩杖賜桓榮中州大國封全趙東閣賢良位列卿<lb/>
<pb n="KR4h0100_WYG_010-16a"/>
白髪同僚欣盛事年年來此慶長生<lb/>
　　壽布呼宻相公<lb/>
新築沙堤凍未晞雪餘愛日轉春暉黄鍾律應迎中氣<lb/>
執法星明拱太微儀鳯自因䕫樂至祥麟寕假豸冠威<lb/>
明堂正爾思梁棟赤芾行看副衮衣<lb/>
　　壽王左丞<hi>傅若金</hi>
南極諸星映赤霄東風二月滿青條焚香鳯閣春開宴<lb/>
鳴玉龍墀午散朝但使經綸齊稷契不勞服食慕松喬<lb/>
<pb n="KR4h0100_WYG_010-16b"/>
日長自度昇平曲聞聽雲間合九韶<lb/>
　　壽饒國公<hi>楊載</hi>
可樂無如父母全既賢既貴又長年金壺賜出青雲上<lb/>
玉珮朝辭白日邊楚木論春猶五百蟠桃稱壽必三千<lb/>
似聞黄綺歸來後長向山中作隠仙<lb/>
　　壽劉邢公<hi>王士熙</hi>
詔下金鑾第一廳春風湛露讌趨庭嘉辰又紱蒼龍角<lb/>
僊侣同驂白鶴翎衛武髙年猶入相韋賢老日只傳經<lb/>
<pb n="KR4h0100_WYG_010-17a"/>
崆峒别有長生訣杖几凝香酒半醒<lb/>
　　壽缶齋傅左丞<hi>張翥</hi>
六朝名徳仰巍巍未許家園久息機霖雨帝方思汝作<lb/>
衮衣人更望公歸南山一柱<hi>闕</hi>中土左轄三星近太微<lb/>
欲向賓筵頌眉壽寸心遙與白雲飛<lb/>
　　壽丞㫖張疇齋<hi>薛漢</hi>
鍾王書法得精㣲每日霜毫不厭揮相業曲江金鑑錄<lb/>
幽懐西塞緑蓑衣蟠桃開日三千嵗古柏參天四十圍<lb/>
<pb n="KR4h0100_WYG_010-17b"/>
應與赤松相伴約他年名遂早知幾<lb/>
　　元日<hi>李兩山</hi>
筍班玉立五雲階曾醉天家舞馬杯坐困庾樓分月久<lb/>
明從堯殿帶春來洪鈞暖入宫橋桞金鼎香傳驛使梅<lb/>
爆竹一聲春夣曉沉香亭北牡丹開<lb/>
　　正旦有感<hi>鄧文原</hi>
干戈短景去匆匆回首南朝一夣中世事盡隨天道北<lb/>
春正依舊斗杓東四時玉燭堪調爕萬國車書想混同<lb/>
<pb n="KR4h0100_WYG_010-18a"/>
寂寞荒山老松樹看渠梅柳競春風<lb/>
　　京師上元夜<hi>雅勒呼</hi>
華月澄澄宿霧收萬家燈火見皇州天閽虎豹依霄漢<lb/>
人海魚龍混斗牛公子錦韀鳴玉勒内家珠箔控銀鈎<lb/>
道旁亦有揚雄宅寂寞芸忩冷似秋<lb/>
　　都門春日<hi>李材</hi>
紫陌香塵逐玉珂彤樓花暗弄雲和光風巳轉瀛洲草<lb/>
細雨㣲生太液波月榭管絃鳴曙早水亭簾幕受寒多<lb/>
<pb n="KR4h0100_WYG_010-18b"/>
少年易感傷春思喚起青娥對酒歌<lb/>
　　京城春日<hi>薩都拉</hi>
三月京城飛柳花燕姬白馬小紅車旌旗日暖將軍府<lb/>
絃管春深宰相家小海銀魚吹白浪層樓珠酒出紅霞<lb/>
蹇驢破帽杜陵客獻賦歸來日未斜<lb/>
　　西宫春日<lb/>
九重五色金銀闕冠帶將軍盡羽林上苑春鶯隨柳囀<lb/>
西宫午漏隔花深天開閶闔收金鎻簾捲奎章聽玉音<lb/>
<pb n="KR4h0100_WYG_010-19a"/>
白髪儒臣賣詞賦長門應費萬黄金<lb/>
　　都中寒食<hi>楊鵬翼</hi>
芳草青青湖上路少年遊冶不知回烟花一望春無盡<lb/>
雲水相參雨欲來夕浪放船重聽樂天風吹酒獨登臺<lb/>
看圖萬里逢寒食車馬傾城起暮埃<lb/>
　　清明省墓<hi>鄧文原</hi>
短棹吳歌花滿川春帆愁斷蓼莪篇小溪蘋藻墦間祭<lb/>
春雨桑麻墓下田黄壤有靈終異土青山無樹半荒阡<lb/>
<pb n="KR4h0100_WYG_010-19b"/>
傷哉巴峽松楸路狐兔蒼寒六十年<lb/>
　　暮春即事<hi>李仲淵</hi>
垂柳隂隂雪擁沙殘陽淡淡水明霞夜來枕上初聞雨<lb/>
今日枝頭不見花啼鳥已傳春去信狂蜂猶趂晚來衙<lb/>
柴門盡日無人到讀罷離騷自煑茶<lb/>
　　禁城秋夕<hi>李材</hi>
絳宫星淡海無波九陌猶聞動玉珂閶闔微雲藏夕漏<lb/>
建章明月掛秋河此身天地流萍逺故國關山落木多<lb/>
<pb n="KR4h0100_WYG_010-20a"/>
欲聽鈞天塵夣隔紫簫吹盡桂婆娑<lb/>
　　宗陽宫翫月<hi>楊載</hi>
老君臺上凉如水坐看冰輪轉二更大地山河微有影<lb/>
九天風露寂無聲蛟龍並起承金榜鸞鳯雙飛載玉笙<lb/>
不信弱流三萬里此身今夕到蓬瀛<lb/>
　　秋懐和姚子敬<hi>趙孟頫</hi>
落日孤城動皷鼙樓中畫角不勝吹山川簫瑟秋容浄<lb/>
草木凋傷暮雨悲多病馬卿聊假日數奇李廣不逢時<lb/>
<pb n="KR4h0100_WYG_010-20b"/>
巻簾白水青山外隠几無言有所思<lb/>
　　又<lb/>
呉宫烟冷水空流慘淡風雲黯素秋禾黍故基曽駐輦<lb/>
芙蓉髙閣逈添愁繡楹錦柱蛟龍泣金㳫瑤堦鹿豕遊<lb/>
宋玉平生最蕭瑟欲將九辨賦離憂<lb/>
　　又<lb/>
銅雀春深漢苑空邯鄲月冷照秦宫烟花樓閣西風裏<lb/>
錦繡湖山落照中河水南來非禹迹冀方北去有唐風<lb/>
<pb n="KR4h0100_WYG_010-21a"/>
溪城秋色催遲暮愁對黄雲沒斷鴻<lb/>
　　又<lb/>
搔首風塵雙短鬢側身天地一儒冠中原人物思王猛<lb/>
江左功臣憶謝安苜蓿秋髙戎馬健江湖日短白鷗寒<lb/>
金樽緑酒無錢共安得愁中却盡歡<lb/>
　　又<lb/>
野曠天低木葉疎水清沙白鳥相呼胡笳處處軍麾滿<lb/>
鬼哭村村漢月孤新亭舉目山河異故國傷神夣寐俱<lb/>
<pb n="KR4h0100_WYG_010-21b"/>
黄菊欲開人臥病可憐三逕已荒蕪<lb/>
　　秋夕<hi>元好問</hi>
小簟凉多睡思清一忩風雨送秋聲頻年但覺貂裘弊<lb/>
萬古何曾馬角生寄食甘依嚴尹幕附書誰往鄧州城<lb/>
消愁欲問東家酒恨殺寒雞不肯鳴<lb/>
　　秋思<hi>杜瑛</hi>
壯心忽忽劇懸旌秋氣能令客子驚白鴈不聞雲外過<lb/>
清霜先向鬢邊生銅駝巷陌周東土金鳯樓臺鄴北城<lb/>
<pb n="KR4h0100_WYG_010-22a"/>
千古繁華俱一夣空餘草木戰風聲<lb/>
　　秋江感<hi>貫雲石</hi>
澄浄秋江一舸輕不堪蹤跡樂平生西風兩鬢山河在<lb/>
落日滿船鴻鴈聲村酒尚存黄閣醉短檠猶照玉關情<lb/>
料應今夜懐鄉夢殘葉蕭蕭月二更<lb/>
　　秋曉睡覺<hi>陳益稷</hi>
海水盈盈漏轉籌霜風吹角出譙樓夢回淡月五更曉<lb/>
心逺孤雲萬里秋玉帛幾年賔上國詩書半世老中州<lb/>
<pb n="KR4h0100_WYG_010-22b"/>
平生事業渾如昨無柰青燈照白頭<lb/>
　　京都和馬伯庸尚書韻<hi>曹元用</hi>
灤水橋邊御道西酒旗閒掛夕陽低春從玉樹陰中老<lb/>
雲補蒼山缺處齊畫㦸遙臨青𤨏闥紫騮觧惜錦障泥<lb/>
鳯鸞自為明時出宜傍上林高處棲<lb/>
　　又<lb/>
桞簇金溝蘸碧波雲深貝闕瞰重坡鳯凰曲奏鈞天樂<lb/>
烏鵲橋通織女河萬井閭閻春浩蕩六街車馬曉陂陀<lb/>
<pb n="KR4h0100_WYG_010-23a"/>
山人素有林泉興柰此承明侍從何<lb/>
　　開平即事<hi>陳孚</hi>
天開地闢帝王州河朔風雲拱上游鵰影逺盤青海月<lb/>
雁聲斜度黒山秋龍岡上遶三千陌月殿香飄十二樓<lb/>
莫笑青衫窮太史御烟曽見衮龍浮<lb/>
　　鳯凰山<lb/>
浮屠百尺聳亭亭落日鴉啼野蔓青故國盡消龍虎氣<lb/>
荒山空帶鳯凰形金根輦路迎禪駕玉樹歌臺語梵鈴<lb/>
<pb n="KR4h0100_WYG_010-23b"/>
惟有錢塘江上月年年隨鴈過寒汀<lb/>
　　麻姑山<hi>郝天挺</hi>
路入雲關仙境佳瓊田瑤草帶烟霞貯經洞古留遺檢<lb/>
養藥爐存失舊砂青鳥不傳金母信紫鸞應返玉皇家<lb/>
岩扉不掩春長在開盡碧桃千樹花<lb/>
　　鑑湖<hi>李孝光</hi>
賀家湖裏見秋風放翁宅前東復東兩行雲樹忽逺近<lb/>
十里荷花能白紅行人濯足銀河上越女梳頭青鏡中<lb/>
<pb n="KR4h0100_WYG_010-24a"/>
我欲張帆上南斗扶桑碧海與天通<lb/>
　　桃花渡<hi>萬石徳躬</hi>
江上青青楊桞枝人家萬竹閉柴扉春風應候花争發<lb/>
社雨生寒燕未歸半樹木蘭依岸緑一行鸂鶒背人飛<lb/>
濯纓空憶滄浪思不及漁郎有釣磯<lb/>
　　凾谷關<hi>施鈞</hi>
倚天樓閣勢崔嵬曽為鷄鳴半夜開百二山河秦世變<lb/>
三千禮樂漢官來公孫白馬終難度老子青牛更不迴<lb/>
<pb n="KR4h0100_WYG_010-24b"/>
當日東封聽此計泥丸飛作變驚埃<lb/>
　　番禺道中<hi>聶古栢</hi>
玉斧飛霜大庾南萬松深翠洗烟嵐雲迷梧野山羅㦸<lb/>
月滿韶江水潑藍椰子漿寒甘似蜜荔枝香暖絶勝柑<lb/>
中朝耆舊如相問鳥語啾啁正未堪<lb/>
　　狄仁傑墓<hi>楊果</hi>
牝鷄聲裏紫宸寒神器都歸竊弄間一語喚回鸚鵡夢<lb/>
九霄奪得鳯雛還荒墳寂寞臨官道清節孤高直太山<lb/>
<pb n="KR4h0100_WYG_010-25a"/>
為問摸稜蘇相國當年相見果何顔<lb/>
　　岳武穆王墓<hi>趙孟頫</hi>
鄂王墳上草離離秋日荒凉石獸危南渡君臣輕社稷<lb/>
中原父老望旌麾英雄已死嗟何及天下中分遂不支<lb/>
莫向西湖歌此曲水光山色不勝悲<lb/>
　　岳王墓<hi>潘純</hi>
湖水春來自緑波空林人迹少經過夜寒石馬嘶風雨<lb/>
日落山精泣薜蘿江左長城眞自壊鄴中明月竟誰歌<lb/>
<pb n="KR4h0100_WYG_010-25b"/>
惟餘滿地萇𢎞血芳草年深碧更多<lb/>
　　長安懐古楊奐<lb/>
此心直欲作東周再到長安已白頭往事無憑空擊檝<lb/>
故人何處獨登樓月搖銀海秦陵夜露滴金莖漢殿秋<lb/>
落日酒醒雙淚眼幾時清渭向西流<lb/>
　　洛陽懐古<hi>楊果</hi>
洛陽雲樹欝崔嵬落日行人首重回山勢忽從平野斷<lb/>
河聲偏到故宫哀五噫擬逐梁鴻去六印休驚季子來<lb/>
<pb n="KR4h0100_WYG_010-26a"/>
惆悵青槐舊時路年年無數野棠開<lb/>
　　燕中懐古李源道<lb/>
荆卿墓上草離離郭隗臺邊對落暉戰國山川秋氣壯<lb/>
中原豪傑曉星稀乾坤納納無人識南北年年有鴈飛<lb/>
説似瀘溝橋畔桞安排青眼送將歸<lb/>
　　錢塘懐古趙<hi>孟頫</hi>
東南都㑹帝王州三月鶯花非舊遊故國金人泣辭漢<lb/>
當年玉馬去朝周湖山靡靡今猶在江水悠悠只自流<lb/>
<pb n="KR4h0100_WYG_010-26b"/>
千古興亡盡如此春風麥秀使人愁<lb/>
　　又<hi>潘純</hi>
海門寒日淡無輝偃月堂深玉漏稀萬竈貔貅江上老<lb/>
兩宫環珮月中歸内園羯鼓催花發小院珠簾看雪飛<lb/>
不道帳前胡旋舞有人行酒着青衣<lb/>
　　又<hi>陳廷言</hi>
越水吳山共寂寥已無遺老話前朝海門三日潮聲歇<lb/>
天目千年王氣消夜月烏啼龍井樹春風花落海鮮橋<lb/>
<pb n="KR4h0100_WYG_010-27a"/>
威儀文物今何在回首浮屠倚碧霄<lb/>
　　又<hi>施鈞</hi>
三日無潮事可哀坐觀天塹起征埃不期雲氣隨龍去<lb/>
空有山形舞鳯來宇宙已攽新日月烟霞猶鎻舊樓臺<lb/>
後庭玉樹知何在又是春風兩度開<lb/>
　　咸陽懐古<lb/>
咸陽秋色草離離千古愁雲鎻翠㣲黄犬已亾秦鹿失<lb/>
白蛇初斷漢龍飛烟消故國空流水樹老荒城自落暉<lb/>
<pb n="KR4h0100_WYG_010-27b"/>
應是驪山九泉下死魂猶望採芝歸<lb/>
　　蘇臺懐古汪元量<lb/>
靈岩寺古樹森羅滿目興亡落逝波越相舟中西子去<lb/>
楚王宫裏北人過歌臺日暖遊麋鹿禁苑風高走駱駞<lb/>
却羡老僧無一事自擕缾錫入烟蘿<lb/>
　　汴梁懐古<hi>雅勒呼</hi>
花石岡前麋鹿過中原秋色動關河欲詢故國傷心事<lb/>
忍聽前朝皓齒歌蔓草無風嘶石馬荆榛有月泣銅駝<lb/>
<pb n="KR4h0100_WYG_010-28a"/>
人間富貴皆如夢不獨興亾感慨多<lb/>
　　彭城懐古<hi>貢師泰</hi>
戲馬臺前擁斾旌三齊才破到彭城項王帳底猶虞舞<lb/>
漢祖軍中盡楚聲百二山河功自棄八千子弟勢都傾<lb/>
月明閒却烏江渡長使英雄恨不平<lb/>
　　南宋故基<hi>楊子承</hi>
天下車書正一家數逢陽九亂如麻兩朝北狩過天寳<lb/>
四海南奔類永嘉陵寢可憐分異域衣冠不復返中華<lb/>
<pb n="KR4h0100_WYG_010-28b"/>
鳯簫吹煖錢塘月誰念黄龍慘暮笳<lb/>
　　賈相故邸<hi>潘喆</hi>
相業如何不到頭諸公歴歴頌伊周夢迷葛嶺酣歌夜<lb/>
鬼哭樊城血戰秋誤國正須憂六尺潰師寜忍駕孤舟<lb/>
木棉菴裏催歸早誰掩湖山富貴羞<lb/>
　　兩漢故都<hi>施鈞</hi>
漢室龍興四百秋西風依舊水東流當年金馬知何在<lb/>
此日銅仙泣未休三國山河分覇業兩都烟雨變荒丘<lb/>
<pb n="KR4h0100_WYG_010-29a"/>
曹瞞不軌心何忍㤀却平陽是列侯<lb/>
　　武昌故内<lb/>
烟樹蒼茫水𣺌茫古今人物幾興亾鳯凰山冷雲猶合<lb/>
鸚鵡洲荒草亦香江外鴈聲吳地逺雨餘秋色楚天凉<lb/>
停鞭欲問曹劉事一曲漁歌又夕陽<lb/>
　　舘娃宫故址<lb/>
苧蘿雲物媚脩容玉燕金鸞送入宫吳下諫臣終受戮<lb/>
越中書史不言功烏啼落月霜初曉鹿走春風草亦空<lb/>
<pb n="KR4h0100_WYG_010-29b"/>
香徑屧廊隨世換倚岩惟有寺樓紅<lb/>
　　漢武帝<hi>徐秋雲</hi>
萬戸千門禁漏遲建章花發錦成幃瑤池有信青鸞至<lb/>
金屋無人白燕飛風起輪臺春寂寂露零仙掌月輝輝<lb/>
樓船簫鼓繁華夣汾上年年只鴈歸<lb/>
　　唐明皇<lb/>
太平風月屬三郎羯鼔聲中思轉長天子錦纒娛虢國<lb/>
貴妃音律教寧王人歸巫峽山空在花落溫泉水更香<lb/>
<pb n="KR4h0100_WYG_010-30a"/>
誰信蓬萊青鳥使回來無語怨漁陽<lb/>
　　杜子美<hi>錢惟善</hi>
四郊多壘未還鄉又别潼關謁鳯翔九廟君臣同避難<lb/>
十年弟妹各殊方中興百戰洗兵甲萬里一身愁虎狼<lb/>
寂寞羇懐窮獨叟按歌懐古恨茫茫<lb/>
　　淮陰侯<hi>錢士龍</hi>
弓藏鳥死壯心摧楚破齊平夢一回自是假王先賈禍<lb/>
非干眞主不憐才生嫌絳灌為儕伍死與英彭化刼灰<lb/>
<pb n="KR4h0100_WYG_010-30b"/>
惆悵無因見漂母王孫還起後人哀<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元詩體要巻十<lb/>
</p>
<p>
</p>
  </div>
<div>
                <head>元詩體要巻十一</head>
    <p>
<pb n="KR4h0100_WYG_011-1a"/>
欽定四庫全書<lb/>
　元詩體要巻十一　　　　明　宋公傳編<lb/>
　　七言律<lb/>
　　杭州拱北樓<hi>趙孟頫</hi>
城上髙樓接太霞令嚴鐘皷寂無譁提封内向三千里<lb/>
比屋同封百萬家心在江湖存魏闕身随牛斗泛仙槎<lb/>
舉頭便覺長安近時倚闌干望日華<lb/>
　　岳陽樓<hi>梁曽</hi>
<pb n="KR4h0100_WYG_011-1b"/>
樓前秋水健㠶開樓下涼風舞袖囘萬里舟航通鳥道<lb/>
四時雲雨護龍堆江山如此不一醉嵗月幾何能再來<lb/>
欲問老髯求鉄笛月中吹上紫荆臺<lb/>
　　武昌南樓<hi>施鈞</hi>
鸚鵡洲邊艤客舟憲君邀我上南樓胡床老子三更月<lb/>
鉄笛仙人一曲秋流水白雲吳夏口西風黃鶴晉磯頭<lb/>
如今盡屬王孫草添得江南幾許愁<lb/>
　　易臺<hi>劉因</hi>
<pb n="KR4h0100_WYG_011-2a"/>
望中孤鳥入消沉雲帶離愁結暮隂萬國山河有燕趙<lb/>
百年風氣自遼金物華暗與秋光老杯酒不随人意深<lb/>
無限霜松動岩壑天教搖落助悲吟<lb/>
　　姑蘇臺<hi>劉致</hi>
麋鹿應知易代頻吳趨誰唱不堪聞捧心臺暗梨花月<lb/>
抉目門深薜茘雲江閱水犀歐冶劍氣騰金虎闔閭墳<lb/>
計然已死䲭夷逝寂寞五湖西日曛<lb/>
　　淮隂廟<hi>陳孚</hi>
<pb n="KR4h0100_WYG_011-2b"/>
漢家羅網政髙張誰有勲名紀太常戲爾築壇呼大將<lb/>
危乎操印立真王烟中草木疑殘幟沙上風濤憶故囊<lb/>
鍾室千年君莫怨未央宫殿巳斜陽<lb/>
　　又<hi>傅若金</hi>
淮隂千古英雄恨楚樹荒荒夕照殘水夾廢城春草合<lb/>
雲昏遺廟野花寒封齊安用真王印興漢空餘大將壇<lb/>
髙帝旌旗俱寂寞斷碑零落後人看<lb/>
　　項羽廟<hi>施鈞</hi>
<pb n="KR4h0100_WYG_011-3a"/>
當日滎陽可滅劉却緣不聽范增謀徒勞百戰爭秦鹿<lb/>
贏得千年笑楚猴父老江東能王我故人垓下忍為侯<lb/>
騅兮不逝虞兮别淚洒西風一劍愁<lb/>
　　南陽諸葛廟<hi>吳漳</hi>
卧龍岡上拜荒祠惆悵當年枉顧時未許三分讓孫策<lb/>
豈徒十倍過曹丕半生艱苦思興漢兩表殷勤叙出師<lb/>
王業未安天命改英雄千載有餘悲<lb/>
　　又<lb/>
<pb n="KR4h0100_WYG_011-3b"/>
劍江千里綠沄沄五丈原頭日又曛舊業未能歸後主<lb/>
大星先巳落前軍南陽祠廟荒秋草西蜀關山隔暮雲<lb/>
正統不慙傳萬古莫將成敗論三分<lb/>
　　趙御史志養堂<hi>趙孟頫</hi>
志養堂前驄馬歸融融喜氣滿庭闈能令將種為書種<lb/>
可是斑衣勝繡衣手樹藂萱侵雪色心同寸草報春暉<lb/>
不須更上陳情表親壽康強世所稀<lb/>
　　劉京叔歸濳室<hi>薛𤣥羲</hi>
<pb n="KR4h0100_WYG_011-4a"/>
獨構茅堂養道真滿前俗事罷紛紜磻溪夜釣波心月<lb/>
汾曲春耕壠上雲長笑熊羆勞應夢肯教猿鶴怨移文<lb/>
近來傳得安心法萬壑松風枕上聞<lb/>
　　費無隱丹室<hi>虞集</hi>
碧雲雙引樹童童除却仙經戸牖空一逕綠隂三日雨<lb/>
數聲黃鳥百花風年深不記栽桃客夜静長畱采藥翁<lb/>
幾度到來渾不語却依秋影數㝠鴻<lb/>
　　壺洲<lb/>
<pb n="KR4h0100_WYG_011-4b"/>
傳聞海上有𤣥洲曾是安期舊所遊千頃白雲都種玉<lb/>
一杯弱水不勝舟魚龍夜護黃金鼎鸞鵠晨朝紫綺裘<lb/>
波浪不驚星斗近步虛聲裏度清秋<lb/>
　　方壺<hi>傅若金</hi>
蓬萊員嶠對嵳峩知有羣仙日日過琪樹曉通雲氣近<lb/>
羽輪秋會月明多秦人采藥空依海漢使乗槎但入河<lb/>
誰識髙齋有仙島不勞萬里涉風波<lb/>
　　攸寧庵<hi>薛𤣥羲</hi>
<pb n="KR4h0100_WYG_011-5a"/>
髙興何如向子平男婚女嫁一身輕白雲在望頻登隴<lb/>
黃髮為期少入城蠒室巳營身後計鳳笙時聽月中聲<lb/>
江淮十載風塵滿囘首誰應似獨醒<lb/>
　　柳南小隱<hi>陸景龍</hi>
參軍家住南湖上楊柳䕃門春水生落日池臺看洗馬<lb/>
東風簾幙聽啼鶯長條拂翠隂垂地三月飛花雪滿城<lb/>
每為論兵來好客傍人錯認亞夫營<lb/>
　　半村<hi>張翥</hi>
<pb n="KR4h0100_WYG_011-5b"/>
半距城闉半距村烟霞咫尺少塵喧小車出市僕先路<lb/>
斜日下山人到門兩岸花隂連第宅一川草色散鷄豚<lb/>
田家數里將迎慣時復相畱醉酒罇<lb/>
　　宋陸秀夫抱惠王入海圖<hi>姚燧</hi>
紫宸黃閣共樓船海氣昏昏日月偏平地巳無行在所<lb/>
丹心猶數中興年生藏魚腹不見水死挽龍髯直上天<lb/>
板蕩純臣有如此流芳千古更無前<lb/>
　　啇山四皓圖<hi>普彦明</hi>
<pb n="KR4h0100_WYG_011-6a"/>
劉氏何如呂氏安尺書便爾闖重關空將鬢雪驚隆準<lb/>
不道啼紅慘玉顔鴻鵠聲寒悲曉殿紫芝香冷怨秋山<lb/>
千年猶昧深根術又落巴童橘樹間<lb/>
　　周昉畫美人圖<hi>虞集</hi>
島上雲生日轉簷海風吹雨暮寒尖春明玉色遺薌澤<lb/>
夜定珠光入鏡奩織得鴛鴦随緑皺教成鸚鵡啄紅甜<lb/>
試令皷瑟應無語目斷歸㠶思未忺<lb/>
　　周冰壺畫四美人圖<hi>雅勒呼</hi>
<pb n="KR4h0100_WYG_011-6b"/>
　　　唐宫題葉<lb/>
采毫將恨付霜紅恨自綿綿水自東金屋有關嚴虎豹<lb/>
玉書無路托鱗鴻秋期暗度驚催織春信濳通悞守宫<lb/>
只恐天河音信杳明年錦樹又西風<lb/>
　　　崔徽寫真<lb/>
舞鸞粧鏡減鉛華毫素無聲散彩霞夜月影寒分桂魄<lb/>
春冰暈薄映桃花夢随圖去憑青鳥愁逐書來㸃墨鴉<lb/>
未得離魂如倩女衰容先我到君家<lb/>
<pb n="KR4h0100_WYG_011-7a"/>
　　　洛神<lb/>
鄴宫簷瓦化鴛飄蘭渚鳴鑾去國遙謾說君王畱寳枕<lb/>
不聞仙子和鸞簫驚鴻易没青林月沉鯉難憑碧海潮<lb/>
腸斷洛川東去水野烟汀草共蕭蕭<lb/>
　　　二喬<lb/>
珊樹交加玉樹重鴛鴦難偶雪難容共思漢事随流水<lb/>
各對吳儂蹙逺峰洛賦未成梁月堕胡笳巳斷塞雲濃<lb/>
人間流落渾相似猶勝凄凉泣暮蛩<lb/>
<pb n="KR4h0100_WYG_011-7b"/>
　　題畫<hi>虞集</hi>
緝熙殿裏御屛風零落誰收百嵗中錦樹總含春雨露<lb/>
畫橋猶是舊青紅花開陌上懷歸燕潮落江頭送去鴻<lb/>
何似綠波生太液絳桃風急彩船東<lb/>
　　孫宰金碧山水<lb/>
昔代香山避暑宫中天積翠立芙蓉雲生金水三春柳<lb/>
露滴銀床五粒松飛瀑橋長通窈窕斷堤人倦立從容<lb/>
舊時行處今看畫烟雨樓臺晚更濃<lb/>
<pb n="KR4h0100_WYG_011-8a"/>
　　赤壁圖<hi>吳師道</hi>
草荒殘壘怒濤秋遙憶英雄涕自流風火千年消伯氣<lb/>
江山一幅掛清愁丈夫不學曹孟德生子當如孫仲謀<lb/>
機會不來形勝在狂歌弔古謾悠悠<lb/>
　　壬辰十二月車駕東狩後即事<hi>元好問</hi>
翠被葱葱見執鞭戴盆鬱鬱夢瞻天只知河朔歸銅馬<lb/>
又說臺城堕紙鳶血肉正應皇極數衣冠不及廣明年<lb/>
何時真得攜家去萬里秋風一釣船<lb/>
<pb n="KR4h0100_WYG_011-8b"/>
　　又<lb/>
慘淡龍蛇日鬭爭干戈真欲盡生靈髙原水出山河改<lb/>
戰地風來草木腥精衛有寃塡瀚海包胥無淚哭秦庭<lb/>
幷州豪傑今誰在莫擬分軍下井陘<lb/>
　　又<lb/>
鬱鬱圍城度兩年愁腸飢火日相煎焦頭無客知移突<lb/>
曳足何人與共船白骨又多兵死鬼青山元有地行仙<lb/>
關西三月音書絶落日孤雲望眼穿<lb/>
<pb n="KR4h0100_WYG_011-9a"/>
　　又<lb/>
萬里荆襄入戰塵汴州門外即荆榛蛟龍豈是池中物<lb/>
蟣蝨空悲地上臣喬木他年懷故國野烟何處望行人<lb/>
秋風不用吹華髮滄海橫流要此身<lb/>
　　又<lb/>
五雲宫闕露盤秋銀漢無聲桂樹稠複道漸看連上苑<lb/>
戈船仍擬下揚州曲中青塜傳新怨夢裏華胥快舊遊<lb/>
去去江南庾開府鳳凰樓畔莫囘頭<lb/>
<pb n="KR4h0100_WYG_011-9b"/>
　　述時事<hi>張翥</hi>
天子臨軒授鉞頻東南何處不紅巾鉄衣逺道三軍老<lb/>
白骨中原萬鬼新壯士精誠虹貫日仙家談笑海敡塵<lb/>
只將滿眼凄凉泪哭盡平生幾故人<lb/>
　　存道元帥師宗感時及陡遡山竢刀寨入貢次韻<lb/>
　　　二詩送歸關戍<lb/>
徼外頻驚羽檄飛將軍三起着戎衣空山狐兔無藏窟<lb/>
平陸龍蛇有殺機巳見趙陀知漢德更令孟獲識天威<lb/>
<pb n="KR4h0100_WYG_011-10a"/>
此行整頻蠻荒了菁雨瀘烟好賦歸<lb/>
　　又<lb/>
羣蠻連嵗閧滇中陡遡山前喜掛弓萬里籌邊頻却敵<lb/>
半生憂國早成翁塞垣烽火方無警幙府文書巳上功<lb/>
奏賦歸來五雲閣漢廷不獨數嚴終<lb/>
　　乙未二月十九日喜雪適間道使賫至托克托太師<lb/>
　　　出征詔因賦<hi>袁泮</hi>
紛紛朔雪南飛夜萬里河山總漢朝鐵馬渡江春陣合<lb/>
<pb n="KR4h0100_WYG_011-10b"/>
玉龍吹海曙光搖中天氣正妖氛豁南國春深瘴癘消<lb/>
最喜天威行肅殺布衣有分樂漁樵<lb/>
　　節婦<hi>王士熙</hi>
寒窻機杼泣秋風鏡影鉛雲不汝同明月有光生夜白<lb/>
貞松無夢妬春紅羅襦舊繡天吳拆線綺離絃海鶴空<lb/>
陌上行人指華表閉門踈雨落梧桐<lb/>
　　四川張萬戸夫人貞節<hi>貢師㤗</hi>
白帝樓前巷陌深將軍旌斾正沉沉玉簫聲斷孤鸞曲<lb/>
<pb n="KR4h0100_WYG_011-11a"/>
緑綺絃空别鶴吟豈是人生輕一羽要知妾死重千金<lb/>
春風塜上連枝樹只有韓憑㑹此心<lb/>
　　巴陵女子韓希孟貞節<lb/>
尚書子婦魏王孫清白傳家節更文諸將巳捐南渡主<lb/>
孤身猶抗北來軍血書衣灑巴陵月烈氣秋横鄂渚雲<lb/>
欲弔忠䰟無覔處唯應瑤席從湘君<lb/>
　　題張希孟中丞送畢申達提舉巻<hi>虞集</hi>
十年七聘不還朝起為飢民夜駕軺嘉樹百年誰忍伐<lb/>
<pb n="KR4h0100_WYG_011-11b"/>
生芻一束不能招西州華屋交遊少北海清尊意氣消<lb/>
欲寫濟南名士傳泉聲山影晚蕭蕭<lb/>
　　題文山集後<hi>黃誠性</hi>
三百餘年樂育恩晚從科目得斯人崎嶇嶺海期年國<lb/>
零落氊毛萬死身諸葛未亡猶有漢包胥欲泣更無秦<lb/>
挑燈慷慨歌梁甫鬢髮蕭森<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>鬼神<lb/>
　　題丁文苑同年哀詞後<hi>黃溍</hi>
自别瓊林雨露邉江湖目斷繡衣前禹門尚想龍初化<lb/>
<pb n="KR4h0100_WYG_011-12a"/>
遼海驚聞鶴巳仙烈日秋霜空耿耿重山宿草正芊芊<lb/>
不才後死知何用坐對諸郎獨泫然<lb/>
　　題汪水雲詩集後<hi>納新</hi>
　　　水雲汪元量字大有錢塘人以善琴受知宋主<lb/>
　　　國亡奉三宫畱燕甚久世祖常命琴奏因賜為<lb/>
　　　黃冠師南歸後數往來匡廬彭蠡之間若飄風<lb/>
　　　行雲世莫能測其去畱之蹟江左之人以為神<lb/>
　　　仙多畫其像以祠之像至今有存者余至京師<lb/>
<pb n="KR4h0100_WYG_011-12b"/>
　　　因徐君敏道得水雲集詩凡若干首多紀其亡<lb/>
　　　國時事讀而哀之成二律以識其後<lb/>
三日錢塘水不波子嬰繫組納山河兵臨魯國猶絃誦<lb/>
客過殷墟獨嘯歌鉄馬渡江功赫奕銅人辭漢淚滂沱<lb/>
知章喜得黄冠賜野服閒雲一釣蓑<lb/>
　　又<lb/>
一曲絲桐奏未休蕭蕭笳皷禁宫秋湖山有意風雲變<lb/>
江水無情日夜流供奉自歌南度曲拾遺能賦北征愁<lb/>
<pb n="KR4h0100_WYG_011-13a"/>
仙人一去無消息滄海桑田空白頭<lb/>
　　謝甘允從寄東海白苧<hi>虞集</hi>
海國練衣雪色明寄將千里見髙情着随野鶴渾相稱<lb/>
行近沙鷗亦不驚江露滿船歌醉起爐烟攜袖憶詩成<lb/>
秋風遊子偏愁予誰采蘋花共晚晴<lb/>
　　送袁待制扈從上京<lb/>
日色蒼涼映赭袍時巡毋乃聖躬勞天連閣道晨畱輦<lb/>
星散周廬夜屬櫜白馬錦韀來騕褭紫駞銀甕出蒲萄<lb/>
<pb n="KR4h0100_WYG_011-13b"/>
從官車騎多如雨祇有揚雄賦最髙<lb/>
　　送王參政上京奏選<hi>馬祖常</hi>
滇池細馬踏龍沙參相朝天路不賖峽裏琴泉春作乳<lb/>
月中珠樹夜成花三千禮樂尊儒術百二山河壯帝家<lb/>
魚上禹門無㸃額直郎宣奏日當衙<lb/>
　　又<lb/>
千官吉日聽宣麻白髮詞臣帝汝嘉池鳳有毛皆五色<lb/>
蕊珠無樹不三花綠綈詔底書分雨紅錦囊中字剪霞<lb/>
<pb n="KR4h0100_WYG_011-14a"/>
天路北盤三十六歸時秋月滿京華<lb/>
　　送王繼學參政赴上都奏選<hi>雅勒呼</hi>
參相朝天引列曹三千碩士在鈞陶雲開鳳閣星辰近<lb/>
山拱龍門日月髙行殿曉簾張翡翠内家春酒泛蒲萄<lb/>
經綸自有河汾策敷奏明時豈憚勞<lb/>
　　送張兵部巡視運河<hi>虞集</hi>
畫橋冰泮動龍舟鴨綠粼粼出御溝使者旌旗穿柳過<lb/>
人家鳬鴈傍溪浮桃花吹雨春牽纜江水平堤夜唱籌<lb/>
<pb n="KR4h0100_WYG_011-14b"/>
應有餘波方浩蕩不令歸檝恨淹畱<lb/>
　　送蘇伯脩御史之南臺<hi>雅勒呼</hi>
天上詞臣夐莫雙乘驄此日莅南邦梅花路逺宜逢雪<lb/>
桃葉波平好渡江千里蒼生瞻繡斧十州使者避旌幢<lb/>
同袍知巳如相問巳許閒吟老北窻<lb/>
　　送閻子静亷訪淅西<hi>趙孟頫</hi>
翰林華蓋逼青冥憲節乘驄出帝城海内文章歸渾厚<lb/>
浙西民物望澄清姑蘇落日荷花浄震澤秋風橘柚明<lb/>
<pb n="KR4h0100_WYG_011-15a"/>
憶向玉堦承聖語早聞黃閣慰蒼生<lb/>
　　送李彦方閩憲副使<hi>陳旅</hi>
海濱赤子窮無告帝遣儒臣着繡衣天祿閣中書灝灝<lb/>
越王山下馬騑騑魚風滿港榕隂合燕雨吹簾茘子肥<lb/>
一道澄清俄頃事使星還向紫垣飛<lb/>
　　送杜德常僉憲之河南<hi>施鈞</hi>
玉堂學士草堂仙濟世英才間世賢憂國正操言事筆<lb/>
移官又買載書船風摶渤澥三千水雲擁蓬萊尺五天<lb/>
<pb n="KR4h0100_WYG_011-15b"/>
更到鳳池春好處紫薇香煖御爐烟<lb/>
　　送莫經父廣憲經厯<hi>虞集</hi>
延春閣下承恩日是我經帷侍講時方擁青編臨綺席<lb/>
遙看朱紱拜丹墀風㣲細草鳴珂珮日煖飛花近鬢絲<lb/>
上憶逺人常軫念莫言南海是天涯<lb/>
　　送李唐臣調山南憲幕<hi>成廷珪</hi>
潮落寒汀水欲冰酌君何惜酒如澠人憐狗監知司馬<lb/>
我喜龍門識季鷹爽氣九秋橫楚澤先聲一日到江陵<lb/>
<pb n="KR4h0100_WYG_011-16a"/>
君行自厲青雲志斥鷃終慚九萬鵬<lb/>
　　送岳敬德提舉甘肅儒學<hi>趙孟頫</hi>
苦欲畱君君不住奮髯躍馬走甘州功名到手不可避<lb/>
富貴逼人那得休春酒葡萄歌窈窕秋沙苜蓿飽驊驑<lb/>
儒冠也有封侯相萬里歸來尚黑頭<lb/>
　　送吳行可赴汀州摠管<lb/>
七閩南去路崎嶇五馬承恩出帝都地氣喜聞今有雪<lb/>
民生寧似昔無襦山城酒美傾鸚鵡旅館春深聽鷓鴣<lb/>
<pb n="KR4h0100_WYG_011-16b"/>
他日相思應恨恨離筵不忍賦驪駒<lb/>
　　送鐂縣尹赴山後白登縣任<hi>雅勒呼</hi>
使君出宰近龍沙芳草凄迷是縣衙五月山溪猶積雪<lb/>
三春庭樹不開花往時烽火通秦塞今日弦歌屬漢家<lb/>
聖代行將徵卓茂莫嫌白髮負年華<lb/>
　　送靳尹<hi>李孝光</hi>
秋風吹女鬢成絲移病還家竟不疑官是伯強曾補處<lb/>
身如元亮巳歸時青山老去渾相識黃菊平生最受知<lb/>
<pb n="KR4h0100_WYG_011-17a"/>
我亦相從上吳會夕陽騎馬看殘碑<lb/>
　　送張仲舉赴金陵郡學訓<hi>潘純</hi>
攻苦食貧三十年才名不讓古人先一經逺赴招賢幣<lb/>
千里寒移坐客氊書擔曉争京口渡布帆春上石頭舡<lb/>
秣陵秋色秦淮月夜夜吳山几案前<lb/>
　　送胡允中赴呑萬戸府學正<hi>張翥</hi>
遼水窮邉摩該東鎮人今始識儒宫詩書直化三韓外<lb/>
文軌須令萬國同隼度塞雲秋有雪鼇飜海浪晝多風<lb/>
<pb n="KR4h0100_WYG_011-17b"/>
知君囘首神州路一抹青山落照中<lb/>
　　送燕將軍出獵<hi>薩都拉</hi>
將軍一戰山河定雲漢昭囘玉帳髙栁外解鞍春洗馬<lb/>
月中飛箭夜鳴鵰呼鷹走狗清時樂斬將搴旗舊日勞<lb/>
白面宫官催賜酒漢廷不數霍嫖姚<lb/>
　　送瓊州萬戸入京<hi>台哈布哈</hi>
海氣昏昏接蜃樓颶風吹浪蹴天浮旌旗晝捲蕉花落<lb/>
弓劒朝懸瘴雨收曾抱烏號悲絶域却乘赤撥上神州<lb/>
<pb n="KR4h0100_WYG_011-18a"/>
男兒堕地四方志須及生封萬戸侯<lb/>
　　送姚子章之浙東帥掾<hi>姚文煥</hi>
海右桓桓大府開望中雲氣近蓬萊借籌底用平蠻策<lb/>
草檄須煩倚馬才玉節旌旄江上見明珠翠羽日南來<lb/>
遙知博望沙頭月為照乘槎萬里囘<lb/>
　　送文郎中赴交趾<hi>栁貫</hi>
天子龍飛統萬邦玉苻封檢下殊方逺人盡是雕題獠<lb/>
奉使唯應粉署郎翡翠飛時銅柱濕鷓鴣啼處石門荒<lb/>
<pb n="KR4h0100_WYG_011-18b"/>
炎風苦雨煩珍重蔞葉檳榔取次嘗<lb/>
　　送省郎楊耀卿使雲南<hi>李材</hi>
飄颻使節出金閨郭隗臺前暫解攜天入五溪無鴈到<lb/>
地經三峽有猿啼子雲舊里風烟在太尉家聲日月齊<lb/>
後夜客槎何處望秋河迢逓碧雲低<lb/>
　　送伯生使蜀<hi>吳全節</hi>
送别應思舊所經秦川花柳短長亭三峰髙拊仙人掌<lb/>
萬里先占使者星錦水東流江月白潼關西去蜀山青<lb/>
<pb n="KR4h0100_WYG_011-19a"/>
當年不盡登臨意待汝重鑱劍閣銘<lb/>
　　送伯生代祀還蜀用袁待制韻<hi>王士熙</hi>
蜀道揚鞭舊險摧家山遥認碧崔嵬奉香暫别金鑾去<lb/>
題柱真乘駟馬來祠罷汾隂迎漢鼎路經驪谷弔秦灰<lb/>
歸釐宣室虛前席不似長沙逺召囘<lb/>
　　送唐尊師祀武當<hi>揭奚斯</hi>
龍衮分香下絳霄羽人承詔出清朝星臨翼軫南垂濶<lb/>
神降虛危北極遙金殿壓雲開紫氣玉臺和月合瓊蕭<lb/>
<pb n="KR4h0100_WYG_011-19b"/>
蕃釐更為吾王祝下國時豐雨露饒<lb/>
　　送姚利用入京<hi>鄧文原</hi>
雪晴川浄駕飛桅舟入河冰二月開壯士不緣彈鋏去<lb/>
故山曾見爛柯來上林淑氣催花栁盛代英雄擢草萊<lb/>
青眼諸賢如問訊為言衰病懶登臺<lb/>
　　送逵公之京<hi>錢惟善</hi>
龍飛天子中興年使者弓旌集俊賢閶闔早朝班玉笋<lb/>
瀛洲夜直賜金蓮五經同異須劉向三絶才名數鄭䖍<lb/>
<pb n="KR4h0100_WYG_011-20a"/>
黼黻當年遺老在長歌黃鵠送樓船<lb/>
　　送陳文理還京<hi>員怡然</hi>
十年不見老元龍髯鬢蕭蕭帶朔風萬里關河秋月白<lb/>
九重宫闕曉雲紅功名有分皆身外聚散無憑似夢中<lb/>
問我能來定何日移家今在五門東<lb/>
　　送歐陽原功謁告歸瀏陽<hi>虞集</hi>
曉捧新書進御床解纓随見濯滄浪歸鴻不計江雲濶<lb/>
倦驥空懷野水長竹簟暑風魂夢逺茶烟清晝鬢毛蒼<lb/>
<pb n="KR4h0100_WYG_011-20b"/>
藍輿千里宜春道投老相求訪石霜<lb/>
　　送原功大監南歸<hi>吳全節</hi>
漸覺文星闕下稀奎章兩見送行詩渭城朝雨歌三疊<lb/>
湘水秋風賦九疑國典紬金藏鳳閣詞臣步玉即龍墀<lb/>
席前時有蒼生問可向江南久别離<lb/>
　　送許魯齋歸山<hi>張易</hi>
諸相纍纍入省闈先生何事獨西歸心随道隱貧非病<lb/>
老得身閒古亦稀行色一杯燕市酒春風二月楚山薇<lb/>
<pb n="KR4h0100_WYG_011-21a"/>
到家巳及蠶生日布穀催耕隴麥肥<lb/>
　　送元復初<hi>陳益稷</hi>
江流脈脈草離離黃鶴磯頭酒一巵報國寸心憐我老<lb/>
論交半面識君遲正當重鼎調梅日又是長亭折栁時<lb/>
滿載詩書歸路穏鳳城依約更相期<lb/>
　　賦得飛鴻送胡則夫<hi>楊載</hi>
年年客裏見飛鴻成陣成行上碧空杳杳江湖尋故侣<lb/>
蕭蕭蘆葦下新叢翺翔巳出雲霄上飲啄寧來沼沚中<lb/>
<pb n="KR4h0100_WYG_011-21b"/>
今日似君歸去好扁舟一葉起東風<lb/>
　　送同知任君玉西歸<hi>蘇天爵</hi>
薇花曾見照青春今日都門又送君入蜀使迎新太守<lb/>
渡瀘人識舊將軍琴聲彈落巴山月馬首披開劒閣雲<lb/>
見說西州民事簡客來多誦長卿文<lb/>
　　送袁德平歸越<hi>王士熙</hi>
平湖如鑑浄秋波禹穴西風捲薜蘿狂客有船都載酒<lb/>
道人無字不籠鵝床頭舊笏青雲近窻下殘編白雪多<lb/>
<pb n="KR4h0100_WYG_011-22a"/>
燕市塵深拂衣去海門何處問漁蓑<lb/>
　　送沈𢎞<hi>缺</hi>歸湖州<hi>祝蕃</hi>
不到湖中今十年幾回夢遶白鷗邉牟姚二老風流盡<lb/>
文趙諸公甲第連頗覺筋骸非往昔巳拚文字讓時賢<lb/>
沈郎歸去如相問為說晴江有釣船<lb/>
　　送危伯明教授南歸<hi>章士熙</hi>
鯉魚吹浪栁花香春水還乗<hi>缺</hi>計航天外青藜歸太乙<lb/>
人間華髮老文昌疾風筆陣開生練細雨書談校底囊<lb/>
<pb n="KR4h0100_WYG_011-22b"/>
好為聖朝豈教鐸育才取次進明光<lb/>
　　送楊士安歸長安<hi>成廷珪</hi>
落魄麻衣不受塵黄金揮盡只清貧新豐市上酒濯足<lb/>
韋曲城南花惱人豪傑謾誇秦逐客漁樵能話漢功臣<lb/>
清時老去丹心在且把長竿釣渭濱<lb/>
　　送有亨姪還錢塘<hi>貢師泰</hi>
嗣宗諸姪仲容賢客路飄零雪滿顛曾為頌椒畱子美<lb/>
却思戲蠟愛僧䖍十年江海三杯酒百里溪山一釣船<lb/>
<pb n="KR4h0100_WYG_011-23a"/>
何日兵戈得休息敬亭春雨共歸田<lb/>
　　送俞伯疇歸淛東<hi>張翥</hi>
四明游客住京都旅舎青燈照影孤家信幾畨黃耳犬<lb/>
鄉心一夜白頭烏却攜長鋏辭金水直掛輕帆過鑑湖<lb/>
為問蠡吾王太守别來安穩有書無<lb/>
　　送人歸天台<hi>施鈞</hi>
君去丹山伴赤霞忍分書劍各天涯交情十載共為客<lb/>
歸夢幾番同到家一路煖雲蒸藥氣半溪流水引桃花<lb/>
<pb n="KR4h0100_WYG_011-23b"/>
金庭好問長生訣莫待秋風兩鬢華<lb/>
　　送金華史學錄囘永嘉鴈蕩<lb/>
青衫洗盡泮宫塵三載琴書又問津海濶正憐鷗去逺<lb/>
山深須遣鴈來頻沈郎風月詩俱痩謝老池壙草自春<lb/>
莫笑廣文官獨冷長安一日看花人<lb/>
　　送人遷鄞分題得五湖<lb/>
五湖烟水寄浮萍濟世英雄霸業成故國當年空鑄像<lb/>
扁舟到處却更名浪花低蘸寒星濕秋影中涵曉月明<lb/>
<pb n="KR4h0100_WYG_011-24a"/>
别後相思蘋夢逺西風誰共白鷗盟<lb/>
　　送章生南歸省覲<hi>雅勒呼</hi>
二月寒風巻白沙行人回首望京華江村日暮多逢雨<lb/>
山路春深少見花萊子過庭榮彩服葛翁罷縣富丹砂<lb/>
送君未得随君去郢水東邉是客家<lb/>
　　送趙秉彛親迎江夏之官臨川<lb/>
婀娜新衣錦繡重美人今夕過湖東一聲鐵笛千家月<lb/>
十幅蒲帆萬里風孔雀畫屛占貴客甘棠嘉樹詠先公<lb/>
<pb n="KR4h0100_WYG_011-24b"/>
墨池光動凌雲筆春滿花封賦更雄<lb/>
　　送吳子髙還江夏<lb/>
　　　庚申春予在江夏嘗賦詩送子髙之沅庚午子<lb/>
　　　髙復來會于京師因求偶而還復作此以餞<lb/>
黃鶴磯頭惜袂分京華囘首又離羣十年南北兩為客<lb/>
萬里中間一見君訪舊眼前星落落驚新鬢底雪紛紛<lb/>
歸時莫過臨卭令應有王孫識賦文<lb/>
　　送人還鄱<hi>李孝光</hi>
<pb n="KR4h0100_WYG_011-25a"/>
東西湖水百花洲行子歸時雪巳收明月可能随客去<lb/>
浮雲自足使人愁重來栁樹應千尺相見梅花隔數州<lb/>
我亦髙歌望吾子春風好在仲宣樓<lb/>
　　送巨德新<hi>王士熙</hi>
渭城秋水泛紅蓮白雪梁園作賦年金馬朝囘門似水<lb/>
碧鷄人去路如天揚雄宅古平蕪雨諸葛祠空老樹烟<lb/>
小隊出遊春色裏滿溪花朶正娟娟<lb/>
　　送臨川謝有源赴閩醫提領<hi>柳貫</hi>
<pb n="KR4h0100_WYG_011-25b"/>
一路青山茘子叢華山西望粤臺東家風蘭玉庭堦上<lb/>
官事參苓藥籠中鷁首去乘潮浪白蠣房催出酒波紅<lb/>
福州自是炎蒸少臘雪飛花落半空<lb/>
　　送砥平石過天竺兼簡鄧善之<hi>戴帥初</hi>
聞說西湖也自憐君行更是早春天六橋水煖初楊栁<lb/>
三竺山深未杜鵑舊壁苔生尋舊剡新岩茶熟試新泉<lb/>
城中諸友須相覔西蜀遺儒解草𤣥<lb/>
　　送謨侍者還江陰<hi>張翥</hi>
<pb n="KR4h0100_WYG_011-26a"/>
禪祴無塵錫杖青一龕天竺更南屛楊枝徧灑瓶中水<lb/>
貝葉時繙笈内經舊業池菱秋漠漠歸舟江樹曉冥冥<lb/>
今朝又作蕪城别何處鐘聲入夜聽<lb/>
　　送復上人遊吳<hi>熊太古</hi>
二月鍾陵花滿烟袈裟東上木蘭船地浮彭蠡江聲轉<lb/>
山入姑蘇海氣連千里從師應未晚五湖為客謾多年<lb/>
遙知後夜相思處坐看中天好月圓<lb/>
　　送復見心住定水<hi>宇文公諒</hi>
<pb n="KR4h0100_WYG_011-26b"/>
定水招提鳴鶴東鑑湖歸去泛孤篷鉢衣不濕荷花露<lb/>
玉塵遥生桂子風山静祇看雲自動江澄莫訝水如空<lb/>
沃洲有約尋支遁還許清談共野翁<lb/>
　　送僧遊廬山<hi>丁復</hi>
廬山曹南山水多石梁顚倒掛銀河仙燈夜半天人落<lb/>
佛屋春深海客過五老芙蓉還好在陶公楊栁定如何<lb/>
布帆又起江湖興應道西風動薜蘿<lb/>
　　送僧遊浙東<lb/>
<pb n="KR4h0100_WYG_011-27a"/>
我家浙東海水西危峰髙上起天梯蛇喉尊者秋歸洞<lb/>
虎背禪師夜過溪曉日桃花山更好春風藥草路多迷<lb/>
何堪相送寒江上短髮頻搔更不齊<lb/>
　　送僧上天衣寺<hi>施鈞</hi>
錫影孤飛下十峰定身分住翠芙蓉岩雲曉伏參禪虎<lb/>
溪雨晴收入鉢龍香洗供花吟對月清浮談塵坐依松<lb/>
我來欲遂林泉約金碧樓臺第幾重<lb/>
　　送閒閒真人謁告歸為二親八十之壽兼降香名<lb/>
<pb n="KR4h0100_WYG_011-27b"/>
　　　山<hi>趙孟頫</hi>
許邁楊羲奕世仙木公金母共長年斑衣歸戲番君側<lb/>
絳節朝辭玉帝前去去青牛随紫氣飛飛白鶴遶香烟<lb/>
大椿自得人間壽八十從今數八千<lb/>
　　送張秋泉還山<lb/>
上界真人不可招九重丹詔許逍遙巳從萬里開真館<lb/>
又入天台訪石橋紅日玉臺香冉冉碧雲金水路迢迢<lb/>
何年再覔神州觀芝草琅玕雨露饒<lb/>
<pb n="KR4h0100_WYG_011-28a"/>
　　送戴真人歸天台<lb/>
躍馬年年塞北遊春風此日送歸舟山中老樹飛𤣥鶴<lb/>
江上莎長卧白鷗未許謝公同隱逸肯容賀監獨風流<lb/>
山隂道士如相會沽取村醪醉未休<lb/>
　　送詹尊師歸廬山<hi>掲奚斯</hi>
香罏峰色紫生烟一入京華路杳然雲碓秋閒舂藥水<lb/>
雨犁春卧種芝田書憑海鶴來時寄劍自潭蛟去後懸<lb/>
忽報歸期驚倦客獨淹㣲祿負中年<lb/>
<pb n="KR4h0100_WYG_011-28b"/>
　　送道士薛𤣥卿歸江東<lb/>
知君此去漸難招只在人間巳廓寥市上有時逢賣藥<lb/>
山頭何處覔吹簫仙岩花落溪流滿鬼谷雲開樹色遥<lb/>
若見漁人應問信玉京凉月夜蕭蕭<lb/>
　　送妓入道<hi>段天佑</hi>
歌舞當年第一流洗粧今日别青樓便從南嶽夫人去<lb/>
肯為蘇州刺史畱琳館月明簫鳳下瑣窻花老鏡鸞收<lb/>
却憐愁絶潯陽婦嫁得商人巳白頭<lb/>
<pb n="KR4h0100_WYG_011-29a"/>
　　効唐人歸宫人入道<hi>陳安</hi>
長門一别赴琳宫寧復中官促繡工紅葉人間無舊夢<lb/>
碧桃天上自春風步虚尚覺神光近歸院還疑輦路通<lb/>
猶有内家簫管在夜深吹向月明中<lb/>
　　揚州别斡克莊僉憲<hi>貢師泰</hi>
紅日東生綠霧收海風吹客到揚州露分仙掌金盤冷<lb/>
香動瓊花玉樹秋使者乘驄開大府仙人騎鶴醉髙樓<lb/>
朝來别我垂楊岸珂珮如雲簇水頭<lb/>
<pb n="KR4h0100_WYG_011-29b"/>
　　别友人<hi>施鈞</hi>
别酒相傾别淚流江流亦不為君畱片帆今夜又何處<lb/>
明月滿天誰共樓一鴈呌霜紅入葉十年為客白侵頭<lb/>
莫嫌歸計多蕭索三逕西風菊正秋<lb/>
　　畱别京城諸公<hi>李京</hi>
蒼龍雙闕鬱岧嶤曾侍鴛鸞赴早朝往事都随塵衮衮<lb/>
虛名贏得鬢蕭蕭長林豐草空相憶瘴雨蠻烟苦見招<lb/>
借問都門門外栁為誰畱着最長條<lb/>
<pb n="KR4h0100_WYG_011-30a"/>
　　畱别克哷彦卿學士<hi>雅勒呼</hi>
十年帝里共鳴珂别後悲歡事幾多汗竹有編歸太史<lb/>
雨花無跡染維摩湘江夜雨生青草淮海秋風起白波<lb/>
明日扁舟又南去天涯相望意如何<lb/>
　<lb/>
　<lb/>
　<lb/>
　<lb/>
<pb n="KR4h0100_WYG_011-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元詩體要巻十一<lb/>
</p>
<p>
</p>
  </div>
<div>
                <head>元詩體要巻十二</head>
    <p>
<pb n="KR4h0100_WYG_012-1a"/>
欽定四庫全書<lb/>
　元詩體要巻十二　　　　明　宋公傳　編<lb/>
　　七言律<lb/>
　　寄同年宋吏部<hi>台哈布哈</hi>
金鏡承恩對紫㣲錦韀白馬耀春暉漫随仙仗朝天去<lb/>
不記宮花壓帽歸海國風髙秋意早關河雲冷鴈聲稀<lb/>
嗟予巳屬明時棄自整綸竿覔釣磯<lb/>
　　寄李供奉因病不聽詔<lb/>
<pb n="KR4h0100_WYG_012-1b"/>
丹鳳銜書出内廷羽林環衛擁霓旌千官拜舞開仙仗<lb/>
四海謳歌荷聖情香霧細含宮栁碧日華遙射錦袍明<lb/>
侍臣亦有文園病卧聽龍墀鼓吹聲<lb/>
　　寄進士額森布哈仲實除侍儀通事舎人<hi>薩都拉</hi>
舎人楚楚好容儀立在清朝白玉墀紫袖窄衫花萼繞<lb/>
黃金小帶荔枝垂綵旗拂栁春班巻官漏穿花午仗移<lb/>
朝罷清明無事日芙蓉葉上好題詩<lb/>
　　寄福建僉憲馬叔惠<hi>虞集</hi>
<pb n="KR4h0100_WYG_012-2a"/>
茘子枝頭火齊紅髙堂䊵扇坐薰風湘筠簞冷魚波合<lb/>
海柏梁深燕雨通絡緯豈知秋袂薄扊扅長憶曉飡同<lb/>
禁城來看花如錦誰道清霜解惱公<lb/>
　　寄家大參南歸<hi>林景熙</hi>
濱死孤臣雪滿顚冰氊嚙盡偶生全衣冠萬里風塵老<lb/>
名節千年日月懸清唳秋荒遼海鶴古魂春冷蜀山鵑<lb/>
歸來親舊驚相問禾黍離離夕照邉<lb/>
　　寄海南故將軍<hi>虞集</hi>
<pb n="KR4h0100_WYG_012-2b"/>
海上風來五月秋晚涼應上木蘭舟金盤丹茘生南國<lb/>
玉盌清冰出北州狂客醉歸花作陣美人歌罷月如鈎<lb/>
期門舊識將軍面從獵還披翠羽裘<lb/>
　　寄鄂季弟㓜霖幷寄仲弟次舟<hi>傅若金</hi>
弟兄終嵗長羇旅南北何時却定居春至數瞻衡嶽鴈<lb/>
秋來猶食武昌魚每愁年長須經事即恐家貧廢讀書<lb/>
仲氏應門獨辛苦平安消息近何如<lb/>
　　又<lb/>
<pb n="KR4h0100_WYG_012-3a"/>
吾親霜鬢日紛紛為客艱難不使聞養老只須常善飯<lb/>
生兒何必摠能文書同洛下思黃耳心似河陽見白雲<lb/>
季弟還家報兄好歸期猶恐過春分<lb/>
　　寄史公升<hi>袁桷</hi>
故國王孫佩楚蘭春雲涼月倚朱闌玉簫曲趂鶯聲轉<lb/>
金鼎香随蝶夢殘碧泚波深堪把釣黃塵風急倦彈冠<lb/>
外家丰采唯君在笑我冰髭跨曉鞍<lb/>
　　寄楊飛卿<hi>元好問</hi>
<pb n="KR4h0100_WYG_012-3b"/>
客夢悠悠信轉蓬藜床殷殷動晨鐘西風白髮三千丈<lb/>
故國青山一萬重沙水有情畱過鴈乾坤多事泣秋蟲<lb/>
三間老屋知何處慙愧雲間陸士龍<lb/>
　　寄直夫<hi>元明善</hi>
嶽雲低接使君舟湘水無波桂樹稠井冽自涵千古月<lb/>
絃清誰寫一簾秋青楓路暗空多夢白鴈天遙不見愁<lb/>
聞說匡廬當稅駕策勲殊未到滄洲<lb/>
　　寄楊仲𢎞<hi>杜本</hi>
<pb n="KR4h0100_WYG_012-4a"/>
老來自愛黃叔度少日真期魯仲連髙卧獨無田二頃<lb/>
曳裾誰有客三千滄波渺渺浮鷗鷺白日翩翩換嵗年<lb/>
却憶江東楊少尹劇談終夜不成眠<lb/>
　　寄詹景仁<lb/>
庾嶺梅花玉雪明使君持節五羊城白雲渺渺思親意<lb/>
滄海悠悠戀闕情秋氣肅時鷹隼鷙朝陽和處鳳凰鳴<lb/>
山中芝草琅玕長何日歸來掇絳英<lb/>
　　寄曹西雲<hi>楊載</hi>
<pb n="KR4h0100_WYG_012-4b"/>
羡君卜宅逺紛厖長把絲綸釣大江秔稻色枯雲慘慘<lb/>
芰荷聲急雨淙淙消磨嵗月書千巻傲睨乾坤酒一缸<lb/>
甫里當年遺帙在交鋒那肯竪幡降<lb/>
　　寄陳敬初郯九成<hi>張翥</hi>
憶昨□門綰栁條逺煩相送過楓橋夕陽陌上東西路<lb/>
春水江頭早晚潮老境此心唯白社英年何處不青霄<lb/>
詩林别後應俱進時遣郵筒慰寂寥<lb/>
　　寄成居竹隱君<lb/>
<pb n="KR4h0100_WYG_012-5a"/>
青袍朝士困京華此老蕭閒竹滿家山壓窮愁詩強項<lb/>
海枯渴肺酒槎牙商巗未採芝如草彭澤歸來菊有花<lb/>
孤負江頭理漁事短蓬春雨夢漚沙<lb/>
　　獄中寄何平子<hi>萬石德躳</hi>
春風綠草徧天涯恨殺王孫不到家在晉有人書甲子<lb/>
避秦無地種桃花世途多險千金散心事難平兩鬢華<lb/>
何日脫身塵網外好從仙客學丹砂<lb/>
　　寄萬石德躳<hi>鄧紹先</hi>
<pb n="KR4h0100_WYG_012-5b"/>
禮樂河汾費討尋郢歌一曲想鳴琴烟花故國三春夢<lb/>
劍佩空山此夜心天上鳳麟來瑞世人間風雅起淳音<lb/>
白頭肝膽平生友霄漢相期意獨深<lb/>
　　寄隱士<hi>馬祖常</hi>
林下蕭然一病身可憐家計若為親葛衣藤蔓供山貢<lb/>
菰米蓮房給水珍鶴子見貧能代僕犬兒知主會憎人<lb/>
清朝日日宫旌出誰說巢由不肯臣<lb/>
　　寄道士甘益謙<hi>江仲偁</hi>
<pb n="KR4h0100_WYG_012-6a"/>
梅花滿樹雪晴初短髮經秋不奈梳匣拂緑塵㸔古劍<lb/>
朱研清露勘殘書霜寒楚岫猿聲逺月冷秦關鴈影疎<lb/>
却憶道人無一事紫雲深處好樓居<lb/>
　　寄開元奎律師<hi>袁桷</hi>
雙塔亭亭透夕陽芭蕉深處碧窻涼江神夜聽光明偈<lb/>
天女朝分解脫香齋鉢午空烏守樹經堂雲冷鶴歸房<lb/>
平生欲結西方社似怪淵明作吏忙<lb/>
　　寄俊上人<hi>張翥</hi>
<pb n="KR4h0100_WYG_012-6b"/>
不見俊公今十年武林畱偈竟茫然苕溪寺巳空塵刼<lb/>
蒲室燈還有别傳晒衲石根随夕照題詩竹裏濕秋烟<lb/>
何時近一牛鳴地老去山中伴夜禪<lb/>
　　寄智及上人<lb/>
故人逺在越江南何日相尋過海帆少借禪房一十笏<lb/>
全繙經藏五千函寒爐撥火宜煨芋夜月裁詩定倚杉<lb/>
儗結願香歸未得碧蓮花老補陀岩<lb/>
　　寄見心上人次韻<lb/>
<pb n="KR4h0100_WYG_012-7a"/>
自入赤墀青鎖間舊遊禪侣亦闌珊青山只憶招提境<lb/>
白首初辭供奉班馬為空羣猶蹻蹻鳥能求友自關關<lb/>
終期一舸相尋去知在姚溪第幾灣<lb/>
　　又<lb/>
見說錢塘别築城凄凉風景若為情湖堤栁盡曾遊路<lb/>
石壁苔荒舊刻名老我無能如燭武何人可飲勝公榮<lb/>
沃洲勝會還容續即擬山中隱計成<lb/>
　　又<lb/>
<pb n="KR4h0100_WYG_012-7b"/>
連花峰下天香樹吹老西風幾度秋僧寶師真洪覺範<lb/>
詩窮我亦孟參謀文章宇宙千年事身世江湖萬里舟<lb/>
甚欲相期石橋路更須同訪羽人丘<lb/>
　　寄同别峰<hi>李孝光</hi>
雨洒髙城栁散絲扁舟長憶送君時前時書去惟憑客<lb/>
今日詩成欲語誰脩竹娟娟當石净歸雲故故入山遲<lb/>
平生不解求人識慚愧黃金鑄子期<lb/>
　　上秦王巴延太師右丞相<hi>上官伯圭</hi>
<pb n="KR4h0100_WYG_012-8a"/>
今代麒麟第一功勲王師相錫秦封作為霖雨三農望<lb/>
旋轉乾坤萬國宗龍虎臺前春盎盎鳳凰池上日溶溶<lb/>
曳裾舊是王門客又侍金鑾入九重<lb/>
　　贈汪水雲<hi>李吟山</hi>
青雲貴戚玉麟兒曾逐鑾車入紫闈王母窻前窺面日<lb/>
太真膝上畫眉時滄溟水闊龍何在華表秋深鶴未歸<lb/>
三尺焦桐千古意黃金誰與鑄鍾期<lb/>
　　贈孫思順<hi>楊載</hi>
<pb n="KR4h0100_WYG_012-8b"/>
天涯相遇兩相知對榻清談玉屑霏芳草謾随愁共長<lb/>
青春不與客同歸薰風池館蛙聲老落日簾櫳燕子飛<lb/>
南浦他年重到日湖山應識謝𤣥暉<lb/>
　　贈白君舉<hi>鄧文原</hi>
崑崘西日水東溟何處東風起獨醒逺道雲烟今古樹<lb/>
行人朝暮短長亭草鋪平野春如剪花落重門晝不扃<lb/>
不有茅茨容笑傲終南山色與誰青<lb/>
　　贈道士<hi>虞集</hi>
<pb n="KR4h0100_WYG_012-9a"/>
神室誰開自洞㣲紫烟為戸玉為扉春容澹泊胎仙舞<lb/>
夜景虛明脈望飛繞指風雷龍睡醒滿囊雲錦虎䭾歸<lb/>
猶嫌長物煩聞見更上髙臺一振衣<lb/>
　　贈丹士<lb/>
神仙有訣鍊丹砂服食三年鬢不華自有錦囊收曉露<lb/>
何妨玉盌泛春霞倚松吟笑風生袖采藥歸來月滿沙<lb/>
肘後方聞多至劑青黏何日到山家<lb/>
　　贈竇神清歸隱茅山<lb/>
<pb n="KR4h0100_WYG_012-9b"/>
翩翩歸鶴自遼東又向茅山擬住冬啄食定依何處竹<lb/>
結巢應得古時松雪滿空山騎一虎月明秋水佩雙龍<lb/>
别來彷彿三千嵗亦欲還栖第一峰<lb/>
　　贈劉尊師<hi>薩都拉</hi>
羽人推轉阿香車童子穿松入翠華天上賜衣霑雨露<lb/>
山中詩錦織雲霞瑤壇紫氣秋横劍石室丹光夜走砂<lb/>
擬借茅君三白鶴乘風騎到玉皇家<lb/>
　　贈天台李鍊師<hi>貢師泰</hi>
<pb n="KR4h0100_WYG_012-10a"/>
翠蛟青鳳下晴空家住天台第幾重嵗乆松肪成琥珀<lb/>
夜深丹氣出芙蓉仙童奏簡騎文虎太乙懸旗起絳龍<lb/>
昨夜從師到天上故山還著白雲封<lb/>
　　贈大樞上人<hi>鄭茂先</hi>
西湖乘興浩無涯簫皷豈辭途路賖萬里秋雲飛錫杖<lb/>
孤城暮雨濕袈裟少年江海宜為客何處山林不是家<lb/>
此别應須到廬岳逺公寺裏㸔蓮花<lb/>
　　次韻國子監同官<hi>虞集</hi>
<pb n="KR4h0100_WYG_012-10b"/>
坐隱烏皮髀肉銷諸生應笑懶邉韶階前老馬随秋草<lb/>
袖裏遺編候早朝乞米西鄰晨有粥畱家南國暑無綃<lb/>
經明亦是歸耕好清夢無時萬里橋<lb/>
　　次韻交趾偽少保國相丁公文<hi>陳孚</hi>
一雨随車洗瘴烟大鵬還擊水三千南來未了維摩病<lb/>
北去空思達磨禪使節尋常銅柱外天威咫尺玉階前<lb/>
臨岐握手無他語畱取忠貞照暮年<lb/>
　　次韻章德一<hi>趙孟頫</hi>
<pb n="KR4h0100_WYG_012-11a"/>
水色清漣日色黄梨花淡白栁花香即看時節催人事<lb/>
更覺春愁惱客腸無酒誰供陶令醉從人皆笑酈生狂<lb/>
城南風暖遊人少自在晴絲百尺長<lb/>
　　又<lb/>
片片飛花欲送春萋萋碧草又愁人黃蜂釀蜜經營急<lb/>
紫燕銜泥來往頻才似茂陵非晚遇美如曲逆不長貧<lb/>
久知求富都無益但喜論詩若有神<lb/>
　　和家弟誠之韻<hi>段克巳</hi>
<pb n="KR4h0100_WYG_012-11b"/>
欲歸誰不遣君歸却恨歸來事事違烽火未休家信少<lb/>
山川良是故人稀黃金入手還能散白髮盈頭不肯飛<lb/>
試問春愁都幾許長江衮衮日輝輝<lb/>
　　和危山臞寄弟韻<hi>傅若金</hi>
故園兄弟摠相思久客懷歸屢失期司馬却慙題柱早<lb/>
東方翻恨上書遲都門栁暗愁中見鄉國花繁别後知<lb/>
昨日南橋訪春水望雲囘首獨多時<lb/>
　　和汪以敬病中作<hi>盛景年</hi>
<pb n="KR4h0100_WYG_012-12a"/>
白髮將軍少健強經旬寂寞卧空床涉江問病出城早<lb/>
下馬入門聞藥香深院雨晴蒼蘚合小樓人散綠隂涼<lb/>
家書不到春先暮昨夜新裁白苧裳<lb/>
　　酬王昭儀<hi>汪元量</hi>
愁到濃時酒自斟挑燈看劍淚㾗深黃金臺迥少知巳<lb/>
碧玉調髙空好音萬葉秋風孤館夢一窻夜雨故鄉心<lb/>
庭前昨夜梧桐語勁氣蕭蕭入短襟<lb/>
　　酬虞伯生學士<hi>杜本</hi>
<pb n="KR4h0100_WYG_012-12b"/>
滿窻風雨夜沉沉獨對青燈萬古心徒有故人憐白髮<lb/>
自無竒骨換黃金茅檐暖日雖堪獻竹簡遺經政用尋<lb/>
豈愧執鞭非所好甘随麋鹿放山林<lb/>
　　答翟文中<hi>張翥</hi>
獨對孤燈思往事偶聞疎雨落寒窻愁邉白髮三千丈<lb/>
夢裏青山十四雙蜀魄有聲疑訴國楚招無些憶沉江<lb/>
只應詩思如君苦吟斷遙鐘響曙撞<lb/>
　　七月望日思親<hi>許衡</hi>
<pb n="KR4h0100_WYG_012-13a"/>
思却千思與萬思音容無復見當時草窻夜静燈前語<lb/>
蔬圃春深膝下嬉將謂百年供色養豈期一日變生離<lb/>
泰山為礪終磨盡此恨綿綿未易衰<lb/>
　　得家書老母未允迎侍之請有懷而作<hi>葉李</hi>
一紙書來淚不禁白雲空有夢相尋孤松嵗晚風霜<hi>缺</hi>
寸草春暉母子心漢史保身稱郭泰孔門言孝予曾參<lb/>
嗟予二事俱成誤三復南陔恨轉深<lb/>
　　懷錢塘故人柬應中父<hi>楊載</hi>
<pb n="KR4h0100_WYG_012-13b"/>
幾年畱滯客京師每憶江邉話别離落魄巳甘心似鐵<lb/>
蹉跎無奈鬢成絲草𤣥思苦無人問彈鋏歌長只自悲<lb/>
滿目塞雲飛去盡倚笻獨立更多時<lb/>
　　懷翟文中<hi>張翥</hi>
君畱越甸長懷我我在京華幾夢君佳句每從愁裏得<lb/>
逺書忽向病中聞船來海口人爭岸兵滿淮南火照雲<lb/>
今日臨風倍凄斷白頭清淚共紛紛<lb/>
　　舟過清江憶范德機<hi>虞集</hi>
<pb n="KR4h0100_WYG_012-14a"/>
歸來海上鬢成絲所謂伊人獨繫思千載清風東漢士<lb/>
百年髙興盛唐詩離離宿草秋雲斷采采黃花夕露滋<lb/>
山水含暉無盡意他生何處了襟期<lb/>
　　又<lb/>
玉堂風日擅揮毫海上馳驅歎二毛太傅竟無宣室召<lb/>
拾遺空署華州曹孤兒衣食交遊古百世文章墓石髙<lb/>
車過不畱應腹痛寒泉秋菊賦離騷<lb/>
　　懷方壺髙士<hi>成廷珪</hi>
<pb n="KR4h0100_WYG_012-14b"/>
塵湖山下足烟霞羨爾方壺道士家雨後放龍耕綠野<lb/>
日中呼犬試丹砂瓊林一路芝如草碧澗千年菊有花<lb/>
正欲相陪此深隱半盂分我飯胡麻<lb/>
　　懷舊次韻<hi>龍仁夫</hi>
匹練潮頭寂寞飛五雲臺榭暖殘霏坐看殷麥漸漸秀<lb/>
忽唱吳歌緩緩歸仙井龍驚荒罅冷孤山鶴怨舊巢非<lb/>
畫橈兒女貞元曲空繞年年細栁磯<lb/>
　　懷古寄鐂仲鼎<hi>仇仁近</hi>
<pb n="KR4h0100_WYG_012-15a"/>
吹殺青燈耿不眠滿襟懷古恨綿綿山中空識陶𢎞景<lb/>
海上難追魯仲連秦榭月明吟木客漢宫露冷泣銅仙<lb/>
何時一酌桃源酒醉倒東風數百年<lb/>
　　七憶<hi>張翥</hi>
　　　憶錢塘<lb/>
平湖十里碧漪風歌舫漁舟逺近同天竺雨餘山撲翠<lb/>
海門潮上日蒸紅傷心花月随年換囘首閭閻委地空<lb/>
白髮故人零落盡浮生悵望夢魂中<lb/>
<pb n="KR4h0100_WYG_012-15b"/>
　　　憶姑蘇<lb/>
讓王城外暮雲黃忍使行人哭戰場臺上麋遊香徑冷<lb/>
陵頭虎去劍池荒竹枝夜月歌仍怨蓴菜秋風興謾長<lb/>
不是不歸歸未得五湖烟水正茫茫<lb/>
　　　憶會稽<lb/>
千岩秋色徹曾霄憶昔來乗使者軺翠袖屢扶蓬閣醉<lb/>
籃輿時赴寶林招山隂客巳無春會溪上風猶送暮樵<lb/>
此恨古今銷不盡西陵寂寞又囘潮<lb/>
<pb n="KR4h0100_WYG_012-16a"/>
　　　憶維揚<lb/>
蜀岡東畔竹西樓十五年前爛熳遊豈意繁華今劫火<lb/>
空懷歌吹古揚州親朋未報何人在戰伐寧知幾日休<lb/>
惟有滿襟狼籍淚何時歸洒大江流<lb/>
　　　憶金陵<lb/>
昔年曾上鳳凰臺二水三山眼界開六代繁華春草歇<lb/>
千年興廢暮潮哀燈窻禪坐時聯句山館仙遊幾引盃<lb/>
最是令人愁絶處夕陽雙燕自歸來<lb/>
<pb n="KR4h0100_WYG_012-16b"/>
　　　憶吳興<lb/>
憶汎苕華溪上舡故人為我重畱連半山塔寺藏雲樹<lb/>
繞郭樓臺住水天白榜載歌明月裏青帘沽酒畫橋邉<lb/>
計籌山下先塋在欲往澆松定幾年<lb/>
　　　憶閩中<lb/>
漫漫際海漲天涯萬里曾乗使者槎梓澤重尋仙客洞<lb/>
草堂頻醉故侯家人多熟酒燒藤葉市有生蠻賣象牙<lb/>
安得夢中真化蝶翩然飛上刺桐花<lb/>
<pb n="KR4h0100_WYG_012-17a"/>
　　憶廣陵舊事<lb/>
君王昔在鎮南年賓客風流日滿筵上國旌旗分一半<lb/>
層樓歌舞宿三千豪華遽盡悲離黍形勝空存慘暮烟<lb/>
多少楚䰟歸未得江流無際海連天<lb/>
　　紀舊遊感興<hi>趙孟頫</hi>
二月江南鶯亂啼百花爛熳栁依依落紅無數迷歌扇<lb/>
嫩緑多情妬舞衣金鴨焚香川上暝畫船撾皷月中歸<lb/>
如今寂寞東風裏把酒無言對夕暉<lb/>
<pb n="KR4h0100_WYG_012-17b"/>
　　丁丑三月七日㑹同年于城南<hi>黄清老</hi>
曾記城南尺五天重來攜手宴同年春風逺塞葡萄酒<lb/>
明月佳人玳瑁筵苔上藥闌紅染露鶯啼栁逕碧生烟<lb/>
璚林十載多離别欲拂金徽思眇然<lb/>
　　省官宴試闈諸公于滕王閣次摠管李子威韻<hi>董彞</hi>
盛筵勝地憶閻公今日誰知此㑹同滿座盡為千里客<lb/>
一時獨借片帆風花搖絳蠟波光上甲蘸紅螺月影中<lb/>
醉倚闌干送飛鶩蓬萊縹緲五雲東<lb/>
<pb n="KR4h0100_WYG_012-18a"/>
　　貴家招飲不赴<hi>施鈞</hi>
我在山林鹿作羣君為天上玉麒麟莫將綵樹燈前酒<lb/>
來醉梅花月下人白屋不生三閣夢青山那識五陵春<lb/>
行吟每到看松處自有漁樵作主賓<lb/>
　　天使館夜宴却侍姬<hi>傅若金</hi>
夜宿安南天使館主人供帳爛相輝寶香燼起風過席<lb/>
銀燭花偏月照幃王母謾勞青鳥至文簫先放彩鸞歸<lb/>
書生自是心如鐵莫遣行雲亂濕衣<lb/>
<pb n="KR4h0100_WYG_012-18b"/>
　　登南岳祝融峰<hi>趙世延</hi>
天風吹我躡雲根一覧羣山蟻垤紛瀛海波翻初日上<lb/>
石壇人語半空聞炎荒作鎮荆吳逺元氣流形天地分<lb/>
何日束書煨芋室孤峰絶頂看浮雲<lb/>
　　登南岳<hi>傅若金</hi>
萬壑千峰次第開祝融最上氣崔嵬九江水盡荆揚去<lb/>
百粤山連翼軫來入樹恐侵𤣥帝宅牽蘿思上赤靈臺<lb/>
明年更擬尋春興應及瀟湘鴈北囘<lb/>
<pb n="KR4h0100_WYG_012-19a"/>
　　登金山雄跨亭<hi>薩都拉</hi>
朱闌六曲倚髙秋元氣茫茫日夜浮客去客來天地老<lb/>
潮生潮落古今愁疎烟水國前朝寺落日海門何處舟<lb/>
更擬黃昏盡餘興却從燈火望揚州<lb/>
　　遊凌歊臺<hi>燕敬</hi>
千年霸業水東流古寺鐘聲落逺洲臺榭不興歌舞夢<lb/>
江山空結古今愁雲開天影峩眉曉霜落潮㾗采石秋<lb/>
幾度登臨倍惆悵夕陽依舊水邉樓<lb/>
<pb n="KR4h0100_WYG_012-19b"/>
　　遊金山寺<hi>成廷珪</hi>
放船重到金山寺獨對滄江照鬢絲過客謾驚天險處<lb/>
老僧曾見海枯時通宵月色魚龍喜絶頂秋深鸛鶴悲<lb/>
開盡瓊花不歸去妙髙臺上要題詩<lb/>
　　遊李氏園<hi>雅勒呼</hi>
金谷繁華轉眼非國亡臺榭尚依稀荼蘼向日飄香雪<lb/>
蛺蝶随春弄粉衣撫景忽驚人易老賞心渾與世相違<lb/>
花前惆悵流觴緩欲問東君借落暉<lb/>
<pb n="KR4h0100_WYG_012-20a"/>
　　遊南城暮歸和伯器典簿正傳博士諸君韻<hi>張翥</hi>
樓閣參差紫氣間㣲風不動綵雲閒栁垂禁籞絲千尺<lb/>
水遶宫溝玉一環春樹鳥聲圓似筦夕陽駞影兀如山<lb/>
醉鞭緩緩吟歸去燈火城東未掩關<lb/>
　　客燕<hi>郭昻</hi>
昨夜鄉關入夢遥月明魂斷更誰招鬢邉白髮愁能種<lb/>
囊底黃金日易消尺壁自慚投暗室前途何處是青霄<lb/>
龍沙見說難容客八月尖風徹弊貂<lb/>
<pb n="KR4h0100_WYG_012-20b"/>
　　過羊腸坂<hi>元好問</hi>
浩蕩雲山直北看凌兢羸馬不勝鞍老來行路先愁逺<lb/>
貧裏辭家更覺難衣上風沙歎憔悴夢中燈火亦團欒<lb/>
憑誰為報東州信今在羊膓百八盤<lb/>
　　交趾使還<hi>陳孚</hi>
少年偶此請長纓命落南州一羽輕萬里上林無鴈到<lb/>
三更函谷有雞鳴金戈影裏丹心苦銅皷聲中白髮生<lb/>
巳喜歸來身健在夢囘猶覺瘴魂驚<lb/>
<pb n="KR4h0100_WYG_012-21a"/>
　　鄂渚晚眺<lb/>
黃鶴樓前木葉黃白雲飛盡鴈茫茫櫓聲揺月歸巫峽<lb/>
燈影随潮過漢陽庾令有塵汙簡册彌生無土蓋文章<lb/>
闌干只有當年栁畱與行人記武昌<lb/>
　　正月十四夜宿巢縣<hi>李孝光</hi>
旅食荆吳改嵗年春風逺道思綿綿青山故遶周瑜墓<lb/>
明月猶窺亞父泉楚縣城荒唯畫角漅湖日落有歸舡<lb/>
天涯芳草萋萋綠想見登樓憶仲宣<lb/>
<pb n="KR4h0100_WYG_012-21b"/>
　　舟次湖口<hi>虞集</hi>
江沙如雪水無聲舟倚蕪葭鴈不驚霜氣隔蓬纔數尺<lb/>
斗杓揷地已三更抛書枕畔憐兒子看劍燈前慨友生<lb/>
尚有乗桴無限意催人揺櫓轉江城<lb/>
　　潯陽舟中<hi>吳當</hi>
百年頭上着烏紗一日江邉踏釣槎病似相如空有賦<lb/>
貧於杜甫更無家漁歌楚楚蒹葭月樵笛村村躑躅花<lb/>
事業巳随兵燹盡青門擬學邵平瓜<lb/>
<pb n="KR4h0100_WYG_012-22a"/>
　　又<lb/>
天地無情泪眼枯故園松菊久荒蕪秋風屋破從誰葺<lb/>
春酒家貧祇自沽萬里關山勞夢寐孤舟煙雨落江湖<lb/>
渥洼龍種空相憶雲漢迢迢不易呼<lb/>
　　夜宿通州楊太史宅<hi>張翥</hi>
禁城東下一川平杳杳烟蕪淡淡晴風衮亂塵羊角轉<lb/>
水披殘凍鴨頭生離居有酒春堪醉小市無燈月尚明<lb/>
還憶故園今夜賞玉人花底共吹笙<lb/>
<pb n="KR4h0100_WYG_012-22b"/>
　　武定橋晚望<lb/>
赤欄橋下暮潮空逺火疎春晻靄中新月半天分落照<lb/>
斷雲千里附歸風嚴城皷角秋聲壯故國山川王氣終<lb/>
莫訝時來一長望越吟荆賦思無窮<lb/>
　　小齋漫興<hi>施鈞</hi>
世道非時懶屈人小齋容膝且安貧河圖不出空歌鳳<lb/>
魯史將終遇獲麟雲掩松窻低結瞑水行花徑曲流春<lb/>
近來頻得幽閑趣幾夜青山入夢頻<lb/>
<pb n="KR4h0100_WYG_012-23a"/>
　　謾興<hi>貢師泰</hi>
客懷寥落鬢䰐鬖對鏡空慚雪一簪蒲葉野塘方綠漲<lb/>
杏花春雨正紅酣心随斗柄長瞻北身逐颷車復指南<lb/>
夢覺午窻人寂寂一雙巢燕自呢喃<lb/>
　　野興<hi>馬祖常</hi>
滄洲梅發月生波屋角寒藤半桂蘿孤石隱林真似馬<lb/>
亂雲渡水恰如鵝步随野老逢人少閒過隣家有酒多<lb/>
轉憶淮南粳稻熟夜歸衝雨借田蓑<lb/>
<pb n="KR4h0100_WYG_012-23b"/>
　　城東觀杏花<hi>虞集</hi>
明日城東觀杏花叮嚀兒子早將車路從丹鳳樓前過<lb/>
酒向金魚館裏賖綠水滿溝生杜若煖雲將雨少塵沙<lb/>
絶勝羊傅襄陽道歸騎西風擁鼓笳<lb/>
　　杏花落後分韻得歸字<hi>元好問</hi>
獺髓能醫病頰肥鸞膠無奈片紅飛殘陽淡淡不肯下<lb/>
流水溶溶何處歸煑酒青林寒食過明粧髙燭賞心違<lb/>
寫生正有徐熙在漢苑招魂果是非<lb/>
<pb n="KR4h0100_WYG_012-24a"/>
　　八月三十日感傷<hi>虞集</hi>
宫車曉送出神州㸃㸃霜華入弊裘無復文章通紫禁<lb/>
空餘涕淚洒清秋苑中苜蓿烟光合塞外葡萄露氣浮<lb/>
最憶御前催草詔承恩囘首幾星周<lb/>
　　大都紅門外海子上即事<hi>趙孟頫</hi>
白水青山引興多紅裙翠袖奈愁何祇從暮醉兼朝醉<lb/>
聊復長歌更短歌輕燕受風迎落絮遊魚吹浪動新荷<lb/>
餘杭溪上扁舟好何日歸休理釣蓑<lb/>
<pb n="KR4h0100_WYG_012-24b"/>
　　秋夜聞搗衣<lb/>
露下碧梧秋滿天砧聲不斷思綿綿北來風俗猶存古<lb/>
南渡衣冠不及前苜蓿摠肥宛騕褭琵琶曾泣漢嬋娟<lb/>
人間俯仰成今古何待當年始惘然<lb/>
　　溪上即事<lb/>
溪上春風吹栁花溪頭春水浄無沙白鷗自信無機事<lb/>
𤣥鳥猶知有嵗華錦䌫牙檣非昨夢鳳笙龍管是誰家<lb/>
令人苦憶東陵子擬向田園學種瓜<lb/>
<pb n="KR4h0100_WYG_012-25a"/>
　　夢武昌<hi>掲奚斯</hi>
黃鶴樓前鸚鵡洲夢中渾似昔曾遊蒼山斜入三湘路<lb/>
落日平鋪七澤流皷角沉雄遥動地帆檣髙下亂維舟<lb/>
故人雖在多分散獨向南池看白鷗<lb/>
　　獨立<hi>鄧文原</hi>
數盡飛花一愴然壯心迢逓夕陽邉十年人事空流水<lb/>
二月風光巳杜鵑過眼青春寧復得涴人黄土絶堪憐<lb/>
故園尚有平生約可使蒼苔到石田<lb/>
<pb n="KR4h0100_WYG_012-25b"/>
　　夜坐<hi>釋行巳</hi>
破帽籠頭獨掩扄畫灰成篆寫幽情琉璃欲黑燈無燄<lb/>
榾柮正紅湯有聲臈盡山中三尺雪月斜窻外五更晴<lb/>
江樓誰起夜吹笛忍凍梅花恨不平<lb/>
　　偶書<hi>施鈞</hi>
薄宦他鄉是楚囚不堪孤倚夕陽樓東山别後薔薇老<lb/>
南國歸來薏苡愁風月吟身清似鶴江湖生事拙如鳩<lb/>
鏡中秋老蓴鱸美欲買烟波一釣舟<lb/>
<pb n="KR4h0100_WYG_012-26a"/>
　　客中<lb/>
半生書劒惜分陰誰想飄零素髮侵朋社有盟鷗聚散<lb/>
客鄉無信鴈浮沉潮迴斷岸沙㾗淺月落幽池樹影深<lb/>
歸計未成愁入夢一燈空伴壁間琴<lb/>
　　逃禪室與蘇伊舉話舊<hi>丁鶴年</hi>
不學揚雄事草𤣥且随蘇晉暫逃禪無錐可卓香嚴地<lb/>
有柱難擎杞國天謾詫丹霞燒木佛誰憐玉露泣銅仙<lb/>
茫茫東海皆魚鼈何處堪容魯仲連<lb/>
<pb n="KR4h0100_WYG_012-26b"/>
　　述慈溪景<hi>張翥</hi>
往年使過慈湖上風景依稀可畫傳紅葉樹藏秋水寺<lb/>
白頭僧渡夕陽船竹林雨過山多笋漁浦潮來海有鮮<lb/>
藉爾逺公能愛客不妨酬倡酒樽前<lb/>
　　紀夢<hi>楊載</hi>
海上垂綸巳有年閒居無事夢朝天蒼龍觀闕東風裏<lb/>
黃道星辰北斗邉盛世只今逢五百前程何許隔三千<lb/>
揚雄曾奏甘泉賦應有聲名達帝前<lb/>
<pb n="KR4h0100_WYG_012-27a"/>
　　元文宗挽歌辭<hi>虞集</hi>
中天太白貫晴虹頃刻龍飛返上宫萬國共賓暘谷日<lb/>
羣臣忍抱鼎湖弓濳蕃囘首金山逺顧命傷心玉几空<lb/>
聖主巳頒哀痛詔蒼生有淚洒西風<lb/>
　　挽文丞相<hi>徐世隆</hi>
大元不殺文丞相君義臣忠兩得之義似漢皇封齒日<lb/>
忠於蜀將斫頭時乾坤日月華夷見嶺海風霜草木知<lb/>
只恐史官編不盡老夫和淚寫新詩<lb/>
<pb n="KR4h0100_WYG_012-27b"/>
　　又<hi>虞集</hi>
欲把金戈挽落暉南冠無奈北風吹子房本為韓仇出<lb/>
諸葛寧知漢祚移雲暗鼎湖龍去逺月明華表鶴歸遲<lb/>
不須更上新亭飲大不如前洒淚時<lb/>
　　挽文信公<hi>汪元量</hi>
厓山擒得到燕山此老從容就義難生愧夷齊尚周粟<lb/>
死同巡逺只唐官雪平絶塞魂何在月滿通衢骨未寒<lb/>
一劍故知公所欠要畱青史與人看<lb/>
<pb n="KR4h0100_WYG_012-28a"/>
　　挽布拉吉達河南王<hi>陳益稷</hi>
哲人萎矣棟梁傾囘首西風淚時零三世功名今古史<lb/>
百年過客短長亭手扶紅日名猶在身就黃粱夢不醒<lb/>
記取汾陽舊勛業紫薇畱種繼芳馨<lb/>
　　挽克哷濟蘓丞相稷山公<hi>雅勒呼</hi>
五朝勛業著邉陲許國寧辭百戰歸海上樓舡聞鼓角<lb/>
遼東華表識旌旗青門圃廢多秋草綠野堂空半夕暉<lb/>
欲採蘋芳酹椒酒臨風惆悵獨沾衣<lb/>
<pb n="KR4h0100_WYG_012-28b"/>
　　挽忠襄王<hi>張翥</hi>
聖主中興大業難元戎報國寸心丹軍中諸將驚韓信<lb/>
天下蒼生望謝安羽檄北來兵氣肅樓舡南下海波寒<lb/>
老臣擬直詞林筆細傳成功後代看<lb/>
　　挽普大夫<hi>陸景龍</hi>
英英正氣鍾河岳赫赫髙名照古今十道提綱徒赤手<lb/>
九原飲恨只丹心臺空鳳去秋雲慘屋冷烏啼夜月沉<lb/>
珍重遺章猶絶筆令人一讀一沾襟<lb/>
<pb n="KR4h0100_WYG_012-29a"/>
　　哭江州太守李子威<hi>成廷珪</hi>
將帥倉皇忽棄城孤臣何以獨支撑尚聞傳檄誅狂冦<lb/>
猶喜開倉舉義兵千古報君心不死九江圖像面如生<lb/>
只今月黑匡廬下彷彿悲風有戰聲<lb/>
　　挽司業李公元禮<hi>貢奎</hi>
山立庭紳聳衆觀名髙真不愧儒冠文章清廟藏琛玉<lb/>
勛業烏臺振羽翰譽重朝端知有子貧憐身後似無官<lb/>
百年耆舊凋零盡展巻哀辭忍淚看<lb/>
<pb n="KR4h0100_WYG_012-29b"/>
　　挽達元帥<hi>楊維禎</hi>
黑風吹浪海冥冥披甲舡頭夜㸃兵報國但知身有死<lb/>
誓天不與賊俱生神遊碧落青騾逺怒挾秋濤白馬迎<lb/>
廊廟正脩忠義傳詞臣執筆淚先傾<lb/>
　　挽遺山先生<hi>閻復</hi>
蕭寺西風捲玉荷月明人影共婆娑誰知别後驪駒曲<lb/>
便是先生薤露歌野史夜寒冰蠧簡錦機春暖鳳停梭<lb/>
祇應前日西州路常使羊曇忍淚過<lb/>
<pb n="KR4h0100_WYG_012-30a"/>
　　挽何得之先生<hi>馬祖常</hi>
手織烏紗日賣錢全家閒住五湖邉伏生有女書空在<lb/>
伯道無兒世其憐北市行歌花爛熳西亭坐笑月嬋娟<lb/>
少㣲星彩今年暗知是詩随過海船<lb/>
　　挽張上卿開府真人<hi>雅勒呼</hi>
弭節扶桑泛海查振衣塵世讀南華漢時河上仙翁傳<lb/>
晉代山中宰相家鶴去玉棺藏寶劒龍乗金鼎護丹砂<lb/>
芙蓉千騎層城路樓觀參差隔綵霞<lb/>
<pb n="KR4h0100_WYG_012-30b"/>
　　悼笑隱禪師仲容先生<hi>張翥</hi>
朱雀橋邉白下門舊遊囘首不堪論令威未返遼東鶴<lb/>
圓澤難招石上魂金刹火餘灰巳冷錦囊詩在墨猶温<lb/>
南來邂逅逢僧話老淚臨風堕酒尊<lb/>
　　拜范文正公遺像<hi>虞集</hi>
企仰前賢嵗月深阿衡事業伯夷心義田猶是當時祿<lb/>
遺像能令百世欽竊誦詩書求彷彿黙嗟人物轉消沉<lb/>
誰人浪謾矜家世看取天平萬石林<lb/>
<pb n="KR4h0100_WYG_012-31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0100_WYG_012-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元詩體要巻十二<lb/>
</p>
<p>
</p>
  </div>
<div>
                <head>元詩體要巻十三</head>
    <p>
<pb n="KR4h0100_WYG_013-1a"/>
欽定四庫全書<lb/>
　元詩體要巻十三　　　　明　宋公傳　編<lb/>
　　五言長律<lb/>
　詩律屢變意度則一南朝沈休文輩始尚排偶音韻<lb/>
　相諧屬對精宻至唐沈宋又拘以聲病約句準篇名<lb/>
　曰排律杜子美有百韻是編蓋存其似唐者<lb/>
　　正月十一日朝囘即事<hi>虞集</hi>
宫樹春光合霓旌拂曙來天光臨閣道雲氣轉蓬萊晝<lb/>
<pb n="KR4h0100_WYG_013-1b"/>
漏沉沉鼓晨尊灧灧盃香霏簾底霧樂殷殿前雷祥瑞<lb/>
儀曹奏珍淳尚食催舞庭分鷺序效獻過龍媒融雪㣲<lb/>
生草輕風不動埃老人南極至王母上方囘玉色何多<lb/>
喜金華得重陪裁詩賀新雨西閣待門開<lb/>
　　靈壁石<lb/>
　　　奎章閣有靈壁石竒絶名世御書其上曰奎章<lb/>
　　　𤣥玉有勅命臣集賦詩臣集再拜稽首而獻詩<lb/>
　　　曰<lb/>
<pb n="KR4h0100_WYG_013-2a"/>
禹貢收浮磬堯堦望矞雲自天承雨露拔地起絪緼擊<lb/>
拊聲音合衡從玉兆分巨鼇三島力威鳳九苞雲辨位<lb/>
資乾坎為山填幅員固知興寶藏不假運神斤書帙侵<lb/>
春潤香爐借宿薰烟光晴冉冉波影晝沄沄融結繇元<lb/>
化登崇荷聖君瑞於龜出洛重若鼎來汾柱立尊皇極<lb/>
盤安廣帝勛詎云陳秘玩因愿獻前聞<lb/>
　　壽趙集賢<hi>掲奚斯</hi>
　　　集賢大學士趙國公王開府慶八十應制<lb/>
<pb n="KR4h0100_WYG_013-2b"/>
昭代雍熙日詞林賦頌時紫宸丹詔出甲第五雲垂裕<lb/>
廟青宫裏王公玉樹枝朝趨陪綺角夕侍接龍䕫際會<lb/>
真難及飛騰巳在兹暴公初繡斧方叔更藩維霜簡驚<lb/>
風裁天官肅羽儀還迎代邸入竟被漢文知位望躋三<lb/>
少權衡俯百司每䝉天黼黻直許國蓍龜鳳鑰廣寒殿<lb/>
龍舟太液池羽觴春侍宴玉座夜觀碁德業前賢繼辭<lb/>
華後進推髙情睎廣受餘事擬徵珪全趙山河富瀛洲<lb/>
日月遲九卿看綵服八袠表厖眉皇覧逢初度殊恩介<lb/>
<pb n="KR4h0100_WYG_013-3a"/>
夀祺黃封中使出玉食尚饔移國老陳嘉慶羣公播盛<lb/>
辭禮非前代有施及老臣冝福禄何人並忠貞百嵗期<lb/>
聖心誠念舊政用作臣規<lb/>
　　壽姚承旨<hi>楊載</hi>
上帝黃金闕仙人白玉堂皇猷資黼黻大筆主文章間<lb/>
氣生竒偉休期際吉康四朝承寵渥多士仰輝光盡發<lb/>
琅函秘重繙石室藏成書侔二典有道述三皇碩望髙<lb/>
天下榮光近日傍謨謀須稷契羽翼藉園黃上殿扶鳩<lb/>
<pb n="KR4h0100_WYG_013-3b"/>
杖開筵接蟻觴九重師道德千載合明良共說綸如綍<lb/>
能摧繡作裳人思興禮樂國待理陰陽舊族名先著髙<lb/>
門慶甚長賜書踰萬巻納笏過三床轉覺勛庸盛還欣<lb/>
體力強朱顔朝映日素髮曉欺霜巳注長生籙曾傳却<lb/>
老方宜齊周李耳逺邁漢張蒼松柏深逾秀芝蘭久益<lb/>
芳願公多夀祉仍見子孫昌<lb/>
　　送丘子正之海鹽<lb/>
珠生滄海底五韞碧山中夜氣交明月陽精現白虹有<lb/>
<pb n="KR4h0100_WYG_013-4a"/>
賢兼重價當代振英風好學由天性能書至國工知名<lb/>
傳冀北作賦擬河東始欲徵揚子旋聞薦楮公陰苻難<lb/>
獨美遺教實爭雄絶藝雖冝進竒才自不同交游傾上<lb/>
國掄選屬南宫鄧禹官初試匡衡對漫通海邦終寂寞<lb/>
學館尚穹崇巳注千人錄當成五典功星辰皆在水渤<lb/>
澥信浮空把酒歡何限乘槎興不窮文章趨浩瀚物態<lb/>
入牢籠子必登芸閣吾方守桂叢索居彌寡陋荒業孰<lb/>
磨礱弗獲披雲霧唯思對華嵩知音期郭泰流俗易王<lb/>
<pb n="KR4h0100_WYG_013-4b"/>
充江海從兹逝飄飄任轉蓬<lb/>
　　送趙鎮撫<hi>諸葛彞</hi>
先世逢昭代軍功信不誣起家從汴水佐武上灤都將<lb/>
種由來異如公自爾殊生身長七尺襲爵摠千夫華嶽<lb/>
生秋隼池溟出雋駒虎威天下少馬服世間無手畫三<lb/>
軍勢名成八陣圖握竒思効古報國欲捐軀重慎機謀<lb/>
定沉雄義勇俱妙齡當穎脫逸氣應時須鄕邑初來鎮<lb/>
城居静不虞霜晨鐘韻亟月夜鼔聲紆編戸無扄鐍羣<lb/>
<pb n="KR4h0100_WYG_013-5a"/>
偷在覬覦令嚴知約束民阜足懽愉論事資髙識推誠<lb/>
得逺謨從衡司馬法爛熳太公符紫服垂鞶帶金牌綰<lb/>
采繻指麾真肅肅訓練豈區區燕角彎繁若荆砮利鏷<lb/>
<graphic n="KR2255" url="https://raw.githubusercontent.com/kanripo/KR-Gaiji/master/images/KR2255.png" mimeType="image/png"/>淬刀生紫電拔劒長青莆秋獵山崗闊冬行石嶺孤<lb/>
鴈飛驚快鶻菟走辟狂盧執策親調驥囘鞭笑殪狐衣<lb/>
圍䕫子錦冒蹙罽賓毹野曠平如掌羣奔健若枹豈惟<lb/>
矜殺獲庶以範馳驅盛集開長宴髙譚半老儒酒餘聽<lb/>
節樂歌罷對投壺詩好從人和門閑有客趨前榮列經<lb/>
<pb n="KR4h0100_WYG_013-5b"/>
史玩器雜璚瑜臨帖朝揮筆看書夜照珠武夫雖糾糾<lb/>
見客亦于于好尚今如此随從有是夫為能崇雅素自<lb/>
足革驕麤武甸今知習文風世所敷信曾思孔孟獨恥<lb/>
論孫吳感激明時用騫騰壯士徒築營開細柳引水種<lb/>
雕苽皁鷂風中放蒼鷹雪裏呼望雲思海曲乘月坐庭<lb/>
隅𤓰代何云急矛戈植鞬籚荷峰知不逺旗斾促歸途<lb/>
儒服成謠頌黎氓重嘆吁始兹居鎮守綽爾見規模賤<lb/>
子便荒僻平生惡囁嚅耕芸常荷鍤著述或操觚學問<lb/>
<pb n="KR4h0100_WYG_013-6a"/>
勤三省才名愧八厨濟時雖有志晦迹遂如愚沙際榆<lb/>
林斷江頭柿葉枯銀瓶持别酒玉盌㸃凝酥轉櫂愁看<lb/>
燕鳴檛恨聽烏短吟依逺寄好在五雲衢<lb/>
　　寄福建杜㢘訪使君<hi>范梈</hi>
臬府羣工表言官百世公君王咨稷卨臺閣起黃龔吳<lb/>
越聯閩服蠻夷偃漢風九州諸道右一柱萬流中虎豹<lb/>
精神肅豺狼道路通青冥行勁銳白日貫精忠斧繡飄<lb/>
秋隼泉阿達夜蛩壺冰元自潔瘴雨不勞空賤子嗟何<lb/>
<pb n="KR4h0100_WYG_013-6b"/>
幸㣲心逝盡躳望來方切切告别匪匆匆祇為文科重<lb/>
尤慚祖餞隆客魂銷海鵠病骨碎溪蟲謬敢辭王事私<lb/>
嘗泣老翁髮緣思母白顔每應人紅尚俠彞倫薄其如<lb/>
祿養豐以兹三逕撫猶獲二天䝉上幙刑雖簡滄洲道<lb/>
未竆請將心萬疊寫入嶧陽桐<lb/>
　　寄王繼學<hi>楊載</hi>
聖主敷皇極元臣建上台虚心求俊乂削迹去奸囘拜<lb/>
命超凡品知君秉大材淳風随日播公道應時開負鼎<lb/>
<pb n="KR4h0100_WYG_013-7a"/>
資烹飪操刀貴剸裁銛鋒行肯綮異味合鹽梅廟議常<lb/>
參决朝班復共陪艱難須佽助豁達逺嫌猜遺佚聞風<lb/>
起英豪接踵來經綸非董賈辭藻亦鄒枚在野思羅致<lb/>
盈庭想轂推既將龍作友惡假鴆為媒走也今畱此公<lb/>
乎可念哉執竿猶海上扶耒即岩隈自守幽人意寧虞<lb/>
俗子咍舊遊辭玉府故事憶金臺落魄江湖阻蒼茫嵗<lb/>
月催丹心徒耿介素髮巳毰毸勿謂交如水能忘恥及<lb/>
罍飛黃當駕馭猶足異駑駘<lb/>
<pb n="KR4h0100_WYG_013-7b"/>
　　贈魏虛舟少府<lb/>
西蜀文章伯東吳閥閱家族傳貞觀舊躅繼信陵遐雅<lb/>
度人難測髙名衆共誇為楨材不小韞櫝玉無瑕鳴鳳<lb/>
占諧吉乗龍偶契嘉三牀邀納笏萬弩護排衙世賞官<lb/>
仍及朝參寵復加天顔乗眷顧地肺侈光華緩歩方鳴<lb/>
玉髙情欲泛槎畨然歸翠麓如爾奉黄麻彭澤還栽栁<lb/>
河陽不種花投閒消日月訪故略烟霞臘蟻常開宴春<lb/>
魚毎看义興來恒放逸賓從任喧譁閣静褰珠箔窻虚<lb/>
<pb n="KR4h0100_WYG_013-8a"/>
閱綠紗琴彈多古雅詩就輒妍姱願作梁間燕徒慚井<lb/>
底蛙執鞭曾莫俲抱瑟敢長嗟戀戀情終在悠悠道若<lb/>
賖春風吹去斾翹首又天涯<lb/>
　　七言長律<lb/>
　唐以來作七言排律者甚少其音律和協體制整齊<lb/>
　者獨杜子美送鄭著作及清明二首耳王仲初寄韓<lb/>
　侍郎等作次之今采格調近唐若所錄者亦不易得<lb/>
　也<lb/>
<pb n="KR4h0100_WYG_013-8b"/>
　　御溝<hi>宋褧</hi>
决决穿雲出澗初千迴百折到皇居行人不敢來飲馬<lb/>
稚子時能坐釣魚内史府前晴滉瀁雲巖觀後晚舒徐<lb/>
波漫畧彴通丹禁風颺軿輜動翠裾三月霏烟着楊栁<lb/>
九天凉露濕芙蕖荒唐莫說流紅怨自是清漣解起予<lb/>
　　次韻宋顯夫<hi>虞集</hi>
御溝雪融三月初鳬鷖鴻鴈摠來居葡萄水緑可為酒<lb/>
楊柳條青堪貫魚迤邐天河起箕尾滉瀁雲海浮青徐<lb/>
<pb n="KR4h0100_WYG_013-9a"/>
舟前花落傍飛燕堤上風來濕舞裾翠輦時畱金騕褭<lb/>
錦波不着玉芙蕖臨流宋玉偏能賦莫待東都客問予<lb/>
　　次韻杜德常博士<lb/>
祕閣沉沉便殿西頻年立此聽春鸝風搖翠岸新生栁<lb/>
雨浥銅池舊産芝玉几由來常咫尺衡門此日遂棲遲<lb/>
申生欲去柴車在杜甫長吟雪鬢垂墨沼游魚翻宿藻<lb/>
畫簷飛燕罥晴絲山中竹簟清如水應夢鈞天九奏時<lb/>
　　題喀爾子山尚書凝香小隱<lb/>
<pb n="KR4h0100_WYG_013-9b"/>
羣玉府中香滿袖凝香亭裏看花開綵雲近席㣲風動<lb/>
紅日當窻好客來西海珊瑚階下長東家胡蝶雪中囘<lb/>
竹深每聽尚書履池煖時分太液杯鳳咮浮烟金錯落<lb/>
鵝羣浮水白毰毸人間應得函封帖青李來禽繞舎栽<lb/>
　　送張可道嘉定府太守<hi>成廷珪</hi>
秦中百二漢關河曾記乘驄舊所過棧道地形天下險<lb/>
嘉州風物古來多分符又協三刀夢入境先聞五袴歌<lb/>
父老扶笻親引道將軍負弩疾撝呵錦袍錯落金為帶<lb/>
<pb n="KR4h0100_WYG_013-10a"/>
白馬連翩玉作珂興學固當崇俎豆防邉還為戢干戈<lb/>
四川畫省勞詢問一郡蒼生望撫摩樓倚青冥來萬境<lb/>
山橫紫翠接三峨題詩别館魚堪寄退食公堂雀可羅<lb/>
西蜀考功當第一他山有石為君磨<lb/>
　　五言絶句<lb/>
　絶句五言語短意長一唱三歎近體中之最為近古<lb/>
　者也蓋亦只是律詩結尾四句謂之小律含蓄無限<lb/>
　意思讀者宜深體味之<lb/>
<pb n="KR4h0100_WYG_013-10b"/>
　　春日<hi>劉因</hi>
游絲困無力欲起重悠揚芳草落花滿相思春晝長<lb/>
　　牧廢苑<hi>趙孟頫</hi>
一片中原地紛紛幾戰争至今將不去留與後人耕<lb/>
　　龍口岩<lb/>
峭石立四壁寒泉飛兩龍人間苦炎熱僊境巳秋風<lb/>
　　石鼓嶺<hi>胡助</hi>
經過石鼓嶺不見石鼓文兩澗流黃葉半山生白雲<lb/>
<pb n="KR4h0100_WYG_013-11a"/>
　　秋江<hi>范梈</hi>
雲裏衡陽鴈網下武昌魚石門秋共逺江樹雨餘疎<lb/>
　　逺浦帆歸<hi>掲奚斯</hi>
𡨕𡨕何處來小樓江上開長恨風帆色日日誤郎囘<lb/>
　　烟寺晚鐘<lb/>
朝送山僧出暮喚山僧歸相喚復相送山露濕人衣<lb/>
　　江天暮雪<lb/>
孤舟三日住不見有人家昏昏竹籬處只恐是梅花<lb/>
<pb n="KR4h0100_WYG_013-11b"/>
　　山市晴嵐<lb/>
近樹參差出行人取次多板橋雙路口此世幾囘過<lb/>
　　江州庾樓<hi>賀復孫</hi>
宿鳥歸天盡浮雲薄暮開淮山青數㸃不肯過江來<lb/>
　　煙蘿境<hi>虞集</hi>
玉女乘煙霧松間采薜蘿飛行了無迹明月送空歌<lb/>
　　漏舟<lb/>
春水如天上秋潭見月中如何列禦冦猶欲待泠風<lb/>
<pb n="KR4h0100_WYG_013-12a"/>
　　紫霞滄洲<lb/>
洞裏琴鳴澗洲前棹入雲擬尋雲谷叟同訪武夷君<lb/>
　　無倪舟<lb/>
三周華不注水影浸青天不上銀河去空明擊棹還<lb/>
　　觀心<lb/>
炯炯燈留室㣲㣲息若存仰探當月窟俯察識天根<lb/>
　　蘭在<hi>彭炳</hi>
蘭在在楚澤蘭在在楚山古人見心易今人見心難<lb/>
<pb n="KR4h0100_WYG_013-12b"/>
　　白鷺<hi>李祁</hi>
翛然雙白鳥近水立多時慣識幽人意相看摠不疑<lb/>
　　御馬<hi>掲奚斯</hi>
朱纓金絡轡黃帕錦鞍韀神閒意更逸初下赤墀前<lb/>
　　錢選宫人圖<hi>安熙</hi>
露冷月華白悠悠方寸心夫君渺何許悵望碧雲深<lb/>
　　太白酒船圖<hi>趙孟頫</hi>
瀟灑稽山道風流賀季真相思不相見愁殺謫仙人<lb/>
<pb n="KR4h0100_WYG_013-13a"/>
　　秋山行旅圖<lb/>
老樹葉先雨浮嵐翠欲流西風驢背客吟斷野橋秋<lb/>
　　河梁泣别圖<hi>虞集</hi>
落葉滿長安秋風漢節還裁詩寄歸鴈三月到天山<lb/>
　　宣和墨竹寒雀<lb/>
灑墨寫琅玕深宫春晝閒蕭條數枝雪不似紇干山<lb/>
　　汪華玉子昻蘭石<lb/>
海内出珊瑚枝撑碧月孤鮫人拾翠羽泣露得明珠<lb/>
<pb n="KR4h0100_WYG_013-13b"/>
　　又<lb/>
抱玉下天河繞叢秋露多天寒翠袖薄日暮欲如何<lb/>
　　信上人春蘭秋蕙<hi>掲奚斯</hi>
幽叢不盈尺空谷為誰芳一徑寒雲色滿林秋露香<lb/>
　　題松雪竹石<hi>李孝光</hi>
幽篁碧悄悄白石白粼粼帝子吹笙罷月明愁殺人<lb/>
　　子昻畫<hi>陳旅</hi>
汀洲木葉下斜日倚湘娥我欲採芳草洞庭秋水多<lb/>
<pb n="KR4h0100_WYG_013-14a"/>
　　倪氏雨竹<lb/>
落日楚江深鷓鴣啼逺林相思不可見池上寫春隂<lb/>
　　段氏扇子<lb/>
江上竹枝歌為君顰兩娥秋風團扇底零落黛痕多<lb/>
　　甄慧腐𤓰行蟻圖<hi>虞集</hi>
瓜腐來螻蟻梧生致鳳凰荒園空宿雨阿閣自春陽<lb/>
　　雙鴛圖<lb/>
戢翼石梁隂秋風日夜深使君莫行野江水蕩人心<lb/>
<pb n="KR4h0100_WYG_013-14b"/>
　　畫扇栁蟬<lb/>
不食遂終日長吟亦老翁金盤九秋露玉樹一絲風<lb/>
　　畫鴨<hi>掲奚斯</hi>
春草細還生春雛養漸成茸茸毛色起應解自呼名<lb/>
　　畫鷹<hi>李祁</hi>
勁翮排霜㦸天寒氣轉驕草間狐兔盡側目望青霄<lb/>
　　孫安之松楸圖<hi>趙孟頫</hi>
墳墓在萬里宦遊今五年誰人無父母掩巻一潸然<lb/>
<pb n="KR4h0100_WYG_013-15a"/>
　　柯敬仲雜畫<hi>虞集</hi>
雨過蒼苔石雲生野岸泉幽懷春冉冉稚子秀娟娟<lb/>
　　又<lb/>
鐵石餘生色冰霜作曉妍春雷明日起何處尚龍眠<lb/>
　　又<lb/>
雨過黄陵廟蒼梧雲正愁何時倚虚幌對此滿林秋<lb/>
　　又<lb/>
峽口春雲重江南夜雨多水深桃葉渡風急竹枝歌<lb/>
<pb n="KR4h0100_WYG_013-15b"/>
　　熊太古畫<lb/>
海内此亭古幽村春事多扁舟歸未得江上巳生波<lb/>
　　過釣臺<hi>趙䝉齋</hi>
君因卿相隱我為利名來羞見先生靣黃昏過釣臺<lb/>
　　獨夜<hi>趙孟頫</hi>
秋風動杕葉夜雨滴池荷孤客睡不着亂蟲鳴更多<lb/>
　　望鄉臺<hi>楊維楨</hi>
望鄉臺上客秋至望鄉關中原遮望眼可奈咽支山<lb/>
<pb n="KR4h0100_WYG_013-16a"/>
　　飲馬窟<lb/>
長城飲馬窟飲馬馬還驚寧知嗚咽水猶作寶刀鳴<lb/>
　　妲己圖<lb/>
小白竿頭血新圖入漢廷宫中雙燕子齊作牝鷄鳴<lb/>
　　胭脂井<lb/>
昨夜韓擒虎金陵奏凱迴井中人不死重帶美人來<lb/>
　　焦仲卿妻<lb/>
生為仲卿婦死與仲卿齊廬江同樹鳥不過别枝啼<lb/>
<pb n="KR4h0100_WYG_013-16b"/>
　　朱厓令女<lb/>
關珠争兩死兩死獨誰當關吏不垂泣青天應雨霜<lb/>
　　連理枝<lb/>
主家連理木昨夜一枝零野藤沿别樹相托萬年青<lb/>
　　玉鏡臺<lb/>
郎贈玉鏡臺妾掛菱花盤安得咸陽鏡照郎心肺肝<lb/>
　　䌫舟石<lb/>
江邉䌫舟石䌫解不留㾗長恨浮萍草難仝結縷根<lb/>
<pb n="KR4h0100_WYG_013-17a"/>
　　聞過鴈<lb/>
樓頭聞過鴈隻影不成雙一夜狂夫夢相思到九江<lb/>
　　夜彈瑟<lb/>
静夜彈湘瑟扁舟在鸐灘九峰江上見渾似九疑山<lb/>
　　玉蹄騧<lb/>
銀腦玉蹄騧金鞭問妾家窻開桃葉渡小艇在荷花<lb/>
　　女蔓草<lb/>
誓作女蔓草不作天蘿瓜女蔓纒樹死天蘿挂西家<lb/>
<pb n="KR4h0100_WYG_013-17b"/>
　　子夜吳歌<lb/>
麴塵波欲動紅心草巳生朝來夾城道流車如水行<lb/>
　　自君之出矣<lb/>
自君之出矣燕去復燕歸思君如茘帶日月抱君衣<lb/>
　　又<lb/>
自君之出矣草青復草黄思君如魚鑰夜夜守君房<lb/>
　　桂水五千里<lb/>
桂水五千里春來波浪深地消青草瘴花發乳雈林<lb/>
<pb n="KR4h0100_WYG_013-18a"/>
　　又<lb/>
桂水五千里瀟湘雨氣空衡山七十二望見女英峰<lb/>
　　又<lb/>
桂水五千里南風大府開象王新貢入蛟女送珠來<lb/>
　　又<lb/>
桂水五千里上有鸚鵡洲美人生逺思今夜在南樓<lb/>
　　康節像<lb/>
太平經兩世好景出三天身在羲皇上心在天地前<lb/>
<pb n="KR4h0100_WYG_013-18b"/>
　　陳摶像<lb/>
飄飄扶搖子脫世一蹝輕何預家國事饒舌紫皇星<lb/>
　　蘇子瞻像<hi>貢師泰</hi>
老龍起深夜來聽洞簫聲酒盡客亦醉滿江空月明<lb/>
　　六言絶句<lb/>
　絶句六言始於漢司農谷永之作其說其項平菴家<lb/>
　說中自唐王維效曹陸體賦之其後諸家徃徃間見<lb/>
　而必前兩句對起後兩句散結或有四句皆對者皆<lb/>
<pb n="KR4h0100_WYG_013-19a"/>
　不對者<lb/>
　　聶空山畫扇<hi>虞集</hi>
客來山雨鳴澗客去山翁醉眠花外晴雲靄靄竹邉秋<lb/>
月娟娟<lb/>
　　山水扇<hi>宋本</hi>
野屋不知今世山色似含古春岑寂渾無啼鳥荒寒略<lb/>
有行人<lb/>
　　秋江釣月圖<hi>趙孟頫</hi>
<pb n="KR4h0100_WYG_013-19b"/>
塵土染人衣袂烟波着我船窻為問行歌都市何如釣<lb/>
月秋江<lb/>
　　二畫<hi>祝蕃</hi>
斷岸蒼烟喬木小橋野店村春一曲晚風樵唱翛然林<lb/>
下相逢<lb/>
　　又<lb/>
疊嶂半空懸瀑平林隔岸層䑓風雨一川烟浪扁舟何<lb/>
處歸來<lb/>
<pb n="KR4h0100_WYG_013-20a"/>
　　江邉<hi>李孝光</hi>
江邉孤樹猶碧天際白雲自流七十二灘浩蕩夕陽照<lb/>
見歸舟<lb/>
　　危太朴雲林圖<hi>丁復</hi>
天台萬八千丈雲林三十六峰幾載山中獨憶今朝江<lb/>
上相逢<lb/>
　　墨鴈<hi>趙孟頫</hi>
鴻鴈栖栖遵渚黃蘆索索鳴秋羨殺承平公子筆端萬<lb/>
<pb n="KR4h0100_WYG_013-20b"/>
里滄洲<lb/>
　　送髙中丞南垥<hi>喀爾庫庫</hi>
鸚鵡洲邉明月鳳凰臺下清風人物江山兩絶才髙不<lb/>
為時容<lb/>
　　何得之先生故居<hi>掲奚斯</hi>
可憐古井門外依舊鐘樓屋西何處髙吟痛飲黃花翠<lb/>
竹都迷<lb/>
　　又<lb/>
<pb n="KR4h0100_WYG_013-21a"/>
心事巢由以上文章陶阮之間千古髙墳保下白雲明<lb/>
月青山<lb/>
　　又<lb/>
軋軋機聲日莫依依楊栁春柔膝下中郎小女曾聽唱<lb/>
我髙郵<lb/>
　　又<lb/>
頭上烏紗分贈篋中縞楮相醻不道别時長别誰知愁<lb/>
是真愁<lb/>
<pb n="KR4h0100_WYG_013-21b"/>
　　又<lb/>
屋上青山未老門前白日常新他日咎䕫稷卨安知不<lb/>
是斯人<lb/>
　　七言絶句<lb/>
　絶句者截句也句絶而意不絶蹙煩就簡最為難工<lb/>
　有截律詩前後四句或截前四句後四句至有截中<lb/>
　二聯者必運意活動有含蓄不盡之思承接之間更<lb/>
　加轉換宫商自諧雖止四句有餘味焉<lb/>
<pb n="KR4h0100_WYG_013-22a"/>
　　薊門雜興<hi>趙復</hi>
何物愁來白髮生月髙霜冷正參橫一聲寒角城雅起<lb/>
吹盡梅花怨未平<lb/>
　　吟人<hi>滕賓</hi>
吟人痩倚曲闌干酒醒香消午夢殘燕子不來春社去<lb/>
一簾疎雨杏花寒<lb/>
　　絶句<hi>趙孟頫</hi>
春寒惻惻掩重門金鴨香殘火尚温燕子不來花又落<lb/>
<pb n="KR4h0100_WYG_013-22b"/>
一庭風雨自黃昏<lb/>
　　又<lb/>
湘簾細織浪紋稀白苧新裁暑氣㣲庭院日長賓客退<lb/>
滿池芳草燕交飛<lb/>
　　又<lb/>
梅花半落雪飄零楊栁青青江水生一夜東風吹鴈過<lb/>
江南江北摠多情<lb/>
　　又<lb/>
<pb n="KR4h0100_WYG_013-23a"/>
庭槐風静午隂多睡起西窻日影過自笑老夫無復夢<lb/>
閒看行蟻上南柯<lb/>
　　又<hi>范梈</hi>
幽人不出戸長開看盡春風長綠苔多謝有情雙燕子<lb/>
暫時飛去又飛來<lb/>
　　又<hi>馮翼</hi>
竹外斜陽賣酒家雨餘紅杏壓枝斜天涯無限傷春意<lb/>
自向風前拾落花<lb/>
<pb n="KR4h0100_WYG_013-23b"/>
　　偶書<hi>孟芾</hi>
錦衣公子馬如龍射鴈歸來半醉中過盡好春渾不管<lb/>
揚鞭閒弄栁花風<lb/>
　　南歸偶書<hi>余闕</hi>
帝城南下望江城此去鄉關半月程同向春風折楊栁<lb/>
一般離别兩般情<lb/>
　　又<lb/>
二月不歸三月歸巳將行篋捲征衣殷勤為報家園樹<lb/>
<pb n="KR4h0100_WYG_013-24a"/>
緩緩開花緩緩飛<lb/>
　　春晴<hi>劉辰翁</hi>
江栁長天草色齊新晴何物不芳菲無因化作千蝴蠂<lb/>
西蜀東吳欵欵飛<lb/>
　　又<lb/>
新燕池塘綠雨肥初晴水映日光㣲角巾猶帶花梢濕<lb/>
纔倚闌干見絮飛<lb/>
　　春日雜詠<hi>圖克坦公履</hi>
<pb n="KR4h0100_WYG_013-24b"/>
東風簾幙半塵埃歌舞臺空晝不開試問雙飛新燕子<lb/>
今年社日為誰來<lb/>
　　春日戲成<hi>王沂</hi>
東風吹草綠茫茫陌上行人指北邙千古英雄成底事<lb/>
銅駞依舊卧斜陽<lb/>
　　春日即興<hi>趙孟頫</hi>
春陰栁絮不能飛雨足蒲芽緑更肥正恐前呵驚白鷺<lb/>
獨騎欵段繞湖歸<lb/>
<pb n="KR4h0100_WYG_013-25a"/>
　　春日絶句<hi>巴延子中</hi>
幾片殘紅㸃客衣小溪流水鱖魚肥畫橋盡日無人過<lb/>
楊栁青青燕子飛<lb/>
　　秋思<hi>孫存吾</hi>
鴈落西風字字沉嫩凉偷入藕花心眼前多少關心事<lb/>
付與寒螿徹夜吟<lb/>
　　四景<hi>張天師</hi>
　　　春<lb/>
<pb n="KR4h0100_WYG_013-25b"/>
初日暉暉照翠苔庭前昨夜碧桃開一簾香霧微風動<lb/>
知是仙人騎鶴來<lb/>
　　　夏<lb/>
深院棊聲日正長博山添火試沉香道人鞭起龍行雨<lb/>
帶得東潭水氣凉<lb/>
　　　秋<lb/>
天際凉風似水流山中瑤草不知秋黃庭讀罷無餘事<lb/>
鐵篴一聲閒倚樓<lb/>
<pb n="KR4h0100_WYG_013-26a"/>
　　　冬<lb/>
養就還丹不怕寒獨騎黃鵠上雲端笑談借得天家雪<lb/>
散作琪花滿石壇<lb/>
　　到京<hi>楊載</hi>
城雪初晴薺菜生閒門深巷少人行栁梢聽得黃鸝語<lb/>
此是春來第一聲<lb/>
　　赤壁<hi>龍仁夫</hi>
踣吕摧袁虎視眈阿瞞氣勢捲江南磯頭一霎東風轉<lb/>
<pb n="KR4h0100_WYG_013-26b"/>
天下江山自此三<lb/>
　　博浪沙<hi>陳孚</hi>
一擊車中膽氣豪祖龍社稷巳驚搖如何十二金人外<lb/>
猶有人間鐵未銷<lb/>
　　潯陽<hi>范梈</hi>
露下天髙灘月明行人西指武昌城扁舟未到心先到<lb/>
卧聽潯陽譙鼓聲<lb/>
　　老鼠關<hi>陳孚</hi>
<pb n="KR4h0100_WYG_013-27a"/>
春風又送使旄還笑掬清波洗瘴顔從此定知身不死<lb/>
生前先過鬼門關<lb/>
　　陵母墓<lb/>
太傅功名半紙殘百年人子痛如山緣何方寸非徐庶<lb/>
忍死慈親一劒間<lb/>
　　漂母墓<lb/>
英雄未遇亦堪羞一飯區區不自謀莫笑千金酧漂母<lb/>
漢家更有頡羮侯<lb/>
<pb n="KR4h0100_WYG_013-27b"/>
　　范增墓<lb/>
七十衰翁兩鬢霜西來一笑火咸陽平生竒計無他事<lb/>
只勸鴻門殺漢王<lb/>
　　露筋廟<lb/>
白鳥飛空萬箭攢玉肌一夜粉痕乾殘碑不用誇筋露<lb/>
要露平生銕肺肝<lb/>
　　姑蘇臺<hi>貢師泰</hi>
當時何事太情多不悟危機出苧蘿一夜月明天似水<lb/>
<pb n="KR4h0100_WYG_013-28a"/>
吳王臺上越王歌<lb/>
　　孝友堂<hi>范梈</hi>
堂前多種紫荆枝堂下能啼白髮兒但恨後來風雅廢<lb/>
南陔不似古人詩<lb/>
　　陳平章席上題琵琶亭<hi>龍仁夫</hi>
老大蛾眉負所天忍將離恨寄哀絃江心正好看明月<lb/>
却抱琵琶過别船<lb/>
　　甄氏訪山亭<hi>陳觀</hi>
<pb n="KR4h0100_WYG_013-28b"/>
水流花落石生雲日静風暄草欲薰老去風流猶未減<lb/>
一丘一壑要平分<lb/>
　　揚州客舎<hi>余闕</hi>
平山堂前折楊柳小紅樓下買梅花一年兩度揚州客<lb/>
人似鄉閭店似家<lb/>
　　又<lb/>
船頭澆酒祀神龍手擲金錢撒水中百尺樓船雙夾櫓<lb/>
唱歌齊上呂梁洪<lb/>
<pb n="KR4h0100_WYG_013-29a"/>
　　瀟湘夜雨<hi>李冶</hi>
逺寺孤舟堕渺茫雨聲一夜滿瀟湘黃陵渡口風波暗<lb/>
多少征人說故鄉<lb/>
　　杜陵浣花<hi>趙孟頫</hi>
春色薰人苦不禁蹇驢䭾醉晚駸駸江花江草詩千首<lb/>
老盡平生用世心<lb/>
　　青山白雲圖<hi>黃溍</hi>
十年失脚走京塵忘却青山與白雲忽見畫圖疑是夢<lb/>
<pb n="KR4h0100_WYG_013-29b"/>
落花涼葉思紛紛<lb/>
　　蘇李泣别圖<hi>李竹所</hi>
我去君留可奈何明朝烟雨隔關河當年胡婦分攜處<lb/>
想見中郎淚更多<lb/>
　　昭君出塞圖<hi>虞集</hi>
天下為家百不憂玉顔錦帳度春秋如何一段琵琶月<lb/>
青草離離詠未休<lb/>
　　明皇擊梧圖<hi>李俊民</hi>
<pb n="KR4h0100_WYG_013-30a"/>
不使梨園弟子知太平音在鳳凰枝一朝野鹿衘花去<lb/>
長恨秋風落葉時<lb/>
　　明皇吹簫圖<hi>楊維楨</hi>
廷臣諫疏不須裁笛譜新畨阿濫堆揀得漁陽雙玉琯<lb/>
紫雲吹斷鳳凰臺<lb/>
　　吳王納涼圖<hi>甘立</hi>
六月長洲水殿涼酒酣揮袖倚新粧芙蕖露冷秋雲薄<lb/>
囘首西風響屧廊<lb/>
<pb n="KR4h0100_WYG_013-30b"/>
　　又<hi>虞集</hi>
百頃芙蓉水滿堤綺窻只在畫橋西羊車薄暮過湖曲<lb/>
驚起鴛鴦不並棲<lb/>
　　美人圖<hi>徐秋雲</hi>
玉佩鳴璫照素秋綠雲扶夢下璚樓瀟湘一片芙蓉雨<lb/>
珠箔沉沉不上鈎<lb/>
　　秋胡戲妻圖<hi>趙孟頫</hi>
相逢桑下說黃金料得秋胡用計深不是别來渾未識<lb/>
<pb n="KR4h0100_WYG_013-31a"/>
黃金聊試别來心<lb/>
　　閨人望逺圖<hi>范梈</hi>
郎行不用苦悲辛久别心知萬事親看取江邉垂柳樹<lb/>
最先零落最先春<lb/>
　　四皓圍碁圖<hi>黃溍</hi>
當局沉吟只謾勞區區勝敗直秋毫顛嬴蹶項非君事<lb/>
賴有安劉末着髙<lb/>
　　李白翫月圖<hi>余闕</hi>
<pb n="KR4h0100_WYG_013-31b"/>
春池細雨栁纎纎手倦揮毫日上簾想得停杯江海夜<lb/>
月明照見水晶鹽<lb/>
　　家藏劉阮圖<hi>楊維楨</hi>
兩壻元非薄倖郎仙姬巳識姓名香問渠何事歸來早<lb/>
白首糟糠不下堂<lb/>
　　錢舜舉折枝芙蓉<hi>虞集</hi>
白髮多情憶劍南秋風溪上看春酣剪來一尺吳江水<lb/>
擬比千花濯錦潭<lb/>
<pb n="KR4h0100_WYG_013-32a"/>
　　水仙花圖<hi>陳旅</hi>
莫信陳王賦洛神凌波那得更生塵水香露影空青外<lb/>
留得當年解佩人<lb/>
　　柯博士墨竹<hi>甘立</hi>
嶰谷春深落粉香拂雲和露倚蒼蒼月明後夜吹簫過<lb/>
應是伶倫學鳳凰<lb/>
　　張氏風竹圖<hi>陳旅</hi>
湘江風捲白頭波北渚雲深帝子過欲採璚芳渡江去<lb/>
<pb n="KR4h0100_WYG_013-32b"/>
翠衫輕薄晚寒多<lb/>
　　題畫<hi>虞集</hi>
夢裏江南憶舊遊明璫翠佩不勝愁一鈎纎月清如水<lb/>
吹笛何人共彩舟<lb/>
　　白畫眉圖<hi>陳旅</hi>
隋家宫妓掃長蛾銷盡波斯百斛螺化作雪禽春樹頂<lb/>
逺山無數奈愁何<lb/>
　　畫障<hi>虞集</hi>
<pb n="KR4h0100_WYG_013-33a"/>
涔陽積雨水生波翠袂黃裳晚棹過珠樹月明花婀娜<lb/>
鳳毛春暖錦婆娑<lb/>
　　曹將軍馬<lb/>
髙秋風起玉關西踣鉄歸朝十萬蹄貎得當時第一疋<lb/>
昭陵風雨夜聞嘶<lb/>
　　牧牛圖<hi>掲奚斯</hi>
楊妃血染馬嵬坡出塞昭君淚更多争似阿婆牛背上<lb/>
夕陽一曲太平歌<lb/>
<pb n="KR4h0100_WYG_013-33b"/>
　　題風雨圖<hi>許衡</hi>
南山已見霧昏昏便合濳身不出門直到半塗風雨橫<lb/>
愴惶何處覓前村<lb/>
　　關山風雨圖<hi>張礎</hi>
山雨凝寒氣不開江濤拍岸雪成堆漁翁慣識風波惡<lb/>
天際孤舟巳早迴<lb/>
　　風雨迴舟圖<hi>張孔孫</hi>
風雨來時撥棹囘濟川心事有誰知停舟且做江湖夢<lb/>
<pb n="KR4h0100_WYG_013-34a"/>
浪静風恬未是遲<lb/>
　　春浦帆歸圖<hi>孟攀鱗</hi>
涵空水色碧於苔照眼山光翠作堆疑是桃花源上客<lb/>
輕舟天外得春來<lb/>
　　題扇<hi>貫雲石</hi>
紅旭如鉛海上來蒼蒼烟霧小蓬萊東風昨夜醇如酒<lb/>
吹得桃花滿樹開<lb/>
　<lb/>
<pb n="KR4h0100_WYG_013-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元詩體要巻十三<lb/>
</p>
<p>
</p>
  </div>
<div>
                <head>元詩體要巻十四</head>
    <p>
<pb n="KR4h0100_WYG_014-1a"/>
欽定四庫全書<lb/>
　元詩體要巻十四　　　　明　宋公傳　編<lb/>
　　七言絶句<lb/>
　　書事<hi>劉因</hi>
當時一線魏瓠穿直到横流破國年草滿金陵誰種下<lb/>
天津橋畔聽啼鵑<lb/>
　　又<lb/>
卧榻而今又屬誰江南四月見旌旗路人遥指降王道<lb/>
<pb n="KR4h0100_WYG_014-1b"/>
好似周家七嵗兒<lb/>
　　又<lb/>
唱徹芙蓉花正開新聲又聽採茶哀秋風葉落踏歌起<lb/>
巳覺江南席巻來<lb/>
　　汾州北席里石氏節婦<hi>陳旅</hi>
北里髙樓晝掩扉水銅光冷上苔衣寸心誓比南山石<lb/>
汾水秋風鴈不飛<lb/>
　　題羅節婦傳後<lb/>
<pb n="KR4h0100_WYG_014-2a"/>
　　　羅氏之夫貶海上有强之為妻者遂自縊死<lb/>
嵗晚良人去未歸堂前有客着新衣此身只為韓憑死<lb/>
化作鴛鴦海上飛<lb/>
　　金陵送友<hi>黃溍</hi>
青陽河畔杜鵑啼歸路如絃定不迷應到故山叢桂裏<lb/>
笑人騎馬聽朝鷄<lb/>
　　送人歸廬州<hi>貢師泰</hi>
淮水春深緑似苔故人天上恰歸來扁舟繫在門前栁<lb/>
<pb n="KR4h0100_WYG_014-2b"/>
猶記行時手自栽<lb/>
　　送人遊吳<hi>楊載</hi>
客路逢春雪乍消眼前愁思轉相撩垂楊染作黃金色<lb/>
舞遍東風萬萬條<lb/>
　　又<lb/>
金溝河上始通流海子橋邉繫客舟却到江南春水漲<lb/>
拍天波浪泛輕鷗<lb/>
　　送樊時中<hi>余闕</hi>
<pb n="KR4h0100_WYG_014-3a"/>
桃花灼灼栁絲柔立馬看君發鄂州懊惱人生足離别<lb/>
不如江漢共東流<lb/>
　　别樊時中㢘使<lb/>
光祿橋西惜解攜春星欲傍露盤低自來宫栁多離怨<lb/>
更着城烏在上啼<lb/>
　　宜春贈别<hi>郭昻</hi>
㣲茫烟浪浦帆開一曲琵琶淚滿腮江水不如潮水好<lb/>
送人東去復西來<lb/>
<pb n="KR4h0100_WYG_014-3b"/>
　　寄達兼善<hi>李孝光</hi>
城上烏啼欲閉門瀟瀟風雨近黃昏無端畫角連雲起<lb/>
鐵鑄梅花亦斷魂<lb/>
　　寄朱希顔<lb/>
城頭鼓鼜雨淒淒舟子牽船上惡溪會有行人囘首處<lb/>
兩邉楓樹郭公啼<lb/>
　　又<lb/>
江邉鴻鴈下年年客子何由兩鬢𤣥七十二灘秋月白<lb/>
<pb n="KR4h0100_WYG_014-4a"/>
荻花風落釣魚船<lb/>
　　寄余承慶<hi>楊元正</hi>
衮衮紅塵客未歸秋風吹老芰荷衣幾囘欲寄相思字<lb/>
不見瀟湘一鴈飛<lb/>
　　贈郭判官<hi>范梈</hi>
慈烏夜夜向人啼幾度紗窻兔魄底自有平安三百字<lb/>
無因却寄大江西<lb/>
　　贈月經厯<hi>全晉</hi>
<pb n="KR4h0100_WYG_014-4b"/>
楊栁絲絲不繫鞍送君容易别君難遥知今夜相思處<lb/>
人隔關山月正寒<lb/>
　　思親<hi>貫雲石</hi>
天涯芳草亦婆娑三釜凄凉奈我何細較十年元下淚<lb/>
不如慈母線㾗多<lb/>
　　有懷<hi>鎦秉中</hi>
雨過幽庭長緑苔東風時為拂塵埃無人曾見春來處<lb/>
門外桃花只自開<lb/>
<pb n="KR4h0100_WYG_014-5a"/>
　　懷郭安道<hi>周馳</hi>
江南江北路茫茫明月髙樓各異鄉旅鴈呌雲天似水<lb/>
故人今夜泊瀟湘<lb/>
　　杏花始開小酌<hi>安熙</hi>
杖藜吟遶去還來收拾春光入酒杯自是風花要題品<lb/>
等閒蜂蝶莫相猜<lb/>
　　山家<hi>劉因</hi>
馬蹄踏水亂明霞醉袖迎風受落花恠見溪童出門望<lb/>
<pb n="KR4h0100_WYG_014-5b"/>
鵲聲先我到山家<lb/>
　　山行<hi>掲奚斯</hi>
稍出羣山復涉溪溪光山色冷相輝青裙獨踞溪邉石<lb/>
不顧行人自濯衣<lb/>
　　清明郊行<hi>李孝光</hi>
清明處處麥風斜詩老得閒長在家逺樹小村千瓦雪<lb/>
不知落日上梨花<lb/>
　　遊茅山<hi>盧摰</hi>
<pb n="KR4h0100_WYG_014-6a"/>
澗邉瑶草洞中花細水流春帶碧沙昨夜山瓢酒初熟<lb/>
道人不暇讀南華<lb/>
　　登福山遇僧偶出<hi>黄清老</hi>
欲扣禪關未有詩滿山空翠濕人衣竹間倚杖到西日<lb/>
試看白雲歸未歸<lb/>
　　又<lb/>
鷲嶺雲深杖屨幽竹風松影共悠悠何人分得僧家榻<lb/>
坐看南山一片秋<lb/>
<pb n="KR4h0100_WYG_014-6b"/>
　　征南口號<hi>杜瑛</hi>
春早雲南麥已黃瀘江蒸霧水如湯馬蹄半帶隂山雪<lb/>
變作人間六月凉<lb/>
　　發南康赴江州<hi>陳思濟</hi>
繡斧重持白髮翁路人猶說宦情濃一帆又下潯陽去<lb/>
羨殺雲間五老峰<lb/>
　　移官淮東别杭州<lb/>
湖上雲烟百態新湖邉幽趣屬閒身春風揚子江頭路<lb/>
<pb n="KR4h0100_WYG_014-7a"/>
白首行人又問津<lb/>
　　發通州<hi>貢師泰</hi>
日日思歸未有期及歸翻恨數年遲開船聽得吳歌起<lb/>
絶似閶門送别時<lb/>
　　過京口<hi>髙克恭</hi>
北來朋友不如鴻幾箇西飛幾箇東多少登臨舊臺觀<lb/>
闌干閑在夕陽中<lb/>
　　過三合驛<hi>范梈</hi>
<pb n="KR4h0100_WYG_014-7b"/>
一春歸計又蹉跎竆粤風光奈病何摠有青山千萬疊<lb/>
行人長少鷓鴣多<lb/>
　　渡端州峽<lb/>
櫂郎得便泝清流忽報舟前曉霧收蠻語酧人翻自苦<lb/>
好山不敢問何州<lb/>
　　再渡白溝<hi>趙復</hi>
瘦馬柴車出白溝河山依舊繞神州都將百萬生降戸<lb/>
換得將軍定逺侯<lb/>
<pb n="KR4h0100_WYG_014-8a"/>
　　過洞庭<hi>唐珙</hi>
玉簫吹老洞庭波一夜湘君白髮多醉後不知天在水<lb/>
滿船清夢壓星河<lb/>
　　曉發山館<hi>薩都拉</hi>
夢迴山館月西斜曙色千峰動紫霞杜宇一聲山竹裂<lb/>
鷓鴣飛上海棠花<lb/>
　　蘭溪舟中<lb/>
水底霞天魚尾赤春波綠占白鷗汀越船一葉蘭溪上<lb/>
<pb n="KR4h0100_WYG_014-8b"/>
載得金華一半青<lb/>
　　巴陵雨中<hi>陳益稷</hi>
鵶拂平林鴈入空黃花行李老秋風如何一夜江南夢<lb/>
盡在巴陵細雨中<lb/>
　　下豫州<hi>甘東溪</hi>
壯懷忍共白雲閒孤負僧房屋半間賣却牢愁三萬斛<lb/>
載將明月入西山<lb/>
　　江上作<hi>吳全節</hi>
<pb n="KR4h0100_WYG_014-9a"/>
短棹輕舟幾度過月明江上竹枝歌故山歸去青依舊<lb/>
華髮添來白未多<lb/>
　　山寺早起<hi>劉因</hi>
松窻一夜逺潮生斷送幽人睡失明夢覺不知春巳去<lb/>
半簾紅雨落無聲<lb/>
　　雨中睡起<hi>何失</hi>
閉門連日雨霏霏一醉誰憂生事㣲睡起不知風色暮<lb/>
北窻花氣濕人衣<lb/>
<pb n="KR4h0100_WYG_014-9b"/>
　　卧庭<hi>范梈</hi>
朝來忽見樹藏鴉碧草無邉徑路斜佳客不來春雨盡<lb/>
山禽啄遍小桃花<lb/>
　　惜花<hi>陳思濟</hi>
長恐花殘漫欲狂千囘百匝繞花傍髙張翠幄朱闌護<lb/>
山雨溪風未易防<lb/>
　　因官伐松<hi>胡尊生</hi>
大夫去作棟梁材無復清隂護緑苔只恐江頭明月夜<lb/>
<pb n="KR4h0100_WYG_014-10a"/>
誤他千里鶴歸來<lb/>
　　題赤城站壁<hi>虞集</hi>
莫怪扁舟不早歸斜風細雨濕蓑衣天<hi>缺</hi>月滿江心定<lb/>
嬴得閒身在釣磯<lb/>
　　友人見訪不遇<hi>黃清老</hi>
君乘白鶴下青冥我入春山聽曉鶯可惜小樓風雨過<lb/>
無人收拾萬松聲<lb/>
　　出東城<hi>趙孟頫</hi>
<pb n="KR4h0100_WYG_014-10b"/>
野店桃花紅粉姿陌頭楊栁翠烟絲不因送客東城去<lb/>
過却春光摠不知<lb/>
　　萬壽宫館舎作<hi>劉因</hi>
來時殘雪㸃征衣落盡庭花尚未歸夢裏不知身是病<lb/>
春衫歸路馬如飛<lb/>
　　登北邙山<hi>楊果</hi>
魏家池館姚家宅佳卉而今采作薪水北水南三二月<lb/>
舊時多少看花人<lb/>
<pb n="KR4h0100_WYG_014-11a"/>
　　薊門聞笛<hi>趙復</hi>
夢裏繁華醉裏遊倚天青壁<hi>缺</hi>危樓梅花哀怨成何事<lb/>
吹破中原二百州<lb/>
　　杭州聞角<hi>梁棟</hi>
聽徹哀吟獨倚樓碧天無際思悠悠誰知盡是中原恨<lb/>
吹到江南第一州<lb/>
　　鍾陵聞鐘<hi>范梈</hi>
中年江海夢靈皇夜半聞鐘似上陽一百八聲猶未巳<lb/>
<pb n="KR4h0100_WYG_014-11b"/>
更兼雲外鴈啼霜<lb/>
　　東署聞鴈<lb/>
久别雲林舊草亭江南都邑嵗凋零可憐此夜長空鴈<lb/>
政在青松樹底鳴<lb/>
　　日南感懷<hi>陳孚</hi>
老母越南垂白髮病妻燕北寄黃昏瘴烟蠻雨交州客<lb/>
三處相思一夢魂<lb/>
　　感事<hi>王中立</hi>
<pb n="KR4h0100_WYG_014-12a"/>
雪花如席朔雲低一曲琵琶淚滿衣山色似眉江似練<lb/>
何時明月送將歸<lb/>
　　又<lb/>
歸來江令頭空白逺道金山淚暗垂關月自低霜自落<lb/>
尊前莫唱鷓鴣詞<lb/>
　　又<lb/>
長夜漫漫夢不成可堪凉月透疎櫺唾壺敲碎無人語<lb/>
獨坐空堦看曉星<lb/>
<pb n="KR4h0100_WYG_014-12b"/>
　　哭亦周弟<hi>趙文</hi>
去日相攜涉畏途歸來形影自相扶倦行小憩荒山路<lb/>
怕聽深叢呌鷓鴣<lb/>
　　哭具韜<hi>杜彦之</hi>
交朋來哭我來歌喜傍山家葬薜蘿四海十年人殺盡<lb/>
世間埋少不埋多<lb/>
　　悼程妻許氏<hi>王士熙</hi>
綺窻花雨贐春風寶鏡塵昏杼柚空三粲未笄兒未冠<lb/>
<pb n="KR4h0100_WYG_014-13a"/>
忍教夫壻嘆孤鴻<lb/>
　　悼隣妓<hi>掲奚斯</hi>
西子湖邉楊栁花随風飄泊到天涯青春遇着歸來燕<lb/>
銜入當年王謝家<lb/>
　　陶淵明像<hi>鄧文原</hi>
詩中甲子春秋筆籬下黃花雨露枝便向斜川頻載酒<lb/>
風光不似義熙時<lb/>
　　又<hi>彭炳</hi>
<pb n="KR4h0100_WYG_014-13b"/>
醉倚蒼江看落花阿舒扶上短轅車河山萬里皆劉裕<lb/>
五栁春風自一家<lb/>
　　又<hi>貢師泰</hi>
烏帽青鞋白鹿裘山中甲子自春秋呼童㸃檢門前栁<lb/>
莫放飛花過石頭<lb/>
　　白玉蟾像<hi>虞集</hi>
日出扶桑積雪髙海空天浄絶纎毫每看劒氣衝銀漢<lb/>
知是吹簫詠碧桃<lb/>
<pb n="KR4h0100_WYG_014-14a"/>
　　自贊題白雲求陳可復所寫像<lb/>
歸來江上一身輕野服初成柱杖行祇好白雲相伴住<lb/>
天台廬阜聽鐘聲<lb/>
　　拗體<lb/>
　拗體乃唐律之再變古今作者不多遇律之難處必<lb/>
　得俊句時出而用之則竒健矣觀者亦不可不知存<lb/>
　此以<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>一體<lb/>
　　暑夕<hi>范梈</hi>
<pb n="KR4h0100_WYG_014-14b"/>
煩暑不能寐望鄉憶宵征開門海月白髙枕林風清不<lb/>
飲畏投轄將歌思濯纓誰家横短笛吹盡楚關情<lb/>
　　贈周景逺田師孟<hi>趙孟頫</hi>
與子同客帝王州一日不見如三秋風髙氣肅鴈聲急<lb/>
天晴日暖蛛絲遊籬下黃花為誰好水邉紅樹令人愁<lb/>
世間萬事可撥遣日日痛飲醉即休<lb/>
　　趵突泉<lb/>
濼水發源天下無平地擁出白玉壺谷虛只恐元氣泄<lb/>
<pb n="KR4h0100_WYG_014-15a"/>
嵗旱不愁東海枯雲霧潤蒸華不注波濤聲震大明湖<lb/>
時來泉上濯塵土冰雪滿懷清興孤<lb/>
　　啇德符畫幽篁古木<hi>虞集</hi>
湘君宫在洞庭湖幽篁古木龍所都石壇雨長碧苔蘚<lb/>
水屋風動青珊瑚老人欹枕看螻蟻嫠婦停舟聽鷓鴣<lb/>
江湖蜀客問來往啇公啇公今有無<lb/>
　　老松怪柏圖<hi>李材</hi>
仙人解衣䃲礴臝造化慘淡秋毫端枝柯千尺入層漢<lb/>
<pb n="KR4h0100_WYG_014-15b"/>
笙籟萬壑鳴驚湍堂中日月不可老壁上雷雨何當乾<lb/>
我來醉卧北窻下夢跨黃鵠天風寒<lb/>
　　子昻畫馬<hi>鄧文原</hi>
奔騰駿骨雲路長蕭洒神鬃風露涼沙塲春牧草肥雨<lb/>
野徼秋嘶楓殞霜三關戰士黃金甲五陵俠客紅絲韁<lb/>
朝羇暮絡祇腸斷華山烟樹遙蒼蒼<lb/>
　　送張思㢘歸桐江<hi>成廷珪</hi>
讀書不謁萬乘君挾䇿肯傍諸侯門嘯歌蘇臺晚山碧<lb/>
<pb n="KR4h0100_WYG_014-16a"/>
濯足洞庭秋水渾千金未易買駿骨一飯豈足哀王孫<lb/>
風塵拂衣且歸去髙卧桐江烟水村<lb/>
　　送人遊武當<hi>郭翼</hi>
武當諸峰何壯哉大朶小朶青蓮開𤣥聖中居天地戸<lb/>
赤日下照金銀臺神龜六眼電光走山鬼一脚雲頭來<lb/>
道人再拜望北極應帶滿身星斗囘<lb/>
　　送客<hi>李孝光</hi>
攜手出門倚惆悵北風吹樹丹楓林柵中鷄鳴天地醒<lb/>
<pb n="KR4h0100_WYG_014-16b"/>
城頭鴈去江湖深行人萬里少歸夢烈士向來多苦心<lb/>
東西相望道路逺一書會抵雙南金<lb/>
　　送劉好古歸武昌<lb/>
遊子結束向何處城中雪花幾尺圍去家萬里多夢見<lb/>
辭親十年今始歸道士吹簫赤壁下行人泊舟黃鶴磯<lb/>
我亦張帆拂南斗卧看明月去如飛<lb/>
　　送唐長卿赴常州教授<hi>丁復</hi>
三茅斷作湖嶼碧常州昇州猶比鄰山君化鶴去問客<lb/>
<pb n="KR4h0100_WYG_014-17a"/>
水鳥衘魚來獻人釀酒未嫌官舎冷開倉長恐士家貧<lb/>
絶嗟一槩鳴琴地杏花閉門消却春<lb/>
　　送趙虛一歸金陵<hi>周克善</hi>
真人道眼照九圍芙蓉瑶冠黃錦衣相從雲龍霄漢上<lb/>
獨攜琴鶴烟霞歸南樓吹笛聞折栁北山杖藜歌采薇<lb/>
明日度關瞻紫氣帝鄉杳杳雙鴻飛<lb/>
　　送張使君棄官學道詩巻<hi>掲奚斯</hi>
至元天子朝萬國任丘使君謝宦歸門前未罷車馬客<lb/>
<pb n="KR4h0100_WYG_014-17b"/>
身上巳着朝真衣致君堯舜在豪傑洗耳巢由何是非<lb/>
栖霞觀裏青松樹唯有白雲終日飛<lb/>
　　贈楊茂才<hi>范梈</hi>
西峽淅淅風雨生南塘蕭蕭樓觀清𤣥蟬抱樹一時静<lb/>
老鶴懷山終夜鳴放形海嶽等雲水託好音書猶弟兄<lb/>
未知此别會何日為子商歌無限情<lb/>
　　次韻吳成季宗師赤城阻雨<hi>虞集</hi>
人間伏日當早休道上馬車如水流神仙不愁風雨夕<lb/>
<pb n="KR4h0100_WYG_014-18a"/>
父老巳知禾黍秋誰憐司馬乆多病唯有杜康能解憂<lb/>
北溟之鵾六月息載我八極歌逺遊<lb/>
　　次韻剛父無逸游南山<hi>趙孟頫</hi>
絶頂清秋凌紫烟登臨應費酒如川平生能着幾兩屐<lb/>
負郭何須二頃田初日出雲光射地雙溪入湖波接天<lb/>
升髙望逺我所愛青壁無路何當緣<lb/>
　　夜歸<hi>薛漢</hi>
有客有客胡不歸長安三見秋葉飛警霜老鶴夜不寐<lb/>
<pb n="KR4h0100_WYG_014-18b"/>
弔月孤鴈寒無依紛紛北里厭梁肉落落西山甘蕨薇<lb/>
人生窮達各有命何須中夜泣牛衣<lb/>
　　夜起<hi>張翥</hi>
月落未落山四更鷄鳴不鳴霜滿城起看北斗寒掛地<lb/>
俯聽長河流有聲今夕何夕耿無寐千古萬古難為情<lb/>
欲持心事出門去哀歌坐待東方明<lb/>
　　阿城即景<lb/>
荒村無更聽鷄號東方明星出已髙寒氣着衣露零落<lb/>
<pb n="KR4h0100_WYG_014-19a"/>
秋聲出樹風蕭騷文園遊倦苦多病騎省賦成嗟二毛<lb/>
老我兹行亦何事故山西望興滔滔<lb/>
　　壽趙君澤母一百七嵗<hi>丁復</hi>
南康校官致仕日北堂夫人長壽身一百嵗後又七嵗<lb/>
千萬人中能幾人王母娥眉曾不老諸孫鶴髮但重新<lb/>
桐川之水東到海海上蟠桃樹樹春<lb/>
　　寒食節獨出城南<hi>張翥</hi>
一百五日官事休城南騎馬雨初收街頭賣餅火正冷<lb/>
<pb n="KR4h0100_WYG_014-19b"/>
原上踏青人乍遊荒塚烏鳶争曉祭野牆桃李自春愁<lb/>
年年一掬思親淚忍付長河東去流<lb/>
　　碭山成簡卿心逺亭<hi>虞集</hi>
作亭臨河河水渾草樹遶屋啼鳥聞夢囘枕上彭城雨<lb/>
目斷簷前芒碭雲歸來黄菊有佳色坐老青山無垢氛<lb/>
但願尊中長得酒曲阿莫問舊參軍<lb/>
　　江山覧勝樓<hi>張翥</hi>
白雲東南相蕩浮中有隱者之飛樓千峰影落華蓋晚<lb/>
<pb n="KR4h0100_WYG_014-20a"/>
一水寒通彭蠡秋鮫人機杼或聞響山鬼窟宅疑藏幽<lb/>
為問仙家借黃鵠我欲題詩來上頭<lb/>
　　與陳敬初同舟北遊題餞行巻後<hi>陳旅</hi>
我愛天台陳敬初少日辭家即逺圖上書可擬賈生䇿<lb/>
入闕便棄終軍繻八月官河秋水大三江親舎暮雲孤<lb/>
名成歸去嵗未晚卜鄰有約依東吳<lb/>
　　有懷敬仲伯生<hi>甘立</hi>
眉山老仙丹丘生三日不出風雨驚玉文深沉發奇祕<lb/>
<pb n="KR4h0100_WYG_014-20b"/>
天藻動盪流芳英錦鱗行酒白晝静金鴨焚香長夜清<lb/>
秋深病乆不得往撫巻悵望難為情<lb/>
　　京城訪曼頭<hi>薩都拉</hi>
城中車馬多如雲載酒問字無一人碧桃花開光艷艷<lb/>
硯池水暖波粼粼先生楷書白晝静家童畫紙烏絲勻<lb/>
落花滿地送客去十年不見江南春<lb/>
　　舟中漫興<hi>劉曮</hi>
青天縹緲吹雲衣碧水顛倒挿翠㣲三家五家村舎出<lb/>
<pb n="KR4h0100_WYG_014-21a"/>
一㸃兩㸃沙鷗飛栁枝裊裊拂過艇苔花斑斑生釣磯<lb/>
風塵不到是樂土莫怪往來城府稀<lb/>
　　舒懵<hi>劉伯迪</hi>
二月三月江水西千山萬山子規啼風花委地不知數<lb/>
野草愁人渾欲迷衡門返棲悲舊燕中夜起坐待鳴鷄<lb/>
故鄉咫尺無蹤跡南國十年猶鼓鞞<lb/>
　　舊屋<hi>虞集</hi>
舊屋巳屬他人家臨風且復立江沙欲從子雲訪墨沼<lb/>
<pb n="KR4h0100_WYG_014-21b"/>
更向少陵尋浣花<lb/>
　　與袁伯長汎舟<lb/>
水禽東去避網羅蕩舟相逐如逺何越山青青越女白<lb/>
從此勞人魂夢多<lb/>
　　又<lb/>
春江風濤苦欲歸東盡滄溟南斗低明年白日百花静<lb/>
憶爾琴中烏夜啼<lb/>
　　又<lb/>
<pb n="KR4h0100_WYG_014-22a"/>
燕姬當壚玉雪清簫中吹得鳳凰聲不及晴江轉柂鼓<lb/>
洗盞船頭沙鳥鳴<lb/>
　　初夏<hi>蕭應元</hi>
半清半和白晝長似無似有綠隂香兒童刻竹記新笋<lb/>
一夜風吹一尺強<lb/>
　　懷天錫<hi>李孝光</hi>
月子纎纎青海頭使船昨夜過揚州城中髙髻瓊花曲<lb/>
去聽吹簫何處樓<lb/>
<pb n="KR4h0100_WYG_014-22b"/>
　　子昻人馬圖<hi>虞集</hi>
綠衣奴子十七八面如紅玉牽馬過繡簾美人時共看<lb/>
堦前青草落花多<lb/>
　　牧牛圖<hi>黃清老</hi>
平原雨多煙草浮牧童驅牛如挽舟柴門正在水深處<lb/>
青山流過屋西頭<lb/>
　　過信州<hi>髙克恭</hi>
二千里地佳山水無數海棠官道傍風送落紅攙馬過<lb/>
<pb n="KR4h0100_WYG_014-23a"/>
春光更比路人忙<lb/>
　　歸舟<hi>甘東溪</hi>
片帆懸空秋滿腹涼月淡淡天無波平生湖海元龍意<lb/>
早入西風漁棹歌<lb/>
　　又<lb/>
天壤豈無蘇季子恨我不識韓荆州遥山蒼蒼暮雲碧<lb/>
何許一笛蘆花秋<lb/>
　　揚州客舎<hi>余闕</hi>
<pb n="KR4h0100_WYG_014-23b"/>
娼家女兒名莫愁唱歌日日上江樓不是行人不願聽<lb/>
門外東風好放舟<lb/>
　　紫芝道院<hi>滕賓</hi>
<hi>缺</hi>風短<hi>缺</hi>　黃埃何不随我遊蓬萊狂歌醉舞下山去<lb/>
今夜月明騎鶴來<lb/>
　　舟過吳江<hi>李孝光</hi>
十五女郎可憐生牽挽百丈踏泥行洗脚上船歌白苧<lb/>
<hi>缺</hi>風吹過闔閭城<lb/>
<pb n="KR4h0100_WYG_014-24a"/>
　　淮上作<hi>丁復</hi>
昨日水淺雀兒浴今日能勝萬斛舟人生有時亦如此<lb/>
請看秦淮江水流<lb/>
　　春俠口號<hi>楊維楨</hi>
金丸脫手彈鸚鵡玉鞭嬉笑擊珊瑚侍兒無賴有如此<lb/>
<hi>缺</hi>是霍家馮子都<lb/>
　<lb/>
　<lb/>
<pb n="KR4h0100_WYG_014-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元詩體要巻十四<lb/>
</p>
<p>
</p>
  </div></body>
</text>\m</TEI>
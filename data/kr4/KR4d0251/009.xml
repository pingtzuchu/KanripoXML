<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>止堂集卷十</head> <lb/>
    <p>
<pb n="KR4d0251_WYG_009-1a"/>
欽定四庫全書<lb/>
　止堂集卷十<lb/>
　　　　　　　　　　　　　宋　彭龜年　撰<lb/>
　序<lb/>
　　内治聖鍳序<lb/>
臣聞大學曰古之欲明明徳于天下者先治其國欲治<lb/>
其國者先齊其家欲齊其家者先修其身欲修其身者<lb/>
先正其心欲正其心者先誠其意欲誠其意者先致其<lb/>
<pb n="KR4d0251_WYG_009-1b"/>
知致知在格物其道自源徂流具有始終三代以後此<lb/>
學不傳然世之治亂鮮不由之三代既逺帝王家法質<lb/>
諸經傳惟周最為較著盖自姜嫄履帝之武肇開厥先<lb/>
以至古公姜女一德一心自家達國内無怨女外無曠夫<lb/>
王季篤慶遂生文王以王季為父武王為子太任為母<lb/>
太姒為婦雍雍在宫肅肅在廟神罔時怨神罔時恫<lb/>
以御于家邦後世因以為文王正家之效固矣抑其一<lb/>
家之閒氣脉醇壹積之渾深天地至和之氣鍾發于此<lb/>
<pb n="KR4d0251_WYG_009-2a"/>
故父父子子兄兄弟弟夫夫婦婦而家道正則易然也<lb/>
夫帝王之事載于書詠于詩散出于諸子百家視周或<lb/>
尤詳焉然究其正家始末未有如周者亦以記有文王<lb/>
世子詩有大明等篇綱條並舉先後具見故也嗚呼書<lb/>
之不可已也如是臣仰惟治朝家法上繼三代然典册<lb/>
所載精粗大小繋日以書不復區别臣自得官成均成<lb/>
均舊有國朝㑹要及李燾所進續資治通鑑長編錄本<lb/>
因得竊讀乃摭祖宗正家等事萃為一編因㑹要所次<lb/>
<pb n="KR4d0251_WYG_009-2b"/>
之目實之以長編記載之事一時名臣奏請有足禆補<lb/>
内治者亦復採錄閒有愚見輙復論著凡二十卷名之<lb/>
曰内治聖鑑雖分比次序不無逸謬不能如文王世子<lb/>
及大明等詩然其事則無愧于周而大學不傳之學世<lb/>
世萬萬子孫庶乎其可騐諸此矣紹熙五年正月十一<lb/>
日承議郎守起居舍人兼皇子嘉王府直講臣彭龜年<lb/>
謹序<lb/>
　　易覽圖序<hi>一作鏡古厯年圖</hi>
<pb n="KR4d0251_WYG_009-3a"/>
古者史官記事以事繋日以日繋月以時繋年自司馬<lb/>
氏作史記一變其法然猶以年表存編年之舊至西漢<lb/>
功臣表繋以大事始髣髴簡冊遺意自是以後古法寖<lb/>
不復見矣本朝司馬文正公作通鑑一書易史記為編<lb/>
年裕陵錫名資治通鑑簡帙浩大未易竟編公嘗自周<lb/>
威烈至周世宗為厯年圖年舉大事又嘗修國朝公卿<lb/>
年表倣司馬法各舉大事于上最後合二書為稽古錄<lb/>
可謂精當矣然猶恨稽古錄不如厯年圖一覧可盡見<lb/>
<pb n="KR4d0251_WYG_009-3b"/>
也今世所傳圖乃自漢而下亦未嘗年舉大事恐非其<lb/>
舊姑因其圖實以稽古錄又參古資治通鍳本書及目<lb/>
錄舉要即康節先生皇極經世書新安朱氏通鍳綱目<lb/>
東莱吕氏曰大事記眉山李氏通鑑長編譜而圖之名<lb/>
曰易覧圖非以求簡便也昌黎韓文公謂記事必提其<lb/>
要盖提要則綱領舉而數千年治亂如指諸掌矣若不<lb/>
韙之罪則不敢自恕焉<lb/>
　　清江道院詩序<lb/>
<pb n="KR4d0251_WYG_009-4a"/>
慶元初元春正月余守荆渚便道歸清江謁邑大夫臨<lb/>
卭常君大夫見余縣治之東偏有屋數楹扁曰清江道<lb/>
院余見而喜曰大夫待吾邑厚矣因問其所以為道院<lb/>
者五賞罸有章也期㑹有信也文書有驗也役止有度<lb/>
也出納有程也如此而已矣予聞而益喜曰若大夫所<lb/>
為寜以委而不治聴物自然泊然如虚無者之心哉推<lb/>
此以稱天下皆道院可也豈惟清江已哉雖然州縣亦<lb/>
在人為之何如耳寛嚴厚薄迭相乘除今日之喜予尚<lb/>
<pb n="KR4d0251_WYG_009-4b"/>
憂其徃也因以語大夫大夫曰予亦自憂也大夫存心<lb/>
如此余有望矣聞道院落成嘗有作為詩歌接民頌聲<lb/>
者余不能也大夫請序之因書其徃復語遺大夫或者<lb/>
儻知余與大夫之心也其庶幾乎<lb/>
　　送劉伯協序<lb/>
某與伯協同鄉也來宜春且同官聲氣又同毎一見必<lb/>
握手劇談傾倒心腹不啻如兄弟也然某職在奔走與<lb/>
伯恊聚首不數日輙復散而伯恊亦多以檄出出或不<lb/>
<pb n="KR4d0251_WYG_009-5a"/>
得别别必悵然今日恊然歸矣某留此誰與如昔者哉<lb/>
昔日與伯協易見而難乆猶且悵悵今一見不知復何<lb/>
日能不介然于懐耶伯協既行執某而言曰何以贈我<lb/>
某曰某與伯協平日無一語在藩籬外今既為不可知<lb/>
之别敢以誑取乎昔者子貢問友夫子告之曰忠告而<lb/>
善道之不可則止無自辱焉某讀至此未嘗不悚然汗<lb/>
下也夫人而有過使朋友懐畏辱之心而有有不可則<lb/>
止之意而後告之則言之至于吾耳也亦多厯節目矣<lb/>
<pb n="KR4d0251_WYG_009-5b"/>
尚且有從與否進徳之難盖如是也而可不勉乎伯恊<lb/>
能受人盡言自是天資髙明發見于此廣而充之與禹<lb/>
聞善言則拜子路人告之以有過則喜子夏投其杖而<lb/>
拜同一機也其進豈可齊量哉某之所以定交于伯協<lb/>
者盖在此某恐去伯協而行乎頺波敗流之中悵悵然<lb/>
無以自警也臨岐分袂情况作惡豈碌碌餘子所以相<lb/>
與者比他日不相忘善言當日至于某之側是則為祝<lb/>
伯協劉氏公非先生後也<lb/>
<pb n="KR4d0251_WYG_009-6a"/>
　　送徐琰序<lb/>
古之令以字民後之令以治財世之議者皆曰竭天下<lb/>
之財者令也是豈令罪哉責財者日與令敵故令日與<lb/>
民敵今而語令曰曷不為古者之無民是猶責矢人曰<lb/>
何不為凾人之不傷人也有是理乎某觀今之百姓冒<lb/>
法禁隠租稅姧偽百出以較尺寸非獨其俗勝也抑以<lb/>
煩苛科歛有以使之爾而士之求不為令其巧有甚于<lb/>
民之冒法隠稅者豈令果不利于人哉今為令者其責<lb/>
<pb n="KR4d0251_WYG_009-6b"/>
不在民而在財然民有可取者令鈎致殆盡不恤也而<lb/>
朝廷必欲使人為令其法亦密亦此嗚呼人之情相去<lb/>
盖無幾使能體令之所以難者以體民則民其庶幾乎<lb/>
西安徐君自入仕即攝武昌自此或正或攝凡厯三邑<lb/>
餘三十年今既去宜春以法度入要近其下亦當為倅<lb/>
若守終今以徃皆敵令之日矣雖然公無與令敵也夫<lb/>
見其生不忍見其死聞其聲不忍食其肉君子于禽獸<lb/>
且爾而况于民公可謂親見百姓之生之難而聲之慘<lb/>
<pb n="KR4d0251_WYG_009-7a"/>
然其可憐者也公今日以身體民後日公所至以身體<lb/>
令某知民亦易立令亦易為矣于其行也因書以為公<lb/>
别且以為後日相觀之地云<lb/>
　跋<lb/>
　　恭書紹熈甲寅賜講筵詔後跋<lb/>
右紹熈甲寅秋九月講筵詔書賜臣龜年者也先是八<lb/>
月壬辰宣引潛邸講讀官臣龜年臣有開臣由上御幄<lb/>
殿臣等合班奏事内侍宣示宸翰二一書書史十種一<lb/>
<pb n="KR4d0251_WYG_009-7b"/>
書十臣姓名臣等奏請聖意諭云即日開講講筵舊所<lb/>
講書比講堂不能三之一朕驟當機務若聞見不博不<lb/>
足以應酬今添置講官十員令人專一書輪日赴講早<lb/>
講于殿上如故事晚依講堂坐講庶幾從容臣等再拜<lb/>
奏曰陛下此舉誠帝王盛徳事也然今日萬幾殷繁不<lb/>
可與講堂比諭云事有章程豈妨講書人主在宫中若<lb/>
有暇日不過與宦官女子親爾孰若親儒生學士為有<lb/>
益耶甲午降旨以行辛丑又親札諭詞臣朕増置講讀<lb/>
<pb n="KR4d0251_WYG_009-8a"/>
以廣問學政頼講讀之官紬繹經㫖反覆開陳脱有闕<lb/>
遺因而救正庶幾有益不為虚文丙午遂頒此詔訓詞<lb/>
委曲皆聖意也先日乙巳御重華宫大堂開講宰執皆<lb/>
侍晚復坐講之制臣嘗讀范祖禹帝學云厯覧載籍創<lb/>
業守成之主未有若祖宗皆好學者也然以臣觀之亦<lb/>
豈如今日之盛哉若坐講一事自乾興以後下迨治平<lb/>
吕公著諸臣屢請輙抑卒不能復陛下一日闕羣議而<lb/>
用之可不謂難與臣學識浮淺獲侍金華既不足以仰<lb/>
<pb n="KR4d0251_WYG_009-8b"/>
報簡知親見一時之盛如此儻不能使後此者有攷<lb/>
焉臣罪大矣臣旣以此詔鎸之于石又推本詔意所<lb/>
發書于下方庶以為聖朝萬世講讀之法云朝散郎煥<lb/>
章閣待制知江陵軍府事兼管内勸農使充荆州湖北<lb/>
路安撫使馬步軍都總管兼本路營田使專一措置提<lb/>
督修城兼提舉義勇民兵清江縣開國男食邑三百戸<lb/>
賜金紫魚袋臣彭龜年謹書<lb/>
　　恭書潛邸賜所題梁燾奏語後䟦<hi>慶元元年五月</hi>
<pb n="KR4d0251_WYG_009-9a"/>
臣至愚極陋紹熈癸丑五月庚午蒙太上皇帝擢為陛<lb/>
下潛邸講官越六日上講日昳讀元祐六年翰林學士<lb/>
梁燾辨邪正奏甲午陛下賜以所題燾奏四十有八言<lb/>
聖謨簡大宸翰昭囘前此講堂諸臣所未有也同列咸<lb/>
歆羡焉臣仰惟陛下天縱髙明孜孜務學凡所講切必<lb/>
極體要臣初入邸聞燕閒之所有一髹碑大書知人難<lb/>
三字臣嘗問焉喻曰誠有之因援李德裕之言詰臣曰<lb/>
正人既呼小人為邪小人亦謂正人為邪果孰辨之臣<lb/>
<pb n="KR4d0251_WYG_009-9b"/>
對曰今日講學即是辨君子小人之衡尺也孔伋中庸<lb/>
之書有曰為政在人取人以身修身以道修道以仁人<lb/>
主但當精思以明道誠意以正心日反已之所為而自<lb/>
省察焉若性情近君子則小人不能惑若性情近小人<lb/>
則君子不能入矣諭曰誠要法也他日贊讀沈有開講<lb/>
書至三風十愆及邦國有一于身國必亡顧有開曰何<lb/>
謂也有開以古誼對諭曰莫若逺頑童為最急若比頑<lb/>
童色色有之欲不亡得乎夫當潛晦養徳之時已知用<lb/>
<pb n="KR4d0251_WYG_009-10a"/>
力于堯舜所難如此溥博淵泉而時出之其辨君子小<lb/>
人若是决也固宜燾元祐閒再仕再已後入翰苑乃上<lb/>
此疏惓惓邪正之辨累千餘言意猶不足而明睿所加<lb/>
不過數語使燾獲事陛下當如何耶然燾之言立于今<lb/>
日眞莊周所謂百世之下一遇大聖知其觧者是旦暮<lb/>
遇之也燾于是有光矣臣今錄燾奏于後使枯株朽木<lb/>
猶被雲漢潤澤庶幾萬世臣子知不用之言有用之之<lb/>
日也顧不幸歟慶元元年五月朔旦朝散郎煥章閣待<lb/>
<pb n="KR4d0251_WYG_009-10b"/>
制知江寜軍府事兼管内勸農使充荆湖北路安撫使<lb/>
馬步軍都統總管兼本路營田使專一措置提督修城<lb/>
兼提舉義勇民兵清江縣開國男食邑三百戸賜紫金<lb/>
魚袋臣彭龜年謹書<lb/>
　　漢少帝編年後䟦<lb/>
或曰吕氏得罪于漢大矣自司馬氏以下皆繋之帝紀<lb/>
所以著其專制之罪而今獨出少帝之號何耶曰吕氏<lb/>
雖専制然猶托漢以令天下所置將相盡循髙祖垂絶<lb/>
<pb n="KR4d0251_WYG_009-11a"/>
之言不敢改也與唐武氏異矣所以少帝編年者欲以<lb/>
别于武氏耳罪有輕重烏得而同哉<lb/>
　　劉子卿都梁紀後䟦<lb/>
右都梁紀聞東平劉侯守郡日所述也侯至郡之明年<lb/>
某被命迓客于境從侯問北事輙隨事應如其家事無<lb/>
鉅細久近不待忖臆嘗竊嘆曰守邊者不當如是乎既<lb/>
反命見參政余公質史事畢泛及他所聞見至侯則曰<lb/>
邊刺惟都梁最賢然猶未知侯有是書也侯曾祖忠肅<lb/>
<pb n="KR4d0251_WYG_009-11b"/>
公熙寜中使北庭已襲例奏紀行一編又為書備述遼<lb/>
近事以上裕陵大喜侯此書異時要亦送官為宜昔歐<lb/>
陽六一公嘗云訓兵養卒伺釁乘便用閒出竒此將帥<lb/>
之職也至于外料戎狄之心内察國家之勢知彼知己<lb/>
因謀制敵此朝廷之大計所謂廟算而勝者也侯守邊<lb/>
而求以知彼知己可謂不苟矣<lb/>
　論<lb/>
　　漢髙帝論<lb/>
<pb n="KR4d0251_WYG_009-12a"/>
漢髙祖乘時崛興不由積累五年而成帝業自非英資<lb/>
絶人孰能至是知人善任使尤其所長所以滅秦埽項<lb/>
若此甚易然資髙而不學氣充而志卑承周秦更變之<lb/>
餘先王法制雖悉破壊未至如後世影滅迹絶不可攷<lb/>
尋而乃安于小成自甘淺陋司馬遷史記髙祖大事多<lb/>
捨不錄而獨載其置酒洛陽南宫盖傷其志以此為至<lb/>
足而遂已也使後世不復見三代之治非髙祖之罪乎<lb/>
孝文恭儉仁恕出于天性然習聞黄老之說遂認安靜<lb/>
<pb n="KR4d0251_WYG_009-12b"/>
揖譲以為至道無復帝王之志三代以後雖為賢主僅<lb/>
足以致筐篚之盛視渾渾灝灝忠厚氣象盖蔑如也孝<lb/>
景忌刻寡恩孝武剛暴多欲孝宣察慧不𢎞雖其施設<lb/>
閒有可取而大本已失治效亦駮所可惜者孝昭幼冲<lb/>
明睿輔導非人未究其成耳若孝元之柔弱孝成之荒<lb/>
淫孝哀之昏暗皆不足道也然漢業之成雖自髙祖而<lb/>
其敗也亦自髙祖當經營伊始之時而邪沴妖孽已能<lb/>
為祟韓彭之死皆由吕氏大權所在人心易遷其所以<lb/>
<pb n="KR4d0251_WYG_009-13a"/>
動易子之謀出盟臣之䇿彌留之際猶惓惓于分命大<lb/>
臣亦慮此也卒之身未及寒而愛子已戕不出房闥制<lb/>
天下于女子之手自是而後天下之重乃在外戚景帝<lb/>
忌刻如此不能不為太后而私梁王孝武忍殺竇嬰而<lb/>
不敢睥睨田蚡非亦以太后故歟至宣帝親厯霍氏之<lb/>
亂其監不逺然魏相號稱上意而不能不因許伯奏事<lb/>
自是累世耳目所惜不以外戚之重為怪遂使王氏竟<lb/>
擅大權當哀帝時雖畧歛退而丁傳用事同一亂轍天<lb/>
<pb n="KR4d0251_WYG_009-13b"/>
復假王后之年至厯五世而漢業卒為莽所移摭所由<lb/>
来罪將誰歸易曰臣弑其君子弑其父其所由來漸矣<lb/>
由辨之不早辯也其漢之謂與<lb/>
　　兵論<lb/>
古者出師以喪禮處之命下之日士皆涕泣故聖人以<lb/>
師為毒天下之民夫子論行軍亦曰必也臨事而懼盖<lb/>
為此也嘗觀文王遣戍役之詩曰靡室靡家玁狁之故<lb/>
又曰四牡翼翼象弭魚服豈不日戒玁狁孔棘勞還卒<lb/>
<pb n="KR4d0251_WYG_009-14a"/>
之詩曰我出我車于彼郊矣設此旐矣建此旄矣彼旟<lb/>
旐斯胡不斾斾憂心悄悄僕夫况瘁常若有幽憂不樂<lb/>
之意而車馬兵甲亦不過使之整比嚴肅以待敵人何<lb/>
嘗髙上氣力專事戰闘如秦人哉秦固以此强亦以此<lb/>
敗亡古人謂周過其厯秦不及期此亦可以攷矣<lb/>
　記<lb/>
　　隆興府武寜縣修獄記<lb/>
某年某月某日隆興府武寜縣新獄成為屋若干楹東<lb/>
<pb n="KR4d0251_WYG_009-14b"/>
西牢若干中為訊事之所泡湢居後凡獄具皆更創如<lb/>
律令以書屬予記余辭有親喪又朞年由囑于其客歐<lb/>
陽震余諗之曰聞令之舉兹役也至才數月弊去姧戢<lb/>
邑用整飭毎旦作吏鶉衣十數輩相推排庭中一撎退<lb/>
吏舍䑛筆聴文書下盡日無一紙百姓入官府如家事<lb/>
已掉臂出昔不輸賦者以後為耻化幾行矣而乃汲汲<lb/>
于是其于緩急先後何如也不曰聴訟吾猶人也必也<lb/>
使無訟乎况令儒者也客曰是則然矣吾聞古人之治<lb/>
<pb n="KR4d0251_WYG_009-15a"/>
其國本末具舉雖曰聴訟而無訟之化行焉豈謂一事<lb/>
不問懵不辨是非曲直真偽猥以無繋為無訟以盖其<lb/>
不能如今之所謂儒者乎今非謂是足以記也然則何<lb/>
記之為余與令同年知其為人是胸中磊落不可以世<lb/>
軒輊者也視一切功業如太空浮雲成不足榮敗不足<lb/>
辱彼數楹之起復曾何足以侈令而况于獄令大字深<lb/>
刻墨而載之四方使好事者或以當璧墁曰是武寜縣<lb/>
新獄記得無望之戚然者耶客曰令不避此名也自有<lb/>
<pb n="KR4d0251_WYG_009-15b"/>
此邑即有此獄逺不可攷以耳目所接十年不一治治<lb/>
又不過支傾拄危而于觀于臺者日相新也顧屋壽能幾<lb/>
何儻有嵗月可稽使來者視其乆近以騐屋之壯老而<lb/>
有感焉其興廢或過于今亦未可知也余不能詰于是次<lb/>
第客反復語併記之亦欲見令之所為不苟客知之矣<lb/>
孟浩養直令姓名字也今為朝奉郎某年某月某日具<lb/>
位清江彭某記<lb/>
　止堂集卷十<lb/>
</p>
<p>
</p>
  </div>
</body>
</text>
</TEI>
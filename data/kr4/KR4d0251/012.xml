<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>止堂集卷十三</head> <lb/>
    <p>
<pb n="KR4d0251_WYG_012-1a"/>
欽定四庫全書<lb/>
　止堂集卷十三<lb/>
　　　　　　　　　　　　宋　彭龜年　撰<lb/>
　啟<lb/>
　　答柳州呉守啟<lb/>
疏恩易地乃落衡山之南開府承流又作殊方之喜敎<lb/>
不易俗人易以孚恭惟某官抗志高明受材儁偉人物<lb/>
為當世之最議論居諸子之先校中祕書聲問籍籍入<lb/>
<pb n="KR4d0251_WYG_012-1b"/>
御史府歩武駸駸爭子所不于盤之中堪嗟朝市之路<lb/>
隘得此州又在嶺之上卻思父老之情親想應田里之<lb/>
安不待敎條之出竚膺襃詔趣覲明廷某久闊晤言方<lb/>
深瞻想見王言如絲而出喜不後于他人拜使君治繭<lb/>
之勤意甚慚于記史其為報謝未易形言<lb/>
　　通宜春徐知縣啟<lb/>
去父母之邦眞成漫仕宰山水之縣乃有令君豈不畏<lb/>
箠楚之徒勞以嘗侍几杖而甚喜去違滋久方切候鳧<lb/>
<pb n="KR4d0251_WYG_012-2a"/>
之心眷予特深不忘烹鯉之惠以至于問勞之語每見<lb/>
之故舊之書飄然而來恃此不恐恭惟某官行能高妙<lb/>
議論通明尋常瀆豈容吞舟之魚九萬里斯展垂天之<lb/>
翼乃小試惠綏于巖邑以養成經濟之壯懐當路見之<lb/>
無異東湖之孺子一朝掀舉必興太末之名家某才拙<lb/>
無堪志迂寡偶誤玷明經之舉遂為游徼之官需次六<lb/>
年始能問戍相望累驛行遂趨風輒修駢儷之文先寓<lb/>
毫分之敬得事君子固將思濟斯民敢有他心徒使惠<lb/>
<pb n="KR4d0251_WYG_012-2b"/>
歸一尉<lb/>
　　迎臨江葉守啟<lb/>
需次近畿輒臨偏疊顧賢者澤民之志易地皆然而聖<lb/>
主念遠之心一見決矣人隨所用而重公豈遽輕此行<lb/>
雖君子欲無疾其驅然小人嘆其來何暮恭惟某官受<lb/>
材膚敏毓徳温醇大振家聲見石林先生之有後小脱<lb/>
囊頴如海沂别駕之可歌何自為州聊以重國地無大<lb/>
小之異事關根本則同如漢以二千石治庶民實為親<lb/>
<pb n="KR4d0251_WYG_012-3a"/>
切得結輩十數公置天下籍以撫綏豈惟布徳意于斯<lb/>
人抑亦啟遠圖于今日但恐開藩之未久定應乗馹以<lb/>
遄歸某惕然念咎于里中幸甚占籍于麾下已從道上<lb/>
望大守之行春將飲田間誇新尹而作社<lb/>
　　上袁州汪守啟<hi>乙未春</hi>
以禄代耕甘為奔走之吏及𤓰請戌獲從慈惠之師夫<lb/>
豈偶然殆有相爾當葦車之就國適出敝郊擁篲箒以<lb/>
趨風以償數願惟名分之際嚴而有節故啟問之禮禁<lb/>
<pb n="KR4d0251_WYG_012-3b"/>
不得修至于馳慕之深曾無食息之閒慙非孺子深恐<lb/>
後期幸與斯民得依先覺恭惟某官秉義醇壹蓄徳雄<lb/>
剛廉潔自持如出清氷于萬壑功名孰禦當翼疾風于<lb/>
九閎夫何歛天朝之羽儀為王國之蕃翰以望重固宜<lb/>
于寄遠而才難尤在于承流茵憑之來冕旒亦喜憂顧<lb/>
寛于千里之外惠澤暢于九重之前白粲連檣爭出秀<lb/>
江之險黔黎羣誦始識春臺之温于是回昌黎難繼之<lb/>
政聲自此完龍溪未盡之功業豈惟石刻列父子以俱<lb/>
<pb n="KR4d0251_WYG_012-4a"/>
榮當啟金甌見姓名之特起某跡寒與寡才短用疎嗜<lb/>
好不與俗侔幾為衆笑樸魯未諳世故安免人非況復<lb/>
使之宦遊必不逃夫吏議雖欲安甘旨之奉何以無酸<lb/>
寒之憂如履垂堂幸依厦屋民皆感徳固已負于鉏鉤<lb/>
吏亦可勞或少寛于箠楚<lb/>
　　迎袁州李守啟<hi>乙未夏</hi>
誕揚明詔特起舊臣自辭烏府而來皆期大用忽擁虎<lb/>
符而出以惠遠方惟賢哲之一心視内外無異體盡宣<lb/>
<pb n="KR4d0251_WYG_012-4b"/>
王化如在本朝恭惟某官直氣塞天地之間貴名如日<lb/>
月之起志意慷慨眞有前輩之風議通論明盡識當世<lb/>
之務暫撫綏于蠻獠繼饋餉于邊屯皆枉壯圖甚孚公<lb/>
論遂乗一節之召入居三院之榮當驪龍處深淵之中<lb/>
莫攖其怒而鼷鼠伏神丘之下竊弄其機非藉公言孰<lb/>
振士氣忽焉去國何以正邦屬九重以四方為心擇大<lb/>
賢任千里之寄維宜春之古郡甲江右之列城珥筆之<lb/>
風猶未銷于舊俗懐鉛之士終莫抗于他都必復得如<lb/>
<pb n="KR4d0251_WYG_012-5a"/>
韓文公之才庶幾可跨漢良吏之治暫紆紫綬歛大惠<lb/>
而施一州即下白麻佐天子而令四海某得一職百僚<lb/>
之底當歴年積弊之餘惟近民故易以擾民求禦盜而<lb/>
適以滋盜朞月于此中心惻然欲寡過而未能方内省<lb/>
于不疚竊仰二天之庇實殫此心輒繼兩月之歌以為<lb/>
尺牘<lb/>
　　迎袁州守啟<hi>丙申春</hi>
制出右掖恩頒左符方郡守之數更不知為政忽賢者<lb/>
<pb n="KR4d0251_WYG_012-5b"/>
之鼎至皆喜得人百吏聞風一意聽命恭惟某官才周<lb/>
世務識照事機立志不後于古人所學皆傅于先世舉<lb/>
相國中興之業莫比勤勞數本朝名臣之家無此忠義<lb/>
臧孫有後孰不謂宜周公拜前當有繼者何望重尚煩<lb/>
于寄遠以才難政在于承流況宜春之古都為江右之<lb/>
劇地民甚貧而賦必豫出財愈竭而用不可支故今日<lb/>
聞我公之來如向者望長君之至雖夏侯兄弟之政不<lb/>
復能使二難之并然南陽父母之賢皆云可以一舉而<lb/>
<pb n="KR4d0251_WYG_012-6a"/>
得凡此邦之利病當即日而罷行第恐鋒車不容暖席<lb/>
某才窮五技官尾百僚未能免酸寒之憂何以為甘旨<lb/>
之養至于曠職尤切關心如履垂堂之危偶近厦屋之<lb/>
庇民皆感徳固已帶于鉏鉤吏亦可勞或少寛于箠楚<lb/>
　　上袁州張守啟<hi>戊戌夏</hi>
不材漫仕幸依大府之仁藉庇終更敢起故鄉之念顧<lb/>
圖報之心用酬萬一而丐歸之請已及再三自當去就<lb/>
難處之時可不反覆極言其故豈得已不已而冒瀆尊<lb/>
<pb n="KR4d0251_WYG_012-6b"/>
之罪蓋可言不言則負知已之恩宜賤子之具陳幸閣<lb/>
下之垂聽伏念某身勤事左意廣才疎未能嗜世俗之<lb/>
酸鹹自分田野無以奉親庭之甘旨妄意科名偶得一<lb/>
官來遊大國迄今三載所事數公蘄塞譴責而未能雖<lb/>
有建明而莫可自登鈴閣即蒙特達之知凡有瞽言必<lb/>
荷委曲而受不堪器使且辱甄收未知結草之効忠忽<lb/>
已及瓜而受代身雖離于職業心甚切于門牆敢思故<lb/>
國之似人遂若小民之懐土深惟孤植早失過庭之嚴<lb/>
<pb n="KR4d0251_WYG_012-7a"/>
獨侍偏親久重倚門之望比聞安問必詰歸期雖無君<lb/>
子所去之三已犯天下大戒之二況人情不美其反也<lb/>
寧免爭席之疑且餽問鼎來不知者必有為肉之謗豈<lb/>
小嫌而遑恤亦此心之未安自非高明孰可鑒照恭惟<lb/>
某官温恭逮下慈惠愛人充此仁心無一物之不體極<lb/>
其功用運天下而有餘顧在冗散之中最荷眷知之厚<lb/>
凡申懇款必辱聽從輒控此情仰祈終惠何必懐此都<lb/>
也敢言賈誼之言雖然豈舍王哉當學孟子之學<lb/>
<pb n="KR4d0251_WYG_012-7b"/>
　　謝袁州張守啟<hi>戊戌秋</hi>
薄宦多竒偶依大庇薦書再上實出異知無以堪承惟<lb/>
深悚懼伏念某乏冲和之器質無廣大之胸襟狂直之<lb/>
言發必忤物狷介之行大似絶人皆由氣質之偏幾作<lb/>
生平之累豈堪遊宦何以奉甘旨之歡雖落冗僚安敢<lb/>
起酸寒之歎得事約束固已幸矣屢加薦論夫豈偶然<lb/>
載攷前聞實為希遇如柬之用不止于司馬故狄公再<lb/>
薦于唐朝若韓信才眞可以將軍故蕭相數言于漢祖<lb/>
<pb n="KR4d0251_WYG_012-8a"/>
是皆非尋常備數之舉所以待超卓不羣之賢詎可非<lb/>
才使當此選一顧増三倍之價人固已疑兩薦多溢美<lb/>
之言誰能不感雖嘗志古人之學亦嘗聞長者之譚政<lb/>
以識趣之不明莫知所主未免邪正之交勝何以自修<lb/>
色厲内荏則固不敢為外粹中剛則安能盡信辱採過<lb/>
情之聞列為借譽之辭彼人言之謂何願自揣亦愧甚<lb/>
恭惟某官仁無一物之不體明照萬事而無遺理劇撥<lb/>
繁視天下若不足治博詢下問于人言無所不從遂令<lb/>
<pb n="KR4d0251_WYG_012-8b"/>
狂妄之人容在使令之列不獨優其戇直又重借以吹<lb/>
嘘自幸此生有是知已某敢不勤其未學收此放心有<lb/>
辱門牆安用漆身之報誓修徳業以酬青眼之知<lb/>
　　上吉州太守啟<hi>辛丑春</hi>
貳令巖封慙無稱塞庇身大府得所禀承顧不肖冐為<lb/>
此來在今日若有幸會踉蹡拜賜俯傴効官伏念某材<lb/>
技無他氣禀甚下習俗熏染之病已痼學術揩磨之功<lb/>
不深中無所存動輒有過得一官于斧藻文詞之末竊<lb/>
<pb n="KR4d0251_WYG_012-9a"/>
寸祿于箠楚塵埃之間位雖近民道不及物毎見近世<lb/>
寡過之士間毁節于宦遊常恐至愚極陋之人或負慙<lb/>
于長者屏居閒處乃當其分承事大邑則非所宜寧以<lb/>
位偪之為嫌蓋憂責重而難任使之趨事雖云奔走出<lb/>
入而奚辭與其擾民豈若拜起送迎之無過欲處此而<lb/>
盡道敢率爾而曰能儻不得大賢為之依歸何以使後<lb/>
生知所循守兹蓋伏遇某官任古侯伯之寄委有民父<lb/>
母之慈祥與屬吏委曲之言皆仁心惻怛之意謂縣官<lb/>
<pb n="KR4d0251_WYG_012-9b"/>
取財之道固亦有經而邑𨽻斂怨于民反以諉郡方當<lb/>
凶歲賑恤之不給豈容黠胥掊刻以自豐俾之改轍而<lb/>
更圖是以弛囚而示指遂使賤屬得布宣寛大之訓詞<lb/>
致令編氓皆仰望蠲除之號令某敢不敬佩教戒誓償<lb/>
眷知肯餙諛詞徒効世俗事大之禮苟有愚見當自此<lb/>
日悉意以言希寛犯分之誅庶展報徳之念過此以往<lb/>
不知所裁<lb/>
　　上吉州向倅啟<hi>辛丑春</hi>
<pb n="KR4d0251_WYG_012-10a"/>
拜題輿于便道嘗慰夙心竊大厦之餘隂偶隨屬吏念<lb/>
一時教誨之語歴再歲往來于懐趨參無期惆悵自恨<lb/>
忽聞分刺少伸騏驥之才獨後衆人仰致燕雀之賀逮<lb/>
此旬日惕然一心因請戍之有期敬列狀而自訟恭惟<lb/>
某官氣勁直而不撓才酬酢而有餘自文簡累世于今<lb/>
見此英偉數先正大臣之後多躋顯榮未應郡丞猶屈<lb/>
賢者官固無小況二千石之同流道若可行則十萬戸<lb/>
之蒙福斯人久屬意于此君子亦隨時應之治功方來<lb/>
<pb n="KR4d0251_WYG_012-10b"/>
相業兹始某酸寒下士苦窳凡才一官償燈火之勤三<lb/>
載困塵埃之辱偶占數清江之上得問學薌林之門于<lb/>
是竊聞前輩之風規毎恨未盡故家之文物識公幸矣<lb/>
足以為終身之榮非天相之何以託今日之庇<lb/>
　　上憲使啓<lb/>
偶紆黄綬慙無任職之才竊仰繡衣喜有庇身之所趨<lb/>
風雖舊為隸則新毎不敢以訊問寒温之書仰瀆記室<lb/>
自此始有遵承約束之地故達賤名惟負率爾之慙益<lb/>
<pb n="KR4d0251_WYG_012-11a"/>
作赧然之色伏念某孤志不侔于俗百拙無庸于時未<lb/>
能鑿方而規圓是宜進寸而退尺得効官于一邑凡需<lb/>
次者六年深欲奉甘旨之歡恐未脱酸寒之累至所職<lb/>
掌況無紀綱以近民故易以擾民求去盗而適以為盗<lb/>
名為敎閲徒應虛文但事奔馳以供私役當習俗剽悍<lb/>
之未化有山川險阻之可依未免弄兵安能禦侮乃涖<lb/>
以謬庸之吏豈免無<graphic n="KR1986" url="https://raw.githubusercontent.com/kanripo/KR-Gaiji/master/images/KR1986.png" mimeType="image/png"/>曠之憂自顧此行何恃不恐兹<lb/>
者伏遇某官道不絶物志在濟時誕布寛恩不憚驅馳<lb/>
<pb n="KR4d0251_WYG_012-11b"/>
之苦能令歉歲亦無攘奪之風非惟稱部使者嚴重之<lb/>
名蓋不負聖天子臨遣之意豈期疎遠得在使令某敢<lb/>
不恪意奉公修身報上愛人利物誓殫一日之長藏垢<lb/>
匿瑕敢恃二天之庇<lb/>
　　上江倉漕啟<lb/>
伏以歲惡及饑官無委積民貧待哺地阻轉輸偶聞鄰<lb/>
邑之可依敢以有司而不告竊以社倉之制本蓄之村<lb/>
疃近世以來多斂之州郡毎當給散之時倍有將運之<lb/>
<pb n="KR4d0251_WYG_012-12a"/>
費然河内乏食梁王猶盡移粟之心晉國阻飢嬴氏亦<lb/>
有泛舟之役蓋方捄百姓之不暇豈復以異地而為疑<lb/>
重念高安之黎民悉居錦水之窮處自辛卯而後率三<lb/>
歲而一旱故挈境之民幾十室而九空一或値于凶年<lb/>
皆仰給于公上嘗大計其粟至費四萬餘斛之多然遠<lb/>
取之州乃歴三十六陂之險既以遡洄之不易復當急<lb/>
漲之可虞維萬載之為都與二邑而錯壤儲國甚富至<lb/>
于陳陳乗流而來不俟信信自可推盈而捄乏豈宜舍<lb/>
<pb n="KR4d0251_WYG_012-12b"/>
易而就難況令甲有移那之文而仁人柄補助之政可<lb/>
懼煩瀆而不控陳恭惟某官學問不為空言器識足了<lb/>
大事平生有致君之念未究毫分所至以愛民為先此<lb/>
亦梗槩不煩矯節能解倒垂某奉檄拯荒畢力無術幸<lb/>
逢大使無越人視秦之心僭以尺書希孟子發棠之念<lb/>
仰祈矜恤俯慰凋羸庶令屬邑之微官能布使臣之大<lb/>
惠<lb/>
　　上留帥丘漕啟<lb/>
<pb n="KR4d0251_WYG_012-13a"/>
幾月不雨亢陽為災惟江西卑薄之鄉豈堪此頻歲之<lb/>
歉而斯民生死之命乃決于數日之間為國而憂非公<lb/>
孰望竊惟凶年拯捄之術嘗聞古人講貫之詳十二政<lb/>
創見于太平之書數百條備著于常平之法觀其惻怛<lb/>
軫卹之意與夫曲折周防之文得人舉之有此足矣惟<lb/>
是今日之事頗視昔者而非細數十年之中凡遭旱潦<lb/>
者至于七八熟察一路之郡號有蓄積者僅留錙銖河<lb/>
東之民已不可移宣曲之粟殆亦告竭何異廢痼之初<lb/>
<pb n="KR4d0251_WYG_012-13b"/>
起又嬰寒暑之交侵氣既不完藥終難用然而仁人愛<lb/>
物常圖之未已甚之先天下事機豈至于不可為而止<lb/>
間多補助之計亦有豫備之謀使既雨則民物蒙休而<lb/>
或旱則内外有恃咸歸盛徳以惠遺黎恭惟某官負宇<lb/>
宙魁竒之名禀乾坤溫潤之氣將天子之指欲推之鰥<lb/>
寡孤獨之微為若人而謀不啻如父母兄弟之切遇有<lb/>
歲凶之事尚來下問之勤某眇焉無庸幸甚受察偶得<lb/>
斂尺版趨拜于下蔑所建明輒敢援一方利病之言少<lb/>
<pb n="KR4d0251_WYG_012-14a"/>
佐施設<lb/>
　　迎李泉使啟<lb/>
擢從輔郡出擁軺封自九府圜法之傳至今大敝故一<lb/>
札細書之出藉公非輕觀其遲遠業而為此除可以見<lb/>
上意之有所在輒敢臆度其説而以敷陳于前嘗攷三<lb/>
幣之置官蓋從中古至總數路而置使則由本朝然昔<lb/>
者兼之他司而嘗收竒羡之功于近歲分為兩臺而猶<lb/>
負采鑄之課得非天地之藏有限取之已多不曰國家<lb/>
<pb n="KR4d0251_WYG_012-14b"/>
之用無窮責之益亟故漬鐵以取溶抑已巧矣雖更錢<lb/>
以助國猶未裕如非有變博之才孰識變通之道恭惟<lb/>
某官文出胸中之渾厚學非紙上之拘攣視天下事無<lb/>
煩簡劇易之不周置諸公間以獻納論思而甚允嘗締<lb/>
班于九寺旋分節于三官人皆惜設施之未充士已知<lb/>
經畫之已立然而勢不窮則不變利有盈則有虚錢不<lb/>
憂乎鑄之少而憂夫泄之多銅不貴乎采之衆而貴夫<lb/>
用之狹此固高明之深察諒非世俗之所知某荒僻謏<lb/>
<pb n="KR4d0251_WYG_012-15a"/>
聞迂疎凡質學徒泥古而背時趣行欲徇世而與心違<lb/>
自宜揣分以安貧乃復為養而貳令屬以此邑嘗置冶<lb/>
官伏自省員以來使之督課初乏兼人之智可備曠僚<lb/>
偶究觀其始終乃竊聞其利病幸承要束輒敢肆言不<lb/>
得即賀而以書已為非禮又復出意而論事眞可為狂<lb/>
　　賀江西趙鹽臺啟<lb/>
誕布絲綸趣頒英簜諸道置使號天子之外臺一時掄<lb/>
才必海内之人傑久傾羣聽欣得我公恭惟某官議論<lb/>
<pb n="KR4d0251_WYG_012-15b"/>
該明行能高妙進官早達赫赫乎名之隨風遇事無難<lb/>
恢恢乎刃有餘地當曵履星辰之表乃持麾江湖之間<lb/>
竊惟本朝以來最重監司之寄然轉運刑獄各列一職<lb/>
惟常平茶鹽兼總二權自熙寧始創此司在江右尤為<lb/>
劇任蓋今之大農方且藉山海之利而前日羣冦因此<lb/>
貽廟堂之憂或者疑漏網之不修而未知有覆轍之可<lb/>
戒雖金穰之歲可免他虞然火耕之民本無常産豈不<lb/>
資補助之徳使之忘俯仰之憂惟于優游閒暇之中始<lb/>
<pb n="KR4d0251_WYG_012-16a"/>
息姧宄寇攘之念此朝廷所恃為一方之託而父老亦<lb/>
深喜大賢之來以次用之故位王人諸侯之上又有大<lb/>
者將舉明王三代之隆某眇焉宦遊四方之初幸甚屬<lb/>
吏一人之數竊聞弭節之已乆屬以詰封而未還不得<lb/>
即賀而以書已為不足儻責後時而廢禮何以自文<lb/>
　<lb/>
　<lb/>
　<lb/>
<pb n="KR4d0251_WYG_012-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　止堂集卷十三<lb/>
</p>
<p>
</p>
  </div>
</body>
</text>
</TEI>
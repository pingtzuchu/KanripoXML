<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>止堂集卷二</head> <lb/>
    <p>
<pb n="KR4d0251_WYG_002-1a"/>
欽定四庫全書<lb/>
　止堂集卷二<lb/>
　　　　　　　　　　　　宋　彭龜年　撰<lb/>
　奏疏<lb/>
　　論聴言宜辨是非邪正而以講學明理為本疏<hi>紹熙</hi>
　　<hi>三年八月輪對時為御史臺主簿</hi>
臣聞天地以虚為德聖人所以能贊天地之化育而與<lb/>
之參焉者亦惟虚而已矣恭惟陛下受天明命臨照萬<lb/>
<pb n="KR4d0251_WYG_002-1b"/>
國自御極以來天下之事一切以虚心應之執政大臣<lb/>
日有闓陳無一事之不下侍從論思給舎繳駮臺諫劾<lb/>
奏無一言之不聴内而百執事外而監司郡守一遇奏<lb/>
對無不自以為稱愜上意雖舜之舎己從人禹之聞善<lb/>
言則拜何以過此然臣區區之愚猶願有陳於陛下者<lb/>
蓋以天下之理有所謂可亦有所謂不可夫虚者豈一<lb/>
於可之謂哉無可不可者虚也有可不可者理也試觀<lb/>
之天地之化何嘗有所偏倚其無所偏倚者天地之虚<lb/>
<pb n="KR4d0251_WYG_002-2a"/>
也然陰陽寒燠之氣動植飛潛之性長短小大之形亦<lb/>
何嘗有所變易哉所不可變易者天地之實理也夫是<lb/>
非邪正此實理之在人而不可變易者若是謂是非謂<lb/>
非邪謂邪正謂正物各付物而吾無一毫私意介乎其<lb/>
間豈不如天地之虚哉儻是非邪正未嘗辨析而徒曰<lb/>
吾虚心應之吾之應之者若其人正其言是則是虚也<lb/>
達而為堯舜不難也若其人邪其言非則是虚也反而<lb/>
為禍亂亦不難也孔子曰君子之于天下也無適也無<lb/>
<pb n="KR4d0251_WYG_002-2b"/>
莫也義之與比夫無適無莫豈不甚善然非義之與比<lb/>
則有所不可故無適無莫而義則為從善如轉圜無適<lb/>
無莫而不義則為用賢如轉石矣是可不察哉臣觀陛<lb/>
下數月之間用人納諫聖心愈虚盛德彰明天下歡喜<lb/>
太平之期指日可冀而臣之私憂過計益不自已者誠<lb/>
願陛下於是非邪正之間深加聖心焉臣非敢議陛下<lb/>
今日虚心以為非是誠以是非邪正未易判别異時不<lb/>
幸有不肖者竊陛下虚心之機而用之或誤陛下陛下<lb/>
<pb n="KR4d0251_WYG_002-3a"/>
儻懲今日為監戒則將猜忌闗防表裏不應其患又有<lb/>
不可勝言者此臣所以有狂僭之言也抑臣之言猶有<lb/>
未盡者臣聞之能明理然後能使心之虚能講學然後<lb/>
能使理之明夫天下之事紛紜淆雜日至乎前利害之<lb/>
相形賢否之相䝉千變萬化不可窮詰而陛下以一人<lb/>
之聰明酬之可不謂難哉陛下隨事而應雖無不聴之<lb/>
言事過而思豈無既往之悔萬一有之陛下亦嘗察夫<lb/>
悔之所以然乎是必於理有所未明所以於事不能無<lb/>
<pb n="KR4d0251_WYG_002-3b"/>
誤臣是以知講學之不可緩也恭惟陛下自得聖學之<lb/>
高明多閲天下之義理是非邪正固已瞭然然而理本<lb/>
無窮學斯不足若絲毫有所不察則禍亂或從而生臣<lb/>
愚欲望陛下精攷聖賢之言多親儒學之士公好惡以<lb/>
合天道辨義利以察人情常使聖心昭明了無蔽惑如<lb/>
冰鑑之清而妍醜自見如尺度之公而長短自形此聖<lb/>
人之所謂虚而與天地相參者也惟陛下留神取進止<lb/>
　　乞復祖宗舊制重經筵親儒士置夜直之員疏<hi>紹熙</hi>
<pb n="KR4d0251_WYG_002-4a"/>
　　<hi>三年八月輪對第二疏</hi>
臣聞講讀之宫責任最重故程頤謂天下重任惟宰相<lb/>
與經筵天下治亂繫宰相君德成就在經筵以臣觀之<lb/>
君德不修雖治難保要知經筵之重尤在宰相之先是<lb/>
以祖宗増重此官具有成憲未得之則求之惟恐其不<lb/>
廣既得之則親之惟恐其或疎揆之近時頗非其舊臣<lb/>
敢為陛下條列陳之臣觀祖宗精擇經筵不限資任或<lb/>
以布衣而就職或解政柄而復為蓋以勸講之臣當用<lb/>
<pb n="KR4d0251_WYG_002-4b"/>
明經之士經湏素業人各有長儻平時未嘗留意於斯<lb/>
則雖賢何以克堪其任今不問所學類以序遷此非其<lb/>
舊者一也臣觀祖宗引對臣寮莫如經筵親密在太祖<lb/>
朝非時召王昭素講説經書在太宗朝命吕文仲為侍<lb/>
讀多以日晚召見及真宗嗣位首置侍讀侍講學士命<lb/>
邢昺楊徽之夏侯嶠為之常令昺宿秘閣訪問或至中<lb/>
夕自此遂為故事夜直率置常員不特與之究義理之<lb/>
微亦欲藉之杜逸豫之隙蓋聞古今之治亂則警懼易<lb/>
<pb n="KR4d0251_WYG_002-5a"/>
動聞閭閻之艱苦則憂念自生退即宴閒必無過失聖<lb/>
謨深逺人未易知竊見近日宣召經筵多用晝接臣不<lb/>
知遊息深宫之際何以為保養夜氣之方此非其舊者<lb/>
二也臣仰惟陛下留心學問不愧古先嘗於郊禋之時<lb/>
豫展講讀之日厥修時敏何待人言而臣之區區猶及<lb/>
此者臣嘗見范祖禹所編帝學上下數千年未有若祖<lb/>
宗好學之篤者陛下欲法祖宗捨此宜無大者也臣愚<lb/>
欲望陛下揀拔名儒寘之講席但問經學之深淺不校<lb/>
<pb n="KR4d0251_WYG_002-5b"/>
官資之崇卑官大則加之學士之名官小則任以説書<lb/>
之職日與之講論義理夜與之商略古今自此聖性日<lb/>
益高明聖德日益光大既有義理之可樂自然物欲之<lb/>
難移保國寧家莫先於是惟陛下留神取進止<lb/>
　附日記上覽疏諭曰祖宗最是於經筵留意遂奏曰<lb/>
　陛下必嘗攷究本末太祖一時親近儒生雖是講文<lb/>
　治以抑武功要知最為好學自是太宗真宗仁宗講<lb/>
　學尤切所以於經筵留意如此上曰神宗亦好學遂<lb/>
<pb n="KR4d0251_WYG_002-6a"/>
　奏云人君以一身當天下萬幾之繁是非邪正如何<lb/>
　辨别湏是講學以明理方得臣此一劄政與前劄血<lb/>
　脉貫通上曰近日邪正卻分明遂奏云臣竊觀今年<lb/>
　比之去年稍清明但邪正之間更湏聖明常常密察<lb/>
　此雖堯舜亦以為難不可不謹上曰畢竟今日正人<lb/>
　多又奏云亦安能使舉朝皆正人但不正之人莫使<lb/>
　在𦂳切路頭方好又諭云夜直有説因奏云儒臣夜<lb/>
　直最為有益古人謂陽明升則德性用陰濁勝則物<lb/>
<pb n="KR4d0251_WYG_002-6b"/>
　欲行夜直得一二儒臣以義理相磨切此意味甚長<lb/>
　不比其他上曰親儒生有益果然<lb/>
　　論愛身寡欲務學三事疏<hi>紹熙三年</hi>
臣聞古者史為書瞽為詩工誦箴諫大夫規誨士傳言<lb/>
庶人謗凡天下之言無不達於上近世惟宰相日得獻<lb/>
替於天子侍從臺諫之言其進已有限矣卿監而上雖<lb/>
有轉對然歲或不得再見也至於百官輪對大率近三<lb/>
歲始一周爾言之得達於上如此其難而當言者又不<lb/>
<pb n="KR4d0251_WYG_002-7a"/>
切當焉得稱為人臣出入周行乎臣則不敢臣之欲有<lb/>
言於陛下者有三曰愛身曰寡欲曰務學然治國莫急<lb/>
於愛身愛身莫切於寡欲寡欲莫先於務學其實則一<lb/>
而已耳何謂治國莫急於愛身古者人君三公之官師<lb/>
道之教訓傅傅之德義保保其身體後世宰相實兼三<lb/>
公之貴而不任三公之責道之教訓傅之德義僅委之<lb/>
經筵至於保身體之事雖世之賢者未嘗留意也人君<lb/>
退朝之後不過女子小人以姑息之愛奉其君爾夫姑<lb/>
<pb n="KR4d0251_WYG_002-7b"/>
息之愛身體之賊也而可不慮乎恭惟國家大業未復<lb/>
大讎未雪壽皇聖帝臥薪嘗膽未酬此志舉神器而付<lb/>
之陛下政欲親見聖子身致太平陛下不辦十分憂勞<lb/>
豈易克集此事自天下言之陛下誠不可不愛身也壽<lb/>
皇聖帝退處重華怡神養氣有陛下任其付託之重雖<lb/>
無復一毫天下之憂然父母愛子至老猶切人之情也<lb/>
陛下朝夕起居之宜飲食疎數之節夀皇能頃刻置念<lb/>
已乎自陛下言之尤不可不愛身也故曰治國莫急於<lb/>
<pb n="KR4d0251_WYG_002-8a"/>
愛身何謂愛身莫切於寡欲外作禽荒内作色荒酣酒<lb/>
嗜音峻宇彫墻有一於此未或不亡自古人君治亂之<lb/>
道非一然大要不出是數者而已陛下自登大位六飛<lb/>
時動後宫嬪御寵遇絶少宫禁興造外亦罕聞不可謂<lb/>
欲不寡矣但道塗之言或謂宫掖之間宴飲爽節夫酒<lb/>
之傷性敗德固不待言臣竊讀本草酒性大熱是以凝<lb/>
寒則不冰沃火則益炎醖酒之地雪霜不積推此數者<lb/>
天下之熱未有加於酒者也竊聞聖體嘗苦瘍疾此非<lb/>
<pb n="KR4d0251_WYG_002-8b"/>
其致之之由耶抑又有大可慮者酒之為害不特不嗜<lb/>
飲者病之嗜飲者亦病之何也自其既醒必悔所以知<lb/>
其飲之過度非其本性然也蓋酒與女子小人相似近<lb/>
之則不可逺非不欲逺也既近之則逺將不能也臣嘗<lb/>
觀不嗜飲之人毎飲則昏嗜飲之人不飲則昏飲而昏<lb/>
者氣為主也故有酒則氣亂不飲而昏者酒為主也故<lb/>
無酒則氣奪是一日不飲則榮衛胍絡若不可支蓋酒<lb/>
已勝氣氣不能自主其身故致於此因循陷溺不至沈<lb/>
<pb n="KR4d0251_WYG_002-9a"/>
湎不已聖之與凡雖曰不同而人之氣體未嘗有異陛<lb/>
下宫中無事小小宴飲固不至此然臣區區愚忠政恐<lb/>
其不已而或至於是則非陛下愛身之道也故曰愛身<lb/>
莫切於寡欲何謂寡欲莫先於務學臣聞善惡之理相<lb/>
為消長此盛彼衰不能兩大所以禹惡旨酒而好善言<lb/>
善言既親旨酒斯逺臣觀祖宗親近儒學之深意乃是<lb/>
消弭人欲之微權毎以夜分之時率召經筵之士不獨<lb/>
欲究義理之粹蓋亦大為逸豫之防蓋聞古今之禍亂<lb/>
<pb n="KR4d0251_WYG_002-9b"/>
則警懼自生聞閭閻之艱苦則憂慮必切退即閒宴必<lb/>
無過滛竊聞近日宣召經筵多在晝漏臣不知遊息深<lb/>
宫之際何以為存養夜氣之方欲護清明孰如義理臣<lb/>
故曰寡欲莫先於務學恭惟陛下聖性虚靜義理昭明<lb/>
視臣所言何啻白黑臣愚欲望陛下精擇名儒置之講<lb/>
席日與之講論經理夜與之商確古今自此聖學日以<lb/>
高明聖德日以光大既有義理之可樂自然物欲之難<lb/>
移復於宴飲之間漸為裁抑之限視尋常御酒之數十<lb/>
<pb n="KR4d0251_WYG_002-10a"/>
分中減一二漸減至三四如此數月必大有益不特身<lb/>
之能愛而德亦無不懋矣保國寧家孰大於是<lb/>
　　論續降指揮之弊疏<hi>紹熙三年</hi>
臣聞古之善治天下者詳於用人而略於用法蓋法不<lb/>
過制其大綱而君臣之間相與講切者惟擇人以付之<lb/>
而已故所用無非才而法亦恃以無弊後世徒欲以法<lb/>
籠絡天下左牽右制一瘡百補不勝其繁而用人之際<lb/>
鹵莽滅裂一切不問故人適足為法之蠧而紛紛改更<lb/>
<pb n="KR4d0251_WYG_002-10b"/>
皆非法之真敝實人敝之爾恭惟陛下聰明憲天不自<lb/>
克聖寛洪盡下言無不聞近日天下利害雖瑣細猥繁<lb/>
亦得以上達天聰然究其所言類多責詳於法而不求<lb/>
治於人故朝下一敕夕更一今所謂續降者殆不勝紀<lb/>
錄曾不知言非其人法亦徒設奸吏舞弄出此入彼適<lb/>
足以亂吾法耳故臣謂善治天下者任法不如任人變<lb/>
法不如變俗使天下士大夫皆持公爾忘私國爾忘家<lb/>
之心以莅官效職則國家之法何者非善苟有所不及<lb/>
<pb n="KR4d0251_WYG_002-11a"/>
亦必有以治之矣臣之區區願陛下與二三大臣先講<lb/>
所以官人之方無使資格得以容不才薦舉得以行私<lb/>
意移審度人情之心以審度人物變推行己私之智以<lb/>
推行公道則所用之人必無不才所居之官必稱其職<lb/>
雖以今日之法為天下蓋有餘矣不然臣未見徒法可<lb/>
以立者惟陛下留神取進止<lb/>
　　論車駕過宫愆期視朝爽節章奏壅滯疏<hi>紹熙四年三月</hi>
臣備數校文自入鎖闈不通外内財三十五日耳既出<lb/>
<pb n="KR4d0251_WYG_002-11b"/>
試院凡達於耳目之事乃有甚可駭者自一人之身至<lb/>
於天下之事或廢而不舉自内庭至於外朝若漫無綱<lb/>
紀之足恃自大臣至於百執事皆有栗栗不自安之意<lb/>
軍達於行伍民達於閭閻其言至有不忍聞者雖不足<lb/>
盡信亦有不容不疑者也詰其所以然則不過陛下近<lb/>
不過宫及御朝爽節章奏不下此其可指者耳夫過宫<lb/>
事親之小節也今兩宫之情如春風和氣安有微隙晨<lb/>
昬定省少或不講在父子真情之間何嘗較計此瑣瑣<lb/>
<pb n="KR4d0251_WYG_002-12a"/>
哉但有不可得而已者陛下事親自視孰與周文王文<lb/>
王朝王季且日三焉而陛下厯月不過宫可乎是不可<lb/>
委之以為偶然而已視此以為偶然則其他以偶然而<lb/>
罷者亦必猶是也陛下試觀大廷朝會羣臣小不謹於<lb/>
禮此豈真有不畏其上之心而朝廷之儀不得輕貸者<lb/>
誠以上下之分恐因是遂陵遲故爾吾以是責人則人<lb/>
豈不以是望我而可謂吾天性之愛不翦翦於是可乎<lb/>
夫一不過宫真以為有損於孝固不可然今世之所謂<lb/>
<pb n="KR4d0251_WYG_002-12b"/>
孝者曾不過如此等事於此一有不謹無怪乎議者之<lb/>
云云也何也吾之所謂實然者誠未有以大信於人則<lb/>
捨禮文之間抑何所見其果孝與否孝經曰敬一人而<lb/>
千萬人悦夫敬之而能使人悦如此則反是豈不足以<lb/>
招其怨且尤乎竊聞近日臣寮抗章論奏如出一口彼<lb/>
誠不忍陛下父子初無纎芥而遽遭此藉藉口語故不<lb/>
憚斧鑕傾心告上非是羣臣看得此事太重自是陛下<lb/>
待得此事太輕此在陛下非有所難抑何憚而不為而<lb/>
<pb n="KR4d0251_WYG_002-13a"/>
忍以一已動天下之疑犯天下之議乎至於御朝之節<lb/>
自有法度内之起居則節於内侍外之起居則節於閤<lb/>
門陛下近日斥責内侍微過必舉所以此軰寧無異心<lb/>
陛下啓處之間儻或爽節不特避禍者畏陛下而不敢<lb/>
言懷奸者未必不幸陛下而不言也嘗讀庭燎之詩至<lb/>
夜如何其夜未央庭燎之光君子至止鸞聲鏘鏘然後<lb/>
知古之人君固望其臣之來朝而數期以待之也至於<lb/>
罷朝則使人問大夫大夫退然後適小寢則古者人君<lb/>
<pb n="KR4d0251_WYG_002-13b"/>
動止皆以臣下為節今千官百辟垂紳搢笏儼然在庭<lb/>
側耳警蹕移晷不聞所謂敬大臣體羣臣者果如是乎<lb/>
縱曰彼皆士大夫必不敢怨其上若持㦸而衛殿階操<lb/>
挺而扈屬車者皆赳赳無識之徒爾吾之所以服役之<lb/>
者不特以利蓋有義存焉彼但見陛下事親在於過宫<lb/>
治政在於視朝陛下一不過宫便以為陛下不能事其<lb/>
親一不視朝便以為陛下不能治其政紛紛之議此不<lb/>
足怪彼心一動邂逅之間真有可慮者陛下不可以此<lb/>
<pb n="KR4d0251_WYG_002-14a"/>
輩戀斗升之禄而以無能為輕之也若夫章奏所以達<lb/>
下情苟非大臣誰能日日進對其他臣寮所賴以獻替<lb/>
者惟章奏耳漢制凡臣下奏事雖不行亦必報聞罷謂<lb/>
之報聞罷者蓋欲其人知其言之已達也主父偃上書<lb/>
武帝朝奏暮召入其速如此近日臣下奏議多留中不<lb/>
出若使事事得徹睿覽其間有所去取固未為害萬一<lb/>
奏入去處或有留滯陛下既不得知臣下又直以為其<lb/>
言不行無從詰問因循積習漸致䝉蔽緩急之際豈不<lb/>
<pb n="KR4d0251_WYG_002-14b"/>
殆哉此事陛下尤不可不闗聖慮也臣愚欲望陛下不<lb/>
間寒暑無爽過宫之期益嚴起居無失御朝之節凡有<lb/>
章奏悉下大臣平章事屬機密者自當闗防或有施行<lb/>
者令其覆奏如此而人心不安人言不息臣當受妄言<lb/>
之誅臣聞近日臣寮見陛下如此等事頗動人心往往<lb/>
多有諫疏此皆是愛君憂國之深惟恐陛下微有玷失<lb/>
故捐身建策不自顧惜自非忠實豈能如此陛下雖容<lb/>
受聴納未嘗少忤然切身之事人所難言在朋友尚欲<lb/>
<pb n="KR4d0251_WYG_002-15a"/>
善道而況於君父臣慮他日小人或有指摘此等臣寮<lb/>
以為暴揚陛下之過則凡今日論諫皆足為罪萬一出<lb/>
此則人心愈動將不止如今日而已此事尤繫國家利<lb/>
害安危臣故於是復瀝血以告惟陛下財擇焉<lb/>
　　論羣臣進言當酌是非早賜處分疏<hi>紹熙四年六月以宰執給</hi>
　　<hi>舎臺諫論列晏特立陳源除命未囘特上此疏時為秘書郎</hi>
臣以菲材備數三館月糜廩粟無所補報嘗伏自念三<lb/>
館之士在祖宗時許以議政比偕同列僣上封章待罪<lb/>
<pb n="KR4d0251_WYG_002-15b"/>
浹旬未聞報罷竊知聖德優容必無呵譴然而所論之<lb/>
事亦無施行呵譴不加不敢自喜從違未卜實切私憂<lb/>
臣仰惟陛下自即位以來隆寛待下虚已受人聴納之<lb/>
勤前古無有只因近日二三差除大臣執奏給舎繳駮<lb/>
臺諫論劾未合聖心反覆月餘尚無予決羣臣既不肯<lb/>
背理而徇陛下陛下復不肯屈勢而聴羣臣君臣之間<lb/>
齟齬既久情意不通易成暌阻一日二日萬幾沓來設<lb/>
於其間又有同異展轉激烈或貽威怒則豈特羣臣之<lb/>
<pb n="KR4d0251_WYG_002-16a"/>
罪不勝誅夷而已哉陛下父母也羣臣臣子也子事父<lb/>
母只欲其喜豈欲其怒父母怒則一家不寧陛下怒則<lb/>
天下不寧此臣所甚懼也陛下聖度如天萬萬無此臣<lb/>
但見羣臣屢批逆鱗恐其至是是以願為陛下先事言<lb/>
之然臣亦非敢以臆説欺陛下也臣嘗讀周公旦無逸<lb/>
之書至篇之終曰自商王中宗及髙宗及祖甲及我周<lb/>
文王兹四人廸哲厥或告之曰小人怨汝詈汝則皇自<lb/>
敬德厥愆曰朕之愆允若時不啻不敢含怒此厥不聴<lb/>
<pb n="KR4d0251_WYG_002-16b"/>
人乃或譸張為幻曰小人怨汝詈汝則信之則若時不<lb/>
永念厥辟不寛綽厥心亂罰無罪殺無辜怨有同是叢<lb/>
於厥身旦之此言真萬世帝王龜鑑也夫所謂小人怨<lb/>
汝詈汝者乃後世指斥乘輿之類其犯上瀆尊與抗疏<lb/>
陳譏者蓋不可同年而語矣而四君聞之反取之以為<lb/>
德任之以為愆然則怒安從而生哉儻不如四君之能<lb/>
聴則譸張為幻之人必指其言曰此怨吾君之詞也此<lb/>
詈吾君之詞也人君不察從而信之則失為君之道無<lb/>
<pb n="KR4d0251_WYG_002-17a"/>
寛裕之德其弊至於亂罰無罪殺無辜者蓋有之矣陛<lb/>
下慈仁覆物謙虚無我固當上擬四君然臣猶不免以<lb/>
譸張為幻之人為懼者誠不為無見也劉向曰執狐疑<lb/>
之心者來讒賊之口持不斷之志者開羣枉之門羣臣<lb/>
之言陛下既疑而不聴則譸張為幻者可以投間而起<lb/>
矣臣逆料其説不過有三必曰陛下之命羣臣執之不<lb/>
行是天下之事盡由羣臣不由陛下為此説者是以唐<lb/>
明皇待陛下非忠臣也昔明皇欲加牛仙客尚書張九<lb/>
<pb n="KR4d0251_WYG_002-17b"/>
齡以為不可又欲加實封九齡又以為不可李林甫揣<lb/>
上意曰仙客宰相才也何有於尚書明皇信之復以仙<lb/>
客實封為言九齡固執如初明皇曰事皆由卿耶自是<lb/>
林甫進九齡罷而唐之治亂分矣此豈陛下所欲聞乎<lb/>
又必曰羣臣為此不過欲歸過於上邀名於已耳為此<lb/>
説者是以唐德宗待陛下亦非忠臣也德宗欲為唐安<lb/>
公主造塔姜公輔表諫德宗曰唐安造塔其費甚微非<lb/>
宰相所宜論止欲指朕過失自求名耳夫不善之事行<lb/>
<pb n="KR4d0251_WYG_002-18a"/>
之則為過改之則為名人君能改則名在人君人君不<lb/>
能改則名在諫者德宗終守改過之吝竟失從諫之名<lb/>
褊心忌克此豈陛下所欲聞乎又必曰號令已行不可<lb/>
復反是又以反汗之小嫌傷從諫之盛德亦非忠於陛<lb/>
下之言也臣請復以慶厯元祐之事辨之慶厯三年仁<lb/>
宗既除夏竦樞密使後用御史中丞王拱辰諫官歐陽<lb/>
修等十一疏追竦樞密使敕元祐元年哲宗除安燾知<lb/>
樞密院給事中王巖叟封駮竟因燾辭免之章令依舊<lb/>
<pb n="KR4d0251_WYG_002-18b"/>
職此皆大臣也尚不憚於改除又何取號令之不可反<lb/>
乎且羣臣獲仕清時固欲陛下躋祖宗之盛際邁帝王<lb/>
之極功身荷美名主都顯號偶有違拂誠非得已陛下<lb/>
諒其忠則跼蹐恐悚猶不自安陛下不諒其忠則流移轉<lb/>
徙何所不至寧肯不顧妻子故犯君父之怒乎陛下<lb/>
今日雖未有怒羣臣之意臣恐譸張之説萬一不解則<lb/>
必有觸此機而動者矣葢人君胷中當如清水明鏡一<lb/>
毫不留乃得其正四君之所以不敢含怒蓋謂是也臣<lb/>
<pb n="KR4d0251_WYG_002-19a"/>
愚欲望陛下恢廓聖懷和平宸慮以天下之理察羣臣<lb/>
之言酌其是非早賜處分或罷召命或與外除毋使譸<lb/>
張之説能感聰明忠藎之臣或罹擯棄實天下幸甚宗<lb/>
社幸甚<lb/>
　　乞議知院胡晉臣卹典罷曝書會讌疏<hi>紹熙四年七月時為</hi>
　　<hi>秘書郎</hi>
臣等聞書曰官師相規工執藝事以諫古者人臣各揚<lb/>
其職以輸忠於上如此晉知悼子未葬平公擊鐘而飲<lb/>
<pb n="KR4d0251_WYG_002-19b"/>
酒宰夫杜蕢揚觶以罰師曠蓋責其當言而不言也臣<lb/>
等菲材充員三館乃仲夏辛卯有旨令舉曝書故事置<lb/>
酒館中恩至渥也臣等豈不以拜賜為榮屬以六月十<lb/>
三日知樞密院事胡晉臣卒於位朝廷方議卹典未下<lb/>
夫敬大臣體羣臣此陛下之本心也羣臣若貪陛下飲<lb/>
賜之榮致虧陛下軫卹之體豈不有媿於蕢哉是以願<lb/>
有言焉臣聞祖宗優待大臣備極其禮至於死生之際<lb/>
尤為隆厚端拱中簽書樞密院事楊守一卒上親臨哭<lb/>
<pb n="KR4d0251_WYG_002-20a"/>
送終之禮率加常數咸平二年樞密使曹彬病上幸其<lb/>
第問之踰月彬卒臨其喪哭之慟未幾樞密使楊礪卒<lb/>
冒雨臨其喪礪舍在委巷中乘輿不能入至歩以進景<lb/>
德三年樞密使王繼英卒上即臨哭賜白金五千兩遣<lb/>
内臣䕶葬併為葬其祖父寶元元年同知樞密院事王<lb/>
博文卒時上宴金明池既歸而奏訃至即趣駕臨奠如<lb/>
此之類不可殫舉且景德中嘗詔鴻臚寺入内内侍省<lb/>
太常禮院羣臣當賻贈者闗移不得過兩日慶厯中太<lb/>
<pb n="KR4d0251_WYG_002-20b"/>
常又議天子臨喪禮不可緩若奏訃在未前當日出在<lb/>
未後次日出其速如此蓋君父也臣子也未有子喪而<lb/>
父不哀君元首也臣股肱也未有股肱傷而元首不痛<lb/>
者情之所鍾政自應爾臣等竊見胡晉臣卒已半月餘<lb/>
而朝廷贈卹之典未下陛下體貌大臣無異祖宗豈於<lb/>
死生乃不遑卹近者士峴之卒即日輟朝未應聖心賢<lb/>
戚遽異人心惶惑未免驚疑得非大臣未敢以聞乎抑<lb/>
太常不舉慶厯之議以告陛下乎或鴻臚内省不能守<lb/>
<pb n="KR4d0251_WYG_002-21a"/>
景德之詔乎不然何以至此夫贈卹之典不下在晉臣<lb/>
無所損所損者國體耳晉臣無所憾所可憾者累陛下<lb/>
盛德耳況大臣在殯而小臣燕樂死者未贈卹而生者<lb/>
蒙飲賜其於傷國體累盛德尤不細也臣聞仁宗因宰<lb/>
臣張知白卒為罷社燕富弼以毋憂去位時晏成裕知<lb/>
禮院亟言於上曰君臣之義哀樂所同請罷春燕以表<lb/>
優卹仁宗從之此陛下家法也捜攷典故以備討論此<lb/>
三館士之職分也臣等輒冒昧縁事以請欲望聖慈詔<lb/>
<pb n="KR4d0251_WYG_002-21b"/>
大臣早議胡晉臣卹典所有曝書㑹讌乞照天聖年間<lb/>
罷社讌故事施行庶幾典禮之行各當其宜上可以無<lb/>
愧於祖宗下可以免譏於天下惟陛下留神垂聴取進<lb/>
止<lb/>
　　乞車駕過重華宫疏<hi>紹熙四年九月</hi>
臣聞大學之九章曰孝者所以事君也弟者所以事長<lb/>
也慈者所以使衆也古之君子不出家而成教於國者<lb/>
如此而已矣堯舜禹湯文武此六君子者未有不謹於<lb/>
<pb n="KR4d0251_WYG_002-22a"/>
此者也㳟惟陛下嗣無彊大厯服四年於兹講求治道<lb/>
非不勤至然而風化未興習俗日頽閨門乏雍穆之風<lb/>
郡國多陵犯之變逺未暇言姑言其近御史臺朝廷綱<lb/>
紀之地而羣不逞敢奪人其中驅擊於市餘杭縣去行<lb/>
都纔百餘里而無賴之人輒登縣治而逐其長秀州私<lb/>
販鹽者巡檢捕之反縛巡檢而殺士伍其無忌憚至此<lb/>
耳目習熟以為故常循循不已禍將益大不可待之為<lb/>
小變而不顧也國家法令明備若使此等可以法治則<lb/>
<pb n="KR4d0251_WYG_002-22b"/>
人固畏之矣法密而人不畏此非法之罪也大學曰君<lb/>
子有諸已而後求諸人無諸已而後非諸人所藏乎身<lb/>
不恕而能喻諸人者未之有也陛下抑嘗自反矣乎書<lb/>
曰萬方有罪在予一人又曰民不靖亦惟在王宫邦君<lb/>
室古之聖人非是彊認以為己責理固如此易曰有父<lb/>
子然後有君臣有君臣然後有上下然則欲使君臣上<lb/>
下各盡其分豈無自而然耶恭聞壽皇聖帝之事高宗<lb/>
也備極子道其始受禪欲日一朝高宗不可於是下倣<lb/>
<pb n="KR4d0251_WYG_002-23a"/>
漢制月六朝焉已而高宗復難之始展為四朝然不朝<lb/>
之日晨昏定省之禮飲食上下之節寒暑温清之宜無<lb/>
不聞之雖有南北宫之不同而父子嬉嬉如處一堂自<lb/>
舜文而後事父母盡其道惟壽皇而已耳此皆陛下所<lb/>
親睹想當時宫閫之間委蛇曲折求所以悦夫親者陛<lb/>
下又皆心得之外庭不得知也至今天下稱頌壽皇之<lb/>
德必指事親為第一事以壽皇之事高宗如此則陛下<lb/>
之事壽皇當有以過之而後可若纎毫有所不及則天<lb/>
<pb n="KR4d0251_WYG_002-23b"/>
下之責必至蓋壽皇之於高宗與陛下之於壽皇又不<lb/>
同故也陛下自即位以來供養三宫未嘗有缺止因前<lb/>
歲聖躬不和於是過宫稍稀夫過宫固事親之末節也<lb/>
今日二宫之情如春風和氣何嘗計此然有不可已者<lb/>
陛下事親自視孰與周文王文王朝王季且日三焉而<lb/>
陛下厯月不過宫可乎是不可委之於偶然而已以是<lb/>
為偶然而弗恤則其他以偶然而罷者亦必猶是也夫<lb/>
稍不過宫直以為有損於孝固不可然今世之所謂孝<lb/>
<pb n="KR4d0251_WYG_002-24a"/>
者曾不過如此等事於此有不謹無怪乎人之輒以議<lb/>
已也何也吾之所謂實然者誠未有以大信於人則捨<lb/>
禮文之間抑何以自見乎且父母之愛其子不論貴賤<lb/>
其情則一人至晚年愛子尤切倚門之望豈獨閭巷之<lb/>
人哉況壽皇今日止有陛下一人聖心拳拳不言可知<lb/>
特遇過宫日分陛下或遲疑其行則壽皇不容不降免<lb/>
到宮之旨此亦壽皇恐人得以竊議陛下故為陛下辭<lb/>
責於人此蓋壽皇美意必非不願陛下之來也陛下儻<lb/>
<pb n="KR4d0251_WYG_002-24b"/>
疑壽皇不喜陛下之來鑾輿何不一往以嘗之上可以<lb/>
感動慈親之意下可以解釋國人之疑今日壽皇愛子<lb/>
之心人莫不知而陛下事親之心人猶未信自去年陛<lb/>
下不過宫得之道塗之議藉藉可畏不知曾有舉以告<lb/>
陛下者否似聞宰執侍從臺諫亦嘗泛然有召亂致禍<lb/>
之言已而竟不過宫言遂不驗然亦幸而不驗爾今日<lb/>
不可以其言之無驗而遂忽之也臣所以欲有言於陛<lb/>
下而必首及近日數事政欲陛下知人情已動不得不<lb/>
<pb n="KR4d0251_WYG_002-25a"/>
警爾抑又有大可憂者焉臣聞之道塗皆謂兩宫之情<lb/>
頗不如舊疑間之隙漸覺有形此雖小人見陛下久不<lb/>
過宫有此擬議然臣以事揆之亦有不容不疑者陛下<lb/>
既舉慈福慶壽大典自合奏禀而陛下不行此一事也<lb/>
陳源乃壽皇所迸逐之人而陛下錄用之此二事也壽<lb/>
皇近失長婦若庶人見父母晚年遭此憂戚亦必親唁<lb/>
之而陛下不往此三事也積之不已其疑愈深卻恐因<lb/>
循遂成阻隔此豈細事哉竊聞嘉祐治平之間英宗母<lb/>
<pb n="KR4d0251_WYG_002-25b"/>
子攜貳已開内臣任守忠等間諜之於内大臣則韓琦<lb/>
富弼侍從臺諫則吕誨司馬光王疇等調停之於外當<lb/>
是之時小人惟欲其離君子惟欲其合天錫我家社稷<lb/>
有福二聖英睿既不惑於小人之言而諸臣懇惻又足<lb/>
以動天性之愛所以天下禍亂無從而起蓋自古人君<lb/>
處骨肉之間指為家事多不與外臣謀而與小人謀之<lb/>
所以交鬬日深疑隙日大今日兩宫萬萬無此然臣所<lb/>
深憂者陛下外無韓琦富弼吕誨司馬光之臣而小臣<lb/>
<pb n="KR4d0251_WYG_002-26a"/>
之中已有任守忠者在焉兩宫豈堪有他疑哉方今廷<lb/>
臣無不知此毎至聚首動色而憂之然臣嘗竊聞其議<lb/>
論皆未有忠實為陛下謀者或曰父子之間人所難言<lb/>
人誰無親親所當事奚待人言言之適足激陛下之怒<lb/>
不如聴之天理自還為此説者委陛下為不足與言此<lb/>
最不忠之大者或曰此亦非言語論説所能動獨有壽<lb/>
皇降意以就陛下或可回爾為此説者是又欲僥倖陛<lb/>
下一出以厭人情而不知其誤陛下尤甚倘為此舉在<lb/>
<pb n="KR4d0251_WYG_002-26b"/>
壽皇固慈矣然倒置如此於陛下得為安乎使韓琦富<lb/>
弼吕誨司馬光之徒當今日臣知其獨有事親不可不<lb/>
孝一説告陛下必不委曲回䕶反累聖德如諸臣者臣<lb/>
實慕焉臣竊觀陛下近日所為視中庸九經已犯其五<lb/>
臣之所欲言者蓋不止此此特大學九章中之一條最<lb/>
大者也惟陛下幡然改圖一新聖德使綱常之間了無<lb/>
所愧不特可以息禍亂又且可以致太平初無拘礙牽<lb/>
制在陛下反掌之易耳何憚而不為也哉干冒宸嚴臣<lb/>
<pb n="KR4d0251_WYG_002-27a"/>
下情不勝隕越俟命之至取進止<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0251_WYG_002-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　止堂集卷二<lb/>
</p>
<p>
</p>
  </div>
</body>
</text>
</TEI>
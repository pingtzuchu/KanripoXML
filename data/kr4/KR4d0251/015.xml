<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>止堂集卷十六</head> <lb/>
    <p>
<pb n="KR4d0251_WYG_015-1a"/>
欽定四庫全書<lb/>
　止堂集卷十六<lb/>
　　　　　　　　　　　宋　彭龜年　撰<lb/>
　四言詩<lb/>
　　廣夀<lb/>
人孰為夀夀莫如徳日新又新終古不息學以明之先<lb/>
正我心所欲既寡山崇海深<lb/>
　　許國公生辰<hi>有序</hi>
<pb n="KR4d0251_WYG_015-1b"/>
　　　某幸分教公府兹承鈞座垂弧令旦無以自薦<lb/>
　　　其區區輒以恭儉惟徳之義衍之為詩四章章<lb/>
　　　八句併以其字為韻次序辭雖不足意則有餘<lb/>
　　　矣伏乞采覽<lb/>
入事其親愉色融融出事其君惟命之從威儀抑抑曷<lb/>
不肅雍有而弗恃是之謂恭<lb/>
天下之惡不如一僭天下之善不如一儉物有不足于<lb/>
我何欠人欲無窮儉乃防檢<lb/>
<pb n="KR4d0251_WYG_015-2a"/>
人不自泰以居故移人不自奢由養所為勝之有道惟<lb/>
書與詩願言君子載思載惟<lb/>
恭自内出儉非外飾恭儉而實是之謂徳作徳日休心<lb/>
廣體逸何以曰夀由是而積<lb/>
　　鶯鳴十章寄戚伯瑞<lb/>
有鳴其禽其鳴維何有懐其人我心靡他<lb/>
禽其鳴矣惟其醜矣我之懐矣惟其友矣<lb/>
惟動有幾萬變形之視聽與言難遏者私<lb/>
<pb n="KR4d0251_WYG_015-2b"/>
孰愛于母惟善其善孰友于兄弟我獨終鮮<lb/>
有水涓涓石鑿鑿兮日湔月濯成此圓潔兮<lb/>
有澤其涸有山其落有木而桷則以其斵<lb/>
静觀物理式感我思有風淒兮吹我裳衣<lb/>
春花粲兮兩山之間誰與我適觴咏以還<lb/>
日升于東月生于西惟神之馳曽莫知所之<lb/>
莫克匪已莫玩匪理有懐于是不知子之所止<lb/>
　　胡廣文以直養名堂余舉伊川之說問之往反數<lb/>
<pb n="KR4d0251_WYG_015-3a"/>
　　十言終未判也再以是訊焉<lb/>
以物養物如水沃木推彼有餘益此不足惟直與氣如<lb/>
木有根本既充盛枝葉自繁氣言其形直言其理與生<lb/>
俱生無彼無此云何謂直養此氣耶直果外來氣内出<lb/>
耶孟氏此言我知其自則以告子以義外計謂直養氣<lb/>
其差則同疑其不然願啟我蒙<lb/>
　五言古詩<lb/>
　　九日分韻得去字<hi>甲申</hi>
<pb n="KR4d0251_WYG_015-3b"/>
昔從招提遊岸柳擘新絮那知再到時葉落滿庭署爭<lb/>
如青青松寒暑了不與古榦屈龍蛇依然舊遊處觸物<lb/>
轉多時何以消百慮陶潛早解此撒手賦歸去紛紛世<lb/>
俗流何用苦懽飫試問皎然師茶香得誰助<lb/>
　　别趙運使二首<hi>丁酉冬</hi>
君子豈無欲有欲未足憂百計䕶此短此心尚可求向<lb/>
來畏人言言者不肯休不畏固未可無言我誰尤事當<lb/>
究本源瑣細不足籌有疾不忌醫膏育尚能瘳<lb/>
<pb n="KR4d0251_WYG_015-4a"/>
用民如用馬可御不可馳論人如論醫貴常不貴竒古<lb/>
來才智士日與功名期儻遂李廣侯文帝數乃奇先生<lb/>
盤石宗一節江南歸聖皇夜半席寧以鬼神移遥知清<lb/>
問下萬里寄一辭當使觳觫牛不獨見乃知<lb/>
　　送廬陵李宰飬直之官兼呈劉寺簿四首<hi>戊戌夏</hi>
理財非鑿空簡訟在謹始林繁去冗根巵漏無溢水此<lb/>
理容可觀妙處要深體豈惟宰一邑天下亦如此<lb/>
治邑即治家愛民如愛已不須馳廣莫觀逺自近始君<lb/>
<pb n="KR4d0251_WYG_015-4b"/>
才成風斤鼻惡有餘地吾言尚敢狂快處須反視<lb/>
入仕不為宰無異面牆壁如何今世人指作富貴厄區<lb/>
區為身謀反謂第一䇿皇皇百里民誰為訪休戚<lb/>
澡身有至理面垢吾能索負背膚所受非人孰湔滌詩<lb/>
人有良玉猶藉他山石況復吾所師且喜得親炙<lb/>
　　别劉寺簿子澄赴岳州倅<hi>壬寅夏</hi>
新蟬鳴高柳輕鷗弄晴川浮家作逺遊觸熱豈所便武<lb/>
昌古都㑹形勝兩國肩貔貅雜民居烽火照敵邊朝廷<lb/>
<pb n="KR4d0251_WYG_015-5a"/>
重牧守尤需治中賢君侯文章家班馬不敢先墨莊一<lb/>
種子落實今幾年瞠乎出其後獨得道學傳誠身自孝<lb/>
悌玩理潛天淵悠然靜中春洶洶風濤前四海滿譽望<lb/>
諸公爭挽牽容臺志不舒别駕用未專去就抑何心行<lb/>
可吾亦然余也溝瀆質誤辱青黄妍工夫懇切切習氣<lb/>
猶拘攣居然作别離欲别思緜緜歸鴻幾時來江樹底<lb/>
晚烟<lb/>
　　别張袁州五首<lb/>
<pb n="KR4d0251_WYG_015-5b"/>
愛民有誠心發用非已私齊王累已見乃以小大移冠<lb/>
履自貴賤痛癢一體隨萬事有定理應之當坦夷儻以<lb/>
我好惡定非真是非光風霽月中寧許栽藩籬<lb/>
富貴不可求名節可不修韓公三上書所願畧不酬柳<lb/>
子百世文莫洗一曰羞要須外無累乃免罟擭憂青青<lb/>
最髙松藤蘿所綢繆繁隂豈足羡試㸔風露秋<lb/>
袁人思君侯事事皆甘棠君侯亦念之疾苦如已傷向<lb/>
來趣引輸詔許仍舊章抗疏論不足古人所未嘗此請<lb/>
<pb n="KR4d0251_WYG_015-6a"/>
乆不下公歸奏明光渠儂未知公尸祝無相忘<lb/>
弦急無和聲行疾多窘歩從容應萬變乃有天下度先<lb/>
生經綸才所至祛百蠧一州直易耳治者弗敢措弱翁<lb/>
霽威嚴猶被功名誤孰知過仁一蹴超聖聖處<lb/>
平生學不力莫移資稟偏疎愚寡周防戇直絀巧諞出<lb/>
身仕官府何幸依仁賢樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>本無庸刻畫幾成妍江湖<lb/>
政浩蕩雲漢難攀縁何以慰我思一語當韋弦<lb/>
　　别宜春柯宰<lb/>
<pb n="KR4d0251_WYG_015-6b"/>
秋風掠梧桐歳月去如擲功名趁彊健君子有行役朝<lb/>
家政急賢黼座不滿席巍巍廟堂望留客良獨惜誰為<lb/>
君蘭言亦有子公力居然懐墨綬懽喜動顔色宰邑世<lb/>
情難指作富貴厄公嘗為我言百里豈擯斥雖無槐鼎<lb/>
貴均是代天職人方事趣辨聲譽已赫赫公獨安其常<lb/>
容與不可廹靜觀物議定豈止較尋尺願公充此心夀<lb/>
此一世脈行行見天子清問下文石區區嘗試語要不<lb/>
若親厯公㸔江南貧此豈州縣責<lb/>
<pb n="KR4d0251_WYG_015-7a"/>
　　和向倅韻<lb/>
誤身利名場無異一釜甑置之水火間謬以力取勝人<lb/>
生具天則發見亦有證如水行地中投隙即流迸但恐<lb/>
人欲縱勃若一民横志師儻自彊萬慮當退聽誰能學<lb/>
禪伯絶物以求定吾聞至人言當識動中靜萬變不可<lb/>
齊一念終難正口耳固在我視聽復誰令須從事上學<lb/>
寧有物外性能用使太平不用我何病斯言聞亦多究<lb/>
竟終未瑩從今三爇香願以公為鏡<lb/>
<pb n="KR4d0251_WYG_015-7b"/>
　　再和<lb/>
今日若馭風前日如負甑乘興試一出意到即為勝薌<lb/>
林有高人能識未病證談鋒不可遏勇若春筍迸美名<lb/>
戒多取夫子無太横鍾期不世出誰作山水聽人生具<lb/>
物則天命我當定起居孰非真寂滅豈是靜毫釐不密<lb/>
察天地失其正聖學有終始謨訓嚴于令窮理以致知<lb/>
持敬乃成性倘從口耳學莫救膏肓病大本若不立寧<lb/>
論語未瑩塗澤欲自妍何以逃水鏡<lb/>
<pb n="KR4d0251_WYG_015-8a"/>
　　别孫隠甫<hi>甲辰秋</hi>
君家金石臺我家富夀岡十馹苦不逺半世成相望我<lb/>
為一貧驅觸熱來帝鄉塵垢而未頮鬱結志不彊下馬<lb/>
忽見君喜劇幾欲狂未語心已傾既坐形俱忘醒我醉<lb/>
夢中祓我氷雪旁主人知客深對著夜雨牀猶恐客意<lb/>
短渠渠羅酒漿蟹螯擘新肥荔子含生香晚歸候月影<lb/>
早游趁湖光都城六月中公卿簿書忙而我乃與君專<lb/>
此風露涼笑語雖雜亂理到味自長平生區區願恰此<lb/>
<pb n="KR4d0251_WYG_015-8b"/>
一月償遽然委我去令人熱中腸兒女惜别離丈夫重<lb/>
行藏敢因杯酒行感慨徒悲傷君去起我思綵衣拜重<lb/>
陽願言各努力白髪行中堂<lb/>
　　送劉寺簿知衡州<hi>甲辰冬</hi>
刺史官已尊郴左郡尤古太常墨莊家帝命分竹五扶<lb/>
摇負勁翮巨浸落雙櫓誰能極所至千里㸔舉武紛紛<lb/>
轓兩朱局局印一組世無元道州萬物氣不吐<lb/>
　　藥翁吟<hi>庚戌</hi>
<pb n="KR4d0251_WYG_015-9a"/>
有翁憂思深挾藥救一世大聲疾其呼負篋即都市凝<lb/>
視徹河漢覘色見腸胃巍峩一男子面澤勝粉膩翁前<lb/>
亟與語腠理中邪沴再三猶不聞掉臂若欲避塗人競<lb/>
揶揄母乃太逐利那知此翁心肝腦作布施厭見大官<lb/>
醫十謁九不值髙車索禮貎疑疾致金幣侵尋疾已深<lb/>
鍼逹不可暨郤推主人癡疾欲勝砭劑天寒日以深衰<lb/>
態日以至稍覺念翁來西風政憔悴<lb/>
　　送楊誠齋赴江東漕<hi>庚戌冬</hi>
<pb n="KR4d0251_WYG_015-9b"/>
愛公喜公去愛國喜公住公去不可留一節江東路停<lb/>
杯與公别瑣瑣不足疏金陵古都㑹形勢天所付江淮<lb/>
有前蔽荆楚無後顧矯首對山河亦足發外懼錢唐六<lb/>
十年帖帖泰山措繁華視舊都無復郇瑕慮郇瑕僅憂<lb/>
貧雖貧猶未斁安得小范老前席借一箸重畫汴洛謀<lb/>
起此宴安痼金粟互輸送甲兵更守戍去來倘習慣緩<lb/>
急乃暇豫耳聞不如見公見況超悟願公細平章心期<lb/>
一言寤從此日暮雲不外錦囊句<lb/>
<pb n="KR4d0251_WYG_015-10a"/>
　　夀張京尹<lb/>
紫巖天下志勇決如百川一身扶三綱百醜妬獨妍南<lb/>
軒經世學仰嗣千聖傳怱怱造膝陳衆鳥驚虚弦油幢<lb/>
入楚澤不復夢細旃公乘一節朝遇合君適然物弛乆<lb/>
必張後美開諸先區區人力衰今乃還其天夷夏早知<lb/>
名家國嗟獨賢用大力有餘入細心愈研三年尹王都<lb/>
警柝清夜眠忠言出荷槖妙斡天機旋反視班伯輩但<lb/>
覺口語譞要知源流異孰似周公前江湖秋已多宇宙<lb/>
<pb n="KR4d0251_WYG_015-10b"/>
清無邊氣凝萬類實人亦體其全況是嵩降辰誰頌舂<lb/>
容篇願公如紫巖而復得君專願公如南軒而享箕翼<lb/>
年赤手洗甲兵黑頭出貂蟬郤從祝融峯高處尋偓佺<lb/>
　　酒醒<lb/>
世間顛倒事一切自酒出醒時清明心醉後不可覔醉<lb/>
時顛倒苗或發醒時實酒能醉人形不能醉人心心儻<lb/>
有主宰萬變不可淫大禹惡㫖酒拜善功最深<lb/>
　　題王仲顯梅谷<lb/>
<pb n="KR4d0251_WYG_015-11a"/>
樓前梅十圓負背花千樹種花識花性培養隨好惡花<lb/>
無十日好不憚千日慮那知花已嬌疲憊風能蠱爭如<lb/>
歳寒操盤結不擇土時當氣栗烈天地閉其户蓬蓬起<lb/>
南海呼吸萬竅怒向來桃李輩縮氣不敢吐惟有氷玉<lb/>
姿秀發畧不沮靜觀萬物理參差乃如許不見千金子<lb/>
宴坐危堂廡一朝遇變故倉猝失所措不見陋巷士脫<lb/>
齒甘捽茹翛然天地間了不識憂懼逹人善觀物在我<lb/>
乃不喻須上最高樓方能了真趣<lb/>
<pb n="KR4d0251_WYG_015-11b"/>
　　送李眉州<hi>辛亥三月</hi>
出捧毛義檄不違菽水歡歸侍潘安輿能宣詔條寛古<lb/>
來忠孝事兼此良獨難是心無中邊寧擇陸與盤區區<lb/>
平反念雖喜不勝殘那知容色温足使田里安韋編三<lb/>
絶書十載胸中蟠用處義自精何適非其端如水行地<lb/>
中渾渾不可殫尚恨斗大州不足觀其瀾我昔欲見君<lb/>
恨不生羽翰及兹與君别一飲盟已寒人生聚散情欲<lb/>
語徒辛酸惟此一寸心萬里聊相觀<lb/>
<pb n="KR4d0251_WYG_015-12a"/>
　　送張少卿知漢州用漢字韻<lb/>
家傳張長公<hi>張摯字長公釋之之子也坡詩云膝上王文度家傳張長公</hi>直節可敬<lb/>
嘆居官不取容安有鄙夫患奏劾司馬門乃翁寧可犯<lb/>
驚蹕當罸金法令戒反汗奈何盜環人使遭滅族難惟<lb/>
摯有父風彼美淵明贊由來隂徳深雲仍繼名宦西州<lb/>
清河家簪紱誇里閈我公翰墨英蚤歳擢三館立朝物<lb/>
望歸駸駸厯華貫蓴羹忽思歸周邦喜良翰三節歌皇<lb/>
華風采肅亷按召歸一再遷卿月光有粲廷尉天下平<lb/>
<pb n="KR4d0251_WYG_015-12b"/>
異論乃冰炭守道當守官聞風志立懦分符復西歸顧<lb/>
憂寛宵旴廣漢最繁麗地望蜀郡冠房湖天下稀公餘<lb/>
可吟玩十頃玻瓈風和氣來隔岸過家亦足榮觸熱去<lb/>
不憚三世居此官盛事聞見罕甘棠百年思蔽芾隂更<lb/>
滿少城我從公轉首歳六換人生一浮萍誰料聚與散<lb/>
荒涼更寂寞一笑得承欵柬之宰相材自是一好漢<hi>坡詩</hi>
<hi>嘗用一好漢事舊載武后思淂一好漢而用之狄仁傑乃薦柬之新唐書改一竒士不惟失本意而亦無</hi>
<hi>味</hi>大手當調羹先試五花判願言堅晚節功倍事則半<lb/>
<pb n="KR4d0251_WYG_015-13a"/>
衰病卧漳濵尚念劉公幹<lb/>
　　慈順堂<lb/>
我官廣文館門巷正蕭索王孫幸過我開口有請託索<lb/>
詩慈順堂一再不可郤人心有太平此豈易描摸夭夭<lb/>
吹棘心韡韡燦棣蕚君方大歡足天地費酬酢而我獨<lb/>
零丁詩復那可作因君索詩苦謾薦嘗試藥中庸十五<lb/>
章<hi>謂䇿十五章也</hi>此理非外鑠反身若不誠為善終未樂<lb/>
　　尚絅堂<lb/>
<pb n="KR4d0251_WYG_015-13b"/>
人情畏所見假善以自欺不畏或未死心偽誰能醫風<lb/>
雷動淵黙日月行屏幃念起物自形矢決猶可追而乃<lb/>
如琴張堂堂亦何為君子非惡文文勝質乃衰試㸔堂<lb/>
前草安得青如兹<lb/>
　　同陳祕監諸丈送黄商伯守常州石叔訪守上饒<lb/>
　　㑹于艮山門張園以人生五馬貴莫受二毛侵分<lb/>
　　韻得貴字<lb/>
惠山滋華池玉山潤百卉二賢競出守山水亦自慰人<lb/>
<pb n="KR4d0251_WYG_015-14a"/>
生别離難朋舊走相謂尅期會南湖肯託簡書畏敬酌<lb/>
萬石君欲歎不敢愾願如玉山高物物飽生氣又酌雙<lb/>
井公一舉大白既願如惠山清滴滴濯腑胃擇侯須擇<lb/>
賢無乃抜其彚帝城人欲入競進去乃貴誰無螻蟻心<lb/>
早去亦有味朝家急賢秋人物欠經緯想當分符時欲<lb/>
遣意猶未幸無疾其驅有詔儻可暨<lb/>
　　送吕子約赴天臺倅<hi>癸丑冬</hi>
少讀麗澤書投老未盡識譬如渉大海𣺌不見其極去<lb/>
<pb n="KR4d0251_WYG_015-14b"/>
之若有失從之了無得約兄自西來為我倒胸臆始知<lb/>
公輸巧要不外繩墨從兹往來頻不辨主與客去住寧<lb/>
有定長恐使南北誰題治中輿别日忽相偪欲留留不<lb/>
可把袂三歎息送君浙河西狂濤立如植君其穩駕浪<lb/>
我亦理行幅斯意莽無窮所願各努力<lb/>
　　送何同叔赴湖南漕<hi>癸丑夏</hi>
疇昔登賢書夫子持文衡每見輒忽别問端不能更一<lb/>
從齒周行後先佐司成未幾奉辟書復接臺中評詞色<lb/>
<pb n="KR4d0251_WYG_015-15a"/>
陶春和風味浥秋清人生事好乖歳晚意始傾云何千<lb/>
里去一節湘中行留行我無說脫去公方榮人言轉輸<lb/>
重我視錙銖輕望之拾遺願公豈少此情向來否泰疏<lb/>
上亦知忠誠公身有内外公意無虧盈鴈來書可慰細<lb/>
數新豐程<lb/>
　　送范文叔知彭州<hi>癸丑冬</hi>
吾友范文叔家世岷峨州忠純自性分耿耿明月秋朅<lb/>
來聲利場況與造物侔汲引如不及不進不肯休酸鹹<lb/>
<pb n="KR4d0251_WYG_015-15b"/>
性難齊委曲能調柔一朝善類合人亦多君謀或者以<lb/>
已量謂君相比周在我亦何感太空雲自浮俄然動歸<lb/>
興瞥去輕于鷗始知進退間君子得自由聖主羅衆俊<lb/>
巖空窮㝠搜何以斗太州著我第一流無人子思側殷<lb/>
勤為王留謬當豹尾間對此誠包羞五馬豈不貴吾非<lb/>
為君籌君儻知我心毋忘天下憂<lb/>
　　别周侍郎五首<lb/>
東家十畝橘治蠧苛于獄課童事剔决生意長不足不<lb/>
<pb n="KR4d0251_WYG_015-16a"/>
如西家農未麥土已熟一朝種子落坐見天地緑<lb/>
人便適性事醫乃逢其癡有藥不投疾但欲甘于飴安<lb/>
知萬全方非取頰舌宜誰能味此苦恐厭功效遲<lb/>
太和到處萌物各從所受老農嘉榖心自覺稊稗醜道<lb/>
旁有荆棘斤斧不得宥移根著山阿吾亦付薪槱<lb/>
鵲有護巢心鴉負奪巢力紛爭互勝敗卒乃覆其室魯<lb/>
雞本非鵠伏鷇出羽翼我無拒爾心萬物同一息<lb/>
創平痛方定醉甚忽解醒乃作翻然思遽能免心驚君<lb/>
<pb n="KR4d0251_WYG_015-16b"/>
子足逺慮小人無隠情有言儻可吐守口何如瓶<lb/>
　　讀書吟示鉉<lb/>
吾聞讀書人惜氣勝惜金累纍如貫珠其聲和且平忽<lb/>
然底復昂似絶反可聽有時靜以黙想見紬繹深心潛<lb/>
與理㑹不覺詠歎淫昨夕汝讀書厲響驚四鄰方其氣<lb/>
盛時聲能亂狂霖倐忽氣已竭口亦遂絶吟體疲神自<lb/>
昬思慮那得清安能更雋永温故而知新永歌詩有味<lb/>
三復意轉精勉汝諷誦餘且學思深湛<lb/>
<pb n="KR4d0251_WYG_015-17a"/>
　　土缶<lb/>
土缶寡譏誚白璧多眼疵毁譽未心公名起謗亦隨天<lb/>
下有真是不在愛惡時青青荆棘場拍拍蝴蝶飛不如<lb/>
歳且寒更試松栢姿<lb/>
　　臨江郡齋邀涼亭分韻得居字<lb/>
子猷猶愛竹愛竹意已疎著腳踏危機肉相元未除要<lb/>
識竹情性顧我求其初是中儻虚明處處我與居公侯<lb/>
胸中竹不受富貴鋤平生對此君意足不願餘炎天憩<lb/>
<pb n="KR4d0251_WYG_015-17b"/>
斯亭洒洒涼風諸涼風不可招招得還躊躇悠然忽相<lb/>
㑹我適還似渠明朝有公事此意當何如<lb/>
　　輓張南軒先生八首<lb/>
妖氛動寥廓白日漫沙塵忠義不可没扶攜憫如邠人<lb/>
情易勇怯鼓舞吾當伸忽忘天地讎郤見玉帛鄰淪胥<lb/>
五十年銳氣日以堙皇皇忠獻家正議摩秋旻隻手提<lb/>
三綱一縷挽萬鈞狂敵不足滅頽俗何由仁千載諸葛<lb/>
公相望吾霑巾<lb/>
<pb n="KR4d0251_WYG_015-18a"/>
世無鄒孟氏聖道危于絲學者迷統緒擾擾徒外馳況<lb/>
有釋老輩竊窺如鬼魑苦彼疑似說䧟我高明資偉然<lb/>
周與程振手而一麾源流雖未逺淆濁亦已隨公如一<lb/>
陽復寒烈已可知斯文續以傳歳晚非公誰傷哉後來<lb/>
者此世亡此師<lb/>
邪正不兩立何異蕕與薫寧懐愛憎念趣尚難同羣向<lb/>
來閶闔疎杯水沃烈焚雖無樸滅期固亦摧炎熏黄鍾<lb/>
動孤管衆樂知有君秖今才數年薈蔚朝隮雲公身雖<lb/>
<pb n="KR4d0251_WYG_015-18b"/>
已殞公言猶可聞所期動九天從此涇渭分寧願如曲<lb/>
江一尊酹孤墳<lb/>
時平有賸賊人顆無寛鄉上下日逼趣彫瘵誰得將紛<lb/>
紛幾守宰所較有短長專利計錙銖治法出一方惟公<lb/>
作州牧萬物驚初陽仁心所發施四逹無門旁丁庸省<lb/>
嚴瀨鹽筴寛南荒直惟此方人歳時悲奉嘗凡公不到<lb/>
處今恨無棠<lb/>
吳楚尚禨鬼習俗乆已尤淫詞張鬱氣馳走如奔瀧春<lb/>
<pb n="KR4d0251_WYG_015-19a"/>
秋嚴報祈夜鼓紛逢逢娛神雜羽翿釃酒堆甖缸間用<lb/>
次睢社千金愽奇庬公能掲正理開此一世憃寧闗祠<lb/>
有無廬屋記崆㟅要令𠖇行人從兹得明釭<lb/>
平生中興念渇飲而饑食落落不可合令人氣填臆歸<lb/>
來牧桂州才人用轉窄撫摩日多暇整整戎事飭偏伍<lb/>
聨浮游坐作親部勒異時了劇寇乃此諸校力論兵較<lb/>
利鈍夫豈謂深識牛刀何施宜功乃在鷄肋誰知我公<lb/>
心抆淚三歎息<lb/>
<pb n="KR4d0251_WYG_015-19b"/>
拱璧墮泥塗康瓠置壇墠天心與人事頗似好乖舛賢<lb/>
愚真是非每向死生辨哀榮若相迕遺恨常不免前年<lb/>
建安公罹此二氣沴今年公復死殞我一世善龍文百<lb/>
斛鼎功在白玉鉉斯人太薄命長苦樂事鮮時因思賢<lb/>
憂終夕長展轉<lb/>
昔年清江上再拜投漫刺怱怱僅班荆春風滿懐袂自<lb/>
此成契濶書□剖疑義此理有㑹通萬徹而一致縷縷<lb/>
為我言顛倒行間字濯手時一觀如烹大鼎胾嘆我無<lb/>
<pb n="KR4d0251_WYG_015-20a"/>
持操莫勵四方志君子不再見已負終身愧從今一杯<lb/>
月永墮湘中淚<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0251_WYG_015-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　止堂集卷十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>止堂集卷十一</head> <lb/>
    <p>
<pb n="KR4d0251_WYG_010-1a"/>
欽定四庫全書<lb/>
　止堂集卷十一<lb/>
　　　　　　　　　　　　宋　彭龜年　撰<lb/>
　書<lb/>
　　上漕司論州縣應副軍粮支除書<lb/>
某竊見去年茶冦方盛時江鄂大軍諸路禁軍土軍弓<lb/>
手百姓保甲動以萬計所支錢粮皆有朝㫖不拘是何<lb/>
項官錢應副乏與者例有重罰如本州萍鄉止以臨江<lb/>
<pb n="KR4d0251_WYG_010-1b"/>
弓手資糧不繼至于奏聞當時非諸司為之辨雪則亦<lb/>
幾于不免其勢如此其急也及事定計費上其凡目則<lb/>
大軍之費始為豁除其餘禁軍土軍弓手保甲之費則<lb/>
責之州縣自辦此何意耶夫小民之家歲課登場必先<lb/>
罄其所得以償逋負彼非樂于此也誠恐今日之不償<lb/>
則後日之不可恃耳天下之變如長河大江横潰衝決<lb/>
防此出彼豈有定所哉而獨謂茶冦既平無復有事可<lb/>
乎若以州縣之財有餘而出此猶且不可况今州縣例<lb/>
<pb n="KR4d0251_WYG_010-2a"/>
皆困匱縣之負州州之負大農者動以萬計也而安得<lb/>
復有餘力以及此耶今雖不復豁除州縣必無塡補徒<lb/>
為欠目且負曲聲此似非明白之政也某區區之言惟<lb/>
惜事體節下無曰某州縣之吏也徒為州縣之地焉幸<lb/>
甚<lb/>
　　上漕司論科舉失士之弊書<lb/>
照得今歲科舉所差試官政隸使臺有二事繫士子利<lb/>
害甚重敢縷具申禀夫今世士大夫好挾客氣以敗公<lb/>
<pb n="KR4d0251_WYG_010-2b"/>
事不獨攷校病之然其他事或有差失尚可追改至于<lb/>
攷校一分得失更不可移而尋常試官多有趣向不侔<lb/>
議論不協循至忿争遷怒士子夫求士子終身決于其<lb/>
一日之文固未易見也幸而有詞華過人學識兼茂者<lb/>
豈不可共為惜之奈何攷校之官一或交惡便生忌嫉<lb/>
過求疵類加以詆訾間有至于黜落者此一事也夫分<lb/>
房攷校本非良法固有一房合取若干人而可取者少<lb/>
亦有可取者多而有不得取者人之聰明本亦有限至<lb/>
<pb n="KR4d0251_WYG_010-3a"/>
于老少尤不相侔奈何攷校之官類以分攷之故恥以<lb/>
本房卷子分與他人而又精力不逮不能自攷至有不<lb/>
曽經眼者此二事也欲望台慈于未差試官以前凡一<lb/>
路應差之官人與一劄子具道此意使之體前日一已<lb/>
之難知今日士子之不易母恃客氣生私忿無以分攷<lb/>
害公法使士子有以進身朝廷不致失士不勝幸甚<lb/>
　　論禁糯米書<lb/>
夫秫之有禁雖非甲令而所在用之不以為怪此固出<lb/>
<pb n="KR4d0251_WYG_010-3b"/>
于權時之宜然直以法之所不當有者設之于政令則<lb/>
有所不可夫禁酒法也秫非止可以酒而禁絶之此與<lb/>
有其具者同也以法禁酒雖稍嚴密人不敢尤而禁秫<lb/>
亦若酒則人病我矣何也秫非法禁而我禁之也某嘗<lb/>
讀孟子至臣始至于境問國之大禁然後敢入乃知法<lb/>
禁一立雖有聖賢不敢踰越為禁者烏可苟乎哉某近<lb/>
自臨汝歸聞以秫得罪者某已疑之嘗欲進區區之<lb/>
説而不敢瀆蓋曰此固先生懲一之術也不謂其至于<lb/>
<pb n="KR4d0251_WYG_010-4a"/>
再焉再已甚矣某懼繼之者猶未已也某聞今之為州<lb/>
郡者皆曰與其索于本不若禁其末故于酒税尤切留<lb/>
意此于上下急廹之時可謂知所先後者也然天下之<lb/>
事亦豈可為已甚者哉今之官𣙜視昔者已大益今之<lb/>
私𣙜視昔者已大損則固不可不權其輕重而為之弛<lb/>
張也某謂秫之禁當少弛焉若不得不禁則亦不當如<lb/>
酒之嚴有秫者亦不當罪之與有酒者比此言使有識<lb/>
者聞之猶當嗤鄙先生幸勿以為狂而深思之<lb/>
<pb n="KR4d0251_WYG_010-4b"/>
　　論邏者之弊書<lb/>
覘邏之人昔人固嘗用之而君子不以為然蓋人之所<lb/>
以貴夫聰明謂其于天下之理無所不見而今乃付之<lb/>
數邏者是吾之聰明止于數人者之耳目豈不挾哉世<lb/>
之好用邏者其説曰邏者雖不足信而吾能用之非也<lb/>
夫小人之求于君子亦必自誠信以入彼非真誠信也<lb/>
以誠信而用其虚詐耳今日言一事實也而明日則虚<lb/>
矣明日言一事虚也而後日則實矣神出鬼没千變萬<lb/>
<pb n="KR4d0251_WYG_010-5a"/>
化而君子之權已在其股掌之中以術御之者又不過<lb/>
取其所畏惡者隨而察之夫小人之情安可保哉固有<lb/>
外若矛盾而中實膠漆者使吾一墮其計則蔽之外又<lb/>
生一蔽也而吾之聰明愈狹矣又曰邏者之言雖不可<lb/>
盡用而吾能用之有用有舍焉非也夫今日聞某人有<lb/>
某事吾雖不聽而其疑根已生于此他日或有觸吾之<lb/>
疑則未必不以是為非以黑為白也故人莫病乎以成<lb/>
心應物成心應物則其差必逺矣又曰邏所以禁惡者<lb/>
<pb n="KR4d0251_WYG_010-5b"/>
而善者吾所不問亦非也某謂邏不足以懼惡者而反<lb/>
以懼善者何也善者非果有惡之可懼懼其為邏者之<lb/>
所中也故邏者出而善人有不安焉而禁惡者亦不當<lb/>
出此夫君子之在天下當使為不善者曰吾懼君子之<lb/>
聞之也而今乃曰吾懼邏者之得之也是人不畏君子<lb/>
而畏邏者苟有得于邏者則雖為不善不病矣寧不為<lb/>
君子之玷乎㳟惟閣下講學甚篤擇義甚精豈有于此<lb/>
而不洞然者政如滄江平湖澄潔虚静一芥浮游其間<lb/>
<pb n="KR4d0251_WYG_010-6a"/>
若未害也而離婁子𦕈然視之以為不若無之為快儻<lb/>
辱加察焉為道以屏絶之使此輩言語無得以為聰明<lb/>
之累不勝幸甚<lb/>
　　上趙漕論常平欠折書<lb/>
照得本州常平係逐年州郡以新易陳遂致折欠雖斗<lb/>
斛出入本無弊病然陳米貯積既久其性已定新米未<lb/>
免作熱所折自多假使自始至今歲率以石石率以升<lb/>
計之數不止此今來銷折之數朝廷計亦知之故于赦<lb/>
<pb n="KR4d0251_WYG_010-6b"/>
文明有除豁之文本州亦已發明申常平司乃蒙行監<lb/>
合于人賠償緣此事窮䆒從來干渉者衆似聞常平職<lb/>
事暫涖使臺輒敢輕率以告蒙察其本非作弊特與依<lb/>
赦除豁則被賜者非一人而已此非獨為諸皁輩地蓋<lb/>
其間多有現管倉場之人若監繫不已常平未有分毫<lb/>
之補其他已有邱山之損必然之理也此事嘗略申禀<lb/>
故復縷陳賜察萬幸<lb/>
　　上袁守論苖倉收土米耗書<lb/>
<pb n="KR4d0251_WYG_010-7a"/>
契勘本州支移苖倉自省耗之外有明會耗有州用耗<lb/>
有土米耗取之雖若重疊而攷之各有自來時世不同<lb/>
用度寖廣未容一切末減其間欲擇取之其無謂用之<lb/>
無度者去之則土米耗所不可不講也夫取土米之耗<lb/>
其目有二曰斛面曰㸃合斛面有高低㸃合有多少縱<lb/>
舍所不知知稽攷所不可得凡從前倉官所以受謗興<lb/>
訟者無非此米招之也某嘗詢求取土米之法深有可<lb/>
嘆者惟其名不正故脅持者率從輕取善良者類以重<lb/>
<pb n="KR4d0251_WYG_010-7b"/>
償惟其數不定故攬子以重償之格鳩諸民以輕取之<lb/>
術要諸上大概官與攬子共其利而受害者數邑之百<lb/>
姓而已豈可循之而不改哉閣下出守千里為天子撫<lb/>
摩百姓未及下車首以銜札禁戢納苖加耗為念眞得<lb/>
宣布之義某偶奔走田間竊聞一二嘗鬱鬱以無從宣<lb/>
吐為恨今乃得具陳之然能見其害而不能見其利未<lb/>
必不啓或者之笑夫土米之耗某固知本州所恃以為<lb/>
公使者也然支移之歸袁州不過數年間耳方其未有<lb/>
<pb n="KR4d0251_WYG_010-8a"/>
支移也公使乃以何者充之儉則貧而有餘侈則冨而<lb/>
不足此天下之常理也不能撙節而毎患不能充羡某<lb/>
恐殘民害物之事將不勝繼矣蠲除之令企踵以俟<lb/>
　　論支移倉水腳錢書<lb/>
某昨日蒙台諭以支移倉減去土米致發綱水腳錢不<lb/>
足某一時倉卒不知所對歸而思之照得本州苖計一<lb/>
十萬有竒不論折苖正苖皆輸水脚而上供不及其半<lb/>
以一倍水腳之錢自可起發綱運兼支移苖三萬八千<lb/>
<pb n="KR4d0251_WYG_010-8b"/>
毎石又有水腳錢曾何取給于土米土米自是羡餘之<lb/>
物水腳自是合納之錢水腳錢不知起于何時而土米<lb/>
乃創之近歲若以為起綱必藉土米則不知未有土米<lb/>
以前果以何錢起綱耶只緣去歲失催諸縣水腳錢綱<lb/>
運不能發因就便以土米借支今遂以為口實反以為<lb/>
減免土米之過則非矣此事某本不當辯蓋一黙黙則<lb/>
前日敗壞州郡之譖果若可信不免具析因依申禀伏<lb/>
乞台察<lb/>
<pb n="KR4d0251_WYG_010-9a"/>
　　論解彥祥敗茶冦之功書<lb/>
某此月十五日得陳丞書傳台旨問解彥祥萍鄉破茶<lb/>
冦始末某時亦効職軍前頗知其事是年八月二十六<lb/>
日賊自安福由良子坑過萍鄉卜于大安之龍王祠不<lb/>
得卜遂以其衆潛于東岡之周氏家二十九日解彥祥<lb/>
令四兵偵探遇冦漁于周氏之塘二人為冦所殺二人<lb/>
脱走歸報乃管界廵檢馬熙所轄也解知冦處因以馬<lb/>
熙之兵為鄉導親提其衆即東岡與賊陣于周氏之門<lb/>
<pb n="KR4d0251_WYG_010-9b"/>
前田中田皆淤泥僅有徑闊尺餘冦據田上我兵弓弩<lb/>
竝發一冦長而髯者奮身前格彦祥一箭中之冦墜淤<lb/>
泥中兵因刎其首已而又斃一冦無唇者賊氣遂索我<lb/>
兵大振自己戰至申酉凡獲十二級賊稍稍引卻日昬<lb/>
乃遁馬熙襲之賊自赤竹凹復入安福高峯寺觧以其<lb/>
衆自萍鄉之樓下越宜春仰山復過安福討賊賊已從<lb/>
永新迤邐南奔向興國矣方賊去萍鄉時某以憲檄捕<lb/>
冦于安福之白雲寺去高峯二十里某至白雲時冦新<lb/>
<pb n="KR4d0251_WYG_010-10a"/>
退詢之土人皆云賊留高峯三日被創者四五十人疲<lb/>
不能起者往往自斃之而行小山有土豪彭道以辛憲<lb/>
命往捕因大搜高峯山中得數屍木葉下皆被重創而<lb/>
死人始知茶冦䘐于萍鄉亦不細也此賊自起湖南與<lb/>
官軍接屢矣官軍可數者僅有三四勝其大者摧鋒敗<lb/>
之嶺南而勢始衰解彦祥卻之萍鄉而力始困然摧鋒<lb/>
之功人人皆知之而彦祥之功必待辨而後明者萍鄉<lb/>
數級之得曷能困賊曾不知此一戰之後賊所以不能<lb/>
<pb n="KR4d0251_WYG_010-10b"/>
復振乃彦祥力也今彦祥非惟不得賞且因是鐫官<lb/>
自効賞罰如此後萬一有警何以使人乎頃萍鄉黄主<lb/>
簿人傑嘗條其事上之辛漕辛漕報云己申朝庭未知<lb/>
今日施行果繇此否或别有知之者為訟其功耶某所<lb/>
聞亦其大略先生廣加物色儻得其實為彦祥直之不<lb/>
使此輩尚懐不滿之意于清明公大之朝不勝幸甚<lb/>
　小貼子先生如物色彦祥破賊之功不當止于袁州<lb/>
　向來備申諸司之文即以為實蓋接戰之地止知彥<lb/>
<pb n="KR4d0251_WYG_010-11a"/>
　祥所獲數級袁州所申亦不越是若僅得數級豈足<lb/>
　論功先生試訪之高峯左右知賊困衂之狀乃知彥<lb/>
　祥之功不可掩也器成以火火徹乃凝矢發以弦弦<lb/>
　弛乃中天下事固然不可不察也觧彥祥事先生若<lb/>
　得其實止能上之朝廷其施行與否先生固不得專<lb/>
　但管界廵檢馬熙及管界司兵級皆當時為鄉導受<lb/>
　敵者也始袁州牒廵尉禦賊時備列功賞云能敗賊<lb/>
　者本官當如何受賞兵級當如何受賞及至自己一<lb/>
<pb n="KR4d0251_WYG_010-11b"/>
　切不問如其他不受敵去處蓋不必言若管界官卒<lb/>
　豈可負而不賞哉此先生所可專者也故併以申禀<lb/>
　　論弭盗書<lb/>
某聞古者不求治盗而求弭盜夫盗非不可治也盗可<lb/>
治而不可弭猶無益也世之人固有嚴法禁峻刑罰窮<lb/>
盗以治之者矣而盗毎甚于未治之日是豈人樂于犯<lb/>
法哉循循黙黙者皆可銷争錚錚佼佼者適以召敵概<lb/>
之人情皆然而况于盗乎方茶冦盛時風聲氣燄固足<lb/>
<pb n="KR4d0251_WYG_010-12a"/>
以號召姧猾而猖獗數月凌藉數縣卒少附之者此無<lb/>
他偶當豐稔之時民無飢寒之累好生之念重于犯法<lb/>
其勢固然也然則人之所以犯法者其果情乎故某以<lb/>
為有盗而治之不如未有盗而弭之今秋雨潦不時沿<lb/>
流之田皆不秀實視之雖若小故而思之不無過憂蓋<lb/>
今日百姓大率窘匱小有不繼恒心易亡或恐姧猾誘<lb/>
之于前飢寒廹之于後則某恐不能長享安静之福如<lb/>
今日也某欲望台慈行下沿江州縣將被水去處多方<lb/>
<pb n="KR4d0251_WYG_010-12b"/>
存撫縱未能過為補助亦可以少緩催科使之稍有暇<lb/>
日可為後圖愚民無以動搖則盗賊之慮或可少置<lb/>
　　論州府公庭治囚失體書<lb/>
㕔前綳弔罪人昔嘗効愚悃未蒙垂聽夫奸猾之人不<lb/>
可不以法治之然為此者則有有司焉有司雖未得人<lb/>
然亦不可兼有司之事而治之也且大官大府一入其<lb/>
間當使之有雍容閒雅氣象今左右囚繫有似囹圄非<lb/>
所以示觀瞻也况君子之為國有不可以徒法行者是<lb/>
<pb n="KR4d0251_WYG_010-13a"/>
固不當察哉㳟惟閣下自下車以來行且及期紀綱整<lb/>
飭百廢具舉固已光掩前哲治越諸郡而振作之氣猶<lb/>
不少衰誠以在下之人習慣為慢發必懲創猶敢冒法<lb/>
然某妄謂民之誠心潰散已久一旦束之以法未必盡<lb/>
能收斂先生盍以哀矜之心用之乎且試反而求之身<lb/>
愈㸃檢則病愈多求之我者如此則求之人者可知矣<lb/>
此忠恕之道也孔子曰居上不寛吾何以觀之哉夫所<lb/>
謂寛者非欲其放縱弛廢蓋欲其不瑣瑣于其間也矇<lb/>
<pb n="KR4d0251_WYG_010-13b"/>
瞽之言幾于狂矣罪當斥責不勝惶懼<lb/>
　　論火備書<lb/>
竊聞使州時有火警大治水備先生處之固必有法然<lb/>
頃時見先生令家蓄水備雖甚整然罌釡之器所積幾<lb/>
何其器之口止可容一小桶取一小桶之餘必以他器<lb/>
取之桶不能及也如此則緩急雖千罌何益况倉卒取<lb/>
水人豈復顧蓄水之器一家被火千家毁罌瑣瑣細民<lb/>
徒有所費此所擾大而所益細以某觀之不必行也如<lb/>
<pb n="KR4d0251_WYG_010-14a"/>
先生所治清水池判官㕔池古義井乃大有益今倉前<lb/>
尚有靈泉池州前尚有南園池可治之南門泡沙河亦<lb/>
當差官相其取水之路順否其餘無水處多置大桶<hi>罌恐</hi>
<hi>不如桶</hi>如此乃善仍有一法向來某亦嘗捄火苦于無水<lb/>
遂以東門外所轄百姓部為墜伍其中有木行兩人則<lb/>
告示一家要袋子一條一家備棒頭兩箇<hi>以備折屋</hi>有匠人<lb/>
則告示家要鋸一張斧一張<hi>捄火之鋸緩急不可使</hi>隊長各備梯<lb/>
一張麻搭一箇隅長備扛水桶一對灑水雜物之類凡<lb/>
<pb n="KR4d0251_WYG_010-14b"/>
前項備物者皆不預取水之數其餘則專一取水都官<lb/>
置取水竹牌子數十枚當捄火之時水一桶至則與牌<lb/>
子一枚明日來納凡無牌子者即是未嘗取水擇其隊<lb/>
下取水最少之人治一隊長其餘無牌子者竝寫名字<lb/>
作<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>十取一人決之<hi>盡行遣則難</hi>有牌子多者賞之不獨賞<lb/>
行伍且賞隊長如此則隊長專一督人之取水而人之<lb/>
取水者亦自力矣某雖未嘗試之亦疑其便也某謂當<lb/>
以城中百姓分𨽻三都監河北隸之都巡東西門外廂<lb/>
<pb n="KR4d0251_WYG_010-15a"/>
隸之尉司如有火且使兩處捄不滅復差兩處捄如前<lb/>
者不能滅後者能滅則治其不能滅者賞其能滅者<hi>此賞</hi>
<hi>罰止謂自家捄火之人不謂百姓蓋百姓自有取水賞罰矣</hi>如此則火為易滅亦免<lb/>
緩急中淆雜别生事端不審是否<lb/>
　　論狂僧惑衆書<lb/>
赤脚狂僧頗欲眩俗久擬申禀乞押入仰山度夏偶未<lb/>
及之聞以二十一日大合齋併及有位者如此則惑滋<lb/>
甚矣先生職主教化正俗驅妄蓋不一事此必有以處<lb/>
<pb n="KR4d0251_WYG_010-15b"/>
之區區之言不能自己伏乞台照<lb/>
　<lb/>
　<lb/>
　<lb/>
　<lb/>
　<lb/>
　<lb/>
　止堂集卷十一<lb/>
</p>
<p>
</p>
  </div>
</body>
</text>
</TEI>
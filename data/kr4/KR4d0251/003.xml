<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>止堂集卷四</head> <lb/>
    <p>
<pb n="KR4d0251_WYG_003-1a"/>
欽定四庫全書<lb/>
　止堂集卷四<lb/>
　　　　　　　　　　　　宋　彭龜年　撰<lb/>
　奏疏<lb/>
　　論車駕久不過宫無以舉記注職守疏<hi>紹熙五年五月</hi>
臣輙冒萬死仰控忠懇臣本無才術謬司記注近數奏<lb/>
論過宫稀闊載筆難書書之則臣不知愛君不書則臣<lb/>
不知守職書與不書臣皆有罪是以抗章自劾陳乞竄<lb/>
<pb n="KR4d0251_WYG_003-1b"/>
逐聖恩寛大俾復故官威命一臨跼蹐就職陛下既未<lb/>
許臣以去則臣安得不復修其官用敢冒昧條舉一二<lb/>
陛下事親禮有常數設若壽皇有㫖免到宫臣猶可書<lb/>
也四月二十二日初無免到宫之㫖而陛下不出使臣<lb/>
如何書耶尋常問安偶免到宫猶可書也五月七日既<lb/>
以壽皇聖帝聖體不和遣官奏告矣旋有㫖免到宫使<lb/>
臣又何如書耶然初八日免到宮既云有壽皇聖㫖猶<lb/>
可書也今月十五日初無免到宫之㫖在朝羣臣累請<lb/>
<pb n="KR4d0251_WYG_003-2a"/>
問疾乗輿已駕道路已清而復不出使臣又如何書耶<lb/>
十九日為壽皇服藥肆眚天下連日都人顒望翠華之<lb/>
出不啻望嵗而陛下宴然不動使臣又如何書耶然此<lb/>
特見之闗報之粗者耳若夫道路流傳至有不堪聞者<lb/>
臣雖不得而書計必有野史書之其言但有増加必無<lb/>
隱諱傳之後世重累聖徳臣實為陛下惜也臣竊見近<lb/>
日羣臣請陛下過宮者不止一人或將順或正救或解<lb/>
釋其疑亦不止一人言語忿激引類䙝慢殆不可恕而<lb/>
<pb n="KR4d0251_WYG_003-2b"/>
陛下受之曽無難色一入内庭其意即異果何為而然<lb/>
哉是必有誤陛下者也然誤陛下者不特間疎陛下父<lb/>
子而已父子之間人所難言儻非羣臣忠愛陛下誰敢<lb/>
及此今陛下外雖受其言而内實背之是必有謂羣臣<lb/>
舉不足信者也謂羣臣舉不足信則是又疎間陛下之<lb/>
君臣矣羣臣但見壽皇春秋已高多近醫藥恐陛下因<lb/>
循不見或成不可追之悔故勸陛下太急小人知陛下<lb/>
父子天性終必復還惟恐羣臣之言入而陛下之天性<lb/>
<pb n="KR4d0251_WYG_003-3a"/>
復也故誤陛下愈深想其為說不一而足臣觀近日壽<lb/>
皇遊幸而陛下無所効獻壽皇服藥而陛下不及省問<lb/>
陛下豈忘此者是皆内侍輩自愛已甚惟恐陛下疑其<lb/>
輙通重華消息故不敢以告致陛下事親之禮少虧今<lb/>
小人又欲以此離外庭之臣使外庭之臣鉗口而不敢<lb/>
言則陛下父子終身不可見矣豈不痛哉彼小人者既<lb/>
離陛下父子又離陛下君臣使陛下孤立于上内外不<lb/>
得通禍亂不得聞此其意欲何為而陛下不悟乎若此<lb/>
<pb n="KR4d0251_WYG_003-3b"/>
等事法皆不利於陛下之身而陛下冒行之臣實痛心<lb/>
疾首不曉其故以陛下聰明睿知纎悉必察何獨于此<lb/>
略不省覺蓋小人誤陛下已深矣彼但使父子恩意之<lb/>
間一日損於一日如履淤泥一歩深于一歩則不待更<lb/>
加讒毁之言而陛下自不能已可不謂慘耶然以臣觀<lb/>
之父子之性出于天命安能終于暌惟患聖心不回耳<lb/>
聖心一回臣以為處此甚易也夫木本不衰有蠧則衰<lb/>
一去其蠧木如初矣父子本無暌有間則暌一去其間<lb/>
<pb n="KR4d0251_WYG_003-4a"/>
父子如初矣陛下今若翻然悔悟將平日為間之人揚<lb/>
於王庭明正其罪則向來陛下父子之間小有所不及<lb/>
之事蓋有任其責者又何足累陛下哉臣愚欲望陛下<lb/>
平心下氣少察所親無使父子之恩絶而後悔小人之<lb/>
間遂而後悟天下之亂作而後圖則無及矣惟陛下速<lb/>
為宗社念之臣為右史輙及陛下父子之間自知必干<lb/>
天誅然陛下之意不回則臣之職終不舉是以率意極<lb/>
言無有所隱惟陛下幸赦其愚取進止<lb/>
<pb n="KR4d0251_WYG_003-4b"/>
　附日記云是年五月癸未後殿起居乞直前奏事閤<lb/>
　門報止引梁侍郎起居彭舍人别日宣引因思連三<lb/>
　日不得直前乃不離班位鞠躬奏云臣為右史而不<lb/>
　得直前有忠言而不得逹上惟有叩額龍墀以明臣<lb/>
　心因伏地叩頭久之血漬龍墀之塼後起奏云臣啟<lb/>
　陛下事急矣陛下為人誤陛下既不納臣之言臣當<lb/>
　拜辭闕廷而行乃於袖取出劄子置龍墀上再拜欲<lb/>
　出知閤門事韓伲胄傅㫖令舍人上殿奏事乃趨出<lb/>
<pb n="KR4d0251_WYG_003-5a"/>
　易鞋赴班侍立竢宰執奏事退遂陞殿奏云臣蟣虱<lb/>
　小臣仰犯威怒罪當萬死仰蒙陛下寛仁復賜引對<lb/>
　容臣奏事訖下殿謝恩上云素知卿忠直卿理㑹甚<lb/>
　事奏云今日之事無大於過宫臣自三月十九以後<lb/>
　累有奏疏論此事未蒙開納今再有劄子奏陳上云<lb/>
　甚好逐叚開陳上皆以為是且云須著過去奏云陛<lb/>
　下在外庭與羣臣言及過宫事聖意更無齟齬且與<lb/>
　之約為定日及一轉入御屏此意便别此必有人誤<lb/>
<pb n="KR4d0251_WYG_003-5b"/>
　陛下不然必不至此上首肯之然聖意終未回也是<lb/>
　日余同知因開陳過宫疏閣淚告上云適來如右史<lb/>
　彭龜年叩額龍墀以致忠懇臣子到此豈是得已言<lb/>
　之甚切<lb/>
　　明堂大禮議<hi>紹熙五年六月</hi>
六月二十八日准吏部牒承紹熙五年六月二十六日<lb/>
都省劄子禮部太常寺狀准尚書省劄子六月二十三<lb/>
日三省樞宻院同奉聖㫖今嵗郊祀大禮係在大行至<lb/>
<pb n="KR4d0251_WYG_003-6a"/>
尊壽皇聖帝䘮事内可改作明堂大禮禮部太常寺檢<lb/>
照國朝典故即無梓宫未發引及未祔廟親行明堂大<lb/>
禮禮例欲乞朝廷下侍從臺諫兩省官禮官同共詳議<lb/>
施行伏候指揮六月二十六日奉聖㫖依令赴御史臺<lb/>
集議右臣聞之禮經天子嘗禘郊社五祀之祭簠簋既<lb/>
陳而有大䘮則廢所以致壹于喪也及其既殯則惟天<lb/>
地社稷為越綍而行事蓋天地社稷死者之所尊不敢<lb/>
以卑故廢其所尊之禮蓋所以全致壹之義也恭惟大<lb/>
<pb n="KR4d0251_WYG_003-6b"/>
行至尊壽皇聖帝升遐今已二十一日而主上尚未過<lb/>
宮成服天地之理將不立而尚何郊祀明堂之有況天<lb/>
子之䘮菆塗龍輴而綍者其輴之索也謂之越綍云者<lb/>
謂天子當親在殯之時未嘗一日離左右惟天地社稷<lb/>
之祭則許踰綍以從事爾今主上尚未臨重華之䘮則<lb/>
何越綍之有越綍且未合于禮而乃欲議郊祀明堂之<lb/>
孰從臣不知其可也臣謂今日集議當先議所以仰回<lb/>
天意一出過宫以成䘮禮竢䘮禮既成然後議此庶得<lb/>
<pb n="KR4d0251_WYG_003-7a"/>
允當謹議奏聞<lb/>
　　請御殿施行畫一疏<hi>紹熙五年七月</hi>
臣輙有愚見不敢求對謹具畫一奏聞一竊聞御殿有<lb/>
日此事須是先具一奏奏知太上皇緣陛下即阼已近<lb/>
一月而父子尚未相見想聖心亦不能一日寧也直須<lb/>
一兩日納一起居奏不問逹與不逹令泰安宮提舉官<lb/>
收作一處在太上皇左右若一日聖體平和見陛下念<lb/>
父子之心如此勤切亦必感動今已擬一起居奏檢乞<lb/>
<pb n="KR4d0251_WYG_003-7b"/>
就來日便賜親札差人申奏㤗安宮伏乞睿照一陛下<lb/>
今御正殿受朝羣臣上當以向來晚出為戒前日車駕<lb/>
出朝泰安自宰臣以下立侍殿廷已覺稍久必是内侍<lb/>
循習舊弊先報催班候得班齊郤來奏知所以致此欲<lb/>
望睿㫖御藥院閤門如遇朝殿候車駕御後幄方喝排<lb/>
立候宰臣已到班位方喝班齊車駕即時御殿仍駕出<lb/>
駕興早晚亦先定一時候謂如五㸃駕興攢㸃御殿使<lb/>
内外執以為節無不夙則暮之過不勝幸甚一自陛下<lb/>
<pb n="KR4d0251_WYG_003-8a"/>
即位以來羣臣章疏朝奏暮逹下情不壅誠為天下之<lb/>
福但聞邇來臣僚章疏亦有不下者若是已逹御覽其<lb/>
言未合聖意亦合付之外廷使議可否不應留而不下<lb/>
使未逹御覽必是有人隱匿此豈可不立法以闗防之<lb/>
耶臣愚欲望睿㫖通進司毎日臣僚所上章疏當晚具<lb/>
一單子進呈開列項目如某人劄子留中即乞御批一<lb/>
留字如某人劄子付出即不須批郤以此單子封付三<lb/>
省樞宻院檢討免為小人壅蔽聰明上累盛徳今具單<lb/>
<pb n="KR4d0251_WYG_003-8b"/>
子格式奏聞伏乞降付通進司逐日依此開具進入一<lb/>
臣僚上殿或有進呈劄子竊聞舊制遇臣僚奏事訖駕<lb/>
興入内内侍官即便收拾劄子當御前入一黄袋就封<lb/>
于御屏後便請御押入内付與直筆内人伺候進呈庶<lb/>
免遺墜漏泄之患伏乞睿照一御殿之後欲乞聖㫖閤<lb/>
門按日輪引侍從臺諌官一員奏事候引侍從臺諫官<lb/>
畢日次引卿監郎官以下轉對官庶幾在列之臣皆得<lb/>
一望清光雖登極以後故事若從特㫖施行不特有司<lb/>
<pb n="KR4d0251_WYG_003-9a"/>
啟請尤見聖主不倦接納之意右謹具進呈伏取進止<lb/>
　　辭免中書舍人劄子<hi>紹熙五年七月</hi>
臣今月十二日准省劄七月十二日三省同奉聖㫖除<lb/>
臣中書舍人日下供職者臣聞命自天措身無地竊惟<lb/>
右掖代言之職政藉明一哉之心況當聖主嗣位之初<lb/>
更應用斐然之士要使訓詞之温厚必資道術之通明<lb/>
茍非其人適足為累伏念臣頃叨科級不以詞章素乏<lb/>
雕蟲之能焉識演綸之體猥緣末學嘗祔初潛由此推<lb/>
<pb n="KR4d0251_WYG_003-9b"/>
遷恐誤差擇仰惟皇帝陛下始臨大寳廣攬羣英寧無<lb/>
緯國之文可修播告何必備官如古首進凡庸欲望睿<lb/>
慈亟還成命改畀賢者庶穆師言所有恩命臣未敢祇<lb/>
受伏候敕㫖<lb/>
　　再辭免中書舍人劄子<hi>紹熙五年七月</hi>
臣七月十三日准省劄以臣辭免新除中書舍人恩命<lb/>
三省同奉聖㫖不允威命洊臨不勝悚懼臣近常進對<lb/>
親聞玉音為潛邸人恩例當候壽皇聖帝祔廟畢日施<lb/>
<pb n="KR4d0251_WYG_003-10a"/>
行臣已仰贊陛下即阼之初示人不私之意如此伏念<lb/>
臣嘗叨潛邸講讀今日忽有此除若冒受之是失陛下<lb/>
前日宣諭之美意實自臣始臣所以逡廵退避不敢祗<lb/>
受臣前此累有劄子陳乞補外未蒙朝廷施行欲望聖<lb/>
慈特降睿㫖收回新除恩命與臣一在外差遣庶使天<lb/>
下知陛下用人以公不為新政之累不勝幸甚伏取進<lb/>
止<lb/>
　　三辭免中書舍人劄子<hi>紹熙五年七月</hi>
<pb n="KR4d0251_WYG_003-10b"/>
臣今月十四日准尚書省劄子臣再辭新除中書舍人<lb/>
恩命三省同奉聖㫖依已降指揮不允臣控辭懇惻尚<lb/>
閟俞音不避天誅再三冒黷臣近于陛下登極之日即<lb/>
聞宣諭初政以收召人物為先如朱熹陳傅良皆合召<lb/>
來次日同沈有開進對又復及此臣竊賛嘆陛下始初<lb/>
清明登進人望若用人毎毎如此何憂天下之不治自<lb/>
此以後召命遷除日日有之多慰人心固無可言乃十<lb/>
二日潛邸講讀官五人竝蒙遷推臣亦預焉物議遂生<lb/>
<pb n="KR4d0251_WYG_003-11a"/>
矣臣竊見自古人君即位之初政是力行好事之時多<lb/>
為潛邸舊人攀附爭進遂致給舍繳駮臺諫論列内虧<lb/>
主德外紊朝綱所闗非細也是以英睿之主必先留意<lb/>
于此竊聞唐太宗即位之次月房𤣥齡欲進官秦府舊<lb/>
人太宗以為不可曰王者至公無私故能服天下之心<lb/>
設官分職以為民也當擇賢才而用之豈以新舊為先<lb/>
後哉若太宗可謂以天下為心者矣臣自備員講讀以<lb/>
來豈止望陛下為太宗所為今若貪榮慕祿致陛下有<lb/>
<pb n="KR4d0251_WYG_003-11b"/>
媿于太宗則臣之罪大矣欲望聖慈檢㑹臣前奏早賜<lb/>
處分若陛下未能俯聽臣言自此必有援例以請者陛<lb/>
下拒而不予則彼將有辭予之則倖門之開實自臣始<lb/>
臣不忍也惟陛下留神思之從臣所請以尼倖門不勝<lb/>
幸甚取進止<lb/>
　　乞入内朝見奏事劄子<hi>紹熙五年七月</hi>
臣輒有奏禀臣見今月二十七日以後外廷臣僚累有<lb/>
表請御殿臣緣陛下即阼以來幾及一月未曽一面清<lb/>
<pb n="KR4d0251_WYG_003-12a"/>
光不勝臣子戀慕之情欲望聖慈許臣入内朝見庶可<lb/>
奏知亦得陳過宫定省之禮不勝幸願之至<lb/>
　　論人主用心立徳用人聽言四事疏<hi>紹熙五年八月上時為侍</hi>
　　<hi>講</hi>
臣仰惟陛下始初清明宵旰圖治用心懇惻視古願治<lb/>
之主不足多也萬口一辭皆謂太平可以立致而臣區<lb/>
區之愚獨有憂焉臣聞伊尹告太甲曰今王嗣厥徳㒺<lb/>
不在初召公告成王曰王乃初服若生子罔不在厥初<lb/>
<pb n="KR4d0251_WYG_003-12b"/>
生自貽哲命今天其命哲命吉凶命歴年臣謂今日政<lb/>
陛下之初也如子之生或善或惡皆在今日是可不兢<lb/>
兢業業自貼哲命乎夫用心有義利立德有誠偽用人<lb/>
有邪正聽言有是非此乃命吉凶命歴年之所自出者<lb/>
陛下于此政當審所取捨一有不謹吉凶便分臣敢為<lb/>
陛下條列陳之惟陛下垂聽臣所謂用心有義利者大<lb/>
學推明明德于天下要其極不過于正心而心之正不<lb/>
正則繫乎所存義利之間耳何謂義曰出于吾心之誠<lb/>
<pb n="KR4d0251_WYG_003-13a"/>
然而不能自己者是已何謂利曰不出于吾心之誠然<lb/>
而有為為之者是已且如孝于父母是吾心不能已者<lb/>
也義也若以不孝于父母為父母之所譴責為天下之<lb/>
所譏議而後為之則是有為而然而非義矣以至親親<lb/>
尊賢子庶民臨天下亦莫不爾故臣願陛下凡所舉措<lb/>
凝神熟思果非有為為之也則此心之動無非義矣涵<lb/>
養推廣無使間斷果有為為之耶則此心之動無非利<lb/>
矣抑遏止絶無使發露如此等事時時有之但當使一<lb/>
<pb n="KR4d0251_WYG_003-13b"/>
日之間一念之發有所為而為之事漸少無所為而為<lb/>
之事漸多積久習熟自然去王道不遠矣何謂立德有<lb/>
誠偽誠者實理也凡事從實而為之則為誠不從實而<lb/>
為之則為偽書曰作徳心逸日休作偽心勞日拙夫作<lb/>
徳之所以日休者以其實也作偽之所以日拙者以其<lb/>
不實也惟其實故患難中為好事逸樂中亦為好事為<lb/>
之初不待勉彊不為亦不必遮䕶此所以日休惟其不<lb/>
實故時暫為好事久則忘之矣見人則為好事無人則<lb/>
<pb n="KR4d0251_WYG_003-14a"/>
忘之矣雖勉彊而終廢雖遮䕶而終敗此所以日拙不<lb/>
特如此而已也實則常自處以不足故聽言納諫惟恐<lb/>
不及不實則好示人以有餘故文過飾非無所不至臣<lb/>
仰惟陛下純實之性出于天禀與臣等語前後可覆此<lb/>
固有帝王之資矣然今日既登大寳則非前日比也聲<lb/>
易恣于耳色易恣于目安逸易恣于肢體芻豢易恣于<lb/>
口腹耳目口體之欲一縱則惟恐迹著而人知人知而<lb/>
議已則前日之實反為不實不可知也此臣所甚慮也<lb/>
<pb n="KR4d0251_WYG_003-14b"/>
故臣謂陛下欲保前日之實必杜今日之欲欲不縱則<lb/>
君道實矣君道實則天下安矣何謂用人有邪正臣聞<lb/>
富弼曰人主無職事惟以辨君子小人為職于君子小<lb/>
人不能辨則人主之職廢矣然自古人君孰不欲近君<lb/>
子遠小人哉卒之各賢其臣不自知覺以君子為小人<lb/>
以小人為君子如漢元帝者總總也仰惟陛下潛徳王<lb/>
邸固以知人為難臣嘗記陛下問臣畢竟君子小人如<lb/>
何辨臣告陛下曰中庸所謂取人以身修身以道修道<lb/>
<pb n="KR4d0251_WYG_003-15a"/>
以仁者此知人之要法也故人君必先治己之性情而<lb/>
後能知人之性情故性情與君子近則所用者必君子<lb/>
性情與小人近則所用者必小人人君欲辨君子小人<lb/>
莫急于治性情所謂治性情則臣前所陳是也何謂聽<lb/>
言有是非甚矣言之難聽也以為利或害焉以為善或<lb/>
惡焉人君如之何其辨之也夫民衆聽之則聖獨聽之<lb/>
則愚聽言者能以是察之思過半矣故云公共之言易<lb/>
識私獨之言難信傳曰公生明偏生暗又曰偏聽生奸<lb/>
<pb n="KR4d0251_WYG_003-15b"/>
獨任成亂政謂是也今人君出而與宰執議政既出則<lb/>
有給舍省審臺諫論列何從而不公入而與近習論政<lb/>
既入則置以一人之意行之宰執不能回給舍不能繳<lb/>
臺諫不能論何從而不私陛下天錫睿智超冠百王初<lb/>
臨大阼想無此患但以舜之聰明而猶塈讒說則在陛<lb/>
下其可不謹耶臣前日親聞玉音宣諭講筵事謂内侍<lb/>
輩有諒闇罷講之說陛下郤而不聽此葉公所謂不以<lb/>
小謀而亂大作此社稷之福也臣願陛下聽言一一如<lb/>
<pb n="KR4d0251_WYG_003-16a"/>
此則何憂天下之不治雖然臣之所陳雖曰四事其實<lb/>
一原陛下儻能立此心以義則養徳必誠用人必正所<lb/>
聽之言必無不是故臣謂陛下今日所最要者在于以<lb/>
義立心而已然義最難精心最難正陛下方増置講讀<lb/>
緝熙聖學願與諸儒熟究之日就月將以為惠福天下<lb/>
之本不勝幸甚<lb/>
　　論人主當理性情疏<hi>紹熙五年九月</hi>
臣聞人主莫大于理性情理性情而王道畢天下可得<lb/>
<pb n="KR4d0251_WYG_003-16b"/>
而治矣昔漢元帝即位之初匡衡首以此為言曰治性<lb/>
之道必審已之所有餘而彊其所不足蓋聰明疏通者<lb/>
戒于太察寡聞少見者戒于壅蔽勇猛剛強者戒于太<lb/>
暴仁愛温良者戒于無斷湛靜安舒者戒于後時廣心<lb/>
浩大者戒于遺忘必審已之所當戒而齊之以義然後<lb/>
中和之化應而巧偽之徒不敢比周而望進夫治性繫<lb/>
于人主而衡乃及巧偽之徒者蓋正直之人知君性之<lb/>
偏則以為懼從而救正之巧偽之人知君性之偏則以<lb/>
<pb n="KR4d0251_WYG_003-17a"/>
為喜從而逢迎之故欲治性者必知天欲知天者必知<lb/>
人若能知巧偽之人而不為其所惑則性可得而治矣<lb/>
如衡可謂知言者也臣仰惟陛下聖性質直至誠無偽<lb/>
此三代令王之所難得而漢唐以來賢主之所未有也<lb/>
惟是傷于太急臣侍潛邸講讀之暇毎以為言亦蒙陛<lb/>
下和顔開納不以為非今既踐大寳則嚬笑之間治亂<lb/>
所繫尤與昔日不同今日若急則所傷多矣易稱君徳<lb/>
曰學以聚之問以辯之寛以居之仁以行之書稱舜曰<lb/>
<pb n="KR4d0251_WYG_003-17b"/>
御衆以寛稱湯曰克寛克仁寛與急為對者也君徳尚<lb/>
寛則急非君德矣舜湯稱寛則急非舜湯所尚矣蓋言<lb/>
急則難信行急則難久令急則難從政急則難斷此安<lb/>
可不戒臣竊觀陛下自臨御以來毎事從容惟近日進<lb/>
退人材之際微傷于急則人已不安矣及察其黜陟先<lb/>
後則若有成畫操縱取舍則若有機數傷急之中又損<lb/>
陛下質直之性臣恐有巧偽之徒誤陛下也臣嘗敬讀<lb/>
學官之詔曰不植黨與此言何為有哉此必有所自矣<lb/>
<pb n="KR4d0251_WYG_003-18a"/>
自古小人欲空人之國者必進朋黨之說陛下亦記潛<lb/>
邸所講元祐紹聖之事乎夫能言人之黨者此人必有<lb/>
黨但欲黜君子之黨而後其黨始可進耳此語一出令<lb/>
人寒心陛下臨政未兩月而小人已能以此惑陛下則<lb/>
必是因聖性之急耳急則輕信輕信則易惑易惑則小<lb/>
人之計行矣臣願陛下從此遇事毋臨之以急而寛以<lb/>
察之自然聰明必能照見情偽則知近時之舉為是為<lb/>
非當不待辨而自判矣臣備員勸講其職以養君德為<lb/>
<pb n="KR4d0251_WYG_003-18b"/>
先偶有愚見不敢不盡直言狂率罪當萬死臣下情不<lb/>
勝隕越俟命之至<lb/>
　　論人主求言問學當務實疏<hi>紹熙五年九月</hi>
臣聞君道尚實君道實則天下安矣君道不實則天下<lb/>
危矣恭惟陛下纂承大統以來凡有訓詞人皆傳誦而<lb/>
質直之性又出天稟向在潛邸嘗親書司馬光務實之<lb/>
論日夕披玩聖心所存蓋可見矣唐虞三代之治人以<lb/>
其言而溯其心知其必可以至無疑也然臣今日猶有<lb/>
<pb n="KR4d0251_WYG_003-19a"/>
務實之言者亦有說爾臣觀近日求言之詔既下士大<lb/>
夫所上封章竝付後省看詳令擇其可行者上之三省<lb/>
不為虚文則陛下求言固欲實也然今已一月所得于<lb/>
臣僚封章者果何事臣近日嘗乞再令後省擇其有益<lb/>
于聖徳者逐旋編類以備采覽亦不蒙施行則求言之<lb/>
實似不足矣講筵久開當講之日早晚兩上不講則日<lb/>
輪二員以備訪問則陛下問學固欲實也然自開講之<lb/>
後直日之官未聞宣召則問學之實似不足矣故臣區<lb/>
<pb n="KR4d0251_WYG_003-19b"/>
區欲望陛下自茲以往出一言必求其信行一事必責<lb/>
其效毋使人謂徒事虚文以欺天下不勝宗社之幸取<lb/>
進止<lb/>
　　辭免吏部侍郎劄子<hi>紹熙五年九月</hi>
臣今月二日准尚書省劄三省同奉聖㫖除臣吏部侍<lb/>
郎日下供職者臣聞命驚惕莫知所容伏念臣受材不<lb/>
長賦性甚戇自登班著毎觸危機幸際休明數辱甄擢<lb/>
曽未一嵗已歴四遷寵榮狎來進用太暴多取名器公<lb/>
<pb n="KR4d0251_WYG_003-20a"/>
論不容反揣凡庸慙徳無限恭惟皇帝陛下虛己求治<lb/>
為官擇人有如東曹當用一世鑒裁之士豈謂不肖乃<lb/>
有貳卿銓綜之登況即眞除尤非近例不特誤陛下知<lb/>
人之哲抑亦動天下好進之心使臣貪榮獲罪必矣臣<lb/>
愚欲望聖慈收還成命改畀時髦庶穆師言少安愚分<lb/>
所有恩命臣未敢祗受謹録奏聞伏候敕㫖<lb/>
　　再辭免吏部劄子<hi>紹熙五年九月</hi>
臣伏蒙聖慈以臣辭免新除吏部侍郎恩命特䧏詔書<lb/>
<pb n="KR4d0251_WYG_003-20b"/>
不允者臣控辭懇切淵聽難回温詔丁寧寸心益懼敢<lb/>
避訶譴而憚布陳重念臣素抱愚忠久蒙睿鑒有懷未<lb/>
盡此志便違豈忍欺君徒欲徼寵蓋陛下今日用臣太<lb/>
驟處臣太高而臣跡太危臣分太滿挾此四太其能自<lb/>
安庶幾一言儻或垂聽凡居右史必攝掖垣近或朞年<lb/>
方始眞擢有如弱植乃辱徑除己為不次之遷毎切踰<lb/>
涯之愧未越兩月又貳三銓有何勤勞獲此寵數若謂<lb/>
軫念舊僚之故則其叨竊名器已多除授既輕僥倖必<lb/>
<pb n="KR4d0251_WYG_003-21a"/>
啟此臣所謂用臣太驟一也臣入朝未久流輩甚多有<lb/>
昔為同列而今尚為郎有近在其上而忽反在下較其<lb/>
才學則百不及一計其名位則卑遂踰尊在朝廷必有<lb/>
積薪之譏而小臣亦負維鵜之誚身為法從而物望如<lb/>
此人皆賤之則國體柰何此臣所謂處臣太高二也臣<lb/>
性惷愚動輒忤物世路艱險直反見疑況司演綸嘗有<lb/>
駮論雖荷聖明之聽察然積仇怨以滋多臣雖不顧身<lb/>
危何以報國此臣所謂臣跡太危三也臣本州縣碌碌<lb/>
<pb n="KR4d0251_WYG_003-21b"/>
之才無朝省衮衮之望一丞農扈之後屢貢外補之章<lb/>
請之益勤進之愈驟自知盛滿必有咎殃近日以來舊<lb/>
疾數動方欲投誠于君父將祈息影于邱園忽有此除<lb/>
恐不免禍此臣所謂臣分太滿四也有一于此求全已<lb/>
難上不獲譴于天下必貽怒于衆陛下雖欲用臣而恐<lb/>
不得其力臣雖欲報陛下而無所效其忠反覆以思跼<lb/>
蹐無據但有再三之請仰祈萬一之從俾去銓曹不干<lb/>
公議或于經幄尚許備員即頂踵于生成誓糜捐而報<lb/>
<pb n="KR4d0251_WYG_003-22a"/>
塞所有恩命臣未敢祗受<lb/>
　　論經筵講讀不當以官職雜壓為序奏<hi>紹興五年十月</hi>
臣輒有誠懇仰干淵聽臣素無學術叨侍經幄朝夕凛<lb/>
凛大懼無以稱塞伏見中書舍人陳傅良煥章閣待制<lb/>
朱熹竝除侍講而臣忝為吏部侍郎班著偶在二臣之<lb/>
上臣之學問委是不如二臣經帷講讀政當以學問高<lb/>
下為差不當以官職雜壓為序兼臣照得傅堯俞任吏<lb/>
部尚書兼侍讀之日以翰林學士承㫖蘇頌兼侍讀班<lb/>
<pb n="KR4d0251_WYG_003-22b"/>
序在堯俞之下堯俞以頌國之老臣學識貫通非堯俞<lb/>
比遂乞邇英進見居頌之次且以竝侍經幄事異外廷<lb/>
崇徳尚齒足以風勵天下為說其奏見堯俞集中臣愚<lb/>
欲望聖慈許臣如堯俞之請當講之日令臣班傅良熹<lb/>
之下非特使臣愚分少安亦于公議為允取進止<lb/>
　　論車駕過宫編類章疏等事奏<hi>紹熙五年十月</hi>
臣以氣疾再作伏蒙聖慈賜告將理至今累日未能一<lb/>
望清光講筵既開不得入侍毎念及之神為之𢥠臣雖<lb/>
<pb n="KR4d0251_WYG_003-23a"/>
抱疾苦不敢忘國偶有愚見輒畫一開具仰裨聰明伏<lb/>
乞睿覽一竊見近日雨澤太過諸處水發有渰浸去處<lb/>
百姓間被䧟沒非小故也至今陰曀日甚雨意未止欲<lb/>
望陛下精禱禁中反躬自咨以期感應仁宗每遇水旱<lb/>
多在禁中祈禱不事虚文此陛下所當遵法者也其有<lb/>
合拯䘏事件亦聞羣臣各有奏請朝廷見議施行臣區<lb/>
區之愚更望陛下親御宸翰批付三省朕自即位以來<lb/>
大風為災霖潦交作諸州又有旱暵去處皆朕不德所<lb/>
<pb n="KR4d0251_WYG_003-23b"/>
致夙夜不遑康寧今年明堂大禮乃是尊承太上皇詔<lb/>
㫖非朕敢以涼薄矯舉以祭可令有司于祝册赦文之<lb/>
中備述朕反躬自咎之意仰祈景貺惠福生民庶使孚<lb/>
誠旁逹可幾昭格一二十四日車駕必朝㤗安宫若聖<lb/>
意欲徑造寢閣積此至誠當能感動親心但臣愚見欲<lb/>
乞陛下至日朝見之時如太上皇帝喜悦即少欵曲侍<lb/>
左右若微有不悅即乞陛下為宗社大計且畧行禮而<lb/>
出伏乞睿照一連日輪對官所陳劄子必有仰合聖意<lb/>
<pb n="KR4d0251_WYG_003-24a"/>
者更乞施行二三凡臣庶所上封事雖已有㫖降付後<lb/>
省看詳擇其可行者上之三省臣愚欲乞陛下再批付<lb/>
三省令下後省將封事中有益望徳之事編類成册進<lb/>
入以備省閱庶幾或有所補亦使天下知陛下求言不<lb/>
為虚文不勝幸甚<lb/>
　　乞進忠讜遠邪佞奏<hi>紹熙五年十月時為接伴使</hi>
臣伏自初九日陛辭初十日出國門十一日至秀州十<lb/>
二日夜至平江府從此按程前去不敢住滯迓客一事<lb/>
<pb n="KR4d0251_WYG_003-24b"/>
自有故常不足重厪聖慮惟是自離國門見沿塗積潦<lb/>
淹浸民田目即未收之稼已不可救已收刈者多用竹<lb/>
木架閣在田連日積陰不解雨勢未已亦必損爛百姓<lb/>
乏食全望麰麥以相接續而田水不去天霽未期設使<lb/>
麥不入土民無所恃流移餓莩斷不可逃陛下罪已求<lb/>
言倒廩賑給固足以上感天意而災變未消實有可懼<lb/>
臣愚欲望陛下明詔大臣講求親切及民之事共致懇<lb/>
切事天之誠毎事求實不為虚文登進忠讜以壯陽徳<lb/>
<pb n="KR4d0251_WYG_003-25a"/>
斥遠邪佞以消隂沴庶幾聖徳又新天心昭格臣逺去<lb/>
闕廷取因目所親覩之事郵置以聞仰助陛下寅畏干<lb/>
冒天威無任戰慄<lb/>
　　　貼黄<lb/>
　臣竊見漢元帝時日眚無光𢎞恭石顯等皆指以為<lb/>
　周堪張猛用事之咎及斥堪猛復有日變元帝乃召<lb/>
　昔言咎在堪猛者切責之陛下遇災而懼不愧宣王<lb/>
　然臣誠恐小人别有指陳上惑天聽施行或謬恐未<lb/>
<pb n="KR4d0251_WYG_003-25b"/>
　免為元帝之悔臣願陛下聽言之際更加精察擇是<lb/>
　而從不勝幸甚<lb/>
　<lb/>
　<lb/>
　<lb/>
　<lb/>
　<lb/>
　止堂集巻四<lb/>
</p>
<p>
</p>
  </div>
</body>
</text>
</TEI>
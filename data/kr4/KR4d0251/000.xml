<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>止堂集</head>
    <p>
<pb n="KR4d0251_WYG_000-1a"/>
欽定四庫全書　　　　　集部四<lb/>
　止堂集　　　　　　　　别集類三<hi>宋</hi>
　　提要<lb/>
　　　　<hi>臣</hi>等謹案止堂集宋彭龜年撰龜年字子夀<lb/>
　　　　清江人乾道五年進士歴官煥章閣待制知<lb/>
　　　　江陵府遷湖北安撫使坐事落職尋復官以<lb/>
　　　　寳謨閣待制致仕卒諡忠肅事蹟具宋史本<lb/>
　　　　傳龜年官右史時面折廷諍劘切人主有古<lb/>
<pb n="KR4d0251_WYG_000-1b"/>
　　　　直臣之風集中所存奏疏劄子尚五十餘篇<lb/>
　　　　敷陳明確多闗於國家大計其論光宗不朝<lb/>
　　　　重華宫疏凡三四上至於伏地叩額血漬甃<lb/>
　　　　甓光宗亦為之感動又嘗事寧宗於藩邸有<lb/>
　　　　舊學之恩即位後數進讜言拳拳懇到因風<lb/>
　　　　雷示變極陳小人之竊權及朱子以論韓侂<lb/>
　　　　冑被絀龜年又上疏請與同斥今諸疏並在<lb/>
　　　　集中其嚴氣正性凛然猶可想見史稱其學<lb/>
<pb n="KR4d0251_WYG_000-2a"/>
　　　　識正大議論簡直善惡是非辨析甚嚴故生<lb/>
　　　　平雖不以文章名而懇惻之忱與剛勁之氣<lb/>
　　　　浩然直達語不求工而自工固非鞶帨為文<lb/>
　　　　者所得絜其長短也宋史藝文志載其集四<lb/>
　　　　十七卷世久失傳今從永樂大典所載益以<lb/>
　　　　歴代名臣奏議所録共得文二百二十三首<lb/>
　　　　詩二百二十二首依類編次釐為十八卷雖<lb/>
　　　　較原目所存祇十之四而其一生建白之大<lb/>
<pb n="KR4d0251_WYG_000-2b"/>
　　　　者已略具於是矣至若祝語諸篇本非文章<lb/>
　　　　正軌今刋本概從刪削焉乾隆四十九年十<lb/>
　　　　月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
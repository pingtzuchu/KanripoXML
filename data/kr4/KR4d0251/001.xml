<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>止堂集卷一</head> <lb/>
    <p>
<pb n="KR4d0251_WYG_001-1a"/>
欽定四庫全書<lb/>
　止堂集卷一<lb/>
　　　　　　　　　　　　宋　彭龜年　撰<lb/>
　奏疏<lb/>
　　乞留侍御史劉光祖疏<hi>紹熙元年四月上時為太學博士</hi>
臣等備數學官素餐無補事有職守不敢越思惟念國<lb/>
家開設學校所以涵養天下公議之原而臣等謹以課<lb/>
試文藝苟求塞責誠不足仰稱明旨日夕憂懼不知所<lb/>
<pb n="KR4d0251_WYG_001-1b"/>
為適有一事偶闗士氣之消長臣等儻顧出位小嫌緘<lb/>
黙自愛揆之初心實所不忍臣等伏見殿中侍御史劉<lb/>
光祖近除太府少卿士論紛紛皆謂因論吳端除授之<lb/>
故事之始末疎逺小臣不能盡知或是或非皆不敢決<lb/>
然臣等竊以為不可者偶留近倖而遽遷臺臣其於國<lb/>
體所繫甚大臣等嘗竊觀祖宗借重臺諫之意揆之古<lb/>
昔所未見聞劉安世劾胡宗愈至二十餘章而不以為<lb/>
瀆貴重大臣如文彦博因唐介一言為之亟罷而不以<lb/>
<pb n="KR4d0251_WYG_001-2a"/>
為横蓋所以優假直臣奠安國勢其為計慮至深逺也<lb/>
今光祖論端其言必不如安世之切陛下偶然進端亦<lb/>
未必寵任如彦博也而祖宗處之如彼陛下處之如此<lb/>
比而觀之孰得孰失當不待人言而後喻矣陛下嗣登<lb/>
大寶始初清明隆寛盡下邁迹三五豈容有此瑕玷傳<lb/>
播四方寧免疑惑況天下士氣方患不振今日之事朝<lb/>
路藉藉皆以為不可而告陛下者曽幾何人平居則仰<lb/>
屋竊嘆遇事則緘黙不言陛下既未有以興起斯敝而<lb/>
<pb n="KR4d0251_WYG_001-2b"/>
敢言者復不得伸臣等深恐言者自此不敢言而不言<lb/>
者亦以言為戒甚非國家之福也臣等私憂猶不止此<lb/>
陛下所以遷端者止念其服役之久而言者適然攻之<lb/>
太亟陛下亦適然拒之太堅小人不知必謂其徒得君<lb/>
如此其專據勢如此其固附聲託影寖成驕横則他日<lb/>
將有不勝憂者當是之時臣等恐陛下尤費區處不止<lb/>
如今日也陛下天資恢廓以虚受人於天下事初何容<lb/>
心其始本無親昵近倖之意而遽進端其終亦無厭薄<lb/>
<pb n="KR4d0251_WYG_001-3a"/>
臺諫之意而遽疎光祖然疑似之迹未能昭明羣情共<lb/>
憂所當深慮昔韓維因論臺官進退有曰自古聖王優<lb/>
待諫諍之臣雖甚狂直必加含忍其勢非不能黜也以<lb/>
為黜此一人則傷衆多之心遂此一失則敗天下之事故<lb/>
不為也老臣憂國其言懇切深中事情臣等欲望陛<lb/>
下平心定氣更加審處少抑近倖之恩寵以伸臺諫之<lb/>
公論仍留光祖俾復其位使天下曉然知陛下聖德光<lb/>
明本無偏倚自此無復顧慮各罄心腹以不負陛下任<lb/>
<pb n="KR4d0251_WYG_001-3b"/>
使實宗廟無疆之福臣等冒犯宸嚴罪當萬死不勝俯<lb/>
伏俟命之至<lb/>
　　乞寢罷版行時文疏<hi>紹熙元年四月</hi>
右臣待罪太學博士昨准國子監開備准尚書省劄子臣<lb/>
寮上言士子不閲經史子集之文而專意於時文不<lb/>
閲舊來典實之文而專意近日虚浮之文朝廷方以程<lb/>
試取士欲其不習時文固不可得如舊來之典實足矣<lb/>
今欲一洗其敝當自成均始乞令監學官公共精擇舊<lb/>
<pb n="KR4d0251_WYG_001-4a"/>
來時文謹嚴而有法度精粹而有實學者經義詞賦論<lb/>
策各若干篇許之版行以為程式奉聖旨依劄付本監<lb/>
本監開臣及監學官詳臣寮劄子内事理將新舊時文<lb/>
分官精擇去訖臣竊詳臣寮申請乃是父兄教子弟之<lb/>
法而非太學教天下士之法雖曰救文之敝而臣恐滋<lb/>
文之敝實自此始不可不慮也請為陛下畫一陳之臣<lb/>
聞三代取士皆本德行隋唐而降始尚文詞至於本朝<lb/>
循而不改夫以德行取士猶開目取物既能識其大小<lb/>
<pb n="KR4d0251_WYG_001-4b"/>
又可辨其美惡以文詞取士猶閉目取物大小美惡無<lb/>
所不收左採右獲庶幾一中所以忠厚浮薄色色有之<lb/>
蓋為是也先正有識之臣率以為病故司馬光謂取士<lb/>
之道當以德行為先其次經術其次政事其次藝能近<lb/>
世以來專尚文詞文詞乃藝能之一耳未足以盡天下<lb/>
士也鄒浩嘗論科舉謂上自輔弼之大臣下至州縣之<lb/>
小吏皆佐陛下行道者也非欲其若司馬相如枚乘沈<lb/>
佺期宋之問之屬以文詞供奉而已而乃取之不以道<lb/>
<pb n="KR4d0251_WYG_001-5a"/>
用之不以實誰與成天下之務哉然則取士以文已愧<lb/>
於古況教以時文乎此不可一也自古文士多出東南<lb/>
東南之士不患乏詞藻惟患不篤實今居東南之地用<lb/>
東南之人猶病其不文可不深究其所以然哉臣寮所<lb/>
謂不閲經史子集之文而專意於時文是也夫舊日典<lb/>
實之文乃根本乎經史子集今日虚浮之文乃自時文<lb/>
壞之今不教之研窮今古依據義理以涵養根本而復<lb/>
教以時文是惡其濕而使居下流此不可二也夫謂之<lb/>
<pb n="KR4d0251_WYG_001-5b"/>
時文政以與時髙下初無定制也前或以為是後或以<lb/>
為非今或出於此後或出於彼止隨一時之去取以為<lb/>
能否今求其義理精深文字渾厚者能有幾何縱得一<lb/>
二十篇其格又多不與今同捨之則失簡别之本意存<lb/>
之則破文字之近體此不可三也或者必曰朝廷方以<lb/>
時文取士今以時文為不足學則是當併廢之而後可<lb/>
烏足為通論臣謂不然天下之材不可一律取也朝廷<lb/>
設科止為中材地爾欲使髙者可使俯而就卑者可使<lb/>
<pb n="KR4d0251_WYG_001-6a"/>
企而及豈謂天下士盡可以科舉之文得之唐韓愈謂<lb/>
來京師見有舉進士者人多貴之就求其術或出禮部<lb/>
所試詩賦策等以相示以為可無學而能由此觀之有<lb/>
司所取之文天下固有以為不足學者也天下雖不能<lb/>
皆韓愈然豈可輕天下無韓愈哉朝廷取士固欲其如<lb/>
愈不欲其不如愈也今乃一切以時文教之編類成帙<lb/>
公私刋行凡應進士者家家售之父詔其子兄語其弟<lb/>
以為朝廷取士不過如此朝讀夕思惟此是習經史子<lb/>
<pb n="KR4d0251_WYG_001-6b"/>
集將覆醬瓿臣恐天下文章益見凋敝必又甚於今日<lb/>
也先朝諸臣皆欲尚德行以救文敝而今乃欲擇時文<lb/>
以教舉子其於本末毋乃甚舛歟此臣所以知其不可<lb/>
也臣聞先朝嘗欲更定四場去留指揮時鄒浩為潁昌<lb/>
府教授乃沿工執藝事以諫之義抗疏論列今臣為學<lb/>
官職分所在明知不可而以成命既頒忍口不言詭隨<lb/>
苟從是不忠也實孤臣志是以不避斧鑕之誅肆其狂<lb/>
愚欲望聖慈下臣此章與臣寮之言參訂得失如臣言<lb/>
<pb n="KR4d0251_WYG_001-7a"/>
可採將近日精擇時文指揮特賜寢罷止令學官於公<lb/>
私試文字精加攷校以義理明正者為上學問淹博者<lb/>
次之文采華贍者為下苟不入格雖是中選不許刋行<lb/>
去取既明趣向自正舉子之文將不求典實而自典實<lb/>
矣干冒宸嚴臣下情無任俯伏俟命之至謹錄奏聞伏<lb/>
候敕旨<lb/>
　　論雷雪之異為陰盛侵陽之證疏<hi>紹熙二年二月</hi>
右臣伏覩二月某日國子監准尚書省劄子備奉聖旨<lb/>
<pb n="KR4d0251_WYG_001-7b"/>
云云臣官為博士不當越思然自二月庚辰忽見此異<lb/>
即嘗博攷經史推驗天人徒積憂惶不敢論奏及見朝<lb/>
廷訪求讜直已至館職啓沃之論當復不少舉而行之<lb/>
天意自回及今浹旬沴氣未散辛卯之夕狂風大作已<lb/>
復為雪逮至壬辰日光已見而雪猶不止陰盛侵陽一<lb/>
至於是聖心憂惻必倍於前臣履陛下之朝食陛下之<lb/>
祿則安得不憂陛下之憂憂而不告是謂欺君越職而<lb/>
言亦為犯上勿欺而犯前訓具明敢假便文之誤以負<lb/>
<pb n="KR4d0251_WYG_001-8a"/>
事君之義又況秦置博士掌通古今逮及漢朝亦承疑<lb/>
問然則采摭古今之事以禆國家之闕乃臣職分所當<lb/>
然也臣謹先取經史所載雷雪之異開列如後一按春<lb/>
秋隱公九年三月癸酉大雨震電庚辰大雨雪公羊傳<lb/>
曰大雨震電何以書記異也何異雨不時也庚辰大雨<lb/>
雪何以書記異也何異爾俶甚也何休注曰此桓將怒<lb/>
而弑隱之象胡安國傳曰震電者陽精之發雨雪者陰<lb/>
氣之縱周三月夏之正月也雷未可以出電未可以見<lb/>
<pb n="KR4d0251_WYG_001-8b"/>
而大震電此陽失節也雷已出電已見則雪不當復降<lb/>
而大雨雪此陰氣縱也夫陰陽運動有常而無忒凡失<lb/>
其度人為感之也今陽失節而陰氣縱公子翬之讒兆<lb/>
矣鍾巫之難萌矣一按西漢書五行志隱公九年三月<lb/>
癸酉大雨震電庚辰大雨雪大雨雨水也震雷也劉歆<lb/>
以為三月癸酉於厯數春分後一日始震電之時也當<lb/>
雨而不當大雨大雨恒雨之罰也於始震電八日之間<lb/>
而大雨雪恒寒之罰也劉向以為周三月今正月也當<lb/>
<pb n="KR4d0251_WYG_001-9a"/>
雨水雪雜雨雷電未可以發也既已發也則雪不當復<lb/>
降皆失節故謂之異一按晉書五行志吳孫亮太平二<lb/>
年二月甲寅大雨震電乙卯雪大寒按劉歆説此時當<lb/>
雨而不當大雨大雨恒雨之罰也於始震雷之明日而<lb/>
雪大寒又恒寒之罰也劉向以為既已震電則雪不當<lb/>
復降皆失時之異也天戒若曰為君失時賊臣將起先<lb/>
震電而後雪者陰見間隙起而勝陽弑逆之禍將成也<lb/>
亮不悟尋見廢又元興三年正月甲申霰雪又雷雷霰<lb/>
<pb n="KR4d0251_WYG_001-9b"/>
同時皆失節之應也四月丙午江陵雨雹是時安帝䝉<lb/>
塵右臣開具在前並是經史本文别無刪潤其中雖多<lb/>
忌諱之語不當陳於盛大之時然若不摭前世之禨祥<lb/>
何以助陛下之警懼但天之降災本各有徵而徴之在<lb/>
人亦復不齊難執一條以盡天意自春秋書魯隱公雷<lb/>
雪之變説者以為公子翬之應由兹以降大率皆依據<lb/>
其説以驗其災證雖不虚意則未廣質之聖訓殆不如<lb/>
斯書曰天有顯道厥類惟彰故求天者必以類而推又<lb/>
<pb n="KR4d0251_WYG_001-10a"/>
曰惟先格王正厥事故應天者必隨事而正臣觀雷震<lb/>
而復雪只由陰盛而侵陽儻悉求陰盛之由始可見陽<lb/>
微之變臣嘗俯察近事仰驗天災得其大綱者有三推<lb/>
其條目則有十三何謂大綱有三一曰陽德不修二曰<lb/>
小人道長三曰兵端有形何謂陽德不修臣聞天以剛<lb/>
故能首出庶物君以剛故能宰制羣動而所謂剛者非<lb/>
曰獨擅威福而不可沮撓之謂也無所牽制之謂剛無<lb/>
所耽惑之謂剛無所屈枉之謂剛無所縱弛之謂剛陛<lb/>
<pb n="KR4d0251_WYG_001-10b"/>
下自登大寶二年於兹寛仁如湯懿恭如文而裁制事<lb/>
物似少剛斷得非於前數者有不足乎臣近聞羣臣有<lb/>
以剛斷之説勸陛下者矣臣不知其説果如何也臣但<lb/>
見陛下近日臨決機務自任太過未免其間有得有失<lb/>
如斥逐李棣不由人言此剛斷之得者也大臣有罪臺<lb/>
臣一章而徑罷降人建節全臺論之而不囘此剛斷之<lb/>
失者也夫大有剛健必本於明中庸三德知先於勇必<lb/>
知其賢然後可任之勿貳必知其邪然後可去之不疑<lb/>
<pb n="KR4d0251_WYG_001-11a"/>
是以先臣司馬光曰聞人之言而能别其是非故謂之<lb/>
聰見人之行而能辨其邪正故謂之明是非既辨邪正<lb/>
既分奸不能惑佞不能移故謂之剛取是而捨非誅邪<lb/>
而用正確然無所疑故謂之斷然則所謂剛斷者豈以<lb/>
獨擅威福不可沮抑之謂哉此臣所謂陽德不修之目<lb/>
一也國家崇奬臺諫以為耳目政恐人情下壅奸宄内<lb/>
萌若非剛正之臣必重仇怨之慮責之以言尚恐顧望<lb/>
既言復沮誰復切摩陛下優容直臣固為盛德而諱忌<lb/>
<pb n="KR4d0251_WYG_001-11b"/>
鯁論尚有疑形臣觀近日臺諫之言稍稍不效雖聴用<lb/>
固亦不少然或不行或訓飭或宣諭而止者亦不一事<lb/>
也至於全臺彈擊近時罕聞假使發之之輕尤當勉彊<lb/>
以受所以存朝廷之綱紀植伉直之風聲垂裕之謀莫<lb/>
便於此豈可但欲令行不反人不我違深恐臺諫之輕<lb/>
甚非國家之福此臣所謂陽德不修之目二也竊惟經<lb/>
筵講讀之官實任古者保傅之責所以程頤謂天下之<lb/>
重任惟宰相與經筵天下治亂繫宰相君德成就在經<lb/>
<pb n="KR4d0251_WYG_001-12a"/>
筵然其輔養聖躬之方豈止講論數刻之久故輪夜直<lb/>
款侍燕閒不獨共究義理之微亦欲潛移逸豫之隙竊<lb/>
聞近日宣召夜直多在詰朝臣不知蜵蜎遊息之時何<lb/>
以為存養夜氣之道陽明升則德性自用陰濁盛則物<lb/>
欲必行保䕶清明孰如義理臣聞唐宦官仇士良嘗教<lb/>
其徒曰天子不可令閒常令以奢靡娛其耳目使日新<lb/>
月盛無暇及他事則吾軰可以得志切勿使親近儒生<lb/>
彼見前代興亡心知憂懼則吾軰疎斥矣要知小人陷<lb/>
<pb n="KR4d0251_WYG_001-12b"/>
君於惡亦有術然則人主欲逺小人安可不知昔者禹<lb/>
惡旨酒而好善言旨酒既疎善言方邇深思大禹之策<lb/>
政反士良之謀蓋此重則彼輕此消則彼長安可徒徇<lb/>
一日之樂反易終身之憂此臣所謂陽德不修之目三<lb/>
也臣聞賤貨貴德然後可以為天下昭德塞違然後可<lb/>
以臨百官臣近得之道路封樁下庫所藏寶器陛下已<lb/>
宣取入内夫藏之内府與藏之外府本亦何間但前朝<lb/>
所以並寘於外者蓋有説焉似聞象簟之類則没入之<lb/>
<pb n="KR4d0251_WYG_001-13a"/>
器也四圭有邸則祀天之器也此豈容寘内府哉往者<lb/>
藏之外府蓋崇貴德之義踐塞違之訓而陛下一旦納<lb/>
之宫中其為損豈細也耶至如封樁庫錢始創之法非<lb/>
軍事不得支用壽皇聖帝在位之時間有宣取蓋以閲<lb/>
武内庭欲備犒賞故實以犒賞之數取之非託以為名<lb/>
也今陛下沿例以取而人以為言者蓋取之惟有此名<lb/>
用之則無是實古者天子無私財至漢雖有少府之藏<lb/>
已不敢侵大司農之費政如今日州郡有軍資公使之<lb/>
<pb n="KR4d0251_WYG_001-13b"/>
别公使而用軍資之錢則為礙條法陛下既為天下之<lb/>
主豈可不以身率天下内帑之費不加裁損而但取足<lb/>
於封樁乎陛下雖曲從近臣之請更不取撥然前日陛<lb/>
下所以為此者必以内帑錢乏故也今若欲留封樁之<lb/>
錢必湏痛節内帑之費費儻不節錢必不繼則陛下能<lb/>
保後日之不撥乎萬一不免取撥臣下又復執奏則陛<lb/>
下能必從其請如今日乎此臣所謂陽德不修之目四<lb/>
也天子禁衛上應天象所以周防詳密蓋示名分尊嚴<lb/>
<pb n="KR4d0251_WYG_001-14a"/>
若以式律言之夜開宫殿及城門者皆湏墨敕魚符其<lb/>
受敕人具錄所開之門幷出悵送中書門下自監門衛<lb/>
士將軍以下俱詣閤覆奏既聴即請合符開鎻監門官<lb/>
司先嚴門仗所開之門内外並立隊然炬火對勘符合<lb/>
然後開之誠以王者所居體當持重祖宗立法自有逺<lb/>
謀竊聞近日水門之禁啓閉不時此非常開之門尤當<lb/>
謹守其節有何緩急自弛隄防臣聞仁宗朝兗國公主<lb/>
深夜入宫吕誨即奏劾公主宅使臣及皇城司經厯門<lb/>
<pb n="KR4d0251_WYG_001-14b"/>
户管當人乞行取勘以謂宫鑰謹嚴以時啓閉蓋備非<lb/>
常此而不禁後有竊發何以備禦先臣憂國深逺如此<lb/>
以公主君父之至親非時入内猶被按劾況下於此者<lb/>
乎此臣所謂陽德不修之目五也何謂小人道長臣觀<lb/>
今日之勢正人與邪人較則邪者必勝朝臣與倖臣較<lb/>
則倖臣必勝士大夫與吏人較則吏人必勝臣請得别<lb/>
白言之夫事君當以道也則曰不如隨俗御事當以法<lb/>
也則曰不如從例士大夫固知俗不可以違道例不可<lb/>
<pb n="KR4d0251_WYG_001-15a"/>
以違法然卒之守道者困隨俗者顯徇法者閡用例者<lb/>
行以至議論有是非則非常勝是事理有義利則利常<lb/>
勝義人情有公私則私常勝公細察閭閻之間上至朝<lb/>
廷之際往往皆然不知世變何以至此是宜上感於天<lb/>
變殆非一人之所為然陛下尊據崇高宗主神民則不<lb/>
得不自任其責故曰正人與邪人處則邪者必勝此臣<lb/>
所謂小人道長之目一也臣聞人君以法守天下士大<lb/>
夫以法守官職人君所為少出乎法則士大夫悉力爭<lb/>
<pb n="KR4d0251_WYG_001-15b"/>
之非為身也為法也非為法也為國也周昭一醫官耳<lb/>
何致煩陛下破法而令其臣曰一切違礙並免夫既謂<lb/>
之違礙則是法不可也給舎執而爭之是官當然也而<lb/>
陛下不從其説何周昭能使陛下屈法而給舎不能屈<lb/>
陛下守法此門既啓後孰窒之故曰朝臣與倖臣較則<lb/>
倖臣必勝此臣所謂小人道長之目二也吏道之盛無<lb/>
如今日州縣之吏止能制百姓中都之吏乃能制官員<lb/>
臺省之吏至能制朝廷州縣之吏所以能制百姓者與<lb/>
<pb n="KR4d0251_WYG_001-16a"/>
監司之吏通也中都之吏所以能制官員者與臺省之<lb/>
吏通也臺省之吏所以能制朝廷者與權倖通也臣請<lb/>
得以近事明之陛下為㑹計錄所裁損者特毫末耳其<lb/>
問裁損之目縁及省吏事猶未行即倡言於外曰減諸<lb/>
軍雪寒錢蓋欲藉此以動搖軍情爾幸而事狀顯著不<lb/>
能惑衆卒之心怨謗之言上徹聖聰似聞陛下亦悔此<lb/>
舉不知今日困匱如此若不撙節何以理財小者如此<lb/>
大者不復可議矣故曰士大夫與吏人較則吏人必勝<lb/>
<pb n="KR4d0251_WYG_001-16b"/>
此臣所謂小人道長之目二也何謂兵端有形今日士<lb/>
大夫遊談族議特慮北朝耳北朝不足慮也所可慮者<lb/>
彼有邊鄙之警則或恐有豪傑從中起耳萬一有此不<lb/>
特為彼之禍亦將為我之禍也蓋為彼禍首者必假我<lb/>
以為詞當是之時我將何以處之受之則與北朝為敵<lb/>
而吾亦無以處彼攻之則是為敵人除害而吾終不獲<lb/>
其利此臣所謂兵端有形之目一也國家所以能自固<lb/>
於東南者以有蜀耳蜀之所以能自固者以有劒外之<lb/>
<pb n="KR4d0251_WYG_001-17a"/>
兵耳今劒外之兵何啻如賈誼所謂股大於腰又苦<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>
盭然亦無如之何也為今之策止有寛兩蜀之民為彊<lb/>
本之計而今日兩蜀事權四分五裂制置主民總領主<lb/>
財戎帥主兵茶司主馬兵不可闕食馬不可無本則總<lb/>
領不可無財而制置司不可不恤其民亦其勢然也聞<lb/>
之蜀士兩蜀之民貧至骨矣民貧既甚禍亂易興此臣<lb/>
所謂兵端有形之目二也二廣鹽筴其法屢更大要不<lb/>
過官搬客販兩説爾官搬則利於廣西客販則利於廣<lb/>
<pb n="KR4d0251_WYG_001-17b"/>
東廣東之鹽専靠販入西路今廣西既用官鹽則廣東<lb/>
之鹽必發洩不行使朝廷催迫賣鈔任事者稍稍營財<lb/>
禍將起矣蓋廣東自來有私販之害祖宗時江西客販<lb/>
未通官鹽少至贑州諸縣並食廣東私鹽朝廷甚費區<lb/>
處今日淮鹽既通固無向者之害然而贛州僻逺諸縣<lb/>
如龍南安逺等處食廣東私鹽如故廣東摧鋒一軍及<lb/>
大奚山一帶人皆以販鹽為活官鹽既不流通必歸罪<lb/>
於私販萬一禁防稍密盜賊便興此臣所謂兵端有形<lb/>
<pb n="KR4d0251_WYG_001-18a"/>
之目三也蜀之黎雅廣之宜融湖北之辰沅靖俱有戎<lb/>
獠之患惟蜀之黎雅朝廷留意鎮撫諸戎又經敗衂近<lb/>
頗安靖不足深憂如宜融南丹之族辰沅羅鬼之族皆<lb/>
嘗深入省地搖動邊陲而數州邊防聞甚苟簡至空有<lb/>
寨柵之名而無卒徒以守倉猝有變何以支吾唐李絳<lb/>
謂受降城兵籍舊四百人及天德交軍止二十五人器<lb/>
械止有一弓以今概之往往如此是豈可不慮哉此臣<lb/>
所謂兵端有形之目四也近日㑹子流通勝於見錢官<lb/>
<pb n="KR4d0251_WYG_001-18b"/>
私便之似覺無敝然杞人慮短嘗竊憂之夫會子不過<lb/>
數寸紙耳而乃與泉貨埓權者此無他官司許作見錢<lb/>
入納而市井兌便者稍衆也有如緩急富人收兑便之<lb/>
鋪私下無換易之地則臣恐倉卒之際未必不擾近日<lb/>
湖北稍稍見矣縁湖北會子當來止於湖北京西界内<lb/>
行使襄漢戍卒月得料錢全靠客旅貿易然其會子止<lb/>
到鄂州便著兑換而官司無以權之總司入納又視市<lb/>
價不同見錢毎一貫㑹子止可作五百左右會子既輕<lb/>
<pb n="KR4d0251_WYG_001-19a"/>
商旅不行商旅不行軍人所得㑹子愈難變轉而會子<lb/>
愈輕矣諸軍洶洶頗以為言特未有征行未敢發耳是<lb/>
豈可不預計哉此臣所謂兵端有形之目五也推是求<lb/>
之特不止此姑舉其大者條列以上仰惟陛下踐臨天<lb/>
位以來五糓順成四方無虞仰觀乾象俯察地理災異<lb/>
絶少而人情初不以為喜今忽有此異才數日耳而人<lb/>
情莫不以為憂不論賢愚不問貴賤各隨所見推歩陰<lb/>
陽天動於上人憂乎下是何故也得非志不足以勝氣<lb/>
<pb n="KR4d0251_WYG_001-19b"/>
乎以臣觀今日之勢政如衰弱之人天和氣燠左右顧<lb/>
忌猶恐不免忽遇風寒雨濕之變使有所感觸其為疾<lb/>
疢豈不易耶當是之時猶不謹審服食精調起居以為<lb/>
保養身體之策臣不知其可也臣愚欲望陛下修身以<lb/>
德修德以人親近儒生以講治原奬進君子以御小人<lb/>
大明公道以正風俗增重臺諫以彊朝廷節用愛人以<lb/>
厚天下選擇守令以起内治博求將帥以固疆圉然後<lb/>
天變可塞人情可紓保國寧家政在今日臣之區區猶<lb/>
<pb n="KR4d0251_WYG_001-20a"/>
有未盡夫人君之道莫先於修德莫切於愛身人臣納<lb/>
忠於君亦莫如修德愛身之為急㳟惟壽皇聖帝勤勞<lb/>
天下二十餘年精神未衰志氣尚彊即以大位付之陛<lb/>
下蓋欲親見聖子身致太平陛下既即大阼四方之人<lb/>
莫不延頸舉踵望陛下德業日新名譽日隆以仰答壽<lb/>
皇聖帝付託之重而道塗流言皆謂陛下宫中宴飲稍<lb/>
失節度其事信否固未可知然萬一有此則於修德愛<lb/>
身之道無乃虧乎夫酒之為物傷性敗德莫加於此匹<lb/>
<pb n="KR4d0251_WYG_001-20b"/>
夫溺之尚且足以殞身喪家而況人主乎側聞仁宗皇<lb/>
帝在御之日災異屢臻日食地震江淮騰溢風雨害稼<lb/>
司馬光奏疏以為燕飲過差所致因乞悉罷燕飲以解<lb/>
皇天譴告之威夫日食地震江淮騰沸風雨害稼以陰<lb/>
陽感應之理推之何預乎宴飲而光直指以為言蓋人<lb/>
君之身上與天通光之所言即洪範庶徵之微旨然則<lb/>
臣之所謂以類而推隨事而正者非臆説也惟陛下念<lb/>
上天警戒之切念祖宗創造之艱念壽皇委寄之隆念<lb/>
<pb n="KR4d0251_WYG_001-21a"/>
天下屬望之深側身應災改過不吝人情天意本不相<lb/>
逺陛下今日儻能擇一二過舉之事繫人耳目者先與<lb/>
改圖然後命兩府大臣悉更敝政内外聞之孰不歡喜<lb/>
如此則何災不弭何變不消永保生民丕享大福臣命<lb/>
輕螻蟻言渉乘輿席藁待誅不能望赦臣下情無任戰<lb/>
慄之至<lb/>
　　繳進宣取續資治通鑑長編奏<hi>紹熙二年十月</hi>
右續資治通鑑長編一部計一百五十四册用黄帕三<lb/>
<pb n="KR4d0251_WYG_001-21b"/>
幅封進外臣照對此書元有兩本一本燾知瀘州日投<lb/>
進其書頗有未備去處燾知遂寧府日逐别刪修一本<lb/>
投進比之瀘州之本最為詳密燾又有一本書名長編<lb/>
舉要撮其凡目尤可參攷縁本監所錄止是瀘州本其<lb/>
遂寧府所進本及舉要現藏祕書監欲望聖慈一幷宣<lb/>
取庶幾可備乙夜之覽謹錄奏聞伏候敕旨<lb/>
　　論優遷臺諫沮抑忠直之弊疏<hi>紹熙三年</hi>
臣聞言路通塞天下治亂繫焉言路通則雖亂易治也<lb/>
<pb n="KR4d0251_WYG_001-22a"/>
言路塞則雖治易亂也仰求前監方冊昭然臣敢不為<lb/>
陛下縷縷陳之臣伏見陛下自登大寶隆寛盡下廣覽<lb/>
兼聴揆之於古未見其比而近日臺諫之官稍稍伉直<lb/>
者多不得久於其職大率優遷其官以去之臣不知其<lb/>
故何也夫假遷官以逐言者此近世最敝之法陛下奈<lb/>
何數出而用之乎消磨精鋭沮抑忠直莫甚於此且臺<lb/>
諫之官皆朝廷擇而後除使其言可行則為稱其職當<lb/>
留而不當遷言不可行則為不稱其職不當遷而當去<lb/>
<pb n="KR4d0251_WYG_001-22b"/>
而乃舉措倒置是非易位臣不知陛下所以勸懲天下<lb/>
果何術也恭惟本朝崇奬臺諫列聖相承視為家法傅<lb/>
堯俞嘗謂言事之官許令風聞祖宗之詔曲全過當許<lb/>
風聞則豈皆責實賜曲全則欲其盡言如此求之猶恐<lb/>
未至臣觀南渡以來臺諫忠鯁大率不逮祖宗盛際毎<lb/>
有所言亦不過三數章而止安有二十三章劾胡宗愈<lb/>
十九章劾章惇如劉安世者乎全臺彈劾不聴亦已安<lb/>
有上章不報率同列進見列拜於御座之側如孫忭論<lb/>
<pb n="KR4d0251_WYG_001-23a"/>
溫成典禮者乎聞有宣諭唯唯禀承安有召赴都堂宣<lb/>
諭而論列如故如傅堯俞之論張舜民不當罷者乎言<lb/>
有不合苟得美官奉身而去安有以去為諌冀上感悟<lb/>
如程顥之不受提刑司馬光之不受樞密傅堯俞之不<lb/>
受吏部侍郎者乎臣不知先正諸臣剛決勇敢一至於<lb/>
此以為無上耶則近世愛君未有過於諸臣者也以為<lb/>
沽激好名耶則忠實懇惻亦未有以過於諸臣者也而<lb/>
祖宗容受聴納若恐傷之得非以朝廷紀綱之地不容<lb/>
<pb n="KR4d0251_WYG_001-23b"/>
不重為社稷宗廟大計自當爾耶陛下試取先正諸臣<lb/>
奏議反覆詳觀然後知祖宗寛大人無不盡之言今日<lb/>
臺諫略無先正之直陛下倘舎己從人如舜改過不吝<lb/>
如湯不惟聴人之言而又且導之使言不惟容人之直<lb/>
而又且激之使直臣尚懼士氣消靡已久不能頓然作<lb/>
興而況從而阻之耶臣是以知士氣不可不伸夫奸宄<lb/>
之人何世無之惟藉臺諫嚴重有以折其萌芽而臺諫<lb/>
之士所以能震慴奸宄惟藉人主聴納其言假以聲勢<lb/>
<pb n="KR4d0251_WYG_001-24a"/>
今臺諫之士消沮如此臣恐在内之奸宄乘此隙以蠧<lb/>
其内在外之姦宄執此隙以搖其外陛下雖欲髙枕而<lb/>
臥不可得也且臣嘗熟察臺諫所以數忤陛下者蓋有<lb/>
由矣非以陛下身有失德惡人正救如前代拒諫之主<lb/>
也特不過攻擊權倖不恊聖意耳夫權倖恩寵不行不<lb/>
過一夫怨而怨歸臺諫臺諫言論不行能使天下怨而<lb/>
怨歸陛下陛下奈何不忍一夫之怨而獨任天下之怨<lb/>
乎此臣所以痛心疾首欲一言於陛下之前不能自已<lb/>
<pb n="KR4d0251_WYG_001-24b"/>
也臣反覆思維今日陛下惟有導人使諫足以救此臣<lb/>
猶慮聲勢已動未易頓回政湏陛下廣開聖心掃除芥<lb/>
蔕遵用仁廟召還唐介故事揀别向來以諫去國不由<lb/>
人言之人擢用一二示天下以聴納之機其登對臣僚<lb/>
議論忠讜者稍旌别之示天下以聴納之實庶幾聖德<lb/>
昭明羣疑解釋不勝幸甚<lb/>
　<lb/>
　止堂集卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>止堂集卷十四</head> <lb/>
    <p>
<pb n="KR4d0251_WYG_013-1a"/>
欽定四庫全書<lb/>
　止堂集卷十四<lb/>
　　　　　　　　　　　　宋　彭龜年　撰<lb/>
　啟<lb/>
　　賀江西錢漕啟<lb/>
明廷疏寵延閣陞班賞當其功人為之喜某竊謂君子<lb/>
不以非分之受為義吾人貴乎不妄以予為公惟受之<lb/>
以義故不敢忘皮冠之招惟予之以公故不敢狥繁纓<lb/>
<pb n="KR4d0251_WYG_013-1b"/>
之請方聖天子申薦賞之令而部使者䇿將漕之勲名<lb/>
視實而不浮位因人而愈重恭惟某官以有用之學發<lb/>
名世之材入侍禁廬已罄論思獻納之益出總外計洞<lb/>
知本末源流之歸今天下之利盡取以無餘而大農之<lb/>
官猶以為不足當國家暇閒而若此則軍旅調發且奈<lb/>
何屬前目羣竊之緩誅徴諸道勁兵而皆聚孰出木牛<lb/>
之智少紓汗馬之勞佐軍而常操贏資卒藉劉士安之<lb/>
術給餉而不絶糧道莫償蕭相國之功果聞異數之亟<lb/>
<pb n="KR4d0251_WYG_013-2a"/>
來徑陟清資而益峻以盗賊所傷殘之地值朝廷加寛<lb/>
大之恩蠲租賦以予民招流亡而復業固明君屬望之<lb/>
深者必大賢加意以圖之某敬為斯民慶此實惠盡宣<lb/>
徳意既無逺之不通嗣聼襃嘉將繼兹而又賀<lb/>
　　賀江西趙漕啟<lb/>
祇奉細書出將隆指諸道置使所以舉天下之大綱九<lb/>
重掄才必以委當代之人傑舉國相屬非公其誰竊以<lb/>
本朝自創外臺以來首以轉漕為重豈獨權財穀于公<lb/>
<pb n="KR4d0251_WYG_013-2b"/>
上吏不得功亦恐紊賦斂之經常民無所措乃或者不<lb/>
推其本意居是官必浚其利源如向來軍旅之輸多一<lb/>
時權宜之制云何月椿之目至今尚存遂使江右之民<lb/>
其生益削既朝廷征取者無蓺故州縣因縁而為□能<lb/>
趣辨者皆謂之才有逺慮者莫適為計勢既窮矣後將<lb/>
奈何必得大賢以起斯弊恭惟某官學窮根柢徳茂本<lb/>
支嘗對大廷以六經為諸儒之倡謂持此道舉明主于<lb/>
三代之隆向自著庭出方便郡復將餉輓之節甚鬱經<lb/>
<pb n="KR4d0251_WYG_013-3a"/>
濟之懐然當俗吏以苛急治財而得賢者柄取予于公<lb/>
人知趣嚮遂令義利較然民嘗困窮治决安危如此以<lb/>
今日施為之梗槩即異時輔相之規模某竊以箠楚之<lb/>
官窮居英簜之下行服條教如親見于古人敢飾䛕詞<lb/>
以誑言于執事<lb/>
　　賀江西李漕啟<lb/>
誕布綸言就頒簜節躋榮延閣豈徒示天下之美名増<lb/>
重計臣所以踵皇華之故事軺車至止屬部交觀恭惟<lb/>
<pb n="KR4d0251_WYG_013-3b"/>
某官才足經綸學有根柢一時文采重新西蜀之山川<lb/>
百世風流復見大蘇之父子嘗舉列聖之鉅典以為長<lb/>
編之一書視魏相奏漢家之便宜惜乎未盡笑孫樵讀<lb/>
開元之離報杳不可知挈此規模獨出今古殫其心志<lb/>
以報國家雖衣繡之出甚榮而晝錦之榮可樂不忘修<lb/>
纂遂克奏陳皆擬簮筆綴甘泉之班乃復持節按勾呉<lb/>
之境惟時使事之繁劇莫若漕臺之轉輸自兵與農分<lb/>
為兩途而國與民幾于交病三十鍾而致一石其費謂<lb/>
<pb n="KR4d0251_WYG_013-4a"/>
何五千服之賦中邦半麋于此非得道術通明之士莫<lb/>
求上下充羡之方當有竒謀不愧流馬木牛之運佇開<lb/>
逺業遂為郊麟翳鳯之遊某生於戇愚出於僻左承師<lb/>
問道本無尺寸之長應舉覓官偶出權衡之下嘗乗退<lb/>
朝之隙得償進謁之心自去門墻寢疎啟問欣聞將命<lb/>
已遂觀風幸儕奔走之𨽻人得受約束於下執輒修尺<lb/>
牘庻少紓厦燕之情尚冀小材或可從柏馬之計<lb/>
　　賀江西丘漕啟<lb/>
<pb n="KR4d0251_WYG_013-4b"/>
恭審詔自便藩使以隆指君臣道合初不俟臨遺之煩<lb/>
逺近意傾固已切諮詢之望然惠有一施歛之異則人<lb/>
不無去留之私忽聞載馳方覺増喜竊以自禹任土而<lb/>
荆陽之賦最下繇唐至今而東南之利遂窮張文定當<lb/>
天下安集之時始能出水場賦錢之横王文正於太平<lb/>
全盛之日固已憂朝廷榷利之深近攷數十年征歛之<lb/>
科豈止三四培疇昔之取而况水旱之災幾於數矣公<lb/>
私之積大率枵然無異哀病之人重纓寒暑之變惟國<lb/>
<pb n="KR4d0251_WYG_013-5a"/>
家固以此地為根本安得不憂輟賢能以振外臺之紀<lb/>
綱可見此意恭惟某官學極精微而有用行非崖異而<lb/>
能髙文衮衮如萬斛之泉與古争列才恢恢有遊刃之<lb/>
地遇事不留雖晉用之遲囘而培逺之深厚一陪右府<lb/>
幾微之論屢分左苻鎮撫之勞理效輒聞知㑹獨異謂<lb/>
遡江而上得兼知直差易耳故倣漢之制選所表以次<lb/>
用之不惜一世經綸之才以重十州漕輓之寄惟計臣<lb/>
自當識本末源流之所在非良弼不能明弛張取舎之<lb/>
<pb n="KR4d0251_WYG_013-5b"/>
大機幸公之來乃國之福某學無自得才本不長繇進<lb/>
士而得官已踰一紀奉偏親而竊禄偶落旁州方治檄<lb/>
捄荒而還適乗軺將令而至遂偕屬吏同拜下風儻得<lb/>
奉條教而言歸豈不甚幸又復出意見而論事直可謂<lb/>
狂<lb/>
　　賀江西尤漕啟<lb/>
夙擁使華逺將帝指方天下以治財為急其術已窮以<lb/>
儒者而經賦其閒此意可見民得所託國以不輕竊惟<lb/>
<pb n="KR4d0251_WYG_013-6a"/>
大江之西偏實為今日之外府月椿之輸殆七百萬大<lb/>
半皆無名之征中興以來輸五十年幾倍於昔者之賦<lb/>
名為和買而責以折納既用差法而復劇傭錢茶有税<lb/>
而又歛其租酒盡之而或誅其直至詳經制之目尚持<lb/>
徐陌之籌此皆公取之可稱猶有旁縁而莫攷顧張弓<lb/>
安可以不弛而漏巵每苦其難盈不有仁人孰識大體<lb/>
恭惟某官博取百家而不雜獨立一世而能和發為文<lb/>
章復還三代之淳古措諸事業無非六籍之精微自結<lb/>
<pb n="KR4d0251_WYG_013-6b"/>
睿聖之知亟升中祕之地以志大不輕于地取故才高<lb/>
寧屈于拊循旋被絲綸出持英簜以勞來還定之政固<lb/>
江東王氣之神於倥偬不給之中増廬阜文風之勝觀<lb/>
其施設之不苟可知經濟之有餘尚屈此行皆以為枉<lb/>
然而利有盈則有縮勞不極則不更由後視前取之既<lb/>
多自今圖往安可不亟于是培國家之相柢寧不在公<lb/>
行且作朝廷之羽儀豈久處此某氣稟甚下材技無他<lb/>
㓜矜斧藻之詞以覓官壯持簿書之智而竊禄每慙數<lb/>
<pb n="KR4d0251_WYG_013-7a"/>
誤莫究昨非久仰指南之車無異必東之水偶負丞于<lb/>
支邑乃受察於𨽻人不得即賀而以書神如馳馬又復<lb/>
出意而論事癡若拊驂<lb/>
　　謝宰執啟<lb/>
逺方隨牒久懐就養之私真館奉祠忽遂由𠂻之請雖<lb/>
天地造化不遺于一物而斗筲器局莫堪于大恩詞則<lb/>
有窮感無以狀竊以介之推不忍一言于晉寧與親而<lb/>
俱逃陳仲子不義萬鍾于齊乃離母而獨處然當世不<lb/>
<pb n="KR4d0251_WYG_013-7b"/>
以之推為不孝而君子至謂仲予為非亷盖義不當就<lb/>
則飲菽而亦歡情其可居則捧檄而為善欲識人子何<lb/>
以為養必知聖門所謂不違如某者行落落而與世乖<lb/>
學拘拘而求古是自為士已懐四海之慮不敢作無用<lb/>
之言及居官而効一日之長未嘗為苟免之計惟念親<lb/>
年及耋子職非耕詰盗四封屢歎杖杜征夫之逺貳令<lb/>
一邑尤懐北山從事之勞每當出身狥節之時必有臨<lb/>
深登髙之懼屬幸改秩當更字民豈不知積資循進之<lb/>
<pb n="KR4d0251_WYG_013-8a"/>
足貪誠恐失先意承志之可樂故申將毋之諗以希錫<lb/>
類之仁國爾忘家公爾忘私事上者固當如此忠移于<lb/>
君順移于長觀人或于是得之敢意大鈞亦軫微類恭<lb/>
惟某官貴尊三事和育羣生徳盛自發于威儀功深不<lb/>
露其神迹知愛其親而逹之天下不被其澤如納之溝<lb/>
中切揣甄陶固能益子華五秉之粟許參詞館葢已察<lb/>
曽子三釡之心某敢不退事其親自竭其力無從倒㦸<lb/>
空有翳桑遺肉之懐安敢争車少替潁谷請羮之念從<lb/>
<pb n="KR4d0251_WYG_013-8b"/>
今養志之日無非報功之年<lb/>
　　再謝宰執啟<lb/>
苟禄養親未能隨牒因心錫類又許奉祠雖播物之無<lb/>
私若拜恩之獨厚莫任造化有靦面顔伏念某逮齠齓<lb/>
而已孤長髪膚于其母去賈區而使學其教甚勤惟子<lb/>
職之非耕所養或闕適當壯嵗偶得一官遊宦旁州僅<lb/>
免尸饔之歎小出數日尚闗噬指之憂煢煢如形影之<lb/>
相依惴惴懼旨甘之不繼惟古者八十舎從政之子而<lb/>
<pb n="KR4d0251_WYG_013-9a"/>
近時稠疊推優老之恩未免並縁以致懇請薦容宂食<lb/>
仰事慈顔俾於一喜一懼之年有以自老不待再仕再<lb/>
化之後而得此心可謂倖邀敢忘攸自茲盖㐲遇某官<lb/>
計安天下澤潤生民自寅亮調爕之中發正直平康之<lb/>
治欲奏天子得歡心以事其親遂使匹夫無常職以食<lb/>
于食某敢不敬竭饘酏之力以當香火之縁衣懐趙孟<lb/>
遺母之心無以報徳雖在李密養劉之日不敢忘君<lb/>
　　謝張尚書啟<lb/>
<pb n="KR4d0251_WYG_013-9b"/>
微官脱選今以為難小已辰逢人知獨異施異者未易<lb/>
語報感深者不容以言試具陳之則可睹已㐲念某身<lb/>
勤而事左意廣而才踈每讀書必欲求志士仁人之心<lb/>
自為士已不屈王公大人之下顧如愚戇褊急之累在<lb/>
性質可謂之偏而其琢磨澄汰之功于師友未有所得<lb/>
出而接物動輒忤人終須察其無他始未免於不樂平<lb/>
生知已焉得如公四海閲人抑安取此才非敏健而以<lb/>
為可任智多昬塞而引之與言某雖妄而亦容事可行<lb/>
<pb n="KR4d0251_WYG_013-10a"/>
則立决在他人一語之不偶故宦遊半世而無聞忽遭<lb/>
清明如脱羈束凡胸中之所欲可悉逹矣雖天下之逹<lb/>
官殆不過焉况復蒙汲引之公無不盡推挽之力必欲<lb/>
亟援于塵土不知難近于雲霄已獨任于揄揚人備聞<lb/>
其委曲勇于抜士誰復如今恭惟某官以魏國忠孝之<lb/>
傳負本朝公輔之望每閡于郡國之小未究素懐所至<lb/>
以人物為先此其大畧有如此質尤費生成竟出選曹<lb/>
豈非僥倖某敢不益懋舊學以酬所知學者未嘗進謝<lb/>
<pb n="KR4d0251_WYG_013-10b"/>
于門情雖不稱大夫真能取人以義報豈容私强為尺<lb/>
咫之書莫殫萬一之意<lb/>
　　謝鄭尚書張京尹啟<lb/>
三年予寧已絶榮望兩譽溢美忽加薦論雖公朝方聽<lb/>
諸大夫之言然露章乃得一不材之吏不敢以獲于上<lb/>
而喜大懼以辱所知為慙伏念某心雖甚高習已近下<lb/>
自為士已懐四海之慮若不克施繇從宦以來半世于<lb/>
今未有可紀載忸怩而蹈俗破崖岸以徇貧欲申養親<lb/>
<pb n="KR4d0251_WYG_013-11a"/>
之私遂干無事之禄中更禍變僅脱殞糜顧退處則分<lb/>
宜抑不察之罪大方揣輕重而為從違希子功之力而<lb/>
入帝城初無一念之敢到以當時之言而推官屬敢意<lb/>
十年而未忘至數所長尤浮于實器何足以致逺人已<lb/>
病其執方事親不終又焉得孝律已無狀彼烏能亷學<lb/>
徒為文政不及物是安可當執事之首薦乃欲使與英<lb/>
俊而並遊或輓或推固不遺于餘力皆好皆惡終取决<lb/>
于善人果以過情之言誤蒙召對之命恩出于上人推<lb/>
<pb n="KR4d0251_WYG_013-11b"/>
自公恭惟某官無官不宜無才見善如出諸已貴已分<lb/>
于喉舌不知我榮士必借以齒牙盖為國計致此譾薄<lb/>
亦辱推揚某欲為實言非敢私謝自顧小已非長者而<lb/>
辱長者之知惟竭一心待國士則為國士之報<lb/>
　　賀王狀元啟<lb/>
狀元監丞青箱嗣業紫電淬録出烏巷之諸郎炳龍章<lb/>
之峻采洞决蓺文之奥起膺物色之求旋升籍于太常<lb/>
爰試言于便坐百斤置石首中于程文千佛冠名獨標<lb/>
<pb n="KR4d0251_WYG_013-12a"/>
于異等被明綸而受職貳雄閫以頒條聊為吉筮之權<lb/>
輿曷測宦程之高大夫何履尚持秉謙勞猥示華牋過<lb/>
形盛飾永言良愧交切銘藏<lb/>
　　賀龔參政啟<lb/>
光膺一札入賛萬機既得我公相與運廟堂之籌筞争<lb/>
觀盛世及是明國家之政刑惠福生靈安崇宗社恭惟<lb/>
某官行高而能鉅形大而聲宏惟仁義道徳素藴于中<lb/>
故進退動止皆有常處九萬里斯展垂天之翼尋常瀆<lb/>
<pb n="KR4d0251_WYG_013-12b"/>
豈容吞舟之魚自結睿知亟躋華貫推□邪之萌蘖能<lb/>
使朝廷之不輕推學術之緒餘皆信儒者之所用當江<lb/>
湖之歉甚起凋瘵而肉之還定流民皆令如安堵之故<lb/>
具宣徳意不徒為掛璧之文人當斯時知啟逺業果有<lb/>
鋒車之召遂登法從之班日對寵光居尚書喉舌之地<lb/>
竟膺圖任為天子心膂之臣士氣自此少伸公論于是<lb/>
復出抜援善類過於食而吐哺之勤慰藉人心若夫渇<lb/>
者為飲之易然竊視今日之事勢或似良醫之設施當<lb/>
<pb n="KR4d0251_WYG_013-13a"/>
疾病將去之時而氣血未充之際用人如用藥豈以既<lb/>
效而弗圖畏惡如畏風定知自衛之益密盡出生平之<lb/>
韜養以為不世之功名某自恨凡庸莫償知遇敢作雷<lb/>
同之賀有負門牆輒申管見之私以附干瀆其為僣卒<lb/>
未易貸原<lb/>
　　賀周樞密啟<lb/>
恩隆麻命班首樞宻富貴非公所安寧以是喜功名為<lb/>
國乃有要不可辭一身尊榮四海妥帖恭惟某官徳温<lb/>
<pb n="KR4d0251_WYG_013-13b"/>
醇而有本行縝宻而無暇文如𤣥酒明水之真正氣具<lb/>
足人似光風霽月之潔塵意俱亡惟平素結知于上者<lb/>
深故晉用不以非道而屈若禁之夜半之素語乃當世<lb/>
朝陽之一鳴小人知朝廷之不輕公道至今日而未冺<lb/>
致身明白肯以利囘因時卷舒乃為君起擅四禁絲綸<lb/>
之地嗣三王盤詰之風學未宏施士猶共惜論道經邦<lb/>
于廟堂之暇不忍詭隨于人折衝禦侮于階楹之閒自<lb/>
能立表于世夫以儒者而經武斯見聖主之慮危權一<lb/>
<pb n="KR4d0251_WYG_013-14a"/>
歸公論僉允協然而位尊顯則責望備時豫暇則憂防<lb/>
深兵多宂食故生民之力傷將不公選故鬭士之氣沮<lb/>
至若外敵之難制豈如内傷之可虞羣猺當鹽法之變<lb/>
更徂伺嶺表諸蠻持馬市之上下蚍撼坤維□民或據<lb/>
山海而披猖驕卒近在畿甸而凌驁天下之脉概可見<lb/>
矣君子之心寧不瞿然勝固藏于亡形豈容竊料人不<lb/>
知而視影安得無疑某少以戇愚誤辱提誘忍懐不盡<lb/>
之意殆為入賀之言盖不學劒而學書自古有□雄之<lb/>
<pb n="KR4d0251_WYG_013-14b"/>
可慮儻不以規而以頌是今為軟靡以相期豈惟失疇<lb/>
昔依人之心抑恐非賢者樂善之意仰犯崇重不勝凌<lb/>
兢<lb/>
　　賀劉樞宻啟<lb/>
擢自坤垠入毗極樞自州牧而與政攷中興不過數人<lb/>
以儒者而掌兵在今日誠為逺慮國有與立世無所憂<lb/>
恭惟某官誠實無他端静不撓自為士已任天下之憂<lb/>
樂其致官不為世俗而從違未嘗以家事辭王事之難<lb/>
<pb n="KR4d0251_WYG_013-15a"/>
故不擇地而處所至視官物如已物之惜盖本愛民而<lb/>
然履行縝宻而無瑕聲名暴白而不愧在朝廷則能令<lb/>
所居之官重制藩閫則必動已去之民思悶悶之政若<lb/>
不快人卓卓之功每見于後邈是巴蜀當國西門外有<lb/>
大敵虎視于藩籬内有羣蠻徂伺于肘腋况方饑饉之<lb/>
至而有根本之虞公適遄征人解憂色不為乖崖驚異<lb/>
之政百姓信之則同皆謂文翁亷平之聲近世繼之者<lb/>
此趣歸右府允穆僉言仰惟治朝立國之規實在樞宻<lb/>
<pb n="KR4d0251_WYG_013-15b"/>
制兵之地兵之進退雖屬之將將之廢置則歸之朝儻<lb/>
如身使臂而莫不從制其誰敢侮其或脛如腰而不可<lb/>
信屈安得勿憂欲反㤗阿之持喜歡成器而動師出以<lb/>
律乃在于國家明政刑之時賢用則安豈復憂廟堂有<lb/>
甲兵之問某舊遊牆仭久鬱巖瞻式逢君子之登庸竊<lb/>
為蒼生而賛喜凡所謂斯世之利病繼自今以次而罷<lb/>
行不得即賀而以書深慙無益復敢出意而論事姑謝<lb/>
所知<lb/>
<pb n="KR4d0251_WYG_013-16a"/>
　　除贑州謝丞相啟<lb/>
恩隆起廢遽叨分竹之榮分簿挺災已被負薪之疾未<lb/>
免瀆陳其弗任奈縁法守之難踰徒抱素心莫囘成命<lb/>
竊惟汲黯不省復収之意乃稱病于淮陽望之妄懐不<lb/>
合之疑遂移疾于馮翊雖强拾古人之遺意然終非臣<lb/>
子之至情所以史氏未免有褊心之譏而後世亦薄其<lb/>
左遷而動此豈君臣之交泰致令誠偽之相蒙聞事不<lb/>
實而實事不聞信者或疑而疑者或信雖習俗之固爾<lb/>
<pb n="KR4d0251_WYG_013-16b"/>
豈為士而不然伏念某壯不如人老而益耄少日早攖<lb/>
于霜露終身從事于刀圭故其羸劣之軀不勝勤勞之<lb/>
責昨少疲于奔走氣已亂干降升曲荷皇明賜休湯沭<lb/>
逮出守荆州之地愈不堪雲中之寒尚稽報政之期已<lb/>
有乞身之請惟君父諒其素守不敢肆欺以祠官禄其<lb/>
餘生毋俟再請十年退處百疢交攻方沈疴為孽之深<lb/>
忽寵渥自天而下欲悉陳狗馬之狀乃薦申螻蟻之情<lb/>
以避免之章難至于再三故懇祈之意莫伸其萬一尚<lb/>
<pb n="KR4d0251_WYG_013-17a"/>
蒙委曲獲脱譴訶茲葢伏遇某官獨秉國成宻參天縡<lb/>
凡有生之疾苦蔑有不知寧敢暑而繭裘乃可以㒺但<lb/>
欲廣捜羅之意無復推姑息之仁雖在罷癃亦欲任使<lb/>
某敢不免旃醫藥勵此身心儻日月之尚寛容其養病<lb/>
或筋骸之復舊焉敢忘君<lb/>
　　代袁守賀刑部周郎中啟<hi>丁酉冬</hi>
拜命紫宸為郎禁省刑章滋甚或者疑風俗之益偷君<lb/>
子憂深謂當自本源而置力安可徒徇其末而以求勝<lb/>
<pb n="KR4d0251_WYG_013-17b"/>
夫民然在上者惟恃國之法而不任人在下者惟軋人<lb/>
之情而合諸法凡具獄而上者多傅文以成之儻于吏<lb/>
牘而無疑雖有枉情而莫辨故聖人不以聽訟為知本<lb/>
而賢者猶以得情為可矜恭惟某官智每用而益精材<lb/>
遇事而立見為邦伯而伸萬物之氣情偽具知佐廷尉<lb/>
而持天下之平輕重悉得顧憲部久虚于郎署宜聖皇<lb/>
首屈於仁賢雖非超躐之除葢有深逺之意嵗斷獄僅<lb/>
于四百昔人乃歸之養民之君律為條至于萬餘當時<lb/>
<pb n="KR4d0251_WYG_013-18a"/>
不能止犯法之俗惟公可以論此斯人固有望焉某濫<lb/>
守專城竊庇廈屋忽聞成命倍切懽情<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0251_WYG_013-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　止堂集卷十四<lb/>
</p>
<p>
</p>
  </div>
</body>
</text>
</TEI>
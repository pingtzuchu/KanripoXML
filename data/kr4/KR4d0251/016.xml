<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>止堂集卷十七</head> <lb/>
    <p>
<pb n="KR4d0251_WYG_016-1a"/>
欽定四庫全書<lb/>
　止堂集卷十七<lb/>
　　　　　　　　　　　　宋　彭龜年　撰<lb/>
　七言古詩<lb/>
　　登上封半山而霧大起歎而有作<lb/>
憶昨雨霽投招提五峯幻出如新沐僧言一月無此奇<lb/>
正直由公感通速傾曦已沒暝靄生竚立危亭看不足<lb/>
遂扶晨策陵嶇嶔要識祝融真面目輕陰閣雨日將升<lb/>
<pb n="KR4d0251_WYG_016-1b"/>
淺霧歕雲生半腹晦明變化在俄頃山鬼無端太翻覆<lb/>
東西南北杳不知天柱諸峯固難矚因思世事無不然<lb/>
氛垢時多少清淑良辰一遇信可欣濁世相遭匪予辱<lb/>
湘纍為此賦逺遊要待棋終看結局嗟我寧能待汝清<lb/>
原隰征夫駕方趣安得韓公劍倚天決斷浮雲取新旭<lb/>
　　送趙使君老父吟<lb/>
使君朝天騎霜蹄朔風獵獵吹裳衣鉦鐃聒天山谷應<lb/>
旌旂弄日龍蛇飛邦人遮留留不得壯兒截鐙小兒泣<lb/>
<pb n="KR4d0251_WYG_016-2a"/>
老翁數十相扶攜喘若筒吹行轉疾且行且止相歎嗟<lb/>
若怨若慕言紛拏一翁指我門前土向時蓁莽今桑麻<lb/>
自言新年年九十舊使姓名多記憶從頭屈指細平章<lb/>
清静安寧今第一狡胥每欲挑民爭能令衽席生五兵<lb/>
我公平易與民近智巧有盡苦難行里中少年號刀筆<lb/>
曽向公庭瞯消息歸來語我使君明胸中是非紙上律<lb/>
吾農疾苦年來多公今歸去誰撫摩留公無計可奈何<lb/>
呼兒起舞吾當歌官家神聖似堯禹蠖濩宫深有言路<lb/>
<pb n="KR4d0251_WYG_016-2b"/>
借留誰格向來書猶有民謡能取否或聞朝廷虚柄臣<lb/>
須公經濟難逡巡延英奏對刻易下囊封且説江南貧<lb/>
　　送王仲顯赴瓊州<lb/>
朔風獵獵捜離思千山木葉飛東西山聲互答轟鼓鼙<lb/>
日影倒亂摩旌旗瓊山太守行赤帷父老出餞相扶攜<lb/>
把袂惜别車去遲仙都散吏挈榼隨洗醆酌酒歌别離<lb/>
别離之歌歌聲希兒女子態不願為聖皇擇守先南陲<lb/>
朱崖况復環生黎黎山揷天海四圍黎人出沒如鬼魑<lb/>
<pb n="KR4d0251_WYG_016-3a"/>
兇鯨蚋集不可羈無異生縛虎與羆乃令錯處海一涯<lb/>
一日萬變藏幾微趙張縮手龔黄癡良二千石非公誰<lb/>
公行南方易如歸公舉南事易如攜向來鹽莢一局棋<lb/>
白黑紛亂楊朱岐公能辨晰是與非袖有長疏天下知<lb/>
口不可惜人可悲鬼魑虎羆日夜伺此時此事分安危<lb/>
想公再拜辭玉墀睿意懇惻亦在兹九重寄公萬里師<lb/>
紛紛獄訟不足治從馹遽聽東南馳定知召節封金泥<lb/>
不然鹽莢更疇咨服嶺以南公一夔與公離别歌此詞<lb/>
<pb n="KR4d0251_WYG_016-3b"/>
愧不以頌而以規<lb/>
　　病足歌<lb/>
馬有足疲馳驅牛有足勞畬菑不如大閽無更好終日<lb/>
兀坐如黏黐人言猶有深意存螣蛇無足終能飛此心<lb/>
儻欲與日競莫道有足無亦病<lb/>
　　送曽無瑕改常州<lb/>
夫君愛民如愛已不愛公卿愛刺史得州如斗喜不禁<lb/>
拍手催兕治行李朝家急賢不惜官日日中書有除㫖<lb/>
<pb n="KR4d0251_WYG_016-4a"/>
周南留滯太史歎目斷子公書一紙夫君却不薄淮陽<lb/>
此見寧輸三十里庖丁雖欲善刀去無奈世間多巨髀<lb/>
晉陵繁夥視三輔歴徧屏風無可使未央對罷天一笑<lb/>
今日無憂惠山水未容逺去引自近早晚賜環差易耳<lb/>
九華卻恐怨君王誤我明年花柳喜<lb/>
　　次韵教授兄友惠柑<lb/>
泮宫老潘賢且仁分義濃如手足親懸知故人在千里<lb/>
健步逺來緘墨新黄柑霜後愈精好香味宛如包貢珍<lb/>
<pb n="KR4d0251_WYG_016-4b"/>
分賞且用滌煩渇不救萊蕪炊甑塵<lb/>
　　送任守赴邕管<lb/>
吾聞廣南東西四十州諸蠻錯處如蚍蜉東州之蠻富<lb/>
珠貝西州有馬供羣騶一從隴右失芻牧萬里山蹊來<lb/>
作足部分驛使視行廏路逺疲農輸食粟邊頭給估不<lb/>
敢慳内地供億那得閒匹馬中人五家產歲入不足充<lb/>
軍頒天子擇侯嚴五管横山之雄視方面大賢不合著<lb/>
炎方一馬直應勞逺算往時此地驚智高四海俶擾如<lb/>
<pb n="KR4d0251_WYG_016-5a"/>
抑搔要荒易動古所畏况復立制爭錐刀年來馬質亂<lb/>
三物廊廟謀深匹夫忽達官喜事失拊循機矢銛矛變<lb/>
倉猝逺利安蠻福及人公行公行南中春一篇駉頌誰<lb/>
能寫足用愛民功到馬<lb/>
　五言律詩<lb/>
　　别袁州司戸司馬行二首<lb/>
四海司馬氏大州從事賢剸裁無劇務抑鬱已三年人<lb/>
在甘棠裏夢回春草邊知音有當路何日踐英躔<lb/>
<pb n="KR4d0251_WYG_016-5b"/>
一見已草草那堪更别離事當防快意學亦進潛思此<lb/>
道今誰語如公豈我私何時一牕下重與論心期<lb/>
　　送牛守赴藤州二首<lb/>
五馬南中去脩途一月寛暮年憂國切今日愛民難志<lb/>
大人無小政平人自安端能掃蠻瘴莫作偶然看<lb/>
半世幾契濶今年又别離我應嗟去遠人已恨來遲宿<lb/>
草青無限野花紅欲窺藩車行有詔山路且逶迤<lb/>
　　送梁憲易節漕二首<lb/>
<pb n="KR4d0251_WYG_016-6a"/>
雨露收江上星辰下益州有賢容在外為國豈無謀德<lb/>
㫖頻將遠君心頓減憂不然那有此定自啟金甌<lb/>
峽口大江急劍門天下奇不因逢使節安得入公詩萬<lb/>
里輕來去一心無險夷可憐門下士猶惜别離私<lb/>
　　寄黄商伯兼簡詹元善<lb/>
今日蠻荒好逢人説桂林秖應一片雪端在兩公心祈<lb/>
望羅明月生黎斸水沈滔滔迷所往莫望指南針<lb/>
　　挽益陽縣丞趙參議<lb/>
<pb n="KR4d0251_WYG_016-6b"/>
一種銀潢秀清名仰太虚甲科嘗擢第午夜尚觀書已<lb/>
覺身非我那堪丞負余斯入無復見掩涕一欷歔<lb/>
　　挽熊仲賢監酒二首<lb/>
歎息熊公子胸中亦自奇典衣縁客至沽酒趁花期滿<lb/>
眼皆知已平生卻數奇一官終未試回首不堪思<lb/>
舉世嗟浮薄誰堪寄死生空餘交友恨不見急難情我<lb/>
昔為遊子公方作逺征那知成永訣灑淚閉佳城<lb/>
　　挽楊邦寧<lb/>
<pb n="KR4d0251_WYG_016-7a"/>
心事誰能識交遊得細論有居多水竹此世老丘園遺<lb/>
恨成千古無人作九原晚來風政惡不忍賦招魂<lb/>
　　挽歐陽幼立<lb/>
行輩多名宦鄉閭愛老身成名了無恨韋布卻為榮久<lb/>
矣追談笑居然隔死生朔風搜宇宙何日閉佳城<lb/>
　　挽朱彥博二首<lb/>
重惜夫君去哀吟思不窮江淮經畫裏風雨笑談中志<lb/>
大長違俗才高無近功蓋棺公論出誰不羨豪雄<lb/>
<pb n="KR4d0251_WYG_016-7b"/>
對語牕飛雪横舟月在灘西湖今㑹少里社此盟寒諸<lb/>
子齒猶稚慈堂寢未安俱成無盡恨一見一辛酸<lb/>
　　挽沈漕宜之父主管<lb/>
蟬蜕軒裳早冰融義理深但知捐世累誰復識公心宇<lb/>
宙終理玉哀榮有賜金遥憐九原上烟雨暗寒林<lb/>
　　挽尤尚書二首<lb/>
太史病已革君王意尚疑欲為宣室召深動畫堂思共<lb/>
起云亡歎空嗟大用遲九原如可作願賦百身詩<lb/>
<pb n="KR4d0251_WYG_016-8a"/>
天子青宫友清時法從賢典型諸老舊人物中興前鎖<lb/>
闥堆黄紙金華疊細旃奪公何太速誰與問蒼天<lb/>
　　挽虞夫人<lb/>
欲説夫人事誰能與世論諸郎名節立千古婦言尊共<lb/>
此傷心日懐哉錫類恩佳城何處是烟雨政黄昏<lb/>
　　挽丞相相四首<lb/>
憶昨隨南史常窺侍帝垣負牆須密命垂涕進忠言懇<lb/>
懇精誠到巍巍廟社尊至今天下誦功業在調元<lb/>
<pb n="KR4d0251_WYG_016-8b"/>
慨惜三朝老忠勤一代師冕裳親奉日鼎鼐手調時揖<lb/>
遜承三節安危繫一辭世平今似水卻歎哲人萎<lb/>
三絶今非少元功人未知豈云公有憾時恐世傳疑誰<lb/>
解吟成史寧憂罪到詩詩成終自愧空恨一年遲<lb/>
疇昔危疑日嘗為根本謀不縁公一語誰識我深憂分<lb/>
閫因重見忘言只對愁無窮千古意有淚付東流<lb/>
　　代張京尹賀皇太子生辰三首<lb/>
問寢隨天子論經有帝孫千年幾神聖四世一乾坤盛<lb/>
<pb n="KR4d0251_WYG_016-9a"/>
德從心遠靈源自古存欲知天意近九月似春温<lb/>
神光開甲觀寰海作重陽世盡占人瑞天應發子祥山<lb/>
河㴠玉露象緯瀉銀潢有道如三代寧須不老方<lb/>
青禁羅雞㦸朱明出虎闈布宣當浩穰簡樂著精微有<lb/>
志窺成畫無材守一圻徒能歌聖子重潤更重暉<lb/>
　七言律詩<lb/>
　　奉和御賜進士詩<lb/>
昭回雲漢掲天章忽到人間足寵光必有颺言興率作<lb/>
<pb n="KR4d0251_WYG_016-9b"/>
不須擊筑歎飛揚湛恩汪濊傾多士密意綢繆際萬方<lb/>
何幸小臣陪俊造一如豐草在成康<lb/>
　　和袁州張守鹿鳴宴韻<lb/>
太守興賢極選掄奏書飛上帝王閽幾年霧隱南山豹<lb/>
今日風摶北海鯤得士不孤天子詔贈行仍有古人言<lb/>
向來勸駕應無此且喜成周禮樂存<lb/>
　　和臨江庚子鹿鳴宴詩韻<lb/>
風流藴藉足儀型小屈旌旗鎮列城筆下雄深過班馬<lb/>
<pb n="KR4d0251_WYG_016-10a"/>
胸中灑落似張程載賡宵雅推多士寧許皇荂繼大聲<lb/>
聞説河南詩有序從今亦有口傳名<lb/>
　　和李東老韻<lb/>
胸中塵慮厭多多彊把詩書細刮摩幸有長官憐拜起<lb/>
苦無公事礙吟哦自慚俗駕爭相逐不識高軒肯見過<lb/>
天濶鴈寒人又逺一盃相屬意如何<hi>是日迎一兵鈐不知東老見過既歸</hi>
<hi>乃迎見之可謂失所先後矣慚悚慚悚</hi>
　　和臨江丙午鹿鳴宴詩韻<lb/>
<pb n="KR4d0251_WYG_016-10b"/>
暖日輕霜作小春𠖇𠖇鴻鴈正來賓異時大比興賢禮<lb/>
今日元侯勸駕身西漢循良知賈誼菑川父老送平津<lb/>
眼中俱是青雲客著我空慚跡已陳<lb/>
　　挽無為軍王守<lb/>
再分符竹向淮濆只得除書下帝閽不見使車隨邸吏<lb/>
忽傳鳴馬蹙都門豐碑未盡平生恨哀些誰招天末魂<lb/>
木落山空風獵獵不堪俛首奠黄昏<lb/>
　　挽傅德芳主簿<lb/>
<pb n="KR4d0251_WYG_016-11a"/>
亭亭梁木遽然傾吾里諸生失典型已向東維次箕宿<lb/>
定知南斗厭文星書盈故篋墨猶濕影掛虛堂燈自青<lb/>
忍聽咿嗚哀挽罷一川東去杳𠖇𠖇<lb/>
　　鄂渚和章同年元榮鄧教授友龍微字韵<lb/>
愚魯何妨與俗違夷途方始識心歸源源自是淵泉出<lb/>
杲杲寕闗庭燎輝<hi>章以道衛見示因語以學須先理㑹大本章一言而契遂以詩相遺故云</hi>
莫向天涯尋墨客須知海内有公非<hi>謂子澄</hi>一杯何得如<lb/>
前日竹杖<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>鞋語翠微<lb/>
<pb n="KR4d0251_WYG_016-11b"/>
　　再和<lb/>
世情如水與天違誰識春從嶽麓歸衮衮源流知有自<lb/>
紛紛華鄂看相輝今人得似古時少我拙<hi>鄧號拙齋故云</hi>從教<lb/>
俗子非且倒一樽尋樂事奇章臺上晚風微<lb/>
　　挽陳迪功<lb/>
一念超然與世違新蔬翦雨自甘肥只因墮鴈能忘味<lb/>
不使驚鷗尚見機有子明經那不壽如公積善未應非<lb/>
從教天定知何似果見賢孫擢第歸<lb/>
<pb n="KR4d0251_WYG_016-12a"/>
　　慶元戊午臨江勸駕多士凡由進士科進者皆預<lb/>
　　焉且沿鄉人飲酒之意叙坐以齒酒半使君又出<lb/>
　　傑句寵其行某陳人也偶覩盛事思有以記之敬<lb/>
　　嗣嚴韻二首極愧不工尚幾鐫削<lb/>
太守興賢隘九州勸為之駕盛炎劉方今神聖四門闢<lb/>
即日英雄一網收在藻久觀鱣發發食苹又聽鹿呦呦<lb/>
來年候對春風仗企首同趨曉月浮<lb/>
黨里情疎孰繼周義年僅署竹冠劉燕毛不見三王盛<lb/>
<pb n="KR4d0251_WYG_016-12b"/>
古意驚從一日收已許陳人觀易易再賡宵雅詠呦呦<lb/>
試將旅語從頭記七字應無一字浮<lb/>
　　重九<lb/>
露下風高足感傷天君著意寫重陽建安能賦推諸子<lb/>
楚國悲秋又九章我為催租閣詩思誰能送酒沃愁腸<lb/>
黄花不解知人意開遍籬根數百行<lb/>
　　病中招孫醫士<lb/>
鼕鼕纔動熱蒸蒸直到更初漸漸清臟腑始堅今反利<lb/>
<pb n="KR4d0251_WYG_016-13a"/>
痰涎愈盛氣難平形容凋瘦真如鬼耳目聰明粗似人<lb/>
自是虚勞無可説更將經絡為推明<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0251_WYG_016-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　止堂集卷十七<lb/>
</p>
<p>
</p>
  </div>
</body>
</text>
</TEI>
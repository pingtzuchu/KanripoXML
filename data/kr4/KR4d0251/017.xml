<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>止堂集卷十八</head> <lb/>
    <p>
<pb n="KR4d0251_WYG_017-1a"/>
欽定四庫全書<lb/>
　止堂集卷十八<lb/>
　　　　　　　　　　　　宋　彭龜年　撰<lb/>
　五言絶句<lb/>
　　邀凉亭五首<hi>并序</hi>
　　　庚子夏知府史公薙荒植竹因竹為亭氣象森<lb/>
　　　爽可以濯熱乃以栁栁州詩扁曰邀涼一日攜<lb/>
　　　客落之倡以新詩分韻屬賦某既著語詠此風<lb/>
<pb n="KR4d0251_WYG_017-1b"/>
　　　竹矣自恨為韻所閡思不能暢輒以樹竹邀涼<lb/>
　　　颸為韻再成五絶上呈然營度辛苦竟亦不能<lb/>
　　　奇也辱琢削為幸<lb/>
勁節不可抝浄色不受汚平生今日交屹屹老桂樹<lb/>
史君大雅資胸中淡無欲尤物能移人猶有此數竹<lb/>
凉風不肯來偃蹇如相要悠悠天地間捨我從誰邀<lb/>
未必栁栁州有此一餉涼心清境自静内躁物亦彊<lb/>
簿書本不俗安能礙涼颸少陵冰壑心卻恨與事違<lb/>
<pb n="KR4d0251_WYG_017-2a"/>
　　上帥漕閔雨十首<lb/>
天子治平切一賢逺王畿朝廷豈不重赤子貧無依<lb/>
九雨當一晴燥濕未應革那知平疇間已作龜兆坼<lb/>
一冤旱三年此理乃無欺乖和自相召天意容何私<lb/>
文移急征輸追逮及圭撮安得語里胥反手逐旱魃<lb/>
豪家低昂心常對時虧盈卓氏一窖粟殺人眂長平<lb/>
白粲十萬艘日夜隨東流常平貫雖朽還作蘇民不<lb/>
飢民日嗸嗸洶洶潰堤水痛決未可知無易此一蟻<lb/>
<pb n="KR4d0251_WYG_017-2b"/>
羸然一老翁一病一傷和寒暑不可測奈此根本何<lb/>
天時不可齊天心不可違君子能知天手轉豐凶機<lb/>
德意徧巖谷純心對雲天辨此一爇香從公作豐年<lb/>
　　送趙介之赴舂陵十首<lb/>
訪舊知俗非好書與理近氣味既如此況復少畦畛<lb/>
少年擢兩科才氣揜公行恨無東坡翁為君賦秋陽<lb/>
百里不足騁千里漫同流推君友于心對此良優優<lb/>
君知作縣易我知作縣難臨深以思險願勿作易觀<lb/>
<pb n="KR4d0251_WYG_017-3a"/>
賦拙君能傳政拙君當繼為問舂陵人巧者竟誰似<lb/>
嘗聞居士語丁寧有深㫖要使眼高人不識貴公子<lb/>
忍酒非上䇿忍醉乃真方長憶醒時悔須減醉時狂<lb/>
齟齬不足病快意或為妖尤物亦移人此念當永消<lb/>
二老不忍别相期尚百年正當愛日時賸種北堂萱<lb/>
嫣然亭上雨鑑止池邊月人隔九疑山何以慰愁絶<lb/>
　　别徐商老奉祠歸清江五首<hi>并序</hi>
　　　甲寅之冬上命某守荆州某以公在幕府欲固<lb/>
<pb n="KR4d0251_WYG_017-3b"/>
　　　辭或曰法不可也既辭不獲命則僕從而西已<lb/>
　　　而公與某書曰已上祠請矣慚不可忍某到荆<lb/>
　　　兩月公祠命下即日揚舲而東中懐慘然敬賦<lb/>
　　　五絶以寫兄弟之情恨不工也目而斥之為幸<lb/>
　　　已甚<lb/>
平生兄弟間聚少散亦多欲作對牀夢奈此往復何<lb/>
法許公不許法不如公嚴公不為我留寧避世俗嫌<lb/>
我歸不能休公去不可挽依依原隰間相對意無限<lb/>
<pb n="KR4d0251_WYG_017-4a"/>
嘗覘金匱書遺逸窮𠖇捜肯令太史氏挽作周南留<lb/>
離離鴻鴈行漠漠鱸蓴秋誰獨無此情何以寫我憂<lb/>
　　和王弱翁七首<lb/>
不作畫梁燕定非幽谷鶯此心無著物萬事莫留名<lb/>
貓頭争立玉黄雀賸披緜橘子生猶緑江南十月天<lb/>
漏恩餘草木苛斂察箕頭猶有形骸礙誰為根本憂<lb/>
濃淡雲山色抑揚風水聲體中有佳處不是喜雙清<lb/>
曉日開屏障籃輿行畫圖融融萬物表此處是規模<lb/>
<pb n="KR4d0251_WYG_017-4b"/>
霜螯百鎰重人世一身多我意已淒慘如君風味何<lb/>
地熟桑麻易村深氣象醇此行真不惡今日似陽春<lb/>
　　燕居十六首<lb/>
事以義為本尤須禮作輿有時當致曲切勿背吾初<lb/>
多貪縁縱欲多欲必傷生來日應難料空留不善名<lb/>
酒盡或容求恩傷不可收偉哉王相國沈黙孰與侔<lb/>
荆棘不須栽須容駟馬來面前如路窄何地不蒿萊<lb/>
迂轡不難為長愁與我違忍貧勝忍辱免被好人嗤<lb/>
<pb n="KR4d0251_WYG_017-5a"/>
好語噤難出卑詞强應酬只云逃口禍卻恐遂成偷<lb/>
事事皆由命窮通各有時窮通吾順處雖命亦何為<lb/>
競索駕高車吾寧守戸樞安能念榮悴且欲辨賢愚<lb/>
宿怨養癰疽終須殞此軀若能忘物我天下盡平衢<lb/>
為利較錙銖真成小丈夫脂肥不滿腹罪已塞堪輿<lb/>
七情隨物感惟怒最難平我若能忘物如雷動太清<lb/>
我身何自有毫髮自親來身且非吾物何論身外財<lb/>
好毁非佳士毋輕聽彼言如人名父母急去不須聞<lb/>
<pb n="KR4d0251_WYG_017-5b"/>
物害須當去無為煦煦仁可憐永某氏愛鼠卻傷人<lb/>
冬月不啟壁深慮驚蟄蟲物方全性命如我愛吾宫<lb/>
捧檄為親喜拖紳豈我榮若謀妻與子寧不愧何平<lb/>
　七言絶句<lb/>
　　和壽岡楊先生上丁四首<hi>并序</hi>
　　　郡有學祀夫子春秋釋奠禮也其品章存有司<lb/>
　　　然間有不舉者郡將施侯至此邦盡舉其遺始<lb/>
　　　製祭服乾道己丑八月上丁禮成鄉先生楊教<lb/>
<pb n="KR4d0251_WYG_017-6a"/>
　　　授作詩紀其事以寄教授張文而末有紅裠之<lb/>
　　　句某不揆輒嗣韻奉呈且為張文解嘲并以二<lb/>
　　　詩頌先生詞翰之美云<lb/>
禮成緜蕝固遐方掲此威儀日月光他日抗章論祀事<lb/>
賢侯不減漢平當<lb/>
書牕兀兀到斜曛羊胛烹來我亦欣莫訝廣文官獨冷<lb/>
水光一抹當羅裠<lb/>
未識平時活國方只將詩句閲風光盤空筆力今誰敵<lb/>
<pb n="KR4d0251_WYG_017-6b"/>
獨埽千人不可當<lb/>
竹暗横牕日已曛我方酣寢學羊欣銀鈎鐵畫應無限<lb/>
乞取先生一練裠<lb/>
　　挽趙通判五首<lb/>
絃歌到處即熙然桑柘青含淡淡烟肯倩奇花樹民怨<lb/>
為人歲歲作春妍<lb/>
春風千里下屏星荆棘叢中稻眼青凋瘵已肥身已瘠<lb/>
丹砂還解此公靈<lb/>
<pb n="KR4d0251_WYG_017-7a"/>
風波要自吾心定涇渭從渠何日分公已著身榮辱外<lb/>
世間餘子自紛紛<lb/>
向來三疊泣陽闗猶望歸來肯自寛今日重過更席處<lb/>
卻思人世别離難<lb/>
霜風獵獵寒無奈江水漫漫去莫留欲訊音容無定在<lb/>
松筠竦竦暮烟浮<lb/>
　　和徐思叔謝向大夫惠柑四首<lb/>
萱草堂中樂洩融豪家異味可能重政慙陸子懐無橘<lb/>
<pb n="KR4d0251_WYG_017-7b"/>
錫類那知有潁封<lb/>
滿滿風霜味正肥厥包萬里逐雕題封君莫羨傳柑寵<lb/>
清爽何如楂與棃<lb/>
作詩渾似譚經戴奪盡從頭席幾重文木一經題品後<lb/>
虚名不數大夫封<lb/>
養生未得仙人術治病徒㝷藥裹題安得從公橘中隱<lb/>
細論火棗與交梨<lb/>
　　和安成彭清老五首<lb/>
<pb n="KR4d0251_WYG_017-8a"/>
山有喬松隰有臺胸中日月太平開安車不入申公念<lb/>
秖恐詔從天上來<lb/>
閉户長吟何水曹人間富貴九牛毛博山一縷清香永<lb/>
餘子不知更幾刀<lb/>
鏗鏘金石三千首吐納雲烟四十年自有山神回俗駕<lb/>
不愁大尹觸吟鞭<lb/>
里中諸老皆公識破戒相過問故人顧我那能來重客<lb/>
知公不薄少年新<lb/>
<pb n="KR4d0251_WYG_017-8b"/>
公餘几上詩書亂事簡庭中鴈鶩休乞我新篇洗凡俗<lb/>
蕭蕭風雨打牕秋<lb/>
　　送吉州詹守五首<lb/>
平生兩耳熟龔黄今日身親識大方太史若徵循吏傳<lb/>
一篇氣脈在耕桑<lb/>
諫垣禮樂三千疏牕下詩書六十年莫訝勾吳留不住<lb/>
解隨膏雨到江邊<lb/>
骨鯁嘉言憶舊臣故應赴詔近嚴宸席前若下清明問<lb/>
<pb n="KR4d0251_WYG_017-9a"/>
且説江南一味貧<lb/>
烏龍山下曉風輕白鷺洲前暮靄凝今日可能如昨日<lb/>
廬陵還解似嚴陵<lb/>
柏移平地失崎嶇培壅恩深報一無惟有依歸意難盡<lb/>
不堪㶁㶁水循渠<lb/>
　　勸輸租<lb/>
佃氓輸課稍逡巡排日呼來不厭頻認取私家催米意<lb/>
莫憎門外督租人<lb/>
<pb n="KR4d0251_WYG_017-9b"/>
　　送鄭尚書守建安十首<lb/>
自從秉節簉明廷讜論忠言四海傾何事不闗天下念<lb/>
此心無著世間名<lb/>
親奉王明御六龍合登宰路冠諸公未應天子青宫友<lb/>
猶滯黄幡豹尾中<lb/>
聞上金華勸講班啟心長是片言間一從元祐諸公後<lb/>
得此淵源自玉山<lb/>
春來苦雪夏來寒南去愁霖北去乾又報豐年無一事<lb/>
<pb n="KR4d0251_WYG_017-10a"/>
乞身逺去可能安<lb/>
一賢去國四方嗔卻恐猜疑到玉宸急把丐閒書報下<lb/>
此行猶足律貪人<lb/>
直節亭亭屹不流沖然襟度更休休世間多少難平事<lb/>
可惜先生不少留<lb/>
東西一節大江邊來往勤民亦有年未必米鹽勞試守<lb/>
更從根本得深研<lb/>
從此褰帷去帝鄉閭閻辛苦足平章皁囊若有新豐奏<lb/>
<pb n="KR4d0251_WYG_017-10b"/>
纔過龍團第一綱<lb/>
革履如今逺帝廬眼前憂念總區區黄鐘一氣元來在<lb/>
安得先生起亞夫<lb/>
好風佳月滿襟懐嘗到先生丈室來今日忽為江海别<lb/>
此心肯逐晚潮回<lb/>
　　和張憲吳園山居二首<lb/>
輕辭緑野逐征夫踏遍溪山總不如莫愛畫圖嘗在眼<lb/>
渠儂還亦愛吾廬<lb/>
<pb n="KR4d0251_WYG_017-11a"/>
參天喬木鎮山川栽種成陰知幾年仰止名園今老矣<lb/>
卷舒畫軸思悠然<lb/>
　　和向大夫坐韻<hi>并序</hi>
　　　致政大夫向公致政先生楊公同甲子也而先<lb/>
　　　生之辰先焉一日訪表兄徐思叔大夫公欲坐<lb/>
　　　先生下不可又一日大夫公有詩堅此約時侍<lb/>
　　　席者争傳以為此邦一段佳事皆屬和雖然大<lb/>
　　　夫公豈以是為佳哉輒次嚴韻道此意<lb/>
<pb n="KR4d0251_WYG_017-11b"/>
道義交情不用盟鳴謙肯作震雷驚論功平勃非吾事<lb/>
付與人間仔細評<lb/>
　　謝劉大權為壽<lb/>
涼月紛紛弄綵衣桑弧蓬矢拂庭闈不因妙語從君得<lb/>
何事茅簷星斗稀<lb/>
　　壽張京尹十首<lb/>
岷山斗險介巴江天地精神此晦藏已發峨眉清一段<lb/>
公家父子又相望<lb/>
<pb n="KR4d0251_WYG_017-12a"/>
盡心堂上得心傳妙處機緘共一天玉骨冰姿更相似<lb/>
黑頭只欠箸貂蟬<lb/>
四百山河朝帝京紫巖有志未全伸知公乆抱中原略<lb/>
日日搜羅度外人<lb/>
納湖千頃自源流淡淡春風百尺樓盡出詩書到功業<lb/>
只今天下矚君侯<lb/>
天府何為屈我公謾將煩處壓才雄若兼二輔亦可了<lb/>
萬化斡旋猶有功<lb/>
<pb n="KR4d0251_WYG_017-12b"/>
彈壓殊非翼翼商藉公惠養破天荒從今若説京都政<lb/>
不數前張數後張<lb/>
湖面撥開雙眼翳湖頭拔立一堤金先生能事真如此<lb/>
捍滌羣邪即此心<lb/>
翁兒一笑大歡足雞犬不驚仁意多欲得使君真實諦<lb/>
直須堂外識中和<lb/>
鯫生何幸倚門墻千里崎嶇入帝鄉贏得菊花㪺壽酒<lb/>
今年又近一重陽<lb/>
<pb n="KR4d0251_WYG_017-13a"/>
欲頌公侯學魯人怕衝大尹罷長吟亦知已有長生訣<lb/>
四益齋中四益箴<lb/>
　　為張氏題秀盤閣<lb/>
扶輿磅礴滿清虚未必山川獨有餘欲識秀盤無盡處<lb/>
吟風弄月得吾初<lb/>
　　王文伯將校藝漕闈過我取别肯作一夕飲酒竟<lb/>
　　猶子留之西齋厥明文伯有詩敬賡原韻<lb/>
已聞鼓篋無秦鋭肯為論文學賈留奪我清風俄頃爾<lb/>
<pb n="KR4d0251_WYG_017-13b"/>
夢回真若隔三秋<lb/>
　　劉宗元索余賦愚谷古人以愚自命及命人者多<lb/>
　　矣余不暇辨姑以二絶言愚之理云<lb/>
以愚名谷意何如肯以愚溪認作吾天地中間有真我<lb/>
蕭然陋巷不闗渠<lb/>
命谷為愚谷曰愚人心難似谷心虚夫君若踏歸愚路<lb/>
坐斷人間毁與譽<lb/>
　　送徐仲洪尉南安八首<hi>并序</hi>
<pb n="KR4d0251_WYG_017-14a"/>
　　　開禧乙丑十一月朔旦表姪徐仲洪作尉南安<lb/>
　　　以西園伯氏藥石之辭要余贈言顧余疲苶如<lb/>
　　　此安得佳思要不可已亦以八絶塞命然伯氏<lb/>
　　　之言君臣品也如鄙語真佐使輩耳若以泄其<lb/>
　　　太過濟所不及或庶幾焉<lb/>
仲洪作尉南安縣示我西園藥石辭莫道近民民易擾<lb/>
官清民近更相宜<lb/>
聖朝寛令捷驚霆尉不留心竟不行萬事闓端皆在我<lb/>
<pb n="KR4d0251_WYG_017-14b"/>
安危便可到蒼生<lb/>
催科莫作擾人看趁此登場早了官坐視貪殘敗吾子<lb/>
不如自放一分寛<lb/>
若見村中小校師教將義理訓童兒四端五品人人有<lb/>
莫道𠖇頑不與知<lb/>
椎牛酌酒是民頑明約科條墟里間若更寛他衣食路<lb/>
桑間陌上自閑閑<lb/>
血氣誰無未免争腰牛公牘角蝸情半非半是先須識<lb/>
<pb n="KR4d0251_WYG_017-15a"/>
但要吾心似水平<lb/>
作尉之難似胗尸一生一死總吾為是心倘有分毫歉<lb/>
脱手翻車悔莫追<lb/>
手弓皆是虎狼才巡徼寧無去復來倏去倏來無滯迹<lb/>
蝗螟雖過不為災<lb/>
　<lb/>
　<lb/>
　<lb/>
<pb n="KR4d0251_WYG_017-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　止堂集卷十八<lb/>
</p>
<p>
</p>
  </div>
</body>
</text>
</TEI>
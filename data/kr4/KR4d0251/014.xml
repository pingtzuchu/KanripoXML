<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>止堂集卷十五</head> <lb/>
    <p>
<pb n="KR4d0251_WYG_014-1a"/>
欽定四庫全書<lb/>
　止堂集卷十五<lb/>
　　　　　　　　　　　　宋　彭龜年　撰<lb/>
　牋<lb/>
　　夀聖隆慈備福光祐皇太皇后上尊號賀牋<lb/>
盛徳難名徽稱載上璽書播告海宇歡欣恭惟太皇太<lb/>
后殿下配地無疆後天罔墜三朝揖遜定于半語之間<lb/>
萬世功名蔑有一毫之徳宜修鉅典用侈鴻休臣阻趁<lb/>
<pb n="KR4d0251_WYG_014-1b"/>
追班無由稱頌臣無任<lb/>
　　夀成惠慈皇太后上尊號賀牋<lb/>
至徳難名海涵春育徽稱播告雷動風行於昭子道之<lb/>
成有赫孫謀之善恭惟皇太后殿下徳全坤順位配乾<lb/>
元雖以經營無外之功不忘儆戒無虞之世三朝揖遜<lb/>
密贊睿謀一人元良動禀慈訓以天下尊親之至未愜<lb/>
宸衷率百官若帝之初載隆曠典一傳顯號大慰輿情<lb/>
　　夀仁太上皇后上尊號賀牋<lb/>
<pb n="KR4d0251_WYG_014-2a"/>
載捜曠典寅奉慈闈五日一朝安受大明之養十行細<lb/>
劄同歸太上之尊於赫徽稱有光昭代恭惟太上皇后<lb/>
殿下位配皇極道參坤元視太姒之嗣太任于今為盛<lb/>
繇長樂而朝長信自古所難仰惟聖子拳拳之心欲慰<lb/>
天下睽睽之目誕揚顯號庸盡親歡<lb/>
　　三宫加上尊號賀皇后牋<lb/>
太上立徳早定孫謀天子尊親式昭媍順徽稱播告寰<lb/>
海歡呼恭惟皇后殿下與日竝明如坤至靜退安象服<lb/>
<pb n="KR4d0251_WYG_014-2b"/>
上嫓太姒之嗣任入問龍樓逺紹英皇之佐舜典冊雖<lb/>
由外舉愛敬實自内修禮行有期慶流無盡臣叨塵法<lb/>
從冗食祠官扶杖隨癃老之民喜聞明詔奉觴如家人<lb/>
之禮遐想盛儀<lb/>
　　光宗皇帝加上尊號禮成賀太皇太后牋<lb/>
丕蕆明禋對揚前烈大稱載舉四宇具宜竊以堯無能<lb/>
名莫言其盛文所以聖葢有自來恭惟太皇太后殿下<lb/>
太極嫓尊坤元叶順鳯輦昔朝于長樂稔聞母訓之言<lb/>
<pb n="KR4d0251_WYG_014-3a"/>
鴻名今薦于顧成益見孫謀之善臣欣傳曠典屬守閒<lb/>
祠徒深鼇忭之情莫造鳧趨之列<lb/>
　　光宗皇帝加上尊號禮成賀皇太后牋<lb/>
謁展圓丘禮崇清廟竊以舜帝主祭而享始于媯汭之<lb/>
嬪虞文王在廟亦臨實以徽音之嗣姒故推本其業業<lb/>
之孝必求端于雝雝之宫恭惟皇太后殿下尊配乾元<lb/>
厚侔神載承天之序豈獨蘋蘩薀藻之告神奉先之思<lb/>
宜及神聖武文之廣徳大稱外蕆美化内流臣適奉閒<lb/>
<pb n="KR4d0251_WYG_014-3b"/>
祠莫趨行闕側聽鴻名之舉徒増鼇忭之歡<lb/>
　　代京尹冬至賀皇太子牋<lb/>
日行北陸忽驚一氣之回位正東儲早應少陽之長邦<lb/>
家兹始社稷同休恭惟皇太子殿下貴貳一人道兼三<lb/>
善進而問寢相欣愛日之長退則憂民必有書雲之喜<lb/>
承天之意與時偕行某適以疎庸誤司浩穰竊聽黄鐘<lb/>
之律頓覺聲和遙瞻碧鏤之宫莫展趨賀<lb/>
　頌<lb/>
<pb n="KR4d0251_WYG_014-4a"/>
　　張京尹中和堂頌<hi>十首</hi>
中和有堂其堂穆深花竹陰陰户闥沈沈堂中之人玉<lb/>
立恂恂昔有斯堂今有斯人<lb/>
中和有堂内蔽外整湖後若駐江前如騁靜不忘應動<lb/>
不忘信昔見之堂今見之政<lb/>
茫然太虚升降盪摩鍾粹于人不偏不頗存之為中其<lb/>
發也和有欲不存發將如何<lb/>
亶是天中實維賢哲敬以持養義以區别以導斯民如<lb/>
<pb n="KR4d0251_WYG_014-4b"/>
表之揭視聽言動春風芽茁<lb/>
其視惟何胸中瞭然舉是以鑑吾無醜妍彼姣而悖此<lb/>
惡而蠲匪視之流所全者天<lb/>
其聽惟何不淫乎正寧茹予逆弗溺彼順多言不工法<lb/>
語自聖匪聞之聞實養于聽<lb/>
言出如城動安如山非言之愛出不復還非動之難輕<lb/>
則不安循爾發見求其本原<lb/>
夜氣未離何物不官惟今之俗鄙薄險艱惟今之政瑣<lb/>
<pb n="KR4d0251_WYG_014-5a"/>
細猥繁以政正俗如激上湍<lb/>
安得從公一堂晝永弗棘弗隳弗靡弗競有庸彼勢有<lb/>
罰彼眚我心如何雲飛川泳<lb/>
水毁于東火暵于西天地中和云胡亦虧燮之調之有<lb/>
君有師入佐天子視公如箕<lb/>
　銘跋<lb/>
　　寡欲銘<lb/>
人誰無欲多欲即昬天一之水雜之則渾寡欲有道為<lb/>
<pb n="KR4d0251_WYG_014-5b"/>
善最樂此長彼消乃夀之藥<lb/>
　　為敖國輔書南軒虚舟銘跋<lb/>
　　　心本虚理則實酬事物無轍跡來不迎去不留<lb/>
　　　彼萬變我日休行斯道險可濟孚豚魚貫天地<lb/>
　　　曷臻兹在克己去其窒斯虚矣<lb/>
彭某為國輔書是銘或者問曰此非南軒先生為詹公<lb/>
體仁作乎然先生既以虚舟名公之齋一日公謂先生<lb/>
曰漆園之説遯而離吾無取焉爾在易之中孚利涉大<lb/>
<pb n="KR4d0251_WYG_014-6a"/>
川乘木舟虚也吾將于是焉體之先生歎公之善思也故屬<lb/>
之銘然則國輔安得有此曰是理與都㑹相若凡有足者皆<lb/>
造焉而子猶介介然若有藩籬之間殆非虚舟中人也并跋<lb/>
　箴<lb/>
　　訓鉅箴<hi>并序</hi>
　　　甲子春鉅子主道之寧逺簿將之官趨庭請益<lb/>
　　　焉書十箴以警之<lb/>
官到任子荷國寵恩子不勝官為負其親匪負其親乃<lb/>
<pb n="KR4d0251_WYG_014-6b"/>
負其君汝若不負當語汝云<hi>右引</hi>
人謂能亷乃行之細細行不矜終為徳累賜不受命豐<lb/>
約必計竟墮貨殖萬牛莫掣<hi>右亷</hi>
胸中泰然大可容天偪偪仄仄一室如狺居寛有道以<lb/>
人治人毋忿于頑孰非吾仁<hi>右寛</hi>
用心而公酸鹹同功以私間之肺肝華戎汝觀平衡金<lb/>
羽折衷低昻非我何適不中<hi>右公</hi>
萬斛之舟繫于一矴元氣不完百脉皆病易有吉凶惟<lb/>
<pb n="KR4d0251_WYG_014-7a"/>
以貞勝萬邪莫干孰不聽令<hi>右正</hi>
民國之本仁人之根其根不立他何足言不忍于人斯<lb/>
仁之端不忍于已人斯寡恩<hi>右仁</hi>
人貴乎明不貴乎察汝職勾稽細大必達母遺泰山瑣<lb/>
瑣毫末所得㡬何卒陷深刻<hi>右明</hi>
民生在勤弗勤則匱自匱其身猶事之細仕而不勤人<lb/>
必受敝勿謂簿書徒勞人意<hi>右勤</hi>
臨事貴敏匪緩匪急緩則失㡬急則傷物惟能明理動<lb/>
<pb n="KR4d0251_WYG_014-7b"/>
明不括何以能明惟學之力<hi>右敏</hi>
學優則仕不學如瞽奚止面牆將亂璞鼠惟學有益豈<lb/>
云少補汝儻知學吾言皆助<hi>右學</hi>
　　初筮箴示欽之官莆中<lb/>
吾仕于國無一世勤乃于爾身受一世恩是恩欲報非<lb/>
忠不可儻忠于君即孝于我吾語爾忠心不可欺勿為<lb/>
利怵畏害而違趨利避害撫心而背是為不忠殞身莫<lb/>
悔吾為此箴當爾弦韋出如以隨入如以歸處事以公<lb/>
<pb n="KR4d0251_WYG_014-8a"/>
<hi>所謂處事以公者且以爾所職言之納監人惟欲其少受鹽人惟欲其多少納以優亭户可也亭户辛苦豈可</hi>
<hi>多取偏于一處皆是不公以至聽訟接物每每如此須是參彼已去偏黨無一毫私方謂之公</hi>舉職以<lb/>
勤御吏以正撫民以仁謹以事大和以接物<hi>所謂和以接人者非</hi>
<hi>媕娿詭隨䙝狎便佞如小人之為也遇事勿先發以没人之長有善勿自衒以形人之短才任吾上者盡敬以</hi>
<hi>親之位在吾下者自下以接之勿雷同以亂是非勿私昵以植朋黨若識中庸所謂和而不流義斯近矣</hi>惟<lb/>
儉與亷治家及身<hi>所謂治家以儉者儉是事事收斂就實如衣只要便體不須華麗器只要</hi>
<hi>適用不須好巧食只要充飢不須精細如管待賓客不可學人豐腆只要至誠每每若自安于儉嗇外慕不生</hi>
<hi>斯能亷矣要亷須是儉不可不知</hi>汝往欽哉以復爾名<lb/>
<pb n="KR4d0251_WYG_014-8b"/>
　冠辭<lb/>
　　冠鉉辭<hi>并序</hi>
　　　古者重冠故儀禮以冠為首後世冠禮寖輕先<lb/>
　　　正蔡公端明冠其子僅能書祝醴等辭畀之慶<lb/>
　　　元己未三朝之始吉日癸已加鉉元服既昭告<lb/>
　　　祖廟且踵蔡公故轍詔以儀禮禮記辭義庶存<lb/>
　　　古也既醴而字之曰節<lb/>
曰鉉汝來其聽我辭鼎曷用鉉鉉胡玉為大易有訓義<lb/>
<pb n="KR4d0251_WYG_014-9a"/>
匪易知鼎為器重惟鉉舉之鼎既舉矣七載畢持委鉉<lb/>
于鼎若無所為以鼎用舍匪我斂施為鉉以玉其徳實<lb/>
宜其徳惟何亷而不劌萬物芸芸所賦不齊太剛則<lb/>
折柔亦不支不中其節均與用違美哉玉鉉無偏無<lb/>
陂謂汝剛耶始勤終隳謂汝柔邪抗志不卑或佩爾<lb/>
弦或易以韋不中爾性故以鉉規字之曰節汝其審<lb/>
思<lb/>
　　冠漸辭<hi>并序</hi>
<pb n="KR4d0251_WYG_014-9b"/>
　　　姪孫漸冠為辭以祝之長至日止堂辭<lb/>
一陽來復加爾元服如陽之初初罔不榖顧爾角丱倏<lb/>
焉已冠棄爾幼志視爾之先<hi>右初加</hi>
再加皮弁益縟其儀凡厥庶民孰不冠而進汝于士詩<lb/>
書禮樂永膺爾福勿墮爾學<hi>右再加</hi>
于焉三加爵弁峩峩天爵既修人爵靡他敬爾威儀謹<lb/>
爾言語永終厥徳受天之祐<hi>右三加</hi>
名汝以漸字之曰巽厥義維何易有明訓千尋之木長<lb/>
<pb n="KR4d0251_WYG_014-10a"/>
于膚寸溝澮暴盈其落亦迅躁言數窮仁者則訒疾趨<lb/>
而蹶不逮相儐躐等之學雖敏弗遜巽以入之千里發<lb/>
軔<hi>右字辭</hi>
　祭神文<lb/>
　　宜春縣尉謁社稷文<lb/>
惟民天生之社稷食之君命吏臨之惟神鑒之尉亦吏<lb/>
也于民事敢不盡心令以視事之初具清酒庶肴奠于<lb/>
壇□非以自獻而已亦曰社稷食民之神當為民敬<lb/>
<pb n="KR4d0251_WYG_014-10b"/>
　　謁仰山行廟文<lb/>
某以天子之命來尉于此凡名山大川國所常祀者皆<lb/>
當祗謁焉惟仰山之神能時雨暘以奠此邦某以官守<lb/>
未能即山之麓薦禮展誠輒于邦人嚴事之所以奠肴<lb/>
酒非敢不敬惟神鑒之<lb/>
　　安福縣祈雨文<hi>癸卯夏</hi>
天監不逺一念即通人欲未從煩言成黷致民之請知<lb/>
罪莫逃伏念某等竊祿成貪莅官無狀諸吏暴横而不<lb/>
<pb n="KR4d0251_WYG_014-11a"/>
知禁止百姓饑饉而無以拯援仰千至和乃召仍歉屬<lb/>
天時之偶順幸穡事之將登一雨愆期四郊觖望雖禱<lb/>
祈之既久然昭格之尚遲謝罪無門籲天有路爰致靈<lb/>
湫之餘澤敬開真字之𤣥科自三日以往為霖儻䝉賜<lb/>
賚無一夫不被其澤皆得承庥<lb/>
　　安福縣祭疫癘神文<lb/>
某惟此邑春夏之交疫疾大作間有家死數人疾猶未<lb/>
艾嘗考其俗皆因不服藥所致徐詰其所以則云神實<lb/>
<pb n="KR4d0251_WYG_014-11b"/>
禁之夫天地鍾至和而為人其飢而食寒而衣疾病而<lb/>
藥無一不取足于天地天地予人之藥以衛其生而謂<lb/>
神禁人之服而致之死有是理乎此皆由巫覡之徒欲<lb/>
假是以神其利已之術而俗醫用藥多不得其當往往<lb/>
不能起疾則舉而歸之神以逃其殺人之名而謂神實<lb/>
然非某所敢知也俗惑既深單詞難釋今命醫者行視<lb/>
諸坊之病而官給藥以治率舉辭焉用是不敢不告惟<lb/>
爾神血食此地亦猶某等祿食此邑其念斯人之心必<lb/>
<pb n="KR4d0251_WYG_014-12a"/>
無幽明之間也惟神相之<lb/>
　　安福縣祈雨文<hi>丞攝令日</hi>
惟是邑頻年旱暵民物彫瘁邑吏困于奉上之不給無<lb/>
力捄民道殣相望徒増盡傷今年雨暘時若稻秀相穉<lb/>
數日不雨人情恐然此皆吏無徳所感非民之罪惟神<lb/>
<hi>社稷云實相稼穡諸廟云血食此土</hi>必不以吏之故移烖于下敢用昭告<lb/>
儻霈然之澤不日同浹使民有千倉萬箱之望實惟神<lb/>
休神雖不責報于吏吏亦安敢不敬<lb/>
<pb n="KR4d0251_WYG_014-12b"/>
　　袁州權郡謁社稷文<lb/>
社稷有功于民民百世祀之吏無徳于民民不能一日<lb/>
安之郡視社稷非以報也亦以勸也某敢不敬<lb/>
　　祭仰山神文<lb/>
邦人祀神其始其窮神亦惠人莫知其終吏之去來何<lb/>
啻傳舍而況于某暫攝民社視神于人孰昵孰疎儻拂<lb/>
于民神豈庇予酹此尊酒非以祈福誓安斯人敢介于<lb/>
祝<lb/>
<pb n="KR4d0251_WYG_014-13a"/>
　　江陵府謁社稷文<lb/>
某得鎮古荆祇見社稷敬共農事惟守之職不違農時<lb/>
榖不勝食儻戾斯訓神罰勿逸<lb/>
　　謁東嶽廟文<lb/>
惟神受職岱宗廟食于荆雖非其地之山川守所得祠<lb/>
者然神之庇民民之敬神無逺邇一也敢以民情涓滌<lb/>
告至<lb/>
　　江陵府謝晴文<lb/>
<pb n="KR4d0251_WYG_014-13b"/>
天作霖雨害我滯穗吏實不徳召此大沴奔告于神神<lb/>
不我棄氣鬱忽明欲雨輒霽豈吏足矜惟民之瘁神實<lb/>
念此卒掃陰翳俾民婦子獲斂獲刈千倉萬箱訖此豐<lb/>
歲敬拜神休尚㡬終惠<lb/>
　　祭旗纛文<lb/>
六纛之祀從軍祀也神其佐吾軍母從妖孽以譁吾衆<lb/>
則神不愧吾祀<lb/>
　祭文<lb/>
<pb n="KR4d0251_WYG_014-14a"/>
　　祭鄭樞密文<lb/>
惟公亷而不劌和而不流學得玉山之正傳人如元祐<lb/>
而不浮進不蘄于苟合退不襮于好修廟堂之上侃侃<lb/>
如秋霜之厲畎畝之間温温如春風之柔人方競為虚<lb/>
名公屹立而無儔暨玉石之俱焚獨表表而莫仇人皆<lb/>
窺識度之不凡而非苟異以自謀者也前疑後丞與同<lb/>
戚休何翩翩兮來歸竟去晝而莫留知者以公為無累<lb/>
于物不知者徒以為自拔于一蕕若公心之耿耿竟長<lb/>
<pb n="KR4d0251_WYG_014-14b"/>
往而難諏某辱公之知最深間何闊兮星周望莆海兮<lb/>
千里欲一慟兮無由意不足兮矢辭永相望兮千秋<lb/>
　　祭孫逢吉侍郎文<lb/>
嗚呼從之而止于斯陰陽降升參差不齊厚則多滯至<lb/>
清易漓君獨不然何施不宜百未施一而止于斯金匱<lb/>
石室補罅鳩遺才適其官川泳雲飛青蒲一言姧詭魄<lb/>
撕是是非非曽㡬何時如君閲世瞥然電馳其遭既難<lb/>
既合即暌天胡然邪美成者希嗚呼從之而止于斯余<lb/>
<pb n="KR4d0251_WYG_014-15a"/>
之交遊落落無㡬或殂乎東或殞乎西情親志同況君<lb/>
匪夷凶訃忽傳涕泗交頤雪霜貿貿名木多萎命也奈<lb/>
何孰知我悲嗚呼哀哉<lb/>
　　祭趙介之參議文<lb/>
嗟嗟介之兮委世如遺去不復返兮去將安之茫茫宇<lb/>
宙兮浩無津涯顧塵世雖若可厭兮彼汗漫亦難期嗟<lb/>
嗟介之兮云胡不歸公朝而出兮娭娭暮而入兮怡怡<lb/>
心如春風兮無物不宜一曰不見兮人誰不思人方思<lb/>
<pb n="KR4d0251_WYG_014-15b"/>
公兮云胡不歸梅的皪兮何萎橘纍纍兮若觭昔焉芽<lb/>
蘖兮倏已離離往培植之不足兮今已勝雨練而風披<lb/>
君亦懷此兮云胡不歸鳴呼余之與公兮不啻塤箎忽<lb/>
捨我以去兮我誰與比景豈不猶昔兮人焉已非觸景<lb/>
以望公之歸兮云胡不歸余豈不出兮人誰我知人奚<lb/>
不我顧兮疇如公夷九原不可作兮若之何其酌此酒<lb/>
以永訣兮齎咨涕洟<lb/>
　　祭陳司法文<hi>癸已冬</hi>
<pb n="KR4d0251_WYG_014-16a"/>
君家于閩兮余楚之尾聲不相聞兮跡不相值忽作逺<lb/>
遊兮宦予之里一握之笑兮得之聲氣之類余不期見<lb/>
君于生兮亦豈期一見而即逝嗚呼天下之變不齊兮<lb/>
非九九所能周傾葢之樂兮獨不可留肝膽楚越兮今<lb/>
白頭余之與君兮誰使之如聚散之鷗君有母兮髮垂<lb/>
白思君千里兮若咫尺今猶倚門兮朝夕君子兮方髫<lb/>
聲琅琅其誦書兮已無穉子之驕老農既去兮誰耘此<lb/>
苖君有友兮余三人送君之柩兮江之濱月白兮風清<lb/>
<pb n="KR4d0251_WYG_014-16b"/>
終今已往兮為君銷魂<lb/>
　　祭寺簿劉子澄文<lb/>
嗚呼我之從公踰三十年義曰師友情實諸昆濟所不<lb/>
及言人所難或滯而輓或墮而掀左提右挈無往不然<lb/>
既見而去如隮而顛思之不見如溺需援分則有親好<lb/>
無此堅聞公生瘍眡膚斯頑人謂斯疾懼不可全我有<lb/>
親喪欲往莫前朝夕聞公書劄翩翩以字勁弱與詞簡<lb/>
繁卜公進退憂喜伏焉期以終喪問公螺川理棹已稳<lb/>
<pb n="KR4d0251_WYG_014-17a"/>
方解拘攣一朝有友自公所還問公如何口噤氣填忽<lb/>
云已矣握手涕漣嗚呼我公何去我之速邪終今有疑<lb/>
孰與告邪我有文矣孰與暴邪天非冥冥孰可復邪樹<lb/>
善如斯孰傾覆邪有志未竟孰與續邪嗚呼已矣尚忍<lb/>
詞而哭之邪<lb/>
　　祭寺丞吕子約文<hi>戊午九月</hi>
嗚呼子約何止于此與君相望曽不百里書財㡬日不<lb/>
交于軌日有駛卒忽至自米謂君溘然神為之褫謂不<lb/>
<pb n="KR4d0251_WYG_014-17b"/>
然邪匪惡曷毁謂其然邪天朝云爾孰孚不蘖孰蘖不<lb/>
薿始疑而悲復遣以理有友書來為言所以天不可諶<lb/>
亡此友矣嗚呼子約而止于此氣聚必散人孰無死而<lb/>
我何悲于君之逝君之胸中如水無滓而我何歎寡妻<lb/>
弱子魂無不之曷此曷彼而我何憾蕭蕭野寺天道流<lb/>
行終必有始君而不夀我獨何俟有循莫羞有酒莫釃<lb/>
哀恫鬱結徒有此紙<lb/>
　　祭戚教授文<lb/>
<pb n="KR4d0251_WYG_014-18a"/>
嗚呼伯瑞止于此邪一氣聚散抑其理邪散不足憂聚<lb/>
何喜邪而我拳拳悼君死邪抑有所感不自已邪交遊<lb/>
固多孰君比邪靜而不浮山之巋邪動而有勇川之逝<lb/>
邪禀氣之全如此㡬邪命之不長其誰使邪嗚呼已矣<lb/>
吾誰啟邪莫寄此哀惟此紙邪嗚呼哀哉伏惟尚饗<lb/>
　　祭趙漢卿將領文<lb/>
嗚呼漢卿如矩絜兮天分界特若有截兮飾身謹嚴動<lb/>
有節兮凛不可干如冰雪兮所積既豐謹當艾耋兮耆<lb/>
<pb n="KR4d0251_WYG_014-18b"/>
年彊半遽殞絶兮卜宅之原祖兆之側兮雙劒同藏其<lb/>
終開兮葅萌肴熟饋饎飶兮酹此尊酒以作永訣兮自<lb/>
今團欒不見此圭潔兮<lb/>
　　祭孟浩文<lb/>
嗚呼余與養直分則朋友情均弟昆往官宜陽有盜略<lb/>
境將師逺屯王事鞅掌母不得將闕焉凊温養直聞之<lb/>
入告其母踉蹡及門迎置其家堂萱之旁十數朝昬安<lb/>
余于疆戮力王家于屏于藩余母既亡臨弔其孤鳴咽<lb/>
<pb n="KR4d0251_WYG_014-19a"/>
聲吞切切偲偲渠渠愛憐瑣細不論逮及同朝官雖不<lb/>
同同一心源有善相告止屬其居出侍其軒君去復來<lb/>
我不能同君無後言及余去國曽不期年亦朱左轓譬<lb/>
諸木實氣至即殞遲速奚論握節捫參聲容沄沄溢出<lb/>
於坤余方屏居喜君之風灑此紲絆别無㡬時訃書墜<lb/>
前神驚欲攑雙劒于飛間不兩旬噫其尤寃君其悼亡<lb/>
凡喪百須藉君猶存君既溘然雙女惸惸誰鬻誰飦其<lb/>
誰奉君而夷于堂而沐于轓天邪人邪以至此極不可<lb/>
<pb n="KR4d0251_WYG_014-19b"/>
推原昔與君别于此江干猶㡬其反及其反也望天之<lb/>
涯招君之魂人生㡬何遽隔死生如手覆翻往不可追<lb/>
來不可期有淚潺湲嗚呼哀哉<lb/>
　　祭十二姪縣丞文<lb/>
嗚呼惟予與汝兮序同父子惟汝視予兮休戚一體如<lb/>
手之運兮如足之履信詘進退兮惟予心之使余行千<lb/>
里兮汝徒以侍余疾且死兮汝嘘以續其將絶之氣余<lb/>
欲善其族兮汝耘汝耔余欲遏其惡兮汝屹然猶中流<lb/>
<pb n="KR4d0251_WYG_014-20a"/>
之砥汝之生兮余猶有恃汝既死兮余其已矣豈惟余<lb/>
失左右之助兮抑家之否柳之風兮凄其梧戴月兮天<lb/>
低耿耿乎余懷兮惟汝知之汝不見兮我心傷悲余疑<lb/>
兮誰决余有得兮孰識經畬一蹙兮淚盈臆視影空堂<lb/>
兮汝竟付萬里于不説衫竦竦兮煙浮陟復降兮一丘<lb/>
千秋萬歲兮汝惟此遊今日汝徃兮余不能令汝之留<lb/>
異日及泉兮又安知無山川之阻脩旂揚揚兮去只魂<lb/>
杳杳兮山之趾囊肉為餅兮刌肺以齊饔人所尸兮汝<lb/>
<pb n="KR4d0251_WYG_014-20b"/>
平日之所㫖嗟余之姑息汝兮不能如屈建之循禮猶<lb/>
庶㡬汝一來兮寧謂余為不知嗚呼哀哉<lb/>
　<lb/>
　<lb/>
　<lb/>
　<lb/>
　<lb/>
　止堂集卷十五<lb/>
</p>
<p>
</p>
  </div>
</body>
</text>
</TEI>
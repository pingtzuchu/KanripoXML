<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0449_WYG_002-1a"/>
湛淵集附録<lb/>
　　元故湛淵先生白公墓銘　　　　宋　濓<lb/>
嗚呼是惟湛淵先生白公之墓先生諱珽字廷玉白其<lb/>
姓也出於宋丞相時中之裔世居文水時中之從子翼<lb/>
扈蹕南渡官至防禦使生武畧大夫良輔食邑檇李因<lb/>
家焉武畧之後又至武功大夫顯始占籍於錢塘生修<lb/>
武郎必騰修武生通武郎嶸先生父也妣方氏先生本<lb/>
四明名儒舒少度遺腹子通武育以為嗣五歳能屬對<lb/>
<pb n="KR4d0449_WYG_002-1b"/>
八歳能賦詩十三受經太學習為科舉業轟然有聲塲<lb/>
屋間一時貴人争欲出其門下甫及壮元丞相巴延平<lb/>
江南聞先生賢檄為安豐丞辭不赴乃客授藏書之家<lb/>
晝繙夜誦燈墜花穴帽不知也如是者一十七年程文<lb/>
憲公鉅夫劉中丞伯宣前後交薦之復以疾辭中歳嘗<lb/>
出游梁鄭齊魯厯覽河山之勝登臨弔古訊人物風土<lb/>
慨然有尚友千載之意及至燕王公貴人見輒賔禮或<lb/>
欲舉為東宫官者先生復引義固辭南北孤逺士久困<lb/>
<pb n="KR4d0449_WYG_002-2a"/>
逆旅則必昌言甄拔之自是學益充文益富而家益貧<lb/>
宣尉都事鮮于公樞帥一時名士援杜甫邵堯夫故事共<lb/>
買屋使之居㑹李文簡公衎出將使指喟然歎曰有才<lb/>
如是坐視其窮可乎力挽起之授太平路儒學正先生<lb/>
不得己應命未幾攝行教授事悉心官政修建天門采<lb/>
石二書院政成當時事例可貢行臺令史逹官勸之行<lb/>
先生笑曰吾守章縫爾它何覬哉尋轉常州路儒學教<lb/>
授兵燹之後禮殿與堂廡皆廢弗治祭器載籍亦闕先<lb/>
<pb n="KR4d0449_WYG_002-2b"/>
先為完之且復侵疆三千餘畆俄再遷教授慶元未上<lb/>
翰林集賢兩院謀曰白先生淹回下列吾儕不啟齒一<lb/>
言可謂汗顔矣共尉薦之陞江浙等處儒學提舉司副<lb/>
提舉階將仕佐郎時鄧文肅公文原實為之長與先生<lb/>
志氣脗合舉刺得宜文化大行秩既滿銓曹有不知先<lb/>
生者署淮東鹽倉大使先生自以鹽筴非所諳習不俟<lb/>
終更即謝事養疴海陵逺近學徒擔簦相從者殆無虚<lb/>
月先生已六十又七及再遷從事郎婺州路蘭溪州判<lb/>
<pb n="KR4d0449_WYG_002-3a"/>
官則不復有宦情矣日與韻朋勝友曳杖游衍銜杯賦<lb/>
詩惟恐日之易夕所居西湖有泉自天竺來及門而滙<lb/>
榜之曰湛淵因以自號晚歸老栖霞又號栖霞山人以<lb/>
天厯元年九月十五日卒年八十一其年十一月二日<lb/>
𦵏錢塘縣履泰鄉栖霞山之陽其子遵治命題曰西湖<lb/>
詩人白君之墓云先生性至孝母病刲股和藥起瀕死<lb/>
者再及殁號慟自擲嘔血至數升父感奇疾醫言必得<lb/>
兎屎可療先生踏氷雪縁崖穴求之三日不得父死抱屍<lb/>
<pb n="KR4d0449_WYG_002-3b"/>
哭絶而復蘇繼母虐不子厥子先生事之愈恭既而改<lb/>
適他氏無儋石之儲先生為營朝夕且負其避兵迄免<lb/>
於難然汲汲行義尤不顧家之窶孤嫠不能昏者嫁之<lb/>
死而無所歸者藁殯之道中拾遺珠待其人訪索審而<lb/>
還之或以質劑假金匱乏不獲償焚而慰之生平無驕<lb/>
辭怠色一以謙抑為事聞人善未嘗不艶慕見揚人過<lb/>
掩身亟避去奉先之外不惑異端不謟凟鬼神疾疢憂<lb/>
患之來一委之于天自幼至老無一日廢問學故能長<lb/>
<pb n="KR4d0449_WYG_002-4a"/>
於詩文紫陽方公回稱其冠絶古今有英雄大丈夫氣<lb/>
剡源戴公表元謂其注波五經之淵披條百氏之畹廬<lb/>
陵劉公辰翁又言其不為雕刻苛碎蒼然者不惟極塵<lb/>
外之趣兼有雲山韶䕶之音皆確論也翰墨雖其餘事<lb/>
亦有晉魏風酒酣命二童持紙懸筆一揮疾如雨風聲<lb/>
光翕然四達而先生素志邱壑以退為進故位不逮名<lb/>
君子惜之先生娶沈氏有賢行前二十七年卒子二賁<lb/>
文林郎南安路總管府經厯采温州路永嘉縣鎮海東寨<lb/>
<pb n="KR4d0449_WYG_002-4b"/>
廵檢女一歸常州路儒學正鄭禾孫四栩越東明皆蚤<lb/>
世孫女一適平陽宋允恒允恒由紹慶路儒學正陞授<lb/>
新州新興縣福縁寨廵檢賁以子夭命允恒仲子範為<lb/>
後範有學而文能繼其家者也範生子二弦弢女三先<lb/>
生所著書曰詩曰文曰經子類訓曰集翠裘曰静語皆<lb/>
二十卷嘗鋟諸梓四方多傳誦嗚呼先生已矣濓生也<lb/>
晚雖不能識先生幸從鄉先生黄文獻公遊聽談杭都<lb/>
舊事有如淮隂龔公開嚴陵何公夢桂眉山家公之巽<lb/>
<pb n="KR4d0449_WYG_002-5a"/>
莆田劉公䕶西秦張公楧虎林仇公逺齊東周公宻凡<lb/>
十餘人相與倡明雅道而先生齒為最少乃與羣公相<lb/>
頡頑南北兩山間其遺跡班班故在僅踰五十春秋而<lb/>
先軰流風遺韻弗可復見不亦悲夫嗚呼死者固不可<lb/>
作若并其言行而不彰將何以為聳善扶俗之勸於是<lb/>
徇範之請鉅細畢書之嗚呼先生之名其果待文而後<lb/>
傳哉銘曰<lb/>
虎林有哲夫兮秉徳良優柔嗜義如嗜利兮避名如避<lb/>
<pb n="KR4d0449_WYG_002-5b"/>
讐指退以為進兮謙抑每自修知分中自定兮不假外<lb/>
物求天經況所惇兮血淚交頥流冠冕百行先兮倫品<lb/>
庶不偷發越見聲詩兮笙鏞間鳴球律品素和協兮八<lb/>
音交相繆雄章落四海兮虹氣日夜浮棲霞有名山兮<lb/>
草木光如油紀徳薦石章兮千古振諸幽<lb/>
</p>
<p>
</p>
  </div>
</body>
</text>
</TEI>
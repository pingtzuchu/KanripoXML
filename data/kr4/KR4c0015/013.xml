<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>九家集注杜詩巻十三</head>
    <p>
<pb n="KR4c0015_WYG_013-1a"/>
欽定四庫全書<lb/>
　九家集注杜詩巻十三　　宋　郭知逹　編<lb/>
　　古詩<lb/>
　　　秋行官張望督促東渚耗<hi>一作刈</hi>稲向畢清晨遣<lb/>
　　　女奴阿稽竪子阿段往問<hi>文十年王在渚宫注小洲曰渚  趙云舊</hi>
　　　　<hi>本耗稻一作刈非葢此秋詩未是収刈時耗稻於稻中消耗蒲稗免相奪取或云耗稻是</hi>
　　　　<hi>方言</hi>
東注雨今足佇聞粳稻香<hi>謝靈運詩滮池溉粳稻説文粳稻屬稻稌</hi>上天無<lb/>
<pb n="KR4c0015_WYG_013-1b"/>
偏頗蒲稗各自長<hi>前漢匈奴傳朕聞天不頗覆地不偏載謝靈運湖中作芰荷迭映蔚蒲稗</hi>
<hi>相因依類趙云劉公幹詩物  無偏頗</hi>人情見非類<hi>前漢朱虛侯章請為吕太后言耕田高后</hi>
<hi>兒子畜之笑曰顧乃父知田耳若生而為王子安知田乎章曰臣知之太后曰試為我言田章曰深耕溉種立</hi>
<hi>苖欲䟽非其種者鉏而去之太后黙然師古曰以斥諸吕也穊稠也穊種者言多生子孫</hi>田家戒其<lb/>
荒<hi>前漢武帝紀野荒治苛也注曰荒田畆不闢</hi>功夫競搰搰除草置岸傍<hi>食貨</hi>
<hi>志芸除草也莊子天地篇搰搰然用力甚多蒲稗皆水草上天以無偏頗不擇稻與蒲稗皆生長之然人情見</hi>
<hi>非類則非類如蒲稗雖可亂真人情終見之也此亦劉章非其種者耡而去之之意故力田之家戒田荒穢為</hi>
<hi>蒲稗奪之也荒則田萊多荒之荒何至引漢武野荒治苛乎除草乃蒲稗矣</hi>榖者命之本客<lb/>
<pb n="KR4c0015_WYG_013-2a"/>
居安可忘<hi>命之一云今土范子計然曰五穀者萬民之命國之重寳晉書黎元以穀為命</hi>青春<lb/>
具所務勤墾免亂常呉牛力容易並驅動莫當<hi>動莫當一云紛</hi>
<hi>㳺埸世説滿奮云呉牛見月而喘詩並驅從兩牡兮潘安仁籍田賦云游埸染屨又世説云今之水牛生江淮</hi>
<hi>故謂呉牛畏熱見月疑日所以喘也務趙云上兩句追言其當春時已備具其所務矣所務  農墾墾田勤於</hi>
<hi>墾田免亂務農之常葢以命之本雖客居而不忘也力容易言其力之多不以為難也東方朔談何容易並驅</hi>
<hi>雙駕之也埸者埸埸之場紛游場則所用並驅之牛非止一雙而已亦四隣耒耜出所以紛然也舊本正作動</hi>
<hi>莫當非葢言耕而已無動莫可當之義</hi>豐苖亦已穊<hi>見上/注</hi>雲水照方塘<hi>劉公</hi>
<hi>幹雜詩方塘含白水</hi>有生固蔓延静一資隄防<hi>趙云豐苖亦已穊則劉章所謂也蔓</hi>
<pb n="KR4c0015_WYG_013-2b"/>
<hi>延選軒檻蔓延今言滋蔓連延亦同義前漢韋孟諷諌四言詩矜矜元王恭儉静一注静守一道也隄防史如</hi>
<hi>水之有隄防有生固蔓延言均為有生如蒲稗固蔓延於稻中矣然静守一道則專在稻苖焉欲静一則在除</hi>
<hi>之資隄防亦防其惰農而不致力也</hi>督令不無人提携頗在綱<hi>携一作挈書盤庚若</hi>
<hi>網在綱有条而不紊督趙云督領指行官張望除去蒲稗必有所役之人  領者提携之如舉綱張目耳</hi>荆<lb/>
揚風土暖<hi>周官揚州荆州冝稻江淹南中氣侯暖朱華陵白雪</hi>肅肅候㣲霜尚恐<lb/>
主守踈用心未甚臧清朝遣奴僕寄語踰崇岡<hi>趙云尚恐主守</hi>
<hi>踈又指行官張望公前篇行官張望補稻畦水歸詩主守問家臣分朋見溪畔主守亦言張望家臣者豈婢僕</hi>
<hi>之謂乎故今題遣女奴阿稽竪子阿段徃問而云清朝遣婢僕寄語踰崇岡</hi>西戎聚必㪚<hi>書平</hi>
<pb n="KR4c0015_WYG_013-3a"/>
<hi>秩西成</hi>不獨陵我倉<hi>詩我倉既盈又曽孫之廋如坻如京潘安仁籍田賦我倉如陵我庾如坻</hi>
豈要仁里譽感此亂世忙<hi>非欲賙施要仁里之譽葢亂世不可不畜積以為給趙云</hi>
<hi>言既除去蒲稗而稻成可収則當如此段之事也公前篇有曰遺穗及衆多我倉戒滋蔓而今詩曰西成聚必</hi>
<hi>㪚不獨陵我倉則公及物之胷懹如此張平子思𤣥賦匪仁里其焉宅分匪義跡其焉追</hi>北風吹蒹<lb/>
葭蟋蟀近中堂<hi>詩十月蟋蟀入我床下故近中堂</hi>荏苒百工休鬱䊸遲<lb/>
暮傷<hi>禮月令霜降百工休謝宣逺詩履運傷荏苒陸士衡䊸鬱游子情謝琨遲暮獨如何  趙云四句又</hi>
<hi>言冬候詩蒹葭蒼蒼白露為霜故風吹言蒹葭遲暮字楚辭傷美人之遲暮蒲稗除矣稻既成而収且㪚之矣</hi>
<hi>迨此冬時百工且休矣然余有遲暮之傷則詩人之情也此詩反覆曲折語多深隠不作尋常紆餘之詩近乎</hi>
<pb n="KR4c0015_WYG_013-3b"/>
<hi>著書</hi>
　　　覧柏中允兼子侄數人除官制詞因述父子兄<lb/>
　　　弟四美載承絲綸<hi>唐書柏氏無顯人惟柏耆傳云將軍良器之子元和中人</hi>
　　　　<hi>不顯州郡甫又有詩寄相學士林君體趙云舊本中允師民瞻本作中丞是盖近  詩有</hi>
　　　　<hi>題云陪柏中丞觀宴將士然民瞻便指為柏正節非詩句有戮力自元昆意其方是柏正</hi>
　　　　<hi>節也然竊有疑焉公又有柏學士林居柏大兄弟柏二别駕詩皆是文人豈可指言柏正</hi>
　　　　<hi>節之家乎俟明識辨之絲綸言制詞</hi>
紛然喪亂際見此忠孝門<hi>晉卞壺傳翟湯歎曰父死於君子死於父忠孝之道萃於</hi>
<pb n="KR4c0015_WYG_013-4a"/>
<hi>一門</hi>蜀中㓂亦甚柏氏功彌存深誠補王室戮力自元昆<lb/>
<hi>魏書重以王室多故爾雅先生為昆漢高紀戮力注并力  趙云柏氏立功於蜀其為名字於史無所考以意</hi>
<hi>逆之必柏正節也今所謂柏中丞意是正節之弟而子姪數人則姪者正節子矣此無他以詩云戮力自元昆</hi>
<hi>則言柏中丞之兄豈乃柏正節乎其父子兄弟有功于行陣則詩人宜以忠孝稱之矣書聿求元聖與之戮力</hi>
<hi>舊注引高祖紀在後矣</hi>三止錦江沸獨清玉壘昏<hi>左太冲蜀都賦郭靈闗而為門</hi>
<hi>包玊壘而為宇注玉壘山名華陽國志錦江言蜀人織錦濯其中則鮮明濯他江必不好故曰錦江成都記玉</hi>
<hi>壘山導江縣西北三十里趙云沸字上着止傳以湯止沸錦江㨿寰宇記濯錦江係之華陽縣公入蜀見成都</hi>
<hi>亂葢寳應元年嵗壬寅七月劍南西川兵馬使徐知道反拒嚴武之來不得永㤗元年嵗乙已崔旴反襲殺郭</hi>
<pb n="KR4c0015_WYG_013-4b"/>
<hi>英乂次年楊子琳以瀘州牙將同卭州牙將柏正節討旴杜鴻漸表子琳為瀘州刺史正節為卭州刺使西蜀</hi>
<hi>大亂各遣罷兵於大厯二年嵗戊申七月子琳以瀘州刺史反䧟成都蜀中又亂此錦江三沸也然寳應元年</hi>
<hi>徐知道反公有草堂詩布衣數十人亦擁專城居下注云即柏正節楊子琳之徒則正節乃預寳應亂之數永</hi>
<hi>㤗二年既稱討崔旴而西蜀大亂又云各遣罷兵則正節乃所以亂蜀者大厯䧟成都雖是楊子琳而正節本</hi>
<hi>其同類不見有正節預討楊子琳事若指柏氏為正節實未安也李善注云玉壘山名湔水出焉在成都西北</hi>
<hi>岷山界以今考之永康軍是也錦江沸自指成都府今又云玉壘昏則永康軍當時亦有亂矣或又云永康軍</hi>
<hi>𦂳靠威茂今威州即唐維州吐蕃嘗㓂松維豈所謂玉壘昏乎</hi>高人入竹帛<hi>鄧禹垂功名於竹帛</hi>
新渥照乾坤子弟先卒伍芝蘭疊璵璠<hi>謝𤣥與從兄朗為叔父安所器</hi>
<pb n="KR4c0015_WYG_013-5a"/>
<hi>重曰譬如芝蘭玉樹生於階庭</hi>同心注師律<hi>易師出/以律</hi>灑血在戎軒<hi>後漢賛二</hi>
<hi>十八將有來羣后捷我戎軒梁呉均䄂間血灑地</hi>絲綸實具載<hi>禮緇衣子曰王言如絲其出如</hi>
<hi>綸王言如綸其出如綍</hi>紱冕已殊恩<hi>班固西都賦紱冕所興秀趙云芝蘭比其子弟有香  之</hi>
<hi>美璵璠比其子弟如良玉之珍亦晉書所謂佳子弟如芝蘭玉樹常使生於庭側也語孔子言禹曰惡衣服而</hi>
<hi>致美乎紱冕</hi>奉公舉骨肉誅叛經寒温金甲雪猶凍朱旗塵<lb/>
不翻<hi>陸左公石闕銘朱旗萬里</hi>每聞戰場説歘激懦氣奔<hi>趙云奉公舉骨肉言</hi>
<hi>柏公内舉不避親併帥子弟赴難誅叛經寒温則誅叛者前年之事至今作詩時已經一寒一温金甲雪猶凍</hi>
<hi>則効力之時在冬至今雪猶疑於甲而凍朱旗塵不翻則䝉犯戰塵重而不翻</hi>聖主國多盗賢<lb/>
<pb n="KR4c0015_WYG_013-5b"/>
臣官則尊方當節鉞用必絶祲沴根<hi>趙云多盗言國多盗賊有能伐叛之</hi>
<hi>賢臣朝廷不惜爵賞故官則尊也節鉞用以其有功必使膺節鉞之用言為節度使也為節度使不可虛受爵</hi>
<hi>賞必絶祲沴根以報朝廷</hi>吾病日迴首雲臺誰再論<hi>後漢馬武等傳二十八將論永</hi>
<hi>平中顯宗追感前世功臣乃畫圖二十八將於南宫雲臺</hi>作歌挹盛事推轂期孤鶱<lb/>
<hi>前漢鄭當時推轂士及官屬丞史誠有味其言也注言薦舉人如車轂之輪轉馮唐傳王者遣將跪而推轂此</hi>
<hi>詩注柏中允為柏耆按新舊二史所載耆止入鎮江説王承宗諭承宗移鎮及使李同㨗以擅殺同㨗流放至</hi>
<hi>賜死而詩中乃言効力於成都又云三止錦江沸即非耆矣切疑為柏貞節崔旴之殺郭英乂也貞節與瀘洲</hi>
<hi>楊子琳帥師以討之杜鴻漸至蜀表授卭州刺史二史於傳無所考信故未能修去闕之以俟有聞  趙云上</hi>
<pb n="KR4c0015_WYG_013-6a"/>
<hi>句公自言其絶望於富貴無復論畫像之事下句公自負其詩所稱美可以推柏公而使之孤鶱推轂舊注引</hi>
<hi>馮唐傳又别一義</hi>
　　　聴楊氏歌<lb/>
佳人絶代歌獨立發皓齒<hi>前漢外戚傳李延年侍上起舞歌曰北方有佳人絶代而</hi>
<hi>獨立前漢枚乗七發皓齒娥眉命曰伐性之斧名薛云楚詞朱唇皓齒嫭以姱又古樂府雜曲從來著  推趙</hi>
<hi>子復有丹唇發皓齒北杜云阮籍詠懐詩南國有佳人榮華若桃李朝游江  岸夕宿瀟湘沚時俗薄朱顔誰</hi>
<hi>為發皓齒</hi>蒲堂慘不樂<hi>前漢刑法志古人有言滿堂飲酒有一人向隅而悲泣則一堂皆為之不</hi>
<hi>樂</hi>響下青虛裏<hi>一作浮/雲裏</hi>江城帶素月<hi>謝希逸月賦素月流天  趙云濵江</hi>
<pb n="KR4c0015_WYG_013-6b"/>
<hi>州縣謂之江城公詩有江城今夜客獨宿江城蠟炬殘鼔角動江城言成都也呈漢中王江月滿江城送卿二</hi>
<hi>翁白馬出江城與今所云江城帯素月言夔州也</hi>況乃清夜起<hi>曹子建中夜起長歎</hi>老夫<lb/>
悲暮年壯士涙如水<hi>魏武帝樂府烈士暮年壯心不已荆軻歌於易水之上士皆涙垂杜</hi>
<hi>云荆軻歌云壯士一去兮不復還曹子建詩清夜游西園舊引却是中夜老夫悲暮年壯士淚如水其所感如</hi>
<hi>此左傳牽帥老夫淚如水淚下如流泉同義</hi>玉杯乆寂寞<hi>山海經曰犬戎國有一女子跪進玉</hi>
<hi>杯食韓子曰紂為象箸而箕子怖以為象箸必不加於土鉶必將犀玉之杯象箸玉杯必不羹菽藿則必薦豹</hi>
<hi>胎</hi>金管迷宫徴<hi>趙云玉杯金管皆為聲曲者也玉杯今之所撃水盞金管今之吹笛以金玉言</hi>
<hi>之取其貴也如箕子諫紂以為象著則必為玉杯王逸顔淵之簞瓢勝慶封之玉杯玉杯之寂寞言其不敢為</hi>
<pb n="KR4c0015_WYG_013-7a"/>
<hi>聲金管迷宫徵言其聲之不逮於歌皆以形容歌聲之妙</hi>勿云聴者疲愚智心盡死<lb/>
<hi>韓娥過宋人辱之娥曼聲而哭長㓜皆泣下宋人謝之娥乃曼聲而歌老㓜皆喜躍師云江淹别賦骨肉悲而</hi>
<hi>心死</hi>古來傑出士豈待一知己<hi>孟子曰豪傑之士雖無文王猶興  趙云傳云士伸</hi>
<hi>於知已屈於不知已故于傑出士下使知已字一本作傑出事不取</hi>吾聞昔秦青傾側天<lb/>
下耳<hi>一云傾倒之杜田補遺列子曰昔薛譚學謳於秦青未窮靑  技自謂盡之遂辭歸青弗止餞於郊</hi>
<hi>衢撫節悲歌聲振林木響遏行雲譚乃謝求反終身不敢言歸  趙云秦青一本作秦音非杜説是葢傾天下</hi>
<hi>之耳則非特一知已而已</hi>
　　　荆南兵馬使太常卿趙公大食刀歌<hi>趙云此篇葢柏梁體</hi>
<pb n="KR4c0015_WYG_013-7b"/>
　　　　<hi>分為兩段上段十七句平聲於中又分六段下段十五句仄聲於中又分三段句云𤣥冬</hi>
　　　　<hi>示我胡國刀則十二月師云按唐史大食刀本波斯地帯佩銀刀</hi>
太常樓船聲嗷嘈<hi>漢武鑿昆明池始制樓船上建櫓櫓官有樓船將軍師云沈約賦聲嗷嘈</hi>
<hi>而逺邁</hi>問兵刮㓂趨下牢<hi>下牢/楚地</hi>牧出令奔飛百艘<hi>牧州令令縣令</hi>
<hi>牧出令奔同赴軍事艘船也劉備遣闗羽乗船數百艘皆㑹於江陵</hi>猛蛟突獸紛騰逃<hi>趙云</hi>
<hi>四句言趙太常以軍事為使乗大舟則可用樓船字矣公送李大夫赴廣州亦曰斧鉞下青冥樓船過洞庭聲</hi>
<hi>嗷嘈則鳴鑼擊鼓枻之聲上牢下牢䕫已鼔下水闗之名趋下牢以𦍑蠻之亂也所謂㓂者止此矣𦍑連白蠻</hi>
<hi>飛百艘應軍須之船船經山過故水蛟山獸猛突者亦驚逃矣</hi>白帝寒城駐錦袍<hi>華陽國志</hi>
<pb n="KR4c0015_WYG_013-8a"/>
<hi>先主役呉於夷道還屯於巴東巴東治魚復縣公孫𫐠更名白帝章武中改日永安</hi>𤣥冬示我胡<lb/>
國刀壯士短衣頭虎毛<hi>莊子説劍庻人之劍蓬頭突鬢垂曼胡之纓短後之衣</hi>凴<lb/>
軒抜鞘天為高<hi>趙云白帝城公孫述所築述號白帝故謂白帝城在夔州東壯士短衣頭虎毛</hi>
<hi>則抜鞘之人以虎頭為飾王仲宣登楼賦凴軒檻以遙望師云西京雜記漢高祖斬白蛇劒在室中光影猶照</hi>
<hi>於外開匣抜鞘輙有風氣光彩射人</hi>飜風轉日木怒號氷翼雪淡傷哀猱<lb/>
<hi>趙云飜風轉日刀揮霍之勢張纉南征賦平湖夷暢飜光轉彩氷翼雪淡刀瑩薄嚴冷之狀莊子大塊噫氣其</hi>
<hi>名為風是惟無作作則萬竅怒號風怒號風鼔之故也傷哀猱駭利刃之傷言及哀猱則因木而及之詩毋教</hi>
<hi>猱升木</hi>䥴錯碧甖鸊鵜膏<hi>方言野鳬甚小好沒水中南楚人謂之鸊鵜爾雅注鸊鵜似鳬</hi>
<pb n="KR4c0015_WYG_013-8b"/>
<hi>而小膏中瑩刀劍</hi>鋩鍔<hi>一云/銛鋒</hi>已瑩虛秋濤<hi>王褒頌巧冶鑄干將将之朴水淬其鋒越</hi>
<hi>砥歛其鍔注鋒刃芒端秋濤言色澄徹鵜趙云戴暠渡闗山詩馬銜苜蓿葉劎瑩鸊  膏</hi>鬼物撇捩<lb/>
辭坑壕蒼水使者捫赤絛<hi>捜神記秦時有人夜渡河見一人丈餘手横刀而立叱之</hi>
<hi>乃曰吾蒼水使者</hi>龍伯國人罷釣鼇<hi>趙云鬼物本隠藏於坑壕見刀乃撇捩而辭遁焉坑</hi>
<hi>壕城下之所蒼水使者是刀之事今以比呈刀之人乃蒼水使者矣又呉越春秋載禹登衡岳血白馬以祭夢</hi>
<hi>見赤繡衣男子稱𤣥夷蒼水使者曰聞帝使文命于斯故來候之此又於楚地為切釣鼇列子湯問篇龍伯之</hi>
<hi>國有大人一釣而連六鼇合負而趨歸其國焉以蒼水使者提刀而呈龍伯國人見之乃罷釣鼇而去又言刀</hi>
<hi>之神也</hi>芮公迴首顔色勞<hi>芮公荆南/節度使</hi>分閫救世用賢豪<hi>趙云</hi>
<pb n="KR4c0015_WYG_013-9a"/>
<hi>迴首顔色勞望趙太常之來也傳閫外之事將軍制之芮公分天子之閫以救於世賢豪指趙也公後有王兵</hi>
<hi>馬二角鷹詩又云荆南芮公得將軍亦如角鷹下翔雲可見芮公之欲得賢豪者矣</hi>趙公玉立高<lb/>
歌起攬環結佩相終始萬嵗持之䕶天子得君亂絲與<lb/>
君理<hi>隠四年傳衆仲曰以徳和民不聞以亂以亂猶治絲而棼之漢龔遂曰治亂民猶治亂䋲桓温表抗</hi>
<hi>節玉立誓不降辱豪趙云攬環結佩則莊嚴其服相終始則成就芮公用  傑之意萬嵗持之奉天子則持此</hi>
<hi>刀以奉天子乃相終始之事理亂絲有二事謝承後漢書方儲為郎中章帝使文郎居左武郎居右儲正住中</hi>
<hi>曰臣文武兼備在所使用上嘉其材以繁亂絲付儲使理儲抜刀三㫁之曰反經任勢臨時宜然北齊文宣帝</hi>
<hi>神武第二子神武使諸子理亂絲帝抽刀軒之曰亂者必斬此刀事也舊注引左傳與刀事不相干</hi>蜀江<lb/>
<pb n="KR4c0015_WYG_013-9b"/>
如線針如水<hi>蜀水至瞿塘為峽所束如線</hi>荆岑彈丸心未已<hi>言有以一丸泥</hi>
<hi>封大㪚闗</hi>賊臣惡子休干紀<hi>史記亂臣賊子陸士衡誅鋤干紀</hi>魑魅魍魎徒<lb/>
為耳<hi>宣三年傳王孫滿曰昔夏之方有徳也逺方圖物貢金九牧鑄鼎象物百物而為之備使民知神姦</hi>
<hi>故民入川澤山林不逢不若魑魅魍魎莫能逢之注魑山神獸形魅怪物魍魎水神</hi>妖腰亂領敢<lb/>
欣喜用之不高亦不庳不似長劒須天倚<hi>師云此言趙公玉立高歌</hi>
<hi>視蜀江如針線荆岑如彈丸其豪氣如此賊臣魑魅安所容哉  杜田補遺余知荆楚故事曰襄王與唐勒景</hi>
<hi>景差宋玉等游雲陽臺王曰能為大言者乎勒曰壯士怒兮絶天柱北斗戻兮㤗山夷差曰狡士猛毅撼揺覆</hi>
<hi>載鋸牙鋸雲聲其大吐舌萬里唾一世玉曰方地為輿圖天為葢彎弓挂扶桑長劍倚天外王曰善  趙云蜀</hi>
<pb n="KR4c0015_WYG_013-10a"/>
<hi>江之小才如線而水才如針荆岑之地才如彈丸而不軌之心殊未休已故戒之休干紀也况此刀一用可以</hi>
<hi>斬除之乎江如線針如水錯以成文高適云爭一彈丸之地魑魅魍魎比賊臣惡子腰領言所斬之處痺者卑</hi>
<hi>也不高不庳則用之適宜</hi>吁嗟光禄英雄弭大食寶刀聊可比丹青<lb/>
宛轉麒麟裏光芒六合無泥滓<hi>趙云卿有九太常光禄為九列之首二職常兼</hi>
<hi>領魏志常林徙光禄勲太常梁陸倕有為王光禄轉太常謝表則光禄又指趙兵馬使英雄弭言英雄弭止未</hi>
<hi>振猶寳刀未用也丹青宛轉麒麟裏使建功圖畫於麒麟閣如趙充國之屬如是則光芒生於六合永㓕妖氛</hi>
<hi>斯為無泥滓矣</hi>
　　　王兵馬使二角鷹<lb/>
<pb n="KR4c0015_WYG_013-10b"/>
悲臺蕭瑟石巃崧<hi>潘岳西征賦巃嵸逼廹注巃崧高大兒師云古詩人生百年内杳黙歸悲</hi>
<hi>䑓</hi>哀壑杈枒浩呼洶<hi>師云古詩哀壑叩虛牝</hi>中有萬里之長江迴<lb/>
風滔日孤光動<hi>師云薛道衡詩日照孤光蕩趙云荆南枕大江之上故爾</hi>角鷹翻倒<lb/>
壯士臂將軍玉帳軒翠氣<hi>師云潘岳詩軍門挂玉帳乗杜田補遺楊子雲甘泉賦</hi>
<hi>雲開而上下兮紛䝉籠以混曵紅彩之流離兮成颺翠氣之宛延師古曰宫室曠大自然有紅紫氣一本作軒</hi>
<hi>昂氣理或然也武趙云玉帳將軍之帳李白亦使世有書曰玉帳經言  事也帳之深䆳含藴翠氣而壯士臂</hi>
<hi>膺於前膺翻倒而軒開之</hi>二鷹猛腦絛徐墜<hi>師云張綽詩霜鶻猛目轉腦狡兎避空谷</hi>
如愁胡視天地<hi>師云晉孫楚鷹賦深目娥眉壯似愁胡  趙云舊本二鷹猛腦徐侯穟猛腦固</hi>
<pb n="KR4c0015_WYG_013-11a"/>
<hi>言鷹之頭腦猛厲而徐候穟字殊無義理王介甫善本作絛徐墜於理或然徐墜晉潘尼苦雨賦始䝉瀎而徐</hi>
<hi>墜終滂霈而難禁</hi>杉鷄竹兎不自惜<hi>師云異物志杉鷄黄冠青縷常在杉樹下又竹兎小</hi>
<hi>如野兎常食竹葉</hi>溪虎野羊俱辟易<hi>唐書斐旻善射虎一日疊三十六頭見一老人曰此</hi>
<hi>彪也前有真虎將軍遇之殆矣旻怒馬赴之果一小虎伏地而吼旻馬辟易弓矢墜地師云宜都山多虎穴在</hi>
<hi>深溪同谷中南海志野羊成羣觸人里趙云項羽傳揚喜追羽羽叱之喜人馬俱驚辟易數  師古曰辟易謂</hi>
<hi>開張而易其本處辟頻亦反溪虎野羊俱辟易正自言虎羊見鷹畏懼而退縮</hi>韝上鋒稜十二<lb/>
翮<hi>鮑明逺昔如韝上鷹師云傳𤣥鷹賦勁翮二六機連體輕</hi>將軍勇鋭與之敵將軍<lb/>
樹勲起安西崑崙虞泉入馬蹄<hi>薛云楚詞回靈光於虞淵注虞淵日所入也虞</hi>
<pb n="KR4c0015_WYG_013-11b"/>
<hi>泉乃虞淵唐高祖諱淵故云</hi>白羽曽肉三狻㹸<hi>白羽箭㹸師子</hi>敢决豈不與<lb/>
之齊<hi>師云應場詩戰士志敢决不趙云與之齊字禮記信婦徳也一與之齊終身  改魏文帝與呉質書</hi>
<hi>吾徳不及年與之齊</hi>荆南芮公得將軍亦如鷹角下翔雲<hi>云朔</hi>雲惡<lb/>
鳥飛飛啄金屋安得爾軰開其羣驅出六合梟鸞分<hi>趙云</hi>
<hi>惡鳥飛飛啄金屋言可憎之惡鳥啄富貴家之屋當得角鷹之軰開破之故有梟鸞分之句江揔黄鵠飛飛逺</hi>
<hi>又曰黄鳥飛飛有時度梁張辛望鳥飛飛滅金屋漢武帝曰阿嬌當以黄金屋貯之</hi>
　　　甘林<lb/>
捨舟越西岡<hi>謝靈運舍舟朓逈渚</hi>入林解我衣<hi>趙云史惟恐入山之不深入林之不</hi>
<pb n="KR4c0015_WYG_013-12a"/>
<hi>宻</hi>青芻適馬性好鳥知人歸晨光映逺岫<hi>陶替晨光熹微謝𤣥暉䆫</hi>
<hi>中列逺岫</hi>夕露見日晞<hi>趙云晞乾也選朝露/待日晞詩見睍聿消</hi>遲暮少寢食<hi>趙云</hi>
<hi>楚詞傷美人之遲暮語吾嘗終日不食終夜不寢</hi>清矌喜荆扉<hi>選詩豈徒暫清曠沈休文詩荆</hi>
<hi>扉新且故言晚言不以寢食為嗜而喜所居之荆扉也</hi>經過倦俗態在野無所違<lb/>
試問甘藜藿<hi>莊子藜羹不糝游趙云阮籍詠懐詩趙李相經過謝叔源  西池詩願言屢經過詩</hi>
<hi>君子在野選予甘藜藿未暇此食也舊注却改莊子藜羹字為藜藿誤矣</hi>未肯羡輕肥<hi>子路乗肥</hi>
<hi>馬衣輕裘</hi>喧静不同科出處各天機<hi>不同科三字語為力不同科莊子其嗜欲深者</hi>
<hi>其天機淺師云古詩喧静本性習注趙云天機雖三出莊子今所用則蚿曰予動吾天機  自然也即非所謂</hi>
<pb n="KR4c0015_WYG_013-12b"/>
<hi>嗜欲深者天機淺之類矣</hi>勿矜朱門是<hi>郭景純朱門何足榮未若托蓬萊</hi>陋此白屋<lb/>
非明朝歩隣里長老可以依時危賦歛數脱粟為爾揮<lb/>
<hi>公孫𢎞食一肉脱粟飯師古曰才脱粟而已不精鑿也言民雖困賦歛猶能致意於賔客故曰可依</hi>相携<lb/>
行豆田秋花藹菲菲子實不得喫貨市送王畿盡添軍<lb/>
旅用廹此公家威主人長跪辭戎馬何時希我襄易悲<lb/>
傷屈指數賦圍勸其死王命慎莫逺奮飛<hi>趙曰子實不得喫言豆子</hi>
<hi>雖結實長老者不得喫也主人又指長老詩不能奮飛</hi>
　　　雨<lb/>
<pb n="KR4c0015_WYG_013-13a"/>
行雲遞崇高<hi>易雲行雨明</hi>飛雨藹而至潺潺石間溜汩汩松<lb/>
上駛亢陽乗秋熱百榖皆已棄皇天徳澤降燋巻有生<lb/>
意前雨傷卒暴今雨喜容易不可無雷霆間作鼓增氣<lb/>
<hi>趙云應璩與岑瑜書項者炎旱日更甚砂礫銷礫草木燋巻史勇夫增氣</hi>佳聲逹中宵所望<lb/>
時一至清霜九月天髣髴見滯穗郊扉及我私<hi>一云栽耕詩遂</hi>
<hi>及我私</hi>我圃日蒼翠恨無抱甕力庻減臨江費<hi>子貢過漢隂見一丈</hi>
<hi>夫方為圃畦鑿隧而入井抱甕而出灌田趙云顔延之贈王太常詩郊扉常晝閉及我私言公  不必惑下句</hi>
<hi>有我圃字而云一作栽耕也二我字不同義況七月豈栽耘時乎末句公自註分明義則恨不能抱甕如漢隂</hi>
<pb n="KR4c0015_WYG_013-13b"/>
<hi>丈人以汲水乃買水於人斯為臨江之費矣</hi>
　　　鄭典設自施州歸<hi>趙云此篇兩段自上句至森踈之樂焉下則公言典設往</hi>
　　　　<hi>謁裴施州意氣相投情分欵宻且言其有簡册之樂焉下則公言嘗得裴之惠書又美裴</hi>
　　　　<hi>能寫字自倒屣喜旋歸至庻脱蹉跌厄是一段言喜鄭典設之歸語行厯事喜聞太守之</hi>
　　　　<hi>賢而公動往謁之懐當在孟冬乗轎而徃</hi>
吾憐滎陽秀冐暑初有適名賢慎出處不肯妄行役旅<lb/>
茲殊俗逺竟以屢空廹<hi>顔淵屢空南謁裴施州氣合無險僻攀援懸根木師云張華詩</hi>
<hi>攀援得山行江揔賦岸山懸根</hi>登頓入天石<hi>師云謝莊詩疲人登頓怯又施州有連天石</hi>青<lb/>
<pb n="KR4c0015_WYG_013-14a"/>
山自一川城郭洗憂戚聴子話此邦令我心悦懌其俗<lb/>
則純朴不知有主客温温諸侯門禮亦如古昔勑厨倍<lb/>
常羞<hi>師云劉公幹詩供膳勑中厨謂省厨</hi>杯盤頗狼籍<hi>史滑稽傳舄舄交錯杯盤狼籍</hi>時<lb/>
雖屬喪亂事貴賞<hi>一作當</hi>匹敵<hi>師云曹祖詩萬里無匹敵</hi>中宵愜良㑹<lb/>
<hi>師云古詩今日宴良㑹</hi>裴鄭非逺戚<hi>師云張載詩與君未逺戚俗趙云殊俗字非詩序家殊</hi>
<hi>痩信云偏方殊俗公自中原來故指夔為殊俗攀援選何可攀援登頓選疲於登頓謝靈運過始寜墅詩山行</hi>
<hi>窮登頓城郭洗憂戚下句言遂如至戚非特逺戚而已此親戚與憂戚字不同舊本正作賞匹敵非當音去聲</hi>
<hi>言待匹敵之當也</hi>羣書一萬巻博渉供務隙他日辱銀鈎森疎<lb/>
<pb n="KR4c0015_WYG_013-14b"/>
見矛㦸<hi>薛夢符云北史李義深有當才而用心險峭時人語曰矛㦸森森李義深  師云李隅詩筆落</hi>
<hi>字有力矛㦸空縱横詳杜田補遺世説裴令見鍾士季如觀武庫但見矛㦸  觀是詩所謂矛㦸非心之險峭</hi>
<hi>盖言書之快利森森如矛㦸羣趙云言裴施州之藏書好學能書也劉向傳云博㦸  書銀鈎索靖叙草書云</hi>
<hi>婉若銀銀漂若驚鸞矛㦸字薛非是書苑歐陽詢尤工行書出於大令森然如武庫之矛㦸大令王羲之</hi>倒<lb/>
屣喜旋歸<hi>蔡邕倒屣迎王粲</hi>畫地求所厯乃聞風土質又重田<lb/>
疇闢刺史似㓂恂列郡宜競惜<hi>見權宜借㓂恂注畫趙云倒屣不上鞋踵  地</hi>
<hi>路温舒畫地為獄議不入㓂恂為潁川守百姓遮道日願從陛下復借㓂君一年</hi>北風吹瘴癘<lb/>
羸老思㪚䇿<hi>師云王粲詩㪚䇿高堂上</hi>渚拂蒹葭塞<hi>一作寒</hi>嶠穿蘿蔦<lb/>
<pb n="KR4c0015_WYG_013-15a"/>
羃此身仗兒僕髙興潜有激孟冬方首路<hi>顔延年改服餙頭首路跼</hi>
<hi>險難</hi>強飯取崖壁歎爾疲駑駘汗溝血不赤<hi>師云崔駰賦顧駑駘而疲</hi>
<hi>瘁兮何以堪其載馳古詩老馬難汗血</hi>終然傋外飾駕馭何所益我有平<lb/>
肩輿前途猶準的翩翩入鳥道<hi>師云江逌詩孤烟迷鳥道</hi>庻脱蹉跌<lb/>
厄<hi>師云古善哉行世路㡬蹉跌秋趙云北風吹瘴癘至行世路㡬蹉跌鄭典設歸在  時公時㪚䇿遨遊拂</hi>
<hi>渚穿嶠皆㪚䇿之地蒹葭塞舊本作寒非興有激亦思往謁裴施州故以孟冬為往期既以駑駘不可馭則乗</hi>
<hi>轎而往肩輿轎也汗溝馬援銅馬相法曰汗溝欲深長漢書大宛國别邑七十餘城多善馬馬汗血言其先天</hi>
<hi>馬子也鳥道南中八志曰交趾郡治龍編縣自興古鳥道四百里葢以其險絶獸猶無蹊人所莫由特上有飛</hi>
<pb n="KR4c0015_WYG_013-15b"/>
<hi>鳥之道耳梁沈約愍塗賦依人邉以知國極鳥道以瞻家庻脱蹉跌厄乗肩輿而不騎駑駘自免蹉跎困跌之</hi>
<hi>厄</hi>
　　　種萵苣<hi>并序</hi>
既雨已秋堂下理小畦隔種一兩席許萵苣向二旬矣<lb/>
而苣不甲坼伊人見青青<hi>趙云别本伊人作獨野是</hi>傷時君子或晚<lb/>
得㣲禄轗軻不進因作此詩<hi>趙云舊本萵苣作萎苣必誤葢詩中言藝其子豈却</hi>
<hi>言萎苣耳</hi>隂陽一錯亂驕蹇不復理<hi>師云蔡邕詩苦熱氣矯蹇</hi>枯旱於其<lb/>
中<hi>師云晉江統枯旱之思雨露</hi>炎方慘如燬<hi>師云王室如燬鄭注如燬謂醋烈也</hi>植物<lb/>
<pb n="KR4c0015_WYG_013-16a"/>
半蹉跎嘉生將已矣<hi>趙曰漢書嘉生之類注専指為禾曹植書民失嘉生</hi>雲雷歘<lb/>
奔命師伯集所使<hi>趙云雲雷易雲雷屯史雨師灑道風伯掃塵</hi>指麾赤白日<lb/>
澒洞青光起<hi>趙云指麾赤白日言赤日或言白日足矣而曰赤白日葢云赤然之白日也淮南子</hi>
<hi>未有天地之時濛鴻澒動莫知其門則澒洞者氣昬兒青光起則白日赤色變為青光斯雨候矣</hi>雨聲<lb/>
先已風㪚足盡西靡<hi>趙云謝眺詩森森㪚雨足風從東南來所以西靡也皇覧東平思王</hi>
<hi>冢在無鹽人傳言王在國思歸京師後葬其冢上松柏皆西靡言盡者亦皆義矣或者引選望成陽而西靡語</hi>
<hi>意不盡</hi>山泉落滄江霹靂猶在耳終朝紆颯沓信宿罷蕭<lb/>
灑堂下可以畦呼童對經始苣兮蔬之常隨事蓻其子<lb/>
<pb n="KR4c0015_WYG_013-16b"/>
破塊數席間<hi>増添鹽鐡論周公之時風不鳴條雨不破塊</hi>荷鋤功易止兩旬<lb/>
不甲坼空惜埋泥滓<hi>趙云言初無畦而始經營之詩經始勿亟蓻者種也隨所有事而種</hi>
<hi>之葢其有事於蔬茹故也易百榖草木皆甲坼選奮迅泥滓</hi>野莧迷汝來宗生實於<lb/>
此<hi>師云張平子南都賦宗生高岡豐杜田補遺楊子雲蜀都賦其竹則宗生族攅俊茂  美左思呉都賦楠</hi>
<hi>榴之木相思之樹宗生髙岡族茂幽阜而趙云迷漫於苣也苣有兩種有苦苣甜苣苦苣易生  甜苣比之難</hi>
<hi>生公於前篇園公送菜詩以苦苣掩乎嘉蔬而罪之云乃知苦苣軰傾奪蕙草根今於甜苣此下四句則罪野</hi>
<hi>莧之掩乎苣</hi>此輩豈無秋亦䝉寒露委翻然出地速滋蔓户<lb/>
庭毁<hi>師云左傳無使滋蔓蔓難圖也</hi>因知邪干正掩抑至沒齒<hi>趙云此輩指野</hi>
<pb n="KR4c0015_WYG_013-17a"/>
<hi>莧論語飯蔬食飲水沒齒無怨言</hi>賢良雖得禄守道不封已<hi>趙云言賢良之人得</hi>
<hi>位不似邪侫得位而封已亦猶嘉蔬之苣出地不滋非似野莧得地滋蔓也封己國語叔向曰引黨以封已韋</hi>
<hi>昭注曰封厚也李蕭逺運命論孔子之孫子思希聖備體而未之至封巳養高勢動人主</hi>擁塞敗芝<lb/>
蘭衆多盛荆杞中園䧟蕭艾老圃永為耻<hi>趙云中園字選詩蓬蒿滿</hi>
<hi>中園老圃字語吾不如老圃</hi>登于白玉盤<hi>漢官儀封禪壇有白玉盤</hi>藉以如霞綺<lb/>
<hi>趙云如霞綺言藉之之綺如霞也古人每言綺饌葢貴家以綿綺藉食謝𤣥暉詩餘霞㪚成綺惟珍貴苣之故</hi>
<hi>則所登者玉盤所藉者霞綺矣</hi>莧也無所施胡顔入筐篚<hi>趙云曹子建表犯詩人胡</hi>
<hi>顔之戒李善注胡何也即詩胡不遄死之義毛萇曰何顔而不速死殷仲文表亦胡顔之厚詩筐篚幣帛以將</hi>
<pb n="KR4c0015_WYG_013-17b"/>
<hi>其厚意采采巻耳不盈頃筐</hi>
　　　秋風二首<lb/>
秋風淅淅吹巫山上牢下牢修水闗<hi>上牢下牢峽内地名水闗闗津</hi>呉<lb/>
檣楚柂牽百丈暖向神都寒未還<hi>趙云謝惠連詩淅淅振條風公嘗曰淅淅</hi>
<hi>風生砌江至呉楚用㠶矣在夔州則呉船之檣楚船之柂猶用百丈牽以上水也神都神明之都言呉楚也呉</hi>
<hi>都賦伊兹都之凾洪傾神州而韞櫝</hi>要路何日罷長㦸戰自青𦍑連百蠻<lb/>
中巴不曽消息好瞑傳戍鼓長雲間<hi>趙云要路言往呉楚之要路其荆渚</hi>
<hi>之間有𦍑蠻之戰則要路長㦸滿矣舊本連百蠻師民瞻作白蠻是葢雋州西有烏蠻白蠻公夔府詠懐云絶</hi>
<pb n="KR4c0015_WYG_013-18a"/>
<hi>塞烏蠻北</hi>
　　　　右一<lb/>
秋風淅淅吹我衣東流之外西日微天清小城搗練急<lb/>
<hi>師云鮑照詩寒城搗素練</hi>石古細路行人稀<hi>趙云前篇言䕫人征戍戰伐之苦今篇自叙其</hi>
<hi>旅泊不歸之懐東流之外西日微冩眼前之景宛轉含蓄道不盡凄感之意</hi>不知明月為誰<lb/>
好早晚孤㠶他夜歸㑹將白髮倚庭樹故園池臺今是<lb/>
非<hi>趙云倚庭樹倚長安故居庭樹既是隔絶池臺有變易之理又問其今是與非</hi>
　　　　右二<lb/>
<pb n="KR4c0015_WYG_013-18b"/>
　　　乆雨期王將軍不至<hi>趙云此篇自上句至人生㑹面難再得言乆雨王將</hi>
　　　　<hi>軍不至叙眼前之景自憶爾腰下鐡絲箭至十月荆南風怒號紀贈王將軍英勇</hi>
天<hi>一作山</hi>雨蕭蕭滯<hi>一作帯</hi>茅屋空山無以慰幽獨鋭頭將<lb/>
軍來何遲<hi>白起頭小而鋭</hi>令我心中苦不足數看黄霧亂𤣥雲<lb/>
時聴嚴風折喬木泉源泠泠雜猿狖泥濘漠漠飢鴻鵠<lb/>
嵗暮窮隂耿未已人生㑹面難再得<hi>趙云幽獨楚辭幽獨處乎山中謝靈</hi>
<hi>運晚出西射堂詩安排徒空言幽獨頼鳴琴鋭頭將軍以白起比王君王豈亦頭小而鋭耶史汝來何遲遲古</hi>
<hi>詩有㑹靣安可知李延年歌佳人難再得</hi>憶爾腰下鐡絲箭<hi>師云阮瑀詩箭紐鐡絲剛刀揷</hi>
<pb n="KR4c0015_WYG_013-19a"/>
<hi>銀刀白</hi>射殺林中雪色鹿<hi>師云陸雲詩仁鹿㡬千年皮毛如霜雪</hi>前者坐皮<lb/>
因問毛知子厯險人馬勞異獸如飛星宿落應弦不礙<lb/>
蒼山高<hi>師云顔延年賦野鴈應弦而墮落</hi>安得突騎只五千崒然睂骨<lb/>
皆爾曹走平亂世相催促一豁明主正鬱陶憶<hi>一作恨</hi>昔<lb/>
范增碎玊斗<hi>鴻門之會漢王使張良獻玉斗於范增增碎之</hi>未使吾兵著白袍<lb/>
<hi>師云侯景命東呉兵盡著白袍自為營陣</hi>昏昏閶闔閉氛䘲<hi>時賊㨿京師</hi>十月荆<lb/>
南雷怒號<hi>趙云白袍南史梁人陳慶之麾下悉著白袍所向披靡先是洛中謡曰名軍大將莫自勞</hi>
<hi>千兵萬馬避白袍葢江左事也豈呉楚之間有戰伐事乎公詩前篇自青青𦍑連白蠻而編年通載大厯二年</hi>
<pb n="KR4c0015_WYG_013-19b"/>
<hi>九月桂州山獠反皆南方事惜不可詳考閶闔呉閶闔門時京師晏然十月雷實記其變</hi>
　　　别李秘書始興寺所居<lb/>
不見秘書心若失及見秘書失心疾安為動主理信然<lb/>
<hi>師云與老子静為躁君同義</hi>我獨覺子神充實<hi>師云相法曰目精晃朗形神充實者主壽</hi>
<hi>不死所趙云詩未見君子既見君子之義心若失者心若有  遺失是謂心疾藝文類聚載俗説阮光禄大兒</hi>
<hi>喪哀過遂得失心病此心若失之失列子若亡若失左傳昭二十二年楚王有心疾謝眺怨情故人心尚爾故</hi>
<hi>心人不見安為動主義以秘書之能安以主動故其人充實豈亦通佛法之妙而然乎</hi>重聞西方<lb/>
正觀經<hi>佛西方之教其法有大觀大覺</hi>老自古寺風冷冷妻兒待來且<lb/>
<pb n="KR4c0015_WYG_013-20a"/>
歸去他日杖藜來細聽<hi>杜田補遺西方無量壽西方韋提希及未來世一切衆生觀於</hi>
<hi>西方極樂世界以佛力故當得見彼清浄國土如執明鏡自見靣像凡十六觀日想為初觀水想為第二觀地</hi>
<hi>想為第三觀樹想為第四觀八功徳水想為第五觀揔觀想為第六觀花座想為第七觀像想為第八觀徧觀</hi>
<hi>一切色想為第九觀觀世音菩薩真實色聲想為第十觀大勢至菩薩色身想為第十一觀音觀想為第十二</hi>
<hi>觀雜觀想為第十三觀上品生想為第十四觀中品生想為第十五觀下品生想為第十六觀作是觀者名為</hi>
<hi>正觀若他觀者名為邪觀</hi>
　　　縳雞行<lb/>
小奴縳雞向市賣雞被縳急相喧爭家中厭雞食蟲蟻<lb/>
<pb n="KR4c0015_WYG_013-20b"/>
<hi>師云陶侃詩山雞啄蟲蟻</hi>不知雞賣還遭烹蟲雞於人何厚薄<hi>師云此孟</hi>
<hi>子見牛未見羊同意</hi>吾叱奴人解其縳<hi>師云許子靣縳銜壁以見楚王楚王命解其縳</hi>雞<lb/>
蟲得失無了時注目寒江倚山閣<hi>師云古詩千里勞注目  趙云縳急字吕</hi>
<hi>布既降曹操曰今日已往天下定矣顧劉備曰元徳卿為坐上客我為降虜䋲縳我急獨不可一言邪操笑曰</hi>
<hi>縳虎不得不急一篇之妙在乎落句葢雞之所以得者蟲之所以失人之所以得者雞之所以失人之得失如</hi>
<hi>雞蟲又且相仍何時而已乎注目寒江倚山閣則所思深矣黄魯直深達詩㫖其書酺池寺書堂云小黠大癡</hi>
<hi>螗捕蟬有餘不足䕫憐蚿退食歸來北忩夢一江風月趂漁船可與言詩者常自解也  歩里客談云古人作</hi>
<hi>詩斷句輒傍入他意最為驚䇿如老杜云雞蟲得失無了時注目寒江倚山閣是也黄魯直作水仙花詩亦用</hi>
<pb n="KR4c0015_WYG_013-21a"/>
<hi>此體云坐對真成被花惱出門一笑大江横至陳無已云李杜齊名吾豈敢晚風無樹不鳴蟬則直不類矣</hi>
　　　負薪行<hi>峡民男為商女當門户坐肆於市㕓擔負於道路者皆婦人也</hi>
䕫州處女髮半華四十五十無夫家更遭喪亂嫁不售<lb/>
一生抱恨堪咨嗟土風坐男使女立應當門戸女出入<lb/>
十有八九負薪歸賣薪得錢當供給至老雙環只垂頸<lb/>
野花山葉銀釵並筋力登危集市門<hi>師云史記刺繡文不如倚市門  趙</hi>
<hi>云孫子曰去如處女敵人開戸語四十五十而無聞焉陸機詩土風清且嘉晉傳𤣥豫章行男兒當門戸墮地</hi>
<hi>自生神海賦狐<graphic n="KR1649" url="https://raw.githubusercontent.com/kanripo/KR-Gaiji/master/images/KR1649.png" mimeType="image/png"/>登危而雍容今公詩怪巫山之女麤醜而昭君獨美似後篇士無英俊而屈原獨竒也</hi>死<lb/>
<pb n="KR4c0015_WYG_013-21b"/>
生射利兼鹽井<hi>䕫有鹽井師云班彪乗時射利商人之功</hi>面粧首飾雜啼㾗<lb/>
地褊衣寒困石根<hi>師云仲烱詩蒼烟逺石根</hi>若道巫山女麤醜何得<lb/>
此<hi>一作北</hi>有昭君村<hi>昭君村在神女廟下薛云歸州圖經王嬙字昭君漢紀注云南康秭歸人</hi>
<hi>待詔掖庭元帝竟寧元年匈奴呼韓邪單于來朝帝賜單于王嬙為匈奴閼氏按樂府觧題云帝後宫多使畫</hi>
<hi>工圖形按圖召幸宫人皆賄畫工昭君持貎獨不與乃惡圖之後匈奴入朝選美人配之昭君當行入辭光彩</hi>
<hi>射人悚動左右天子重失信外國恨不及朝窮按其事畫工杜陵毛延壽等皆棄市琴操載昭君王穰女端正</hi>
<hi>閑麗年十七獻之元帝以地逺不幸備後宫積五年年帝每遊後宫昭君常怨不幸後單于朝賀帝晏之盡召</hi>
<hi>後宫昭君乃盛飾而至帝問欲以一女賜單于誰能行者昭君越席請徃時單于使在旁帝驚恨不及昭君至</hi>
<pb n="KR4c0015_WYG_013-22a"/>
<hi>單于大恱遣使報送白玉一雙駿馬一十匹胡地至寳之物昭君恨帝始不見遇乃作怨思之歌曰梨葉萋萋</hi>
<hi>其葉黄有鳥處此集于芭桑父兮母兮道路修長鳴呼哀哉憂心惻傷單于既死子達立昭君謂達曰將為漢</hi>
<hi>將為胡曰將為胡於是昭君伏毒而死單于葬之胡中多白草而塚獨青辭人為歌弔之鄉人思之為之立廟</hi>
<hi>廟有大柏圍六丈五尺枝葉蓊鬱岀故臺之上及有搗練石在廟側溪中今香溪也廟屬巫山縣樂府與琴操</hi>
<hi>不同故並載之</hi>
　　　最能行<lb/>
峡中丈夫絶輕死少在公門多在水富豪有錢駕大舸<lb/>
貧窮取給行艓子<hi>杜田補遺博雅曰舸舟也揚䧺方言南楚江湖湘凡船大者謂之舸艓小</hi>
<pb n="KR4c0015_WYG_013-22b"/>
<hi>舟名音葉言輕如小葉切韻玉篇並不載牒字</hi>小兒學問止論語大兒結束隨<lb/>
商旅欹㠶側柂入波濤撇漩捎濆無險阻<hi>撇漩捎濆皆操舟者所能</hi>
朝發白帝暮江陵頃來目擊信有徴瞿塘漫天虎鬚<hi>一作</hi>
<hi>眼</hi>怒歸州長年行最能<hi>峡人以操舟人為長年</hi>此鄉之人氣量窄<lb/>
悞競南風疎北客<hi>左傳南風不競</hi>若道士無英俊才何得山有<lb/>
屈原宅<hi>屈原有宅歸州縣杜田補遺後漢郡國志秭歸注荆州記秭歸  北百里有屈原故宅方七頃</hi>
<hi>累石為屈基今其地名樂平乗趙云撇字使王褒四子講徳論膺騰撇波而濟不如  舟之逸也甘泉賦乗輿</hi>
<hi>之出曰捎夔魖而扶獝狂孔子見温伯雪子目擊道存葢事觸我目謂之目擊左傳君子之言信而有徴行最</hi>
<pb n="KR4c0015_WYG_013-23a"/>
<hi>能言行瞿塘峡與虎鬚灘甚易也北客公自言屈原宅杜田引郡國志注謂地方七頃豈并以其左右之田言</hi>
<hi>之乎舊注云峡人富則為商旅貧則為人操舟以地居山水之間瘠惡無耕也也</hi>
　　　寄裴施州<lb/>
廊廟之具裴施州<hi>潘安仁器非廊廟姿</hi>宿昔一逢無此流金鍾大<lb/>
鏞在東序<hi>薛云詩鼖鼔維鏞大鏞曰鏞書曰天球河圖在東序鍾鏞以言至和所自出東陽位也</hi>
氷壺玉鑑懸清秋<hi>薛云鮑照詩清如玉壺氷書在璇璣玉衡以齊七政玉衡正天文之器以</hi>
<hi>比裴君具趙云廊廟之具字公再使矣前云當今廊廟具謂之  若所謂猶含揀梁具今使金鍾大鏞在東序</hi>
<hi>則亦取國家大器比裴君之重氷壺玉衡二物清瑩比裴君之清懸清秋又當氣象之爽時其清尤甚</hi>自<lb/>
<pb n="KR4c0015_WYG_013-23b"/>
從相遇感多病三嵗為客寛邉愁堯有四岳明至理漢<lb/>
二千石真分憂<hi>漢宣帝與我共理者惟良二千石乎趙云公言其在邉地為客以裴君為政三</hi>
<hi>年於施可寛吾之愁也四岳書四岳九官十二牧至理字列子均天下之至理張湛注事物皆均則理無不至</hi>
<hi>郭象莊子注至理盡於自得王康琚反招隠詩矯性識至理二千石漢百官公卿表郡守秦官掌治其郡秩二</hi>
<hi>千石</hi>㡬度寄書白鹽北苦寒贈我青羔<hi>一作/絲</hi>裘<hi>師云小説劉向作彈</hi>
<hi>碁以獻成帝帝説賜青羔裘</hi>霜雪廻光避錦袖龍虵動箧蟠銀鈎<hi>趙云</hi>
<hi>白鹽䕫中州山公居白鹽之北裴君寄書與公也霜迴光言其裘龍虵銀鈎言其書銀鈎字索靖言書曰婉若</hi>
<hi>銀鈎青羔裘舊本一作青絲裘非葢以青羔之皮為身而以錦為䄂記羔裘𤣥冠不以弔夫羔裘貴矣青羔裘</hi>
<pb n="KR4c0015_WYG_013-24a"/>
<hi>尤異也霜雪迴光而避之言寒不能侵</hi>紫衣使者辭復命再拜故人謝佳<lb/>
政将老已失子孫憂後來況接才華盛<hi>趙云紫衣使者所差來之人辭</hi>
<hi>復命舊本作辟復命無義師民瞻作辭方有義也才華盛應言裴君諸子葢云雖雖將老而免憂子孫以後人</hi>
<hi>相接有裴君諸子才華盛美也</hi>
　　　奉酬薛十二丈判官見贈<hi>趙云此篇極難觧姑以意逆之似是公泊</hi>
　　　　<hi>船處一美士文采風流有司馬相如挑卓氏之作公見其人又見有捜求其人而去者佳</hi>
　　　　<hi>士豈薛文子弟親戚乎故及丈人安坐之語且言國家輕刑以寛之又言此士俊乂以勉</hi>
　　　　<hi>之嘗觀太平廣記載嚴武一事云武少時任侠于京城與一軍使隣居軍使有室女容色</hi>
<pb n="KR4c0015_WYG_013-24b"/>
　　　　<hi>艶絶武窺見乃誘至宅月餘遂竊以逃東出闗將匿於淮泗間軍使覺窮其跡亦訊其家</hi>
　　　　<hi>人乃暴於官亦以上聞有詔遣萬年縣官捕捉乗遞驛行數日隨路已得其踪武自鞏縣</hi>
　　　　<hi>方雇船下聞制使至懼不免乃以酒飲女中夜乗其醉觧琵琶絃縊殺之沈于河明日使</hi>
　　　　<hi>至捜武之船無踪乃已公詩意有類於此當俟博聞</hi>
忽忽峡中睡悲風方一醉西來有好鳥為我下青冥羽<lb/>
毛浄白雪慘澹飛雲汀既䝉主人顧舉翮唳孤亭持以<lb/>
比佳士及此慰楊舲<hi>趙云後漢忽忽不樂曹子建公讌詩好鳥鳴高枝楚辭㨿青𡨕而攄</hi>
<hi>虹晉道壹道人之言雪曰先集其惨澹也主人顧在好鳥言之主人者公也若以比佳士言之則主人者豈郡</hi>
<pb n="KR4c0015_WYG_013-25a"/>
<hi>刺史之徒邪及此慰揚舲則逢佳士見好鳥可以比之為能慰公欲揚舟而下者矣劉勰彌勒石像碑似揚舲</hi>
<hi>㳺水馳錫登山</hi>清文動哀玉見道發新硎<hi>莊子庖丁之刀刃若新發於硎  趙云上</hi>
<hi>言佳士文清如玉聲之哀葢環佩之類下句言佳士之才敏</hi>欲學鴟夷子<hi>貨殖傳范蠡浮江湖</hi>
<hi>改姓適齊為鴟夷子注顔師古曰自號䲭夷者言若盛酒之鴟夷多所容受可巻懷於時張弛陳遵傳曰自用</hi>
<hi>如此不如鴟夷</hi>待勒燕山銘<hi>竇憲勒功燕然山班固為之銘  趙云范蠡號䲭夷子小説載</hi>
<hi>其以西子而去李賀昌谷詩刺促成㡬人好學鴟夷子用杜公今句四字也葢問佳士者以擬欲學范蠡載西</hi>
<hi>子游五湖乎莫待如竇固立功勒銘乎</hi>誰重斷蛇劒<hi>一云口重斬蛇劒漢高祖有斬蛇劒</hi>致<lb/>
君君未聼志在麒麟閣<hi>見今代麒麟閣注</hi>無心雲毋屏<hi>後漢鄭𢎞為太</hi>
<pb n="KR4c0015_WYG_013-25b"/>
<hi>尉時舉將第倫倫為司空班次在下正朔朝見𢎞曲躬自卑上遂聼置雲母屏風分隔其間由此為故事趙云</hi>
<hi>兩句皆是建功立名事舊本正作斬蛇劒乃漢高祖事不可在常人言之</hi>卓氏近新寡豪家<lb/>
朱門扄相如才調逸銀漢會雙星<hi>司馬相如初㳺臨卭富人卓氏女文君新</hi>
<hi>寡善琴相如因以琴心挑之遂為夫婦</hi>客來洗粉黛日暮拾流雲不是無<lb/>
膏火勸郎勤六經老夫自汲澗野水日泠泠我嘆黒頭<lb/>
白君看銀印青<hi>見上露雨銀章澁注</hi>卧病識山鬼<hi>九章有山鬼</hi>為農知<lb/>
地形誰矜坐錦帳<hi>漢百官志郎官給錦帳</hi>苦厭食魚腥<hi>趙云公又述其瀼西</hi>
<hi>山居之事黒頭白公之自傷銀印青則佳士也銀印言青葢金銀之色晃耀望之有青熒之光公於是言其卧</hi>
<pb n="KR4c0015_WYG_013-26a"/>
<hi>病為農錦帳何足矜乎給錦帳公為工部貟外郎故云謝𤣥暉在床卧病呈沈黨詩前漢楊惲與孫㑹宗書曰</hi>
<hi>長為農夫沒此身矣以在䕫楚故用山鬼字孫子有地形篇食魚腥又在䕫之事</hi>東南兩岸圻<lb/>
積水注滄溟碧色忽<hi>一云苦</hi>惆悵風雷捜百靈<hi>見滋山朝百靈注</hi>
空中石<hi>一云有</hi>白虎赤節引娉婷自云帝里<hi>一云/季</hi>女<hi>文選我天</hi>
<hi>帝之季女</hi>噀雨鳯凰翎<hi>玊帝女乗鳯凰飛去</hi>襄王薄行跡莫學泠如丁<lb/>
<hi>丁令威也去家一千年始一歸</hi>千秋一拭淚夢覺有微馨<hi>見宋玉高唐賦并神女賦</hi>
人生相感動金石兩青熒<hi>李廣射石虎沒羽楊子雲至誠則金石為開選賦琳珉青</hi>
<hi>熒兩趙云十四句忽有捜求其如卓氏之人而去者東南  岸折横水注滄溟必佳士者之在舟中而公有揚</hi>
<pb n="KR4c0015_WYG_013-26b"/>
<hi>舲之行泊舡江邉故道岸坼水注之景縁風雷捜百靈故水之碧色亦為之惆悵娉婷指如卓氏之人曰虎赤</hi>
<hi>節以狀來搜求者帝里女必京師人家之女一作帝季女則是王家之女矣噀雨字取暮為行雨欒巴噀酒為</hi>
<hi>雨字言之鳯凰翎弄玉與蕭史騎鳯而仙事以巫山神女及秦公主弄玉比如卓氏之人可以意逆之為貴家</hi>
<hi>女矣張景陽雜詩房櫳無行迹江文通擬張華詩蘭徑少行迹泠如丁字俗語泠丁丁字地葢匠者之丁其初</hi>
<hi>出火頃刻之熱巳則沉泠矣或者謂言丁令威歸家為沉泠又齊諧記載桂陽城武丁者有仙道忽謂其弟曰</hi>
<hi>七日渡河織女諸仙悉還宫吾已已被召弟問何當還日吾更後三千年當還耳明日失丁所在兩事皆久去</hi>
<hi>而後歸為沉泠者如此又託為卓氏之人之怨辭襄王行跡薄又嘱之以莫如丁之沈泠也以襄王語所謂佳</hi>
<hi>士者又自比神女以成噀雨之義</hi>丈人但安坐休辨渭與涇龍虵尚格<lb/>
<pb n="KR4c0015_WYG_013-27a"/>
闘洒血暗郊垧吾聞聰明主治國用輕刑銷兵鑄農器<lb/>
今古嵗方寧文王日儉徳俊乂始盈庭<hi>詩濟濟多士文王以寧</hi>榮<lb/>
華貴少壯豈食楚江萍<hi>楚昭王渡江得一物大如斗色赤以問孔子曰此萍實也  趙</hi>
<hi>云丈人指薛丈但安生古相逢行丈人且坐坐調弦未選央江萍事楚王渡江有物觸船問之孔子云萍實也</hi>
<hi>以孺子之歌告王曰楚王渡江得萍實大如斗赤如玉割而食之甜如蜜今言豈食楚江萍則佳士者豈非留</hi>
<hi>滯於䕫而公言其因此脱去者乎輕刑周禮刑新國用輕典公題鄭十八著作虔詩亦云也霑新國用輕刑可</hi>
<hi>見慰唁佳公子之於刑亦輕而已嵗方寧翻使國語晉無寧嵗言今古嵗方寧如言遭遇寧嵗前無古後無今</hi>
<hi>以甚幸之也詩發言盈庭</hi>
<pb n="KR4c0015_WYG_013-27b"/>
　　　暇日小園散病將種秋菜督勒耕牛兼書觸目<lb/>
不愛入州府畏人嫌我真<hi>襄陽耆舊記龎徳公在沔水上不入襄陽城</hi>及乎<lb/>
歸茅宇<hi>一云及歸在茅屋</hi>旁舎未曾嗔老病忌拘束應接喪精<lb/>
神江村意自放林木心所欣<hi>趙云真則真率之謂平時應接以禮文葢偽耳漢書</hi>
<hi>高祖適從旁舎來前漢以老病乞骸骨世説使人應接不暇</hi>秋耕腴地濕山雨近甚<lb/>
勻冬菁飯之半牛力晚來新<hi>杜田補遺張平子南都賦酸甜滋味百種千名春邜</hi>
<hi>夏筍秋韮冬菁蘓蔱紫薑拂撤羶腥注菁蔓菁</hi>深耕種數畆未甚後四隣嘉蔬<lb/>
既不一名數頗具陳荆巫非苦寒採擷接青春<hi>趙云飯之半以</hi>
<pb n="KR4c0015_WYG_013-28a"/>
<hi>冬菁飯牛是其芻之半也史記寗戚飯牛於車下力言新黄石公三畧士力日新</hi>飛來兩白鶴<lb/>
暮啄泥中芹䧺者左翮垂損傷巳露<hi>一云及</hi>筋一歩再血<lb/>
流尚經<hi>一作驚</hi>矰繳勤三歩六號呌志屈悲哀頻鸞皇不<lb/>
相待側頸訴高旻杖藜俯沙渚為汝鼻酸辛<hi>趙云十二句序所謂</hi>
<hi>書觸目也然因以興焉飛來兩白靍古樂府有篇篇公三使矣舊本正作尚經矰繳勤經一作驚當以驚為正</hi>
<hi>言既傷而流血矣尚於矰繳恐之勤勞也鸞皇不相待鸞皇超擢高翔之人訴高名靍豈不能冲天哉而困於</hi>
<hi>此阮嗣宗詠懐對酒不能言悽愴懐酸辛宋玉賦寒心酸鼻</hi>
　　　冩懷二首<hi>趙云前篇不管世態之曲直次篇願終契於真如傷世悼俗甚矣</hi>
<pb n="KR4c0015_WYG_013-28b"/>
勞生共乾坤何處異風俗冉冉自趨競行行見覊束<hi>趙云</hi>
<hi>古樂府陌上桑盈盈公府步冉冉幕中趨古詩行行重行行</hi>無貴賤不悲無富貧亦<lb/>
足萬古一骸骨隣家遞歌哭鄙夫到巫峡三嵗如轉燭<lb/>
<hi>趙云賤之所悲以貴形之無貴則賤者不悲貧之所不足以富形之無富則貧者亦足巫峡在䕫州下公以永</hi>
<hi>㤗元年嵗乙巳到雲安葢属䕫州次年來䕫今年又在䕫此之謂三嵗轉轉燭</hi>全命甘留滯忘<lb/>
情任榮辱朝班及暮齒日給還脱粟編蓬石城東采藥<lb/>
山北谷<hi>許徵君詢詩採藥白雲隈聊以肆所養編蓬茅屋也公後篇瞿塘石城草蕭瑟</hi>用心霜<lb/>
雪間不必條蔓緑<hi>趙云公嘗為左拾遺今為尚書工部貟外郎乃通籍於朝班者時年五十</hi>
<pb n="KR4c0015_WYG_013-29a"/>
<hi>六所謂暮齒二者當奉養之原而日給還脱粟飯而已編蓬言結茅屋於瀼西兩以成成採藥之意言冬採之</hi>
<hi>不必待春也</hi>非闗故安排<hi>謝靈運詩居常以/待終處順故安排</hi>曽是順幽獨<hi>謝靈</hi>
<hi>運詩安排徒空言幽獨頼鳴琴</hi>達士如弦直小人似鈎曲曲直吾不知<lb/>
負喧候樵牧<hi>趙云莊子安排去化乃入於寥天一後漢童謡直如弦死道邉曲如鈎封公候公變</hi>
<hi>用之負喧列子朱揚萹宋國有田夫常衣緼以過冬暨春冬作自曝於日不知天下之有廣厦隩室綿纊狐狢</hi>
<hi>謂其妻曰負日之暄人莫知者</hi>
　　　又一<lb/>
夜深坐南軒明月照我膝驚風飜河漢梁棟巳出日<hi>洛神</hi>
<pb n="KR4c0015_WYG_013-29b"/>
<hi>賦若白日之照屋梁</hi>羣生各一宿飛動自儔匹吾亦驅其兒營營<lb/>
為私實<hi>趙云實一作室非</hi>天寒行旅稀嵗暮日月疾榮名何<hi>一作</hi>
<hi>或</hi>中人<hi>楚辭云薄/寒中人</hi>世亂如蟣蝨<hi>趙云世之紛亂如蟣蝨之營營也或字非</hi>古<lb/>
者三皇前滿腹志願畢胡為有結䋲䧟此膠與漆禍首<lb/>
燧人氏厲階董狐筆<hi>燧人火化而爭欲之心生董狐直筆而是非之端起故以燧人為禍</hi>
<hi>首以董狐為厲階詩婦有長舌為厲之階</hi>君看燈燭張轉使飛蛾密放神八<lb/>
極外俛仰俱蕭瑟終契如往還<hi>一云終然契真如</hi>得匪合<hi>一云金</hi>
仙術<hi>趙云莊子鼹䑕飲河不過滿腹三皇之前民未有知結䋲之政後民偽日起其相附離若膠漆然莊</hi>
<pb n="KR4c0015_WYG_013-30a"/>
<hi>子曰待䋲約膠漆而固者是侵其徳也又曰又奚連連如膝漆纒索而游乎道徳之間哉今将與之結䋲則巳</hi>
<hi>相結約而為膠漆矣君㸔燈燭張轉使飛蛾宻又傷法令之苛明而投死之多也此段葢莊子駢拇及馬蹄萹</hi>
<hi>之義以撓天下又曰屈折禮樂以正天下之形此亦聖人之過也傷世如此於是放神八極之外而一俛一仰</hi>
<hi>仰莫不氣象蕭瑟則淳澆朴㪚無處不然也然則如何而可亦曰終然矣真如者西方佛教而已舊本正作終</hi>
<hi>契如往還於義不明術師云北齊邢子才游仙詩安得金仙  兩腋生羽翼</hi>
　　　可歎<lb/>
天上浮雲如白衣斯須改變如蒼狗古往今來共一時<lb/>
人生萬事無不有近者抉眼去其夫<hi>一作眯</hi>河東女兒身<lb/>
<pb n="KR4c0015_WYG_013-30b"/>
姓桞丈夫正色動引經鄷城客子王季友羣書萬巻常<lb/>
暗誦孝經一通㸔在手貧窮老瘐家賣履好事就之為<lb/>
携酒<hi>趙云浮變態不常然初白衣而變為蒼狗事之無無定如此譬古今一時而萬事之變不可名狀也</hi>
<hi>雲如狗北史元諧傳雲如蹲狗去鹿古往今來傳曰四方上下曰宇古往今來曰宙萬事無不有應詹與陶侃</hi>
<hi>書其間事故何所不有事變無所不有何哉夫婦之際貴有始終在兒女言之有姓桞者不喜見其夫如抉眼</hi>
<hi>中之物而去之東北人方言不喜見者毎日抉眼一作抉眯非是人之動作貴乎有義在丈夫言之有王季友</hi>
<hi>者能正色引經兩事一是一非此萬事無不有也王季友唐文粹唯載其詩觀前萹所云則王佐之才者劉向</hi>
<hi>博極羣書梁孝元帝敗焚圈書十四萬巻日讀書萬巻猶有今日一通一本之謂後漢賈逵傳帝令逵自選髙</hi>
<pb n="KR4c0015_WYG_013-31a"/>
<hi>才者教以左氏與簡紙經傳各一通在手字詩六㘘在手許靖傳五侯九伯制御在手携酒暗使揚䧺傳好事</hi>
<hi>者載酒肴從游學</hi>豫章太守髙帝孫引為賔客敬頗久聞道三<lb/>
年未曾語小心恐懼閉其口太守得之更不疑人生反<lb/>
覆看亦醜<hi>趙云紀述季友且言其逢主人李太守二人皆王佐才下句言人生相得氣合則勿疑若</hi>
<hi>更反覆旁人看之亦醜矣北史盧賁傳帝言劉昉之徒皆反覆子</hi>明月無瑕豈容易<hi>師云</hi>
<hi>淮南子明子之珠不能無類</hi>紫氣鬱鬱猶衝斗<hi>見三十六巻劉十判官詩張華事璧與劒</hi>
<hi>皆以比季友</hi>時危可伏真豪俊二人得置君側否<hi>趙云珠璧皆有明月</hi>
<hi>之稱在玉謂之無暇在珠謂之無類舊注非豈容易言難得之東方朔談何容易紫氣鄷城劒也</hi>太守<lb/>
<pb n="KR4c0015_WYG_013-31b"/>
頃者領山南邦人思之比父母王生早曽拜顔色高山<lb/>
之外皆培塿<hi>左太冲魏都賦培塿之與方壺培塿小堆阜杜田補遺左氏傳部婁無杜栢杜預注</hi>
<hi>部婁小阜説文培塿小土山方言曰冡秦晉間謂之培塿俗趙云王生之拜太守顔今齊魯間山之小高者名</hi>
<hi>培塿仰趙云王生之拜太守顔色如  高山餘人真培塿也</hi>用為羲和天為成用為<lb/>
水土地為厚王也論道阻江湖李也丞疑曠前後死為<lb/>
星辰終不滅<hi>見方朔為嵗星注</hi>致君堯舜焉肯朽<hi>杜田補遺夏侯注東方朔</hi>
<hi>畫賛序談者又以先生棄俗登仙神變造化靈為星辰此又是竒怪恍愡不可偹論者也莊子曰傳説得之以</hi>
<hi>相武丁乗東維騎箕尾而比於列星天趙云堯典分命羲叔和叔羲仲和仲以主四時故曰  為成書地平天</hi>
<pb n="KR4c0015_WYG_013-32a"/>
<hi>成堯典又曰伯禹作司空汝平水土故曰地為厚此并言二公葢論道言其可為三公書三公論道經邦考工</hi>
<hi>記坐而論道謂之王公丞疑言其可為宰相傳左輔右弼前疑後丞阻江湖留滯江湖而阻隔於致身曠前後</hi>
<hi>天子前後曠闕斯人也死為星辰事杜時可論亦是一端矣素問黄帝謂岐伯願夫子溢志盡言其事令終不</hi>
<hi>滅致君堯舜見首萹注</hi>吾軰碌碌飽飯行風后力牧長迴首<hi>風后力牧</hi>
<hi>黄帝臣言杜田補遺陶淵明集聖賢羣輔録風后受金法金法  能决理是非力牧受準與天老五星知命窺</hi>
<hi>紀地典為黄帝七輔州選舉翼佐帝徳見論語摘輔象又帝王世紀黄帝夢大風吹天下塵垢皆去復夢人執</hi>
<hi>千鈞之弩驅羊數萬羣帝嘆曰風大號令垢去土后在也豈有姓風名后者哉千鈞之弩異力能逺驅羊萬羣</hi>
<hi>牧民為善豈有姓力名牧者哉乃得風后于海隅力牧於大澤  趙云自謂其不逮二公徒飽飯而巳風后力</hi>
<pb n="KR4c0015_WYG_013-32b"/>
<hi>牧黄帝七輔之二人名長回首則有笑吾軰飽飯之意以形容二公可為宰輔當如風后力牧</hi>
　　　觀公孫大娘弟子舞劒器行<hi>并序</hi>
大厯二年十月十九日夔府别駕元持宅見臨穎李十<lb/>
二娘舞劒器壯其蔚䟦問其所師曰余公孫大娘弟子<lb/>
也開元三載余尚童稚記於郾城觀公孫氏舞劒噐渾<lb/>
脱瀏灕頓挫獨出冠時自高頭宜春黎園二伎坊内人<lb/>
洎外供奉曉是舞者聖文神武皇帝初公孫一人而巳<lb/>
玊貎錦衣況余白首今茲弟子亦匪盛顔既辨其由來<lb/>
<pb n="KR4c0015_WYG_013-33a"/>
知波瀾莫二撫事慷慨聊為劔器往行者吳人張旭善<lb/>
草書帖數嘗於鄴縣見公孫大娘舞西河劔器自此草<lb/>
書常進豪蕩感激即公孫可知矣<hi>趙云郾城潁州属縣時乙夘開元三年公</hi>
<hi>方四嵗吕汲公疑其誤次公有説具紀年編次</hi>
昔有佳人公孫氏一舞劒器動四方觀者如山色沮喪<lb/>
天地為之久低昂<hi>趙云觀者如山倣禮記矍相之射觀者如堵天地為之低昂傚李陵書天</hi>
<hi>地為陵震動</hi>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>如羿射九日落<hi>堯時十日並出堯令羿射中九日日烏皆死墮其羽翼</hi>
矯如羣帝驂龍翔<hi>師云夏候𤣥賦又如東方羣帝兮騰龍駕而翺翔</hi>來如雷霆<lb/>
<pb n="KR4c0015_WYG_013-33b"/>
將震怒罷如江海凝清光<hi>趙云四句状舞劒器之妙勢如成都尹鄭公堂状騎士揚</hi>
<hi>旗之作迴迴偃飛葢習習迸流星来纆風颷急去擘山岳傾驂龍晉劉琬神龍賦惟天神龍上帝之馬詩如震</hi>
<hi>如怒選詩秋月懸清光</hi>綘脣珠袖兩寂寞<hi>蕪城賦玉兒經脣趙云序使玉兒詩使綘脣鮑</hi>
<hi>照蕪城賦有蕙心紈質玉貎綘屑珠䄂序所謂玉貎錦衣亦是矣兩寂寞言公孫大娘巳死</hi>晚有弟<lb/>
子傳芬芳臨潁美人在白帝<hi>李十二娘</hi>妙舞此曲神揚揚與<lb/>
余問答既有以感時撫事増惋傷先帝侍女八千人公<lb/>
孫劔器初第一五十年間似反掌風塵傾動昏王室<hi>趙云</hi>
<hi>指言禄山之亂也</hi>梨園弟子散如煙<hi>薛云唐書志元知既知音律又酷愛法曲選坐部伎</hi>
<pb n="KR4c0015_WYG_013-34a"/>
<hi>子弟三百教於梨園號皇帝梨園子弟宫女數百亦為梨園弟子居宜春北苑趙云禄山亂梨園弟子皆流㪚</hi>
<hi>晉陸機隴西行我静如鏡民動如煙或謂録異記載哉王夫差女曰玉私悦韓重許為之妻事不諧而死後冥</hi>
<hi>與重命王欲致重之罪玉見身於王夫人出而抱之正如煙焉遂公用此事其説迃梨園弟子如李龜年軰豈</hi>
<hi>止女人乎</hi>女樂餘姿映寒日<hi>趙云指言李十二娘又冬月見之也</hi>金粟堆南木<lb/>
巳拱<hi>江淹恨賦拱木歛魂趙云金粟堆在長安明皇㤗陵北唐舊紀𤣥宗親拜五陵至睿宗橋陵見金粟</hi>
<hi>山岡有龍盤鳯翥之勢謂侍臣曰吾千秋萬嵗後宜𦵏此暨升遐羣臣遵先㫖焉今云金粟堆南懐想㤗陵也</hi>
<hi>公觀曹将軍畫馬圖詩又曰金粟堆南松栢裏龍媒去盡嗚呼風亦言㤗陵木拱左傳晉公謂蹇叔曰爾墓之</hi>
<hi>木拱矣</hi>瞿塘石城草蕭瑟<hi>趙云歎與李十二娘俱在䕫也</hi>玳筵急管曲復<lb/>
<pb n="KR4c0015_WYG_013-34b"/>
終<hi>薛云按古樂府今日樂相樂行綺殿文雅遒玳筵歡趣密又曰歌朱脣變動神舉洛陽少童邯鄲女古稱</hi>
<hi>渌水今白紵催絃急管為君舞</hi>樂急哀來月東出老夫不知其所往足<lb/>
繭荒山轉愁疾<hi>趙云言其去留未定徒足繭荒山耳足㫝如繭所謂重趼累壐是巳  師云淮</hi>
<hi>南子楚欲攻宋墨子聞之自魯而趨十日十夜足重繭而不休息至於郢</hi>
　　　虎牙行<hi>虎牙灘名嶮絶蕭銑僣江陵屯兵於此鮑云虎牙山名盛引之荆州記郡西泝</hi>
　　　　<hi>江六十里南岸有山名荆名北岸有山名虎牙二山相對楚西塞也</hi>
秋風歘吸吹南國天地慘慘無顔色<hi>趙云秋風師民瞻本作北風是盖下</hi>
<hi>皆冬意江文通雜擬歘吸鵾鷄悲注猶俄頃也今公用於風則謝眺和蕭子良高松賦巻風飇之歘吸積霰雪</hi>
<pb n="KR4c0015_WYG_013-35a"/>
<hi>之巖皚慘慘無顔色展用登樓賦天慘慘而無色</hi>洞庭揚波江漢迴<hi>師云楚詞洞庭波兮</hi>
<hi>木葉下</hi>虎牙銅柱皆傾側<hi>虎牙銅柱並灘名</hi>巫峽陰岑朔漠風峰<lb/>
巒窈窕溪谷黒<hi>杜田補遺是詩以秋風吹南國而洞庭揚波以回江漢故銅柱及虎牙山皆傾</hi>
<hi>側虎牙乃山非灘郭璞江賦虎牙嵥𥪡以屹崒荆門鬪竦而盤薄注虎牙荆門二山夹岸相對江流其中後漢</hi>
<hi>光武紀田戎任滿據荆門在在南上合下開其状似門虎牙山在北石壁色紅間有白文類牙二山楚西塞在</hi>
<hi>峡州夷陵縣東南地趙云洞庭江漢虎牙銅柱巫峡雖相去逺皆南國之  詩溜滔江漢南國之紀今冬矣以</hi>
<hi>風吹之故其流回轉舊注以為二灘名不知虎牙乃山又不知銅柱山之所在杜田謂銅柱虎山皆山矣按銅</hi>
<hi>柱灘名虎牙山名酈道元注水經江水又東逕漢平二百餘里左自涪陵東出百餘里而屇於横石東為銅柱</hi>
<pb n="KR4c0015_WYG_013-35b"/>
<hi>灘在今涪陵之下水經正經曰江水又東厯荆門虎牙之門虎牙山又在銅柱灘下今以風吹故山與灘勢皆</hi>
<hi>傾倒巫峡雖在南方以風寒故成陰岑而如朔漠之氣</hi>杜鵑不來猿狖寒山鬼幽<lb/>
憂雪霜逼<hi>楚九歌有山鬼詩深趙云冬時近春杜鵑亦可以來以風寒故  藏而不來杜鵑猿狖山</hi>
<hi>鬼皆南國之物</hi>楚老長嗟憶炎瘴三尺角弓兩斛力壁立石城<lb/>
横塞起金錯旌竿滿雲直<hi>趙云南方炎瘴今以風寒故楚之老人翻長嗟而憶炎瘴</hi>
<hi>與韓退之簞詩皇何何時反炎燠之意同三尺角弓斗力未多以風寒故監勁難開如兩斛之力弓言斛力南</hi>
<hi>史齊魚復侯子響勇力絶人開弓四斛力壁立石城言白帝城乃山石自然之城字則史石城湯池金錯旌旗</hi>
<hi>如金銀纒竿搶之類</hi>漁陽突騎獵青丘<hi>禄山反皆漁陽突騎漁陽青丘属洛陽  趙云子虛</hi>
<pb n="KR4c0015_WYG_013-36a"/>
<hi>賦秋田乎青田注青丘國在海東三百里齊地也自亂離至此十年盜賊未息征戍未散誅求未巳宜寡妻之</hi>
<hi>哭逺客之悲舊注青丘属洛陽不知何所據而言</hi>犬戎鏁甲聞丹極<hi>犬戎吐蕃時䧟京師</hi>
八荒千里防盜賊征戍誅求寡妻哭逺客中宵淚霑臆<lb/>
<hi>趙云師民瞻作□丹極是葢漁陽突騎言安史犬戎鏁甲言吐蕃公作詩在䕫乃今嵗大厯二年史朝義滅於</hi>
<hi>廣徳元年正月吐蕃是年䧟京師於八月去今四年而詩及之葢追言之引下十年防盜賊之句也漁陽突騎</hi>
<hi>公凡三使其三言幽燕之兵曰漁陽突騎猶精鋭赫赫雍王都莭至又漁陽突騎邯鄲兒酒甜並轡金鞭垂今</hi>
<hi>言安史者葢安史亦用幽燕兵後漢光武克邯鄲置酒髙㑹謂馬武曰吾得漁陽上谷突騎欲令将軍将之唐</hi>
<hi>六典注引蔡邕冀州强弩幽州突騎天下之精也</hi>
<pb n="KR4c0015_WYG_013-36b"/>
　　　錦樹行<lb/>
今日苦短昨日休嵗云暮矣增離憂<hi>趙云今日昨日字韓詩外傳昨日何</hi>
<hi>生今日何成或用荘子山木萹為証不知荘子昨日山中之木以不材生今主人鴈以不材死無今日字連上</hi>
<hi>昨日字也嵗云暮矣詩嵗月云暮</hi>霜凋碧樹行錦樹萬壑東逝無停留<lb/>
<hi>趙云上句木葉經霜而紅若錦下句逝者如斯夫之意也碧樹列子呉楚之國有大木焉其名為柚碧樹而冬</hi>
<hi>生萬壑頋凱之言㑹稽千巖競秀萬壑争流</hi>荒戍之城石色古東郭老人住<lb/>
青丘飛書白帝營斗粟琴瑟几杖柴門幽<hi>趙云荒城石色謂石城東</hi>
<hi>郭指夔州之郭前萹云停立東城隅老人公自言青丘則瀼西之居在東郭亦名青丘乎與齊地青丘偶同名</hi>
<pb n="KR4c0015_WYG_013-37a"/>
<hi>耳</hi>青草萋萋盡枯死天馬跂足隨氂牛<hi>荘子作氂牛音離  趙云草枯</hi>
<hi>則無以充天馬之飼與氂牛無異公嘗曰草枯騏驥病又曰試看明春草長皆此意也漢書禮樂志天馬來來</hi>
<hi>從西極氂牛則蠻中牛</hi>自古聖賢皆薄命<hi>伯夷餓死孔子栖栖顔回之夭孟軻之坎軻皆</hi>
<hi>薄命聖賢也</hi>姦䧺惡少皆封侯<hi>漢祖之起取侯者皆屠狗刁筆之人</hi>故國三年<lb/>
一消息終南渭水寒悠悠五陵豪貴反顛倒鄉里小兒<lb/>
狐白裘<hi>五陵漢帝五陵薛云史記秦囚孟嘗君君求救於幸姫姫曰願得君狐白裘已獻昭王有客能</hi>
<hi>為狗盜入秦宫藏盜得狐白裘献之遂得歸齊又禮士不衣狐白又王褒講徳曰千金之裘非一狐之邑  趙</hi>
<hi>云五陵豪貴漢徒貴人與豪侠之家於陵寝地以壮大之也五陵見上哀王孫注用豪貴之事若韋賢徒平陵</hi>
<pb n="KR4c0015_WYG_013-37b"/>
<hi>車千秋徙長陵黄霸平當魏相陡平陵張湯徙杜陵杜周陡荗陵蕭望之馮奉世史丹徙杜陵所謂五陵之貴</hi>
<hi>者又若郭觧傳及陡豪茂陵也觧貧不中訾吏恐不敢不徙衛将軍為言觧家貧不中徙上曰觧布衣權至使</hi>
<hi>将軍此其家不貧觧徙諸公送者出千餘萬此謂五陵之豪者反顛倒言其子孫也鄉里小兒四字挨傍陶洲</hi>
<hi>明我不能為五斗粟折腰拳拳鄉里小人</hi>生男墮地要膂力一生富貴傾家<lb/>
國莫愁父母少黄金天下風塵兒亦得<hi>趙云此四句亦閭閻聼小子談</hi>
<hi>笑覔封候之意佛書朝生王子一日墮地便勝凡人晉傳𤣥豫章行男兒當門戸墮地自生神生男有膂力之</hi>
<hi>故可以用武致功取富貴傾動家國與美人容兒一頋傾人城再頋傾人國之傾不同</hi>
　　　赤霄行<lb/>
<pb n="KR4c0015_WYG_013-38a"/>
孔雀未知牛有角渴飲寒泉逢觝觸赤霄𤣥圃須往來<lb/>
翠尾金花不辭辱<hi>杜田補遺稗博物志孔雀尾多變色色或紅或黄有如雲霞無定人採其</hi>
<hi>尾有金翠五年而後成始生三年金翠尚少初春乃生四月後凋與花蘂俱衰雌者不冠尾短無金翠人採其</hi>
<hi>尾以飾翠拂生翠則金翠之色不減南人取其尾者握刀蔽於叢竹潜隠之處伺過急剪之若不急断回首一</hi>
<hi>頋無復光彩矣角趙云孔雀赤霄𤣥圃往來之物渴而飲泉不知牛有  而逢觝觸值非其類也赤霄楚詞載</hi>
<hi>赤霄而凌太清在孔雀言之張茂先鷦鷯賦序彼鷲鶚鵾鴻孔雀翡翠或凌赤霄之際或托絶垠之外𤣥圃在</hi>
<hi>崑崙山上之别名見葛仙公傳觝觸文子兕牛之動以抵觸而觝字嵇叔夜琴賦觸巖觝隈翠尾金花孔雀之</hi>
<hi>羽毛晉左九嬪孤雀賦戴絲碧之秀毛擢翠尾之脩莖鍾㑹賦丹口金輔𤣥目素規</hi>江中淘河嚇<lb/>
<pb n="KR4c0015_WYG_013-38b"/>
飛燕銜泥却落羞華屋<hi>杜田補遺爾雅釋鳥鵜鴮鸅郭璞注今之鵜鴣也沈水食魚故</hi>
<hi>名洿澤俗呼為淘河曹風維鵜在梁陸機疏鵜水鳥如鶚而極大喙長尺餘直而廣口中正赤領下胡大如數</hi>
<hi>升囊若小澤中有魚便羣其貯水滿其胡而棄之令水竭盡魚在陸地乃共食之故曰淘河本草鵜鴣大如蒼</hi>
<hi>鵞頥有皮袋容二升物展縮由袋中盛水以養魚一名淘河身是水沫唯胸前有兩塊肉如拳云昔為人竊肉</hi>
<hi>入河化為此鳥今猶有肉固名淘河荘子魚不畏網而畏鵜鴣以其竭澤而取本草引竊肉逃河事名異而義</hi>
<hi>不當以爾雅注釋為正也趙云嚇字莊子鴟得腐䑕鵷鶵過之仰而視之曰嚇  燕從江上來為淘河所疑意</hi>
<hi>謂燕爭其魚而嚇之歸華堂之上負此羞恥銜泥却落焉屋字韻上使銜泥古詩思為雙飛燕銜泥巢君屋史</hi>
<hi>記平原君傳㰱血於華屋之下孔雀與燕皆自譬牛與淘河譬見辱之子華屋主人之屋豈言䕫州所依主人</hi>
<pb n="KR4c0015_WYG_013-39a"/>
<hi>如柏中丞者乎</hi>皇孫猶曽蓮勺困<hi>孝宣帝紀帝初為皇孫高材好學然亦喜游侠闘雞走馬</hi>
<hi>具諳知閭里姦邪吏治得失數上下諸侯常困於蓮勺鹵中如淳曰為人所困辱也蓮勺縣有鹽池縱廣十餘</hi>
<hi>里鄉人名為鹵中蓮音輦勺音灼</hi>衞莊見貶傷其足<hi>成十七年傳則鮑牽而遂髙無咎齊</hi>
<hi>人來招牽之弟鮑國而立之仲尼曰鮑莊子之知不如葵葵猶能衞其足注□傾葉向日以蔽其根言鮑牽居</hi>
<hi>亂不能危行言孫足趙云言衞荘之所以所以見貶於孔子者以自傷其  也皇孫遭困所以自寛衞莊見貶</hi>
<hi>又以自責</hi>老翁慎莫怪少年葛亮貴和書有篇<hi>趙云老翁自言少年所見</hi>
<hi>辱之子貴和蜀志諸葛亮傳陳壽所上諸葛亮集目録凡二十四篇而貴和第十一惜其書不傳以亮貴和自</hi>
<hi>責葢惟不能和必召辱矣</hi>丈夫垂名動萬年記憶細故非髙賢<hi>趙云此句</hi>
<pb n="KR4c0015_WYG_013-39b"/>
<hi>見公胸懐廓落無宿恨矣乃顔淵犯而不校者乎前漢匈奴傳孝文遺匈奴書朕與單于皆捐細故師古曰細</hi>
<hi>故小事與師云公不以細故芥蔕於胸次則  必報睚眦之怨者異矣</hi>
　　　前苦寒二首<lb/>
漢時長安雪一丈牛馬毛寒縮如蝟楚江巫峡氷入懐<lb/>
虎豹哀號又堪記<hi>杜田正謬西京雜記漢元封二年大雪深數尺野中鳥獸皆化牛馬踡蹜</hi>
<hi>如蝟鮑明逺出自薊北行疾風衝塞起沙樂自飄揚牛馬縮如蝟角弓不可張</hi>秦城老翁荆揚<lb/>
客<hi>師云杜陵秦地公自謂也</hi>慣習炎蒸嵗絺綌𤣥冥祝融氣或交手<lb/>
持白羽未敢釋<hi>漢時雪五尺令一文加言之也馬牛寒縮為異況虎豹哀號又堪記矣白羽言扇</hi>
<pb n="KR4c0015_WYG_013-40a"/>
　　　　右一<lb/>
去秊白帝雪在山今秊白帝雪在地凍埋蛟龍南浦縮<lb/>
寒刮肌膚北風利楚人四時皆麻衣楚天萬里無晶輝<lb/>
三足之烏足恐斷羲和送将安所歸<hi>趙云雪在山尚少在地則多南浦縮</hi>
<hi>水涸少也楚地多熱四時麻衣以雪為訝也無晶輝則雪下之天知此也淮南子日中有踆烏注踆趾也謂三</hi>
<hi>足烏羲和日御以雪寒足㫁則羲和馭日車失其所歸矣  師云樂杜云南浦蟄龍凍</hi>
　　　　右二<lb/>
　　　後苦寒二首<lb/>
<pb n="KR4c0015_WYG_013-40b"/>
南紀巫廬瘴不絶太古以来無尺雪蠻夷長老怨苦寒<lb/>
崑崙天闗凍應折<hi>師云古詩崑崙香雲際天闗煙氣昏  杜田補遺詩㴞㴞江漢南國之紀</hi>
<hi>説者以江漢為南紀非南紀乃分野名廣天文志東循嶺徼逹甌閩中是謂南紀所以限蠻夷  趙云自江漢</hi>
<hi>以南皆謂南紀非特江漢巫廬二山名葢䕫州巫山江州廬山皆在南紀郭景純江賦巫廬嵬崫而比嶠南國</hi>
<hi>謂炎方故瘴不絶前漢藝文志有太古以來年紀二篇神異經崑崙有銅柱焉其髙入天所謂天柱圍三千里</hi>
<hi>周圍如削銅柱下有回屋辟方百丈所謂天関豈天柱乎列子共工氏與顓頊争為帝怒觸不周之山天柱折</hi>
<hi>也</hi>𤣥猿口禁不能嘯白鵠翅垂眼流血安得春泥補地<lb/>
裂<hi>趙云司馬相如上林賦𤣥猿素雌陸機苦寒行𤣥猿臨岸嘆張平子西京賦挂白鵠聨飛龍若實有𤣥猿</hi>
<pb n="KR4c0015_WYG_013-41a"/>
<hi>白鵠之事酈道元水經注鄧芝射𤣥猿𤣥猿自㧞矢巻木葉塞射瘡芝嘆曰傷物之性吾其死矣鄧徳明南康</hi>
<hi>記盧耽仕州為治中少學仙術善觧飛騰每夕輒凌虛歸家曉則還州嘗元㑹至曉不及朝列化為白鵠至閣</hi>
<hi>前翺翔欲下威儀以帚掃之得一隻履耽驚還就列内外左右莫不駭異史記日者傳噤口不能言古樂府飛</hi>
<hi>烏行吾欲銜汝去口噤不能開後漢馮異傳始垂翅回谿然奮冀渑池老子地無以寧将恐裂</hi>
　　　　右一<lb/>
晚來江門失大木猛風中夜吹白屋天兵㫁斬青海戎<lb/>
殺氣南行動坤軸<hi>師云春秋括地圖地有四柱三千六百軸也</hi>不爾苦寒何<lb/>
太酷巴東之峡生凌澌彼蒼迴幹人得知<hi>戎趙云青海  言吐蕃木</hi>
<pb n="KR4c0015_WYG_013-41b"/>
<hi>𤣥虛海賦又似地軸挺㧞而争回言告寒之故以天兵斬盡吐蕃殺氣所致也荆州人歌已東之峡巫山長猿</hi>
<hi>鳴三聲淚霑裳詩彼蒼者天言寒氣酷甚天亦為之回轉幹旋</hi>
　　　　右二<lb/>
　　　晚晴<lb/>
髙唐暮冬雪壯哉舊瘴無復似塵埃<hi>峡中毎嵐瘴起如塵埃翳天</hi>崖<lb/>
沉谷没白皚皚江右缺裂青楓摧南天三旬若霧開<hi>舞鶴</hi>
<hi>賦嚴嚴若霧</hi>赤日照耀從西來六龍寒急光徘徊<hi>六龍日御也</hi>照<lb/>
我衰顔忽落地口雖吟詠心中哀未怪及時少年子揚<lb/>
<pb n="KR4c0015_WYG_013-42a"/>
眉結義黄金臺<hi>燕昭築黄金臺以禮郭隗鮑照豈伊白璧賜特起黄金臺</hi>泊乎吾生<lb/>
何飄零支離委絶同死灰<hi>支離言不為時所用也莊子支離疏又心固可使如死灰</hi>
<hi>宜趙云師民瞻本改舊本髙堂作髙唐是葢䕫州所作  使巫山之髙唐也日從西來天晚而後見日故也六</hi>
<hi>龍所以駕日車淮南子謂之六螭</hi>
　　　復陰<lb/>
方冬合沓𤣥陰塞昨日晚晴今日黑萬里飛蓬映天過<lb/>
孤城樹羽楊風直江濤簸岸黄沙走雲雪埋山蒼兕吼<lb/>
<hi>師云鮑照詩蒼兕號空林</hi>君不見夔子之國杜陵翁牙齒半落左耳<lb/>
<pb n="KR4c0015_WYG_013-42b"/>
聾<hi>䕫州古䕫子國杜陵子美故里韓趙云合沓洞蕭賦薄索合沓注重沓也昨日今日  詩外傳昨日何生</hi>
<hi>今日何成孤城樹羽則白帝城上屯戍之旗太公誓師曰蒼兕云云</hi>
　　　夜歸<lb/>
夜來歸來衝虎過山黒家中巳眠卧傍見北斗向江低<lb/>
仰看明星當空大庭前把燭嗔兩炬峡口驚猿聞一箇<lb/>
白頭老罷舞復歌杖藜不睡誰能那<hi>趙云此萹䧺壮渾成湼槃經行止眠</hi>
<hi>卧公又使睡眠字亦湼槃經有如人喜眠睡眠滋多也前漢書王莽時夏侯勝那漢以老病罷韋賢以老病罷</hi>
<hi>歸豈摘字用乎南使蔡興宗傳太尉沈慶之日加老罷私門兵刀頓闗方是兩字全出荘子原憲杖藜應門</hi>
<pb n="KR4c0015_WYG_013-43a"/>
　　　寄栢學士林居<lb/>
自胡之反持干戈天下學士亦奔波<hi>避亂奔散如波之奔</hi>歎彼幽<lb/>
栖載典籍蕭然暴露依山阿<hi>言年所休庇也漢書衣冠暴露</hi>青山萬里<lb/>
静散地白羽一洗空垂蘿亂代飄零余到此古人成敗<lb/>
子何如荆揚春冬異風土<hi>風土記荆揚間春寒冬暖所以為異</hi>巫峡日夜<lb/>
多雲雨<hi>神女朝為雲暮為雨</hi>赤葉楓林百舌鳴黄泥<hi>一作花</hi>野岸天<lb/>
雞舞<hi>天雞鳥名謝靈運海鷗戯春岸天雞弄和風</hi>盜賊縱横甚宻邇形神寂<lb/>
寞甘辛苦㡬時髙議排金門各使蒼生有環堵<hi>趙云宋謝靈運</hi>
<pb n="KR4c0015_WYG_013-43b"/>
<hi>秋胡四言念彼奔波意慮回惑謝靈運南山詩疑此永幽栖晉嵇康采薇山阿王弼投戈散地既居散地則眼</hi>
<hi>不見干戈此所以白羽一洗也家語子貢言軍旅赤羽如日白羽如月空垂蘿則不見白羽但見垂蘿耳此大</hi>
<hi>厯二年之冬春則去年十二月周智光反據華州正月同華将吏殺智光傳首闕下九月吐蕃冦靈州又冦邠</hi>
<hi>州同月桂州山獠反斯為盜賊縱横或云别有盜賊去䕫為近史所不載有因公詩而見者鵾雞舞於蘭渚而</hi>
<hi>公亦六絶句首萹云竹髙鳴翡翠沙僻舞鵾雞今取舞字變云天雞舞</hi>
　　　寄從孫崇簡<lb/>
嵯峨白帝城東西南有龍湫北虎溪吾孫騎曹不記馬<lb/>
業學尸鄉多養雞<hi>杜田補遺世説王子獻為桓冲騎曹叅軍桓問曰卿何署曰不知何署時</hi>
<pb n="KR4c0015_WYG_013-44a"/>
<hi>見牽馬來似是馬曹又所管有㡬馬曰何由知其數又問馬死多少曰未知生焉知死  趙云尸鄉事列仙傳</hi>
<hi>祝雞翁洛陽人居尸鄉北山下養雞皆有名字暮栖樹畫放散食欲取呼名即至販雞及子得千萬錢輒置錢</hi>
<hi>去</hi>龎公隠時盡室去武陵春樹他人迷<hi>趙云龎公㐮陽人居峴山劉表</hi>
<hi>就候之太息而去後携妻子登鹿門山採藥不反武陵在今鼎州即桃源也陶淵明集載晋太元中武陵人補</hi>
<hi>魚縁溪行忌路逺近忽逢桃花林得一山山有小口髣髴若有光捨船從口入行數十歩豁然開朗土地平曠</hi>
<hi>屋舎儼然黄髮垂髫並怡然相樂見漁人乃驚問所從來便要還家既出及郡詣太守説即遣人隨往遂迷不</hi>
<hi>復得路盡室俗所謂挈家也左傳盡室以行詩豈無他人葢言從簡既如龎公携妻子以隐他日人有誤入其</hi>
<hi>境則如武陵之迷也</hi>與汝林居未相失近身藥裏酒長携牧叟樵<lb/>
<pb n="KR4c0015_WYG_013-44b"/>
童亦無頼莫令斬㫁青雲梯<hi>文選注仙者以雲而升謂之雲梯  趙云謝靈運登</hi>
<hi>石門最髙頂惜無同懐客共登青雲梯</hi>
　　　西閣曝日<lb/>
凛烈倦𤣥冬負暄嗜飛閣<hi>趙云梁元帝纂要冬日𤣥英𤣥冬負暄見冩懐上萹注</hi>
羲和流徳澤顓頊愧倚薄<hi>曹子建悲風鳴我側羲和逝不留重陰潤萬物何懼嵗不</hi>
<hi>周倚薄見前注</hi>毛髮且自私肌膚潛沃若太陽信深仁襄氣歘<lb/>
有託歌傾煩注眼容易收病脚<hi>趙云帝曰顓頊見禮記月令謝靈運詩拙疾相</hi>
<hi>倚薄猶得静者便倚薄附著之謂舊本具自和師民曕本作且自私是欹傾煩注眼則光采注眼之煩眩而欹</hi>
<pb n="KR4c0015_WYG_013-45a"/>
<hi>傾也</hi>流離杪木猿翩僊山顛鶴<hi>敬祖連翩御飛鶴謝靈運仰看條上猿</hi>朋知<lb/>
苦聚散哀樂日已作即事㑹賦詩人生忽如昨古來遭<lb/>
喪亂賢聖盡蕭索胡為将暮年憂世心力弱<hi>趙云鳥獸之寒見日</hi>
<hi>則喜公曝日西閣非徒取煖快且有所思念焉用是知人之情聚則樂散則哀朋友知舊若聚而復散也惟其</hi>
<hi>既聚復散此哀樂於一日之間已自作也舊本作用知非</hi>
　　　水閣朝霽奉簡嚴雲安<lb/>
東城抱春岑江閣隣石靣崔嵬神雲白朝旭射芳甸<hi>謝𤣥</hi>
<hi>暉有雜英滿芳甸</hi>雨檻卧花叢風牀展書巻鈎簾宿鷺起丸藥<lb/>
<pb n="KR4c0015_WYG_013-45b"/>
流鶯轉呼婢取酒壺續兒誦文選晚交嚴明府矧此數<lb/>
相見<hi>趙云去秋有贈鄭十八賁云異味煩縣尹鄭十八者雲安知縣也今此詩題云簡嚴雲安又是新知</hi>
<hi>縣邪公詩兩字毎使文選嘗示宗武曰熟精文選理今又曰續兒誦文選則於文選為精矣  轉或作囀</hi>
　　　晚登瀼上堂<lb/>
故隮瀼岸髙頗免崖石擁開襟野堂豁繫馬林花動<hi>趙云</hi>
<hi>選賦向北風而開襟荘子似繫馬而止</hi>雉堞粉似雲<hi>薛云公羊傳五板而堵五堵而雉百雉而</hi>
<hi>城堞城嬙馬靣也</hi>山田麥無隴春氣晚更生江流静猶湧四序<lb/>
嬰我懐羣盜久相踵黎民困逆節天子渴垂拱<hi>趙云胡戎盜賊</hi>
<pb n="KR4c0015_WYG_013-46a"/>
<hi>犯順為逆莭天子皇皇不得垂衣拱手</hi>所思注東北深峡轉脩聳<hi>趙云東北言長</hi>
<hi>安由峡中轉視髙山而往斯為深峡</hi>襄老自成病郎官未為冗凄其望吕<lb/>
葛不復夢周孔濟世數嚮時斯人各枯冢<hi>老子其人與骨皆朽矣</hi>
<hi>趙云公為尚書工部貟外郎而郎官上應列宿未為冗矣謝靈運發石首城詩欽聖若旦暮懐賢亦凄其不復</hi>
<hi>夢周孔以不復得用周孔之道以經濟矣孔子曰甚矣吾衰也久矣吾不復夢見周公吕葛太公武侯言前時</hi>
<hi>濟世非無其人人與骨皆朽為枯冢</hi>楚星南天黑蜀月西霧重安得隨鳥<lb/>
翎迫此懼将恐<hi>詩云将恐将懼</hi>
　　　敬寄族弟唐十八史君<lb/>
<pb n="KR4c0015_WYG_013-46b"/>
與君陶唐後盛族多其人聖賢冠史籍枝𣲖羅源津<hi>甫自</hi>
<hi>撰萬年縣君京兆杜氏墓銘曰其先係統于伊祁分姓子唐社春秋傳云穆叔謂之世禄其兹在乎漢髙紀賛</hi>
<hi>曰范宣子亦曰祖自虞以上為陶唐氏在夏為御龍氏在商為豕韋氏在周為唐杜氏注唐杜二國名</hi>在<lb/>
今氣磊落巧偽莫敢親介立實吾弟濟時肯殺身<hi>逺巧偽而</hi>
<hi>介立者史君也</hi>物白諱受玷行高無汚真得罪永㤗末放之五<lb/>
溪濱<hi>漢黄瓊皦皦者易為汚嶢嶢者易為缺四子講徳青蝇不能穢垂棘詩白圭之玷尚可磨也語殺身</hi>
<hi>以成仁馬援傳擊武陵五漢蠻夷注䧺樠酉潕辰所謂五溪  趙云上兩句明其得罪之由以不受汚玷而致</hi>
<hi>然也與皓皓者易汚之義不同五溪蠻夷皆盤瓠子孫今在辰州界</hi>鸞鳯有鎩翮先儒曽<lb/>
<pb n="KR4c0015_WYG_013-47a"/>
抱麟<hi>顔延年詠嵇中㪚詩鸞翮有時鎩鎩所拜切殘也劉越石詩誰云聖達莭知命故不憂宣尼悲獲麟</hi>
<hi>西狩涕孔丘注孔子亦抱麟而泣哀趙云鎩者殘羽淮南子飛鳥鎩羽先儒孔子公羊傳  公十四年春西狩</hi>
<hi>獲麟何以書記異也孔子曰孰為来㢤孰為来哉反袂拭西涕泣沾袍今云抱麟羽前書所紀或有載抱麟而</hi>
<hi>泣也</hi>雷霆霹長松骨大却生筋一失不足傷念子孰自珍<lb/>
<hi>趙云松骨大而生筋則霹不能盡破喻唐雖得罪未能傷以其熟于自珍也</hi>泊舟楚宫岸戀<lb/>
闕浩酸辛除名配清江<hi>清江属施州</hi>厥土巫峡鄰登陸将首<lb/>
途筆扎枉所申<hi>趙云楚宫指䕫州盖襄王所游宫樂史寰宇記於巫山縣載楚宫之名施州竒</hi>
<hi>江縣在䕫州南九域志此至本州界一百里自界首至䕫一百二十五里巫山縣則在䕫東七十五里故云厥</hi>
<pb n="KR4c0015_WYG_013-47b"/>
<hi>土巫峡鄰前云得罪永㤗末放之五溪濵永泰末則嵗在乙已五溪濵則辰州今公出峡乃戊申大厯三年寄</hi>
<hi>此詩而云除名配清江則再貶責矣</hi>歸朝跼病肺叙舊思重陳春風洪濤<lb/>
壯<hi>顔延年春江壯風濤劉越石棄置勿動陳言趙云詩謂天葢髙不敢不跼此跼為不申之義公  其歸朝</hi>
<hi>不得則思叙舊以往春時得一見也王粲海賦洪濤奮蕩又西京賦起洪濤而揚波</hi>谷轉頗彌旬<lb/>
我能汎中流搪哭鼉獺瞋<hi>趙云谷轉郭景純江賦盤渦谷轉漢武帝秋風辭横中流</hi>
<hi>兮揚素波孔融汝南優劣論頗有蕪菁唐突人參周伯仁謂庾元規曰何乃刻畫無盬以唐突西施任彦昇謝</hi>
<hi>記室牋惟此魚目唐突璠璵</hi>長年已省拖<hi>省視也拖乃正船木長年則川人謂操舟者</hi>慰<lb/>
此貞良臣<hi>指言唐史君也</hi>
<pb n="KR4c0015_WYG_013-48a"/>
　　　釋悶<hi>趙云詩六韻謂之古詩而中四韻盡對謂之近體而字眼不順句之平仄不拘葢所</hi>
　　　　<hi>謂呉體者乎</hi>
四海十年不解兵犬戎也復臨咸京<hi>禄山思明之亂方已而吐蕃復䧟京</hi>
<hi>城嵗趙云自天寳十四載嵗乙未安禄山反至廣徳元年  癸邜吐蕃復䧟京師此詩二年嵗在甲辰春半已</hi>
<hi>聞車駕歸京師之作吐蕃之兵未已禄山於天寳十五載嘗䧟京師而今吐蕃再䧟焉故云</hi>失道非<lb/>
闗出襄野揚鞭忽是過湖城<hi>杜補遺荘子黄帝見見大隗乎具茨之山至於襄城</hi>
<hi>七聖皆迷無所問塗適遇牧馬童子而問焉晝晉王敦作逆明帝騎馬齎七寳鞭至湖陰察軍形軍  寝夢曰</hi>
<hi>遶城忽驚覺曰營中有黄鬚鮮卑奴来何不縳取命騎追之不及  趙云犬戎犯京師代宗車駕幸陕湖城之</hi>
<pb n="KR4c0015_WYG_013-48b"/>
<hi>句皆以黄帝言之則城則黄帝鼎湖所在今幸陕所經過之地</hi>豺狼塞路人㫁絶烽火<lb/>
照夜屍縱横天子亦應厭奔走羣公固合思外平但恐<lb/>
誅求不改轍聞道嬖孽能全身<hi>指程元振時元振用事媒孽大臣故吐蕃入冦</hi>
<hi>以至功臣不肯用命歸趙云豺狼以譬盜賊張孟陽詩賊盜如豺虎車駕雖  長安而有乞遷洛巡海之説故</hi>
<hi>云天子亦應厭奔走羣公固合思外平嬖孽指程元振此猶未知其死也</hi>江邉老翁錯料事<lb/>
眼暗不見風塵清<lb/>
　<lb/>
　九家集注杜詩巻十三<lb/>
</p>
<p>
</p>
  </div>
</body>
</text>
</TEI>
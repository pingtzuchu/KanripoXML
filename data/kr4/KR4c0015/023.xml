<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>九家集注杜詩巻二十三</head>
    <p>
<pb n="KR4c0015_WYG_023-1a"/>
欽定四庫全書<lb/>
　九家集注杜詩巻二十三　宋　郭知達　編<lb/>
　　近體詩<lb/>
　　　奉和嚴中丞西城晚眺十韻<lb/>
汲黯匡君切<hi>汲黯漢武時以切諫不得久留内遷為東海太守武帝曰古有社稷之臣如汲黯近</hi>
<hi>之矣</hi>亷頗出將頻<hi>史記亷頗趙之良將頻為趙將兵伐齊功魏</hi>直詞才不世雄<lb/>
畧動如神<hi>趙云上句以結汲黯之直言下句以結亷頗之雄畧以比嚴真丞丞也</hi>致簡移<lb/>
風速<hi>史記大公封于齊五月而報政周公曰何疾也夫政不簡不易民不有近平易近民民必歸之也詩</hi>
<pb n="KR4c0015_WYG_023-1b"/>
<hi>美教化移風俗</hi>詩清立意新<hi>新添文選序云老莊之作管孟之流盖以立意為宗不以能文為本</hi>
層城臨暇意景絶域望餘春<hi>言獨與京畿逺絶陵答蘇武書曰陵先將軍畧盖天</hi>
<hi>地義勇冠三軍徒失貴臣之意勁身絶城之表見文選</hi>旗尾蛟龍㑹<hi>周禮曰蛟龍為旗文選韋</hi>
<hi>孟諷諫詩四牡龍旗翰注謂封為諸侯故得服黼黻建龍旗</hi>樓頭燕雀馴<hi>趙云大厦成而燕雀</hi>
<hi>相賀之意出淮南子</hi>地平江動蜀天闊樹浮秦<hi>趙云此兩句張大城上所望之逺也</hi>
帝念深分閫軍須逺筭緡<hi>趙曰馮唐曰上古王者之遣將也跪而推轂曰閫以内者</hi>
<hi>寡人制之閫以外者將軍制之軍須師旅之費漢武元狩四年初筭緡錢李斐曰緡絲也以貫錢一貫千錢出</hi>
<hi>筭二十師古曰謂有儲積錢者計其緡貫而税之</hi>花羅封蛺蝶瑞錦送麒麟<hi>趙云</hi>
<pb n="KR4c0015_WYG_023-2a"/>
<hi>言嚴公入貢不㤀朝廷也蛺蝶羅麒麟錦以蜀中當時實事</hi>辭第輸高義觀圖憶古<lb/>
人<hi>趙云霍出病傳上為治第令親之對曰匈奴未滅無以家為呉越春秋載伍子胥見要離曰呉王聞子高</hi>
<hi>義馬援傳顯宗圖畫建武中名臣烈將子雲臺東平王蒼觀圖言于帝曰何故不晝伏波將軍像帝笑而不言</hi>
征南多興緒事業闇相<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>趙云又以杜預比嚴公也晉杜預作征南將軍收滅呉之</hi>
<hi>功平生事業最著如䇿仁右之事議皇太子之服造新歴建河橋造欹噐陳農事皆其事業也興緒興況意緒也</hi>
　　　嚴中丞枉駕見過<lb/>
　　　　<hi>自注嚴自東川除西川勅令兩川都節制東趙云按通鑑于廣徳二年春癸夘載劍南</hi>
　　　　<hi>西川為一道以黄門侍郎嚴武為節度使</hi>
<pb n="KR4c0015_WYG_023-2b"/>
元戎小隊出郊坰<hi>詩云月篇元十乘以先啟行行爾雅云邑外謂之郊林外謂之坰書王出</hi>
<hi>郊詩在垌之野</hi>問栁尋花到野亭川合東西瞻使節<hi>見公自注</hi>地分<lb/>
南北任流萍<hi>流一作孤謂長安有南杜北杜也長趙云此一句公自言矣自蜀望長安則  安為</hi>
<hi>北而獨為南也舊注非</hi>扁舟不獨如張翰<hi>趙云此下四句皆公之自言晉張翰字季鷹本</hi>
<hi>傳别無扁舟之文唯云為齊王冏曹掾因見秋風起思呉中菰菜蓴羮鱸鱠遂命駕歸呉而已既歸閑適必有</hi>
<hi>扁舟之樂也</hi>白㡌應兼似管寧<hi>師云南史和帝紀百姓皆著下屋白紗㡌  趙云魏志管</hi>
<hi>寧青龍中徵命不至居海上常著皂㡌布襦袴杜佑通典帽門載管寜在家常著皂㡌又却是匹帛之帛今言</hi>
<hi>白㡌亦應似之也</hi>寂寛<hi>一作/今日</hi>江天雲霧裏何人道有少微星<hi>趙云</hi>
<pb n="KR4c0015_WYG_023-3a"/>
<hi>少微星公自謂也隋天文志少微四星在太微西一名處士星晉書隱逸傳謝敷初月犯少微占者以隱士當</hi>
<hi>之俄而敷死</hi>
　　　江畔獨步尋花七絶句<lb/>
江上被花惱不徹無處告訴只顛狂走覔南隣愛酒伴<lb/>
經旬出飲獨空牀<hi>自注云斛斯融吾酒徒遂趙云以出飲之故其家所寢之牀  空也古詩</hi>
<hi>云蕩子逰不歸空牀難獨守公用此意</hi>
　　　　右一<lb/>
稠花亂蘂裏江濱<hi>趙云裏一作畏無義葢兩岸並有花斯為裏也司空圖云千英萬蕚裏枝</hi>
<pb n="KR4c0015_WYG_023-3b"/>
<hi>經蔡伯世正異裏或作畏乃字缺訛當從裏</hi>行步欹危實怕春詩酒尚堪驅<lb/>
使在未須料理白頭人<hi>趙云尚可當詩酒之役也李靖尚堪一行晉書桓温謂王徽之</hi>
<hi>曰卿在府日久當須料理子新添王羲之云若䝉驅使闗隴巴蜀皆所不辭太陽  好飲常醉或問之曰晚學</hi>
<hi>俗態未除以酒自驅</hi>
　　　　右二<lb/>
江深竹靜兩三家多事紅花映白花<hi>趙云江水之深竹色之靜又止兩三</hi>
<hi>家而不喧溷比自足佳足故彼紅花白花相映為多事也此皆公出新句莊子云富則多事或云公江上尋花</hi>
<hi>見江深竹靜處又紅白花相映為愜意多事則多謝之義也故又有下句云</hi>報答春光知有<lb/>
<pb n="KR4c0015_WYG_023-4a"/>
處應須美酒送生涯<hi>莊子曰吾生也有涯而知也無涯</hi>
　　　　右三<lb/>
東望小城花滿煙<hi>梁益記云少城張儀城也所趙云少城府中第二重小城張儀  築也</hi>
<hi>薛云左太沖蜀都賦亞以少城接乎其西市㕓所舍</hi>百尺高樓更可憐誰能載酒<lb/>
開金綫<hi>揚雄好事者多載酒肴從雄游學</hi>喚取佳人舞繡筵<hi>古詩燕趙云佳人美</hi>
<hi>者顔如玉漢李夫人傳李延年歌曰北方有佳人絶世而獨立陳除陵舞詩曰低鬟向綺席舉袖拂花黄</hi>
　　　　右四<lb/>
黄師答前江水東春光懶困倚微風<hi>趙云黄師答紀眼前之實也下句言</hi>
<pb n="KR4c0015_WYG_023-4b"/>
<hi>在春光之中懶困倚風而立也</hi>桃花一笑開無主可愛深紅愛<hi>一作映</hi>淺<lb/>
紅<hi>趙云深紅淺紅二種之中愛淺紅則多則公之風韻高矣一作映淺紅于義無取</hi>
　　　　右五<lb/>
黄四娘家花滿蹊千朶萬朶壓枝低<hi>趙云東坡云此詩前之美清狂野逸</hi>
<hi>之態故僕喜書之昔者齊魯有大臣史朱其名黄四娘獨何人哉乃託于詩以不朽可使覽者一笑花蹊亦桃</hi>
<hi>李不言下自成蹊中來也</hi>留連戯蝶時時舞自在嬌鶯恰恰啼<hi>趙云此史</hi>
<hi>王晞謂盧思道曰卿輩亦是留連之一物自在則拂書多有之玉臺後集載上官儀詩云戯蝶流鸞聚窻外江</hi>
<hi>㧾云梅花落處隱嬌鶯恰恰字如王無功之言恰恰言也</hi>
<pb n="KR4c0015_WYG_023-5a"/>
　　　　右六<lb/>
不是愛花即欲死只恐花盡老相催<hi>趙云上句意言判一死而酷愛花如</hi>
<hi>韓退之亦有都將命命乞花之句今言不是謂花即是就死只恐花盡所以愛花又恐老之將至爾此皆杜公</hi>
<hi>狂放之新語也</hi>繁枝容易紛紛落嫩蘂<hi>一作/葉</hi>商量細細開<hi>趙云容易</hi>
<hi>商量與上篇告訴報答喚取留連自在皆使俗字不失為佳</hi>
　　　　右七<lb/>
　　　春水生二絶<lb/>
　　　　<hi>趙云孫權云春水方生而春水生三字連出則杜預云方春水生難于久住</hi>
<pb n="KR4c0015_WYG_023-5b"/>
二月六夜春水生門前小灘<hi>一作籬</hi>渾欲平鸕鷀鸂䳵莫<lb/>
漫喜吾與汝曹俱眼明<hi>趙云二禽皆水鳥見水生而喜公語之以與汝曹俱眼明則公</hi>
<hi>可謂與物委蛇而同其波矣</hi>
　　　　右二<lb/>
一夜水高二尺强數日不可更禁當<hi>趙云禁當字亦蜀中語</hi>南市<lb/>
津頭有船賣無錢即買繫籬傍<hi>無錢字見上草堂即事注</hi>
　　　春夜喜雨<lb/>
　　　　<hi>趙云宜雨則曰喜雨厭雨則曰苦雨曰愁霖自魏晉而下或賦或詩皆云然曹植張恊謝</hi>
<pb n="KR4c0015_WYG_023-6a"/>
　　　　<hi>莊謝惠連鮑照庾信皆有喜雨詩</hi>
好雨知時節<hi>管子曰五政時春雨乃見</hi>當春乃<hi>一作/及</hi>發生<hi>趙云爾雅曰春為發</hi>
<hi>生</hi>隨風潛入夜潤物細無聲<hi>言如膏也復趙云范元實所謂聖人  生不可改矣</hi>
野徑雲俱黒江船火獨明曉看紅濕處花重錦官城<hi>趙云</hi>
<hi>梁簡文帝賦得入階雨云漬花枝覺重獨人以江山明媚錯雜如繡故多呼錦官城也</hi>
　　　江頭五詠<lb/>
　　　　<hi>王筠有才名沈約重之約于郊居作齋閣請筠為草木十詠書之于壁皆直冩之辭不加</hi>
　　　　<hi>篇題約曰此詩指物呈形無假題署</hi>
<pb n="KR4c0015_WYG_023-6b"/>
　　　丁香<lb/>
丁香體柔弱亂結枝猶墊<hi>尚書注墊弱也以其體之柔弱而如墊也凡物之下隨皆</hi>
<hi>可云墊矣</hi>細葉帶浮毛疎花披素艷深栽小齊後庶近幽人<lb/>
占<hi>幽人去兮曉猿驚見北山移文易幽人貞吉</hi>晚墮蘭麝中休懐粉身念<hi>趙云</hi>
<hi>末句言結實而墮蘭麝中俱以體香相類雖不念粉身可也</hi>
　　　麗春<lb/>
百草競春花麗春應最勝<hi>趙云春華者春之光華也如文選擒藻掞春華  師云顧</hi>
<hi>愷知詩麗春絶衆卉</hi>少須好顔色多漫枝條䞉紛紛桃李枝處處<lb/>
<pb n="KR4c0015_WYG_023-7a"/>
㧾能移<hi>趙云此篇深美麗春故翻以桃李為不足貴阮嗣宗詠懐詩夭夭桃李花灼灼有輝光</hi>如<lb/>
何貴此重却怕有人知<hi>蔡伯世正異如何貴此重當作種舊作重乃缺文也  趙云言</hi>
<hi>珍貴麗春深重恐别人因我而來移取甚于桃李矣</hi>
　　　梔子<lb/>
　　　　<hi>漢書曰梔茜薗注梔支子也木草曰支子一名木丹齊謝眺有墻北梔子詩梁簡文帝有</hi>
　　　　<hi>詠梔子花詩</hi>
梔子比衆木人間我未多<hi>梔子一名薝蔔花六出天下之至香維摩經云如入薝蔔</hi>
<hi>林中惟臭薝蔔香不臭餘香</hi>於身色有用<hi>趙云蜀人取其色以染帛與紙故曰色有用</hi>與<lb/>
<pb n="KR4c0015_WYG_023-7b"/>
道氣傷和<hi>梔性大寒其花可食可傷氣本草</hi>紅取風霜實青看雨露柯<lb/>
<hi>趙云實經霜則紅雨露潤則柯青</hi>無情移得汝貴在映江波<hi>趙云謝眺墻北梔子</hi>
<hi>樹詩曰有美當階樹霜露未能移還思照綠水君階無曲池其後梁簡文帝詩曰素華偏可喜的半臨臨池則</hi>
<hi>因謝眺以無曲池為歎而自言其的的然有池之可臨矣公今云無情移汝于它處貴在映江波則又以有江</hi>
<hi>波之可映盖又勝于臨池者乎</hi>
　　　溪䳵<lb/>
　　　　<hi>異物志溪䳵水鳥毛有五色食短菰其在溪中無毒氣</hi>
故使籠寛織須知動損毛看雲莫帳望失水任呼號<hi>趙云</hi>
<pb n="KR4c0015_WYG_023-8a"/>
<hi>左太沖詠史詩曰習習籠中鳥舉翮四隅觸今溪䳵以羽毛之好則寛為之籠以防損其毛既以籠養之則看</hi>
<hi>雲帳望失水呼號宜矣</hi>六翮曽經剪<hi>薛云韓詩外傳曰鴻舉千里特六翮耳背上之毛腹下之</hi>
<hi>毳益一把飛不為加高損一握飛不為加下魏志崔琰傳鳥能逺飛者六翮之力也宗謝惠連溪䳵賦摧羽翮</hi>
<hi>翩翻</hi>孤飛卒未高且無鷹集慮留滯莫辭勞<hi>趙云□䳵在籠不得高飛</hi>
<hi>然免鷹隼之患則雖留滯可莫辭勞倦也此公自況盖退在野居不爭名宦亦自無患矣卒音猝師民瞻正作</hi>
<hi>猝字史新添選謝𤣥暉時常恐鷹隼撃月令云鷹隼早鷙太  公自序云留滯周南魏志夏侯𤣥云官無留滯</hi>
　　　花鴨<lb/>
花鴨無泥滓階前每緩行羽毛知獨立黑白太分明<hi>趙云</hi>
<pb n="KR4c0015_WYG_023-8b"/>
<hi>此篇于物則紀實于義則自況無泥滓則比其潔也毎緩行則比其雍容也羽毛獨立則自比其不羣也黒白</hi>
<hi>分明則自比其文采之明著也選云奮迅泥滓老子曰遺物而立于獨諸葛亮謂張温其人于清獨太明善惡</hi>
<hi>太分後漢朱浮傳豈不粲然黑白分明矣</hi>不覺羣心妬休牽衆眼驚稻梁霑<lb/>
<hi>一作知</hi>汝在作意莫先鳴<hi>師云羽毛獨黒白白分明則起羣心之妬為衆目之驚但稻梁</hi>
<hi>霑足則無憂先鳴矣此此美自況也趙云稻梁見上注陸龜䝉所謂能言鴨夫鴨之鳴多欲呼食也既有稻梁</hi>
<hi>乃戒之無用先鳴亦飽食緘言以終之處亂之道此公之自警也</hi>
　　　野望<lb/>
西山白雪三城戍南浦清江萬里橋<hi>按新史高適傳上皇還京復分劍南</hi>
<pb n="KR4c0015_WYG_023-9a"/>
<hi>為兩節度百姓弊于調度而西山三城列戍適上疏論之不納萬里橋見上下居注  趙云西山在松維州之</hi>
<hi>外維州今之威州是也冬夏有雪號為雪山所以控帶吐蕃之處詩吐蕃方入冦故須防戍矣高適上疏可證</hi>
<hi>三城置戍之始舊本作三年非</hi>海内風塵諸弟隔天涯涕淚一身遥<hi>公以</hi>
<hi>離亂一身入蜀兄弟遂相隔也</hi>唯將遲暮供多病未有涓埃報聖朝跨<lb/>
馬出郊時極目不堪人事日蕭條<hi>魏書曰州里蕭條又曹子建詩原野何蕭</hi>
<hi>條又潘安仁西征賦街里蕭條邑居散逸</hi>
　　　官池春鴈二首<lb/>
自古稻梁多不足至今溪䳵亂為羣<hi>趙云韓詩外傳田饒謂魯哀公曰黄</hi>
<pb n="KR4c0015_WYG_023-9b"/>
<hi>鵠止君園地啄君稻梁</hi>且休悵望看春水更恐歸飛隔暮雲<hi>趙云公前</hi>
<hi>溪䳵篇以自況則取其身文采今春雁詩乃尊雁而鄙溪䳵則又雁之孤孤詩人變化豈有拘礙哉</hi>
　　　其二<lb/>
春青欲盡急還鄉紫塞寧論尚有霜<hi>趙云鴈違寒就温其來也避地北之</hi>
<hi>塞而來至春而歸北寒即北地之寒也崔豹古今注曰秦築長城土色皆紫故云紫塞鮑明逺蕪城賦比走紫</hi>
<hi>塞鴈門謝靈運詩季秋邊朔苦旅鴈違霜雪</hi>翅在雲天終不逺力微矰繳絶<lb/>
須防<hi>莊子云黄帝得之以登雲天故對矰繳矰音憎戈射矢也繳音灼生絲縷也此見公避患之意西部</hi>
<hi>賦□繳根纒鄭𤣥曰結繳于矢謂之矰漢張良傳高祖歌曰鴻鵠高飛一舉千里雖有矰繳尚安所施</hi>
<pb n="KR4c0015_WYG_023-10a"/>
　　　水檻遣興二首<lb/>
　　　　<hi>趙云舊本作遣心師民瞻作遣興是葢遣心不可謂之新語謂之生可也</hi>
去郭軒楹敞無村眺望賖<hi>趙云蒼頡篇曰敞高顯也李尤高安館銘云増臺顯敞是</hi>
<hi>巳有林木而後謂之村惟其無才所以眺望逺也</hi>澄江平少岸幽樹晚<hi>一作絶</hi>多<lb/>
花<hi>選君謝𤣥暉澄江靜如練</hi>細雨魚兒出微風燕子斜城中十萬户<lb/>
此地兩三家<hi>陳子昻上書曰十萬户受其福</hi>
　　　其二<lb/>
蜀天常夜兩江檻已朝時<hi>新添黎雅州蜀之西蕃地多雨故名漏天此公所以有常</hi>
<pb n="KR4c0015_WYG_023-10b"/>
<hi>夜兩之句</hi>葉潤林塘密衣乾枕席清不堪祗老病何得尚浮<lb/>
名<hi>趙云秪字起于詩誠不以富亦秪以異箋云秪之為言適也㨿韻書只是平聲無作入聲者</hi>淺把<lb/>
涓涓酒深凴送此生<hi>趙云淺深兩字其意工矣</hi>
　　　屏跡二首<lb/>
用掘存吾道<hi>莊子曰夫子固掘于用大矣閑居賦序和長輿謂潘安仁掘于用多孔子曰參乎吾</hi>
<hi>道一以貫之家語吾道非耶</hi>幽居近物情<hi>顧延年詩側同幽人居郊扉常晝閑</hi>桑麻深<lb/>
雨露燕雀半生成<hi>陶淵明詩相見無雜言但道桑麻長孟子雨露之所潤非無萌蘖之生馬</hi>
<hi>陳勝傳雀曰雀安知鴻鵠之志</hi>村鼓時時急漁舟箇箇輕杖藜從白首<lb/>
<pb n="KR4c0015_WYG_023-11a"/>
<hi>趙云莊子原憲杖藜而應門</hi>心跡喜雙清<hi>師云謝靈運齊中讀書詩昔餘居京華未嘗廢丘壑</hi>
<hi>矧乃歸山川心跡雙寂寞</hi>
　　　其二<lb/>
晚起家何事無營地轉幽<hi>新添禮記内則云孺子早寢晏起又漢書云可以早寢而</hi>
<hi>晏起公意謂屏跡可以晚起也又嵇康與山濤云晝卧喜晚起而當闗呼之不置一不堪也</hi>竹光團<lb/>
野色舍影漾江流<hi>蔡伯世正異圖當作團山常作舍影趙云東城先生常計此二詩其含</hi>
<hi>漾江流作山影漾江流䟦云此東坡居士詩也或者曰此杜子美屏跡詩居士安得竊之居士曰夫禾黍榖麥</hi>
<hi>起于神農后稷今家有倉廩不予而取輙為盜被盜者為失主若必從其初則農稷之初也今考其考字字皆</hi>
<pb n="KR4c0015_WYG_023-11b"/>
<hi>居士寳錄是則居士詩也子美安得禁吾有哉嗚呼先王之詼諧如此且見深服杜公之善道士實矣然山隱</hi>
<hi>乃一作舍字是盖成都豈有山耶</hi>失學從兒懶長貧任婦愁<hi>嚴𤣥兒懶失學婦愁</hi>
<hi>長飢漢書陳平傳固有美如陳平而長平者乎</hi>百年渾得醉一月不梳頭<hi>趙云嵇康</hi>
<hi>絶交書云頭面常一月十五日不洗公蓋用此意也</hi>
　　　寄題杜二錦江野亭<hi>成都尹嚴武作</hi>
漫向江頭把釣竿懶眠沙草受風湍莫倚善題鸚鵡賦<lb/>
<hi>稱衡為黄祖之子射作鸚鵡賦筆不停綴文不加㸃</hi>何須不著鵕䴊冠<hi>佞幸傳曰孝恵時郎</hi>
<hi>侍中皆冠鵕䴊冠音義曰鵕䴊鳥名也以羽毛飾于冠  杜補遺南越志増城縣多鵕䴊山雞也毛色鮮明五</hi>
<pb n="KR4c0015_WYG_023-12a"/>
<hi>采眩曜又淮南子曰鵕䴊雉也孔毅父續世説文嚴武為成都尹與甫有舊待遇甚隆結廬于浣花賦詩訪之</hi>
<hi>甫多不冠故武有此句決趙云杜公之才如禰衡之俊而剛直隱淪不喜仕宦  不肯為侍中而冠鵕䴊佞臣</hi>
<hi>之例也故嚴公勸之不必倚恃才如禰衡而鄙鵕䴊而不著也</hi>腹中書籍幽時曬<hi>郝隆七月</hi>
<hi>七日曬腹于庭中人問之曰我曬腹中書爾</hi>肘後醫方靜處看<hi>葛洪傳洪自號袍朴子抄</hi>
<hi>金匱藥方一百巻肘後要急方四部</hi>興發㑹能馳駿馬<hi>趙云此兩句乃是嚴公自云</hi>終<lb/>
須重到使君灘<hi>趙云使君灘應是浣花相近水經于巴郡枳縣有云楊亮為益州至此而覆懲</hi>
<hi>其波瀾蜀人至今猶名之為使君灘豈名偶同乎</hi>
　　　奉酬嚴公寄野亭之作<lb/>
<pb n="KR4c0015_WYG_023-12b"/>
拾遺曽奉數行書<hi>杜公曽任左拾遺在肅宗至徳二年也是年春宿左省詩云明朝有封事</hi>
<hi>試問夜如何</hi>懶性從來水竹居奉引濫騎沙苑馬<hi>杜補遺云唐六典補</hi>
<hi>闕拾遺武后垂拱中置二人以掌供奉諷諫注云左右補闕拾遺掌供奉諷諫扈從乘輿子美至徳二年肅宗</hi>
<hi>授左拾遺明年收京扈從還長安故公詩毎言奉引侍祠扈蹕事也  趙云拾遺既掌供奉則騎馬以奉引後</hi>
<hi>漢劉聖公傳李松奉引馬驚奔觸北宮鐵柱三馬皆死顔延年赭白馬賦曰弭引婆以奉引沙苑馬言官所破</hi>
<hi>馬也</hi>幽棲真釣錦江魚謝安不倦登臨費<hi>趙云晉書謝安于東山營墅樓</hi>
<hi>館林竹甚盛毎㩦中外子姓來遊集肴饍饍亦屢費百金此登臨費之義也又安寓居㑹稽與王羲之處出則</hi>
<hi>出則漁戈山水毎徃臨安山中放情于丘壑今言費則以嚴公有載酒移厨之費矣</hi>阮籍焉知禮法<lb/>
<pb n="KR4c0015_WYG_023-13a"/>
疎<hi>嵇康絶交書阮嗣宗□物無傷唯飲酒過差至為禮法之士所繩疾之如讐阮籍則公以自比也</hi>枉<lb/>
沐<hi>一作今日</hi>旌旗出城府草茅無<hi>一作/荒</hi>逕欲教耡<hi>趙云屈原卜居賦云</hi>
<hi>寧誅鉏草茅以力耕乎無一作荒非</hi>
　　　中丞嚴公兩中垂寄見憶一絶奉答二絶<lb/>
　　　　<hi>一云嚴公雨中見寄一絶奉答兩絶</hi>
雨映行雲<hi>一作宫</hi>辱贈詩<hi>宋玉賦朝為行雲易雲行雨施  趙云山谷云只此兩映兩字</hi>
<hi>冩出一時景物句便雅健余然後時句中當無虛字此范元實之説也行雲或以為行宫師民瞻云明皇嘗幸</hi>
<hi>蜀故稱行宫之名則嚴公兩中必在明皇望日所幸之地尚有行宫之名存在此處寄詩也按通鑑永泰元年</hi>
<pb n="KR4c0015_WYG_023-13b"/>
<hi>𤣥宗之離蜀也以所居行宫為道士觀縱使嚴公詩在此詩寄杜杜公亦安敢尚日之為行宫乎蔡伯世改作</hi>
<hi>行官為送詩使人實無義理若謂之兩映行雲意自足也</hi>元戎肯赴野人期<hi>六月元戎十乘</hi>
<hi>注夏后氏曰鉤車先正也啇曰寅車先疾也周曰元戎先良也左傳晉文公乞食于野人與之塊此盖借用字</hi>
<hi>一元元戎欲動野人知非是</hi>江邊老病雖無力强擬晴天理釣絲<lb/>
　　　　其二<lb/>
何日雨晴雲出溪白沙青石光無泥<hi>一云先無泥</hi>只須伐竹<lb/>
開荒徑<hi>古詩誅字開小徑</hi>拄杖穿花聴馬嘶<hi>趙云聴嚴公之馬嘶此又終前篇肯</hi>
<hi>越野人期之意馬嘶一作烏啼無意思先字去聲讀</hi>
<pb n="KR4c0015_WYG_023-14a"/>
　　　謝嚴中丞送青城山道士乳酒一缾<lb/>
山缾乳酒下青雲<hi>新添酒經空桑穢飲醒以稷麥以成醇醪酒之始也烏酒女䴷胡昆反恬</hi>
<hi>乳九投澄清百品酒之終也</hi>氣味濃香幸見分鳴鞭走送憐漁父<hi>趙云</hi>
<hi>謝惠連詩鳴更適太阿漁父公自謂也公前篇有理釣絲之句莊子有漁父篇</hi>洗盞開嘗對馬<lb/>
軍<hi>公自注云軍州謂驅使騎為馬軍趙云以漁父對馬軍字為工矣</hi>
　　　嚴公仲夏枉駕草堂兼㩦酒饌得寒字<lb/>
　　　　<hi>一云鄭公枉駕㩦饌訪水亭</hi>
竹裏行厨洗玉盤花邊立馬簇金鞭<hi>薛云按古樂府對酒行金樽清俊滯</hi>
<pb n="KR4c0015_WYG_023-14b"/>
<hi>玉盤亟來親友白馬行白馬黄金鞍蹀<graphic n="KR1923" url="https://raw.githubusercontent.com/kanripo/KR-Gaiji/master/images/KR1923.png" mimeType="image/png"/>栁城前又輕薄篇象狀沓繡被玉盤傳騎食文選徐敬業詩云鮮車</hi>
<hi>騖華轂汗馬躍金鞍西趙云應邵漢官儀曰封禪壇有白玉盤漢武内傳曰  王母以七月七日降帝宫命侍</hi>
<hi>女索桃須臾以玉盤盛桃七枚又占詩曰美人贈我雙玉盤</hi>非関使者徵求急自識<lb/>
將軍禮數寛<hi>嵇康書云阮藉為禮法之士所繩賴大將軍保持之耳  趙云上句遣使者求賢事</hi>
<hi>莊子載顔闔守陋閭苴布之衣而自飯牛魯君之使者至顔闔自對之使者曰此顔闔之家歟閭對曰是也使</hi>
<hi>者至幣顔闔曰恐聴者謬而遣使者罪不若審之是者還反審之復求之則不得矣公詩以嚴公來時自先遣</hi>
<hi>使者通報非是求之急也自識將軍禮藪寛則亷頗傳云不知將軍寛之至此也</hi>百年地闢柴<lb/>
門逈五月江深草閣寒<hi>趙云百年地闢以久荒蕪之地今才闢而立柴門于此隣里絶</hi>
<pb n="KR4c0015_WYG_023-15a"/>
<hi>鮮所以幽逈也五月非寒之時以革閣臨深江所以寒與因驚四月雨聲寒同</hi>看弄漁舟移白<lb/>
日老農何有罄交歡<hi>趙云㸔弄漁舟則以言嚴公也嚴白日則終日也老農公自言也字</hi>
<hi>則孔子曰吾不知老農語曰何有于我哉漢曰曰郭解入闗賢豪交歡  苕溪漁隠曰待詩之作用字平側世</hi>
<hi>固有定體衆共守之然不若用時變如兵之出體竒變化無窮杜公此篇即七言律詩之變體也韋蘇州詩南</hi>
<hi>望青山滿禁闈曉陪鴛鷺正差池共愛朝來何處雪蓬萊宫裏拂松枝如上嚴公寄題錦江亭詩漫向江頭把</hi>
<hi>釣竿亦是變體唐人如此甚多學者不可不知</hi>
　　　嚴公㕔宴同詠蜀道畫圖<hi>得空字</hi>
日臨公館靜畫列地圖雄<hi>禮記曽子問云公館復私館不復光武投輿地圖指示鄧</hi>
<pb n="KR4c0015_WYG_023-15b"/>
<hi>禹</hi>劍閣星橋北松州雪嶺東<hi>華陽記李氷造七星橋上應七星劍閣在劍州乃蜀</hi>
<hi>之門户即星橋之北也呉漢伐公孫述光武謂日安軍宜在七星間蓋謂是也  趙云七域志于威州云南去</hi>
<hi>雪嶺二百六十里松州即今之威州理故在雪嶺東矣此兩句已盡蜀道地</hi>華夷山不斷呉蜀<lb/>
水相通<hi>趙云蜀道地理連詔西𦍑錦江直下下經楚通呉此兩句又以終言蜀道地理</hi>興與煙<lb/>
霞㑹清罇幸不空<hi>趙云謝眺與江水曹詩山中正芳月故人清罇賞孔融曰罇中酒不空</hi>
　　　奉送嚴公十韻入朝<lb/>
鼎湖瞻望逺象闕憲章新<hi>鼎湖黄帝事陸佐公石闕銘象闕之制其來已逺春秋設</hi>
<hi>舊章之教經禮垂布憲之文雅杜補遺風俗通義魯昭公設兩觀于門是謂之闕爾  曰觀謂之闕釋名曰闕</hi>
<pb n="KR4c0015_WYG_023-16a"/>
<hi>在兩傍中闕闕然為道也博雅曰象觀闕也周禮懸治象之法于象魏故闕或謂之象闕謂之魏闕南史何㣧</hi>
<hi>曰闕者謂之象魏象者法也魏者當塗而高大也止趙云上句以言肅宗之上昇下句以言代宗之初立  承</hi>
<hi>周此兩句更與下憲章新尤為顯然也</hi>四海猶多難中原憶舊臣<hi>趙云舊臣指嚴</hi>
<hi>公嚴公既自朝廷來獨今憶之而歸斯為中原舊臣矣</hi>與時安反側自昔有經綸<lb/>
<hi>周禮無敢反側光武云令反側子自安易云君子以經綸</hi>感激張天步從容靜塞塵<lb/>
<hi>詩天歩艱難三國呉志清天步而歸舊物</hi>南圖回羽翮北極捧星辰<hi>莊子夫鵬九萬</hi>
<hi>里而圖南入趙云上句言嚴公入朝如鵬之圖南也下句言嚴公  奉天子如孔子所謂北辰居其所而衆星</hi>
<hi>拱之也</hi>漏鼓還思晝宫鶯罷囀春<hi>趙云其得君常思日晝而朝見亦晝日三接之</hi>
<pb n="KR4c0015_WYG_023-16b"/>
<hi>義公到闕日正夏時故公鶯罷囀春也</hi>空留玉帳術愁殺錦城人<hi>唐藝文志有玉</hi>
<hi>帳經一巻兵書也玉趙云玉帳者大師將軍之帳言嚴公之歸朝而空留  帳之術則錦城人愁而思戀之也</hi>
閣道通丹地江潭隱白蘋<hi>趙云天子殿上謂之丹墀一説禁中謂之彤度言丹地也</hi>
<hi>張正見艷歌云執㦸趍丹地豐貂入建章下句公自言其在草堂蓋堂之前臨浣花江近百花潭故謂之江潭</hi>
<hi>爾雅曰苹苹也其大者蘋屈原原湘夫人詞曰登白蘋兮聘望栁惲詩曰汀洲採白蘋隠于白蘋州渚聞言蘋</hi>
<hi>之多也</hi>此生那老蜀不死㑹歸秦公若登台輔臨危莫愛<lb/>
身<hi>言當殺身以成仁也顛趙云末句之意所謂贈人以言者論語危而不持  而不扶則将焉用彼相矣</hi>
　　　酬别杜二<hi>嚴武</hi>
<pb n="KR4c0015_WYG_023-17a"/>
獨逢堯典日再覩漢官時<hi>堯將遜于位讓于虞舜作堯典時代宗初立葢取虞舜作</hi>
<hi>堯典之義</hi>未效風霜勁空慙雨露私<hi>趙云未效風霜勁正以嚴為御史大夫也御史</hi>
<hi>風霜之任傳雨露之所潤</hi>夜鍾清萬户曙漏拂千旗並向斜亭謁俱<lb/>
承别館追斗城憐舊路渦水惜歸期<hi>長安故城城南為南斗形北作北斗</hi>
<hi>形故號曰斗城三輔黄鳯書</hi>峯樹還相伴江雲更對垂試囘滄海棹<lb/>
更妬敬亭詩祗是書應寄無㤀酒共持但念心事在未<lb/>
肯鬚毛衰最帳巴山裏清猿惱夢思<lb/>
　　　與嚴二歸奉禮别<lb/>
<pb n="KR4c0015_WYG_023-17b"/>
别君誰暖眼將老病纒身出涕同斜日臨風看去塵商<lb/>
歌還入夜巴俗自為隣<hi>紀膽傳曰臣聞易失者時不再者年故古之志士義人負鼎走</hi>
<hi>商歌于市誠欲及時效其忠規名傳不朽為隣見上注</hi>尚媿微軀在遥聞盛禮新<lb/>
山東羣盜散闕下受降頻諸將歸應盡題書報旅人<lb/>
　　　送嚴侍郎到綿州同登杜使君江樓晏<hi>得心字</hi>
野興每難盡江樓延賞心<hi>王子猷訪戴乘輿而來興盡而反工部返其意  趙云延</hi>
<hi>展所賞之心也謝靈運云良辰美景賞心樂事</hi>歸朝送使節落景惜登臨<hi>宋玉悲秋</hi>
<hi>云登山臨水送將歸謝靈運有登臨海嶠詩</hi>稍稍煙集渚微微風動襟<hi>趙云選有</hi>
<pb n="KR4c0015_WYG_023-18a"/>
<hi>煙渚字風言動襟則宋玉風賦曰披襟而當之也</hi>重船依淺瀨輕鳥度曽隂<hi>趙云</hi>
<hi>淺瀨出文選王仲宣詩巖阿増重隂</hi>檻峻背幽谷窻虚交茂林<hi>詩云出自幽谷蘭亭</hi>
<hi>記茂林修竹</hi>水花<hi>一作/光</hi>散逺近月彩靜高深<hi>趙云左傳量地逺近謝𤣥暉詩</hi>
<hi>瞻望極高深</hi>城擁朝來客天横醉後參<hi>曹子建云參横斗没言夜深也</hi>窮途<lb/>
衰謝意苦調短長吟<hi>趙云既籍哭窮途周王褒與周𢎞讓書年事道盡容髪衰謝選有永</hi>
<hi>嘯長吟短歌微吟</hi>此㑹共能㡬諸孫賢至今<hi>趙云指言杜使君于公為孫行也</hi>
不勞朱户閉自待白河沈<hi>薛云左傳晉文謂舅犯曰所不與舅氏同心者有如白水</hi>
<hi>遂沈壁于河艾趙云朱户謂綿州州治也白河沈言天河之沈隱夜  也天河曰銀河其白可知宋之問明河</hi>
<pb n="KR4c0015_WYG_023-18b"/>
<hi>篇曰水精簾外轉逶迤倬彼昭回如練白則名之為白河何疑焉薛注非是  新添陳遵每大飲賓客滿堂輒</hi>
<hi>闗門取客車轄投水中雖冇急終不得去末句用此意</hi>
　　　奉齊驛重送嚴公四韻<hi>驛去綿州三十里</hi>
逺送從此别青山空復情<hi>趙云謝𤣥暉銅雀臺詩芳襟染淚迹嬋娟空復情</hi>幾<lb/>
時杯重把昨夜月同行列郡謳歌惜三朝出入榮<hi>三朝武士</hi>
<hi>明肅代也</hi>江村獨歸處寂寞養殘生<lb/>
　　　巴西驛亭觀江漲呈竇使君二首<lb/>
宿雨南江漲波濤亂逺峯孤亭凌噴薄<hi>見直氣森噴薄注</hi>萬井<lb/>
<pb n="KR4c0015_WYG_023-19a"/>
逼舂容<hi>趙云學記曰善待問者如撞鐘叩之小則小鳴叩之大則大鳴待其從容然然盡其聲注云從</hi>
<hi>讀如富父舂戈之舂舂謂擊也以為聲之形容言鐘之為體必待其撃毎一舂為一容然後盡其聲公于江漲</hi>
<hi>言舂容則借字以言水撞撃之狀如古詩有云舂容轉林篁借字以言其行之悠悠如鐘聲一舂一容之未便</hi>
<hi>盡也師云古詩相聚得舂容</hi>霄漢愁高鳥泥沙困老龍<hi>宿雨以致高鳥之愁泥沙</hi>
<hi>以致老龍之困此言小人在位而君子沈困也</hi>天邉同客舍携我豁心胷<hi>趙云竇使</hi>
<hi>君亦是客同在驛亭中者故云</hi>
　　　其二<lb/>
轉驚波作怒即恐岸隨流賴有盃中物還同海上鷗<hi>陶淵</hi>
<pb n="KR4c0015_WYG_023-19b"/>
<hi>明詩曰天運茍如如且進盃中物列子云海上人好鷗鳥其父欲取玩之明日鷗鳥舞而不下</hi>闗心小<lb/>
剡縣傍眼見揚州<hi>王子猷居山隂雪夜訪戴安道安道時在剡縣便乘小舟詣之公欲東遊</hi>
<hi>因觀江漲而若見揚州也</hi>為接情人飲朝來減片愁<lb/>
　　　又呈寶使君<lb/>
向晚波微綠連空岸脚青<hi>文選春草碧色春水綠波送君南浦傷如之何</hi>日兼<lb/>
春有暮愁與醉無醒漂泊猶盃酒踟蹰此驛亭相看萬<lb/>
里别同是一浮萍<lb/>
　　　遣憂<lb/>
<pb n="KR4c0015_WYG_023-20a"/>
亂離知又甚消息苦難真<hi>詩云亂離瘼矣奚其適歸言亂離實甚雖開其消息而不</hi>
<hi>真也</hi>受諫無今日臨危憶古人<hi>記禮天子齋戒受諫</hi>紛紛乗白馬攘<lb/>
攘看黄巾<hi>後漢靈帝時鉅鹿人張角自稱黄天其部師有三十六萬人皆著黄巾同日反叛王審知</hi>
<hi>乗白馬履行陣望者披靡號白馬將軍師云張湛光武時朝或有惰容湛輒陳諫其失常乗白馬帝毎見湛輒</hi>
<hi>言白馬生且復諫矣</hi>隋氏留宫室焚燒何太頻<hi>如項羽燒秦宫室三月火不滅之類</hi>
<hi>唐太宗入洛觀觀隋宫殿歎曰逞侈心窮人欲無亾得乎撤端門樓焚乾陽殿</hi>
　　　早花<lb/>
西京安稳未不見一人來臘月巴江曲山花已自開盈<lb/>
<pb n="KR4c0015_WYG_023-20b"/>
盈當雪杏艷艷待春梅直恐風塵暗誰憂客鬢催<lb/>
　　　巴山<lb/>
巴山遇中使云自陜城來盜賊還奔突乗輿恐未回天<lb/>
寒召伯樹地濶望仙臺<hi>詩甘棠美召伯也漢武立望仙臺</hi>狼狽風塵裏<lb/>
羣臣安在哉<hi>狼狽見上北征補遺漢書主父偃傳云徐樂嚴安與偃俱上書書奏上召見三人謂</hi>
<hi>謂公皆安在何相見之晚也</hi>
　　　收京<lb/>
復道收京邑兼聞殺犬戎<hi>時肅宗尅復京師公聞之故有此詩王洙序公詩云明年</hi>
<pb n="KR4c0015_WYG_023-21a"/>
<hi>收京扈從還長安</hi>衣冠却扈從車駕已還宫<hi>按肅宗紀云至徳二年十二月丙午</hi>
<hi>上皇天帝至自蜀凡從蜀郡從三品以上予子一子官四品以下與一子出身宫即興慶宫也</hi>尅復誠<lb/>
如此扶持在數公<hi>時王室再造賴子儀光弼數公詩意言京師尅復實數公扶持之力也</hi>
莫令回首地慟哭起悲風<lb/>
　　　巴西聞收京送班司馬入京<lb/>
聞道收京廟鳴鸞自陜歸<hi>漢書司馬相如傳云鳴玉鸞言京廟既收天子鳴鸞自陜</hi>
<hi>而歸也</hi>傾都看黄屋正殿引朱衣<hi>漢高祖紀曰紀信乘王車黄屋左纛注謂天子</hi>
<hi>車以黄繒為盖裏又文選范曄詩云黄屋非堯心</hi>劍外春天逺巴西敕使稀念<lb/>
<pb n="KR4c0015_WYG_023-21b"/>
君經世亂匹馬向王畿<hi>周禮職方氏方千里曰王畿</hi>
　　　送司馬入京<lb/>
羣盜至今日先朝忝從臣歎君能戀主久客羡歸秦<hi>公詩</hi>
<hi>又有不死㑹歸秦之句</hi>黄閣長司諌丹墀有故人<hi>丞相宰輔政事之堂曰黄閣文</hi>
<hi>選劉孝標廣絶交論云彯組雲臺者摩肩趨走丹墀者疊跡前漢班媫妤退處作賦云俯視兮丹墀思君兮履</hi>
<hi>綦</hi>向來論社稷為話涕霑巾<hi>文選張平子四愁詩云側身北望涕霑巾又潘安仁</hi>
<hi>懐舊賦云歩庭廡以徘徊涕泣流而霑巾</hi>
　　　花㡳<lb/>
<pb n="KR4c0015_WYG_023-22a"/>
紫蕚扶千蘂黄鬚照萬花忽疑行暮雨何事入朝霞恐<lb/>
是潘安縣堪留衛玠車<hi>潘岳為河陽令植桃李花人號曰河陽一縣花衛玠左傳伍中</hi>
<hi>有異乘白羊車所至看者如堵號為壁人</hi>深知好顔色莫作委泥沙<lb/>
　　　栁邊<lb/>
只道梅花發那知栁亦新枝枝揔到地葉葉自開春<hi>古人</hi>
<hi>為歌詩使枝枝葉葉字尚質而不文也如曹子建艷歌枝枝自相植葉葉各相當至子美是詩用此字遂脱去</hi>
<hi>俗韻真典石成金手也</hi>紫燕時翻翼黄鸝不露身漢南應老盡灞<lb/>
上逺愁人<lb/>
<pb n="KR4c0015_WYG_023-22b"/>
　　　城上<lb/>
草滿巴西綠空城白日長<hi>趙云按新唐書地理志閬州本龍州巴西郡以避𤣥宗諱</hi>
<hi>致焉</hi>風吹花片片春動水茫茫八駿隨天子<hi>趙云列子穆王命駕八歳</hi>
<hi>之其其云隨天子則穆王謂之穆天子也</hi>羣臣從武皇<hi>趙云漢武帝也帝初幸汾陽至洛陽始秦</hi>
<hi>幸郡縣寖尋于泰山矣其所巡幸周萬八千里羣臣之從可知也</hi>遥聞出巡守早晚遍<lb/>
遐荒<hi>趙云代宗廣徳元年十月吐蕃冦奉天武功丙子車駕幸陜州戊寅吐蕃陷京師末句不敢言天子</hi>
<hi>䝉塵始以巡守㣲言之耳而云遍巡守則以巴閬僻逺雖今歳猶未知車駕去歳便歸長安之實但傳聞或議</hi>
<hi>北上蕭闗或從東巡滄海且又欲徙洛陽也尚書五載一巡守</hi>
<pb n="KR4c0015_WYG_023-23a"/>
　　　翫月呈漢中王<hi>王名瑀讓皇帝之子汝陽王璡之弟也</hi>
夜深露氣清江月滿江城浮<hi>一作㳺</hi>客轉危坐歸舟應獨<lb/>
行<hi>後漢書云茅容避雨樹下危坐愈恭</hi>闗山同一照<hi>趙云照字舊一本作㸃非也照字乃出月</hi>
<hi>賦千里共明月之意</hi>鳥鵲自多驚<hi>古樂府月明星稀鳥鵲南飛遶樹三匝何枝可栖</hi>欲得<lb/>
淮王術風吹暈已生<hi>淮南子月隨灰而暈缺注云以蘆灰環月缺其一面暈亦隨缺杜田</hi>
<hi>古樂府宋王褒闗山月云天寒光轉白風多暈欲生</hi>
　　　漢州王大錄事宅作<lb/>
南溪老病客相見下肩輿近髪看烏㡌催蓴煮白魚宅<lb/>
<pb n="KR4c0015_WYG_023-23b"/>
中平岸水身外滿牀書憶爾才名叔含悽意有餘<lb/>
　　　陪王漢州留杜綿州泛房公西湖<lb/>
舊相恩追後春池賞不稀<hi>房琯相肅宗以事責官出為漢州刺史湖琯所鑿也  趙</hi>
<hi>云按新唐書房琯于乾元元年以宰相貶出為邠州刺史政聲流聞召拜太子賓客遷禮部尚書為晉漢二州</hi>
<hi>刺史恩追後則指言于恩追而未行之間其必數數逰湖此追道其實也</hi>闕庭分未到舟楫<lb/>
有光輝<hi>趙云言未到天子闕庭且于此逰湖而當承恩命時則舟楫為有光輝矣東京賦云闕庭神麗</hi>
<hi>書高宗云用汝作舟楫</hi>豉化蓴絲軟刀鳴鱠縷飛<hi>世説王武子前有羊酩問陸雲</hi>
<hi>呉中何以敵此雲曰千里蓴羹但未下鹽豉杜補遺本草云蓴生水中中葉以鳬葵採莖堪啖花黄自月至八</hi>
<pb n="KR4c0015_WYG_023-24a"/>
<hi>月莖細如釵股通名絲蓴趙云蓴鱠言湖中所有也</hi>使君雙皂葢灘淺正相依<hi>趙云</hi>
<hi>雙皂葢言王杜二使君也漢制中二千石二千石皆皂葢朱兩轓出後漢輿服志</hi>
　　　舟前小鵝兒<hi>漢州城西北角官池作州趙云官池即房公湖琯未為漢  刺刺史</hi>
　　　　<hi>止謂之官池後人以其池經房公修之故名之曰房公湖</hi>
鵝兒黄似酒對酒愛新鵝引頸嗔船逼無行亂眼多翅<lb/>
開遭宿雨力小困滄波客散曽城暮狐狸奈若何<hi>趙云此篇</hi>
<hi>甚明不須强注鵝兒黄似酒葢自公始為之譬也東波詩云小舟浮鴨綠大杓㵼鵝黄乃用此意項羽歌云虞</hi>
<hi>兮虞兮奈若何</hi>
<pb n="KR4c0015_WYG_023-24b"/>
　　　得房公池鵝<lb/>
房相西亭鵝一羣眠沙泛浦白于雲鳯凰池上應回首<lb/>
為報籠隨王右軍<hi>趙云鵝有鳯池之望恐為王右軍籠去此葢公以自興也鳯池事荀朂罷</hi>
<hi>中書令為尚書人賀之乃曰奪我鳯凰池何賀我耶右軍事王羲之性愛鵝見山隂道士有羣鵝為冩道徳經</hi>
<hi>遂籠鵝而歸今公詩意盖以興已之不必望趨華近已甘從高人所愛而隨之以飲啄也</hi>
　<lb/>
　<lb/>
　九家集注杜詩巻二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>九家集注杜詩巻八</head>
    <p>
<pb n="KR4c0015_WYG_008-1a"/>
欽定四庫全書<lb/>
　九家集注杜詩巻八　　　宋　郭知達　編<lb/>
　　古詩<lb/>
　　　病橘<hi>此詩傷物失所而至於困悴舊趙云此篇直叙亊紀實而感歎之詩  注妄矣</hi>
羣<hi>一作伊</hi>橘少生意雖多亦奚為惜哉結實小<hi>一作少</hi>酸澁<lb/>
如棠梨剖<hi>一作割</hi>之盡蠧蟲采掇爽其冝<hi>其一作所詩薄言采之薄言掇</hi>
<hi>之</hi>紛然不適口<hi>莊子柤梨橘柚皆可於口</hi>豈只存其皮蕭蕭半死葉<lb/>
<hi>七發其根半死半生冬則烈風懔霰飛雪之所激</hi>未忍别故枝𤣥冬霜雪積<hi>劉公</hi>
<pb n="KR4c0015_WYG_008-1b"/>
<hi>幹自夏涉𤣥冬</hi>况乃廻風吹<hi>趙云柤梨橘柚其味相反而皆可於口今云不適口則以其病反言</hi>
<hi>之橘皮可用於藥病亦不可用矣半死葉借七發言半死字用也宋沈約霜來悲落洞詩云宿莖抽晩幹新葉</hi>
<hi>生故枝梁元帝纂要曰冬曰𤣥英亦曰𤣥冬註云劉公幹詩亦詩人承用之熟非祖出也</hi>此物蓬來<lb/>
殿羅列瀟湘姿<hi>瀟湘有橘柚橘洲世説江南為橘江北為柚</hi>此物嵗不稔玉<lb/>
食少光輝<hi>書惟辟玉食周禮共食玉少一云失杜云天子玉食言所食之珍貴如玉</hi>冦盜尚<lb/>
憑陵當君減膳時<hi>天子徹樂減膳</hi>汝病是天意吾愁<hi>一云諗</hi>罪有<lb/>
司<hi>趙云此八句是一段蓬萊殿在東内大明宫□凉殿前則橘多生於湘潭間張華詩曰橘生湘水側菲陋</hi>
<hi>人莫傳逢君金華宴得在玉几前古詩言庭樹云此物何足貴玉食所食之珍貴如玉注引王齊則共食玉乃</hi>
<pb n="KR4c0015_WYG_008-2a"/>
<hi>真是玉屑非此之謂禮云凶年天子徹樂減膳吾愁罪有司言是天意使橘病而不供不可歸罪有司一作諗</hi>
<hi>字義止訓告非也</hi>憶昔南海使奔騰獻荔枝百馬死山谷到今<lb/>
耆舊悲<hi>唐書貴妃嗜荔枝必欲生致之乃置騎傳送走數千里其味未變巳至京師集註漢和帝紀云</hi>
<hi>舊南海獻龍眼茘枝十里一置五里一候奔騰險阻死者繼路時臨武長唐羌縣接南海乃上書陳狀帝下詔</hi>
<hi>曰逺國珍羞本以薦奉宗廟茍有傷害豈愛民之本其敕太官勿復爱獻謝承漢書云唐羌字伯游辟公府補</hi>
<hi>臨武長縣接交州舊貢茘枝龍眼驛馬晝夜傳送至有遭虎狼毒害頓仆死亾不絶道經臨武羌乃上書諫和</hi>
<hi>帝曰臣聞上不以滋味為德下不以貢膳為功故天子食太平為尊不以果寔為珍伏見交阯七郡獻生龍眼</hi>
<hi>等鳥驚風發南州地土惡蟲猛獸不絶於路至於觸犯死亡之害死者不可復生來者猶可救也此二物升殿</hi>
<pb n="KR4c0015_WYG_008-2b"/>
<hi>未必延年益夀帝従之羌即葉官還家不應微杜云公借其事以譏楊妃舊注引唐書其説非唐所貢乃涪州</hi>
<hi>茘枝由子午道而徃非南海也絶趙云此用獻荔枝事比之竒矣杜所引是故公後有  句云側生野岸及□</hi>
<hi>蒲不熟丹宫滿玉壺雲壑布衣駘背死勞人重馬翠眉湏</hi>
　　　枯㯶<hi>此詩傷民困於重斂也</hi>
蜀門多㯶<hi>一作栟</hi>櫚高者十八九其皮割剥甚雖衆亦易<lb/>
朽徒布如雲葉青青嵗寒後交横集斧斤凋喪先蒲栁<lb/>
<hi>薛云北史韋世康與子弟書曰耄雖未及壯年已謝霜早秋梧風先蒲栁又晉書顧悦之與簡文帝同年而髪</hi>
<hi>早白帝問其故對曰松栢之姿經霜猶茂蒲栁之質望秋先零説文楊栁也詩蒲栁之木二種一種皮正青一</hi>
<pb n="KR4c0015_WYG_008-3a"/>
<hi>種皮紅布一作有楈趙云廣志曰㯶一名栟櫚張平子南都賦云其木則  枒栟櫚結根竦本垂偹嬋媛布緑</hi>
<hi>禁之萋萋數華藥之哀栟音并櫚音櫚若論公所所賦指蜀中之㯶則蜀都賦云其木則有㯶椰楔樅矣莊子</hi>
<hi>曰松栢在冬夏青青孔子曰嵗寒然後知松栢之後彫㯶葉如車輪雖冬亦青故借用阮嗣宗詠懐詩有走獸</hi>
<hi>交横其蒲桞一物乃楊之别名世説顧悦之梁簡文問曰卿何以先老苓曰蒲柳之質望秋先零松栢之姿隆</hi>
<hi>冬轉茂㯶以多剥而彫喪故以此形容之</hi>傷時苦軍乏<hi>律乏軍興</hi>一物官盡取嗟<lb/>
爾江漢人生成復何有聊同枯㯶木使我沉歎乆死者<lb/>
即已休生者何自守<hi>何一作能</hi>啾啾黄雀啄側見寒蓬走念<lb/>
爾形影乾摧殘没藜莠<hi>蜀人取其皮以充用惟軍興□求尤急  趙云家語孔子謂哀</hi>
<pb n="KR4c0015_WYG_008-3b"/>
<hi>公曰一物之理亂亡之端江文通書一物之㣲有足悲者下六句因㯶一物以興江漢之人詩曰滔滔江漢南</hi>
<hi>國之紀此䕫州詩也而用江漢於䕫為近死者即巳休猶㯶之既已剥多而枯死生者何自守猶㯶之未剥者</hi>
<hi>終復遭剥也後四句又着㯶而言矣黄雀小鳥耳西京剥云翔鵾仰而不逮况青鳥與黄雀</hi>
　　　枯柟<hi>此詩傷抱材者老死丘壑而不材者見用也</hi>
楩柟枯崢嶸<hi>蜀都賦楩楠幽藹於谷厎</hi>鄉黨皆莫記不知幾百嵗慘<lb/>
慘無生意<hi>趙云梗柟枯崢嶸則其枝之高大矣王荆公崢嶸終日對枯柟用此王仲宣登樓賦天慘</hi>
<hi>慘而無色</hi>上枝摩皇天<hi>魏文帝脩/條摩蒼天</hi>下根蟠厚地<hi>易坤厚載物  趙云古香</hi>
<hi>爐詩曰請説銅爐噐崔嵬象南山上枝似松栢下根據銅盤魏文帝脩條摩蒼天皇天子多矣左傳云皇天后</hi>
<pb n="KR4c0015_WYG_008-4a"/>
<hi>土故用對厚地其字雖出於詩謂地蓋原而前人先用則張平子東京賦云跼高天蹐厚地也舊註引易坤厚</hi>
<hi>載物似是而非壯子下蟠于地</hi>巨圍雷霆拆萬孔蟲蟻萃<hi>七發夏則雷霆霹靂之所</hi>
<hi>感桐趙云言其枯也舊注引七發非特出處止言龍門之  又不是拆之之義病栢云䲭鶚志意滿養子穿穴</hi>
<hi>内古栢行云苦心不免容螻蟻相數也</hi>凍雨落流膠衝風奪佳氣<hi>趙云凍雨舊本</hi>
<hi>作涷涷音東楚詞大司命云使涷雨兮灑塵爾雅暴雨謂之涷郭璞曰今江東風月暴雨為涷雨少司命曰衝</hi>
<hi>風至兮水揚波衝風隧風也梁孝元帝納凉云高舂斜日下佳氣滿櫩楹</hi>白鵠遂不來天雞<lb/>
為愁思<hi>謝靈運天雞弄和風杜云西京賦掛白鵠舊註曰獨鵠晨號乎其上非是天雞出爾雅鳥篇註</hi>
<hi>鶾雞赤羽逸書曰文鶾若彩雞成王時蜀人獻之符趙云□眈化為白鵠公又云黄泥野岸天鷄舞薛夢  註</hi>
<pb n="KR4c0015_WYG_008-4b"/>
<hi>爾雅釋蟲鶾天雞注云小虫黒身赤頭一名莎雞非是</hi>猶含棟樑具無復霄漢志<lb/>
良工古昔少識者出涕淚<hi>趙云柟者珍材雖枯而可充用公自况充用之外不復更</hi>
<hi>望升拔衆人之見則以枯而不採</hi>種榆水中央成長何容易截承金霑<lb/>
盤裊裊不自畏<hi>西都賦抗仙掌以承露西京賦立脩莖之仙掌承雲表之清露  趙云汜勝之</hi>
<hi>書中木無期因地為時三月榆莢雨時高地強土可種則榆頼潤濕而後生故言水中央詩云宛在水中央東</hi>
<hi>方朔談何容易漢書孝武作栢梁銅柱承露仙人掌之屬梁簡文帝詩曰定用方諸水持添承露盤梁元帝善</hi>
<hi>覺寺碑曰全盤山竦非求承露皆參用之西都賦云金莖西京賦云脩莖若非銅柱而以柟為莖則可用彼榆</hi>
<hi>之脆弱鳥能勝其任哉蓋興小夫之承重任也</hi>
<pb n="KR4c0015_WYG_008-5a"/>
　　　憶昔二首<hi>趙云舊本失次於成都詩中今第二篇未句云灑血江漢身哀疾則䕫州</hi>
　　　　<hi>詩也與枯㯶詩嗟爾江漢人同</hi>
憶昔先皇廵朔方千乘萬騎入咸陽<hi>後漢靈帝未京都童謡曰候非候王</hi>
<hi>非王千乗萬騎上北邙武趙云先皇言肅宗也朔方郡今之夏州肅宗即位靈  乃北地郡而朔方在靈州之</hi>
<hi>隣則車駕所廵矣既廵車駕歸長安漢高帝紀沛公西入咸陽</hi>陰山驕子汗血馬長驅<lb/>
東史胡走藏<hi>史胡者天之驕子大宛有汗血駒見留北門注沙苑行前漢匈奴傳候應云北邊塞</hi>
<hi>至遼東外有陰山東西千餘里草木茂盛多禽獸李廣出師斥奪此地長老言匈奴失陰山之後過之未嘗不</hi>
<hi>哭元趙云驕子指言回紇也至徳二載廣平王俶為兵馬  帥郭子義副之以朔方安西回紇南蠻大食兵討</hi>
<pb n="KR4c0015_WYG_008-5b"/>
<hi>安慶緒時回紇兵最有功赤汗血見上騘馬行註東胡指言安慶緒也時廣平王之兵戰于澧水而慶緒敗走</hi>
鄴城反覆不足怪闗中小兒壊紀綱張后不樂上為忙<lb/>
至今今上猶撥亂勞心焦思補四方<hi>胡走藏禄山敗也鄴中反覆史思明</hi>
<hi>未服也闢中小兒越王係欲奪嬌也張后肅宋張皇后也時𤣥宗幸蜀后侍肅宗起靈武遂立為后后能牢籠</hi>
<hi>干豫政事遷太上皇譛建寧王倓賜死皆后謀也及肅宗大漸后挾越王係謀危害太子為李輔國諸上為忙</hi>
<hi>以代宗畏后也絶云按闗中小兒當為越王係乃是也舊注云今上代宗自為太子授天下兵馬元帥及即位</hi>
<hi>内平張白越王之難外經營河朔等趙云史言時慶緒奔于河北明年乾元元年蔡希徳  復㑹安慶緒賊復</hi>
<hi>振以相州為成安府鄴城即相州也舊注禄山敗思明未服誤矣蓋當回紇助順之時禄山巳為慶緒所殺而</hi>
<pb n="KR4c0015_WYG_008-6a"/>
<hi>史思明却又殺慶緒所以東坡詩話也闗中小兒謂季輔國也張后謂肅宗張皇后也為留猛是守未央謂郭</hi>
<hi>子儀奪兵柄入宿衛也舊注至謂闗中小兒為越王係奪嫡則自有東坡成説正其謬張后能牢籠干豫政事</hi>
<hi>後與李輔國謀徙上皇又屢欲危太子皆張后之惡也今上似指肅宗舊注以代宗畏后非是今上猶亂代宗</hi>
<hi>能撥亂也前漢書撥亂反正</hi>我昔近侍叨奉引<hi>徃在詩云我昔忝近侍時代宗享郊廟也</hi>
<hi>此詩亦言代宗時事而云我昔迎侍叨奉引然二史皆不載故不知所任官也</hi>出兵<hi>一云兵出</hi>整肅不<lb/>
可當<hi>趙云公於肅宗朝為拾遺掌供奉諷諫奉引則供奉之事舊注謂奉引事二史皆不載故不知所任</hi>
<hi>何官是何等語諷杜補遺引唐六典補闕拾遺武后置二人以掌供奉  諫子美至徳二年肅宗授左拾遺明</hi>
<hi>年収京扈從還長安蓋拾遺掌供奉扈從也</hi>為留猛士守未央致使岐雍防<lb/>
<pb n="KR4c0015_WYG_008-6b"/>
西羌犬戎直來坐御牀百官跣足隨天王<hi>吐蕃䧟長安天子奔陜</hi>
<hi>趙云守未央東坡以為郭子儀按史程元振以子儀有天下功醜為諙譖肅宗不納其語然猶留守京師明年</hi>
<hi>吐蕃入冦陷長安未央宫名漢肅何所建高祖大風歌云安得猛士守四方子儀於肅宗時召還在乾二二年</hi>
<hi>之七月既留京師次年吹蕃入冦岐雍之間防賊不暇犬戎指言吐蕃傳云本西羌屬拜必手堀地為犬號直</hi>
<hi>來坐御牀則在代宗廣徳元年十月陷京師時南史侯景傳齊文宣夢獼猴坐御牀僕固懐思阻兵於州州引</hi>
<hi>回紇吐蕃之衆入冦河西吐蕃繼陷涇州遂逼京即而陷之天子車駕辛陜故云百官跣足隨也</hi>願見<lb/>
北地傳介子老儒不用尚書郎<hi>傳介子北地人持節使誅斬樓蘭王安歸首懸</hi>
<hi>之北闗封介子為義陽候木蘭行云欲輿木蘭賞不用尚書郎  趙云公於廣徳二年以嚴武再尹成都自閬</hi>
<pb n="KR4c0015_WYG_008-7a"/>
<hi>中歸武用為參謀固為尚書工部員外郎矣今也止願見如傳介子者使賛賛普之首則老儒不復湏尚書郎</hi>
<hi>也此為䕫州詩</hi>
憶昔開元全盛日<hi>趙云鮑明逺蕪城賦曰當昔全盛之時</hi>小邑猶藏萬家<lb/>
室稻米流脂粟米白公私倉廩俱豐實<hi>開元間承平嵗久四郊無虞居</hi>
<hi>人滿野桑麻如織雞犬之音相聞  趙云管子倉廩實而知禮節也</hi>九州道路無豺虎逺<lb/>
行不勞吉日出<hi>言道路無阻隔所至皆通逹不必擇日而後出也</hi>齊䊵魯縞車<lb/>
班班<hi>左傳强弩之末不能穿魯縞桓帝初京都童謡曰車班班入河間薛云前漢志齊織作氷䊵綺繡純</hi>
<hi>麗之物師古曰氷謂布帛之細其色鮮潔如氷也紈素也  趙云班婕妤詩新製齊紈素皎㓗如霜雪婕妤所</hi>
<pb n="KR4c0015_WYG_008-7b"/>
<hi>據范子曰䊵素出齊</hi>男耕女桑不相失<hi>揚子男子畆婦人桑</hi>宫中聖人奏雲<lb/>
門天下朋友皆膠漆百餘年間未災變叔孫禮樂蕭何<lb/>
律<hi>周禮大司樂歌大呂舞雲門以祀天神後漢陳重雷義為友語曰膠漆自謂堅不如雷與陳劉孝標絶交</hi>
<hi>論道協膠漆叔孫通制禮儀蕭何定律令揚雄觧嘲叔孫通起於袍鼓之間觧甲投戈遂作君臣之儀得也聖</hi>
<hi>漢權制而蕭何造律冝也比趙云雲門者黄帝之樂名叔孫蕭何以  開元之大臣</hi>豈聞一絹直<lb/>
萬錢有田種榖今流血洛陽宫殿燒焚盡宗廟新除狐兎<lb/>
穴<hi>安史之亂民困于役而不得耕桑長安宫殿九廟焚燒略盡張孟陽七哀詩園寢化為墟周墉無遺堵</hi>
<hi>狐兎窟其中蕪穢不復掃川趙云流血以言戰伐殺人之多揚子云  谷流人之血</hi>　傷心不忍問<lb/>
<pb n="KR4c0015_WYG_008-8a"/>
耆舊復恐初從亂離説小臣魯鈍無所能朝廷記識䝉<lb/>
禄秩周宣中興望我皇灑血江漢長衰疾<hi>劉公幹小臣信頑魯僶俛</hi>
<hi>安能返長一作身宣王承厲王之亂復修文武之業周道復興  趙云灑血江漢則公在䕫故詩曰滔滔江漢</hi>
<hi>南國之記此䕫州詩</hi>
　　　冬狩行<hi>時梓州刺史章彛兼侍御史留後東川</hi>
君不見東川節度兵馬雄校獵亦似觀成功<hi>杜云上林賦天子校</hi>
<hi>獵李竒注云以五校兵出獵也</hi>夜發猛士三千人清晨合圍步驟同<hi>禮天</hi>
<hi>子不合圍</hi>禽獸已斃十七八殺聲落日迴蒼窮幕前生致九<lb/>
<pb n="KR4c0015_WYG_008-8b"/>
青兕馲駞<graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>峞垂𤣥熊<hi>以駞負熊</hi>東西南北百里間髣髴蹴<lb/>
踏寒山空<hi>羽獵賦羡漫半散蕭條數千里之外東西南北騁嗜奔欲拖蒼豨跋犀犛蹶浮麋斮巨狿</hi>
<hi>摶𤣥猿南都賦排揵䧟扄蹴踏咸陽蹴趙云魏文帝王粲皆有校獵賦吕安與嵇茂齊書云  崑崙使西倒蹋</hi>
<hi>太山令東覆又維摩經云譬如龍象蹴踏非驢所堪</hi>有鳥名鸜鵒力不能高飛逐<lb/>
走蓬肉味不足登鼎俎<hi>鷦鷯賦毛弗施于器用肉不登于俎味左傳有鸜鵒求巢童謡</hi>
<hi>曰鸜鵒鸜鵒往歌來哭鸜鵒賦恃陋體之腥臊亦何勞于鼎俎</hi>胡為見羈虞羅中春蒐<lb/>
冬狩侯得同<hi>陳子昻豈不在逺游虞羅所見尋四時田狩諸侯得行其事  趙云周禮春蒐夏苖</hi>
<hi>秋獮冬本天子之事也而諸侯同之故此云侯得同虞羅虞者之網羅公詩又云獸猶畏虞羅</hi>使君五<lb/>
<pb n="KR4c0015_WYG_008-9a"/>
馬一馬騘况今攝行大將權號令頗有前賢風<hi>章彛兼侍御史</hi>
<hi>故云一馬騘故事使君五馬車以趙云漢制諸侯五馬出應邵漢官儀其云一馬驄則  章留後兼侍御史也</hi>
<hi>後漢亘典為侍御史有威名好騎騘馬京師語曰行行且止避騘馬御史</hi>飄然時危一老翁<lb/>
十年厭見旌旗紅喜君士卒甚整肅為我回轡擒西戎<lb/>
草中狐兎盡何益天子不在咸陽宫朝廷雖無幽王禍<lb/>
得不哀痛塵再䝉嗚呼得不哀痛塵再䝉<hi>時天子避狄史申候與西</hi>
<hi>夷犬戎攻幽王於驪山時代宗在陜詔徴天下兵而程元振用事媒蘖大臣皆疑懼不進天下無一人應召者</hi>
<hi>故此詩末章大有感激也冦趙云此篇葢廣徳二年十月已後作也八月吐蕃入  十月䧟邠州及奉天車駕</hi>
<pb n="KR4c0015_WYG_008-9b"/>
<hi>幸陜又三日吐蕃䧟京師故云不在咸陽宫塵再䝉則言明皇以禄山之禍已䝉塵于蜀矣今天子又以吐蕃</hi>
<hi>之故䝉塵于外左傳藏文仲曰天子䝉塵于外漢書有下哀痛之詔</hi>
　　　韋諷録事宅觀曹將軍霸畫馬圖<lb/>
國初已來畫鞍馬神妙獨數江都王<hi>師名畫記江都王緒霍王元軌之子</hi>
<hi>多才藝善畫畫鞍馬擅名垂拱中官至金州刺史善趙云鮑照詩鞍馬光照地明皇雜録云王維鄭䖍皆  繪</hi>
<hi>畫詩稱神妙</hi>將軍得名三十載人間又見真乗黄<hi>乗黄見第三巻瘦馬</hi>
<hi>行注増添詩大叔于田乗乗黄馬趙云以將軍所畫其在于人間真是乗黄也乗黄乗  也瑞應圖曰乗黄王</hi>
<hi>者輿服有度則出山海經曰白氏之國白身被髮有乗黄其狀如狐背上有角乗之夀二千嵗注云即飛黄也</hi>
<pb n="KR4c0015_WYG_008-10a"/>
<hi>淮南子曰黄帝時飛黄服皁是巳公詩此句泛言其所畫之馬而以乘黄比之繼之以曽兒先帝照夜白至輕</hi>
<hi>紈細綺相追飛六句以言其為天子畫馬也</hi>㑹貌先帝照夜白<hi>馬名也明皇别傳上乘照</hi>
<hi>夜白</hi>龍池十日飛霹靂<hi>師長安志龍池在南内南薫殿畫曹承詔畫馬所在此殿也薛云唐</hi>
<hi>㑹要明皇在藩邱宅居興慶里宅有龍池涌出日以没夜白者乃真龍耳故晝出照夜白而龍池所乘馬有王</hi>
<hi>花驄及照夜白皆駮逸無比當照命圖冩之中趙云照夜白者乃真龍耳故畫出照夜白而龍池之  飛霹靂</hi>
<hi>者凡十日□葢畫者真龍在圖感動龍池中龍如此薛夢符所引意不相干</hi>内府殷紅馬腦<lb/>
盤<hi>師唐史裴行儉平都支遮匐獲馬腦盤廣三尺文彩燦然軍吏持之趍跌盤碎行儉色不少吝</hi>婕妤<lb/>
傳詔才人索<hi>唐置以婕妤才人代世婦詔趙云馬腦盤内府之物婕妤秋尊故傳  人才秋卑故</hi>
<pb n="KR4c0015_WYG_008-10b"/>
<hi>親往索之</hi>盌賜將軍拜舞歸輕紈細綺相追飛<hi>師言詔索内府馬腦盤賜</hi>
<hi>曹將軍也今本作盤字誤越趙云葢賜將軍葢専賜之其從者輕紈與細綺也呉  春秋采葛女之歌曰羣臣</hi>
<hi>拜舞天顔舒</hi>貴戚權門得筆跡始覺屏障生光輝昔日太宗<lb/>
拳毛騧近時郭家師子花<hi>吐蕃潰郭子儀收復京師代宗以九花虬賜之二名師于</hi>
<hi>聮</hi>今之新圖有二馬復令職者久嘆嗟此皆騎戰一敵<lb/>
萬縞素漠漠開風沙其餘七匹亦殊絶逈若寒空動煙<lb/>
雪霜蹄蹴踏長楸間<hi>曹子建名都篇走馬長楸間杜詩莊子有馬蹄可以踐霜雪維摩經</hi>
<hi>龍象蹴踏非驢所堪</hi>馬官厮養森成列可憐九馬争神駿<hi>漢武帝有九逸</hi>
<pb n="KR4c0015_WYG_008-11a"/>
<hi>支遁曰憐其神駿耳</hi>顧視清高氣深穩借問苦心愛者誰後有韋<lb/>
諷前支遁<hi>支遁字道林韋趙云自昔日太宗至氣深穩十二句正是  諷家所見之畫凡九疋也畫</hi>
<hi>長安志昭陵有六駿在陵後曰拳毛騧師子花子花亦近時郭家所有之實者舊注不省云漢云有九逸而薛</hi>
<hi>夢符又引西京雜記以正其偽漢文有九匹九疋混亂旁似疑惑後學莊子有馬蹄可以踐踏雪支遁養真馬</hi>
<hi>韋諷藏畫馬皆苦心有愛葢惟好之篤而用心苦也</hi>憶昔巡幸新豐宫<hi>新豐宫驪山也</hi>翠<lb/>
華拂天來向東<hi>南都賦望翠華之葳蕤東都賦旌旂拂天</hi>騰驤磊落三萬匹<lb/>
皆與此圖筋骨同<hi>明皇幸驪山王毛仲以鹿馬數萬從每色為一隊相間若錦繡  趙云因</hi>
<hi>見此九馬圖畫懷思先皇新豐宫則以漢髙事下句射蛟則以漢武亊朝河宗則以穆天子事比先皇也髙帝</hi>
<pb n="KR4c0015_WYG_008-11b"/>
<hi>沛豐邑中陽里人太上皇懷其故鄉特為造新豐邑驪山在其南先皇所常游幸翠華天子之旗也南都賦望</hi>
<hi>翠華之崴蕤東都賦旗拂天也自長安而幸新豐自西而東也今比所畫正如先皇三萬匹皆駿馬也</hi>自<lb/>
從獻寳朝河宗無復射蛟江水中<hi>元封五年漢武自潯陽浮江親射蛟江中</hi>
<hi>獲之師云葢傷明皇不復游幸河趙云言先皇之出狩而遂上昇乎穆天子傳曰河曰  宗四瀆之所宗穆天</hi>
<hi>子乘八駿以游幸穆天子傳又云天子西征至陽紆之山河伯馮夷都是為河中觀春山之寳玉也沈佺期詩</hi>
<hi>云河宗來獻寳天子命焚表</hi>君不見金粟堆前松栢裏龍媒去盡鳥<lb/>
呼風<hi>漢武歌曰天馬騋龍媒金粟堆在宣宗㤗陵南増添唐舊記云元宗親拜五陵至睿宗橋陵見金粟</hi>
<hi>山崗有龍盤鳯翥之勢謂侍臣曰吾千秋萬歲後宜塟此暨昇仙羣臣尊先㫖以𦵏馬  趙云先皇陵寢之畔</hi>
<pb n="KR4c0015_WYG_008-12a"/>
<hi>龍媒既云鳥徒呼風於松栢間耳故曰鳥呼風</hi>
　　　送韋諷上閬州錄事參軍<lb/>
國步猶艱難<hi>詩天步艱難</hi>兵革未衰息萬方哀嗷嗷十載供<lb/>
軍食庶官務割剥不暇憂反側誅求何多門賢者貴為<lb/>
徳<hi>民困於役而無訴故哀嗷嗷杜云鴻鴈詩哀鳴嗷嗷一云賢俊愧為力哀一作尚載一作年  趙云此篇</hi>
<hi>公憂國愛民之意切矣國步蔑斯見詩嗷嗷衆口愁也周禮云使無敢反側以聼王命後漢光武紀帝云使反</hi>
<hi>側□得以自安也既以軍食而須求乃以乘勢割剥寧不憂民之怨而反側乎此公之圻逺慮也賢者貴為徳</hi>
<hi>一作賢俊媿為力非葢義不足也</hi>韋生富春秋<hi>髙五王傳皇帝春秋富師古曰言年幼也比之</hi>
<pb n="KR4c0015_WYG_008-12b"/>
<hi>於財力未匱竭故未之富</hi>洞澈有清識操持紀綱地喜見紅絲直<hi>鮑照</hi>
<hi>白頭吟直如朱絲䋲</hi>當今儫奪吏<hi>大吏/豪奪</hi>自此無顔色<hi>趙云錄事者一州之紀綱</hi>
<hi>管子曰凡輕重散斂以時節平準故大賈富家不得豪奪吾人也</hi>必苦救瘡痍先應去<lb/>
蝥賊<hi>詩云其蜈螣及其蝥賊爾雅釋虫食心曰蝥</hi>揮淚臨大江髙天應悽惻<lb/>
行行樹佳政<hi>師曹植與呉季重書曰足下在彼自有佳政</hi>慰我深相憶<hi>此詩欲抑</hi>
<hi>暴斂在趙云前漢季布傳瘡痍未瘳此詩  梓州送韋臨大江梓州江也</hi>
　　　陪章留後惠義寺餞嘉州崔都督赴州<lb/>
中軍待上客<hi>晉以郤穀將中軍孔融謁李膏為登龍上之客</hi>令蕭事有恒<hi>趙云中軍</hi>
<pb n="KR4c0015_WYG_008-13a"/>
<hi>以指章留後上客以指崔都督傳左凡言某人中軍則以言主將也六國呼蘇秦張儀為上客令肅事有恒言</hi>
<hi>章留後號令嚴肅而事有定式</hi>前驅入寳地<hi>趙云詩伯也執殳為王前驅</hi>祖帳飄金<lb/>
繩<hi>法華經云□名浄垢琉璃為地黄金為繩  趙云善形容事實者</hi>南陌既留歎兹山<lb/>
亦深登<hi>一本作探傳趙云餞席謂之祖道祖蓋祭名也前漢踈廣  故人邑子為帳祖道供帳佛寺佛</hi>
<hi>居以七寶為地惠義寺在梓州之南故於南陌留為歡宴而復登此山也徐敬葉登琅邪城此江稱豁險兹山</hi>
<hi>復鬱盤</hi>清聞樹杪磬逺謁雲端僧<hi>鮑照雲端楚山見</hi>迴䇿匪新岸<lb/>
所攀仍舊藤耳激洞間颷目存寒谷冰出塵閟軌躅畢<lb/>
景遺炎蒸<hi>鮑明逺侵晨赴早路畢景逐前儔</hi>永願坐長夏將衰棲大乗<lb/>
<pb n="KR4c0015_WYG_008-13b"/>
<hi>法經華決定説大乗又佛自在大乗</hi>羇旅惜宴㑹艱難懐友朋勞生共幾<lb/>
何<hi>魏文帝對酒當歌人生幾何</hi>離恨兼相仍<hi>鮑照何慙宿昔意猜恨坐相仍  趙云木未日</hi>
<hi>杪枚乗詩美人在雲瑞天路隔無期</hi>
　　　閬州東樓筵奉送十一舅往青城縣得昏字<lb/>
曾城有髙樓制古丹雘存<hi>梓材既勤樸斵惟其塗丹雘注塗以漆丹以朱而後成山</hi>
<hi>海經云青丘之山多有賁雘頭陁碑朝霞為丹雘山趙云曾城有髙棲則西北有髙樓之勢淮南子崑崙  之</hi>
<hi>上有曾城九重</hi>迢迢百餘尺<hi>西京賦狀迢迢以亭亭古詩迢迢牽牛星雙闕百餘尺陸士衡高樓</hi>
<hi>一何峻迢迢竣而安</hi>豁達開四門<hi>添添舜闢四門漢髙祖豁達大度</hi>雖有車馬客<lb/>
<pb n="KR4c0015_WYG_008-14a"/>
而無人世喧<hi>陶淵明結廬在人境而無車馬喧有一作㑹趙云鮑明逺舞鶴賦云歸人寰之喧卑</hi>
游目俯大江列筵慰别䰟<hi>江淹黯然銷魂者惟别而已謝靈運得以慰别䰟蘇武俯</hi>
<hi>觀江漢流</hi>是時秋冬交節往顔色昏<hi>雪賦嵗將暮時既昏</hi>天寒鳥獸伏<lb/>
霜露在草根<hi>登樓賦歩棲遲以徙倚兮白日忽其將匿風蕭瑟而並興天慘慘而無色獸狂顧以</hi>
<hi>求羣鳥相鳴而舉翼沈休文樹頭鳴風颷草根積霜露</hi>今我送舅氏萬感集清罇<lb/>
<hi>渭陽詩我見舅氏謝靈運千念集日夜萬感盈朝昏趙云我送舅氏詩渭陽篇全語齊謝眺與江水曹詩山中</hi>
<hi>上芳月故人清樽賞</hi>豈伊山川間廻首盗賊繁<hi>趙云言一别之後豈只是山川間隔</hi>
<hi>回首則有盜賊繁多為可憂蓋吐蕃之勢未已有吞蜀之意鮑明逺云豈白璧賜將趙黄金臺</hi>髙賢<lb/>
<pb n="KR4c0015_WYG_008-14b"/>
意不暇王命久崩奔<hi>謝靈運圻岸屢崩奔趙云髙賢指言十一舅所以不皇暇給者以王</hi>
<hi>命所在久崩奔而遵承之</hi>臨風欲慟哭聲出已復吞<hi>趙云賈誼可為慟哭者二聲出</hi>
<hi>已復吞則取江淹所謂吞聲展用而倒押為韻</hi>
　　　將適呉楚留别章使君留後兼幕府諸公<hi>得柳字</hi>
我來入蜀門嵗月亦已久<hi>古詩嵗月忽已晚</hi>豈唯長兒童自覺<lb/>
成老醜<hi>阮籍詩朝為美少年夕暮成醜老</hi>常恐性坦率失身為杯酒<hi>古詩</hi>
<hi>失意杯酒間</hi>近辭痛飲徒折節萬夫後<hi>前漢郭解年長更折節為儉以徳報怨</hi>
<hi>趙云䘮失其身特是為憂酒耳舊注失意杯酒間非是折節者摧折其節而悔過之義前漢郭解年長更折節</hi>
<pb n="KR4c0015_WYG_008-15a"/>
<hi>為儉也</hi>昔如縱壑魚<hi>王褒頌如巨/魚之縱大壑</hi>今如䘮家狗<hi>家語累纍然若喪家</hi>
<hi>之狗</hi>既無游方戀<hi>語游必有方</hi>行止復何有相逢半新故取别<lb/>
隨薄厚不意青草湖<hi>在湖南</hi>扁舟落吾手<hi>趙云可行則行可止則止自不</hi>
<hi>意青草湖扁方落吾手以言將適呉楚可謂竒句矣</hi>眷眷章梓州開筵俯高桞樓<lb/>
前出騎馬帳下羅賔友健兒簸紅旗此樂幾難朽<hi>趙云六句</hi>
<hi>紀宴㑹之實事</hi>日車隠崑崙<hi>莊子若乘日之車</hi>鳥雀噪户牖波濤未足<lb/>
畏三峽徒雷吼所憂賊盜多重見衣冠走中原消息斷<lb/>
黄屋今安否<hi>趙云此叚言日巳向晚别筵之㪚遂有行矣然登舟而親波濤猶未足以慰沃吾欲</hi>
<pb n="KR4c0015_WYG_008-15b"/>
<hi>去之心則三峽徒為雷吼之聲而已我之所憂則憂在盜賊多而衣冠奔迯至尊未知消息也此吐蕃䧟京師</hi>
<hi>代宗出狩而地逺所未知也</hi>終作適荆蠻<hi>王仲宣逺身適荆蠻荆蠻非我鄉</hi>安排用<lb/>
莊叟<hi>謝靈運居常以待終處順故安排化趙云莊子造適不及笑獻笑不及排安排而去  乃入於寥天</hi>
<hi>一注安其推移而忘其變化也</hi>隨雲拜東皇挂席上南斗<hi>謝靈運楊㠶采石華挂蓆</hi>
<hi>拾海月說趙云屈原九歌有東皇太一篇春秋  題南斗為呉海賊云掛帆席</hi>有使即寄書無<lb/>
使長回首<hi>趙云玉臺新詠所載近代西曲歌有客數寄書無客心相憶</hi>
　　　㯶拂子<hi>趙云此篇言物㣲而有用特以夏月多蠅而拂子能除之東溪云明皇不明賢</hi>
　　　　<hi>人棄逐故作是詩以諷焉詩作於梓州廣徳元年之夏乃是代宗時豈干明皇邪</hi>
<pb n="KR4c0015_WYG_008-16a"/>
㯶拂且薄陋豈知身効能不堪代白羽有足除蒼蠅<hi>諸葛</hi>
<hi>嘗持白羽扇指麾又顧榮伐陳敏以白羽扇麾之詩營蒼蠅之山谷言事見新唐書適從何處來者是也注乃</hi>
<hi>引營營青蠅其義安在哉余謂此説誤矣此乃元稹事在子美後子美以對白羽皆前代事信乎不行一萬里</hi>
<hi>不讀萬巻書不可看老杜詩</hi>熒熒金錯刀<hi>張平子四愁詩美入贈我金錯刀集註李善文選注</hi>
<hi>錯刀云續漢書曰佩刀諸候王黄金錯環謝承後漢書曰詔賜應奉金錯把刀續漢書班固與弟起書曰竇侍</hi>
<hi>中遺仲叔金錯半垂刀一枚前漢食貨志曰錢新室更造契刀錯刀契刀其環如大錢身形如刀長二寸文曰</hi>
<hi>契刀刀直百刀錯刀以黄金錯其文一刀直五千熒熒金錯刀乃佩刀之蜀也第三十六巻對雪詩云金錯囊</hi>
<hi>徒罄乃是錢刀而以金錯之也第一十三巻虎牙行金錯旌竿蒲雲直蓋以黄金而錯鏤旌竿也大抵古人之</hi>
<pb n="KR4c0015_WYG_008-16b"/>
<hi>於器物以黄金錯之皆謂之金錯如秦嘉妻以金錯盌奉其夫盛水之類是以當隨其器物而名之不可以名</hi>
<hi>同不究其實焉</hi>擢擢朱絲繩<hi>鮑照直如朱絲繩</hi>非獨顔色好亦用顧眄<lb/>
稱<hi>趙云言椶拂之柄朴而無飾非若金錯刀之熒熒㯶拂之絲㪚而不長非若朱絲繩之擢擢彼二物之名</hi>
<hi>可稱亦非特以其金朱之好顔色耳刀用以佩弦用以彈皆係乎人之顧眄焉</hi>吾老抱疾病家<lb/>
貧卧炎蒸<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>膚倦撲滅頼爾甘服膺<hi>蠅蚋咂膚顔子得一善則拳拳服膺</hi>
<hi>寐趙云莊子曰蚊蝱咂膚則通夕不  書云若火之燎于原其猶可撲滅</hi>物㣲世競棄義在<lb/>
誰肯徴三歲清秋至未敢闕緘縢<hi>趙云末句蓋言秋至而無蠅矣仍珍藏之</hi>
<hi>未敢使緘縢之滅裂也莊子緘縢扄鐍謂之固</hi>
<pb n="KR4c0015_WYG_008-17a"/>
　　　丹青引<hi>贈曹將軍霸</hi>
將軍魏武之子孫於今為庶為清門<hi>左氏昭傳三十二年三后之姓於今</hi>
<hi>為庶王所知也禧趙云魏武則曹公操也北史咸陽王  傳有言清脩之門</hi>英雄割㨿雖已<lb/>
矣文彩風流今尚存<hi>晉樂廣王衍見重於時天下言風流者推王樂  趙云英雄割據文</hi>
<hi>彩風流皆以言曹公公雖至其子丕即帝位然本割據阮籍云時無英雄使孺子成名陸士衡辨亾論故遂割</hi>
<hi>據山川跨制荆呉司馬遷書恨文彩不表於後世而韋元成遜父賢而文彩過之也</hi>學書初學衛<lb/>
夫人<hi>晉李夫人名衛善書</hi>但恨無過王右軍<hi>王羲之善書為古今之冠</hi>丹青不<lb/>
知老將至富貴於我如浮雲<hi>語曰不知老之將至又曰不義而富且貴於我如浮</hi>
<pb n="KR4c0015_WYG_008-17b"/>
<hi>雲也趙云衛夫人云有一弟子號王逸少用筆咄咄逼人  吕氏童䝉訓謝無逸云老杜有自然不做底語到</hi>
<hi>極至處者如丹青不知老將至冨貴於我如浮雲此自然不做底語到極至處者也如金鐘大鏞在東序氷壺</hi>
<hi>王衡懸清秋此雕琢語到極至處者也</hi>開元之中常引見承恩數上南薫<lb/>
殿凌煙功臣少顔色<hi>唐書李靖等二人四人於凌煙閣時貞觀中太宗為序</hi>將軍<lb/>
下筆開生靣良相頭上進賢冠<hi>後漢志進賢冠古緇布冠儒者之服也</hi>猛<lb/>
將腰間大羽箭<hi>太宗常自製長弓大羽箭皆倍常制</hi>褒公鄂公毛髪動<hi>鄂公</hi>
<hi>尉遲敬徳褒公叚志𤣥</hi>英姿颯爽來酣戰<hi>趙云南薰殿長安志未載蓋其所遺志也貞觀</hi>
<hi>中太宗畫李靖等二十四人於凌煙閣至開元時顔色已暗而曹將軍為之畫故云開生面蓋因之左氏狄人</hi>
<pb n="KR4c0015_WYG_008-18a"/>
<hi>歸先<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之元面如生也淮南子曰魯陽公與韓戰酣日暮授戈而揮之日為之反三舍已上言曹將軍之傳神</hi>
先帝天馬玊花騘畫工如山貌不同是日牽來赤墀下<lb/>
<hi>劉孝標辨命論時在赤墀之下</hi>迴立閶闔生長風詔謂將軍拂絹素意<lb/>
匠慘澹經營中斯須九重真龍出一洗萬古凡馬空玉<lb/>
花却在御榻上榻上庭前屹相向至尊含笑催賜金圉<lb/>
人太僕皆惆悵<hi>趙云閶闔者天門名也其風曰閶闔風呉越春秋載子胥為呉立閶門以象天</hi>
<hi>門通閶闔李善注云天有紫微宫門名曰閶闔則天子之門可言閶闔師民贍本作逈立非是廻立則首向殿</hi>
<hi>陞而尾向殿門豈非廻立乎馬之立而生風以其神駿也龍馬有生風字又於閶闔為有情矣意匠字摘使文</hi>
<pb n="KR4c0015_WYG_008-18b"/>
<hi>賦意司契而為匠惨澹肅然之意晉臺道人言欲雪之狀曰乃先集其慘澹古樂府云淺立經營中一洗萬古</hi>
<hi>凡馬空乃古今竒句玊花騘先帝之馬也畫手精妙盡得其真至尊賞之揮涕而賜金可也乃笑而賜若圉人</hi>
<hi>太僕却知感槩為之惆悵則公詩微意可推矣</hi>弟子韓幹早入室<hi>言得其真蹟也故稱入室</hi>
<hi>新添語由也升堂矣未入于室也</hi>亦能畫馬窮殊相幹唯畫肉不畫骨<lb/>
忍使驊騮氣凋䘮將軍盡善蓋有神必逢佳士亦冩真<lb/>
<hi>薛云右按晉書顧愷之善丹青每晝人成或數年不㸃目睛人問其故荅曰四體妍蚩本無闕少於妙處傳神</hi>
<hi>寫照正在問堵中</hi>即令漂泊干戈際屢貌尋常行路人途窮返<lb/>
遭俗眼白<hi>言識者蓋寡耳</hi>世上未有如公貧<hi>趙云繼論幹所盡以推見曹將軍之</hi>
<pb n="KR4c0015_WYG_008-19a"/>
<hi>盡善則骨肉俱畫而有神也公於畫取畫骨及肉而日將軍畫善蓋有神若於書不取肥失真而曰書貴瘦硬</hi>
<hi>方通神然則公蓋通書畫之妙矣梁簡文帝詠美人看畫詩云可憐俱是畫誰能辨寫真也</hi>但看古<lb/>
來盛名下<hi>唐房琯賛曰盛名之下為難居矣</hi>終日坎壈纒其身<hi>壇盧感反  趙</hi>
<hi>云王立之詩話世有注杜詩者君不見古來盛名下乃引新唐書房琯賛云盛名之下難居終日坎壈纒其身</hi>
<hi>乃引孟子少坎軻真可以發觀者之一笑</hi>
　　　桃竹杖引<hi>贈章留後</hi>
江心蟠石生桃竹<hi>爾雅桃枝山海古經謂桃枝竹也</hi>蒼波噴浸尺度足<lb/>
斬根削皮如紫玊江妃水仙惜不得<hi>江賦氷夷倚浪以傲睨江妃含顰而</hi>
<pb n="KR4c0015_WYG_008-19b"/>
<hi>縹緲注氷夷水仙也</hi>梓潼使君開一束滿堂賔客皆歎息<hi>君一作者</hi>憐<lb/>
我老病贈兩莖出入𤓰甲鏗有聲老夫復欲東南征乗<lb/>
濤鼓枻<hi>一作棹</hi>白帝城<hi>白帝城在魚復有公孫述像也</hi>路幽必為鬼神奪<lb/>
杖劒<hi>一作技劒</hi>或與蛟龍爭<hi>趙云蜀都賦云其中則有靈壽桃枝注云靈壽木名也出涪陵</hi>
<hi>縣桃枝竹屬也出墊江縣二者可以為杖今此桃竹杖生於江心之盤石爾雅云桃枝四寸有節相去四寸其</hi>
<hi>調直脩長中杖者亦自難得故云尺度足北史楊津傳受絹依公尺度江賦云江妃含顰而縹緲舊注引列仙</hi>
<hi>傳曰江妃二女出游江濵蓋鄭交甫所挑者其水仙則吕向注江賦氷夷倚浪以傲睨之下曰氷夷水仙人也</hi>
重為告曰杖兮杖兮爾之生也甚正直慎勿見水踴躍<lb/>
<pb n="KR4c0015_WYG_008-20a"/>
學變化為龍<hi>趙云即使葛陂事神仙傳曰壺公遣費長房歸一竹之杖與之騎此當還家以投葛</hi>
<hi>陂中長房騎杖忽然如眠便到家以竹投葛陂顧之乃青龍也</hi>使我不得爾之扶持滅<lb/>
跡於君山湖上之青峯<hi>君山在洞庭湖心也</hi>噫風塵澒洞兮豺虎<lb/>
咬人<hi>時盜賊害人如豺虎</hi>忽失雙杖兮吾將曷從<hi>趙云戰國策蘓秦曰多割楚以</hi>
<hi>滅迹又李陵書滅迹掃塵謝靈運詩㓕迹入靈峯吳華覈上疏曰卒有風塵不虞之變淮南子云未有天地之</hi>
<hi>時鴻濛澒洞莫知其門王粲詩曰賊盜如豺虎觀公重告之辭以正直美之以學為龍成之其所望<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>章留後</hi>
<hi>可謂忠矣</hi>
　　　寄題江外草堂<hi>梓州作寄成都故居</hi>
<pb n="KR4c0015_WYG_008-20b"/>
我生性放誕<hi>賀知章晚節尤誕放</hi>難欲逃自然嗜酒愛風竹卜居<lb/>
必<hi>一作此</hi>林泉遭亂到蜀江卧痾遣所便<hi>沈痾病也登趙云謝靈運  池</hi>
<hi>上樓詩卧痾對空牀</hi>誅茅初一畒<hi>屈原卜居誅鋤草茅以力耕儒行儒有一畒之宫</hi>廣地<lb/>
方連延營上元始斷手寳應年<hi>趙云公以乾元之元年  十二月未至成都明</hi>
<hi>年即上元元年乃公建章堂之始又二年即寳應元年乃公成草堂之日詩靈臺經之營之斷手字晉魁以來</hi>
<hi>之語齊民要術言種小豆初伏斷手為中時中伏斷手為下時本朝淳化法帖中載唐髙宗勑云使至𤣥堂巳</hi>
<hi>成不知諸作早晚得斷手凡營造了當言斷手者矣</hi>敢謀土木麗自覺面勢堅<hi>東京</hi>
<hi>賦審曲面勢考工記審察方面形勢之冝云趙云土木被文繡考工記云審曲面勢以飭五材注  察五材曲</hi>
<pb n="KR4c0015_WYG_008-21a"/>
<hi>直方面形勢之冝</hi>臺庭隨髙下敞豁當清川<hi>庭一作亭陸士衡清川帶華薄</hi>雖<lb/>
有㑹心侣<hi>薛云古樂府短歌不羡一囊錢唯重心襟㑹</hi>數能同釣舩干戈未<lb/>
偃息安得酣歌眠<hi>趙云㑹合心意之朋侣晉簡文在華林園為左右㑹心處不必在逺脩然</hi>
<hi>林外便有濠濮問之趣</hi>蛟龍無定窟黄鵠摩蒼天<hi>魏文帝脩條摩蒼天</hi>古來<lb/>
達士志<hi>一云賢達士</hi>寧受外物牽<hi>趙云譬諭以言賢達之士無常居止齷齪者則有所</hi>
<hi>拘矣古烏生八九子歌曰黄鵠摩天極髙飛</hi>顧惟魯鈍姿豈識梅吝先偶携<lb/>
老妻去慘澹陵風煙事迹無固必<hi>語孔子毋固毋必</hi>幽貞愧雙<lb/>
全<hi>趙云上兩句雖曰自謙而實言君子行留當在先見慘澹肅然之意慘澹字見前注秦本紀云本原事迹</hi>
<pb n="KR4c0015_WYG_008-21b"/>
<hi>幽而不貞非君子之幽也易曰蹇利幽人之貞故云貴雙全</hi>尚念四小松蔓草易抅<lb/>
纒霜骨不堪長永為隣里憐<hi>趙云公有四松詩云四松初移時大坻三尺強别來</hi>
<hi>忽三歲離立如人長今此懐念之易抅纒一作已抅纒不堪長一作不甚長皆非葢易字堪字方工</hi>
　　　述古三首<hi>此詩傷賢者不得志也</hi>
赤驥頓長纓<hi>列字周穆王驂赤驥右</hi>非無萬里姿悲鳴淚至地為<lb/>
問馭者誰鳯凰從天來何意復高飛竹花不結實念子<lb/>
忍朝飢<hi>劉公幹鳯凰集南岳徘徊孤竹根於心有不厭奮翅凌紫氛豈不常勤苦羞與黄雀羣  趙云</hi>
<hi>王褒聖主得賢臣頌云周流八極萬里一息鳯凰來而復飛此與劉公幹詩同意莊子曰鵷鶵非梧桐不栖非</hi>
<pb n="KR4c0015_WYG_008-22a"/>
<hi>練實不食非體泉不飲郭象注練實竹實也其色白如練薛夣符引劉公幹魯都賦竹則翠實離離鳯鸞攸食</hi>
古時君臣合可以物理推賢人識定分進退固其冝<hi>大臣</hi>
<hi>以道事君可則進否則奉身以退無趙云四句以結一篇之義驥以無善馭而頓纓鳯以  竹實而飛去實贒</hi>
<hi>者進退之義也</hi>
市人日中集<hi>易日中為市</hi>於利競錐刀<hi>江文通競錐刀之利</hi>置膏烈火<lb/>
上哀哀自煎嗷<hi>莊子膏火自煎也</hi>農人望歲稔相率除蓬蒿所<lb/>
務榖為本邪贏無乃勞<hi>莊子長梧封人曰昔予為禾耕而鹵莾之則其實亦鹵莾而報</hi>
<hi>予芸而滅裂之其實亦滅裂而報予予來年變齊深其耕熟耰之其禾繁以滋予終年厭餐之</hi>舜舉十<lb/>
<pb n="KR4c0015_WYG_008-22b"/>
六相身尊道何高<hi>文十八年傳昔高陽氏有才子八人天下之人謂之八愷髙辛氏有才子</hi>
<hi>八人天下之人謂之八元此十六旅也堯不能舉而舜舉之天下如一同心戴舜以為天子以其舉十六相故</hi>
<hi>也</hi>秦時任商鞅法令如牛毛<hi>商君名鞅相秦十六年天資刻薄少恩變秦法令宗</hi>
<hi>室貴戚多怨望者後滅商君之家也元趙云市井之利以譬商鞅之任末也耕農之利以譬  凱之務本也左</hi>
<hi>傳昭六年云錐刀之末將盡爭之舊注引江文通云在後矣人之爭利如膏火自煎莊子云膏以明自煎農人</hi>
<hi>専在務本種榖故指市人之孶孳為利為勞矣張衡西京賦去何必昬於作勞邪贏優而足恃注云昬勉也邪</hi>
<hi>偽也優饒也何必當勉力作勤勞之事乎欺偽之事自餘贏豐饒足恃也當衡作賦以美市利為主故鄙農夫</hi>
<hi>種田之勞令詩以務本為主故翻用衡賦邪贏無乃勞也坡說見上自比稷與契注如牛毛者言其多也治亂</hi>
<pb n="KR4c0015_WYG_008-23a"/>
<hi>之本在任人故為國者貴知本商以利為業甚末爾非本也農以稼為業差似近本然以榖為本非先務故孟</hi>
<hi>子陳堯舜之道以闢許行陳相蓋務榖者農之本務人者治之本得其人則治如舜之舉十六相是也非其人</hi>
<hi>則亂如秦任商鞅是也明皇初用姚宋猶前終用林甫國忠猶後此其驗也詳彼所注之意分為三以商之為</hi>
<hi>末不如農為本農為本不如任人之為本夫任人者君也豈可與商農為甲乙哉此詩止是以商比商鞅以農</hi>
<hi>比十六相耳識者冝審之</hi>
漢光得天下祚永固有開<hi>禮有開必先</hi>豈惟高祖聖功自蕭<lb/>
曹來經綸中興業何代無長才吾慕冦鄧勲<hi>冦恂鄧禹</hi>濟時<lb/>
信良哉耿賈亦忠臣羽翼共徘徊体運終四百<hi>漢祚終四百故</hi>
<pb n="KR4c0015_WYG_008-23b"/>
<hi>范蔚宗獻帝賛曰終我四百永作虞賔</hi>圖畫在雲臺<hi>雲臺圖功臣像中趙云此篇大意言  興</hi>
<hi>者必得其人耳易云君子以經綸班固之傳蕭曹云漢之宗臣是謂相國今今耿賈所以乂謂之亦也羽翼徘</hi>
<hi>徊乃髙祖云羽翼已成者也</hi>
　<lb/>
　<lb/>
　<lb/>
　<lb/>
　九家集注杜詩巻八<lb/>
</p>
<p>
</p>
  </div>
</body>
</text>
</TEI>
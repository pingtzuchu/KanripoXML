<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>九家集注杜詩巻四</head>
    <p>
<pb n="KR4c0015_WYG_004-1a"/>
欽定四庫全書<lb/>
　九家集注杜詩巻四　　　宋郭知達　編<lb/>
　　古詩<lb/>
　　　瘦馬行<hi>趙云良馬有可任之德以瘦而不能自奮賢士有可用之材以困而不能自㧞</hi>
　　　　<hi>馬之瘦惟其養之而已士之困惟其薦之而已落句云誰家且養願終恵更試明年春草</hi>
　　　　<hi>長一篇大意可見蔡伯世云公出為華州司功以事之東都有此詩或曰此詩似言房琯</hi>
　　　　<hi>之斥逐又曰特公以自比皆謂不然葢謂誰家惠養則無所指明之義若以房琯言之則</hi>
　　　　<hi>惠養之者必天子也不應謂之誰家若以公言之則恵養之者必貴人也公時因謫有所</hi>
<pb n="KR4c0015_WYG_004-1b"/>
　　　　<hi>望於顧㧞之者則猶有可言馬其所喻不廣故直以為公因感瘦馬而託意於賢士之困</hi>
　　　　<hi>惟其所薦之則其説廣</hi>
東郊瘦馬使我傷骨骼<hi>音格一作骸</hi>硉<hi>力骨/反</hi>兀如堵墻<hi>郭璞江賦</hi>
<hi>巨石硉矻以前却禮觀者如堵墻堵趙云郭璞於江賦以言石公以言馬謂其瘦也如  墻亦以言瘦</hi>絆<lb/>
之欲動轉欹側此豈有意仍騰驤<hi>東京賦六𤣥蚪之奕奕齊騰驤之沛艾西</hi>
<hi>京賦仍奮趐而騰驤</hi>細㸔六印帶官字<hi>唐令諸掌牧馬以小官印印右膊以年辰印印右脾</hi>
<hi>以監名依左右廂印印尾側至二歳起眷量强弱漸以飛字印左廂髀膊細馬俱以龍形印印項左官馬賜人</hi>
<hi>者以賜字印配諸軍及充傳送驛者以出字印並印右頰</hi>衆道三軍遺路傍皮乾剥<lb/>
<pb n="KR4c0015_WYG_004-2a"/>
落雜泥滓<hi>雜卦剥爛也物熟則剥落也</hi>毛暗蕭條連雪霜去歳奔波<lb/>
逐餘冦驊騮不慣不得將<hi>趙云驊騮正以指言瘦馬葢太平之乆如驊騮軰止以游</hi>
<hi>乗非慣戰之物也既以其不慣宜有一蹶之失則有不得將之理矣</hi>士卒多騎内廐馬惆<lb/>
悵恐是病乘黄<hi>乗黄署後漢太僕有未央廐令魏改為乘黄廐乗黄古之神馬因以名為乗黄</hi>
<hi>亦名飛黄背有角日行萬里淮南子云天下有道飛黄伏皁一云神黄獸名龍翼馬身黄帝乘而得仙  趙云</hi>
<hi>乗黄古之神馬魏嘗以名廐今云内廐馬故言恐是病乘黄也公以瘦馬喻賢才既以之為驊騮又以為乘黄</hi>
<hi>宜矣</hi>當時歴塊誤一蹶委棄非汝能周防<hi>王褒聖主得賢臣頌過都越國</hi>
<hi>蹶如歴塊</hi>見人慘澹若哀訴失主錯莫無晶光天寒逺放鴈<lb/>
<pb n="KR4c0015_WYG_004-2b"/>
為伴<hi>一作侣</hi>日暮不<hi>一作/未</hi>收<hi>一作衣</hi>烏啄瘡誰家且養願終<lb/>
惠<hi>顔延年赭白馬賦願終惠養䕃本枝兮</hi>更試明年春草長<lb/>
　　　送率府程録事還鄉<hi>程携酒饌相就取别</hi>
鄙夫行衰謝<hi>鄙賤也自稱故曰鄙夫趙云論語鄙夫問於我</hi>抱病昏妄集常時<lb/>
往還人記一不識十程侯晚相遇與語才傑立<hi>徐穉角立傑出</hi>
薰然耳目開<hi>趙云莊子薰然慈仁謂之君子</hi>頗覺聰明入千載得鮑叔<lb/>
末契有所及<hi>管仲與鮑叔為友</hi>意鍾<hi>一作中</hi>老栢青義動脩虵蟄<lb/>
<hi>易能虵之墊</hi>若人可數見<hi>謝靈運平生疑若人通蔽互相妨新添語君子哉若人尚德哉若人</hi>
<pb n="KR4c0015_WYG_004-3a"/>
慰我垂白泣<hi>謝靈運戚戚感物態星星白髮垂哀趙云杜欽傳紀陽侯與欽子業書曰誠  老姉</hi>
<hi>垂白注師古曰垂白者言白髮下垂也</hi>生别無淹晷百憂復相襲<hi>見第一巻登慈</hi>
<hi>恩寺塔注</hi>内愧突不黔<hi>文子曰墨子無黔突孔子無暖席揚雄曰孔席不暖墨突不黔臣炎切</hi>
庻羞<hi>一云明似</hi>以賙給素絲絜長魚碧酒隨玉粒<hi>薛云右按歴城北有</hi>
<hi>使君林魏正始中鄭公慤三伏之際率賔僚避暑於此取大蓮葉盛酒以簪刺葉令與大柄通屈莖輪囷如象</hi>
<hi>鼻傳噏之名碧筒酒以蓮莖得名此言碧酒乃酒之色非碧筒也酒譜曰安期先生與神女㑹於圜邱酣𤣥碧</hi>
<hi>之酒</hi>途窮見交態<hi>阮籍詩途窮能無慟鄭當時一貧一富廼知交態</hi>世梗悲路澁<lb/>
<hi>潘正叔詩世故尚未夷崤函方險澁</hi>東風吹春水泱莽后土濕<hi>謝𤣥暉晨光復泱莽</hi>
<pb n="KR4c0015_WYG_004-3b"/>
<hi>月令東風解凍魚上冰宋玉九辯皇天滛溢而秋霖兮后土何時乎得乾泱漭澹泞也</hi>念君惜羽<lb/>
翮旣飽更思戢莫作翻雲鶻聞呼向禽急<hi>趙云昔人言鷹曰飢則附</hi>
<hi>人飽則飛去今云惜羽翮則飽而不復飛往也末句則又戒之以莫聞人之所呼而急於向禽又以終其惜羽</hi>
<hi>翮之義</hi>
　　　晦日尋崔戢李封<hi>趙云此篇初叚蓋叙事耳下叚因物感懷而終付之於酒</hi>
　　　　<hi>以自遣也當春有事乎田疇之際而甲兵不休憂國念君不能無慨乎中矣</hi>
朝光入甕牖<hi>梁王臺卿詩朝光正晃朗過秦論甕牖䋲樞之子孟康曰以瓦甕為䆫  趙云禮記</hi>
<hi>孔子曰儒有蓬户甕牖</hi>尸<hi>一作/方</hi>寢驚弊裘<hi>論語鄉黨曰寝不尸包曰偃卧四體布展手足</hi>
<pb n="KR4c0015_WYG_004-4a"/>
<hi>似死人</hi>起行視天宇<hi>陶淵時昭/昭天宇濶</hi>春氣漸和柔興來<hi>一云得興</hi>不<lb/>
暇懶今晨梳我頭出門無所待徒<hi>一作徙</hi>歩覺自由杖藜<lb/>
復恣意<hi>趙云莊子載原憲杖藜應門</hi>免值公與侯晚定崔李交㑹心<lb/>
真罕儔<hi>薛夢符云世説晉簡文幸華林園謂左右曰㑹心處不在逺翛然林水便有濠梁之趣  杜補</hi>
<hi>遺葢言與崔李定交相㑹以心不以迹也古樂府後周徐謙短歌云意氣青雲裏爽朗烟霞外不重一嚢錢唯</hi>
<hi>重心襟㑹此乃㑹心之處</hi>每過得酒傾<hi>一作喫</hi>二宅可淹留喜結仁里<lb/>
懽<hi>語里仁為美仁趙云楚詞云其何可以淹留張平子思𤣥賦云匪  里其焉宅魏文帝燕歌行何為淹留</hi>
<hi>寄他方</hi>况因令節求李生園欲荒舊<hi>一作有</hi>竹頗修修引客<lb/>
<pb n="KR4c0015_WYG_004-4b"/>
㸔掃除隨時成獻酬崔候初筵色<hi>詩賔之初筵</hi>己畏空樽愁<lb/>
<hi>孔融曰坐上客常滿樽中酒不空</hi>未知天下士至性有此不<hi>一至作志</hi>草芽<lb/>
旣青出蜂聲亦煖遊思見農噐陳<hi>農噐耒耜之類</hi>何當甲兵休<lb/>
上古葛天氏不貽黄屋憂<hi>屋一作綺上林賦聽葛天氏之歌范蔚宗黄屋非堯心師</hi>
<hi>古曰黄屋車上之蓋也皆天子之儀</hi>至令阮籍等熟醉為身謀<hi>顔延年詠阮歩兵詩</hi>
<hi>阮公雖淪跡識宻鑒亦洞沈醉似醒然寓辭類託諷籍本有濟世志屬魏晉之際天下多故名士少有全者籍</hi>
<hi>由是不與世事遂酣飲為常文帝求婚於籍醉六十日不得言而止鍾㑹数以時事問之因其可否而致之罪</hi>
<hi>以酣醉獲免葛趙云葛天氏氏一作民不貽黄屋憂一作綺言自古  天氏則當繼之以不貽黄綺憂言不貽</hi>
<pb n="KR4c0015_WYG_004-5a"/>
<hi>黄屋憂則當引之以自古葛天民不貽黄屋憂為正葢言葛天氏之民相㤀其君而弗念所以阮籍輩自藏於</hi>
<hi>酒亦特為身謀而㤀其君耳言此者公方以憂國念君之心而無可奈何則亦姑遣之耳</hi>威鳯髙其<lb/>
翔<hi>一云自髙翔時天下大亂賢者退處若威鳯然髙其翔而不下全身逺害也宣帝紀威鳯為寳服虔曰威</hi>
<hi>鳯謂鳥名也晉灼曰鳯之有威儀者也與尚書鳯凰來儀宋玉九辨鳯愈翺翔而髙舉楚詞云獨不見夫鸞鳯</hi>
<hi>之髙翔</hi>長鯨吞九舟<hi>謂盜賊縱横如長鯨之吞并九航州也長鯨鯨魚也文選長鯨吞</hi>地軸<lb/>
為之翻<hi>海賦又似地軸㧞而争廻</hi>百川皆亂流當歌欲一放淚下恐<lb/>
莫收濁醪有妙理庻用慰沉浮<hi>横趙云賢者逺引巨盜  興天下遙動紀綱不</hi>
<hi>振如此雖有憂國念君之心其將孰捄哉故雖痛哭流涕猶為無補則亦一付之於酒以自遣可也當危亂之</hi>
<pb n="KR4c0015_WYG_004-5b"/>
<hi>世一沉一浮實所未知非付之於酒豈能慰乎</hi>
　　　雨過蘇端<hi>端置酒</hi>
雞明風雨交<hi>鄭國風風雨凄凄難鳴喈喈也趙云言天欲明而有風雨交㑹</hi>乆旱雨<lb/>
亦好杖藜<hi>見前篇注</hi>入春泥無食起我早<hi>趙云莊子吾無糧我無食</hi>諸家<lb/>
憶所歴一飰<hi>一作飽</hi>跡便掃<hi>言交態之薄也</hi>蘇侯得數過懽喜毎<lb/>
傾倒也復可憐人呼兒具梨棗濁醪必在眼盡醉攄懷<lb/>
抱紅稠屋角花碧委墻隅草親賔絶談謔喧閙慰衰老<lb/>
况䝉霈澤垂糧粒或自保妻孥隔軍壘撥弃不擬道<hi>趙云</hi>
<pb n="KR4c0015_WYG_004-6a"/>
<hi>天雨霈澤必成豐年可保糧粒矣阮籍詠懐云一身不自保何况戀妻子今於糧粒或自保之下言妻子隔軍</hi>
<hi>壘亦使此矣撥棄不擬道亦自淵明撥置且莫念之變也魏文帝雜詩云棄置勿復陳曹子建詩去去莫復道</hi>
　　　喜晴<hi>一云喜雨</hi>
皇天乆不雨<hi>春秋書不雨</hi>既雨晴亦佳出郭眺四郊肅肅春<lb/>
増華青熒陵陂麥<hi>西都賦琳野青熒校獵賦眩曜青熒莊子外物篇青青之麥生於陵陂</hi>
窈窕桃李<hi>一作杏</hi>花<hi>曹子建容華若桃李詩窈窕淑女幽閒也桃之夭夭灼灼其華何彼穠矣</hi>
<hi>華如桃李阮籍夭夭桃李花</hi>春夏各有實我飢豈無涯<hi>趙云言飢豈浩蕩無涯際</hi>
<hi>乎蓋有不飢之時矣</hi>干戈雖横放慘澹鬬龍虵甘澤不猶愈且耕<lb/>
<pb n="KR4c0015_WYG_004-6b"/>
今未賖丈夫則帶甲婦女終在家力難及黍稷得種菜<lb/>
與蔴千載啇山芝<hi>前漢王貢両龔傳漢興周公綺里季夏黄公甪里先生此四人者當秦之</hi>
<hi>世避而入商雒深山以侍天下之定也迤杜補遺皇甫謐髙士傳四皓歌曰莫莫髙髙深谷逶  山有紫芝可</hi>
<hi>以療飢唐虞世逺吾將何歸駟馬髙蓋其憂甚大冨貴之畏人兮不如貧賤之肆志乃共之商洛隐地肺山秦</hi>
<hi>滅漢髙帝徴之不至深入終南山不能屈也</hi>往者東門𤓰<hi>蕭何傳邵平者乃故秦東陵候秦破</hi>
<hi>為布衣貧種𤓰長安城東𤓰美故世謂東陵𤓰從邵平始也阮籍詩昔聞東陵𤓰近在青門外</hi>其人骨<lb/>
已朽<hi>朽一作滅史記曰老子曰子所言者其人與骨皆朽也</hi>此道誰疵瑕<hi>左傳不汝疵瑕</hi>
英賢遇轗軻<hi>古詩坎軻長苦辛楚詞轗軻不遇坎與轗同</hi>逺引蟠泥沙<hi>賈誼傳鳯</hi>
<pb n="KR4c0015_WYG_004-7a"/>
<hi>漂漂而髙逝固自引而逺去揚子龍蟠於泥</hi>顧慙昧所適廻首白日斜<hi>賈誼庚子</hi>
<hi>日斜</hi>漢隂有鹿門<hi>後漢逸人傳漢陰老父桓帝幸竟陵過雲夢臨沔水百姓莫不觀者老父獨耕</hi>
<hi>不輟又龎公㐮陽人也居峴山之南未嘗入城府後携其妻子登鹿門因採藥不反㐮陽記鹿門山舊名蘓嶺</hi>
<hi>山</hi>滄海有靈查<hi>因話録漢書載張騫窮河源言其奉使之逺實無天河之説雅張茂先愽物志</hi>
<hi>説近世有人居海上每年八月見槎來不違時齎一年糧乘之到天河見婦人織丈夫飲牛遣問嚴君平云某</hi>
<hi>年某月日客星犯斗牛即此人也後人相傳云得織女支機石持以問君平都是虛慿河之説今成都嚴真觀</hi>
<hi>有一石呼為支機石云當時君平留之寳歴中余下第還家於京師途中逄官差遞夫舁張騫槎先在東都禁</hi>
<hi>中今准詔索有司取進不知是何物也前輩詩往往有云用張君槎者相襲訛謬矣縱出雜詩亦不足據也  趙</hi>
<pb n="KR4c0015_WYG_004-7b"/>
<hi>既云千載商山芝往者東門𤓰又漢陰有鹿門滄海有靈查語迹似重叠而意不同前兩句以為比擬之事後</hi>
<hi>兩句實欲效之也蓋方甲兵危亂之世英賢當逺引以避如商山之四皓則以採芝為事如東門之邵平則以</hi>
<hi>種𤓰為事是皆避秦之亂其道為不可貶也顧慙昧所適回首白日斜則公於此欲逺引以昧所適為慙將畏</hi>
<hi>其遲暮矣然所適有二柄漢陰之鹿門可以居山而隱滄海之靈查可以浮海而去不特咄嗟惋憤而已</hi>焉<lb/>
能學衆口咄咄空<hi>一作同</hi>咨嗟<hi>世説殷浩被廢在長安終日常書空作字揚州吏人</hi>
<hi>尋議之竊視唯作咄咄恠事范雲至殿門不得入但云咄咄而巳</hi>
　　　　蘇端薛復筵簡薛華醉歌<lb/>
文章有神交有道<hi>有神見首篇下筆如有神注孟子曰交隣國有道乎</hi>端復得之<lb/>
<pb n="KR4c0015_WYG_004-8a"/>
名譽早愛客滿堂盡豪傑<hi>趙云謝靈運擬王粲詩曰愛客不告疲</hi>開筵上<lb/>
日<hi>一作月</hi>思芳草<hi>趙云書曰正月上日孔安國注曰上日朔日也故玉燭寳典以正月一日為上</hi>
<hi>日</hi>安得健歩移逺梅亂挿繁花向青昊千里猶殘舊氷<lb/>
雪百壺且試開懷抱<hi>趙云詩清酒百壺莊子云肌膚若氷雪選有歡娛冩懷抱</hi>垂老<lb/>
惡聞戰鼓悲急觴為緩憂心擣<hi>小弁我心憂傷惄焉如擣心疾也  趙云謝靈</hi>
<hi>運擬王粲詩云急觴盪幽黙</hi>少年努力縱談笑<hi>樂府少年不努力老大徒傷悲趙云吳越</hi>
<hi>春秋越人之歌曰行行且努力</hi>㸔我形容已枯槁<hi>漁父篇顔色憔悴形容枯槁</hi>近來<lb/>
薛華善醉歌歌辭自作風格老<hi>元趙云世説李  禮風格秀整</hi>近來海<lb/>
<pb n="KR4c0015_WYG_004-8b"/>
内為長句汝與山東李白好何劉沈謝力未工<hi>梁書何遜八歳</hi>
<hi>能賦詩一文一詠范雲輒嗟賞沈約亦愛其文遜文章與劉孝綽並見重於世世謂之何劉世祖著篇論之云</hi>
<hi>詩多而能者沈約少而能者謝眺何遜又劉孝綽七歳能屬文毎作一篇朝成暮遍好事咸誦諷傳冩流聞絶</hi>
<hi>域又沈約傳謝𤣥暉善為詩任彦昇工於文章約兼而有之然不過也</hi>才兼鮑昭愁絶倒<lb/>
<hi>鮑昭字明逺隱杜補遺宋景公筆録曰今人多誤鮑照為鮑昭李商  詩有肥烹鮑照葵之句昔金陵人後地</hi>
<hi>中石刻作鮑照蓋武后名照唐人讀照為昭爾衛玠談道平子絶倒</hi>諸生頗盡新知樂萬<lb/>
事終傷不自保<hi>少司命云樂莫樂兮新相知空趙云梁栁惲江南曲云不道新知樂  言行路</hi>
<hi>難又沈約秋夜詩云新知樂如是乆要詎相聞也阮籍詠懷詩云一身不自保何况戀妻子嘗論此篇含蓄意</hi>
<pb n="KR4c0015_WYG_004-9a"/>
<hi>思尤在兩句蓋自座中薛華善醉歌至才兼鮑昭愁絶之可倒言文章有神也此兩句言交有道也世人不知惟舊</hi>
<hi>求而樂乎新知然臨利害處患難則也我亦不能自保其可託矣此為可傷</hi>氣酣日落西風<lb/>
來願吹野水添金杯如澠之酒常快意<hi>左傳有酒如澠</hi>亦知窮<lb/>
愁安在哉忽憶雨時秋井塌古人白骨生青苔如何不<lb/>
飲令心哀<hi>詠趙云虞卿因窮愁而著書阮籍哉  懐詩云簫管有遺音梁王安在</hi>
　　　　病後遇王倚飲贈歌<lb/>
麟角鳯觜世莫識煎膠續絃竒自見<hi>薛云古按東方朔十洲記仙家煑鳯</hi>
<hi>喙麟角合煎作膠名之續絃膠一名連金泥此物能連屬弓弩㫁絃及㫁折之金以膠連使力折擊他處乃㫁</hi>
<pb n="KR4c0015_WYG_004-9b"/>
<hi>續處不復㫁也矣趙云公美王生之有用於世當然而公自以老故已  而無羡也杜牧之杜詩韓筆愁來讀</hi>
<hi>似倩麻姑癢處抓天外鳯凰誰得髓無人解合續絃膠此以言杜詩韓文不可㫁也</hi>尚㸔王生抱<lb/>
此懷在於甫也何由羡且遇王生慰疇昔素知賤子甘<lb/>
貧賤酷見凍餒不足恥<hi>論語在陳絶粮孟子無凍餒之老者</hi>多病沉年苦<lb/>
無健王生怪我顔色惡荅云伏枕艱難徧瘧癘三秋孰<lb/>
可忍寒熱百日相交戰頭白眼暗坐有胝肉黄皮皺命<lb/>
如綫<hi>賤趙云此叙問答之本意蓋王既素知我之甘貧  則深見我之無食雖如在陳絶粮為不足恥不</hi>
<hi>恥於無食則在貧賤而容貌不枯矣然以多病淹乆之故而經年不健則王生疑怪而問其顔色惡矣禹手胼</hi>
<pb n="KR4c0015_WYG_004-10a"/>
<hi>足胝</hi>惟生哀我未平復為我力致美肴膳遣人向市賖香<lb/>
粳喚婦出房親自饌長安冬葅酸且緑金城土酥静如<lb/>
練兼求富豪<hi>富豪一本作畜豕</hi>且割鮮<hi>西都賦割鮮野食</hi>蜜沽斗酒諧<lb/>
終宴<hi>分趙云前漢地理志云秦地於天官東井輿鬼之  西有金城武威蓋今蘭州也秦有駞金城自能</hi>
<hi>為酥其名土酥為不足怪今南中傳杜陵句觧者李歜之所為也以土酥為來服但不引所出且曰老杜方旅</hi>
<hi>貧中豈有真酥而食其所食者來服耳故以對前句冬葅其説非是嘗聞小説載胡人入吾地者見萵苣云此</hi>
<hi>狼芽菜也安可食後却見來服乃曰恠其食狼牙菜元有地酥而解如此則來服名地蘇耳而歜誤為土酥乎</hi>
<hi>然歜不詳味上句乃王倚為致美肴饌也身在秦州而長安之冬葅金城之土酥且求畜豕割鮮焉非肴饌之</hi>
<pb n="KR4c0015_WYG_004-10b"/>
<hi>羙而何</hi>故人情味晚無似令我手脚輕欲漩<hi>辭變切</hi>老馬為<lb/>
駒揔不虚<hi>詩角弓老馬反為駒不顧其後注己老矣而孩童慢之箋云此喻幽王見人反悔慢之遇</hi>
<hi>之如幼稚不自顧念役至年老人之遇己亦將然也</hi>當時得意况深眷但使殘年<lb/>
飽喫飯只顧無事長相見<hi>趙云列子載智叟所云有殘年餘力之語</hi>
　　　奉先劉少府新畫山水障歌<hi>趙云此詩篇中使字云不合云怪底</hi>
　　　　<hi>云得非云無乃云似聞云乃是皆以形容其所畫景物之逼真也云𤣥圃云瀟湘云天姥</hi>
　　　　<hi>乃取仙山及人間竒境稱比之也</hi>
堂上不合生楓樹怪底江山起烟霧聞君掃却赤縣圖<lb/>
<pb n="KR4c0015_WYG_004-11a"/>
乗興遣畫滄洲趣<hi>史記孟子傳中國名曰赤縣神州謝𤣥暉既懽懷禄情復恊滄州趣  趙</hi>
<hi>云史記中國名曰赤縣神州言比幽逺之地明顯靈異也後世京邑属縣有赤有畿其浩穣者為赤奉先乃今</hi>
<hi>之蒲城縣也縣東有蒲城西魏亦以為名劉少府善畫為奉先之景物猶未曠逺故杜云聞其掃赤縣圖乗興</hi>
<hi>遣劉公更作滄州之幽趣矣何以知其初為奉先景物圖以公橋陵詩云居然赤縣立此篇下文有云乃是蒲</hi>
<hi>城鬼神入則所謂赤縣正指奉先明矣</hi>畫師亦無數好手不可遇對此融<lb/>
心神知君重毫素<hi>滄趙云蓋公之意言既遇劉公遣畫  州趣矣劉公對此圖而心神融釋</hi>
<hi>無他劉公之心亦自重其毫素而樂為之也融乃列子骨肉都融之義左太冲招隱詩前有寒泉井聊可融心</hi>
<hi>神文賦云為毫素之所擬注毫筆也書縑曰素而吾君詠有曰向秀甘淡薄深心託毫素</hi>豈但祁岳<lb/>
<pb n="KR4c0015_WYG_004-11b"/>
與鄭䖍<hi>祁岳鄭䖍當時善畫者</hi>筆跡逺過楊契丹得非縣圃裂<hi>離騷</hi>
<hi>朝發軔于蒼梧夕來至乎縣圃圃在崑崙山所以圃有仙人居焉山海經曰閬風之山上倍之是謂縣</hi>無乃<lb/>
瀟湘飜<hi>王徴君詩窈藹瀟湘空</hi>悄然坐我瀟湘下耳邊已似聞清<lb/>
猿<hi>天姥山名也謝靈運登海嶠詩哀猿響南蠻又暝投剡中宿明登天姥岑  杜補遺吴越郡國志天姥山</hi>
<hi>與括蒼山相連石壁上有字髙不可識春月則聞簫皷善笳吹之聲也  趙云祁岳鄭䖍楊契丹三人皆士人之</hi>
<hi>畵山水者契音結姥音莫五切皆言所畵山水者此趣也葛仙公傳云崑崙一曰縣圃一曰積石瑶房一曰間</hi>
<hi>風臺一曰華蓋天柱皆仙人所居也</hi>反思前夜風雨急乃是蒲城鬼神入<lb/>
元氣淋漓障猶濕真宰上訴天應泣<hi>趙云可謂佳句之雄㧞者本朝錢希</hi>
<pb n="KR4c0015_WYG_004-12a"/>
<hi>白洞㣲志云無雲而雨謂之天泣</hi>野亭春還雜花逺<hi>
                        <graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>希範書雜花生樹</hi>漁翁暝<lb/>
踏孤舟立滄浪水深青溟濶欹岸側島秋毫末<hi>孟子云明足以</hi>
<hi>察秋毫之末</hi>不見湘妃鼓瑟時至今斑竹臨江活<hi>帝之二女啼以涕揮</hi>
<hi>竹畫班薛云楚詞逺游使湘靈鼓瑟兮令海若舞馮夷  趙云以狀所畫之竹言湘妃逺矣不親見其鼓瑟時</hi>
<hi>但餘斑竹在耳張華愽物志舜之二妃涙下染竹即斑妃死為湘水神故曰湘妃竹</hi>劉侯天機精<lb/>
<hi>荘子嗜欲深者其天機淺</hi>愛畫入骨髓自有兩兒郎揮灑亦莫比大<lb/>
兒聰明到能添老樹巔崖裏小兒心孔開貎得山僧及<lb/>
童子<hi>孔趙云禰衡有大兒  文舉小兒楊德祖</hi>若耶溪雲門寺吾獨胡為在<lb/>
<pb n="KR4c0015_WYG_004-12b"/>
泥滓青鞋布襪從此始<hi>居杜補遺南史何𦙍字子季隱  不仕㑹稽山多靈異往游焉</hi>
<hi>居若耶山雲門寺初𦙍二兄求㸃並棲遁逮𦙍又隱焉世號㸃為小山𦙍為大山亦曰步山兄弟又云大隱小</hi>
<hi>隱</hi>
　　　湖城東遇孟雲卿復歸劉顥宅宿宴飲散因為<lb/>
　　　醉歌<lb/>
疾風吹塵暗河縣<hi>楊給事誄軼我河縣俘我洛畿自趙云長門賦天漂而疾風鮑照出  薊</hi>
<hi>北門行有曰庭風衝塞起沙礫自飄揚湖城濵河故為河縣</hi>行子隔手不相見湖城<lb/>
城南一開眼駐馬偶失雲卿面<hi>趙云管子道塗揚塵十歩不相見識面字與李</hi>
<pb n="KR4c0015_WYG_004-13a"/>
<hi>邕求識面出處同後漢應奉傳注造車匠於門内出半面視奉後奉於路見車匠識而呼之北齊張耀守門云</hi>
<hi>領火至識面方開</hi>况非劉顥為地主嬾廻鞭轡成髙宴<hi>趙云越女越王</hi>
<hi>以會稽三百里為范蠡地曰皇天后土四鄰地主正之言地之鬼神也左傳地主致餼言人為地之主也吳書</hi>
<hi>孫夐傳為江夏稱太守有施主之</hi>劉侯歎我携客來置守張燈促華饌且<lb/>
將欵曲終今夕休語艱難尚酣戰<hi>魯趙云淮南子曰  陽公與韓戰戰</hi>
<hi>酣日暮援戈而麾之日為之反三舍</hi>照室紅爐促曙光熒牕素月埀文<lb/>
練天開地裂長安陌寒盡春生洛陽殿<hi>時盜賊充斥而肅宗理兵議收復也</hi>
<hi>連趙云上句言其事下句言其時句法使謝惠  與栁惲相答云日映昆明水春生鳷鵲棲</hi>豈知驅<lb/>
<pb n="KR4c0015_WYG_004-13b"/>
車復同軌<hi>書同文車同軌</hi>可惜刻漏隨更箭<hi>陸佐公新漏刻銘云銅史司刻金徒</hi>
<hi>抱箭趙云言孟雲卿同在湖城時借用車同軌字</hi>人生㑹合不可常庭樹雞鳴<lb/>
涙如綫<hi>趙云古詩云雞鳴髙樹㒹曹子建詩庭樹㣲銷落涙如綫言不絶也蓋欲㫁復續之貎張正見</hi>
<hi>逺期詩空聞淚如霰江文通雜體詩握手淚如霰</hi>
　　　閺鄉姜七少府設鱠戱贈長歌<hi>閺音文</hi>
姜侯設鱠當嚴冬昨日今日皆天風<hi>云趙云韓詩外傳  昨日何生今日</hi>
<hi>何成漢髙皇后八年太尉入未央宫撃吕産走天風大起</hi>河凍來魚不易得<hi>一作黄河羙漁</hi>
鑿氷恐侵河伯宫饔人受魚鮫人手<hi>周禮天官内饔饔和也熟食曰饔割</hi>
<pb n="KR4c0015_WYG_004-14a"/>
<hi>烹煎和之稱潘安仁西征賦饔人縷切鑾刀若飛人趙云左傳公膳日雙雞饔人竊更之以鶩海上有鮫  泣</hi>
<hi>則成珠居於水中今公言河凍而漁人未可以漁則饔人之所受者乃鮫人授之所以深言魚之難得而珍重</hi>
<hi>之也</hi>洗魚磨刀魚眼紅無聲細下飛碎<hi>一作素</hi>雪有骨已刴<lb/>
觜春葱<hi>七啟云纍如疊榖離若𣪚雪輕随風飛刅不轉切又鱠西海之飛鱗七命云范公之鱗出自九</hi>
<hi>溪頳尾丹腮紫翼青鬐命支離飛霜鍔紅肌綺散素膚雪落觜平聲</hi>偏勸腹膄愧年少軟<lb/>
炊香飰<hi>一作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>縁老翁<hi>薛云按禮記冬右腴鄭氏曰腴腹下也前漢書九州膏腴顔師古曰</hi>
<hi>腹之下肥曰腴腹杜補遺少儀曰羞濡魚者進尾冬右腴夏右鰭注腴  下也廣韻曰腴腹下肥維摩經曰維</hi>
<hi>摩詰從香積如來所取滿鉢香飯普薰毗耶城梁劉少威謝東宮賜聖僧餘饌啟曰齊桓栢寝之噐周穆軒宮</hi>
<pb n="KR4c0015_WYG_004-14b"/>
<hi>之寳乳麋香飯素捺糗漿莫不氣馥上天薰流下界</hi>落碪何曽白紙濕放筋未覺<lb/>
金盤空新懽便飽姜侯德<hi>詩既醉以酒既飽以徳</hi>清觴異味情屢<lb/>
極東歸貪路<hi>一作貧路</hi>自覺難欲别上馬身無力可憐為人<lb/>
好心事於我見子真顔色不恨我衰子貴時悵望且為<lb/>
今相憶<hi>觴趙云陳周𢎞譲荅王褒書有云南風雅操清  妙曲在傳云必嘗異味好心事如言好心膓</hi>
<hi>也</hi>
　　　戲贈閺鄉秦少翁短歌<hi>鮑云唐志閺鄉屬陜郡</hi>
去年行宫當太白<hi>鮑云謂肅宗駐鳯翔也唐志鳯翔郿縣有太白山</hi>朝廻君是<lb/>
<pb n="KR4c0015_WYG_004-15a"/>
同舍客<hi>直不疑為同舍郎疑盜金</hi>同心<hi>易曰同心之言</hi>不減骨肉親毎語見<lb/>
許文章伯<hi>唐文三變王揚為之伯魏趙云王充論衡超竒篇有云文辭之伯而  陳琳與吳張宏書</hi>
<hi>云此間率少於文章易為雄伯</hi>今日時清两京道相逢苦覺人情好昨<lb/>
夜邀懽樂更無多才依舊能潦倒<hi>稽康書知吾潦倒麤踈不切事情  趙云</hi>
<hi>北史崔贍傳云自天保以後重吏事謂容止藴籍者為潦倒而贍終不改焉故公詩於潦倒謂之能也</hi>
　　　李鄠縣丈人胡馬行<lb/>
丈人駿馬名胡騮前年避胡過金牛<hi>金牛地名</hi>廻鞭却走見<lb/>
天子朝飲漢水暮靈州<hi>漢水漢江水也在楚地方城靈州靈武郡唐理回紇縣秦始皇</hi>
<pb n="KR4c0015_WYG_004-15b"/>
<hi>屬北地郡子趙云肅宗即位靈武故廻鞭見天  則自漢氷而來靈州</hi>自矜胡騮竒絶代<lb/>
乘出千人萬人愛一聞説盡急難材<hi>劉趙云急難材如  備之的顱一躍</hi>
<hi>三丈過檀溪以免劉表之追劉牢之馬跳五丈澗以脫慕容垂之逼也</hi>轉益愁向駑駘輩<lb/>
頭上鋭耳批秋竹脚下髙蹄削寒玉<hi>黄伯仁龍馬頌曰耳如剡筩目象明</hi>
<hi>星</hi>始知神龍别有種不比俗馬空多肉洛陽大道時再<lb/>
清<hi>復趙云巳収  東京矣</hi>累日喜得俱東行鳯臆龍鬐<hi>一作麟□</hi>未易<lb/>
識側身注目長風生<hi>曰趙云皆馬之竒相如劉琬馬賦  吾有駿馬名曰騏雄龍頭鳥目</hi>
<hi>麟腹虎胸</hi>
<pb n="KR4c0015_WYG_004-16a"/>
　　　送長孫九侍御赴武威判官<lb/>
駿馬新鑿蹄銀鞍被來好<hi>徐敬業汗馬躍銀鞍明趙云漢桓典為御史號嚴  人畏</hi>
<hi>憚之毎乘<graphic n="KR0865" url="https://raw.githubusercontent.com/kanripo/KR-Gaiji/master/images/KR0865.png" mimeType="image/png"/>馬當時為之語曰行行且止避<graphic n="KR0865" url="https://raw.githubusercontent.com/kanripo/KR-Gaiji/master/images/KR0865.png" mimeType="image/png"/>馬御史今送長孫侍御故得以騘馬為言銀鞍字多矣如辛延</hi>
<hi>年羽林郎詩曰銀鞍何焴爚翠盖空痴蹰江文通别賦龍馬銀鞍朱軒繡軸</hi>繡衣黄白郎<hi>漢侍</hi>
<hi>御史有繡衣直指持斧捕盜史趙云王禁字翁儒武帝時為繡衣侍御  逐捕羣盜</hi>騎向交河道<lb/>
<hi>漢侯應上書車師前國王治交河城河水分流繞城下故號交河唐安西去交河郡七百里</hi>問君適<lb/>
萬里取别何草草天子憂涼州嚴程須到早去秋羣胡<lb/>
反不得無電掃<hi>風激電掃</hi>此行救遺甿風俗方再造<hi>唐書王室再造</hi>
<pb n="KR4c0015_WYG_004-16b"/>
族父領元戎<hi>元戎帥也</hi>名聲國中老奪我同官良飄颻按城<lb/>
堡使我不能餐令我惡懷抱<hi>公趙云羣胡反指吐蕃也  前詩多以胡言安慶緒</hi>
<hi>史思明今此接於涼州之下則非言安史也後漢閻忠說皇甫嵩曰旬月之間神兵電掃范曄於吴漢賛云電</hi>
<hi>掃羣孽蔡琰詩云飢當食兮不能飱</hi>若人才思濶<hi>若人羙長孫侍御也見上送程録事還鄉注</hi>溟<lb/>
漲浸絶島罇前失詩流塞上得<hi>一作多</hi>國寳<hi>云趙云班固  賦者古詩</hi>
<hi>之流史云有臣如此國之寶也</hi>皇天悲送逺雲雨白浩浩<hi>九辯皇天平分四時兮竊</hi>
<hi>獨悲此凜秋悲秋若在逺行登山臨水兮送將歸白趙云言上天亦悲人之逺去所以雲雨愁態浩浩然  也</hi>
東郊尚烽火朝野色枯槁<hi>東趙云東郊指言史思明蓋  京雖復而洛陽之東猶用</hi>
<pb n="KR4c0015_WYG_004-17a"/>
<hi>兵也楚辭漁父篇屈原顔色枯槁</hi>西極柱亦傾如何正穹昊<hi>列子湯問篇折天柱</hi>
<hi>又云帝怒流於西極梁趙云西極傾指言吐畨侵廓岷霸等州其勢方熾也  園帝阿育王像碑曰璇璣玉衡</hi>
<hi>穹昊所以紀物</hi>
　　　送樊二十三侍御赴漢中判官<lb/>
威弧不能弦自爾無寧歳<hi>易弦木為弧剡木為矢弧矢之利以威天下葢取諸暌鮑</hi>
<hi>明逺寕歳猶亡奔國語姜氏告于公子曰自子之行晉無寜歳  趙云揚雄河東賦曰玃天狼之畏弧其後張</hi>
<hi>平子思𤣥賦又云彎威弧之㧞刺葢因矢有弧星而用易弧矢之利以威天下威字貼之</hi>川谷血横<lb/>
流<hi>揚子川谷流人之血</hi>豺狼沸相噬天子從北來長驅振凋敝頓<lb/>
<pb n="KR4c0015_WYG_004-17b"/>
兵岐梁下<hi>肅宗理兵鳯翔</hi>却跨沙漠裔<hi>趙云此一段言安氏父子為亂而乘輿播遷肅</hi>
<hi>宗駐蹕鳯翔也自鳯翔而其裔極西則沙沙漠矣故言跨</hi>二京陷未收四極我得制<lb/>
<hi>杜補遺爾雅釋地東至於泰逺西至於邠國南至于濮㳂北至于祝栗謂之四極注此四方逺極之國名列子</hi>
<hi>㫁鼇之足以立四極</hi>蕭索<hi>一作瑟</hi>漢水清緬通淮湖稅使者紛星散<lb/>
王綱尚旒綴<hi>古詩星使日夜馳詩為下國綴旒公羊傳君若贅旒然  趙云此二叚言二京雖陷</hi>
<hi>而邊鄙不可不安故遣使為多也漢中今之興元府漢水在焉與淮湖通征稅之物樊之往漢中正以四極不</hi>
<hi>可不制故遣使為多星散所以言其不止一處庾信寒園即日詩云寒園星𣪚居乃其義也非是李郃二使星</hi>
<hi>入蜀事</hi>南伯從事賢君行立談際<hi>揚雄或立談間而封侯  趙云南伯指言漢中</hi>
<pb n="KR4c0015_WYG_004-18a"/>
<hi>主將也從事指言樊為判官也言南㑑與從事俱賢相投在立談間耳詩北山我從事獨賢</hi>生知七<lb/>
曜厯<hi>月令命太史司天厯候日月星辰七曜為經二十八宿為紀  杜補遺云漢志注日月五星謂之七</hi>
<hi>曜北史劉焯以愽學洽聞如九章筭術周髀七曜書莫不復其本根窮其秘要</hi>手畵三軍勢<hi>馬援</hi>
<hi>於帝前聚米為山谷指畵形勢聞示衆軍所從道徑往來曲折昭然可曉帝曰虜在吾目中矣  杜補遺云前</hi>
<hi>張安世子千秋與霍光子禹俱隨度遼將軍范明友擊烏桓還謁大將軍光問千秋鬬戰方畧山川形勢千秋</hi>
<hi>口對兵事畵地成圖無所㤀失光復問禹禹不能紀日皆有文書光歎曰霍氏世衰張氏興矣</hi>氷雪<lb/>
浄聦明雷霆走精鋭<hi>雷趙云聦明如氷雪之浄精鋭如  霆之走所以羙之也戰國䇿季</hi>
<hi>良謂魏王曰恃兵之精鋭而欲攻邯鄲射雉賦云欣吾志之精鋭</hi>幕府輟諌官朝廷無<lb/>
<pb n="KR4c0015_WYG_004-18b"/>
此<hi>一作比</hi>例至尊方旰食<hi>左傳伍奢曰楚君大夫其旰食乎旰晏也</hi>仗爾布嘉<lb/>
惠<hi>賈誼弔屈原賦㳟承嘉惠兮俟罪長沙</hi>補闕暮徴入柱史晨征憇<hi>老子為柱</hi>
<hi>下史為趙云以義推之樊判官其初必先為補闕而召之旣  補闕又為侍御而自侍御往漢中也晨征憇者</hi>
<hi>以晨征行而因執别則暫憇息也</hi>正當艱難時<hi>天歩/艱難</hi>實藉長乆<hi>一作大</hi>計<lb/>
囬風吹獨樹白日照執袂<hi>信趙云此言别時之景也庾  和趙王塗中詩云廻風即</hi>
<hi>送師周王褒送葬詩平原着獨樹臯亭望列村楚詞青春受謝白曰照其後張季鷹雜詩白日照園林</hi>慟<lb/>
哭蒼煙根山門萬重閉居人莽牢落遊子方迢遰徘徊<lb/>
悲生離局促老一世<hi>九章悲莫悲兮生别離古詩云局促轅下駒  薜云前漢書灌夫傳</hi>
<pb n="KR4c0015_WYG_004-19a"/>
<hi>上怒内史曰公平生數言魏其武安長短今日廷論局促效轅下駒  趙云上林賦牢落陸離注猶遼落也</hi>
陶唐歌遺民後漢更列<hi>一作别</hi>帝恨無匡復姿<hi>一作資</hi>聊欲<lb/>
從此逝<hi>左傳吳季札聞唐之歌曰思深哉其有陶唐氏之遺民乎漢髙祖曰吾亦從此逝矣  趙云两</hi>
<hi>句言民復而中興其两句又自言無能而當引去也陶唐歌遺民普言生民尚皆是陶唐之遺者以明其非作</hi>
<hi>亂之人後漢更列帝則以漢光武中也興而後復有十二帝以比肅宗中興</hi>
　　　送從弟亞赴安西判官<hi>一云河西鮑云亞字次公肅宗在靈武上書論</hi>
　　　　<hi>當世事擢校書郎杜鴻漸節度河西奏署幕府故詩云令弟草中來蒼然請論事</hi>
南風作秋聲殺氣薄炎熾<hi>南風作秋聲言當生育而有肅殺  趙云南風夏日之風</hi>
<pb n="KR4c0015_WYG_004-19b"/>
<hi>也而作秋聲故肅殺之氣倚薄炎熾也</hi>盛夏鷹隼擊時危異人至<hi>月趙云  令又</hi>
<hi>云立秋之日鷹隼擊今節候當盛夏而鷹隼擊則有所搏取不得不急避之時危亂則湏異人故異人自然未</hi>
<hi>至也異人正指其弟並矣後漢王朗還許下人稱其才進或曰不遇異人當得異書問之果得王充論衡之益</hi>
令弟草中來蒼然請論事<hi>靈趙云古詩濟濟令弟而謝  運酬從弟惠連曰末路値</hi>
<hi>令弟</hi>詔書引上殿奮舌動天意<hi>言君意為之回動也解嘲云伸其舌而奮其筆</hi>兵<lb/>
法五十家爾腹為篋笥<hi>兵法見前漢藝文志邊韶腹便便五經笥  趙云前漢藝文志</hi>
<hi>有兵權謀十三家兵形勢十一家隂陽十六家兵技巧十三家揔曰凡兵書五十三家七百九十篇圖四十三</hi>
<hi>巻也</hi>應對如轉圜<hi>漢祖從諌若轉圜議杜補遺開元遺事張九齡毎與賔客  論滔滔不竭如下</hi>
<pb n="KR4c0015_WYG_004-20a"/>
<hi>坂走丸時人服其俊辯</hi>踈通畧文字經綸皆新語足以正神噐<hi>易□</hi>
<hi>君子以經論陸賈造新語老子天下神器</hi>宗廟尚為灰君臣俱<hi>一作/皆</hi>下淚<hi>九廟</hi>
<hi>為賊所焚也九趙云安慶緒盡焚  廟也</hi>崆峒地無軸清海天軒輊<hi>崆峒見自京赴</hi>
<hi>奉先縣詩注言天地未安也人杜補遺詩戎車既安如輊如軒馬援傳居前不能令  輊居後不能令人軒注</hi>
<hi>軒輊輕重也軒輊則或輕或重低昂而不安矣</hi>西極最瘡痍連山暗烽燧<hi>漢制有冦</hi>
<hi>則舉烽燧相如諭蜀文曰烽舉燧燔杜補遺唐六典日唐鎮戍烽倐所至大率相去三十里其逼邊者築城以</hi>
<hi>置之其放煙有一炬至三炬者毎日初夜舉一炬謂之平安火餘則隨其多少而為差光武修熢燧注前書音</hi>
<hi>義曰邊方備警急作土臺臺上作桔橰頂上有兠零以薪草置其中常低之有㓂即燃火舉之以相告曰烽又多</hi>
<pb n="KR4c0015_WYG_004-20b"/>
<hi>積薪寇至即燔之望其煙曰燧晝則燔燧夜則舉烽廣雅言兠零籠也  趙云季布傳瘡痍未瘳</hi>帝曰<lb/>
大布衣<hi>布衣韋帶之士新添在傳衛文公大布之衣大帛之冠</hi>籍卿佐元帥<hi>謂杜鴻漸</hi>
坐㸔清流沙所以子奉使<hi>書曰西被於流沙䟽流沙西沙境最逺者也而地理志以流</hi>
<hi>為張掖居延澤是也計三危在居延之西太逺矣志言非也  趙云流沙亦西邊地名書曰西被於流沙則在</hi>
<hi>西之逺處皆因吐蕃之亂而言之</hi>歸當再前席<hi>文帝前席賈生注漸促近聼說</hi>適逺非<lb/>
歴試<hi>舜歴試諸艱</hi>湏存武威郡為畫長乆利孤峰石戴驛快<lb/>
馬金纒轡黃羊飫不羶蘆酒多還醉踴躍常人情慘澹<lb/>
苦士志安邊敵何有反正計始遂<hi>髙祖撥亂世而反之正  趙云此一叚又</hi>
<pb n="KR4c0015_WYG_004-21a"/>
<hi>期以安邊敵何有正言吐蕃何足平哉當念天子反正車駕歸長安方為計遂也</hi>吾聞駕鼓車<lb/>
不合用騏驥<hi>杜補遺後漢循吏傳曰建武十三年異國有獻名馬者日行千里又進寳劍價兼</hi>
<hi>百金詔以馬駕鼓車劍賜騎士建武乃光武年號</hi>龍吟廻其頭夾輔待所致<hi>左傳</hi>
<hi>夾輔周室故趙云公意言以亞為安西判官特使騏驥驥駕鼓車耳  馬廻頭所望在夾輔天子也龍吟指言騏</hi>
　　　送韋十六評事充同谷郡防禦判官<hi>安禄山大亂甫與韋</hi>
　　　　<hi>宙同陷賊後皆遁歸行在所鮑云注以為韋宙乃丹之子仕宣宗時非此所送人也</hi>
昔没賊中時潛與子同遊今歸行在所王事有去留<hi>天子</hi>
<hi>行幸所在曰行在詩王事靡盬</hi>偪側<hi>偪側見/上注</hi>兵馬間主憂急良儔<hi>史范睢主</hi>
<pb n="KR4c0015_WYG_004-21b"/>
<hi>憂臣辱主辱臣死</hi>子雖軀幹小老<hi>志作/</hi>氣横九州<hi>曰趙云趙書  劉曜討陳</hi>
<hi>安於壠城安死人謡曰壠城建兒有陳安軀幹雖小腹中寛爱養將士同心肝</hi>挺身艱難際張<lb/>
目視寇讎朝廷壯其節奉詔令叅謀鑾輿駐鳯翔同谷<lb/>
為咽喉<hi>西都賦乗鑾輿鳯翔府扶風郡隋置鳯栖尋改為麟逰郡同谷郡今成州晉仇池郡漢下辨縣</hi>
<hi>舊名武街城中趙云魏都賦正位居體者以  夏為喉舌</hi>西扼弱水道<hi>禹貢弱水既西集注</hi>
<hi>十州記云鳯麟洲在西海之中四面有弱水遶之鳩毛不浮不可越也</hi>南鎮枹罕陬<hi>一作氐𦍑</hi>
<hi>陬唐安鄉郡河洲理枹罕縣枹罕故𦍑侯邑枹音孚本枹鼓字也</hi>此邦承平日剽劫吏<lb/>
所羞<hi>前漢地理志椎剽掘冡師古曰椎殺人而剽劫之剽急也</hi>况乃胡未滅控帶莽<lb/>
<pb n="KR4c0015_WYG_004-22a"/>
悠悠府中韋使君道足示懷柔<hi>詩懐柔百神</hi>令姪才俊茂二<lb/>
美又何求受辭太白脚<hi>太白山名山杜補遺辛氏三秦記曰大白  在武功縣南去長</hi>
<hi>安五百里不知髙幾許俗云武功太白去天三百周地圖記曰太白山甚髙上常積雪無草木半山有雲如瀑</hi>
<hi>布則澍雨人常候騐如離畢焉故語曰南山瀑布不朝則暮録異記曰金星之精堕於終南圭峯之西田號為</hi>
<hi>太白其精化為白石狀如羙玉常有紫氣覆之𤣥宗立𤣥元廟於太寜里臨淄舊邸取其石琢為像焉</hi>走<lb/>
馬仇池頭<hi>成州上禄縣有仇池也晉永嘉末為氐羌文茂所據  杜補遺三秦記曰仇池山上廣百</hi>
<hi>頃地平如砥其南北有山路東西縣絶百仭一夫守道萬夫莫向山勢自然有樓櫓却敵之狀上有崗阜泉源史</hi>
<hi>記謂秦得百二之固也南史武興國本仇池楊難當自立為秦王本朝同州河池乃故地後漢西南夷傳曰馬</hi>
<pb n="KR4c0015_WYG_004-22b"/>
<hi>氐居河地一名仇池山在今成州上禄縣南三秦記曰間仇池山本名仇維州上有池故曰仇池在滄洛二谷之</hi>
<hi>常為水所衝激故下石而上土形如覆壺仇池記曰仇池百頃周回九千四十步天形四方壁立千仞自然樓</hi>
<hi>櫓却敵之狀分置調均竦起数文有踰人功凡二十七道可攀援而上東西二門盤道自下至上凡有七里上</hi>
<hi>則崗阜低昂泉流交灌酈元水經注曰羊腸盤道三十六回開天圖謂之仇夷所謂積嵳峩嶔岑隠阿者也</hi>
古色<hi>一作邑</hi>沙土裂<hi>前書音義曰沙土曰漢即今磧也趙云西邊近沙漠之地故沙土裂</hi>
積陰雪雲稠<hi>一作積雪陰雲稠</hi>羌父豪猪靴羌兒青兕裘<hi>云趙  上</hi>
<hi>林賦有拖豪猪宋王招䰟曰君王親發兮怦青兕説文曰兕如野牛青皮堅厚可以為鎧</hi>吹角向月<lb/>
窟<hi>顔延年歌月毳來賔毳窟也月窟西極長楊賦西壓月窟  杜補遺月録曰蚩尤率罔兩與黄帝戰於涿</hi>
<pb n="KR4c0015_WYG_004-23a"/>
<hi>鹿帝乃命吹角爲龍鳴以禦之至魏武北征烏丸度沙漠而軍士思歸於是減為中鳴而聲更悲矣胡角者本</hi>
<hi>以應胡笳之聲後漸用之</hi>蒼山旌斾愁鳥驚出死樹<hi>句趙云吳平為  章州門前忽</hi>
<hi>生一株青桐樹上有歌謡之聲惡而斫之平隨軍北虜首尾三年死樹歘自還立於故根上樹巔空中歌曰死</hi>
<hi>樹今更青吳平尋當歸故公詩又曰君不見前者摧折桐百年死樹中琴瑟也</hi>龍怒㧞老湫<hi>郊祀</hi>
<hi>志湫淵祠朝那湫水在涇州界興雨土俗亢旱毎於此求之相傳云龍之所居也天下山川隈曲有之湫音子</hi>
<hi>由切</hi>古來無人境今代横戈矛<hi>賦趙云孫興功游天台山  序云踐入無人之境</hi>
傷哉文儒士憤激馳林邱中原正格鬬<hi>相抱而殺之曰格  趙云格鬬</hi>
<hi>字祖出前漢而陳琳飲馬長城窟行云男兒也寜當格鬬死何能怫欝長城道禮記傷哉貧</hi>後㑹何縁<lb/>
<pb n="KR4c0015_WYG_004-23b"/>
由百年賦命定豈料沉與浮且復戀良友握手步道周<lb/>
<hi>謝𤣥暉桑榆隂道周文趙云詩有枤之杜生於道周釋  周曲也</hi>論兵逺壑淨亦可縱<lb/>
冥搜<hi>天台賦序</hi>題詩得秀句札翰特相投<hi>覽趙云陸瑜仙人  六著篇云避敵</hi>
<hi>情思巧論兵勢重新</hi>
　　　送李校書二十六韻<hi>鮑云李舟也國史補言舟好事與妹書曰釋迦生中</hi>
　　　　<hi>國設教如周孔生西方設教孔周加釋迦天堂無則巳有則君子生地獄無則巳有則小</hi>
　　　　<hi>人入則其人可知公故極稱道</hi>
代北有豪鷹生子毛盡赤<hi>鐘代二山出鷹舟趙云以物之竒俊者譬李  也晉孫楚</hi>
<pb n="KR4c0015_WYG_004-24a"/>
<hi>鷹賦曰有金剛之俊鳥生井陘之巖阻隋魏言深鷹賦曰惟兹禽之化育實鍾山之所生而今公言代北末見</hi>
<hi>所出也</hi>渥洼騏驥兒尤異是龍脊<hi>元趙云前漢書曰武帝  鼎四年馬出渥洼水</hi>
<hi>中東方朔曰騏驥騄耳天下之良馬也爾雅曰騮馬黄脊騝音乾</hi>李舟名父子<hi>名趙云  父之</hi>
<hi>子也前漢蕭育傳王鳯以育名父之子除為功曹王導為述名父之子不可無禄</hi>清俊流輩伯<lb/>
<hi>漢趙云流輩之伯也伯者長之義晉有八伯以比八逹  官儀曰侍御史周官也為柱下史官法冠一名柱後</hi>
<hi>以鐵為柱言其審固不撓常清峻也</hi>人間好妙年不必湏白晳<hi>在傳東門之晳實興</hi>
<hi>我役冉趙云左傳昭公二十六年  豎曰有君子白晳</hi>十五富文史十八足賔客<lb/>
十九授校書二十聲輝<hi>一作煇</hi>赫衆中毎一見使我潛動<lb/>
<pb n="KR4c0015_WYG_004-24b"/>
魄自恐二男兒辛勤養無益<hi>兒趙云淵明云雖有五男  俱不好紙茟二男兒亦</hi>
<hi>倣此矣</hi>乾元元<hi>一作/二</hi>年春萬姓始安宅<hi>乾元肅宗時耳號始收復京師民始</hi>
<hi>安居</hi>舟也衣綵衣<hi>列女傳曰老萊子孝養二親行年七十嬰兒自娱着五色綵衣嘗因取漿水上</hi>
<hi>堂跌仆因卧地為小兒啼或弄烏鳥於親側</hi>告我欲逺適倚門固有望歛衽<lb/>
就行役<hi>詩父曰嗟予子行役而趙云戰國䇿齊王孫賈之母謂賈曰汝朝出  晚來則吾倚門而望汝</hi>
<hi>暮出而不還則吾倚閭而望汝陶淵明勸農四言云取不歛祍</hi>南登吟白華已見楚山<lb/>
碧<hi>白華孝子之潔白王趙云吟白華而見楚山碧則舟必以  事南往于漢上矣</hi>藹藹咸陽都<lb/>
冠葢日雲積<hi>藹藹言其氣象也咸陽古雍郡也冠葢士大夫也雲積言多也西都賦云冠葢如雲</hi>
<pb n="KR4c0015_WYG_004-25a"/>
何時太夫人堂上㑹親戚<hi>文帝紀列侯妻稱夫人列侯死子復為列侯乃得稱太夫</hi>
　<hi>人子不為列侯亦不得稱潘安仁閑居賦太夫人在堂又云席長筵列孫子陶淵明恱親戚之情話</hi>汝<lb/>
翁草明光<hi>漢武帝太初四年秋起明光宫師古曰三輔黄圖在城中元后傳云成都侯商避暑借明</hi>
<hi>光宫凢掌制誥文子謂之視草也膳趙云後漢尚書郎含香握蘭直宿於建禮門太官供  奏事明光殿下筆</hi>
<hi>為詔誥出語為誥令其在唐則中書舍人也凡掌制誥草樞宻院謂之底三司謂之必有草故謂之起草春明退朝綠載凢公文中書謂之</hi>
<hi>檢又可以見中書舍人所行曰草也武后臨朝天授元年壽春王成噐兄弟五人初出閤同日受冊有司撰儀注忘載册文及百僚</hi>
<hi>在列方知闕禮宰臣相頋失色中書舍人王勮立召書吏五人執茟口草五王冊一時俱畢則起草者中書舍</hi>
<hi>人之職</hi>天子立前席<hi>見前/詩注</hi>歸期豈爛漫别意終感激<hi>趙云豈爛</hi>
<pb n="KR4c0015_WYG_004-25b"/>
<hi>漫言必不至於過期也而别意終感激乃人情離别之常也莊子道徳不同而性命熳熳子子趙岐章指曰千</hi>
<hi>載聞之猶有感激</hi>顧我蓬屋姿謬通金閨籍<hi>曹子建顧念蓬屋士貧賤誠足憐謝</hi>
<hi>𤣥暉出尚書省詩旣通金閨籍</hi>小來習性懶晚節<hi>一作/歳</hi>慵轉劇<hi>嵇叔夜絶交書</hi>
<hi>少加孤露性復踈慵又嬾與慢相成</hi>毎愁悔吝作如覺天地窄羡君齒髪<lb/>
新行已能夕愓<hi>語行已有恥易乾卦夕惕若厲</hi>臨岐意頗切對酒不能<lb/>
喫<hi>趙云李陵詩對酒不能酬</hi>廻身視緑野慘澹如荒澤老鴈春忍飢<lb/>
哀號待枯麥時哉髙飛燕絢練新羽翮<hi>老鴈甫自喻也時燕喻李校書</hi>
<hi>賦趙云漢時謡大麥青小麥枯赭白馬  云别軰超羣絢練夐絶注絢練疾也</hi>長雲濕褒斜<hi>西都</hi>
<pb n="KR4c0015_WYG_004-26a"/>
<hi>賦右界褒斜隴首之險見第一巻子午谷注谷杜補遺後漢順帝紀罷子午道通褒斜路褒斜漢中  名南谷</hi>
<hi>名褒北谷名斜首尾七百里鄭子真所耕在此谷口斜音余遮切俗讀作横斜之斜非也</hi>漢水饒巨<lb/>
石<hi>趙云言漢上景物之愁寂以勸其歸也江文通雜體詩云海濵饒竒石</hi>無令軒車遲襄<lb/>
疾悲宿昔<hi>古詩思君令人老軒車來何遲</hi>
　　　洗兵馬<hi>收京後作</hi>
中興諸將收山東<hi>趙云山東者今之河北也蓋謂之山東山西以太行山分之也今所謂山</hi>
<hi>東乃昔言齊地則以泰山言之矣安禄山反先䧟河北諸郡至二京已復慶緒奔于河北之後史思明降嚴莊</hi>
<hi>降熊元皓降而河北諸郡漸復矣故曰中興諸將收山東</hi>㨗書日<hi>趙作/夕</hi>報清晝同<hi>趙云</hi>
<pb n="KR4c0015_WYG_004-26b"/>
<hi>夕者日之晚也詩曰日之夕矣牛羊下來晝者日之中也荘子曰正晝為盗日中穴壊夕晚之報與日晝同言</hi>
<hi>其好消息之真也舊本誤作日報清晝同所以起學者之疑</hi>河廣傳聞一葦過胡危<lb/>
命在破竹中<hi>衛詩誰謂河廣一葦杭之晉杜預傳今兵威已振譬如破竹數節之後迎刃而解無</hi>
<hi>復著手處也</hi>秪殘鄴城不日得獨任朔方無限功<hi>趙云鄴城相州也乃</hi>
<hi>賊所窟穴四月以相州為安成府可見矣至九月方能圍相州十一月方能敗之故公於作是詩時云殘者言</hi>
<hi>餘也只殘字是唐人語出朔方指言郭子儀也子儀素為朔方節度使後又加河西隴右時專任子儀故云獨</hi>
<hi>任</hi>京師皆騎汗血馬廻紇餧肉蒲萄宫<hi>汗血事見一卷髙都䕶騘馬行</hi>
<hi>注張耳傳如以肉餧虎何益三輔黄圖曰漢有葡萄宮趙云蒲萄宮考之長安志載有東西葡萄園景龍文舘</hi>
<pb n="KR4c0015_WYG_004-27a"/>
<hi>記云中宗召近臣騎馬入櫻桃園馬上口摘櫻桃遂宴東蒲萄園奏以宮樂則所謂葡萄宫者雖不指其東西</hi>
<hi>而謂此園耳舊注作漢有葡萄宫考之漢宫室名别無此名也視回紇為虎以言其強保為患也舊唐史載初</hi>
<hi>收西京回紇欲入城刼掠廣平王固止之及收東京囬紇遂入府庫取財帛於市井村坊剽掠三日而止財物</hi>
<hi>不可勝計廣平王又賚之以錦罽寳貝葉䕶大嘉則囬紇之為虎可知蒲萄宮  漢匃奴傳元夀之年單于來</hi>
<hi>朝舍之上林苑蒲萄宮趙豈未之見耶</hi>已喜皇威清海岱常思仙仗過崆<lb/>
峒<hi>禹貢海岱惟青州王元長崆峒山黄帝順下風膝行進而問道  趙云青徐諸郡皆復天下無事則可以</hi>
<hi>問道此所以常思其如此</hi>三年笛裏關山月<hi>趙云禄山以天寳十四載反歳在乙未安慶緒</hi>
<hi>以至德二載弑其父歳在丁酉是歳復二京則為三年復關山月古樂府曲名梁元帝府詩周王褒燕歌行云無</hi>
<pb n="KR4c0015_WYG_004-27b"/>
<hi>漢地關山月唯有漢北薊城雲</hi>萬國兵前草木風成王功大心轉小<hi>文王</hi>
<hi>小心翼翼時成王為元帥鮑云乾元元年徙封叔為成王</hi>郭相謀深古來少<hi>郭子儀也</hi>司<lb/>
徒清鑒懸明鏡<hi>李光弼徒趙云本傳至德二載光弼加檢校司  新書光弼自司徒遷司空猶</hi>
<hi>稱司徒則新史誤矣</hi>尚書氣與秋天杳<hi>僕固懷恩趙云尚舊指言王思禮本傳長安思禮先</hi>
<hi>入清宫收東京戰數有功遷兵部尚書以為房琯非是按至德元載十月琯用車戰以敗二載琯罷相貶邠州</hi>
<hi>刺史舊注云作懷恩亦非是據本傳復两京懷恩雖有功止詔加鴻臚卿其後乾元二年方入為工部尚書今</hi>
<hi>公詩是收復两京後豈却是懷㤙耶</hi>二三豪俊爲時出整頓乾坤濟時了<lb/>
東走無復憶鱸魚<hi>張翰見秋風起乃思吳中蓴羹鱸魚遂命駕東歸吳益託意避亂今不必</hi>
<pb n="KR4c0015_WYG_004-28a"/>
<hi>如此也</hi>南飛覺有安巢鳥<hi>古詩越鳥巢南枝曹子建詩願隨越鳥飜南翔  趙云曹孟德</hi>
<hi>詩烏鵲南飛大率兵亂則非特人不安鳥亦不安時平則鳥獸亦安矣</hi>青春復隨冠冕入<lb/>
紫禁正耐烟花繞<hi>謝希逸收華紫禁國趙云乾元元年正月授皇帝以傳  璽此時衣冠并</hi>
<hi>入而定矣故云青春復随冠冕入紫禁紫宫之禁也盖以紫微帝座得名</hi>鶴駕通霄鳯輦備<lb/>
雞鳴問寢龍楼曉<hi>薛夢符云按漢宫闕䟽白鸖宫太子之所居凡人不得輙入隨太子左右</hi>
<hi>監率門唐龍朔中改為左右崇掖衛垂拱中改為鸖禁衛  杜補遺劉向列仙傳曰王子喬周靈王太子晉也</hi>
<hi>好吹笙作鳯鳴游伊洛間道士浮<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>公接上嵩山三十餘年後復於此山上告桓梁曰告我家七月七日待我</hi>
<hi>緱氏山頭果乘白鸖駐山顚望之不得到舉手謝時人而去故後世稱太子之駕曰鸖駕宫曰白鸖禁曰鸖禁又</hi>
<pb n="KR4c0015_WYG_004-28b"/>
<hi>文選王融字元長曲水詩序曰儲后睿哲在躬出龍樓而問豎入虎関而齒胄注龍楼漢太子門名也文王為</hi>
<hi>太子雞初鳴而衣服至寝門外閤内豎之御者曰今日安否何如沈休文齊故安陸昭王碑文曰式掌諸命允</hi>
<hi>膺嘉選博望之苑載暉龍楼之門以峻趙云按漢書成帝為太子上嘗急召太子出龍門樓不敢絶馳道張晏</hi>
<hi>曰門樓上有銅龍若白鶴飛㢘之為名也此龍樓本出若王元長所用則出於此耳盖王元長文合禮記與漢</hi>
<hi>書两事為句而杜公則又出於王元長而變之也</hi>攀龍附鳯勢莫當天下盡化<lb/>
為侯王<hi>揚子攀龍鱗附鳯翼時攀附而立功者皆有恩  趙云班固韓彭等叙傳曰雲起龍驤化為侯</hi>
<hi>王崔羣送符載歸蜀序亦云不習爼豆化為侯王汝等指化侯王之人也唐舊史載肅宗至德二載四月帝在</hi>
<hi>鳯翔是時府庫無蓄積專以官爵賞功諸将出征皆給空名告身自開府特進列卿大將軍下至中郎郎將聼</hi>
<pb n="KR4c0015_WYG_004-29a"/>
<hi>臨事注名其後又聽以信牒授人官爵有至異姓王者諸有官者但以職任相統攝不復計官爵髙下大將軍</hi>
<hi>告身一通纔易一醉凢應募入軍者一切衣金紫至有朝士僮僕衣金紫而身亦賤役者名噐之濫至是而極</hi>
<hi>焉今所謂盡化為侯王葢言此輩也</hi>汝等豈知䝉帝力<hi>莊子曰帝力於我何有哉</hi>時來<lb/>
不得誇身强關中旣留蕭丞相<hi>蕭何餉饋不絶糧道趙云謂郭子儀也</hi>幕<lb/>
下復有張子房<hi>髙祖曰運籌帷幄之中吾不如子房謝宣逺張子房詩婉婉幕中畫</hi>張公<lb/>
一生江海客身長九尺鬚眉蒼<hi>杜補遺仇池翁云乆困江湖不見偉人昨在金</hi>
<hi>山滕元發以扁舟破巨浪出船巍然使人神聳好箇没興底張鎬相公杜子羙云張公一生江海客身長九尺</hi>
<hi>鬚眉蒼謂張鎬也唐舊史云蕭昕與鎬友善表薦之曰如鎬者用之則為王者師不用則幽谷之叟爾明皇擢</hi>
<pb n="KR4c0015_WYG_004-29b"/>
<hi>鎬為拾遺不數年出入將相</hi>徴起適遇風雲會扶顚始知籌䇿長<hi>二十</hi>
<hi>八將論成能感㑹風雲語趙云陸士衝樂府云藹藹風雲㑹  顛而不扶</hi>青袍白馬更何有<lb/>
<hi>趙云公自謂也庾信哀江南賦曰青袍如草白馬如練於鴈門公碑銘言其祖父之功曰白馬如練𤣥旗如墨</hi>
<hi>亦以形容其旗馬侯景之亂先有童謡云青絲白馬夀陽來而景以朝廷所給青布皆用為袍采色尚青景乗</hi>
<hi>白馬青絲為轡欲以應䜟今公詩取字用耳非言安史及吐蕃也何有者言在我者何所有哉殊無所利也唯</hi>
<hi>知喜再昌而已</hi>後漢今周喜再昌<hi>趙云後漢則東京之漢今周則宇文之周庾信於齊王碑</hi>
<hi>序云昔東京旣稱炎漢再受今周歴即是酆都中興此乃喜再昌之義若以為卜年卜世之周則於今周字無</hi>
<hi>出</hi>寸地尺天皆入貢竒祥異瑞爭來送不知何國致白<lb/>
<pb n="KR4c0015_WYG_004-30a"/>
環<hi>丘希範書白環西獻楛矢東來顔延年歌亘地稱皇罄天作主月毳來賔日際奉土世本曰舜時西王母</hi>
<hi>獻白環及佩</hi>復道諸山得銀甕<hi>禮運山出器車注器謂若銀甕丹甑</hi>隱士休歌<lb/>
紫芝曲<hi>集注皇甫謐髙士傳秦世道滅徳消坑黜儒術四皓於是退而作歌曰莫莫髙山深谷逶迤煜</hi>
<hi>煜紫芝可以療飢唐虞世逺吾將何歸駟馬髙盖其憂甚大富貴之畏人兮不如貧賤之肆志乃共入啇洛隐</hi>
<hi>地肺山</hi>詞人解撰河清頌<hi>新添鮑照字明逺元嘉中河濟俱清當時以為羙瑞照為河清</hi>
<hi>頌關趙云公詩言此者是歳既收京而於七月嵐州合  河黄河三十里清如水盖收京之祥實事也</hi>田<lb/>
家望望惜雨乾布榖處處催春種<hi>布榖鳴鳩也作趙云楊惲云田家  苦故</hi>
<hi>對布榖催耕之鳥東坡在黄州作五禽言自注曰土人謂布榖為脱却布袴</hi>淇上健兒歸莫<lb/>
<pb n="KR4c0015_WYG_004-30b"/>
懶城南思婦愁多夢<hi>東山詩五章言室家之望女也婦歎於室  趙云淇上衛地也衛詩</hi>
<hi>云泉原在左淇水在右今衛州與相州相隣則指言圍相之兵矣健兒見上哀王孫詩注</hi>安得壯士<lb/>
挽天河淨洗甲兵長不用<hi>梁沈約詩安得壯士馳奔曦前漢李左車歌安得壯士翻</hi>
<hi>日車武王伐紂大兩洗兵  趙云六韜有洗濯甲兵</hi>
　　　早秋苦熱堆案相仍<hi>時任華州司功</hi>
七月六日苦炎蒸對食暫飡還不能<hi>趙云蔡琰詩飢當食兮不能飡</hi>毎<lb/>
愁<hi>一作常恐</hi>夜中<hi>一作/來</hi>自足<hi>一作/皆是</hi>蠍<hi>趙云蠍者螫蟲中原有之南中無有韓退之謫</hi>
<hi>南方及其歸也有詩云照壁喜見蠍則毎以得歸為念雖蠍之螫而見之反喜也今公苦熱固宜以足蠍為愁</hi>
<pb n="KR4c0015_WYG_004-31a"/>
况乃秋後轉多蠅<hi>趙云退之詩有曰朝蠅不湏驅莫蚊不須拍蠅蚊滿八區可以盡力格秋</hi>
<hi>風九月至掃不見蹤跡今公詩却以秋後多蠅為苦則韓言其理杜恠其事</hi>束帶發狂欲大<lb/>
呌簿書何急來相仍<hi>唐書切於簿書期㑹不趙云論語束帶立於朝陶淵明  肯束帶見</hi>
<hi>督郵</hi>南望青松架短<hi>一作/絶</hi>壑安得赤脚踏層氷<hi>趙云江文通擬謝光</hi>
<hi>禄郊逰詩風散松架險松枝可以為架故因謂之架焉層氷見上髙都䕶騘馬行注</hi>
　　　立秋後題<lb/>
日月不相饒節叙昨夜隔𤣥蟬無停號秋燕已如客<hi>古詩</hi>
<hi>秋蟬鳴樹間𤣥鳥逝將適宋玉燕翩翩而辭歸蟬寂寞而無聲</hi>平生獨往願惆悵年半<lb/>
<pb n="KR4c0015_WYG_004-31b"/>
百<hi>淮南王莊子略要曰江海之士山谷之人輕天下細萬物而獨往司馬彪注曰獨往自然不復顧世也</hi>
罷官亦由人何事拘形役<hi>歸去來詞既自以心為形役奚惆悵而獨悲陶淵明詩誰</hi>
<hi>謂形蹟拘</hi>
　<lb/>
　<lb/>
　<lb/>
　<lb/>
　九家集注杜詩巻四<lb/>
</p>
<p>
</p>
  </div>
</body>
</text>
</TEI>
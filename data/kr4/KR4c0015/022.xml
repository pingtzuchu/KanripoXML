<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>九家集注杜詩巻二十二</head>
    <p>
<pb n="KR4c0015_WYG_022-1a"/>
欽定四庫全書<lb/>
　九家集注杜詩巻二十二　宋　郭知達　編<lb/>
　　近體詩<lb/>
　　　琴臺<hi>成都記琴臺院以司馬相如琴臺得名而非相如舊臺舊臺在浣花溪正路金花寺</hi>
　　　　<hi>北廂號海安寺梁蕭藻鎮蜀増建樓臺以備逰觀元魏伐蜀下營於此掘為塹得大甕二</hi>
　　　　<hi>十餘口葢所以響琴也隋蜀王秀更增五臺并舊為六</hi>
茂陵多病後尚愛卓文君<hi>相如居茂陵常病渇文君臨卭卓文女少寡好音相如以</hi>
<hi>琴心挑之文君夜奔相如相如與歸成都</hi>酒肆人間世<hi>相如既歸成都家居徒四壁立乃之臨卭</hi>
<pb n="KR4c0015_WYG_022-1b"/>
<hi>賣車騎酤酒文君當壚生自滌器於市也世趙云言以酒肆為營生之具爾莊子有人間  篇</hi>琴臺日<lb/>
暮雲<hi>趙云江文通擬休上人詩云日暮碧雲合</hi>野花留寳靨蔓草見羅裙<hi>趙云</hi>
<hi>沈佺期梨園亭侍宴詩云野花飄御座河栁拂天杯以花譬寳靨花鈿也覩野花如文君所留之鈿蔓草則詩</hi>
<hi>云野有蔓草草之色緑如見其裙或以白樂天裙腰細草言之其義亦通</hi>歸鳯求皇意寥寥<lb/>
不復聞<hi>杜補遺徐陵玉臺新詠載相如琴歌曰鳯兮鳯兮歸故鄉逰遨四海求其皇時未通遇無所將</hi>
<hi>何悟今日升斯堂有艶淑女在此房室邇人遐愁我腸何縁交頸為鴛鴦又曰凰兮凰兮從我栖得託字尾永</hi>
<hi>為妃交情通體心和怡中夜相從知者誰雙與俱起飜高飛無感我心使予悲  趙云夫相如以文章冠世固</hi>
<hi>美矣而此段終非美事寥寥不復聞言行媒婚姻乃所聞者而挑之使奔自相如之死如此者未之聞矣為賢</hi>
<pb n="KR4c0015_WYG_022-2a"/>
<hi>者諱春秋之義今句其微言責之者乎</hi>
　　　漫成二首<lb/>
野日<hi>一作月</hi>荒荒白春流泯泯清<hi>趙云周王褒送葬詩云寒近邉雲黒塵昏野日</hi>
<hi>黄</hi>渚蒲隨地有村徑逐門成<hi>趙云梁簡文帝晩春詩渚蒲變新節公詩又曰渚蒲</hi>
<hi>芽白水荇青</hi>只作披衣慣常從漉酒生<hi>陶潜以中漉酒必趙云言有酒之家  從</hi>
<hi>之求酒飲也</hi>眼前無俗物多病也身輕<hi>杜補遺世説云嵇阮山劉在竹林酣飲王</hi>
<hi>戎後往阮步兵曰俗物已復來敗人意則子美眼邉無俗物宜其雖病而身輕也</hi>
　　　　右一<lb/>
<pb n="KR4c0015_WYG_022-2b"/>
江臯已仲春<hi>謝靈運詩曰日麗江臯又詩仲春喜逰遨</hi>花下復清晨仰面貪<lb/>
看鳥迴頭錯應人讀書難字過對酒滿壺頻近識峨眉<lb/>
老知余懶是真<hi>東山隐者暉趙云楚詞朝馳騁兮江臯其後謝𤣥  使幽客滯江臯清晨出子</hi>
<hi>建詩</hi>
　　　　右二<lb/>
　　　春水<lb/>
三月桃花浪<hi>江人以三月水為桃花水</hi>江流復舊痕<hi>言復漲也句趙云韓詩章  於</hi>
<hi>溱與洧方渙渙兮注云謂三月桃花水下時也</hi>朝來沒沙尾碧色動柴門<hi>古詩春水</hi>
<pb n="KR4c0015_WYG_022-3a"/>
<hi>似挼藍</hi>接縷垂芳餌連筒灌小園巳添無數鳥争浴故相<lb/>
喧<hi>趙云古詩曰寄語故林無數鳥㑹入羣裏比毛衣崔植苦寒行云但聞寒鳥喧</hi>
　　　江亭<lb/>
坦腹江亭暖<hi>王羲之東牀坦腹</hi>長吟野望時水流心不競雲在<lb/>
意俱遲寂寂春将晚<hi>趙云桓温云為爾寂寂文景笑人</hi>欣欣物自私<hi>陶淵</hi>
<hi>明賦木欣欣以向榮</hi>故林歸未得<hi>趙云王仲宣七哀詩飛鳥翔故林</hi>排悶强裁詩<lb/>
<hi>排去也書趙云周𢎞讓荅王褒  云排愁破涕</hi>
　　　村夜<lb/>
<pb n="KR4c0015_WYG_022-3b"/>
風色蕭蕭暮江頭人不行<hi>趙云一本作蕭蕭風色暮則錯字眼矣又一本作蕭蕭風</hi>
<hi>色暮却無義矣師民瞻本作風色蕭蕭暮是上官儀初春詩風色翻露文雪花上空碧</hi>村舂雨外<lb/>
急鄰火夜深明<hi>趙云可謂善道事矣孟浩然鄰杵夜聲急亦詩人偶合葢物理當然李商隠云</hi>
<hi>渠濁村舂急則分明是使杜公之句</hi>胡羯何多難樵漁寄此生<hi>趙云胡羯指言史朝</hi>
<hi>義也是年三月史朝義弑其父思明而襲位改元顯聖</hi>中原有兄弟萬里正含情<lb/>
<hi>趙云王仲宣公讌詩曰今日不極歡含情欲待誰而江文通登廬山香爐峯詩臨風黙含情</hi>
　　　早起<hi>趙云孟子早起施從良人之所之</hi>
春來常早起幽事頗相闗<hi>趙云頗相闗出於梁元帝别罷花枝不共攀别後書信不</hi>
<pb n="KR4c0015_WYG_022-4a"/>
<hi>相闗也蕭綜悲落葉詩悲落葉何時還宿昔并根本無復一相闗陳後主云風流豈云盡嬌態强相闗</hi>帖<lb/>
石防隤岸開林出逺山一丘藏曲折緩步有躋攀<hi>趙云一丘</hi>
<hi>對緩步此不拘以數對數詩之老成者也漢書班固書曰夫嚴子者棲遲於一丘天下不易其樂故其後謝鯤</hi>
<hi>云一丘一壑自謂過之緩步字如傳云緩步而拯溺</hi>童僕來城市缾中得酒還<lb/>
　　　畏人<hi>趙云選詩曰客子常畏人故公得以為題</hi>
早花隨處發春鳥異方啼萬里清江上三年<hi>一作峯</hi>落日<lb/>
低<hi>趙云公所居在萬里橋西</hi>畏人成小築褊性合幽棲<hi>趙云謝靈運詩資此永幽</hi>
<hi>棲</hi>門逕<hi>一作/逕沒</hi>從榛草無心待<hi>一作走</hi>馬蹄<lb/>
<pb n="KR4c0015_WYG_022-4b"/>
　　　可惜<lb/>
花飛有底急老去願春遲<hi>趙云有底唐人語其甚底事也韓退之詩云有底忙時不</hi>
<hi>肯來</hi>可惜歡娯地都非少壯時<hi>趙云孟子霸者之民驩虞如也而詩人用之如朝野</hi>
<hi>多歡娯古詩少壯不努力</hi>寛心應是酒遣興莫過詩此意陶潜解吾<lb/>
生後汝期<hi>趙云以酒對詩詩人皆然陶淵明所以高世者此二物而已公恨不與之同時故曰後期</hi>
<hi>也</hi>
　　　落日<lb/>
落日在簾鈎溪邊春事幽芳菲縁岸圃樵爨倚灘舟<hi>趙云</hi>
<pb n="KR4c0015_WYG_022-5a"/>
<hi>芳菲之圃縁岸而為樵㸑之舟倚灘而泊此於義本是縁岸芳菲圃倚灘樵㸑舟而句法藏巧故云</hi>啅崔<lb/>
争枝墜飛蟲滿院遊<hi>趙云葢道實事與夏夜歎所謂虛明見纎毫羽蟲亦飛揚同</hi>濁<lb/>
醪誰造汝一酌<hi>一作酌罷</hi>散千憂<hi>東方朔曰夫積憂者得酒而解杜補遺東方朔别傳</hi>
<hi>武帝幸甘泉長平坂道中有虫赤如肝頭目口齒悉具朔曰此謂怪氣是必秦獄處也夫積憂者得酒而解乃</hi>
<hi>取虫置酒中立消可趙云魏都賦云清酤如濟濁醪如河一酌散千憂一  以敵千乃詩語之工也一作酌罷</hi>
<hi>非</hi>
　　　獨酌<lb/>
步屧深林晚開樽獨酌遲<hi>趙云宋書袁粲為丹陽尹嘗步屧白楊郊野間道遇一士</hi>
<pb n="KR4c0015_WYG_022-5b"/>
<hi>人便呼與酣飲</hi>仰蜂粘落蘂行<hi>音/杭</hi>蟻上枯梨<hi>趙云蜂粘花蘂是也一作落絮非行</hi>
<hi>蟻成行之蟻</hi>薄劣慙真隠幽偏得自怡<hi>趙云薄劣謝靈運詩彼美丘園道喟焉傷</hi>
<hi>薄劣</hi>本無軒冕意不是傲當時<hi>薛云莊子曰今之所謂得志者軒冕之謂也</hi>
　　　逺遊<hi>趙云楚詞有逺遊篇</hi>
賤子何人記迷方著處家<hi>趙云記曰所逰必有方迷方則漫行而不知所定止也鮑</hi>
<hi>照擬古云南國有儒生迷方獨淪誤此之謂著處家矣或作迷芳非是</hi>竹風連野色江沫<lb/>
擁春沙種藥扶衰病吟詩解嘆嗟似聞胡騎走失喜問<lb/>
京華<hi>失喜言出於不自覺稍趙云胡騎走謂史朝義之兵  衰者也</hi>
<pb n="KR4c0015_WYG_022-6a"/>
　　　徐歩<lb/>
整履<hi>一作屐</hi>步青蕪荒庭日欲晡<hi>晡向午也趙云晡日晚也淮南子日至于悲谷</hi>
<hi>是謂晡時</hi>芹泥隨燕觜花蘂上蜂鬚<hi>趙云公此數篇詩皆道景為新句前篇云仰蜂</hi>
<hi>粘落蘂行蟻上枯梨今云芹泥隨燕觜花蘂上蜂鬚真冠絶古今矣</hi>把酒從衣濕吟詩信<lb/>
杖扶敢論才見忌<hi>賈誼以才見忌</hi>實有醉如愚<hi>潜徳於酒也</hi>
　　　寒食<lb/>
寒食江村路<hi>一作落</hi>風花高下飛汀煙輕冉冉竹日净暉<lb/>
暉田父<hi>一作舍</hi>要皆去<hi>趙云要音平聲言/有招要則皆去也</hi>鄰家閑<hi>一作問</hi>不<lb/>
<pb n="KR4c0015_WYG_022-6b"/>
違<hi>趙云言鄰家之問贈亦不違而受之如左傳衛出公以弓問子貢之問舊本作閑非</hi>地偏相識<lb/>
盡雞犬亦忘歸<hi>一作機地趙云陶潜心逺  自偏</hi>
　　　高柟<hi>趙云此應是下篇古詩風雨所拔之柟矣</hi>
柟樹色㝠㝠江邊一蓋青<hi>劉先主所居籬角一樹逺望若車蓋</hi>近根開藥<lb/>
圃接葉製茅亭落景隂猶合<hi>趙云凡木日景晚照不全照頂止照其旁故隂少今</hi>
<hi>柟以高大則其旁枝葉濃茂故云</hi>微風韻可聴尋常絶醉困臥此片時<lb/>
醒<lb/>
　　　惡<lb/>
<pb n="KR4c0015_WYG_022-7a"/>
獨遶虚齋徑常持小斧柯<hi>趙云六韜云兩葉不去将成斧柯</hi>幽隂成頗<lb/>
雜惡木翦還多<hi>趙云管子云士懐耿介之心不䕃惡木之枝惡木尚能恥之况與惡人同處陸</hi>
<hi>士衡猛虎行云熱不䕃惡木隂惡木豈無隂志士多苦心即用管子矣翦字則甘棠云勿翦勿拜</hi>枸杞<lb/>
因吾有雞棲奈如何<hi>汝一作爾因趙云以惡木蔽障而枸把不生  公翦去雜隂而有也</hi>
<hi>翦去木枝似妨雞棲故云奈汝何</hi>方知不材者生長漫婆娑<hi>莊子言櫟杜之詩匠</hi>
<hi>伯不顧弟子問之匠伯曰彼散木也無所可用故能若是之夀也  趙云莊子云昨日山中之木以不才生也</hi>
　　　石鏡<hi>成都記武都山精化為女子蜀王開明納為妃無幾物故王哀之取武都山土築為</hi>
　　　　<hi>之塜蓋地數畝以石鏡表其門</hi>
<pb n="KR4c0015_WYG_022-7b"/>
蜀王將此鏡送死置空山𡨕寞憐香骨<hi>趙丁蜀王於㝠寞之中憐此女</hi>
<hi>子之香骨也𡨕寞亦取謝惠連祭古塜文號之為㝠寞君也</hi>提携近玉顔<hi>選美者顔如玉  趙</hi>
<hi>云提携此鏡以近女子之玉顔也</hi>衆妃無復嘆千騎亦虚還<hi>趙云上句言昔目專</hi>
<hi>寵衆妃皆有嗟嘆今既死矣則無復嘆下句言人已葬矣送葬之千騎虚還而已</hi>獨有傷心石<lb/>
埋輪月宇間<hi>見石筍行注似趙云埋輪借張綱埋輪為熟字也月宇  言容月之宇如藥珠宫廣</hi>
<hi>寒宫之義以比埋鏡月處然非深解以俟明識</hi>
　　　聞斛斯六官未歸<hi>趙云此豈前篇所謂斛斯融者乎絶句云南隣愛酒伴而</hi>
　　　　<hi>自注云斛斯融吾酒徒又自閬中再歸成都則有過故斛斯校書莊以弔矣</hi>
<pb n="KR4c0015_WYG_022-8a"/>
故人南郡去去索作碑錢<hi>趙云南郡今䕫巫之間酈道元注水經云秦兼天下置立</hi>
<hi>南郡自巫而上皆其域也夫為人作碑而至逺去索錢為可傷矣其求碑之人又可鄙矣此公詩句之竒也</hi>
本賣文為活翻令室倒懸<hi>唐書以文獲財未有如李邕者左傳室如懸罄孟子猶解</hi>
<hi>倒懸秋師云管輅射覆云室家倒懸門戸衆多藏精育毒得  乃化此蜂窠也工部用史中字非用事也他倣</hi>
<hi>此飢趙云為活蜀人方言倒懸言其室中  餓不啻倒懸急於飲食之為解也</hi>荆扉深蔓草土<lb/>
銼冷疎煙<hi>蜀人呼釡為銼詩趙云沈休文詩云荆扉新且故  云野有蔓蔓</hi>老罷休無<lb/>
賴歸來省醉眠<hi>趙云蔡興宗傳太尉沈慶之曰加老罷私鬥兵刀頓闕則言老而罷也應是常</hi>
<hi>語故公又云老罷知明鏡悲來望白雲</hi>
<pb n="KR4c0015_WYG_022-8b"/>
　　　絶句漫興九首<hi>趙云題名漫興蓋書眼前之景而漫成耳别無譏誚</hi>
眼見<hi>一作前</hi>客愁愁不醒無賴春色到江亭<hi>趙云言所見之客愁如睡</hi>
<hi>如醉而不醒也下句言春色既無所倚賴而到江亭矣時三月春暮故有下句之可愁也</hi>即遣花飛<lb/>
<hi>一作開</hi>深造次便覺<hi>一作/教</hi>鶯語太丁寧<hi>趙云即便遣花飛去此所以為春之</hi>
<hi>造次也一本作遣花開非是造次率爾之義鶯亦惜花之飛而其語丁寧稠疊也師民瞻本作第九首</hi>
　　　　右一<lb/>
手種桃李非無主野老墻低還是家<hi>趙云野老公自稱也言親手種桃李</hi>
<hi>之人固自有主因墻低可盡見他家之桃李即還是我家無異矣此足見公之不泥意於分彼此也</hi>恰似<lb/>
<pb n="KR4c0015_WYG_022-9a"/>
春風相欺得夜來吹折數枝花<hi>趙云方藉見鄰家桃李以為翫而春風相欺吹</hi>
<hi>折數枝矣</hi>
　　　　右二<lb/>
熟<hi>一作耐</hi>知茅齋絶低小江上燕子故來頻銜泥㸃汚琴<lb/>
書内更接飛蟲打著人<hi>趙云此篇專言燕也只道實事無所譏銜字俗旁著口非</hi>
　　　　右三<lb/>
二月已破三月來漸老逢春能幾回<hi>趙云破字下得竒沈佺期度安海入</hi>
<hi>龍編詩云别離頻破月容鬢驟催年亦此破之義</hi>莫思身外無窮事且盡生前<lb/>
<pb n="KR4c0015_WYG_022-9b"/>
有限杯<hi>張翰詩使我有身後名不如即時一杯酒  趙云以張翰句翻起新意新語也</hi>
　　　　右四<lb/>
腸斷春江欲盡頭杖藜徐步立芳洲<hi>趙云上句王維所謂行到水窮處也</hi>
顛狂栁絮隨風去輕薄桃花逐水流<hi>栁絮桃花非乆固之物故隨風逐水</hi>
<hi>無有定止亦譏以勢利相交也趙云作為狂怪之語别無所譏</hi>
　　　　右五<lb/>
懶慢無堪不出村呼兒日在掩柴門<hi>趙云懶漫而無所堪任所以不出村</hi>
<hi>乃嵇康性疎懶而有七不堪是也柴門杜元凱注左傳篳門柴門也陶淵明歸去來云門雖設而常闗</hi>蒼<lb/>
<pb n="KR4c0015_WYG_022-10a"/>
苔濁酒林中静碧水春風野外昏<hi>趙云此句法大似落花游絲白日静鳴鳩</hi>
<hi>乳燕青春深而驟然誦之初不覺也</hi>
　　　　右六<lb/>
糝逕楊花鋪白氊㸃溪荷葉疊<hi>一作纍</hi>青錢筍根稚子無<lb/>
人見沙際鳬雛傍母眠<hi>洪覺範冷齋夜話云筍根稚子無人見世人不解何等語唐人</hi>
<hi>食筍詩曰稚子脱錦絣駢頭玉香滑則稚子為筍明矣□寧雜誌曰竹根有鼠大如貓其色類竹名竹豚亦名</hi>
<hi>稚子用趙云筍根稚子則雉雞之子出古樂府有雉子班固  對鳬雛西京雜記太液池其間鳬雛鶴子布滿</hi>
<hi>充積雉性好伏况其子之身小在筍之傍難見亦可知縁世間本有作稚子故起紛紛之説予問韓子蒼子蒼</hi>
<pb n="KR4c0015_WYG_022-10b"/>
<hi>曰筍名稚子老杜不用食筍詩亦可覺範之説如此夫既謂之筍根稚子則稚子别是一物豈仍舊却是筍邪</hi>
<hi>諸説皆非而賛寜穿鑿尤甚蜀中竹間有鼠大如貓成都人豈不皆知之且識之邪</hi>
　　　　右七<lb/>
舍西柔桑葉可拈江畔細麥復纎纎<hi>趙云葉可拈則三月時葉繁茂可引</hi>
<hi>手而拈之也</hi>人生幾何春已夏<hi>魏武短歌行對酒當歌人生幾何</hi>不放香醪<lb/>
如蜜甛<hi>趙云如密酣則家語載童兒之歌萍實曰甜如蜜也不放者不放脱之謂</hi>
　　　　右八<lb/>
隔户楊栁弱嫋嫋恰似十五女兒腰<hi>趙云宋鮑明逺詩翾翾燕弄風嫋嫋</hi>
<pb n="KR4c0015_WYG_022-11a"/>
<hi>栁垂道又陳徐陵折楊栁云嫋嫋河隄栁依依魏主營琅琊王歌云新置五尺刀懸著中梁柱一日三摩挲劇</hi>
<hi>於十五女</hi>誰謂朝來不作意狂風挽斷最長條<hi>趙云師民瞻本作第一首</hi>
　　　　右九<lb/>
　　　戲為六絶<hi>趙云此六篇皆言文章之難事公雖謂之戲而中有刀尺矣</hi>
庾信文章老更成凌雲健筆意縱横<hi>周書庾信字子山有盛才文采綺艶</hi>
<hi>為世人所尚謂之庾體宿學後生競相模範作哀江南賦猶為麗絶至今行於世  趙云詩云雖無老成人尚</hi>
<hi>有典刑老成者以年則老以徳則成也文章而老更成則練歴之多為無敵矣故公詩又曰波瀾獨老成也司</hi>
<hi>馬相如作大人賦武帝讀之飄然有凌雲之氣庾信作字文順文集序曰章表健筆一付陳琳</hi>今人嗤<lb/>
<pb n="KR4c0015_WYG_022-11b"/>
㸃流傳賦不覺前賢畏後生<hi>趙云嗤㸃嗤笑㸃檢之也干寳晋紀揔論有云葢共</hi>
<hi>嗤㸃以為灰塵而相詬病矣陸機豪士賦云巍巍之盛仰邈前賢洋洋之風俯冠來籍後生則孔子曰後生可</hi>
<hi>畏焉知來者之不如今也後生言在後時所生不必以年少為後生也今人嗤㸃其賦則亦公自謂矣庾信生</hi>
<hi>於前故謂之前賢公生於後故謂之後生此又反其本傳中語也</hi>
　　　　其二<lb/>
楊王盧駱當時體輕薄為文哂未休<hi>楊炯王勃盧照鄰駱賔王以文辭馳</hi>
<hi>名號為四傑當杜補遺唐史李敬𤣥重楊炯盧照鄰駱賔王王勃必  顯貴裴行儉曰士之致逺先器識後文</hi>
<hi>藝勃等雖有文才而浮躁淺露豈享爵禄之器哉居趙云楊炯不伏王勃而畏盧照鄰嘗曰媿在盧前恥  王</hi>
<pb n="KR4c0015_WYG_022-12a"/>
<hi>後炯意欲云盧楊王駱而公今云楊王盧駱則公語中已見品第矣四子之文大率浮麗故公之以為輕薄為</hi>
<hi>文而哂之未休也孔子曰是故哂之下一哂字而許與見矣唐人玉泉子之書載王楊盧駱有文名人議其疵</hi>
<hi>曰楊好用古人姓名謂之㸃鬼簿駱好用數對謂之算博士然則公以之為當時體□豈過為抵排之説哉</hi>
爾曹身與名俱滅不廢江河萬古流<hi>趙云鮑明逺升天行云何時與爾曹</hi>
<hi>啄腐共吞腥老子曰名與身孰親列子云仁義使我先身而後名者也與名俱滅字則宋之問云南史之筆漏</hi>
<hi>而不書東嶽之魂與名俱滅</hi>
　　　　其三<lb/>
縱使盧王操翰墨劣於漢魏近風騷<hi>謂漢魏文雖近風騷未識其大全爾</hi>
<pb n="KR4c0015_WYG_022-12b"/>
<hi>終趙云此篇又再舉盧王二人言漢魏之文去古未逺  有風騷之氣而照鄰與勃轉為輕薄之文以文比之</hi>
<hi>為劣</hi>龍文虎脊皆君馭歴塊過都見爾曹<hi>信君皆得逸才也杜田補遺前</hi>
<hi>漢西域傳孝武之世蒲梢龍文魚目汗血之馬充於黄門注四駿馬名也又禮樂志天馬歌天馬徠出泉水虎</hi>
<hi>脊兩化若神注馬毛色如虎脊者有兩也然趙云文章之妙如龍文虎脊之馬皆可充君王之馭  或過都而</hi>
<hi>蹶則猶不為良馬爾曹指盧王也王褒聖主得賢臣頌過都越國蹶若歴塊</hi>
　　　　其四<lb/>
才力應難跨數公凡今誰是出羣雄<hi>趙云數公指庾信楊王盧駱與夫漢</hi>
<hi>魏諸人也自衆人觀之才力未易超跨之出羣字世説殷中軍道韓太常曰康伯少自摽置居然是出羣器羣</hi>
<pb n="KR4c0015_WYG_022-13a"/>
<hi>字亦指數公而出羣雄則蓋自負矣</hi>或看翡翠蘭苕上<hi>薛云郭景純翡翠戲蘭苕容色更相</hi>
<hi>鮮言珍禽在芳草間交相輝映以比文章苕者華也</hi>未掣鯨魚碧海中<hi>言今之為文者止得</hi>
<hi>小巧而已自趙云此兩句言數公者不過文采華麗而已而公所  負其出羣雄者如掣鯨魚於碧海非釣手</hi>
<hi>之善氣力之雄安能然哉蘭苕事郭景純遊仙詩云云具見薛注郭止言珍禽芳草交相輝映而公取用言文</hi>
<hi>章也鯨魚有力最難得者木𤣥虚海賦云魚則横海之鯨潘岳西征賦曰貫鰓屬毛掣三牽比此無一字無字</hi>
<hi>處矣東方朔十洲記曰東有碧海廣狹浩汗與東海等水不鹹苦正作碧色</hi>
　　　　其五<lb/>
不薄今人愛古人清詞麗句必為鄰<hi>趙云此公之志也古人則指言屈宋</hi>
<pb n="KR4c0015_WYG_022-13b"/>
<hi>也論語必有鄰為鄰字如天與地為鄰也</hi>竊攀屈宋宜方駕恐與齊梁作後<lb/>
塵<hi>屈原宋玉文才足以方駕並驅齊梁詩體格輕麗文之失始於齊梁也趙云言公竊自追攀屈原宋玉宜</hi>
<hi>與之並駕矣恐與字如孔子謂子貢曰汝與回也孰愈之與言恐共齊梁之人皆作屈宋後塵爾一云公所以</hi>
<hi>必追逐屈宋者唯恐不超過齊梁而翻與之作後塵蓋齊梁詩體格輕麗公所不取也亦皆有義劉孝標絶交</hi>
<hi>論云方駕曹王謂曹植王粲方言並也後塵應瑗與桓𤣥書曰敢不䇿馳敬尋後塵</hi>
　　　　其六<lb/>
未及前賢更勿疑遞相祖述復先誰<hi>趙云陸機豪士賦序云巍巍之盛仰</hi>
<hi>邈前賢此兩句功用可敵陸機文賦云必所擬之不殊乃闇合乎曩篇雖杼軸於予懐怵他人之我先則公之</hi>
<pb n="KR4c0015_WYG_022-14a"/>
<hi>意矣唐乾封郊祀詔曰其後遞相祖述禮儀紛雜而在文章言之則沈休文作謝靈運傳論曰異軌同奔遞相</hi>
<hi>師祖李善注文選亦曰諸引文證皆舉先以明後以示作者必有所祖述也然則祖述者文人烏能輒巳邪故</hi>
<hi>雖孔子亦曰祖述堯舜豈專自已出哉</hi>别裁偽體親風雅轉益多師是汝<lb/>
師<hi>薛云南史徐陵多變舊體有新意又北史庾信父肩吾與徐陵並為東宫學士文詞綺麗世號徐庾體</hi>
<hi>趙云裁字即孔子不知所以裁之謝靈運傳論文曰延年之體裁明密凡文章皆有體文賦曰其為體也屢遷</hi>
<hi>嵇康曰才士並為之賦頌其體製風流莫不相襲公今指言浮華者謂之偽體欲裁約之以近風雅亦無常師</hi>
<hi>多求之前人以取其所長乃為師耳汝師者自謂之辭</hi>
　　　江漲<lb/>
<pb n="KR4c0015_WYG_022-14b"/>
江發蠻夷漲<hi>蜀水之源皆出夷地</hi>山添雨雪流大聲吹地轉<hi>海賦又以</hi>
<hi>地軸挺拔而争迴聲趙云揚子雲或問大</hi>高浪蹴天浮<hi>海賦浮天無岸㳺仙詩高浪駕蓬萊</hi>
魚鱉為人得蛟龍不自謀<hi>七發横暴之極魚鱉失勢龍趙云公於溪漲詩亦曰蛟</hi>
<hi>亦狼狽而况鱉與魚</hi>輕帆好去便吾道付滄洲<hi>公以道之不行故有乗桴之意</hi>
　　　晩晴<lb/>
村晚驚風度庭幽過雨霑夕陽薫細草<hi>趙云江淹别賦陌上草薰</hi>江<lb/>
色映疎簾書亂誰能帙杯乾可自添時聞有餘論未怪<lb/>
老夫潜<hi>趙云縁王符著潜夫論故云然</hi>
<pb n="KR4c0015_WYG_022-15a"/>
　　　朝雨<lb/>
涼氣曉蕭蕭江雲亂眼飄<hi>趙云周庾信詩曰細塵障路起驚花亂眼飄</hi>風鴛<lb/>
藏近渚雨鷰集深條黄綺終辭漢巢由不見堯<hi>趙云黄公綺公</hi>
<hi>者乃四皓中二人既避秦矣以漢高祖欲易太子之故出而定太子又且入山是為辭漢晋庾闡閒居賦曰黄</hi>
<hi>綺結其雲樓漁父欣其濯足故公逸詩又云黄綺未稱臣也巢由巢父許由也嵇康高士傳曰巢父堯時隠人</hi>
<hi>年老以樹為巢而寢其上故人號為巢父堯之讓許由由以告巢父巢父曰汝何不隠汝形藏汝光非吾友也</hi>
<hi>乃撃其膺而下之許由悵然不自得乃遇清冷之水洗其耳拭其目曰響者聞言負吾友遂去終身不相見豈</hi>
<hi>非皆不見堯耶題是朝雨而言此者蓋引下句草堂之興</hi>草堂樽酒在幸得過清朝<lb/>
<pb n="KR4c0015_WYG_022-15b"/>
<hi>趙云言不必黄綺之入山巢由之深隠草堂幸有樽酒酒可以過此雨朝乃詩人之高興不必泥雨與晴也謝</hi>
<hi>惠連翫月詩悟言不知罷從夕至清朝</hi>
　　　送韓十四江東省覲<hi>趙云此在蜀州作</hi>
兵戈不見老萊衣<hi>見休覓綵衣輕注</hi>歎息人間萬事非<hi>趙云兵戈字祖</hi>
<hi>出戾太子傳賛列女傳老萊子行年七十著五色采於親側干戈阻隔父母妻子離散故未嘗見之也以此一</hi>
<hi>端言之則萬事皆非有如是也</hi>我已無家尋弟妹君今何處訪庭闈<hi>趙云</hi>
<hi>韓君東省豈不足喜而公難之則艱亂之故在所疑也束晳補亡詩云眷戀庭闈注言親之所居也</hi>黄牛<lb/>
峽静灘聲轉白馬江寒樹影稀<hi>江陵縣有白馬洲趙云黄牛峽韓所經之地白</hi>
<pb n="KR4c0015_WYG_022-16a"/>
<hi>馬江蜀州江名今所稱亦然乃韓與公為别之處盛𢎞之荆州記曰宜都西陵峽中有黄牛山江湍迂回塗經</hi>
<hi>信宿猶望見之行者語曰朝發黄牛暮宿黄牛三日三暮黄牛如故此則取其經歴艱苦之處言之公詩凡寄</hi>
<hi>逺及送行或居此念彼必兩句分言地之所在今将經峽而往乃自蜀州為别故有黄牛白馬之句焉舊注引</hi>
<hi>為江陵非是</hi>此别還須各努力故鄉猶恐未同<hi>一作/堪</hi>歸<hi>趙云此以</hi>
<hi>别而流落為懐矣呉越春秋載越人之歌曰行行各努力古詩逰子悲故鄉今指言長安意者韓亦長安人同</hi>
<hi>歸一作堪歸非蓋同字與各字相應也</hi>
　　　贈杜二拾遺　　蜀州刺史高適<lb/>
傳道招提客<hi>招提見上登龍門奉先寺注</hi>詩書自討論<hi>趙云論語世叔討論之</hi>
<pb n="KR4c0015_WYG_022-16b"/>
佛香時入院<hi>杜補遺云維摩經曰如人入薝蔔林唯齅薝蔔不齅餘香若入此室但聞佛功徳之</hi>
<hi>香不樂聞辟支佛功徳香也</hi>僧飯屢過門<hi>趙云言燒佛香之際杜公時入於院中當僧之齋飯</hi>
<hi>杜公屢過其門此所謂招提客矣</hi>聴法還應難<hi>支遁與許詢同講維摩經互為設難</hi>尋經<lb/>
剰欲飜<hi>飜譯也莊子曰飜十二經以趙云舊注所引非是莊子言孔子繙十二經  説老子其云繙者</hi>
<hi>委曲敷衍之謂非飜譯之義也十二經解者以為六經六緯非佛十二部經</hi>草𤣥今已畢此<lb/>
後更何言<hi>揚子雲作太𤣥經解嘲序詩方草𤣥</hi>
　　　酬高思君相贈<hi>高適</hi>
古寺僧牢落空房客寓居<hi>趙云牢落上林賦牢落陸離注猶遼落也</hi>故人供<lb/>
<pb n="KR4c0015_WYG_022-17a"/>
禄米<hi>禄米俸廪</hi>鄰舍與園蔬<hi>趙云此實道其事爾故人豈正是高使君邪</hi>雙樹容<lb/>
聴法<hi>釋書云佛説法於祗園樹下</hi>三車肯載書<hi>趙云法華經有牛車有鹿車有羊車以比</hi>
<hi>三乗也</hi>草𤣥吾豈敢賦或似相如<hi>趙云此荅高君來詩之意揚雄傳孝成帝時客</hi>
<hi>有薦雄文似相如者今公詩姑以著書則不敢為賦則能之耳</hi>
　　　草堂即事<hi>趙云孔徳璋北山移文云鍾山之英草堂之靈李善引梁簡文帝草堂傳</hi>
　　　　<hi>曰汝南周顒昔經在蜀以蜀草堂寺林壑可懐乃於鍾嶺雷次宗學館立寺因名草堂亦</hi>
　　　　<hi>號山茨今公所建茅屋取此草堂兩字名之蓋有所據也</hi>
荒村建子月獨樹老夫家<hi>肅宗上元中大赦去年號止稱元年以十一月為嵗首月</hi>
<pb n="KR4c0015_WYG_022-17b"/>
<hi>以斗所建辰為名故有建子月著趙云此詩正以紀著事始既著朝廷改月號之始又  其所居之處止有獨</hi>
<hi>樹豈不可謂之詩史乎周王褒送葬詩平原看獨樹高亭望列村</hi>雪裏江船渡風前逕<lb/>
竹斜寒魚依密藻宿鷺起圓沙蜀酒禁愁得無錢何處<lb/>
賒<hi>趙云六句皆實道景與事矣圓沙者禽鳥宿於沙上其有隠沙之跡必圓如魚沒痕圓之義無錢字庾信</hi>
<hi>擬連珠曰胷中無學如手中無錢</hi>
　　　廣州段功曹到得楊五長史書功曹却歸聊寄<lb/>
　　　此詩<lb/>
衛青開幕府<hi>見上送高三十五書記注</hi>楊僕将樓船<hi>漢征南越以楊僕為樓船将軍</hi>
<pb n="KR4c0015_WYG_022-18a"/>
<hi>者趙云上句指言廣州節度使之幕而楊五長史  幕中之人也下句指楊長史也以楊僕比之</hi>漢節<lb/>
梅花外春城海水邉<hi>趙云上句又指言楊也漢遣使者必持節大庾嶺古云多梅花廣州</hi>
<hi>在嶺外故言梅花外下句指言廣州也古樂府云春城起風色廣州東南至海四十里故云海水邉</hi>銅梁<lb/>
書逺及珠浦使将旋<hi>銅梁玉壘皆成都地名廣州合浦出珠使将旋言段功曹将還廣州</hi>
<hi>也東趙云上句指言楊自廣有書來成都也蜀都賦云於  則負銅梁下句指言段功曹之還也珠浦乃合浦</hi>
<hi>今之廉州廣州乃廣南東路廉州乃西路相去之逺楊長史豈在廉州乎故云珠浦使也  杜補遺云合浦廉</hi>
<hi>州郡名方輿記曰合浦水去浦八十里有漍洲其地産珠郡國志云合浦海曲出珠號曰珠池嶺表録異云廉</hi>
<hi>州邉海中有島島上有大池謂之珠池毎嵗刺史親監珠户入池採老蚌割取蛛以充貢</hi>貧病他鄉<lb/>
<pb n="KR4c0015_WYG_022-18b"/>
老煩君萬里傳<hi>趙云公自言也公本家長安而蜀居於蜀則他鄉老矣</hi>
　　　得廣州張判官叔卿書使還以詩代意<lb/>
鄉闗胡騎逺宇宙蜀城偏<hi>蜀城因隨龜行而築故勢斜紆不正  趙云鄉闗指言長</hi>
<hi>安也胡騎指言史朝義之兵也言鄉闗以胡騎之阻故去之逺也下句言其寓居於宇宙内在蜀城之偏僻也</hi>
<hi>舊注非是當如陶淵明心逺地自偏耳</hi>忽得炎州信<hi>廣在南故謂之炎州  趙云楚詞云嘉南</hi>
<hi>州之炎徳</hi>遥從月峽傳<hi>夷陵有明月峽云趙云樂史寰宇記於渝州之巴縣  有明月峽以山壁</hi>
<hi>有圓穴如月明之舊注引非是蓋夷陵峽州也地理志無之</hi>雲深驃騎幕<hi>霍去病為驃騎将軍</hi>
夜隔孝廉船<hi>劉惔為丹陽尹張憑詣惔惔留宿明日乃還船須㬰惔出傳教求張孝廉船召同載</hi>
<pb n="KR4c0015_WYG_022-19a"/>
<hi>之人載云上句言廣南節度使之幕而張判官者幕中之  也雲深則自成都望之然矣下句言張判官用張</hi>
<hi>憑比之夜隔則阻隔之隔蓋不見張而空望之之意</hi>却寄雙愁眼相思淚㸃懸<lb/>
　　　送段功曹歸廉州<hi>趙云此詩當是今嵗建寅月之詩葢其句南海春天外故</hi>
　　　　<hi>也</hi>
南海春天外功曹幾月程峽雲籠樹小湖日落<hi>一作蕩</hi>船<lb/>
明<hi>趙云峽與湖皆歸廣南所歴之地也故言峽雲湖日之景一作蕩船明是蓋妙在蕩字乃日在湖中而倒</hi>
<hi>射船中蕩漾也</hi>交趾丹砂重韶州白葛輕<hi>白葛葛布葛趙云交州出丹砂  稚川求</hi>
<hi>為岣嶁令以丹砂之故也</hi>幸君因估客時寄錦官城<lb/>
<pb n="KR4c0015_WYG_022-19b"/>
　　　魏十四侍御就弊廬相别<lb/>
有客騎驄馬江邊問草堂<hi>公所築也之趙云桓典為御史京師畏  常乗驄馬人為</hi>
<hi>之語曰行行且止避驄馬御史故以言魏侍御也</hi>逺尋留藥價惜别到文場<hi>趙云</hi>
<hi>上句言逺逺見尋因留買藥之資後漢韓伯休賣藥口無二價摘字用耳下句公自以其居為文場杜預賛云</hi>
<hi>元凱文場稱為武庫</hi>入幕旌旗動<hi>入王儉幕為蓮花池</hi>歸軒錦繡香時應念<lb/>
老疾書跡及滄浪<hi>趙云四句魏君必為幕客但不見在何處謝安謂郗超曰卿可謂入幕之</hi>
<hi>賔矣末句則公自以其居為漁父之滄浪也</hi>
　　　徐九少君見過<lb/>
<pb n="KR4c0015_WYG_022-20a"/>
晩景孤村僻行軍數騎來交新徒有喜禮厚媿無才<hi>趙云</hi>
<hi>唐以少尹為行軍長史若有節度使即謂之行軍司馬交新固是實事而新字於交言之則白頭如新也</hi>賞<lb/>
静憐雲竹忘歸步月臺<hi>趙云此言徐少尹賞翫幽静而又忘歸之實葢公所居有臺焉</hi>
何當看花蘂欲發照江梅<hi>趙云徐君之好尋幽如此何當再來看梅之欲發而其花</hi>
<hi>照江者乎杜公本言照江之梅而後人一例使以到處梅花為江梅余所不省也</hi>
　　　范二員外邈呉十侍御郁特枉駕闕展待聊寄此作<lb/>
暫往比鄰去<hi>比近也</hi>空聞二妙歸<hi>衛瓘與尚書郎索靖俱善草書時人號為一臺</hi>
<hi>二妙言趙云比鄰字前漢孫實傳祭竈請比鄰二妙以  范二呉十耳空聞其歸則序所云是也</hi>幽棲<lb/>
<pb n="KR4c0015_WYG_022-20b"/>
誠簡略衰白巳光輝<hi>謝靈運詩資此永幽棲范彦龍贈張徐州詩軒蓋照墟落傳瑞生光</hi>
<hi>輝</hi>野外貧家逺村中好客稀論文或不媿肯重欵柴扉<lb/>
<hi>范彦龍詩有客欵柴扉魏文帝典論有論文篇</hi>
　　　王十七侍御掄許携酒至草堂奉寄此詩便請<lb/>
　　　邀高三十五使君同到<lb/>
老夫臥穏朝慵起白屋寒多煖始開<hi>趙云禮記大夫自稱曰老夫左傳牽</hi>
<hi>率老夫</hi>江鸛<hi>一作/鶴</hi>巧當幽徑浴鄰雞還過短墻來<hi>趙云一作江鶴</hi>
<hi>非是葢川中則多有鸛爾庾肩吾東曉詩鄰雞聲已傳愁人竟不眠</hi>繡衣屢許携家醖皂<lb/>
<pb n="KR4c0015_WYG_022-21a"/>
蓋能忘折野梅<hi>趙云上句指言王侍御許携酒也漢侍御有繡衣直指劉惔毎云見何次道飲</hi>
<hi>令人欲傾家釀下句指高使君後漢書二千石皂盖朱兩幡也能忘折野梅此有邀之之意字則陸凱詩云折</hi>
<hi>梅逢驛使寄與隴頭人</hi>戲假霜威促山簡須成一醉習池回<hi>趙云霜威</hi>
<hi>御史風霜之任也元希聲贈皇甫侍御赴都四言詩肅子風威嚴子霜質也習池所以成山簡之語襄陽記曰</hi>
<hi>峴山南習郁大池依范蠡飬魚法種楸芙蓉菱茨山季倫毎臨此池輒大醉而歸常曰此我高陽池也城中小</hi>
<hi>兒歌之曰山公何所往來至高陽池日夕倒載歸酩酊無所知</hi>
　　　王竟携酒高亦同過用寒字<lb/>
臥疾荒郊逺通行小逕難故人能領客携酒重相看自<lb/>
<pb n="KR4c0015_WYG_022-21b"/>
愧無鮭菜<hi>趙云一作畦菜非是鮭音户皆切晋人以魚為鮭菜也南史庾杲之清貧自業食唯有韮</hi>
<hi>葅㵸韮生韮雜菜任昉戲之曰誰謂庾郎貧食鮭嘗有二十七種謂三種韮</hi>空煩卸馬鞍移<lb/>
罇勸山簡頭白恐風寒<lb/>
　　　少年行二首<lb/>
莫笑田家老瓦盆自從盛酒長兒孫<hi>趙云楊惲傳田家作苦老瓦盆蓋川</hi>
<hi>人以多年之物曰老東坡云老櫛隨我乆亦倚杜公老瓦盆之例矣揚雄之言鴟夷曰盡日盛酒人復借酤</hi>
傾銀注瓦<hi>趙作玉</hi>驚人眼共醉終同臥竹根<hi>杜田補遺酒譜云老杜共</hi>
<hi>醉終同臥竹根蓋以竹根為飲器事見江淹集然徧閲江集並無竹根事唯庾信報趙王賜酒詩曰如聞傳上</hi>
<pb n="KR4c0015_WYG_022-22a"/>
<hi>命定是賜中樽野爐然樹葉山杯捧竹根此以竹根為飲器也趙云銀玉皆盛酒之器公詩有云指㸃銀缾索</hi>
<hi>酒甞又云甆罌無謝玉為缸銀玉貴富家之物所以指言少年也舊本作注瓦非特疊字而與銀字豈相類乎</hi>
<hi>此詩乃少年携酒器過田家而田家語少年之所云故言或輕之於銀或注之於玉非不驚人眼也其與田家</hi>
<hi>自瓦盆中喫酒而共於一醉終同卧在竹根之傍耳竹根字古詩云徘徊孤竹根杜田之説以竹根為飲器夫</hi>
<hi>竹根固是酒杯矣酒杯既空豈可謂之臥乎又别是一物與傾銀注玉不相接雖傾銀注瓦亦不接矣</hi>
　　　　右一<lb/>
巢燕養雛渾去盡江花結子已無多<hi>趙云此句蓋八月時也</hi>黄衫<lb/>
年少來宜數不見堂前東游波<hi>言行樂當及時也富趙云黄衫應是唐人  貴</hi>
<pb n="KR4c0015_WYG_022-22b"/>
<hi>家之物觀明皇雜録載貴妃姊虢國夫人恩傾一時大治第宅棟宇之盛世無與比其所居本韋嗣立舊宅韋</hi>
<hi>氏諸子亭午方偃息於堂廡間忽見一婦人衣黄披衫降自步輦有侍婢數十笑語自若謂韋氏諸子曰聞此</hi>
<hi>宅欲□其價幾何韋氏降階言曰先人舊廬所未忍捨語未畢有工人數百登西廂撤其瓦木以此推之公所</hi>
<hi>謂黄衫其黄披衫乎若今或單或裌葢上之服矣</hi>
　　　　右二<lb/>
　　　野人送朱櫻<lb/>
西蜀櫻桃也自紅野人相贈滿筠籠數回細寫愁仍破<lb/>
萬顆匀圓訝許同<hi>趙云且以見櫻桃之爛熟矣</hi>憶昨賜霑門下省退<lb/>
<pb n="KR4c0015_WYG_022-23a"/>
朝擎出大明宫金盤玉筯無消息此日甞新任轉蓬<hi>唐制</hi>
<hi>賜近臣櫻桃有宴轉蓬自言流落如風之隨風任其轉徙也  杜田補遺唐李綽嵗時記云四月一日内園進</hi>
<hi>櫻桃寢廟薦訖頒賜各有差門趙云公嘗為拾遺通籍於朝故霑櫻桃之賜也初在  下省有宴故享金盤玉</hi>
<hi>筯之甞矣其餘仍許携去故云擎出也轉蓬則公傷其流落字則曹植雜詩曰轉蓬離本根而袁陽源効古詩</hi>
<hi>乃知古人詩所以悲轉蓬也</hi>
　　　即事<lb/>
百寳裝腰帶真珠絡臂韝<hi>馬后傳蒼頭衣緑韝注韝臂衣也以縛左右手於事便也</hi>
<hi>昭新添東方朔傳董君緑幘傅韝韋  注韝形如射韝餘如上所引注</hi>笑時花近眼舞罷<lb/>
<pb n="KR4c0015_WYG_022-23b"/>
錦纒頭<hi>錦纒頭以賞歌舞者開元時富人王元寳常㑹賔客元寳富於財而無文采親友問曰昨日高</hi>
<hi>㑹有何佳談元寳視屋角良乆曰但費錦纒頭耳趙云此篇贈女人之舞者直道其事耳</hi>
　　　贈花卿<lb/>
錦城絲管日紛紛半入江風半入雲<hi>趙云曹子建四言長袖隨風悲歌入</hi>
<hi>雲</hi>此曲秪應天上有人間能得幾迴聞<hi>薛云白樂天詩注霓裳曲開元</hi>
<hi>中西涼府節度使楊敬述造又鄭愚津陽門詩注葉法善嘗引上入月宫聞仙樂及歸但記其半遂於笛中寫</hi>
<hi>之㑹楊敬述進婆羅門曲與其聲調相符遂以月中所聞為散序以敬述所進為腔宣室志元宗夢仙子十輩</hi>
<hi>御卿雲而下列於庭各執樂器而奏之其度曲清越殆非人世也及樂闋有一仙子前曰陛下知樂乎此神仙</hi>
<pb n="KR4c0015_WYG_022-24a"/>
<hi>紫雲之曲也趙云此曲祗應天上有亦詩人夸張之語若以薛所引證天上有亦無害於義然四句古歌辭所</hi>
<hi>載林鍾宫水調入破第二云錦庭絲管曉紛紛半入靈山半入雲此曲多應天上去人間那得幾回聞莫能考</hi>
<hi>所以當俟博聞</hi>
　　　少年行<lb/>
馬上誰家白面郎<hi>一作騎馬誰家薄媚郎</hi>臨階下馬坐人牀<hi>趙云白面</hi>
<hi>郎蓋言其富貴少年者耳李白亦云白玉雖家郎或作薄媚郎非是夫薄媚施之娘可也</hi>不通姓字<lb/>
麤豪甚指㸃銀缾索酒甞<hi>趙云呉志孫權言甘寜曰此人雖麤豪有不如人意時然</hi>
<hi>其計略大丈夫也索酒字暗用顔延之好騎馬逰里巷據鞍索酒也</hi>
<pb n="KR4c0015_WYG_022-24b"/>
　　　蕭八明府實處覓桃栽<lb/>
奉乞桃栽一百根春前為送浣花村河陽縣裏雖無數<lb/>
<hi>潘岳為河陽令種桃李花人號曰河陽一縣花都趙云河陽蓋以比蕭八所治之縣也非華陽則成  矣</hi>濯<lb/>
錦江邊未滿園<lb/>
　　　從韋二明府續處覓錦竹<lb/>
華軒藹藹他年到錦竹亭亭出縣高<hi>趙云華軒軒檻之軒選云珥筆華軒</hi>
<hi>他年則一二年前也今公所覓非華陽縣廨則成都縣廨題云韋二明府則指言知縣明矣</hi>江上舍<lb/>
前無此物幸分蒼翠拂波濤<hi>趙云古詩之言竒樹曰此物何足貴但感别經時拂</hi>
<pb n="KR4c0015_WYG_022-25a"/>
<hi>波濤三字恐其為釣絲竹矣</hi>
　　　憑河十一少府邕覓榿木栽<lb/>
草堂塹西無樹林非子誰復見幽心飽聞榿木三年大<lb/>
與致溪邊十畝隂<hi>趙云蜀人以榿為薪則三年可燒</hi>
　　　憑韋少府班覓松樹子栽<lb/>
落落出羣非櫸栁<hi>杜篤首陽山賦長松落落</hi>青青不朽豈楊梅<hi>莊子云受</hi>
<hi>命於地惟松柏獨正在冬夏青青發杜田補遺本草楊梅味酸乾作屑止吐酒多食令人  熱生青熟紅肉在</hi>
<hi>核上無皮殻其樹如荔枝而葉細生江南嶺南四五月熟唐孟詵云楊梅和五藏滌腸胃上林賦楊梅櫻桃羅</hi>
<pb n="KR4c0015_WYG_022-25b"/>
<hi>乎後宫列于北園康趙云兩句皆指言松也世説載殷中軍謂韓太常曰  伯少自摽置居然是出羣器左傳</hi>
<hi>云死且不朽櫸栁則蜀中所謂櫸木也公嘗云櫸栁枝枝弱則櫸不若松之落落矣楊梅其載易蛀故不若松</hi>
<hi>之不朽</hi>欲存老蓋千年意為覓霜根數寸栽<hi>趙云抱朴子有天陵偃葢</hi>
<hi>之松與天齊其乆與地等其長故云老葢千年意</hi>
　　　又於韋處乞大邑瓷盌<lb/>
大邑燒瓷輕且堅扣如哀玉<hi>一作寒</hi>錦城傳君家白盌勝<lb/>
霜雪急送茅齋也可憐<hi>趙云大邑卭州屬縣出瓷器今猶然也哀玉一作寒玉非</hi>
　　　詣徐卿覓菓栽<lb/>
<pb n="KR4c0015_WYG_022-26a"/>
草堂少花今欲栽不問緑李與黄梅<hi>西京雜記初修上林苑羣臣逺方各</hi>
<hi>獻名果制為美名以標竒麗李十五種内有緑李</hi>石筍街中却歸去<hi>見本詩注</hi>果園<lb/>
坊裏為求來<hi>趙云石筍街在今府城之西則往公草堂之路果園坊難考公詩又云卭州崔録事</hi>
<hi>聞在果園坊公自注云坊名在成都</hi>
　　　贈别何邕<lb/>
生死論交地何由見一人<hi>鄭當時傳一死一生乃見交情</hi>悲君隨燕雀<lb/>
<hi>公孫𢎞傳鴻漸之翼困於燕雀</hi>薄宦走風塵<hi>陸士龍飄飄冒風塵竇融傳拔起風塵之中</hi>綿<lb/>
谷元通漢<hi>綿谷縣屬利州通漢水</hi>沱江不向春<hi>沱江在蜀城北三十里水不入秦</hi>
<pb n="KR4c0015_WYG_022-26b"/>
<hi>趙云此上句説何邕之去必是去利州而邕必是漢上之人也下句公自言其在成都也沱江在蜀城北自是</hi>
<hi>可以向秦不向秦尚留蜀中勢不能去則公有懐故鄉之念矣</hi>五陵花滿眼傳語故鄉<lb/>
春<hi>趙云惟其有不向秦之感故末句又重言之五陵見上哀王孫注馮少鄰春日詩傳語春光道先歸何處</hi>
<hi>邉</hi>
　　　贈别鄭錬赴襄陽<lb/>
戎馬交馳際柴門老病身<hi>趙云老子戎馬生於郊選云羽檄交馳漢書毎云以老病</hi>
<hi>罷</hi>把君詩過日念此别驚神<hi>别賦使人意奪神駭心折骨驚</hi>地濶峩眉<lb/>
晚天高峴首春<hi>趙云上句公自言其在蜀也峩眉山在成都之西南下句言鄭鍊之赴襄陽也</hi>
<pb n="KR4c0015_WYG_022-27a"/>
<hi>峴首山在襄州羊叔子墮淚碑所在也</hi>為於耆舊内試覓姓龎人<hi>龎徳公隠於鹿</hi>
<hi>門屬襄陽也</hi>
　　　重贈鄭鍊<lb/>
鄭子将行罷使臣囊無一物獻尊親<hi>趙云言罷使臣則鄭君必在幕中而</hi>
<hi>去也其親必在襄陽故稱其貧而無一物以獻也</hi>江山路逺羇離日裘馬誰為<lb/>
感激人<hi>言雖清潔不為人所知也貧趙云言乗肥衣輕之人有誰感激而憐鄭之  也感激見上注</hi>
　<lb/>
　<lb/>
<pb n="KR4c0015_WYG_022-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　九家集注杜詩巻二十二<lb/>
</p>
<p>
</p>
  </div>
</body>
</text>
</TEI>
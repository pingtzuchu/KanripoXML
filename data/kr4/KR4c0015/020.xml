<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>九家集注杜詩巻二十</head>
    <p>
<pb n="KR4c0015_WYG_020-1a"/>
欽定四庫全書<lb/>
　九家集注杜詩巻二十　　宋　郭知逹　編<lb/>
　　近體詩<lb/>
　　　秦州雜詩二十首<lb/>
滿目悲生事因人作逺遊<hi>趙云延篤與李文徳書吾誦伏羲氏之易煥兮爛煥其滿</hi>
<hi>目史記因人成事楚辭有遊逺賦</hi>遲廻度隴怯浩蕩及<hi>一作入</hi>闗愁水落<lb/>
魚龍夜<hi>秦有魚龍川</hi>山空鳥䑕秋<hi>禹貢所謂鳥䑕同穴者是矣鳥䑕谷名也  杜補遺</hi>
<hi>太平御覧載闗中諸水云水經注云有一水出天水縣西山人謂小隴山其水出五色魚俗以為龍而莫敢採</hi>
<pb n="KR4c0015_WYG_020-1b"/>
<hi>捕謂是水為魚龍水又爾雅釋鳥云鳥鼠同穴其鳥為□其䑕為□郭璞注云□如人家鼠而短尾鵌似繡而</hi>
<hi>小黄黑色穴入地三四尺鼠在内鳥在外今在隴西首陽縣鳥鼠同穴山中  趙云按水經渭水有汧水入焉</hi>
<hi>有二源一水出五色魚俗不敢捕因謂是水為魚龍水亦名魚龍川然則魚龍者魚之龍也汧水在今隴州又</hi>
<hi>按唐地理志鳥鼠同穴山在州州之渭源今公詩題謂之秦州雜詩而用魚龍夜鳥䑕秋蓋舉秦隴一帶事耳</hi>
西征問烽火心折此淹留<hi>别賦心折骨驚則趙云潘岳有西征賦烽火  時有吐蕃</hi>
<hi>之亂也史記李牧謹烽火楚亂云又胡為□淹留</hi>
　　　　右一<lb/>
秦州城北寺勝跡隗囂宫<hi>後漢隗囂㨿隴西天水郡寺即囂故居</hi>苔蘚山<lb/>
<pb n="KR4c0015_WYG_020-2a"/>
門古丹青野殿空月明垂葉露<hi>趙云言月色明白于垂葉之露也</hi>雲逐<lb/>
度溪風清渭無情極愁時獨向東<lb/>
　　　　右二<lb/>
州圖領同谷驛道出流沙<hi>同谷縣名流沙地名道師云天水隴西同谷三郡  通西</hi>
<hi>域故曰出流沙</hi>降虜兼千帳居人有萬家<hi>趙云同谷郡在唐乃成州𨽻山南西道採</hi>
<hi>訪今公所賦秦州詩乃隴右道而云州圖領同谷何也此因在秦州更欲西往而賦成州詩也公于乾元中竟</hi>
<hi>寓居同谷縣</hi>馬驕珠汗落胡舞白題<hi>一作/蹄</hi>斜<hi>西戎有白題蠻  杜補遺傳𤣥</hi>
<hi>乗輿馬賦曰揮沬成露流汗如珠一本珠作朱蓋汗血也故子美醉為馬所墜諸公薦酒相看有朱汗驂驔猶</hi>
<pb n="KR4c0015_WYG_020-2b"/>
<hi>噴玉之句南史白題國王姓支名稭殺其先葢匈奴之别種胡也漢灌嬰斬匈奴白題一人是也在滑國東裴</hi>
<hi>子野傳武帝時西北逺邊有白題及滑骨遣使由岷山道入貢二二國厯代弗賔莫知所出子野曰漢穎隂侯</hi>
<hi>斬胡白題將一人服䖍注云白題胡名也其趙云服䖍注云謂之白題題者額也其俗以白塗堊  額故以此</hi>
<hi>得名舞則頭偏頭偏則白題亦斜矣漢郊祀歌太一况天馬下霑赤汗沬流赭赤之輿赭非朱而何</hi>年少<lb/>
臨洮子西來亦自誇<hi>臨洮郡名也之趙云今之洮州也洮洲在秦州  西故云西來亦自</hi>
<hi>誇誇其年少耳</hi>
　　　　右三<lb/>
鼔角縁邊郡川原欲夜時秋聽殷地發風散入雲悲抱<lb/>
<pb n="KR4c0015_WYG_020-3a"/>
葉寒蟬静歸山獨鳥遲萬方聲一㮣吾道竟何之<hi>戎馬之際</hi>
<hi>天下皆有鼔角聲人方以武事為急吾道何所施乎欲趙云此篇詠鼓角也抱葉寒静歸孤獨鳥居遲當秋</hi>
<hi>夜之景則聞鼔角鳴聲為可傷矣時東有案史之辭西有吐蕃之警故曰萬方聲一槩楚辭曰一㮣而相量孔</hi>
<hi>子云吾道其非耶何之字祖雖出莊子茫乎何之忽乎何適而謝靈運初發石首城詩云苕苕萬里帆茫茫終</hi>
<hi>何之而公今用竟何之也</hi>
　　　　右四<lb/>
南使冝天馬由來萬匹強<hi>阮籍詩天馬出西北由來従東道杜補遺前漢張騫傳武</hi>
<hi>帝發書易卜曰神馬當従西北來得烏孫馬好名曰天馬及得大宛汗血馬益壯更名烏孫馬曰西極馬宛馬</hi>
<pb n="KR4c0015_WYG_020-3b"/>
<hi>曰天馬涯洼天馬事詳見沙苑行騘馬行元注  趙云此篇專賦天馬也</hi>浮雲連陣沒秋草<lb/>
徧山長<hi>趙云此以形容馬之多也</hi>聞説真龍種<hi>天馬龍種也</hi>仍殘老驌驦<lb/>
<hi>見驌驦一骨獨當御注有趙云龍種正言天馬乃神龍之種左傳唐成公如楚  兩驌驦酉陽雜爼載肅霜本</hi>
<hi>俊鳥而馬形如之殘者餘也唐人語以餘為殘末句盖言所餘之驌驦以□而不用于戰故哀鳴思戰闘也豈</hi>
<hi>非公自况耶使當時用公如張鎬則廟謨神筭必能破賊矣</hi>哀鳴思戰鬪逈立逈蒼<lb/>
蒼<lb/>
　　　　右五<lb/>
城上胡笳奏山邊漢節歸<hi>趙云胡笳胡人巻芦葉吹之名曰胡笳李陵書云胡茄互</hi>
<pb n="KR4c0015_WYG_020-4a"/>
<hi>動蘇武在匈奴中持漢節卧起胡笳奏言用兵以禦吐蕃也時吐蕃既侵䧟州郡又欲請和而為之通使也</hi>
防河赴滄海奉詔發金微<hi>杜補遺續唐書通典羈縻州有金微州𨽻振武軍  趙云</hi>
<hi>防河赴滄海則吐蕃雖旋請和而出入不常則河又不可不防矣滄海豈指青海邪考之地理洮州之北河州</hi>
<hi>河州渡河則鄯州鄯州之北則青海也若杜補遣所引金㣲其説是盖僕固懷思傳正觀二十年䥫勤九姓大</hi>
<hi>首領率衆降分置瀚海燕然金微幽陵等九都督府别為蕃州以僕骨歌濫拔延為右武衞大將軍金微都督</hi>
<hi>今云發金微則防河之士自金微而發也</hi>士苦形骸黒旌疎鳥獸稀那堪徃<lb/>
來戍恨觧鄴城圍<hi>鄴城史思明所㨿恨解圍者言士苦于征戍而恨賊之未平也  趙云言</hi>
<hi>士卒勞苦故形骸黑旌疎鳥獸稀一説謂旌旗疎零其上所畫之鳥獸稀少矣周禮曰熊虎為旗鳥隼為旟此</hi>
<pb n="KR4c0015_WYG_020-4b"/>
<hi>乃鳥獸之義以暗言戰不勝而士卒勞苦旌旗彫疎然恐杜公不敢變旌旟二字為旌變熊虎鳥隼四字為鳥</hi>
<hi>獸一説謂旌之羅列疎逺鳥驚獸駭而稀然旌多彫蜜則方有鳥驚獸駭之理而稀則未必然二説如此以俟</hi>
<hi>博者□之惟師民瞻本作林疎鳥獸稀亦于戍兵無説豈以戊兵過徃殘伐林木而稀耶末句正言西邊既苦</hi>
<hi>吐蕃之戰而鄴城之圍既圍復觧史賊猶未平則役于戍疲徃來所以為恨</hi>
　　　　右六<lb/>
莽莽萬重山孤城山<hi>一作石</hi>谷間無風雲出塞不夜月臨<lb/>
闗<hi>杜補遺觧道康齊地記曰齊有不夜城自古者有日夜中照于東境故萊子立此城以不夜為名是詩云</hi>
<hi>不夜蓋月之時如晝也不趙云風飄則雲散故云出塞以其無風月臨闗所以  夜神仙傳王母所居寶樹萬</hi>
<pb n="KR4c0015_WYG_020-5a"/>
<hi>條瑶幹千尋無風而音韻自響江洪詠薔薇詩不揺香已亂無風花自飛不夜杜田所引是其事已載前□地</hi>
<hi>理志注中矣或曰今秦州有無風塞不夜城盖亦後人因杜詩而為之名也</hi>屬國歸何晩樓<lb/>
蘭斬未還<hi>蘇武歸漢為典屬國𫝊介子傳先是龜兹樓蘭常殺漢使者介子持節使誅斬樓蘭王安</hi>
<hi>歸首懸之北闕或趙云指言徃吐蕃之使也公之意尚怒吐蕃之  叛或欲和而思者也斬之也</hi>煙塵<lb/>
一長望哀颯正摧顔<lb/>
　　　　右七<lb/>
聞道尋源使従天此路廻<hi>張騫尋河源</hi>牽牛去㡬許<hi>博物志昔有人</hi>
<hi>乗查泛河怱怱不知晝夜至一處多見織女有一丈夫牽牛渚次飲之歸問嚴君君君卑曰某日客□犯牛女</hi>
<pb n="KR4c0015_WYG_020-5b"/>
宛馬至今來<hi>見宛馬揔肥春苜蓿注張趙云時遣使與吐蕃和云尋源使則借  騫以為言也博</hi>
<hi>物志載乗槎事以為後漢時人而公屡使張騫作度廋肩吾奉使江州船中七夕詩曰漢使俱為客星槎共遂</hi>
<hi>流亦以漢使貼星槎事使盖因話録所謂詩家承襲也故繼曰牽牛去㡬許正用乗槎者至天河違見牽牛丈</hi>
<hi>夫宛馬至今來則望吐蕃既和而西域皆通貢也</hi>一望幽燕隔何時郡國開<hi>時幽</hi>
<hi>燕在賊竟郡國未寕也</hi>東征徤兒盡𦍑笛暮吹哀<hi>士多死亡哀憤之氣形兹𦍑笛</hi>
<hi>也健趙云以幽燕未平郡國未□故  兒皆東征開𦍑笛而可哀也</hi>
　　　　右八<lb/>
今日明人眼臨池好驛亭叢篁低地碧高栁半天青<lb/>
<pb n="KR4c0015_WYG_020-6a"/>
<hi>□地髙栁半天是亦傷君子沈下位也公之命意多有如此者  趙云業篁髙桞止道實景舊注穿鑿盖篁之</hi>
<hi>與栁何用分君子小人觀下句云稠疊多幽事正言有池有竹有栁為幽事豈有譏誚乎</hi>稠疊多幽<lb/>
事<hi>稠疊猶重疊也巖趙云謝靈運過始寕墅詩云  峭領稠疊</hi>喧呼閲使星<hi>時亂民喜見使</hi>
<hi>者故喧呼晋志流星天使也漢李指郃使星以示二使  趙云指徃來使吐蕃者</hi>老夫如有此<lb/>
不異在郊垧<hi>有此謂有此亭也</hi>
　　　　右九<lb/>
雲氣接崑崙涔涔塞雨繁𦍑童看渭水使客向河源<hi>趙云</hi>
<hi>崑崙山乃河源所出秦州詩而言雲氣接崑崙崑崙雖云去嵩髙五萬里而大率在西方之逺地為張大之語</hi>
<pb n="KR4c0015_WYG_020-6b"/>
<hi>則雲氣可接為不足怪如夔州古栢而云月出寒通雪山白也既云雲氣接崑崙故又曰使客向河源涔字□</hi>
<hi>雨日涔出淮南子又倣前漢頭痛涔涔也𦍑童看渭水似言吐蕃之兵窺覷渭水而朝廷使客如張騫之向徃</hi>
<hi>河源也史記司馬遷雖云烏覩所謂河源者哉子長盖以崑崙之逺非人跡所能即至若詩家則用其美事爾</hi>
煙火軍中幕牛羊嶺上村所居秋草静正閉小蓬門<lb/>
　　　　右十<lb/>
蕭蕭古塞冷漠漠秋風<hi>一作雲</hi>低黄鵠翅垂雨<hi>薛云文選黄鵠一逺</hi>
<hi>則千里顧徘徊</hi>蒼鷹飢啄泥<hi>亦作/傷也</hi>薊門誰自北<hi>鮑照有出自薊門北  趙云薊</hi>
<hi>門指言安史也出自薊門北樂府有之不獨鮑照耳誰自北則公問収復燕薊者誰也</hi>漢將獨征<lb/>
<pb n="KR4c0015_WYG_020-7a"/>
西不意書生耳臨襄厭<hi>一作見</hi>鼓鞞<hi>趙云指言徃吐蕃之人漢有征西將軍</hi>
　　　　右十一<lb/>
山頭南郭寺水號北流泉<hi>師云寰宇記秦州天水縣有水一𣲖北流入長安縣界</hi>
老樹空庭得清渠一邑傳秋花危石底晩景卧鐘邊<hi>一作</hi>
<hi>前</hi>俯仰悲身世溪風為颯<hi>一作/肅</hi>然<hi>趙云狄花在危石之底晚景照卧鐘之邊</hi>
<hi>皆道實事盖寺有卧鐘故也鮑明逺詠史詩身世兩相棄蘭亭序云俛仰之問已為陳迹</hi>
　　　　右十二<lb/>
傳道東柯谷深藏數十家對門蕂盖瓦映竹水穿沙<hi>趙云</hi>
<pb n="KR4c0015_WYG_020-7b"/>
<hi>公後有示姪佐詩自注云佐草堂在東柯谷則東柯谷乃秦州境中之地</hi>痩地翻宜粟<hi>師云崔融</hi>
<hi>詩瘦地秋草頭</hi>陽坡可種𤓰<hi>杜補遺毛文錫茶譜云宣州宣城縣有塢如山其東為朝日所燭号</hi>
<hi>曰陽坡其茶最勝太守常萹于京洛人事題曰陽坡横紋茶是詩所謂陽坡其亦以日所燭故歟  趙云此言</hi>
<hi>東柯谷中之瘦地與陽坡也種粟當在肥地而瘦地翻自宜粟言東柯谷中之地無不好者陽坡向陽之坡如</hi>
<hi>所謂陽崖陽岡陽陸陽林也或云秦州有陽坡瘦地豈後人因杜為名矣若元稹詩陽地自尋蕨村沼且漚菅</hi>
<hi>亦地名乎種𤓰正要日照阮籍詩曰昔日東陵爪今在青門外五色曜朝日子母鈎相帶可見矣</hi>舡人<lb/>
近相報但恐失桃花<hi>桃花水也俗以三月水為桃花水  趙云東柯谷雖不可考意者自</hi>
<hi>秦州必乗水而徃未句用花花字意以東柯谷為桃源也舡人報恐失桃花則公欲徃不徃之際矣舊注以為</hi>
<pb n="KR4c0015_WYG_020-8a"/>
<hi>桃花水誤矣盖桃花水之侯即水尤肥肥漲河損于行舡乎又篇云漠漠秋雲低秋花危石底後篇云邊秋陰</hi>
<hi>昜夕地僻秋将盡皆秋時詩耳與三月桃花水尤不相干桃花言桃源也</hi>
　　　　右十三<lb/>
萬古仇池穴潜通小有天<hi>世説仇池有地穴通小有洞天中有神魚食之者仙  鮑</hi>
<hi>云按唐志戍州同谷縣有仇池□秦城接壤東坡云趙徳麟曰仇池小有洞天之附庸也王仲至曰吾常奉使</hi>
<hi>過仇池有九十九泉石萬山環之可以避世如桃源一杜補遺茅君内傳大天之内有𤣥中洞三十六所第</hi>
<hi>王屋山之洞周曰萬里名曰小有清虛之天第二委羽之洞周回萬里名曰大有穴之天天故子美憶昔云北</hi>
<hi>尋小有洞之句十趙云此篇賦仇池也並見送韋  六評事詩注</hi>神魚人不見福地語<lb/>
<pb n="KR4c0015_WYG_020-8b"/>
真傳<hi>仙經有福地鎮地皆以名山或洞府為之也  薛云按遺書有三十洞洞天有七十二福</hi>近接<lb/>
西南境長懷十九泉何時一茅屋送老白雲邊<hi>趙云公詩所謂</hi>
<hi>通小有十九泉神魚事皆是紀實但不見仇池記考之耳福地則凡名山多有福地世福地地記</hi>
　　　　右十四<lb/>
未暇泛滄海悠悠兵馬間塞門風落木<hi>一云塞風寒落木</hi>客舍<lb/>
雨連山阮籍多行興龎公隠不還<hi>見昔者龎公注赴趙云前篇云防河  滄</hi>
<hi>海則滄海専指西海也阮籍行多興按魏氏春秋曰籍時率意獨駕不由徑路道跡所窮慟哭而反今言多興</hi>
<hi>則紀以初行時也龎公隠不還龎徳公携妻子隠于鹿門山採藥不返隠不還正欲慕之也</hi>東柯遂<lb/>
<pb n="KR4c0015_WYG_020-9a"/>
疎懶休鑷鬢毛班<hi>杜補遺南史鬱林王年五嵗戯髙帝傍帝令左右鑷白髪問王我誰耶答</hi>
<hi>曰太翁帝笑曰豈有為人作曽祖而抜白髪乎即擲鏡鑷  趙云此句言得遂東柯谷之隠則凡事疎懶亦不</hi>
<hi>暇鑷鬢毛矣</hi>
　　　　右十五<lb/>
東柯好崖谷不與衆峯群落日邀雙鳥晴天巻片雲野<lb/>
人矜險絶水竹㑹平分採藥吾將老童兒未遣聞<hi>趙云野人</hi>
<hi>矜險絶則東柯之人自矜其地險絶此已含蓄可避世之意将與野人分水竹之景也九辯云皇天平分兮四</hi>
<hi>時</hi>
<pb n="KR4c0015_WYG_020-9b"/>
　　　　右十六<lb/>
邊秋陰易夕不復辨晨光<hi>鮑照詩曉正寥落落晨光復決漭  趙云陶淵明恨晨光</hi>
<hi>之熹㣲鮑照詩在後</hi>簷雨亂淋幔山雲低度墻鸕鷀窺淺井蚯蚓<lb/>
上深堂<hi>深一作髙鸕鷀窺淺井無食也蚯蚓上深堂室空也  趙云以積西乆陰而然也</hi>車馬<lb/>
何肅索門前百草長<hi>趙云暗使張仲蔚所居蓬蒿滿門寂無車馬事</hi>
　　　　右十七<lb/>
地僻秋將盡山髙客未歸塞雲多㫁續邊日少光輝<hi>江淹</hi>
<hi>恨賊遥風忽起白日西匿隴雁少飛岱雲寡色又秋日蕭索浮雲無光</hi>驚急烽常報傳聲<lb/>
<pb n="KR4c0015_WYG_020-10a"/>
檄屢飛<hi>鮑明逺羽檄起邊亭烽火入咸陽簡杜補遺光武紀王郎移檄注説文曰檄以木  為書長尺</hi>
<hi>二以徴召也魏武奏事曰若有急則插以雞羽謂之羽檄烽事見送從弟亞赴安西判官連山暗烽燧補遺</hi>
<hi>趙云客未歸者公自謂也烽謂烽候甘氏天文占曰敵至則舉烽火十丈如今井桔橰火錘其頭若警備急然</hi>
<hi>火其頭放之權重本低則末仰見烽火也飛檄字潘安仁關中詩云飛檄秦郊告敗上京漢髙祖曰吾以羽檄徴</hi>
<hi>天下兵</hi>西戎外甥國何得近天威<hi>左傳曰天威不違顔咫尺  薛云按唐書景龍</hi>
<hi>四年以金城公主下嫁吐蕃乾元元年肅宗以㓜女寜國公主下嫁囘紇爾雅曰妻之父為外舅郭璞曰謂我</hi>
<hi>舅者吾謂之甥然則亦呼壻為甥孟子曰帝館甥于貳室是也唐書賛普奉表言甥舅  趙云指言吐蕃為贊</hi>
<hi>普尚主也近天威言其敢有窺帝都之心</hi>
<pb n="KR4c0015_WYG_020-10b"/>
　　　　右十八<lb/>
鳯林戈未息魚海路常難<hi>師云寰宇記陕州有鳯林十道者潞州上黨縣有魚子陂</hi>
<hi>按肅宗紀至徳二載安慶緒陷陕郡九月陷上黨</hi>候火雲峯峻<hi>烽候之火夏雲多竒峯</hi>縣<lb/>
軍幕井乾<hi>縣軍謂路險阻縣之使下也鄧艾伐蜀縣軍深入幕一作暮  杜補遺周禮挈壺氏掌挈</hi>
<hi>壺以今軍事凡軍事縣壺以聚柝易曰井収勿幕火趙云郭子儀取魚海五城乃此魚海也候火烽候之  也</hi>
<hi>言烽燧在雲峯峭峻之上謝靈運詩滅迹入雲峯禮挈壺氏掌挈壺以令軍事其說是井収勿幕解者以井口</hi>
<hi>曰収勿幕則勿遮幕之今公但使其字意言軍旅之衆飲井者多而所幕之井乾其縣示軍中之器以表此井</hi>
<hi>也舊注縣軍字偶相犯耳</hi>風連西極動月過北庭寒<hi>趙云上句因吐蕃之亂下句因</hi>
<pb n="KR4c0015_WYG_020-11a"/>
<hi>幽薊之師而有所感也</hi>故老思飛將<hi>李廣飛/將軍</hi>何時議築壇<hi>漢髙祖築壇拜</hi>
<hi>韓信為大將</hi>
　　　　右十九<lb/>
唐堯眞自聖野老復何知<hi>莊子所謂帝力何有扵我哉趙云唐堯謂肅宗也野老公</hi>
<hi>自謂也</hi>曬藥能無婦應門幸有兒<hi>李令伯表内無應門三尺之童世説荀淑使叔</hi>
<hi>明應門慈明行酒耳趙云此以實事道懐</hi>藏書聞禹穴<hi>司馬遷年十嵗誦古文二十四而南</hi>
<hi>逰江淮上㑹稽探禹穴窺九疑</hi>讀記憶仇池<hi>憶一作悟白杜補遺後漢西南夷傳  氏居河池一</hi>
<hi>名仇池注云在今成州上禄縣南仇池記曰仇池百頃壁立千仭自然樓櫓却敵之狀分起調均竦起數丈有</hi>
<pb n="KR4c0015_WYG_020-11b"/>
<hi>踰人功</hi>為報鴛行舊鷦鷯在一枝<hi>見卑棲但一枝注禹趙云藏書聞禹穴言  穴</hi>
<hi>藏書也其地在南聞之而已未可遂往以引下句讀記憶仇池仇池在同谷郡公有欲往之意故讀記而懐之</hi>
<hi>仇池隴右之福地前篇可見鴛行指言平日同禁省之人朝臣故謂之鴛鷺行也鷦鷯一枝公自謂也出莊子</hi>
<hi>鷦鷯巢扵深林不過一枝</hi>
　　　　右二十<lb/>
　　　月夜憶舍弟<lb/>
戍鼓斷人行<hi>戍樓鼓也</hi>邊秋一鴈聲<hi>言孤也</hi>露從今夜白月是<lb/>
故鄉明<hi>師云江淹别賦隔千里兮共明月子美工扵用字析而倒言之故其語勢尤健如别來頭併白</hi>
<pb n="KR4c0015_WYG_020-12a"/>
<hi>相見眼終青之類是也</hi>有弟皆分散<hi>一作/羇旅</hi>無家問死生<hi>亂離流落故無家也</hi>
<hi>露趙云此篇七月中所作也月令孟秋之月涼風至白  降今云露從今夜白是已公之二弟方賊亂時一在</hi>
<hi>濟州一在陽翟故言皆分散也無家問死生又指其弟之無家耳左傳鄭莊公云寡人有弟不能和協而使餬</hi>
<hi>其口扵四方史記馮驩彈劍鋏而歌曰長鋏歸來乎居無以為家一作有弟皆羇旅非</hi>寄書長不<lb/>
達况乃未休兵<lb/>
　　　宿賛公房<hi>京師大雪寺主謫此安置</hi>
杖錫何来此秋風已颯然雨荒深院菊霜倒半池蓮放<lb/>
逐寜違性<hi>性安窮達不以放逐而□耳</hi>虛空不離禪<hi>釋經以禪宗為空門</hi>相逢<lb/>
<pb n="KR4c0015_WYG_020-12b"/>
成夜宿隴月向人圓<hi>師云古詩隴頭圓月白地趙云虛空字指言其所放逐之  在空寂</hi>
<hi>之處莊子徐無鬼篇曰逃虛空者聞人足音而喜是已夫有道之人豈以放逐而遂改其性况其空寂之處正</hi>
<hi>亦是禪家所宜矣</hi>
　　　東樓<lb/>
萬里流沙道<hi>流沙地名老子西涉流沙而不返</hi>征西過此門<hi>晉漢有征西將軍官</hi>
但添新戰骨不返舊征䰟<hi>一作但添征戰骨不返死生䰟  趙云流沙則自秦州而</hi>
<hi>西往也師民瞻本作西行過此門是盖泛言西行之人出此西門耳與征䰟不相犯</hi>樓角臨風迥<lb/>
城陰帶水昏傳聲看驛使送節向河源<hi>趙云樓角樓之邊角也臨風迥</hi>
<pb n="KR4c0015_WYG_020-13a"/>
<hi>以言其髙言及城隂則樓傅於城上何遜詩城陰度塹黒末句又以言遣使與吐蕃和時吐蕃旋戰旋請和故</hi>
<hi>爾又暗用張騫奉使尋河源事所以比使者如張騫也</hi>
　　　雨晴<hi>一作秋霽</hi>
天水秋雲薄<hi>秦為天水郡</hi>從西萬里風<hi>趙云指言秦州之天水也陸士衡前緩聲</hi>
<hi>歌云長風萬里舉</hi>今朝好晴景久雨不妨農<hi>以得時也</hi>塞栁行疎翠<lb/>
山棃結小紅胡笳樓上發一鴈入髙空<hi>趙云行音杭張祐詩萬人齊指</hi>
<hi>處一鴈落寒空句法亦與此同盖惟一鴈字方好</hi>
　　　寓目<hi>趙云左傳得臣與寓目焉</hi>
<pb n="KR4c0015_WYG_020-13b"/>
一縣蒲萄熟秋山苜蓿多<hi>西域人好飲蒲萄酒馬食苜蓿貳師伐宛將種歸中國也</hi>
<hi>處杜補遺永㣲圖經曰葡萄生隴西五原燉煌山谷今  處有之苗作藤蔓而極大盛者一二本綿被山谷間</hi>
<hi>花極細而黄白色其實有紫白二色而形之圓鋭亦二種又有無核者謹按史記大宛以葡萄為酒張騫使西</hi>
<hi>域得其種而還種之中國始有盖北果之最珍者神農本草云苜蓿味苦平無毒主安中利人可久食陶隠居</hi>
<hi>云長安中乃有苜蓿園北人甚重此南人不甚食之以其無味故也廣韻載史記云大宛國馬嗜苜蓿漢使所</hi>
<hi>得種扵離宫又玉篇云漢書罽賓國多苜蓿宛馬所嗜本作目宿  趙云此篇題名寓目皆實道其事葡萄果</hi>
<hi>名苜蓿草名二物本西北所有因張騫自大宛帶種歸中國故近西之地多有之苜蓿以飼馬闗陕人亦食之</hi>
<hi>薛令之詩曰朝日上團團照見先生槃槃中何所有苜蓿長闌干是也梁孝儀北使還與永豐侯書曰馬銜苜</hi>
<pb n="KR4c0015_WYG_020-14a"/>
<hi>蓿嘶立故墟人𫉬葡萄歸種舊里則二物西北之産明矣</hi>闗雲常帶雨塞水不成河<lb/>
羌女輕<hi>一作揺</hi>烽燧胡兒制<hi>一作掣</hi>駱駞自傷遲暮眼䘮亂<lb/>
飽經過<hi>趙云關雲塞水羌女胡兒皆所寓目之事烽燧一物二名燃火曰烽舉煙曰燧楚詞云傷美人</hi>
<hi>之遲暮阮籍詠懐云西逰咸陽中趙李相經過飽饜也盖如石勒謂季陽云卿亦飽孤毒乎公詩又云老樹飽</hi>
<hi>經霜</hi>
　　　山寺<lb/>
野寺殘僧少山園細路髙麝香眠石竹<hi>麝鹿也</hi>鸚鵡啄金<lb/>
桃亂石通人過懸崖置屋牢上方重閣晩百里見纎毫<lb/>
<pb n="KR4c0015_WYG_020-14b"/>
<hi>趙云此篇實道山寺之景物耳石竹川中繡竹花也麝香鸚鵡言僧家所養者上方言在山上之方境也一作</hi>
<hi>亂水</hi>
　　　即事<lb/>
聞道花門破<hi>前有留花門詩</hi>和親事却非人憐漢公主生得渡<lb/>
河歸<hi>杜補遺按唐史回紇自肅宗即位遣使請助討賊禄山太子葉䕶自將四千騎来在所命周王師進</hi>
<hi>収長安嚴莊挟安慶緒隨棄東京北渡河回紇遂大掠東都三日府庫窮墠葉䕶還京師帝遣羣臣勞之長樂</hi>
<hi>帝座前殿召葉䕶升階席宴且勞之葉䕶頓首言留兵沙苑臣歸料馬以収范陽除殘盜乾元元年回紇請婚</hi>
<hi>許以㓜女寜國公主下嫁明年可汗死公主以無子得歸</hi>秋思抛雲鬢腰肢賸寶衣<lb/>
<pb n="KR4c0015_WYG_020-15a"/>
羣凶猶索戰回首意多違<hi>趙云公主以秋八月自回紇還今云愁思抛雲鬢腰肢賸</hi>
<hi>寶衣則猶以無緒而不事梳沐且亦痩癯也然首兩句云聞道花門破和親事却非則若使有犯順之作中國</hi>
<hi>與戰而破之所以失和親之好然于新舊史皆無所考其後犯順自是寶應二年相去公主之歸乃四年也而</hi>
<hi>又無破之之事豈公主纔歸之後便為冦而中國能破敗之邪末句則意與首句尤相應盖初為和親之因以</hi>
<hi>藉其来助和親既非而索戰則所以藉之之意又違矣觀代宗即位又使劉清潭徴兵以脩舊好却先為史朝</hi>
<hi>義誘之而為冦斯乃意違之證但非公主纔歸之後耳俟明識辨之後漢陳蕃上疏曰羣凶側目禍不旋踵魏</hi>
<hi>公九錫文曰羣凶覬覦連城帶邑</hi>
　　　遣懐<lb/>
<pb n="KR4c0015_WYG_020-15b"/>
愁眼看霜露寒城菊自花天風隨斷栁客淚墮清笳水<lb/>
净樓隂直山昏塞日斜夜来歸鳥盡啼殺後棲鴉<hi>趙云此詩</hi>
<hi>直道事實末句感物以為興耳</hi>
　　　天河<hi>師云揚泉物理論水之精氣上浮宛轉隨流水名曰天河也新添毛詩倬彼雲漢昭</hi>
　　　　<hi>回于天箋云雲漢謂天河也天河水氣也精光轉運扵天而倬然</hi>
常時任顯晦秋至輒<hi>一作轉</hi>分明<hi>天河至秋則顯見人目為銀河  師云庾亮詩</hi>
<hi>天河秋轉明</hi>縦被浮雲掩終能<hi>一作/當非</hi>永夜清<hi>賢人雖則為羣小所掩然終不</hi>
<hi>害其明其也趙云師民瞻本輒字作轉極是盖秋已前非無天河  但或顯或晦非若秋時之轉為分明耳而</hi>
<pb n="KR4c0015_WYG_020-16a"/>
<hi>選有云寜顯寜晦頷聮兩句雖實道其事若以為寄興亦可盖言小人終不能掩君子也</hi>含星動雙<lb/>
闕伴月落邊城牛女年年渡何曾風浪生<hi>世説牽牛織女二星七夕</hi>
<hi>渡河相聚則趙云天河在上所臨之處詩人皆可想含星動雙闕  言長安帝闕伴月落邊城却指秦州之城</hi>
<hi>雙闕祖出先聖本紀曰許由欲觀帝意曰帝坐華堂靣雙闕君之榮願亦足矣其餘古詩雙闕百餘尺鮑昭結</hi>
<hi>客少年行云雙闕似雲浮史記士篇曰邊城少冦而長楊賦永無邊城之警曺子建白馬篇邊城多警急河與</hi>
<hi>星謂之動昔漢武詩星辰影動搖河漢與月皆謂之落鮑明逺翫月詩云夜移冲漢落牛女渡河事出齊諧記</hi>
<hi>曰武丁者事</hi>
　　　初月<lb/>
<pb n="KR4c0015_WYG_020-16b"/>
　　　　<hi>趙云初月者才出之月也非如鈎新月之謂與成都府古詩初月出不髙同義矣</hi>
光細弦初<hi>趙作豈</hi>上影斜輪未安<hi>師云小雅如月之恒箋云月上弦而就盈李隅</hi>
<hi>賦波水蕩而月輪斜此盖譏肅宗始明而終暗也日趙云易乾鑿度曰月三日成魄八日成光在尚書三  謂</hi>
<hi>之朏則言其始出也齊虞義詠秋月云初生似玉鈎裁滿如團扇所謂初月者有始生之月有才出之月始生</hi>
<hi>之月乃似玉鈎之月也在古人止謂之新月梁蕭綸有詠新月詩是已其成光之際則名曰弦今厯家毎扵八</hi>
<hi>日標為上弦釋名論月曰弦半月之名也其形一傍曲一傍直若張弓弦也既為半月之名亦非止名新月矣</hi>
<hi>梁何遜望初月詩云初宿長淮上破鏡出雲明狀之為破鏡亦以言月之半而題曰初月則以才出之月名初</hi>
<hi>也今公所賦亦然非謂三日已後八日以前之之月也梁庾肩吾望月詩曰渡河光不濕移輪轍詎開在月言</hi>
<pb n="KR4c0015_WYG_020-17a"/>
<hi>光與輪此八日以後之月今公詩首句云光細弦豈上影斜輪未安盖亦以月八日成光光成光則名上弦矣</hi>
<hi>而光之細則以其初出也豈是上弦之光乎崔豹古今注云漢明帝作太子時樂人以歌四章賛太子之徳一</hi>
<hi>曰日重光一曰月重輪三曰星重曜四曰海重潤則輪字専以言月不必扵滿而後為輪也庾肩吾詩星流時</hi>
<hi>入暈桂長欲侵輪劉孝綽詩輪光缺不滿扇影出將圓謂之欲侵謂之光缺則不必扵滿而後為輪矣今公以</hi>
<hi>月之初出其影尚斜將欲滿而成輪但未安而全露也</hi>微升古塞外已隠暮雲端<lb/>
<hi>言易落也升杜補遺是詩肅宗乾元初子美在秦州避亂時作微  古塞外喻肅宗即位於靈武也已隠暮雲</hi>
<hi>端喻肅宗為張后與李輔國所蔽也按唐史肅宗即位扵靈武立淑妃張氏為后后善牢籠稍稍預政事與中</hi>
<hi>人李輔國相助多以私謁撓權徙太上皇西内譖寜王倓賜死皆其謀也及肅宗大漸挟趙王係謀危太子卒</hi>
<pb n="KR4c0015_WYG_020-17b"/>
<hi>以誅死故趙云月賦云升清質之悠悠月之初出自低而升髙  曰升今公詩云微升古塞外則言才出之月</hi>
<hi>明甚盖成魄之月才出便在天半不假言升也與成都府古詩云初月出不髙同意為是秦州賦詩故著言古</hi>
<hi>塞外李陵曰塞外草衰有塞外字而上貼之以古為古塞外枚乘詩曰美人在雲端有雲端而上貼之之以暮</hi>
<hi>為暮雲端此又詩人之工也世傳魏道輔云意主肅宗也如韓詩煌煌東方星洪興祖謂其順宗時作乎東方</hi>
<hi>謂憲宗在儲也杜田因而立論則好為穿鑿者矣盖以月言人君已不為善取譬況自至徳之逺逮乾元之元</hi>
<hi>肅宗即位已三年矣豈得以月之微升比即位乎</hi>河漢不改色闗山空自寒<hi>趙云</hi>
<hi>言月才出時便隠惟河漢不以月之朓朒弦望而輒改其卓彼之色闗山當此時亦空自寒也</hi>庭前有<lb/>
白露暗滿菊花團<hi>趙云白露則以著言初秋時矣蓋月令孟秋之月白露降也團字韻則詩</hi>
<pb n="KR4c0015_WYG_020-18a"/>
<hi>云零露溥兮雖止溥字字而𤣥載謝𤣥暉詩猶霑餘露團又江文通云簷前露已團則用團字張景陽詩輕露</hi>
<hi>栖叢匊謝惠連擣衣詩白露兹園匊</hi>
　　　歸燕<lb/>
　　　　<hi>此詩公託意以自喻自東樓下皆有所感而作然以前賢措意皆措一時之興故不敢妄</hi>
　　　　<hi>生意思曲為穿鑿也</hi>
不獨避霜雪其如儔侣稀四時無失序八月自知歸<hi>言四</hi>
<hi>時迭運自得其序而以炎涼往來者乃燕之自知爾侣趙云葢燕之歸當八月似將避霜雪而往今又為儔</hi>
<hi>稀而歸則㨿所見之燕其去在衆燕之後矣所謂四時無失序八月自知歸此亦暗有事意周書失訓曰立秋</hi>
<pb n="KR4c0015_WYG_020-18b"/>
<hi>之日涼風至後五日白露降後五日寒蜩鳴後五日𤣥鳥歸故燕之歸故失四時之序也</hi>春色豈相<lb/>
訪衆雛還識機故巢儻未毁會傍主人飛<hi>趙云上句乃問燕之辭言</hi>
<hi>明年春色之時豈却相訪乎盖有不相訪而往别家為巢之理衆雛還識機言别家容有害之者衆雛識機以</hi>
<hi>我不致害之自再相訪也末句結之云此代燕之為言也  師云禰衡鸚鵡賦憫衆雛之無知</hi>
　　　擣衣<lb/>
　　　　<hi>謝恵連有擣衣詩</hi>
亦知戍不返秋至拭清砧<hi>砧擣衣詩也秋至拭砧作寒衣也</hi>已近苦寒<lb/>
月况經<hi>一作驚</hi>長别心<hi>言征伐之苦不保其死生</hi>寧辭擣衣倦一寄塞<lb/>
<pb n="KR4c0015_WYG_020-19a"/>
坦深<hi>師古古詩閨中有一婦擣衣寄逺人坦城墻也塞坦邉城</hi>用盡閨中力君聼空<lb/>
外音<hi>砧聲也</hi>
　　　促織<lb/>
促織甚㣲細<hi>秋蟲也</hi>哀音何動人草根吟不稳牀下夜相<lb/>
親久客得無淚故妻難及晨<hi>久客故妻皆羇苦易感者也  趙云牀下夜相親則</hi>
<hi>婦女及小兒子多置於牀下也小説載宮人以金籠盛之盖有知矣沈休文宿東園詩有云樹頂鳴風飈草根</hi>
<hi>積霜雪十月蟋蟀入我牀下十新添王褒傳蟋蟀竢秋唫師古注今之促織也毛詩  月蟋蟀入我牀下盖自</hi>
<hi>野而宇自戸而牀淺謂著將寒有漸非卒來也若云取而置之牀下則失夜相親之意矣</hi>悲絲<hi>一作絃</hi>
<pb n="KR4c0015_WYG_020-19b"/>
與急管感激異天真<hi>絲管之感人不若蟲聲之自然也  趙曰暗用晉書絲不如竹竹不</hi>
<hi>如肉以其漸近自然故絲管之聲不若蟲聲之天真也</hi>
　　　螢火<lb/>
幸因腐草出敢近太陽飛<hi>月令腐草化為螢太陽之光固非螢火之近近喻小有才</hi>
<hi>而侵侮大徳者西晉傳咸螢火賦云雖無補於日月兮期自竭於陋形當朝陽而戢景兮必宵昧而是征韋承</hi>
<hi>慶直沖書省詩云螢光向日盡蚊力負山疲曜趙云梁蕭和螢光賦云見晨禽之曉征悲扶桑之吐  梁沈旋</hi>
<hi>詩云雨堕弗虧光陽昇反奪照則螢火之不敢傍日飛矣</hi>未足臨書巻時能㸃客衣<lb/>
隨風隔幔小帶雨傍林㣲十月清霜重飄零何處歸<hi>趙云</hi>
<pb n="KR4c0015_WYG_020-20a"/>
<hi>用車𦙍事盖聚螢之多然後可以照字也庾信書巻滿牀頭又天寒舟坂客衣單梁朱超可念無端失林鳥此</hi>
<hi>夜逆風何處歸</hi>
　　　蒹葭<lb/>
摧折不自守<hi>生質衰脆不能自守</hi>秋風吹若何暫時花戴雪㡬處<lb/>
葉沈波<hi>言非嵗寒之質也</hi>體弱春風<hi>一作甲/一作苗</hi>早<hi>師云沈約賦挺春甲而前生</hi>
叢長夜露多江湖後揺落亦<hi>一作只</hi>恐嵗嗟跎<hi>趙云末句是費解盖</hi>
<hi>言今在秦州所見之蒹葭已落落矣尚餘時月之光景江湖之上其物在後揺落亦恐當嵗之暮有可傷之意</hi>
<hi>九辯草木揺落而變襄曹子建詩白日忽嗟跑言其晚也</hi>
<pb n="KR4c0015_WYG_020-20b"/>
　　　苦竹<lb/>
青㝠亦自守軟弱強扶持<hi>猶強自振立也也趙云楚辭㨿青冥而攄虹  冥雲霄間</hi>
<hi>之貌盖指苦竹在髙山上者而言苦竹本野生之物宜在髙山之上其物叢生軟弱則然矣</hi>味苦夏<lb/>
蟲避叢卑春鳥疑軒墀曾不重剪伐欲無辭幸近幽人<lb/>
屋霜根結在兹<hi>質雖疲軟然得其託亦足保其生生矣趙云莊子夏蟲不可語於水周禮仲春</hi>
<hi>初必以薪為之方言種人家軒墀者亦不重而剪伐之若在幽人之家方有保䕶結根之理</hi>
　　　除架<hi>𤓰架也</hi>
束薪已零落瓠葉轉蕭疎<hi>趙云西人方言直謂之除架如甜𤓰謂之収園也𤓰架之</hi>
<pb n="KR4c0015_WYG_020-21a"/>
<hi>初必以薪為之今𤓰已摘而架上之薪零落矣瓠即𤓰也毛詩有瓠葉字</hi>幸結白花了寧辭<lb/>
青蔓除<hi>趙云𤓰初花其色白結白花則為𤓰實矣實既結則其蔓可除</hi>秋蟲聲不去暮<lb/>
雀意何如<hi>架除而蟲鳥失棲托也</hi>寒事今牢落人生亦有初<hi>言未生之</hi>
<hi>初則作架以盛之纔結花則有將實之望而其意稍怠矣故架壞則除去而不修也亦猶人事鋭始而怠終圔</hi>
<hi>如趙云賦詩在秦州意言寒事今牢落則為客之不堪  此然人生未嘗無初則公之初在太平之時文采動</hi>
<hi>上聲譽坦赫本不如是之牢落也上林賦云牢落陸離左傳夫魯有初而謝靈運會吟行云會吟自有初</hi>
　　　夕烽<lb/>
夕烽來不近每日報平安塞上傳光小雲邉落㸃殘照<lb/>
<pb n="KR4c0015_WYG_020-21b"/>
秦通警急過隴自艱難問道蓬萊殿千門立馬㸔<hi>師云長安</hi>
<hi>者蓬萊殿東内紫宸殿之北觀此則時可知矣志趙云光武紀修烽燧注甚悉烽則有一炬二炬四炬  每日</hi>
<hi>初夜舉一炬謂之平安火餘則隨㓂多少而為差乃警急之報矣餘見秦州雜詩及寓目詩注此篇前四句言</hi>
<hi>平安之報後四句言警急之報時吐蕃或侵害或請和故也警急出前漢書而曹子建白馬篇邊城多警急急</hi>
<hi>胡虜數遷移過隴而艱難則安史之兵猶出没隴上矣蓬萊殿在東内大明宫千門則所謂千門萬户也</hi>
　　　秋笛<hi>一作吹笛</hi>
清啇欲盡奏奏苦血霑衣<hi>五音惟啇為最悲盖啇主秋而有寥落之意也  趙云笛</hi>
<hi>一曲謂之奏方笛之吹啇聲所不堪聞而今欲盡奏以全其曲則聞者宜有霑衣之血淚盡繼之以血也庚信</hi>
<pb n="KR4c0015_WYG_020-22a"/>
<hi>哀江南賦望赤岸而霑衣江文通詩零淚霑衣裳</hi>他日傷心極征人白骨歸<hi>趙云</hi>
<hi>今日聞商聲而霑衣猶可也它日士有死于戰而以白骨歸時猶聞此詩尤傷心之極矣</hi>相逢恐恨<lb/>
過故作發聲㣲<hi>趙云於此相逢吹笛之人所吹每恐恨過故意作發聲㣲細以泄其恨恨此與</hi>
<hi>平時吹笛不同矣相逢两字主聼吹笛者言之則公自云也</hi>不見秋雲動悲風稍稍<lb/>
飛<hi>言笛聲哀切風雲亦為之悽慘也獨師云古詩角聲起蒼野秋雲愁不飛  趙云言不  人愁而已雖天</hi>
<hi>亦愁故雲動而風飛也不見者言豈可見之乎古詩歌行多言君不見而此直行不見其字起于鮑明逺</hi>
　　　送逺<lb/>
帶甲滿天地<hi>盗賊充斥時方用兵也趙云史記蘇秦帶甲數十萬莊子原憲歌啇頌聲滿天地</hi>
<pb n="KR4c0015_WYG_020-22b"/>
胡為君逺行親朋盡一哭<hi>楚辭悲莫悲於生别離</hi>鞍馬去孤城草<lb/>
木嵗月晚闗河霜雪清别離已昨日因見古人情<hi>師云胡母</hi>
<hi>潜詩只因君别我再見古人情趙云别離非獨今日已是昨日如此矣此所以見古人情也楚辭曰悲莫悲於</hi>
<hi>生别離則古人之情豈不可見哉昨日字出莊子并韓詩外傳</hi>
　　　觀兵<lb/>
北庭送壮士<hi>燕太子送荆軻於易水上軻歌曰壮士一去不復還</hi>貔虎數尤多<hi>書如</hi>
<hi>虎如貔詩杜補遺爾雅貔白狐其子縠注一名執夷虎豹之屬  曰獻其貔皮陸機疏云貔似虎或曰似熊一</hi>
<hi>名白狐遼東人謂之白羆炙轂子載貔銘曰書稱猛士如虎如貔亦豹屬也又曰執夷白狐之云似是而非</hi>
<pb n="KR4c0015_WYG_020-23a"/>
<hi>趙云此篇自北遣兵來之詩貔虎出書蓋猛獸也</hi>精鋭舊無敵邉隅今若何<hi>精鋭</hi>
<hi>猶勇敢也良趙云此詩人望其必勝而憂之之辭戰國策季  謂魏王曰恃兵之精鋭而欲攻邯鄲</hi>妖氛<lb/>
擁白馬元帥待彫戈<hi>趙云两句難解似言吐蕃所乗者乃賊之白馬妖孽氛氣擁逐而來</hi>
<hi>元帥所以待北庭之彫戈而敵之陳徐陵移齊文有剪妖氛窮巢穴之語南史侯景為亂乗白馬青絲為轡以</hi>
<hi>應䜟左傳晉謀元帥趙哀日郤縠可古鼎銘云王命尸臣官此栒邑賜爾和鸞黼黻彫戈  師云國語秦穆公</hi>
<hi>横雕戈出見晉使者</hi>莫守鄴城下斬鯨遼海波<hi>言當誅魁渠也鄴趙云文明公據</hi>
<hi>城圍也未下公意謂可緩鄴城之圍且於遼海斬鯨則以吐蕃為急也鯨以譬吐蕃之强暴左傳誅戮而作京</hi>
<hi>觀謂之封鯨鯢一云言不獨守鄴當覆其巢穴也</hi>
<pb n="KR4c0015_WYG_020-23b"/>
　　　廢畦<lb/>
秋蔬擁霜露豈敢惜凋殘暮景數枝葉天風吹汝寒<hi>趙云</hi>
<hi>蔬以秋時而擁霜露自然凋殘矣吾豈敢惜之也然口腹之供所以不忍其凋殘故于暮景之中數其枝葉餘</hi>
<hi>幾也故又自憫夫因數菜蔬之餘幾而有天風之寒是亦豈得已哉君子之貧為可傷也</hi>緑霑泥滓<lb/>
盡香與嵗時闌生意春如昨悲君白玉盤<hi>趙云上两句所以紀秋蔬</hi>
<hi>之凋殘泥滓又見多雨之意末句言蔬當春時生意盛茂以供采掇猶如昨日則今之凋殘不足於食於我何</hi>
<hi>足道哉其登於玉盤者遂空矣為可悲也君字盖専言君王也應劭漢官儀曰封禪壇有白玉盤在至尊言之</hi>
<hi>尤為當體如昨字選詩有昔日如昨又千年别如昨  師云如李白詩少時不識月呼作白玉盤</hi>
<pb n="KR4c0015_WYG_020-24a"/>
　　　不歸<lb/>
河間尚征伐汝骨在空城從弟人皆有終身恨不平數<lb/>
金憐俊邁總角愛聰明<hi>見緫角草書又神速注</hi>面上三年土春風<lb/>
草又生<hi>趙云此篇公之從弟有死而寄骨於其處但無所考其名字耳數金憐俊邁數應是上聲數金</hi>
<hi>两字未解以俟博聞</hi>
　　　天末懷李白<lb/>
　　　　<hi>趙云白於至徳二載坐永王璘而謫夜郎今公在秦州懐之而遂謂之天末各天一方可</hi>
　　　　<hi>云天末矣</hi>
<pb n="KR4c0015_WYG_020-24b"/>
涼風起天末君子意如何<hi>月賦雲欱天末逺趙云西京賦日眇天末以  期而陸士</hi>
<hi>衡氶之云佳人眇天末擬古詩又云遊子眇天末逺期不可尋</hi>鴻鴈幾時到江湖秋水<lb/>
多<hi>趙云兩句似通句言書信耳問鴻鴈幾時可到於白之處江湖秋水既多則鴻鴈游泳其到恐遲也莊子</hi>
<hi>秋水時至</hi>文章憎命逹魑魅喜人過<hi>趙云意與儒冠多誤身同盖窮者而後工于文</hi>
<hi>故文章反憎命逹也舜投四罪以禦魑魅魑魅厲鬼也喜人過則欲害之矣以譬小人害君子之意時白被罪</hi>
<hi>流放故云</hi>應共寃䰟語投時贈汨羅<hi>指屈原也也趙云此比白於賈誼  屈原其死</hi>
<hi>為寃也誼過汨羅有弔原賦劉越石四言詩永負寃䰟</hi>
　　　獨立<lb/>
<pb n="KR4c0015_WYG_020-25a"/>
空外一鷙鳥河間雙白鷗<hi>師云張華詩漢漢江水平低飛雙白鷗</hi>飄颻搏<lb/>
撃便容易往來游<hi>趙云爾雅日飄颻謂之焱盖風之狀也而後人用之則如選云落葉飄颻</hi>
<hi>又云羅衣何飄颻也此言白鷗往來盖不知鷙鳥之將搏撃此為可寒心矣公後篇寄賈六嚴八詩戒其為文</hi>
<hi>為詩□傳於衆而日浦鷗防碎首霜鶻不空拳則公今詩應有所憂之人乎晉孫盛騰牋桓温曰進無鳯皇來</hi>
<hi>儀之美退無鷹䴑撃搏之困公今却用搏撃字則翟方進傳搏撃豪强京師畏之</hi>草露亦多濕<lb/>
蛛絲仍未收天機近人事獨立萬端憂<hi>趙云此道獨立時景两句或日</hi>
<hi>露下衆草則將殺草蛛絲未收則將羅物皆有殺意此並是天機如人事之多患宜公有萬端之憂也</hi>
　　　日暮<lb/>
<pb n="KR4c0015_WYG_020-25b"/>
日落風亦起城頭烏尾訛<hi>杜正謬烏尾當作烏外殆傳印之誤按後漢五行志桓帝</hi>
<hi>時京師童謡日城上烏尾畢逋盖言處髙利獨食不與下共謂人主多聚歛也訛者斜也</hi>黄雲髙未<lb/>
動白水已揚波<hi>趙云皆言風也黄雲以髙故雖有風而未動白水以在下故得風而先揚波淮</hi>
<hi>南子黄泉之埃上為黄雲而謝靈運擬阮瑀詩云河洲多沙塵風悲黄雲起江文通古别離云黄雲蔽千里遊</hi>
<hi>子何時還白水言白色之水此晉文公所謂有如白水是也列女傳津吏女歌曰水揚波兮杳冥冥少司命云</hi>
<hi>衝風至兮水揚波西京賦曰起洪濤而揚波</hi>羗婦語還哭胡兒行且歌將軍<lb/>
别換馬夜出擁彫戈<hi>趙云羗婦胡兒盖秦州有寄處者耳與前篇羗女輕烽燧胡兒制駱</hi>
<hi>駞同義將軍以敵人識其所乗舊馬所以換馬愈自慎重故夜出以彫戈擁衛彫戈字見本巻觀兵詩注李廣</hi>
<pb n="KR4c0015_WYG_020-26a"/>
<hi>傳暫騰而上胡兒馬上</hi>
　　　空囊<lb/>
翠栢苦猶食晨霞朝可飡<hi>杜補遺云楚辭日山中人兮採杜若飲石泉兮飯松栢又</hi>
<hi>列仙傳仙人偓佺食松柏之實楚辭日飡六氣而飲沆瀣潄正陽而飡朝霞注陵陽子明經云春食朝霞者日</hi>
<hi>始出赤氣也秋食淪漢者日沒後赤黄氣也冬食沆瀣者北方夜半氣也夏食正陽者南方日中氣也相如火</hi>
<hi>人賦云㑹食幽都吸沆瀣兮餐朝霞真誥九華真妃曰日者霞之實霞者日之精君唯聞服日實之法未知餐</hi>
<hi>霞之精也夫餐霞之經甚秘致霞之道甚易此謂體生玉光霞映上清之法也  趙云晨霞師民瞻作明霞是</hi>
<hi>盖不應言晨而又言朝也為新添上注不必拘晨朝之複也如宋玉髙唐賦云且  朝云豈非且朝為複耶大</hi>
<pb n="KR4c0015_WYG_020-26b"/>
<hi>人賦吸沆瀣兮餐朝霞嵇中散琴賦餐沆瀣兮帶朝霞顔延年五君詠云中散不偶世本自餐霞人</hi>世人<lb/>
共鹵莽吾道屬艱難<hi>趙云此两句承上句之義公雖貧困而所食所飲皆神仙之物亦以</hi>
<hi>自志其清如此此無它以世人共鹵莽不明而吾道適值艱難不遂也字則莊子云耕而鹵莽之其實亦鹵莽</hi>
<hi>而報予孔子云吾道其非邪詩天歩艱難</hi>不㸑井晨凍<hi>晉書樵蘇不㸑清談而已</hi>無衣牀<lb/>
夜寒<hi>詩無衣無褐何以卒嵗</hi>囊空恐羞澁留得一錢看<hi>趙云暗用趙壹云文</hi>
<hi>籍雖滿腹不如一囊錢父老獻劉竉以錢而竉留一大錢也  新添前漢灌夫傳平生毀程不識不直一錢</hi>
　　　病馬<lb/>
乗爾亦已久天寒関塞深塵中老盡力嵗晩病傷心<hi>趙云</hi>
<pb n="KR4c0015_WYG_020-27a"/>
<hi>此篇暗使田子方事之意田子方出遊于野見病馬焉問之御者對曰此故公家畜也罷而不為用故出放之</hi>
<hi>日少盡其力而老弃其身仁者不為也命束帛贖之出韓詩外傳琴賦云愀愴傷心</hi>毛骨豈殊衆<lb/>
馴良猶至今物㣲意不淺感動一沈吟<hi>趙云公於駿馬毎言其狀之義</hi>
<hi>而此云毛骨豈殊衆則詩人之言因以所見而感興不必拘系也庾亮登棲日老子於此復復不淺古詩云馳</hi>
<hi>情整巾帯沈吟聊躑躅又如南史王琳傳有云沈吟不决</hi>
　　　蕃劒<lb/>
致此自僻逺又非珠玉裝<hi>師云曹植七啟步光之劒華藻繁縟綴以驪龍之珠錯以</hi>
<hi>荆山之玉</hi>如何有竒怪毎夜吐光芒<hi>師云張載劒歌奇怪兮難名李陽詩夜劒煥光</hi>
<pb n="KR4c0015_WYG_020-27b"/>
<hi>芒</hi>虎氣必騰上龍身寧久藏風塵苦未息持汝奉明王<lb/>
<hi>趙云雷次宗豫章記曰吴未忘恒有紫氣見斗牛之間張華問雷孔章孔章曰是寶物也精在豫章豐城令至</hi>
<hi>縣掘獄得二劍其夕斗牛氣不復見孔章乃留其一匣而進之劒至光曜煒燁煥若□發後張華遇害此劒飛</hi>
<hi>入襄城水中孔章臨亡戒其子恒以劒自隨後其子為建安從事經淺瀨劒忽於腰間躍出遂見二龍相隨焉</hi>
<hi>用對虎氣按越絶書日闔閭冢在吴縣昌門外葬以磐郢魚腸之劒葬三日白虎居上號曰虎丘亦無虎氣字</hi>
<hi>於虎曰氣於龍曰身豈公因事而自造語耶以俟博聞又世説王喬暮有盜發之有一劍停在空中作龍吟虎</hi>
<hi>吼復飛上天</hi>
　　　銅瓶<lb/>
<pb n="KR4c0015_WYG_020-28a"/>
亂後碧井廢時清瑶殿深銅瓶未失水百丈有哀音<hi>趙云</hi>
<hi>孟子曰掘井九仞而不及泉猶為廢井也此必銅瓶之製巧妙所以知其為宫殿中汲井之物矣方時清平瑶</hi>
<hi>殿深邃而宫人出汲想像其銅瓶離水欲上時有滴水之音也</hi>側想羙人意應非寒甃<lb/>
沈蛟龍半缺落猶得折黄金<hi>趙云四句言銅瓶乃是不用於汲而留扵世者非是</hi>
<hi>沈在井底所得側想羙人之意可以推見然井中或得㫁釵遺珥有黄金蛟龍之狀則有之矣  師云蛟龍葢</hi>
<hi>瓶上刻鑄之象今雖缺落猶可準折黄金則其工巧可知</hi>
　　　觀安西兵過赴闗中待命二首<lb/>
四鎮富精鋭<hi>言多勇鋭也晋職官志四鎮通於柔逺通典鎮東將軍漢末魏武為之鎮南後漢末</hi>
<pb n="KR4c0015_WYG_020-28b"/>
<hi>劉表為之魏張魯晋杜阮凱並為之鎮西鄧艾為之鎮北南魏明帝大和中劉靖許允並為之宋時四鎮與中</hi>
<hi>軍為雜號破杜正謬唐武后時右鷹揚衛将軍王孝傑撃吐蕃大  其衆復取四鎮更置安西都䕶府於丘兹</hi>
<hi>以兵鎮守又唐志四鎮都督府龜兹于闐焉耆疎勒也是詩所謂四鎮非鎮東鎮西之類故詩題云  趙云戰</hi>
<hi>國策季良謂魏王曰恃兵之精鋭而欲攻邯鄲</hi>摧鋒皆絶倫<hi>能摧鋒䧟陣也闗趙云諸葛亮與</hi>
<hi>羽書曰未及髯之絶倫逸羣也</hi>還聞獻士卒足以靜風塵老馬夜知道<lb/>
<hi>齊栢公失道管仲使隨老馬而得出以老馬多智也</hi>蒼鷹饑著人<hi>晋載記權翼言慕容垂猶蒼鷹</hi>
<hi>也饑則附人飽則髙飛言趙云老馬譬其慣熟蒼鷹譬其俊快以  所獻之兵也</hi>臨危經乆戰<lb/>
用急<hi>一作意</hi>始如神<hi>精熟戰陣用意若神趙云此以言去兵臨危又以結老馬之義用急又以</hi>
<pb n="KR4c0015_WYG_020-29a"/>
<hi>結蒼鷹之義也</hi>
　　　　右一<lb/>
竒兵不在衆<hi>史兵以正合以竒勝不在衆者用師克在和不在衆也</hi>萬馬救中原<lb/>
<hi>蔡琰謂曹公日明公廐有萬馬殺趙云公作此詩在秦州時乹元二年也三月史思明  安慶緒九月又䧟東</hi>
<hi>京又䧟齊汝鄭滑四州則兵之用救中原矣</hi>談笑無河北<hi>言談笑可以却敵也</hi>心肝奉<lb/>
至尊<hi>言至誠也西趙云思明㨿相州河北一帶素以䧟没今言安  兵之精鋭主將於談笑之間可以蔑</hi>
<hi>無河北左太冲詠史詩長嘯激清風志若無東呉東坡云巳覺談笑無西戎則又出於杜也魯仲連談笑却秦</hi>
<hi>軍</hi>孤雲隨殺氣飛鳥避轅門<hi>杜補遺周禮掌舍掌王之㑹同之舍設車宫轅門注</hi>
<pb n="KR4c0015_WYG_020-29b"/>
<hi>王行止宿險阻處次車以為藩則仰車以其轅表門項籍傳將入轅門飛鳥避事見上兵氣囘飛鳥注蔡琰胡</hi>
<hi>笳詩殺氣朝朝衡寒門</hi>竟日留歡樂<hi>一作/歡樂</hi>城池未覺喧<hi>言軍令整肅不囂亂</hi>
<hi>也</hi>
　　　　右二<lb/>
　　　送人從軍<lb/>
弱水應無地<hi>書弱水既西以其力不能載物故謂之弱水無地字用楚詞下崢嶸而無地</hi>陽<lb/>
闗已近天<hi>陽闗地名陽趙云無地言水多也近天言山高也弱水  闗葢在西邉  師云言境土皆</hi>
<hi>入漢矣</hi>今君渡沙磧累月㫁人煙<hi>趙云沙磧即所徃之道曹子建詩千里無人煙</hi>
<pb n="KR4c0015_WYG_020-30a"/>
好武寜論命<hi>志於功名故也</hi>封侯不記年<hi>有功即封矣縁趙云言其從軍乃  好武</hi>
<hi>於是用命之秋故不論命有功者封侯漢制也不計年所以激發之矣  新添顔駟對漢武帝日文武好文而</hi>
<hi>臣好武</hi>馬寒防失道雪没錦鞍韀<hi>趙云又所以戒之自重韓子曰栢公伐孤竹返</hi>
<hi>而失道管仲曰老馬之智可用也乃放老馬而随之遂得道馬今公詩意言馬寒雪没亦用此也  師云梁簡</hi>
<hi>文帝詩寶馬錦鞍韀</hi>
　　　野望<lb/>
清秋望不極迢遞起曽隂<hi>趙云清秋所以望不極者以迢遞之處起曽隂也晋陸冲</hi>
<hi>詩曽巒有曽陰梁江淹詩曽陰萬里生</hi>逺水兼天淨孤城隠霧深<hi>范彦龍效古詩</hi>
<pb n="KR4c0015_WYG_020-30b"/>
<hi>言霧失交河城</hi>葉稀風更落山逈日初沉獨鶴歸何晩昏鴉已<lb/>
滿林<hi>譏小人衆多也夜趙云末句亦道實事耳舊注所言未必然葢如  來歸烏盡啼殺後栖鴉亦豈有</hi>
<hi>譏乎獨鶴字謝𤣥暉敬亭山詩獨鶴方朝唳飢鼯此夜啼昏鴉字則公甞自引何遜詩昏鴉接翅歸</hi>
　　　送靈州李判官<lb/>
羯胡腥四海囘首一茫茫血戰乾坤赤氛迷日月黄將<lb/>
軍専策略幕府盛才良近賀中興主神兵動朔方<lb/>
　　　示姪佐<hi>佐草堂在東柯谷</hi>
多病秋風落君來慰眼前<hi>趙云左傳云風落山也</hi>自聞茅屋趣只<lb/>
<pb n="KR4c0015_WYG_020-31a"/>
想竹林眠<hi>趙云後漢王霸隠居止茅屋蓬户以與姪詩故對竹林因寔事以寓意竹林七賢之遊阮</hi>
<hi>嗣宗與阮仲容叔姪與其二故末句又及之</hi>滿谷山雲起侵籬澗水懸嗣<hi>一作</hi>
<hi>阮</hi>宗諸子姪早覺仲容賢<hi>晋阮咸字仲容籍之姪也籍字嗣宗</hi>
　　　佐還山後寄三首<lb/>
山晚浮雲合<hi>湯休詩日暮碧雲合</hi>歸時恐路迷澗寒人欲到村黒<lb/>
鳥應栖野客茅茨小田家樹木低舊諳踈懶叔須汝故<lb/>
相携<hi>趙云末句又以嵇康自處嵇康云性復疎懶</hi>
　　　　右一<lb/>
<pb n="KR4c0015_WYG_020-31b"/>
白露黄梁熟分張素有期已應舂得細頗覺寄來遲味<lb/>
豈同金菊香宜酌緑葵老人他日愛正想滑流匙<hi>趙云黄梁</hi>
<hi>熟於秋初白露降之時也言粟而用到金菊取其物之同時其色之皆黄也香宜配緑葵則以葵為羹矣潘安</hi>
<hi>仁閑居賦有緑葵含露盃師云謝莊賦南山香黍滑流  匙</hi>
　　　　右二<lb/>
㡬道泉澆圃交横落慢城葳甤秋菜少<hi>一作菜色相如子虛賦云錯翡</hi>
<hi>翠之葳㽔</hi>隠映野雲多隔沼連香芰通林帶女蘿甚聞霜薤<lb/>
白重惠意何如<hi>趙云秋葉少則日夜零落矣前篇云葉稀風更落一作菜色非  師云梁王均</hi>
<pb n="KR4c0015_WYG_020-32a"/>
<hi>賦霸薤露葵蓺滿中圃</hi>
　　　　右三<lb/>
　　　從人覔小胡孫許寄<lb/>
人説南州路山猿樹樹懸舉家聞若駭<hi>一云共愛</hi>為寄小如<lb/>
拳<hi>師云南越志廣夷之山多小樹玃立如拳</hi>預哂愁胡面<hi>趙云晋傅𤣥鷹賦狀如愁胡</hi>初<lb/>
調見馬鞭許求聦慧者童稚捧應癲<hi>師云齊王融日駈吏以鏁城猶猿猱</hi>
<hi>之見馬鞭望頓而逃</hi>
　　　秋日阮隠居致薤三十束<lb/>
<pb n="KR4c0015_WYG_020-32b"/>
隠者柴門内畦蔬繞舍秋盈筐承露薤<hi>柴一作荆卷耳不盈頃筐挽歌</hi>
<hi>亂薤上朝露何易晞</hi>不待致書求束比青芻色圓齊玉筯頭襄年<lb/>
關鬲冷味暖併無憂<hi>併一作復調趙云薤性暖本草載能  中補不足</hi>
　　　秦州見勑<hi>一作除</hi>目薛三璩援司議郎畢四曜除<lb/>
　　　監察與二子有故逺喜遷官兼述索居凡三十<lb/>
　　　韻<lb/>
大雅何寥闊斯人尚典刑<hi>師云史記大雅言王公大人徳逮黎庶詩雖無老成人尚</hi>
<hi>有典型</hi>交期余潦倒才力爾精靈<hi>趙云上兩句引言雅道之乆喪賢人之幸存下</hi>
<pb n="KR4c0015_WYG_020-33a"/>
<hi>兩句一以自述一以言二子大雅字非謂詩之大雅葢以雅者正也大雅正之道在人言之耳傅毅舞賦曰攄</hi>
<hi>予意以洪觀弓繹精靈之所束嵇康書曰足下舊知吾潦倒麄疎不切事情  新添董允自歎不及費荐曰人</hi>
<hi>才力相懸若此甚逺</hi>二子身同日諸生困一經文章開突奥遷擢<lb/>
潤朝廷<hi>突奥深遽皃荀子突奥之内枕簟之上賢趙云言二子由諸生而登朝廷也一經字韋  云遺</hi>
<hi>子黄金滿籝不如教子一經潤朝廷字如富潤屋徳潤身之潤</hi>舊好何由展新詩更憶<lb/>
聴别來頭併白<hi>古詩相看俱白頭</hi>相見眼終青<hi>阮籍善為青白眼見佳客則為</hi>
<hi>青眼見俗客即為白眼</hi>伊昔貧皆甚同憂嵗<hi>一作心</hi>不寧栖遑分半<lb/>
菽浩蕩逐流萍<hi>劉孝標絶交論莫肯費其半菽罕有落其一毛流萍與流落如萍之在水任其</hi>
<pb n="KR4c0015_WYG_020-33b"/>
<hi>飄泊也人趙云漢史項羽曰嵗飢  貧卒食半菽</hi>俗態猶猜忌妖氛忽杳冥獨<lb/>
慙投漢閣<hi>見子雲識字終投閣注</hi>俱議哭秦庭<hi>呉入郢申包胥求救於秦秦兵未出</hi>
<hi>包胥哭於秦庭者七日勺水不入於口</hi>還蜀祗無補囚梁亦固扄<hi>司馬相如還蜀</hi>
<hi>梁孝王怒鄒陽下獄陽從獄中上書王立出之老趙云自舊好何由展至此十四句雜言交好之舊今  昔貧</hi>
<hi>之事流落遭亂之故其後四句一句説已一句説二子也頭併白鄒陽云古語白頭如新嵗不寧左傳晋無寧</hi>
<hi>嵗之義</hi>華夷相混合宇宙一羶腥<hi>言胡兵/亂華也</hi>帝力収三統<hi>薛云</hi>
<hi>漢書三統謂天地人即夏啇周之三正也</hi>天威揔四溟舊都俄望辛<hi>顔延年車駕幸</hi>
<hi>京口詩春方動宸駕望幸傾五州</hi>清廟肅惟馨<hi>詩清廟注謂有清明之徳者之宫也天有清明</hi>
<pb n="KR4c0015_WYG_020-34a"/>
<hi>之徳而文王象之故以名詩書云明徳惟馨</hi>雜種雖<hi>一作/難</hi>髙壁<hi>漢書𦍑胡雜種類不一也</hi>
<hi>髙壁言壁壘尚髙深也</hi>長驅甚建瓴<hi>髙祖紀若髙屋之上建注同聲水言其勢順而易為力建上</hi>
焚香淑景殿漲水望雲亭法駕初還日羣公若㑹星<hi>言帝</hi>
<hi>初収復還官日百官之輳於朝者若聚星焉京趙云自華夷相混合至此十二句言安史之亂䧟二  而肅宗</hi>
<hi>収復駕還長安宫殿之事郡臣之朝也莊子云帝力何加於我哉三統周得天統啇得地統夏得人統収三統</hi>
<hi>言天地人皆歸之也左傳天威不違顔咫尺莊子舊國舊都望之暢然望幸則司馬相如云㤗山梁父設壇埸</hi>
<hi>望幸也舊都指言長安望幸言車駕還也清廟肅惟馨言再見宗廟也雜種指言安史史有髙壁深壘晋書有</hi>
<hi>巻甲長驅</hi>宫臣仍㸃染<hi>宮臣謂薛受司/議也属東宮</hi>柱史正零丁<hi>畢受御史老𣆀</hi>
<pb n="KR4c0015_WYG_020-34b"/>
<hi>為柱下史㸃染零丁言未盡其才也</hi>官忝趨栖鳯朝囘歎<hi>一作/欲</hi>聚螢<hi>車似聚螢</hi>
喚人看騕褭不嫁惜娉婷<hi>張易之出塞行騕褭青緑騎娉婷紅粉粧</hi>掘劍知<lb/>
埋獄提刀見發硎<hi>鄷城劍事莊子庖丁觧牛十九年而刀刃若新發硎  趙云自宫臣仍㸃</hi>
<hi>染至此八句因言群臣之下紀述二子官職且羙之也司議郎東宫之官以比給事中㸃染者為文字也此以</hi>
<hi>言薛璩畢除監察故以柱史言畢零丁介獨之皃監察御史知朝堂左右廂而含元殿西南有栖鳯閣閣下即</hi>
<hi>朝堂則趨栖鳯者又以言畢曜也朝回歎聚螢似言薛璩仍不廢讀書葢東宫官属多以經教授以讀書為事</hi>
<hi>爾喚人看騕褭不嫁惜娉婷以言二公初不自眩鬻以駿馬以佳人為喻掘劍知埋獄提刀見發硎以言二公</hi>
<hi>稍因遷用而後見其才也</hi>侏儒應共飽<hi>東方朔云臣朔飢欲死侏儒飽欲死</hi>漁父忌偏<lb/>
<pb n="KR4c0015_WYG_020-35a"/>
醒<hi>屈原曰衆人皆醉惟我獨醒漁父曰何不餔其糟而啜其醨</hi>旅泊窮清渭長吟望<lb/>
濁涇<hi>師云言志在長安也</hi>羽書還似急<hi>以鳥羽挿<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>書上馳告四方故云羽書髙祖曰吾以</hi>
<hi>羽檄徴天下兵</hi>烽火未全停<hi>烽燧也未全停尚有餘烽也</hi>師老資殘㓂戎生<lb/>
及近坰忠臣辭憤激烈士涕飄零上将盈邉鄙元勲隘<lb/>
鼎銘<hi>銘功鍾鼎也</hi>仰思調玉燭誰定握<hi>一作/淬</hi>青萍<hi>孟子仰而思之爾雅</hi>
<hi>四時調謂之玉燭調玉燭猶燮理也青萍劒名也陳孔璋荅東阿王牋君侯體髙俗之才秉青萍干将之噐拂</hi>
<hi>鍾無聲應機立㫁</hi>隴俗輕鸚鵡<hi>鸚鵡賦命虞人於隴坻閉以彫籠剪其羽翅</hi>原情類<lb/>
鶺鴒<hi>趙云自侏儒應共飽至此十二句引言二子一句轉入自述又轉入傷時兵亂未已思平定而終之</hi>
<pb n="KR4c0015_WYG_020-35b"/>
<hi>以人不己知且敦友誼也未句則以懐二子之情結之侏儒應共飽以言二公猶未甚顕㧞與侏儒共飽耳漁</hi>
<hi>父忌偏醒公自比屈原之放遂也旅泊窮清渭長吟望濁涇公在秦而憶長安故也謂之窮清渭則窮其上流</hi>
<hi>所以言秦潘安仁西征賦云北有清渭濁涇戎生及近坰上将盈邉鄙則時又有吐蕃之患矣羽書烽火皆兵</hi>
<hi>事史記李牧息烽火左傳師直為壮曲為老然相承而用皆以宿師為老耳老子云式馬生於郊隴俗輕鸚鵡</hi>
<hi>公自况也原情類鶺領指與二公如兄弟之急難也鶺鴒鳥名首舉而尾應詩云眷令在原兄弟急難</hi>秋<lb/>
風動闗塞髙卧想儀形<hi>趙云詩作於秦州故云闗塞晋謝安傳髙崧曰卿屢違朝㫖髙</hi>
<hi>卧東山想儀形則想望其丰彩也</hi>
　　　寄彭州髙三十五使君適虢州岑二十七長史<lb/>
<pb n="KR4c0015_WYG_020-36a"/>
　　　參三十韻<hi>時患瘧疾</hi>
故人何寂寞今我獨凄凉老去才雖盡秋來興甚長<hi>潘安</hi>
<hi>仁有秋興賦盡趙云此篇四句始叙既不見故人又身老且愁也才  字有兩事鮑照文辭贍逸而文帝自謂</hi>
<hi>其文人所莫及照遂為鄙言累句時人以為才盡其實不然又江淹夢丈夫自稱郭璞曰吾有筆在卿處多年</hi>
<hi>可以見還淹乃探懐中五色筆授之自是文絶無羙句人謂之才盡又任昉晚好著詩用事過多属辭不得流</hi>
<hi>便於是有才盡之歎矣</hi>物情尤可見詞客未能忘<hi>詞客謂髙岑也俱以詩名世</hi>
海内知名士雲端各異方<hi>彭在蜀虢在山南</hi>髙岑殊緩歩沈鮑<lb/>
得同行<hi>沈休文鮑明逺言髙岑可與沈鮑齊驅也</hi>意愜闗飛動篇終接混茫<lb/>
<pb n="KR4c0015_WYG_020-36b"/>
舉天悲富駱<hi>富嘉謩為文皆以經典為本時人欽慕文體為之一變駱賔王甞作帝京篇當時以</hi>
<hi>為絶喝</hi>近代惜盧王<hi>盧照隣王勃也昭隣為鄧王典籖王重其文勃六嵗能文與二兄才相類</hi>
<hi>人謂之王氏三珠樹悲惜言各以才不容於世</hi>似爾官仍貴前賢命可傷<hi>傷上四人</hi>
<hi>也</hi>諸侯非弃擲半刺已翺翔<hi>刺史古之諸侯庾亮與郭游書日别駕與刺史同流</hi>
<hi>王化於萬里居刺史之半安可非其人也漢周昌傳陛下獨奈何中道而棄之諸侯乎</hi>詩好㡬日<lb/>
見書成無信将<hi>趙云自物情尤可見至書成無信将十六句因言思二公轉入稱美之又以近</hi>
<hi>代文人比以為意又言二子作官而終以懐之而欲寄書也物情言世態因物情之可見其轉薄所以未能忘</hi>
<hi>詞客也海内字如武帝謂吾丘夀王曰子自謂海内寡二枚乗樂府詩云美人在雲端意愜闗飛動篇終接混</hi>
<pb n="KR4c0015_WYG_020-37a"/>
<hi>汒以言二子之詩其妙如此世説左太沖作三都賦初思意甚不愜謝靈運還湖中作慮淡物自輕意愜理無</hi>
<hi>違篇終則荅賔戱日孔終篇於西守文賦日常遺恨以終篇也飛動字沈洤期放李侍郎祭文云思合飛動才</hi>
<hi>冠卿雲也混茫字出莊子古之人在混茫之中也富駱慮王皆文士而不容於世者以言髙岑作貴官則比四</hi>
<hi>子為差得意者矣諸侯以言髙適半刺以言岑参則參必為今之通判漢書云别駕任居刺史之半也二人皆</hi>
<hi>以詩名故曰詩好㡬時見書成無信将則公在秦州欲寄書於彭與虢也</hi>男児行處是客子<lb/>
鬬身強<hi>史記范睢傳穣侯謂王稽日得無與諸侯客子俱来乎</hi>羇旅推賢聖<hi>孔孟皆羇</hi>
<hi>旅也</hi>沈綿抵咎殃三年猶瘧疾一鬼不銷亡<hi>南史劉損傳劉伯龍将營</hi>
<hi>什一之方忽見一鬼在傍撫掌大笑伯龍歎曰貧窮固有命乃復為鬼所笑遂止</hi>隔日捜脂髓<lb/>
<pb n="KR4c0015_WYG_020-37b"/>
增寒抱雪霜<hi>此皆瘧之狀也</hi>徒然潛隙地有靦屡鮮粧<hi>俗言避瘧思必</hi>
<hi>伏於幽隙之地不爾即□易□兄</hi>何太龍鍾極<hi>薛云按廣韻龍鍾竹名世言龍鍾取此義也謂</hi>
<hi>其年老如竹之枝葉揺曵而不能自禁持也為新添青箱雜記云古語有二聲合為一字者如不可  叵而已</hi>
<hi>為耳盖起于西域二合之首也龍鍾切為瘧潦倒切為老謂人之癊老者以龍鍾潦倒日之音義取此蘇鶚演</hi>
<hi>義謂龍鍾有似反字之音而呼者當如呼頭為髑髅呼脛為檄定而世之學者殆不曉龍鍾潦倒之義二三其</hi>
<hi>説雜然不一</hi>于今出處妨<hi>趙云自男兒行處是至下句洮雲片片黄二十句轉入公自述其飄</hi>
<hi>泊疾病之事也羇旅推賢聖言賢聖皆如此不獨我也沈綿抵咎殃言其病也世言瘧疾有鬼故於瘧疾而言</hi>
<hi>一鬼焉韓退之有遣瘧鬼詩是已世言避瘧鬼於閑隙之處且塗畫面目而瘧有未効故于潜隙地言徒然於</hi>
<pb n="KR4c0015_WYG_020-38a"/>
<hi>屡新粧言有靦靦者慙也論語如豈徒然哉詩有靦面目病則龍鍾而妨出入下和怨歌有云空山欷歔涕龍</hi>
<hi>鍾又周王褒與周𢎞譲書云援筆攬紙龍鍾横集則言涕淚之伏韓退之醉留東野云東野不得官白首誇龍</hi>
<hi>鍾謂之誇則放縱之兒今云龍鍾則不健而蹭蹬之意也</hi>無錢居帝里盡室在邊疆<lb/>
劉表雖遺恨龎公至死藏心㣲傍魚鳥肉痩怯豺狼<hi>豺狼類貪</hi>
<hi>暴者</hi>隴草蕭蕭白洮雲片片黄<hi>趙云盡室在邊疆若非尚在秦州寄居則已在同谷</hi>
<hi>寄居矣無錢庾信擬連珠云胷中無學猶手中無錢左傳盡室以行也劉表龎公事後漢龐公者南郡㐮陽人</hi>
<hi>也居峴山之南未嘗入城府荆州刺史劉表數延請不能屈表歎息而去後遂携妻子登鹿門山因採藥不返</hi>
<hi>公盖以龐公自比言其将隠不復仕也心㣲傍魚鳥以言其隠於山水間之事也嵇康逰山水觀魚鳥而心甚</hi>
<pb n="KR4c0015_WYG_020-38b"/>
<hi>樂之簡文帝云毎覺魚鳥自來親人可以見矣肉瘦怯豺狼言荒山窮谷中所以怯豺狼或云以比盗賊隴草</hi>
<hi>洮雲則恐已在同谷洮於同谷為近也</hi>彭門劍閣外<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>畧鼎湖傍<hi>虢有湖城乃鼎</hi>
<hi>湖也荆薛云史記黄帝採首山之銅鑄鼎於  山下鼎成乘龍而升天號鼎湖</hi>荆玉簪頭冷巴<lb/>
牋染翰光烏麻蒸續曬丹橘露應甞豈異神仙宅俱兼<lb/>
山水鄉竹齋燒藥竈花嶼讀書床更得新清否遥知對<lb/>
屬忙<hi>言吟詩也也趙云自彭門劍閣外至此以言□公為官之地  彭州謂之彭門漢郡國志注湔縣前</hi>
<hi>有兩石對如闗號曰彭門虢畧言在鼎湖之傍荆玉正此荆山之玉荆山乃在虢華間也荆玉簪頭冷為岑參</hi>
<hi>而言巴牋染翰光為髙適而言巴牋蜀牋也烏麻丹橘雖兩處皆有之而烏麻似言蜀地丹橘似言虢中於烏</hi>
<pb n="KR4c0015_WYG_020-39a"/>
<hi>麻言蒸續□盖服胡麻之法九蒸九曝也新清否言二子之才思新清也對屬忙則詩貴對屬之工矣</hi>舊<lb/>
官寧改漢淳俗本歸唐濟世宜公等安貧亦士常<hi>毛遂右手</hi>
<hi>招十九人㰱血曰公等碌碌所謂因人成事者也家語榮啟期曰貧者士之常</hi>蚩尤終戮辱胡<lb/>
羯漫猖狂<hi>史記蚩尤最暴黄帝伐之也胡羯安史</hi>㑹待妖氛静論文暫裹<lb/>
粮<hi>孟子行者有裹粮言往論文也舊趙云自舊官寜改漢至末句言賊必平而反聚也  官寧改漢此所謂</hi>
<hi>不圖今日復見漢官威儀言安史雖亂而舊典不改矣濟世宜公等言二子安貧亦士常公自言也蚩尤且終</hi>
<hi>取戮辱況胡羯敢漫浪為亂乎</hi>
　　　寄岳州賈司馬六□巴嚴八使君兩閣閣老五<lb/>
<pb n="KR4c0015_WYG_020-39b"/>
　　　十韻<lb/>
　　　　<hi>師云按賈至至徳中以中書舍人慰安蒲人不法貶岳州司馬嚴武至徳中以給事中坐</hi>
　　　　<hi>房琯事貶巴州刺史</hi>
衡岳啼猿裏<hi>趙云盧照隣巫山髙云莫辨啼猿樹徒看神女雲</hi>巴州鳥道邉<hi>趙云</hi>
<hi>南中八志曰交趾郡治龍編縣自與古鳥道四百里盖以其險絶獸猶無蹊人所莫由特上有飛鳥之道耳沈</hi>
<hi>約愍塗賊依雲邉以知國極鳥道以瞻冢李白蜀道難亦云西連太白有鳥道也</hi>故人俱不利<lb/>
謫宦兩悠然開闢乾坤正<hi>趙云言収復二京矣</hi>榮枯雨露偏<hi>趙云言二</hi>
<hi>公不得受聖恩而謫去也</hi>長沙才子逺<hi>趙云賈誼謫於長沙西征賦云賈生洛陽之才子所以比</hi>
<pb n="KR4c0015_WYG_020-40a"/>
<hi>賈司馬</hi>釣瀬客星懸<hi>趙云自首句至此言二公之謫也嚴陵釣於七里瀬甞與光武同宿而以</hi>
<hi>足加帝腹太史占云客星犯帝座所以比嚴君</hi>憶昨趨行殿<hi>天子幸行所止日行殿  趙云自此</hi>
<hi>已下二十句皆公自言在鳯翔所見以至収復二京時事也肅宗即位靈武而駐蹕於鳯翔公自賊中竄身至</hi>
<hi>鳯翔見帝也</hi>殷憂捧御筵<hi>趙云殷憂出詩殷訓多也</hi>討胡愁李廣奉使待<lb/>
張騫<hi>趙云時吐蕃既侵䧟諸州郡而又請和故討之未捷則愁李廣使之未還則待張騫</hi>無復雲<lb/>
臺仗虛修水戰舡<hi>趙云言行宫草創故不嚴整法仗也庾信哀江南賦云猶有雲臺之仗漢</hi>
<hi>武帝作昆明池以習水戰虛修戰船則亦以吐蕃之故也</hi>蒼茫城七十<hi>酈食其馮戟下齊七十餘</hi>
<hi>城</hi>流落劍三千<hi>莊子説劍昔趙文王喜劍劍士夾門而客三千餘人日夜相撃於前趙云蒼茫</hi>
<pb n="KR4c0015_WYG_020-40b"/>
<hi>者不安之皃城有未復者為不安也流落則士卒苦戰有㪚落者矣</hi>畫角吹<hi>一作/歌</hi>秦晋<hi>一作</hi>
<hi>塞</hi>旄頭俯澗瀍<hi>澗瀍水也在伊門間頭趙云此言安史前漢天文志昴為旄  胡星也  師云</hi>
<hi>時秦雍太原皆用兵</hi>小儒輕董卓有識笑符堅<hi>趙云小儒有識公自謂也董卓廢立</hi>
<hi>凶暴無道以尚書韓馥等為刺史馥等到官與袁紹十餘人各與義兵同盟討卓符堅事違衆代晋遂至破敗</hi>
<hi>故為有識所笑指安史也</hi>浪作禽填海<hi>山海經曰發曰之山有鳥名精衛赤帝之女往遊東海溺</hi>
<hi>而死不返化為精衛常取西山木石以填東海</hi>那將血射天<hi>商本紀帝乙無道為偶人謂之天神</hi>
<hi>與之博令人為行偶人不勝乃僇辱之為革囊盛血仰而射之命日射天獵於河渭之間暴雷震死  趙云言</hi>
<hi>安史不知量也</hi>萬方思助順一鼓氣無前<hi>言得衆助故所向無不勝也左傳曹劌曰</hi>
<pb n="KR4c0015_WYG_020-41a"/>
<hi>夫戰勇氣也一鼓作氣無趙云亦曰天之所助者順也莊子舉之  前運之無旁</hi>隂散陳倉北<lb/>
晴熏太白巔<hi>陳倉郡陳寶鳴鷄在焉北近長安也太白山名  趙云言將復京師也陳倉鳯翔之</hi>
<hi>属縣其北乃長安太白山在鳯翔隂散晴熏則妖氛除而佳氣生也  師云皆属鳯翔言肅宗駐蹕鳯翔也</hi>
亂麻屍積衛破竹勢臨燕<hi>武五子賛秦始皇即位三十九年内平六國外攘四夷死</hi>
<hi>人如亂麻暴骨長城之下衛地河北相衛間也杜預傳今兵威已振勢如破竹数節之後皆迎刃而觧燕地范</hi>
<hi>陽禄山巢穴也臨趙云言王師之勝賊於衛又将  賊之窟穴也</hi>法駕還雙闕<hi>天子還京也西</hi>
<hi>都賦乗鸞輿傋法駕</hi>王師下八川<hi>見八水散風濤注八趙云自法駕還雙闕而下十  句言車駕</hi>
<hi>還長安府見之事也先聖本紀曰許由欲觀帝意曰帝坐華堂面雙闕君之榮願亦得矣八川涇渭灞滻鄷鄗</hi>
<pb n="KR4c0015_WYG_020-41b"/>
<hi>潦潏長安水名長安既復而車駕已還則王師又下八川以守東京也</hi>此時霑奉引佳氣<lb/>
拂周旋<hi>光武紀論望氣者蘇伯阿為王莽使至南陽望見舂陵郭唶曰氣佳哉鬱鬱葱葱然  趙云公</hi>
<hi>為拾遺唐百官志曰左拾遺六人從八品上掌供奉諷諌故云霑奉引佳氣佳哉安城而周旋不散也</hi>貔<lb/>
虎開金甲<hi>書牧誓如虎如貔蔡文姫詩曰金甲耀日光</hi>麒麟受玉鞭<hi>涼州記咸寕二</hi>
<hi>年發張駿陵得鞭餙以珊瑚晋明帝以七寳鞭與賣食嫗即玉鞭或有之但未知所出也  趙云麒麟以言御</hi>
<hi>馬今按蘇鴞杜陽編代宗常賜郭子儀九花虬馬并紫玉鞭轡則有玉鞭明矣又上甞幸興慶宫於複壁間得</hi>
<hi>寶匣匣中獲玉鞭鞭未有文云軟玉鞭即天寳中異國所献光可鑑物節文端嚴雖藍田之美不能過也屈之</hi>
<hi>則頭尾相就舒之則頭尾如䋲雖以斧鑚鍜斫終不傷缺上歎為異物遂以聫蝉繡為囊碧玉絲為鞘此玉鞭</hi>
<pb n="KR4c0015_WYG_020-42a"/>
<hi>事也</hi>侍臣諳入仗廐馬解登仙<hi>杜補遺云唐六典乗黄廐注淮南子云天下有道飛</hi>
<hi>黄伏早乗黄獸名龍翼馬身黄帝乗之而仙後因以名廐  趙云前云無復雲臺仗則以行宫禮数未全今則</hi>
<hi>法仗復備皆侍臣所舊諳入者矣晋師云杜子羙為拾遺賈嚴為給舍皆為侍臣奉引也  曹攄詩侍臣先入</hi>
<hi>仗</hi>花動朱樓雪城凝碧樹煙<hi>江淹詩碧樹露芊芊生煙紛漠漠  趙云此又以紀</hi>
<hi>景物之勝馮衍顯志賦伏朱楼而四望言雪則車駕還長安乃十月叙其所見矣碧樹則江淹云碧樹先秋落</hi>
<hi>凝字如顔延年云空城凝寒雲</hi>衣冠心慘愴<hi>顔延年詩衣冠終冥漠陵邑轉葱青</hi>故老淚<lb/>
潺湲<hi>九歌横流涕兮潺湲也趙云此則喜極而感</hi>哭廟悲風急<hi>見及夫哭廟後注</hi>朝<lb/>
正霽景鮮<hi>朝正元旦朝㑹也成趙云哭廟以成故老淚潺湲之實朝正以  衣冠心慘愴之實  師</hi>
<pb n="KR4c0015_WYG_020-42b"/>
<hi>云此言法駕還京師時</hi>月分梁漢米<hi>梁漢間所出貢米月分廪給也  師云謝承後漢書章帝</hi>
<hi>分梁漢儲米給民</hi>春得水衡錢<hi>趙云上句言百官廪給之足下句則又言䝉賜予之優漢宣帝</hi>
<hi>本始二年春以水衡錢為平陵徙民起第宅應邵曰水衡與少府皆天子私藏爾縣官公作當仰給司農今出</hi>
<hi>水衡錢言宣帝即位為異政也</hi>内蘂繁於纈<hi>内蘂宫/花也</hi>宫莎軟勝綿<hi>趙云此又</hi>
<hi>以言春時之景物</hi>恩榮同<graphic n="KR1381" url="https://raw.githubusercontent.com/kanripo/KR-Gaiji/master/images/KR1381.png" mimeType="image/png"/>手出入最隨肩<hi>入一作處書臯陶/曰<graphic n="KR1381" url="https://raw.githubusercontent.com/kanripo/KR-Gaiji/master/images/KR1381.png" mimeType="image/png"/>手稽首禮五</hi>
<hi>年以長則肩随之而趙云自此而下二十句公言其初與賈嚴同在禁掖  賈嚴被遣獨留在班既叙述其身</hi>
<hi>矣且有懷二子故腸㫁眼穿也</hi>晚著華堂醉寒重繡被眠轡齊兼秉燭<lb/>
書枉滿懐牋<hi>趙云著音直略切轡齊並轡而行也書枉在禁掖時往來書尺也  師云此言與賈</hi>
<pb n="KR4c0015_WYG_020-43a"/>
<hi>嚴通班聫時事</hi>每覺昇元輔深期列大賢<hi>趙云所以極言二公才噐可為宰輔也</hi>
秉鈞方咫尺<hi>詩秉國之均</hi>鎩翮再聮翩<hi>顔延年詠嵇中散云鸞翮有時鎩  趙云</hi>
<hi>言為宰輔不逺而乃謫去如鳥之鎩翮也史言執樞秉鈞鎩音所介切淮南子云飛鳥鎩羽注云鎩殘羽也江</hi>
<hi>文通擬鮑照詩云鎩翮由時至</hi>禁掖朋從改<hi>一作換</hi>㣲班性命全青蒲甘<lb/>
受戮<hi>受一作就漢元帝疾史丹以親密侍疾侯上寢直入卧内頓首伏青蒲諌</hi>白髪竞垂憐<lb/>
<hi>左太冲馮唐豈不韋白首不見招髪趙云公以拾遺為職常有諌諍之心故用青蒲事白  字謝靈運詩青青</hi>
<hi>白髪垂</hi>弟子貧原憲<hi>見難甘原/憲貧注</hi>諸生老伏䖍<hi>見諸儒引伏䖍注  趙云</hi>
<hi>公以貧自比原憲以老比伏䖍也莊子原憲居魯子貢往見曰嘻先生何病應之曰憲聞之無財謂之貧學而</hi>
<pb n="KR4c0015_WYG_020-43b"/>
<hi>不能行謂之病憲貧也非病也子貢逡巡而有愧色以其孔門之列故日弟子伏䖍事本傳雖無老文而傳云</hi>
<hi>少以清若建志入太學受業有雅才公盖自比為䖍之老者也以其入太學受業故曰諸生</hi>師資謙<lb/>
未逹鄉黨敬何先<hi>趙云公以它人侍之以師資然自謙為未逹老子曰善人不善人之師不</hi>
<hi>善人善人之資孔子於季康子饋藥日丘未逹不甞敢也下句言鄉黨之人將敬父兄而已乎抑先敬有道徳</hi>
<hi>之人也孟子載孟季子問公都子曰鄉人長于伯兄一嵗則誰敬曰敬兄酌則誰先曰先酌鄉人兩句皆參取</hi>
<hi>字出以為語耳</hi>舊好腸堪㫁新愁眼欲穿<hi>謝靈運楚人必昔絶越客腸今㫁鮑明逺</hi>
<hi>行子心膓㫁也趙云公懐二公</hi>翠乾危棧竹紅膩小湖蓮<hi>湖一作池  趙云自</hi>
<hi>此而下二十句以言嚴賈所居之地所成之制作因戒之以防患而終之以天理難喻也危棧竹以指嚴八之</hi>
<pb n="KR4c0015_WYG_020-44a"/>
<hi>巴州在棧閣之外也小湖蓮以指賈六之岳州多陂湖有蓮也湖一作池非</hi>賈筆論孤憤<hi>韓非</hi>
<hi>作孤憤属賈司馬</hi>嚴詩賦㡬篇<hi>属嚴使君以趙云賈曰筆以能文嚴曰詩  能詩南史有三筆</hi>
<hi>六詩故也</hi>定知深意苦莫使衆人傳且錦無停織<hi>詩云蔞弓斐弓成是</hi>
<hi>貝錦言譛人不已也</hi>朱絲有㫁絃<hi>趙云貝錦以喻讒也鮑照詩直如朱絲絃鍾子期死伯牙絶絃</hi>
<hi>公詩句歎二子無知音而戒之也  師云言直道不行為讒人所譛</hi>浦鷗防碎首霜鶻不<lb/>
空拳<hi>趙云謂二子如浦鷗言官如霜鶻既不空拳期於必中則鶻當有碎首之防戒之至也</hi>地僻<lb/>
昏炎瘴山稠隘石泉<hi>趙云上句言岳州近南為有瘴矣下句言巴州在亂山間也謝靈運</hi>
<hi>詩巖峭嶺稠疊</hi>且將棊度日應用酒為年<hi>趙云既戒之以勿使所作詩傳播恐因掇</hi>
<pb n="KR4c0015_WYG_020-44b"/>
<hi>禍而炎瘴之地亂山之間復何為哉以棊酒為事而已</hi>典郡終微眇<hi>嚴使君也</hi>治中實<lb/>
弃捐<hi>晋職官志州置别駕治中從事為趙云治中治從平聲二公既在禁掖而出斯  微眇弃捐矣</hi>安<lb/>
排求傲吏比興展歸田<hi>趙云莊子安排去適乃入于寥天一莊子為漆園吏而放傲故</hi>
<hi>時呼之為傲吏求傲吏則安排之理求之於是人也陶淵明作歸去來辭曰田園将蕪胡不歸言二公之比興</hi>
<hi>但展舒其歸田之思則可矣皆所以成之也詩三日比四曰興顔延年詩我故非傲吏</hi>去去才難<lb/>
得蒼蒼理又𤣥<hi>趙云去去之語如去國之義古詩云去去復去去莊子曰天之蒼蒼其正色耶</hi>
<hi>理又𤣥則前所謂天理難喻也𤣥者𤣥妙之𤣥老子曰𤣥之又𤣥</hi>古人稱逝矣吾道卜<lb/>
終焉<hi>終窮也吾道窮於此乎迹趙云自此而下十二句轉入公自叙述羇旅之  言古人不復見則若終</hi>
<pb n="KR4c0015_WYG_020-45a"/>
<hi>身於隠淪矣漢書髙祖曰吾亦從此逝矣孔子曰吾道其非邪史云有終焉之志</hi>隴外翻投迹<lb/>
漁陽復控弦<hi>趙云上句實紀其寓居也下句指言安慶緒再盛也匈奴傳控弦之士十萬子美言</hi>
<hi>弃官居秦隴而漁陽復阻兵也</hi>笑為妻子累甘與嵗時遷親故行稀少<lb/>
<hi>時亂而離散故親故稀少</hi>兵戈動接聨<hi>接迹聨属言充斥也</hi>他鄉饒夢寐失佀<lb/>
自迍邅多病加淹泊長吟阻静便<hi>趙云謝靈運始寕墅詩拙疾相倚薄還得</hi>
<hi>静者便多師云張恊書養病日  亦愛静便</hi>如公盡雄俊志在必騰騫<hi>趙云此言</hi>
<hi>二公不乆當復用也一作云公如盡憂患何事有陶甄句法費力非是然不應押兩騫乎</hi>
　　　寄張十二山人彪三十韻<lb/>
<pb n="KR4c0015_WYG_020-45b"/>
獨卧嵩陽<hi>一作雲</hi>客三違潁水春艱難随老母慘澹向時<lb/>
人<hi>趙云此言張山人自頴水而隠嵩陽與母同在也違者離也吕氏春秋載戎夷者違齊如魯言卧于嵩陽</hi>
<hi>而離頴已三年也左傳云險阻艱難備甞之矣</hi>謝氏尋山屐<hi>謝靈運好登山常著木屐上山則去</hi>
<hi>前齒下山則去後齒</hi>陶公漉酒中<hi>陶潜在家酒熟取頭上葛巾漉酒畢還復著之</hi>羣兇彌<lb/>
宇宙此物在風塵<hi>若使之遇時則必能自致因冦亂故在風塵  趙云此言其雖屐與巾亦</hi>
<hi>因艱亂而弃也此物字出選古詩言竒樹日此物何足貴但感别經時後漢陳蕃上疎曰羣凶側目禍不旋踵</hi>
厯下亂姜被<hi>見醉眠秋共被注</hi>闗西得孟隣<hi>見芬<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>孟母鄰注  趙云自此至盡</hi>
<hi>力潔飱晨自述其初離齊地與張相見芬関西為鄰居乃迤邐鋪陳張山人之能書能詩且以逃㓂侍毋也後</hi>
<pb n="KR4c0015_WYG_020-46a"/>
<hi>漢姜胘有兄弟四人居貧作一大布被而共之公之諸弟在濟州言辭姜被則别其弟之時也孟子之母為孟</hi>
<hi>子擇鄰今翻言得孟鄰則公闗西之居必近張山人山人有母故云孟隣</hi>早通交契密晚接<lb/>
道流新靜者心多妙先生藝絶倫<hi>趙云九流有道家者流謝靈運詩拙疾相</hi>
<hi>倚薄還得靜者便傅武仲舞賦云姿絶倫之妙熊</hi>草書何太古<hi>一作應甚若</hi>詩興不<lb/>
無神曹植休前輩張芝更後身<hi>趙云曹植以終言其詩之神張芝以終言其草</hi>
<hi>書之古選有云喜謗前輩又梁張纘别離賦曰太常劉侯前輩宿逹佛書有前身今身後身之説</hi>數篇<lb/>
吟可老一字買堪貧将恐曽防㓂深潜託所親<hi>師云鍾嶸評陸</hi>
<hi>機詩云驚心動魄㡬於一字千金髙趙云老子將恐歇鍾繇云張樂於洞庭之野鳥值而  翔魚聞而深潜見</hi>
<pb n="KR4c0015_WYG_020-46b"/>
<hi>本朝淳化法帖也</hi>寧聞倚門夕<hi>薛包事母至孝凡出入必有時未甞違也至期母必倚門望之</hi>
<hi>包必至矣來趙云戰國策齊王孫賈之母謂賈日汝朝出而晚  則吾倚門而望汝舊注所引在後矣</hi>盡<lb/>
力潔飱晨<hi>束晢補亡南陔詩云馨爾夕膳潔爾晨飱</hi>踈懶為名誤<hi>嵇康書云性復踈懶</hi>
驅馳䘮我真<hi>趙云自此至亂後别離頻也又自序其流落與張相别</hi>索居猶寂寞<lb/>
<hi>猶一作尤禮離羣索居</hi>相遇益愁辛<hi>江淹擬嵇康詩鍾鼓或愁辛  趙云漢書揚雄傳惟寂寞</hi>
<hi>自投閣師民瞻本取尤寂寞是詩云邂逅相遇</hi>流轉依邊徼<hi>一作境居師云時子美  秦</hi>逄<lb/>
迎念席珍<hi>儒行儒冇席上之珍以待聘</hi>時來故舊少亂後别離頻世<lb/>
祖修髙廟<hi>後漢光武立髙廟于洛陽四時祫祀髙帝為太祖一嵗五祀</hi>文公賞從臣<lb/>
<pb n="KR4c0015_WYG_020-47a"/>
<hi>左傳晋侯賞從亡者介之推不言禄者趙云自此至囊中藥未陳言肅宗反正張山人雖隠  亦可施其術也</hi>
啇山猶入楚<hi>見羽翼懐啇老注</hi>源水不離秦<hi>離一作知見欲問桃花宿注  趙云</hi>
<hi>啇山指言四皓隠處源水指言桃源啇山在啇州張儀説楚絶齊而交秦請獻啇於之地六百里於楚其後止</hi>
<hi>云六里楚王怒使屈匄撃秦而敗啇山即啇於之地也桃源在武陵今之鼎州秦人避地之所謂如啇山可隠</hi>
<hi>縱使猶或入為楚地而桃源者雖避地於此然其地終是秦地焉以譬張山人之隠淪當此肅宗之時皆唐宇</hi>
<hi>宙之内耳師民瞻本作渭水不離秦天渭水長安八水之一與七水俱在秦矣獨於渭言不離秦似無意義</hi>
存想青龍秘<hi>青龍道家存想之術</hi>騎行白鹿馴<hi>周義真入龍嶠山見羡門子乗白鹿</hi>
<hi>而行</hi>耕巖非谷口<hi>揚子谷口鄭子真/耕于嵓石之下</hi>結草即河濵<hi>河上公不知姓</hi>
<pb n="KR4c0015_WYG_020-47b"/>
<hi>結草河濵讀老子漢景帝親問道以素書授帝結趙云言張山人之耕巖儻非似鄭子真之谷口則所  茅屋</hi>
<hi>必如河上公之在河濵矣</hi>肘後符應驗<hi>葛稚川有肘後方数巻神仙傳張道陵弟子趙昇七試皆</hi>
<hi>遇乃授肘後丹經</hi>囊中藥未陳<hi>後漢王和乎性好道術自以當仙孫邕少事之㑹和平病歿邕</hi>
<hi>葬之有書百餘巻藥𢾗囊悉以送之後人言其尹解邕恨不取其仙藥寶書</hi>旅懐殊不愜良<lb/>
覿眇無因<hi>謝靈運引領冀良覿公趙云自此至餘孽尚紛綸公言旅寓與張  相逺而時猶未清尚</hi>
<hi>在兵戈葢安慶緒猶在也左太冲三都賦初意思不愜雪賦傷後㑹之無因</hi>自古皆悲恨浮<lb/>
生有屈伸<hi>易屈伸相感而利生焉</hi>此邦今尚武<hi>今一作全</hi>何處且依仁<lb/>
<hi>語依於仁尚趙云古詩云土風  其武</hi>鼓角凌天籟<hi>莊子云汝聞地箱而未聞天籍</hi>闗山<lb/>
<pb n="KR4c0015_WYG_020-48a"/>
信月輪<hi>古今注有月重輪有趙云地籟則比竹是已天籟則衆竅是已古  闗山月之曲王褒詩云無</hi>
<hi>復漢地闗山月</hi>官場<hi>一作/壕</hi>羅鎮磧賊火近洮岷<hi>洮岷地名属隴右  趙云官場</hi>
<hi>言官之戰場也一作官壕鎮磧字未詳用對洮岷乃洮州岷州則鎮磧是兩字也</hi>蕭索論兵<hi>一作</hi>
<hi>功</hi>地蒼茫闘將辰<hi>趙云陸瑜仙人覧六箸篇避敵情畏巧論兵勢重新蒼茫荒寂之皃</hi>大<lb/>
軍多處所餘孽尚紛綸髙興知籠鳥<hi>潘岳秋興賦猶池魚籠鳥而有江湖</hi>
<hi>山藪之思</hi>斯文起獲麟<hi>趙云此兩句一以譬張山人之不得已一以言張山人之著書如孔子春</hi>
<hi>秋起于獲麟太史公史記亦然</hi>窮秋正揺落迴首望松筠<hi>趙云言相思之時正值秋</hi>
<hi>之揺落而望彼松筠能保嵗寒亦因時以寓意也宋玉云草木揺落而變衰</hi>
<pb n="KR4c0015_WYG_020-48b"/>
　　　寄李十二白二十韻<lb/>
昔年有狂客號爾謫仙人<hi>賀知章㑹嵇人自號四明狂客見白文章乃嘆曰子謫仙</hi>
<hi>人也</hi>筆落驚<hi>一作/聞</hi>風雨詩成泣鬼神<hi>趙云白别傳曰白初自蜀至京師賀知章</hi>
<hi>聞其名首訪之見其鳥栖曲嘆曰此詩可以泣鬼神筆落字王子敬傳  温甞使書扇筆誤落因盡作烏駮牸</hi>
<hi>牛之妙公借字用耳今云驚風雨言其如風雨之快疾為可驚也孟浩然詩刻燭限詩成</hi>聲名從此<lb/>
大汩没一朝伸<hi>史記知章言白於玄宗召見金鑾殿奏頌一篇賜食帝為調羹召供奉翰林</hi>
文彩承殊渥流傳必編倫<hi>帝常召白為樂章白已醉援筆成文婉麗精巧無留思帝</hi>
<hi>愛其才數宴見注趙云絶倫見上</hi>龍舟移棹晚<hi>趙云范傳正李翰林新墓碑日𤣥宗泛白蓮池</hi>
<pb n="KR4c0015_WYG_020-49a"/>
<hi>公不在宴明皇歡既洽召公作序白既被酒於翰苑中命髙力士扶以登舟今句葢言停舟以待白矣</hi>獸<lb/>
錦奪袍新<hi>白外傳李白作樂上賜以錦袍方趙云武后時使東方虬宋之問輩賦詩東  虬詩成賜</hi>
<hi>以錦袍矣之問繼進而詩尤工於是奪錦袍以賜之故用此兩字言非特初賜而又加奪之者也</hi>白日<lb/>
來深殿青雲滿後塵<hi>師云鮑照舞鶴賦逸翮後塵注言飛之疾塵反居後此言致身享衢</hi>
<hi>青雲在下也致趙云上句則易所謂晝日入宫之意下句言其貴寵  身青雲也應瑗與栢𤣥書敢不策馳敬</hi>
<hi>尋後塵</hi>還山優詔許<hi>白為髙力士所譛自知不為親近所容懇求還山帝賜金於還也</hi>遇<lb/>
我宿<hi>一作夙</hi>心親<hi>白與子美等八人為苑中八仙屡趙云公與李白平生相好於公集中  有與</hi>
<hi>白詩可見矣舊注云八仙者子羙豈在其中邪</hi>永負幽棲志<hi>負一作遂</hi>兼全寵辱身<lb/>
<pb n="KR4c0015_WYG_020-49b"/>
<hi>趙云謝靈運詩資此永幽棲豈伊年嵗別老子云寵辱若驚</hi>劇談憐野逸嗜酒見天<lb/>
真<hi>趙云世説人問支道林曰何處來云今日與謝守劇談一出來揚雄家貧嗜酒</hi>醉舞梁園夜<lb/>
<hi>謝莊雪賦梁王不悦遊于兎園今汴州乃梁園故也  趙云梁沈約九日四言詩曰葉浮楚水草折梁園</hi>行<lb/>
歌泗水春<hi>孔子行歌於泗水之上泗水今泗州是也  趙云泗水梁園皆白之所曽遊也</hi>才髙<lb/>
心不展道屈善無鄰<hi>趙云魏應璩書有云意不宣展宋謝靈運詩折麻心莫展孔子曰徳</hi>
<hi>不孤必有鄰左傳日親仁善鄰善無鄰盖言無有善之而為鄰者此道之所以屈也</hi>處士禰衡俊<lb/>
諸生原憲貧<hi>趙云此以比白也鸚鵡賦序云黄祖之子射賔客大㑹有獻鸚鵡者舉酒於衡前曰</hi>
<hi>禰衡士今日無用娱賔願先生賦之原憲孔門弟子故謂之諸生</hi>稲粱求不足<hi>廣絶交論分鴈</hi>
<pb n="KR4c0015_WYG_020-50a"/>
<hi>鶩之稲梁</hi>薏苡謗何頻<hi>趙云馬援征交趾載薏苡種還人謗之以為明珠大貝此言永王璘反而</hi>
<hi>譛者以白與其謀也</hi>五嶺分蒸地三危放逐臣<hi>見雲山分五領風雨多三苗注  趙</hi>
<hi>云夜郎與廣南相接故用五領字書竄三苖於三危三危在西故特以比之</hi>㡬年集鵩鳥<hi>賈誼</hi>
<hi>作長沙王傳不得志有鵩集於舍上遂作鵩賦</hi>獨泣向麒麟<hi>王翰古蛾眉愁曰朝朝泣對麒麟樹</hi>
<hi>堦下蒼苔日漸班翰趙云孔子見麟而泣日出非其時吾道窮矣王  與公同時人豈遂用其詩乎</hi>蘇武<lb/>
先還漢<hi>見握節漢臣回注白趙云此以比白之得還比武則先也  傳云㑹赦還潯陽</hi>黄公豈<lb/>
事秦<hi>趙云黄公四皓之一者避秦隠居啇山比白之不妄従永王璘也</hi>楚筵辭醴日<hi>趙云</hi>
<hi>以言白在永王璘時如穆生見楚王待之不設醴知㡬而辭行也</hi>梁獄上書辰<hi>趙云以言白在</hi>
<pb n="KR4c0015_WYG_020-50b"/>
<hi>永王璘時如梁孝王下鄒陽於獄而鄒陽上書也此皆永王璘本待白之薄而白豈與其謀哉</hi>已用當<lb/>
時法誰將此義陳<hi>趙云言白之無罪當時不省察遂以白為與謀而施之以法誰人用辭醴</hi>
<hi>與獄中上書之義為之陳説也白㑹赦放還乃普天之恩也朝廷元未知白之本不汚耳故以此明之按白傳</hi>
<hi>永王璘辟為府僚在璘敗兵白逃歸彭澤又赦還潘陽坐事下獄後宋若愚将兵赴河南道潯陽釋白囚辟為</hi>
<hi>參謀</hi>老吟秋月下病起暮江濵莫怪恩波隔乗槎與問津<lb/>
<hi>趙云上兩句葢公自言具如此未句葢言如白之才器當䝉上知而恩波頓隔欲上天與問之也公於老吟病</hi>
<hi>起之中思念白而起無怪之感無怪則本可<graphic n="KR2845" url="https://raw.githubusercontent.com/kanripo/KR-Gaiji/master/images/KR2845.png" mimeType="image/png"/>之矣梁丘遲侍宴應詔詩曰參差别念舉肅穆恩波被乗槎事</hi>
<hi>見理物志孔子使子路問津又宋之閣明河記日明河可望不可親願得乗槎一問津</hi>
<pb n="KR4c0015_WYG_020-51a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0015_WYG_020-51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　九家集注杜詩巻二十<lb/>
</p>
<p>
</p>
  </div>
</body>
</text>
</TEI>
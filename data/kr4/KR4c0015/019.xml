<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>九家集注杜詩巻十九</head>
    <p>
<pb n="KR4c0015_WYG_019-1a"/>
欽定四庫全書<lb/>
　九家集注杜詩巻十九　　宋　郭知逹　編<lb/>
　　近體詩<lb/>
　　　奉留贈集院崔于二學士<hi>國學休烈</hi>
昭代將垂白<hi>昭明也昭代猶明時謝靈運星星白髮垂</hi>途窮乃呌閽<hi>公因不第乃獻</hi>
<hi>賦阮籍哭途窮思𤣥賦呌帝閽</hi>氣衝星象表<hi>趙云揚雄甘泉賦選巫咸兮呌帝閽氣衝星象暗以</hi>
<hi>劍為喻文選上呌星象</hi>詞感帝王尊<hi>公嘗有詩云往年文彩動人主趙云此四句言獻三大禮</hi>
<hi>賦也當天寶九載時方隆盛詩年三十九歳雖窮困自負其才獻賦而上悦之故云舊注引公詩非是盖此方</hi>
<pb n="KR4c0015_WYG_019-1b"/>
<hi>叙述其獻賦之意而莫相疑行舊注所云則言獻賦之後聲聞輝赫召試中書堂而文彩動上也昭代本是昭</hi>
<hi>世字鮑明逺云浮生旅昭世唐太宗諱世民故改世為代盖世改為盖代民民傑改為人傑杜欽傳紀陽侯與</hi>
<hi>欽子業書曰誠衰老姊垂白</hi>天老書題目春官驗討論<hi>春官宗伯公常不第于春</hi>
<hi>官我趙云此却是方言試文章所謂集賢學士如堵墻觀  落筆中書堂時也舊注所言又非是盖有詞感帝</hi>
<hi>王尊己言召試之文子却接言初赴舉時乎公于進封西岳賦表云幸得奏賦待制于集賢委學官試文章則</hi>
<hi>出題目者宰相而審驗之者禮部矣三公謂之卿老又謂之元老天老盖天子之老也而黄帝之臣有天老焉</hi>
倚風遺鷁路<hi>左傳六鶂退飛過宋都風也公自言不第若鷁之遇風遺路耳</hi>隨水到龍<lb/>
門<hi>三秦記龍門魚登者化為龍公不第故曰到也</hi>竟與蛟螭雜寧<hi>一作空</hi>無燕雀<lb/>
<pb n="KR4c0015_WYG_019-2a"/>
喧<hi>言不能自致霄漢故雜蛟螭也燕雀喻小人也</hi>青冥猶契濶陵厲不飛翻<hi>趙云</hi>
<hi>此六句盖公以文彩動人主矣意其遂騰踏進用止授河西尉不行改右尉率府兵曹而巳此公所以嘆也與</hi>
<hi>上韋左丞古詩云主上頃見徵欻然欲求伸青冥却垂翅蹭蹬無縱鱗同意而舊注乃以自言其不第其誤以</hi>
<hi>春官為赴舉時故爾倚風遺鷁路言倚賴風而往矣反遭回風而遺失其所往之程路此乃曲折之句也龍門</hi>
<hi>在河中府其水湍險魚登者化為龍隨水到則隨水到之而已不能過也到龍門而不過則猶雜蛟螭遺鷁路</hi>
<hi>而不進則不免羣燕雀而愛其喧也寧無作空無非也青冥雲也祖出楚詞而任彦升為王儉文集序朂以丹</hi>
<hi>霄之價𢎞以青冥之期詩死生契濶凌厲者頸上跨越之義劉歆遂初賦曰登句注以凌厲而嵇叔夜承之云</hi>
<hi>凌厲中原飛飜則王粲詩曰茍非鴻鵰孰能飛飜</hi>儒術誠難起家聲庶已存<hi>見炬</hi>
<pb n="KR4c0015_WYG_019-2b"/>
<hi>赫舊家聲注</hi>故山多藥物勝槩憶桃源<hi>見欲問桃花宿注乃趙云儒術誠難起</hi>
<hi>儒冠多誤身之意故山則襄陽也甫本襄陽人徙河南鞏縣其在長安則居于杜陵今在長安作詩而思故山</hi>
<hi>乃言襄陽矣桃源在今鼎州襄陽之于鼎雖隔江而頗近盖以地志考之自襄州至鼎界總無三百耳耳荀子</hi>
<hi>儒術行則天下富司馬司馬曰李陵頽其家聲</hi>欲整還鄉斾長懐禁掖垣<hi>劉楨詩誰</hi>
<hi>謂相去逺隔此西掖垣</hi>謬稱三賦在難述二公恩<hi>甫獻三大禮賦出身二公常稱</hi>
<hi>述懐趙云整斾字如劉公幹整駕之整長懐則  崔于二學士也盖集賢院在禁中矣</hi>
　　　故武衛將軍挽歌三首<lb/>
嚴警當寒夜前軍落大星<hi>晉陽春秋曰有星赤而芒角自東北西南流投于諸葛亮</hi>
<pb n="KR4c0015_WYG_019-3a"/>
<hi>營三投再還往大還小而亮薨警趙云軍事以嚴終軍中謂之嚴</hi>壯夫思感決哀詔惜<lb/>
精靈<hi>趙云感決疑是敢決盖思其敢決邁往之氣也或是感決欲隨之以死</hi>王者今無戰<lb/>
<hi>鍾士季檄蜀文王者之師有征無戰</hi>書生巳勒銘<hi>班孟堅為竇憲作勒燕然山銘  趙云無戰勒</hi>
<hi>銘言已收將軍之功而享此矣不得䝉寵加秩而死</hi>封侯意疎濶編簡為誰青<hi>李廣</hi>
<hi>不封侯餘見青簡為誰編注于趙云謂朝廷封侯之意已疎濶矣則將軍無傳以書  信史雖有編簡為誰而</hi>
<hi>青乎古者以竹簡冩書几欲書則先殺其青故謂之青簡</hi>
　　　　右一<lb/>
舞劍過人絶<hi>高祖紀項莊請以劍舞因撃沛公</hi>鳴弓射獸能<hi>曹子建詩攬弓㨗鳴</hi>
<pb n="KR4c0015_WYG_019-3b"/>
<hi>鏑驅上彼南山左挽因右發一縱兩禽連</hi>銛鋒行愜順猛噬失蹻騰赤羽千<lb/>
夫膳黄河十月氷<hi>趙公銛鋒言舞劍之絶也猛噬言射獸之能也蹻本音巨虐切而在唐韻</hi>
<hi>又音巨嬌切注云驕也家語赤羽若日白羽若月千夫膳言所膳者千兵也</hi>横行沙漠外<hi>所向</hi>
<hi>無前也</hi>神速至今稱<hi>岑彭兵至蜀公孫述以杖撃地曰是何神也  趙云前漢季布傳樊噲願</hi>
<hi>得十萬横行匈奴中公詩意武衛將軍止止提赤羽之千兵渡十月之氷河能横行而神速矣兵機以速為神</hi>
　　　　右二<lb/>
哀挽青門去新阡綘水遥<hi>哀挽哀歌也漢書霸城門民間所謂青門也  趙云邵平</hi>
<hi>種𤓰青門外其門在東河以知之蕭何傳云平種𤓰長安城東也武衛將軍盖綘州人其柩歸綘則由城東而</hi>
<pb n="KR4c0015_WYG_019-4a"/>
<hi>去矣綘水出絳山智伯曰絳水可以浸安邑是已</hi>路人分雨泣<hi>諸葛亮亡人皆野泣</hi>天意<lb/>
颯風飄<hi>杜補遺曹子建作王仲宣誄曰延首歎息雨泣交頸注雨泣言泣下如雨  趙云杜田所引是</hi>
<hi>然曹子建本用説苑所云鮑叔死管仲舉上袵而哭之泣下如雨</hi>部曲精仍鋭<hi>見二十七巻部</hi>
<hi>曲異平生注</hi>匈奴氣不驕無由覩雄畧大樹日蕭蕭<hi>見十八巻更識</hi>
<hi>將軍樹注</hi>
　　　　右三<lb/>
　　　九日藍田崔氏莊<lb/>
老去悲秋强自寛<hi>宋玉曰悲哉秋之為氣也</hi>興來今日盡君歡<hi>趙云列子</hi>
<pb n="KR4c0015_WYG_019-4b"/>
<hi>載孔子歎榮啟期曰善乎能自寛者也宋鮑照詩云酌酒小自寛王維詩亦云酌酒與君君自寛也</hi>羞將<lb/>
短髮還吹帽<hi>孟嘉九日為風落帽</hi>笑倩傍人為正冠<hi>趙云借用李下不正冠也</hi>
藍水逺從千澗落<hi>三秦記日藍田有州方三十里其水北流出玉銅鐡石</hi>玉山高<lb/>
並兩峯寒<hi>前漢地理志藍田山出美玉灞趙云藍水玉山乃藍田之山水秀之水經  水古滋水也</hi>
<hi>亦名藍谷水有白馬谷水勾牛谷水圍谷水輞谷水傾谷水蓼子澗水等合入之故曰逺從千澗藍藍田山出</hi>
<hi>玉亦名玉山述征記曰山形如覆車之象故又名覆車山</hi>明年此㑹知誰健醉把茱<lb/>
萸子細看<hi>健一作在醉一作再</hi>
　　　崔氏東山草堂<lb/>
<pb n="KR4c0015_WYG_019-5a"/>
愛汝玉山草堂靜高秋爽氣相鮮新有時自發鍾磬響<lb/>
落日更見漁樵人盤剥白鵶谷口粟飯煑青泥坊底芹<lb/>
<hi>白鵶谷青泥坊皆地名</hi>何為西莊王給事柴門空閉鎖松筠<hi>王維時被</hi>
<hi>張通儒禁在山東北寺有所歎息故云泥趙云考藍田地理魏置青泥軍于栁城内俗謂之青  城此所謂青</hi>
<hi>泥坊也志雖不載白鵶谷應是相近地名落句及王摩詰者盖輞谷在藍田縣謂之西莊則在雀氏草堂之西</hi>
<hi>也唐書鄭䖍傳安祿山反遣通儒刼百官置東都都云云後賊平與張通儒王維並囚宣陽里而王維傳止云</hi>
<hi>賊皆下下獄則今公詩注所謂禁在山東北寺者初刼置時也至囚宣陽里者下獄時也此詩追言天寶十四</hi>
<hi>載十二月安祿山陷東京事</hi>
<pb n="KR4c0015_WYG_019-5b"/>
　　　對雪<lb/>
戰哭<hi>一作國</hi>多新鬼<hi>見新鬼煩寃舊鬼哭注趙云借左氏新鬼大也</hi>愁吟獨老翁<lb/>
亂雲低薄暮急雪舞迴風<hi>洛神賦若流風之舞迴雪楚趙云爾雅迴風謂之飄而</hi>
<hi>辭有悲回風之篇</hi>瓢弃樽無綠爐存似火紅<hi>趙云酒謂之醽醁亦曰綠酒故沈休</hi>
<hi>文云憂來命綠樽</hi>數州消息斷愁坐正書空<hi>時方亂雜故數州斷消息也  趙云</hi>
<hi>前歳十一月安祿山反首陷河北諸郡今歳十二月又陷東京此之謂也殷浩書空作咄咄怪事四字也</hi>
　　　月夜<lb/>
今夜鄜州月閨中只獨看<hi>時祿山之亂公奔走走難家寄鄜州  趙云天寶十五載</hi>
<pb n="KR4c0015_WYG_019-6a"/>
<hi>夏五月挺身越朝廷獨轉䧟賊中而懐鄜州耳</hi>遥憐小兒女未解憶長安<hi>趙云盖言</hi>
<hi>兒女在鄜州不能念長安之如何與公之在賊中消息也此暗使晉明帝事帝幼而聰哲為元帝所寵異年數</hi>
<hi>嵗嘗坐置膝前屬長安使來因問帝曰汝謂日與長安孰逺對曰長安近不聞人從日邊來居然可知也元帝</hi>
<hi>異之明日宴羣僚又問之對曰日近元帝失色曰何乃問間者之言乎對曰舉目則見日不見長安今公于月</hi>
<hi>夜詩而使日事之意以寓其兒女不解憶長安可不謂之竒乎又以小兒女對憶長安非老手莫能也</hi>香<lb/>
霧雲鬟濕清輝玉臂寒<hi>師云樂府詞小兒雲鬟側王獻之詩玉臂薄香殘  趙雲兩句</hi>
<hi>或閨中獨看之語香霧所浥則雲鬟濕以其上承之故也清輝所照則王臂寒盖必倚闌慿軒而看故也</hi>何<lb/>
時倚虚幌雙照淚痕乾<hi>乾云江文通擬王徽詩練藥矚虛幌雙照字以言月照其夫婦</hi>
<pb n="KR4c0015_WYG_019-6b"/>
<hi>相㑹之時也或者謂止是言兩目之淚既得還家則不復有淚故月照其雙乾耳夫淚言雙固是常語公詩有</hi>
<hi>云封書兩行淚又云亂後故人雙别淚又云故慿錦水將雙淚寂寂繫舟雙下淚此則皆言兩目之淚而今詩</hi>
<hi>句法乃云雙照淚痕則主言照二人淚痕乾矣</hi>
　　　遣興<lb/>
驥子好男兒<hi>驥子宗武公之子也見宗武生日詩注</hi>前年學語時問知人<lb/>
客姓誦得老夫詩<hi>公自謂也左傳老夫耄矣</hi>世亂憐渠小家貧仰母<lb/>
慈<hi>嵇叔夜母兄鞠育有慈無威</hi>鹿門攜不遂<hi>龎徳公擕妻子入鹿門山隱公襄陽人故云</hi>
鴈足繫難期<hi>蘇武傳鴈足繫書一云鹿門携有處鳥道去無期  趙云此盖公獨轉䧟賊中而書</hi>
<pb n="KR4c0015_WYG_019-7a"/>
<hi>信不通矣若用一云鹿門携有處鳥道去無期之句對鳥道則公尚未脱身歸鄜州也鳥道言其嶮窄離長安</hi>
<hi>而趨鄜乃由鳥道矣</hi>天地軍麾滿山河戰角悲儻歸免相失見日<lb/>
<hi>一作爾</hi>敢辭遲<lb/>
　　　元日寄韋氏妹<hi>趙云此至徳二載之元日時公四十六年春猶在賊</hi>
近聞韋氏妹迎在漢鍾離<hi>濠州鍾離縣</hi>郎伯殊方鎮京華舊<lb/>
國移<hi>趙云鍾離在漢乃九江郡之縣也在唐為濠州郎伯殊方鎮言作牧于鍾離也京華舊國言長安也</hi>
<hi>移則以祿山之亂而奔移也莊子云殊方偏國又云舊國舊都望之暢然</hi>春城回北斗郢樹<lb/>
發南枝<hi>見宿鳥戀本枝注</hi>不見朝正使啼痕滿面垂<hi>趙云長安城如斗故</hi>
<pb n="KR4c0015_WYG_019-7b"/>
<hi>曰北斗城而九江郡古屬揚州為楚地也方春回于北斗城之時乃樹木發南枝于郢地之日以紀元日且見</hi>
<hi>公在長安而妹在鍾離也越鳥巢南枝非專指梅盖魁仙詠紅梅詩云南枝向暖北枝寒自是近事耳呉邁逺</hi>
<hi>樂府詩云春城起風色郢者楚郢之郢不見朝正使以重紀亂離四方之使隔絶也</hi>
　　　春望<lb/>
國破山河在<hi>劉越石云家國破亾親友凋殘</hi>城春草木深感時花濺淚<lb/>
恨别鳥驚心<hi>司馬温公曰牂羊墳首三星在罾言不可久古人為詩貴于意在言外使人思而得</hi>
<hi>之故言之者無罪聞之者足以戒也近世詩人惟杜子美最得詩人之體如此詩句言山河在明無餘物矣草</hi>
<hi>木深明無人矣花鳥平時可娯之物見之而泣聞之而悲則時可知矣  趙云謝靈運有感時賦或者謂花名</hi>
<pb n="KR4c0015_WYG_019-8a"/>
<hi>感時花鳥名恨所鳥不亦穿鑿乎</hi>烽火連三月家書抵萬金<hi>趙云考此詩作于天</hi>
<hi>寶十五載之正月盖祿山反于十四載之十一月至是則烽火連三月惟其烽火連三月所以家書抵萬金此</hi>
<hi>詩人之語為有法也今學者毎見家書遂以此句為辭非也</hi>白頭搔更短渾欲不勝<lb/>
簮<hi>趙云公時四十五歲故得以白頭為言如鮑照行路難云白髪零落不勝冠</hi>
　　　憶幼子<hi>字驥子時隔絶在鄜州</hi>
驥子春猶隔鶯歌煖正繁<hi>趙云鶯歌應以其能歌俚詩遂名之曰鶯歌也</hi>别離<lb/>
驚節換聰惠與誰論<hi>趙云公凡言此三如世事與誰論妙絶與誰論</hi>澗水空山<lb/>
道柴門老樹村<hi>趙云指言鄜州寄家之地公押村字有愚公野谷村月掛客愁村與此老樹村</hi>
<pb n="KR4c0015_WYG_019-8b"/>
<hi>皆匠立村名之語</hi>憶渠愁只睡炙背俯晴軒<hi>炙背者負暄之義也</hi>
　　　一百五日夜對月<lb/>
無家對寒食<hi>世説寒食去冬至一百五日</hi>有淚如金波<hi>漢樂志月穆穆以金波</hi>
<hi>趙云史記馮驩彈劍鋏而歌曰長鋏歸來兮胡為乎無家如載記慕客熈傳使有司按驗哭者有淚以為忠孝</hi>
<hi>無則罪之時公寄家鄜州而身䧟賊中此所以嘆其無家金波月也</hi>斫却月中桂清光應<lb/>
更多<hi>言月之清光為桂所掩也極杜補遺世説或謂徐孺子曰若令月中無物當  明耳與此同意  趙</hi>
<hi>云上句暗使呉剛事語意又暗使徐孺子之意酉陽雜爼載傳云月桂高五百丈有一人常斫之姓呉名剛學</hi>
<hi>仙道有過謫令代樹隨創隨合雖是杜公之後段成式所撰而傳者舊矣徐孺子年九歳嘗月下戯人語以月</hi>
<pb n="KR4c0015_WYG_019-9a"/>
<hi>中無物當極明徐曰不然譬如人眼中有瞳子無此必不明或明此句以興姦邪蔽人主之時當時楊國忠已</hi>
<hi>死明皇左右别無姦邪而杜鴻漸崔冕之徒乃至勸太子即位尊為太上皇則姦邪者其崔杜之謂乎雖未必</hi>
<hi>然而無害于義</hi>仳離放紅蘂想像嚬青蛾<hi>謝靈運詩想像崑山姿  趙云中谷有蓷</hi>
<hi>篇有女仳離仳亦離也音匹婢切言夫婦之失道而離公因其夫婦離隔遂借用耳謝惠連謝謂謝靈運亦曰</hi>
<hi>哲兄感仳别相送越林垌屈原逺遊賦思故舊以想像紅蘂言寒食時花也簡文帝列燈賦云競紅蘂之晨舒</hi>
<hi>今公詩作于無家之際言女方值仳離而花發則亦愁寂而巳可想見其嚬也舊作青蛾當為青蛾翠眉之謂</hi>
<hi>也公詩有云青蛾皓齒在樓船宋南平王白紵舞曲曰佳人舉袖曜青蛾李賀夜坐吟有云鉛革笑妾顰青蛾</hi>
<hi>却使杜公字也</hi>牛女漫愁思秋期猶渡河<hi>趙云公因月夜所感故起二星相聚之興</hi>
<pb n="KR4c0015_WYG_019-9b"/>
<hi>言二星離而終聚其在我未知其何如耳漫則以不必愁思盖猶有渡河之期事出齊諧記日桂陽城武丁者</hi>
<hi>有仙道常在人間忽謂其弟曰七月七日織女渡河諸仙悉還宫吾向已被召不得停與爾别矣弟問織女何</hi>
<hi>事渡河兄何當還答曰織女暫詣牽牛吾去後年三千年當還耳明日失武丁所在詩將子無怒秋以為期</hi>
　　　大雲寺贊公房二首<hi>本四首二首在前巻</hi>
心在水精域<hi>清淨境土也</hi>衣霑春雨時<hi>趙云江總大莊嚴寺碑云俯看驚電影徹</hi>
<hi>琉璃之道遥拖宛虹光遍水精之域盖佛宇莊嚴皆以金寶故也下句言一心所在初欲往之時乃當春雨雷</hi>
<hi>衣之際</hi>洞門盡徐步深院果幽期<hi>謝靈運平生協幽期盡趙云上句叙所趨詣</hi>
<hi>其徐步也董賢傳重殿洞同注門門相當也言賢僣天子之制公後有題省中院壁詩云洞門對雪常隂隂則</hi>
<pb n="KR4c0015_WYG_019-10a"/>
<hi>言其幽邃耳徐步如曹植云動霜縠以徐步</hi>到扉開復閉撞鍾齊及兹<hi>趙云此書</hi>
<hi>實事也齊讀從齋古用此字周禮王齊日三舉</hi>醍醐長發性<hi>釋經云聞正法如食醍醐然</hi>飲<lb/>
食過扶衰<hi>杜補遺陶隠居云佛經稱乳成酪酪成酥酥成醍醐醍醐乃酥酪之精液也世説載張世</hi>
<hi>錫之言日桑椹甘香鴟鷄革響淳酪養性人無妬心則醍醐之發性抑可知矣此釋經所以喻正法也葢有醍</hi>
<hi>醐之味能開發真性過分得此飲食以扶襄也</hi>把臂有多日<hi>絶交論把臂之英</hi>開懐無<lb/>
愧辭<hi>趙云開懷如云茍莫開懐左氏祝史愧辭辭</hi>黄鶯度結構<hi>見新亭結構罷注</hi>紫<lb/>
鴿下芳菲<hi>趙云靈光賦云觀其結構而左太冲招隠詩有嵓宂無結構楚辭云佩江離之芳菲</hi>愚<lb/>
意㑹所適花邊行自遲湯休起我病微笑索題詩<hi>沙門惠休</hi>
<pb n="KR4c0015_WYG_019-10b"/>
<hi>姓湯氏善屬文世趙云湯休與鮑照同時善詩文以比賛公新添  尊舉花伽葉㣲笑見傳燈録</hi>
　　　　右一<lb/>
細軟青絲履光明白㲲巾深藏供老宿取用及吾身<hi>杜補</hi>
<hi>遺南史髙昌國多草木有草實如繭中絲如細纑名為白㲲國人取織以為布仇池翁贈清涼和尚云㑹須一</hi>
<hi>洗黄茆瘴未用深藏自㲲巾葢使子美故事以白㲲布為巾也老宿僧之年老而有宿徳者以供老宿之物而</hi>
<hi>奉吾身言其敬也情趙云所以言賛公待之厚乃交  之不賛也</hi>自顧轉無趣交情何<lb/>
尚新道林才不世<hi>晉桑門支遁字道林有才辨</hi>惠逺徳過人<hi>廬山逺大師有</hi>
<hi>夙徳前漢鄭當時傳一死一生乃知交情</hi>雨㵼暮簷竹風吹青<hi>一作春</hi>井芹天<lb/>
<pb n="KR4c0015_WYG_019-11a"/>
隂對圖畫最覺潤龍鱗<hi>趙云青井當作春井葢言春時之水井耳末句則必掛畫龍圖</hi>
<hi>矣公詩元四篇其二在古詩三川觀水漲之下葢作於至徳二載之春何以知之古詩有春院此詩有春雨春</hi>
<hi>井芹則可知其為春三川觀水漲公自注云天寳十五年七月中避冦時作是年是月肅宗即位改元至徳可</hi>
<hi>以知次年之春為至徳二載也</hi>
　　　　右二<lb/>
　　　喜聞官軍巳臨賊寇二十韻<lb/>
胡虜潛京縣<hi>趙云至徳二載子儀以朔方兵敗安慶緒于澧水復京師慶緒奔于陜郡此之謂潛</hi>
<hi>京縣京師之縣也鮑明逺云河陽視京縣</hi>官軍擁賊濠<hi>城濠/也</hi>鼎魚猶假息<hi>後漢</hi>
<pb n="KR4c0015_WYG_019-11b"/>
<hi>方術謝夷吾傳遊魂假息也</hi>穴蟻欲何逃<hi>鼎魚穴蟻言雖假息終不能逃死也  杜補遺南史</hi>
<hi>邱遲與陳伯之書云酋豪猜貳部落攜離方當繫頭蠻邸懸首藁街而將軍魚游沸鼎之中燕巢飛幕之上不</hi>
<hi>亦惑乎悉趙云蟻穴事異苑日桓謙太元中忽有人皆長寸餘  被鎧持槊乗具裝馬從塪中出縁机登竈尋</hi>
<hi>飲食之所或有輒肉輒來叢聚力所能勝者以槊刺取徑入穴蔣山道士令以沸湯澆所入處寂不復出因掘</hi>
<hi>之有斛許大蟻死在穴中</hi>帳殿羅𤣥冕<hi>以帳為殿羅𤣥冕言君臣聚謀</hi>轅門照白袍<lb/>
<hi>周禮以車轅為門照白袍士皆思用命不止于營内也  趙云帳殿者行在之所以帳為殿也庾肩吾曲水聨</hi>
<hi>句日迴川入帳殿列俎間芳洲梁孝綽曲水宴詩曰帳殿臨春渠羅𤣥冕言羣臣侍也周禮弁師掌王之五冕</hi>
<hi>皆𤣥冕朱裏雖王者之制而三禮圗載應劭溪官儀以為卿大夫𤣥冕曹子建責躬詩曰冠我𤣥冕陸士衡詩</hi>
<pb n="KR4c0015_WYG_019-12a"/>
<hi>云𤣥冕無醜士則公侯之服羅者不一其人也如鮑明逺扶宫羅將相之羅轅門出周禮雖亦王者之制而將</hi>
<hi>亦有之見項羽傳白袍則以朝廷之兵如梁陳慶之所統之兵梁與魏戰慶之麾下悉着白袍所向披靡先是</hi>
<hi>洛中謠曰名軍大將莫自牢千兵萬馬避白袍言白袍之可畏也公詩又曰未使呉兵着白袍亦同此矣</hi>秦<lb/>
山當警蹕<hi>主出入警蹕</hi>漢苑入旌旄<hi>言内地漸復也趙云上句言肅宗在鳯翔也警</hi>
<hi>蹕出前漢出稱警入稱蹕止行人也旌旄者析羽為之九旗之一也旄則幢也詩孑孑干旌孑孑干旄言兵往</hi>
<hi>長安為入漢苑矣漢苑者上林苑也</hi>路失<hi>一云/濕</hi>羊腸險<hi>羊腸坂也在太行天下之險也光武</hi>
<hi>賛金湯失險</hi>雲横雉尾髙<hi>崔豹古今注髙宗有雉雊服章多用翟羽故有雉尾扇  趙云安慶</hi>
<hi>緒弑父之年二月李光弼敗其衆于太原郡隋煬帝嘗問崔績羊腸坂賾對有兩處一在上黨壺闗一在太原</hi>
<pb n="KR4c0015_WYG_019-12b"/>
<hi>北九十里則今杜公所謂羊腸者指太原也失險者無復有其險也彼既失太原羊腸之險而我勝矣雲橫則</hi>
<hi>天子所在雲横其上如黄帝與蚩尤戰于涿鹿之野常有雲氣止于帝上雉尾髙舊注所引是羊腸却引太行</hi>
<hi>非</hi>五原空壁壘<hi>五丈原地名近長安/時賊退敗故壁壘空</hi>八水散風濤<hi>闗内八水</hi>
<hi>一涇二渭三滻四灞五澤六浩七澧八潏散風濤言寇亂漸平  趙云上句言賊退而壘空也壁壘字出選考</hi>
<hi>長安志長安萬年二縣之外有畢原白鹿原少陵原髙陽原細柳原正得原之名者恰有五若樂遊原則日樂</hi>
<hi>陽廟而亦曰原耳然則五原者殆指正名之五原乎公古詩中崆峒五原亦無事亦此五原舊注便作五丈原</hi>
<hi>非是惟其収復長安故得言五原八水散風濤則言風波止息之意顔延年詩春江壯風濤</hi>今日看<lb/>
天意遊魂貸爾曹<hi>左傳今日之事我為政晉元帝云石勒逋誅遊魂縱逸亦祖易之遊魂為</hi>
<pb n="KR4c0015_WYG_019-13a"/>
<hi>變也</hi>乞降那更得尚詐莫徒勞<hi>趙云賊窘則乞降黠則尚詐今安賊既為官軍所臨</hi>
<hi>欲望如是不可也巳上言賊被臨之狀巳下鋪叙所臨之人</hi>元帥歸龍種司空握豹<lb/>
韜<hi>時代宗為元帥故曰龍種豹韜兵書也太公六韜有豹韜第五篇  鮑云元帥謂廣平王也司空謂郭子</hi>
<hi>儀也帥趙云時至徳二載七月以廣平王俶為天下兵馬元  往収長安後更名豫是為代宗也司空郭子儀</hi>
<hi>副之故有此句天子之子孫謂之龍種如隋文帝子勇勇子儼雲昭訓所生乃云定興女帝帝嘗曰皇太孫何</hi>
<hi>謂生不得其地定興奏曰天生龍種所以因雲而出</hi>前軍<hi>一作/旌</hi>蘇武節<hi>蘇武至海上仗漢節</hi>
<hi>而毛盡落言前軍皆守節之士</hi>左將吕䖍刀<hi>晉書吕䖍為刺史有佩刀相者曰三公可佩䖍乃贈</hi>
<hi>别駕王祥曰苟非其人刀或為害以卿有公輔之量故相與也言左將皆輔相之才  趙云又似言李嗣業史</hi>
<pb n="KR4c0015_WYG_019-13b"/>
<hi>載嗣業善用陌刀髙仙芝討勃律時嘗署嗣業為左陌刀將故得稱左將李歸仁之師果因嗣業以長刀突出</hi>
<hi>斬賊則公詩雖作于聞官軍臨冠之時而嗣業善刀之名巳著故得用吕䖍刀也</hi>兵氣回飛鳥<lb/>
<hi>羽獵賊鳥不及飛獸不得過言其疾也</hi>威聲没巨鼇<hi>威聲雄重王杜補遺北史鼓城  勰征征</hi>
<hi>沔北除中軍大將開府于是親勒大衆須㬰有二大鳥從南來一向行宫一向幕府各為人所獲勰言于帝曰</hi>
<hi>始有一鳥望旗顛什臣謂大吉帝戲之曰鳥之畏威豈獨中軍之略也吾亦分其一耳飛鳥避轅門兵氣回飛</hi>
<hi>鳥豈畏威而然乎其事類此威趙云舊注非是杜時可補遺所引又穿鑿葢公用對  聲没巨鼇本亦無出處</hi>
<hi>必取巨鼇者何以巨鼇屭贔之物威聲所加乃至没之此狂賊懾服之意若用回鳥畏威之儀又犯此句況既</hi>
<hi>云鳥一向行宫一向幕府乃是來集與回義相反</hi>戈鋋開雪色<hi>東郊賊戈鋋彗雲注矛矟也鋋</hi>
<pb n="KR4c0015_WYG_019-14a"/>
<hi>音時連切</hi>弓矢向秋毫<hi>言雖㣲必中也睹趙云戈鋋爾物列子目將眇者先  秋毫弓矢向之言</hi>
<hi>能中㣲也</hi>天步艱方盡<hi>詩天步/艱難</hi>時和運更遭<hi>趙云所謂時和嵗豐文選有云</hi>
<hi>時之未遭又遭遇嘉運則時與運之下可押遭字韻矣</hi>誰云遺毒螫<hi>西京賦蕩亡秦之毒螫四</hi>
<hi>子講徳論曰秦之時處位任政者並施毒螫説文螫行毒也</hi>巳是沃腥臊<hi>如以湯沃去腥臊也</hi>
<hi>漢書蠻夷腥臊之趙云螫音施隻切腥臊字則國語舅犯對晉侯曰偃  肉腥臊將焉用之而□衡鸚鵡賦忖</hi>
<hi>陋體之腥臊毒螫腥臊皆以蟲鳥眇之耳</hi>睿想丹墀近<hi>言將収復復坐朝也丹墀以丹漆塗之</hi>
神行羽衞牢<hi>趙云葢言車駕有可還之勢書云思曰睿睿作聖睿想天子之念慮也丹墀者天子</hi>
<hi>之殿上以丹塗其墀神行天子之行也羽衞葆羽之衞牢則安而無警矣</hi>花門騰絶漢<hi>燕山銘經</hi>
<pb n="KR4c0015_WYG_019-14b"/>
<hi>磧鹵絶大漢</hi>拓羯渡臨洮<hi>臨洮郡名大趙云時用朔方安西回紇南奕  食之兵今言花門曰</hi>
<hi>紇是也拓羯安西是也臨洮即洮州謂之臨洮郡騰絶漠渡臨洮言其喜來助順也</hi>此輩感恩至<lb/>
羸俘何至操<hi>言回紇感恩而助順其勇鋭所向無前也  趙云至勝賊時果得回紇以奇兵繚賊</hi>
<hi>背夾攻之晉書此輩當束之髙閣羸俘尫羸之俘也操者執俘之謂</hi>鋒先衣染血<hi>太宗平劉武周</hi>
<hi>躬臨矢石血衊兩袖</hi>騎突劍吹毛<hi>吹毛言其利也古有吹毛之劍  師云曹植曰如劍首之吹一</hi>
<hi>毛亦何足恃武趙云此對為最工先鋒突騎皆倒使衣染血南史梁  帝謂張稷有衣染天血之語佛書如吹</hi>
<hi>毛劍</hi>喜覺都城動悲連子女號家家賣釵釧只待獻春醪<lb/>
<hi>董卓傳吕布殺卓馳齎赦書以令宫殿内外士卒皆稱萬嵗百姓歌舞于道長安中士女賣其珠玉衣裝市酒</hi>
<pb n="KR4c0015_WYG_019-15a"/>
<hi>肉相慶者填滿街肆月趙云葢舉皆望京師収復其喜如此九  癸邱果復京師也</hi>
　　　喜達行在所三首<hi>更始立光武為蕭王悉令罷兵詣行在所蔡邕獨斷曰天</hi>
　　　　<hi>子以四海為家謂所居為行在所時子美自京竄至鳯翔</hi>
西憶岐陽信<hi>岐陽在鳯翔西左傳成王有岐陽之蒐</hi>無人遂却迴眼穿當<lb/>
落日心死著寒灰<hi>庚桑楚曰心若死灰别賦骨肉悲而心死  趙云岐陽乃鳯翔也名巳見</hi>
<hi>於周左傳成王有岐陽之蒐是也公在賊中引首西望欲知鳯翔行在消息無人遂却自鳯翔回得以問之也</hi>
<hi>惟其無人可問則徒眼穿心死而巳莊子哀莫大于心死</hi>霧樹行相引<hi>霧一作茂</hi>蓮峰望<lb/>
或開<hi>華山有蓮華峰一作連山</hi>所親驚老痩辛苦賊中來<hi>奔走憔悴故所親驚</hi>
<pb n="KR4c0015_WYG_019-15b"/>
<hi>其老痩漢書師古曰所親素所親任也非趙云茂樹連山言自出長安眼中之所見一作蓮峰  也葢蓮峰乃</hi>
<hi>華山蓮花峰也豈有却倒過長安之東經同華之境而來乎當以茂樹連山字為正也鮑照詩連山𦕈雲霧前</hi>
<hi>漢張良傳所封皆蕭曹故人所親愛師古注云云雖不指言親戚而公之意則言親戚也</hi>
　　　　其二<lb/>
愁思胡笳夕<hi>言䧟賊久厭胡笳也李陵書曰胡笳互動物馬悲鳴蔡琰詩胡笳動兮邊馬鳴</hi>淒<lb/>
涼漢苑春<hi>漢儀注養鳥獸者通名為苑雖春而淒涼言殘敝也</hi>生還今日事<hi>後漢班超</hi>
<hi>妹同郡曹夀妻昭上書請超日丐超餘年一得生還復見闕庭</hi>間道暫時人<hi>間道伺間隙之道而</hi>
<hi>行班超從間道到疏勒懐趙云藺相如使其從者自秦間道  璧以歸趙</hi>司𨽻章初覩<hi>更始以光</hi>
<pb n="KR4c0015_WYG_019-16a"/>
<hi>武行司𨽻校尉入落陽人司司𨽻僚屬皆觀喜不自勝老吏或垂泣日不圖今日復見漢官威儀由是識者皆</hi>
<hi>屬心焉</hi>南陽氣已新<hi>後漢光武紀日望氣者蘇伯阿為王莽使至南陽遙望見舂陵郭唶日氣</hi>
<hi>佳哉鬱鬱葱葱也杜補遺謝𤣥暉始出尚書省詩既通金閨籍復酌瓊筵醴還覩司𨽻章復見東都禮  趙云</hi>
<hi>庾信哀江南賦曰反舊章于司𨽻</hi>喜心翻倒極嗚咽淚沾巾<hi>趙云張平子四愁詩</hi>
<hi>曰側身北望涕沾巾也公使沾巾字屢矣</hi>
　　　　其三<lb/>
死去慿誰報歸來始自憐<hi>楚辭私自憐兮何極</hi>猶瞻太白雪喜遇<lb/>
武功天<hi>太白山也武功縣名屬鳯翔之杜補遺錄異記曰金星之精墜于終南圭峯  西因號為太白</hi>
<pb n="KR4c0015_WYG_019-16b"/>
<hi>其精化為白石狀如美玉常有紫氣覆之𤣥宗立𤣥元廟于太寧里臨淄舊邸取其石琢為像焉餘見送韋十</hi>
<hi>六評事受詞大白脚不趙云太白山在郿縣郿則鳯翔之屬縣也武功在唐  屬鳯翔但近耳公詩兩句所以</hi>
<hi>顯行歸行在也于太白言雪則太白之雪冬夏不消必曰武功天者古語有之武功太白去天三百言最高處</hi>
<hi>也亦以寓親近行在之意乎布増添地圖記太白山甚高上常積雪半山有雲如瀑  則㴻雨人常侯驗如離</hi>
<hi>畢焉故語曰南山瀑布不朝則暮</hi>影靜千官裏心蘇七校前<hi>公入朝鮮當途之交</hi>
<hi>故言影靜心蘇言憂釋而心蘇也前漢刑法志京師有南北軍屯武帝内増七校注中壘屯騎歩兵越騎長水</hi>
<hi>胡騎射聲虎賁凡八校尉胡騎不常置故此言七也</hi>今朝漢社稷新數中興年<hi>凡王</hi>
<hi>室中否而再興謂之中興如周興漢光武是巳時唐有安史之亂故云  趙云中興于漢書中音去聲今公詩</hi>
<pb n="KR4c0015_WYG_019-17a"/>
<hi>律平側不差所以見去聲明矣</hi>
　　　得家書<lb/>
去慿遊客寄<hi>一云休汝騎</hi>來為附家書今日知消息他鄉且<lb/>
舊居<hi>趙云一云休汝騎非言出遊彼處客寄之人去時馮仗之日來則為我附家書也且舊居指言寄家</hi>
<hi>在鄜已是他鄉但恐亂離更有遷徙故知消息而喜雲耳</hi>熊兒幸無恙<hi>後漢蘇竟傳云君執事無</hi>
<hi>恙爾雅曰恙憂也公孫𢎞傳何恙不已</hi>驥子最憐渠<hi>驥子公之子宗武也</hi>臨老羇孤<lb/>
極<hi>謂流離孤苦也</hi>傷時㑹合疎<hi>以時無/交舊也</hi>二毛趨帳殿<hi>二毛言鬢毛二色謂</hi>
<hi>班白也帳殿謂行在所以帳為殿也左傳宋襄公日不禽二毛黄巢之屯八角帳幄皆象宫殿</hi>一命侍<lb/>
<pb n="KR4c0015_WYG_019-17b"/>
鸞輿<hi>公至行在授左拾遺毛趙云宗武小字驥子然則熊兒者豈宗文耶二  字出左傳而潘安仁云始</hi>
<hi>見二毛庾肩吾劉孝綽詩曽使帳殿字西都賦乗鸞輿備法駕此詩盖至徳二載七月所作按公是歳竄歸鳯</hi>
<hi>翔授左拾遺故曰一命侍鸞輿也左傳云一命而傴</hi>北闕妖氛滿<hi>北闕帝闕也奴氛滿謂未收復</hi>
<hi>也</hi>西郊白露初<hi>謂肅殺之威漸生也言趙云上句指言安慶緒方熾西郊指  長安西郊也盖</hi>
<hi>賊兵之所在以白露初言之則是年七月明矣</hi>涼風新過鴈秋雨欲生魚農事<lb/>
空山裏眷言終荷鋤<hi>一云終篇言荷鋤陶淵明雜詩種豆南山下草盛豆苗稀晨興理荒</hi>
<hi>穢帶下荷鋤歸鴈趙云上句又以紀秋新之新而起末句之興月令鴻  來在八月而此云新過雁則按白露</hi>
<hi>為近也公既遭亂無績乃欲歸耕而已一云終篇言荷鋤非是</hi>
<pb n="KR4c0015_WYG_019-18a"/>
　　　奉贈嚴八閣老<hi>鮑云嚴武也至徳初房琯薦為給亊中收長拜京兆兆尹稱閣</hi>
　　　　<hi>老時為給事中</hi>
扈聖登<hi>一云今日登</hi>黄閣<hi>扈扈從也宋忠日三公黄閣禮記鄭𤣥注云朱門洞啟當陽兆正色</hi>
<hi>三公之與天子禮秩相亞故黄其閣黄師云唐郭承嘏為給事中文宗謂宰相曰承嘏久在  扉是也  趙云</hi>
<hi>徐堅于三公事載沈約宋書云三公黄閣前史無義臣按禮記云士<graphic n="KR1302" url="https://raw.githubusercontent.com/kanripo/KR-Gaiji/master/images/KR1302.png" mimeType="image/png"/>與天子同公侯大夫即異鄭𤣥注云云</hi>
<hi>疑是漢末制也本朝揚侃撰職林作宋忠所云未知孰是</hi>明公獨妙年<hi>明公相尊美之稱也蔡文</hi>
<hi>姫謂曹公日明公廐有萬焉妙年少年也</hi>蛟龍得雲雨<hi>呉志周瑜上疏孫權日劉備以梟雄之姿</hi>
<hi>而有闗羽張飛熊虎之將猥割土地以資業之恐蛟龍得雲雨終非池中池也</hi>鵰鶚在秋天<hi>秋天</hi>
<pb n="KR4c0015_WYG_019-18b"/>
<hi>鷙鳥撃摶之時也鵰鶚在秋天得其時矣出趙云上句周瑜言劉備全語下句應有全</hi>客禮容疎<lb/>
放官曹可<hi>一作許</hi>接聨新詩句句好應任老夫傳<hi>趙云閣老尊矣</hi>
<hi>惟其以客禮待公而容其疎放故雖為官曹而卑可接聨之應任老夫傳則欲傳則公之好詩句自非知音何</hi>
<hi>以至此</hi>
　　　留别賈嚴二閣老兩院補闕<hi>得聞字嚴武賈至按新書公家寓鄜</hi>
　　　　<hi>彌年難窶詔許公自往視者趙云唐新史楊綰傳故事舍人年久  為閣老</hi>
田園須蹔往<hi>陶淵明歸去來田園將蕪胡不歸</hi>戎馬惜離羣<hi>老子戎馬生于郊禮</hi>
<hi>記離羣索居</hi>去逺留詩别愁多任酒醺一秋常苦雨今日始<lb/>
<pb n="KR4c0015_WYG_019-19a"/>
無雲山路時<hi>一作晴</hi>吹角那堪處處聞<hi>處處聞言所在有兵也  趙云舊本</hi>
<hi>山路時吹角然既云處處聞當言晴吹角盖言方山路之晴稍可喜矣却值吹角既吹角矣又處處聞不亦可</hi>
<hi>為别愁乎</hi>
　　　晚行口號<lb/>
三川不可到<hi>時三川在賊境左傳周之亾也其三川震注涇渭洛水也</hi>歸路晚山稠<lb/>
落鴈浮寒水饑烏集戍樓<hi>戍樓防戍之樓也戍人欲望逺故作樓</hi>市朝今<lb/>
日異喪亂㡬時休逺愧梁江總還家尚黒頭<hi>江總在陳掌東宫管</hi>
<hi>記與太子為長夜飲後主即位授尚書令京城陷入隋為上開府復歸老江南  趙云三川鄜州縣名地理志</hi>
<pb n="KR4c0015_WYG_019-19b"/>
<hi>注云華池水黒水洛水所㑹舊注乃引周三川震却成説長安矣盖國語云西周三川皆震注云西周鎬京也</hi>
<hi>而三川則謂涇渭洛如此則舊注非漉州三川所以不可到者以山稠故也山稠而不可到者時當喪亂憂盗</hi>
<hi>賊也公北征詩云坡陁望陁畤巖谷互出没夜深經戰傷寒月照白骨則舊經殘破矣落鴈浮寒水與飛鴻滿</hi>
<hi>野同意饑烏集成樓與楚幕有烏同意盖言地經喪亂寂乎無人而然也江總得歸老江南故日逺媿也晉王</hi>
<hi>珣為桓温掾温曰王掾當作黒頭公</hi>
　　　獨酌成詩<lb/>
燈花何太喜<hi>西京雜記云樊噲問陸賈日自古人君皆云受命于天有瑞應豈有之乎賈應之曰</hi>
<hi>有之夫目瞤得酒食燈花得錢財乾鵲噪而行人至蜘蛛集而百事喜小既有徵大亦宜然</hi>酒綠正<lb/>
<pb n="KR4c0015_WYG_019-20a"/>
相親<hi>綠一作色</hi>醉裏從為客詩成覺有神<hi>如有神助也公嘗有詩云讀書破萬</hi>
<hi>巻下筆如有神醉趙云今公得酒獨酌而用燈花事大抵取喜事而已  裏從為客者任從為客而不辭也有</hi>
<hi>神字多在詩言之則孔文舉言禰衡之能章章日思若有神公詩又篇篇什若有神而謝靈運亦云此語神助</hi>
兵戈猶在眼儒術豈謀身共被微官縛低頭愧野人<hi>低頭</hi>
<hi>言愧而不能仰視也云趙云前漢戾太子賛止息兵戈而廋信周齊王碑序  夏官以兵戈為主專謀七徳選</hi>
<hi>詩薛蘿君子眼荀子云儒術行而天下富左傳有野人與之塊</hi>
　　　收京三首<lb/>
仙杖離丹極<hi>謂大駕出幸也</hi>妖星照玉除<hi>晉天文志妖星一日慧星二日孛星凡二</hi>
<pb n="KR4c0015_WYG_019-20b"/>
<hi>十一星曹子建日凝霜依玉除説文日除殿階也西都賦曰玉除彤庭  趙云西都賦玉堦彤庭改階字為除</hi>
<hi>誤矣</hi>須為下殿走<hi>世説螢惑入斗天子/下殿走謂避亂也</hi>不可好樓居<hi>史記公孫</hi>
<hi>卿日仙人好樓居于是上令長安作<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>亷桂觀甘泉作延夀觀焉  趙云好樓居出史記封禪書今公以仙人</hi>
<hi>比天子也一作得非羣盜起難作九重居語白不取</hi>暫居汾陽駕<hi>莊子堯往見四子貎姑射之山</hi>
<hi>汾水之陽釋音云案汾水出太原今莊生寓言也謝靈運從游京口扎固詩昔聞汾水避今見塵外鑣</hi>聊<lb/>
飛燕將書<hi>史記魯仲連乃為書約之矢以射城中之燕燕將懼誅因保守聊城不敢歸齊田單攻聊</hi>
<hi>城歳餘不下仲連乃為書約之矢以射城中遺燕將將見仲連乃自殺也  趙云言京城不勞兵戰而駕可復</hi>
<hi>止若魯仲連飛書而聊城也自下耳所以見收復之易</hi>依然七廟畧更與萬方初<hi>天子</hi>
<pb n="KR4c0015_WYG_019-21a"/>
<hi>七廟素趙云兵謀為之廟畧盖謀之于廟也言廟畧  定更與萬方一新更平聲盖更始之義</hi>
　　　右一<lb/>
生意甘衰白天涯正寂寥忽聞哀痛詔又下聖明朝<hi>漢武</hi>
<hi>帝末年下哀痛之詔</hi>羽翼懐商老<hi>漢高祖時戚夫人以寵將移動太子吕后用張良計召四皓入</hi>
<hi>侍太子朝上指視戚夫人曰彼羽翼已成難動矣商老四皓隱于商山也</hi>文思憶帝堯<hi>堯典放勛</hi>
<hi>欽命文思息詞反又如字帝趙云商老似言郭子儀副廣平王以成功也文思憶  堯指言肅宗盖公既被詔</hi>
<hi>歸鄜州乃聞收京既懐郭公又憶主皆跂望之心也不以文害辭不以辭害意然後可解</hi>叨逢罪已<lb/>
日<hi>罪已詔也左傳臧文仲日禹湯罪已其興也勃焉</hi>霑洒<hi>一作/洒涕</hi>望青霄<hi>趙云感而上天</hi>
<pb n="KR4c0015_WYG_019-21b"/>
<hi>也</hi>
　　　右二<lb/>
汗馬妝宫闕<hi>漢蕭何傳未有汗馬之勞</hi>春城鏟賊壕<hi>趙云古樂府詩春城起風色收</hi>
<hi>復京師在九月而公詩云春城鏟賊壕未詳豈自九月至正月而定乎盖賊在京師不無殘破更易為之鏟則</hi>
<hi>盡削平其迹之義也</hi>賞應歌杖杜<hi>詩杖杜勞/還役也</hi>歸及薦櫻桃<hi>歸一則福禮月</hi>
<hi>令仲夏之月羞以含桃先薦寢廟即櫻桃今之所謂朱桃者是也前漢叔孫通傳古者有春嘗果方今櫻桃熟</hi>
<hi>可獻願陛下出因取櫻桃獻宗廟上許之諸果獻由此興也</hi>雜虜横戈數功臣甲第高<lb/>
<hi>武帝為霍去病治第宅也甲第猶言甲乙之次第謂第一之第也田蚡治宅甲諸第  趙云戰國第衛行人燭</hi>
<pb n="KR4c0015_WYG_019-22a"/>
<hi>過免胄横戈而進</hi>萬方頻送喜無乃聖躬勞<hi>班超傳西域平定薦勲祖廟布大喜</hi>
<hi>于天下言聖躬受喜報之頻而勞也</hi>
　　　　右三<lb/>
　　　月<lb/>
天上秋期近人間月影清入河蟾不沒<hi>庾肩吾望月詩渡河光不濕</hi>
搗藥兎長生<hi>傅𤣥擬天問日月中何有白兎搗藥玉經曰月中有兎與蟾何也月隂也蟾陽也而</hi>
<hi>與兎並明隂係陽也獸薛云按後漢張衡靈憲序曰月者隂宗之精積而成  象兎隂之類其數偶其後有凴</hi>
<hi>焉羿請無罪之藥于西王母姮娥竊之以奔月是為蟾蜍  趙云公于河係之以蟾居水之物古詩有云採取</hi>
<pb n="KR4c0015_WYG_019-22b"/>
<hi>神藥高山端白兎搗蝦蟇丸而李白亦云白兎搗藥秋復春</hi>只益丹心苦能添白髪<lb/>
明干戈知滿道休照國西營<hi>時官軍營于國西休照為征夫見月而有感也  趙</hi>
<hi>云盖是年閏八月方以廣平王為元帥收復長安則閏八月前已長安以西不能無兵屯處矣</hi>
　　　哭長孫侍御<lb/>
道為詩書重名因賦頌雄<hi>子雲賦頌名重漢朝</hi>禮闈曽擢桂<hi>禮闈禮部</hi>
<hi>所設以取士也卻喜對武帝曰臣舉賢良對䇿為天下第猶林林林一枝</hi>憲府舊乗驄<hi>御史所居</hi>
<hi>之署漢謂之御史府亦謂之憲臺唐龍朔中改司經局為桂坊署為東宫之憲府後漢桓典拜侍御史執法無</hi>
<hi>所回避常乗驄馬京師畏憚為之語曰行行且止避驄馬御史</hi>流水生涯盡浮雲世事<lb/>
<pb n="KR4c0015_WYG_019-23a"/>
空<hi>趙云子在川上曰逝者如斯夫不捨晝夜浮雲易散之物孔子嘗以比不義之富貴今以世事比之所以</hi>
<hi>悼之也</hi>唯餘舊臺柏蕭瑟九原中<hi>時御史府中列柏樹檀弓獻文子曰從先大夫</hi>
<hi>于九京也註晉卿大夫之墓地在九原原作京字也千趙云漢朱博為御史大夫其府列柏樹常有野鳥數</hi>
<hi>栖宿其上晨去暮來號曰朝夕鳥檀弓趙文子與叔舉觀乎九原註雖云晉地之名而用于塟處皆可矣故沈</hi>
<hi>休文云誰當九原上鬱鬱望佳城也今詩句云往日御史府所列之柏樹今則在墓地種之而蕭也也  新添</hi>
<hi>潘岳述哀殯宫已肅青松栢轉蕭瑟</hi>
　　　奉送郭中丞兼太僕卿充隴右節度使三十韻<lb/>
　　　　<hi>英乂</hi>
<pb n="KR4c0015_WYG_019-23b"/>
詔發西山將<hi>辛慶忌賛日秦漢以來山東出相山西出將</hi>秋屯隴右兵<hi>唐書郭英</hi>
<hi>乂傳英乂知運之季子至徳初肅宗興師朔野英乂以將門子特見任用遷隴右節度使  趙云英乂先為秦</hi>
<hi>州都督乃加隴右節度使故云西山正言秦州不干山西出將事舊注非是</hi>淒涼餘部曲燀<lb/>
<hi>一作烜</hi>赫舊家聲<hi>謂知運先朝亦為隴右節度使也宋鮑照東武吟將軍既下世部曲亦恐存漢</hi>
<hi>光武紀注大將軍營有五部部有三校尉部下有曲曲有軍侯一人李廣行無部曲行伍司馬子長部任少卿</hi>
<hi>書曰李陵既生䧏頽其家聲督趙云餘部曲餘秦州部曲也祿山亂英乂拜秦州都  隴右採訪使知運在先</hi>
<hi>朝先為隴右節度使屯西方戎夷畏憚故言舊家聲燀音充善切史記威燀音達</hi>鵰鶚乗時去<lb/>
<hi>見鵰鶚在秋天住</hi>驊騮顧主鳴艱難須上䇿容易即前程<hi>言其䇿畧</hi>
<pb n="KR4c0015_WYG_019-24a"/>
<hi>足以自取富貴無難也卓趙云鵰鶚驊騮所以美英乂也公多以此譬人材之  傑今此言乗時顧主則又勸</hi>
<hi>之以趨功名之㑹而不㤀君也故又有下句當艱難須上䇿之際更無難色而容以往之焉詩天步艱難史周</hi>
<hi>得上䇿東方朔云談何容易前程字出選</hi>斜日當軒盖高<hi>一作/歸</hi>風巻斾旌<hi>趙云</hi>
<hi>言行色也梁簡文帝雨詩曰儻令斜日照併欲似浮絲又梁任昉苦熱詩斜日照西垣説范翟璜謂田子方曰</hi>
<hi>吾祿厚得此軒蓋而范彦龍貽張徐州詩曰軒盖照墟落詩云悠悠斾旌兩句之勢盖用夏侯湛褉賦微雲承</hi>
<hi>軒清風巻旌</hi>松悲天水冷<hi>天水郡漢武元鼎三年置秦州地記云郡前湖水冬夏無增涸因以</hi>
<hi>名焉</hi>沙亂雪山清<hi>後漢明帝紀祈連山名即天山也一名雪山在伊州北  趙云秦州有天水縣</hi>
<hi>又謂之天水郡樂史寰宇記天水縣有井四時湛然昔人避難于比敵人欲漏其水左右穿鑿不得水脈故云</hi>
<pb n="KR4c0015_WYG_019-24b"/>
<hi>天水松悲言英乂去而松為之悲沙亂似言人馬踐踏有亂之理</hi>和虜猶懐惠<hi>和和好也惠恩</hi>
<hi>惠也</hi>防邊不敢驚<hi>趙云和虜指言吐蕃也至徳二載使使來請討賊且修好既而侵廓岷霸等州</hi>
<hi>又請和也語小人懐惠</hi>古來於異域鎮靜示專征<hi>專征謂受命鉞之賜得專征討</hi>
<hi>侵趙云言待之以靜不時撓之以以有必征其  叛之理已上叙英乂行色至隴右者如此</hi>燕薊奔<lb/>
封豕<hi>薊縣燕之所都前志云秦舉兵減燕薊左傳昭王在隨甲包胥如秦乞師曰呉為封豕長蛇薦食上</hi>
<hi>國言呉貪害如蛇豕封大也豕之性善突故取以喻祿山</hi>周秦觸駭驚<hi>史祿山之亂賊將高嵩擁</hi>
<hi>兵入汧隴英乂偽勞之既而伏兵發盡虜其衆駭鯨言若鯨魚之駭難禦也陳琳檄云若駭鯨觸細網  趙云</hi>
<hi>天寶十四載十一月祿山反于幽州陷河北十二月陷東京十五載六月陷京師此所謂奔突幽州薊而觸周</hi>
<pb n="KR4c0015_WYG_019-25a"/>
<hi>秦也</hi>中原何慘黷餘孽尚縱横<hi>文選上慘下黷注慘不登貎衰江南賦茫茫慘黷殘</hi>
<hi>孽餘冠也尚趙云祿山既弑慶緒復為冠此所謂  縱横也選云駱驛縱横</hi>箭入昭陽殿<hi>檄書</hi>
<hi>箭也</hi>笳吟細栁營<hi>笳者胡人巻蘆葉吹之以作樂也故曰胡笳張博望入西域傳其法于西京李</hi>
<hi>延平更造新聲二十八解以為武樂有出塞入塞抑揚等十曲新枊營周亞夫軍營也  趙云此一叚䧟京師</hi>
<hi>時事昭陽殿漢成帝趙皇帝所居而箭入言禍亂及于官中也細栁營周亞夫所營在長安言胡人之笳乃在</hi>
<hi>漢營也</hi>内人紅袖泣王子白衣行<hi>趙云言雖是王子以避亂之故隱迹為白衣而</hi>
<hi>行</hi>宸極妖星動<hi>妖星見本巻收京注/劉越石表宸極失御</hi>園陵<hi>一作林</hi>殺氣平<lb/>
<hi>趙云宸極者紫㣲之宮也妖星見晉天文志殺氣與園陵平也</hi>空餘金椀<hi>一作/盌</hi>出<hi>光武紀赤</hi>
<pb n="KR4c0015_WYG_019-25b"/>
<hi>眉焚西京宫室發掘園林金椀出見早時金椀出人間註</hi>無復繐帷輕<hi>魏武帝遺令吾媫妤數人</hi>
<hi>著于銅雀臺堂上施六尺床張繐帷謝𤣥暉詩繐帳飄井幹此言賊凌暴園陵也  趙云金椀寢廟及園陵中</hi>
<hi>物公詩又曰早時金椀出人間漢武崩後有特金椀賣于市之事繐悵繐帳皆靈帳之稱</hi>毁廟天飛<lb/>
雨焚宫火徹明<hi>項羽入咸陽殺奉降王子嬰燒其宫室火三月不㓕</hi>罘罳朝共落<lb/>
棆桷夜同傾<hi>言賊毁宗廟及宫室漢書注師古曰罘罳謂連闕曲閣也以覆重刻垣墉之處其形</hi>
<hi>罘罳一曰屏也東觀元夀二年盗賊並起燔燒茂陵都邑火見未央宫  薛云又按詩方斵是䖍注椹謂之䖍</hi>
<hi>升景山棆林取松柏易直者斵而䖍之之正于椹上以為桷也  趙云罘罳祖出漢文帝紀七年六月未央東</hi>
<hi>闕罘罳災如淳日東闕與其兩旁罘罳皆災也罘音浮棆桷字未見全出字書棆止云木名也豈桷以棆木為</hi>
<pb n="KR4c0015_WYG_019-26a"/>
<hi>之邪雖師民瞻善本亦作棆桷薛蒼舒引詩陟彼景山注以為棆桷乃掄擇之掄其説迃謬棆桷二字甚可疑</hi>
<hi>若以為欀桷則夜徹明之火無所不聞吹之傾則欀桷又非止傾而已以俟博聞青箱雜記云漢書文帝紀云</hi>
<hi>罘罳災崔豹古今註云罘罳屏也罘者復也罳者思也臣朝君至屏外復思所奏之事于其下顔師古註云云</hi>
<hi>又禮記云疏屏天子廟飾也鄭注云屏謂之樹今今浮思也刻之為雲氣蟲獸如今闕上為之矣余按唐蘇鶚</hi>
<hi>演義稱罘罳織絲為之輕疎浮虛象羅網交文之狀盖宫殿簷户之間也乃引文宗實錄云太和中甘露之禍</hi>
<hi>羣臣奉上出殿北門裂斷罘罳而去又杜甫天寶末詩云罘罳朝共落棆桷夜杖傾又非温庭筠補陳武帝與</hi>
<hi>王僧辨書云罘罳晝巻閭闔晨開為證皆非曲閣屏障之意反以崔豹顔師古之徒為大誤又案段成式酉陽</hi>
<hi>雜爼稱士林間多呼殿榱桷䕶雀網為罘罳其淺誤如此乃引張揖廣雅曰復思謂之屏又王莾性好時日小</hi>
<pb n="KR4c0015_WYG_019-26b"/>
<hi>數遣使壊渭陵延陵園門罘罳曰使民無復思漢也又引魚豢魏畧曰黄初三年築諸門闕外罘罳為證反以</hi>
<hi>絲網之説為大謬余謂二説皆通以罘罳為網則結繩為之施于宫殿簷楹之間如蘇鶚之説是也以罘罳為</hi>
<hi>屏則刻木為之施于城隅門闕之上如成式之言是也然就二説之中擇馬唯段氏之説為長案五行志註云</hi>
<hi>罘罳闕之屏也玉篇云罘罳屏樹門外也又云罘罳罟也但屏上彫刻為之其形如網罟之狀故謂之罘罳音</hi>
<hi>浮思則取其復思之義耳漢西京罘罳合版為之亦築土為之毎門闕殿舍前皆有焉于今郡國㕔前亦樹之</hi>
<hi>故宋子京詩云秋色淨罘罳皆其義也</hi>三月師逾整羣胡勢就烹<hi>趙云三月三易</hi>
<hi>月也公詩又云烽火連三月亦是此閏八月初以廣月王為天下兵馬元帥今詩所謂元帥調新律是已逆數</hi>
<hi>閏八月以前通為三易月則當是郭子儀五月及安守忠戰于清渠敗績之後别訓練士卒至此師逾整肅可</hi>
<pb n="KR4c0015_WYG_019-27a"/>
<hi>以擒賊矣以上十六句叙安氏父子為㓂而廣平王往收復京師者如此</hi>瘡痍親接戰<hi>李廣傳大</hi>
<hi>將軍與單于接戰單于遁走</hi>勇決冠垂成<hi>此言英乂躬胃矢石功冠垂成垂成猶欲成也  趙</hi>
<hi>云此微言英乂之敗而激其再立功也是年二月李光弼敗安慶緒于太原而是時英乂戰于武功敗績故有</hi>
<hi>蒼荑之譬且言其垂成也也</hi>妙譽期元宰殊恩且列卿<hi>趙云上句美其可以為相</hi>
<hi>則列卿則今兼太僕也</hi>㡬時回節鉞戮力掃欃槍<hi>成十三年傳戮力同心欃槍妖</hi>
<hi>星也前漢天文志石氏見欃雲如牛甘氏不出三月乃生天槍石氏見槍雲如馬甘氏不出三月乃生天欃謝</hi>
<hi>宣逺子房詩鴻門銷薄蝕<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>下隕欃槍馬新添書聿求元聖與之戮力爾雅曰慧星為欃槍司  相如大人賦</hi>
<hi>檻欃槍以為旌兮靡屈虹而為綢</hi>圭竇三千士<hi>儒行儒有篳門圭竇註門旁穿墻為竇如圭右</hi>
<pb n="KR4c0015_WYG_019-27b"/>
<hi>傳筆門圭竇之人僖二十四年秦伯送衛于晉三千人實紀綱之僕</hi>雲梯七十城<hi>雲梯攻城具高</hi>
<hi>長上與雲齊可依而立公輸作雲梯以攻宋墨子設守宋之備九攻而黒子九却之  趙云公詩有云蒼茫城</hi>
<hi>七十流流劍三千今云三千士者使莊子劍士夾門而客三千餘人也七十城使燕樂毅下齊七十餘城</hi>耻<lb/>
非齊説客<hi>酈生嘗為説客馳使諸侯漢王使説齊王田廣一罷歴下兵首與漢通和淮隂侯乃夜謀</hi>
<hi>度兵襲齊齊以酈生賣己遂烹之</hi>甘似魯諸生<hi>漢叔孫通傳臣願徵魯諸生與臣弟子共起朝</hi>
<hi>儀有趙云益謂以圭竇之貧士尚有三十而下七十城亦  為雲梯之具者如我曽無説客之談特為諸生之</hi>
<hi>事而已盖自責其無補于戰也</hi>通籍微班忝<hi>此公自言得為拾遺通朝籍也微班言位下也通籍</hi>
<hi>見前漢元帝紀注</hi>周行獨坐榮<hi>詩寘彼周行箋云周之列位也後漢宣秉拜御史中丞光武特</hi>
<pb n="KR4c0015_WYG_019-28a"/>
<hi>詔御史中丞與司隷校尉尚書令會同並專席而坐故京師號曰三獨坐時英又為中丞  趙云周行古注謂</hi>
<hi>周之列位而公意却是周徧之行列也</hi>隨肩趨漏刻短髪寄簪纓<hi>寄一作愧  趙</hi>
<hi>云上句言同入朝也倒使五年以長則肩隨之漏刻出左後漢功在漏刻下句以言其在有位之列也短髪倒使</hi>
<hi>傳髮甚短而心甚長</hi>徑欲依劉表<hi>魏志王粲傳粲以西京擾亂皆不就辟乃之荆州依劉表</hi>還<lb/>
疑厭禰衡<hi>還疑一云能無後漢文苑傳禰衡字正平孔融愛禰衡材數稱述于曹操操欲見之而衡</hi>
<hi>素相輕疾不肯往操懷忿而以其才名不欲殺之送與劉表及荆士大夫先服其才名甚賓禮之後復侮慢表</hi>
<hi>表耻不能容以江夏太守黄祖性急躁故送衡與之卒為祖所殺  趙云依劉表以王粲自比却疑諸公如曹</hi>
<hi>操劉表黄祖輩厭禰衡也</hi>漸衰那此别忍淚獨含情廢邑狐狸語<hi>襄十</hi>
<pb n="KR4c0015_WYG_019-28b"/>
<hi>四年傳南鄙之田狐狸所居豺狼所嗥</hi>空村虎豹争<hi>村言無人虎豹争盜賊縱横故也  趙云</hi>
<hi>公曰狐狸虎豹以比盜賊後漢張綱奉使埋輪不行曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>貇當路安問狐狸晉張孟陽七哀詩曰季世喪亂起</hi>
<hi>盜賊如豺虎</hi>人頻墜塗炭<hi>仲虺之誥有夏昬徳民墜塗炭言民之危險若䧟泥墜火</hi>公豈<lb/>
忘精誠<hi>趙云禮記不精不誠未有能動人也</hi>元帥調新律前軍壓舊京<hi>鮑云</hi>
<hi>謂廣平王將復京師也業趙云元帥指言廣平王俶是為代宗前軍指言李嗣  之軍時代宗為元帥郭子儀</hi>
<hi>副之而李嗣業為前軍新律是師律之律舊京指言長安後云仍扈從則望長安收復而車駕復還也</hi>安<lb/>
邊仍扈從莫作後功名<hi>莫作一云無使時代宗為元帥期于收復公勉郭令立功名無</hi>
<hi>後衆人也史安邊在良將</hi>
<pb n="KR4c0015_WYG_019-29a"/>
　　　送楊六判官使西蕃<lb/>
送逺秋風落西征海氣寒帝京氛祲滿<hi>氛祲不祥之氣言胡塵汚染帝</hi>
<hi>室</hi>人世别離難<hi>趙云此篇是至徳二年九月前詩葢京師猶未復所謂帝京氛祲滿宜在收京</hi>
<hi>師前送逺公曽云皇天悲送逺但未見本出潘安仁有西征賦往吐蕃渡青海而去祲音干鴆切精氣感祥也</hi>
<hi>阮孚嘗云氛祲既澄日月自朗楚辭云憂莫憂于生别離句意倣此</hi>絶域遥懷怒和親願<lb/>
結歡勑書憐賛善<hi>贊並吐蕃主名</hi>兵甲望長安<hi>望長安言欲入冦也</hi>宣命<lb/>
前程急惟良待士寛<hi>趙云絶域指言吐蕃李陵書云奉使絶域和親字起于漢左傳楚子</hi>
<hi>使椒舉如晉日寡君願結驩于二三君賛普其俗謂疆雄日贊丈夫日普故以號君長按唐新史吐蕃傳云至</hi>
<pb n="KR4c0015_WYG_019-29b"/>
<hi>徳初取巂州及威武等諸城入屯石堡其明年使使來請討賊且脩好肅宗遣給事中南巨川報聘然嵗内侵</hi>
<hi>取廓霸岷等州及河源莫門軍數來請和帝雖審其譎姑務紓患乃詔宰相郭子儀蕭華裴遵慶等與盟史之</hi>
<hi>所載如是而已以公詩考之中國以其懷怒侵叛而與之和親所以勅書憐其君長欲窺長安之意而急遣使</hi>
<hi>與和也詳味惟良待士寛一句為楊判官而言判官者必以事閑廢今欲選良材以為使則待之以濶畧而用</hi>
<hi>之故下句有起為官有正羽翰之語東坡詩有云試草尺書招賛普依倣勑書憐賛普也</hi>子雲清自<lb/>
守今日起為官<hi>揚子雲任宦不達寂寞自守起為官以子雲比楊判官也  趙云以子雲比之</hi>
<hi>取其同姓清自守則㣲言其閑廢者矣干新添自守字子雲本傳言附離丁董者或起家至二  石時雄方草</hi>
<hi>大𤣥有以自守泊如也為官字子雲解嘲日意者𤣥得毋尚白乎何為官之拓落也</hi>埀淚方投筆<lb/>
<pb n="KR4c0015_WYG_019-30a"/>
<hi>言以戎事為憂故垂淚投筆如班超投筆而起志在功名</hi>傷時即據鞍<hi>劉尚深入五溪軍沒馬援</hi>
<hi>因復請行時年六十二帝愍其老未許之援自請曰臣尚能披甲上馬帝令試之援據鞍顧眄以示可用  趙</hi>
<hi>云言其恰欲投筆以起而聞宣命之急則又亟據鞍而往也</hi>儒衣山鳥怪漢節野童<lb/>
看邊酒排金盞<hi>一作盌</hi>夷歌捧玉盤<hi>揚子孝至篇有假儒衣書蘇武在匈奴中</hi>
<hi>伏漢節牧羊排金盞一作盌為正葢吐蕃甞獻奉者曰金椀一碼碯杯一耳見舊唐書</hi>草肥蕃<hi>一作</hi>
<hi>輕</hi>馬健<hi>胡人至秋則草/肥馬健思入冦</hi>雪重拂廬乾<hi>拂廬蕃帳名孟趙云上兩句葢  浩</hi>
<hi>然草枯鷹眼疾雪盡馬蹄輕之勢也杜補遺唐吐蕃傳吐藩居邏娑川其城廓廬舎不昔處聮毳帳以居號拂</hi>
廬慎爾參籌畫從兹正羽翰歸來權可取九萬一朝摶<lb/>
<pb n="KR4c0015_WYG_019-30b"/>
<hi>言當以功名自致逺大也之趙云正羽翰所以引末句九萬一朝摶也莊子言鵬  飛也摶扶揺而上者九萬</hi>
<hi>里扶揺風名羽翰從兹而正則前此為不正既正羽翰而摶風九萬里特在于一朝則楊君起于閑廢尤明</hi>
　　　憶弟二首<lb/>
喪亂聞吾弟<hi>詩喪亂既平</hi>飢寒傍濟州人稀吾不到<hi>以道路榛梗人</hi>
<hi>稀少而難行也</hi>兵在見何由<hi>孟子何由知吾可也</hi>憶昨狂催走無時病去<lb/>
憂即今千種恨惟共水東流<hi>狂催走謂避亂出奔如狂也趙云公自言出奔且往</hi>
<hi>行在所如狂圖催走公素多病則又無時而病去所以憂也</hi>
　　　右一<lb/>
<pb n="KR4c0015_WYG_019-31a"/>
且喜河南定<hi>安慶緒弃東都走也</hi>不問鄴城圍<hi>鄴城史思明所據</hi>百戰今<lb/>
誰在三年望汝歸<hi>東山周公東征也三年而歸三章言其室家之望汝也</hi>故園花<lb/>
自發<hi>丘希範春暮春三月江南草長雜花生園羣燕亂飛見故園之旗鼓感生平于疇昔也</hi>春日<lb/>
鳥還飛<hi>言草木禽鳥尚得其所而人遭亂離不得相保耳</hi>斷絶人煙久東西消<lb/>
息稀<hi>趙云至徳二載十得復東京所謂河南定也鄴城史思明所據相州是也東京既復安慶緒奔于河</hi>
<hi>北次年四月賊復振以相州為成安府則公作詩時官兵當圍相州也故曰不問鄴圍圍今河南已定鄴城方</hi>
<hi>圍之時而日花自發鳥還飛則言方春之至草木禽鳥各得其所而不預人事耳</hi>
　　　　右二<lb/>
<pb n="KR4c0015_WYG_019-31b"/>
　　　得舎弟消息<lb/>
亂後誰歸得他鄉勝故鄉若<hi>一作直</hi>為心厄苦乆念<hi>一作</hi>
<hi>得</hi>與存亡<hi>趙云休明之際則他鄉雖樂不如還家為遭亂離則他鄉安處自足居也直為當以若為</hi>
<hi>正葢言何為而我心厄若久以與弟存亡在念故也與字如主在與在主亡與亡之與故作重字用對心字也</hi>
汝書猶在壁汝妾已辭房<hi>李陵書生妻去室也</hi>舊犬知愁恨垂頭<lb/>
旁我床<hi>使陸機黄耳事公又曰舊犬喜我歸低□入衣裾</hi>
　　　鄭駙馬池臺喜遇鄭廣文同飲<lb/>
不謂生戎馬<hi>老子戎馬生于郊</hi>何知共酒盃燃臍郿䲧敗<hi>董卓傳吕</hi>
<pb n="KR4c0015_WYG_019-32a"/>
<hi>布殺卓使皇甫嵩攻卓弟旻于郿䲧盡滅其族乃尸卓于市天時始熟卓素充肥脂流于地守尸吏燃火置卓</hi>
<hi>臍中光明達旦</hi>握節漢臣回<hi>蘇武仗漢節牧羊起卧操時節毛盡花積十九年還歸  趙云然臍</hi>
<hi>郿䲧郿塢敗言慶緒奔敗如董卓也握節漢臣囘言䖍自陷賊中回其後謫台州詩公又云蘇武看羊䧟賊庭</hi>
<hi>葢比之如蘇武也而新添左傳司馬握節  死</hi>白髮千莖雪丹心一寸灰<hi>言為憂患</hi>
<hi>所困而心已無物矣故云一寸灰莊子心若死灰</hi>别離經死地披冩忽登臺重<lb/>
對秦簫發<hi>見二十五巻始知秦女善吹簫註以駙馬臺故云</hi>俱過阮宅來<hi>見二十七</hi>
<hi>巻自湏留阮舎註文師云阮籍謂之大阮阮咸謂之小阮廣  與駙馬同姓故云</hi>留連<hi>一作醉留</hi>春<lb/>
夜舞淚落强徘徊<hi>一云醉連春苑夜舞淚落徘徊心趙云緑有寸心字灰心字故云丹  一</hi>
<pb n="KR4c0015_WYG_019-32b"/>
<hi>寸灰李啇隠云一寸相思一寸灰用杜公之語也阮宅字或曰晉阮咸與叔藉居道南諸阮居道北公于叔遇</hi>
<hi>姪多用此如曰守嵗阿咸家是也則阮舎阮宅皆以阮咸言之二鄭同姓必有少長尊卑則阮宅者乃指言駙</hi>
<hi>馬字乎</hi>
　　　臘日<hi>新添稗雅曰夏曰清祀殷曰嘉平周曰大蠟亦曰臘黄衣黄冠而祭祀息田夫也案</hi>
　　　　<hi>史記始皇本紀三十一年十二月更始臘月嘉平葢因謡歌曰神仙得者茅初成帝若學</hi>
　　　　<hi>之臘嘉平而改從殷號也</hi>
臘日常年暖尚遥今年臘日涷全消侵淩雲色還萱草<lb/>
漏洩春光有<hi>一作是</hi>栁條縱酒欲謀良<hi>一作長</hi>夜醉還家初<lb/>
<pb n="KR4c0015_WYG_019-33a"/>
散紫宸朝<hi>紫宸殿也</hi>口脂靣藥隨恩澤翠管銀罌下九霄<hi>唐制</hi>
<hi>臘日宣賜口脂靣藥及賜宴頭杜補遺太平御覽載盧公家範曰凡臘曰上藻豆及  膏靣脂口脂  趙云紫</hi>
<hi>宸殿名在東内大明宫之中乃内衙之正殿也舊注是杜田所引却是人家下者上其物不以干國家恩賜事</hi>
<hi>詩云則恩澤乖矣</hi>
　　　紫宸殿退朝口號<lb/>
户外昭容紫袖垂<hi>唐制昭容正二品係九嬪</hi>雙瞻御座引朝儀<hi>師云酉陽</hi>
<hi>雜俎曰今閣門有官人引百僚或云自則天或言因後魏據開元禮疏曰晉康獻褚后臨朝不坐則宫人傳百</hi>
<hi>寮拜年杜補遺按唐制天子坐朝宫人引至殿上至天祐二  十二月詔曰宫嬪女職本備内任今後每遇延</hi>
<pb n="KR4c0015_WYG_019-33b"/>
<hi>英坐日只令小黄門祗侯引從宫人不得出内唐趙云天祐昭宗年號朱全忠所立者杜田所引可見  之元</hi>
<hi>制矣雙瞻御坐則應用昭容二人為引謂之瞻則曰瞻也  新添紀瞻與王導等勸進帝猶不許猶許使韓績</hi>
<hi>徹去御座瞻叱績日帝座上應星宿敢有動者斬</hi>香飄合殿春風轉花覆千官<lb/>
淑景<hi>一作日</hi>移<hi>趙云宋有合殿之名荀子云天子干官博物志海上有風山春風所出鮑照悲哉行</hi>
<hi>有羇人感淑景之句花師云謝宣城日淑景近  多</hi>晝漏稀<hi>一作聲</hi>聞高閣報天顏<lb/>
有喜近臣知<hi>言近臣密邇清光</hi>宫中每出歸東省<hi>師云按唐六典左拾遺門</hi>
<hi>下右拾遺中書此言東省葢門下也傳言子美拜右捨遺史氏之誤</hi>㑹送䕫龍集<hi>一作到</hi>鳯<lb/>
池<hi>䕫龍舜之良臣䕫典樂龍納言鳯池荀最為中書令及罷云奪我鳯凰也  趙云上句言晝漏之所以希</hi>
<pb n="KR4c0015_WYG_019-34a"/>
<hi>聞以閣之高而傳之逺也呉越春秋載采葛婦詩曰羣臣拜舞天顔舒近臣則言左右親近之臣葢指貂璫者</hi>
<hi>耳東省事唐制左拾遺𨽻門下省而門下省在東故曰東省唐之初門下省在左延明門東南中書省在右言</hi>
<hi>門門西南此在西内者耳至高宗居大明宫兩省曹僚隨便安置故宣政殿前東廊曰日華門其東有門下省</hi>
<hi>西曰月華門其西有中書省焉今公所謂歸東省則曰華門東之門下省也故後篇答岑補闕有曰我往日華</hi>
<hi>東也題是紫宸殿退朝而紫宸殿在東内大明宫之中故云</hi>
　　　曲江二首<lb/>
一片花飛減卻春風飄萬㸃正愁人且看欲盡花經眼<lb/>
莫厭傷多酒入唇<hi>范元實詩眼嘗云或問余東坡有言詩至于杜子美天下之能事畢矣考</hi>
<pb n="KR4c0015_WYG_019-34b"/>
<hi>之前人固未有如老杜後世安知無過老杜者余曰如一片花飛減却春雖使聖人復詠落花決然更無好語</hi>
<hi>萬趙云元實之言是也秦少游號稱善辭曲嘗云落紅  㸃愁如海以為佳句乃使風飄萬㸃正愁人者也</hi>
江上小堂巢翡翠花<hi>一作花</hi>邊高冡卧麒麟細推物理須<lb/>
行樂何用浮名絆此身<hi>西京雜記五柞宫西青梧觀柏樹下有石麒麟二枚是秦始皇</hi>
<hi>驪山墓上物之趙云兩句皆記眼前所見也冢前有石麒麟葢富貴  家卧則冢之荒廢矣故公落句有感焉</hi>
<hi>舊本花邊師民瞻本取苑邊髙冡是葢芙蓉苑之邊也前漢楊惲報孫㑹宗書曰人生行樂耳須富貴何時</hi>
　　　　右一<lb/>
朝囘日日典春衣每日江頭盡醉歸<hi>陳遵日出醉歸傳趙云宋元㓙劭</hi>
<pb n="KR4c0015_WYG_019-35a"/>
<hi>日月自出行軍王長元古意思淚㸃春衣</hi>酒債尋常行處有人生七十古來<lb/>
稀<hi>古詩人生不滿百常懷千嵗憂晝短苦夜長何不秉燭遊</hi>穿花蛺蝶深深見㸃水<lb/>
蜻蜓欵欵飛<hi>趙云老杜不拘以數對數如四十明朝過飛騰暮景斜亦是此格沈存中乃以入尺</hi>
<hi>日尋倍尋日常謂亦是數目故對七十何迃鑿如此深深字莊子其息深深欵欵字司馬遷云效其欵欵之愚</hi>
傳語風光共流轉暫時相賞莫相違<hi>趙云張若虛春江月云請語風光催</hi>
<hi>後騎併將歌舞向前溪馮小憐春日詩傳語春光道先歸何處邊今公所謂傳語正參用此語以風光在我輩</hi>
<hi>當共其流轉相與賞玩莫相違戾此豈語同舎之省師乎謝𤣥暉云日華川上動風光草際浮南齊王儉詩風</hi>
<hi>光承露照霧色㸃蘭暉城師云按杜子美祖審言詩春日京中有懷云寄語洛  風日道明年春色倍還人以</hi>
<pb n="KR4c0015_WYG_019-35b"/>
<hi>此見子美詩有祖風也</hi>
　　　　右二<lb/>
　　　曲江對酒<lb/>
苑外江頭坐不歸水精春<hi>一作宫</hi>殿轉霏微<hi>趙云苑外者芙蓉苑之外</hi>
<hi>也曲江在苑扎文宗嘗誦公詩曰江頭宫殿鎖千門思復昇平事而修紫雲樓綵霞亭日復増創以此觀之則</hi>
<hi>天寶至徳時所謂春殿轉霏微雖不可考知其名而意可推矣月宫謂之水精宫今以言春殿葢以狀其清幽</hi>
<hi>也或云即殿名</hi>桃花細逐楊花落黄鳥時兼白鳥飛<hi>趙云黄魯直詩云野</hi>
<hi>水漸添田水滿晴鳩卻喚雨鳩歸用此格也</hi>縱飲久判人共弃懶朝真與世<lb/>
<pb n="KR4c0015_WYG_019-36a"/>
相違吏<hi>一云舎</hi>情更覺滄州逺老大悲傷未拂衣<hi>謝𤣥暉復叶滄</hi>
<hi>洲處古樂府老大徒悲傷清趙云揚雄檄靈賦日世有黄公者起于滄洲  神養性與道逍遥</hi>
　　　曲江對雨<lb/>
城上春雲復苑牆江庭晩色静年<hi>一作天</hi>芳<hi>沈休文二月三日詩年芳</hi>
<hi>俱在斯</hi>林花著雨燕脂落水荇牽風翠帯長<hi>荇水草也相連而生故如</hi>
<hi>翠帯義趙云苑牆又言芙蓉苑之牆也風師云杜審言過  陽公主山池詩綰雲青條弱牽  紫蔓長</hi>龍<lb/>
武新軍深駐輦芙蓉别殿漫焚香<hi>開元二十六年析左右羽林軍置左右龍</hi>
<hi>武軍以左右萬騎營𨽻焉芙蓉城連曲江城師民瞻云舊史官志左右龍武軍注大宗選飛騎之尤驍健者别</hi>
<pb n="KR4c0015_WYG_019-36b"/>
<hi>署百騎以為翊衛之備武后加置千騎中宗加置萬騎分為左右營自開元以來與左右羽林軍名曰北門四</hi>
<hi>軍開元二十七年改為左右龍武軍唐始祖諱虎故唐太宗修晉史李延夀修南北史舊書皆易虎為武以避</hi>
<hi>之如稱琥珀為武珀白虎為白武之類是矣龍武軍本龍虎軍亦避唐諱也趙云兩句意言車駕唯深駐曲江</hi>
<hi>不復幸芙蓉苑則别殿焚香為漫耳初𤣥宗以萬騎軍平韋氏改為左右龍武軍皆用唐之功臣子弟制若宿</hi>
<hi>衛平是時良家子避征戍者亦皆納資𨽻軍分日更上如羽林此在新唐史兵志最為易考</hi>可時詔<lb/>
<hi>一作重</hi>此金錢㑹暫<hi>一作/爛</hi>醉佳人錦瑟旁<hi>杜補遺開元天寶遺書云内庭</hi>
<hi>嬪妃每至春時各于禁中結絆擲金錢為戲又酉陽雜俎梁時荆州掾為雙陸賭金錢  趙云似言錫錢為宴</hi>
<hi>劇談録載開元中都人遊賞曲江盛于中和上已節即錫宴臣僚㑹于山亭賜太常教坊樂推此則謂賜金錢</hi>
<pb n="KR4c0015_WYG_019-37a"/>
<hi>為宴也金錢字止是言錢如前漢曹丘生數招權顧金錢不必真是黄金為錢者公宴漢陂云應為西陂好金</hi>
<hi>錢罄一餐亦此金錢之謂也杜補遺所引却是黄金為錢者矣醉佳人傍者賜太常教坊樂也錦瑟字崔灝渭</hi>
<hi>城少年行日渭城橋頭酒新熟金鞍白馬誰家宿可憐錦瑟筝琵琶玉堂清酒就君家則錦瑟者寶瑟瑶瑟之</hi>
<hi>謂也或曰是佳人名如青琴瑟玉絳樹緑珠之類李啇隠作錦瑟詩其詞曰錦瑟無端五十絃一絃一柱思華</hi>
<hi>年説者云令狐綯之妾名如青琴瑟玉綘樹緑珠之類亦不明據又況是後來事不可引若言教坊樂器則自</hi>
<hi>有錦瑟矣</hi>
　　　早朝大明宫呈省寮友<hi>新賀</hi>賈至<lb/>
銀燭朝天紫陌長禁城春色曉蒼蒼千條弱栁垂青鎖<lb/>
<pb n="KR4c0015_WYG_019-37b"/>
百囀流鶯滿建章劒佩聲隨玉墀步衣冠身染御爐香<lb/>
共沐恩波鳯池裏朝朝染翰侍君王<lb/>
　　　奉和賈至舎人早朝大明宫<hi>舎人先世掌絲綸</hi>
五夜漏聲催曉箭<hi>顔氏家訓云或問一夜何故五更更何所訓答曰魏漢已來謂為甲乙丙</hi>
<hi>丁戊五夜又云一二三四五皆以五為節更厯也經也鼔凡五更爾</hi>九重<hi>一作天</hi>春色醉仙<lb/>
桃<hi>天子之門九重漢武故事西王母齋其桃七枚獻帝帝欲留核種之王母笑曰此桃一千年生一千年結</hi>
<hi>實人夀幾何遂止西王母指東方朔曰此桃三熟此□己三偷也  趙云春色著桃如酣醉然</hi>旌旗日<lb/>
暖龍蛇動宫殿風微燕雀髙朝罷香煙攜滿袖詩成珠<lb/>
<pb n="KR4c0015_WYG_019-38a"/>
玉在揮毫<hi>東坡曰杜甫也七言偉麗者此句是也師趙云余竊謂夏文莊硯中旌旗影動龍蛇  川</hi>
<hi>旌旗不動御爐香皆剽杜也然工掘可見矣硯水之中可見旌旗之影動如龍蛇而御爐香豈干旌旗動不動</hi>
<hi>乎或者穿鑿以燕雀高比小人得位則龍蛇動何所比乎後學妄論杜詩有如此者香煙雖是香之煙而爾字</hi>
<hi>是實故可對珠玉</hi>欲知世掌絲綸美池上于今有<hi>一作/得</hi>鳯毛<hi>禮記</hi>
<hi>王言如絲其出如綸從杜甫遺世説王敬倫風<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>似父作侍中加授桓公服  大門入桓公望之曰大奴固有</hi>
<hi>鳯毛大奴王劭也梁鍾嶸詩品曰何晏孫楚張翰潘尼等並得虬龍片甲鳯凰一毛山海經曰丹穴之山有鳥</hi>
<hi>焉五彩而文其名鳯中趙云賈至曽之子曽于于睿宗末年及開元初再為  書舎人後與蘇晉同掌制誥皆</hi>
<hi>以文辭稱時號蘇賈焉𤣥宗幸蜀時至拜起居舎人帝曰昔先天誥命乃父為之辭今兹命冊又爾為之兩朝盛</hi>
<pb n="KR4c0015_WYG_019-38b"/>
<hi>典出卿家父子可謂繼美矣故云鳯毛有兩事南史載謝超宗者謝鳯之子作殷叔儀誄帝大嗟賞謂謝莊曰</hi>
<hi>超宗殊有鳯毛而池上字又使荀朂奪我鳯凰池事</hi>
　　　同前<hi>新添</hi>王維<lb/>
綘幘鷄人送曉籌尚衣方進翠雲裘九天閶闔開宫殿<lb/>
萬國衣冠拜冕旒日色纔臨仙掌動香煙欲傍衮龍浮<lb/>
朝罷須裁五色詔佩聲歸到鳯池頭<lb/>
　　　同前<hi>新添</hi>岑參<lb/>
鷄鳴紫陌曙光寒鶯轉皇州春色䦨金鎖曉鐘開萬<lb/>
<pb n="KR4c0015_WYG_019-39a"/>
户玉階仙仗擁千官花迎劔佩星初落栁拂旌旗露未<lb/>
乾獨有鳯凰池上客陽春一曲和皆難<lb/>
　　　宣政殿退朝晩出左掖<lb/>
天門日射黄金榜<hi>崔融詩金榜照晨光銅鈎起夕涼</hi>春殿晴曛赤羽旗<lb/>
<hi>以赤烏羽為旗也宫趙云前漢禮樂志曰天門開詄蕩神異經云西方有  金牓而銀鏤題日天地少女之宫</hi>
<hi>赤羽旗如周官析羽為旗家語赤羽若日白羽若月詄音跌</hi>宫草微微<hi>一云霏霏</hi>承委珮<lb/>
<hi>曲禮主佩埀則臣佩委</hi>鑪煙細細駐遊絲<hi>遊絲蛛絲之遊散者香煙似之</hi>雲近蓬<lb/>
萊常好<hi>一作五</hi>色雪殘鳷鵲亦多時<hi>蓬萊殿名鳷鵲樓名  趙云蓬萊殿在紫</hi>
<pb n="KR4c0015_WYG_019-39b"/>
<hi>宸殿之後皆大明宫中也鳷鵲漢官名在甘泉宫謝𤣥暉詩云金波麗鳷鵲王繩低建章則借漢官觀名以比</hi>
<hi>當時之禁掖</hi>侍臣緩步歸青瑣<hi>責瑣門也以青畫户邊鏤中天子制也</hi>退食從<lb/>
容出每遲<hi>趙云青鎖漢名名在未央宫今以借用如范彥龍攝官青瑣闔詩退食自公</hi>
　　　題省中院壁<lb/>
掖垣竹埤梧十尋<hi>師云西掖垣在中書省劉公幹贈徐幹詩誰謂相逺去隔此西掖垣埤音</hi>
<hi>婢百畆為埤又増也厚也</hi>洞門對雪常陰陰<hi>洞門猶洞户也杜正謬對雲當作對霤左太沖</hi>
<hi>呉都賦云増岡重阻列真之宇玉堂對霤石室相距注欄霤相接也葢是時有鳴鳩乳燕落花遊絲之語乃春</hi>
<hi>深時非可言對雪殆傳冩之誤爾董賢傳重殿洞門注洞門謂門門相當也  趙云掖垣者禁掖之垣牆也字</hi>
<pb n="KR4c0015_WYG_019-40a"/>
<hi>在字書手避移反附也助也補也増也引詩云政事一埤益我云埤厚也今公竹埤則側聲矣惟晉論秦醫和</hi>
<hi>曰松柏不生埤注埤下濕也而國語音卑又皮靡反方是側聲卑而有所當生之義所謂對雪常隂陰葢為大</hi>
<hi>明宫直終南山毎清天霽景視終南山如指掌云此對終南之雪也正謬云對雪當作對霤非是葢對霤自此</hi>
<hi>玉堂凡是堂殿前有天井乃為對霤鄭𤣥禮記注曰堂前有承霤是已若在洞門言之則第一重門豈對霤耶</hi>
<hi>又對承霤則明快矣豈陰陽耶杜云落花乳燕乃春深時非可言雪葢終南崇山雖春深而有積雪未稍爾</hi>
落花遊絲白日静鳴鳩乳燕青春深<hi>梁簡文帝春日詩花花隨燕入遊絲</hi>
<hi>帶螮驚乳燕雛燕也慤趙云兩句如東坡先主之説豈不謂之偉麗耶隋蕭  春賦云落花無限數飛鳥排花</hi>
<hi>渡庾信燕歌行云洛陽遊絲百丈連又云數尺遊絲即横路遊絲于春時空中有有之葢野鳥之類天地之氣</hi>
<pb n="KR4c0015_WYG_019-40b"/>
<hi>也即非蛛絲學者多誤指之矣月令季春之月鳴鳩拂其羽疏云案釋鳥云鶌鳩鶻鵃郭景純云鶌音九物反</hi>
<hi>鵃音嘲鶻鵃似山鵲而小青黑色短尾多聲孫炎云鶻鵃一名鳴鳩月令所云是也如此則止是鶻鵃乃季春</hi>
<hi>之鳥矣即非喚雨之勃鳩學者復多誤指雖黄魯直亦誤用云欲雨鳴鳩日永若以喚雨之鳩為鳴鳩則四時</hi>
<hi>皆鳴何乃言青春深乎乳燕字承用之熟在杜公前則鮑照詠採桑詩乳燕逐草蟲巢蜂拾花蘂也</hi>腐儒<lb/>
衰晩謬通籍<hi>黥有傳上置酒對衆折隨何曰腐儒為天下安用腐儒哉即古云腐者爛敗言無所</hi>
<hi>堪在通籍見上注</hi>退食遲囘違寸心<hi>趙云漢書高祖云腐儒幾敗乃公事詩云退食自公</hi>
<hi>寸心起于列子文摯謂叔龍曰吾見子之心矣方寸之地虛矣而促用寸心則陸士衡文賦有吐滂沛乎寸心</hi>
<hi>方生出寸心字也若使違字則詩云中心有違左傳云王心不違也</hi>衮職曽無一字補<hi>詩衮</hi>
<pb n="KR4c0015_WYG_019-41a"/>
<hi>則有闕仲山甫補之注衮君之上服補之善補過也</hi>許身愧比雙南金<hi>古詩美人贈我緑綺</hi>
<hi>琴何以報之雙南京言所報重也甫趙云公前為拾遺故用補衮事不必泥出處是仲山  而為宰相事也一</hi>
<hi>字補葢挨傍春秋序云衮之一字若華衮之贈故對雙南金三字出文選美人贈我雙南金</hi>
　　　春宿左省<lb/>
花隠掖垣暮啾啾棲鳥過星臨萬户動月傍九霄多<hi>趙云</hi>
<hi>隠者隠蔽之也字起于揚雄蜀都賦曰蒼山隠天漢宫千門萬户潘岳書曰長自絶乎塵埃迢遊身乎九霄而</hi>
<hi>沈休文遊沈道士館云鋭意三山上託慕九霄中今言九霄之間月色明徧為多也或曰以九霄比禁掖為其</hi>
<hi>在左省作詩故所云如此</hi>不寢聴金鑰因風想玉珂<hi>玉珂馬鳴珂也  趙云兩句主</hi>
<pb n="KR4c0015_WYG_019-41b"/>
<hi>下句有封事而欲上故聴開門且想朝馬之鳴珂也玉珂者以玉為珂富貴事也</hi>明朝有封事<lb/>
<hi>言事也欲其密故封之以達</hi>數問夜如何<hi>趙云唐制左拾遺六人從八品上掌供奉諷諫大則</hi>
<hi>廷議小則上封事故曰有封事也詩夜如何其夜未央夜未艾夜向晨者也</hi>
　　　送翰林張司馬南海勒碑<hi>相國製文</hi>
冠冕通南極<hi>通猶通西南夷也</hi>文章落上台<hi>謂相國製文也張趙云冠冕指言</hi>
<hi>司馬南極指言南海之地</hi>詔從三殿去<hi>唐有三/殿學士</hi>碑到百蠻開<hi>趙云大明宫中</hi>
<hi>有麟徳殿在仙居殿之西北此殿三靣亦以三殿為名李肇翰林志曰翰林院在麟徳殿西廂重廊之下門東</hi>
<hi>向故曰詔從三殿去者自翰林壁經三殿而出也舊注非</hi>野館濃花發春帆細兩來<lb/>
<pb n="KR4c0015_WYG_019-42a"/>
<hi>趙云既云往南海則用帆矣本𤣥虛賦曰維長綃掛帆席是已以春時往故曰春帆公又曰𡨕𡨕細雨來者</hi>
不知滄海上天遣幾時回<hi>趙云此句暗用博物志有人乗槎至海犯牛斗事杜公每</hi>
<hi>用却多指為張騫云</hi>
　　　晩出左掖<lb/>
晝刻傳呼淺<hi>趙云衛宏著漢儀使夜漏起宫衛𫝊呼以為備陸倕以其所載為未詳謂傳呼淺則</hi>
<hi>在畫不若夜之逺也</hi>春旂簇仗齊<hi>春旂言羽衛也</hi>退朝花底散歸院栁邊<lb/>
迷樓雪融城濕宫雲去殿低避人焚諫草騎馬欲雞棲<lb/>
<hi>趙云如魏陳羣之削草又高士亷奏議未嘗不焚藁也詩云雞栖于塒舊注引文選雞登栖而飲翼非是</hi>
<pb n="KR4c0015_WYG_019-42b"/>
　　　曲江陪鄭八丈南史飲<hi>趙云應是鄭䖍䖍為著作所謂南史以左氏齊</hi>
　　　　<hi>南史稱之</hi>
雀啄江頭黄栁花鵁鶄溪鶒滿晴沙自知白髪非春事<lb/>
<hi>歸去來農人告予以暮春將有事乎西疇</hi>且盡芳樽戀物華<hi>趙云春事嬉遊賞玩皆年少之</hi>
<hi>所宜故白髪非春事矣舊注非是</hi>近侍即今難浪跡此身那得更無家<lb/>
<hi>趙云上句所以自戒下句所以自喜葢公性真率平昔放浪今為近侍故難浪跡前此一身轉徙賊中寄家鄜</hi>
<hi>州嘗有詩曰無家對寒食今既復聚故喜而曰那得更無家也</hi>丈人文力猶强徤豈傍<lb/>
青門學種𤓰<hi>邵平種𤓰青門號邵平𤓰青趙云阮籍詠懷冇云昔門東陵𤓰近在  門外注引使</hi>
<pb n="KR4c0015_WYG_019-43a"/>
<hi>記邵平者故秦東陵侯秦破為布衣貧種𤓰於長安城東故俗謂之東陵𤓰又注云漢書曰霸城門民間所謂</hi>
<hi>青門則長安城東門也</hi>
　　　送賈閣老出汝州<hi>趙云此送賈至也前篇有嚴賈二閣老兩院補闕公自注</hi>
　　　　<hi>云嚴武賈至也至為汝州唐史不載</hi>
西掖梧桐樹空留一院陰<hi>喻賈之徳猶足庇覆一院舎趙云至于至徳中厯中書</hi>
<hi>人而中書舎人𨽻中書省在月華門西故曰西掖</hi>艱難歸故里去住損春心<hi>趙云</hi>
<hi>至河南洛陽人唐以河南府汝州𨽻都幾採訪使故云</hi>宫殿青門隔<hi>青門長安東城門也隔青</hi>
<hi>門謂賈出汝州也</hi>雲山紫邏深<hi>邏塞也取巡邏之義杜補遺子邏山名也謹按九域志汝州梁</hi>
<pb n="KR4c0015_WYG_019-43b"/>
<hi>縣有三山一霍陽二崆峒三紫邏非以廵邏為義</hi>人生五馬貴<hi>見二十五巻五馬有光輝注</hi>
莫受二毛侵<hi>潘岳秋興賦予三十有二始見二毛二毛者斑白也  趙云五馬太守事本出漢官</hi>
<hi>儀太守五馬葢天子六馬而諸侯則五馬故也漫叟詩話云古樂府陌上桑云五馬立踟蹰用五馬作太守事自西</hi>
<hi>漢時始然古乘駟馬車至漢時太守出則増一馬事見漢官儀潘子真詩話云禮天子六馬左右驂三公九卿</hi>
<hi>駟馬右騑漢制九卿則中二千石亦右驂太守則駟馬而已其有功徳加秩中二千石如王成者乃有右騑故</hi>
<hi>以五馬為太守美稱金師云古今風俗王逸少出出守永嘉庭列五馬繡鞍  勒出即控之故永嘉有五馬坊</hi>
　　　送鄭十八䖍貶台州司户傷其臨老䧟賊之故<lb/>
　　　闕為靣情見於詩<hi>趙云按唐史䖍遷著作作郎禄山反遣張通儒劫百百官</hi>
<pb n="KR4c0015_WYG_019-44a"/>
　　　　<hi>置東都偽授䖍水部郎中因稱風緩求攝市令潛以密章達靈武賊平與張通王維並囚</hi>
　　　　<hi>宣陽里三人皆善畫崔圖使繪齋壁䖍等方悸死即極意祈解于圓卒免死貶台州司户</hi>
　　　　<hi>叅軍事莊子曰闕然數日不見闕為為靣别若言闕然為靣别也</hi>
鄭公樗散鬢成絲<hi>莊子有樗㪚之材言不合世用也</hi>酒後常稱老畫師<lb/>
<hi>䖍善畫常獻詩畫及書于明皇御批號為三絶句趙云莊子謂樗曰散末也故相承用樗㪚焉畫師之  亦猶</hi>
<hi>王維詩云夙世謬詞客前身老畫師</hi>萬里傷心嚴譴日百年埀死中興時<lb/>
<hi>時初復京師䖍以汙賊貶</hi>倉惶已就長途往邂逅無端出餞遲便與<lb/>
先生應永訣九重泉路盡交期<hi>言交契之期死生不替者也江淹别賦寫永訣之</hi>
<pb n="KR4c0015_WYG_019-44b"/>
<hi>情</hi>
　　　題鄭十八著作文<lb/>
台州地濶海冥冥雲水長和島嶼青<hi>台州鄭貶所郡趙云台州臨海  本</hi>
<hi>海州也</hi>亂後故人雙别淚春深逐客一浮萍<hi>以䖍貶故稱逐客秦李斯</hi>
<hi>在逐客中上書</hi>酒酣懶舞誰相拽詩罷能吟不復聴第五橋東<lb/>
流恨水皇陂岸北結愁亭<hi>第五橋皇陂皆長安廓外送别之地  趙云皇子陂在萬</hi>
<hi>年縣西南二十五里第五橋未詳公過何將軍山林詩云今知第五橋葢于此與鄭送别之地水謂之恨水亭</hi>
<hi>謂之愁亭乃一時傷心之言</hi>賈生對鵬傷王傅蘇武看羊䧟賊庭<hi>趙云</hi>
<pb n="KR4c0015_WYG_019-45a"/>
<hi>上句以言䖍遷謫也下句以言䖍為賊所刦而不防賊也</hi>可念此翁懷直道也霑新<lb/>
國用輕刑<hi>周禮秋官大司寇之職一曰刑新國用輕刑  趙云惟其直道而不附賊故得免死而從</hi>
<hi>貶也</hi>禰衡實恐遭江夏<hi>見本巻送/郭子丞詩</hi>方朔虛傳是嵗星<hi>夏侯孝若</hi>
<hi>東方朔畫贊云神變造化靈為星辰注俗謂方朔為太白星精  趙云上句以言䖍素才俊嘗憂有欲殺之者</hi>
<hi>矣觀其初集掇當世事著書八十餘篇有窺其藁者上書告䖍私撰國史䖍倉黄焚之由協律郎坐謫十年其</hi>
<hi>于賊平被囚也幾死而貶則䖍嘗以死為憂矣下句以言䖍多技能如方朔而不得親用博物志載神仙傳曰</hi>
<hi>傳説上據辰尾為箕宿嵗星降為東方朔傳説死後有此宿東方生無嵗星今公云方朔是嵗星葢用此説而</hi>
<hi>夏侯孝若為畫畫贊序乃云云却成成方朔死而為星矣舊注止知引此非是</hi>窮巷悄然車馬<lb/>
<pb n="KR4c0015_WYG_019-45b"/>
絶案頭乾死讀書螢<hi>車𦙍聚螢讀書者趙云䖍既謫去矣則平昔過從  車音絶而所居</hi>
<hi>讀書之處空餘死螢也</hi>
　　　端午日賜衣<hi>師云按唐㑹要開元二十五年上以端午日賜宰臣丞相尚書兩省</hi>
　　　　<hi>官衣服各一襲</hi>
宫衣亦有名端午被恩榮細葛含風軟香羅疊雪輕自<lb/>
天題處濕當暑著來清意内稱長短終身荷聖情<hi>一作明</hi>
<hi>趙云自天出詩書當暑出論語其他甚明末句語法稍深葢言天子之意内又稱量羣臣身材長短而賜之使</hi>
<hi>有實用而非止虛賜此所以終身荷聖情也</hi>
<pb n="KR4c0015_WYG_019-46a"/>
　　　贈畢四曜<hi>玉臺後集載曜詩二首</hi>
才大今詩伯家貧苦宦卑<hi>晉有八伯以擬八雋伯如侯伯之伯  趙云伯宗師之稱</hi>
<hi>也字起于論衡有云周長生文辭之伯文人之所共宗而變化用之耳新唐書云王楊為之伯燕許擅其宗亦</hi>
<hi>用此字也</hi>飢寒奴僕賤顔狀老翁為同調嗟誰惜論文笑自<lb/>
知<hi>謝靈運詩誰謂古今殊異代可同調自趙云魏文帝典論有論文篇為無同調故論文亦  知而已公詩</hi>
<hi>文章千古事得失寸心知亦此之謂也</hi>流傳江鮑體<hi>江文通鮑明逺</hi>相顧兎無兒<lb/>
<hi>伯道無皃兎無兒者言各有子也止趙云言既無同調以共論文則所能江鮑體之文章  流傳于其子耳江</hi>
<hi>謂江淹鮑謂鮑照二人最能文唐宗嘗曰蘇環有子李嶠無兒相顧兎無兒意言各有子以傳世業即非伯道</hi>
<pb n="KR4c0015_WYG_019-46b"/>
<hi>無兒事師民瞻本江鮑體作江左體亦是言江左則不止指二人也</hi>
　　　酬孟雲卿<lb/>
樂極傷頭白更長愛燭紅相逢難衮衮告别莫怱怱<hi>衮衮</hi>
<hi>見上醉時歌註云趙云相逢既難得相繼故不可怱怱為别也晉王濟  張漢説漢史衮衮可聴張芝云匆匆</hi>
<hi>不暇草書也訓新添史記龜筴傳有云陰陽相錯怱怱疾疾顔氏家  云世中書翰多稱匆匆相承如此不知</hi>
<hi>所由案許慎説文云匆者州里所建之旂也象其柄有三斿雜帛幅半異所以趣民故怱遽者稱為匆匆</hi>但<lb/>
恐天河落<hi>鮑明逺夜移河漢落</hi>寧辭酒盞空<hi>孔融罇中酒不空如趙云天河謂之落</hi>
<hi>鮑照詩酒盞謂之空飲盡而空也舊注所引正與此空字不同</hi>明朝牽世務揮淚各西<lb/>
<pb n="KR4c0015_WYG_019-47a"/>
東<hi>趙云前漢儒者通世務揮淚字起于家語公文伯卒敬妻曰二三子無揮涕而蘇子卿曰淚下不可揮公</hi>
<hi>葢參使</hi>
　　　奉贈王中允<hi>維</hi>
中允聲名久如今契濶深共傳收庾信<hi>周書庾信字子山先與徐陵並</hi>
<hi>為梁抄撰學士後仕周聘于東魏文帝辭令盛為鄴下所稱信雖位望通顯常有鄉闗之思</hi>不比得<lb/>
陳琳<hi>琳避難冀州袁紹使典文章作檄以告劉備言曹公失徳不堪依附反□曹公父子後紹敗曹公得</hi>
<hi>琳愛其才而不之責宫趙云庾信為梁東宫學士侯景之亂梁簡文帝使率  中文武千餘人營于朱雀航及</hi>
<hi>景至信以衆先退奔于江陵梁元帝承制除信御史中丞共傳收庾信以言肅宗憐維失其死罪止下遷太子</hi>
<pb n="KR4c0015_WYG_019-47b"/>
<hi>中允此所謂收也陳琳作檄謗詈曹公得之得之愛之而不咎維在賊中禄山大宴凝碧池悉召梨園諸公合</hi>
<hi>樂工皆泣維聞悲甚賦詩痛悼則異乎陳孔璋在袁紹時詈及曹父祖矣故曰不比得陳琳也</hi>一病縁<lb/>
明主三年獨此心窮愁應有作試誦白頭吟<hi>虞卿窮愁著書白頭</hi>
<hi>吟以人情樂心而壓故也殺趙云禄山以天寶十四載反十五載䧟京師安慶緒  其父自立至至德二載而</hi>
<hi>後京師復焉方維在賊時以藥下利陽瘖維既以不欲汚賊而病其心三年唯在明主故云白頭吟文君所賦</hi>
<hi>今公所用止言當老而吟賦爾</hi>
　　　奉陪鄭駙馬韋曲二首<lb/>
韋曲花無賴<hi>師云丁廙詩羣花正無賴</hi>家家惱殺人緑樽雖盡日白<lb/>
<pb n="KR4c0015_WYG_019-48a"/>
髮好禁<hi>一作傷</hi>春<hi>趙云古詩白楊多悲風蕭蕭愁殺人公用愁殺人矣此外更變曰秋江思殺人</hi>
<hi>又曰髙樓思殺人今云惱殺人亦其變也渌樽雖盡日一本又作須盡日白髪好禁春一本又作不禁春皆有</hi>
<hi>義須盡日當對以好禁春言既老矣好禁柰春而行樂也不禁春則對以雖盡日言雖有盡日之酒而老人却</hi>
<hi>不禁春思也沈休文和謝宣城詩云憂來命渌樽</hi>石角鈎衣破藤枝<hi>一作蘿</hi>刺眼<lb/>
新何時占叢竹頭戴小烏巾<lb/>
　　　其二<lb/>
野寺垂楊裏春蛙亂水間美花多映竹好鳥不歸山城<lb/>
廓終何事風塵豈駐顔誰能共公子薄暮欲俱還<hi>趙云言城</hi>
<pb n="KR4c0015_WYG_019-48b"/>
<hi>中多風塵徒催人老耳所以誰肯與公子以迫于暮色便欲俱還也葢上欲留連之意</hi>
　　　寄左省杜拾遺　　　　　　　岑參<lb/>
聮步趨丹陛分曹限紫微曉隨天仗入暮惹御香歸白<lb/>
髪悲花落青雲羨鳥飛聖朝無闕事自覺諌書稀<lb/>
　　　奉答岑參補闕見贈<lb/>
窈窕清禁闥罷朝歸不同君隨丞相後我往<hi>一作住</hi>日華<lb/>
東<hi>補闕官有左右左屬門下省右屬中書省在趙云補闕拾遺在百官志皆𨽻門下省而門下省  日華門</hi>
<hi>之東杜公為左拾遺則所謂我往日華東矣于參言君隨丞相後則當往尚書省豈參為補闕闕而兼為諸部</hi>
<pb n="KR4c0015_WYG_019-49a"/>
<hi>中官邪不然紀當時參不坐省而隨丞相實事耳舊注所引據楊侃職林所載葢按唐史門下省有左補闕六</hi>
<hi>人從七品上左拾遺六人從八品上掌供奉諷諫大事廷議小則上封事其注云武后時埀拱元年置補闕拾</hi>
<hi>遺左右各二員新史所載如此則左屬門下省右屬中書省豈武后時耶然因解隨丞相後而言之則丞相又</hi>
<hi>却是尚書省矣恐或後學不得不辨參于史無傳其詩集杜確序之止云自補闕遷起居郎起居郎又却𨽻中</hi>
<hi>書省也俟博者辨之</hi>冉冉栁枝碧娟娟花蘂紅故人得佳句獨贈<lb/>
白頭翁<hi>古詩冉冉孤生竹玉景𤣥翫月城西門詩云娟娟似娥眉五臣注日娟娟明媚兒</hi>
　　　送許八拾遺歸江寧覲省甫昔時甞客遊此縣<lb/>
　　　於許生處乞瓦棺寺維摩圖様志諸篇末<lb/>
<pb n="KR4c0015_WYG_019-49b"/>
詔許辭中禁慈顔赴北堂<hi>詩焉得諼草言樹之背背北堂也北堂母氏也一云天詔</hi>
<hi>辭中禁家榮赴北堂</hi>聖朝新孝理祖席倍輝光<hi>祖席飲餞也漢祖二疎一云行子倍</hi>
<hi>恩光天趙云行子倍恩光為正葢孝理者以孝治  下也恩光則恩之光也輝光則不對</hi>内帛擎偏<lb/>
重宫衣著更香淮陰清衣驛京口渡江航<hi>趙云淮陰楚州京口潤州</hi>
<hi>葢往江寧經厯之地</hi>春隔鷄人晝<hi>雞人宫中司曉者言許方歸寧尚隔雞人報曉爾</hi>秋期<lb/>
燕子涼賜書誇父老壽酒樂城隍<hi>一云竹引趨庭曙山添扇枕涼十年過父</hi>
<hi>老幾日賽城隍以趙云方春而歸隔聞宫中報曉也周官雞人夜呼旦  呌百官秋期燕子涼其返以秋為期</hi>
<hi>也一作竹引趨庭曙山添扇枕涼趨庭則論語孔子嘗獨立鯉趨而過庭扇枕則黄香事也然于趨庭而言竹</hi>
<pb n="KR4c0015_WYG_019-50a"/>
<hi>引似乎無義豈其庭下實有竹耶又下句一作賜書誇父老壽酒樂城隍却不上十年過父老幾日賽城隍辭</hi>
<hi>語老當有含蓄之意葢謂十年不見父老而過之又必謁廟以為榮也</hi>看畫曽飢渴追蹤<lb/>
限淼茫虎頭金粟影神妙獨難忘<hi>虎頭維摩相也金粟釋有金粟地  杜正</hi>
<hi>謬厯代名畫記日顧愷之字長康小字虎頭昔陵無錫人曽于瓦棺寺北殿畫維摩詰畫訖光耀月餘發迹經</hi>
<hi>云浄名大士是往古金粟如來世説注僧肇注維摩經曰維摩經者秦言浄名葢名身之大士今觀子美元題</hi>
<hi>所云則虎頭金粟影乃顧愷之所畫維摩圖也元注則謬矣  趙云歐陽率更于藝文類聚則載世説愷之為</hi>
<hi>虎頭將軍在甘蔗門中而洪駒父云顧愷之小字虎頭維摩詰是過去金粟如來葢據厯代名畫記耳世説是</hi>
<hi>劉義慶之書宋于晉未逺當可考信而厯代名畫記則後人為之也以俟博聞杜田所引與駒父同</hi>
<pb n="KR4c0015_WYG_019-50b"/>
　　　因許八奉寄江寧旻上人<lb/>
不見旻公三十年封書寄與淚潺湲舊來好事今能否<lb/>
老去新詩誰與傳<hi>趙云此至徳二載詩公年四十六嵗逆數三十年則公十六七嵗耳揚雄</hi>
<hi>傳時有好事者載酒肴從遊學故對新詩其字蔡邕瞽師賦詠新詩以悲歌</hi>碁局動隨幽澗<lb/>
竹袈裟憶上泛湖船聞君話我為官在頭白昬昬只醉<lb/>
眠<hi>杜補遺釋氏要覽云袈袈者從色彰稱也梵言迦邏沙曵華言不正色四分律云一切上色衣不得蓄當</hi>
<hi>壞作迦沙葛洪撰字苑方添衣字言道服也大業經迦沙名離染服如幻三昧經云無垢衣又名忍辱鎧又名</hi>
<hi>蓮花衣謂不為欲坭所染</hi>
<pb n="KR4c0015_WYG_019-51a"/>
　　　至徳二載甫自京金光門出道歸鳯翔乾元初<lb/>
　　　從左拾遺移華州掾與親故别因出此門有悲<lb/>
　　　往事<lb/>
此道昔歸順西郊胡正煩<hi>公昔自賊中間道歸行在也</hi>至今殘破膽<lb/>
猶有未招魂<hi>言履艱危瞻破䰟飛也宋玉有招䰟文順趙云上句言其逃賊欲之行在是為歸</hi>
<hi>在金光門道出故曰此道昔歸順也西郊胡正煩則言當歸順時正值胡在西郊之煩多也殘者餘也漢書云</hi>
<hi>谷永破膽宋玉有招䰟一篇以屈原之䰟也</hi>近得歸京邑移官豈至尊<hi>言移外官</hi>
<hi>非出天子意也</hi>無才日衰老駐馬望千門<hi>趙云上兩句言既得返長安以拾遺為官</hi>
<pb n="KR4c0015_WYG_019-51b"/>
<hi>而移華州掾本非至尊之意特以自貽伊戚耳葢公以論房琯有才不宜廢免坐此而貶耳駐馬望千門則徬</hi>
<hi>徨不忍去凝望于宫禁也謂之千門使千門萬户之語</hi>
　　　寄髙三十五詹事適<lb/>
安隠髙詹事兵戈久索居<hi>子夏離羣索居</hi>時來如<hi>一云知</hi>宦達嵗<lb/>
晩莫情疎<hi>言無隨世態也</hi>天上多鴻鴈池中足鯉魚相看過半<lb/>
百不寄一行書<hi>蘇武繫書鴈足古詩呼童烹鯉魚中有尺素書古人言音信多以此二咸或謂</hi>
<hi>之鱗羽太趙云安隠安稳字也出佛書世尊安隠否兵戈出戾  子傳賛鴻雁則常恵事公子乾元初從左拾</hi>
<hi>遺移華州掾方未移時豈不與高詹事相見乎及其既移華州旋于二年秋七月半棄官居秦有寄彭州三十</hi>
<pb n="KR4c0015_WYG_019-52a"/>
<hi>五詩三十韻則此詩在秦州寄髙尚為詹事時詩也</hi>
　　　路逢襄陽少府入城戯呈楊員外綰<hi>甫赴華州日許寄員</hi>
　　　　<hi>外茯苓</hi>
寄語楊員外山寒少茯苓<hi>杜補遺史記龜筴傳云茯苓所謂茯靈者在兎絲之下狀</hi>
<hi>如飛鳥之形新雨已天清浄無風以夜捎兎絲去之即以篝燭此地篝籠也謂燃火而籠罩其上火滅記其處</hi>
<hi>明日乃掘取入地四尺至七尺得矣伏靈者干嵗松脂也餘見補遺嚴氏其放歌行知子松根長茯苓</hi>歸<lb/>
來稍暄<hi>一云侯和</hi>暖當為斸青𡨕<hi>茯苓松脂所化斸之乃得</hi>飜動神仙窟<lb/>
<hi>世言華山多茯苓神仙所居之地</hi>封題鳥獸形<hi>茯苓似鳥獸形者為上</hi>兼將老藤<lb/>
<pb n="KR4c0015_WYG_019-52b"/>
杖扶汝醉初醒<lb/>
　　　題鄭縣亭子<lb/>
鄭縣亭子澗之濱戸牖平髙發興新<hi>言臨亭多發新興也</hi>雲斷岳<lb/>
蓮臨大路<hi>見蓮峰望忽開注路一作道</hi>天晴宫栁暗長春<hi>趙云澗之濱澗水濱</hi>
<hi>也鮑照詩發興誰與歡兵蓮脂言蓮花峯也大路葢言官道耳詩云遵大路是也一作大道古詩有青樓臨大</hi>
<hi>道然不成詩之聲律蔡興宗引晉書檀道濟從劉俗代姚泓至潼闗姚鸞屯大路以絶道濟糧道遂指大路為</hi>
<hi>陜華地名穿鑿矣夫岳峯所臨豈專是地名之大路乎若長春則指言長春宫也在同州朝邑縣去此雖百里</hi>
<hi>皆華山所臨故廣言之也</hi>巢邊野雀羣欺燕花底山蜂逺趂人更欲<lb/>
<pb n="KR4c0015_WYG_019-53a"/>
題詩滿青竹晚來幽獨恐傷神<hi>野雀欺鷰山蜂趰人皆感時而作故幽獨而傷</hi>
<hi>神也偶趙云上兩句舊注云皆感時而作非也此道實事而  似譏耳葢公以論房琯有才不宜廢乃天子怒</hi>
<hi>之而出當時無嫉之者</hi>
　　　望岳<lb/>
西岳崚嶒<hi>一云稜危</hi>竦處尊<hi>華岳/也</hi>諸峯羅列<hi>一作/列</hi>如兒孫<hi>言序</hi>
<hi>列而不敢與岳争長也也趙云沈休文詩崚峭起清障張景陽七命瓊巘崚嶒  竦則如宋武帝登竹樂山詩</hi>
<hi>曰竦石頓飛轅范雲登三山詩日叢嵓竦復垂庾肅之山贊曰岷閬天竦也後漢張昶華山碑云山莫尊于岳</hi>
<hi>澤莫盛于瀆</hi>安得仙人九節杖拄倒玉女洗頭盆<hi>仙人有九節杖笻杖</hi>
<pb n="KR4c0015_WYG_019-53b"/>
<hi>亦九節玉女洗頭盆因山形而名天杜正謬集神録明皇玉女者居華山服玉漿白日昇  今山中頂石龜其</hi>
<hi>廣數畆高三仭其側有梯磴達背建玉女祠祠前有白石白號曰玉女洗頭盆其中水色碧緑澄澈雨不加溢</hi>
<hi>旱不加耗張平子思𤣥賦云戴太華之玉女兮召洛浦之宓妃即明皇玉女也  趙云此篇皆使華岳上之名</hi>
<hi>稱有仙人九節杖有玉女洗頭盆有車相谷有箭栝峯皆處所也正謬所引載太平廣記</hi>車箱入谷<lb/>
無歸路<hi>師云寰宇記華陰縣車箱谷在西南二十五里深不可測祈雨者以石投其中有一鳥飛出應</hi>
<hi>時獲雨</hi>箭栝通天有一門稍待秋風涼冷後髙尋白帝問<lb/>
真源<hi>白帝西方之帝也天趙云箭栝峯則華山記云箭栝峯上有穴才見  攀縁自穴而上有至絶處者</hi>
<hi>又按記云山頂上有靈泉二所一名蒲地一名太上泉池此豈所謂真源乎劉孝儀和昭明太子鍾山講解詩</hi>
<pb n="KR4c0015_WYG_019-54a"/>
<hi>云降道訪真源</hi>
　　　至日遣興奉寄兩院遺補二首<lb/>
去嵗兹辰捧御床五更三㸃入鵷行<hi>晉王沈詩幸參鵷鷺行</hi>欲知<lb/>
趨走傷心地<hi>此言為華掾趨走參謁郡將也</hi>正想氛氲滿眼香<hi>御爐香煙也</hi>
無路從容陪語笑有時顛倒著衣裳何人錯憶窮愁日<lb/>
愁日愁隨一線長<hi>一云白日愁隨一線長嵗時記云宫中以紅線量入影至日日影添一線</hi>
<hi>坡云唐雜録謂宫中以女工揆日之長短冬至後日晷漸長此當日增一線之功黄魯直云此説為是  師云</hi>
<hi>今考輦下嵗時記荆楚嵗時記及徐諧嵗時廣記並不載此説子美小至詩刺繡五文添弱線即非以線量日</hi>
<pb n="KR4c0015_WYG_019-54b"/>
<hi>影也葢以刺繡之工添線為日晷之準則耳人楚云詩東方未明顛倒衣裳何人如言别人葢謂别  錯思憶</hi>
<hi>我窮愁之日殊不知我愁日之愁則隨一線長正在此東至日也一作白日愁隨一線長其句不貫于上</hi>
　　　其二<lb/>
憶昨逍遥供奉班去年今日侍龍顔<hi>漢髙祖隆準而龍顔  趙云拾遺掌</hi>
<hi>供奉諷諫故曰供奉班按楊侃職林載補闕拾遺武太后垂拱中置二人以掌供奉諷諌自開元以來尤為清</hi>
<hi>選左右補闕各二人供奉者各一人左右拾遺亦然夫謂之清選可以言逍遥矣</hi>麒麟不動爐<lb/>
煙上孔雀徐開扇影還<hi>趙云麒麟者香爐狀也孔雀者為扇之物也</hi>玉几由<lb/>
來天北極<hi>周禮王左右玉几</hi>朱衣只在殿中間<hi>趙云言至日受賀之儀謂之由</hi>
<pb n="KR4c0015_WYG_019-55a"/>
<hi>來只在所以懷想至尊也周禮司几筵日左右玉几論語曰北辰居其所而衆星拱之北極即北辰也玉几設</hi>
<hi>於左右從來在宸扆之前今以在外則不能瞻覩之矣唐禮樂志元正受賀皇帝服衮冕冬至則服通天冠綘</hi>
<hi>紗袍而在禮記内則韠君朱之下注云天子諸侯𤣥端朱裳則綘紗袍可以言朱衣矣只在殿中間亦言居其</hi>
<hi>所也</hi>孤城此日堪腸斷愁對寒雲雪滿山<hi>舞鶴賦水塞長河雲滿羣山</hi>
<hi>趙云但以在外不預朝賀而懷之耳故有腸斷之嘆</hi>
　　　得弟消息二首<lb/>
近有平陰信遥憐舎弟存<hi>師云鄭州平陰縣本漢肥城縣隋大業二年改為平陰縣</hi>
<hi>屬濟州鄆趙云平陰于唐舊屬濟州州廢于天寶十三載乃屬  州公前憶弟詩曰喪亂聞吾弟飢寒傍濟州</hi>
<pb n="KR4c0015_WYG_019-55b"/>
<hi>雖是十四載禄山反後詩葢猶追逺道故名耳</hi>側身千里道<hi>言避難不得正行也</hi>寄食一<lb/>
家村烽舉新酣戰啼垂舊血痕<hi>烽燧也有冠則舉公趙云淮南子載魯陽  與</hi>
<hi>韓戰戰酣日暮援戈而麾之曰為之反三舎血痕葢使淚盡繼之以血也</hi>不知臨老日招得<lb/>
幾人䰟<lb/>
　　　其二<lb/>
汝懦歸無計吾衰往未期浪傳烏鵲喜<hi>西京雜記乾鵲噪而行人至</hi>
深負鶺鴒詩<hi>見鴒原驚陌草注</hi>生理何顔靣憂端且嵗時兩京<lb/>
三十口雖在命如絲<hi>趙云浪傳烏鵲雖噪而人不歸也詩云鶺鴒在原兄弟急難公詩文</hi>
<pb n="KR4c0015_WYG_019-56a"/>
<hi>曰待汝嗔烏鵲抛書示鶺鴒亦此義矣謝靈運發石首戌詩寸心若不亮微命察如絲</hi>
　　　寄髙適<hi>新添</hi>
楚隔乾坤逺難招病客䰟詩名惟我共世事與誰論北<lb/>
闕更新主南星落故園定知相見日爛熳倒芳樽<lb/>
　<lb/>
　<lb/>
　<lb/>
　<lb/>
<pb n="KR4c0015_WYG_019-56b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　九家集注杜詩巻十九<lb/>
</p>
<p>
</p>
  </div>
</body>
</text>
</TEI>
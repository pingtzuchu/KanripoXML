<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>省愆集巻上</head> <lb/>
    <p>
<pb n="KR4e0092_WYG_001-1a"/>
欽定四庫全書<lb/>
　省愆集巻上<lb/>
　　　　　　　　　　　　　明　黄淮　撰<lb/>
　　賦<lb/>
　　　閔志賦<lb/>
閔予生之多故兮羌不知其所從肆遐搜而隠索兮究<lb/>
微末之始終繄髫年之向茂兮即有志於聞道呻呫嗶<lb/>
而事鉛槧兮夫既從吾之所好奮侯頖而躋辟雍兮謂<lb/>
<pb n="KR4e0092_WYG_001-1b"/>
青雲平步而可登探蟾窟以擢桂兮翼黄鵠而驂鵾鵬<lb/>
振璚琚于天衢兮與䕫龍而接武集鳯池而上玉堂兮<lb/>
曾衮職之莫補仰繼明之垂照兮荷眷遇之日隆賚予<lb/>
紛其駢蕃兮實千載之奇逢誓輸忱而瀝膽兮覬圖報<lb/>
於涓滴嗟夙志之未酬兮遽速釁而罹辟懐兢惕而内<lb/>
省兮豈持操之靡常也何弗良于行兮致顛躓之我戕<lb/>
也駕指南而之河朔兮遐不虞其所届結蘭茝以泛溟<lb/>
渤兮亦罔知其攸濟聞徳音之煥頒兮咸鼓腹而興歌<lb/>
<pb n="KR4e0092_WYG_001-2a"/>
嘅涸鮒之枯竭兮猶未沐乎恩波意休復之有方兮契<lb/>
我龜而燋之招巫咸使考卜兮或開予而導之謂陽舒<lb/>
陰慘兮皆至仁之流形彼困心衡慮兮庸玉汝於有成<lb/>
亮食兆之告吉兮亦昭昭其孔彰也味賢哲之遺訓兮<lb/>
將何修而允臧也重曰孰始而張繄帝力兮孰後而遏<lb/>
自貽戚兮處困而亨致命以為則兮噫嘻小子庶其無<lb/>
斁兮<lb/>
　　　四愁賦<hi>有序</hi>
<pb n="KR4e0092_WYG_001-2b"/>
昔張衡著四愁詩舉四方以寓其所懐江淹作賦以寫<lb/>
沉鬱之情至今傳誦之走也不才寘樷棘者十年矣涉<lb/>
歴四時無非窮苦因兼取二君子命題大意成四愁賦<lb/>
一篇聊以自釋云耳苐以學膚才陋懼有效顰之誚然<lb/>
而感物興懐託辭見志其義一也辭曰<lb/>
冲虚子索居屏迹息慮省躬因洞觀夫𤣥化爰有感於<lb/>
深衷年與時馳羌景物之不異情隨事變何忻戚之靡<lb/>
同若乃陽和煦育品彚昭融穠李芳桃耀繁華於朝日<lb/>
<pb n="KR4e0092_WYG_001-3a"/>
金鞍繡轂醉羅綺於春風轉歌喉之窈窕藹香霧之空<lb/>
濛蹋鞠鬬雞斯逰未已爭妍索笑其樂何窮我則低摧<lb/>
喪氣憂悶填胸虚負歲華之遷易那知花信之始終聽<lb/>
簷外鳴禽空教夢斷見墻頭飛絮始覺春濃嘅窮途之<lb/>
寂寂奈幽思之忡忡至若蘭雨傳香鷗波漲綠開池舘<lb/>
以來南薰折荷筩以泛醽醁和白紵之新詞歌采蓮之<lb/>
麗曲或鳴琴以俯清流或岸幘而倚脩竹扇影風泛兮<lb/>
齊紈簟紋涼透兮湘玉我則衆穢流腥炎蒸藴毒飛蝱<lb/>
<pb n="KR4e0092_WYG_001-3b"/>
旋繞遣拂何暇於言談流汙沾濡起居不離乎裀褥紛<lb/>
然塵垢之侵肌蕞爾竈烟之迷目焉敢恣其趨蹌豈能<lb/>
頻於盥沐及夫序屬三秋金風扇冷時維殘臈素雪揚<lb/>
威盼鄉信之沈迷目窮雁字苦凝寒之慘慄體怯鶉衣<lb/>
漏沈沈兮長夜魂渺渺兮親闈警鐸傳聲兮駭膽而慄<lb/>
魄殘燈照影兮洒淚而長吁于斯時也爾乃鬬勝誇奇<lb/>
携朋拉友浥九霄之沆瀣待月南樓翫六出之奇葩張<lb/>
筵北牖列侍女擁歌姬薦嘉肴稱夀酒婉兮媚物之情<lb/>
<pb n="KR4e0092_WYG_001-4a"/>
哆兮懸河之口苐恐為樂未央而盛時年貌之不留又<lb/>
豈知窮愁迫蹙而覊人歲月之易久也嗟夫予嘗究夫<lb/>
庶物之理萬化之原是非互見得失相沿競侈靡縱遊<lb/>
觀則流之於放閔阨窮極愁苦復溺之於偏況消長盈<lb/>
虚實𤣥機之旋斡而窮通壽夭豈人事之能遷是故陋<lb/>
巷簟瓢囘也不改其樂易簀待盡參乎獨得其傳又若<lb/>
陸續顛危而不忘乎孝行史遷殘毁而猶校夫陳編韓<lb/>
退之貶潮陽而侃然正大之氣上干霄漢杜子美走川<lb/>
<pb n="KR4e0092_WYG_001-4b"/>
峽而懇乎忠愛之情屢見詩篇此皆騰輝於汙簡非徒<lb/>
誇大於浮言復有至人道偹徳全不與時化不為物牽<lb/>
脗悲喜於一致安性命之自然匪棘匪徐留心澹泊之<lb/>
域爰清爰靜游神冲漠之天斯其盛矣我願學焉<lb/>
　　四言詩<lb/>
鹿鳴在藪閔已也沉思引咎感物興懐不能自遂焉<lb/>
鹿鳴在藪魚則川游我居孔棘伊誰之尤　魚集于沼<lb/>
鶯求其友我居孔棘伊誰云偶　我陟我岵有足伊阻<lb/>
<pb n="KR4e0092_WYG_001-5a"/>
我陟我屺有艮其趾憂心孔瘉涕零如雨　孰云父母<lb/>
而不我私豈無良朋能不我遺靜言思之愴矣其悲<lb/>
襭茝為舟寘彼川流川流滔滔載沉載浮歲月于邁曷<lb/>
云其休　湛湛露斯如膏如飴何草不茂何枿不滋瞻<lb/>
仰昊天悠悠我思<lb/>
　　　鹿鳴在藪六章二章章四句四章章六句<lb/>
奕奕者蘭勵志也逹不離道窮不失義君子優之<lb/>
奕奕者蘭于彼空谷悠悠我思曷云其榖　奕奕者蘭<lb/>
<pb n="KR4e0092_WYG_001-5b"/>
維芳維馨我有好爵君子攸寧　蘭其榮矣繁霜瘁之<lb/>
静言孔念中心悵而　蘭之瘁矣益厚其根我之懐矣<lb/>
匪善奚敦　蘭之瘁矣芳華載揚淑慎其身終焉允臧<lb/>
　　　奕奕者蘭五章章四句<lb/>
　　五言古詩<lb/>
　　　勵志<lb/>
習苦方知樂居安鮮慮危燭理既茫昧窮獨將奚為釋<lb/>
耕待毚兎亡羊惑多岐失得焉可必徒貽達士嗤所存<lb/>
<pb n="KR4e0092_WYG_001-6a"/>
在耿介隨寓安厥宜操持茍不貳庶以全吾私<lb/>
　　　釋悶<lb/>
木枯或載榮水濁良可澄災祥互倚伏聖訓明有徵伊<lb/>
予秉微尚與物多所攖職業未遑著悔吝坐相仍皇仁<lb/>
既深廣天鑒亦孔明保此固窮莭勿為兒女情<lb/>
　　　寫誠短古三章<lb/>
我心如還丹百煉光逾赤願入紫霞漿金尊薦瑶席酌<lb/>
以奉君王壽與天無極<lb/>
<pb n="KR4e0092_WYG_001-6b"/>
我淚如迸泉不與泉俱竭願作返哺烏翻飛向吴越傾<lb/>
情為我啼聲盡繼以血<lb/>
我氣如長虹凝為百煉剛化為雙寳劍飛精耀寒芒遏<lb/>
彼南箕舌萬象増輝光<lb/>
　　　白紵詞<lb/>
皎皎白紵衣瑩若霜與雪被服穏稱身拂拭光華發物<lb/>
理潔易汙㸃瑕即為疵嗟哉墨氏子潸焉泣素絲<lb/>
　　　采蓮曲<lb/>
<pb n="KR4e0092_WYG_001-7a"/>
采蓮休采菱菱刺多傷手留取玉纎嬌為郎紉珮玖食<lb/>
蓮去蓮心心苦難適口誰知苦心中能使根莖秀去年<lb/>
蓮始衰今年花滿池妾顔宜不宜妾心長自持<lb/>
　　　擬古十二首<lb/>
造化毓深仁消息互來往陰凝職歛藏陽煦滋長養終<lb/>
始相為根于焉昭萬象神聖契天心徳刑遂宣朗虞廷<lb/>
致欽恤百世民所仰<lb/>
寳劔埋豐城斕斑土花碧飛精上燭天紅光千萬尺森<lb/>
<pb n="KR4e0092_WYG_001-7b"/>
然樷棘中一朝遇卓識出匣觧飛騰神變良叵測借問<lb/>
此何如物理有恒則<lb/>
荆璞藴良質瑕瑜不相掩珠沈萬仭淵光華亦煇閃淑<lb/>
人重名莭跬歩恒自檢内顧茍不虧悔厲復何慊區區<lb/>
墨氏子徒悲素絲染<lb/>
寅賔啓東作品彚咸昭蘇寒谷有氷條萌蘖何當敷所<lb/>
處地自偏造化功豈殊囘也陋巷士傅説版築徒窮達<lb/>
安所遇名與天壤俱<lb/>
<pb n="KR4e0092_WYG_001-8a"/>
丱角粗有知自謂名可期出門道未逺車轄已載脂力<lb/>
行亮多艱聖訓不我欺浮雲起天末舒巻任所之可望<lb/>
不可攀佇立空嗟咨<lb/>
鑽木乃出火火然木已焦掘井湏及泉泉深力轉勞夙<lb/>
志固有違敢云昧所操睠彼園中葵凉風何飄颻終始<lb/>
傾太陽匪伊蓬與蒿<lb/>
羣烏朝出林薄暮復來歸遊子在逺方徬徨竟何依豈<lb/>
無家室念况懐返哺私俛首不敢視淚下沾裳衣人生<lb/>
<pb n="KR4e0092_WYG_001-8b"/>
駒過隙擾擾將何為<lb/>
涼颷振林薄淅淅吹我裳素顔日凋謝緇鬂颯以霜褰<lb/>
衣歩前除沉憂迫中腸饑鷹翻臂鞲老馬悲道傍迫矣<lb/>
支遁叟懐哉田子方<lb/>
冶銅鑄明鏡棄置生埃塵驅車陟逺道顛覆摧雙輪鏡<lb/>
塵尚可拭輪摧尚可易逝水日東流頽陽向西夕懐哉<lb/>
起遐心彈我牀頭琴<lb/>
榮辱本樞機聖謨仰尼父貽玷甚白圭抑詩歌衛武諤<lb/>
<pb n="KR4e0092_WYG_001-9a"/>
諤良我徒諞諞豈予伍調劑靡成飴運規難就矩塞兑<lb/>
戒不虞于焉絶外侮<lb/>
耀靈有常度既中必就昃潢潦一勺多易涸亦易溢滿<lb/>
損聖所戒謙撝斯受益人事紛多岐失足易淪溺囘視<lb/>
七尺軀凜焉抱兢惕<lb/>
張良從赤松英名照千古汾陽誓許國金章列茅土身<lb/>
負間世才進退皆得所斥鷃擬鵾鵬雷門持布鼔且復<lb/>
安其生無為重勞苦<lb/>
<pb n="KR4e0092_WYG_001-9b"/>
　　　丙申秋繋囘南京經歌風臺<lb/>
姬籙既云訖嬴秦瀆天經漢高按劔起赫然振王靈斬<lb/>
蛇泣神嫗踣項潰楚兵櫜弓事綿蕝六合清以寧揚鑾<lb/>
過鄉邑宴㑹羅簪纓酒酣歌大風氣與山嶽并治安不<lb/>
忘危卓哉萬古程嗟哉季葉衰蕭墻禍先嬰雜伯有遺<lb/>
憾王道何由明高臺臨野水日夕悲風生斷礎翳榛莽<lb/>
荒碑半摧傾舟行不可即悵望心怦怦<lb/>
　　　戊戌正旦<lb/>
<pb n="KR4e0092_WYG_001-10a"/>
二儀運神化四序遞遷易歲事復更端王正啓璿厯春<lb/>
陽日以充品彚各有適而我抱沉痾支離窘故跡履運<lb/>
亦自慶省躬抱深惕矯首望白雲親庭萬里隔鶴髪映<lb/>
衰顔莫景桑榆迫矧伊憂患干云何慰晨夕㝠觀天壤<lb/>
内物理有常則衰榮更代謝盈虚互消息傾否亮有期<lb/>
守道慎無斁<lb/>
　　　雜詩九首<lb/>
乾坤妙無迹化機自旋斡秋霜殞勁條春陽啓苞蘖消<lb/>
<pb n="KR4e0092_WYG_001-10b"/>
息互來往進退相排軋卓哉古君子析理甚明達處困<lb/>
猶處亨志定不可奪<lb/>
房宿孕神駒飛騰出西極紫電寒掣雲汗溝赫流赤歴<lb/>
塊蹔一蹶窮年困輿櫪莝秣不充饑逸氣那能抑瑶池<lb/>
春水波清渭烟草碧顧影舊長鳴浩蕩惟所適<lb/>
潛魚樂深沼棲鳥戀舊枝物類各有託覊人獨何依微<lb/>
軀非槁木跬歩不可移天道信無忒禍福恒相持塞翁<lb/>
豈不偉百世知者希<lb/>
<pb n="KR4e0092_WYG_001-11a"/>
燦燦桃李花離離松與栢肖形居兩間所志將安適豈<lb/>
不樂華妍民彛有常則䟽越縆朱絃樿杓不采飾遐哉<lb/>
聖賢心歛袵三歎息<lb/>
蒿蓬相因依飄飄逐風起風力有時息零落在泥滓蘭<lb/>
蕙幽且清揚輝被芳沚白露凝為霜華葉亦披靡蒿蓬<lb/>
何足歎嘅此蕙與蘭蘭衰有餘馥猶足奉君歡<lb/>
惠風起潛頴秋霜瘁蕃柯懸車屢改轍倐如流電過紛<lb/>
擾昧平生壯志常蹉跎凄凄朝露歎呴呴勞者歌我生<lb/>
<pb n="KR4e0092_WYG_001-11b"/>
非無足局促將焉何棄置勿哀鬱哀鬱傷天和<lb/>
事夫移所天結髮願終老朝花未改容零落同秋草涕<lb/>
泗沾衣巾沈思惄如擣妾有明月珠朝夕置懐抱慮恐<lb/>
生埃塵拂拭常自保安得懸君軒照君即逺道<lb/>
朋友以義合在古理則然信義苟不虧宜同膠漆堅良<lb/>
人與我違斗杓屢西旋辭色曠不接中心常悁悁如何<lb/>
反掌間棄我如蹄筌醇酒味不薄春花色易妍誰云一<lb/>
絲淚能令金骨穿<lb/>
<pb n="KR4e0092_WYG_001-12a"/>
四海同文軌大道無囘曲瑣兮逺遊子岐路自相逐岐<lb/>
路多荆榛翳翳迷人目彳亍尚多艱傷哉千里足謂爾<lb/>
爾不信覆謂予言凟俛仰多所懐誰能事休復歌我鹿<lb/>
鳴詩聊以慰幽獨<lb/>
　　　己亥中秋<lb/>
凉颷屏氛翳瑶空逈無迹望舒駕氷輪憑虚碾晴碧桂<lb/>
樹耀寒芒銀蟾凝素魄映水亂揺金當軒淨懸璧盈虧<lb/>
信有恒光華羡兹夕北里醉歌鐘南樓縱豪適撫景良<lb/>
<pb n="KR4e0092_WYG_001-12b"/>
足歡覊人重凄惻凄惻將奈何馳情戀宸極雲漢日昭<lb/>
囘胡為久遐逖稽首願眀月流輝照丹臆<lb/>
　　　客從逺方來六首<lb/>
客從逺方來遺我齊紈素拂拭生光輝潔白誰不慕蘭<lb/>
茝散餘香猶繞來時路什襲謹閉藏不使緇塵汚塵汚<lb/>
尚可澣但恐色非故<lb/>
客從逺方來遺我五色線文采擬雲章光華自相炫愧<lb/>
非補衮才對此徒増羡搔首一長吁中心更躊躇置之<lb/>
<pb n="KR4e0092_WYG_001-13a"/>
筐篋間復恐應時須<lb/>
客從逺方來遺我伯牙琴伯牙絶其絃歎息無知音秦<lb/>
箏既啁哳齊瑟傷哇滛賴此嶧陽桐可以宣我心我心<lb/>
句不欺豈無鍾子期<lb/>
客從逺方來遺我歐冶劔光芒照膽寒妖魅肅以歛憶<lb/>
昔初鑄時比之雄與雌如何中路間雌雄各分飛矯首<lb/>
望天末雲樹何離離<lb/>
客從逺方來遺我雙明珠眀以喻妾心圓以敦佳期韜<lb/>
<pb n="KR4e0092_WYG_001-13b"/>
以文錦段出入與之俱含情一披閲泣淚沾羅襦珠光<lb/>
恒不㓕佳期復何如<lb/>
客從逺方來遺我雙明璫明璫何足貴惟徳在無忘徳<lb/>
音日已遐妾心悲且傷不惜歲華晩所傷鶖在梁我願<lb/>
君所贈化為鴛與鴦朝夕不相離飛飛遶囘塘<lb/>
　　　冬夜夢㑹草心愚莊二老友<lb/>
嚴風砭肌骨慨然起遐思所思誰為情良朋各天涯更<lb/>
深席未暖彷彿見容儀氷壺貯寒露玉樹臨瑶池文采<lb/>
<pb n="KR4e0092_WYG_001-14a"/>
相照耀翩然駐驂騑衣我雲錦裳贈我璚琚辭交歡凖<lb/>
疇昔不悟年歲馳綢繆未及已笳鼓延朝曦四顧閴以<lb/>
寂中心重凄其人生非金石緇鬂忽已絲忻戚紛糾纒<lb/>
良晤能幾時漢水既深廣閩山復逶迤素乏長房術何<lb/>
由豁襟期但願俱壽康徳業慎無違側耳聆徽音慰我<lb/>
渴與饑<lb/>
　　　謫仙謡<lb/>
渺渺鬱羅天峩峩列仙職㕘校洞𤣥章把握文昌籍雲<lb/>
<pb n="KR4e0092_WYG_001-14b"/>
霧為襟裾華池𠻳璚液歩虚發清嘯流音播無極夫何<lb/>
嬰垢氛翩然就淪謫清宵霽景澄神光敞虚碧夢逐紫<lb/>
鸞飛拱侍金輿側玉虚撫其頂告語何奕奕覺來視天<lb/>
宇鳴鶴在寥閴<lb/>
　　　初度日承蘭室以詩見慰次韻謝之<lb/>
初度念庭闈不寐仍逹旦曉起辱新詩爛若珠璣燦慰<lb/>
釋固多情豈能忘浩歎寄形天地間歲華良有限忻戚<lb/>
自相循得失詎能間顧慙蒲栁姿徒懐三冬榦行已信<lb/>
<pb n="KR4e0092_WYG_001-15a"/>
多艱操持冀予費<lb/>
　　　雜詠二首<lb/>
汎汎湖中水盈盈水上蘋霖雨激頽波驚風蕩其根華<lb/>
葉半摧靡猶能播清芬惜哉無輕舟采掇及芳辰可以<lb/>
供祀事可以薦嘉賔堇茶美如飴蠲潔非所珍<lb/>
孤竹颭囘風偃仆困泥潦屈莭交枝柯虚心長自好美<lb/>
人隔河洲河水漫浩浩褰裳不能涉顧望傷懐抱卉物<lb/>
雖甚微生意非草草煦嫗待春陽翹然起枯槁<lb/>
<pb n="KR4e0092_WYG_001-15b"/>
　　　贈婦<lb/>
與子結髪時百世長相期孰知轉首間十載守空閨寢<lb/>
食失常度念我寒無衣無衣亦良苦綻裂猶可補庭闈<lb/>
萬里遥白髪桑榆莫棐也幾弱冠應知應門户采槃尚<lb/>
嬌癡未諳循矩度舊業半荒凉甘旨將焉措子能善事<lb/>
親瑣瑣何足陳哽咽不成章泣涕沾衣巾<lb/>
　　　代婦荅<lb/>
陽岡有嘉樹直榦凌雲霓榮華足餘蔭憔悴獨傷悲感<lb/>
<pb n="KR4e0092_WYG_001-16a"/>
今復思昔長歎淚交頥逺承眷顧言慰我渴與饑賤妾<lb/>
雖微弱豈敢忘恩私高堂垂白髪晨夕難遽離君心與<lb/>
妾意彼此同所懐皎皎天邊月圓缺固有時誰言處困<lb/>
者沈憂滯還期<lb/>
　　　懐知己<lb/>
蒲葦滿方澤林霏凝夕陰中有孤飛鴻嗷嗷吐哀音隨<lb/>
風入人耳悽愴傷我心矻矻窮旦莫離思誰能任自非<lb/>
乏儔侣勢異升與沉清論久不接何由豁塵襟寄言暇<lb/>
<pb n="KR4e0092_WYG_001-16b"/>
豫者勿疑朋盍簪<lb/>
　　　感知己<lb/>
桃李競春風葩葉交相媚紛紛綺羅子日向花間醉病<lb/>
栢倚顛崖顔色苦憔悴幽人致深情滋培不忍棄緐華<lb/>
悦人目宜為世同嗜幽人獨何心棄舊徳所忌三北不<lb/>
為怯知心良足貴易播義所重遑恤害與利悠悠百世<lb/>
間高風豈云墜停雲起遐思良晤何當遂安得附㝠鴻<lb/>
致我區區意<lb/>
<pb n="KR4e0092_WYG_001-17a"/>
　　　誦曹子建箜篌引有感<lb/>
圓象運不息經緯交相持晝夜如循環妙化無停機始<lb/>
見春華榮倐覩秋葉衰自非賢哲徒疇能究端倪牛山<lb/>
一何戚箜篌復興悲人生㑹有常去去夫奚疑<lb/>
　　　夢遊仙吟<lb/>
驅車我馬同鼓枻秋濤靜南溟北窮髮超越在俄頃升<lb/>
降隨長烟飄飄泛靈景金碧擁蛟螭縹緲大羅境東挽<lb/>
榑桑枝直造蓬萊頂陽烏刷其羽朝光常烱烱西遊宴<lb/>
<pb n="KR4e0092_WYG_001-17b"/>
瑶池宿酲猶未醒更欲邀嫦娥蟾宫桂香冷折花度弱<lb/>
水弱流不容梗白鶴逺相迎長鳴延素頸仙賞未云既<lb/>
埃氛俱已屏振歩入紫微迢迢天路永奎璧聚瑶編煇<lb/>
映祥雲熲昂身捩斗樞揮手執其柄勺彼紫霞津濡我<lb/>
玉兎頴草就洞𤣥文字字驪珠並倐爍雷雨交夕陰忽<lb/>
已暝泱漭澹虚無惚怳超溟涬失脚墮顛崖凛若赴深<lb/>
井舉聲一悲嘯健歩何由騁星宫有仙真霜髯髪垂領<lb/>
鞭霆駕蒼麟羽衛肅以整顧盼生光輝憫我欲見拯指<lb/>
<pb n="KR4e0092_WYG_001-18a"/>
麾雙玉童百尺下脩綆奮臂欲攀援豁焉發深省晨雞<lb/>
未振翼鳴柝尚宵警摩挲揩病目寒燈照孤影<lb/>
　　七言古詩<lb/>
　　　戊戌元夕<lb/>
昔年忝作詞垣客幾度天門看元夕六鰲駕山海上來<lb/>
立向龍樓千萬尺一派韶音起半空鸞凰扶輦驂飛龍<lb/>
宫扇初分仙仗列天顔咫尺囘重瞳流光數㸃金繩走<lb/>
欻忽燈毬燦星斗一輪明月正當天寳鑑流煇絶纎垢<lb/>
<pb n="KR4e0092_WYG_001-18b"/>
火樹銀花取次開華采尡耀金銀臺羅幃匝地暖雲合<lb/>
沈檀爇鼎香風囘光祿當筵進璚液簪紱峩峩環列辟<lb/>
戎夷酋長雜蕃王摠沐恩光侍瑶席樂出棃園部隊分<lb/>
伶官稽首先敷陳清歌妙舞逞奇絶緐絃脆管相繽紛<lb/>
黎庶嬉遊溢城闕快覩爭先恣懽悦歎息生來未前聞<lb/>
何幸昇平身所閲吾皇聖徳天與同萬國盡在鈞陶中<lb/>
禮樂脩明百度舉垂衣端拱躋時雍五風十雨和氣協<lb/>
年登賦足民安業川后坤靈迭獻祥赫赫光華昭簡牒<lb/>
<pb n="KR4e0092_WYG_001-19a"/>
樂民之樂古所希皇仁遍覆無偏私開宴張燈當此夕<lb/>
千秋萬歲長為期愚生寡昧自貽戚囘首雲泥成逈隔<lb/>
清宵飛夢遶蓬瀛落月寒忩正愁寂側聞優詔覃恩波<lb/>
棄瑕擿垢咸搜羅排雲獻賦㑹有待作詩先繼康衢歌<lb/>
　　　圜扉燕<lb/>
烏衣翩然刷毛羽年年愛逐東風起結巢偏向王謝家<lb/>
錦雲作隊烟花裏翠幙凝春睡正酣梁間交語何喃喃<lb/>
曉起多應猒喧聒當軒不肯收朱簾往來無計入華屋<lb/>
<pb n="KR4e0092_WYG_001-19b"/>
誤向圜扉尋止宿圜扉塵冷風日凄相呼相顧驚且疑<lb/>
經營何處<graphic n="KR1335" url="https://raw.githubusercontent.com/kanripo/KR-Gaiji/master/images/KR1335.png" mimeType="image/png"/>香泥不入愁門傳世俗愁人便欲從爾卜<lb/>
無端浪蝶與狂蜂也向簷前弄曉風<lb/>
　　　念昔遊<lb/>
春風漸近清明莭鹿城西去尤奇絶紫芝羣峰圖畫列<lb/>
疊嶂層巒千萬折勢若蛟螭初奮蟄下瞰西湖照清澈<lb/>
西湖萬頃晴波闊波光蕩漾玻瓈滑湖頭栁色青可掇<lb/>
湖上緐花錦機纈杏梢竹外横斜出翡翠凝香杜鵑血<lb/>
<pb n="KR4e0092_WYG_001-20a"/>
鸂䳵斕斑鷗鷺潔蜂喧蝶駐鶯調舌青樓簾幙迎風揭<lb/>
蘭麝飄香玳筵設翠盖雕鞍競膠轕蘭橈畫舫相排軋<lb/>
鵾絃脆促鸞簫咽歌聲直上行雲遏紅裙女兒纔二八<lb/>
鈿蝉斜墜堆雲髪玉纎笑把花枝擷背人偷綰同心結<lb/>
囘嚬索笑爭懽悦狂客驚看醉眼熱嗟予好古情偏切<lb/>
追尋往迹成蕪滅西射堂摧芳草歇思逺樓空怨啼鴂<lb/>
幾處荒墳横斷碣霧鎖苔痕字殘缺此情難向傍人説<lb/>
撫掌高吟振林樾雲開遥見金銀刹縱歩窮探未應輟<lb/>
<pb n="KR4e0092_WYG_001-20b"/>
鯨鐘聲自林間發衲子摳趨逺迎謁香繞博山沈水爇<lb/>
延客蒲團茗甌啜俄復呼童具梨栗還向園中采薇蕨<lb/>
携壺直造烟霞窟坐看飛流洒寒雪興盡辭歸日已没<lb/>
不覺參囘斗西捩年來自咲成踈拙久向圜扉歎離别<lb/>
雲樹離離渺天末過眼流光如電掣夜雨孤燈更蕭屑<lb/>
愁擁寒衾夢飛越洒淚牛山何慘烈塞翁得失難預决<lb/>
萬斛窮愁如可撤買車便逐南歸轍金尊還醉花間月<lb/>
　　長短句<lb/>
<pb n="KR4e0092_WYG_001-21a"/>
　　　短歌行<lb/>
男兒墮地人摠喜弄之以璋射弧矢功名富貴湏及時<lb/>
誰肯齷齪陷泥滓爭知造物有常理得失榮枯互終始<lb/>
光陰百歲如轉丸紛紛擾擾徒為爾豈不見陌上花隨<lb/>
風飄泊渾塵沙又不見澗底松霜枝雪榦排晴空不如<lb/>
探囊且買尊中綠它日招取巫咸為君卜<lb/>
　　　憶舊遊吟<lb/>
東風吹香拂瑶草弱栁拖金覆長道錦苞散盡桃李花<lb/>
<pb n="KR4e0092_WYG_001-21b"/>
新綠含烟揺翠葆雨痕留潤浥輕塵鶯聲喚起都門曉<lb/>
金鞍壓轡玉驄嬌寳鈿簇車香霧繞繡蹙氷縷纎翠翹<lb/>
金鳯小飛彈擲雲雲轉低把酒勸花花為悄檀槽象板<lb/>
雜歌謳買笑調春不知老我非有意慕少年自愛瀛洲<lb/>
太平好瀛洲羣仙皆我徒休沐亦許同歡娱按轡徐行<lb/>
過鍾阜飛龍舞鳯相縈紆黄金撲面松花老碧玉流潤<lb/>
芝田腴山迴路亦轉左折復右趨振衣投策入僧舍碧<lb/>
梧繞砌青扶踈銅瓶汲澗瀹山茗紺芽和露烹園蔬殷<lb/>
<pb n="KR4e0092_WYG_001-22a"/>
勤進盃斚紛錯羅盤盂主情重兮客忘疲酒半酣兮<lb/>
日已晡撫掌歌一曲豪氣凌八區翩然就歸路猿鶴<lb/>
還相呼世間行樂難同調心閒意愜俱良圖一從囘首<lb/>
仙凡别幾載圜扉鎖寒月紅稀緑暗又清和舊事還從<lb/>
夢中説感彼雍門言歎息腸内熱長繩難繫西飛輪公<lb/>
道誰饒頭上雪可憐有足不得騁此心直與雲飛越顧<lb/>
瞻黄金臺巍峨勢更雄居庸却立千萬仭丹崖翠壑嶻<lb/>
嶫摩蒼穹羣山昂伏作龍虎天津一道銀河通紫宸肅<lb/>
<pb n="KR4e0092_WYG_001-22b"/>
天居佳氣常鬱葱何當<graphic n="KR1587" url="https://raw.githubusercontent.com/kanripo/KR-Gaiji/master/images/KR1587.png" mimeType="image/png"/>黄鵠翼飛鴻左浮丘兮右空<lb/>
同登其臺覽其勝排雲獻賦揮我巨筆如長虹安能終<lb/>
日摧眉扼腕不得開心胸<lb/>
　　　墻外栁<lb/>
墻外誰家春滿林綠楊萬縷揺晴陰風花散亂自來去<lb/>
作意攪動愁人心豈不見㶚陵橋東二三月好枝早被<lb/>
行人折又不見吴堤草荒秋露凉枯條空抱蟬聲咽愁<lb/>
人愁劇心不移年年長與東風期<lb/>
<pb n="KR4e0092_WYG_001-23a"/>
　　　簾前鳥<lb/>
簾前鳥鳴何悲昔日曽同鸞鶴侣靈景光中刷羽儀饑<lb/>
食紫雲英渴飲瑶池水有時發雅音仙韶合宫徵身被<lb/>
五采章嘘吸成文理飛飛長繞蘂珠宫胡為誤落樊籠<lb/>
裏樊籠一已閉歲月何悠悠饑渴不復顧愁思無時休<lb/>
豈不聞雍陶開籠放白鷴凉月滿天歸思促何當釋此<lb/>
鳥縱意投林麓卑不願逐鷦鷯高不願隨黄鵠桑麻蔽<lb/>
野綠盈疇處處春風啼布糓<lb/>
<pb n="KR4e0092_WYG_001-23b"/>
　　　栁絲長<lb/>
栁絲長揺春愁春愁萬縷多如織容華消爍應難留江<lb/>
南春正好東風弄和柔紛紛綺羅子往來陌上頭栁絲<lb/>
綰作同心結迴嚬索咲爭嬌羞誰知同心亦易解盤旋<lb/>
百結空綢繆離亭二三月行人送離别驪駒曲未終柔<lb/>
條已先折行人一去歸不歸執手相看那忍訣縱使栁<lb/>
絲千萬丈折來難繫愁腸絶我與韶華情更慳十年頓<lb/>
足圜扉間時向墻頭看栁色有手欲折何由攀一心願<lb/>
<pb n="KR4e0092_WYG_001-24a"/>
作雙飛燕還向春風舊庭院飛飛不離栁絲旁却笑離<lb/>
人空斷腸<lb/>
　　　妾薄命<lb/>
薄命妾薄命妾昔日顔如花朅來頭半雪翻思初嫁時<lb/>
朝夕承恩私蕙蘭播清馥羅綺生光輝夜夜庭前拜新<lb/>
月衷情訴與天公知願同比目魚游泳長相隨願同連<lb/>
理枝百歲相因依豈料衰榮無定在遂令終始成參差<lb/>
參差良可歎命薄分所宜報徳未及已妾心<graphic n="KR1131" url="https://raw.githubusercontent.com/kanripo/KR-Gaiji/master/images/KR1131.png" mimeType="image/png"/>自悲願<lb/>
<pb n="KR4e0092_WYG_001-24b"/>
夫慎保金石軀好音慰妾長相思<lb/>
　　五言律詩<lb/>
　　　自訟二首甲午秋初入獄賦<lb/>
地位天光近君恩海水深竟無經濟畧空負聖眀心中<lb/>
歲時同棄南冠雪漸侵沈思時引咎深愧玷儒林<lb/>
寡識蠡窺海疲才蹇曵輪臨深惟恐懼撫已益酸辛聖<lb/>
治乾坤大仁恩雨露春自新如有路指日聽絲綸<lb/>
　　　病暑<lb/>
<pb n="KR4e0092_WYG_001-25a"/>
負愆將一載嬰疾又經旬自笑相如渴誰憐原憲貧炎<lb/>
蒸侵瘦骨雨濕透重裀解愠思餘澤馳心向北宸<lb/>
　　　立秋<lb/>
久困炎蒸苦忻聞報早秋斗杓方右指大火已西流班<lb/>
扇行當棄南冠尚未投有懐如宋玉搔首不勝愁<lb/>
　　　承友人和立秋詩韻復成一律以謝之<lb/>
新秋金氣應凉雨晝糢糊愁破詩懐好神清肺氣蘇祗<lb/>
慙孤聖眷寧肯哭窮途更喜承佳製聯篇錦繡鋪<lb/>
<pb n="KR4e0092_WYG_001-25b"/>
　　　秋熱<lb/>
入秋旬日後餘熱尚憑陵病體何時減愁懐此日増渴<lb/>
思金碗蔗清愛玉壺氷便欲凌風去覊留愧未能<lb/>
　　　憶昨乙未九月一日作<lb/>
憶昨離家日今朝又一年愁多頭漸白道在志愈堅别<lb/>
淚秋風裡鄉心夕照邊何當解羅網霄漢載騰騫<lb/>
　　　秋日遣懐<lb/>
自歎罹嚴譴深慙負盛時愁牽翻似夢力困始知衰逗<lb/>
<pb n="KR4e0092_WYG_001-26a"/>
冷霜初試迎風葉易摧亨屯元有定安分復何疑<lb/>
　　　詠雪<lb/>
雕刻非因巧飛揚若有憑交輝偏得月鎔液易為氷狂<lb/>
絮那能擬輕塵莫見陵何須誇六出一白已堪徵<lb/>
　　　送别<lb/>
愧我罹憂患那堪子謫居相期情未已為别意何如寒<lb/>
鴈秋風外山城暮雨餘聖恩天廣大指日望還車<lb/>
　　　陶情<lb/>
<pb n="KR4e0092_WYG_001-26b"/>
慮淡心無競神怡物自忘鳶魚闗俯仰宇宙信行藏草<lb/>
色年年綠川流脉脉長陶然有餘樂擊壤頌羲皇<lb/>
　　　丙申初度日承諸知已設酒肴相慰詩以謝之<lb/>
忽忽逢初度南冠慘别魂親庭勞逺望客計向誰論力<lb/>
疾裁詩句攅眉對酒樽何時恩詔下春意滿乾坤<lb/>
　　　對鏡<lb/>
常時不對鏡對鏡即傷情自覺衰容惡誰知白髪生松<lb/>
筠存晚莭蒲栁謝春榮喜有丹心在常懐報聖明<lb/>
<pb n="KR4e0092_WYG_001-27a"/>
　　　聞鵲聲偶成<lb/>
乾鵲朝羣集喧呼亦動情每於愁裏聽偏向客邊鳴報<lb/>
喜應難凖填河豈有成何如丹穴鳯儀舞際文明<lb/>
　　　七月中旬霖雨大作夜分臥處墻頽連榻者先<lb/>
　　　覺不以聞恍惚中傷鼻出血感何楊諸友慰安<lb/>
　　　情甚厚詩以謝之<lb/>
嗟余遭罪釁歴渉故多屯不戒巖墻險寧為知命人倉<lb/>
皇魚在轍狼狽越依秦賴有知心友相看意甚真<lb/>
<pb n="KR4e0092_WYG_001-27b"/>
　　　丙申七月離家滿二期<lb/>
離家踰二載白髮尚南冠吉兆常多夢窮愁豈有端炎<lb/>
蒸三伏盡風雨五更殘㸃㸃思親淚何時枕上乾<lb/>
　　　六月久無雨獄中病者甚多忽霖雨大作詩以<lb/>
　　　志喜<lb/>
久晴思得雨一雨愜羣情病逐炎蒸退凉隨喜氣生九<lb/>
重舒聖慮四野望秋成趍賀慙無地裁詩繼頌聲<lb/>
　　　九日偶沽得一壺坐間諸友索余賦此<lb/>
<pb n="KR4e0092_WYG_001-28a"/>
九日今朝是流光逐轉蓬蕭條鄉邑夣憔悴菊花叢老<lb/>
覺詩狂減顔憑酒力紅登高思向日落帽任西風<lb/>
　　　初冬<lb/>
流光隨水逝衰病與愁兼烱烱丹心在蕭蕭白髮添圜<lb/>
扉陰氣肅裋褐朔風尖願假陽和力無令久滯淹<lb/>
　　　除夕二首<lb/>
羲馭無停策流光日夜催臈隨寒漏盡春逐曉鐘來爆<lb/>
竹傳餘響屠蘇憶舊醅相看不成寐寂寞擁寒灰<lb/>
<pb n="KR4e0092_WYG_001-28b"/>
歲事今宵畢覊愁此日深沉痾猶未釋老態轉相侵迢<lb/>
遞思親夣勤勞戀闕心來春新氣象翹首聽佳音<lb/>
　　　夣同僚諸閣老<lb/>
倐忽三年别今宵夣裏逢相看情繾綣慰問語從容豈<lb/>
謂雲泥隔猶憐道義同覺來揮淚眼燈燼落殘紅<lb/>
　　　回南京經古城<lb/>
祠廟臨江渚人家離棗林霜輕冬尚暖水闊晝多陰客<lb/>
路驚衰鬂歸舟愜素心從今各努力莫使别愁侵<lb/>
<pb n="KR4e0092_WYG_001-29a"/>
　　　嘗蠏<lb/>
紫蠏經秋後輸芒向逺沙霜臍猶未飽風味已堪誇香<lb/>
透橙初熟樽空酒旋賖持螯供一醉歸興遶天涯<lb/>
　　　暮春<lb/>
淑氣届清和春遊興已過草晴香霧合花盡綠陰多事<lb/>
業孤衷在年華兩鬂皤還期解覊紲紫陌笑聯珂<lb/>
　　　戊戌人日<lb/>
多謝東風力熙然滿眼春秪憐身是客又見日為人水<lb/>
<pb n="KR4e0092_WYG_001-29b"/>
活氷初動烟輕栁尚顰草堂嗟寂寞誰復贈詩頻<lb/>
　　　春雪<lb/>
誰把氷綃剪安排上苑春封桃霞臉薄禁栁翠眉顰脉<lb/>
脉侵歌榭輕輕逐舞塵尋芳停棹處錯認剡溪人<lb/>
　　　秋曉<lb/>
客情多寂寞歸夣半糢糊愁劇知宵永凉生覺病蘇曉<lb/>
風凄斷角殘月亂啼烏擁膝思前事深慚負壯圖<lb/>
　　　冬至<lb/>
<pb n="KR4e0092_WYG_001-30a"/>
葭琯陽初動梅梢雪未消年華雙鬂改覊旅一身遥未<lb/>
許甘衰朽何須歎寂寥丹心逐雲物呈瑞絢晴霄<lb/>
　　　冬夜<lb/>
抱病何當差興懐總可憐多愁醒似醉不寐夜如年灰<lb/>
冷消餘燼衾寒怯故綿固窮吾道在肯為别情牽<lb/>
　　　庚子正旦二首<lb/>
客思何時釋年華幾度新葵心終向日蓬鬂怯逢春求<lb/>
貸緹縈切離羣子夏貧一盃元日酒誰為慰䨇親<lb/>
<pb n="KR4e0092_WYG_001-30b"/>
寒盡愁難盡春歸客未歸鳥聲喧曙色栁眼弄晴暉叢<lb/>
棘棲身久緐華入夣稀遥思諸閣老環珮集彤闈<lb/>
　　　憶子二首<lb/>
癡兒年漸長老我尚孤征久曠趍庭訓徒深䑛犢情書<lb/>
來心稍慰念及淚還傾舊業南湖曲何時共力耕<lb/>
弱女吾鍾愛興懐百感并有家雖素願力疾困微生貞<lb/>
淑無違訓紉縫自夙成客中聞此語陡覺病身輕<lb/>
　　　春愁<lb/>
<pb n="KR4e0092_WYG_001-31a"/>
莫年為客久愁思入春深宵柝三更夣歸鴻萬里心看<lb/>
花能復醉感物易成吟何事東風劣催教雪滿簮<lb/>
　　　辛丑春日書懐十首<lb/>
晨風驅宿霧淑氣颺晴曛春過未逾半花開到幾分無<lb/>
聊常自語有信苦難聞賴有朋知在相看意頗勤<lb/>
志窮名愈晦道在命何悲得失慙求劍凄凉陋泣岐日<lb/>
酣花弄色烟重栁顰眉遥想春光好令人喜復疑<lb/>
半生䝉帝力十載侍楓宸視草分蓮炬宣麻染鳯綸鶯<lb/>
<pb n="KR4e0092_WYG_001-31b"/>
聲雙闕曉栁色上林春慙愧雲泥隔葵心向日頻<lb/>
故山甌浦上先隴白雲邊湖水涵春碧松花落莫烟盤<lb/>
飡寒食雨簫鼓太平年兩地相追憶傷心一惘然<lb/>
親壽過耆耋庭闈隔歲年班衣塵滿篋衰鬂雪盈顛愛<lb/>
日孤衷切驚心百感煎癡兒俱幼弱誰為奉周旋<lb/>
深閨春寂寂孤影思遲遲烏鵲兼憂喜鶯花歎别離洛<lb/>
城張籍句鄜月杜陵詩久乏鱗鴻便何由寄所思<lb/>
遥思諸閣老濟濟集彤闈恩寵超常秩奎躔耿夜煇黄<lb/>
<pb n="KR4e0092_WYG_001-32a"/>
封分内醖春服換羅衣料得多垂念其如信息稀<lb/>
露凝蛛網濕花落燕泥香蝶影斜穿竹人聲笑隔墻途<lb/>
窮心自得迹遣境俱忘矯首看飛翮悠然興趣長<lb/>
涸鮒思甘澤歸鴻翼順風物情資化育生意藹昭融樹<lb/>
色烟霞外湖光罨畫中故園天共逺時得夣魂通<lb/>
春聲簷雀噪曉色曙烟收載酒懐同軰尋芳念昔遊湖<lb/>
山䨇短鬂身世一歸舟夙願行當遂閒雲任去留<lb/>
　　　壬寅生日感懐<lb/>
<pb n="KR4e0092_WYG_001-32b"/>
莭近端陽日予當初度時劬勞恩罔極憂患事多岐踪<lb/>
迹隨蓬梗年華入鬂絲白雲天共逺舉目已先悲<lb/>
　　　聞柯啓暉談黄䝉進學<lb/>
客底聞公論悠然慰我思阿䝉方勉學宣逺早能詩載<lb/>
筆趍鈴閣承恩集鳯池從容多得意不負舊襟期<lb/>
　　　迹困<lb/>
迹困心無怍囊慳道未貧周窮常減食補綻勝懸鶉髮<lb/>
白非闗病愁多秪為親清吟聊自遣誰謂轉傷神<lb/>
<pb n="KR4e0092_WYG_001-33a"/>
　　　九日<lb/>
九日多陰雨晴明亦可嘉羈人空白髪籬菊自黄花寂<lb/>
寞題糕字飄零泛海槎來期猶未卜搔首一長嗟<lb/>
　　　承樗菴蘭室見和再用韻酬之<lb/>
雅淡推陶令風流屬孟嘉酒酣風落帽詩就筆生花山<lb/>
色丹陽路潮聲浙水槎同歸應有日話舊倍堪嗟<lb/>
　　　食粥<lb/>
汗濡因食粥坐久怯臨風弱體須防疾微生且固窮酒<lb/>
<pb n="KR4e0092_WYG_001-33b"/>
酣金帳煖茶沸竹爐紅遥想諸朋舊高懐逈不同<lb/>
　　　贈黄䝉乃兄<lb/>
半面未相識情深即故知金蘭敦古道松栢挺奇姿屢<lb/>
辱分佳惠何由致我私盍簮須有日談笑豁襟期<lb/>
　　　次韻酬友人<lb/>
詩思池塘草才猷鼎鼐梅淹留清譽在追憶舊懐開雨<lb/>
後遊山屐花前問月盃此情兼此境幾度夣中來<lb/>
　　　年老<lb/>
<pb n="KR4e0092_WYG_001-34a"/>
年老身猶絆心煩趣自偏醉餘常凛若喜後但茫然脩<lb/>
竹三冬勁精金百煉堅敢云忘自勉且復順吾天<lb/>
　　　老態<lb/>
窮途多坎壈老態漸龍鍾酒量休過醉交情只怕濃太<lb/>
羮無䙝味寒色澹蒼松誰識希夷子齁然偃華峰<lb/>
　　　憶閒居<lb/>
憶昔閒居日陶情頗自怡割批風與月驅使酒兼詩求<lb/>
益千林竹爭雄一局棋飄零吾老矣猶有舊襟期<lb/>
<pb n="KR4e0092_WYG_001-34b"/>
　　　癸卯端午承樗菴蘭室觴之以酒坐中有詩次<lb/>
　　　韻謝之<lb/>
幾番端午莭猶未脱塵襟雲樹鄉山夣壺觴故舊心興<lb/>
懐多感舊吊古謾成吟雲路青霄上薰風入舜琴<lb/>
　　　偶成<lb/>
人生七十希十載守圜扉莫景還能幾芳心半已違秋<lb/>
霜風葉老朝日露華晞俛仰黙無語悠然愧昨非<lb/>
　　　雨後聞蛙聲擬賦詩壇一律<lb/>
<pb n="KR4e0092_WYG_001-35a"/>
形勢依山澤詩壇屢効奇池蛙喧鼓吹園茗展槍旗花<lb/>
底蜂衙集槐陰蟻陣移有時酣白戰不許寸兵持<lb/>
　　　除夕與諸友坐談罷感懐<lb/>
客裏逢除夕流光又十年屠蘇空老大桎梏尚拘攣强<lb/>
笑翻多愧窮愁秪自憐老親頭似雪揮淚向燈前<lb/>
　　　甲辰春和蘭室病中詩韻二首<lb/>
人事愁中少年華靜裏消青樽誰復醉白髮肯相饒抱<lb/>
病憐吾子追懽慨昨朝白雲長在望鄉信一何寥<lb/>
<pb n="KR4e0092_WYG_001-35b"/>
雨聲寒尚滴霧氣濕難消眼底春猶淺愁邊夣更饒湖<lb/>
山乘月夜杖策看花朝白髮應多感憑誰慰寂寥<lb/>
　　　用蘭室韻簡樗庵二首<lb/>
塵榻三年共清談百慮消棋邊機更㨗醉後興偏饒短<lb/>
策看雲度虚忩聼雨朝詩禪曽勘破何必問參寥<lb/>
自愛春風好何緣鬂雪消顧瞻天闕逈空負寵恩饒狼<lb/>
狽愁兼病凄凉夜復朝朝端多貴客音問竟寥寥<lb/>
　　　棐子弱冠成人伊始寄一律以勉之<lb/>
<pb n="KR4e0092_WYG_001-36a"/>
成人良有望弱冠志方安操履期無忝辭章貴可觀少<lb/>
陵憐驥子陶令責雍端况我乖離久興思百念攅<lb/>
　　　偶成<lb/>
迢遞鄉闗逺淹留歲月長鴈杳書難覔春來草自香食<lb/>
減緣周急愁多苦健忘半生湖海客嬴得鬂邊霜<lb/>
　　　病起<lb/>
病起力難任愁來思不禁䨇眸雲霧影兩耳海潮音鄉<lb/>
國連宵夣忠貞百歲心誰能似鷗鳥隨意自浮沉<lb/>
<pb n="KR4e0092_WYG_001-36b"/>
　　五言排律<lb/>
　　　戊申對雪述懐八十韻<lb/>
屏翳驅雲合𤣥㝠剪水成先容方集霰次第漸飛霙正<lb/>
及初陽啓仍看六出呈平鋪疑傅粉宻洒訝飄璚撲檻<lb/>
花無艶行沙蟹有聲悠揚相上下來去解縱横透隙尤<lb/>
奇絶隨風任使令素虬鱗甲動縞鶴羽毛輕竹壓翻嫌<lb/>
重松埋更覺清樓臺銀作砌城闕玉為京簷溜瑶簪墜<lb/>
池氷寳鑑明餘輝揺翠箔皓彩炫金莖逺覩迷珂珮微<lb/>
<pb n="KR4e0092_WYG_001-37a"/>
消鏤水晶岡巒忘險易稼穡兆豐盈穴潤蟲還蟄巢平<lb/>
鳥自爭嚴凝須應候忻戚每殊情剡曲扁舟泛孤山短<lb/>
筞行淺斟圍繡縠僵臥掩柴荆栁絮詩纔就龍團茗旋<lb/>
烹映光勤夜誦破敵遂宵征歴歴前人迹遥遥後世名<lb/>
追攀増慨歎優劣復誰評顧我猶匏繫徂年倐電傾省<lb/>
躬諸感集懐舊亂愁嬰鄉曲閒居日江山暮雪晴登樓<lb/>
舒逺目巻幔傍前楹萬瓦魚鱗矗羣峰玉柱擎梅梢難<lb/>
辨色鷗鳥謾尋盟漸掃通苔徑餘飄拂采甍開筵氊作<lb/>
<pb n="KR4e0092_WYG_001-37b"/>
帳禦冷酒為城味美新燒筍香浮旋剖橙蠣房兼炙蠏<lb/>
菰米勝炊秔煨芋烟凝突調虀浪躍鐺歌喉無黨妓坐<lb/>
客摠陰鑑難買千金笑寧辭百罰觥追歡多繾綣扶醉<lb/>
强支撑險韻頻搜句長吟當解酲當軒揮兎頴呵凍染<lb/>
陶泓振歩登詞苑聯班摠國楨辭章期黼黻華采耀簪<lb/>
纓古道存風雅周官重列卿討論紬石室奏對邇延英<lb/>
共羡時逢泰私惟業未精珠呈慙瓦礫缶擊愧韶韺黽<lb/>
勉遵驅策操持慎凖衡寵恩恒眷遇賚予日交并視草<lb/>
<pb n="KR4e0092_WYG_001-38a"/>
仍多暇颺言許載賡重裀供坐穏文錦賜衣榮獸炭爐<lb/>
添燄羊羔蜜和餳雕盤金鯽鱠犀筯紫駝羮蓮炬光生<lb/>
席黄封酒在甖仙音飄律吕清馥播蘭蘅和協鑾諧御<lb/>
從容祿代耕入朝先曉漏退直爛長庚歡浹陽春暖身<lb/>
躋壽域亨豈知寒凛冽轉覺氣崢嶸未効涓埃報良深<lb/>
犬馬誠負愆憐陸續求貸憶緹縈延首雲霄逺離羣鄙<lb/>
吝萌秋違南浦鴈春隔上林鶯衰鬂看頻改窮冬已屢<lb/>
更鴟蹲聊假息蝟縮澹無營書籍從抛棄賔朋絶送迎<lb/>
<pb n="KR4e0092_WYG_001-38b"/>
靜便依管榻思苦對韓檠衣敝緇塵積衾單旅夣驚侵<lb/>
膚俄起粟砭骨利摧兵尤厭多驕黠攻求集蚋蝱自傷<lb/>
緣失墜誰復較奇贏空詫懐如海何由飲似鯨蕭條悲<lb/>
暮景落魄誤浮生跡擬風中葉心同仗外旌遲迴安定<lb/>
分坎壈昧前程黄耳難傳信斑衣尚在籯思親嗟靡及<lb/>
戀闕未遑寧恭喜瞻三白行當冀一鳴敢辭筋力倦幸<lb/>
際泰階平徳教覃遐俗仁風洽庶氓昊穹隆祐命坤后<lb/>
薦嘉禎授簡還能賦輸忱願可貞曉晴遥北望佳氣繞<lb/>
<pb n="KR4e0092_WYG_001-39a"/>
蓬瀛<lb/>
　　　壬寅冬至二十四韻是日早雪晚晴<lb/>
乾坤開槖籥厯象斡璿璣陰極初陽復寒凝暖氣㣲葭<lb/>
莩灰已應梅栁雪還飛蠕動囘生意根荄孕化機繡紋<lb/>
添弱線霞采弄晴輝吾道時當長亨途迹尚違厭聞嚴<lb/>
警鐸愁對鎖圜扉霜瓦饑烏集風簷落木稀目窮瞻鴈<lb/>
字體瘦怯鶉衣自怪離情惡兼傷獄吏威行囊看漸澁<lb/>
濁酒負頻揮涕淚酬佳節倉皇送落暉丈夫當許國先<lb/>
<pb n="KR4e0092_WYG_001-39b"/>
達貴知機迂拙迷前算艱危愧昨非夣魂長繞繞桑梓<lb/>
故依依臈盡春如海花明錦作圍浮嵐澄夕霽空翠濕<lb/>
朝霏宻竹籠茶臼晴楊拂釣磯敲棊聲剥啄采藥翠芬<lb/>
菲水渉多衝鷺山行亦采薇香浮村釀熟紅泛鱖魚肥<lb/>
樂事難中輟餘生或可希鯉庭尋舊業莱服戀親闈佇<lb/>
聽頒恩詔龍河一棹歸<lb/>
　　　詠雪三十韻<lb/>
造化鍾靈祕陰陽迭變遷𤣥㝠司號令滕六振威權瑶<lb/>
<pb n="KR4e0092_WYG_001-40a"/>
圃花從剪崐山玉就鐫同雲如羃布急霰訝珠圓脉脉<lb/>
憑危集輕輕透隙穿潤凝酥沁液光泛汞流鉛食葉蚕<lb/>
聲細翻空鶴羽鮮氷奩緣沼合縞帶逐車旋壓竹枝嫌<lb/>
重封梅色鬬妍飛璚資雅淡樊素愛嬋娟恍若虚空界<lb/>
還疑混沌先濕妨蟲户蟄清覺瘴塵蠲序屬三冬候祥<lb/>
占大有年豪家誇翫賞洞府㑹神仙窣地施金帳排軒<lb/>
列綺筵羊羔兼異味歌管促繁絃火暖爐蹲獸盃行酒<lb/>
似泉醉忘寒氣重坐待燭花偏踈拙時同棄膏肓疾尚<lb/>
<pb n="KR4e0092_WYG_001-40b"/>
纒倉惶魚在轍汨没劍沉淵粟起衰容惡絲添白髪懸<lb/>
窮愁還自遣僵卧復誰憐裋褐猶鶉結鄉書絶鴈傳青<lb/>
綾餘賜被白㲲憶重氊孤負尋逋屐飄零訪戴船黨姬<lb/>
寧足羡陶茗且湏煎葵藿孤衷切松筠晩節堅凄凉元<lb/>
不厭潔白舊相便未墜冲霄志閒吟詠雪篇願因風力<lb/>
便吹上九重天<lb/>
　　　癸夘正旦簡同列諸公二十八韻<lb/>
鳯厯頒王正青陽肇歲功化機潛斡運品彚總昭融瑞<lb/>
<pb n="KR4e0092_WYG_001-41a"/>
氣浮金殿彤雲繞碧空曉鐘開萬户黼座儼重瞳聲度<lb/>
天邊樂香飄仗外風車書歸一統玉帛總來同劔珮趨<lb/>
羣辟貂蟬引上公嵩呼伸頌祝國祚永尊崇昔綴班行<lb/>
久均霑寵眷隆退朝雙闕下侍宴百花中内醖和璚液<lb/>
春旛絡綵絨鸞刀新膾鯉禁臠重胹熊香橘存餘綠仙<lb/>
桃擘醉紅蔗漿金碗凍湯品綘紗籠湛露歌初合清平<lb/>
曲未終中天懸日月鳴鳯集梧桐自顧才多慊俄驚疾<lb/>
在躬迢迢天路逺寂寂暮途窮偃蹇猶顛木飄零逐走<lb/>
<pb n="KR4e0092_WYG_001-41b"/>
蓬徒懐青眼客漸作白頭翁力薄筋俱困心煩耳半聾<lb/>
逢時増嘅歎逐物易昏䝉涸鮒須霖雨覊禽戀舊樷仁<lb/>
恩均覆載民物盡帡幪欽恤嚴三覆詢謀逹四聰刮劘<lb/>
興廢滯施舍起疲癃吾道時方泰亨途迹可通相期敦<lb/>
素履努力罄丹衷<lb/>
　<lb/>
　<lb/>
　省愆集巻上<lb/>
</p>
<p>
</p>
  </div>
</body>
</text>
</TEI>
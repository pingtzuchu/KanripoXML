<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>省愆集</head>
    <p>
<pb n="KR4e0092_WYG_000-1a"/>
欽定四庫全書　　　　　集部六<lb/>
　省愆集　　　　　　　　别集類五<hi>明</hi>
　　提要<lb/>
　　　　<hi>臣</hi>等謹案省愆集二巻明黄淮撰淮字宗豫<lb/>
　　　　永嘉人洪武丁丑進士除中書舍人燕王簒<lb/>
　　　　位命入直文淵閣陞翰林院編修累進右春<lb/>
　　　　坊大學士輔皇太子監國為漢王髙煦所譛<lb/>
　　　　坐繫詔獄十年洪熙初復官授武英殿大學<lb/>
<pb n="KR4e0092_WYG_000-1b"/>
　　　　士累加少保卒諡文簡事跡具明史本傳淮<lb/>
　　　　當革除之際身事兩朝不免為白圭之玷史<lb/>
　　　　又言淮性頗隘同列有小過輙以聞解縉之<lb/>
　　　　死淮有力焉人品亦不甚醇然通逹治體多<lb/>
　　　　所獻替其輔導仁宗従容調䕶尤為有功雖<lb/>
　　　　以是被謗獲罪而賜環以後復躋禁近迨至<lb/>
　　　　引年歸里受三朝寵遇者又數十年遭際之<lb/>
　　　　隆㡬與三楊相埒其文章舂容安雅亦與三<lb/>
<pb n="KR4e0092_WYG_000-2a"/>
　　　　楊體格畧同此集乃其繫獄時所作故以省<lb/>
　　　　愆為名當患難幽憂之日而和平温厚無所<lb/>
　　　　怨尤可謂不失風人之㫖故特存之以見其<lb/>
　　　　著作之梗概至其退直入覲歸田三稿同編<lb/>
　　　　為介庵集者門徑與三楊不異東里諸集既<lb/>
　　　　已著録則是可姑置焉乾隆四十三年六月<lb/>
　　　　恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4e0092_WYG_000-2b"/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>省愆集巻下</head> <lb/>
    <p>
<pb n="KR4e0092_WYG_002-1a"/>
欽定四庫全書<lb/>
　省愆集巻下<lb/>
　　　　　　　　　　　　　明　黄淮　撰<lb/>
　　七言律詩<lb/>
　　　乙未暮秋述懷呈諸同志<lb/>
忽忽流光九月初南冠又是一年餘㝠鴻何事罹魚網<lb/>
羸馬猶堪駕鼓車砧杵凄凉寒信早風霜揺落栁條疎<lb/>
不縁知己能相慰對景能無歎索居<lb/>
<pb n="KR4e0092_WYG_002-1b"/>
　　　夜夢二親<lb/>
雙親鬂髪久成絲千里關河入夢思愛日瞻雲情罔極<lb/>
下機投杼事堪悲風回過鴈鄉書斷月滿圜扉夜漏遲<lb/>
臣子立身忠與孝不才深愧負明時<lb/>
　　　憶院中行<lb/>
一别詞垣數月餘娟娟脩竹近何如夢魂還憶林間醉<lb/>
詩句誰從節下書翠色凝煙春院寂清隂籠月夜牕虚<lb/>
邇來渴想平安報鴻鴈無情音信疎<lb/>
<pb n="KR4e0092_WYG_002-2a"/>
　　　和韻二首<lb/>
聲價當年孰與過連城白璧豈終磨客邊况味渾如昨<lb/>
閒處詩篇復幾何兩鬂雪霜年未艾九重雨露寵還多<lb/>
縁知燈火寒牕夜清夢時時到鶴坡<lb/>
屈指年華五十過生平壯志未應磨青雲事業寧無愧<lb/>
白首功名更若何迢遞鄉關音信杳蕭騷風雨夜寒多<lb/>
不知舊日西湖路誰復尋梅過雪坡<lb/>
　　　和友人中秋月詩韻<lb/>
<pb n="KR4e0092_WYG_002-2b"/>
曽照當年苜蓿盤却於今夕動愁端濁醪何自供杯斚<lb/>
灝氣多應徹肺肝夜漏無聲天闕逈露華如水井梧寒<lb/>
更祈早晩承恩詔翰苑明年仔細㸔<lb/>
　　　因夢二老親夜寐不成<lb/>
雲連甌越路途賖翹首髙堂暮景斜致孝未成烏反哺<lb/>
負愆忽訝兔投罝夢魂來往渾無定消息沉浮更可嗟<lb/>
大節未酬誠可愧皇恩猶待聽宣麻<lb/>
　　　追和恥庵詩韻<lb/>
<pb n="KR4e0092_WYG_002-3a"/>
寸心長擬與天游豈料無才齒繫囚千里親庭勞夢寐<lb/>
故山先隴長松楸喜逢阮籍能青眼自笑馮唐尚黒頭<lb/>
何日共霑新雨露佩環依舊步瀛洲<lb/>
　　　丙申正旦<hi>年己五十</hi>
青陽肇序際亨期民物熈然仰德輝豈謂淳于猶繫獄<lb/>
應憐伯玉已知非九重天闕瞻思切萬里親庭定省違<lb/>
忠孝兩情何日遂鏡中殊覺二毛稀<lb/>
　　　重九<lb/>
<pb n="KR4e0092_WYG_002-3b"/>
愁中節序苦相催可奈重陽今又來叢菊多情頻入夢<lb/>
濁醪無分且停杯獨醒翻笑陶潛醉髙詠空憐杜甫才<lb/>
未卜明年當此日更於何地好懐開<lb/>
　　　和樗庵詩韻<lb/>
何事愁眉鎻兩尖侵尋老態近來添自憐况味如灰冷<lb/>
誰謂人情似蜜甜獵獵朔風吹短褐蕭蕭落葉響疎簾<lb/>
且須隨分開懷抱時復長歌一舉髯<lb/>
　　　言志<lb/>
<pb n="KR4e0092_WYG_002-4a"/>
六籍窮捜不憚勞喜承恩寵聖明朝一心自擬全臣節<lb/>
萬死誰知觸憲條垂老雙親俱白髪應門弱子未垂髫<lb/>
中情無限憑誰訴安得因風達九霄<lb/>
　　　詠雪<lb/>
馮夷剪水作冰花幻出人間富貴家簷溜凝寒珠錯落<lb/>
庭柯壓翠玉交加梁園賦就懽何劇剡曲舟回興可誇<lb/>
安得登樓窮望眼乾坤一色瑩無瑕<lb/>
　　　自訟還南京賦<lb/>
<pb n="KR4e0092_WYG_002-4b"/>
歸來猶未脫南冠羞見蕭蕭鬂影斑今是昨非須改轍<lb/>
䟦前㚄後敢辭艱鄉書難向愁邊寫親舎時從夢裏還<lb/>
仰荷聖明同日月愚衷應在照臨間<lb/>
　　　早過直沽<lb/>
孤城近海曉光遲遥認歸程望不迷潮水分流船上下<lb/>
人家相對岸東西市聲喧雜商人集野色荒凉鴈影低<lb/>
猶記前年留飲處菊花插徧賦新題<lb/>
　　　夜行<lb/>
<pb n="KR4e0092_WYG_002-5a"/>
白髪南冠愧楚囚官程日夜促行舟櫓聲揺月鳴鵝鸛<lb/>
帆影凌空向斗牛客况凄凉時自遣夢魂撩亂苦多愁<lb/>
遥憐扈從諸仙客賦就長楊寵賚優<lb/>
　　　和友人韻<lb/>
廿載論交道義同豈期憂患復相逢笑談殊覺情偏洽<lb/>
賡和何慙句未工已共丹心明皎日從教白髪老秋風<lb/>
陽春定擬蒙恩澤簮紱相從拜九重<lb/>
　　　和韻<hi>曽同往南京復回</hi>
<pb n="KR4e0092_WYG_002-5b"/>
憶昔曽同侍從班豈知今日共艱難舟車逺道風霜早<lb/>
燈火虚牕夜雨寒夢寐惟應懷魏闕文章未必悞儒冠<lb/>
於今公論明如日心地無憂體自安<lb/>
　　　丁酉元正思親<lb/>
元正三度客邊逢千里親庭夢寐通暮景應添愁鬂白<lb/>
春杯誰奉醉顏紅喜㸔雨露生成際都在乾坤覆載中<lb/>
載舞斑斕應有日休將涕淚灑東風<lb/>
　　　和樗庵中秋詩韻<lb/>
<pb n="KR4e0092_WYG_002-6a"/>
寸心自擬石同堅漂泊東西類轉圓喜逢蟾兔光初滿<lb/>
坐見山河影倒懸對酒興懷同此日聯珂步影屬當年<lb/>
九重共擬承恩露還作蓬瀛桂籍仙<lb/>
　　　不寐<lb/>
客邊最怕寒宵永數盡更籌睡未濃觸目閒情詩易遣<lb/>
滿懷愁緒酒難攻濛濛殘月穿虚牖獵獵西風送早鐘<lb/>
百歲幾番朝與暮亨衢何日展㣲蹤<lb/>
　　　晩步<lb/>
<pb n="KR4e0092_WYG_002-6b"/>
抛書徐步出簷楹景物撩人百感并鴈帶夕陽延晩色<lb/>
樹含凉吹作秋聲艱辛未負題橋志旦暮常懷獻曝誠<lb/>
自笑鹽車猶伏軛太行誰復顧長鳴<lb/>
　　　秋暮書懷<lb/>
極目關山幾夕陽况逢秋暮轉凄凉愁思竹葉浮鸚鵡<lb/>
寒覓蘆花當鷫鸘報主志存龜左顧思親心逐鴈南翔<lb/>
折筳擬卜餘生事只恐靈氛也斷腸<lb/>
　　　暮秋雨中簡同儕<lb/>
<pb n="KR4e0092_WYG_002-7a"/>
三年同作圜扉客料得閒邊况味同酒到醒時情轉惡<lb/>
詩因愁處句還工潤侵衣袂催寒雨聲透牕紗落葉風<lb/>
得失固應關定分相㸔何必感秋蓬<lb/>
　　　自勗<lb/>
往事悠悠是與非此心仰荷聖明知交游况復俱青眼<lb/>
曠達何須泣素絲近歲鱗鴻多間濶故園松菊半離披<lb/>
臨風凝竚徒傷感歴渉艱難貴不欺<lb/>
　　　承友人和余二詩次韻答之<lb/>
<pb n="KR4e0092_WYG_002-7b"/>
高節稜稜萬仭松交情如酒味偏濃清談敏捷辭鋒出<lb/>
白戰縱横筆陣攻三載閒情同逆旅幾番歸夢共晨鐘<lb/>
要知處患應非易先輩遺芳願繼蹤<lb/>
金蘭久已敦交好堅白何須論異同愧我學如蠡海測<lb/>
羨君文似錦機工鬂絲縱使三千丈鵬翮終摶九萬風<lb/>
此去承恩多暇日相期樽酒話飄蓬<lb/>
　　　用同字韻奉方外交洽南洲<lb/>
每羨瞿曇舊法宗孤髙不與世人同降魔神力歸禪定<lb/>
<pb n="KR4e0092_WYG_002-8a"/>
破鈍鈐槌屬鉅公杖錫影揺滄海月袈裟香度少林風<lb/>
幾年暫爾酬縁業却笑浮生類轉蓬<lb/>
　　　和友人九日感舊詩<lb/>
謫仙胷次清無邊尋常賦詩如湧泉葛巾自漉槽下酒<lb/>
綸竿時釣槎頭鯿江楓染霜錦為幄塞鴈書空雲作箋<lb/>
客中對景良自慰何用感昔悲暮年<lb/>
　　　承友人再和詩復用韻謝之<lb/>
慷慨論交心見許艱難相聚意尤濃髙才逈出誰能屈<lb/>
<pb n="KR4e0092_WYG_002-8b"/>
過行應多莫吝攻歸興曽同千里棹客愁還共五更鐘<lb/>
新詩賡和饒竒句酬謝猶能踐末蹤<lb/>
　　　承濂泉和章就用韻答之<lb/>
里閈間關千里隔客邊邂逅片言同子應掃兔才華健<lb/>
我亦雕蟲末技工襟抱共開滄海量交情期振古人風<lb/>
且須守道相磨礪豈學區區歎轉蓬<lb/>
　　　送春<lb/>
久困沉痾力漸衰艱難藥裹厭頻開丹心未許如灰冷<lb/>
<pb n="KR4e0092_WYG_002-9a"/>
白日驚㸔似箭催塵篋尚淹題柱筆落花空負送春杯<lb/>
聞知天上多恩露不信餘生委草萊<lb/>
　　　秋隂<lb/>
年華纔過重陽節天氣渾同釀雪時始信北來寒更早<lb/>
還知老至體旋衰樽罍正好浮醽醁裘帽猶思飾豹麋<lb/>
恭喜乘輿遊獵處馬肥弓勁便驅馳<lb/>
　　　雪<lb/>
滕六携將六出花先驅屏翳駕雲車爛鋪鉛汞三千界<lb/>
<pb n="KR4e0092_WYG_002-9b"/>
幻出璚瑶百萬家海宇豐年先有兆乾坤清氣浩無涯<lb/>
堪憐舊日梁園客賦就能令世共誇<lb/>
　　　紀夢<lb/>
幾載睽違侍從班夢中時得覲龍顏光華恍若瞻依近<lb/>
寵眷猶存指顧間六兆有占應叶吉半生無補故多艱<lb/>
覺來敬祝齊天夀佇聽綸音出九關<lb/>
　　　夢友<lb/>
太丘孫子玉為姿夢裏分明似舊時南郭㸔花春載酒<lb/>
<pb n="KR4e0092_WYG_002-10a"/>
西牕剪燭夜論詩幾年傾慕心如渴近日多應鬂已絲<lb/>
安得鱗鴻致消息先期為我緝茅茨<lb/>
　　　承表弟敬德相顧詩以志感<lb/>
多君愛我過同胞患難相周義更髙旅館三年歸夢逺<lb/>
征途萬里寸心勞私情自許松依竹雅操元非藿與蒿<lb/>
慙愧未能酬令德且將心事付吟毫<lb/>
　　　屢承諸友惠物又聞酒米之貺詩以志之<lb/>
心期契合擬金蘭憂患相賙古所難屢遣麴生扶病骨<lb/>
<pb n="KR4e0092_WYG_002-10b"/>
兼遺玉粒助晨飡通情未敢傳書札銘德應須刻肺肝<lb/>
安得西牕風雨夜挑燈話舊到更闌<lb/>
　　　丁酉除夕<lb/>
愁思殢人如中酒流光過眼競飛梭歲事又從今日盡<lb/>
衰顏不似向時多寒爐榾柮春生席故里梅花雪滿坡<lb/>
白髪雙親幸强健不知消息近如何<lb/>
　　　雪<lb/>
玉龍驅水下瑶池散作冰花㸃素蕤帶雨亂飄疎復密<lb/>
<pb n="KR4e0092_WYG_002-11a"/>
隨風輕颺整還欹竹爐火煖茶翻鼎金帳歌傳酒滿巵<lb/>
誰似袁安甘寂寞閉門僵卧已多時<lb/>
　　　已亥人日<lb/>
纔入新春晝漏長熈然萬象媚春陽俗傳七日為人日<lb/>
身在他鄉憶故鄉風色漸催花信至栁條輕浥雨痕香<lb/>
憑誰挽却甌江水散作流波洗别腸<lb/>
　　　傷春<lb/>
春風無處不芳菲狴犴深嚴晝掩扉藥裹旋添身轉弱<lb/>
<pb n="KR4e0092_WYG_002-11b"/>
行囊久澁願多違夢隨飛蝶迷芳草淚逐殘紅送落暉<lb/>
誰為丁寧兒女輩休教塵汙老萊衣<lb/>
　　　聞胡學士物故詩以悼之二首<lb/>
廿載簪纓侍禁垣哀榮終始荷君恩生無慙德塵編簡<lb/>
死有雄文遺子孫愁鎻玉堂雲黯淡魂飛楚水月黄昏<lb/>
側聞優詔須封諡行見穹碑照墓門<lb/>
託官何幸屬斯文交誼如君逈不羣持論肯嫌相可否<lb/>
傾心殊覺更殷勤薄劣自慙霄漢隔别離誰謂死生分<lb/>
<pb n="KR4e0092_WYG_002-12a"/>
阻陪執紼情無已涕淚汍瀾洒夕曛<lb/>
　　　佳人<lb/>
靜閱光隂惜歲華低頭無語倚牕紗新愁舊恨風前葉<lb/>
倦態羞容雨後花吟就白頭空自惜織成錦字向誰誇<lb/>
早知薄命難終愛何必生來願有家<lb/>
　　　冬至和濂泉詩韻<lb/>
曉來翹首矚晴霄紫氣多從日下飄破臘葭莩飛玉琯<lb/>
迎春梅栁媚霜條共誇此日歡方洽未信明年暖尚遥<lb/>
<pb n="KR4e0092_WYG_002-12b"/>
環珮趨朝天闕曉五雲重覩鳳儀韶<lb/>
　　　庚子元夕次韻二首<lb/>
暖翠香風藹玉京鰲峰髙與五雲平九重鸞馭從天下<lb/>
萬朶金蓮徹夜明龍德當陽開泰運恩波如海洽羣生<lb/>
祥光一道星垣裏照見黄河徹底清<lb/>
幾度觀燈侍帝京鳳樓南面御街平珠幢寳蓋開閶闔<lb/>
八彩重瞳仰聖明聲度天風仙樂動香沾春酒臉霞生<lb/>
客邊賡和尤増感翹首祥雲繞玉清<lb/>
<pb n="KR4e0092_WYG_002-13a"/>
　　　又賦元夕<lb/>
翠擁三山壓巨鰲天門燈夕宴通宵陽隨春長乾坤泰<lb/>
樂與民同霈澤饒香爇沈檀飄瑞靄光揺星斗燦晴霄<lb/>
瀛洲曽預仙班後猶記清平入鳳韶<lb/>
　　　聞車駕幸海子閱海東青<lb/>
清曉鑾輿出近郊彩雲迎日翠烟消龍媒立仗黄金飾<lb/>
鷙鳥摶空白雪毛政協車攻修典禮賦成羽獵擅時髦<lb/>
羈臣聞說昇平樂獨倚東風望赤霄<lb/>
<pb n="KR4e0092_WYG_002-13b"/>
　　　辛丑九日<lb/>
幾年重九愁中過不似今年思轉愁南浦雲迷鴻鴈字<lb/>
故園霜冷菊花秋綸音已喜覃恩澤涸鮒誰憐久滯留<lb/>
破帽不禁風色緊却嫌蓬鬂日颼颼<lb/>
　　　贈僧雪庭<hi>其僧日本人</hi>
少小曽參不二門談空說法更精勤一杯逕渡滄溟曉<lb/>
半榻晴分鴈蕩雲巫峽猿聲愁夜月峨嵋秋色澹寒曛<lb/>
禪心本自無拘礙何事虚名與世聞<lb/>
<pb n="KR4e0092_WYG_002-14a"/>
　　　壬寅初春<lb/>
十年蹤迹困沈痾老至其如歲月何風軟應知花有信<lb/>
雨晴遥覺水増波空憐杜老狂猶在却笑南榮慮尚多<lb/>
他日得歸尋舊業半江春水一漁蓑<lb/>
　　　言志<lb/>
氣壓元龍百尺樓壯懷長擬繼前修半生堪笑隨蓬轉<lb/>
百錬羞為繞指柔霜重蒹葭秋易老雨餘風日晚生愁<lb/>
夢中猶自陪鴛侣五色雲中拜冕旒<lb/>
<pb n="KR4e0092_WYG_002-14b"/>
　　　感舊<lb/>
留侍青宫居守時不才何幸被恩私報章稠疊朝偏早<lb/>
顧問從容出每遲味重醍醐分内醖光聨奎壁賜新詩<lb/>
于今追憶多傷感欲報涓埃未有期<lb/>
　　　中秋次韻二首<lb/>
無情歲月自消磨客裏逢秋感更多白髪蒼顏俱老矣<lb/>
清風明月奈愁何坡仙起舞留新句李白停杯發浩歌<lb/>
他日倘能追往迹桂花香裏挹金波<lb/>
<pb n="KR4e0092_WYG_002-15a"/>
皎皎丰姿玉就磨娟娟秋水好懷多客邊清事應如昨<lb/>
囊裏新詩復幾何習靜漫成蝴蝶夢等閒猶憶扊扅歌<lb/>
床頭賸有樽中緑醉飲鯨翻滄海波<lb/>
　　　中秋次蘖庵韻二首<lb/>
坐待冰輪出海遲光華此夕更相宜誰知景物撩人處<lb/>
正是窮途洒淚時玉宇瓊樓坡老句清輝香霧少陵詩<lb/>
古來才俊多豪邁也向樽前歎别離<lb/>
讀書何幸際昌期廊廟良材子所宜職典銓曹纔數日<lb/>
<pb n="KR4e0092_WYG_002-15b"/>
身淹叢棘已多時傷心空負題橋志對景愁吟陟圯詩<lb/>
試㸔徂徠松與栢霜枝雪幹晚離離<lb/>
　　　屏迹<lb/>
屏迹圜扉八載餘安危不必問何如江淹思苦還能賦<lb/>
司馬愁深尚著書風度秋聲聞絡緯雨催凉思入郊墟<lb/>
興來偶向簷前坐滿目閒雲自捲舒<lb/>
　　　友人依首尾對格賦一律余亦効顰次韻<lb/>
十年冀北淹塵迹萬里甌東憶故鄉春樹籠雲音信逺<lb/>
<pb n="KR4e0092_WYG_002-16a"/>
圜扉扄月夢魂長舊時親友多應少負郭湖田半已荒<lb/>
自愧駕駘猶伏櫪不如鴻鴈得隨陽<lb/>
　　　次韻<lb/>
歲月無情空自惜生平多故復何堪雕蟲翻笑成疎拙<lb/>
集蓼何心較苦甘炯炯丹心惟愛國蕭蕭白髪不勝簮<lb/>
太行北向持吾駕善御其如楚在南<lb/>
　　　次韻二首<lb/>
朝士相知子最深每從公暇即過臨風姿清潤藍田玉<lb/>
<pb n="KR4e0092_WYG_002-16b"/>
文采光輝麗水金到處清談多讓席有時白戰獨披襟<lb/>
客邊相聚尤相洽肯負當年故舊心<lb/>
堪笑年來疾轉深每慙易象戒甘臨窮途力困鹽車軛<lb/>
行槖貧無月俸金戀闕子牟言在耳思親陸續淚沾襟<lb/>
中天日月懸光景安得餘輝照我心<lb/>
　　　次省齋韻二首<lb/>
遊宦江湖轍已周窮途寥落幾經秋悠悠身世功名舊<lb/>
納納乾坤日月浮道在淳于終貸罪數奇李廣不封侯<lb/>
<pb n="KR4e0092_WYG_002-17a"/>
由來得失關前定且復髙歌莫浪憂<lb/>
年來甲子已云周白髪蕭蕭不耐秋思逐孤雲天外逺<lb/>
身如一葦浪中浮服田曽竭三時力種橘能同萬戸侯<lb/>
農圃關心何日遂清樽濁酒可忘憂<lb/>
　　　悼伯兄<lb/>
蚤歲驚風拆鴈行季方那忍哭元方音容日逺嗟何及<lb/>
手足情深念不忘同穴無慙憐伉儷承家有託在諸郎<lb/>
孤蹤自愧多淹滯極目煙雲倍感傷<lb/>
<pb n="KR4e0092_WYG_002-17b"/>
　　　贈澹齋<lb/>
管鮑論心百世豪陳雷氣槩漆投膠嗟余久困艱危日<lb/>
念子能敦道義交周廟樽彞存古制隂崖松柏挺寒梢<lb/>
由來苦調知音少慎勿逢人作解嘲<lb/>
　　　日本僧雪庭一旦端坐而逝恥庵賦詩挽之余<lb/>
　　　亦次其韻<hi>此僧曽住東林又住峨嵋年八十五坐累死於獄</hi>
法音曽演海門潮萬里東歸劒閣遥出水蓮花元不染<lb/>
凌霜松栢豈云凋機縁久向生前盡杖錫還從刼外飄<lb/>
<pb n="KR4e0092_WYG_002-18a"/>
回首廬山舊蘭若千峯明月虎溪橋<lb/>
　　　癸卯新春<lb/>
纔入新春倍感傷幾回徙倚對斜陽病魔剛遣無時去<lb/>
詩債頻催率意償簷鵲無情休浪喜野花何處但聞香<lb/>
東郊多少閒遊子衣馬輕肥樂未央<lb/>
　　　承舊同僚諸閣老屢遣惠詩以志之<lb/>
人情疎濶易乖離髙義相憐久不衰免使題門如翟尉<lb/>
多縁知己過鍾期青霄雲翮垂餘䕃隂壑霜松挺故枝<lb/>
<pb n="KR4e0092_WYG_002-18b"/>
瞻企無由懷似海臨風搔首一嗟咨<lb/>
　　　中秋次韻<lb/>
大地山河片影懸冰輪飛上九重天鸞笙度曲來雲表<lb/>
仙桂飄香到酒邊愧我老懷空自負羨君詩法藹孤騫<lb/>
明年定在南樓上坐㸔驪珠出海圓<lb/>
　　　中秋追和亡友蘖庵去歲所賦詩韻<lb/>
憶得年來曽待月賡酬相屬總稱宜今宵㸔月猶前夜<lb/>
此際懷人異昔時忍聽招魂歌楚些空聞伐木有遺詩<lb/>
<pb n="KR4e0092_WYG_002-19a"/>
寸心摧拆如灰冷生死那堪重别離<lb/>
　　　重九次韻二首<lb/>
紅葉迎霜萬樹酣黄花壓帽髪鬖鬖四時鄉思秋偏切<lb/>
九日壺觴老尚堪伏櫪霜蹄應暫蹶摶霄風翮早圖南<lb/>
髙懷况復清如許寒月流輝照碧潭<lb/>
墨突由來不暇黔悠然懷古悶懨懨詩篇漫興休嫌拙<lb/>
棋局無心亦懶拈風色迎寒梁燕去霜華拂水沼魚潛<lb/>
細推物理沉吟久不覺斜陽轉後簷<lb/>
<pb n="KR4e0092_WYG_002-19b"/>
　　　謹和家父寄來自述冬夜二詩韻<lb/>
承恩簮筆向螭頭薄德終貽父母憂烏鳥私情空繾綣<lb/>
駑駘倦足尚遲留迢迢雲路如天逺冉冉年華逐水流<lb/>
忽拜新詩揮淚讀不知離思幾時休<lb/>
被擁塵氊藉地鋪凝寒慘若在冰壺艱危感歎身飄泊<lb/>
疎闊深慙學淺膚萬里朔風吹斷鴈滿林霜月泣慈烏<lb/>
漫漫長夜難成寐愁對殘燈照影孤<lb/>
　　　用韻敘舊二首<lb/>
<pb n="KR4e0092_WYG_002-20a"/>
深沈秘閣殿東頭進退從容豈解憂自愛伯陽為柱史<lb/>
誰誇阮瑀在陳留熈熈化日如春盎湛湛恩波似海流<lb/>
幾度金鑾曽侍宴中官傳勅醉方休<lb/>
雲葉銀箋雪色鋪龍香墨汁漬金壺凝霜兔穎犀為管<lb/>
滴水蟾蜍玉作膚揮洒謾誇騰紫鳳退朝不覺墜金烏<lb/>
還家更約諸仙侣刻燭聨詩興不孤<lb/>
　　　用韻遣懷二首<lb/>
黒髪辭家已白頭江湖渉歴喜兼憂子牟眷魏心何切<lb/>
<pb n="KR4e0092_WYG_002-20b"/>
賈誼浮湘迹尚留韞玉底須求價售操舟寧肯逐波流<lb/>
髙吟且復開懷抱壯志凌雲老未休<lb/>
中流失楫懼淪鋪始信千金購一壺已厭風霜摧羽翮<lb/>
何由芒刺脫肌膚此心自許明如日輿論誰言黒匪烏<lb/>
但使操持終不易聖情垂眷未應孤<lb/>
　　　用韻答樗庵老兄蘭室鄉友二首<lb/>
樗庵舊隱墨池頭心地都無分外憂西墅每因招鶴去<lb/>
南湖長為㸔花留詩篇俊麗隂何輩譽望清髙李郭流<lb/>
<pb n="KR4e0092_WYG_002-21a"/>
莫道老來淹駿足稜稜逸氣豈能休<lb/>
蘭室生春萬緑鋪乘閒相過每携壺㧞茅已喜曽連茹<lb/>
失足殊憐久噬膚愛子羙如青玉案嗟予老似白頭烏<lb/>
升沈此去應難定莫使平生志願孤<lb/>
　　　再和酣黔韻二首<lb/>
江湖况味苦沈酣贏得蕭蕭兩鬂鬖伯起四知雖自許<lb/>
夷吾三北亦何堪莫邪謾說銛為鈍岐路空嗟北與南<lb/>
誰識當年漁父意滄浪一曲起江潭<lb/>
<pb n="KR4e0092_WYG_002-21b"/>
得意休誇白勝黔幾回猛省思懨懨謀身多為儒冠誤<lb/>
對客休將舊事拈萍梗未知何日定山林應待老夫潛<lb/>
興來坐㸔雲舒巻風木蕭蕭落短簷<lb/>
　　　自悼<lb/>
生來志氣薄雲浮七尺微軀不自謀抱戚噬臍應已晚<lb/>
沉酣濡首亦堪羞花間朝露晞春日霜後陵苕怯素秋<lb/>
老眼怕垂楊子淚且須含笑㸔吳鈎<lb/>
　　　用蘭室韻為樗庵夀<lb/>
<pb n="KR4e0092_WYG_002-22a"/>
往歲賔朋擁夀筵文星輝映綵雲邊老身强健尤堪喜<lb/>
近况蕭條未足憐松挺寒柯存晩節栁含春色待新年<lb/>
九天雨露覃恩澤還擬稱觴舞袖前<lb/>
　　　用樗庵韻奉簡草心愚莊二友二首<lb/>
青年射䇿向南宫回首俱成鶴髪翁楚水閩山千里隔<lb/>
暮雲春樹寸心同窮途愧我飄零久畫省多君德望隆<lb/>
慶澤流芳端有自髙門何獨羨于公<lb/>
生平事業半蹉跎憂患其如老去何幸託斯文清議在<lb/>
<pb n="KR4e0092_WYG_002-22b"/>
喜聞别駕盛名多鵬程奮迅雲霄翮帝澤汪洋瀚海波<lb/>
朝罷從容買歸棹到家時節近清和<lb/>
　　　謝徐恕庵數有贈<lb/>
贈遺稠疊意逾堅誰似徐卿道義全晚節松筠存雅操<lb/>
青霄鸞鷟藹孤騫伯牙喜與鍾期遇管子深承鮑叔憐<lb/>
搔首臨風無限思何時連榻話燈前<lb/>
　　七言排律<lb/>
　　　與節庵論唐人詩法因賦長律三十五韻<hi>附注愚意</hi>
<pb n="KR4e0092_WYG_002-23a"/>
　　　<hi>于下者便于求正也</hi>
逸氣稜稜隘九州<hi>充之以氣</hi>神交思苦入𡨕搜<hi>濟之以才</hi>洗教凡<lb/>
骨塵俱淨<hi>去陳腐</hi>挽起詞源水倒流<hi>滌渣滓</hi>隨物賦形均造<lb/>
化陶情遣興賤包羞<hi>遣興詠懷各極其理</hi>蓮開華岳仙人掌<hi>潔而不汙</hi>
霧鎖元龍百尺樓<hi>髙而不露</hi>近日雲霞成五色<hi>文采</hi>澄空月露<lb/>
映三秋<hi>清新</hi>隂精翕翕奔魑魅<hi>險/怪</hi>武庫森森挿劒矛<hi>森嚴</hi>萬<lb/>
頃晴濤翻蜃海<hi>波瀾</hi>千尋飛瀑下龍湫<hi>奔放</hi>孤撐怪石擎天<lb/>
柱<hi>超卓</hi>秀挺奇松駕壑虬<hi>蒼/老</hi>霜冷鐵衣屯紫塞<hi>整肅</hi>雲隨仙<lb/>
<pb n="KR4e0092_WYG_002-23b"/>
袂下丹丘<hi>飄逸</hi>連城白璧非徒琢<hi>温/潤</hi>照乘明珠豈暗投<hi>光華</hi>
器重樽彞兼大鼎<hi>古雅</hi>樂陳琴瑟間鳴球<hi>節奏</hi>半機蜀錦天<lb/>
葩燦<hi>富麗</hi>一縷春絲繭緒抽<hi>連/續</hi>鐵鎖下蟠江水黒<hi>沉着</hi>鯨魚<lb/>
奮擊崑崙浮<hi>佚蕩</hi>馮驩作客愁彈鋏<hi>凄凉</hi>考叔爭車怒挾輈<lb/>
<hi>雄壯</hi>紅藥當階迎步障<hi>可喜/可玩</hi>滄波噴峽上孤舟<hi>可驚可愕</hi>水晶<lb/>
沉井形難擬<hi>實處還虚</hi>海市憑虚影却留<hi>無中生有</hi>阿閣呈祥㸔<lb/>
鸑鷟<hi>飛騰</hi>康衢縱步騁驊騮<hi>馳驟</hi>正奇合度應須察體制殊<lb/>
倫總見收<hi>體雖不同各有攸當</hi>共說五車誇業盛誰云七步擅才<lb/>
<pb n="KR4e0092_WYG_002-24a"/>
優<hi>貴學不貴捷</hi>天然標格元無飾<hi>合自/然</hi>自是聲音不外求<hi>中律</hi>
<hi>吕</hi>粤自盛唐推渾厚迄于季代謾雕鎪楊王聨軌方前<lb/>
邁盧駱長驅亦並遊李白詞鋒曽䧟敵少陵詩句善貽<lb/>
謀岑參髙適相追逐賈至王維迭唱酬格老趣髙儲與<lb/>
孟律嚴義正耿兼劉郊寒島瘦難殊論柳淡韋醇豈易<lb/>
儔錬句義山工麗密摛辭用晦尚清脩子昻近古居然<lb/>
别餘輩爭先未暇周一代文章垂汗簡三千禮樂著嘉<lb/>
猷驪黄能識同還異軒輊從知是與否<hi>此言初唐盛唐以及晚唐</hi>何<lb/>
<pb n="KR4e0092_WYG_002-24b"/>
事頺風趨萎<graphic n="KR1170" url="https://raw.githubusercontent.com/kanripo/KR-Gaiji/master/images/KR1170.png" mimeType="image/png"/>漸㸔姿媚逞嬌羞蜂腰鶴膝徒爭誚鬭<lb/>
靡誇多總贅疣<hi>此言晚唐以後</hi>要使從容歸大雅須教敦厚更<lb/>
温柔陽春一曲雖難和也落詩家第二流<hi>詩本性情終歸於正</hi>
　　五言絶句<lb/>
　　　追和東里詩韻三絶<lb/>
與子别來久相思日幾回有時成邂逅多是夢中來<lb/>
去歲當秋别今年秋未回逢秋能幾度白髪鬂邊來<lb/>
日晏出西掖鳴珂毎獨回感懷如有作應寄塞鴻來<lb/>
<pb n="KR4e0092_WYG_002-25a"/>
　　　問菊問竹各二首<lb/>
試問故園菊今年竟若何想經秋雨後零落舊枝柯<lb/>
試問故園菊霜根今尚存春風一披拂生意滿乾坤<lb/>
試問牕前竹相違已二秋風聲和月影還似舊時否<lb/>
試問牕前竹棲鸞㑹有期丁寧休翦伐留取拂雲枝<lb/>
　　　花朝<lb/>
狴犴嚴扃鑰花朝不見花若無牆外栁何以識年華<lb/>
　　　四時詞<lb/>
<pb n="KR4e0092_WYG_002-25b"/>
纔聞花信通已覺風力軟寸心元自丹不逐韶光轉<lb/>
隆暑啓初伏薫風入虞琴安得播餘響滌我煩熱襟<lb/>
見鴈憶故鄉聞蛩思織婦笑語是誰家聲逐微風度<lb/>
急霰透疎櫺寒聲雜鳴柝被冷不成眠夜永愁偏覺<lb/>
　　　憂悶無聊偶誦東方虬昭君怨三絶後二首妙<lb/>
　　　無以加前一首頗傷於怒予因效顰賦三章非<lb/>
　　　敢角勝也聊以見志云耳<lb/>
欲語嬌還怯含顰恥復驚和親能固敵妾不愛微生<lb/>
<pb n="KR4e0092_WYG_002-26a"/>
馬上琵琶語凄凉不忍聽自知縁薄命誰復恨丹青<lb/>
北風號永夕寒月照穹廬夢裏聞天語褰衣下玉除<lb/>
　　六言絶句<lb/>
　　　渡淮<lb/>
客裏情懷易感途中况味偏諳纔過淮流數里人家漸<lb/>
似江南<lb/>
　　　雜詠八首<lb/>
春去秋來候鴈暮還晨往寒鴉愁至不堪着目幾回搔<lb/>
<pb n="KR4e0092_WYG_002-26b"/>
首長嗟<lb/>
時往時來警鐸半明半滅殘燈枕上暫成歸夢覺來愁<lb/>
思偏増<lb/>
久拚行囊羞澁只從詩債籌量怪殺牆頭楊栁時時擺<lb/>
動愁腸<lb/>
夜眠枕冷衾冷曉起風多雨多牆外槐隂泛緑方知節<lb/>
近清和<lb/>
抛却青州從事支開老秃中書空詫狂如杜老轉添渴<lb/>
<pb n="KR4e0092_WYG_002-27a"/>
似相如<lb/>
天外音書斷絶床頭藥裹頻添咄咄書空作勢時時覓<lb/>
句掀髯<lb/>
鶴髪雙親老矣蓬頭稚子癡然想起心迷似醉悲來淚<lb/>
下如泉<lb/>
有限青春易過無情白髪偏多此日尚淹塵迹何時重<lb/>
整漁蓑<lb/>
　　　感舊四時詩<lb/>
<pb n="KR4e0092_WYG_002-27b"/>
竹外桃花夜雨風前栁色溪橋某水某丘依舊此情此<lb/>
意蕭條<lb/>
最憶炎天佳致時來竹塢乗凉錦鯉旋絲銀鱠碧筩醉<lb/>
吸璚漿<lb/>
橘柚千林霜日芙蓉一棹秋波終日心中想像幾回夢<lb/>
裏經過<lb/>
罷釣寒江向晩尋梅雪裏初晴同輩年來有幾嗟予老<lb/>
去無成<lb/>
<pb n="KR4e0092_WYG_002-28a"/>
　　七言絶句<lb/>
　　　聞鴈<lb/>
今朝纔得見征鴻羇客凄凉意萬重數行若到江南去<lb/>
好寫平安向逺空<lb/>
　　　閨中聞鴈代婦作<lb/>
朝來出閣上簾鈎目斷飛鴻淚暗流自是别離情思劇<lb/>
不縁秋色解牽愁<lb/>
　　　聞簫<lb/>
<pb n="KR4e0092_WYG_002-28b"/>
一枕凄凉夢未休忽聞簫管雜歌謳誰知曲裏聲聲思<lb/>
都是羇人宛轉愁<lb/>
　　　嘗蟹<lb/>
故園霜落暮秋時酒緑橙黄蟹正宜今日持螯仍大嚼<lb/>
不堪回首起遐思<lb/>
　　　又聞簫<lb/>
霜壓危簷冷透氊孤燈耿耿照無眠簫聲若解愁人意<lb/>
應不隨風到枕邊<lb/>
<pb n="KR4e0092_WYG_002-29a"/>
　　　憶友二首<lb/>
一日相違鄙吝萌况經三載曠交情可憐回首雲泥隔<lb/>
夢裏猶能說舊盟<lb/>
中年坎壈鬂成絲惟有忠君志未衰知己相憐今鮑叔<lb/>
何因執手話襟期<lb/>
　　　暑雨<lb/>
暑雨連朝未放晴不堪病體困炎蒸何當置我崑崙頂<lb/>
兩腋清風萬壑冰<lb/>
<pb n="KR4e0092_WYG_002-29b"/>
　　　伏中苦熱聞立秋將至成絶句催之<lb/>
聞說新秋次第來先期特地遣詩催要憑嚴令驅殘暑<lb/>
散作清凉遍九垓<lb/>
　　　七夕<lb/>
烏鵲成橋擁翠軒牛郎今夕㑹天孫休嗟隔歲佳期少<lb/>
良㑹人間有幾番<lb/>
　　　中秋三首<lb/>
金水平分夜氣寒月輪飛上碧雲端可憐今夜圜扉裏<lb/>
<pb n="KR4e0092_WYG_002-30a"/>
不比尋常一様㸔<lb/>
萬里長空桂影寒夢魂飛越苦無端可憐今夜髙堂上<lb/>
對影凄凉不忍㸔<lb/>
拂拂天風撲面寒滿懷愁緒萬千端可憐今夜深閨裏<lb/>
月到紗牕和淚㸔<lb/>
　　　端午書懷<lb/>
頻年翰苑逢端午蒲酒生香迭獻酬今日南冠籠短鬂<lb/>
不知醖釀幾多愁<lb/>
<pb n="KR4e0092_WYG_002-30b"/>
　　　得寄來白苧衣<lb/>
鏡裏飛鸞影暫分緑牕燈火幾黄昏寄來白苧如霜雪<lb/>
㸃㸃分明有淚痕<lb/>
　　　元夕<lb/>
光揺星斗下晴霄雲擁三山駕六鰲憶得頻年天上㸔<lb/>
佩珂歸去月輪髙<lb/>
　　　春晴<lb/>
流澌解盡雪初晴淑氣融和萬象明次第春風到花柳<lb/>
<pb n="KR4e0092_WYG_002-31a"/>
早須歸聽上林鶯<lb/>
　　　悶坐<lb/>
終朝悶坐太無聊病體何堪肉漸消惟有丹心常耿耿<lb/>
夢中猶憶紫宸朝<lb/>
　　　秋夜初睡牕櫺中見月<lb/>
解衣欹枕未成眠月色穿牕絶可憐憶昔退朝歸去晩<lb/>
幾回立馬㸔嬋娟<lb/>
　　　秋熱<lb/>
<pb n="KR4e0092_WYG_002-31b"/>
庭梧久矣報新秋餘熱憑陵尚未收安得金風起天末<lb/>
大驅凉雨滌煩憂<lb/>
　　　中秋<lb/>
何處人登庾亮樓癡雲特地妬中秋不堪羇客多愁思<lb/>
誰道嫦娥也解愁<lb/>
　　　歸鴉<lb/>
寒鴉朝出暮還歸飲啄相依不暫離堪歎人生多逺别<lb/>
不知何日是歸期<lb/>
<pb n="KR4e0092_WYG_002-32a"/>
　　　重九前一日同儕者舉唐人况復明朝是歲除<lb/>
　　　之句要余倣此賦之<lb/>
夢回孤枕夜更長月轉西樓鴈唳霜冷落不禁情思苦<lb/>
明朝况復是重陽<lb/>
　　　九日代婦作<lb/>
深閨寂寞怕逢秋九日相思分外愁羞對黄花彈淚眼<lb/>
重重簾幙控銀鈎<lb/>
　　　秋夜<lb/>
<pb n="KR4e0092_WYG_002-32b"/>
掣鈴擊柝聲相亂擁被披衣夢未成月色相親如有意<lb/>
夜深猶向隙中明<lb/>
　　　冬夜思親<lb/>
廿年宦達為親榮親老那知禍患嬰萬種私情難盡釋<lb/>
淚珠都向枕邊傾<lb/>
　　　乙未夏五月初三日夜夢侍朝因追想平日所<lb/>
　　　見成絶句三十八首<lb/>
廿載承恩侍九重太平氣象喜遭逢于今夢裏如疇昔<lb/>
<pb n="KR4e0092_WYG_002-33a"/>
一一分明在眼中<lb/>
堂堂國體振綱常禮樂昭明冠百王聖子神孫千萬世<lb/>
繼承鴻業與天長<lb/>
聖皇勤政日臨朝獨運乾綱正百僚豈但英名邁湯武<lb/>
尊崇道德繼軒堯<lb/>
泰壇嚴肅燎煙升環珮聲隨合樂鳴穆穆聖容親祼薦<lb/>
紫㣲髙拱帝星明<lb/>
慶成禮畢宴羣臣樂奏鈞天萬舞陳中使傳宣催滿飲<lb/>
<pb n="KR4e0092_WYG_002-33b"/>
盎然和氣藹陽春<lb/>
廟社崇嚴祀典尊四時親薦禮彌敦聖誠感格神如在<lb/>
國祚綿綿福慶蕃<lb/>
鍾阜龍蟠第一山孝陵遥在五雲間四時有典嚴朝謁<lb/>
簮紱常陪侍從班<lb/>
星流華渚御筵開五色祥光燭九垓天樂和鳴仙仗合<lb/>
侍臣齊進萬年杯<lb/>
朝廷典禮尊王正玉帛充庭萬國朝殿上侍班天咫尺<lb/>
<pb n="KR4e0092_WYG_002-34a"/>
五雲深處聽簫韶<lb/>
黄鍾應律啓初陽中外臣僚賀履長恭聽鴻臚傳制㫖<lb/>
大推嘉慶及多方<lb/>
内難初平論武功䇿勲班爵自宸衷充庭金帛如山積<lb/>
大賚咸知仰至公<lb/>
車駕清晨幸辟雍親行釋菜振文風儒臣講罷天顏喜<lb/>
坐賜龍團侍從同<lb/>
斯文仰荷聖明心詔遣皇華詣孔林園廟煥然新氣象<lb/>
<pb n="KR4e0092_WYG_002-34b"/>
奎光遥映五雲深<lb/>
讀巻親曽近御筵導迎黄榜聽臚傳禮官致語羣臣拜<lb/>
共賀皇家屢得賢<lb/>
永樂元正春二月南郊駐蹕勸農耕籍田首舉三推禮<lb/>
稚耋謳歌頌太平<lb/>
聖德巍巍被萬方遐陬異俗總來王寵錫駢蕃仍宴勞<lb/>
逺人何幸拜恩光<lb/>
由來朝政重民時進歴年年有定期分賜百官頒宇内<lb/>
<pb n="KR4e0092_WYG_002-35a"/>
隂陽不忒歲功熈<lb/>
仁恩義澤洽民心欽恤時時降玉音朝野歡呼稱萬歲<lb/>
唐虞盛治屬當今<lb/>
國家貢賦有常程郡邑均輸不取盈蠲貸屢煩優詔下<lb/>
要令民庶總安生<lb/>
先驅傳警到前茅萬乗屯雲獵近郊報道合圍論賞格<lb/>
又沾恩宴出行庖<lb/>
金闕鐘聲曙色開香飄瑞氣藹蓬萊前呵傳報人爭避<lb/>
<pb n="KR4e0092_WYG_002-35b"/>
黒面番奴馭象來<lb/>
退朝長日御西清内閣詞臣奉詔頻幾度從容承顧問<lb/>
深慙無術贊經綸<lb/>
親擁貔貅百萬兵霆驅電掃鬼神驚沙場瞬息如冰解<lb/>
塞上風塵自此清<lb/>
笳鼓聲中奏凱歸千羣面縳隘通衢午門前面聽宣奏<lb/>
大將平南已獻俘<lb/>
文淵只在殿東頭奎璧輝光日夜浮挿架圖書千萬軸<lb/>
<pb n="KR4e0092_WYG_002-36a"/>
又令軺使出旁求<lb/>
編摩有詔集時髦隱索旁搜不憚勞大典告成呈進了<lb/>
中官傳旨賜宫袍<lb/>
五彩祥雲起太虚流輝髙映帝王居堯時未必專歌頌<lb/>
載筆曽叨太史書<lb/>
列宿森羅見景星祥光直與月同明太平有象于今見<lb/>
垂拱無為人自寧<lb/>
千載龍門徹底清喜逢六合正昇平泰山如礪河如帶<lb/>
<pb n="KR4e0092_WYG_002-36b"/>
地久天長拱帝京<lb/>
曽聞麟趾詠周詩郊藪由來罕見之况復逺夷來貢獻<lb/>
故知德澤遍坤維<lb/>
斲就穹碑著孝思坤靈兆瑞獻神龜非銅非石天然態<lb/>
宛似呈書出洛時<lb/>
黎庶安居遍野桑野蠶成繭動成筐錦被織成供寢廟<lb/>
緘縢猶自有天香<lb/>
時清玉燭自調和川岳呈祥瑞應多纔見騶虞儀殿陛<lb/>
<pb n="KR4e0092_WYG_002-37a"/>
又㸔列郡獻嘉禾<lb/>
德馨發聞格皇天二氣沖和出醴泉滿貯金壺叨賜飲<lb/>
涓流入口可延年<lb/>
星垂天乳夜光寒甘露凝珠濕未乾清曉寢園供薦罷<lb/>
内臣擎出賜千官<lb/>
天閑十二皆龍種風骨稜稜畫不成内苑曽經調習後<lb/>
牽來時向御前呈<lb/>
象笏羅袍間繡衣斕斑五采絢朝暉退朝擎出人皆羡<lb/>
<pb n="KR4e0092_WYG_002-37b"/>
知是金門拜賜歸<lb/>
頻年飽食大官羊珍品黄封取次嘗覆育恩同天地廣<lb/>
銘心刻骨誓難忘<lb/>
　　　丙申南還舟發通州<lb/>
官舸乗風五兩輕寒流拍岸浪花生張家灣上頻回首<lb/>
記取南還第一程<lb/>
　　　臨清道中<lb/>
野水縈紆野岸廻半川晴雪荻花開舟人指㸃疎林外<lb/>
<pb n="KR4e0092_WYG_002-38a"/>
茅屋人家有舊醅<lb/>
　　　舟次濟寧柳色未改澹齋有詩因次其韻<lb/>
濟寧南下接通津楊柳冬來色尚新自是聖恩深雨露<lb/>
坐令枯朽總回春<lb/>
　　　吕梁洪<lb/>
嶄嶄亂石矗戈矛狹束狂瀾撼地浮疏鑿尚存神禹跡<lb/>
萬年不共水東流<lb/>
　　　晩步二首<lb/>
<pb n="KR4e0092_WYG_002-38b"/>
閒向庭階步緑苔蕭蕭風葉撲人來客情正是無聊賴<lb/>
惟見寒鴉日往迴<lb/>
閒向庭階步緑苔側身南望獨徘徊遥知風雨重陽節<lb/>
三徑荒凉菊自開<lb/>
　　　勉子<lb/>
男兒立志要軒昻莫共閭閻較短長未必儒冠能見悞<lb/>
燈牕努力繼書芳<lb/>
　　　春曉<lb/>
<pb n="KR4e0092_WYG_002-39a"/>
聞說山花爛熳開春光欺我暗相催誰知寂寞傷情處<lb/>
斜月穿牕夢覺來<lb/>
　　　暮春<lb/>
孤館凄凉客思淹忽聞春暮半開簾東風緑遍階前草<lb/>
何事偏教鬂雪添<lb/>
　　　中秋不見月<lb/>
幾處笙歌倚畫樓月華最好是中秋嫦娥只恐傷離思<lb/>
雲幙重重不上鈎<lb/>
<pb n="KR4e0092_WYG_002-39b"/>
　　　嘗柑<lb/>
分得黄柑入口嘗指尖猶帶洞庭霜却思昔日陪春宴<lb/>
擎出金盤滿殿香<lb/>
　　　雪<lb/>
幾度衝寒候早朝錦衣光彩照璚瑶于今客裏愁如積<lb/>
不共冰花向日消<lb/>
　　　和省齋冬至詩韻三首<lb/>
葭飛玉琯藹陽和况是清時雨露多收拾琴書買歸棹<lb/>
<pb n="KR4e0092_WYG_002-40a"/>
半江春水緑生波<lb/>
故里交游髙誼在亨途宦業盛名多滿懐清思誰能似<lb/>
月浸寒潭水不波<lb/>
暮年白髪歎蹉跎蚤歲承恩得意多蓮炬夜然鈴閣雨<lb/>
綵毫晴蘸鳳池波<lb/>
　　　用韻簡濂泉<lb/>
詩法年來孰與過清新好似少陵多雲開華岳飛秋隼<lb/>
露洗芙蕖映緑波<lb/>
<pb n="KR4e0092_WYG_002-40b"/>
　　　又用韻簡友人二首<lb/>
曾聽鄰鷄並曉珂好懷還向客邊多詩才傾寫千尋瀑<lb/>
雅量涵容滄海波<lb/>
朝回驄馬玉為珂燕寢凝香得趣多酒量鯨吞翻海月<lb/>
簟紋龜縐浥湘波<lb/>
　　　寄來綿衣寛博甚揣情因賦<lb/>
金剪拈來下手難幾回揮淚拭朱顏遥知腰帶圍頻減<lb/>
未忍裁教尺度慳<lb/>
<pb n="KR4e0092_WYG_002-41a"/>
　　　寒夜<lb/>
朔風吹冷透衾裀鈴柝交鳴聒耳頻展轉無眠愁思劇<lb/>
却疑羲馭夜停輪<lb/>
　　　辛丑遇赦後未釋<lb/>
雨露覃恩煥鳳綸豈知屈蠖未全伸愁來羞㸔牆東柳<lb/>
一度春風一度新<lb/>
　　　見飛絮<lb/>
莫怪年來鬂易霜柢縁愁裏度春光楊花何事渾無賴<lb/>
<pb n="KR4e0092_WYG_002-41b"/>
也逐東風過短牆<lb/>
　　　謹和家父寄來詩韻四首<lb/>
養親深愧閔曽賢憂患頻煩逺見憐一札書來腸寸斷<lb/>
哭聲痛徹九重天<lb/>
䟦渉艱危一病軀幸䝉慶祐未淪徂愁來懶向簷前立<lb/>
羞見林間反哺烏<lb/>
讀書寧不志希賢薄劣無成空自憐何日重䝉優詔許<lb/>
斑斕戲舞樂堯天<lb/>
<pb n="KR4e0092_WYG_002-42a"/>
每憑魚鴈問鄉閭親舊于今半已殂屈指别來經數載<lb/>
流光迅速逐飛烏<lb/>
　　　次韻初春二首<lb/>
休問前三與後三短襦破帽一征衫今朝鏡裏㸔衰貌<lb/>
慙愧蕭條雪滿簪<lb/>
數九時光已再三東風送暖入青衫恩光擬逐陽和至<lb/>
南郭㸔花笑盍簪<lb/>
　　　見花<lb/>
<pb n="KR4e0092_WYG_002-42b"/>
乞得花枝洒淚㸔滿懷愁緒萬千端故園亦有繁桃李<lb/>
門掩東風暮雨寒<lb/>
　　　立春次韻<lb/>
薄霧籠雲凍漸消栁芽凝碧透冰條縁知天近陽和早<lb/>
便覺風光勝昨朝<lb/>
　　　憶故鄉<lb/>
栝嶺東頭是故鄉碧天雲樹思茫茫甌江直與滄溟接<lb/>
不及羇人别恨長<lb/>
<pb n="KR4e0092_WYG_002-43a"/>
　　　牆外槐樹<lb/>
緑泛晴隂過短牆金英爭壓桂花黄一從愁裏㸔秋色<lb/>
幾度鄉關舉子忙<lb/>
　　　鄰家伐去牆外栁戲成一絶<lb/>
無復柔絲拂短牆空餘烟靄送斜陽鄰家料得多深意<lb/>
不使春嬌惱客腸<lb/>
　　詞<lb/>
　　　七夕嘲女牛調南鄉子<lb/>
<pb n="KR4e0092_WYG_002-43b"/>
一葉井梧飄玉宇凉生暑漸消乞巧佳人傳報道今宵<lb/>
牛女雙星㑹鵲橋　銀漢夜迢迢風露無聲濕翠翹只<lb/>
恐明朝容易過何勞瓜果庭中逺見招<lb/>
　　　中秋調臨江仙<lb/>
雲淨碧天秋似水須臾飛上冰輪山河倒影絶纎塵嬋<lb/>
娟千里共景物一番新　老我此身猶是客蟾宫桂子<lb/>
曽分今宵見月倍傷神嫦娥如解事休照别離人<lb/>
　　　九日調蝶戀花<lb/>
<pb n="KR4e0092_WYG_002-44a"/>
迅速光隂烏兔走寂寞圜扉兩度逢重九夢裏登髙還<lb/>
似舊覺來不管愁眉縐　聖德仁恩覃九有白髪青衫<lb/>
凖擬蒙寛宥歸去髙堂重獻夀金樽滿泛黄花酒<lb/>
　　　元正調清平樂<lb/>
栁顰梅笑别院東風早鳳吹隔雲聲縹緲應是蓬萊仙<lb/>
島　吾儕久已沉淪持盃試祝東君好趂陽和時節螭<lb/>
頭共聽絲綸<lb/>
　　　元夕調臨江仙<lb/>
<pb n="KR4e0092_WYG_002-44b"/>
憶昔帝城三五夜簪纓曽侍宸遊山移鰲背對龍樓一天<lb/>
星斗下萬文瑞光浮　簫鼓聲中催賜飲歸來月在簾<lb/>
鈎而今白髪歎淹留寒牕燈影裏飛夢繞瀛洲<lb/>
　　　冬至調西江月<lb/>
逗暖梅梢破玉迎長葭琯飛灰羣隂消盡一陽回雲物<lb/>
今朝獻瑞　自歎人生易老那堪節序頻催東風次第<lb/>
送春來又是一番光采<lb/>
　　　除夕調鵲橋仙<lb/>
<pb n="KR4e0092_WYG_002-45a"/>
梅英送臘椒盤迎瑞爭羡屠蘇先酌紅爐畫閣沸笙歌<lb/>
誰解道羇人蕭索　光隂撚指韶華過眼萬斛清愁如<lb/>
昨明朝試說向東風好為我一齊吹却<lb/>
　　　正旦代家人調浣溪紗<lb/>
何事東風太薄情愁邊忽忽換新正桞眉梅靨為誰榮<lb/>
　寳勝羞㸔腸欲斷同心暗結淚先零何時重整鳳鸞<lb/>
盟<lb/>
　　　擬去婦詞調風入松<lb/>
<pb n="KR4e0092_WYG_002-45b"/>
落紅萬㸃委蒼苔春事半塵埃滿懷愁緒知多少思量<lb/>
遍無計安排好似風中飛絮時時拂去還來　當年魚<lb/>
水正和諧兩意絶嫌猜誰知命薄多乖阻簫聲逺零落<lb/>
天涯破鏡終期再合夢魂長遶陽臺<lb/>
　　　七夕遇雨調浪淘沙<lb/>
牛女未成歡别意相關幾回偷把淚珠彈散作一天凉<lb/>
雨過秋滿人間　瓜果謾堆盤夜漏將䦨佳人惆悵蹙<lb/>
春山孤負穿針良㑹也空倚䦨干<lb/>
<pb n="KR4e0092_WYG_002-46a"/>
　　北樂府<lb/>
　　　偶記北樂府詠漁父鸚鵡曲又名黒漆努晁無<lb/>
　　　咎賡和甚多惜未及樵耕牧因次韻足成四首<lb/>
　　　　元倡詠漁父<lb/>
儂家鸚鵡洲邊住是箇不識字漁父浪花中一葉扁舟<lb/>
睡煞江南烟雨覺來時滿眼青山抖擻緑蓑歸去筭從<lb/>
來錯怨天工甚也有安排我處<lb/>
　　　　次韻詠樵耕牧<lb/>
<pb n="KR4e0092_WYG_002-46b"/>
儂家少室山中住是箇半鶻突樵父躡蒼苔穿遍疎林<lb/>
擔上横挑風雨倦來時藉草觀棋柯爛不知回去有幽<lb/>
人要覓行蹤試聽我歌聲起處<lb/>
儂家五栁庄前住是箇没牽掛耕父趂春忙短笠輕簑<lb/>
耕破一犂春雨到閒時濁酒頻篘一任鄰翁來去醉磨<lb/>
跎携箇青藜剛走到雲山深處<lb/>
儂家笠澤磯頭住是箇快活煞村父幾回将牧笛横吹<lb/>
聲斷楚天秋雨晚來時牛背如舟穩載斜陽歸去掩柴<lb/>
<pb n="KR4e0092_WYG_002-47a"/>
扉醉飲三盃這的是浮生美處<lb/>
　　　七夕　喜春來二首<lb/>
凉颷輕約銀河浪靈鵲新成織女橋兩旗關處瑞香飄<lb/>
歡未了休遣漏聲髙<lb/>
誰言七夕佳期逺爭似人間别意多秋風衰鬂漸雙皤<lb/>
何日可歸卧白雲窩<lb/>
　　　秋思　醉太平<lb/>
西風暮鐘夜雨疎桐一聲聲透入夢魂中正鴛衾半空<lb/>
<pb n="KR4e0092_WYG_002-47b"/>
心猿恨鎖愁誰共神龜兆協占頻中賔鴻聲杳信難通<lb/>
何時再逢<lb/>
　　　擬中秋賞月　水仙子<lb/>
月奩初揭鏡光寒雲幙髙褰桂影團風簾㣲動金波亂<lb/>
遍乾坤清氣滿倚南樓心眼俱寛酒量傾湖海簫聲叶<lb/>
鳳鸞且盡清歡<lb/>
　　　中秋自述　普天樂<lb/>
晚風清浮雲淨一輪初上千里同明坡仙俊麗詞庾亮<lb/>
<pb n="KR4e0092_WYG_002-48a"/>
疎狂興老我凄凉應難並對嬋娟且訴平生三年倦客<lb/>
幾番歸夢萬斛離情<lb/>
　　　中秋遇雨　疊字醉太平<lb/>
亂紛紛癡雲驟擁淡濛濛薄霧輕籠浙泠泠蟾宫深鎻<lb/>
雨聲中悶懨懨嫦娥玉容急煎煎登樓庾亮情難縱意<lb/>
懸懸開樽李白詩難詠路漫漫吹簫弄玉去難從恨悠<lb/>
悠更長漏永<lb/>
　　　九日思親　水仙子過折桂令<lb/>
<pb n="KR4e0092_WYG_002-48b"/>
翠絲風剪緑楊稀纈錦霜凋紅葉飛金錢露染黄花綴<lb/>
正龍山佳㑹集望庭闈無限傷悲任淚雨縁腮落將愁<lb/>
山着意推盼佳期何日南歸　盼佳期何日南歸水逺<lb/>
山遥目斷神馳囓指情深趨庭訓切戲綵心違寄信息<lb/>
難憑錦鯉對茱茰慵泛金盃暮景休催壯志難摧仰望<lb/>
皇恩趨拜天墀<lb/>
　　　立冬　朝天曲<lb/>
曉風嘯空報道冬初動蕭蕭敗葉響寒叢鴛瓦霜華凍<lb/>
<pb n="KR4e0092_WYG_002-49a"/>
獸炭爐圍羊羔酒共醉笙歌錦帳中病翁固窮冷落了<lb/>
梅花夢<lb/>
　　　冬至　落梅風二闋<lb/>
𤣥㝠令廣漠風將大地一陽催動喜雲物書祥奏九重<lb/>
慶豐年萬民歌頌<lb/>
愁千種别幾年想故園梅花開遍欲待報平安頻將錦<lb/>
字傳空望斷碧天邊數行飛鴈<lb/>
　<lb/>
<pb n="KR4e0092_WYG_002-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　省愆集巻下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>横浦集巻六</head> <lb/>
    <p>
<pb n="KR4d0202_WYG_006-1a"/>
欽定四庫全書<lb/>
　横浦集巻六<lb/>
　　　　　　　　　　　　宋　張九成　撰<lb/>
　書傳統論<lb/>
　　堯典論<lb/>
堯典之名乃舜時史官所立也舜大聖人也其史官豈<lb/>
司馬遷班固流哉余味此名乃知當時史官識慮之髙<lb/>
逺也何以言之孔安國曰少昊顓頊髙辛唐虞之書謂<lb/>
<pb n="KR4d0202_WYG_006-1b"/>
之五典言常道也是典之為義特載帝堯常事而已今<lb/>
觀其所載皆後世人主勉彊勞苦終未能彷彿其萬一<lb/>
者而曰常道則其意所責於後世人主者其亦不淺也<lb/>
夫其所載者欽明文思以下以言堯之徳如此豈常事<lb/>
哉克明俊徳以下以言堯之用賢如此豈常事哉乃命<lb/>
羲和以下以見堯之同天亦豈常事耶疇咨若時以下<lb/>
以見堯之知人此亦豈常事耶朕在位七十載以下以<lb/>
見堯之識變此亦豈常事耶顧此數事皆光明俊偉超<lb/>
<pb n="KR4d0202_WYG_006-2a"/>
詣碩大卓卓乎羣聖之上而不可及乃以謂常道意欲<lb/>
後世人主讀此書者味此名者撫心自問曰吾之徳果<lb/>
如堯乎吾之用賢果如堯乎同天如堯乎知人識變如<lb/>
堯乎審曰能之不足髙也特人主常道爾如未能焉宜<lb/>
如何哉余以是知舜之史官决非司馬遷班固流也學<lb/>
之為王者亊其已乆矣吾儕讀書當學堯舜堯之徳堯<lb/>
之用賢堯之同天堯之知人堯之識變果何自而來哉<lb/>
當亦知所主也盍深思其所以然他日以堯舜之道輔<lb/>
<pb n="KR4d0202_WYG_006-2b"/>
吾聖君則亦有所據矣若乃止資為博物洽聞之具此<lb/>
非堯舜時史官所望於後世者戒之哉<lb/>
　　舜典論<lb/>
舜典一篇所紀載舜之徳舜之厯試舜之攝位舜之察<lb/>
天舜之祭祀舜之朝覲舜之巡狩以至分州定山川謹<lb/>
刑罰去四凶盡下情戒諸侯命九官北三苗皆朝廷之<lb/>
大務天下之偉觀自匹夫而登廟堂其規為矩畫有足<lb/>
以聳動天下若素所更練者此豈常道也哉而史官亦<lb/>
<pb n="KR4d0202_WYG_006-3a"/>
稱之為典以是知人主之職不易為也堯舜之盛僅免<lb/>
過而已矣謂之常道豈無意哉後世有天下者其可少<lb/>
肆乎<lb/>
　　大禹謨論<lb/>
余讀此篇舜禹臯陶益之言雜然並著而作史者獨以<lb/>
大禹謨名篇孔子序書亦不聞有所刋正何也曰堯放<lb/>
勲舜重華禹文命勲出而成華華著而成文其曰文命<lb/>
以其言語見之於文也大禹平生所學所得止在后克<lb/>
<pb n="KR4d0202_WYG_006-3b"/>
艱厥后臣克艱厥臣政乃乂黎民敏徳數語而已故力<lb/>
行克艱厥臣之言於下盡力溝洫而不憚力陳克艱厥<lb/>
后之事於上使舜念徳而不忘作史者名之以謨正以<lb/>
其平生所學所得在此而言也孔子存之豈以是乎然<lb/>
則誠如此說止載一二章足矣又何必盡入諸人之言<lb/>
以充足其數乎曰此一篇意義纍纍若貫珠豈可去也<lb/>
禹一倡此謨於上而舜以堯證之益又證之禹又證之<lb/>
益又廣克艱之意以為戒禹又廣克艱之意以為九功<lb/>
<pb n="KR4d0202_WYG_006-4a"/>
之說舜又稱述禹功而致禪位之意禹又陳述臯陶之<lb/>
功念哉之言舜又稱臯陶之功臯陶又稱舜之徳舜又<lb/>
稱臯陶而終禪位之語於禹舜又傳為天下當執厥中<lb/>
之法于禹禹又徂征有苗益又使禹自克此皆大禹倡<lb/>
克艱之言而君臣之間言語往復以廣此意至於數疊<lb/>
而後已要皆謀之大者也此所以總名之曰大禹謨以<lb/>
言此篇之謀出於禹之倡也想史官作書之際愛此一<lb/>
節事故收拾排比於此篇而因文命之稱以敷述焉其<lb/>
<pb n="KR4d0202_WYG_006-4b"/>
經營用意可得之於萬世之下嗚呼此意㣲矣豈遷固<lb/>
所能萬一哉此所以為唐虞之史官也<lb/>
　　臯陶謨論<lb/>
此一篇所載皆臯陶所言其目為臯陶之謨不疑矣然<lb/>
而大禹平生之謀止在克艱而臯陶平生之謀止在允<lb/>
迪厥徳其曰謨明弼諧以言允迪厥徳之效也盖臯陶<lb/>
平生所學所得止在允迪厥徳謨明弼諧兩語而已其<lb/>
散為知人之術典禮徳刑之說者皆自允迪厥徳而推<lb/>
<pb n="KR4d0202_WYG_006-5a"/>
廣之也人之學問皆自有所入大禹自克艱而入皐陶<lb/>
自踐履而入顧其所入雖不同要皆足以謀天下萬世<lb/>
之常理此所以獨稱謨也後之學者因禹克艱之言臯<lb/>
陶允迪之言心體而力行之見天下萬事往來今古皆<lb/>
不出於克艱允迪之中則大禹臯陶之心見矣學不如<lb/>
是其讀帝王之書復何用乎余故悉力而言之<lb/>
　　益稷論<lb/>
益稷未嘗有一言而乃以名篇何也曰此史官之意以<lb/>
<pb n="KR4d0202_WYG_006-5b"/>
謂禹之所以成功者以益稷同心為之佐也同心協賛<lb/>
得以名篇使後世之士知功不必争名不必擅儻吾懷<lb/>
至公之心共成天下之務如益稷者亦自不廢於唐虞<lb/>
之時至列名於禹臯陶之後則忌嫉之心彊愎之意庶<lb/>
幾其少瘳乎益助禹以刋木而奏鮮食稷助禹以濬川<lb/>
而奏艱食鮮食二人與同其勞苦共成此大功三人之<lb/>
心一而無間史官以其一也故以益稷名篇而附於禹<lb/>
臯陶之後焉至於論安汝止以動上帝作股肱耳目以<lb/>
<pb n="KR4d0202_WYG_006-6a"/>
至治庶頑讒說反覆辨論至於賡歌皆禹昌言之所及<lb/>
也故因以附焉其主則在益稷而已觀書者宜詳焉<lb/>
　　禹貢論<lb/>
此一篇以為史官所紀耶而其間治水曲折固非史官<lb/>
所能知也竊意禹敷土隨山刋木奠髙山大川此史辭<lb/>
也禹錫𤣥圭告厥成功此史辭也若夫自冀州至訖于<lb/>
四海皆禹具述治水本末與夫山川之主名草木之生<lb/>
遂貢賦之髙下土色之黑白山之首尾川之分派其所<lb/>
<pb n="KR4d0202_WYG_006-6b"/>
以弼成五服聲教訖於四海者盡載以聞于上藏之史<lb/>
官畧加刪潤叙結成書取以備一代之制作而謂之夏<lb/>
書然其間稱祇台徳先不距朕行此豈史辭哉此禹之<lb/>
自言也自稱祇我之徳不違我之行而不知退讓安在<lb/>
其為不矜伐哉曰古之所謂不矜伐者非如後世心夸<lb/>
大而外辭遜也其不矜伐者在心其色理情性退然如<lb/>
無能之人不言而天下知其為聖賢至於辭語之間當<lb/>
叙述而陳白者亦不可切切然校計防閑如後世之巧<lb/>
<pb n="KR4d0202_WYG_006-7a"/>
詐彌縫也使其如後世之人中外不相應豈能變移<lb/>
造化成此大功哉余因以發之然此書所紀事亦衆矣<lb/>
而謂之禹貢其間言篚賦亦詳矣乃不畧及之何哉曰<lb/>
此史官名書之深意也其意以謂昔者洪水茫茫九州<lb/>
不辨民皆昏墊今一旦平定四海使民安居樂土自然<lb/>
懐報上之心以其土地所有獻於上若人子具甘㫖温<lb/>
凊之奉於慈親焉此民喜恱之心也名篇之意其在兹<lb/>
乎不及賦篚者為名雖曰賦篚亦非彊為科率使民不<lb/>
<pb n="KR4d0202_WYG_006-7b"/>
聊生也其喜恱願輸亦若貢物然此所以總名之曰貢<lb/>
也意其深哉嗚呼山川道里水土細㣲事亦大矣而其<lb/>
名篇乃以民心為言則聖賢之心盖可知矣其意如此<lb/>
豈班馬所能及哉<lb/>
　　甘誓論<lb/>
堯禪舜舜禪禹其俗成矣大道之行天下為公選賢與<lb/>
能至禹乃傳其子雖曰夭命而徳自此衰矣是大道既<lb/>
隠天下為家大人世及以為禮之時也然謳歌訟獄朝<lb/>
<pb n="KR4d0202_WYG_006-8a"/>
覲者不之益而之啟曰吾君之子也其間豈無不平之<lb/>
人乎史記云有扈氏禹之後又曰啟立有扈氏不服故<lb/>
伐之此所謂不平之人也啟乃親至其國以兵臨之又<lb/>
至於大戰比堯舜揖遜而治大相逺矣誓所以約信也<lb/>
兵事貴嚴故誓以賞罰猶祀五帝之有誓戒祀事亦貴<lb/>
嚴故也事至於此天下亦可知矣<lb/>
　　五子之歌論<lb/>
嗚呼禹方一傳而太康遽失國以是知天下之難保也<lb/>
<pb n="KR4d0202_WYG_006-8b"/>
禹之功大矣挈天下墊溺之民人人置於安平之地啟<lb/>
方即位有扈不服而至於用兵太康繼啟一出畋獵便<lb/>
至失國使孤母衆弟悽然暴露洛水之上無所歸赴豈<lb/>
非天下難保乎雖大禹平生之功不能盖此畋獵之過<lb/>
也為人君者其可少肆乎予意有天下者當書此歌置<lb/>
之座右以警放肆之心其庶幾知免乎<lb/>
　　𦙍征論<lb/>
東坡按史記及春秋傳晉魏絳吳伍員所説以見征羲和<lb/>
<pb n="KR4d0202_WYG_006-9a"/>
出於羿擅國政時非仲康之意其說詳明信不誣矣且<lb/>
史記云帝太康崩弟帝仲康立仲康崩子帝相立帝相<lb/>
崩子少康立羿既逐太康太康崩其弟仲康立而羿執<lb/>
政是仲康名雖為君其賞罰之柄則在羿而已如漢曹<lb/>
操魏司馬懿是也孔頴達云左傳云羿因夏氏以代夏<lb/>
政羿於其後篡天子之位仲康不能殺羿必是羿握其<lb/>
權據五子之歌仲康當是其一仲康必賢於太康但形<lb/>
勢既衰故政由羿爾羿在夏世為一代大賊其說是矣<lb/>
<pb n="KR4d0202_WYG_006-9b"/>
仲康崩其子相立羿遂篡位國是有窮相依斟灌斟鄩<lb/>
二國盖夏之同姓也羿淫于原獸棄武羅等而用寒浞<lb/>
為相浞虞羿于田家衆殺之浞取其國家淫于羿室生<lb/>
澆及豷使澆滅斟灌斟鄩殺帝相相之后曰緡方娠逃<lb/>
於有仍以生少康有仍蓋后緡之國也少康為有仍牧<lb/>
正澆又欲殺少康少康奔有虞有虞思夏徳於是妻之<lb/>
二女而邑之於緡有田一成有衆一旅夏之遺臣曰靡<lb/>
當羿死時奔於有鬲自有鬲收二國之燼少康遂收夏<lb/>
<pb n="KR4d0202_WYG_006-10a"/>
衆撫其官職遂滅有過復禹之績祀夏配天不失舊物<lb/>
東坡曰以此考之則太康失國之後至少康祀夏之時<lb/>
皆羿浞專政僣位之年𦙍征之事盖出於羿非仲康所<lb/>
能專羲和淫湎之臣也而貳於羿盖忠於夏也如王凌<lb/>
諸葛誕之叛晉尉遲迥之叛隋故羿假仲康之命以命<lb/>
𦙍侯而往征之何以知其然也曰𦙍侯數羲和之罪至<lb/>
於殺無赦然其實狀止於酣酒不知日食而已此一法<lb/>
吏所辦爾何至以六師取之乎夫酒荒厥職之人豈復<lb/>
<pb n="KR4d0202_WYG_006-10b"/>
有渠魁脅從之事是彊國得衆者也讀書如東坡之見<lb/>
可謂過人矣孔頴達知之而不敢斷者以孔子叙此書<lb/>
而不刪也然余攷之羿挾天子以令諸侯羲和在朝知<lb/>
必將簒位稍出智慮必為有羿所圗故一付於酒如竹<lb/>
林諸子之處魏末晉初也以智求免將有所待耳明知<lb/>
日食而不告者其意以謂吾夏臣也乃盡職於羿朝何<lb/>
為乎以酒自汚使羿不疑一旦軒然歸國知日食之禍<lb/>
當有篡位之舉故嚴兵起師將以圗羿而復夏氏也𦙍<lb/>
<pb n="KR4d0202_WYG_006-11a"/>
侯盖羿腹心之臣故遣往征之爾功之不成天也羲和<lb/>
之心非東坡其誰與明哉至其淫湎事偶未深辨故余<lb/>
表而出之<lb/>
　　湯誓論<lb/>
余讀堯舜二典以還初見甘誓而悵然曰去堯舜未逺<lb/>
而有此舉堯舜之風不復有矣既又讀𦙍征則又異焉<lb/>
去堯舜未逺已有簒弑挾天子令諸侯之事使章懐讀<lb/>
之必不忍聞使賈誼讀之必至於痛哭流涕尚有說者<lb/>
<pb n="KR4d0202_WYG_006-11b"/>
曰羿凶人也安知義理今讀湯誓乃公然以臣伐君取<lb/>
天下而有之其驚駭耳目震動心志益又甚矣伊尹成<lb/>
湯皆聖人也聖人而為此舉此所以愈可怪駭也嗚呼<lb/>
使啟知太康不肖擇聖賢而授之使堯舜之風相踵不<lb/>
絶安得有𦙍征湯誓之事乎此余所以深悲也<lb/>
　　仲虺論<lb/>
湯之伐桀非湯本心也伊尹為之謀主也桀既奔南巢<lb/>
湯歸至大坰其心以謂桀君也我臣也以臣放君乃自<lb/>
<pb n="KR4d0202_WYG_006-12a"/>
我始得無慚乎且啟後世亂臣賊子之心以謂臣皆可<lb/>
以放君也其慚豈有既乎仲虺以謂事既往矣天下已<lb/>
歸我矣儻湯念不釋如此其何以思惟新之政以號令<lb/>
天下乎故作誥首言桀之得罪于天次言桀必害己次<lb/>
稱湯之盛徳次戒湯之謹終于始永保天命之意以安<lb/>
慰湯之心此臣子忠愛之至也東坡曰湯之所慚來世<lb/>
口實之病仲虺終不敢謂無也夫君臣之分放弑之名<lb/>
雖其臣子有不敢盖况萬世之後乎真格言哉<lb/>
<pb n="KR4d0202_WYG_006-12b"/>
　　湯誥論<lb/>
成湯聴伊尹之說脗然與其心合故其誥諸侯也一以<lb/>
仲虺之意而不少異焉先稱上帝愛民人君當體天意<lb/>
以愛民而夏王作威敷虐以失天意次言萬方諸侯並<lb/>
告無辜于天天已降黜之矣次言我體萬方之意以請<lb/>
罪于有夏與伊尹戮力請命于天今夏王已黜服矣次<lb/>
言吾有天下兢懼如此此又慚徳之發見也次戒諸侯<lb/>
無從匪彞無即慆淫各守爾典以承天休此所以安慰<lb/>
<pb n="KR4d0202_WYG_006-13a"/>
天下諸侯之慚徳也至其弗敢蔽弗敢自赦在予一人<lb/>
無以爾萬方之語皆慚徳在心不得不為此悲苦之言<lb/>
也讀之使人凄然况當時諸侯有懷慚徳者其敢少肆<lb/>
乎嗚呼湯亦可謂不幸矣處危亂之時行放君之事人<lb/>
見其尊臨天下位居九五而不知其憔悴無聊與狴犴<lb/>
之人等也其亦可謂不幸矣彼爾莽卓及爾操懿偃然<lb/>
不慚真天下凶人也借湯為口實是益重湯之慚徳爾<lb/>
吁可痛哉<lb/>
<pb n="KR4d0202_WYG_006-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　横浦集巻六<lb/>
</p>
<p>
</p>
  </div>
</body>
</text>
</TEI>
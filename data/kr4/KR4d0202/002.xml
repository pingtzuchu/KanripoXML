<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>横浦集巻二</head> <lb/>
    <p>
<pb n="KR4d0202_WYG_002-1a"/>
欽定四庫全書<lb/>
　横浦集巻二<lb/>
　　　　　　　　　　　　宋　張九成　撰<lb/>
　古詩<lb/>
　　寄端硯與樊茂實因作詩以遺之<lb/>
端谿石硯天下竒紫光夜半吐虹霓不同凡石追時好<lb/>
要與日月争光輝韜藏乆矣不敢用惟恐翰墨汚染之<lb/>
樊子文章有餘地汪汪萬頃誰敢窺贈君此硯勿輕棄<lb/>
<pb n="KR4d0202_WYG_002-1b"/>
經史妙處其發揮飛流濺沫滿天下要使咳唾皆珠璣<lb/>
　　懐汪聖錫<lb/>
美玉藏精璞明珠媚深淵天清氣或朗光景露涓涓或<lb/>
者輒按劍竒才歎難全之子英傑人聲名何軒軒妙齡<lb/>
魁四海終始皆稱賢過眼不再讀悟心非口傳文真飜<lb/>
手成識超餘子先森森列五嶽浩浩朝百川謂年未三<lb/>
十當握造化權陶甄到唐虞修潔偕淵騫誰云一戢翅<lb/>
沈滯十二年衆論今未諧子心方藐然磨礲盡箭鏃刮<lb/>
<pb n="KR4d0202_WYG_002-2a"/>
洗成混圎上造羲軒外下極宣政前討論分本末鈎賾<lb/>
窮由縁遥遥數千載恍然落眼邊斯文天其興子能常<lb/>
躓顛試看桃李花三春何暄妍未及瞬息間飄零墮風<lb/>
煙青青喬松枝霜雪彌貞堅子如識此理聊卧白雲巔<lb/>
　　送鄭仲逺<lb/>
仲逺英俊人落筆驚飛電來自神仙中風姿氷雪盥我<lb/>
謫天南陲君來適相見憶昔我與君射策麒麟殿君時<lb/>
氣横秋九萬摶風便文辭灑星斗議論倒江漢便宜上<lb/>
<pb n="KR4d0202_WYG_002-2b"/>
玉堂不爾登蓬館别來二十年青衫尚州縣蘭薰麝所<lb/>
忌玉潔女多怨嗟我正衰遲何階往論薦豈有如此人<lb/>
而得長貧賤朝廷方急賢珠璧聨清貫去去行勿遲九<lb/>
天春晝暖<lb/>
　　次陳一鶚韻<lb/>
大道若坦塗踐履何早晚榛荆蔽不掃日夜勞勤墾聖<lb/>
門一以披即日到堂閫但辦不已心此道誰云逺譬如<lb/>
積水陂萬頃才一建胡為不勇决長年成連蹇百事皆<lb/>
<pb n="KR4d0202_WYG_002-3a"/>
已餘一心正吾本人欲如火聚急避勿繾綣超然領斯<lb/>
㑹故鄉今已返嗟我困不學終日徒衮衮羨子有淵源<lb/>
浚治令深穏斯文付諸公容我老息偃<lb/>
　　多雨偶成<lb/>
謫居天南陲終年寡儔侣四月山氣行淋漓滿城雨獨<lb/>
坐北牕下蕭然無一語睡起復何如雞鳴已亭午<lb/>
　　即事<lb/>
梅天喜蒸潤江國飽雨澤況我謫逐人窮巷宜闃寂今<lb/>
<pb n="KR4d0202_WYG_002-3b"/>
夕復何夕門有此佳客貧家亦効勤草草具一食髙興<lb/>
良未盡奈此短景迫㣲言若發䝉喜獲此三益人生務<lb/>
明徳餘景不足惜區區名利人長年竟何得使我市朝<lb/>
心一掃便無迹懷君如古人每事三歎息<lb/>
　　十二月二十四夜賦梅花<lb/>
我來嶺下已七年梅花日日鬬清妍詩才有限思無盡<lb/>
空把花枝歎晚煙頗怪此花嵐瘴裏獨抱髙潔何娟娟<lb/>
苦如靈均佩蘭芷逺如元亮當醉眠真香秀色看不足<lb/>
<pb n="KR4d0202_WYG_002-4a"/>
雪花氷霰相後先平生明明復皦皦一嗅霜蘂知其天<lb/>
固安冷落甘蠻蜑不務輕舉巢神仙他年若許中原去<lb/>
携汝同往西湖邉更尋和靖廟何許相與澹泊春風前<lb/>
　　辛未閏四月即事<lb/>
閒居喜無事冠櫛每晨興今朝鳩喚夢疑是大雨徴萬<lb/>
事雖顛沛此兆常可憑須臾倒江湖一掃蠻瘴腥雨罷<lb/>
有何好環江數峯青蛟龍得時横長堤豁然崩衰老甘<lb/>
寢寐半夜聞雷聲連岡萬株松漂零一毛輕雨意疑未<lb/>
<pb n="KR4d0202_WYG_002-4b"/>
已浮浮晚雲蒸咄哉造化兒徒勞竟何成<lb/>
　　又<lb/>
窮居不擇交賢否那復辨似人輒已喜況復曾半面相<lb/>
見且寒温不問風雨變晚來無與遊澄江喜如練携笻<lb/>
信步行屈曲隨山轉數日雨不止衝波頽激箭舊雨已<lb/>
不來今雨誰復見甕頭香滿屋吾計今已辦豈復思故<lb/>
鄉無事且彊飯<lb/>
　　又<lb/>
<pb n="KR4d0202_WYG_002-5a"/>
相馬須相骨探水須探源君如識此理知人若神仙可<lb/>
以千歳下坐照萬古前有時隂求人得意初無言如聞<lb/>
失一士每食不下咽人才何其尠求一於百千豈獨今<lb/>
世歟自古皆已然我欲授此法其誰可與傳<lb/>
　　又<lb/>
平時罕啟門愛此月色佳倚杖看未厭戍樓已鳴笳須<lb/>
㬰星斗稀河漢亦横斜餘生知幾何短髪今已華且盡<lb/>
此盃酒未用輒興嗟乾坤真轉磨羲娥互奔車<lb/>
<pb n="KR4d0202_WYG_002-5b"/>
　　又<lb/>
種槿已五載入門幽逕深拒霜偶然植亦解成清隂晚<lb/>
涼新浴罷松風披我襟終日岸巾坐閴無人見尋浩然<lb/>
媚幽獨發興付瑤琴<lb/>
　　又<lb/>
寓居城中寺蕭然如深山終年客不到終日門亦闗晨<lb/>
朝香火罷去履脫危冠飽讀古人書㑹意有餘歡客有<lb/>
饋荔枝薦以碧玉盤吟哦更咀嚼未羨朱兩轓鮫綃作<lb/>
<pb n="KR4d0202_WYG_002-6a"/>
紅皺䕶此氷肌寒<lb/>
　　又<lb/>
横浦亦何好人烟渺荒墟所以常閉門九年唯讀書余<lb/>
幼好竒服玉佩而瓊琚念往復推來薰然樂有餘客有<lb/>
不知者笑我長勤渠目昬心則瑩道腴形自枯千載陶<lb/>
淵明簞瓢常晏如譬彼雞羣中有此海鶴孤<lb/>
　　有感<lb/>
日月不知乆優游蕭寺居臘月三十日方驚嵗又除如<lb/>
<pb n="KR4d0202_WYG_002-6b"/>
此度九年終朝樂有餘後圃剰寒菜水南多美魚飯罷<lb/>
亦何為北牕工讀書興來或意倦玉軸時巻舒旁人多<lb/>
失笑謂我何迂疎巍然王公門胡不曵長裾<lb/>
　　十九日雜興<lb/>
不是南方熱愛此有永日人事斷經過蕭然空一室風<lb/>
驚牕外竹聲如清廟瑟西塘荷已花北戸棗亦實仕途<lb/>
非所長進寸輒退尺所以入市朝愁苦甘首疾謫來已<lb/>
九年底事無憂色山林興甚長湖海情何極<lb/>
<pb n="KR4d0202_WYG_002-7a"/>
　　又<lb/>
物理情不齊人生各有好所好儻不獲亦各騁竒巧淺<lb/>
者不及門深者入堂奥名利工欺人市朝徒膠膠所得<lb/>
無幾何舌焦脣亦燥其間狹劣者不售輒復躁亦有操<lb/>
金珠侯門致私禱葡萄得涼州所求輒復効䑛痔或嘗<lb/>
糞車服夸新好吾唯戒妻奴酒熟宜予告<lb/>
　　和施彦執懷姚進道葉先覺韻<lb/>
西湖十里山春風一盃酒兹興良不淺何日落吾手我<lb/>
<pb n="KR4d0202_WYG_002-7b"/>
讀君和詩襟期一何厚同生上下宇共閱古今宙死生<lb/>
何足云餘年付美酎佩印還故鄉衣錦眩春晝一時正<lb/>
兒嬉千歳墮塵垢所以賢達人中懷元有守試看牕日<lb/>
中野馬互奔驟區區竟何成尚誇舌在口宿習猶未除<lb/>
新詩漫懷舊環顧天地間四海惟三友兩老雖未死二<lb/>
妙已先踣生者豈其巧死者亦非謬君如悟斯契萬事<lb/>
可懷袖銅錢自如山金印自如斗只今定何在腐骨乆<lb/>
已朽籬菊師淵明庭草悲王胄彼已升層霄此猶鑿戸<lb/>
<pb n="KR4d0202_WYG_002-8a"/>
牖浩歌君其聆相看都皓首<lb/>
　　彦執賞予詩<lb/>
年來百念灰求友良未已一昨竄逐來萬事風過耳忽<lb/>
得故人書驚喜或不寐人生等行客斯㑹姑小憇吟詩<lb/>
本不工信口何足貴譬彼蜩螗蟲時時一鳴沸自惟儘<lb/>
喑黙何以玩浮世不煩更咀嚼欲聽已漂逝胡為不解<lb/>
事異好仍偏嗜從來不求名遊戲聊卒歳<lb/>
　　擬古<lb/>
<pb n="KR4d0202_WYG_002-8b"/>
平居自相樂忽焉成别離君居天之南我墮海之涯四<lb/>
海豈不大非君誰我知狡兎營三窟鷦鷯安一枝勿云<lb/>
千里逺相見無遲緩精誠儻可通指日日猶反毋為浪<lb/>
相思我老尚能飯<lb/>
　　又<lb/>
夭矯山頂松蔥蒨門前栁髙低邈不同日日滿牕牖窮<lb/>
通端似之盡入乾坤手願為深閨女勿學商人婦閨女<lb/>
老彌貞商婦多失守<lb/>
<pb n="KR4d0202_WYG_002-9a"/>
　　又<lb/>
昔我竄横浦佳致未易陳偶經<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>頭宿谿山妙入神煙<lb/>
波横小艇疑是古𤣥真逝言或生還孤志良一伸别來<lb/>
已十載念此渇生塵何當携我軰徑往莫問津謹勿思<lb/>
髙官驚憂可悲辛<lb/>
　　又<lb/>
平生澹無營生計亦草草吾廬儘有餘懶問長安道楚<lb/>
澤驚屈平書空咤殷浩願君且休矣沈憂令人老<lb/>
<pb n="KR4d0202_WYG_002-9b"/>
　　又<lb/>
余生本無用頹然落澗阿飢食山頂薇寒編松上蘿豈<lb/>
敢怨明時貧賤固其宜原憲樂窮巷屈平愁深陂度量<lb/>
何相越道在胡速遲屈子則已矣原子有餘輝<lb/>
　　又<lb/>
願隨春陽和不隨秋草萎光隂瞬息耳憂悲亦何為蘭<lb/>
蕙生深林時有朝露滋清香隨春風邈若有所思我亦<lb/>
慕明徳杖藜往從之林深不可見相遇終有時<lb/>
<pb n="KR4d0202_WYG_002-10a"/>
　　又<lb/>
蕭騷老蠶婦窈窕深閨女閨女曵羅裳老婦勤機杼夜<lb/>
深燈火㣲那復淒寒雨辛勤貢王宫棄擲乃如許一縷<lb/>
不著身含愁誰敢語<lb/>
　　又<lb/>
促裝何喧喧西笑都門道出門何所見王孫媚春草緑<lb/>
鬢仍朱顔未信人間老去去謹勿遲功名苦不早君看<lb/>
郭令公書二十四考丈夫自足珍珠金何用寳<lb/>
<pb n="KR4d0202_WYG_002-10b"/>
　　又<lb/>
山色翠挼藍盃中酒如玉飲酒彈瑶琴漫奏流水曲音<lb/>
㣲澹無味絃緩軫不促不須苦求知古人有遺躅推琴<lb/>
一長嘯清風振吾屋<lb/>
　　又<lb/>
喬松列萬行知是誰人墓龜趺表山岡石馬夾山路潺<lb/>
潺瀑水秋蕭蕭白楊暮蒼黄愁殺人何物能超悟人命<lb/>
極危脆不殊花上露秦皇死則已規與山河固一朝禍<lb/>
<pb n="KR4d0202_WYG_002-11a"/>
事發所掘無尺度想見冥漠中自歎平生誤遺臭千萬<lb/>
年至今汚尺素<lb/>
　　又<lb/>
少小有髙志思與古人親二十學文史三十窮典墳坐<lb/>
觀世間事抱火厝積薪此心雖炯然不敢以告人君門<lb/>
深九重欲陳諒何因<lb/>
　　又<lb/>
已往不足念未至復何憂今辰天氣佳駕言聊出遊欲<lb/>
<pb n="KR4d0202_WYG_002-11b"/>
識斜川時佳處只在兹穆王宴瑶池飜為達者嗤鍾子<lb/>
今亡矣難與古人期<lb/>
　　又<lb/>
夜月冷如氷朝霞燦成綺借問孰為之大化自然爾斵<lb/>
月為酒壺裁霞為寢被酣眠九天上此意誰能似要與<lb/>
同心人情話當及此<lb/>
　<lb/>
　横浦集巻二<lb/>
</p>
<p>
</p>
  </div>
</body>
</text>
</TEI>
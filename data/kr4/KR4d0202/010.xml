<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>横浦集巻十</head> <lb/>
    <p>
<pb n="KR4d0202_WYG_010-1a"/>
欽定四庫全書<lb/>
　横浦集巻十<lb/>
　　　　　　　　　　　　宋　張九成　撰<lb/>
　書傳統論<lb/>
　　多士論<lb/>
此多士者周所謂頑民乃商家之忠臣也盖其被紂之<lb/>
酷如在湯火中一旦武王伐紂民雖皆有生意既而見<lb/>
有天下者非商家之子孫在朝廷者非商家之大臣往<lb/>
<pb n="KR4d0202_WYG_010-1b"/>
來導達者非商家之使者則又悲辛忿懣故欲與武庚<lb/>
舉事再復商家之社稷也由此觀之豈非在商為忠臣<lb/>
乎然而在周謂之頑民者何也周武王伐商非為一己<lb/>
乃救此無辜之民今得安居樂業乃反怨叛非頑而何<lb/>
然由湯至於武丁賢聖之君六七作天下歸商乆矣商<lb/>
人謂周於我何有哉周公無如之何所以作此竒計營<lb/>
建洛邑遷商民於是使其耳目一新心志變易日見周<lb/>
之士大夫日聞周之號令日被周之徳化變念商之心<lb/>
<pb n="KR4d0202_WYG_010-2a"/>
為念周之心豈不宛轉巧妙乎觀此所誥其言温如春陽<lb/>
潤如時雨使之有感動之心而無鬭狠之意其論遷居<lb/>
於洛則曰是惟天命無我怨論夏迪簡在王庭則曰予<lb/>
一人惟聽用徳既安慰其勞苦之餘又開勉以選任之<lb/>
意使人人自喜有仕宦之望而無擯絶之憂有一家之<lb/>
心而無防閑之苦嗚呼周家忠厚之風其亦見於此乎<lb/>
　　無逸論<lb/>
余觀周召之於成王所陳在敬所戒在逸盖敬則不逸<lb/>
<pb n="KR4d0202_WYG_010-2b"/>
逸則不敬以敬為心則為恭為畏為不暇為克己尊先<lb/>
王之典彝而享國至於長乆以逸為心則為傲慢為耽<lb/>
樂好田獵峻威刑聽小人之邪說而享國不克長乆此<lb/>
理之自然者也嗚呼人主之有天下上焉則受皇天之<lb/>
畀付下焉則司萬民之性命内焉則祖宗社稷之所依<lb/>
外焉則蠻夷戎狄之所賴其任至大其責至深此豈細<lb/>
事哉如此重器必以敬為心者乃能負荷之其可以逸<lb/>
豫之心持之乎歴觀自古以敬保天下者僅能無失而<lb/>
<pb n="KR4d0202_WYG_010-3a"/>
以逸豫為天下者必至於覆宗絶祀周公戒成王以此<lb/>
一字可謂知所本矣又厯陳商三宗周文王所為使成<lb/>
王知所凖的又厯陳末後逸王所為使成王知所警戒<lb/>
又厯陳皇自敬徳及亂罰無罪之說又厯陳小人譸張<lb/>
變亂先王正刑之說其所以為成王計亦已盡矣此盖<lb/>
成王即位之初警戒之事也召公以敬之說陳于前周<lb/>
公以無逸之說繼於後前挽後推左枝右梧惟恐其墜<lb/>
文武之業也其亦辛勤勞苦矣不如是不足以為周召<lb/>
<pb n="KR4d0202_WYG_010-3b"/>
　　君奭論<lb/>
此一篇之意皆周公慰勉召公同相成王保守文武之<lb/>
基業召公之意以謂成王幼小一惑流言乃疑周公其<lb/>
才止中人耳而我與周公當師保之任儻或成王不能<lb/>
保守其罪當在於我故每懐不恱常有惟恐失墜之意<lb/>
而欲求去焉故周公以伊尹伊陟臣扈巫賢甘盤之輔<lb/>
商家虢叔閎夭散宜生泰顛南宫适之輔文武告之意<lb/>
欲使召公彊留輔相成王以效商家周初諸人庶卒文<lb/>
<pb n="KR4d0202_WYG_010-4a"/>
武之業觀其言曰汝明朂偶王在亶承兹大命則其區<lb/>
區之意正謂治亂在我二人我二人在朝則成王焉有<lb/>
不善終者如商有伊尹諸人在朝周初有五人在朝安<lb/>
得不治者其意専以恢廓召公使抗志彊力無自憂沮<lb/>
無以去為全身也周公之心盖可知矣先儒謂召公不<lb/>
欲周公留相成王故不恱何待周公之淺也<lb/>
　　蔡仲之命論<lb/>
或曰舜殛鯀而用禹周公囚蔡叔而命蔡仲在舜與周<lb/>
<pb n="KR4d0202_WYG_010-4b"/>
公不失為忠厚之舉矣而大禹蔡仲其何以處之曰聖<lb/>
賢於此其有所處矣父誠無辜天下有公論其子不仕<lb/>
抱痛而死如晉王褒可也父有如鯀績用弗成父有如<lb/>
叔挾武庚以叛禹為司空仲為蔡侯勉力為善以盖父<lb/>
之往愆可也此仁人孝子之心也儻不論是非以不仕<lb/>
為髙而忿恨其上是怙終遂非先王之所不赦也此不<lb/>
可不講<lb/>
　　多方論<lb/>
<pb n="KR4d0202_WYG_010-5a"/>
余讀此篇乃知商家徳澤入人之深使人不忘至於如<lb/>
此也又知夫周家忠厚哀憐迷妄不忍殺戮而反覆開<lb/>
喻使之感寤至於如此也是皆先王盛徳之事後世所<lb/>
不及矣夫由湯至於武丁賢聖之君六七作其深仁厚<lb/>
澤漸漬天下舊矣紂既去武丁未乆而又流風善政猶<lb/>
有存者又有㣲子㣲仲王子比干箕子膠鬲相與輔相<lb/>
之此遺民所以不忍遽忘商至於同武庚叛又同奄叛<lb/>
而不恤也豈民在紂虐政中如在湯火皆欲脫去而紂<lb/>
<pb n="KR4d0202_WYG_010-5b"/>
亡周興見夫所以君天下者非商子孫而位朝廷居民<lb/>
上者又非商士大夫號令禁戒所以誥告天下者又非<lb/>
商家舊法此所以悲辛愁苦思為叛亂以復商之社稷<lb/>
也然而周公於此胡不用長平之誅行亡秦之法而區<lb/>
區恃告戒以感動之以告商士則有多士以告諸侯則<lb/>
有多方煩辭疊語諄諄切切如哲父慈母之訓子孫既<lb/>
懼之以威刑如此篇有大罰殛之之語又有離逖爾土<lb/>
之語又誘之以爵賞如此篇有大介賚爾之語又有迪<lb/>
<pb n="KR4d0202_WYG_010-6a"/>
簡王庭之語或推或挽使之歸於善道何其迂闊也自<lb/>
後世觀之疑若不快人意者夫快意乃秦皇漢武所為<lb/>
而不快意乃先王所以為忠厚之道也快意事豈士君<lb/>
子所當為哉惟先王不忍快意而務為涵養誘掖之道<lb/>
此所以為先王之正道而後世所以終不可及也其至<lb/>
矣哉學者觀先王之道毋於快意中求而自不快意中<lb/>
求之則思過半矣<lb/>
　　立政論<lb/>
<pb n="KR4d0202_WYG_010-6b"/>
周公致政于成王其法度紀綱典章文物皆已燦然備<lb/>
具但欲成王擇其人以立之耳故周公作此一篇之書<lb/>
所戒無非任人之事此周公作立政之大意也然是說<lb/>
也豈特為成王設哉為天下萬世無窮之計也嗚呼有<lb/>
此天下非其人而使共政其喪亡也必矣故厯陳夏商<lb/>
以為戒人主當書此篇置之座右饘於是粥於是造次<lb/>
必於是顛沛必於是可也<lb/>
　　周官論<lb/>
<pb n="KR4d0202_WYG_010-7a"/>
成王由周公克由繹之之說深得用人之術思為天下<lb/>
後世計乃以其所見作為周官以謂必如是者乃為三<lb/>
公必如是者乃為三孤如是者為冢宰如是者為司徒<lb/>
以至為司馬為司冦且總告别告以為子孫之守使子<lb/>
孫髙明者得其心而常才者得免過居位者有此才則<lb/>
無愧無此才則懷羞其有補於人主也大矣<lb/>
　　君陳論<lb/>
昔周公營洛使成王於此朝四方諸侯而處商之頑民<lb/>
<pb n="KR4d0202_WYG_010-7b"/>
於東郊謂之成周則成周乃洛之一邑也謂處頑民於<lb/>
是故尹東郊之人其任為甚重其責為甚專昔龔遂治<lb/>
渤海謂宣帝曰治亂民猶治亂繩不可急也故成王之<lb/>
告大抵欲調和之而已如寛而有制從容以和之說無<lb/>
忿疾于頑無求備於一夫之說必有忍其乃有濟有容<lb/>
徳乃大之說是也又使之一切便宜從事如予曰辟爾<lb/>
惟勿辟予曰宥爾惟勿宥之說是也大要欲不失周公<lb/>
本意而已故有式周公之猷訓懋昭周公之訓爾惟𢎞<lb/>
<pb n="KR4d0202_WYG_010-8a"/>
周公丕訓之說周公本意如何哉欲教化頑民使之歸<lb/>
心周室耳君陳儻能因事制宜不拘法制優柔涵養使<lb/>
民自歸於善道則周公之意得而成王之說行矣此作<lb/>
君陳本意也<lb/>
　　顧命論<lb/>
顧命之義以謂成王將崩顧祖宗基業傳之後嗣而有<lb/>
付託之命也抑余嘗怪堯舜禹湯文武亦聖矣而堯無<lb/>
顧命舜無顧命禹湯無顧命文武無顧命何哉嗚呼死<lb/>
<pb n="KR4d0202_WYG_010-8b"/>
生之際鮮有不亂者故春秋之法尤嚴於死盖人君之<lb/>
死也必居正寢不死於婦人之手其書法曰公薨于路<lb/>
寢者得禮也書公薨而不言所在則深痛之也魯隠公<lb/>
是也孔子作歌而死曽子易簀而死子路結纓而死子<lb/>
張有庶幾之言而死此皆聖賢之盛事也堯舜禹湯文<lb/>
武無顧命則已見其死時乃平生典謨訓誥中事耳豈<lb/>
亦為異事哉此所以無顧命至於成王特中材之主爾<lb/>
周公大聖也而疑之管蔡流言也而惑之曽不若昭帝<lb/>
<pb n="KR4d0202_WYG_010-9a"/>
之於霍光孫亮之辨䑕矢也平時如此死盖可知及夫<lb/>
周公為師召公為保太公在前畢公在後四子挾而維<lb/>
之一日即位天下廓如也觀周官之勑戒君陳之訓辭<lb/>
森嚴尊大儼乎如天帝之臨北極也此盖學問之力也<lb/>
至其將死也而告命明白如此真可謂難及矣此所以<lb/>
有顧命之篇而列於左史焉孔子取之盖以詔天下後<lb/>
世人主勿自棄也成王前日如此而後日乃不可及如<lb/>
此可不自勉乎其意深矣或曰太甲亦前愚後智也何<lb/>
<pb n="KR4d0202_WYG_010-9b"/>
以無顧命曰太甲悔過之語已足以見其所存矣而伊<lb/>
尹乃告之咸有一徳之大顧不了死生乎此所以不載<lb/>
也或去或取皆聖心之用學者當深窮之<lb/>
　　康王之誥論<lb/>
此篇乃成王崩時適諸侯有入覲者或因朝新主以進<lb/>
戒而康王亦報誥以戒諸侯史官以康王新即位而其<lb/>
告戒切事盡情綽乎已有人君之道故綴而集之以為<lb/>
後世法焉余觀此篇想見唐虞三代之盛而後世不及<lb/>
<pb n="KR4d0202_WYG_010-10a"/>
也昔帝舜作歌臯陶賡歌今諸侯進誥康王報誥藹乎<lb/>
其相孚也炳乎其相輝也纍纍乎端如貫珠之相聨也<lb/>
讀之使人見忠愛之實想輯睦之風其與夫阿意茍容<lb/>
不敢進一言恆舞酣歌不以斯民為意無一辭以儆勵<lb/>
臣下者大有間矣若夫釋喪而冕服諒隂而有言則有<lb/>
東坡之論在學者宜擇焉<lb/>
　<lb/>
　<lb/>
<pb n="KR4d0202_WYG_010-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　横浦集巻十<lb/>
</p>
<p>
</p>
  </div>
</body>
</text>
</TEI>
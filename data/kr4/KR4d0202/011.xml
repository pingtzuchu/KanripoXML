<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>横浦集巻十一</head> <lb/>
    <p>
<pb n="KR4d0202_WYG_011-1a"/>
欽定四庫全書<lb/>
　横浦集巻十一<lb/>
　　　　　　　　　　　　宋　張九成　撰<lb/>
　書傳統論<lb/>
　　畢命論<lb/>
嗚呼商民之難服也甚矣於此可以見商之徳澤入人<lb/>
也深人不忘之如此夫以三監之親乃與之同叛以周<lb/>
公之聖君陳畢公之賢前後相繼僅能得其心耳觀周<lb/>
<pb n="KR4d0202_WYG_011-1b"/>
公處商民一事其巧思深智非後人所可及也如商民<lb/>
之不服在白起處之坑四十萬可也在項羽處之坑二<lb/>
十萬可也周公肯為此乎在晉武帝處之使在邉鄙卒<lb/>
有元海之難在符堅處之用為腹心卒有慕容埀之亂<lb/>
周公肯為此乎嗚呼既不可用之又不可以計處之遷<lb/>
之洛邑使日見周之仁政日聞周之仁聲日親周之仁<lb/>
人君子優游涵養以變易其不服之心如此者三十六<lb/>
年矣難化者或老或死已化者方少方生於是時也得<lb/>
<pb n="KR4d0202_WYG_011-2a"/>
不有聳動之術以一新其耳目為永乆之計乎君陳分<lb/>
正固有其兆矣至於畢公乃曉然旌别淑慝表厥宅里<lb/>
使知為善者如是而尊榮弗率訓典則殊厥井疆使知<lb/>
為惡者如是而黜辱又申畫郊圻使為姦者無所覬謹<lb/>
固封守使居安者常慮危其聳動之術可謂盡矣抑又<lb/>
可慮而為風俗根本者世禄之家是也惟徳惟義時乃<lb/>
大訓使世禄之家盡由於徳義則下民皆由於徳義由<lb/>
徳義則風俗美而天下安不由徳義則風俗惡而天下<lb/>
<pb n="KR4d0202_WYG_011-2b"/>
危有聳動之術以起其心有徳義之訓以美其俗則非<lb/>
特中國尊榮而四夷皆受其賜矣顧其巧思深智皆周<lb/>
公經營之君陳祖述之而畢公成就之也三后協心同<lb/>
底于道非虚辭也嗚呼古之聖賢其用心若出乎一人<lb/>
若同乎一心後之有位者見人之有功則飾辭以毁之<lb/>
見人之有作則曲意以敗之王濬平吳幾於不免府兵<lb/>
成制破壞無餘聞君陳畢公之風使人抱經而歎<lb/>
　　君牙論<lb/>
<pb n="KR4d0202_WYG_011-3a"/>
余讀舜典一篇厯試禪位受終占象祭告天地巡守黜<lb/>
陟堯崩舜格詢岳闢門明目達聰之事雜然並舉其命<lb/>
九官事亦大矣不過數十語辭簡意足穆然渾然含不<lb/>
盡之意何其大體也降及成王命君陳尹正東郊耳而<lb/>
作書一篇康王命畢公保釐東郊耳又作書一篇今穆<lb/>
王命君牙又一篇命伯囧又一篇平王錫晉文侯又一<lb/>
篇嗚呼何其辭煩而意雜也曰虞舜之書辭不盡而意<lb/>
無盡命者受命者皆自得於言意之表豈待訓諭而知<lb/>
<pb n="KR4d0202_WYG_011-3b"/>
哉至於後世意不一而辭無窮諄諄喋喋尚恐不吾審<lb/>
也雖可以見仁厚之意亦可以見大道之衰矣余讀君<lb/>
牙篇見穆王稱述先正尊敬先王䖍䖍懇懇有如將失<lb/>
之之意而訓飭慰勉藹乎有治世之音嚴乎有父師之<lb/>
法表表乎以祖宗為凖而不敢越也此夫子所以有取<lb/>
焉豈偶然哉<lb/>
　　囧命論<lb/>
余觀君牙之篇穆王自以謂繼文武成康之緒懼其弗<lb/>
<pb n="KR4d0202_WYG_011-4a"/>
稱而託於股肱心膂今命伯囧又言文武賴小大之臣<lb/>
侍御僕從皆得其人故下民祇若萬邦咸休而已寔賴<lb/>
前後之人正其不及繩愆糾謬格其非心且曰后徳惟<lb/>
臣亦虚心於治道矣然而治功藐然如此豈君牙伯囧<lb/>
之不足與有為耶抑豈穆王有其言而無實耶曰是固<lb/>
然矣君牙乃在昭王時區區無補之臣而伯冏之為太<lb/>
僕乃見穆王馳騁天下有車轍馬跡而不能正救者也<lb/>
是二人不足以有為者也穆王其父昭王溺死於漢水<lb/>
<pb n="KR4d0202_WYG_011-4b"/>
畧無恢復之志而馳騖四方與兩篇之言大不相似是<lb/>
有其言而無其實者也然而余三復兩篇見其慇懃惻<lb/>
怛有足以感動人者何也曰徳宗何人哉有陸贄作奉<lb/>
天詔書遂使山東父老為之泣下則夫二篇之命亦必<lb/>
當時仁人君子憫穆王之無志故修辭立誠以勸勵于<lb/>
臣下惟其誠實所寓所以使人讀之必至于感動也辭<lb/>
之不可已也乆矣夫易曰鼓天下之動者存乎辭信矣<lb/>
或曰二篇之意畧不及昭王何也曰此穆王諱父之惡<lb/>
<pb n="KR4d0202_WYG_011-5a"/>
故代言者亦不敢彊之也曰安知非出於穆王之自為<lb/>
耶曰使出於穆王其慇懃惻怛如此必當大有為於天<lb/>
下盖有是言者必有其誠有其誠者必有其志穆王無<lb/>
志如此以五十之年乃即尊位而乃不以父恥為念區<lb/>
區如兒軰務夸馬力奔走四方此不才之主也安得有<lb/>
此至誠之言故余斷以謂非出於穆王而出於大臣之<lb/>
賢者也學者試考之<lb/>
　　吕刑論<lb/>
<pb n="KR4d0202_WYG_011-5b"/>
穆王五十即位今此書言享國百年是即位又五十年<lb/>
矣當耄亂之時乃能大度時宜命吕侯為司冦而訓吕<lb/>
侯以夏時贖刑之法以輕刑辟為事且其書以刑為至<lb/>
重上以堯舜為法苗民為戒主在吕侯乃遍飭四方司<lb/>
政典獄又飭同姓諸侯又飭有邦有土又飭官伯族姓<lb/>
而終飭戒嗣孫焉其言互相發明皆典獄者所當留意<lb/>
也贖刑之法乃詳載於有邦有土之下則知在朝廷所<lb/>
當遵守也非互相發明乎夫穆王非周之令主也周道<lb/>
<pb n="KR4d0202_WYG_011-6a"/>
之衰穆王實為有罪且以昭王之死不明而畧無痛悼<lb/>
之意乃甘心於馳騁之事而君牙伯囧吕刑聖人取以<lb/>
為書而不廢何也曰訓辭深厚意㫖懇切穆乎有三代<lb/>
之風淵乎有賡載之作非有文武遺緒能至是乎此夫<lb/>
子所以玩繹而不忍刪也<lb/>
　　文侯之命論<lb/>
余讀史記知幽王廢申后及太子宜臼以褒姒為后而<lb/>
立其子伯服為太子宜臼奔申申侯怒與犬夷殺幽王<lb/>
<pb n="KR4d0202_WYG_011-6b"/>
虜褒姒晉文公與鄭武公乃即申侯共立宜臼是為平<lb/>
王嗚呼尚忍言之耶以史攷之是平王因申侯殺其父<lb/>
而得立也嗚呼尚忍言之耶春秋之時始於隠公其亦<lb/>
以是乎使平王知有父子方且痛傷求死之不給肯為<lb/>
殺父者所立乎使平王權以濟事方且枕戈嘗膽以報<lb/>
父仇肯命文侯而無一言以及幽王乎今文侯之命止<lb/>
有嗣造天丕愆與夫侵戎我國家兩句而已略無傷痛<lb/>
之辭何也豈犬戎兇暴申侯殘忍初造國家未能勝之<lb/>
<pb n="KR4d0202_WYG_011-7a"/>
故為此畏懼將以有待耶而在位五十年畧無施設而<lb/>
揚之水之詩發於怨歎是於申侯甚厚報其殺父立已<lb/>
之恩嗚呼尚忍言之耶是特不孝之子而已耳然則此<lb/>
書何足存而孔子不删去何也此盖存之以著平王之<lb/>
罪與𦙍征同也觀書者當以時攷之可也<lb/>
　　費誓論<lb/>
費魯東郊之地魯侯伯禽方就侯國居曲阜而徐戎淮<lb/>
夷遽興兵侵擾伯禽誓於費以禦之觀其飭戒一何嚴<lb/>
<pb n="KR4d0202_WYG_011-7b"/>
哉盖軍事性命所在一失其幾所害非一夫性命而已<lb/>
其可不嚴耶甲胄干戈弓矢矛刃馬牛臣妾糗糧楨榦<lb/>
芻茭無不告戒其防㣲早慮如此而襄公不鼓不成列<lb/>
陳餘不用詐謀竒計以謂行仁義豈知周公之子行兵<lb/>
乃如此其㣲哉<lb/>
　　秦誓論<lb/>
穆公不聽蹇叔之言以敗於晉故悔過而作誓以懲艾<lb/>
前非也然而伯禽穆公等諸侯耳虞夏商周帝王之書<lb/>
<pb n="KR4d0202_WYG_011-8a"/>
也而以諸侯之誓繫之此學者所以致疑也曰此孔子<lb/>
深意也如王者之迹熄則大雅降而為國風王者之道<lb/>
亡故秦魯升而繫三代於詩以見其亡於書以見其意<lb/>
其意曰平王錫晉文侯而言不及於復讎王道不可望<lb/>
也得如伯禽之用兵庶幾於王道矣又曰王道不可望<lb/>
也得如秦穆之悔過亦庶幾於王道矣取秦魯以補王<lb/>
道所以深痛王道之不復興也夫國風始於平王春秋<lb/>
始於平王王道終於平王而以秦魯補之則平王之罪<lb/>
<pb n="KR4d0202_WYG_011-8b"/>
可勝言哉夫何故天下之讎莫大乎弑君父而平王君<lb/>
父之讎不報天下之惡莫大乎弑君者所立而平王為<lb/>
太子走而之母家母家與犬夷弑其父而立之嗚呼事<lb/>
至於此王道絶矣平王不勝其罪矣故孔子之意以謂<lb/>
使平王用兵得如伯禽申侯犬戎庶可誅戮乎使平王<lb/>
悔過得如穆公聽言用賢周家其中興乎今而亡焉故<lb/>
痛憤而以伯禽穆公繼於其後也以謂如此二人猶勝<lb/>
於平王也惜乎此義未有發之者余故表而出之<lb/>
<pb n="KR4d0202_WYG_011-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0202_WYG_011-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　横浦集巻十一<lb/>
</p>
<p>
</p>
  </div>
</body>
</text>
</TEI>
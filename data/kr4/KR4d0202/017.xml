<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>横浦集巻十七</head> <lb/>
    <p>
<pb n="KR4d0202_WYG_017-1a"/>
欽定四庫全書<lb/>
　横浦集巻十七<lb/>
　　　　　　　　　　　　宋　張九成　撰<lb/>
　記<lb/>
　　海昌童兒塔記<lb/>
壽聖禪師惟尚道眼明徹戒體潔清傳法於普照英公<lb/>
得證於黄龍新公既謝事迺歸老童兒塔之西環堵蕭<lb/>
然而聲震四海其叩門求法者盖肩相摩而袂相屬也<lb/>
<pb n="KR4d0202_WYG_017-1b"/>
予寓居鹽官遇風日清美芒鞵竹杖徑尋師於茂林修<lb/>
竹之間一日予指塔而問其故師出邑人章瑋石刻且<lb/>
曰舊塔廢為道士居者凡二十年矣紹興丁巳主塔僧<lb/>
仲淵之孫徳諶痛數百年勝槩一旦為彊有力者所奪<lb/>
影滅跡絶了不可尋問乃草衣木食錙分黍積卜地其<lb/>
東累甓架屋於莽蒼榛棘中今蘭若窣堵崢嶸突兀鼎<lb/>
鼎一新其勤勞嗣續之功似可記也公其有意乎予笑<lb/>
而不答既而予被召貳玉牒旋擢亞春官侍講金華未<lb/>
<pb n="KR4d0202_WYG_017-2a"/>
暇如師請後予以病乞歸聖天子憫其勤以奉祠寵之<lb/>
居閒日讀方書理藥物亦未暇如師請也予病今少間<lb/>
師來請益勤予乃呼諶而告之曰堯舜禹湯文武周孔之<lb/>
道具在人心覺則為聖賢惑則為愚不肖聖人懼其惑<lb/>
也乃著之六經使以義理求乃銘之九鼎使以法象求<lb/>
簠簋爼豆火龍黼黻以發之鐘鼔筦磬琴瑟竽笙以警<lb/>
之清廟明堂靈臺辟雍以形之使人目受耳應心竦意<lb/>
萌恍然霧披豁然氷泮乃知千聖雖往此心原不去萬<lb/>
<pb n="KR4d0202_WYG_017-2b"/>
變雖經此心自有餘不然吾聖人豈虚為此紛紛哉子<lb/>
之辛苦經營倘有在於斯乎否則我不知也諶謝而退<lb/>
乃書以遺之使刻諸石紹興九年十月四日記<lb/>
　　袁州學記<lb/>
紹興已未建安陳侯來守是邦得祀先聖先師於學宫<lb/>
乃顧瞻廟貎翺翔廊廡喟然歎曰夫子之道傳帝王相<lb/>
天地叙彞倫膺夷狄自天子以下皆師事之顧丹青漫<lb/>
漶楹桷傾弛甚不稱朝廷所以尊崇之意風俗之本教<lb/>
<pb n="KR4d0202_WYG_017-3a"/>
化之端當如是乎吾甚不取乃命教授劉瑜撤其故而<lb/>
一新之越明年仲春經始而季秋落成畫繪炳明輪奐<lb/>
髙潔儒風之盛甲於江西余出守邵陽道過其門自念<lb/>
平時起居食息不敢忘吾夫子輒秉心一意整冠肅容<lb/>
擁笏以入再拜而退諸生乃交揖而進曰吾鄉人物載<lb/>
在信史在漢則有陳重在唐則有盧肈黄頗諸公相繼<lb/>
而出又韓文公振斯文於前今陳公大其事於後願記<lb/>
厥實以為不朽之傳余曰憂患流離學殖荒落不足以副<lb/>
<pb n="KR4d0202_WYG_017-3b"/>
子請既而教授以書來宜春尉林仰又以書來余再辭<lb/>
而弗獲也乃為之說曰學乎學乎利禄云乎哉大學平<lb/>
天下之道自格物而入夫子不踰矩之妙自志學而入<lb/>
盖一心之所管即經綸天下之業也一身之所履即綏<lb/>
定國家之事也耳目乃禮樂之原其可以弗正夢寐乃<lb/>
居處之驗其可以弗思陳侯之為是舉也豈徒然哉盖<lb/>
將使此邦之士不遷怒不貮過如顔子無伐善無施勞<lb/>
如顔子自忠恕而得夫子之道如曽子自灑掃而得君<lb/>
<pb n="KR4d0202_WYG_017-4a"/>
子之道如子夏自徐行而得堯舜之道如孟子抑將使<lb/>
此邦之士從顔子曽子子夏孟子數公而知格物之效<lb/>
志學之宗平天下不踰矩之要學乎果利禄云乎哉諸<lb/>
生其勉之紹興十一年正月日記<lb/>
　　雲䕃堂記<lb/>
進士方疇作堂先塋之側乞名於兵部尚書程公公既<lb/>
名曰雲䕃又作為銘以見意禮部侍郎胡公又為書銘<lb/>
於堂俾疇不忘先君子之徳疇可以已矣乃又作書乞<lb/>
<pb n="KR4d0202_WYG_017-4b"/>
記於余余憐其拳拳於先君子如此且有感於余心者<lb/>
雖諾之而未暇也客有見其書者曰異哉斯名也方君<lb/>
積善在躬不克施於有用乃用遺其子孫疇既以進士<lb/>
登第弟畧又以武舉得官今上始郊又封贈及其幽竁<lb/>
車馬大門三槐植堂其幾是乎余曰不然天下事有可<lb/>
必者道義在我此可必也爵禄在天其可必乎閔損曽<lb/>
參至死無禄千古為孝子張禹胡廣官登極品千古為<lb/>
佞臣故親所以責其子者在道義不在爵禄子所以報<lb/>
<pb n="KR4d0202_WYG_017-5a"/>
其親者亦在道義不在爵禄使疇果欲報先君子乎當<lb/>
明善以獲乎上當格物以為國家天下用倘於暗室屋<lb/>
漏有非心邪意萌於兹而見於象乃挽而莫違乃去而<lb/>
不反雖官至公相贈至公相其辱先人忝所生也大矣<lb/>
方君所以期於子者豈在此乎予聞方君易簀之際呼<lb/>
疇而戒之曰富貴易得名節難保汝頃以小官上書抵<lb/>
時相它日從仕當以責人者責已可也其志明明如此<lb/>
所以望於疇者為如何哉疇當明善當格物以獲乎上<lb/>
<pb n="KR4d0202_WYG_017-5b"/>
以為天下國家用以副先君之望勿以得官受封賜為<lb/>
報親之具也豈予私意乎哉此盖先君子將死臨絶之<lb/>
遺言琅琅具在家庭間者也其可忽諸客謝而退余因<lb/>
書以遺之<lb/>
　　靜勝齋記<lb/>
同年友永嘉陳開祖紹興癸酉二月十八日遺余書凡<lb/>
數紙其一曰近闢書室深可數丈左右圗史相半其中<lb/>
且牓之曰靜勝盖欲居閒守靜以勝事物之紛紜也至<lb/>
<pb n="KR4d0202_WYG_017-6a"/>
於人是人非人富人貴人榮人辱皆無足以動其心者<lb/>
子其為我記之余曰物之不可勝也久矣與其勝物不<lb/>
若自勝自勝如何思慮潰亂血氣飄盈動者莫覺而靜<lb/>
者見之見之則惡之矣惡之則若居焚溺中思有以脫<lb/>
去而弗得也惡之又惡之乃悟顔子克己之說乃得曾<lb/>
子三省之說乃入子思謹獨之說使非心不萌邪氣不<lb/>
入而皇極之義孔門之學於斯著焉若夫人之是非富<lb/>
貴榮辱初不相關我無勝彼之心彼無勝我之念彼我兩<lb/>
<pb n="KR4d0202_WYG_017-6b"/>
忘天下之能事畢矣自勝其大矣乎開祖用意伊川之<lb/>
學四十年矣其於斯理履踐久矣今乃以勝物之說逺<lb/>
遺於余豈用夫子使漆雕開仕與夫語子路浮海之意<lb/>
乎余老矣亦飽經而熟議矣故敢不揆以所見為說因<lb/>
書以遺之如其不然願以見教<lb/>
　　竹軒記<lb/>
子張子謫居大庾借僧居數椽閱七年即東窓種竹數<lb/>
竿為讀書之所因牓之曰竹軒客有見而問焉曰恥之<lb/>
<pb n="KR4d0202_WYG_017-7a"/>
於人大矣今子不審出處罔擇交游致清議之靡容紛<lb/>
彈射而痛詆朋友擯絶親戚包羞逺竄荒陬瘴癘之所<lb/>
侵蛇虺之與鄰謂子屏絶杜門蔬食没齒髠頭唶舌以<lb/>
祈哀於朝廷而抱病於老死不是之務乃種植墾藝造<lb/>
立名字將磅礴偃息自適於萬物之外知恥者固如是<lb/>
乎子張子啞然笑曰物各有趣人各有適子方以竄逐<lb/>
為恥我獨以適心為貴今吾將叙吾之適以浣子之適<lb/>
其可乎客曰唯唯子張子曰今夫竹之為物也其節勁<lb/>
<pb n="KR4d0202_WYG_017-7b"/>
其氣清其韻髙冐霜雪而堅貞延風月而清淑吾誦書<lb/>
而有味攷古而有得仰首而見俯首而聽如笙簫之在<lb/>
雲表如聖哲之居一堂爽氣在前清隂滿几陶陶然不<lb/>
知孰為我孰為竹孰為恥孰為不恥盎盎如春醺醺如<lb/>
醉子亦知此樂乎客聞吾言神喪志沮面無人色吾因<lb/>
以是言而刻諸石<lb/>
　　重建贑州學記<lb/>
天下之可恥者莫大於為盜而好訟其次焉贑在江西<lb/>
<pb n="KR4d0202_WYG_017-8a"/>
為大郡山澤細民乃甘心於天下之可恥者獨何歟余<lb/>
嘗攷其所以然矣見利而忘義則盜心生好勝而無禮<lb/>
則爭心起昔吾嘗聞弭盜之術於吾夫子矣曰茍子之<lb/>
不欲雖賞之不竊抑嘗聞告子路止訟之說矣曰聽訟<lb/>
吾猶人也必也使無訟乎夫不欲無訟繫其上不繫其<lb/>
民文王服事商而耕者遜畔行者遜路宓子賤治其邑<lb/>
使漁者於夜半無人時不忘其教令此不欲無訟之效<lb/>
也歟嗚呼此豈率爾而得哉學之不講是吾憂也夫學<lb/>
<pb n="KR4d0202_WYG_017-8b"/>
者以格物為先格物者窮理之謂也窮一心之理以通<lb/>
天下之理窮一事之理以通萬事之理舞干羽而有苗<lb/>
格奏簫韶而鳯凰來髙宗思而傅說夢泮宫作而淮夷<lb/>
服格物之學如此是天下之至樂也惜乎聖學不傳而有<lb/>
為者徒為是紛紛也右朝奉大夫趙公善繼紹興甲戍<lb/>
來守是邦當叛兵方定攘敓滿郊或者勸以威刑又或<lb/>
勉以智術公一切謝之曰殺伐傷和詞訟亂政非吾志<lb/>
也又曰民吾民也其所以至此者以見利而好勝也曷<lb/>
<pb n="KR4d0202_WYG_017-9a"/>
求無欲止訟之道乎學有舊基榛薈之所䝉蛇虺之所<lb/>
宅狐嗥鬼嘯過者悲焉乃獨喟然作而新之體制宏偉<lb/>
規模深逺建殿以尊夫子立堂以萃講說生徒有齋掌<lb/>
教有室御書有閣庖湢井匽各有其所意將使學者體<lb/>
格物之說以無欲以無訟以求夫子之用心而誕布於<lb/>
四境消見得好勝之風去忘義無禮之弊其大矣哉凡<lb/>
厥諸生當體公意以是正心誠意以是修身齊家以是<lb/>
治國平天下以盡大學之歸以求夫子之用心使不欲無<lb/>
<pb n="KR4d0202_WYG_017-9b"/>
訟之說行斯無負於公之志矣建學未幾而四野清淨<lb/>
訟牒稀簡誾誾乎有洙泗之風而合泮宫之詩焉可謂<lb/>
盛矣若夫版築之工土木之役嵗月之終始皆非學之<lb/>
先務兹得以畧云<lb/>
　<lb/>
　<lb/>
　<lb/>
　横浦集巻十七<lb/>
</p>
<p>
</p>
  </div>
</body>
</text>
</TEI>
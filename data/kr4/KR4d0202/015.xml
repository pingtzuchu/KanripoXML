<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>横浦集巻十五</head> <lb/>
    <p>
<pb n="KR4d0202_WYG_015-1a"/>
欽定四庫全書<lb/>
　横浦集巻十五<lb/>
　　　　　　　　　　　　宋　張九成　撰<lb/>
　　孟子拾遺<lb/>
申之以孝悌之義<lb/>
　謹庠序之教為何事哉為孝悌而已孝悌之心自孩<lb/>
　提以至壯長固自行之第未有人發明之使之知其<lb/>
　義以見於用也所謂義者何也事親時愛戀眷慕則<lb/>
<pb n="KR4d0202_WYG_015-1b"/>
　孝心見矣孝心見仁之實也從兄時恭謹唯諾則悌<lb/>
　心見矣悌心見義之實也孟子以謂智知此二者禮<lb/>
　節文此二者樂樂此二者其義豈不深哉然其數可<lb/>
　陳也其義難知也知其義而敬守之天子之所以得<lb/>
　天下也行孝悌而不知其義安能見於天下國家哉<lb/>
　夫申有舉起之義精神全在此字上學者不可忽也<lb/>
今之樂猶古之樂<lb/>
　孟子於孔子所行一切反之孔子雅言詩書執禮其<lb/>
<pb n="KR4d0202_WYG_015-2a"/>
　謹如此而孟子則黜雲漢孑遺之詩至斥武成漂杵<lb/>
　之書謂禮有非禮之禮謂今之樂猶古之樂則與孔<lb/>
　子放鄭聲之意大相反矣嗚呼此孟子所以為學孔<lb/>
　子也魯人學栁下惠者雨夜不納嫠婦曰在栁下惠<lb/>
　則可吾則不可以吾不可學栁下惠之可孔子聞之<lb/>
　曰是真學栁下惠者也夫學貴乎能用魯人學栁下<lb/>
　惠其見於用也乃為不可之節孟子學孔子其見於<lb/>
　用也乃一切反之此盖所謂觀其㑹通以行典禮而<lb/>
<pb n="KR4d0202_WYG_015-2b"/>
　黄帝堯舜通其變使民不倦神而化之使民宜之之<lb/>
　理也學不能用則終身為腐儒而已矣故學者尚論<lb/>
　古人在論其世也<lb/>
惟仁者為能以大事小惟智者為能以小事大<lb/>
　大國反事小國可見其涵容矣此所以謂之仁者小<lb/>
　國事大國可謂識利害矣此所以謂之智者如此則<lb/>
　處小處大無所不可矣此天理也大國不能容小國<lb/>
　小國不能下大國皆私意也皆逆天也仁者樂天智<lb/>
<pb n="KR4d0202_WYG_015-3a"/>
　者畏天以天意耳<lb/>
樂以天下憂以天下<lb/>
　聖人無私心以天下為心天下之心憂即聖人之憂<lb/>
　也此禹所以思天下之溺猶已之溺也天下之心樂<lb/>
　即聖人之樂也此大賚於四海而萬姓恱服武王所<lb/>
　以埀拱也使主有私心則忘天下矣憂樂在一已而<lb/>
　不知有天下桀紂所以敗亡如此<lb/>
王如好貨與百姓同之王如好色與百姓同之<lb/>
<pb n="KR4d0202_WYG_015-3b"/>
　君子言必慮其所終行必稽其所敝觀孟子所對是<lb/>
　啓齊王一國貨色之心也一國好貨好色此何等風<lb/>
　俗哉如葛屨之詩桑中之刺一國好貨好色熟考上<lb/>
　下文不敢撮取一語以罔聖賢也孟子所謂好貨者<lb/>
　謂使民居者有積倉行者有裹糧也此太平之事也<lb/>
　豈謂機巧趨利乎所謂好色者愛厥妃也謂使民嫁<lb/>
　娶以時内無怨女外無曠夫也亦太平之事也豈謂<lb/>
　相竊妻妾乎余恐小人借此以濟其姦而君子罪其<lb/>
<pb n="KR4d0202_WYG_015-4a"/>
　言之不謹也故表而出之使學者於聖賢有所考焉<lb/>
學則三代共之皆所以明人倫也<lb/>
　學校之設本為何設為明人倫而已夫父子君臣夫<lb/>
　婦兄弟朋友皆有天理在其間日用之中天理每於<lb/>
　此而發見第以人欲所汩無自而識之耳大學之道<lb/>
　以格物為主格物則能窮盡天下之理人倫之理惟<lb/>
　格物者能識之識者明也惟能識之則能用之以為<lb/>
　天下國家舎人倫而曰學此異端邪說先王之所誅<lb/>
<pb n="KR4d0202_WYG_015-4b"/>
　者也學者不可不謹<lb/>
有攸不為臣東征綏厥士女匪厥𤣥黃紹我周王見休<lb/>
惟臣附於大邑周其君子實𤣥黃于匪以迎其君子其<lb/>
小人簞食壺漿以迎其小人救民於水火之中取其殘<lb/>
而已矣<lb/>
　自有攸不為臣至附于大邑周此武成之文也其語<lb/>
　増减不同者豈古文尚書如此哉自其君子實𤣥黄<lb/>
　于匪至取其殘而已矣此孟子述武王之意也其言<lb/>
<pb n="KR4d0202_WYG_015-5a"/>
　簡古有不可曉者輒以意解之有攸不為臣謂紂無<lb/>
　道其臣下見於所行不臣之節君臣紊亂紀綱大壊<lb/>
　武王所以東征者亦非富天下也安厥士女而已天<lb/>
　下素聞武王之徳知其師來皆匪𤣥黄以昭我周可<lb/>
　以王天下紹當作昭一見武王皆心歸武王而美之<lb/>
　民之美乃王之美也民皆有鼓舞之意孟子因萬章<lb/>
　問宋行仁政齊楚惡而伐之故引此篇以斷之曰武<lb/>
　王行王政以伐紂其君子實𤣥黄于匪以迎其君子<lb/>
<pb n="KR4d0202_WYG_015-5b"/>
　其小人簞食壺漿以迎其小人君子小人各以其類<lb/>
　寓誠意于物以迎王者救民之師想見當時歸仰之<lb/>
　意矣以武王之師非為虐也救民於水火之中取其<lb/>
　殘而已矣王偃果有武王之心乎使王偃果有武王<lb/>
　之心則四海之内皆舉首而望之欲以為君詎畏齊<lb/>
　楚乎此孟子以偃之行詐故以此言闢之也其意深<lb/>
　矣<lb/>
天下之生久矣一治一亂<lb/>
<pb n="KR4d0202_WYG_015-6a"/>
　生者理也天下之理久矣治或生亂亂或生治此自<lb/>
　然之理也泰者通也治也然泰之極曰城復于隍孔<lb/>
　子繫之曰其命亂也豈非治或生亂乎否者閉也亂<lb/>
　也然否之極曰傾否孔子繫之曰否終則傾何可長<lb/>
　也豈非亂或生治乎是一治一亂其理久矣且洪水<lb/>
　作亂禹掘地而注之海驅蛇龍而放之菹水由地中<lb/>
　行此亂或生治也堯舜既没暴君代作及紂之身天<lb/>
　下又大亂此治或生亂也周公相武王誅紂伐奄驅<lb/>
<pb n="KR4d0202_WYG_015-6b"/>
　飛亷虎豹天下大恱亂又生治矣及世衰道微臣弑<lb/>
　其君子弑其父治又生亂矣一治一亂天下之理如<lb/>
　是久矣豈有它哉惟賴聖賢為之扶持耳孟子之論<lb/>
　豈特為一時而然哉六國亂極而為秦秦并六國似<lb/>
　治矣而二世亡之陳勝項籍作亂漢髙祖定之至文<lb/>
　帝而大治數傳而王莽作亂光武定之至章帝又大<lb/>
　治數傳而董卓曺操又作亂至其子丕奄有神器似<lb/>
　若治矣而五胡亂華中原陸沉過江而元帝為宋為<lb/>
<pb n="KR4d0202_WYG_015-7a"/>
　齊為梁為陳為隋為唐為五代治亂相乗豈有已哉<lb/>
　非孟子深極物理豈能斷然為此論於千載之上哉<lb/>
春秋天子之事<lb/>
　天子之事明三綱以正人倫而已矣春秋之世上無令<lb/>
　王三綱隳壊人倫顛倒楚世子商臣弑其君頵蔡世<lb/>
　子般弑其君固一人之身而子弑父臣弑君兼有其<lb/>
　惡儼然南面以臨其臣天子不行殘滅之誅諸侯不<lb/>
　聞問罪之請是三綱人倫於此亡矣中國將為夷狄人類<lb/>
<pb n="KR4d0202_WYG_015-7b"/>
　將为禽獸夫子不得已而作春秋誅亂臣賊子以遏人<lb/>
　欲於横流扶天理於將滅使時有明王以春秋之意<lb/>
　見之行事則天子之事備矣<lb/>
充塞仁義也仁義充塞則率獸食人人將相食<lb/>
　楊氏為我壅遏為義之路至於使天下無君墨氏兼<lb/>
　愛壅遏為仁之路至於使天下無父天下無君父非<lb/>
　人類也禽獸而已矣仁義行則君父之道明此聖王<lb/>
　之道法當如是也仁義壅遏則君父之道不明此異<lb/>
<pb n="KR4d0202_WYG_015-8a"/>
　端邪說也邪說一行則人類殄滅禽獸得志獸蹄鳥<lb/>
　跡之道交於中國而蛇龍居之見於洚水禽獸至焉<lb/>
　見於沛澤此亦邪氣所感而然也仁義明正氣盛故<lb/>
　禽獸不得以横行於中國也此理深矣淺陋之士豈<lb/>
　能知哉孟子之闢楊墨意有在是爾<lb/>
安宅正路<lb/>
　仁則覺覺則神閒氣定豈非安宅乎不仁則昏昏則<lb/>
　念慮紛亂不得須㬰寧矣義則理理則言忠信行篤<lb/>
<pb n="KR4d0202_WYG_015-8b"/>
　敬豈非正路乎不義則亂亂則邪僻與魑魅為隣矣<lb/>
　仁義豈它物哉吾心而已矣<lb/>
昔者有饋生魚於鄭子産使校人畜之池校人烹之反命<lb/>
曰始舎之圉圉焉少則洋洋焉攸然而逝子産曰得其<lb/>
所哉得其所哉<lb/>
　校人形容放魚之狀此亦僕夫中錚錚佼佼者也始舍<lb/>
　之圉圉言雖得水尚困弱未能游泳也少則洋洋言精<lb/>
　神稍復舒肆之貌也攸然而逝言精神還復舊觀喜而<lb/>
<pb n="KR4d0202_WYG_015-9a"/>
　超脱之貌也其形容妙入魚之情性亦可喜矣乃為口腹之<lb/>
　快為欺罔亦可惜也子産聞之乃曰得其所哉得其所哉其<lb/>
　仁恵慈愛之心可於此而見矣余於得其所哉兩語想見子<lb/>
　産之為人如此賢人而校人欺之乃復不耻出而自逞其竊<lb/>
　盗之能盡言語之妙而不自好者大率皆校人類也<lb/>
不能盡其才也<lb/>
　仁義禮智人人所有是人之才地皆可以為堯舜然<lb/>
　而至於至愚極陋與聖人或相倍蓰而無算者不能<lb/>
<pb n="KR4d0202_WYG_015-9b"/>
　盡其才地耳非天之降才爾殊也何謂盡極惻隠之<lb/>
　心遡而上之以求其所謂仁既得此則傍徨周浹於<lb/>
　其間使置之則塞乎天地溥之則横乎四海無有絲<lb/>
　毫不用其才力者此之謂盡也於義禮智亦復如此<lb/>
　其為堯也舜也必矣孟子開盡之一門以謂止在思<lb/>
　耳學者試思之<lb/>
故有物必有則民之秉彝也故好是懿徳<lb/>
　有君臣父子朋友兄弟夫婦之物則仁義禮智信之<lb/>
<pb n="KR4d0202_WYG_015-10a"/>
　則見此因外以卜其才也以其秉君臣父子朋友兄<lb/>
　弟夫婦之常性也故好仁義禮智信之懿徳此因内<lb/>
　以卜其才也然則人性之善復何疑乎<lb/>
先生之號則不可<lb/>
　呉侵陳斬祀殺厲太宰嚭問于干木曰師必有名人<lb/>
　之稱斯師也則謂之何曰斬祀與殺厲與其不謂之<lb/>
　殺厲之師與曰反爾地歸爾子則謂之何曰君王討<lb/>
　敝邑之罪乃矜而赦之師與其無名乎古人重名如<lb/>
<pb n="KR4d0202_WYG_015-10b"/>
　此夫謂之殺厲之師此何名也謂之討敝邑之罪則<lb/>
　其名美矣宋牼事在於息兵其徳可謂大矣然以不<lb/>
　利為號是使秦楚求所謂利以利為號則天下相率<lb/>
　而為利而商鞅孫臏陳軫沈同陳賈蘇張之說行矣<lb/>
　是其志雖大而其號則不可也以仁義為號則天下<lb/>
　相率而為仁義而商鞅諸子之說敗矣嗚呼名號之<lb/>
　際其可忽乎昔漢髙祖下三秦出師攻項籍董公教<lb/>
　髙祖三軍縞素以誅殺義帝者為名其號之美孰有<lb/>
<pb n="KR4d0202_WYG_015-11a"/>
　過於此者此所以五年而成帝業也士大夫所學其<lb/>
　於名號可不謹乎<lb/>
務引其君於當道<lb/>
　臣子用心要當曲盡其巧觀人君意用所在而轉之<lb/>
　所好偏竒即就其所好引之使歸於當道而不自知<lb/>
　可也如齊宣好今之樂即以猶古樂引之使與百姓<lb/>
　同樂好勇即以文武好勇引之使安天下之民好貨<lb/>
　即以公劉好貨引之使居者有積倉行者有裹糧好<lb/>
<pb n="KR4d0202_WYG_015-11b"/>
　色即以太王好色引之使内無怨女外無曠夫豈非<lb/>
　歸於當道乎若夫薛廣徳諫元帝御樓船至云以頸<lb/>
　血汙車輪韓愈諫憲宗迎佛骨即云事佛者必夭折<lb/>
　張墀諫敬宗幸驪山至云往者必有大凶此大失孟<lb/>
　子之意矣學者不可不攷<lb/>
動心忍性<lb/>
　天將降大任於是人也必先苦其心志勞其筋骨餓<lb/>
　其體膚窮乏其身行拂亂其所為者所以動其心而<lb/>
<pb n="KR4d0202_WYG_015-12a"/>
　忍其性以成就之也動其心者所以驚惕之也忍其<lb/>
　性者所以抑遏之也心舎則亡非有以驚惕之則不<lb/>
　知存目性欲色耳性欲聲鼻性欲臭四支欲安佚非<lb/>
　有以抑遏之則流蕩而不知反夫動之忍之或驚惕<lb/>
　於放逸之微或抑遏於流蕩之外先後左右假之於<lb/>
　物害之於事皆天意念念欲成就之也雖聖賢之資<lb/>
　不如是不激發耳金經百鍊其色愈明玉煆三日其<lb/>
　色愈粹烈火猛燄中乃金玉成就之處也天意厚於<lb/>
<pb n="KR4d0202_WYG_015-12b"/>
　聖賢故以不可意事困厄之吾儕於急難其可沮喪<lb/>
　乎庸詎知非天意所臨也<lb/>
孟子見梁襄王出語人曰望之不似人君就之而不見<lb/>
所畏焉<lb/>
　孟子之意非薄襄王也余固論之矣盖孔子居是邦<lb/>
　不非其大夫而况君乎故入公門則鞠躬如也如不<lb/>
　容立不中門行不履閾過位色勃如也足躩如也其<lb/>
　言似不足者攝齊升堂鞠躬如也屏氣似不息者又<lb/>
<pb n="KR4d0202_WYG_015-13a"/>
　執圭鞠躬如也如不容上如揖下如授勃如戰色足<lb/>
　縮縮如有循君賜食必正席先嘗之君賜腥必熟而<lb/>
　薦之君賜生必畜之侍食於君君祭先飯疾君視之<lb/>
　東首加朝服拖紳君命召不俟駕行矣學者事君當<lb/>
　如孔子之法<lb/>
則是方四十里為阱於國中<lb/>
　魯人為長府閔子騫曰仍舊貫如之何何必改作其<lb/>
　語藴藉直而不倨婉而不傷此君子長者之言也孔<lb/>
<pb n="KR4d0202_WYG_015-13b"/>
　子喜之曰夫人不言言必有中其比方四十里為阱<lb/>
　於國中之言似太勁矣學者不可不謹<lb/>
吿梁惠王曰惡在其為民父母也告齊宣王曰此匹夫<lb/>
之勇敵一人者也<lb/>
　司馬子魚諫宋襄王用兵其言曰今君徳無乃猶有<lb/>
　所闕而以伐人若之何盍姑内省徳乎無闕而後動<lb/>
　其辭如春風醇酎使人心醉如無乃猶有之辭若之<lb/>
　何之辭盍姑内省之辭皆若有所避就而無直辭勁<lb/>
<pb n="KR4d0202_WYG_015-14a"/>
　氣以傷人比夫直指君為非民父母與夫匹夫之勇<lb/>
　之言大相逺矣士君子誠味之自可見也<lb/>
彼以其富我以吾仁彼以其爵我以吾義<lb/>
　孔子曰富與貴是人之所欲不以其道得之不處又<lb/>
　曰富而可求也雖執鞭之士吾亦為之如不可求從<lb/>
　吾所好又曰飯疏食飲水曲肱而枕之樂亦在其中<lb/>
　矣不義而富且貴於我如浮雲深詳聖人之意是富<lb/>
　貴以道義得之聖人將處之矣初不與富貴立敵也<lb/>
<pb n="KR4d0202_WYG_015-14b"/>
　曽子之言豈有為而言歟學者當置曽子之說而從<lb/>
　孔子庶幾不墮於客氣以失曽子之意<lb/>
成覸謂齊景公曰彼丈夫也我丈夫也吾何畏彼哉顔<lb/>
淵曰舜何人也予何人也有為者亦若是公明儀曰文<lb/>
王我師也周公豈欺我哉<lb/>
　公明儀之言與成覸相類皆有奮然作為之意不似<lb/>
　顔子之言安妥也聖人以仁義為家常事非欲以壓<lb/>
　衆也學者於此微處當細攷<lb/>
<pb n="KR4d0202_WYG_015-15a"/>
貴戚之卿<lb/>
　齊景公捨太子陽生而立子荼其亂端已見矣及問<lb/>
　政於孔子孔子止曰君君臣臣父父子子而已雖切<lb/>
　於景公而畧不見圭角使景公感寤遽曰善哉信如<lb/>
　君不君臣不臣父不父子不子雖有粟吾得而食諸<lb/>
　如此進對正為人臣之法也孟子對貴戚之卿乃曰<lb/>
　反覆之而不聽則易位使齊王勃然變乎色嗚呼其<lb/>
　危哉學者無孟子闔闢之用而欲効直言勁辭如孟<lb/>
<pb n="KR4d0202_WYG_015-15b"/>
　子恐非所以為臣子計也要當以聖人為法<lb/>
孟子曰今之事君者曰我能為君辟土地充府庫今之<lb/>
所謂良臣古之所謂民賊也君不鄉道不志於仁而求<lb/>
富之是富桀也我能為君約與國戰必克今之所謂良<lb/>
臣古之所謂民賊也君不鄉道不志於仁而求為之強<lb/>
戰是輔桀也<lb/>
　昔子貢問孔子曰魯大夫練而杖禮歟夫子不答他<lb/>
　日置大夫而問練而杖禮歟孔子曰非禮也子游問<lb/>
<pb n="KR4d0202_WYG_015-16a"/>
　魯大夫羔裘𤣥冠以弔禮歟夫子又不答他日置大<lb/>
　夫而問羔裘𤣥冠以弔禮歟夫子曰易之而已夫以<lb/>
　魯大夫為問則皆在所不答豈非居是邦不非其大<lb/>
　夫之義乎陳司敗問昭公知禮乎孔子曰知禮孔子<lb/>
　退揖巫馬期以告子曰丘也幸茍有過人必知之豈<lb/>
　非善則稱君之義乎今孟子以今之良臣為民賊富<lb/>
　君輔君為富桀豈亦有說乎其詳已見於孟子說矣<lb/>
　要之不非其大夫善則稱君此孔子家法也學孔子<lb/>
<pb n="KR4d0202_WYG_015-16b"/>
　者雖未見道而力行此二說亦足以養忠厚之心道<lb/>
　或未見而以孟子之說為辭非特受禍而召辱而刻<lb/>
　薄之態恐馬伏波尚能論之吾徒安得不痛以為戒<lb/>
　　西銘解<lb/>
乾稱父坤稱母予兹藐焉乃混然中處<lb/>
　乾吾父坤吾母吾乃乾坤之子與人物混然處於中<lb/>
　間者也<lb/>
故天地之塞吾其體<lb/>
<pb n="KR4d0202_WYG_015-17a"/>
　吾之體不止吾形骸塞天地間如人如物如山川如<lb/>
　草木如禽獸昆蟲皆吾體也<lb/>
天地之帥吾其性<lb/>
　吾之性不止於視聽言貌思凡天地之間若動作若<lb/>
　流峙若生植飛翔潜泳必有造之者皆吾之性也<lb/>
民吾同胞物吾與也<lb/>
　既為天地生成則凡與我同生於天地者皆同胞也<lb/>
　既同處於天地間則凡林林而生蠢蠢而植者皆吾<lb/>
<pb n="KR4d0202_WYG_015-17b"/>
　黨與也<lb/>
大君者吾父母宗子也其大臣宗子之家相也<lb/>
　大君謂人主吾為天地之子人主主天地之家事是<lb/>
　大君吾父母宗子也大臣相天子以繼天地之業是<lb/>
　宗子之家相也<lb/>
尊髙年所以長其長<lb/>
　髙年先我生於天地間者也有若吾兄吾能尊之是<lb/>
　長天地之長也<lb/>
<pb n="KR4d0202_WYG_015-18a"/>
慈幼孤所以幼其幼<lb/>
　孤兒弱子後吾生於天地間者也有若吾弟吾能慈<lb/>
　之是幼天地之幼也<lb/>
聖其合徳賢其秀也<lb/>
　聖人合天地之徳者也賢人特天地之秀也<lb/>
凡天下疲癃殘疾孤獨鰥寡吾兄弟顛連而無告者也<lb/>
　疲癃老病也殘疾廢疾也孤獨鰥寡老而無子者幼<lb/>
　而無父者老而無夫者無妻者皆天民之窮者也然<lb/>
<pb n="KR4d0202_WYG_015-18b"/>
　數等無吿者與吾同生於天地其困苦如此是乃吾<lb/>
　兄弟顛沛而無告訴也吾其可不恤乎<lb/>
于時保之子之翼也<lb/>
　畏天地之威若畏父母之嚴保其心而不敢少肆焉<lb/>
　是子之敬者也<lb/>
樂且不憂純乎孝者也<lb/>
　樂天地之命雖患難而不憂此天地純孝之子也<lb/>
違曰悖徳害仁曰賊<lb/>
<pb n="KR4d0202_WYG_015-19a"/>
　違天地之心是不愛其親者故謂之悖徳害天地之<lb/>
　仁是父母之賊也<lb/>
濟惡者不才其踐形惟肖者也<lb/>
　世濟其惡是天地不才之子踐履天地之形以貎言<lb/>
　視聽思之形為恭從聰明睿之用是克肖天地之徳<lb/>
　也<lb/>
知化則善述其事窮神則善繼其志<lb/>
　天地之事不過乎化天地之志不過乎神故知化則<lb/>
<pb n="KR4d0202_WYG_015-19b"/>
　善述天地之事者也窮神則善繼天地之志者也<lb/>
不愧屋漏為無忝<lb/>
　天地之心無幽明之間止不欺而已故不愧屋漏之<lb/>
　隠者乃無忝於天地<lb/>
存心養性為匪懈<lb/>
　心性即天地夙夜存心養性是夙夜匪懈以事天地<lb/>
　也<lb/>
惡㫖酒崇伯子之顧養<lb/>
<pb n="KR4d0202_WYG_015-20a"/>
　崇伯之子禹也禹惡㫖酒酒能亂徳今惡㫖酒乃顧<lb/>
　天地父母之養者也<lb/>
育英才頴封人之錫類<lb/>
　穎谷封人請遺羮於母以起鄭莊公之孝心今我育<lb/>
　天地所生之英才則是以孝心與其類也<lb/>
不弛勞而底豫舜其功也<lb/>
　舜祗載見瞽叟䕫䕫齋栗瞽亦允若是舜不弛勞而<lb/>
　致父母之恱豫其事父母之孝大有功於名教吾能<lb/>
<pb n="KR4d0202_WYG_015-20b"/>
　在困苦中竭力為善以致天地之喜乃是舜之功也<lb/>
無所逃而待烹申生其恭也<lb/>
　大舜逢父怒大杖則走小杖則受申生不明乎道乃<lb/>
　以死為恭而成父之惡不可為訓者也横渠之意以<lb/>
　謂遭遇讒邪此命也順受其死以恭順乎天地如申<lb/>
　生之恭可也<lb/>
順其受而歸全者參乎<lb/>
　曾子之疾病而易大夫之簀是順其受而不以父母<lb/>
<pb n="KR4d0202_WYG_015-21a"/>
　遺體處於不正者也吾今能處天地之正而不以患<lb/>
　難易其節是於天地有曾參之孝也<lb/>
勇於從而順令者伯竒也<lb/>
　伯竒尹吉甫之子也吉甫惑於後妻虐其子無衣無<lb/>
　履而使踐霜挽車伯竒從父之命而順父之令不敢<lb/>
　有辭焉人當患難之際順而受之無怨尤於天地是<lb/>
　乃若伯竒之孝也<lb/>
富貴福澤將以厚吾之生也<lb/>
<pb n="KR4d0202_WYG_015-21b"/>
　富貴福澤是天地欲厚吾之生也<lb/>
貧賤憂戚庸玉汝於成也<lb/>
　貧賤憂戚是天地愛汝欲成就我也此天將降大任之説<lb/>
存吾順事没吾寧也<lb/>
　吾存則順事天地而不逆吾死則安於其心志而不<lb/>
　亂是乃終始聽命於天地而為天地至孝之子焉<lb/>
　　統論<lb/>
余觀西銘大意以謂人梏於形體而不知我乃天地之<lb/>
<pb n="KR4d0202_WYG_015-22a"/>
子下與動植同生上與聖賢同氣要當窮神知化不愧<lb/>
屋漏存心養性以盡為子之道又當惡㫖酒育英才以<lb/>
為持已接人之方以合天地之心而遇困苦遭患難當<lb/>
如舜如申生如曾參如伯竒以聴天地厚我貧賤憂戚<lb/>
為天地之成我存則順天地没則安天地乃為大孝之<lb/>
子爾嗚呼豈淺學小識所能見此哉學者當自重焉<lb/>
　<lb/>
　<lb/>
<pb n="KR4d0202_WYG_015-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　横浦集巻十五<lb/>
</p>
<p>
</p>
  </div>
</body>
</text>
</TEI>
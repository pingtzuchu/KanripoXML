<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>横浦集巻二十</head> <lb/>
    <p>
<pb n="KR4d0202_WYG_020-1a"/>
欽定四庫全書<lb/>
　横浦集巻二十<lb/>
　　　　　　　　　　　　宋　張九成　撰<lb/>
　祭文<lb/>
　　祭吕居仁舎人<lb/>
嗚呼聖學不傳何啻千載吟哦風月組織文字轉相祖<lb/>
述謂此極致正心修身不復掛齒孰如我公師友淵源<lb/>
文以宣之詩以詠之天下之士誦公之文服公之詩者<lb/>
<pb n="KR4d0202_WYG_020-1b"/>
多矣而得公之意者盖未見其一二也若乃勸講露門<lb/>
直筆太史代言西掖視草北門即公之忠正恭儉躬行<lb/>
履厯至死不亂者粲之於英華而注之於筆削爾我之<lb/>
識公最晩而公之知我最深同處於朝而不相往來同<lb/>
好此學而未嘗談論神交黙契不欺不愧其亦庶幾焉<lb/>
嗚呼萬事已矣夫復何言觴酒豆肉千里寓哀惟英靈<lb/>
其享之<lb/>
　　祭虞深之<lb/>
<pb n="KR4d0202_WYG_020-2a"/>
嗚呼深之公之為人篤於中外信於朋友寛以臨民禮<lb/>
以待士遇事不惑應變無窮識利害之所歸知終始之<lb/>
必爾如蓍龜之先見如軒鑑之清明挾此之材用此之<lb/>
徳以年則當享上壽以官則當位大夫今官止於一簿<lb/>
年不滿六十一病不復竟成永訣嗚呼痛哉我之與公<lb/>
始於學校之舊終為姻婭之親情同弟昆義均休戚我<lb/>
竄嶺下交親邈然隻影自憐斷蓬無托凛乎惟公兩遣<lb/>
問勞書詞懇惻藥物豐備今則已矣尚何言哉囘思孀<lb/>
<pb n="KR4d0202_WYG_020-2b"/>
妹逺憐孤兒痛徹於心其誰我慰生芻之奠一寫哀號<lb/>
　　祭王侍郎<lb/>
惟公才出人上學自名家推賢揚善掩過匿瑕昔其未<lb/>
見諸公交稱流離偃蹇欲識未能南來嶺下門設雀羅<lb/>
交親斷絶形影莫過公持帥節惠然見臨論議忠厚器<lb/>
宇靜深謂必逺大少究所施天理莫測而止於斯若其<lb/>
踐履敡厯獻納論思不抗不抑匪亟匪遲顧我老病百<lb/>
念如灰期公還朝或慰衰頽今其已矣有涕漣而觴酒<lb/>
<pb n="KR4d0202_WYG_020-3a"/>
豆肉庶或享之<lb/>
　　祭鄭仲逺<lb/>
公有治民之才有華國之文有深逺之度有竒詭之䇿<lb/>
而議論剛正人物軒昂謂必居諫官御史之員西掖北<lb/>
門之職而年未登五十官止於九品位不過縣令百未<lb/>
一施冐疾而死嗚呼哀哉堂有老母室有寡孤流離顛<lb/>
沛以至於此嗚呼哀哉念我與君義乃同年情如兄弟<lb/>
不見顔色僅過年餘平生之歡終天之訣嗚呼哀哉病<lb/>
<pb n="KR4d0202_WYG_020-3b"/>
不及知歛不及哭觴豆之奠逺致老懷公如有知庶或<lb/>
享之<lb/>
　　祭解帥<lb/>
惟公剛而能審武而好文老而不變幼則有聞憶我平<lb/>
生初未識君謫居横浦乃挹清芬樽酒相樂談辭如雲<lb/>
酒酣耳熱氣凌三軍倒廩傾囷兩忘主賓嵐瘴所都飲<lb/>
泠食新日損月削病輒彌旬竟至不起嗟誰與親君居<lb/>
藍田死乃江濱首丘弗獲藁葬此辰肉馨而絜酒醇以<lb/>
<pb n="KR4d0202_WYG_020-4a"/>
清能復享此有淚濡巾<lb/>
　　祭黄元寵<lb/>
惟公器質冲厚志氣剛方見於議論粲於文章諫官御<lb/>
史給舎臺郎謂當平步飜然翺翔而官止員郎位止半<lb/>
刺年不至上壽乃遽至於云亡嗚呼哀哉嗟我寡與生<lb/>
平坎軻謫居嶺外門莫我過公來分教見我驚嗟情均<lb/>
骨肉義期切磋公將滿去謂圗復來得倅五羊北轅又<lb/>
囘今年五月迓吏前催私竊自喜我懷當開戒飭僕奴<lb/>
<pb n="KR4d0202_WYG_020-4b"/>
洗豆陳盃日月已屆何久徘徊事出意外記竒吿哀淚<lb/>
落如雨哭聲如雷此生已矣此心亦灰有肉登爼有酒<lb/>
在罍千里致奠魂兮來哉<lb/>
　　祭史幾先<lb/>
嗚呼幾先勤以律已儉以成家語人以信出言無譁鄉<lb/>
閭之所宗仰君子謂之無瑕惟我與公心實相知我謫<lb/>
於南三惠以書慇懃問勞語畢嗟吁今我北歸意則無<lb/>
喜謂當與公一盃相囑優游卒嵗林下笑傲此意未遂<lb/>
<pb n="KR4d0202_WYG_020-5a"/>
公則已亡訃音來告老淚滿鬚聞公有子力學未已當<lb/>
大公門少遂公志薄殽在爼清酒一巵公如有靈庶其<lb/>
享之<lb/>
　　祭彦執<lb/>
嗚呼彦執遽至此耶公生不娶至於絶嗣嗚呼痛哉不<lb/>
幸有伯牛之疾有原憲之貧而氣干斗牛文摛雲錦行<lb/>
潔氷霜識髙今古不得一官終於老死兹又可為天下<lb/>
惜也余素寡交生平朋友不過四人姚葉先亡公繼已<lb/>
<pb n="KR4d0202_WYG_020-5b"/>
去予形單影隻有唱無和有言無聽有酒無徒有花無<lb/>
玩余之悲苦當如何耶人生大化如彼浮萍適然相值<lb/>
適然而散亦復奚喜亦復奚悲其所悲者以公之才而<lb/>
不顯於世以公之徳而至於無後觴酒豆肉千里致奠<lb/>
嗚呼痛哉<lb/>
　　祭墳園神<lb/>
某年月日以酒脯之奠昭告於家園土地林木等神某<lb/>
讀喪親篇曰卜其宅兆而安厝之嗚呼言之至此五内<lb/>
<pb n="KR4d0202_WYG_020-6a"/>
糜裂尚忍言之耶某卜葬先人於此今將開壙謹用告<lb/>
䖍某身為儒者當信先王之言不當信淫巫瞽史之說<lb/>
嘗讀周官冢人之職先王之葬居中以昭穆為左右凡<lb/>
諸侯居左右以前卿大夫士居後各以其族此先王陪<lb/>
葬之法也驗吾先王左右前後之說則夫隂陽家流青<lb/>
龍白虎獨火太嵗之說敗矣又讀禮記之說曰夏后氏<lb/>
尚黒大事歛用昏商人尚白大事歛用日中驗吾先王<lb/>
用昏之說則夫隂陽家流乾艮二時之說敗矣又讀富<lb/>
<pb n="KR4d0202_WYG_020-6b"/>
辰之言曰管蔡郕霍魯衛毛𥅆郜雍曺榺畢原酆郇文<lb/>
之昭也邘晉應韓武之穆也凡蔣邢茅胙祭周公之嗣<lb/>
也驗吾先王一宗數姓之說則夫隂陽家流五姓宫商<lb/>
角徴羽之說敗矣又讀春秋書曰宣公八年十月己丑<lb/>
葬我小君敬嬴雨不克葬庚寅日中而克葬驗吾先王<lb/>
己丑庚寅以雨晴為候之說則夫隂陽家流擇日定時<lb/>
之說敗矣以至攷五月三月之說則年辰畏忌之說敗<lb/>
矣攷從柩臨宂之說則黒黄衝射之說敗矣是隂陽家<lb/>
<pb n="KR4d0202_WYG_020-7a"/>
說違悖義理舉不足信又嘗攷先王之說曰執左道以<lb/>
亂政殺假於鬼神時日卜筮以疑衆殺又曰非聖人者<lb/>
無法非孝者無親今隂陽家譎怪之說是左道亂政也<lb/>
是假於鬼神時日卜筮以疑衆也是無親也是非聖人<lb/>
也公犯先王明禁罪在不赦動以吉凶禍福為言以恐<lb/>
動天下以起不孝之心嗚呼葬親而欲徼福於無知之<lb/>
神此何心也哉此不孝之甚者也某甚悲之使世無青<lb/>
龍白虎之神獨火太嵗之神則已如其有之必不埀祐<lb/>
<pb n="KR4d0202_WYG_020-7b"/>
於謀葬其親避忌畏惡遲延嵗月以徼福於一身之人<lb/>
不孝之子矣何以知之石駘仲卒無適子有庶子六人<lb/>
卜所以為後者曰沐浴佩玉則兆五人者皆沐浴佩玉<lb/>
石祁子曰孰有執親之喪而沐浴佩玉者乎不沐浴佩<lb/>
玉石祁子兆人皆以龜為有知也豈為青龍白虎獨火<lb/>
太嵗之神反不如一龜之有知乎先王之道本諸身徴<lb/>
諸庶民攷之三王而不謬建諸天地而不悖質諸鬼神<lb/>
而無疑某今葬其親以義合禮安敢不以先王之道為<lb/>
<pb n="KR4d0202_WYG_020-8a"/>
法耶又安敢不以先王之道正鬼神耶某又觀先王蜡<lb/>
祭之法曰迎猫為其食田鼠也迎虎為其食田豕也今<lb/>
以葬先人斬伐林木斸掘土膏雖幽冥中念人子之心<lb/>
不以為忌而某所以事鬼神者亦安敢不以禮義而再<lb/>
拜告也嗚呼先王之道神明知之久矣區區之言非特<lb/>
正淫巫瞽史之說將以開先王之道使為人子者以奉<lb/>
其親以事鬼神以窮後世紛紛之論不敢以吉凶禍福<lb/>
動其意而一以純孝為心神如有靈庶或相之<lb/>
<pb n="KR4d0202_WYG_020-8b"/>
　　祭靈潭龍君<lb/>
維紹興十八年嵗次戊辰六月丁亥朔十五日辛丑具<lb/>
位張某謹以酒果之奠敢昭吿於靈潭龍君之靈某謫<lb/>
居於此雖無職事而月有俸廩嵗有衣賜啖食邦民膏<lb/>
血每懷愧畏乃至五六月不雨田苗就槁亦用嗷嗷不<lb/>
寧聞邦人迎請龍君而龍君惠然肯來來未一日於炎<lb/>
赫中沛以甘雨越明日又雨夜乃大雨歡聲動地良用<lb/>
欽慕竊思龍君處幽就曠不求人知又未嘗作禍作福<lb/>
<pb n="KR4d0202_WYG_020-9a"/>
以恐動此邦之民超然與世相絶此邦平時無香火之<lb/>
奉一有旱乾之苦無所控告輒相與致禱而君初不以<lb/>
平日為懷應其所求霑足優渥千倉萬箱上以供百官<lb/>
有司之奉下使家人婦子驩欣怡愉以享終嵗之飽焉<lb/>
而君方撝而不有復退藏於寂寞深渺之中民亦忘君<lb/>
之賜自以為吾耕墾之功爾嗚呼君乎其亦可謂賢矣<lb/>
某食君之禄衣君之衣官列侍從位上大夫而退思平<lb/>
生無分毫利澤以補斯民是以私有愧於國家而仰慕龍<lb/>
<pb n="KR4d0202_WYG_020-9b"/>
君之徳謹以區區薄奠少見意焉<lb/>
　　到任祭文宣王<lb/>
猥奉宸綸起臨是郡視事云初躬謁廟貎將行所學以<lb/>
濟斯民敬事而信不忘先訓<lb/>
　　祭本衙土地<lb/>
叨竊郡寄老稚在焉惟神庇之蟲鼠蛇虺有害于人悉<lb/>
屏勿見乃神之休<lb/>
　墓誌銘<lb/>
<pb n="KR4d0202_WYG_020-10a"/>
　　廖守墓誌銘<lb/>
紹興乙亥四月朔有持書叩門者其書題曰孤子廖顒<lb/>
余啓封疾讀曰顒不孝先考故新州太守也有賢行法<lb/>
應書不肖嗣欽聞先生謹許可其言足以信今傳後敢<lb/>
以葉大任大夫所書行實以請願先生叙而為銘豈惟<lb/>
不肖嗣之幸抑亦先太守之幸惟先生哀憐之余考葉<lb/>
大夫所書叙之曰公諱某字某世為連州桂陽人曾祖<lb/>
某祖某隠徳不仕考某以公故累贈右中散大夫公以<lb/>
<pb n="KR4d0202_WYG_020-10b"/>
紹興十九年四月卒享年七十有三其入仕也以舎法<lb/>
兩上魁貢權某州教授移某州以使者薦授徳州文學<lb/>
就權司户曺事以破蠻功改承奉郎循州司録以破賊<lb/>
功遷承事宣義郎知廣州東莞縣又以循州功特差知<lb/>
循州以年勞遷宣教郎以覃恩轉通直奉議郎又以年<lb/>
勞遷右承議郎請祠歸鄉里遷右朝奉郎知潯州移知<lb/>
新州顒通籍金閨遇郊贈右朝請郎其為教官也喻以<lb/>
彝倫勉以忠孝新民化焉其司户曺也安化羣蠻掩不<lb/>
<pb n="KR4d0202_WYG_020-11a"/>
備夜半到城下吏民驚竄無餘公慨然佐郡守拒之宜<lb/>
融二州適二百許人負米來輸駐城外數十里公單馬<lb/>
出城引入為援分城東西聲喏相應蠻驚且疑乗其不<lb/>
意渠魁授首餘衆破散邉境以安其攝循州也䖍冦劉<lb/>
花何花陳長者踵跡相躡出没循梅潮惠間四郡騷然<lb/>
不寧承平日久人不知兵公集僚佐問計䇿率愕眙相<lb/>
顧喑不吐一辭乃以郡事屬僚掾躬率官兵出城討之<lb/>
部使者壯其行委以督捕公指麾戰士廣設方畧厯﨑<lb/>
<pb n="KR4d0202_WYG_020-11b"/>
嶇披蓬藋與衆同甘苦備辛酸將士彌厲羣冦以平其<lb/>
宰東莞則厲亷儉崇信義興學校决滯訟治效為一路<lb/>
冠再守循州則嚴威信篤惠愛蠲逋負治城池修器械<lb/>
號令分明常若冦至於今賴焉兵官訓練嚴酷士卒苦<lb/>
之指日作亂公呼羣卒立庭下且呼兵官來曰汝何為<lb/>
不撫士卒又厲羣卒曰汝果欲為亂耶無它殺殺吾一<lb/>
人足矣羣卒泣且拜曰我以公故不敢有它心已乃至<lb/>
教塲立程格卒以無事此皆可書者也其為人孝悌慈<lb/>
<pb n="KR4d0202_WYG_020-12a"/>
祥寛厚靜謹平居恂恂長者也遇不可則慷慨直前無<lb/>
所顧望其於榮利泊如也異時在東莞部使者列薦召<lb/>
審察都堂除提㸃九路坑冶辭燕瑛尹開封薦司儀曺<lb/>
又辭自潯州來不計年勞不叙賞典曰吾布衣至此足<lb/>
矣厯三郡不受供給遇水旱不受圭租曰民艱窘吾何<lb/>
忍乎真仁人君子之所為矣妣黄氏贈令人前娶唐氏<lb/>
贈安人再娶陶氏封安人商翁孫女也治閫内以禮遇<lb/>
親族以恩撫愛子孫前後如一紹興二十四年五月亦<lb/>
<pb n="KR4d0202_WYG_020-12b"/>
棄諸孤以殁男二人顒靖康擢進士第左承議郎通判<lb/>
欽州次頎先公卒女三人長適進士鄧林次黄煥次蚤<lb/>
夭男孫四人曰應清以公致仕恩補將仕郎餘尚幼女<lb/>
孫五人顒紹興二十年八月葬於萬石岡之原禮也顒<lb/>
前年謁余於大庾嶺下藹然君子也其有父風乎銘曰<lb/>
　宗族鄉黨　曰孝曰弟　所臨有聲　所居可記<lb/>
　凡百君子　邈無一二　公獨有之　死亦奚喟<lb/>
　　黄吏部墓誌銘<lb/>
<pb n="KR4d0202_WYG_020-13a"/>
政和中福唐黄先生為杭州教官余時居鄉校為諸生<lb/>
實在先生座下其為人氣貎莊重資性寛仁望其容儼<lb/>
然有不可犯之色聽其言周旋勤懇循循然進人於善<lb/>
余甚敬之自先生秩滿不相見凡二十年每思天下士<lb/>
大夫為善人君子者先生未嘗不經於心紹興八年余<lb/>
忝為禮部侍郎先生時為吏部郎官間相過仁心義色<lb/>
肅然郁然如昔日也一日先生見過喑不吐一辭若有<lb/>
不相恱者余避席前曰先生無恙否若有憂色何也先<lb/>
<pb n="KR4d0202_WYG_020-13b"/>
生曰吾何憂哉吾聞子一事為子憂耳余驚起曰所聞<lb/>
者何事願請教曰某文字公豈當作耶余對曰實不曽<lb/>
作先生曰是公職事如何不作余曰朝廷不以見委某<lb/>
亦不問也先生微笑曰如此則吾心無憂矣遂大笑而<lb/>
去少頃送茶一銙橄欖十顆來曰適所云果不曽作某<lb/>
甚喜偶家信到有此二物輒為一笑余感激之甚曰使<lb/>
師友人人如黄先生日在吾左右前後切磋琢磨吾何<lb/>
憂不為善人君子哉嗚呼余今老且病悠悠度日不教<lb/>
<pb n="KR4d0202_WYG_020-14a"/>
不學先生亡矣余晚節末路於何攷徳而問業乎余所<lb/>
以悲也以余所已知遡余所未知以先生所已試遡先<lb/>
生所未試使天假之年必將任重致逺卓然為有宋名<lb/>
臣惜乎終於郎官而死也言之使人泣涕紹興戊寅九<lb/>
月七日先生之子濬以其宗人右司貟外郎黄祖舜狀<lb/>
其行實來請銘云先生諱珪字元功曽祖植曽祖母陳<lb/>
氏祖鄟祖母陳氏父臻累贈奉議郎母徐氏累贈安人<lb/>
自上世居福州永福縣新豐里白面村舉鄉無儒冠者<lb/>
<pb n="KR4d0202_WYG_020-14b"/>
祖母每陋其俗一日慨然有孟母擇隣之意謀去故居<lb/>
遂徙候官之赤岸家焉先生皇考因得挾䇿從人既長<lb/>
讀書為文能吟五七字律詩恂恂豈弟鄉人稱其長者<lb/>
生三子皆登進士第先生其長也年十九從司業李隲<lb/>
學未半嵗超越流輩隲竒之間語先生曰如子材器異<lb/>
曰當為聞人一第何足道也暨游鄉校籍籍有聲崇寧<lb/>
貢於辟雍升補太學内舍與諸生羣試屢居甲乙三舎<lb/>
法諸生每嵗以季試優劣為考察有上中下之别而上<lb/>
<pb n="KR4d0202_WYG_020-15a"/>
舎亦分為三等内舎生入二上者即賜第謂之釋褐先<lb/>
生政和元年校試已在選中偶有㫖皆赴明年殿試復<lb/>
中乙科注官為襄州司理參軍旋為衢州州學教授三<lb/>
衢士多俊秀先生訓導啓發之甚至一時中第者獨多<lb/>
於二浙中書侍郎馮公熈載尚書毛公友皆衢人賢先<lb/>
生之為共薦延之終更循從政郎除杭州州學教授其<lb/>
教人如在三衢時士皆勵志於學自是生徒相繼取巍<lb/>
科如沈待制晦舎人凌景夏㑹三舎法罷先生亦以溢<lb/>
<pb n="KR4d0202_WYG_020-15b"/>
貟解去從辟為鹽官縣丞先是方臘竊發於睦州攻掠<lb/>
旁郡賊平新復郡邑給復二年并住賣鹽鹽官亦預其<lb/>
數後鹽法復行適當嵗饑為令者務趣辦以為已功訹<lb/>
令人户請買尋責其價急於星火帥府知其擾改以屬<lb/>
先生先生曰急疲民以恱上官吾何能為於是盡呼邑<lb/>
之父老告諭之曰有司恃此以供公上固不可蠲吾將<lb/>
寛若程督免若追胥若曺亦樂輸耶邑人皆曰戴公之<lb/>
徳敢不赴期踰月而辦秩滿薦者應格改宣教郎除汾<lb/>
<pb n="KR4d0202_WYG_020-16a"/>
州衛州教授皆以親老地逺不能赴廟堂有知先生者<lb/>
欲以為衛尉寺丞先生語於朝曰寺監丞簿乃異日晉<lb/>
用之資地第偏親埀白若得一官稍近鄉閭不廢甘㫖<lb/>
之奉乃所願也當路善先生語誠即除福建路提舉茶<lb/>
鹽司幹辦公事官次居富沙乃就職時仲弟琳為邵武<lb/>
軍司户參軍相距數舎板輿往來頗盡親歡俄丁外艱<lb/>
既除而仲弟亡遂無仕進意親舊敦曉之勉強造朝時<lb/>
中書舎人林公遹禮部侍郎李公正民交薦之除主管<lb/>
<pb n="KR4d0202_WYG_020-16b"/>
官告院改大理寺丞紹興四年之任在官二年擢監察<lb/>
御史未數月除刑部郎明年遷吏部九年四月十四日<lb/>
以疾終于行在之官舎享年若干積官至左朝請郎十<lb/>
年八月壬申朔葬於報恩寺山先塋之西妻蔡氏封安<lb/>
人子濬右承務郎新知興化軍僊游縣女適進士陳壽<lb/>
隆先生天性純孝於兄弟尤篤友愛平居一日不相面<lb/>
則惘然若有所失其仕進不屑就不茍合亦不為崖異<lb/>
之行官杭日外臺有縁宦寺進者欲薦先生先生曰固<lb/>
<pb n="KR4d0202_WYG_020-17a"/>
願出門下今舉狀幸已滿員乞回此以録寒士雖辭之<lb/>
甚力然其言婉遜亦未嘗以語人公嗜學不倦自登第<lb/>
以至踐厯臺省無一日廢書上自諸經下至諸子百家<lb/>
之言無不研究搢紳稱其博洽嘗謂季弟琇曰大學所<lb/>
謂誠其意者毋自欺也吾兄弟素習禮經盍佩而行之<lb/>
平昔所寓必大書誠意正心四字於座右以效古人盤<lb/>
盂几杖之戒此皆黄公狀其行也先生重於義而輕於<lb/>
利其在吏部也時中執法與之相好使所親語之曰將<lb/>
<pb n="KR4d0202_WYG_020-17b"/>
屈公再入臺中如何先生正色對之曰起居中丞某人<lb/>
小人也乃班從官首某人小人也乃班庶官首中丞日<lb/>
造庭中見此二人汙人眼目亂吾風教敗人名節如何<lb/>
不擊去如某輩安用嗚呼使先生不死其排斥小人保<lb/>
䕶君子無疑矣先生於朋友無不盡其歡心平居暇日<lb/>
婆娑嬉游笑談戲劇若將無不可者及朋友微有害理<lb/>
則正色斥之使人心寒而股慄故人皆樂其誠而畏其<lb/>
正余知先生自謂不後於黄右司銘其可辭耶銘曰<lb/>
<pb n="KR4d0202_WYG_020-18a"/>
　和而克莊　嚴而靡忒　君子之容　君子之徳<lb/>
　吁嗟先生　為百世則<lb/>
　　陳氏考妣墓銘<lb/>
紹興二十五年六月二十有二日余同年友陳開祖有<lb/>
書來余喜甚及閱其封緘曰孤哀子余投袂而起曰鳴<lb/>
呼開祖孝於其母今母氏不幸耶不知其何以堪之灑<lb/>
涕開緘曰一鶚不孝慈母棄諸孤日月有時將葬矣鳴<lb/>
呼尚忍言之耶吾母有賢行法應銘願先生銘之又曰<lb/>
<pb n="KR4d0202_WYG_020-18b"/>
一鶚不孝蚤失所怙未銘也敢并以請先生知我深今<lb/>
輒以行狀聞諸下執事惟先生悲哀之使吾考妣受先<lb/>
生賜而不肖嗣如一鶚等所以受賜於先生者亦豈有<lb/>
紀哉今讀其狀曰陳氏世為閩人先祖來游永嘉因家<lb/>
焉遂為永嘉人先考奉議風姿粹美襟度夷曠見人傾<lb/>
倒輒盡喜賓客篤故舊口不言人過閒居葺屋榭蒔花<lb/>
木與朋友賦詩飲酒無虚日也樂賙人之急求則與之<lb/>
不留為後日計友愛二弟如同母生平居笑語怡怡終<lb/>
<pb n="KR4d0202_WYG_020-19a"/>
其身未嘗失色年纔四十而卒里黨莫不哀之實政和<lb/>
五年正月乙亥明年正月己丑葬於郡之吹臺鄉干嶼<lb/>
之原紹興丙寅郊祀以一鶚升朝錫恩贈右承事郎三<lb/>
封至右奉議郎娶同郡潘氏封太安人太安人曽祖大<lb/>
方祖宗臣父叔齊皆隠徳不仕寡居時年踰三十諸子<lb/>
幼太安人獨當家務經紀有條理厯艱難辛苦無厭色<lb/>
日遣諸子就學寒暑不少懈性嚴重不妄言笑處事有<lb/>
體議論時援經㫖以喻從二子赴官常在窓隙視其决<lb/>
<pb n="KR4d0202_WYG_020-19b"/>
事杖有罪者或過太安人則怒而詰之事有不如意未<lb/>
嘗形辭色間有疾懼貽家人憂隠忍不以告諸婢有過<lb/>
不施鞭朴以理訓飭而已平生不奉佛不信隂陽方術<lb/>
之書不惑荒幻竒譎之說毅然若篤道君子也生三子<lb/>
長一鶚左朝散郎通判紹興軍府事次亨朝左奉議郎<lb/>
知福州長溪縣事次一䕫業進士五女長適鄉先生沈<lb/>
琪次適進士鄭熈績次適左奉議郎通判宣州軍州事<lb/>
沈大亷次適進士王宗彦次適進士劉源孫十人自強<lb/>
<pb n="KR4d0202_WYG_020-20a"/>
自存自誠自修自治自明自牧自省自勝自得皆業進<lb/>
士孫女八人長適進士沈辰次適進士章諶次適左迪<lb/>
功郎婺州司户參軍鄭伯熊餘在室太安人之在長溪<lb/>
一䕫留永嘉一旦得暴疾以卒諸子念曰一䕫安人素<lb/>
所鍾愛倘以實告必悲苦將有意外憂泣戒勿言嗚呼<lb/>
天奪吾母耶踰年忽聞之竟憂泣成疾以至不起嗚呼<lb/>
痛哉紹興乙亥二月己丑卒於官舎享年七十有六臨<lb/>
終精爽不亂笑語如平時二孤䕶其柩以歸將以明年<lb/>
<pb n="KR4d0202_WYG_020-20b"/>
二月合葬焉初先祖來永嘉生事微甚已而積累至於<lb/>
温煖既捐館奉議年加長疎財重義日與賢士大夫游<lb/>
從延師教子弟聚書籍以自娯又散其餘貲與道人釋<lb/>
子輩率以萬數繇是生計不復如昔矣太安人區處盡<lb/>
力躬以儉約力教二子見其成就内外親黨五十許人<lb/>
誕日奉觴上壽環列左右肅雍可觀享其佚樂者二十<lb/>
餘年余讀已乃歎曰嗚呼陳氏夫婦亦賢矣哉退而考<lb/>
其祖盖諱晞顔字某奉議諱豫字謙仲吾開祖博極羣<lb/>
<pb n="KR4d0202_WYG_020-21a"/>
書而一意於聖學平居睟然遇事輒斷不可屈以勢其<lb/>
亦有自來矣銘不可辭也乃銘曰<lb/>
　種徳惟寛　歛徳以勤　寛積諸幽　勤更孔艱<lb/>
　猗歟奉議　寛而教子　勤哉安人　淑謹且均<lb/>
　施也必報　厥命日新　鶚倅畿甸　腰銀服茜<lb/>
　朝宰大邑　金閨通籍　並登賢科　學準聖域<lb/>
　安人享之　歛種以徳　凡厥有家　其謹視之<lb/>
　謂予不信　攷此銘詩<lb/>
<pb n="KR4d0202_WYG_020-21b"/>
　　龔夫人墓誌銘<lb/>
紹興癸丑九月余再娶婺州浦江馬氏馬氏先適義烏<lb/>
縣青口呉氏夫不幸馬氏守志不嫁余妻父妻母憫馬<lb/>
氏年少其子幼小曰吾老矣汝不再適吾死不瞑目遂<lb/>
以嫁余既成婚翌日吾妻面壁掩涕者終日余問之再<lb/>
三曰君至誠君子也妾不敢不以誠告妾呉氏姑髙節<lb/>
懿行當於古列女中求妾欲與之同志弗克今已適君<lb/>
矣無可言者妾恐吾姑思念妾甚所以泣余聞之為其<lb/>
<pb n="KR4d0202_WYG_020-22a"/>
戚然者終日因問其姑髙節懿行若何曰吾姑姓龔氏<lb/>
世為婺之義烏人適呉氏京生一子曰察察即妾前夫<lb/>
也察纔四嵗而孤吾姑尚年少也呉氏大族皆以豪侈<lb/>
相尚吾姑曰吾今孀居當立家法以示子孫乃獨清儉<lb/>
亷介其遇族人莊而有恩其治家亊嚴而不苛其待僕<lb/>
妾整而有禮合族數百口内外斬然人無間言吾夫死<lb/>
有子曰克忠妾來歸父母家時詣堂下泣别吾姑呼妾<lb/>
使前曰汝今所嫁之夫名士也吾聞其名久矣恨未及<lb/>
<pb n="KR4d0202_WYG_020-22b"/>
識也汝謹事其夫如平日所以事吾者馬氏適余二年<lb/>
乃不幸其言厯厯在吾耳紹興丙子余守永嘉上章求<lb/>
閒得遂所請專往謁呉氏求龔夫人相見所以償吾妻<lb/>
馬氏之志也上堂參拜瞻其顔色望其儀容藹然肅然<lb/>
真賢婦人也别來三年嵗在戊寅五月十一日夫人以<lb/>
微疾而逝享年七十有四夫人初喪其子吾妻馬氏既<lb/>
適余㷀然一孫方七嵗夫人亦已年髙矣乃不以屑意<lb/>
乃卓然自勵曰吾當教此孫使之成立以大吾門克忠<lb/>
<pb n="KR4d0202_WYG_020-23a"/>
亦能副夫人意耿耿自立讀書為學有志古人嵗在癸<lb/>
酉鄉大夫薦之未獲所求克忠憂見於色夫人怡然笑<lb/>
曰汝勿以吾在介意也汝當益親賢師友使士君子皆<lb/>
稱汝為賢者吾心足矣仕宦有命不可求也然則夫人<lb/>
之志為如何哉夫人既沒將葬有期克忠使其子日休<lb/>
乞銘於余余記其實行退而考夫人曽祖文政祖待父<lb/>
宗諤夫人在家為女時已有孝行可稱及適呉氏有姑<lb/>
及祖姑在堂夫人朝夕侍膳禮無違者夫其為女為婦<lb/>
<pb n="KR4d0202_WYG_020-23b"/>
為姑皆克盡其道可謂賢矣以其年十月二十日葬於<lb/>
官塘之原先是其祖葬於野墅每嵗苦暴水遂遷以合<lb/>
葬焉禮也女一人適陳安本乃故給事陳公次升之姪<lb/>
也曽孫男五人曰日休日思日省日行日宣皆舉進士<lb/>
曽孫女四人長許適太學生葉維休三人尚幼乃為之<lb/>
銘曰<lb/>
　和而克莊　　　　寛而不弛<lb/>
　是為夫人之賢行　可以列之女史而不愧<lb/>
<pb n="KR4d0202_WYG_020-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0202_WYG_020-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　横浦集巻二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>横浦集巻三</head> <lb/>
    <p>
<pb n="KR4d0202_WYG_003-1a"/>
欽定四庫全書<lb/>
　横浦集巻三<lb/>
　　　　　　　　　　　　宋　張九成　撰<lb/>
　古詩<lb/>
　　贈樊茂實鐵照<lb/>
吾篋有鐵鏡其光常炯炯有時置堂中千妖百怪都潜<lb/>
影今以贈吾子吾子其試聴謹勿以照人百鬼聞之怒<lb/>
生癭不如照汝心非心邪意令逺屏闇室何妨日月明<lb/>
<pb n="KR4d0202_WYG_003-1b"/>
闤闠方知天地静他年相見打破鏡吾當大笑君其領<lb/>
　　子集弟寄江蟹<lb/>
吾鄉十月間海錯賤如土尤思鹽白蟹滿殻紅初吐薦<lb/>
酒欻空尊侑飯饞如虎别來九年矣食物那可睹蠻煙<lb/>
瘴雨中滋味更荼苦池魚腥徹骨江魚骨無數每食輒<lb/>
嘔噦無辭知罪罟新年庚運通此物登盤俎先以供祖<lb/>
先次以宴賔侣其餘及妻子咀嚼話江浦骨滓不敢擲<lb/>
念帯煙江雨手足義可量封寄無辭屢<lb/>
<pb n="KR4d0202_WYG_003-2a"/>
　　嘉祐寺<lb/>
曵屣出南郭招提在髙岡誰言林樾中乃有此寳坊甘<lb/>
泉溢中庭修桂䕃層廊三秋此花開清香駐髙堂試問<lb/>
紅塵中那得六月涼門外江聲急堂中松韻長古殿儼<lb/>
像設佛燈龕夜光不見堂中人斗覺心悲傷人生本無<lb/>
定樂處是吾鄉吟餘復何事月落山蒼蒼<lb/>
　　讀東坡謫居三適輒次其韻<lb/>
　　旦起理髮<lb/>
<pb n="KR4d0202_WYG_003-2b"/>
憶昔叨從班入朝大明宫五更催上馬夢裏過萬松想<lb/>
見天竺山九重吟清風頭垢不暇梳爬搔常靡通今來<lb/>
幸閒放櫛比肯怱怱清晨解絛辮千梳復重重不羨列<lb/>
禦冦散髮揺風<graphic n="KR1058" url="https://raw.githubusercontent.com/kanripo/KR-Gaiji/master/images/KR1058.png" mimeType="image/png"/>氣舒兩目明頓與離朱同此樂豈易<lb/>
得快意適相逢再拜復再拜深恩荷天公<lb/>
　　午牕坐睡<lb/>
年老目飛花心化栁生肘萬事元一夢古今復何有六<lb/>
月苦夜短午晝何其乆頹然北牕下竹几休兩手昬昬<lb/>
<pb n="KR4d0202_WYG_003-3a"/>
不復知酣適如中酒睡鄉日月長椿靈未為夀形存若<lb/>
蟬蛻質槁如木朽榮辱漫紛紛正夢那復受有夢尚有<lb/>
思無夢真無垢欲呼李太白醉眠成二叟<lb/>
　　夜卧濯足<lb/>
夏日乏絺葛冬來無衾裯況復竄炎荒令人生百憂空<lb/>
城舞狐狸深林鳴鵂鶹此邦無足戀聊為薪水留枯枝<lb/>
煮寒泉大竈聲颼颼老盆深注湯徐以雙骹投沃乆意<lb/>
痛快縶維今脫韝須㬰膏液上兩踝暖氣浮生平苦寒<lb/>
<pb n="KR4d0202_WYG_003-3b"/>
痺一洗皆已瘳登山不須扶跳梁逐狙猴<lb/>
　　秋興<lb/>
秋意入茅屋杖䇿登平原落日銜西山一川頓明鮮蕭<lb/>
蕭江上竹溜溜巖下泉我生本閒放胡為此拘拳身世<lb/>
兩相違於今六十年勇退未為怯銳進豈其賢<lb/>
　　又<lb/>
半夜驚夢回桐葉紛索索杖藜視天宇雨罷雲收脚清<lb/>
風拂襟裾片月墮籬落嗟我遊已倦悵此乆淹泊豆畦<lb/>
<pb n="KR4d0202_WYG_003-4a"/>
今已花稻壠行可穫飜思黄巻中古人誰可作田園愛<lb/>
潜歸簞瓢識顔樂譬彼鷦鷯心平生在叢薄<lb/>
　　又<lb/>
月落在樓角驚烏連夜啼門前蟬噪急牀下蛩亦悲豈<lb/>
不念節物清霜殞華姿况我有鴒原九年此生離時亦<lb/>
詠歸去緬焉乆無期為善天所相何以報吾施大明生<lb/>
於東皎月生於西兹理儻不昧胡為浪嗟咨<lb/>
　　七月十二日偶成<lb/>
<pb n="KR4d0202_WYG_003-4b"/>
今夕起鄉心何日歸漁釣欲歸定何所無言獨長嘯君<lb/>
意復何如老少不同調此生吾自斷天道自難料<lb/>
　　又<lb/>
塘南蓮吐錦塘北樹成幄夜來已秋風朝見一葉落呼<lb/>
酒玩餘景行見紛索索人生如寄耳何苦不行樂<lb/>
　　秋晴<lb/>
秋空極清快偶值數日隂造物果何意成此三日霖晚<lb/>
來風色轉天邊露遥岑無言若有得古人知我心<lb/>
<pb n="KR4d0202_WYG_003-5a"/>
　　中秋<lb/>
隂雲不見日何處有秋天今夕復何夕青山滿簷前況<lb/>
是中秋夜玩月不知眠盃盤同勝友此事記年年<lb/>
　　聞桂香<lb/>
清晨未盥櫛桂香遞秋風不知此花意何為惱衰翁舉<lb/>
頭復何有燕鴈書晴空景物如此好誰云吾道窮<lb/>
　　喜晴<lb/>
今晨日色佳一洗數夕隂開門玩秋色愛此佳山林人<lb/>
<pb n="KR4d0202_WYG_003-5b"/>
事端可絶俗慮莫相侵緑綺奏流水門外無知音<lb/>
　　桂<lb/>
清香不復聞雪英驚滿地尚餘青青葉濃隂猶可庇我<lb/>
欲營茅屋示此惜花意兹謀未易言俗士寡清致<lb/>
　　擬歸田園<lb/>
朝市良可厭不如歸故山故山山色好别來知幾年威<lb/>
鳳翔髙岡神龍潜深淵黄鵠志千里皓鶴戀芝田吾意<lb/>
亦如此志在山水間千峰列溪上修竹滿簷前樵唱歸<lb/>
<pb n="KR4d0202_WYG_003-6a"/>
落照僧鐘鳴曉煙晚來閒覽鏡白髮冠頽顛回思人間<lb/>
事百計不如閒吾言奚激烈此事非偶然<lb/>
　　又<lb/>
聖賢乃準的仁義即羈鞅遨遊君子塲邪思不入想時<lb/>
與顔閔徒結交尚來往稂莠日以消稻粱日以長荆棘<lb/>
頓披除大道何其廣猶恐忽戒謹失計成鹵莽<lb/>
　　又<lb/>
所居極幽深事簡人迹稀乗興或登山興盡輒復歸芝<lb/>
<pb n="KR4d0202_WYG_003-6b"/>
术足吾糧薜蘿富吾衣一生澹無營百事不我違<lb/>
　　又<lb/>
不必效沮溺聊與世相娛荒山無鄰里人煙在村墟所<lb/>
以近城市幽處卜吾居門前草三徑堂下栁五株雖無<lb/>
羊酪羮簞瓢亦晏如在我儻知足清貧樂有餘子雲作<lb/>
甘泉相如賦子虚嗟我懶此學篋中一字無<lb/>
　　又<lb/>
安得我軰人一盃叙心曲肝膽已相知吾事一生足長<lb/>
<pb n="KR4d0202_WYG_003-7a"/>
日何以消忘言書一束夜闌相對語松膏勝華燭衮衮<lb/>
不知眠牕明天已旭<lb/>
　　又<lb/>
出門何所見桃李漫阡陌東風自有情萬物各有適驅<lb/>
馳喪我真塵垢投其隙可憐漫不知終日常役役及其<lb/>
盖棺時平生無寸績達人深了此名利終無益<lb/>
　　讀東坡疊嶂圗有感因次其韻<lb/>
虬鬚英武喧天淵當時功臣畫凌煙漢家驍騎才三萬<lb/>
<pb n="KR4d0202_WYG_003-7b"/>
北攻稽落書燕然勲名鼎鼎磨星斗百年衰落歸黄泉<lb/>
人間萬事都如夢不如掛冠神武尋山川我昔曾登㑹<lb/>
稽頂逍遥疑在羲皇前下觀江濤巻飛雪旁看秦望森<lb/>
摩天祖龍定是同鮑臭鴟夷却得携妖妍悠然㑹意不<lb/>
復出荷鋤便欲耕春田君不見淵明歸去傳圗畫伯時<lb/>
妙手埀千年我藏東絹今拂拭正欲寫此春江浩渺山<lb/>
連娟更要元龍湖海士百尺樓中相對眠玉京蓬島置<lb/>
勿問人間今是地行仙岷江寥寥三峽逺此心欲往知<lb/>
<pb n="KR4d0202_WYG_003-8a"/>
何緣煩君斷取來方丈徑入東坡疊嶂篇<lb/>
　　聞彦執熈仲有辣螺詩聊復有作<lb/>
乾坤中空繞滄溟千竒百怪鬭露形鯨鯢黿鼉突相撑<lb/>
蚶蜃蚌蛤角介獰是中有物入眼生羊腸蟻垤紛縱横<lb/>
入口小辛美且清薦酒百盞壺更傾有如汲直官漢京<lb/>
諫諍雖切心本平肩吾作詩飜手成士龍筆力敵相勍<lb/>
嗟我材短誰敢賡欲往侑坐愁頡羮句澀韻梗君莫輕<lb/>
雄豪似勝蒼蠅鳴<lb/>
<pb n="KR4d0202_WYG_003-8b"/>
　　有感<lb/>
江天之南有一士自稱聖世無知子辛勤讀書欲有為<lb/>
平生未曽用一字憔悴而今白髮翁天地之間誰復似<lb/>
胷中却有最佳處一息遨遊三萬里<lb/>
　　楊榦致仕<lb/>
黄鍾毁棄鳴瓦釜古來才智賤如土楊公浩歌聲可憐<lb/>
巢居知風穴知雨憐君面色瑩有光未似相君便飲乳<lb/>
胡為决去不少留别意慇懃辭更苦丁寧戒我宜退藏<lb/>
<pb n="KR4d0202_WYG_003-9a"/>
静中得路何須語酒酣意氣尚爾豪拔劍髙歌為予舞<lb/>
君今去矣且加飯我亦從兹不出戸莫嗟糟糠食牢筴<lb/>
終勝繡衣登鼎俎<lb/>
　　所見<lb/>
兩肘横奮何翩翩中欲髙舉外則然想見胷次開闤闠<lb/>
一談名利如火然君知古人著意處君且少聴休彈冠<lb/>
人生百年如逝川那用如此争後先<lb/>
　　六月晦送孫少劉<lb/>
<pb n="KR4d0202_WYG_003-9b"/>
三年相處如弟兄他時當以名節稱文章爛若蜀江錦<lb/>
行義清勝萬壑氷龜山先生今往矣我於吾子見典型<lb/>
青衫半百官嶺下衆論稱屈氣甚平乃知胷中萬鈞重<lb/>
此外真成一髮輕道如未央神明臺雖髙自可階級登<lb/>
巻之不殊方寸小舒之足以蘇疲氓我衰退縮如蝸螺<lb/>
愛子對我懷抱清平生艱苦今已老空歎白首都無成<lb/>
看公權竒非凡骨努力吾道謹其行<lb/>
　横浦集巻三<lb/>
</p>
<p>
</p>
  </div>
</body>
</text>
</TEI>
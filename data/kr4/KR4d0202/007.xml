<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>横浦集巻七</head> <lb/>
    <p>
<pb n="KR4d0202_WYG_007-1a"/>
欽定四庫全書<lb/>
　横浦集巻七<lb/>
　　　　　　　　　　　　宋　張九成　撰<lb/>
　書傳統論<lb/>
　　伊訓論<lb/>
此一篇乃太甲即位之初伊尹以太甲繼湯之後其任<lb/>
甚重其責亦重一失其機天下事去矣而吾乃成湯謀<lb/>
臣相與伐桀有天下者也其憂不得不深其防不得不<lb/>
<pb n="KR4d0202_WYG_007-1b"/>
預故於告廟之際侯甸羣后之前稱說夏之先君有徳<lb/>
如此而桀弗率遂亡天下湯伐桀有天下以寛除其虐<lb/>
猶秦苛法而漢祖入關止約法三章以收天下之心也<lb/>
太甲守成當以愛敬為主湯如此盛徳猶從諫好古故<lb/>
為君為臣皆盡其道而以忠恕為歸所以有天下又為<lb/>
子孫無窮之計所以敷求明哲之士以輔相之又制官<lb/>
刑使羣臣匡正之先王之意如此太甲宜自愛重况天<lb/>
之福善禍淫如此而吾之善惡所係如此其可少忽乎<lb/>
<pb n="KR4d0202_WYG_007-2a"/>
余深味其言諄諄如富家老翁惟恐其子孫忘其平生<lb/>
勞苦而失其基業也夫成王即位周公作立政太甲即<lb/>
位伊尹作伊訓伊周之見其過人逺矣想見伊周見太<lb/>
甲成王皆非有天下之姿特以天下不可無主祖宗不<lb/>
可無嗣故立之爾心知太甲必不義成王必聽讒故於<lb/>
即位首訓以祖宗之業首告以知人之事亦心知太甲<lb/>
必悔過成王必悔寤故斷然立之使其有過或放于桐<lb/>
以救藥之或居東以欵待之終無不如其意者其規模<lb/>
<pb n="KR4d0202_WYG_007-2b"/>
造化為如何哉使學者不至伊周其殆矣夫<lb/>
　　太甲論上<lb/>
嗚呼傳子之弊乃至是哉禹再傳而得太康太康以畋<lb/>
遊失邦湯一傳而得太甲太甲以縱欲被放使啟與湯<lb/>
復舉堯舜故事擇天下大聖賢而授之安得有此危事<lb/>
哉噫太甲非伊尹事其去矣盖君天下自有君天下之<lb/>
姿如太康太甲其姿乃如世禄之家不肖之子耳豈有<lb/>
君天下之器局乎然傳子之法既行雖伊尹亦無如之<lb/>
<pb n="KR4d0202_WYG_007-3a"/>
何特恃聖賢於其間造化之耳伊尹知太甲姿質下中<lb/>
非人君之質然亦知其有善端可引而納之於善故於<lb/>
即位之始當祖宗羣后百官前以伊訓一篇警動之又<lb/>
有肆命之篇又有徂后之篇是皆開大其為善之路而<lb/>
沮止其為惡之機也太甲善端淺薄惡氣閎大不能自<lb/>
還故於伊尹之言漠然不省伊尹又陳先王求賢之說<lb/>
以感發之又陳越命自覆之言以震動之而太甲又不<lb/>
省夫其所以不省者惡氣也然而善端融融非困於心<lb/>
<pb n="KR4d0202_WYG_007-3b"/>
衡於慮不能作非徵於色發於聲不能喻此伊尹所以<lb/>
放於桐宫以造化之使其屛逺小人以殺其惡密邇先<lb/>
王以大其善悲辛感愴惡念潛消此所以克終允徳而<lb/>
卒為有商之賢君也嗚呼伊尹其巧妙哉其亦不幸矣<lb/>
哉首相湯以放桀終攝位而逐君使其有一毫姦心天<lb/>
下其肯帖首妥尾以聽其所欲為而無異辭乎古之人<lb/>
其過人逺矣此余所以三歎而不能自已矣<lb/>
　　太甲論中<lb/>
<pb n="KR4d0202_WYG_007-4a"/>
此一篇載伊尹以太甲克終允徳以冕服奉之以歸又<lb/>
作書以慶太甲之改過太甲又自陳往昔失路而今日<lb/>
自新之意伊尹又陳允徳必有實效如先王子惠困窮<lb/>
而民恱之鄰邦徯之其所以望太甲者無已既又指允<lb/>
徳之實在孝恭聰明使上念祖宗下念臣民所見逺大<lb/>
而不為一時快意之計所聽仁義而不聽悖道害徳之<lb/>
言則允徳協于下而為明明之君矣豈不休哉嗚呼天<lb/>
下樂事其復有過人主改過復歸朝廷百官羣后皆退<lb/>
<pb n="KR4d0202_WYG_007-4b"/>
就諸臣之位以聽新政者乎此余所以想見商家君臣<lb/>
有無窮之樂也<lb/>
　　太甲論下<lb/>
嗚呼伊尹愛君之心豈有紀極哉伊尹於伊訓肆命徂<lb/>
后太甲上太甲中其所以開導太甲亦至矣今下篇方<lb/>
申誥以敬仁誠之說其要欲太甲修徳不已而所以修<lb/>
徳者正在於用君子䖍䖍懇懇如富家老翁所以詔告<lb/>
其子孫者丁寧再三喋喋不已其愛君之心可謂極矣<lb/>
<pb n="KR4d0202_WYG_007-5a"/>
且又使太甲修徳當有其漸不可凌節躐等以自欺也<lb/>
第聽君子之苦言而絶小人之美語使深思力行一到<lb/>
元良之地則萬國正矣萬國正可以已乎學豈有止法<lb/>
哉黙而成之不言而信存乎徳行豈在多談哉申公曰<lb/>
治道無多談顧力行如何爾故戒以辯言亂舊政伊尹<lb/>
之心期於太甲悔過修徳法先王而已使太甲元良而<lb/>
萬國皆正則伊尹之職辦矣成功不去此貪位也故又<lb/>
自誓以罔以寵利居成功君臣兩盡其道則湯之天下<lb/>
<pb n="KR4d0202_WYG_007-5b"/>
國家其太平豈有紀極哉伊尹拳拳之意真可為臣子<lb/>
之法<lb/>
　　咸有一徳論<lb/>
此伊尹告歸留遺意以告太甲也其拳拳於宗廟社稷<lb/>
可謂至矣其忠愛太甲亦可謂極矣盖徳者得也一徳<lb/>
者其所得終不可亂也儻非真有所得其能不亂乎記<lb/>
曰人生而静天之性也是人生本自有得也又曰感於<lb/>
物而後動性之欲也是感物而動已墮於欲而非本體<lb/>
<pb n="KR4d0202_WYG_007-6a"/>
也天下有真能得其天性者則有感而應應而不流人<lb/>
欲每不能為吾害雖千變萬化而吾所得原不亂也此<lb/>
一徳之謂也非篤信好學超然自有開寤者其能彊為<lb/>
之哉夫天難諶命靡常天命不可保如此吾有一徳天<lb/>
在此命亦在此誰謂不可保乎吾徳不一是墮於人欲<lb/>
矣嗚呼人欲何所不至乎適為亡國之資而已夏桀不<lb/>
識此徳故不知幽有鬼神又不能知明有民人墮於人<lb/>
欲為慢為虐使皇天弗保而鑒觀四方開導有命可以<lb/>
<pb n="KR4d0202_WYG_007-6b"/>
當厯數者當厯數者其惟一徳乎有一徳則可以為天<lb/>
地神明之主惟伊尹與成湯君臣之間皆超然真有所<lb/>
得上當天心可以受厯數而君九有革夏正夫一徳之<lb/>
所在天之所在民心之所在也有此一徳天必佑之民<lb/>
必歸之猶影之隨形響之逐聲也豈天私於我我求於<lb/>
民哉徳之所在理固然耳夫成湯伊尹咸有一徳而至<lb/>
得天下夏桀弗克庸徳而至失天下然則吉凶在人災<lb/>
祥在徳復何怨尤哉太甲新復君位可不知躬求一徳<lb/>
<pb n="KR4d0202_WYG_007-7a"/>
以為君又可不於任官左右亦求一徳哉自惟新厥徳<lb/>
至時乃日新此使太甲自求一徳也自任官惟賢才至<lb/>
惟和惟一此使太甲求一徳之臣也太甲悔過乃憤而<lb/>
啟乃悱而發不可謂無所得矣然又不可止此以自足<lb/>
也既有所得當廣大之日新之故既有所得之後方且<lb/>
主善為師而無常師此盖所謂廣大之日新之也然而<lb/>
廣大日新之則可捨吾當時所得則不可故曰善無常<lb/>
主協于克一欲識一徳之效使萬姓聞吾號令不期而<lb/>
<pb n="KR4d0202_WYG_007-7b"/>
皆曰大哉王言又因吾言以行其善政又皆曰一哉王<lb/>
心如此則一徳可見矣其感寤天下也深矣然後可以<lb/>
上安天位下活烝民如此可以已乎曰未也七世之廟<lb/>
尚可以觀徳萬夫之長尚可以觀政况君民相須其可<lb/>
不留意乎夫聖人之道夫婦之愚可以與知夫婦之不<lb/>
肖可以能行焉儻以一徳自止以夫婦為愚不肖不足<lb/>
與有言此非真有所得也真有所得者必廣大必日新<lb/>
使匹夫匹婦不得自盡此少有所得而忽天下之人也非<lb/>
<pb n="KR4d0202_WYG_007-8a"/>
一徳之本也惟日新而不已者然後可與論一徳詩曰維天<lb/>
之命於穆不已盖曰天之所以為天也文王之徳之純盖曰文<lb/>
王之所以為文也純亦不已天不已文王亦不已則一徳之<lb/>
不已復何疑哉伊尹以告歸故厯舉傳心之法以付太甲猶<lb/>
堯之禪舜舜之禪禹以一言相付曰允執厥中是也中即伊<lb/>
尹所謂一徳也君天下之法止於此而已矣可不念哉<lb/>
　　盤庚論上<lb/>
異哉商家之君皆以遷都為家法夫遷都豈細事哉周<lb/>
<pb n="KR4d0202_WYG_007-8b"/>
有天下八百餘年后稷封于有邰太王避狄居于岐文<lb/>
王徙于豐平王避狄遷于洛不過三遷而已而商自契<lb/>
至于成湯八遷自仲丁至盤庚又五遷朝廷宗廟煩費<lb/>
勞動人民生業經營破壊何苦而為此舉耶盖商自有<lb/>
𤣥鳥之祥其家法頗信神怪往往如西漢夏賀良陳陽<lb/>
九之厄東漢楊厚豫言三百五年之厄故有遷都之説<lb/>
以攘其禍乎何以知其然哉自亳有桑穀之祥太戊一<lb/>
傳至仲丁即有囂之遷再傳至河亶甲見殷復衰故有<lb/>
<pb n="KR4d0202_WYG_007-9a"/>
相之遷又一傳至祖乙有耿之遷太史公曰自仲丁以<lb/>
來廢適而更立諸弟子弟子或争相代立比九世亂於<lb/>
是諸侯莫朝陽甲崩盤庚立盤庚復遷殷九世之亂事<lb/>
幾亡國而遷都紛紛皆桑榖之祥也豈商家君臣見商<lb/>
緒漸衰而桑榖生朝將有亡國之禍故為遷都以應其<lb/>
變乎其間又有造化之意試一言之自湯以前雖為諸<lb/>
侯所遷不過百里之内其事為輕自仲丁以來以至盤<lb/>
庚已有天下矣王者以天下為家京師為室其遷為重<lb/>
<pb n="KR4d0202_WYG_007-9b"/>
盖朝廷宗廟百官人民一動勞費公私皆然其所以區<lb/>
區如此者盖宅都既乆風俗寖衰事勢寖大恭儉乆而<lb/>
奢侈生勤勞乆而簡慢起以徳率之既未易化以法齊<lb/>
之又拂人情非大有以勞動之使之一變其心術一易<lb/>
其耳目未可以言治也惟是遷都上下勞動跋履山川<lb/>
升降險阻風餐而水宿露居而野處耋艾既欲其安也<lb/>
孩幼又欲其適也憂驚迫乎内紛紜變乎外一家之情<lb/>
如此况上自天子下至小民散漫乎山澤交横乎道路<lb/>
<pb n="KR4d0202_WYG_007-10a"/>
薪水之給其能如所求乎器用之資其能必所願乎此<lb/>
特其塗路之苦爾至於已至新都山川異處風土異宜<lb/>
昔時之處所便安者今亡矣昔時之所往來勞苦者今<lb/>
變矣上下一切失其故步奢侈變而為恭儉簡慢蹙而<lb/>
為勤勞以徳率之則易以從以法齊之則無不聽此商<lb/>
家祖宗以遷都一變弊俗之意也至於盤庚不特俗弊<lb/>
又有圯毁之患因時而遷其意在此然遷都太數上自<lb/>
百官下至庶民無不憚勞而怨咨者余以董卓遷都事<lb/>
<pb n="KR4d0202_WYG_007-10b"/>
觀之盤庚亦可謂賢君矣董卓謂楊彪曰百姓何足與<lb/>
議若有前却我以大兵驅之可令詣滄海嗚呼此盜賊<lb/>
之說也豈可施之廟堂哉且盤庚人主也福威在我生<lb/>
殺在我欲遷則遷欲止則止有何不可而三篇之意丁<lb/>
寧反復詳盡周悉言禍亂將臨而新都之可樂必使上<lb/>
下之心皆通暢快適曉然知利害所在而後已其與賊<lb/>
卓所為豈止霄壤哉上篇之意大抵主在羣臣其意以<lb/>
謂自先王以來皆灼見天命即有遷都之法豈我私意<lb/>
<pb n="KR4d0202_WYG_007-11a"/>
創為此舉哉儻當遷不遷將有非常之禍今我此遷乃<lb/>
延將絶之命于永乆也盤庚之教既出矢言又斆于民<lb/>
委曲盡情不為暴厲以謂斆民當自在位始今羣臣乃<lb/>
不循商家舊事不禀祖宗法度不從君命不聽人言而<lb/>
私圖適意豈臣下之道哉使此時復生一董卓則斯民<lb/>
其殆矣惟聖王之心憫時俗之衰敝矜愚下之無知委<lb/>
曲周全諄復訓諭猶父母之於子于再于三而不以為<lb/>
病又命衆悉至于庭其意專主於羣臣而已盖倡為浮<lb/>
<pb n="KR4d0202_WYG_007-11b"/>
言以揺撼衆心者羣臣也故呼之使前曰予告汝訓汝<lb/>
等謀黜私僻之心無傲而不聽上命無從康而不肯遷<lb/>
都我念先王所與共政惟圗任舊人而已舊人能與先<lb/>
王同心凡先王播告之下舊人能宣其指意便民曉然<lb/>
知上之心是以先王每事不敢慢易出言不敢輕忽遷<lb/>
都之命一下民皆變動而為行計今汝等乃不然乃不<lb/>
體上心聒聒喧啾起造無根之語不知訟誰之短也非<lb/>
我自大此徳以遂此行則為汝中輟矣今不有以警動<lb/>
<pb n="KR4d0202_WYG_007-12a"/>
惟汝等是含容使汝不畏人主是我觀火之燎原而不<lb/>
撲滅也如此不已是我拙謀以成汝過也汝不悛此心<lb/>
我將誅汝矣必使汝等知君臣之分如網之在綱知他<lb/>
日安定之功如農之力田而後已汝等能黜此私僻之<lb/>
心毋為譁言以取虚譽其務遷都以實利施於民以至<lb/>
於爾親屬果能如此我方敢對衆大言稱汝有積累之<lb/>
徳非一日造作以要虚名也乃不畏人主不聽我命是<lb/>
傲上也是施大害於逺邇之民使皆傲上不肯遷都是<lb/>
<pb n="KR4d0202_WYG_007-12b"/>
惰農自安以從康也不昬作勞不服田畆使皆怠惰從<lb/>
康也農不力田罔有黍稷將饑而死矣今不遷都罔有<lb/>
安利將自喪其生矣汝等今造險膚不和吉言于百姓<lb/>
是乃汝自生毒害自入禍敗姦宄以斷汝命以受誅罰<lb/>
自災於厥身汝自先以惡率民罪有所歸汝受誅罰之<lb/>
痛雖悔何及哉觀此憸民小人以口舌為事汝等頗似<lb/>
之然憸民聞箴言尚知畏懼盖箴言既來儻不改懼其<lb/>
禍敗之發有過於口舌之傾覆者箴言尚可畏矧予有<lb/>
<pb n="KR4d0202_WYG_007-13a"/>
生殺之權能制汝短長之命乃不知畏乎汝等所見有<lb/>
未便於心者汝何不别白為我言之而造此浮言恐動<lb/>
沈溺於衆人汝何心乎我觀汝浮言胥動相煽而起若<lb/>
火之燎于原雖不可嚮邇然而豈不可撲滅乎事至撲<lb/>
滅則亦已矣無可救矣豈有好為苛虐哉則惟汝衆自<lb/>
作非謀非我之咎也顧汝等所為如此宜速擯絶矣然<lb/>
念古人有人惟求舊之語故我未敢自决又有器非求<lb/>
舊惟新之語故我决欲遷都又念我先王及汝祖汝父<lb/>
<pb n="KR4d0202_WYG_007-13b"/>
相與同其勞逸今一旦敢動用非罰遽戮其子孫乎是<lb/>
以我世選爾家之功勞不掩汝等之善汝豈不見大享<lb/>
于先王時汝祖皆得配享乎然我作福作災一循天理<lb/>
雖念汝祖父不敢動用非罰及其子孫而汝等自作弗<lb/>
靖亦豈得動用非徳而妄貸汝等乎我告爾遷都之難<lb/>
不可輕易若射之有志審詳參訂一發破的可也今朝<lb/>
廷老成人知先王典故皆以謂當遷汝不肯遷是侮老<lb/>
成人也孤兒幼子待父兄以有生汝不肯遷是弱孤有<lb/>
<pb n="KR4d0202_WYG_007-14a"/>
幼也汝等不可顧目前所居之利不謀所居長乆之利<lb/>
長乆之利無若遷都胡不勉出汝力無或從康聽予一<lb/>
人之作猷無或傲上顧汝等所為私僻如此不已有死<lb/>
之道我當有以勸沮之今無有逺邇親疎有罪即攻之<lb/>
不養汝至於死地有徳即彰之必使汝興於善道如此<lb/>
遷都而善則是汝衆之力遷都而不善則是我有餘罰<lb/>
盤庚自任如此必其所見出乎羣臣之上也凡爾衆臣<lb/>
其致我此意遍告斯民使下民通曉上意無或以爾浮<lb/>
<pb n="KR4d0202_WYG_007-14b"/>
言疑惑民心太史公曰自仲丁以來比九世亂諸侯莫<lb/>
朝盤庚之立適當其時是時風俗衰敗無復知君臣之<lb/>
分亦不聞賢哲之風各弛慢職事各紊亂名位各喧囂<lb/>
多口故盤庚總其過而目之曰自今至於後日各恭爾<lb/>
事而不可弛慢各齊乃位而不可紊亂各度乃口而不<lb/>
可喧囂倘或不循罰及爾身其可悔哉嗚呼觀盤庚丁<lb/>
寧勤苦如此亦費辭矣余於諄復之中獨見先王忠厚<lb/>
之心商鞅變法志在必行項羽行兵盡阬秦衆夫民心<lb/>
<pb n="KR4d0202_WYG_007-15a"/>
未曉當委曲詳盡以告戒訓諭之使之心安氣平可也<lb/>
不是之問曰我君也汝臣也我所欲為汝當聽命汝何<lb/>
人而敢疑何事而敢與有不吾聽命殺之坑之耳此以<lb/>
犬彘草菅視民也哀哉董卓曰天下之事豈不由我我<lb/>
欲為之誰敢不從盜賊之言類皆如此盤庚為臣下如<lb/>
此傲憚乃從容訓諭略無忿疾之心與多士多方之篇<lb/>
相為照映乃知聖王之心在此而不在彼矣東坡先生<lb/>
曰不仁者鄙慢其民曰民可與樂成難與慮始故為一<lb/>
<pb n="KR4d0202_WYG_007-15b"/>
切之政若雷霆鬼神然使民不知其從出其肯敷心腹<lb/>
腎腸以與民謀哉可謂深見先王之心後世之暴矣故<lb/>
并録之<lb/>
　<lb/>
　<lb/>
　<lb/>
　<lb/>
　横浦集巻七<lb/>
</p>
<p>
</p>
  </div>
</body>
</text>
</TEI>
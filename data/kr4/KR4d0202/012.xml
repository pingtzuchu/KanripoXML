<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>横浦集巻十二</head> <lb/>
    <p>
<pb n="KR4d0202_WYG_012-1a"/>
欽定四庫全書<lb/>
　横浦集巻十二<lb/>
　　　　　　　　　　　　宋　張九成　撰<lb/>
　　狀元䇿一道<lb/>
問朕承中否之運獲奉大統六年于兹顧九廟未還兩<lb/>
宫猶逺夙興夕惕靡敢荒寧憫國步之乆艱悼已事之<lb/>
失䇿虚心求治不憚改圖故詳延子大夫于廷咨以當<lb/>
世之務冀間長計以興大業將覈其言以收其用非直<lb/>
<pb n="KR4d0202_WYG_012-1b"/>
循故事設科舉塞人情而已盖古先辟王繼中㣲之世<lb/>
承思治之民芟夷大患事半功倍少康一旅而復有夏<lb/>
宣王興衰以隆成周光武三年而興漢祚肅宗再歳而<lb/>
復兩京皆䝉前人之緒撥亂反正若此其易也今賴四<lb/>
方黎獻翊戴眇躬列聖之澤未逺也朕焦心勞思不敢<lb/>
愛身以勤民然屈己以和戎而強敵内侵招誘以弭盗<lb/>
而盗賊猶熾以食為急漕運不繼而廪乏羡餘以兵為<lb/>
重選練未精而軍多冗籍吏員猥并而失職之士尚衆<lb/>
<pb n="KR4d0202_WYG_012-2a"/>
田萊多荒而復業之農尚寡嚴贓吏之誅而不能革貪<lb/>
汙之俗優軍功之賞而無以消冒濫之風方今欲外攘<lb/>
則不足以靖民取於民有制則不足以給車徒之衆為<lb/>
人父而自𣙜其子則又何以保民而王哉朕弗明治道<lb/>
仍暗事幾凡此數者常交戰於胷中徒寢而弗寐當食<lb/>
而歎也子大夫與國同患難乆矣宜考前世中興之主<lb/>
施為次序有切於今者祖宗傳緒累世其法有可舉而<lb/>
行者平時種學待問竒謀碩畫本於自得可以持危扶<lb/>
<pb n="KR4d0202_WYG_012-2b"/>
顛者其悉意以陳朕將親覽焉<lb/>
臣對臣聞禍亂之作將以開聖人也商道不衰何以見<lb/>
髙宗四夷不叛何以見宣王漢無昌邑之變則無以啟<lb/>
宣帝唐無宫壼之變則無以啟明皇是以知君天下者<lb/>
遇禍逢亂當以剛大為心無遽以驚憂自沮灼知此理<lb/>
然後可以知天意之所在矣臣嘗厯攷前古興衰撥亂<lb/>
之君以謂莫善於憲宗莫不善於文宗何以言之憲宗<lb/>
當唐室陵夷之際藩鎮跋扈主權下移乃能左顧右盼<lb/>
<pb n="KR4d0202_WYG_012-3a"/>
慨然起恢復之心不幸廷臣異議刺客在朝京師皇皇<lb/>
朝不謀夕惟憲宗當宁發憤屏聲却欲討賊之心愈厲<lb/>
明年平夏又明年平蜀又明年平淮蔡元和之功卓然<lb/>
為天下冠此以剛大為心者也文宗當昭愍之後閹寺<lb/>
執柄主威不宣雖能髙舉逺蹈毅然有掃除之心不幸<lb/>
委任失當害及非辜甘露之禍言之使人酸楚豈非文<lb/>
宗遽以泣下霑襟䰟飛氣索自比周赧又自比漢獻又<lb/>
自謂無與堯舜又自縱酒以傷其生悲辛愁苦不復以<lb/>
<pb n="KR4d0202_WYG_012-3b"/>
朝廷為意此以驚憂自沮者也故臣嘗斷之曰若憲宗<lb/>
可謂知天意之所在若文宗者又何足與論天意哉盖<lb/>
禍亂之作正聖人奮勵之時也何至以驚憂自沮乎今<lb/>
陛下痛九廟未還兩宫猶逺又憫國步之乆艱悼已事<lb/>
之失策然深察禍亂之故是乃皇天所以啟至聖也伏<lb/>
惟陛下謹之重之以剛大為心無遽以驚憂自沮庶幾<lb/>
與商髙宗周宣王漢宣帝等相揖於千載之上合皇天<lb/>
所以畀付之意不勝臣子至願然以剛大為心者要當<lb/>
<pb n="KR4d0202_WYG_012-4a"/>
夙興夜寐惡衣菲食屛逺便佞登崇俊良好切直之言<lb/>
戒聲色之惑先定規模以定大事臣觀古之聖人將大<lb/>
有施為於天下者必先黙定規模而後從事其應也有<lb/>
候其成也有形非若順風揚颿一求快意而無所歸赴<lb/>
也商君之法非良法也然而規模先定故能兵雄天下<lb/>
臣服諸侯蘓秦之術非善術也然而規模先定故能合<lb/>
六姓之異却彊秦之兵淮隂對髙帝以北舉燕趙東擊<lb/>
齊南絶楚之糧道而西㑹於滎陽無一不如其言者規<lb/>
<pb n="KR4d0202_WYG_012-4b"/>
模先定故也耿弇對光武以定漁陽取涿郡還收富平<lb/>
而東下齊無一不如其言者規模先定故也伏仰陛下<lb/>
欲迎九廟歸兩宫安國步而康庶事式擴規模固已定<lb/>
於聖心而又元樞㨗報殱厥渠魁自前世之君觀之固<lb/>
有滿假而自大以速天下之謗者矣獨陛下不然乃撝<lb/>
謙不居躬御便殿親頒徳音以前世中興之君為問至<lb/>
於攘夷狄弭盜賊足食練兵澄冗官復農業革貪汙而<lb/>
消冐濫寛民力而給車徒前世中興之施為祖宗傳緒<lb/>
<pb n="KR4d0202_WYG_012-5a"/>
之法度下詢於承學之士曰本於自得可以持危扶顛<lb/>
者此有以知陛下用心之勤也臣雖智識淺陋然而仰<lb/>
見規模宏闊深大輒整冠肅容再拜稽首曰猗歟盛哉<lb/>
有君如此天下何憂乎宗廟社稷何憂乎二聖六宫暫<lb/>
當淹恤亦何憂乎臣學術至空虚也然忠憤所激敢不<lb/>
敷陳管見上禆日月之光臣謹昩死上愚對臣伏讀聖<lb/>
䇿曰古先辟王繼中㣲之世承思治之民芟夷大患事<lb/>
半而功倍少康一旅而復有夏宣王興衰以隆成周光<lb/>
<pb n="KR4d0202_WYG_012-5b"/>
武三年而興漢祚肅宗再嵗而復兩京皆䝉前人之緒<lb/>
撥亂反正若此其易也臣有以見陛下規模逺大知所<lb/>
以為中興之本也臣聞禹有治水之徳民心懷之故其<lb/>
有天下也十有七世歴年四百六十有二少康一旅而<lb/>
復有夏者祖宗之徳在人也稷有播種之徳民心懐之<lb/>
故其有天下也三十七世歴年八百有餘宣王興衰以<lb/>
隆成周者祖宗之徳在人也漢髙祖有寛仁之徳在人<lb/>
故其有天下也二十一世而歴年至於四百然則光武<lb/>
<pb n="KR4d0202_WYG_012-6a"/>
三年而興漢祚者豈非䝉髙祖之徳哉唐太宗有仁義<lb/>
之徳在人故其有天下也二十四世而歴年僅及三百<lb/>
然則肅宗再歳而復兩京者豈非䝉太宗之徳哉皇宋<lb/>
一祖六宗英靈在天功徳在民中興之運正歸今日儻<lb/>
能擴此規模濟以兢謹果何往而不可乎伏讀聖䇿曰<lb/>
今賴四方黎獻翊戴眇躬列聖之澤未逺也朕焦心勞<lb/>
思不敢愛身以勤民然屈己以和戎而強敵内侵臣有<lb/>
以見陛下規模逺大知祖宗之徳士民之歸將乗此時<lb/>
<pb n="KR4d0202_WYG_012-6b"/>
為兩宫中國雪積年之恥也臣觀金人有易弱之勢三<lb/>
夫好戰者勞失其故俗者敝人心不服者離而金人皆<lb/>
與有焉臣請為陛下歴陳之始皇并吞六國可以止矣<lb/>
恣心快意復征南越曾不知驪山之役未成而二世子<lb/>
嬰已被害而就擒矣此以好戰而傷也隋文帝逺平江<lb/>
東可以止矣煬帝嗣位親駕征遼曽不知錦㠶未過隋<lb/>
渠而大盜已據其都矣此亦好戰而傷也金人負其勇<lb/>
鋭自靖國興兵越于今三十餘載矣適國家當此否運<lb/>
<pb n="KR4d0202_WYG_012-7a"/>
乃敢因勢乗便犯我民人侵我疆土奪我兩河又𢷬我<lb/>
都城又要我二聖又入我淮右踐我江浙轉戰經年恃<lb/>
其士馬之盛而不知民力固已殫矣無平不陂無徃不<lb/>
復此臣所以言好戰必傷也西晉之亂兵燹侵陵紛紜<lb/>
於中國而其豪傑間起為之君長如劉元海苻堅石勒<lb/>
慕容雋之儔皆以絶異之資驅駕一時之賢俊其彊者<lb/>
至有天下大半宜有以自立然不過一傳再傳而已何<lb/>
也君臣相戾上下不安雖建都邑立城社其心岌岌然<lb/>
<pb n="KR4d0202_WYG_012-7b"/>
常若寄寓於其間其可恃乎金人既滅契丹復陵中國<lb/>
中國聲名文物洵非遐陬所及然承平日乆士人或溺<lb/>
詞章小人共安畎畆怯戰鬭而戀身家使金人樂而效<lb/>
之其亦易弱也此臣所以言失其故俗必衰也始皇滅<lb/>
韓張良奮椎擊其車朱泚僣號段秀實提笏擊其額以<lb/>
今日我士庶蒿目時艱固亦有豪傑慷慨之士欲圗之<lb/>
乆矣而又凌辱及於公卿鞭扑行於殿陛貴為將相而<lb/>
不免有臣僕之恥將見有憤惋鬱結而思變者矣此臣<lb/>
<pb n="KR4d0202_WYG_012-8a"/>
所以言人心不服必亡也區區一劉豫欲收中國之心<lb/>
嗚呼愚哉中國之心豈易收乎彼劉豫者何為者耶素<lb/>
無勲徳殊乏聲稱黠雛經營有同兒戲何足慮哉然金<lb/>
人雖有易衰之勢而我有必興之理不可不講也臣觀<lb/>
古人所以謀人之國必有一定之計越王之取吳是驕<lb/>
之而已秦之取六國是散其從而已髙祖之取項籍是<lb/>
離間其君臣而已今越之計秦之計髙祖之計宜次第<lb/>
而用之當先用越王之法驕之使其侈心肆意無復忌<lb/>
<pb n="KR4d0202_WYG_012-8b"/>
憚天其滅之將見權臣争彊簒奪之禍起矣臣請備論<lb/>
越王所以取吳之術惟陛下聽之范蠡曰卑辭厚禮以<lb/>
驕之越王則自稱曰草鄙之人自稱其國曰貢獻之邑<lb/>
范蠡曰玩好女樂以驕之越王則先之以皮幣隨之以<lb/>
管籥使大夫女女于大夫士女女于士其稱吳為天王<lb/>
者范蠡使尊之以名也其請親為前驅者范蠡使以身<lb/>
為市也今日之金人當損益其法可也嗚呼越王含辛<lb/>
茹苦志在報吳非篤志之君其孰能之以民之不蕃而<lb/>
<pb n="KR4d0202_WYG_012-9a"/>
兵之不給也乃下令於國中曰壯者無娶老婦老者無<lb/>
娶壯妻女子十七不嫁丈夫二十不娶則罪其父母生<lb/>
男子也賜束脩一犬生女子也賜束脩一豚生三人公<lb/>
與之母生二人公與之餼支子死當室者死則哭泣之<lb/>
𦵏埋之如其子也載脂與粱以食孺子身耕妻織以裕<lb/>
國人國人荷其恩感其徳憤其土地之狹而憫其㑹稽<lb/>
之恥也於是父兄請戰不許父兄則又請戰而致其辭<lb/>
曰越四封之内其視君也猶父母也子而思報父母之<lb/>
<pb n="KR4d0202_WYG_012-9b"/>
讎臣而思報君之讎其敢不盡力乎及其將行父勉其<lb/>
子兄勉其弟婦勉其夫曰孰謂是行也而可無死乎陛<lb/>
下欲報金人當先結吾民之心可也越王之在國也觴<lb/>
酒豆肉以分左右飲酒不盡味聽樂不盡聲求以報吳<lb/>
今陛下有是乎病者問死者𦵏老其老長其幼慈其孤<lb/>
求以報吳今陛下有是乎富者安之貧者與之救其不<lb/>
足裁其有餘求以報吳今陛下有是乎南事楚西事晉<lb/>
北事齊春秋皮幣玉帛子女以賓服焉未嘗敢絶求以<lb/>
<pb n="KR4d0202_WYG_012-10a"/>
報吳今陛下有是乎如其有也天下幸甚若猶未也伏<lb/>
願陛下勉之越王歸國四年憤祖宗之讎思欲一戰以<lb/>
快心范蠡曰未可也五年而吳王信讒喜優憎輔逺弼<lb/>
又欲乗其間以伐吳范蠡曰姑待之七年吳王殺申胥<lb/>
又欲乗其間以伐吳范蠡曰姑待之七年而吳國稻蟹<lb/>
不遺種又欲乗其間以伐吳范蠡曰姑待之今之金人<lb/>
雖有易衰之勢三然而信讒乎喜優乎憎輔而逺弼乎<lb/>
曽殺賢如申胥乎曽有天災如稻蟹不遺種者乎必也<lb/>
<pb n="KR4d0202_WYG_012-10b"/>
俟其天時去人事失然後可以圗之越王歸國二十年<lb/>
乃得舉兵以遂其志其舉兵也必智以度天下之衆寡<lb/>
仁以共三軍之饑勞勇以斷疑而决大事又舌庸使之<lb/>
審賞苦成使之審罰大夫種使之審物大夫蠡使之審<lb/>
備大夫皋使之審聲其將行也則背屏而立委夫人以<lb/>
内政背檐而立委大夫以國政其至軍也則斬通行賂<lb/>
者又明日徙舍則斬不從令者又明日徙舍則斬不用<lb/>
命者又明日徇軍則歸無兄弟盡在軍者又明日徇軍<lb/>
<pb n="KR4d0202_WYG_012-11a"/>
則歸有昏眊之疾者又明日徇軍則歸筋力不足以勝<lb/>
甲兵志行不足以聽命令者雖列國之君不足以為今<lb/>
務然其禁密如此亦可喜也故能一戰而敗吳於囿再<lb/>
戰而敗吳於泓又戰而敗吳於郊夷其城犁其庭墟其<lb/>
廟以雪積年之恥陛下欲報金人願觀其用心而以越<lb/>
王之法用之不亦可乎伏讀聖䇿曰招誘以弭盜而盜<lb/>
賊猶熾臣有見陛下規模逺大欲先靖中國也臣聞唐<lb/>
太宗之說曰民之所以為盜者由賦繁役重官吏貪求<lb/>
<pb n="KR4d0202_WYG_012-11b"/>
饑寒切身故不暇顧廉恥爾當去奢從儉輕徭省賦使<lb/>
民衣食有餘則自不為盜韓愈之說曰刺史不得其官<lb/>
觀察不得其職財已竭而歛不休人已窮而賦愈急其<lb/>
不去而為盜也亦幸矣此皆論良民為賦歛所困故不<lb/>
得已而為盜爾今日之事則又甚於此其横行於州郡<lb/>
嘯聚於山林者類皆軍兵爾此曹在太平時帖首妥尾<lb/>
惟上之令不幸中國多故朝廷權輕何爾動輒怨怒耶<lb/>
而一夫倡亂百夫從之百夫倡亂千萬人從之然使吾<lb/>
<pb n="KR4d0202_WYG_012-12a"/>
無間而可入則朱滔不能起盧龍之卒而李懷光不能<lb/>
彊邠寧之兵今其所以一呼響應者其心不服也其心<lb/>
所以不服者無乃吾恭儉未至乎用人未當乎賞無功<lb/>
而罰無罪乎昔唐徳宗放象豹出宫人以恭儉服天下<lb/>
罷常衮用崔祐甫以用人服天下賞淄青將士以折其<lb/>
姦謀杖邵光超以懲其貪冐又以賞罰服天下時李正<lb/>
己持兵十五萬雄視山東其將士聞徳宗所為如此皆<lb/>
投兵相顧曰明天子出矣吾軰猶反乎不特此也吐蕃<lb/>
<pb n="KR4d0202_WYG_012-12b"/>
恃其彊大以凌侮中國非一日積也徳宗即位使者歸<lb/>
告其國主曰新天子出宫人放禽獸威徳英武洽於中<lb/>
國吐蕃大恱遣使入貢夫徳宗恭儉委任信賞必罰行<lb/>
於戸庭之間而彊蕃悍卒自格於千里之外使其恪守<lb/>
此心終始不變則貞觀之風亦不難到奈何其自敗壞<lb/>
也臣願陛下篤恭儉謹用人明賞罰以收天下之心若<lb/>
曰我有甲兵可以誅其不服我有招降可以俟其改過<lb/>
誠恐去一大盜其事卒未巳也誠能用臣之說非特悍<lb/>
<pb n="KR4d0202_WYG_012-13a"/>
卒格心而蕃戎亦且悔過也故臣以太宗韓愈徳宗之<lb/>
事為獻伏讀聖䇿曰以食為急漕運不繼而廩乏羨餘<lb/>
以兵為重選練未精而軍多冗籍此有以見陛下規模<lb/>
逺大知兵食之不可不慮也臣以謂漕運不繼宜選財<lb/>
賦之官選練未精宜責將帥之職唐代宗以國用虚乏<lb/>
饋餉紛紛獨得一劉晏斡山海排商賈制萬物低昂操<lb/>
天下贏貲而軍用以給以財賦得其人也臣愚欲於常<lb/>
賦之外創置一司名曰軍興凡關市𣙜酤載在有司者<lb/>
<pb n="KR4d0202_WYG_012-13b"/>
不與其數獨變通有無權制輕重使利歸公上歛不及<lb/>
民出入錢榖勾檢簿書則付之士類書符檄覘低昂則<lb/>
付之皂吏明敏精悍如劉晏軰實司其職夫何憂漕運<lb/>
之不繼乎馬燧之在河東也馭馬厮役教以騎射制甲<lb/>
有長短之等造車為行止之宜比及二年得精兵二萬<lb/>
以將帥得其人也臣愚欲於冗兵之數創置一軍名曰<lb/>
精銳凡攻衛戰鬭功在有司者不與此選獨招降之兵<lb/>
擒獲之兵俾弓矢戈矛隨器而使有能者則書之尺籍<lb/>
<pb n="KR4d0202_WYG_012-14a"/>
其無能者則驅之屯田擇彊力勇毅如馬燧軰實司其<lb/>
職夫何憂選練之未精也伏讀聖䇿曰吏員猥并而失<lb/>
職之士尚衆田萊多荒而復業之農尚寡此有以見陛<lb/>
下規模逺大知吏農之不可不慮也臣以謂吏員猥并<lb/>
冝行辟舉之法田萊多荒宜行屯田之法昔沈既濟欲<lb/>
宰臣叙羣司州郡辟僚佐其意欲無失職之士也臣愚<lb/>
欲使宰臣精選太守部使者之職若羣僚則太守辟舉<lb/>
若監當若巡尉則使者辟舉舉而不當重者禠其職輕<lb/>
<pb n="KR4d0202_WYG_012-14b"/>
者罰其金吏部臺諫得以糾正之每辟一員則具二人<lb/>
以待之補者既上則又辟一人以待之前後相承雖怠<lb/>
者亦勵夫國家所以設官分職將惟賢才之求非為爾<lb/>
衣食之資也志在衣食胡不為工乎為商乎為農而力<lb/>
田畆乎胡為在縉紳之列也夫責之以士人則朝廷待<lb/>
之亦不可輕凡太守監司之赴官也若内若外皆陛辭<lb/>
而後行監司為一軰郡太守為一軰當行之日陛下親<lb/>
御正殿借辭色告監司則曰一路官吏實汝之托告郡<lb/>
<pb n="KR4d0202_WYG_012-15a"/>
守則曰一郡官吏實汝之托汝當夙夜以思宣我所以<lb/>
愛民之意予有大賚報汝功亦有大罰懲不恪庶幾賢<lb/>
才並用則失職非所患也昔鄧艾欲行陳潁以東屯田<lb/>
兩淮得榖五萬斛其意欲得復業之農也臣愚不敢逺<lb/>
引且以鎮江一路論之屯兵江口無慮數萬人就以二<lb/>
萬人論之人必有家家止五人人日二升日計二千斛<lb/>
月計六萬斛則歳百萬斛矣顧此餽運非由天降非從<lb/>
地出皆當取之於民三吳之間旱暵仍歳長淮以北草<lb/>
<pb n="KR4d0202_WYG_012-15b"/>
莽連雲去歳到今米斗千餘今此下民誰救其迫而又<lb/>
追需急於星火箠械酷於秋霜開元屯田之法振武屯<lb/>
田之法不知其可用乎勲官八品以上前資七品以上<lb/>
此建官之法也土柔則五十畆而一牛土剛則二十畆<lb/>
而一牛此耕耨之法也如是之法出於開元募人為十<lb/>
五屯屯置一百五十人令各就髙為堡東起振武轉而<lb/>
極西過雲州界中出入河山之險八百餘里冦來不能<lb/>
為害人得肆耕其中如是之法出於振武臣願自淮以<lb/>
<pb n="KR4d0202_WYG_012-16a"/>
北開置屯田參開元振武之法非特足以招復業之農<lb/>
而軍儲所資亦足以寛其憂矣伏讀聖䇿曰嚴贓吏之<lb/>
誅而未能革貪汙之俗優軍功之賞而無以消冐濫之<lb/>
風此有以見陛下規模逺大欲清流俗而懲僥倖也昔<lb/>
毛玠為尚書而士大夫不敢鮮衣美食楊綰為宰相而<lb/>
豪貴功臣為之徹樂毁第减騶御贓吏貪汙流風逺矣<lb/>
臣願陛下去聲逺色躬儉節用以勵朝廷朝廷宰相卻<lb/>
苞苴斷貨賄以勵猾胥而懲狡吏又何患貪汙之弗革<lb/>
<pb n="KR4d0202_WYG_012-16b"/>
乎昔元載王縉秉政四方以賄求官者相踵於門大者<lb/>
出於載縉小者出於卓英倩皆如所欲而去代宗欲得<lb/>
士大夫之不阿附者為己用乃擢李栖筠為御史大夫<lb/>
事出主意宰相不知縉等由是稍絀臣今欲用此䇿以<lb/>
消冐濫可乎凡大將以功來上陛下親據其中一二人<lb/>
晏見而勞問之果有功者優加拔擢其或言語不倫事<lb/>
涉誕罔者痛加懲斥又何患冐濫之弗消乎伏讀聖䇿<lb/>
曰方今欲外攘則不足以靖民取於民有制則不足以<lb/>
<pb n="KR4d0202_WYG_012-17a"/>
給車徒之衆為人父而𣙜其子則又何以保民而王哉<lb/>
此有以見陛下規模逺大恤民如是之深也臣伏讀聖<lb/>
問至此不覺涕泗交頥仰知陛下仁心如天地之大而<lb/>
天下弗知也臣觀濱江郡縣為守為令者類無逺圗陽<lb/>
羡惠山之民何其被酷之深也率斂之名種類閎大秋<lb/>
苗之外又有苗頭苗頭未已又行折八折八未已又曰大姓<lb/>
大姓竭矣又曰湮實湮實虚矣又曰均敷均敷之外名<lb/>
字未易數也流離奔竄益以無聊前日桑麻沃潤雞犬<lb/>
<pb n="KR4d0202_WYG_012-17b"/>
相聞今為狐狸之居虎豹之宅蒼煙白露彌望滿野彼<lb/>
所謂守令獨抵几而言曰與其委之於盜賊孰若輸之<lb/>
於國家嗚呼安得此委巷之語乎堂堂國家而下比於<lb/>
盜賊不忠之罪莫大於此矣夫節財即生財之道也今<lb/>
藩方大使各置使臣收召親戚竭民膏血以市私恩或<lb/>
曰凖備或曰幹辦者不知其幾人也色目紛紛難以數<lb/>
舉凡醫巫卜祝之流皆在其選又諸縣添置武尉尤為<lb/>
無用見敵則走小勝則殺貧民以要功居山則賣私茗<lb/>
<pb n="KR4d0202_WYG_012-18a"/>
濱海則鬻私醝未及交付則已捕之為已功矣不知平<lb/>
時剥膚椎髓歛怨招謗以廩此曹果何謂哉臣願陛下<lb/>
明降詔書戒飭藩方罷去武尉以蘇凋瘵此亦保民之<lb/>
道也伏讀聖䇿曰朕弗明治道仍暗事幾凡此數者交<lb/>
戰於胷中徒寢而弗寐當食而歎子大夫與國同患難<lb/>
乆矣宜攷前世中興之主其施為次序有切於今者祖<lb/>
宗傳緒累世其法有可舉而行者平時種學待問竒謀<lb/>
碩畫本於自得可以持危扶顛者其悉意以陳朕將親<lb/>
<pb n="KR4d0202_WYG_012-18b"/>
覽臣有以見陛下規模逺大謙冲退托將以追配前王<lb/>
紹述祖宗旁搜逺取以盡愚夫之慮也臣竊謂中興之<lb/>
主大抵以剛徳為上是故震伐鬼方者髙宗之剛有嚴<lb/>
有翼者宣王之剛信賞必罰者宣帝之剛赳赳雄斷者<lb/>
光武之剛也陛下之欲中興當以剛徳為主去讒節慾<lb/>
逺佞防姦此中興之本也祖宗傳緒之意大抵以儉徳<lb/>
為主恭聞仁祖服浣衣寢絁被力行恭儉不忍費一毫<lb/>
以傷民力至今父老言我仁祖必泣下霑襟盖儉必仁<lb/>
<pb n="KR4d0202_WYG_012-19a"/>
仁必能感天下陛下欲紹祖宗當以儉徳為主珍竒弗<lb/>
御玩好弗求此祖宗之意也夫攘夷狄弭冦盜足食練<lb/>
兵澄冗官復農業革貪汙而消冐濫寛民力而給車徒<lb/>
者臣以一言而該之不過曰剛與儉而已然剛儉之徳<lb/>
聖心自明天下猶未信者何也臣竊有說焉臣嘗讀左<lb/>
氏傳見吕甥論君子小人情狀於秦穆公何其切至也<lb/>
其曰小人慼謂之不免君子恕以為必歸又曰小人曰<lb/>
秦豈歸君君子曰秦必歸君又曰小人曰必報讎君子<lb/>
<pb n="KR4d0202_WYG_012-19b"/>
曰必報徳夫士人所見髙逺故其言多恕小人所見淺<lb/>
狹故其語易深善夫孟子有曰百姓皆以王為愛也臣<lb/>
固知王之不忍也夫百姓以齊王為愛牛以小人之見<lb/>
每如此也然小人滿天下而所謂士人者幾何雖家置<lb/>
一喙言提其耳不能勝衆多之口也則人主於食息謦<lb/>
欬之間其可以弗謹乎夫文王一飯武王亦一飯文王<lb/>
再飯武王亦再飯是武王以身試文王之安否也盖一<lb/>
飯則我力㣲矣今吾親一飯而已力不其㣲乎此其所<lb/>
<pb n="KR4d0202_WYG_012-20a"/>
以可憂也再飯則我力彊矣今吾親至於再飯無乃夀<lb/>
考之期乎此所以可喜也夫武王之於文王如此若陛<lb/>
下之心臣得而知之方當春陽晝敷行宫别殿花柳紛<lb/>
紛想陛下念兩宫之在北邉塵沙漠漠不得共此融和<lb/>
也其何安乎盛夏之際風牕水院涼氣凄清竊想陛下<lb/>
念兩宫之在北邉蠻氊擁蔽不得共此疎暢也亦何安<lb/>
乎澄江瀉練夜桂飄香陛下享此樂時必曰西風凄勁<lb/>
兩宫得無憂乎狐裘温暖獸炭春紅陛下享此樂時必<lb/>
<pb n="KR4d0202_WYG_012-20b"/>
曰朔雪袤丈兩宫得無寒乎至於陳水陸飽竒珍必投<lb/>
筯而起曰鴈粉腥羊兩宫所不便也食其能下咽乎居<lb/>
廣厦處深宫必撫几而歎曰穹廬區脫兩宫必難處也<lb/>
居其能安席乎今閭巷之人皆知有父兄妻子之樂陛<lb/>
下雖貴為天子富有四海以金人之故使陛下冬不得<lb/>
温夏不得凊昏無所於定晨無所於省問寢之私何時<lb/>
可遂乎在原之急何時可救乎日往月來何時可歸乎<lb/>
每歳時遇物想惟聖心雷厲天淚雨流撫劍長吁思欲<lb/>
<pb n="KR4d0202_WYG_012-21a"/>
掃清蠻帳以還二聖之車此臣心之所以知陛下者如<lb/>
此若小民之心則不然以謂搜攬珍禽驅馳駿馬道路<lb/>
之言有若上誣聖徳者此臣所以食不甘味寢不安席<lb/>
不量㣲賤思為陛下雪之也深察其言盖亦有自焉唐<lb/>
閽人仇士良致仕其黨送歸私第教以固寵之術曰天<lb/>
子不可令閒嘗當以奢靡娛其耳目使日新月盛無暇<lb/>
及他事又曰謹勿使之讀書親近儒生彼見前代興亡<lb/>
知憂懼則吾軰疎斥矣其黨拜謝而去此術既行卒使<lb/>
<pb n="KR4d0202_WYG_012-21b"/>
天子昏惑於上大臣壅蔽於下兵柄在手官爵在手廢<lb/>
立在手至自稱曰定䇿國老而稱昭宗曰門生天子嗚<lb/>
呼不臣之態臣豈忍陳於君父之前彼私求禽馬動以<lb/>
陛下為名此臣之所以恥也又何怪乎小民陛下欲尊<lb/>
臨宸極澤及寰區何不反其術而用之勿為其所陷也<lb/>
且閽寺聞名國之不祥也是以堯舜閽寺不聞於典謨<lb/>
三王閽寺不聞於誓誥竪刁聞於齊而齊亂伊戾聞於<lb/>
宋而宋危今此曹名字稍稍有聞此臣所以憂也竊惟<lb/>
<pb n="KR4d0202_WYG_012-22a"/>
萬乗之尊深居䆳宇萬機之暇何以為情賢士大夫晏<lb/>
見有時矣宦官子女安居前後矣有時者易疎前後者<lb/>
難間聖情荏苒不知其非不若使之安掃除之役復門<lb/>
户之私凡交結往來者有禁敢與政事者必誅陛下日<lb/>
御便殿親近儒者講詩書之指歸論古今之成敗追求<lb/>
典故厯訪民情不在於分文析字絺章繪句為書生之<lb/>
學以取天下之名也嗚呼隋煬帝陳後主豈曰不文適<lb/>
足以亡國而已果何補於人主之學歟臣願陛下之為<lb/>
<pb n="KR4d0202_WYG_012-22b"/>
學也見前世道徳之主英明之王則瞻之仰之退而自<lb/>
省曰吾其以此為法乎見前世暴虐之主則震焉沮焉<lb/>
退而自省曰吾其以是為戒乎讀賢臣傳黙觀百僚中<lb/>
有類是者任之勿疑讀佞臣傳黙觀左右有類是者誅<lb/>
之無赦乆之不倦將聞閽寺之言見便佞之態如狐狸<lb/>
夜號而䲭梟晝舞也則陛下之聖徳進矣昔唐憲宗卓<lb/>
卓為中興之主其必有以也及觀其與宰相論道於延<lb/>
英殿日旰暑甚汗透御服宰相請退憲宗留之曰朕入<lb/>
<pb n="KR4d0202_WYG_012-23a"/>
禁中所與游者獨宫人宦官爾故樂與卿等共談為理<lb/>
之要此其所以興乎臣聞鳴鶴在隂其子和之陛下勿<lb/>
謂深宫密殿萬事無迹也然善惡未究四海已知歴觀<lb/>
前史所載宫闈之謀牀笫之語想見時君以謂宫中不<lb/>
得而知也而况外庭乎外庭不得而知也而况天下乎<lb/>
然而皎如日星不可掩没卒為天下後世之所嗤笑嗚<lb/>
呼其亦可畏也哉故古人有言曰莫見乎隠莫顯乎㣲<lb/>
故君子謹其獨也謹獨之學其用甚大陛下不可不知<lb/>
<pb n="KR4d0202_WYG_012-23b"/>
也古之聖人所以端拱巖廊而四方萬里日趨於治天<lb/>
地清明日星循軌百糓用成蠻夷率服用此道也心一<lb/>
不善足以傷天地之和心欲悔過固已同天地之徳古<lb/>
之聖人所以趨衆善之門而得改過之要者不過聽諫<lb/>
一路而已此臣所學於師盖以為持顛扶危之術也舜<lb/>
聖人也而益戒之以罔遊于逸罔淫于樂武王亦聖人<lb/>
也而召公戒之以不矜細行終累大徳以至禹有善言<lb/>
之拜湯有改過之稱漢髙祖何人也止能聽諫故能成<lb/>
<pb n="KR4d0202_WYG_012-24a"/>
四百載之大業唐太宗亦何人也止能聽諫故能成三<lb/>
百載之洪基至於商紂殺諫臣其祚終歸於周室成帝<lb/>
殺諫臣其祚終移於王氏明皇殺諫臣其祚終㣲於禄<lb/>
山殺一諫臣真若無與於治亂也然亂臣賊子苛政虐<lb/>
刑一切不得聞也不亡何待乎故臣願陛下先以謹獨<lb/>
為心後以聽諫為意奬借言路以旌直士之風以至逺<lb/>
閹寺親儒臣以成就規模之大此臣所望於陛下也草<lb/>
茅賤士充賦在庭者志在一第爾獨臣不揆愚賤妄議<lb/>
<pb n="KR4d0202_WYG_012-24b"/>
國體負罪於不可赦可謂愚矣然臣聞天下之事宰相<lb/>
能行之諫官能言之職不在此雖抱竒䇿擁雄材無路<lb/>
可進卒於老死而已伏惟國家䇿士之制上自公卿之<lb/>
子弟下至山林之匹夫皆得自竭以罄其所懷非天子<lb/>
黜陟賞罰之吏而得議百官之長短非天子錢榖大農<lb/>
之吏而得推財賦之多少非天子帷幄將帥之臣而得<lb/>
論兵革之彊弱則夫宰相諫官之事一旦得以詳說而<lb/>
悉數之而臣何敢無說以處于此又况晏子一言而使<lb/>
<pb n="KR4d0202_WYG_012-25a"/>
齊侯省刑田千秋一言而使武帝念太子栁伉一言而<lb/>
使代宗黜程元振誰謂皇皇大宋無其人乎臯陶謨曰<lb/>
天叙有典是父子之間君臣之際無非天理也臣處閨<lb/>
門之内勉明孝道乆矣今自山林中來望見陛下突兀<lb/>
孤忠卓然發於悃愊不可遏也此盖天理自然無足怪<lb/>
者臣或志在爵禄不為陛下一言臣誰欺欺天乎故臣<lb/>
雖進一言退受鈇鉞之誅於司敗不忍欺天以昧此心<lb/>
也惟陛下幸赦其愚臣謹對<lb/>
<pb n="KR4d0202_WYG_012-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　横浦集巻十二<lb/>
</p>
<p>
</p>
  </div>
</body>
</text>
</TEI>
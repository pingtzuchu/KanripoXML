<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>横浦集巻十九</head> <lb/>
    <p>
<pb n="KR4d0202_WYG_019-1a"/>
欽定四庫全書<lb/>
　横浦集巻十九<lb/>
　　　　　　　　　　　　宋　張九成　撰<lb/>
　雜著<lb/>
　　因與石月先生論仁遂作克己復禮為仁說<lb/>
非大聖則不能名仁非大賢則不能當聖人之論仁惟<lb/>
聖人行仁之久故知仁之深眇而昌言之無疑焉學不<lb/>
至於大賢則其問也不切而聖人之告之也亦姑因其<lb/>
<pb n="KR4d0202_WYG_019-1b"/>
材而成就之耳至於仁之正體則不以告也非不告也<lb/>
以其未足以當之也明乎此則孔子之告顔子曰克己<lb/>
復禮為仁其有在矣孔子之門惟仁為極致三千之衆<lb/>
惟顔子為獨髙故顔子之問仁異乎諸子之問仁孔子<lb/>
之對顔子異乎平居之對二三子學者不可不盡心也<lb/>
且子貢問仁不過曰已欲立而立人己欲達而達人耳<lb/>
樊遲問仁不過曰居處恭執事敬與人忠耳子張問仁<lb/>
不過曰恭寛信敏惠耳曽未若對顔子之異也世之論<lb/>
<pb n="KR4d0202_WYG_019-2a"/>
仁者見樊遲問仁孔子對之曰愛人乃擇之不精而語<lb/>
之不詳如莊周者有見於此則昌言於天下曰愛人利<lb/>
物之謂仁如韓愈者有見於此則昌言於天下曰博愛<lb/>
之謂仁而不知愛特仁之一端而已愛豈足以盡仁乎<lb/>
後之士見莊周之說韓愈之說以謂誠合乎孔子之意<lb/>
也乃見詩乃見書乃見易乃見禮樂之談仁者而通以<lb/>
一言該之曰愛嗚呼仁誠謂愛乎己欲立愛乎己欲達<lb/>
愛乎居處恭執事敬與人忠愛乎恭寛信敏惠愛乎此<lb/>
<pb n="KR4d0202_WYG_019-2b"/>
特攷之不審極之不深且以一愛自欺而已惡足以知<lb/>
仁乎至於孔門諸子之論仁如子夏之論則曰博學而<lb/>
篤志切問而近思嗚呼誠如子夏之說果愛也耶又如<lb/>
孟子之論仁則曰貴徳尊士賢者在位能者在職嗚呼<lb/>
誠如孟子之說果愛也耶知愛不足以盡仁則我之偏<lb/>
見消而正理明矣正理明則孔子告顔子以克己復禮<lb/>
為仁可得而論也夫天下無一物之非理亦無一物之<lb/>
非仁有己則理暗無己則理明己者何也人欲也禮者<lb/>
<pb n="KR4d0202_WYG_019-3a"/>
何也天理也滅天理窮人欲何由而得仁滅人欲盡天<lb/>
理於是乃為仁克己也者滅人欲者也己何自而克人<lb/>
欲何自而滅乎本乎學而已矣其學安在曰禮而已矣<lb/>
非禮勿視視皆理也非禮勿聽聽皆理也非禮勿言非<lb/>
禮勿動言動皆理也夫視以禮聽以禮言動以禮視聽<lb/>
言動一循乎天理之中則人欲滅矣私己克矣天理明<lb/>
矣天下皆歸於仁矣克己復禮此仁之正體也以此通<lb/>
乎子貢之說己欲立己欲達果仁矣以此通乎樊遲之<lb/>
<pb n="KR4d0202_WYG_019-3b"/>
說居處恭執事敬與人忠果仁矣以此通乎子張之說<lb/>
恭寛信敏惠果仁矣以至通子夏之說博學篤志切問<lb/>
近思非仁而何通孟子之說貴徳尊士賢者能者在位<lb/>
在職非仁而何又泛而入乎樊遲愛人之說莊周愛人<lb/>
之說韓愈博愛之說乃深知其為仁之端耳是克己復<lb/>
禮之說是仁之正體也非孔子孰能言之非顔子孰能<lb/>
當之哉此乃孔子心傳之要大學之宗學者不可忽也<lb/>
且孔門弟子三千人一旦魯哀公季康子問弟子孰為<lb/>
<pb n="KR4d0202_WYG_019-4a"/>
好學夫子於三千人漠然無稱焉獨曰有顔囘者好學<lb/>
嗚呼二三子不逺千里來造函丈摳衣而請負牆而立<lb/>
果為何事乎乃不得以好學稱其亦可悲也已攷其所<lb/>
學如後世博物洽聞無有也又如後世絺句繪章無有<lb/>
也特曰不遷怒不貮過而已愚深思而熟究乃知夫不<lb/>
遷怒者克己也不貮過克己也私己已克人欲已滅天<lb/>
理著焉夫子乃曰囘也其心三月不違仁乃知其所以<lb/>
不違仁者果自克己復禮而得之也顧惟顔子之見仁<lb/>
<pb n="KR4d0202_WYG_019-4b"/>
置之則塞乎天地溥之則横乎四海施諸後世而無朝<lb/>
夕推而放諸東海而準推而放諸南海而準推而放諸<lb/>
西海而準推而放諸北海而準天下無一物之非理亦<lb/>
無一物之非仁理當如是也嗚呼仁無古今也亦無東<lb/>
西南北也顧克己者得之耳使學者無志於聖人則已<lb/>
如有志於聖人惡得不信孔子之言使學者無志於仁<lb/>
則已如有志於仁亦惡得不行克己復禮之說乃知夫<lb/>
未克己以前其視聼言動皆私欲也已克己以後其視<lb/>
<pb n="KR4d0202_WYG_019-5a"/>
聽言動皆天理也則於顔子之心庶幾而得之孔氏之<lb/>
閫域亦可疾趨而進也其勉之哉<lb/>
　　黄氏訓學說<lb/>
建昌黄新淦奕世載徳登第者比比為衣冠盛事至新<lb/>
淦又登第其子文昌又登第餘四子文晟文昱文暠文<lb/>
昺方力學不已文昌之子樞岐嶷有成人氣顧其家登<lb/>
第豈有既乎余謫居横浦十四年今春被命守永嘉道<lb/>
過新淦新淦擕四子一孫來謁且曰願先生幸教之余<lb/>
<pb n="KR4d0202_WYG_019-5b"/>
曰余老矣韓退之所謂聰明不及於前時道徳日負<lb/>
於初心者也自訟且不暇又奚以教人為新淦請益堅<lb/>
余辭不獲命乃告之曰學當有本原孝悌人本原也<lb/>
孝悌何以見乎孟子曰仁之實事親是也義之實從<lb/>
兄是也其意以謂欲知仁之實乎即事親時是欲知義<lb/>
之實乎即從兄時是使當事親時愛戀眷慕穆焉如<lb/>
春斯即仁也當從兄時恭謹唯諾肅焉如秋斯即義<lb/>
也知此二者即曰智節文此二者即曰禮樂此二者即<lb/>
<pb n="KR4d0202_WYG_019-6a"/>
曰樂孟子又曰樂則生矣生則惡可已也惡可已則<lb/>
不知手之舞之足之蹈之夫學至於樂即仁義隨處而<lb/>
是不止事親從兄時也故謂之生生則欲罷而不能欲<lb/>
止而復起目之所視耳之所聽口之所言心之所思雖<lb/>
無意於仁義而仁義不吾違矣使人手舞足蹈有不得<lb/>
已焉者其本其原乃事親從兄時始黄氏子孫其信是<lb/>
乎其不信乎如其信也體之於己則為仁義之士行之<lb/>
於家則為仁義之家行之於鄉於國於天下無往非仁<lb/>
<pb n="KR4d0202_WYG_019-6b"/>
義也天尊地卑日往月來風散雨潤山髙水深皆吾孝<lb/>
悌所造化耳豈不盛哉豈止登第而已哉諸子其勉之<lb/>
　　青龍白虎說<lb/>
隂陽家流有青龍白虎之說凡室廬所居墳墓所嚮則<lb/>
左臂為青龍右臂為白虎居青龍則吉居白虎則凶信<lb/>
如其說王者建國立宗廟於左立社稷於右其朝制則<lb/>
左九棘孤卿大夫位焉右九棘公侯伯子男位焉其廟<lb/>
制則左三昭右三穆豈有古先哲王置社稷公卿大夫<lb/>
<pb n="KR4d0202_WYG_019-7a"/>
及武之三穆之位於白虎使土地五榖及卿大夫三穆<lb/>
之神皆受凶災乎必不然也且以百家之聚折之有一<lb/>
家以左為青龍以右為白虎矣適有一家焉居其右則<lb/>
是青龍者又轉為白虎矣又有一家焉居其右則是白<lb/>
虎者又轉為青龍矣自百而千自千而萬以至合天下<lb/>
而言之抑何青龍白虎之紛紛而若吉若凶顛倒錯亂<lb/>
而靡有定說也借使積善之君子居白虎之位則常招<lb/>
凶積惡之小人適居青龍之位則常得吉是明而福威<lb/>
<pb n="KR4d0202_WYG_019-7b"/>
之柄幽而禍福之權一皆獨專於青龍白虎而君子常<lb/>
遭無辜小人常得僥倖必將三綱淪九法斁而後已其<lb/>
說無稽誠不足信然邪說既行以無為有幻惑一世牢<lb/>
不可破良可歎也<lb/>
　　名節說<lb/>
子張子曰以血氣為我者方其壯也立名立節似若可<lb/>
觀及其衰也喪名敗節無所不至矣血氣之不足恃也<lb/>
甚矣惟學問克己轉血氣為理義則窮而益堅老而益<lb/>
<pb n="KR4d0202_WYG_019-8a"/>
壯矣或曰陳仲舉顔魯公不聞有聖人之學也而暮年<lb/>
之節炳然不衰如此何也曰此皆有聖人之資使其有<lb/>
聖人之學則在周公之列矣吁可仰哉<lb/>
　　目病說<lb/>
子張子目病生翳命醫服藥目翳小淡則親戚妻子為<lb/>
之喜或加増焉則復為之憂子張子曰目猶天之日月<lb/>
也日月薄蝕猶君子之有過也余徳之不修學之不講<lb/>
聞義不能徙不善不能改其得罪於天也久矣目之生<lb/>
<pb n="KR4d0202_WYG_019-8b"/>
翳是吾心之過形見於兩間也其或小愈是幸免也幸<lb/>
免奚足喜其或加増是天正典刑也宜退聽以受之而<lb/>
已憂之何益曰如之何以處之曰吾老矣無及也當心悔<lb/>
之而已矣<lb/>
　　智愚說<lb/>
子張子曰智者少而愚者多智者見其髙愚者見其下<lb/>
智者言動衆愚伺之以市井之見聚首而議其非焉吁<lb/>
彼衆愚何不思之甚也隂受智者之庇得生養焉而不<lb/>
<pb n="KR4d0202_WYG_019-9a"/>
知也使智者與衆愚同天下國家何賴焉<lb/>
　　為郡說<lb/>
或問為郡子張子曰為郡之道正心術敦風俗禮賢士<lb/>
行教化節財用謹獄訟斥姦吏佑善良治豪猾行此九<lb/>
者其亦庶幾乎豈惟一郡小邑亦然<lb/>
　題跋<lb/>
　　題書室柱<lb/>
余生平嗜書老來目病執書就明于此者十四年矣倚<lb/>
<pb n="KR4d0202_WYG_019-9b"/>
立積久雙趺隠然可一笑也被命北歸因書此柱丙子<lb/>
元夕范陽張子韶書<lb/>
　　書司馬温公咨<lb/>
紹興丙子閏月二十九日某以目疾乞罷永嘉歸故里<lb/>
住括蒼司馬倅手擕曽大父温公在政府日賓次咨白<lb/>
示某且求題其後某整冠肅容頓首再拜而讀之曰嗚<lb/>
呼其盛矣哉盎乎其似春也肅乎其若秋也仁義中和<lb/>
之氣君子長者之道可得之於一席間矣某雖不獲登<lb/>
<pb n="KR4d0202_WYG_019-10a"/>
公之堂拜公之像凛凛然如在其上如在其左右敢不<lb/>
敬乎<lb/>
　　題晁無咎學說<lb/>
學不貴於言語要須力於踐履踐履到者其味長乃盡<lb/>
見聖人用處古之人所以優入聖域者盖自此路入也<lb/>
無咎先生所以期其猶子者其逺乎嗟乎前輩之風不<lb/>
復見矣執讀三復為慨然興歎者久之五月日張某書<lb/>
　　題李伯時孝經圗<lb/>
<pb n="KR4d0202_WYG_019-10b"/>
李伯時畫超然塵土之外其精緻微密幾與造化爭衡<lb/>
豈凡流所可髣髴猶恨其不深攷孝經微意此樂道君<lb/>
子所以為之痛惜也戊辰上已范陽張某書<lb/>
　　題米元章悼東坡詩<lb/>
余昔從陳伯修游因抵掌論天下士曰米元章竒士也<lb/>
惜乎知之者少爾今見其悼東坡先生詩有知公不盡<lb/>
之語然後知伯修之言不妄且痛恨生晚不及面覿徒<lb/>
想像其風度五月望張某題<lb/>
<pb n="KR4d0202_WYG_019-11a"/>
　　題孫叔諧序王文炳<lb/>
余觀大參序所以期叔虎者逺矣昔子貢問夫子曰孔<lb/>
文子何以謂之文也夫子曰敏而好學不恥下問是以謂<lb/>
之文說者曰客氣既盡則粹然之文炳炳見矣倘以說<lb/>
者之言為是叔虎其正爾心誠爾意内琢磨以修省外<lb/>
切磋於師友使吾所謂睟然者粲於人倫事物之際被<lb/>
於文辭動止之間此作序者之意也亦當時命名之意<lb/>
也叔虎其勉之<lb/>
<pb n="KR4d0202_WYG_019-11b"/>
　　書吕夫人墓銘後<lb/>
昔夫子論管仲不死曰豈若匹夫匹婦之為諒也自經<lb/>
於溝瀆而莫之知也是死非人所難知所以處死者難<lb/>
耳聖人不貴其死而貴其處死春秋書宋伯姬聖人有<lb/>
深意以其知所以死也吕夫人義不汙賊而赴水正合春<lb/>
秋之法此文靖文正舎人公之遺訓也偉矣哉聖錫之<lb/>
論予固有取<lb/>
　　書吕居仁與范秀才詩簡<lb/>
<pb n="KR4d0202_WYG_019-12a"/>
余與居仁相别十年遂成永訣今覽其遺跡如對面語<lb/>
追思宿昔為之流涕戊辰七月九日范陽張某書<lb/>
　贊<lb/>
　　侯憲竒石贊<lb/>
髙安守侯仲平蓄竒石三其一霏霏若隂山雪其一洋<lb/>
洋若五湖魚又其一粲粲若蜀江錦皆希世寶也作書<lb/>
抵予曰吾居嗜好其終老於是乎幸為我作數語將刻<lb/>
於其側余置書歎曰造物之妙亦深矣微有影像形見<lb/>
<pb n="KR4d0202_WYG_019-12b"/>
於無情之物者迺不可揜如此然後知鳯凰麒麟慶雲<lb/>
甘露皆聖人心中物也君子閒居獨處可不謹乎迺為<lb/>
之贊曰<lb/>
　大鈞深眇　世胡不見　一有滋萌　卓然著見<lb/>
　吾儕處心　盍謹無倦　毋或自恕　其飭爾度<lb/>
　誰謂不睹　天其臨汝　誰謂不聞　響遏行雲<lb/>
　吾言何益　請觀此石<lb/>
　銘<lb/>
<pb n="KR4d0202_WYG_019-13a"/>
　　擬夏禹九鼎銘<lb/>
聖人制作與造化同其妙豈私智淺識所能窺見哉夫<lb/>
世所常見者雖日月民不以為竒世所不見者雖鼠樸<lb/>
民自以為怪睹殊形異狀牛鬼虵神可以驚世駭俗者<lb/>
衆也以謂萬物之靈惟人為大故逺方圗物貢金九牧<lb/>
鑄鼎象之且倉頡制字而鬼哭以得其形則無以見其<lb/>
神也圗象在鼎其形已見矣其復能為乎其意欲使人<lb/>
自人神自神不相雜擾各得其所伊尹識之故贊其徳<lb/>
<pb n="KR4d0202_WYG_019-13b"/>
曰古有夏先后方懋厥徳罔有天災山川鬼神亦莫不<lb/>
寧暨鳥獸魚鼈咸若盖與鑄鼎相為表裏乃為之銘銘<lb/>
曰<lb/>
　天地之中　惟人為大　人為神勝　為孽為怪<lb/>
　元后聰明　實人之靈　制神與人　不相侵凌<lb/>
　乃鑄九鼎　畫圗神姦　殊形詭狀　莫或作難<lb/>
　潜逃深匿　敢見其形　民入山林　無復震驚<lb/>
　在易之鼎　卦畫至精　豈徒觀美　義貴大烹<lb/>
<pb n="KR4d0202_WYG_019-14a"/>
　調和四海　以養聖賢　神人奠位　事有後先<lb/>
　鳥獸魚鼈　亦遂厥性　至哉神禹　執此之令<lb/>
　傳諸後世　所尚者徳　蠢爾荆楚　為周之賊<lb/>
　王孫所對　逆折姦心　鼎有存没　徳無古今<lb/>
　咨爾後王　無幻鬼神　方懋厥徳　與禹同倫<lb/>
　　頮水銘<lb/>
頮盆歸潔盥手去塵屏兹昏翳以安爾神騂顔易操逆<lb/>
理叛道毋或來臨汙我皦皦<lb/>
<pb n="KR4d0202_WYG_019-14b"/>
　　漱盂銘<lb/>
漱爾惡臭濯彼葷羶浮汙屏掃重謹其言兹器之則君<lb/>
子敬焉<lb/>
　　唾壺銘<lb/>
汙不可窺垢不可聞藏垢納汙伊徳孔尊君子是式其<lb/>
大無倫<lb/>
　　杖銘<lb/>
忠信篤恭形見于此而倚而行勿忘勿駛<lb/>
<pb n="KR4d0202_WYG_019-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0202_WYG_019-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　横浦集巻十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>横浦集巻九</head> <lb/>
    <p>
<pb n="KR4d0202_WYG_009-1a"/>
欽定四庫全書<lb/>
　横浦集巻九<lb/>
　　　　　　　　　　　　宋　張九成　撰<lb/>
　書傳統論<lb/>
　　牧誓論<lb/>
此已至紂郊而誓也泰誓上篇誓友邦冡君至庶士御<lb/>
事中篇下篇則誓西土有衆至牧誓則并西土與夫友<lb/>
邦冡君㣲盧彭濮人而誓之故其言曰王左杖黄鉞右<lb/>
<pb n="KR4d0202_WYG_009-1b"/>
秉白旄以麾曰逖矣西土之人此誓西土之衆也繼曰<lb/>
王曰嗟我友邦冡君至㣲盧彭濮人此誓諸侯蠻夷之<lb/>
衆也西土之衆腹心之衆諸侯蠻夷之衆乃賛助之衆<lb/>
夫紂之惡逺及蠻夷乃至庸蜀羌髳㣲盧彭濮偕來助<lb/>
力欲并亡之則當時天下之心可知矣昔漢髙祖起師<lb/>
而巴俞閩粤之君皆來効力為人主而天下欲亡之則<lb/>
其辱宗社也深矣此篇所誓大槩教以戰陣進退步武<lb/>
之法以武王親為大將以破紂無道之師何啻縱洪爐<lb/>
<pb n="KR4d0202_WYG_009-2a"/>
而燎毛髪哉商家社稷自此亡矣吁可傷哉<lb/>
　　武成論<lb/>
武成之義以謂武至此而成不復用也夫武王所以起<lb/>
兵者為何事哉為誅紂耳紂既已誅武功已成矣復安<lb/>
用武哉此篇所主謂武王歸馬牧牛偃武修文不復用<lb/>
兵耳所以髙百世而埀後昆者莫大於此也<lb/>
　　洪範論<lb/>
武王勝殷殺紂雖快四海天下之心然殷家宗臣當痛<lb/>
<pb n="KR4d0202_WYG_009-2b"/>
入骨髓何者邦家既亡宗社已殞君父銜戈此何等情<lb/>
意哉箕子不此之問乃為武王說洪範嗚呼此豈人情<lb/>
也哉此豈人情也哉豈後世人情與古人絶不同歟抑<lb/>
古人之於君父專以理論略不以情論歟然而余深攷<lb/>
此篇乃有㣲㫖在其間足以見箕子之用心矣夫洪範<lb/>
乃天下萬世大法也箕子之喪君父失邦家乃一已之<lb/>
私心也從古以來君臣易位邦家興廢固難必也而天<lb/>
下大法盖自有天地以來不可失也大法在箕子不為<lb/>
<pb n="KR4d0202_WYG_009-3a"/>
武王陳之是以己私怨坐廢天下萬世之大法此特淺<lb/>
夫賤士之識趣爾箕子肯為此哉所以抑情下意為天<lb/>
下萬世而言不為武王言也其書非箕子自作他人有<lb/>
不能至者何也不能深述箕子之深意也其書稱祀而<lb/>
不稱年稱王訪于箕子而不言箕子之朝王稱王乃言<lb/>
而後箕子乃言深見箕子為天下萬世大法不得已之<lb/>
意若其傷痛之心與後世之心同也東坡述箕子出處<lb/>
甚詳此未及叙<lb/>
<pb n="KR4d0202_WYG_009-3b"/>
　　旅獒論<lb/>
余讀孟子嘗怪其云人不足與適政不足與間也惟大<lb/>
人為能格君心之非君仁莫不仁君義莫不義君正莫<lb/>
不正一正君而國定矣夫君心之非何由而見之及讀<lb/>
旅獒見召公諄諄如此然後知古之大人其事君也猶<lb/>
子事父母也子于父母同氣而異息同心而異體故人<lb/>
子之心拳拳體父母之心知其喜怒哀樂寒煖燥濕之<lb/>
節以調養之臣之於君亦然專體君之心而察之召公<lb/>
<pb n="KR4d0202_WYG_009-4a"/>
體武王之心故武王稍有放怠則召公已知之而訓戒<lb/>
己洋洋乎耳目之間矣夫當紂之未誅也天下之責在<lb/>
武王天命之定在武王文王之業在武王武王於是時<lb/>
其心肅然無敢少怠使西旅於此時而獻獒武王敢受<lb/>
之乎及紂既受誅矣天下之責已塞矣天命之歸已定<lb/>
矣文王之業已成矣使武王之心常如紂之未誅時則<lb/>
西旅獻獒固將却之今武王既誅紂既通道於九夷八<lb/>
蠻其心亦稍放且怠而漸起狎侮之心矣何以知其稍<lb/>
<pb n="KR4d0202_WYG_009-4b"/>
放且怠而起狎侮之心乎召公於受旅獒時而見之故<lb/>
召公區區為此篇以訓焉深察其言有若嚴師尊父之<lb/>
訓於未知稼穡艱難者何哉夫仁義何常之有蹈之則<lb/>
為君子背之則為小人使武王此心一開不有以救之<lb/>
其去紂也不難矣觀其不矜細行終累大徳為山九仭<lb/>
功虧一簣之言何其悲辛警切如此也嗚呼緜緜不絶<lb/>
蔓蔓奈何毫毛不拔將用斧柯勿恃聖人之資而輒放<lb/>
怠也非召公髙識逺見體武王之心見其㣲有放怠之<lb/>
<pb n="KR4d0202_WYG_009-5a"/>
非狎侮之漸格而正之則武王未可知也武王自是其<lb/>
敢少怠而入狎侮之路乎豈不見晉武帝自平吳後而<lb/>
侈心作唐憲宗自平淮西後而侈心作唐莊宗自滅朱<lb/>
梁後而侈心作皆為不終之君使無召公之訓烏知武<lb/>
王之克終乎孟子曰湯武反之盖謂此也余於旅獒得<lb/>
孟子格君心之義故表而出之使為人臣子者當如是<lb/>
也<lb/>
　　金縢論<lb/>
<pb n="KR4d0202_WYG_009-5b"/>
此篇之書何其異也周公作册以代武王之死成王出<lb/>
郊而天乃雨反風豈不異哉唯其異也此金縢之書所<lb/>
以見取於吾孔子也以後世淺薄之心觀之豈有此理<lb/>
哉夫天人一心本無彼此自是學之不精不能盡識流<lb/>
蕩人欲故此心不見爾惟學問之深者人欲不行驚憂<lb/>
之迫者人欲暫散故此心發見焉此心既見則天理在<lb/>
我耳欲代武王欲天反風惟吾所造如何耳周公作冊<lb/>
而武王疾瘳此學問之深者也成王出郊而天乃雨反<lb/>
<pb n="KR4d0202_WYG_009-6a"/>
風此驚憂之迫者也所以皆足以動造化焉造化何在<lb/>
吾心而已矣吾心如此其大而或者以人欲而狹之殊<lb/>
可悲也孟子深識此理故曰盡其心者知其性也知其<lb/>
性則知天矣存其心養其性所以事天也夫知天在盡<lb/>
心而事天在存心則人之於心其可不謹乎此余所以<lb/>
表而出之<lb/>
　　大誥論<lb/>
此篇周公攝政代成王大誥多邦及御事以征三監之<lb/>
<pb n="KR4d0202_WYG_009-6b"/>
意也此事正在流言時未必成王之心也當時柄在周<lb/>
公而周公身受武王之托故專此事而不疑以謂區區<lb/>
之心天必知之武王知之若以嫌疑為自安計則吾與<lb/>
武王辛勤艱苦成此基業一旦坐觀其將墜而不救此<lb/>
亦何心哉然而以後世觀之周公所以自謀者亦已疎<lb/>
矣以是知古之聖賢不求人知而求天知不為身計為<lb/>
天下國家計疑在成王忠在一身周公心與天通與鬼<lb/>
神通則成王疑心自當破散而吾之忠誠自當見矣此<lb/>
<pb n="KR4d0202_WYG_009-7a"/>
篇益見周公之忠益生成王之疑余反復讀此輒為之<lb/>
三歎周公以為三監賊也在所當征成王以為三監忠<lb/>
也周公擅兵權以騁私欲殺三監以滅口耳事既如此<lb/>
而邦君御事又以為成王當考翼不可征周公諄諄以<lb/>
卜乃先王之所信而十夫予翼賢者又以為當征武王<lb/>
所圗之事所圖之功所指之疆土豈可中輟為他人凌<lb/>
踐哉所以獨忤君心獨違衆議以十夫為助而秉此忠<lb/>
誠上通天心下通三王之心以征之征而成功成王愈<lb/>
<pb n="KR4d0202_WYG_009-7b"/>
疑非上天明其忠嗚呼周公之負枉其有既乎<lb/>
　　㣲子之命論<lb/>
㣲子盖帝乙長子特以其母初賤而生故不立其母後<lb/>
貴而生紂故紂得立然而紂無道亡天下其子武庚又<lb/>
背叛亡其國商緒宜絶矣周家忠厚不忍滅商宗廟社<lb/>
稷卒封㣲子以為商後且使成湯以來不泯祭祀凡三<lb/>
十二傳而滅於齊是全湯之宗祀者㣲子也使㣲子繼<lb/>
帝乙有天下豈有牧野之事乎嗚呼自堯舜之風一變<lb/>
<pb n="KR4d0202_WYG_009-8a"/>
其間禍故可勝道哉余深痛啟之不能上繼唐虞而使<lb/>
後世至此極也悲夫<lb/>
　　康誥論<lb/>
三監既誅乃盡以其地封康叔然周公不以封㣲子何<lb/>
也㣲子賢者也夫何疑哉盖所以一商人之心也武庚<lb/>
之叛以故都之人思商家舊徳故因以騁其區區之忿<lb/>
焉今㣲子雖賢商人見㣲子乃商家子孫其心不能無<lb/>
感傷姦雄乗此又將生變如此則天下何時可一乎周<lb/>
<pb n="KR4d0202_WYG_009-8b"/>
公竒謀密計以周家懿親主之不復以商氏子孫雜於<lb/>
其間如此則姦雄亦知無可奈何而其起亂之心止矣<lb/>
㣲子在宋自不害修湯之禮物而周家忠厚仁義之心<lb/>
已炯然著在天下豈非經綸之妙乎若夫此篇所主大<lb/>
抵在明徳謹罰不特恃區區刑殺專以明人道之大倫<lb/>
以教商民而已此所以見周家之盛歟<lb/>
　　酒誥論<lb/>
治國如治病善醫者知病之所在而藥之表則汗裏則<lb/>
<pb n="KR4d0202_WYG_009-9a"/>
下虚則補實則瀉故死者生危者安儻醫不識病表裏<lb/>
虚實汗下補瀉一切顛倒而舛施之故生者俄死安者<lb/>
忽危治國不知病之所在而詔令紛紜刑罰峻密徒失<lb/>
民心爾無補也周公成王知商之病在上下荒耽于酒<lb/>
故康誥之後專為此篇以藥之且舉文王誥毖誥教之<lb/>
說為凖夫文王之治亦多術矣豈特為酒一事乎以商<lb/>
民病在嗜酒故取文王戒酒之說以實之所以使康叔<lb/>
法文王而藥商民也審知此說則治天下者非髙見逺<lb/>
<pb n="KR4d0202_WYG_009-9b"/>
識果足以運動四海乎<lb/>
　　梓材論<lb/>
余觀此篇言若作室家若稽田若作梓材義亦衆矣而<lb/>
史官獨以梓材名篇何也曰梓材之義其義深長非若<lb/>
稽田室家之義也以謂猶梓人之治材也梓人治材既<lb/>
加樸斵之勤不可巳也必塗以丹雘然後内實外華適<lb/>
於用而要於乆成王周公之意以謂文武造周黜商亦<lb/>
已勤矣而商俗未革猶當以禮義養之使人自愛自重<lb/>
<pb n="KR4d0202_WYG_009-10a"/>
皆有士君子之行和順積中英華發外則成王周公之<lb/>
心足矣此史官所以體成王周公之意而獨以梓材名<lb/>
篇也<lb/>
　　召誥論<lb/>
此誥召公以成王將即位故因營洛而為進戒也營洛<lb/>
何為乎周官曰以土圭正日景以求地中日南則景短<lb/>
多暑日北則景長多寒日東則景夕多風日西則景朝<lb/>
多隂日至之景尺有五寸謂之地中天地之所合也四<lb/>
<pb n="KR4d0202_WYG_009-10b"/>
時之所交也風雨之所㑹也隂陽之所和也然則百物<lb/>
阜安乃建王國焉制其畿方千里而封植之洛邑正當<lb/>
天地之中其建王國也宜矣夫履至尊而制六合莅中<lb/>
國而撫四夷儻非擇中和之地以安處之其何以變移<lb/>
四方之風俗使皆出於中和哉然而成王未嘗都洛也<lb/>
文王都豐武王都鎬至平王避犬戎乃都於洛其區區<lb/>
為此不急之務何哉曰是有說也太史公曰其居洛邑<lb/>
則四方朝聘貢賦道里均焉而車攻之詩序曰宣王能<lb/>
<pb n="KR4d0202_WYG_009-11a"/>
内修政事外攘夷狄修車馬備器械復㑹諸侯於東都<lb/>
是成王雖不都洛而㑹諸侯時必居洛邑焉是太史公<lb/>
朝聘貢賦之說是矣非特此也召公之意以周公攝政<lb/>
履天下危事居天下疑地今天幸成王年長周公之忠<lb/>
將有所見脫危事而去疑地豈可不使四方曉然知之<lb/>
且以埀後世法哉故因營洛時庶邦冢君庶殷越御事<lb/>
咸在大明周公還政之忠而當千官萬列之前告王以<lb/>
敬徳受天命也盖天難諶命靡常疑若不可測識也召<lb/>
<pb n="KR4d0202_WYG_009-11b"/>
公厯陳夏商興亡止在敬與不敬而已故不敬則皆墜<lb/>
厥命敬徳則惟有厯年敬之一字其行甚要其功甚博<lb/>
何謂敬妄慮不起百邪不生是敬也顧此敬處即天命<lb/>
也惟有厯年夫何足怪不敬則思慮紛亂私邪横生其<lb/>
去天命逺矣早墜厥命亦何怪乎人常言天命在彼今<lb/>
而後知天命不逺在我而已何以知其在我哉行吾敬<lb/>
則是天命豈非天命在我乎召公反覆以此一字為言<lb/>
豈召公平生所得在此一字而自后稷至文武傳心之<lb/>
<pb n="KR4d0202_WYG_009-12a"/>
法止在此一字乎嗚呼後世人主以敬而得天命不敬<lb/>
而失天命者亦多矣召公之意豈特為成王設哉抑亦<lb/>
埀示凡有天下者皆以敬而已矣故於庶邦冡君庶殷<lb/>
御事前昌言之而不疑使成王之心竦動森列茍不敬<lb/>
㣲起則如見召公進戒時庶邦冡君庶殷御事在列時<lb/>
其敢忽乎曾子曰十目所視十手所指其嚴乎此召公<lb/>
所以當庶邦冡君庶商御事前陳召誥之義也學者不<lb/>
可不審至於攝政以俟人主年長而復子明辟此君臣<lb/>
<pb n="KR4d0202_WYG_009-12b"/>
之大義而元老大臣之忠正也當庶邦冡君庶商御事<lb/>
於營洛時而舉此大典其埀法萬世亦已大矣莽卓操<lb/>
懿宋齊陳隋皆不知此義此所以為天下後世罪人也<lb/>
嗚呼<lb/>
　　洛誥論<lb/>
余以召誥攷之周公以三月十二日乙夘至洛二十一<lb/>
日甲子以書命庶殷二十五日戊辰王在新邑此書之<lb/>
作大抵王以年幼未能辦國事未容周公之歸也其書<lb/>
<pb n="KR4d0202_WYG_009-13a"/>
宜在命庶殷之後而庶殷之丕作宜在戊辰之後也不<lb/>
如此說則齟齬參差其說不合然則此書有往新邑伻<lb/>
嚮即僚之語疑若在豐而為此書也余以日月攷之周<lb/>
公三月二十一日巳在洛都非與成王對談安得拜手<lb/>
稽首誨言之辭乎然則往新邑之往宜與自今以往之<lb/>
往同然後義理流通不相阻礙或曰伊尹歸政即曰罔<lb/>
以寵利居成功乃超然而歸周公拳拳誨諭有不忍去<lb/>
之意成王留之固確矣周公遂爾不去比伊尹為如何<lb/>
<pb n="KR4d0202_WYG_009-13b"/>
曰聖人斟酌變故審處時宜進退去就皆合乎道豈可<lb/>
以凡心俗慮可否之乎當伊尹時而不去則有亢龍之<lb/>
戒當周公時而去則有巨擘之譏學而不至於識時奚<lb/>
以學為哉此又周公之遺意<lb/>
　<lb/>
　<lb/>
　<lb/>
　横浦集巻九<lb/>
</p>
<p>
</p>
  </div>
</body>
</text>
</TEI>
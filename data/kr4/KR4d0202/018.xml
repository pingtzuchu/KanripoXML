<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>横浦集巻十八</head> <lb/>
    <p>
<pb n="KR4d0202_WYG_018-1a"/>
欽定四庫全書<lb/>
　横浦集巻十八<lb/>
　　　　　　　　　　　　宋　張九成　撰<lb/>
　劄子書簡<lb/>
　　為先奉直陳乞章服上參政<lb/>
某拜違鈞坐倐已四年自聞參貳大政雖為天下賀得<lb/>
人然不敢以區區之私上溷鈞聴極懐嚮往仲夏毒熱伏<lb/>
惟神明協相鈞候起居萬福某少意上凟某老親某比<lb/>
<pb n="KR4d0202_WYG_018-1b"/>
以明堂恩得封承事郎某塵忝未四年而存没與榮仰<lb/>
荷聖恩論報無所顧人子於榮親之心初無窮極有冐<lb/>
僥倖而不能自止者伏惟鈞慈特有以體恤之幸甚某<lb/>
自紹興二年四月初五日䝉恩賜進士及第於法以出<lb/>
身日為始於來年四月間合磨勘轉承議郎今已有三<lb/>
年餘磨勘妄意欲以上件三年磨勘仰告朝廷乞為老<lb/>
親改換章服庶幾少慰人子拳拳榮親之意使侈大君<lb/>
恩光榮門户亦參政之所樂聞也伏冀埀念<lb/>
<pb n="KR4d0202_WYG_018-2a"/>
　　又上宰相<lb/>
某昨於紹興二年四月初五日䝉恩賜進士及第二十<lb/>
日又䝉恩授左承事郎簽書鎮東軍節度判官㕔公事<lb/>
五月十一日又䝉恩以類試第一人恩例轉左宣教郎<lb/>
紹興二年七月初三日䝉恩以究心職事轉左奉議郎<lb/>
紹興五年以明堂赦恩父某封承事郎某塵忝未四年<lb/>
而身為朝官存没封叙仰荷聖恩論報無所竊念某自<lb/>
六嵗讀書家素寒窘父某不使某為農為商躬自撫育<lb/>
<pb n="KR4d0202_WYG_018-2b"/>
教督誨誘凡三十餘年某年四十一方登科第常恐榮<lb/>
親之心蹉跎遲暮今幸父某已授封命不勝滿願顧以<lb/>
父某年六十九嵗鬚髮皓然拳拳之心欲更得君恩榮<lb/>
耀使朝廷緋袍銀章在吾親之身庶幾少慰老親所以<lb/>
訓誨之意而於人子之心亦少稱愜伏念某出身已及<lb/>
三年餘來年合轉左承議郎某乞以目今三年餘磨勘<lb/>
仰吿朝廷特為父某改換章服使侈大君恩上慰親心<lb/>
下副人子之願伏乞僕射相公推愛親之心下及疎賤<lb/>
<pb n="KR4d0202_WYG_018-3a"/>
使天下皆有報親之路亦足以少厚風俗者<lb/>
　　上李泰發參政書<lb/>
學之不可已也久矣人而不學則不明乎善不明乎善<lb/>
則内無以誠身近無以齊家小無以治國大無以平天<lb/>
下嗚呼悲夫厯觀古之竒才偉望功業盈天地姓名髙<lb/>
日月然而反覆瞻視終有不滿人意其亦可怪也某嘗<lb/>
斷之以一言曰不學而已爾何哉管仲不學故有三歸<lb/>
反隠之失晏子不學故有澣衣濯冠之失子産不學故有<lb/>
<pb n="KR4d0202_WYG_018-3b"/>
鑄鼎刑書之失霍光不學故有堕妻邪謀之失是數公<lb/>
者或尊大王室或處死不亂或精明博洽或朴厚端重<lb/>
世皆瞻仰世皆驚歎巍然兀然若北斗之經天華嶽之<lb/>
居地也惜夫先王之道既散聖人之學不明故使夫數<lb/>
公者直情徑行無所歸赴自處於不幸之列其可悲也<lb/>
已某讀書至論語因子夏論灑掃應對之說乃得夫先<lb/>
王所謂小學之道焉又讀書至孟子誠身有道之說乃<lb/>
得夫先王所謂大學之道焉某請整襟肅容頓首再拜<lb/>
<pb n="KR4d0202_WYG_018-4a"/>
對閣下而一言之嗚呼噫嘻小學之道先王所以發聖<lb/>
人之機也大學之道先王所以宣聖人之用也能言則學<lb/>
唯能食則尚右手六年則學方名十年則學書計十有<lb/>
三年則讀詩舞勺矣十有五年則舞象而學射御矣此<lb/>
所謂小學之道也所以發聖人之機也過此以往則致知<lb/>
以格物格物以知至知至以誠意誠意以正心正心以齊<lb/>
家齊家以治國治國以平天下此所謂大學之道也所以<lb/>
宣聖人之用也昔吾夫子傳斯道於洙泗間顔子得之<lb/>
<pb n="KR4d0202_WYG_018-4b"/>
故其為學也不遷怒不貳過曾子得之故其為學也動<lb/>
容貎正顔色出辭氣惜乎顔子短命其學不傳曽子傳<lb/>
斯道於子思故子思有中庸之論子思傳斯道於孟子<lb/>
故孟子有仁義之說孟子既没聖道絶矣重遭坑儒火<lb/>
書之酷微言大義寥寥然如一唱三歎之音世人不復<lb/>
聞矣可勝歎哉自兩漢以來其為學也抑又可悲已其<lb/>
髙者以章句破碎為學以方州部家為學以盤辟容止<lb/>
為學其下者則又以刑名為學以盤盂方書為學以雕<lb/>
<pb n="KR4d0202_WYG_018-5a"/>
蟲篆刻為學其於治心修身之道路斷壤絶事不相闗<lb/>
嗚呼不知其所以辛苦而僅有之者亦何所補哉某不<lb/>
肖抑嘗悲夫五禮六樂五射六御六書九數之法不傳<lb/>
於今不得冀聖人之機也既又歎夫大學之道其書具<lb/>
在可以極其所歸以明聖人之用其歸安在致知格物<lb/>
是也大矣哉人之知也本自髙明本自廣大本自和樂<lb/>
本自莊欽天地日月四時鬼神河海山嶽昆蟲草木舉<lb/>
在於是不知格物則其理不窮其理不窮則天地日月<lb/>
<pb n="KR4d0202_WYG_018-5b"/>
四時鬼神河海山嶽昆蟲草木一皆顛倒失序其可以<lb/>
弗謹乎此君子所以謹其獨也故某處心也居衡茅如<lb/>
在廊廟戴蓑笠如被藻火驅奴𨽻如進退百官對妻子<lb/>
如燕見賓客不敢忽也不敢忽也者所以行其所知也<lb/>
則夫世之聲勢利達脂澤膏火不敢以絲毫介其清明<lb/>
將以致吾之知使天下無一物可以動其心庶幾得夫<lb/>
所謂聖人之學也然而心則已至力則未及拳拳在念<lb/>
未知或休伏惟閣下剛徤蓄徳氷玉持身其為太常為<lb/>
<pb n="KR4d0202_WYG_018-6a"/>
御史為郡刺史風節凛然當今人才誰不推閣下為第<lb/>
一品獨竊喜夫斯道也將有所傳矣閣下亦嘗念今之<lb/>
為學者乎絺章繪句博物洽聞耳大者唱小者和遞相<lb/>
誇傳牢不可破至其所謂髙明者拱手而歸於釋氏且<lb/>
夫釋氏之為學也言為無所不周實則礙於倫理自謂<lb/>
窮神知化而不足以開物成務某請以釋氏之學求正<lb/>
於孟子孟子曰學則三代共之皆所以明人倫也釋氏<lb/>
豈知人倫乎獨念古人有言曰學之為父子焉學之為<lb/>
<pb n="KR4d0202_WYG_018-6b"/>
君臣焉學之為長幼焉父子之道長幼之節某行於家<lb/>
行於鄉奉以周旋不敢失墜也久矣竊歎君臣之義如<lb/>
之何其廢之故兩薦於開封再試於禮部不為登甲科<lb/>
計也不為取青紫計也亦不為求車馬驕門生弟子計<lb/>
也為君臣之義也比聞於親戚故舊之間曰府監兩舉<lb/>
者法當免舉某痛念賓興之禮不行孝弟之法不舉宰<lb/>
相不辟才諸侯不貢士某將退而隠居乎荷蓧荷蕢者<lb/>
正得罪於聖人之門將進而事君乎困於無資又不獲<lb/>
<pb n="KR4d0202_WYG_018-7a"/>
論列於省部之下干求乞丐則又某所羞也囘皇無據<lb/>
輒欲借便於先生掃門望拜獻笑乞憐此僕奴之態也<lb/>
儒者固不當為至於身列鈞樞望髙天表腰金拖玉曳<lb/>
紫揚鞭丁斯時也乃欲髙舉逺引憶鱸魚賦猿鶴此姦<lb/>
人之雄也大人固不當為閣下於艱難險阻之際治煨<lb/>
燼之餘撫瘡痍之俗吹枯嘘新生死肉骨將以盡大人<lb/>
君子之道此正某之所願見也倘以某念君臣之義為<lb/>
急伏惟少留意焉嗚呼聖人有明訓曰食無求飽居無<lb/>
<pb n="KR4d0202_WYG_018-7b"/>
求安敏於事而謹於言就有道而正焉可謂好學也已<lb/>
某食甘藜藿居在圭蓽事弗敢慢而言不敢輕也區區<lb/>
所學如此所以求正於先生以為終身之計是以七日<lb/>
戒三日齋質之祖宗謀之卜筮熏沐椒蘭克成贄禮三<lb/>
拜於堦下而獻之焉其進也願聞一言<lb/>
　　答徐得一書<lb/>
來書論仁益見存養甚矣吾子之好學也然不耘苗者<lb/>
固非好學而揠苗者亦非善學也故懈緩者謂之無志<lb/>
<pb n="KR4d0202_WYG_018-8a"/>
而躁急者失在自欺仁乃聖門第一語不存養數年而<lb/>
欲求决於一日之間是以易心窺仁也前日已面語左<lb/>
右矣來書第以處己接人駕過仁字要之仁果何物耶<lb/>
至於克已復禮之說區區所聞於左右者於公何補哉<lb/>
切冀潛心黙識以嵗月求之忽有得焉願以見教<lb/>
　　答李樗書<lb/>
某啓未及披識遽辱惠書且審初冬起居佳勝某謫居<lb/>
杜門不通水火不復如昔日與士子游而來書云爾傳<lb/>
<pb n="KR4d0202_WYG_018-8b"/>
之者妄也某憂患餘生耳目昏瞶口面喎曳去死無幾<lb/>
矣舊學荒廢頓失畦逕吾子好學如此益以重僕之愧<lb/>
耳然學問之道無他求其放心而已矣非止於務博洽<lb/>
工文章也内自琢磨外更切磋以求此心心通則六經<lb/>
皆我心中物也學問之道無過於此此僕聞之於先生<lb/>
長者今老矣尚記憶焉輒以告吾子若乃難疑質問僕<lb/>
老且病無以副吾子之勤幸加察焉正逺保愛<lb/>
　　與常子正中丞書十二首<lb/>
<pb n="KR4d0202_WYG_018-9a"/>
遽逺教警瞻仰極深台斾行日凡兩適郊外皆不獲望<lb/>
見少慰鄙懷此情悵惘未易名貎暑退作凉伏惟氣體<lb/>
諧暢神明扶持台候起居萬福某不才多病衆所嫌唾<lb/>
亦自厭煩分老丘園永親甘旨伏承中丞舉之廢棄之<lb/>
中置在侍從之列方欲少殫微節上報國家而中丞抗<lb/>
章引去某病體亦不可枝梧倘中丞朝晚還朝庶有承<lb/>
教之幸不然終求遂志小舟訪公於苕霅之上不難也<lb/>
它唯倍保寢興即秉鈞軸以福宗社生民<lb/>
<pb n="KR4d0202_WYG_018-9b"/>
監稅陸景端吾鄉佳士也學問精深操履清白其父韶<lb/>
之頃受知於張全真亦任察官風流文采自為一鄉所<lb/>
宗稅場體例多交結貪饕庶免責罰此郎乃獨不爾孤<lb/>
立其間倘非中丞保全則士人亦何所依倚試引之坐<lb/>
末問以利害當知其所存矣聞前稅官各求恩賞増稅<lb/>
數倍後人受害商旅不通願稍懲革之甚幸<lb/>
比陸監稅行曽拜問起居諒已塵凂邦達書中伏辱批<lb/>
誨極慰鄙懷且審即辰神明協贊台候起居萬福下車<lb/>
<pb n="KR4d0202_WYG_018-10a"/>
云始政聲聳傳此固不足盡吾中丞所學然亦少慰人<lb/>
意矣某區區無補秪欲歸耳彦素除宗卿計可以養病<lb/>
徳起除横榻善類皆相賀此亦一快也它惟保重即聽<lb/>
樞鼎之召<lb/>
某平日受知於王丈唐翁今雖死矣烱然在心有葬事<lb/>
錢劄子前日已曽面投亦䝉肯可今其墳院欲免借索<lb/>
其子陔求某書欲瞻拜台光倘中丞丈念某不負所知<lb/>
之心委曲從其所請不勝至幸干冐皇恐張轔前日某<lb/>
<pb n="KR4d0202_WYG_018-10b"/>
自作劄子具述其同官時治狀薦于朝廷今聞以舒州<lb/>
處之尚未見報也因邦達書中見及輒叙區區<lb/>
前日王唐翁之子行曽拜問起居當已塵浼伏辱誨翰<lb/>
恭審秋雨連緜明神協相台候萬福極慰瞻仰某碌碌<lb/>
亡補俯仰愧怍方念求去而復有講筵之除退惟學問<lb/>
荒蕪上章請對辭不獲免不知仁者何以處我旦夕且<lb/>
迎老親來庶慰久去庭幃之念環召匪遥秋深願體眷<lb/>
注倍保茵鼎區區之禱<lb/>
<pb n="KR4d0202_WYG_018-11a"/>
某久閒乍出遽兼兩部案牘山積才既不長又復不肯<lb/>
放下一一整㑹殊覺辛勤出局常晚歸又賓客盈門書<lb/>
問繼踵所以起居之問不能時到記室想惟道襟冲逺<lb/>
必有以寛之然愧懼不敏自不能已爾某日欲求去比<lb/>
又置之經筵俗氣滿胷何由窺見淵奥第麋鹿之性愈<lb/>
覺煩苦耳中丞丈以經綸手營理一州宜其政聲四傳<lb/>
姦吏破膽居民歸心殊慰所願何時獲侍笑言臨紙傾<lb/>
戀無極<lb/>
<pb n="KR4d0202_WYG_018-11b"/>
伏辱書誨執讀久之如對面語樂不可言且審即辰明<lb/>
神協相台候萬福極慰瞻仰無根之說自是可笑亦可<lb/>
靜觀世間人情耳移居後諸况已定否相望只百餘里<lb/>
稍凉當買舟拜謁以既前好倍保台重<lb/>
王剛中病目就醫遂來鹽官居日有承教之幸極慰今<lb/>
尚在行朝門外服藥謾乞知之<lb/>
伏辱誨翰慰喜以還切審即辰神相忠正台候萬福魏<lb/>
君埋銘輒獲拜讀名徳之重文辭之髙足以傳後世而<lb/>
<pb n="KR4d0202_WYG_018-12a"/>
取信某附名其間有榮耀焉謹拜命矣何由參侍執筆<lb/>
依然唯祝倍保興居即聽環召以慰有識<lb/>
庚伏可畏伏惟神相忠正台候萬福久違誨論極有瞻<lb/>
仰一讀來書忠勇奮發正論直道雜然在前如侍坐隅<lb/>
喜不自勝秋凉當造見以叙前此為宗社倍保饔寢<lb/>
前日諸人委曲當已知之某日宴坐焚香讀聖賢書乃<lb/>
知閒居之樂大勝它事<lb/>
前日台翰問及王剛中即時遣人送去昨日相見再三拜<lb/>
<pb n="KR4d0202_WYG_018-12b"/>
問起居在此不多相見以目疾澀疼居闇室中稍對賓<lb/>
客來日即覺病倦坐此不敢數到其門比送論語傳來<lb/>
議論超絶令人三歎如此識見使其論廟堂間事必絶<lb/>
人數十等一廢便病至此可憐可憐此亦造物者之過<lb/>
也<lb/>
　　賀沈左相<lb/>
恭惟僕射相公謀先國體識見時幾親結主知為時名<lb/>
相四海之内舉袂歡呼平生經綸正在今日今人才正<lb/>
<pb n="KR4d0202_WYG_018-13a"/>
待作新弊害正待除去斯民正待膏澤風俗正待變移<lb/>
某雖老矣尚庶幾見太平之盛際為投老之樂事也萬<lb/>
冀留念<lb/>
　　賀万俟右相<lb/>
恭惟僕射相公精忠自許識慮絶人親承天子之知不<lb/>
為朋比之行十年去國一徳不囘果膺妙簡之求來位<lb/>
阿衡之任然而名盛者責望重位髙者委任深上答一<lb/>
人之心下副四海之願其亦難乎自今姦囘有未除者人<lb/>
<pb n="KR4d0202_WYG_018-13b"/>
材有或遺者弊蠧有未革者風俗有未正者伊誰之責<lb/>
其相公歟伏惟相公念道之難行時之易失乗機應變<lb/>
仰合天心此非某之私願亦天下之公願也某老病不<lb/>
堪如枯枝朽木不復為世用也所懷在此伏幾留念<lb/>
　　答贑州趙守<lb/>
某為别未幾已踰半載雖塵俗逼人而景仰之心初無<lb/>
間斷欲遣專介奉一幅書少叙懷抱而埋没撥置自朝<lb/>
及夜曽不得休息逋慢之罪自不能文而逺䝉遣人勞<lb/>
<pb n="KR4d0202_WYG_018-14a"/>
問勤重顧惟無狀無地可容惟長者寛之甚惠<lb/>
某比者經從得瞻風度伏䝉延以巵酒借以舟人方當<lb/>
囊無半金之儲居無半面之舊挾三十口欲還故鄉而<lb/>
賦性庸僻恥於干懇惠然存慰如平生交顧惟此意何<lb/>
日敢忘<lb/>
　　與永嘉何舎人<lb/>
永惟仙里聖學盛行元承元禮少伊諸公表見於朝廷<lb/>
而彦昭恭叔元忠之流力行於太學渡江以來此學尤<lb/>
<pb n="KR4d0202_WYG_018-14b"/>
著精深簡妙深入洙泗堂壼中其至矣哉某叨守於兹<lb/>
幸亦云甚其詞賦既行此學似不逮前日更望舎人與<lb/>
諸君子鼔舞晩進使不忘師承區區之願<lb/>
　　囘黄朝奉<lb/>
今春經由乃得披際殊慰夙昔之願别來未幾塗中大<lb/>
病延緜至處乃得少安四月末旬幸遂交印而事多積<lb/>
滯撥置不休用是羈縻未遑修謝介專道逺書問勤渥<lb/>
感慰何言再㑹末由臨書増想<lb/>
<pb n="KR4d0202_WYG_018-15a"/>
　　囘贑州鄒推三首<lb/>
某今春經由乃得與同年款大慰平昔所以欽慕之意<lb/>
行役怱怱不如人意驟見遽違殊鬱胸懷再㑹何時臨<lb/>
書増想<lb/>
䝉示及季子論備見攷訂精深學問不茍然言必慮其<lb/>
所終行必稽其所敝更幾審察可也性論當擯諸人獨<lb/>
以已體孟子之言則所得必深上遡孔門無分毫不合<lb/>
矣非年契之厚不可遽述所懷惟公亮之<lb/>
<pb n="KR4d0202_WYG_018-15b"/>
長牋逺寄弊帚生輝感慰深矣適當多事修報莫遑十<lb/>
襲珍藏永堅素好<lb/>
　　囘孫尚書二首<lb/>
永嘉舊號名郡王謝風流尚有存者方欲袖手其間少<lb/>
追前輩遺躅而軍糧空乏日以為憂比因星變上寛民<lb/>
力書領版曺者識慮不過目前阻執詔書畧不下究某<lb/>
老矣不能復作擾民事雖已上疏請宫祠旦夕得請將<lb/>
歸南山之南北山之北尋舊畦理荒徑以畢餘生矣<lb/>
<pb n="KR4d0202_WYG_018-16a"/>
比有自諸公處來者擕尚書丈近日謝朝廷文字人為<lb/>
一通意各有在有少年俊艾而不能萬一者乃知天生<lb/>
人材各有所主不可強也今我公戲墨弄翰笑談咳唾<lb/>
皆成文章有律有吕有涌有伏真所謂風行水上自然<lb/>
成文者也披味之餘不勝欽歎<lb/>
　　囘全椒杜主簿<lb/>
某與光逺相别幾二十年前此謫居嶺北瘴煙之中無<lb/>
復生理聖恩下逮既許還家復叨郡寄然衰老摧謝白<lb/>
<pb n="KR4d0202_WYG_018-16b"/>
鬚滿面豈世間長久物已請宫祠倘遂所願即當扁舟<lb/>
相過一盃相屬以慶再生之樂何慰如之某前在横浦<lb/>
閉門自訟不通水火况敢萬里致書乎至於獨居自語<lb/>
謂人物如吾光逺風度文章操履學問尚在布衣未攄<lb/>
逺業則唧唧終日忽承書問久思姓名未敢啓緘問之<lb/>
來介則云自崇徳來知必吾光逺也不勝喜慰又知登<lb/>
科第主簿全椒過有門生之稱徒切愧恐某無狀不容<lb/>
置之朋友之列耶執手有期臨風忻抃<lb/>
<pb n="KR4d0202_WYG_018-17a"/>
　　答曽主簿<lb/>
乍此暌異殊有傾鄉前此䝉訪别且云尚盤礴未行翌<lb/>
蚤奉刺郵亭聞已行矣曷勝黯戀得書切審即辰尊履<lb/>
萬福良以為慰疊幅為禮過勤適修奉祭事未暇如禮<lb/>
為答幸察古人行有不得者皆反求諸已其身正而天<lb/>
下歸之如使人人欲己意則天下將不勝其責矣躬自<lb/>
厚而薄責於人則逺怨矣怨乃我怨人此聖人明訓也<lb/>
某不能允蹈聖賢之言至於逺竄追悔何及願吾子戒<lb/>
<pb n="KR4d0202_WYG_018-17b"/>
之持守亷潔此士大夫常事其上更有事在過䝉相予<lb/>
不敢不盡它厚自保養踐履聖賢所戒以待亨發<lb/>
　　與台州曾侍郎<lb/>
某少事干冐故人周正夫機宜之子本寓治下今欲求<lb/>
見幸與進正夫名遵道臨川人何昌言牓登第元祐中<lb/>
上書論亊不仕宦曾見謝顯道先生與吕源明豐相之<lb/>
王敏中游頃在錢塘日與之處其人博學髙識批判古<lb/>
今如指諸掌竒士也不遇而卒其孤本守貧不干人亦<lb/>
<pb n="KR4d0202_WYG_018-18a"/>
可喜也<lb/>
　　借米<lb/>
軍倉遂絶糧某至此十三年未嘗見也白米借十石糯<lb/>
米二石以濟目下艱窘公如納秋苗却可就取也<lb/>
　　與淨居諶禪伯<lb/>
某久别傾念判官歸曽奉書判官不知流落何處自此<lb/>
有書無書切勿疑貮清風明月何處不相見而必欲書<lb/>
乎秋間自重<lb/>
<pb n="KR4d0202_WYG_018-18b"/>
　　與徑山杲大慧<lb/>
某前日方遣書道區區適得聖錫書報和尚旦夕隨紫<lb/>
巖入蜀急遣人致國太奠儀前日一籮葛藤巳載去此<lb/>
復道正逺倍保寢興<lb/>
　　張教諭<lb/>
兩辱書得審别後文履勝快極慰陳公編文不可不觀<lb/>
盖古今文格之所萃也至囑正逺唯力學自愛<lb/>
　　尚書<lb/>
<pb n="KR4d0202_WYG_018-19a"/>
秋暑尚炎伏審神明森衛台候動止萬福極慰瞻仰之<lb/>
懷某䝉恩自便且叨郡符刑餘之人何以得此此皆尚<lb/>
書丈異時吹嘘之及不勝感荷前日見邸報尚書宿寃<lb/>
昭雪行且復舊職矣於我公識在塵外顧此兒戲事未<lb/>
易作喜色然四海諸公胸次鬱埋久矣一見驛書舉盃<lb/>
相屬兹亦可樂也某方落簿書中何由幅巾藜杖侍我<lb/>
公於青山白雲中第深馳慕耳正逺伏乞為斯文倍保<lb/>
鼎茵即膺鈞軸之拜<lb/>
<pb n="KR4d0202_WYG_018-19b"/>
每思昔時笑語炯然在人目中只益鼻酸耳人生如夢<lb/>
無一實法婆娑嬉游以卒餘景不是癡人尚書文詞益<lb/>
嚴字畫愈健不似七十嵗老翁浩氣充盈可以想見某<lb/>
昔在謫居有閒適之樂今兹自便乃有煎迫之憂乗除<lb/>
相關校長論得必有能識之者矣某眼日益暗寫先生<lb/>
長者書不敢委筆吏老草無禮不勝皇恐惟相期於形<lb/>
骸之表乃可以逃責耳<lb/>
令似學士學問日新恨未得一見想見神骨清峻雙瞳<lb/>
<pb n="KR4d0202_WYG_018-20a"/>
照人庚甲乃與賤命同老漢抑何幸耶蠲紙二百聊作<lb/>
揮灑供<lb/>
　　施彦執<lb/>
季文來備詳動止且聞處靜有味所得益髙發於言辭<lb/>
粹然可録豈如不才舊學都廢覽鏡自照真可憎鄙不<lb/>
知何以警之<lb/>
違逺誨語又復初冬嵗月崢嶸感歎深矣其於瞻仰情<lb/>
何以支令嗣令孫讀書當日進此千里駒也其愛䕶之<lb/>
<pb n="KR4d0202_WYG_018-20b"/>
百一哥萬福近折節為學否千金之資可惜自棄願自<lb/>
收歛也<lb/>
　　陳開祖<lb/>
南雄來得聞動靜之詳良以自慰某目疾増劇老態轉<lb/>
深平生北牕活計不復料理眼閉神潛視六十以前行<lb/>
已是非自進自退亦一快也何由把手論此勤渠<lb/>
　　知縣<lb/>
即刻伏惟撫字餘閒尊候萬福蚤辱寵顧病苦莫遑迎<lb/>
<pb n="KR4d0202_WYG_018-21a"/>
揖區區亦既聞於下執事矣坐受盛禮極不遑安請自<lb/>
今兹告為罷去此舉使愚陋少安不勝懇禱稍可支吾<lb/>
首當詣謝<lb/>
　　陳開祖<lb/>
開祖學有淵源而文采政事足以發之比來相見氣骨<lb/>
成就宇量開廓富貴非公而誰乎願更潛養以振吾道<lb/>
區區之祝<lb/>
開祖人物識趣學問文采豈州縣間人行當召用遂施<lb/>
<pb n="KR4d0202_WYG_018-21b"/>
所學更幾潜養崇䕶以慰同年區區之素<lb/>
某年來老態百出障目日甚健忘昏塞平生辛苦而僅<lb/>
有之者索索空矣可為一笑何時把臂得盡所懷音釋<lb/>
補學者已不少矣且䝉許以詳書豈特衰朽之幸亦天<lb/>
下後世之幸也<lb/>
軒記亂道正恐凂瀆几格欲以此求教乃稱奬過情豈<lb/>
所望於吾開祖也後訊尚望指摘其短使知所趨不勝<lb/>
至禱<lb/>
<pb n="KR4d0202_WYG_018-22a"/>
　　通判<lb/>
違别未久已見素秋不知寓處安便否因妹壻於判官<lb/>
行聊布區區致問臨風瞻詠未易名言託庇曽未得款<lb/>
曲中間小人以誣罔見窘切聞左右以直道拒之用心<lb/>
契合天地如此公子子孫孫當世有顯人天日在上實<lb/>
聞斯言感激之至<lb/>
寵惠海錯皆珍惠也感激于親䝉寵拂不勝荷戴<lb/>
　　陳開祖<lb/>
<pb n="KR4d0202_WYG_018-22b"/>
逺别寖久瞻仰極深都守人還得書亦嘗布區區記乃<lb/>
聞未達何也比承誨翰殊慰傾思某目疾彌劇老態日<lb/>
増何由復款言笑如異時臨紙不勝瞻望<lb/>
某區區亂道豈敢於吾開祖吝乎所以累聞於左右矣<lb/>
而來教勤渠如此使人慚怍無以自處切謂大學一篇<lb/>
學者入聖域衢路也頃嘗聞諸先生長者隨手記録忽<lb/>
已成編未敢以示人也今輒投諸几案探其失錯指其<lb/>
繆悠無使以桮棬自足而獲罪於聖賢之門也輒與開<lb/>
<pb n="KR4d0202_WYG_018-23a"/>
祖盟無使他人見之以掩惡拙不勝至懇<lb/>
　　淨居諶禪伯<lb/>
冲老暫留塔下可以某所佔房安泊某才到永嘉自遣<lb/>
人來取矣墳頭諸事且煩留意炬坐主一一安樂冲老<lb/>
來時可同來相見否致意逺老云實無一句可道須管<lb/>
於不可道中道將一句來它自愛<lb/>
承書極荷不忘自無垢到此六祖一去更無消息只無<lb/>
垢亦無蹤影矣試煩逺老打瓦卜看看是金兆木兆一<lb/>
<pb n="KR4d0202_WYG_018-23b"/>
笑<lb/>
　　陳開祖<lb/>
前此拜書欲求所注論語及韓栁釋音不䝉見教某區<lb/>
區亂道雍也以前已為人傳播作笑具已不自愧以後<lb/>
豈敢為吾開祖惜以逺方無師友及無書籍引證意鄉<lb/>
必至疎脫萬一生還庶幾從容求琢磨精㸃竄然後取<lb/>
正於長者未晚也<lb/>
開祖學問淵源枝派勁直其發聖處豈老拙所能及竊<lb/>
<pb n="KR4d0202_WYG_018-24a"/>
以謂聞見所得不如踐履之深禪家謂勿喫别人痰唾<lb/>
須一一自己胸襟流出論語豈敢於老兄惜實以此地<lb/>
荒僻凡所牽引隨手亂冩未任對勘它時萬一生還拜<lb/>
呈老兄改抹庶不悞兒孫耳千萬相亮靜勝齋記輒拜<lb/>
呈伏幾改抹更求善書者今未可傳也恐㸃檢不精生<lb/>
意外事不得不慮令嗣名字乃以下求不肖仰見愛予<lb/>
之意今輒欲以自修<hi>字求仁</hi>自治<hi>字聖/功</hi>自牧<hi>字謙/之</hi>自勝<hi>字克</hi>
<hi>己</hi>為獻不知如何幸幾裁擇别久不勝瞻仰且聞宴坐<lb/>
<pb n="KR4d0202_WYG_018-24b"/>
羣物之表開軒讀書深求古人用心處其所得當不在<lb/>
古人下尚幾倍保寢興為斯文加重<lb/>
初夏遣記煩長文致問興居當巳塵凂伏奉誨翰如侍<lb/>
杖屨何樂如之稱奬過寵豈所謂誘之欲其進於是耶<lb/>
仰見前輩大人所以成就後輩之意不勝感歎<lb/>
　<lb/>
　<lb/>
　横浦集巻十八<lb/>
</p>
<p>
</p>
  </div>
</body>
</text>
</TEI>
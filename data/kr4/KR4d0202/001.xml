<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>横浦集巻一</head> <lb/>
    <p>
<pb n="KR4d0202_WYG_001-1a"/>
欽定四庫全書<lb/>
　横浦集巻一<lb/>
　　　　　　　　　　　　宋　張九成　撰<lb/>
　古賦<lb/>
　　述志賦<lb/>
伊余生之好修兮紛溷濁而獨清朝飲藍橋之雲液兮<lb/>
夕飡月殿之落英製芙蓉以為裳兮紉蘭芷以為佩躡<lb/>
天風余上征兮將以朝于玉帝朝發軔于泰華兮夕余<lb/>
<pb n="KR4d0202_WYG_001-1b"/>
叩乎天閽覽瑶臺珠閣之突兀兮驂蒼虬彩鳳以駿奔<lb/>
吾與羣仙遨遊兮曰蓬瀛乎此焉處既徘徊而四顧日<lb/>
與月為吾侣豐隆列缺其先驅兮攙搶招揺為吾掃除<lb/>
廓氛埃而下視兮塊五嶽其尊罍攬四溟而一瀉兮宴<lb/>
王母乎崑崙之隈忽憑几而坐寤兮知萬事其如夢聊<lb/>
與此世而婆娑兮長笛呼風而三弄憫屈平之懷沙兮<lb/>
笑子雲之投閣已攬袂而歘起兮悵星移而月落<lb/>
　　謫居賦<lb/>
<pb n="KR4d0202_WYG_001-2a"/>
嗟余之生兮西湖之濱烟雲為家兮風月為隣一行作<lb/>
吏兮喪厥真筮仕㑹稽兮繼命奉常著作東觀兮出持<lb/>
刑章未及佩印兮讒口傷世路險巇兮人情澆薄拂衣<lb/>
歸來兮求志獨樂温詔三下兮辭不獲卿宗正兮侍玉<lb/>
座談堯舜兮上甚果小宗伯兮義則可知難而退兮奉<lb/>
余親庭闈之樂兮如三春竒禍作兮湘江奔天忽崩兮<lb/>
骨欲折心糜潰兮目流血日月馳兮成永訣禍又作兮<lb/>
事更危天心仁兮哀憐之免余死兮竄江西維兹地兮<lb/>
<pb n="KR4d0202_WYG_001-2b"/>
古横浦嶺之北兮江之滸團瘴烟兮飛霧雨七年于兹<lb/>
兮無與晤語俗目並觀兮吾何以處惟吾早聞道兮傳孔<lb/>
孟用聖心兮履聖行曰君子謹獨兮無愧怍聖人樂天<lb/>
兮無適莫夏葛冬裘兮何用美飢食渇飲兮無求備神<lb/>
明昌兮窮不諱道義重兮物偕逝優哉游哉聊以卒嵗<lb/>
　古詩<lb/>
　　客觀余孝經傳感而有作<lb/>
古人文瑩理後人工作文文工理愈暗紙札何紛紛君<lb/>
<pb n="KR4d0202_WYG_001-3a"/>
看六藝學天葩吐竒芬詩書分體製禮樂造乾坤千岐<lb/>
更萬轍要以一理存如何臻至理當從踐履論跋涉經<lb/>
險阻衝冐䘏寒温孝弟作選鋒道徳嚴中軍仰觀精俯<lb/>
察萬象入見聞不勞施斧鑿筆下生烟雲髙以君堯舜<lb/>
下以覺斯民君如不我鄙時來對爐熏<lb/>
　　見柿樹有感<lb/>
兹山余初來掩冉柿葉青相去未三月柿花亦已零及<lb/>
兹尋去路纍纍滿空庭人生豈無情眷眷不忍行嚴霜<lb/>
<pb n="KR4d0202_WYG_001-3b"/>
八九月百草不復榮唯君粲丹實獨掛秋空明寄語看<lb/>
園翁勿使墮秋風願比櫻桃春置之大明宫<lb/>
　　魯直上東坡古風坡和之因次其韻<lb/>
幽蘭如君子閒雅翰墨塲春風曉畦暖斜日半牕光竟<lb/>
夕澹相對菲菲吐暗香掩關清杖屨簾巻度修廊釵玉<lb/>
莖分紫官梅花更黄豈惟堪紉佩試伴菊英嘗退處深<lb/>
林好休移庭户旁自同凡草茂無事莫相傷<lb/>
　　又<lb/>
<pb n="KR4d0202_WYG_001-4a"/>
浮筠雲海上時作鐘磬聲政似月中挂不比首陽苓蓬<lb/>
萊日月長頃刻已千齡羣仙集其下談笑得長生回首<lb/>
看塵世秋𤓰易落蔕青鸞何時來欲作飛升計衆真問<lb/>
平安此詩煩送似<lb/>
　　癸亥初到嶺下寄汪聖錫<lb/>
人物苦難得閉眼不敢看孤芳擢荒穢秀色出榛菅懷<lb/>
我同心友正在天一端文字妙入聖操履到所難美玉<lb/>
經三煅貞松過凝寒憐我竄庾嶺色慘顔不歡書來每<lb/>
<pb n="KR4d0202_WYG_001-4b"/>
慰薦苦語餘辛酸不上泰山頂安知天地寛相思暮烟<lb/>
起片月過前灘<lb/>
　　正月二十日出城<lb/>
春風驅我出騎馬到江頭出門日已暮獨遊無獻醻江<lb/>
山多景物春色滿汀洲隔岸花繞屋斜陽明戍樓人家<lb/>
漸成聚炊烟天際浮日落霧亦起羣山定在不江栁故<lb/>
撩人縈㡌不肯休風流迺如此一笑忘百憂隨行亦有<lb/>
酒無地可遲留聊寫我心耳長歌思悠悠<lb/>
<pb n="KR4d0202_WYG_001-5a"/>
　　二十六日復出城<lb/>
杜門不肯出既出不忍歸借問胡為爾江山棲落暉濯<lb/>
濯漱寒玉青青入烟霏栁色明沙岸花枝作四圍玉塔<lb/>
天外小漁舟雲際微興逺俗情斷心閒人事稀我本江<lb/>
湖人誤落市朝機計拙物多忤身臞道則肥所以此勝<lb/>
槩一見不我違吟餘尚多思白鳥背人飛<lb/>
　　十二日出城見隔江茅舍可愛<lb/>
茅屋臨江上四面惟柴荆緑隂繞籬落牕几一以明門<lb/>
<pb n="KR4d0202_WYG_001-5b"/>
前灘水急日與白鷗盟不知何隠士居此復何營朝來<lb/>
四山碧晚際沙鳥鳴碁聲度竹静江深琴調清終擕一<lb/>
尊酒造門相對傾心期羲皇上安用知姓名<lb/>
　　客至<lb/>
客有叩門者冠劍何巍巍登堂各就坐醻荅好言詞中<lb/>
席客軒眉揚袂論是非紛紛亂我耳擾擾敗人思主人<lb/>
黙無語仰看孤鴻飛須臾進盤饌勸客酒一巵謂言西<lb/>
山好爽氣入吾扉客思亦沈寂爐熏自霏霏<lb/>
<pb n="KR4d0202_WYG_001-6a"/>
　　食苦筍<lb/>
吾鄉苦筍佳出處惟石屋玉肌膩新酥黄衣縁深緑林<lb/>
深恐人知頭角互出縮烟雨養春姿此物未成熟三月<lb/>
臘酒香開罇慰幽獨烹庖入盤俎㸃醬真味足未須五<lb/>
鼎牛聊稱一囊粟朅來庾嶺下嵗月去何速經冬又七<lb/>
春未分窮途哭今朝好事者惠我生一束頭髠甲斕斑<lb/>
味惡韻麄俗兒童不慣嘗噦噫驚媪僕老妻念鄉味放<lb/>
箸淚盈目丈夫志有在何事校口腹呼奴更傾酒一笑<lb/>
<pb n="KR4d0202_WYG_001-6b"/>
風生谷<lb/>
　　示兩兒<lb/>
余性便静素於世寡所諧惟餘黄巻裏聊與古人偕古<lb/>
人不可期古心尚可窺當其㑹意時悠然忘渇飢可憐<lb/>
朝市人大與古相違所得渺何有所亡無町畦嗟乎寓<lb/>
此生惟善為可為舍善亦何樂至死有餘悲悟此聊自<lb/>
警亦以警吾兒<lb/>
　　有客<lb/>
<pb n="KR4d0202_WYG_001-7a"/>
春雨止復作閉門無與居童奴告予言有客叩吾廬束<lb/>
帯出見之頎然一丈夫手擕一尊酒辭氣何晏如謂言<lb/>
乆聞名曾未瞻簮裾天寒宜飲酒一盃聊以娛盤飱亦<lb/>
草草蔬果間溪魚顔色温勝玉言談貫如珠豈期有道<lb/>
者而來警我愚酒酣意兩適心閒樂有餘四海元有人<lb/>
君勿輕荒區<lb/>
　　讀梅聖俞詩<lb/>
吾生前軰後不及識諸公每讀諸公集想見其音容聖<lb/>
<pb n="KR4d0202_WYG_001-7b"/>
俞仁廟時歐公最相知春風一盃酒夜坐數章詩雍容<lb/>
長者風忠厚君子辭格律從正始句法自鑪錘衮衮鳴<lb/>
山泉欵欵語親闈試一涉其流超然忘百憂後軰亦有<lb/>
作豈曰不冥搜雕琢傷正氣磔裂無全牛堙鬱暗大理<lb/>
矜夸墮輕浮所以聖俞詩把玩不能休死者如可作吾<lb/>
其與之游<lb/>
　　菖蒲<lb/>
石盆養寒翠六月如三冬勿云數寸碧意若千丈松勁<lb/>
<pb n="KR4d0202_WYG_001-8a"/>
節凌孤竹虬根蟠老龍傲霜滋正氣泣露泫春容座有<lb/>
江湖趣眼無塵土蹤終朝澹相對澆我磊磈胷<lb/>
　　三月晦到大庾<lb/>
我登超然臺積雨乆不止臺下栁成行栁下滿塘水環<lb/>
塘率喬木照影弄清泚恍如在故鄉西湖古寺裏氣象<lb/>
極幽深景物盡蒼翠十年勞夢想一夕居眼底獨坐不<lb/>
能去頹然起深思鐘鳴主人歸燭光何燁煒笑語復移<lb/>
時夜乆余當起歸路夫何如江聲寒玉碎<lb/>
<pb n="KR4d0202_WYG_001-8b"/>
　　勾漕送建茶<lb/>
我謫庾嶺下年年餉焦坑味雖輕且嫩越宿苦還生分<lb/>
甘嘗此品敢望建溪烹勾公道義重不與炎涼并持節<lb/>
漕七閩風采照百城寃苦盡昭雪草木亦欣榮得新未<lb/>
肯嘗包封寄柴荆罪罟敢當此自碾供百靈捧盃啜其<lb/>
餘雲腴徹頂清爽氣生几席清飈起簷楹頓覺凡骨蛻<lb/>
疑在白玉京整冠朝金闕鳴佩謁東皇須㬰還舊觀坐<lb/>
見百慮平<lb/>
<pb n="KR4d0202_WYG_001-9a"/>
　　五月十七日冐暑報謁<lb/>
炎熱不可觸報謁當及時登車汗如洗黽勉將何之城<lb/>
隅行詰屈路轉㳂江湄仰看山列黛俯瞰水淪漪心寛<lb/>
天地大思逺雲霧披猶如塵土中忽見元紫芝暑氣𣺌<lb/>
何許清涼今在兹客子且休轡與汝同此嬉人生貴自<lb/>
適奔走亦奚為<lb/>
　　九月七夜喜新涼<lb/>
晚來天宇隂便有如許涼衣襟不作苦燈火耿寒光青<lb/>
<pb n="KR4d0202_WYG_001-9b"/>
編如故人入眼興未央憶昔炎熇日蒸鬱如揚湯百事<lb/>
懶不支何暇攷短長念此深自喜拂牕浄琴張老來縱<lb/>
眵昏閉目自焚香心清神亦正聖賢儼在旁此意勿輕<lb/>
語此景吾弗忘<lb/>
　　十一月忽見雪片居此七年未嘗見也<lb/>
寒色遽如許神清瘦不禁瓦溝聲磔索珠琲亂衣襟斯<lb/>
須忽復變玉片墮前林風勁勢回旋飄零蔽遥岑落此<lb/>
炎瘴地七年到于今不見六花飛況聞寒玉音今年盈<lb/>
<pb n="KR4d0202_WYG_001-10a"/>
尺瑞天以慰吾心呼兒具盃盤開樽須滿斟更製白雪<lb/>
辭入我緑綺琴<lb/>
　　庚午正月七夜自詠<lb/>
余性寡所諧平生惟自得談名頸深縮論利面作赤文<lb/>
不貴雕蟲詩尤惡鈎擿麄豪真所畏機巧非予匹所以<lb/>
常閉門千載求知識黄巻有可人為之忘寢食亦復愛<lb/>
山水䇿杖無與適看雲獨忘歸聽泉常永日内樂萬事<lb/>
休中虚衆妙入欲以語斯人此事吾無力道喪亦乆矣<lb/>
<pb n="KR4d0202_WYG_001-10b"/>
無言三歎息<lb/>
　　偶題<lb/>
道立神自昌心閒氣常正平生飽此味不與時俗競得<lb/>
失了不闗榮辱任無定君看富貴人表裏互馳騁雍容<lb/>
若恬澹笑語多陷穽見此輙自喜魂夢亦清浄告我同<lb/>
學者謹勿落此徑<lb/>
　　課書<lb/>
汲汲我何事愛此牕日光北門終日開風透軒檻涼貧<lb/>
<pb n="KR4d0202_WYG_001-11a"/>
病何以療六經真古方榮辱頓爾失太山亦毫芒呼兒<lb/>
來讀書絃誦驚滿堂仕途有㨗徑掩口笑我狂<lb/>
　　讀書<lb/>
伊余生三吳竄逐落荒外大目試環顧四海等一芥誰<lb/>
能於其間清濁分涇渭含菽亦飽滿食蘗有餘味不羨<lb/>
嵇叔夜左右持酒蟹大哉黄巻中日與聖賢對<lb/>
　　又<lb/>
横浦非吾土乆寓亦何聊不學元相國百斛貯胡椒饑<lb/>
<pb n="KR4d0202_WYG_001-11b"/>
寒何以遣唯以文字消方其得意處捽茹亦逍遥頓忘<lb/>
物我情天地本寛饒告爾二三子我歌汝其謡<lb/>
　　罷禄<lb/>
嗟余命偏竒一生墮枯槁雖無青精飯顔色亦自好富<lb/>
貴㸃汚人修潔終可保居處既悠悠衣食亦草草静觀<lb/>
天寳間脂澤逞淫姣氷山赫日來隨例須崩倒所得無<lb/>
纎毫所喪不到老施施若無事憂心惄如𢷬<lb/>
　　偶成<lb/>
<pb n="KR4d0202_WYG_001-12a"/>
冐熱不安寢整冠常夙興清風入我懷眷眷如有情嗟<lb/>
彼朝市人正與膏火争藏機入鈎鈐肆辯紛縱横所得<lb/>
無幾何所嗟無一誠往來各有趣南北自分朋明徳天<lb/>
所相欺誣禍所嬰猶如赴火蛾纒緜尚營營悟此澹無<lb/>
作不與炎涼并居閒苦無事驅馬出南城登山猿不避<lb/>
鼓棹鷗靡驚誰知瘴嵐中談笑適此生祥鳳非矯矯髙<lb/>
鴻本冥冥請君少安坐此詩殊可聴<lb/>
　　遊塵外亭呈妙喜老師陳元器鄭叔茂沈季誠<lb/>
<pb n="KR4d0202_WYG_001-12b"/>
我本山中人推出塵寰裏鳥囚不忘飛今日乃來此長<lb/>
江流吾前列岫環其趾豁然萬古心攬之不盈袂同來<lb/>
二三友秀句粲玉齒中有竒道人機鋒如建水此境到<lb/>
吾徒成一段竒事<hi>紹興丙子二月廿一日</hi>
　<lb/>
　<lb/>
　<lb/>
　横浦集巻一<lb/>
</p>
<p>
</p>
  </div>
</body>
</text>
</TEI>
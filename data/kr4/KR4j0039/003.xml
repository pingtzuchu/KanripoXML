<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4j0039_WYG_003-1a"/>
龍川詞補遺<lb/>
　　水龍吟<hi>春恨</hi>
閙花深處層樓畫簾半捲東風軟春歸翠陌平莎茸嫩<lb/>
垂楊金淺遲日催花淡雲閣雨輕寒輕煗恨芳菲世界<lb/>
游人未嘗都付與鸎和燕　寂莫憑髙念逺向南樓一<lb/>
聲歸雁金釵鬭草青絲勒馬風流雲散羅綬分香翠綃<lb/>
封淚幾多幽怨正銷魂又是疎煙淡月子規聲斷<lb/>
　　洞仙歌<hi>雨</hi>
<pb n="KR4j0039_WYG_003-1b"/>
瑣窗秋莫夢髙唐人困獨立西風萬千恨又檐花落處<lb/>
滴碎空堦芙容院無限秋容老盡　枯荷摧欲折多少<lb/>
離聲鎖斷天涯訴幽悶似蓬山去後方士來時揮粉淚<lb/>
㸃㸃梨花香潤斷送得人間夜霖鈴更葉落梧桐孤燈<lb/>
成暈<lb/>
　　虞美人<hi>春愁</hi>
東風蕩颺輕雲縷時送蕭蕭雨水邊臺榭燕新歸一口<lb/>
香泥濕帶落花飛　海棠糝徑鋪香繡依舊成春痩黄<lb/>
<pb n="KR4j0039_WYG_003-2a"/>
昏庭院栁啼鴉記得那人和月折梨花<lb/>
　　眼兒媚<hi>春愁</hi>
試燈天氣又春來難說是情懐寂寥聊似揚州何遜不<lb/>
為江梅　扶頭酒醒爐香灺心緒未全灰愁人最是黄<lb/>
昏前後煙雨樓臺<lb/>
　　思佳客<hi>春感</hi>
花拂闌干栁拂空花枝綽約栁鬟鬆蝶翻淡碧低邊影<lb/>
鶯囀濃香杪處風　深院落小簾櫳尋芳猶憶舊相逢<lb/>
<pb n="KR4j0039_WYG_003-2b"/>
橋邊攜手歸來路踏皺殘花幾片紅<lb/>
　　清平樂<hi>秋晚伯成兄徃龍興山中意其登山臨水不無閨房之思作此詞惱之</hi>
銀屏繡閣不道鮫綃薄嘶騎囱囱塵漠漠還過夕陽村<lb/>
落　亂山千叠無情今宵遮斷愁人兩處香消夢覺一<lb/>
般曉月秋聲<lb/>
　　滴滴金<lb/>
斷橋雪霽聞啼鳥對林花弄晴曉畫角吹香客愁醒見<lb/>
梢頭紅小　團酥剪蠟知多少向風前壓春倒江嶂人<lb/>
<pb n="KR4j0039_WYG_003-3a"/>
煙畫圖中有短篷香繞<lb/>
</p>
<p>
</p>
  </div>
</body>
</text>
</TEI>
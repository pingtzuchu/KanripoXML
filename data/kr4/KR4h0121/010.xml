<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>西漢文紀巻十</head>
    <p>
<pb n="KR4h0121_WYG_010-1a"/>
欽定四庫全書<lb/>
　西漢文紀巻十　　　　　明　梅鼎祚　編<lb/>
　　司馬談<hi>龍門人以太史丞為太史令</hi>
　　　六家要指論<hi>談學天官於唐都受易於楊何習道論於黄子仕建元元封之間愍</hi>
　　　　<hi>學者之不達其意而師悖乃論六家之要指</hi>
易大傳天下一致而百慮同歸而殊途夫隂陽儒墨名<lb/>
法道德此務為治者也直所從言之異路有省不省耳<lb/>
嘗竊觀隂陽之術大祥而衆忌諱使人拘而多所畏然<lb/>
<pb n="KR4h0121_WYG_010-1b"/>
其序四時之大順不可失也儒者博而寡要勞而少功<lb/>
是以其事難盡從然其序君臣父子之禮列夫婦長幼<lb/>
之别不可易也墨者儉而難遵是以其事不可徧循然<lb/>
其强本節用不可廢也法家嚴而少恩然其正君臣上<lb/>
下之分不可改矣名家使人儉而善失真然其正名實<lb/>
不可不察也道家使人精神専一動合無形贍足萬物<lb/>
其為術也因隂陽之大順采儒墨之善撮明法之要與<lb/>
時遷移應物變化立俗施事無所不宜指約而易操事<lb/>
<pb n="KR4h0121_WYG_010-2a"/>
少而功多儒者則不然以為人主天下之儀表也主倡<lb/>
而臣和主先而臣随如此則主勞而臣逸至於大道之<lb/>
要去健羡黜聰明釋此而任術夫神大用則竭形大勞<lb/>
則敝形神騷動欲與天地長久非所聞也夫隂陽四時<lb/>
八位十二度二十四節各有教令順之者昌逆之者不<lb/>
死則亾未必然也故曰使人拘而多畏夫春生夏長秋<lb/>
收冬藏此天道之大經也弗順則無以為天下綱紀故<lb/>
曰四時之大順不可失也夫儒者以六蓺為法六蓺經<lb/>
<pb n="KR4h0121_WYG_010-2b"/>
傳以千萬數累世不能通其學當年不能究其禮故曰<lb/>
博而寡要勞而少功若夫别君臣父子之禮序夫婦長<lb/>
幼之别雖百家弗能易也墨者亦尚堯舜道言其徳行<lb/>
曰堂髙三尺土階三等茅茨不翦采椽不刮食土簋啜<lb/>
土刑糲粱之食藜藿之羮夏日葛衣冬日鹿裘其送死<lb/>
桐棺三寸舉音不盡其哀教喪禮必以此為萬民之率<lb/>
使天下法若此則尊卑無别也夫世異時移事業不必<lb/>
同故曰儉而難遵要曰彊本節用則人給家足之道也<lb/>
<pb n="KR4h0121_WYG_010-3a"/>
此墨子之所長雖百家弗能廢也法家不别親疎不殊<lb/>
貴賤一斷於法則親親尊尊之恩絶矣可以行一時之<lb/>
計而不可長用也故曰嚴而少恩若尊主卑臣明分職<lb/>
不得相踰越雖百家弗能改也名家苛察繳繞使人不<lb/>
得反其意専決於名而失人情故曰使人儉而善失真<lb/>
若夫控名責實參伍不失此不可不察也道家無為又<lb/>
曰無不為其實易行其辭難知其術以虚無為本以因<lb/>
循為用無成勢無常形故能究萬物之情不為物先不<lb/>
<pb n="KR4h0121_WYG_010-3b"/>
為物後故能為萬物主有法無法因時為業有度無度<lb/>
因物與合故曰聖人不朽時變是守虚者道之常也因<lb/>
者君之綱也群臣並至使各自明也其實中其聲者謂<lb/>
之端實不中其聲者謂之窽窽言不聽姦乃不生賢不<lb/>
肖自分白黒乃形在所欲用耳何事不成乃合大道混<lb/>
混冥冥光耀天下復反無名凡人所生者神也所託者<lb/>
形也神大用則竭形大勞則敝形神離則死死者不可<lb/>
復生離者不可復反故聖人重之由是觀之神者生之<lb/>
<pb n="KR4h0121_WYG_010-4a"/>
本也形者生之具也不先定其神而曰我有以治天下<lb/>
何由哉<hi>史記○祥一作詳明法作名法</hi>
　　　后土祠議<hi>武帝元狩二年郊雍曰今上帝親郊而后土無祠則禮不答也有司與太</hi>
　　　　<hi>史令談祠官寛舒議於是天子東幸汾隂遂立后土祠於汾隂脽上如議上親望拜如上</hi>
　　　　<hi>帝祀</hi>
天地牲角繭栗今陛下親祠后土后土宜於澤中圜丘<lb/>
為五壇壇一黄犢牢具巳祠盡瘞而從祠衣上黄<lb/>
　　　立泰畤壇奏<hi>武帝始郊見泰一雲陽是夜有美光及盡黄氣上屬天太史令談祠</hi>
<pb n="KR4h0121_WYG_010-4b"/>
　　　　<hi>官寛舒等曰</hi>
神靈之休祐福兆祥宜因此地光域立泰畤壇以明應<lb/>
令太祝領秋及臘間祠三歲天子壹郊見<hi>史漢同</hi>
　　司馬遷<hi>字子長談之子初為太史令以救李陵下蠶室</hi>
　　　報任少卿書<hi>李陵降虜上怒甚羣臣皆罪陵上以問遷遷盛稱陵且言彼不死宜</hi>
　　　　<hi>得當以報漢也上初遣貳師大軍出財令陵為助兵及陵與單于相値而貳師功少上以</hi>
　　　　<hi>遷誣罔欲沮貳師為陵遊説下遷腐刑遷既遭禍幽而發憤遂著史記凡百三十篇後為</hi>
　　　　<hi>中書令尊寵任職故人益州刺史任安予遷書責以古賢人之義遷報之是時安為戾太</hi>
<pb n="KR4h0121_WYG_010-5a"/>
　　　　<hi>子事繫獄</hi>
少卿足下曩者辱賜書教以愼於接物推賢進士為務<lb/>
意氣勤勤懇懇若望僕不相師用而流俗人之言僕非<lb/>
敢如是也雖罷駑亦嘗側聞長者遺風矣顧自以為身<lb/>
殘處穢動而見尤欲益反損是以抑鬰而無誰語諺曰<lb/>
誰為為之孰令聽之蓋鍾子期死伯牙終身不復鼓琴<lb/>
何則士為知巳用女為悦巳容若僕大質巳虧闕雖材<lb/>
懷随和行若由夷終不可以為榮適足以發笑而自㸃<lb/>
<pb n="KR4h0121_WYG_010-5b"/>
耳書辭宜答㑹東從上來又廹賤事相見日淺卒卒無<lb/>
須臾之間得竭指意今少卿抱不測之罪涉旬月迫季<lb/>
冬僕又薄從上上雍恐卒然不可諱是僕終巳不得舒<lb/>
憤懣以曉左右則長逝者魂魄私恨無窮請略陳固陋<lb/>
闕然不報幸勿過僕聞之脩身者智之府也愛施者仁<lb/>
之端也取予者義之符也恥辱者勇之决也立名者行<lb/>
之極也士有此五者然後可以託於世列於君子之林<lb/>
矣故禍莫憯於欲利悲莫痛於傷心行莫醜於辱先而<lb/>
<pb n="KR4h0121_WYG_010-6a"/>
詬莫大於宫刑刑餘之人無所比數非一世也所從來<lb/>
逺矣昔衛靈公與雍渠載孔子適陳商鞅因景監見趙<lb/>
良寒心同子參乘爰絲變色自古而恥之夫中材之人<lb/>
事闗于宦豎莫不傷氣况慷慨之士乎如今朝雖乏人<lb/>
柰何令刀鋸之餘薦天下豪雋哉僕賴先人緒業得待<lb/>
罪輦轂下二十餘年矣所以自惟上之不能納忠效信<lb/>
有竒䇿材力之譽自結明主次之又不能拾遺補闕招<lb/>
賢進能顯巖穴之士外之不能備行伍攻城野戰有斬<lb/>
<pb n="KR4h0121_WYG_010-6b"/>
將搴旗之功下之不能累日積勞取尊官厚祿以為宗<lb/>
族交游光寵四者無一遂茍合取容無所短長之效可<lb/>
見於此矣鄉者僕亦曽厠下大夫之列陪外庭末議不<lb/>
以此時引維綱盡思慮今巳虧形為掃除之隷在闒茸<lb/>
之中乃欲卬首信眉論列是非不亦輕朝廷羞當世之<lb/>
士耶嗟乎嗟乎如僕尚何言哉尚何言哉且事本末未<lb/>
易明也僕少負不羈之才長無鄉曲之譽主上幸以先<lb/>
人之故使得奉薄技出入周衛之中僕以為戴盆何以<lb/>
<pb n="KR4h0121_WYG_010-7a"/>
望天故絶賓客之知㤀室家之業日夜思竭其不肖之<lb/>
材力務壹心營職以求親媚于主上而事乃有大謬不<lb/>
然者夫僕與李陵俱居門下素非相善也趣舎異路未<lb/>
嘗銜杯酒接殷勤之歡然僕觀其為人自竒士事親孝<lb/>
與士信臨財亷取予義分别有讓恭儉下人常思奮不<lb/>
顧身以殉國家之急其素所蓄積也僕以為有國士之<lb/>
風夫人臣出萬死不顧一生之計赴公家之難斯巳竒<lb/>
矣今舉事壹不當而全軀保妻子之臣随而媒蘖其短<lb/>
<pb n="KR4h0121_WYG_010-7b"/>
僕誠私心痛之且李陵提步卒不滿五千深踐戎馬之<lb/>
地足歴王庭垂餌虎口横挑彊胡卬億萬之師與單于<lb/>
連戰十餘日所殺過當虜救死扶傷不給旃裘之君長<lb/>
咸震怖乃悉徵左右賢王舉引弓之民一國共攻而圍<lb/>
之轉鬬千里矢盡道窮救兵不至士卒死傷如積然李<lb/>
陵壹呼勞軍士無不起躬流涕沬血飲泣張空弮冒白<lb/>
刃北首争死敵陵未沒時使有来報漢公卿王侯皆奉<lb/>
觴上夀後數日陵敗書聞主上為之食不甘味聽朝不<lb/>
<pb n="KR4h0121_WYG_010-8a"/>
怡大臣憂懼不知所出僕竊不自料其卑賤見主上慘<lb/>
悽怛悼誠欲效其欵欵之愚以為李陵素與士大夫絶<lb/>
甘分少能得人之死力雖古名將不過也身雖陷敗彼<lb/>
觀其意且欲得其當而報漢事巳無可柰何其所摧敗<lb/>
功亦足以暴于天下僕懷欲陳之而未有路適㑹召問<lb/>
即以此指推言陵功欲以廣主上之意塞睚眦之辭未<lb/>
能盡明明主不深曉以為僕沮貳師而為李陵游説遂<lb/>
下於理拳拳之忠終不能自列因為誣上卒從吏議家<lb/>
<pb n="KR4h0121_WYG_010-8b"/>
貧財賂不足以自贖交游莫救左右親近不為壹言身<lb/>
非木石獨與法吏為伍深幽囹圄之中誰可告愬者此<lb/>
正少卿所親見僕行事豈不然邪李陵既生降隤其家<lb/>
聲而僕又茸以蠶室重為天下觀笑悲夫事未易一二<lb/>
為俗人言也僕之先人非有剖符丹書之功文史星歴<lb/>
近乎卜祝之間固主上所戲弄倡優畜之流俗之所輕<lb/>
也假令僕伏法受誅若九牛亾一毛與螻螘何異而世<lb/>
又不能與死節者比特以為智窮罪極不能自免卒就<lb/>
<pb n="KR4h0121_WYG_010-9a"/>
死耳何也素所自樹立使然人固有一死死有重于泰<lb/>
山或輕于鴻毛用之所趨異也太上不辱先其次不辱<lb/>
身其次不辱理色其次不辱辭令其次詘體受辱其次<lb/>
易服受辱其次關木索被箠楚受辱其次鬄毛髪嬰金<lb/>
鐵受辱其次毁肌膚斷支體受辱最下腐形極矣傳曰<lb/>
刑不上大夫此言士節不可不厲也猛虎處深山百獸<lb/>
震恐及其在穽檻之中揺尾而求食積威約之漸也故<lb/>
士有畫地為牢埶不入削木為吏議不對定計於鮮也<lb/>
<pb n="KR4h0121_WYG_010-9b"/>
今交手足受木索暴肌膚受榜箠幽於圜牆之中當此<lb/>
之時見獄吏則頭搶地視徒隷則心惕息何者積威約<lb/>
之埶也及已至此言不辱者所謂彊顏耳曷足貴乎且<lb/>
西伯伯也拘羑里李斯相也具五刑淮隂王也受械於<lb/>
陳彭越張敖南鄉稱孤繫獄具罪絳侯誅諸吕權傾五<lb/>
伯囚於請室魏其大将也衣赭關三木季布為朱家鉗<lb/>
奴灌夫受辱居室此人皆身至王侯将相聲聞隣國及<lb/>
罪至㒺加不能引決自財在塵埃之中古今一體安在<lb/>
<pb n="KR4h0121_WYG_010-10a"/>
其不辱也由此言之勇怯埶也强弱形也審矣曷足怪<lb/>
乎且人不能蚤自財繩墨之外巳稍陵夷至於鞭箠之<lb/>
間乃欲引節斯不亦逺乎古人所以重施刑於大夫者<lb/>
殆為此也夫人情莫不貪生惡死念親戚顧妻子至激<lb/>
於義理者不然乃有不得巳也今僕不幸蚤失二親無<lb/>
兄弟之親獨身孤立少卿視僕於妻子何如哉且勇者<lb/>
不必死節怯夫慕義何處不勉焉僕雖怯耎欲茍活亦<lb/>
頗識去就之分矣何至自湛溺累紲之辱哉且夫臧獲<lb/>
<pb n="KR4h0121_WYG_010-10b"/>
婢妾猶能引決况若僕之不得巳乎所以隠忍茍活函<lb/>
糞土之中而不辭者恨私心有所不盡鄙没世而文采<lb/>
不表于後也古者富貴而名摩滅不可勝記惟俶儻非<lb/>
常之人稱焉蓋西伯拘而演周易仲尼戹而作春秋屈<lb/>
原放逐乃賦離騷左邱失明厥有國語孫子臏脚兵法<lb/>
脩列不韋遷蜀世傳吕覽韓非囚秦説難孤憤詩三百<lb/>
篇大氐賢聖發憤之所為作也此人皆意有所欝結不<lb/>
得通其道故述往事思來者及如左邱明無目孫子斷<lb/>
<pb n="KR4h0121_WYG_010-11a"/>
足終不可用退論書䇿以舒其憤思垂空文以自見僕<lb/>
竊不遜近自託於無能之辭網羅天下放失舊聞考之<lb/>
行事稽其成敗興壞之理凡百三十篇亦欲以究天人<lb/>
之際通古今之變成一家之言草創未就適㑹此禍惜<lb/>
其不成是以就極刑而無愠色僕誠已著此書臧之名<lb/>
山傳之其人通邑大都則僕償前辱之責雖萬被戮豈<lb/>
有悔哉然此可為知者道難為俗人言也且負下未易<lb/>
居下流多謗議僕以口語遇遭此禍重為鄉黨戮笑汙<lb/>
<pb n="KR4h0121_WYG_010-11b"/>
辱先人亦何面目復上父母之邱墓乎雖累百世垢彌<lb/>
甚耳是以腸一日而九囘居則忽忽若有所亡出則不<lb/>
知所如往每念斯恥汗未嘗不發背霑衣也身直為閨<lb/>
閣之臣寧得自引深臧於巖穴邪故且從俗浮湛與時<lb/>
俯仰以通其狂惑今少卿乃教以推賢進士無乃與僕<lb/>
之私指謬乎今雖欲自彫瑑曼辭以自解無益於俗不<lb/>
信祗取辱耳要之死日然後是非廼定書不能盡意故<lb/>
略陳固陋<hi>漢書○本傳班固贊曰嗚呼以遷之博物洽聞而不能以知自全既陷極刑幽而發憤書</hi>
<pb n="KR4h0121_WYG_010-12a"/>
<hi>亦信矣迹其所以自傷悼小雅巷伯之倫夫惟大雅既明且哲能保其身難矣哉○劉子𤣥史通云漢書載子</hi>
<hi>長與任少卿書歴説自古述作皆因患而起末云不韋遷蜀世傳吕覽按吕氏之脩撰也廣招俊客比蹟春陵</hi>
<hi>共集異聞擬書荀孟思刋一字購以千金則當時宣布為日久矣豈以遷蜀之後方始傳乎且必以身既流移</hi>
<hi>書方見重則又非闗作者本因發憤著書之義也而輙引以自喻豈其倫乎若要舉多故事成其博學何不云</hi>
<hi>虞卿窮愁著書八篇而曰不韋遷蜀世傳吕覽斯蓋識有不該思之未審耳  昔春秋之時齊有夙沙衛者拒</hi>
<hi>晉殿師郭最稱辱代魯行唁臧堅抉死此閹官見鄙其事尤著者也而太史公與任少卿書論自古刑餘之人</hi>
<hi>為士君子所賤者惟以彌子瑕為始何淺近之甚邪但夙沙出左氏傳漢代其書不行故子長不之見也夫博</hi>
<hi>考前古而捨兹不載至于乗傳車探禹穴亦何為者哉  眞徳秀曰遷所論無可取者然其文跌蕩竒偉亦以</hi>
<pb n="KR4h0121_WYG_010-12b"/>
<hi>見如此人材而因言事寘之腐刑可為痛惜也讀王楙野客叢書云遷報書情詞幽深委蛇遜避使人  之為</hi>
<hi>之傷惻江淹獄中上書亦放遷作惜筆力不及楊惲報孫㑹宗書委曲敷叙宛然有外祖風致惲遷甥也○媒</hi>
<hi>孽漢書李陵傳作媒糵空弮傳作空拳師古注曰弮音邱權反又音眷讀為拳者謬矣拳則屈指不當言張陵</hi>
<hi>時矢盡故張弩之空弓也傳注弮與絭同○同子趙談也遷父名談故諱為同子</hi>
　　　同前<hi>文選</hi>
太史公牛馬走司馬遷載拜言少卿足下曩者辱賜書<lb/>
教以順於接物推賢進士為務意氣懃懃懇懇若望僕<lb/>
不相師而用流俗人之言僕非敢如此也僕雖罷駑亦<lb/>
<pb n="KR4h0121_WYG_010-13a"/>
嘗側聞長者之遺風矣顧自以為身殘處穢動而見尤<lb/>
欲益反損是獨欝悒而誰與語諺曰誰為為之孰令聽<lb/>
之葢鍾子期死伯牙終身不復鼔琴何則士為知己者<lb/>
用女為悦己者容若僕大質已虧缺矣雖才懷隋和行<lb/>
若由夷終不可以為榮適足以見笑而自㸃耳書辭宜<lb/>
答㑹東從上来又迫賤事相見日淺卒卒無須臾之間<lb/>
得竭志意今少卿抱不測之罪渉旬月迫季冬僕又薄<lb/>
從上雍恐卒然不可為諱是僕終巳不得舒憤懣以曉左<lb/>
<pb n="KR4h0121_WYG_010-13b"/>
右則長逝者魂魄私恨無窮請略陳固陋闕然久不報<lb/>
幸勿為過僕聞之脩身者智之符也愛施者仁之端也<lb/>
取與者義之表也恥辱者勇之決也立名者行之極也<lb/>
士有此五者然後可以託於世而列於君子之林矣故<lb/>
禍莫憯於欲利悲莫痛于傷心行莫醜於辱先詬莫大<lb/>
于宫刑刑餘之人無所比數非一世也所從来逺矣昔<lb/>
衛靈公與雍渠同載孔子適陳商鞅因景監見趙良寒<lb/>
心同子參乗袁絲變色自古而恥之夫中才之人事有<lb/>
<pb n="KR4h0121_WYG_010-14a"/>
關於宦豎莫不傷氣而况于慷慨之士乎如今朝廷雖<lb/>
乏人柰何令刀鋸之餘薦天下之豪俊哉僕頼先人緒<lb/>
業得待罪輦轂下二十餘年矣所以自惟上之不能納<lb/>
忠效信有竒䇿才力之譽自結明主次之又不能拾遺<lb/>
補闕招賢進能顯巖穴之士外之不能備行伍攻城野<lb/>
戰有斬将搴旗之功下之不能積日累勞取尊官厚禄<lb/>
以為宗族交游光寵四者無一遂茍合取容無所短長<lb/>
之效可見如此矣嚮者僕亦嘗厠下大夫之列陪奉外<lb/>
<pb n="KR4h0121_WYG_010-14b"/>
廷未議不以此時引綱維盡思慮今已虧形為埽除之𨽻<lb/>
在闒茸之中乃欲卬首伸眉論列是非不亦輕朝廷羞<lb/>
當代之士邪嗟乎嗟乎如僕尚何言哉尚何言哉且事<lb/>
本末未易明也僕少負不羈之行長無鄉曲之譽主上<lb/>
幸以先人之故使得奏薄伎出入周衛之中僕以為戴<lb/>
盆何以望天故絶賔客之知亡室家之業日夜思竭其<lb/>
不肖之才力務一心營職以求親媚於主上而事乃有<lb/>
大謬不然者夫僕與李陵俱居門下素非能相善也趣<lb/>
<pb n="KR4h0121_WYG_010-15a"/>
舎異路未嘗銜杯酒接殷勤之餘歡然僕觀其為人自<lb/>
守竒士事親孝與士信臨財亷取與義分别有讓恭儉<lb/>
下人常思奮不顧身以狥國家之急其素所蓄積也僕<lb/>
以為有國士之風夫人臣出萬死不顧一生之計赴公<lb/>
家之難斯以竒矣今舉事一不當而全軀保妻子之臣<lb/>
随而媒㜸其短僕誠私心痛之且李陵提步卒不滿五<lb/>
千深踐戎馬之地足歴王庭垂餌虎口横挑彊胡仰億<lb/>
萬之師與單于連戰十有餘日所殺過當虜救死扶傷<lb/>
<pb n="KR4h0121_WYG_010-15b"/>
不給氈裘之君長咸震怖乃悉徵其左右賢王舉引弓<lb/>
之人一國共攻而圍之轉鬬千里矢盡道窮救兵不至<lb/>
士卒死傷如積然李陵一呼勞軍士無不起躬自流涕<lb/>
沫血飲泣更張空弮冒白刃北嚮争死敵者陵未沒時<lb/>
使有来報漢公卿王侯皆奉觴上壽後數日陵敗書聞<lb/>
主上為之食不甘味聽朝不怡大臣憂懼不知所出竊<lb/>
不自料其卑賤見主上慘愴怛悼誠欲效其欵欵之愚<lb/>
以為李陵素與士大夫絶甘分少能得人之死力雖古<lb/>
<pb n="KR4h0121_WYG_010-16a"/>
之名将不能過也身雖陷敗彼觀其意且欲得其當而<lb/>
報於漢事已無可柰何其所摧敗功亦足以㬥於天下<lb/>
矣僕懷欲陳之而未有路適㑹召問即以此指推言陵<lb/>
之功欲以廣主上之意塞睚眦之辭未能盡明明主不<lb/>
曉以為僕沮貳師而為李陵遊説遂下於理拳拳之忠<lb/>
終不能自列因為誣上卒從吏議家貧貨賂不足以自<lb/>
贖交游莫救視左右親近不為一言身非木石獨與法<lb/>
吏為伍深幽囹圄之中誰可告愬者此眞少卿所親見<lb/>
<pb n="KR4h0121_WYG_010-16b"/>
僕行事豈不然乎李陵既生降頹其家聲而僕又佴之<lb/>
蠶室重為天下觀笑悲夫悲夫事未易一二為俗人言<lb/>
也僕之先非有剖符丹書之功文史星歴近乎卜祝之<lb/>
間固主上所戲弄倡優所畜流俗之所輕也假令僕伏<lb/>
法受誅若九牛亡一毛與螻蟻何以異而世俗又不能<lb/>
與死節者次比特以為智窮罪極不能自免卒就死耳<lb/>
何也素所自樹立使然也人固有一死死或重於泰山<lb/>
或輕于鴻毛用之所趣異也太上不辱先其次不辱身<lb/>
<pb n="KR4h0121_WYG_010-17a"/>
其次不辱理色其次不辱辭令其次屈體受辱其次易<lb/>
服受辱其次闗木索被箠楚受辱其次剔毛髪嬰金鐵<lb/>
受辱其次毁肌膚斷支體受辱最下腐刑極矣傳曰刑<lb/>
不上大夫此言士節不可不勉厲也猛虎在深山百獸<lb/>
震恐及在檻穽之中搖尾而求食積威約之漸也故有<lb/>
畫地為牢勢不可入削木為吏議不可對定計於鮮也<lb/>
今交手足受木索暴肌膚受榜箠幽于圜墻之中當此<lb/>
之時見獄吏則頭搶地視徒𨽻則心惕息何者積威約<lb/>
<pb n="KR4h0121_WYG_010-17b"/>
之勢也及以至是言不辱者所謂强顔耳曷足貴乎且<lb/>
西伯伯也拘於羑里李斯相也具於五刑淮隂王也受<lb/>
械於陳彭越張敖南面稱孤繫獄抵罪絳侯誅諸吕權<lb/>
傾五伯囚于請室魏其大将也衣赭衣關三木季布爲<lb/>
朱家鉗奴灌夫受辱於居室此人皆身至王侯将相聲<lb/>
聞鄰國及罪至罔加不能引決自裁在塵埃之中古今<lb/>
一體安在其不辱也由此言之勇怯勢也强弱形也審<lb/>
矣何足怪乎夫人不能蚤自裁繩墨之外以稍陵遲至<lb/>
<pb n="KR4h0121_WYG_010-18a"/>
於鞭箠之間乃欲引節斯不亦逺乎古人所以重施刑<lb/>
於大夫者殆為此也夫人情莫不貪生惡死念父母顧<lb/>
妻子至激於義理者不然乃有所不得已也今僕不幸<lb/>
早失父母無兄弟之親獨身孤立少卿視僕於妻子何<lb/>
如哉且勇者不必死節怯夫慕義何處不勉焉僕雖怯<lb/>
懦欲茍活亦頗識去就之分矣何至自沈溺縲紲之辱<lb/>
哉且夫臧獲婢妾猶能引決况僕之不得已乎所以隠<lb/>
忍茍活幽於糞土之中而不辭者恨私心有所不盡鄙<lb/>
<pb n="KR4h0121_WYG_010-18b"/>
陋沒世而文采不表於後世也古者富貴而名磨滅不<lb/>
可勝記惟倜儻非常之人稱焉葢文王拘而演周易仲<lb/>
尼厄而作春秋屈原放逐乃賦離騷左邱失明厥有國<lb/>
語孫子臏脚兵法修列不韋遷蜀世傳吕覽韓非囚秦<lb/>
説難孤憤詩三百篇大抵賢聖發憤之所爲作也此人<lb/>
皆意有所欝結不得通其道故述往事思來者乃如左<lb/>
邱無目孫子斷足終不可用退而論書䇿以舒其憤思<lb/>
垂空文以自見僕竊不遜近自託於無能之辭網羅天<lb/>
<pb n="KR4h0121_WYG_010-19a"/>
下放失舊聞略考其事綜其終始稽其成敗興壞之紀<lb/>
上計軒轅下至于兹為十表本紀十二書八章世家三<lb/>
十列傳七十凡百三十篇亦欲以究天人之際通古今<lb/>
之變成一家之言草創未就㑹遭此禍惜其不成是以<lb/>
就極刑而無愠色僕誠已著此書藏之名山傳之其人<lb/>
通邑大都則僕償前辱之責雖萬被戮豈有悔哉然此<lb/>
可為智者道難為俗人言也且負下未易居下流多謗<lb/>
議僕以口語遇遭此禍重為鄉里所戮笑以汙辱先人<lb/>
<pb n="KR4h0121_WYG_010-19b"/>
亦何面目復上父母之邱墓乎雖累百世垢彌甚耳是<lb/>
以腸一日而九廻居則忽忽若有所亡出則不知其所<lb/>
往每念斯恥汗未嘗不發背霑衣也身直為閨閣之臣<lb/>
寧得自引深藏巖穴邪故且從俗浮沉與時俯仰以通<lb/>
其狂惑今少卿乃教以推賢進士無乃與僕私心刺謬<lb/>
乎今雖欲自彫琢曼辭以自飾無益於俗不信秪足取<lb/>
辱耳要之死日然後是非乃定書不能悉意略陳固陋<lb/>
謹再拜<hi>賜書作書賜懃懃懇懇作懃懇而用作用而誰與作與誰涉旬月無月字符作府昔衛靈作昔</hi>
<pb n="KR4h0121_WYG_010-20a"/>
<hi>者衛靈外之下有又字綱維作維綱代作世蘖作㜸過當過下有半字氈裘作旃裘士無不起作士卒無不起</hi>
<hi>更張無更字救視無視字先作先人非有下有所字世俗無俗字能與作與能或重上無死字威作畏請室作</hi>
<hi>清室赭衣無衣字早下有自字人情無情字紲作緤幽作函采作彩而名無名字文王作西伯賢聖作聖賢有</hi>
<hi>所無所字乃作及天人作天地以作已誠已作誠以蔵之作蔵諸口作此戮笑無戮字祗作適○李登聲類云</hi>
<hi>拳或作捲桓寛鹽鐵論陳勝奮空捲而破百萬之軍何晏白起故事前驅空捲猶可畏也</hi>
　　　勸摰峻書<hi>峻少治清節輿遷交好隠於<graphic n="KR1770" url="https://raw.githubusercontent.com/kanripo/KR-Gaiji/master/images/KR1770.png" mimeType="image/png"/>山遷既親貴乃以書勸進峻報之書久之</hi>
　　　　<hi>遷居太史官果以悔恡被辱峻遂髙尚不仕卒于<graphic n="KR1770" url="https://raw.githubusercontent.com/kanripo/KR-Gaiji/master/images/KR1770.png" mimeType="image/png"/>
                        <graphic n="KR1770" url="https://raw.githubusercontent.com/kanripo/KR-Gaiji/master/images/KR1770.png" mimeType="image/png"/>人立祠號曰<graphic n="KR1770" url="https://raw.githubusercontent.com/kanripo/KR-Gaiji/master/images/KR1770.png" mimeType="image/png"/>君</hi>
遷聞君子所貴乎道者三太上立德其次立言其次立<lb/>
<pb n="KR4h0121_WYG_010-20b"/>
功伏惟伯陵材能絶人髙上其志以善厥身氷清玉潔<lb/>
不以細行荷累其名固已貴矣然未盡太上之所由也<lb/>
願先生少致意焉<lb/>
　　　素王妙論<hi>隋志太史公素王妙議二卷史記正義云素王妙論二卷</hi>
諸稱富者非貴其身得志也乃貴恩覆子孫澤及鄉里<lb/>
也黄帝設五法布之天下用之無窮葢世有能知者莫<lb/>
不尊親如范子可謂曉之矣管子設輕重九府行伊尹<lb/>
之術則桓公以覇范蠡行十術之計二十一年之間三<lb/>
<pb n="KR4h0121_WYG_010-21a"/>
致千萬再散與貧<hi>太平御覽</hi>
　　摰峻<hi>字伯陵京兆長安人</hi>
　　　報司馬遷書<lb/>
峻聞古之君子料能而行度徳而處故悔恡去於身利<lb/>
不可以虚受名不可以茍得漢興以来帝王之道於斯<lb/>
始顯能者見利不肖者自屏亦其時也周易大君有命<lb/>
小人勿用徒欲偃仰從容以游餘齒耳<hi>並皇甫謐髙士傳○游一作送</hi>
<hi>○選注引云有能者見鋒穎之秋毫  潘岳詩崇子鋒穎不頽不崩</hi>
<pb n="KR4h0121_WYG_010-21b"/>
　　吾邱壽王<hi>字子贛趙人歴東郡都尉徵入為光禄大夫侍中後坐事誅</hi>
　　　驃騎論功論<lb/>
士或問於大夫曰側聞强秦之用兵也南不踰五嶺北<lb/>
不渡大河海内愁怨以喪其國漢興六十餘載矣命将<lb/>
師以抗憤用干戈于四荒南排朱厓北建朔方東越滄<lb/>
海西極河源拓地萬里海内晏然鄙人不識敢問其蹤<lb/>
大夫曰昔秦之得天下也以力而不以德以詐而不以<lb/>
誠内用商鞅李斯之謀外用白起王翦之兵窺間伺隙<lb/>
<pb n="KR4h0121_WYG_010-22a"/>
既并海内之後以威力為至道以權詐為要術遂非唐<lb/>
笑虞絶滅舊章防禁文學行是古之戮嚴誹謗之謀十<lb/>
餘年遂滂沱而盈溢是故皇天疾滅更命大漢反秦政<lb/>
務在敦厚至今六世可謂富安天子文明四夷向風徒<lb/>
觀朝廷下僚門戸之士謀如涌泉動如駭機皆能安中<lb/>
國吞四夷君臣若兹何慮而不成何征而不剋雖㧞泰<lb/>
山塡滄海可也<lb/>
　　主父偃<hi>齊國臨淄人學長短從横術客游甚困入闗上書朝奏暮見歴遷中大夫出為齊相</hi>
<pb n="KR4h0121_WYG_010-22b"/>
　　　<hi>坐劫殺齊王族誅</hi>
　　　諫伐匈奴書<hi>武帝元光元年偃西入闗上書闕下所言九事八為律令一事諫伐</hi>
　　　　<hi>匈奴是時徐樂嚴安俱上書言世務上召見三人謂曰公皆安在何相見之晚也乃皆拜</hi>
　　　　<hi>郎中</hi>
臣聞明主不惡切諫以博觀忠臣不敢避重誅以直諫<lb/>
是故事無遺䇿而功流萬世今臣不敢隠忠避死以效<lb/>
愚計願陛下幸赦而少察之司馬法曰國雖大好戰必<lb/>
亡天下雖平忘戰必危天下既平天子大凱春蒐秋獮<lb/>
<pb n="KR4h0121_WYG_010-23a"/>
諸侯春振旅秋治兵所以不忘戰也且夫怒者逆德也<lb/>
兵者凶器也争者末節也古之人君一怒必伏尸流血<lb/>
故聖王重行之夫務戰勝窮武事者未有不悔者也昔<lb/>
秦皇帝任戰勝之威蠶食天下并吞戰國海内為一功<lb/>
齊三代務勝不休欲攻匈奴李斯諫曰不可夫匈奴無<lb/>
城郭之居委積之守遷徙鳥舉難得而制也輕兵深入<lb/>
糧食必絶踵糧以行重不及事得其地不足以為利也<lb/>
遇其民不可役而守也勝必殺之非民父母也靡敝中<lb/>
<pb n="KR4h0121_WYG_010-23b"/>
國快心匈奴非長䇿也秦皇帝不聽遂使䝉恬将兵攻<lb/>
胡辟地千里以河為境地固澤鹹鹵不生五榖然後發<lb/>
天下丁男以守北河暴兵露師十有餘年死者不可勝<lb/>
數終不能踰河而北是豈人衆不足兵革不備哉其埶<lb/>
不可也又使天下蜚芻輓粟起於東陲琅邪負海之郡<lb/>
轉輸北河率三十鍾而致一石男子疾耕不足於糧饟<lb/>
女子紡績不足於帷幕百姓靡敝孤寡老弱不能相養<lb/>
道路死者相望葢天下始叛秦也及至髙皇帝定天下<lb/>
<pb n="KR4h0121_WYG_010-24a"/>
畧地于邊聞匈奴聚於代谷之外而欲擊之御史成進<lb/>
諫曰不可夫匈奴之性獸聚而鳥散從之如摶影今以<lb/>
陛下盛德攻匈奴臣竊危之髙帝不聽遂北至於代谷<lb/>
果有平城之圍髙皇帝葢悔之甚乃使劉敬往結和親<lb/>
之約然後天下忘干戈之事故兵法曰興師十萬日費<lb/>
千金夫秦常積衆暴兵數十萬人雖有覆軍殺將係虜<lb/>
單于之功亦適足以結怨深讎不足以償天下之費夫<lb/>
上虚府庫下敝百姓甘心于外國非完事也夫匈奴難<lb/>
<pb n="KR4h0121_WYG_010-24b"/>
得而制非一世也行盜侵驅所以為業也天性固然上<lb/>
及虞夏殷周固弗程督禽獸畜之不屬為人夫上不觀<lb/>
虞夏殷周之統而下修近世之失此臣之所大憂百姓<lb/>
之所疾苦也且夫兵久則變生事苦則慮易乃使邊境<lb/>
之民靡敝愁苦而有離心將吏相疑而外市故尉佗章<lb/>
邯得以成其私也夫秦政之所以不行者權分乎二子<lb/>
此得失之效也故周書曰安危在出令存亡在所用願<lb/>
陛下詳察之少加意而熟慮焉<hi>史記○漢書凱作愷踵作運遇作得役作調殺</hi>
<pb n="KR4h0121_WYG_010-25a"/>
<hi>作棄快作甘長䇿作作完計辟作卻澤鹹鹵作澤鹵東作黄始叛秦無秦字之約二字無忘作無暴兵二字無</hi>
<hi>之功二字無夫上虚府庫六句無驅作敺及作自弗作不屬作比上不作不上修作循憂作恐無而有離心句</hi>
<hi>夫秦政句作而秦政不行願陛下詳察之下作願陛下熟計之而詳察焉</hi>
　　　説武帝分封<hi>偃數上疏言事嵗中四遷說上推恩諸侯子弟上從其計</hi>
古者諸侯地不過百里彊弱之形易制今諸侯或連城<lb/>
數十地方千里緩則驕奢易為淫亂急則阻其彊而合<lb/>
從以逆京師今以法割削則逆節萌起前日鼂錯是也<lb/>
今諸侯子弟或十數而適嗣代立餘雖骨肉無尺地之<lb/>
<pb n="KR4h0121_WYG_010-25b"/>
封則仁孝之道不宣願陛下令諸侯得推恩分子弟以<lb/>
地侯之彼人人喜得所願上以徳施實分其國必稍自<lb/>
銷弱矣<lb/>
　　　説武帝徙豪桀茂陵<hi>上又從之</hi>
茂陵初立天下豪桀兼并之家亂衆民皆可徙茂陵内<lb/>
實亰師外銷姦猾此所謂不誅而害除<hi>並漢書</hi>
　　徐樂<hi>燕郡無終人以上書召見拜郎中</hi>
　　　上武帝言世務書<lb/>
<pb n="KR4h0121_WYG_010-26a"/>
臣聞天下之患在於土崩不在於瓦解古今一也何謂<lb/>
土崩秦之末世是也陳涉無千乘之尊尺土之地身非<lb/>
王公大人名族之後無鄉曲之譽非有孔墨曾子之賢<lb/>
陶朱倚頓之富也然起窮巷奮棘矜偏袒大呼而天下<lb/>
從風此其故何也由民困而主不䘏下怨而上不知也<lb/>
俗巳亂而政不脩此三者陳涉之所以為資也是之謂<lb/>
土崩故曰天下之患在於土崩何謂瓦解呉楚齊趙之<lb/>
兵是也七國謀為大逆號皆稱萬乗之君帶甲數十萬<lb/>
<pb n="KR4h0121_WYG_010-26b"/>
威足以嚴其境内財足以勸其士民然不能西攘尺寸<lb/>
之地而身為禽於中原者此其故何也非權輕於匹夫<lb/>
而兵弱於陳渉也當是之時先帝之徳澤未衰而安土<lb/>
樂俗之民衆故諸侯無境外之助此之謂瓦解故曰天<lb/>
下之患不在瓦解由是觀之天下誠有土崩之埶雖布<lb/>
衣窮處之士或首惡而危海内陳渉是也况三晉之君<lb/>
或存乎天下雖未有大治也誠能無土崩之埶雖有強<lb/>
國勁兵不得旋踵而身為禽矣吳楚齊趙是也况羣臣<lb/>
<pb n="KR4h0121_WYG_010-27a"/>
百姓能為亂乎哉此二體者安危之明要也賢主所留<lb/>
意而深察也間者闗東五榖不登年嵗未復民多窮困<lb/>
重之以邊境之事推數循理而觀之則民且有不安其<lb/>
處者矣不安故易動易動者土崩之埶也故賢主獨觀<lb/>
萬化之原明於安危之機脩之廟堂之上而銷未形之<lb/>
患其要期使天下無土崩之埶而巳矣故雖有彊國勁<lb/>
兵陛下逐走獸射蜚鳥𢎞游燕之囿淫縱恣之觀極馳<lb/>
騁之樂自若也金石絲竹之聲不絕于耳帷帳之私俳<lb/>
<pb n="KR4h0121_WYG_010-27b"/>
優侏儒之笑不乏于前而天下無宿憂名何必湯武俗<lb/>
何必成康雖然臣竊以為陛下天然之聖寛仁之資而<lb/>
誠以天下為務則湯武之名不難侔而成康之俗可復<lb/>
興也此二體者立然後處尊安之實揚名廣譽於當世<lb/>
親天下而服四夷餘恩遺德為數世隆南面負扆攝袂<lb/>
而揖王公此陛下之所服也臣聞圖王不成其敝足以<lb/>
安安則陛下何求而不得何為而不成何征而不服乎<lb/>
哉<hi>史記○漢書孔墨曾子作孔曾墨子是並作此首惡作首難雖未有大治也作雖未治也旋作還呉楚齊</hi>
<pb n="KR4h0121_WYG_010-28a"/>
<hi>趙無齊趙字不登作數不登且作宜帳作幄湯武作夏子聖作質湯武作禹湯可復興作未必不復興負扆作</hi>
<hi>背依何為作何威何征作奚征</hi>
　　嚴安<hi>臨菑人上書拜郎中後為騎馬令</hi>
　　　上武帝言世務書<hi>安以故丞相史上書</hi>
臣聞鄒子曰政教文質者所以云救也當時則用過則<lb/>
舎之有易則易之故守一而不變者未睹治之至也今<lb/>
天下人民用財侈奢靡車馬衣裘宫室皆競脩飾調五<lb/>
聲使有節族雜五色使有文章重五味方丈於前以觀<lb/>
<pb n="KR4h0121_WYG_010-28b"/>
欲天下彼民之情見美則願之是教民以侈也侈而無<lb/>
節則不可贍民離本而徼末矣末不可徒得故搢紳者<lb/>
不憚為詐帶劒者夸殺人以矯奪而世不知媿故姦軌<lb/>
浸長夫佳麗珍怪固順於耳目故養失而泰樂失而淫<lb/>
禮失而采教失而偽偽采淫泰非所以範民之道也是<lb/>
以天下人民逐利無巳犯法者衆臣願為民制度以防<lb/>
其淫使貧富不相耀以和其心心既和平其性恬安恬<lb/>
安不營則盗賊銷盗賊銷則刑罰少刑罰少則隂陽和<lb/>
<pb n="KR4h0121_WYG_010-29a"/>
四時正風雨時草木暢茂五榖蕃孰六畜遂字民不夭<lb/>
厲和之至也臣聞周有天下其治三百餘嵗成康其隆<lb/>
也刑措四十餘年而不用及其衰也亦三百餘年故五<lb/>
伯更起伯者常佐天子興利除害誅暴禁邪匡正海内<lb/>
以尊天子五伯既沒賢聖莫續天子孤弱號令不行諸<lb/>
侯恣行彊陵弱衆暴寡田常簒齊六卿分晉並為戰國<lb/>
此民之始苦也於是强國務攻弱國脩守合從連衡馳<lb/>
車轂擊介胄生蟣蝨民無所告愬及至秦王蠶食天下<lb/>
<pb n="KR4h0121_WYG_010-29b"/>
并吞戰國稱號皇帝一海内之政壞諸侯之城銷其兵<lb/>
鑄以為鍾虡示不復用元元黎民得免于戰國逢明天<lb/>
子人人自以為更生鄉使秦緩刑罰薄賦歛省徭役貴<lb/>
仁義賤權利上篤厚下佞巧變風易俗化於海内則世<lb/>
世必安矣秦不行是風循其故俗為智巧權利者進篤<lb/>
厚忠正者退法嚴令苛讇諛者衆日聞其美意廣心逸<lb/>
欲威海外使䝉恬将兵以北攻彊胡辟地進境戍於北<lb/>
河飛芻輓粟以随其後又使尉屠睢将樓船之士攻越<lb/>
<pb n="KR4h0121_WYG_010-30a"/>
使監禄鑿渠運糧深入越地越人遁逃曠日持久糧食<lb/>
乏絶越人擊之秦兵大敗秦乃使尉佗将卒以戍越當<lb/>
是時秦禍北搆於胡南挂於越宿兵於無用之地進而<lb/>
不得退行十餘年丁男被甲丁女轉輸苦不聊生自經<lb/>
於道樹死者相望及秦皇帝崩天下大畔陳勝呉廣舉<lb/>
陳武臣張耳舉趙項梁舉呉田儋舉齊景駒舉郢周市<lb/>
舉魏韓廣舉燕窮山通谷豪士竝起不可勝載也然本<lb/>
皆非公侯之後非長官之吏無尺寸之埶起閭巷杖棘<lb/>
<pb n="KR4h0121_WYG_010-30b"/>
矜應時而動不謀而俱起不約而同㑹壤長地進至乎<lb/>
伯王時教使然也秦貴為天子富有天下滅世絶祀窮<lb/>
兵之禍也故周失之弱秦失之强不變之患也今狥南<lb/>
夷朝夜郎降羌僰略薉州建城邑深入匈奴燔其龍城<lb/>
義者美之此人臣之利非天下之長䇿也今中國無犬<lb/>
吠之警而外累於逺方之備靡敝國家非所以子民也<lb/>
行無窮之欲甘心快意結怨於匈奴非所以安邊也禍<lb/>
拏而不解兵休而復起近者怨苦逺者驚駭非所以持<lb/>
<pb n="KR4h0121_WYG_010-31a"/>
久也今天下鍜甲摩劒矯箭控弦轉輸軍糧未見休時<lb/>
此天下所共憂也夫兵久而變起事煩而慮生今外郡<lb/>
之地或㡬千里列城數十形束壤制帶脅諸侯非宗室<lb/>
之利也上觀齊晉之所以亡公室卑削六卿大盛也下<lb/>
覽秦之所以滅刑嚴文刻欲大無窮也今郡守之權非<lb/>
特六卿之重也地㡬千里非特閭巷之資也甲兵器械<lb/>
非特棘矜之用也以逢萬世之變則不可勝諱也<hi>漢書○史</hi>
<hi>記無臣聞鄒子至和之至也一叚亦三百餘年作餘嵗五伯者無五字脩守作備守衡作横轂擊作擊轂一海</hi>
<pb n="KR4h0121_WYG_010-31b"/>
<hi>内作主一海内佞巧作智巧循作脩正作信令苛作政峻逸作軼威海外作肆威尉屠睢作尉佗屠睢越地無</hi>
<hi>地字乏絶作絶乏而動作而皆動今徇作今欲招薉作濊龍作蘢禍拏作禍結怨作愁摩作砥矯箭控弦作橋</hi>
<hi>箭累弦帶作旁宗作公刑嚴文刻作嚴法刻深逢作遭勝諱作稱諱</hi>
　　終軍<hi>字子雲濟南人為諫大夫使南越見殺</hi>
　　　白麟奇木對<hi>終為博士弟子至長安上書言事拜謁者給事中從上幸雍祠五畤</hi>
　　　　<hi>獲白麟一角而五蹄時又得竒木其枝旁出輒復合於木上上異此二物博謀羣臣軍上</hi>
　　　　<hi>對由是改元為元狩後數月越地及匈奴名王有率衆来降者時皆言軍言為中</hi>
臣聞詩頌君徳樂舞后功異經而同指明盛徳之所隆<lb/>
<pb n="KR4h0121_WYG_010-32a"/>
也南越竄屏葭葦與鳥魚羣正朔不及其俗有司臨境<lb/>
而東甌内附閩王伏辜南越賴救北胡随畜薦居禽獸<lb/>
行虎狼心上古未能攝大将軍秉鉞單于犇幕驃騎抗<lb/>
旌昆邪右衽是澤南洽而威北暢也若罰不阿近舉不<lb/>
遺逺設官竢賢縣賞待功能者進以保禄罷者退而勞<lb/>
力刑於宇内矣履衆美而不足懷聖明而不専建三宫<lb/>
之文質章厥職之所宜封禪之君無聞焉夫天命初定<lb/>
萬事草創及臻六合同風九州共貫必待明聖潤色祖<lb/>
<pb n="KR4h0121_WYG_010-32b"/>
業傳于無窮故周至成王然後制定而休徵之應見陛<lb/>
下盛日月之光垂聖思於勒成専神明之敬奉燔瘞于<lb/>
郊宫獻享之精交神積和之氣塞明而異獸来獲宜矣<lb/>
昔武王中流未濟白魚入于王舟俯取以燎羣公咸曰<lb/>
休哉今郊祀未見於神祗而獲獸以饋此天之所以示<lb/>
享而上通之符合也宜因昭時令日改定告元苴以白<lb/>
茅於江淮發嘉號於營邱以應緝熈使著事者有紀焉<lb/>
蓋六鶂退飛逆也白魚登舟順也夫明闇之徵上亂飛<lb/>
<pb n="KR4h0121_WYG_010-33a"/>
鳥下動淵魚各以類推今野獸并角明同本也衆支内<lb/>
附示無外也若此之應殆將有解編髪削左衽襲冠帶<lb/>
要衣裳而蒙化者焉斯拱而竢之耳<lb/>
　　　詰徐偃<hi>元鼎中博士偃使行風俗矯制使膠東魯國鼓鑄鹽鐵御史大夫張湯劾偃法</hi>
　　　　<hi>至死偃以春秋大夫出彊有可以安社稷存萬民顓之可也湯不能詘詔下軍問狀軍詰</hi>
　　　　<hi>偃偃服罪上善其詰有詔示御史大夫</hi>
古者諸侯國異俗分百里不通時有聘㑹之事安危之<lb/>
埶呼吸成變故有不受辭造命顓已之宜今天下為一<lb/>
<pb n="KR4h0121_WYG_010-33b"/>
萬里同風故春秋王者無外偃廵封域之中稱以出彊<lb/>
何也且鹽鐵郡有餘臧正二國廢國家不足以為利害<lb/>
而以安社稷存萬民為辭何也又詰偃膠東南近琅邪<lb/>
北接北海魯國西枕泰山東有東海受其鹽鐵偃度四<lb/>
郡口數田地率其用器食鹽不足以併給二郡耶將埶<lb/>
宜有餘而吏不能也何以言之偃矯制而鼓鑄者欲及<lb/>
春耕種贍民器也今魯國之鼓當先具其備至秋乃能<lb/>
舉火此言與實反者非偃已前三奏無詔不惟所為不<lb/>
<pb n="KR4h0121_WYG_010-34a"/>
許而直矯作威福以從民望干名采譽此明聖所必加<lb/>
誅也枉尺直尋孟子稱其不可今所犯罪重所就者小<lb/>
偃自予必死而為之邪将幸誅不加欲以采名也<lb/>
　　　請使匈奴<hi>軍行郡國所見便宜以聞還奏事上甚説當發使使匈奴軍自請行詔問</hi>
　　　　<hi>畫吉凶之狀上竒軍對擢為諫大夫</hi>
軍無横草之功得列宿衛食禄五年邊境時有風塵之<lb/>
警臣宜披堅執鋭當矢石唘前行駑下不習金革之事<lb/>
今聞将遣匈奴使者臣願盡精厲氣奉佐明使畫吉凶<lb/>
<pb n="KR4h0121_WYG_010-34b"/>
於單于之前臣年少材下孤於外官不足以亢一方之<lb/>
任竊不勝憤懣<lb/>
　　蔡義<hi>河内温人歴御史大夫為丞相</hi>
　　　上武帝書<hi>義以明經給事大将軍莫府補城門候詔求能為韓詩者徵義待詔久之</hi>
　　　　<hi>義上疏上召見悦之擢光禄大夫給事中</hi>
臣山東草萊之人行能無所比容貌不及衆然而不棄<lb/>
人倫者竊以聞道於先師自託於經術也願賜清閒之<lb/>
燕得盡精思於前<lb/>
<pb n="KR4h0121_WYG_010-35a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0121_WYG_010-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西漢文紀巻十<lb/>
</p>
<p>
</p>
  </div>
</body>
</text>
</TEI>
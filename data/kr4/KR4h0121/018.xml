<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>西漢文紀巻十八</head>
    <p>
<pb n="KR4h0121_WYG_018-1a"/>
欽定四庫全書<lb/>
　西漢文紀巻十八　　　　明　梅鼎祚　編<lb/>
　　杜欽<hi>字子夏延年中子初為大將軍王鳳軍武庫令後為議郎復以病免徴詣鳳幕府優游不</hi>
　　　<hi>仕以夀終</hi>
　　　日蝕地震對<hi>成帝建始三年十二月戊申朔日有食之其夜未央殿中地震欽與</hi>
　　　　<hi>谷永並對詔舉賢良方正能直言士合陽侯梁放舉欽欽對</hi>
陛下畏天命悼變異延見公卿舉直言之士將以求天<lb/>
心迹得失也臣欽愚戇經術淺薄不足以奉大對臣聞<lb/>
<pb n="KR4h0121_WYG_018-1b"/>
日蝕地震陽微隂盛也臣者君之隂也子者父之隂也<lb/>
妻者夫之隂也夷狄者中國之隂也春秋日蝕三十六<lb/>
地震五或夷狄侵中國或政權在臣下或婦乗夫或臣<lb/>
子背君父事雖不同其類一也臣竊觀人事以考變異<lb/>
則本朝大臣無不自安之人外戚親屬無乖刺之心闗<lb/>
東諸侯無彊大之國三垂蠻夷無逆理之節殆為後宫<lb/>
何以言之日以戊申蝕時加未戊未土也土者中宫之<lb/>
部也其夜地震未央宫殿中此必適妾將有爭寵相害<lb/>
<pb n="KR4h0121_WYG_018-2a"/>
而為患者唯陛下深戒之變感以類相應人事失於下<lb/>
變象見於上能應之以德則異咎消亡不能應之以善<lb/>
則禍敗至高宗遭雊雉之戒飭巳正事享百年之壽殷<lb/>
道復興要在所以應之應之非誠不立非信不行宋景<lb/>
公小國之諸侯耳有不忍移禍之誠出人君之言三熒<lb/>
惑為之退舎以陛下聖明内推至誠深思天變何應而<lb/>
不感何揺而不動孔子曰仁逺乎哉唯陛下正后妾抑<lb/>
女寵防奢泰去佚游躬節儉親萬事數御安車由輦道<lb/>
<pb n="KR4h0121_WYG_018-2b"/>
親二宫之饔膳致晨昏之定省如此即堯舜不足與比<lb/>
隆咎異何足消滅如不留聽於庶事不論材而授位殫<lb/>
天下之財以奉淫侈匱萬姓之力以從耳目近諂䛕之<lb/>
人而逺公方信讒賊之臣以誅忠良賢俊失在巖宂大<lb/>
臣怨於不以雖無變異社稷之憂也天下至大萬事至<lb/>
衆祖業至重誠不可以佚豫為不可以奢泰持也唯陛<lb/>
下忍無益之欲以全衆庶之命臣欽愚戇言不足采<lb/>
　　　白虎殿對䇿<hi>其夏上盡召直言之士詣白虎殿對䇿欽對</hi>
<pb n="KR4h0121_WYG_018-3a"/>
　　　　成帝白虎殿問賢良䇿<lb/>
　天地之道何貴王者之法何如六經之義何上人之<lb/>
　行何先取人之術何以當世之治何務各以經對<lb/>
臣聞天道貴信地道貴貞不信不貞萬物不生生天地<lb/>
之所貴也王者承天地之所生理而成之昆蟲草木靡<lb/>
不得其所王者法天地非仁無以廣施非義無以正身<lb/>
克巳就義恕以及人六經之所上也不孝則事君不忠<lb/>
涖官不敬戰陳無勇朋友不信孔子曰孝無終始而患<lb/>
<pb n="KR4h0121_WYG_018-3b"/>
不及者未之有也孝人行之所先也觀本行於鄉黨考<lb/>
功能於官職達觀其所舉富觀其所予窮觀其所不為<lb/>
乏觀其所不取近觀其所為主逺觀其所主孔子曰視<lb/>
其所以觀其所由察其所安人焉瘦哉取人之術也殷<lb/>
因於夏尚質周因於殷尚文今漢家承周秦之敝宜抑<lb/>
文尚質廢奢長儉表實去偽孔子曰惡紫之奪朱當世<lb/>
治之所務也臣竊有所憂言之則拂心逆㫖不言則漸<lb/>
日長為禍不細然小臣不敢廢道而求從違忠而耦意<lb/>
<pb n="KR4h0121_WYG_018-4a"/>
臣聞玩色無厭必生好憎之心好憎之心生則愛寵偏<lb/>
於一人愛寵偏於一人則繼嗣之路不廣而嫉妬之心<lb/>
興矣如此則匹婦之説不可勝也唯陛下純德普施無<lb/>
欲是從此則衆庶咸説繼嗣日廣而海内長安萬事之<lb/>
是非何足備言<lb/>
　　　訟馮奉世前功疏<hi>奉世死後二年西域都䕶甘延壽以誅郅支單于封列侯</hi>
　　　　<hi>時丞相匡衡亦以延壽矯制生事不當封而議者咸美其功上從衆而侯之於是欽上疏</hi>
　　　　<hi>追訟奉世前功上以先帝時事不復録</hi>
<pb n="KR4h0121_WYG_018-4b"/>
前莎車王殺漢使者約諸國背畔左將軍奉世以衛侯<lb/>
便宜發兵誅莎車王䇿定城郭功施邉境議者以奉世<lb/>
奉使有指春秋之義亡遂事漢家之法有矯制故不得<lb/>
侯今匈奴郅支單于殺漢使者亡保康居都䕶延壽發<lb/>
城郭兵屯田吏士四萬餘人以誅斬之封為列侯臣愚<lb/>
以為比罪則郅支薄量敵則莎車衆用師則奉世寡計<lb/>
勝則奉世為功於邉竟安慮敗則延壽為禍於國家深<lb/>
其違命而擅生事同延壽割地封而奉世獨不録臣聞<lb/>
<pb n="KR4h0121_WYG_018-5a"/>
功同賞異則勞臣疑罪鈞形殊則百姓惑疑生無常惑<lb/>
生不知所從亡常則節趨不立不知所從則百姓無所<lb/>
措手足奉世圖難忘死信命殊俗威功白著為世使表<lb/>
獨抑厭而不揚非聖王所以塞疑厲節之意也願下有<lb/>
司議<lb/>
　　　奏記王鳳論馮野王<hi>成帝舅陽平侯王鳳為大司馬大將軍王章薦馮野</hi>
　　　　<hi>王代鳳及章誅野王懼不自安遂病滿三月賜告歸杜陵鳳風御史劾野王賜告養病而</hi>
　　　　<hi>私自持虎符出界歸家奉詔不敬欽時在大將軍幕府素高野王父子行能奏記於鳳鳳</hi>
<pb n="KR4h0121_WYG_018-5b"/>
　　　　<hi>不聽竟免野王郡國二千石賜告不得歸家自此始</hi>
竊見令曰吏二千石吿過長安謁不分别予賜今有司<lb/>
以為予告得歸賜告不得是一律兩科失省刑之意夫<lb/>
三最予告令也病免三月賜告詔恩也令告則得詔恩<lb/>
則不得失輕重之差又二千石病賜告得歸有故事得<lb/>
去郡亡著令傳曰賞疑從予所以廣恩勸功也罰疑從<lb/>
去所以慎刑闕難知也今釋令與故事而假不敬之法<lb/>
甚違闕疑從去之意即以二千石守千里之地任兵馬<lb/>
<pb n="KR4h0121_WYG_018-6a"/>
之重不宜去郡將以制刑為後法者則野王之罪在未<lb/>
制令前也刑賞大信不可不慎<lb/>
　　　説王鳳<hi>帝舅大將軍王鳳以外戚輔政求賢知自助深知欽能奏請欽為大將軍軍武</hi>
　　　　<hi>庫令欽深博有謀自上為太子時以好色聞及即位皇太后詔采良家女欽因是説鳳建</hi>
　　　　<hi>九女之制鳳白之太后太后以為故亊無有欽復重言鳳不能自立法度循故事而巳</hi>
禮壹娶九女所以極陽數廣嗣重祖也必鄉舉求窈窕<lb/>
不問華色所以助德理内也娣姪雖缺不復補所以養<lb/>
壽塞爭也故后妃有貞淑之行則𦙍嗣有賢聖之君制<lb/>
<pb n="KR4h0121_WYG_018-6b"/>
度有威儀之節則人君有壽考之福廢而不由則女德<lb/>
不厭女德不厭則壽考不究於高年書云或四三年言<lb/>
失欲之生害也男子五十好色未衰婦人四十容貌改<lb/>
前以改前之容侍於未衰之年而不以禮為制則其原<lb/>
不可救而後倈異態後倈異態則正后自疑而支庶有<lb/>
閒適之心是以晉獻被納讒之謗申生䝉無罪之辜今<lb/>
聖主富於春秋未有適嗣方鄉術入學未親后妃之議<lb/>
將軍輔政宜因始初之隆建九女之制詳擇有行義之<lb/>
<pb n="KR4h0121_WYG_018-7a"/>
家求淑女之質母必有聲色音技能為萬世大法夫少<lb/>
戒之在色小卞之作可為寒心唯將軍常以為憂<lb/>
　　　重言<lb/>
詩云殷鑒不逺在夏后氏之世刺戒者至迫近而省聽<lb/>
者常怠忽可不慎哉前言九女略陳其禍福甚可悼懼<lb/>
竊恐將軍不深留意后妃之制夭壽治亂存亡之端也<lb/>
迹三代之季世覽宗宣之饗國察近屬之符驗禍敗曷<lb/>
常不由女德是以佩玉晏鳴闗雎歎之知好色之伐性<lb/>
<pb n="KR4h0121_WYG_018-7b"/>
短年離制度之生無厭天下將䝉化陵夷而成俗也故<lb/>
詠淑女㡬以配上忠孝之篤仁厚之作也夫君親壽尊<lb/>
國家治安誠臣子之至願所當勉之也易曰正其本萬<lb/>
物理凡事論有疑未可立行者求之徃古則典刑無考<lb/>
之來今則吉凶同卒揺易之則民心惑若是者誠難施<lb/>
也今九女之制合於徃古無害於今不逆於民心至易<lb/>
行也行之至有福也將軍輔政而不蚤定非天下之所<lb/>
望也唯將軍信臣子之願念關雎之思逮委政之隆及<lb/>
<pb n="KR4h0121_WYG_018-8a"/>
始初清明為漢家建無窮之基誠難以忽不可以遴<lb/>
　　　戒王鳳專政<hi>欽為議郎免徴詣鳳大將軍莫府國家政謀鳳常與欽慮之欽見鳳</hi>
　　　　<hi>專政泰重戒之</hi>
昔周公身有至聖之德屬有叔父之親而成王有獨見<lb/>
之明無信讒之聽然管蔡流言而周公懼穰侯昭王之<lb/>
舅也權重於秦威震隣敵有旦暮偃伏之愛心不介然<lb/>
有間然范雎起徒步由異國無雅信開一朝之説而穰<lb/>
侯就封及近者武安侯之見退三事之跡相去各數百<lb/>
<pb n="KR4h0121_WYG_018-8b"/>
歳若合符節甚不可不察願將軍由周公之謙懼損穰<lb/>
侯之威放武安之欲毋使范雎之徒得間其説<lb/>
　　　說王鳳就位<hi>京兆尹王章因日蝕上封事求見言鳳專權蔽主之過宜廢以應天</hi>
　　　　<hi>變上欲退鳳欽令鳳上疏謝罪上不忍廢復起鳳就位鳳心慙稱病篤求退欽説鳳鳳起</hi>
　　　　<hi>視事上令尚書劾奏章詔獄死衆庶寃之以譏朝廷欽欲救其過復説之鳯白行其䇿欽</hi>
　　　　<hi>之補過將美皆此類也</hi>
將軍深悼輔政十年變異不巳故乞骸骨歸咎於身刻<lb/>
巳自責至誠動衆愚知莫不感傷雖然是無屬之臣執<lb/>
<pb n="KR4h0121_WYG_018-9a"/>
進退之分絜其去就之節者耳非主上所以待將軍非<lb/>
將軍所以報主上也昔周公雖老猶在京師明不離成<lb/>
周示不忘王室也仲山父異姓之臣無親於宣就封于<lb/>
齊猶歎息永懐宿夜徘徊不忍逺去况將軍之於主上<lb/>
主上之與將軍哉夫欲天下治安變異之意莫有將軍<lb/>
主上昭然知之故攀援不遣書稱公毋困我唯將軍不<lb/>
為四國流言自疑於成王以固至忠<lb/>
　　　復説王鳳舉直言極諫<lb/>
<pb n="KR4h0121_WYG_018-9b"/>
京兆尹章所坐事宻吏民見章素好言事以為不坐官<lb/>
職疑其以日蝕見對有所言也假令章内有所犯雖陷<lb/>
正法事不暴揚自京師不曉况於逺方恐天下不知章<lb/>
實有罪而以為坐言事也如是塞爭引之原損寛明之<lb/>
德欽愚以為宜因章事舉直言極諫並見郎從官展盡<lb/>
其意加於往前以明示四方使天下咸知主上聖明不<lb/>
以言罪下也若此則流言消釋疑惑著明<hi>並漢書</hi>
　　　説王鳯治河<hi>河堤使者王延世隄東郡後又二年河復决平原流入濟南千乘所</hi>
<pb n="KR4h0121_WYG_018-10a"/>
　　　　<hi>敗者半建始時復遣延世欽因説大將軍鳳鳳如欽言白遣焉等作治六月乃成</hi>
前河决丞相史楊焉言延世受焉術以塞之蔽不肻見<lb/>
今獨任延世延世見前塞之易恐其慮害不深又審如<lb/>
焉言延世之巧反不如焉且水埶各異不博議利害而<lb/>
任一人如使不及今冬成來春桃華水盛必羨溢有填<lb/>
淤反壤之害如此數郡種不得下民人流散盜賊將生<lb/>
雖重誅延世無益於事宜遣焉及將作大匠許商諫大<lb/>
夫乗馬延年雜作延世與焉必相破壞深論便宜以相<lb/>
<pb n="KR4h0121_WYG_018-10b"/>
難極商延年皆明計算能商功利足以分别是非擇其<lb/>
善而從之必有成功<lb/>
　　　説王鳳蠻夷侯王相攻議<hi>成帝河平中夜郎王興與鉤町王禹漏卧</hi>
　　　　<hi>侯俞更相攻牂牁太守請發兵誅興等乃遣太中大夫蜀郡張匡持節和解興等不從命</hi>
　　　　<hi>刻木象漢吏射之欽説鳳薦金城司𨽻陳立為牂牁太守計定之</hi>
太中大夫匡使和解蠻夷王侯王侯受詔巳復相攻輕<lb/>
易漢使不憚國威其效可見恐議者選耎復守和解太<lb/>
守察動靜有變廼以聞如此則復曠一時王侯得收獵<lb/>
<pb n="KR4h0121_WYG_018-11a"/>
其衆申固其謀黨助衆多各不勝忿必相殄滅自知罪<lb/>
成狂犯守尉逺臧温暑毒草之地雖有孫呉將賁育士<lb/>
若入水火往必焦沒知勇無所施屯田守之費不可勝<lb/>
量宜因其罪惡未成未疑漢家加誅隂敕旁郡守尉練<lb/>
士馬大司農豫調榖積要害處選任職太守徃以秋凉<lb/>
時入誅其王侯尤不軌者即以為不毛之地亡用之民<lb/>
聖王不以勞中國宜罷郡放棄其民絶其王侯勿復通<lb/>
如以先帝所立累世之功不可墮壞亦宜因其萌牙早<lb/>
<pb n="KR4h0121_WYG_018-11b"/>
斷絶之及巳成形然後戰師則萬姓被害<lb/>
　　　説王鳳勿送罽賓使議<hi>罽賓王陰未赴本容屈王子為漢使所立後軍</hi>
　　　　<hi>候趙德使罽賓陰未赴鎖琅當德殺副以下七十餘人遣使上書謝元帝以絶域不録放</hi>
　　　　<hi>其使者于縣度絶而不通成帝時復遣使獻謝罪漢欲遣使者報送其使欽因説鳳鳳白</hi>
　　　　<hi>從欽言罽賓實利賞賜賈市</hi>
前罽賓王陰末赴本漢所立後卒畔逆夫德莫大於有<lb/>
國子民罪莫大於執殺使者所以不報恩不懼誅者自<lb/>
知絶逺兵不至也有求則卑辭無欲則驕嫚終不可懷<lb/>
<pb n="KR4h0121_WYG_018-12a"/>
服凡中國所以為通厚蠻夷㥦快其求者為壤比而為<lb/>
㓂也今縣度之阸非罽賓所能越也其鄉慕不足以安<lb/>
西域雖不附不能危城郭前親逆節惡暴西域故絶而<lb/>
不通今悔過來而無親屬貴人奉獻者皆行賈賤人欲<lb/>
通貨市買以獻為名故煩使者送至縣度恐失實見欺<lb/>
凡遣使送客者欲為防䕶冦害也起皮山南更不屬漢<lb/>
之國四五斥候士百餘人五分夜擊刁斗自守尚時為<lb/>
所侵盜驢畜負糧須諸國稟食得以自贍國或貧小不<lb/>
<pb n="KR4h0121_WYG_018-12b"/>
能食或桀黠不肯給擁彊漢之節餒山谷之間乞匄無<lb/>
所得離一二旬則人畜棄捐曠野而不反又歴大頭痛<lb/>
小頭痛之山赤土身熱之阪令人身熱無色頭痛嘔吐<lb/>
驢畜盡然又有三池盤石阪道陿者尺六七寸長者徑<lb/>
三十里臨崢嶸不測之深行者騎步相持繩索相引二<lb/>
千餘里乃到縣度畜隊未半阬谷盡靡碎人墮埶不得<lb/>
相收視險阻危害不可勝言聖人分九州制五服務盛<lb/>
内不求外今遣使者承至尊之命送蠻夷之賈勞吏士<lb/>
<pb n="KR4h0121_WYG_018-13a"/>
之衆涉危難之路罷弊所恃以事無用非久長計也使<lb/>
者業已受節可至皮山而還<hi>並漢書</hi>
　<hi>漢書成帝許皇后父嘉元帝時為大司馬車騎將軍輔政及成帝即位復以元舅王鳳為大司馬大將軍</hi>
　<hi>與嘉並杜欽以故事后父重於帝舅説鳳曰車騎將軍至貴將軍宜尊重之敬之無失其意蓋輕細微眇</hi>
　<hi>之漸必生乖忤之患不可不慎衛將軍之日盛於蓋侯近世之事語尚在於長老之耳唯將軍察焉  案</hi>
　<hi>此堇數言或非牋記即以前諸説當亦有面語者今不可考顧其文緜衍因並存之</hi>
　　谷永<hi>字子雲長安人為光禄大夫給亊中遷北地太守徴入為大司農</hi>
　　　雨雪對<hi>永少為長安小史博學經書元帝建昭中御史大夫繁延夀除補屬舉為太常</hi>
<pb n="KR4h0121_WYG_018-13b"/>
　　　　<hi>丞數上書言得失建昭四年三月雨雪燕多死永對其後許后坐祝詛廢</hi>
皇后桑蠶以治祭服共事天地宗廟正以是日疾風自<lb/>
西北大寒雨雪壞敗其功以章不鄉宜齋戒辟寢以深<lb/>
自責請皇后就宫鬲閉門户毋得擅上且令衆妾人人<lb/>
更進以時博施皇天説喜庶㡬可以得賢明之嗣即不<lb/>
行臣言灾異俞甚天變成形臣雖欲復捐身關䇿不及<lb/>
事已<lb/>
　　　日食地震對<hi>成帝建始三年冬日食地震同日俱發詔舉方正直言極諫之士太</hi>
<pb n="KR4h0121_WYG_018-14a"/>
　　　　<hi>常陽城侯劉慶忌舉永待詔公車永對奏天子異焉特召見永</hi>
陛下秉至聖之純德懼天地之戒異飭身修政納問公<lb/>
卿又下明詔帥舉直言燕見細繹以求咎愆使臣等得<lb/>
造明朝承聖問臣才朽學淺不通政事竊聞名王即位<lb/>
正五事建大中以承天心則庶徵序于下日月理於上<lb/>
如人君淫溺後宫般樂游田五事失於躬大中之道不<lb/>
立則咎徵降而六極至凡災異之變各象過失以類告<lb/>
人乃十二月朔戊申日食婺女之分地震蕭牆之内二<lb/>
<pb n="KR4h0121_WYG_018-14b"/>
者同日俱發以丁寧陛下厥咎不逺宜厚求諸身意豈<lb/>
陛下志在閨門未䘏政事不慎舉錯婁失中與内寵太<lb/>
盛女不遵道嫉妬專上妨繼嗣與古之王者廢五事之<lb/>
中失夫婦之紀妻妾得意謁行於内埶行於外至覆傾<lb/>
國家惑亂陰陽昔褒姒用國宗周以䘮閻妻驕扇日以<lb/>
不臧此其效也經曰皇極皇建其有極傳曰皇之不極<lb/>
是謂不建旹則有日月亂行陛下踐至尊之祚為天下<lb/>
主奉帝王之職以統羣生方内之治亂在陛下所執誠<lb/>
<pb n="KR4h0121_WYG_018-15a"/>
留意於正身勉强於力行損燕私之間以勞天下放去<lb/>
淫溺之樂罷歸倡優之关絶卻不享之義慎節游田之<lb/>
虞起居有常循禮而動躬親政事致行無倦安服若性<lb/>
經曰繼自今嗣王其毋淫于酒毋逸於游田惟正之共<lb/>
未有身治正而臣下邪者也夫妻之際王事綱紀安危<lb/>
之機聖王所致慎也昔舜飭正二女以崇至德楚莊忍<lb/>
絶丹姬以成伯功幽王惑於褒姒周德降亡魯桓脅於<lb/>
齊女社稷以傾誠脩後宫之政明尊卑之序貴者不得<lb/>
<pb n="KR4h0121_WYG_018-15b"/>
嫉妒專寵以絶驕嫚之端抑褒閻之亂賤者咸得秩進<lb/>
各得厥職以廣繼嗣之統息白華之怨後宫親屬饒之<lb/>
以財勿與政事以逺皇父之類損妻黨之權未有閨門<lb/>
治而天下亂者也治逺自近始習善在左右昔龍筦納<lb/>
言而帝命惟允四輔既備成王靡有過事誠敇正左右<lb/>
齊栗之臣戴金貂之飾執常伯之職者皆使學先王之<lb/>
道知君臣之義濟濟謹孚無敖戲驕恣之過則左右肅<lb/>
艾羣僚仰法化流四方經曰亦惟先正克左右未有左<lb/>
<pb n="KR4h0121_WYG_018-16a"/>
右正而百官枉者也治天下者尊賢考功則治簡賢違<lb/>
功則亂誠審思治人之術歡樂得賢之福論材選士必<lb/>
試於職明度量以程能考功實以定德無用比周之虛<lb/>
譽毋聽寖潤之譖愬則抱功脩職之吏無蔽傷之憂比<lb/>
周邪偽之徒不得即工小人日銷俊艾日隆經曰三載<lb/>
考績三考黜陟幽明又曰九德咸事俊艾在官未有功<lb/>
賞得於前衆賢布於官而不治者也堯遭洪水之災天<lb/>
下分絶為十二州制逺之道微而無乖畔之難者德厚<lb/>
<pb n="KR4h0121_WYG_018-16b"/>
恩深無怨於下也秦居平土一夫大呼而海内崩析者<lb/>
刑罰深酷吏行殘賊也夫違天害德為上取怨于下莫<lb/>
甚乎殘賊之吏誠放退殘賊酷暴之吏錮廢勿用益選<lb/>
温良上德之士以親萬姓平刑釋寃以理民命務省繇<lb/>
役毋奪民時薄收賦税毋殫民財使天下黎元咸安家<lb/>
樂業不苦踰時之役不患苛暴之政不疾酷烈之吏雖<lb/>
有唐堯之大灾民無離上之心經曰懐保小人惠于鰥<lb/>
寡未有德厚吏良而民畔者也臣聞災異皇天所以譴<lb/>
<pb n="KR4h0121_WYG_018-17a"/>
告人君過失猶嚴父之明誡畏懼敬改則禍銷福降忽<lb/>
然簡易則咎罰不除經曰饗用五福畏用六極傳曰六<lb/>
沴作見若不共御六罰既侵六極其下今三年之間災<lb/>
異鋒起小大畢具所行不享上帝上帝不豫炳然甚著<lb/>
不求之身無所改正疏舉廣謀又不用其言是循不享<lb/>
之迹無謝過之實也天責愈深此五者王事之綱紀南<lb/>
面之急務唯陛下留神<lb/>
　　　五行志谷永對<lb/>
<pb n="KR4h0121_WYG_018-17b"/>
日食婺女九度占在皇后地震蕭牆之内咎在貴妾二<lb/>
者俱發明同事異人共掩制陽將害繼嗣也亶日食則<lb/>
妾不見亶地震則后不見異日而發則似殊事亡故動<lb/>
變則恐不知是月后妾當有失節之郵故天因此兩見<lb/>
其變若曰違失婦道隔逺衆妾妨絶繼嗣者此二人也<lb/>
　　　復上災異疏<hi>成帝初即位委政元舅王鳳議者多歸咎焉永知鳳方柄用隂欲自</hi>
　　　　<hi>託乃復上書對時對者永與杜欽為上第上以其書示後宫嘗賜許皇后書采永言責之</hi>
方今四夷賓服皆為臣妾北無薰粥冐頓之患南無趙<lb/>
<pb n="KR4h0121_WYG_018-18a"/>
佗吕嘉之難三垂晏然靡有兵革之警諸侯大者乃食<lb/>
數縣漢吏制其權柄不得有為亡呉楚燕梁之埶百官<lb/>
盤互親疏相錯骨肉大臣有申伯之忠洞洞屬屬小心<lb/>
畏忌無重合安陽博陸之亂三者無毛髮之辜不可歸<lb/>
咎諸舅此欲以政事過差丞相父子中尚書宦官檻塞<lb/>
大異皆瞽説欺天者也竊恐陛下舎昭昭之白過忽天<lb/>
地之明戒聽晻昧之瞽説歸咎乎無辜倚異乎政事重<lb/>
失天心不可之大者也陛下即位委任遵舊未有過政<lb/>
<pb n="KR4h0121_WYG_018-18b"/>
元年正月白氣較然起乎東方至其四月黄濁四塞覆<lb/>
冒京師申以大水著以震蝕各有占應相為表裏百官<lb/>
庶士無所歸倚陛下獨不怪與白氣起東方賤人將興<lb/>
之表也黄濁冒京師王道微絶之應也夫賤人當起而<lb/>
京師道微二者巳醜陛下誠深察愚臣之言致懼天地<lb/>
之異長思宗廟之計改往反過抗湛溺之意解偏駮之<lb/>
愛奮乾剛之威平天覆之施使列妾得人人更進猶尚<lb/>
未足也急復益納宜子婦人毋擇好醜毋避嘗字毋論<lb/>
<pb n="KR4h0121_WYG_018-19a"/>
年齒推法言之陛下得繼嗣於微賤之間乃反為福得<lb/>
繼嗣而巳母非有賤也後宫女史使令有直意者廣求<lb/>
於微賤之間以遇天所開右慰釋皇太后之憂愠解謝<lb/>
上帝之譴怒則繼嗣蕃滋灾異訖息陛下則不深察愚<lb/>
臣之言忽於天地之戒咎根不除水雨之灾山石之異<lb/>
將發不久發則灾異已極天變成形臣雖欲捐身關策<lb/>
不及事巳疏賤之臣至敢直陳天意斥譏帷幄之私欲<lb/>
間離貴后盛妾自知忤心逆耳必不免於湯鑊之誅此<lb/>
<pb n="KR4h0121_WYG_018-19b"/>
天保右漢家使臣敢直言也三上封事然後得召待詔<lb/>
一旬然後得見夫由疏賤納至忠甚苦由至尊聞天意<lb/>
甚難語不可露願具書所言因侍中奏陛下以示腹心<lb/>
大臣腹心大臣以為非天意臣當伏妄言之誅即以為<lb/>
誠天意也奈何忘國家大本背天意而從欲唯陛下省<lb/>
察孰念厚為宗廟計<lb/>
　　　日食對<hi>永始元年九月丁已晦日有有食之永以京房易占對</hi>
元年九月日蝕酒亡節之所致也獨使京師知之四國<lb/>
<pb n="KR4h0121_WYG_018-20a"/>
不見者若曰湛湎于酒君臣不别禍在内也<lb/>
　　　又<hi>永始二年二月乙酉晦日有食之永以京房易占對</hi>
今年二月日食賦歛不得度民愁怨之所致也所以使<lb/>
四方皆見京師陰蔽者若曰人君好治宫室大營墳墓<lb/>
賦歛兹重而百姓屈竭禍在外也<lb/>
　　　星隕對<hi>成帝永始二年二月癸未夜過中星隕如雨長一二丈繹繹未至地而滅至鷄</hi>
　　　　<hi>鳴止永對</hi>
日月星辰燭臨下土其有食隕之異則遐邇幽隱靡不<lb/>
<pb n="KR4h0121_WYG_018-20b"/>
咸睹星辰附離于天猶庶民附離王者也王者失道綱<lb/>
紀廢頓下將叛去故星叛天而隕以見其象春秋記異<lb/>
星隕最大自魯嚴以來至今再見臣聞三代所以䘮亡<lb/>
者皆繇婦人羣小湛湎於酒書云乃用其婦人之言四<lb/>
方之逋逃多罪是信是使詩曰赫赫宗周褒姒烕之顛<lb/>
覆厥德荒沈于酒及秦所以二世而亡者養生大奢奉<lb/>
終大厚方今國家兼而有之社稷宗廟之大憂也<lb/>
　　　黒龍見對<hi>永遷為涼州刺史奏事京師訖當之部時有黒龍見東萊上使尚書問永</hi>
<pb n="KR4h0121_WYG_018-21a"/>
　　　　<hi>受所欲言永對成帝久無繼嗣數為微行趙李從貧賤起專寵皇太后及諸舅推永等因</hi>
　　　　<hi>天變切諫永自知有内應展意無所依違至上此對上大怒使收永尋意亦解明年徴為</hi>
　　　　<hi>太中大夫遷光禄大夫給事中</hi>
臣聞王天下有國家者患在上有危亡之事而危亡之<lb/>
言不得上聞如使危亡之言輒上聞則商周不易姓而<lb/>
迭興三王不變改而更用夏商之將亡也行道之人皆<lb/>
知之晏然自以若天有日莫能危是故惡日廣而不自<lb/>
知大命傾而不寤易曰危者有其安者也亡者保其存<lb/>
<pb n="KR4h0121_WYG_018-21b"/>
者也陛下誠垂寛眀之聽無忌諱之誅使芻蕘之臣得<lb/>
盡所聞於前不懼於後患直言之路開則四方衆賢不<lb/>
逺千里輻輳陳忠羣臣之上願社稷之長福也漢家行<lb/>
夏正夏正色黒黒龍同姓之象也龍陽德由小之大故<lb/>
為王者瑞應未知同姓有見本朝無繼嗣之慶多危殆<lb/>
之隙欲因擾亂舉兵而起者邪將動心冀為後者殘賊<lb/>
不仁若廣陵昌邑之類臣愚不能處也去年九月黒龍<lb/>
見其晦日有食之今年二月已未夜星隕乙酉日有食<lb/>
<pb n="KR4h0121_WYG_018-22a"/>
之六月之間大異四發二而同月三代之末春秋之亂<lb/>
未嘗有也臣聞三代所以隕社稷䘮宗廟者皆由婦人<lb/>
與羣惡沈湎於酒書曰乃用婦人之言自絶於天四方<lb/>
之逋逃多罪是宗是長是信是使詩云燎之方陽寧或<lb/>
滅之赫赫宗周褒姒烕之易曰濡其首有孚失是秦所<lb/>
以二世十六年而亡者養生泰奢奉終泰厚也二者陛<lb/>
下兼而有之臣請略陳其效易曰在中餽無攸遂言婦<lb/>
人不得與事也詩曰懿厥悊婦為梟為鴟匪降自天生<lb/>
<pb n="KR4h0121_WYG_018-22b"/>
自婦人建始河平之際許班之貴傾動前朝熏灼四方<lb/>
賞賜無量空虛内藏女寵至極不可上矣今之後起天<lb/>
所不饗什倍于前廢先帝法度聽用其言官秩不當縱<lb/>
釋王誅驕其親屬假之威權縱横亂政刺舉之吏莫敢<lb/>
奉憲又以掖庭獄大為亂阱榜箠㿊於炮格絶滅人命<lb/>
主為趙李報德復怨反除白罪建治正吏多繫無辜掠<lb/>
立迫恐至為人起責分利受謝生入死出者不可勝數<lb/>
是以日食再既以昭其辜王者必先自絶然後天絶之<lb/>
<pb n="KR4h0121_WYG_018-23a"/>
陛下棄萬乗之至貴樂家人之賤事厭高美之尊號好<lb/>
匹夫之卑字崇聚僄輕無義小人以為私客數離深宫<lb/>
之固挺身晨夜與羣小相隨烏集雜㑹飲醉吏民之家<lb/>
亂服共坐流湎媟嫚溷殽無别閔免遁樂晝夜在路典<lb/>
門戸奉宿衛之臣執干戈而守空宫公卿百僚不知陛<lb/>
下所在積數年矣王者以民為基民以財為本財竭則<lb/>
下畔下畔則上亡是以明王愛養基本不敢窮極使民<lb/>
如承大祭今陛下輕奪民財不愛民力聽邪臣之計去<lb/>
<pb n="KR4h0121_WYG_018-23b"/>
高敞初陵捐十年功緒改作昌陵反天地之性因下為<lb/>
高積土為山發徒起邑竝治宫館大興繇役重増賦歛<lb/>
徵發如雨役百乾谿費疑驪山靡敝天下五年不成而<lb/>
後反故又廣盱營表發人冡墓㫁截骸骨暴揚尸柩百<lb/>
姓財竭力盡愁恨感天灾異婁降饑饉仍臻流散冗食<lb/>
餧死於道以百萬數公家無一年之畜百姓無旬日之<lb/>
儲上下俱匱無以相救詩云殷監不逺在夏后之世願<lb/>
陛下追觀夏商周秦所以失之以鏡考已行有不合者<lb/>
<pb n="KR4h0121_WYG_018-24a"/>
臣當伏妄言之誅漢興九世百九十餘載繼體之主七<lb/>
皆承天順道遵先祖法度或以中興或以治安至於陛<lb/>
下獨違道縱欲輕身妄行當盛壯之隆無繼嗣之福有<lb/>
危亡之憂積失君道不合天意亦已多矣為人後嗣守<lb/>
人功業如此豈不負哉方今社稷宗廟禍福安危之機<lb/>
在於陛下陛下誠肯發明聖之德昭然逺寤畏此上天<lb/>
之威怒深懼危亡之徵兆蕩滌邪辟之惡志厲精致政<lb/>
專心反道絶羣小之私客免不正之詔除悉罷北宫私<lb/>
<pb n="KR4h0121_WYG_018-24b"/>
奴車馬媠出之具克已復禮毋貳微行出飲之過以防<lb/>
迫切之禍深惟日食再既之意抑損椒房玉堂之盛寵<lb/>
毋聽後宫之請謁除掖庭之亂獄去炮烙之陷阱誅戮<lb/>
邪佞之臣及左右執左道以事上者以塞天下之望且<lb/>
寢初陵之作止諸繕治宫室闕更減賦盡休力役存恤<lb/>
振捄困乏之人以弭逺方厲崇忠直放退殘賊無使素<lb/>
餐之吏久尸厚禄以次貫行固執無違夙夜孳孳婁省<lb/>
無怠舊愆畢改新德既章纎介之邪不復載心則赫赫<lb/>
<pb n="KR4h0121_WYG_018-25a"/>
大異庶㡬可銷天命去就庶㡬可復社稷宗廟庶㡬可<lb/>
保唯陛下留神反覆熟省臣言臣幸得備邊部之吏不<lb/>
知本朝失得瞽言觸忌諱罪當萬死<lb/>
　　　災異尤數對<hi>元延元年永為北地太守時災異尤數當之官上使衛尉淳于長受</hi>
　　　　<hi>永所欲言永對天子甚感其言永於天官京氏易最宻故善言灾異前後所上四十餘事</hi>
　　　　<hi>專攻上身與後宫而巳黨于王氏上亦不甚親信也</hi>
臣永幸得以愚朽之材為太中大夫備拾遺之臣從朝<lb/>
者之後進不能盡思納忠輔宣聖德退無被堅執鋭討<lb/>
<pb n="KR4h0121_WYG_018-25b"/>
不義之功猥䝉厚恩仍遷至北地太守絶命隕首身膏<lb/>
草野不足以報塞萬分陛下聖德寛仁不遺易忘之臣<lb/>
垂周文之聽下及芻蕘之愚有詔使衛尉受臣永所欲<lb/>
言臣聞事君之義有言責者盡其忠有官守者脩其職<lb/>
臣永幸得免於言責之辜有官守之任當畢力遵職養<lb/>
綏百姓而已不宜復關得失之辭忠臣之於上志在過<lb/>
厚是故逺不違君死不忘國昔史魚既沒餘忠未訖委<lb/>
柩後寑以屍達誠汲黯身外思内發憤舒憂遺言李息<lb/>
<pb n="KR4h0121_WYG_018-26a"/>
經曰雖爾身在外乃心無不在王室臣永幸得給事中<lb/>
出入三年雖執干戈守邉垂思慕之心常存于省闥是<lb/>
以敢越郡吏之職陳累年之憂臣聞天生蒸民不能相<lb/>
治為立王者以統理之方制海内非為天子列土封疆<lb/>
非為諸侯皆以為民也垂三統列三正去無道開有德<lb/>
不私一姓眀天下迺天下之天下非一人之天下也王<lb/>
者躬行道德承順天地博愛仁恕恩及行葦藉税取民<lb/>
不過常法宫室車服不踰制度事節財足黎庶和睦則<lb/>
<pb n="KR4h0121_WYG_018-26b"/>
卦氣理效五徵時序百姓壽考庶屮蕃滋符瑞竝降以<lb/>
昭保右失道妄行逆天暴物窮奢極欲湛湎荒淫婦言<lb/>
是從誅逐仁賢離逖骨肉羣小用事峻刑重賦百姓愁<lb/>
怨則卦氣悖亂咎徵著郵上天震怒災異婁降日月薄<lb/>
蝕五星失行山崩川潰水泉湧出妖孽並見茀星耀光<lb/>
饑饉荐臻百姓短折萬物夭傷終不改寤惡洽變備不<lb/>
復譴告更命有德詩云乃眷西顧此惟予宅夫去惡奪<lb/>
弱遷命賢聖天地之常經百王之所同也加以功德有<lb/>
<pb n="KR4h0121_WYG_018-27a"/>
厚薄期質有脩短時世有中季犬道有盛衰陛下承八<lb/>
世之功業當陽數之標季涉三七之節紀遭无妄之卦<lb/>
運直百六之灾阸三難異科雜焉同㑹建始元年以來<lb/>
二十載間羣灾大異交錯鋒起多於春秋所書八世著<lb/>
記久不塞除重以今年正月己亥朔日有食之三朝之<lb/>
㑹四月丁酉四方衆星白晝流隕七月辛未彗星横天<lb/>
乗三難之際㑹畜衆多之灾異因之以饑饉接之以不<lb/>
贍彗星極異也土精所生流隕之應出於饑變之後兵<lb/>
<pb n="KR4h0121_WYG_018-27b"/>
亂作矣厥期不久隆德積善懼不克濟内則為深宫後<lb/>
庭將有驕臣悍妾醉酒狂悖卒起之敗北宫苑囿街巷<lb/>
之中臣妾之家幽間之處徵舒崔杼之亂外則為諸夏<lb/>
下土將有樊竝蘇令陳勝項梁奮臂之禍内亂朝暮日<lb/>
戒諸夏舉兵以火角為期安危之分界宗廟之至憂臣<lb/>
永所以破膽寒心豫言之累年下有其萌然後變見于<lb/>
上可不致慎禍起細微姦生所易願陛下正君臣之義<lb/>
無復與羣小媟黷燕飲中黄門後庭素驕慢不謹嘗以<lb/>
<pb n="KR4h0121_WYG_018-28a"/>
醉酒失臣禮者悉出勿留勤三綱之嚴修後宫之政抑<lb/>
逺驕妬之寵崇近婉順之行加惠失志之人懐柔怨恨<lb/>
之心保至尊之重秉帝王之威朝覲法出而後駕陳兵<lb/>
清道而後行無復輕身獨出飲食臣妾之家三者既除<lb/>
内亂之路塞矣諸夏舉兵萌在民饑饉而吏不䘏興於<lb/>
百姓困而賦歛重發於下怨離而上不知易曰屯其膏<lb/>
小貞吉大貞凶傳曰饑而不損兹謂泰厥災水厥咎亡<lb/>
訞辭曰闗動牡飛辟為無道臣為非厥咎亂臣謀簒王<lb/>
<pb n="KR4h0121_WYG_018-28b"/>
者遭衰難之世有饑饉之災不損用而大自潤故凶百<lb/>
姓困貧無以共求愁悲怨恨故水城關守國之固固將<lb/>
去焉故牡飛徃年郡國二十一傷於水灾禾黍不入今<lb/>
年蠶麥咸惡百川沸騰江河溢决大水泛濫郡國十五<lb/>
有餘比年䘮稼時過無宿麥百姓失業流散羣輩守關<lb/>
大異較炳如彼水災浩浩黎庶窮困如此宜損常税小<lb/>
自潤之時而有司奏請加賦甚謬經義逆於民心布怨<lb/>
趨禍之道也牡飛之狀殆為此發古者榖不登虧膳災<lb/>
<pb n="KR4h0121_WYG_018-29a"/>
婁至損服凶年不塈塗明王之制也詩云凡民有䘮扶<lb/>
服捄之論語曰百姓不足君孰予足臣願陛下勿許加<lb/>
賦之奏益減大官導官中御府均官掌畜廩犧用度止<lb/>
尚方織室京師郡國工服官發輸造作以助大司農流<lb/>
恩廣施賑贍困乏開關梁内流民恣所欲之以救其急<lb/>
立春遣使者循行風俗宣布聖德存䘏孤寡問民所苦<lb/>
勞二千石敕勸耕桑毋奪農時以慰綏元元之心防塞<lb/>
大姦之隙諸夏之亂庶㡬可息臣聞上主可與為善而<lb/>
<pb n="KR4h0121_WYG_018-29b"/>
不可與為惡下主可與為惡而不可與為善陛下天然<lb/>
之性疏通聰敏上主之姿也少省愚臣之言感寤三難<lb/>
深畏天異定心為善捐忘邪志毋貳舊愆厲精致政至<lb/>
誠應天則積異塞於上禍亂伏於下何憂患之有竊恐<lb/>
陛下公志未專私好頗存尚愛羣小不肯為耳<lb/>
　　　門牡亡對<hi>漢紀云元延元年春正月長安章城門牡自亡函谷闗亦然永對</hi>
章城門通路寢之門函谷闗距山東之險城門闗守國<lb/>
之固固將去焉故門牡自飛<lb/>
<pb n="KR4h0121_WYG_018-30a"/>
　　　諫成帝微行<hi>帝鴻嘉永始之間好微行選期門郎及私奴客出入市里郊野逺至</hi>
　　　　<hi>旁縣劉向谷永皆切諫</hi>
易稱得臣無家言王者臣天下無私家也今陛下棄萬<lb/>
乗之至貴樂家人之賤事厭高美之尊稱好匹夫之卑<lb/>
字崇聚票輕無誼之人以為私客置私田於民間畜私<lb/>
奴車馬於北宫數去南面之尊離深宫之固挺身獨與<lb/>
小人晨夜相隨烏集醉飽吏民之家亂服共坐溷肴亡<lb/>
别閔勉遯樂晝夜在路典門戸奉宿衛之臣執干戈守<lb/>
<pb n="KR4h0121_WYG_018-30b"/>
空宫公卿百寮不知陛下所在積數年矣昔虢公為無<lb/>
道有神降曰賜爾土田言將以庶人受土田也諸侯夢<lb/>
得土田為失國祥而况王者畜私田財物為庶人之事<lb/>
乎<lb/>
　　　説逺方士<hi>成帝末年頗好鬼神以無繼嗣故多上書言祭祀方術者皆得待詔祠祭</hi>
　　　　<hi>上林苑中長安城旁費用甚多永因納説上善其言</hi>
臣聞明於天地之性不可惑以神怪知萬物之情不可<lb/>
罔以非類諸背仁義之正道不遵五經之法言而盛稱<lb/>
<pb n="KR4h0121_WYG_018-31a"/>
奇怪鬼神廣崇祭祀之方求報無福之祠及言世有仙<lb/>
人服食不終之藥䢣興輕舉登遐倒景覽觀縣圃浮游<lb/>
蓬萊耕耘五德朝種暮穫與山石無極黄冶變化堅氷<lb/>
淖溺化色五倉之術者皆姦人惑衆挾左道懐詐偽以<lb/>
欺罔世主聽其言洋洋滿耳若將可遇求之盪盪如繫<lb/>
風捕景終不可得是以眀王距而不聽聖人絶而不語<lb/>
昔周史萇宏欲以鬼神之術輔尊靈王㑹朝諸侯而周<lb/>
室愈微諸侯愈叛楚懐王隆祭祀事鬼神欲以獲福助<lb/>
<pb n="KR4h0121_WYG_018-31b"/>
卻秦師而兵剉地削身辱國危秦始皇初并天下甘心<lb/>
於神僊之道遣徐福韓終之屬多齎童男童女入海求<lb/>
神采藥因逃不還天下怨恨漢興新垣平齊人少翁公<lb/>
孫卿欒大等皆以僊人黄冶祭祠事鬼使物入海求僊<lb/>
采藥貴幸賞賜累千金大尤尊盛至妻公主爵位重絫<lb/>
震動海内元鼎元封之際燕齊之間方士瞋目㧖掔言<lb/>
有神僊祭祀致福之術者以萬數其後平等皆以術窮<lb/>
詐得誅夷伏辜至初元中有天淵玉女鉅鹿神人轑陽<lb/>
<pb n="KR4h0121_WYG_018-32a"/>
侯師張宗之姦紛紛復起夫周秦之末三五之隆已嘗<lb/>
專意散財厚爵祿竦精神舉天下以求之矣曠日經年<lb/>
靡有毫釐之驗足以揆今經曰享多儀儀不及物惟曰<lb/>
不享論語説曰子不語怪神唯陛下距絶此類毋令姦<lb/>
人有以窺朝者<lb/>
　　　訟陳湯疏<hi>湯坐前鹵獲康居財物免官後上書言康居侍子非王子按驗實王子也</hi>
　　　　<hi>下獄當死天子出湯奪爵為士伍</hi>
臣聞楚有子玉得臣文公為之仄席而坐趙有亷頗馬<lb/>
<pb n="KR4h0121_WYG_018-32b"/>
服彊秦不敢窺兵井陘近漢有郅都魏尚匈奴不敢南<lb/>
鄉沙幕由是言之戰克之將國之爪牙不可不重也葢<lb/>
君子聞鼓鼙之聲則思將率之臣竊見闗内侯陳湯前<lb/>
使副西域都護忿郅支之無道閔王誅之不加䇿慮愊<lb/>
億義勇奮發卒興師奔逝横厲烏孫踰集都頼屠三重<lb/>
城斬郅支首報十年之逋誅雪邉吏之宿恥威震百蠻<lb/>
武暢西海漢元以來征伐方外之將未嘗有也今湯坐<lb/>
言事非是幽囚久繫歴時不决執憲之吏欲致之大辟<lb/>
<pb n="KR4h0121_WYG_018-33a"/>
昔白起為秦將南抜郢都北阬趙括以纎介之過賜死<lb/>
杜郵秦民憐之莫不隕涕今湯親秉越席巻喋血萬里<lb/>
之外薦功祖廟告類上帝介胄之士靡不慕義以言事<lb/>
為罪無赫赫之惡周書記人之功忘人之過宜為君者<lb/>
也夫犬馬有勞於人尚加帷蓋之報况國之功臣者哉<lb/>
竊恐陛下忽於鼓鼙之聲不察周書之意而忘帷葢之<lb/>
施庸臣遇湯卒從吏議使百姓介然有秦民之恨非所<lb/>
以厲死難之臣也<lb/>
<pb n="KR4h0121_WYG_018-33b"/>
　　　舉薛宣疏<hi>宣為左馮翊遷少府共張職辦月餘御史大夫于永卒永上疏薦宣上然</hi>
　　　　<hi>之以宣為御史大夫</hi>
帝王之德莫大於知人知人則百僚任職天工不曠故<lb/>
臯陶曰知人則哲能官人御史大夫内承本朝之風化<lb/>
外佐丞相統理天下任重職大非庸材所能堪今當選<lb/>
於羣卿以充其缺得其人則萬姓欣喜百僚説服不得<lb/>
其人則大職墮斁王功不興虞帝之明在兹壹舉可不<lb/>
致詳竊見少府宣材茂行絜達於從政前為御史中丞<lb/>
<pb n="KR4h0121_WYG_018-34a"/>
執憲轂下不吐剛茹柔舉錯時當出守臨淮陳留二郡<lb/>
稱治為左馮翊崇教養善威德並行衆職脩理姦軌絶<lb/>
息辭訟者歴年不至丞相府赦後餘盜賊什分三輔之<lb/>
一功效卓爾自左内史初置以來未嘗有也孔子曰如<lb/>
有所譽其有所試宣考績功課簡在兩府不敢過稱以<lb/>
奸欺誣之辠臣聞賢材莫大於治人宣己有效其法律<lb/>
任廷尉有餘經術文雅足以謀王體斷國論身兼數器<lb/>
有退食自公之節宣無私黨游説之助臣恐陛下忽於<lb/>
<pb n="KR4h0121_WYG_018-34b"/>
羔羊之詩舎公實之臣任華虛之譽是用越職陳宣行<lb/>
能唯陛下留神考察<lb/>
　　　請加鄭寛中塟禮疏<hi>寛中平陵人有雋才以為博士以小夏侯尚書授太</hi>
　　　　<hi>子成帝即位賜爵闗内侯遷光禄大夫領尚書事㑹疾卒永上疏上弔贈寛中甚厚</hi>
臣聞聖王尊師傅褒賢雋顯有功生則致其爵祿死則<lb/>
異其禮謚昔周公薨成王塟以變禮而當天心公叔文<lb/>
子卒衛侯加以美謚著為後法近事大司空朱邑右扶<lb/>
風翁歸德茂夭年孝宣皇帝愍冊厚賜贊命之臣靡不<lb/>
<pb n="KR4h0121_WYG_018-35a"/>
激揚闗内侯鄭寛中有顔子之美質包商偃之文學嚴<lb/>
然總五經之眇論立師傅之顯位入則鄉唐虞之閎道<lb/>
王法納乎聖聽出則參冡宰之重職功烈施乎政事退<lb/>
食自公私門不開散賜九族田畆不益德配周召忠合<lb/>
羔羊未得登司徒有家臣卒然早終尤可悼痛臣愚以<lb/>
為宜加其塟禮賜之令謚以章尊師褒賢顯功之德<lb/>
　　　請勿治梁王疏<hi>梁王立姑翁主園子為立舅任寶妻立與姦積數歳永始中梁</hi>
　　　　<hi>相禹奏立對外家怨望有惡言有司案驗因發淫亂事誅立永時為大中大失上疏求覆</hi>
<pb n="KR4h0121_WYG_018-35b"/>
　　　　<hi>審上由是寢而不治</hi>
臣聞禮天子外屏不欲見外也是故帝王之意不窺人<lb/>
閨門之私聽聞中冓之言春秋為親者諱詩云戚戚兄<lb/>
弟莫逺具爾今梁王年少頗有狂病始以惡言按驗既<lb/>
亡事實而發閨門之私非本章所指王辭又不服猥强<lb/>
劾立傅致難明之事獨以偏辭成辠㫁獄亡益於治道<lb/>
汙衊宗室以内亂之惡披布宣揚於天下非所以為公<lb/>
族隱諱増朝廷之榮華昭聖德之風化也臣愚以為王<lb/>
<pb n="KR4h0121_WYG_018-36a"/>
少而父同産長年齒不倫梁國之富足以厚聘美女招<lb/>
致妖麗父同産亦有恥辱之心案事者乃驗問惡言何<lb/>
故猥自發舒以三者揆之殆非人情疑有所迫切過誤<lb/>
失言文吏躡尋不得轉移萌牙之時加恩勿治上也既<lb/>
已案驗舉憲宜及王辭不服詔廷尉選上德通理之吏<lb/>
更審考清問著不然之效定失誤之法而反命於下吏<lb/>
以廣公族附疏之德為宗室刷汙亂之恥甚得治親之<lb/>
誼<lb/>
<pb n="KR4h0121_WYG_018-36b"/>
　　　谷永杜欽受伊邪莫演降議<hi>河平元年單于遣右臯林王伊邪莫</hi>
　　　　<hi>演等奉獻朝正月漢遣使送至蒲反伊邪莫演自請降不歸下公卿議光禄大夫谷永議</hi>
　　　　<hi>郎杜欽以為不可受從之</hi>
漢興匈奴數為邉害故設金爵之賞以待降者今單于<lb/>
詘體稱臣列為北藩遣使朝賀無有二心漢家接之宜<lb/>
異於徃時今既享單于聘貢之質而更受其逋逃之臣<lb/>
是貪一夫之得而失一國之心擁有罪之臣而絶慕義<lb/>
之君也假令單于初立欲委身中國未知利害私使伊<lb/>
<pb n="KR4h0121_WYG_018-37a"/>
邪莫演詐降以卜吉凶受之虧德沮善令單于自疏不<lb/>
親邉吏或者設為反間欲因而生隙受之適合其䇿使<lb/>
得歸曲而直責此誠邉境安危之原師旅動靜之首不<lb/>
可不詳也不如勿受以昭日月之信抑詐諼之謀懐附<lb/>
親之心便<lb/>
　　　河决議<hi>是時李尋解光亦言之遂止不塞</hi>
河中國之經瀆聖王興則出圖書王道廢則竭絶今潰<lb/>
溢横流漂沒陵阜異之大者也修政以應之災變自除<lb/>
<pb n="KR4h0121_WYG_018-37b"/>
　　　謝大將軍王鳳書<hi>永舉方正直言知鳳方見柄用隂為鳳説成帝骨肉大臣</hi>
　　　　<hi>有申伯之忠由是擢為光禄大夫永奏書謝鳳鳳遂厚之</hi>
永斗筲之材質薄學朽無一日之雅左右之介將軍説<lb/>
其狂言擢之皁衣之吏厠之爭臣之末不聽浸潤之譖<lb/>
不食膚受之愬雖齊桓晉文用士篤宻察父悊兄覆育<lb/>
子弟誠無以加昔豫子吞炭壞形以奉見異齊客隕首<lb/>
公門以報恩施知氏孟嘗猶有死士何况將軍之門<lb/>
　　　與平陽侯王譚書<hi>譚為大將軍庶弟年次當繼鳳輔政尤與永善陽朔中王</hi>
<pb n="KR4h0121_WYG_018-38a"/>
　　　　<hi>鳳薨病篤薦從弟御史大夫音以自代上從之譚位特進領城門兵永時為安定太守與</hi>
　　　　<hi>譚書譚得其書辭讓不受由是譚音相與不平水恐為音所危病滿三月免永亦復有所</hi>
　　　　<hi>説音</hi>
君侯躬周召之德執管晏之操敬賢下士樂善不倦宜<lb/>
在上將久矣以大將軍在故抑欝於家不得舒憤今大<lb/>
將軍不幸蚤薨絫親疏序材能宜在君侯拜吏之日京<lb/>
師士大夫悵然失望此皆永等愚劣不能褒揚萬分屬<lb/>
聞以特進領城門兵是則車騎將軍秉政雍容於内而<lb/>
<pb n="KR4h0121_WYG_018-38b"/>
至戚賢舅執管鑰於外也愚竊不為君侯喜宜深辭職<lb/>
自陳淺薄不足以固城門之守收太伯之讓保謙謙之<lb/>
路闔門高枕為知者首願君侯與博覽者參之小子為<lb/>
君侯安此<lb/>
　　　與大司馬王音書<lb/>
夫上德厚則下愛深下愛深則其謀忠其言至昔善治<lb/>
國者不忘危善養生者不諱死以忠臣直友明史良醫<lb/>
靈蓍信龜咸得盡忠正言不蔽兆占故能遷咎延譽轉<lb/>
<pb n="KR4h0121_WYG_018-39a"/>
禍為福<hi>蓺文類聚</hi>
　　　説王音<hi>音用從舅越親輔政威權損於鳳時永復説音音猶不平薦永為䕶𦍑使者</hi>
將軍履上將之位食膏腴之都任周召之職擁天下之<lb/>
樞可謂富貴之極人臣無二天下之責四面至矣將何<lb/>
以居之宜夙夜孳孳執伊尹之彊德以守職匡上誅惡<lb/>
不避親愛舉善不避仇讐以章至公立信四方篤行三<lb/>
者乃可以長堪重任久享盛寵太白出西方六十日法<lb/>
當參天今已過期尚在桑榆之間質弱而行遲形小而<lb/>
<pb n="KR4h0121_WYG_018-39b"/>
光微熒惑角怒明大逆行守尾其逆常也守尾變也意<lb/>
豈將軍忘湛漸之義委曲從順所執不彊不廣用士尚<lb/>
有好惡之忌蕩蕩之德未純方與將相大臣乖離之萌<lb/>
也何故始襲司馬之號俄而金火並有此變上天至明<lb/>
不虛見異唯將軍畏之慎之深思其故改求其路以享<lb/>
天意<hi>班固贊曰永陳三七之戒斯為忠焉至其引申伯以阿鳳隙平阿於車騎指金火以求合可謂諒不</hi>
<hi>足而談有餘者</hi>
　　　與段㑹宗書<hi>㑹宗字子松天水上邽人歴左曹中郎將安輯烏孫封闗内侯㑹宗</hi>
<pb n="KR4h0121_WYG_018-40a"/>
　　　　<hi>為西域都䕶徙雁門太守坐免西域諸國願得㑹宗陽朔元年復為都䕶㑹宗為人好大</hi>
　　　　<hi>節矜功名與永相友善永閔其老復逺出予書戒之</hi>
足下以柔逺之令德復典都䕶之重職甚休甚休若子<lb/>
之材可優游都城而取卿相何必勒功昆山之仄總領<lb/>
百蠻懷柔殊俗子之所長愚無以喻雖然朋友以言贈<lb/>
行敢不略意方今漢德隆盛逺人賔服傅鄭甘陳之功<lb/>
沒齒不可復見願吾子因循舊貫毋求奇功終更亟還<lb/>
亦足以復雁門之踦萬里之外以身為本願詳思愚言<lb/>
<pb n="KR4h0121_WYG_018-40b"/>
<hi>漢書鄭踦隻也踦謂免官隻不偶也者傳介子  吉甘延壽陳湯皆立功西域</hi>
　<lb/>
　<lb/>
　<lb/>
　<lb/>
　<lb/>
　<lb/>
　西漢文紀巻十八<lb/>
</p>
<p>
</p>
  </div>
</body>
</text>
</TEI>
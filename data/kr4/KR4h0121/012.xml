<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>西漢文紀巻十二</head>
    <p>
<pb n="KR4h0121_WYG_012-1a"/>
欽定四庫全書<lb/>
　西漢文紀巻十二　　　　明　梅鼎祚　編<lb/>
　　霍光<hi>字子孟票騎将軍去病異母弟任為郎歴位大將軍封博陸侯擁昭立宣</hi>
　　　廢昌邑王奏<hi>昌邑王賀昌邑哀王子武帝孫既立行滛亂光憂懣因决計於大司</hi>
　　　　<hi>農田延年與丞相楊敞等白皇太后廢之太后被珠襦坐武帳中侍御數百人陳列殿下</hi>
　　　　<hi>羣臣以次上殿召王伏前聽奏光與羣臣連名奏王尚書令讀奏皇太后詔曰可廢賀歸</hi>
　　　　<hi>昌邑</hi>
丞相臣敞大司馬大將軍臣光車騎将軍臣安世度遼<lb/>
<pb n="KR4h0121_WYG_012-1b"/>
将軍臣明友前将軍臣增後将軍臣充國御史大夫臣<lb/>
誼宜春侯臣譚當塗侯臣聖随桃侯臣昌樂杜侯臣屠<lb/>
耆堂太僕臣延年太常臣昌大司農臣延年宗正臣德<lb/>
少府臣樂成廷尉臣光執金吾臣延壽大鴻臚臣賢左<lb/>
馮翊臣廣明右扶風臣徳長信少府臣嘉典屬國臣武<lb/>
京輔都尉臣廣漢司𨽻校尉臣辟兵諸吏文學光禄大<lb/>
夫臣遷臣畸臣吉臣賜臣管臣勝臣梁臣長幸臣夏侯<lb/>
勝大中大夫臣德臣卬昧死言皇太后陛下臣敞等頓<lb/>
<pb n="KR4h0121_WYG_012-2a"/>
首死罪天子所以永保宗廟總壹海内者以慈孝禮誼<lb/>
賞罰為本孝昭皇帝早棄天下亡嗣臣敞等議禮曰為<lb/>
人後者為之子也昌邑王宜嗣後遣宗正大鴻臚光祿<lb/>
大夫奉節使徵昌邑王典䘮服斬纕亡悲哀之心廢禮<lb/>
義居道上不素食使從官略女子載衣車内所居傳舎<lb/>
始至謁見立為皇太子常私買雞豚以食受皇帝信璽<lb/>
行璽大行前就次發璽不封從官更持節引内昌邑從<lb/>
官騶宰官奴二百餘人常與居禁闥内敖戲自之符璽<lb/>
<pb n="KR4h0121_WYG_012-2b"/>
取節十六朝暮臨令從官更持節從為書曰皇帝問侍<lb/>
中君卿使中御府令髙昌奉黄金千斤賜君卿取十妻<lb/>
大行在前殿發樂府樂器引内昌邑樂人擊鼓歌吹作<lb/>
俳倡㑹下還上前殿擊鍾磬召内泰壹宗廟樂人輦道<lb/>
牟首鼓吹歌舞悉奏衆樂發長安厨三太牢具祠閣室<lb/>
中祀巳與從官飲㗖駕法駕皮軒鸞旗驅馳北宫桂宫<lb/>
弄彘鬭虎召皇太后御小馬車使官奴騎乘遊戲掖庭<lb/>
中與孝昭皇帝宫人蒙等淫亂詔掖庭令敢泄言要斬<lb/>
<pb n="KR4h0121_WYG_012-3a"/>
取諸侯王列侯二千石綬及墨綬黄綬以并佩昌邑郎<lb/>
官者免奴變易節上黄旄以赤發御府金錢刀劒玊器<lb/>
綵繒賞賜所與游戲者與從官官奴夜飲湛沔於酒詔<lb/>
太官上乘輿食如故食監奏未釋服未可御故食復詔<lb/>
太官趣具無闗食監太官不敢具即使從官出買雞豚<lb/>
詔殿門内以為常獨夜設九賔温室延見姊夫昌邑關<lb/>
内侯祖宗廟祠未舉為璽書使使者持節以三太牢祠<lb/>
昌邑哀王園廟稱嗣子皇帝受璽以来二十七日使者<lb/>
<pb n="KR4h0121_WYG_012-3b"/>
旁午持節詔諸官署徵發凡千一百二十七事文學光<lb/>
禄大夫夏侯勝等及侍中傅嘉數進諫以過失使人簿<lb/>
責勝縳嘉繫獄荒淫迷惑失帝王禮誼亂漢制度臣敞<lb/>
等數進諫不變更日以益甚恐危社稷天下不安臣敞<lb/>
等謹與博士臣霸臣雋舎臣徳臣虞舎臣射臣倉議皆<lb/>
曰髙皇帝建功業為漢太祖孝文皇帝慈仁節儉為太<lb/>
宗今陛下嗣孝昭皇帝後行淫辟不軌詩云藉曰未知<lb/>
亦既抱子五辟之屬莫大不孝周襄王不能事母春秋<lb/>
<pb n="KR4h0121_WYG_012-4a"/>
曰天王出居于鄭繇不孝出之絶之於天下也宗廟重<lb/>
於君陛下未見命髙廟不可以承天序奉祖宗廟子萬<lb/>
姓當廢臣請有司御史大夫臣誼宗正臣徳太常臣昌<lb/>
與太祝以一大牢具告祠髙廟臣敞等昧死以聞<lb/>
　　　請立宣帝奏<hi>帝衛太子孫病巳號皇曾孫在民間咸稱述焉光復與敞等上奏皇</hi>
　　　　<hi>太后詔可迎立之是為宣帝</hi>
禮曰人道親親故尊祖尊祖故敬宗太宗無嗣擇支子<lb/>
孫賢者為嗣孝武皇帝曽孫病巳武帝時有詔掖庭養<lb/>
<pb n="KR4h0121_WYG_012-4b"/>
視至今年十八師授詩論語孝經躬行節儉慈仁愛人<lb/>
可以嗣孝昭皇帝後奉承祖宗廟子萬姓臣昧死以聞<lb/>
<hi>並漢書</hi>
　　丙吉<hi>字少卿魯國人為魯獄史宣帝時為御史大夫封博陽侯代魏相為丞相</hi>
　　　與魏相書<lb/>
　　　　<hi>相遷揚州刺史考按守相多所貶退相與吉善吉為光祿大夫與相書相心善其言為霽</hi>
　　　　<hi>威嚴居部二嵗徵為諫大夫復為河南太守數年而宣帝即位</hi>
朝廷已深知弱翁治行方且大用矣願少愼事自重蔵<lb/>
<pb n="KR4h0121_WYG_012-5a"/>
器於身不顯其能<lb/>
　　　奏記霍光<lb/>
　　　　<hi>吉武帝末以故廷尉監徵治巫蠱郡邸獄時宣帝生數月以皇曾孫坐衛太子事繫吉重</hi>
　　　　<hi>哀曾孫無辜保養視遇甚有恩恵及為軍市令遷大将軍長史光甚重之入為光祿大夫</hi>
　　　　<hi>給事中及昌邑王既廢大臣議所立未定吉奏記光光覽其議遂尊立皇曽孫</hi>
将軍事孝武皇帝受襁褓之屬任天下之寄孝昭皇帝<lb/>
早崩亡嗣海内憂懼欲亟聞嗣主發喪之日以大誼立<lb/>
後所立非其人復以大誼廢之天下莫不服焉方今社<lb/>
<pb n="KR4h0121_WYG_012-5b"/>
稷宗廟群生之命在將軍之壹舉竊伏聽於衆庶察其<lb/>
所言諸侯宗室在位列者未有所聞於民間也而遺詔<lb/>
所養武帝曾孫名病巳在掖廷外家者吉前使居郡邸<lb/>
時見其幼少至今十八九矣通經術有美材行安而節<lb/>
和願將軍詳大議參蓍龜豈宜褒顯先使入侍令天下<lb/>
昭然知之然後决定大䇿天下幸甚<hi>並漢書</hi>
　　魏相<hi>字弱翁濟隂定陶人徙平陵初為郡卒史舉賢良為茂陵令歴位丞相封髙平侯</hi>
　　　對䇿<hi>韓義為燕郎中刺王謀逆諫而死昭帝初相以文學對䇿請顯其子擢義子延壽為</hi>
<pb n="KR4h0121_WYG_012-6a"/>
　　　　<hi>大夫</hi>
賞罸所以勸善禁惡政之本也日者燕王為無道韓義<lb/>
出身彊諫為王所殺義無比干之親而蹈比干之節宜<lb/>
顯賞其子以示天下明為人臣之義<lb/>
　　　尊張安世封事<hi>大将軍光薨相奏以領光祿勲張安世為大将軍而以其子延</hi>
　　　　<hi>壽為安世官安世深辭弗能得</hi>
聖王褒有徳以懷萬方顯有功以勸百僚是以朝廷尊<lb/>
榮天下鄉風國家承祖宗之業制諸侯之重新失大將<lb/>
<pb n="KR4h0121_WYG_012-6b"/>
軍宜宣章盛徳以示天下顯明功臣以塡藩國毋空大<lb/>
位以塞争權所以安社稷絶未萌也車騎將軍安世事<lb/>
孝武皇帝三十餘年忠信謹厚勤勞政事夙夜不怠與<lb/>
大將軍定䇿天下受其福國家重臣也宜尊其位以為<lb/>
大将軍毋令領光祿勲事使専精神憂念天下思惟得<lb/>
失安世子延壽重厚可以為光祿勲領宿衛臣<lb/>
　　　上言霍氏封事<hi>大將軍光薨上思其功徳以子禹為右將軍兄子山領尚書事</hi>
　　　　<hi>漸驕恣相時為御史大夫因許伯奏封事○山乃光兄孫作兄子誤</hi>
<pb n="KR4h0121_WYG_012-7a"/>
春秋譏世卿惡宋三世為大夫及魯季孫之専權皆危<lb/>
亂國家自後元以来祿去王室政繇冢宰今光死子復<lb/>
為大将軍兄子秉樞機昆弟諸壻據權埶在兵官光夫<lb/>
人顯及諸女皆通籍長信宫或夜詔門出入驕奢放縱<lb/>
恐濅不制宜有以損奪其權破散隂謀以固萬世之基<lb/>
全功臣之世<lb/>
　　　諫擊匈奴書<hi>相為丞相總衆職甚稱上意元康中匈奴遣兵擊漢屯田車師者不</hi>
　　　　<hi>能下上與充國等議欲因匈奴衰弱出兵擊其右地使不敢復擾西城相上書諫乃止</hi>
<pb n="KR4h0121_WYG_012-7b"/>
臣聞之救亂誅㬥謂之義兵兵義者王敵加於巳不得<lb/>
已而起者謂之應兵兵應者勝争恨小故不忍憤怒者<lb/>
謂之忿兵兵忿者敗利人土地貨寳者謂之貪兵兵貪<lb/>
者破恃國家之大矜民人之衆欲見威於敵者謂之驕<lb/>
兵兵驕者滅此五者非但人事乃天道也間者匈奴嘗<lb/>
有善意所得漢民輒奉歸之未有犯於邊境雖争屯田<lb/>
車師不足致意中今聞諸将軍欲興兵入其地臣愚不<lb/>
知此兵何名者也今邊郡困乏父子共犬羊之裘食草<lb/>
<pb n="KR4h0121_WYG_012-8a"/>
萊之實常恐不能自存難以動兵軍旅之後必有凶年<lb/>
言民以其愁苦之氣傷隂陽之和也出兵雖勝猶有後<lb/>
憂恐災害之變因此以生今郡國守相多不實選風俗<lb/>
尤薄水旱不時案今年計子弟殺父兄妻殺夫者凡二<lb/>
百二十二人臣愚以為非小變也今左右不憂此乃欲<lb/>
發兵報纖介之忿於逺夷殆孔子所謂吾恐季孫之憂<lb/>
不在顓臾而在蕭墻之内也願陛下與平昌侯樂昌侯<lb/>
平恩侯及有識者詳議乃可<lb/>
<pb n="KR4h0121_WYG_012-8b"/>
　　　條國家便宜奏<hi>相明易經有師法好觀漢故事及便宜章奏數條漢興巳来國</hi>
　　　　<hi>家行事及賢臣賈誼鼂錯董仲舒等所言奏請施行采易隂陽及明堂月令表奏之上並</hi>
　　　　<hi>納用焉</hi>
臣聞明主在上賢輔在下則君安虞而民和睦臣相幸<lb/>
得備位不能奉明法廣教化理四方以宣聖徳民多背<lb/>
本趨末或有饑寒之色為陛下之憂臣相罪當萬死臣<lb/>
相知能淺薄不明國家大體時用之宜惟民終始未得<lb/>
所繇竊伏觀先帝聖徳仁恩之厚勤勞天下垂意黎庶<lb/>
<pb n="KR4h0121_WYG_012-9a"/>
憂水旱之災為民貧窮發倉廪振乏餧遣諫大夫博士<lb/>
廵行天下察風俗舉賢良平寃獄冠葢交道省諸用寛<lb/>
租賦弛山澤陂池禁秣馬酤酒貯積所以周急繼困慰<lb/>
安元元便利百姓之道甚備臣相不能悉陳昧死奏故<lb/>
事詔書凡二十三事臣謹案王法必本於農而務積聚<lb/>
量入制用以備凶災亡六年之畜尚謂之急元鼎三年<lb/>
平原勃海太山東郡溥被災害民餓死於道路二千石<lb/>
不豫慮其難使至於此賴明詔振捄乃得䝉更生今嵗<lb/>
<pb n="KR4h0121_WYG_012-9b"/>
不登榖暴騰踊臨秋收歛猶有乏者至春恐甚無以相<lb/>
恤西羌未平師旅在外兵革相乗臣竊寒心宜蚤圖其<lb/>
備唯陛下留神元元帥繇先帝盛徳以撫海内<lb/>
　　　采明堂月令奏<lb/>
臣相幸得備員奉職不修不能宣廣教化隂陽未和災<lb/>
害未息咎在臣等臣聞易曰天地以順動故日月不過<lb/>
四時不忒聖王以順動故刑罰清而民服天地變化必<lb/>
繇隂陽隂陽之分以日為紀日冬夏至則八風之序立<lb/>
<pb n="KR4h0121_WYG_012-10a"/>
萬物之性成各有常職不得相干東方之神太昊乘震<lb/>
執規司春南方之神炎帝乘離執衡司夏西方之神少<lb/>
昊乘兑執矩司秋北方之神顓頊乘坎執權司冬中央<lb/>
之神黄帝乗坤艮執繩司下土兹五帝所司各有時也<lb/>
東方之卦不可以治西方南方之卦不可以治北方春<lb/>
興兑治則饑秋興震治則華冬興離治則泄夏興坎治<lb/>
則雹明王謹于尊天愼于養人故立羲和之官以乘四<lb/>
時節授民事君動静以道奉順隂陽則日月光明風雨<lb/>
<pb n="KR4h0121_WYG_012-10b"/>
時節寒暑調和三者得叙則災害不生五榖孰絲麻遂<lb/>
屮木茂鳥獸蕃民不夭疾衣食有餘若是則君尊民説<lb/>
上下亡怨政教不違禮讓可興夫風雨不時則傷農桑<lb/>
農桑傷則民饑寒饑寒在身則亡亷恥冦賊姦宄所繇<lb/>
生也臣愚以為隂陽者王事之本羣生之命自古聖賢<lb/>
未有不繇者也天子之義必純取法天地而觀於先聖<lb/>
髙皇帝所述書天子所服第八曰大謁者臣章受詔長<lb/>
樂宫曰令羣臣議天子所服以安治天下相國臣何御<lb/>
<pb n="KR4h0121_WYG_012-11a"/>
史大夫臣昌謹與將軍臣陵太子太傅臣通等議春夏<lb/>
秋冬天子所服當法天地之數中得人和故自天子王<lb/>
侯有土之君下及兆民能法天地順四時以治國家身<lb/>
亡禍殃年壽永究是奉宗廟安天下之大禮也臣請法<lb/>
之中謁者趙堯舉春李舜舉夏兒湯舉秋貢禹舉冬四<lb/>
人各職一時大謁者襄章奏制曰可孝文皇帝時以二<lb/>
月施恩恵於天下賜孝弟力田及罷軍卒祠死事者頗<lb/>
非時節御史大夫鼂錯時為太子家令奏言其状臣相<lb/>
<pb n="KR4h0121_WYG_012-11b"/>
伏念陛下恩澤甚厚然而災氣未息竊恐詔令有未合<lb/>
當時者也願陛下選明經通知隂陽者四人各主一時<lb/>
時至明言所職以和隂陽天下幸甚<lb/>
　　　劾趙廣漢自陳書<hi>廣漢為京兆尹坐枉殺事下丞相魏相伺得丞相傅婢有</hi>
　　　　<hi>過因丞相笞之出外舎自絞死上書告丞相罪制下京兆尹遂将吏卒入丞相府責夫人</hi>
　　　　<hi>以妬殺相上書自陳司直蕭望之奏廣漢摧辱大臣欲以刦持奉公逆節傷化不道及它</hi>
　　　　<hi>事腰斬</hi>
妻實不殺婢廣漢數犯罪法不伏辜以詐巧迫脅臣相<lb/>
<pb n="KR4h0121_WYG_012-12a"/>
幸臣相寛不奏願下明使者治廣漢所驗臣相家事<hi>並漢</hi>
<hi>書</hi>
　　黄霸<hi>字次公淮陽陽夏人為潁川太守以治行徵守京兆尹歴位丞相</hi>
　　　呼韓單于朝位議<hi>甘露二年呼韓邪單于來朝詔公卿議其儀丞相黄霸御</hi>
　　　　<hi>史大夫于定國議位在諸侯王下蕭望之議宜位在諸侯王上宣帝從望之下詔</hi>
聖王之制施徳行禮先京師而後諸夏先諸夏而後夷<lb/>
狄詩云率禮不越遂視既發相土烈烈海外有<graphic n="KR0914" url="https://raw.githubusercontent.com/kanripo/KR-Gaiji/master/images/KR0914.png" mimeType="image/png"/>陛下<lb/>
聖徳充塞天地光被四表匈奴單于鄉風慕義舉國同<lb/>
<pb n="KR4h0121_WYG_012-12b"/>
心奉珍朝貢自古未之有也單于非正朔所加王者所<lb/>
客也禮儀宜如諸侯王稱臣昧死再拜位次諸侯王下<lb/>
<hi>宣紀望之傳並載○<graphic n="KR0914" url="https://raw.githubusercontent.com/kanripo/KR-Gaiji/master/images/KR0914.png" mimeType="image/png"/>傳作截傳無舉國同心句義作化</hi>
　　　　蕭望之單于朝位議<lb/>
單于非正朔所加故稱敵國宜待以不臣之禮位在諸<lb/>
侯王上外夷稽首稱藩中國讓而不臣此則羈縻之誼<lb/>
謙亨之福也書曰戎狄荒服言其来荒忽亡常如使匈<lb/>
奴後嗣卒有鳥竄鼠伏闕於朝享不為畔臣信讓行乎<lb/>
<pb n="KR4h0121_WYG_012-13a"/>
蠻貉福祚流于亡窮萬世之長䇿也<lb/>
　　　宣帝客禮待單于詔<hi>甘露二年</hi>
蓋稱五帝三王教化所不施不及以政今匈奴單于稱<lb/>
北藩朝正朔朕之不逮徳不能𢎞覆其以客禮待之令<lb/>
單于位在諸侯王上賛謁稱臣而不名<hi>教化紀作禮稱北藩臣朝正月</hi>
　　王吉<hi>字子陽瑯琊臯虞人少好學明經宣帝時為諫大夫謝病歸元帝初使徵年老道病卒</hi>
　　　諫昌邑王疏<hi>吉為昌邑王中尉王好游獵驅馳國中動作亡節吉上疏諫之王猶</hi>
　　　　<hi>知敬禮吉乃下令</hi>
<pb n="KR4h0121_WYG_012-13b"/>
臣聞古者師日行三十里吉行五十里詩云匪風發兮<lb/>
匪車掲兮顧瞻周道中心<graphic n="KR1826" url="https://raw.githubusercontent.com/kanripo/KR-Gaiji/master/images/KR1826.png" mimeType="image/png"/>兮說曰是非古之風也發<lb/>
發者是非古之車也掲掲者蓋傷之也今者大王幸方<lb/>
輿曾不半日而馳二百里百姓頗廢耕桑治道牽馬臣<lb/>
愚以為民不可數變也昔召公述職當民事時舎于棠<lb/>
下而聽斷焉是時人皆得其所後世思其仁恩至乎不伐<lb/>
甘棠甘棠之詩是也大王不好書術而樂逸游馮式撙<lb/>
銜馳騁不止口倦乎叱咤手苦於箠轡身勞乎車輿朝<lb/>
<pb n="KR4h0121_WYG_012-14a"/>
則冒霧露晝則被塵埃夏則為大暑之所暴灸冬則為<lb/>
風寒之所匽薄數以耎脆之玉體犯勤勞之煩毒非所<lb/>
以全壽命之宗也又非所以進仁義之隆也夫廣厦之<lb/>
下細旃之上明師居前勸誦在後上論唐虞之際下及<lb/>
殷周之盛考仁聖之風習治國之道訢訢焉發憤忘食<lb/>
日新厥徳其樂豈徒銜橛之間哉休則俯仰詘信以利<lb/>
形進退歩趨以實下吸新吐故以練臧専意積精以適<lb/>
神於以養生豈不長哉大王誠留意如此則心有堯舜<lb/>
<pb n="KR4h0121_WYG_012-14b"/>
之志體有喬松之壽美聲廣譽登而上聞則福祿其輳<lb/>
而社稷安矣皇帝仁聖至今思慕未怠於宫館囿池弋<lb/>
獵之樂未有所幸大王宜夙夜念此以承聖意諸侯骨<lb/>
肉莫親大王大王於屬則子也於位則臣也一身而二<lb/>
任之責加焉恩愛行義纖介有不具者於以上聞非饗<lb/>
國之福也臣吉愚戇願大王察之<lb/>
　　　　昌邑王賀下令<lb/>
寡人造行不能無惰中尉甚忠數輔吾過使謁者千秋<lb/>
<pb n="KR4h0121_WYG_012-15a"/>
賜中尉牛肉五百斤酒五石脯五束<lb/>
　　　戒昌邑王書<hi>昭帝崩大将軍霍光迎賀吉即奏書戒之王即位二十餘日以淫亂</hi>
　　　　<hi>廢吉與郎中令龔遂以忠直數諫正得免死髠鉗為庶人</hi>
臣聞髙宗諒闇三年不言今大王以喪事徵宜日夜哭<lb/>
泣悲哀而巳慎無有所發且何獨喪事凡南面之君何<lb/>
言哉天不言四時行焉百物生焉願大王察之大将軍<lb/>
仁愛勇智忠信之徳天下莫不聞事孝武皇帝二十餘<lb/>
年未嘗有過先帝棄羣臣屬以天下寄幼孤焉大将軍<lb/>
<pb n="KR4h0121_WYG_012-15b"/>
抱持幼君襁褓之中布政施教海内晏然雖周公伊尹<lb/>
亡以加也今帝崩亡嗣大将軍惟思可以奉宗廟者攀<lb/>
援而立大王其仁厚豈有量哉臣願大王事之敬之政<lb/>
事壹聽之大王垂拱南面而已願留意常以為念<lb/>
　　　上得失疏<hi>吉為諫大夫時宣帝頗修武帝故事宫室車服盛於昭帝時外戚許史王</hi>
　　　　<hi>氏貴寵上躬親政事任用能吏吉疏言得失○疏言延儒修禮故禮樂志亦載</hi>
陛下躬聖質總萬方帝王圖籍日陳于前惟思世務将<lb/>
興大平詔書每下民欣然若更生臣伏而思之可謂至<lb/>
<pb n="KR4h0121_WYG_012-16a"/>
恩未可為本務也欲治之主不世出公卿幸得遭遇其<lb/>
時言聽諫從然未有建萬世之長䇿舉明主於三代之<lb/>
隆者也其務在於期㑹簿書斷獄聽訟而巳此非太平<lb/>
之基也臣聞聖王宣徳流化必自近始朝廷不備難以<lb/>
言治左右不正雞以化逺民者弱而不可勝愚而不可<lb/>
欺也聖主獨行於深宫得則天下稱誦之失則天下咸<lb/>
言之行發於近必見於逺故謹選左右審擇所使左右<lb/>
所以正身也所使所以宣徳也詩云濟濟多士文王以<lb/>
<pb n="KR4h0121_WYG_012-16b"/>
寧此其本也春秋所以大一統者六合同風九州共貫<lb/>
也今俗吏所以牧民者非有禮義科指可世世通行者<lb/>
也獨設刑法以守之其欲治者不知所繇以意穿鑿各<lb/>
取一切權譎自在故一變之後不可復修也是以百里<lb/>
不同風千里不同俗戸異政人殊服詐偽萌生刑罰亡<lb/>
極質樸日銷恩愛寖薄孔子曰安上治民莫善於禮非<lb/>
空言也王者未制禮之時引先王禮宜於今者而用之<lb/>
臣願陛下承天心發大業與公卿大臣延及儒生述舊<lb/>
<pb n="KR4h0121_WYG_012-17a"/>
禮明王制敺一世之民躋之仁壽之域則俗何以不若<lb/>
成康壽何以不若髙宗竊見當世趨務不合於道者謹<lb/>
條奏唯陛下財擇焉<lb/>
　　　條奏<hi>其指如此上以其言迂闊不甚寵異也吉謝病歸○傳云吉以為云云即前疏所為</hi>
　　　　<hi>條奏者</hi>
夫婦人倫大綱夭壽之萌也世俗嫁娶太早未知為人<lb/>
父母之道而有子是以教化不明而民多夭聘妻送女<lb/>
亡節則貧人不及故不舉子又漢家列侯尚公主諸侯<lb/>
<pb n="KR4h0121_WYG_012-17b"/>
則國人承翁主使男事女夫詘於婦逆隂陽之位故多<lb/>
女亂古者衣服車馬貴賤有章以褒有徳而别尊卑今<lb/>
上下僭差人人自制是以貪財趨利不畏死亡周之所<lb/>
以能致治刑措而不用者以其禁邪於冥冥絶惡於未<lb/>
萌也<lb/>
　　　又言<lb/>
舜湯不用三公九卿之世而舉臯陶伊尹不仁者逺今<lb/>
使俗吏得任子弟率多驕驁不通古今至於積功治人<lb/>
<pb n="KR4h0121_WYG_012-18a"/>
亡益於民此伐檀所為作也宜明選求賢除任子之令<lb/>
外家及故人可厚以財不宜居位去角抵減樂府省尚<lb/>
方明示天下以儉古者工不造琱瑑商不通侈靡非工<lb/>
商之獨賢政教使之然也民見儉則歸本本立而末成<lb/>
　　張敞<hi>字子髙河東平陽人徙杜陵歴京兆冀州刺史太原太守元帝初徵為左馮翊以病卒</hi>
　　　諫昌邑王書<hi>敞擢為豫州刺史數上書有忠言昌邑王賀即位動作不由法度敞</hi>
　　　　<hi>上書諫賀廢敞以切諫顯</hi>
孝昭皇帝蚤崩無嗣大臣憂懼選賢聖承宗廟東迎之<lb/>
<pb n="KR4h0121_WYG_012-18b"/>
日唯恐屬車之行遲今天子以盛年幼即位天下莫不<lb/>
拭目傾耳觀化聽風國輔大臣未褒而昌邑小輩先遷<lb/>
此過之大者也<lb/>
　　　言霍氏封事<hi>宣帝初心憚廢王賀在昌邑徙敞自函谷都尉為山陽太守霍光薨</hi>
　　　　<hi>帝始親政事封光兄孫山雲皆為列侯子禹為大司馬頃之山雲以過歸第霍氏諸壻頗</hi>
　　　　<hi>出補吏敞上封事上善其言</hi>
臣聞公子季友有功於魯大夫趙衰有功於晉大夫田<lb/>
完有功於齊皆疇其官邑延及子孫終後田氏簒齊趙<lb/>
<pb n="KR4h0121_WYG_012-19a"/>
氏分晉季氏顓魯故仲尼作春秋迹盛衰譏世卿最甚<lb/>
迺者大将軍决大計安宗廟定天下功亦不細矣夫周<lb/>
公七年耳而大将軍二十嵗海内之命斷於掌握方其<lb/>
隆時感動天地侵迫隂陽月朓日蝕晝冥宵光地大震<lb/>
裂火生地中天文失度祅祥變怪不可勝記皆隂類盛<lb/>
長臣下顓制之所生也朝臣宜有明言曰陛下褒寵故<lb/>
大将軍以報功徳足矣間者輔臣顓政貴戚太盛君臣<lb/>
之分不明請罷霍氏三侯皆就第及衛将軍張安世宜<lb/>
<pb n="KR4h0121_WYG_012-19b"/>
賜几杖歸休時存問召見以列侯為天子師明詔以恩<lb/>
不聽群臣以義固争而後許天下必以陛下為不忘功德<lb/>
而朝臣為知禮霍氏世世無所患苦今朝廷不聞直聲<lb/>
而令明詔自親其文非䇿之得者也今兩侯以出人情<lb/>
不相逺以臣心度之大司馬及其枝屬必有畏懼之心<lb/>
夫近臣自危非完計也臣敞願於廣朝白發其端直守<lb/>
逺郡其路無由夫心之精微口不能言也言之微𦕈書<lb/>
不能文也故伊尹五就桀五就湯蕭相國薦淮隂累嵗<lb/>
<pb n="KR4h0121_WYG_012-20a"/>
乃得通况乎千里之外因書文諭事指哉唯陛下省察<lb/>
　　　自請治盜賊書<hi>勃海膠東盜賊竝起敞時為山陽太守自請治之徵拜膠東相</hi>
　　　　<hi>設購捕斬國中稱平</hi>
臣聞忠孝之道退家則盡心於親進宦則竭力於君夫<lb/>
小國中君猶有奮不顧身之臣况於明天子乎今陛下<lb/>
遊意於太平勞精於政事亹亹不舎晝夜羣臣有司宜<lb/>
各竭力致身山陽郡戸九萬三千口五十萬以上訖計<lb/>
盜賊未得者七十七人它課諸事亦略如此臣敞愚駑<lb/>
<pb n="KR4h0121_WYG_012-20b"/>
既無以佐思慮久處閒郡身逸樂而忘國事非忠孝之<lb/>
節也伏聞膠東渤海左右郡嵗數不登盜賊竝起至攻<lb/>
官寺簒囚徒捜市朝刦列侯吏失綱紀姦軌不禁臣敞<lb/>
不敢愛身避死唯明詔之所處願盡力摧挫其暴虐存<lb/>
撫其孤弱事即有業所至郡條奏其所由廢及所以興<lb/>
之状<lb/>
　　　諫膠東太后書<hi>敞為膠東相王太后數出游獵奏書諫乃止</hi>
臣聞秦皇好淫聲葉陽后為不聽鄭衛之樂楚嚴好田<lb/>
<pb n="KR4h0121_WYG_012-21a"/>
獵樊姬為之不食鳥獸之肉口非惡㫖甘耳非憎絲竹<lb/>
也所以抑心意絶耆欲者将以率二君而全宗祀也禮<lb/>
君母出門則乘輜軿下堂則從傅母進退則鳴玉佩内<lb/>
飾則結綢繆此言尊貴所以自歛制不從恣之義也今<lb/>
太后資質淑美慈愛寛仁諸侯莫不聞而少以田獵縱<lb/>
欲為名於以上聞亦未宜也唯觀覽於往古全行乎来<lb/>
今令后姬得有所法則下臣有所稱誦臣敞幸甚<hi>漢書○葉</hi>
<hi>陽漢紀作華陽樂作曲楚嚴作楚荘憎作惡將以作将欲結上有糿字尊貴作至尊至貴縱恣作恣縱縱欲作</hi>
<pb n="KR4h0121_WYG_012-21b"/>
<hi>恣欲於以作以此下臣作臣下</hi>
　　　論黄霸請飭長吏奏<hi>五鳳初黄霸為丞相功名損於治郡時敞舎鶡雀飛</hi>
　　　　<hi>集其府霸為神雀議欲以聞敞奏霸請明飭長吏守丞天子嘉納召上計吏臨飭如敞指</hi>
竊見丞相請與中二千石博士雜問郡國上計長吏守<lb/>
丞為民興利除害成大化條其對有耕者讓畔男女異<lb/>
路道不拾遺及舉孝子弟弟貞婦者為一輩先上殿舉<lb/>
而不知其人數者次之不為條教者在後叩頭謝丞相<lb/>
雖口不言而心欲其為之也長吏守丞對時臣敞舎有<lb/>
<pb n="KR4h0121_WYG_012-22a"/>
鶡雀飛止丞相府屋上丞相以下見者數百人邊吏多<lb/>
知鶡雀者問之皆陽不知丞相圖議上奏曰臣聞上計<lb/>
長吏守丞以興化條皇天報下神雀後知從臣敞舎来<lb/>
乃止郡國吏竊笑丞相仁厚有知略微信竒怪也昔汲<lb/>
黯為淮陽守辭去之官謂大行李息曰御史大夫張湯<lb/>
懷詐阿意以傾朝廷公不蚤白與俱受戮矣息畏湯終<lb/>
不敢言後湯誅敗上聞黯與息語乃抵息罪而秩黯諸<lb/>
侯相取其思竭忠也臣敞非敢毁丞相也誠恐群臣莫<lb/>
<pb n="KR4h0121_WYG_012-22b"/>
白而長吏守丞畏丞相指歸舎法令各為私教務相增<lb/>
加澆淳散樸並行偽貌有名無實傾摇解怠甚者為妖<lb/>
假令京師先行讓畔異路道不拾遺其實亡益亷貪貞<lb/>
淫之行而以偽先天下固未可也即諸侯先行之偽聲<lb/>
軼於京師非細事也漢家承敝通變造起律令即以勸<lb/>
善禁姦條貫詳備不可復加宜令貴臣明飭長吏守丞<lb/>
歸告二千石舉三老孝弟力田孝亷亷吏務得其人郡<lb/>
事皆以義法令檢式毋得擅為條教敢挾詐偽以奸名<lb/>
<pb n="KR4h0121_WYG_012-23a"/>
譽者必先受戮以正明好惡<lb/>
　　　入榖贖罪書<hi>西羌反上遣後将軍征之敞為京兆尹上書以師出不時西北田事</hi>
　　　　<hi>頗廢令民得入榖贖罪左馮翊蕭望之□少府李彊議以為開利路傷成化上令兩府難</hi>
　　　　<hi>問敞答望之彊復對時丞相御史大夫丙吉以為羌虜且破轉輸畧足乃遂不施敞議</hi>
國兵在外軍以夏發隴西以北安定以西吏民並給轉<lb/>
輸田事頗廢素無餘積雖羌虜巳破来春民食必乏窮<lb/>
辟之處買無所得縣官榖度不足以振之願令諸有辠<lb/>
非盜受財殺人及犯法不得赦者皆得以差入榖此八<lb/>
<pb n="KR4h0121_WYG_012-23b"/>
郡贖罪務益致榖以預備百姓之急<lb/>
　　　蕭望之李彊難入粟贖罪議<lb/>
民函隂陽之氣有仁義欲利之心在教化之所助雖堯<lb/>
在上不能去民欲利之心而能令其欲利不勝其好義<lb/>
也雖桀在上不能去民好義之心而能令其好義不勝<lb/>
其欲利也故堯桀之分在於義利而巳道民不可不愼<lb/>
也今欲令民量粟以贖罪如此則富者得生貧者獨死<lb/>
是貧富異刑而法不壹也人情貧窮父兄囚執聞出財<lb/>
<pb n="KR4h0121_WYG_012-24a"/>
得以生活為人子弟者将不顧死亡之患敗亂之行以<lb/>
赴財利求救親戚一人得生十人以喪如此伯夷之行<lb/>
壞公綽之名滅政教壹傾雖有周召之佐恐不能復古<lb/>
者藏於民不足則取有餘則予詩曰爰及矜人哀此鰥<lb/>
寡上惠下也又曰雨我公田遂及我私下急上也今有<lb/>
西邊之役民失作業雖戸賦口歛以贍其困乏古之通<lb/>
義百姓莫以為非以死救生恐未可也陛下布徳施教<lb/>
教化既成堯舜亡以加也今議開利路以傷既成之化<lb/>
<pb n="KR4h0121_WYG_012-24b"/>
臣竊痛之<lb/>
　　　入粟贖罪再議<lb/>
少府左馮翊所言常人之所守耳昔先帝征四夷兵行<lb/>
三十餘年百姓猶不加賦而軍用給今羌虜一隅小夷<lb/>
跳梁於山谷間漢但令辠人出財減辠以誅之其名賢<lb/>
於煩擾良民横興賦歛也又諸盜及殺人犯不道者百<lb/>
姓所疾苦也皆不得贖首匿見知縱所不當得為之屬<lb/>
議者或頗言其法可蠲除今因此令贖其便明甚何化<lb/>
<pb n="KR4h0121_WYG_012-25a"/>
之所亂甫刑之罰小過赦薄罪贖有金選之品所從来<lb/>
久矣何賊之所生敞備皁衣二十餘年嘗聞罪人贖矣<lb/>
未聞盜賊起也竊憐涼州被冦方秋饒時民尚有饑乏<lb/>
病死於道路况至来春将大困乎不早慮所以振救之<lb/>
䇿而引常經以難恐後為重責常人可與守經未可與<lb/>
權也敞幸得備列卿以輔兩府為職不敢不盡愚<lb/>
　　　蕭望之李彊難入粟贖罪再議<lb/>
先帝聖德賢良在位作憲垂法為無窮之䂓永惟邊竟<lb/>
<pb n="KR4h0121_WYG_012-25b"/>
之不贍故金布令甲曰邊郡數被兵離饑寒夭絶天年<lb/>
父子相失令天下共給其費固為軍旅卒暴之事也聞<lb/>
天漢四年常使死罪人入五十萬錢減死罪一等豪彊<lb/>
吏民請奪假貣至為盜賊以贖罪其後姦邪横暴群盜<lb/>
竝起至攻城邑殺郡守充滿山谷吏不能禁明詔遣繡<lb/>
衣使者以興兵擊之誅者過半然後衰止愚以為此使<lb/>
死罪贖之敗也故曰不便<lb/>
　　　諫信方士疏<hi>宣帝修武帝故時事敬禮齋祠光禄大夫劉更生獻淮南枕中苑秘</hi>
<pb n="KR4h0121_WYG_012-26a"/>
　　　　<hi>方令尚方鑄作不成坐論敞疏諫後尚方待詔皆罷</hi>
願明主時忘車馬之好斥逺方士之虚語游心帝王之<lb/>
術太平庶㡬可興也<lb/>
　　　上寳鼎議<hi>美陽得鼎獻之議者以為宜薦見宗廟如元鼎時故事敞好古文字按鼎</hi>
　　　　<hi>銘勒而上議制曰京兆尹議定</hi>
臣聞周祖始乎后稷后稷封于斄公劉發迹於豳大王<lb/>
建國於<graphic n="KR1122" url="https://raw.githubusercontent.com/kanripo/KR-Gaiji/master/images/KR1122.png" mimeType="image/png"/>梁文武興於豐鎬由此言之則<graphic n="KR1122" url="https://raw.githubusercontent.com/kanripo/KR-Gaiji/master/images/KR1122.png" mimeType="image/png"/>梁豐鎬之<lb/>
間周舊居也固宜有宗廟壇場祭祀之臧今鼎出於<graphic n="KR1122" url="https://raw.githubusercontent.com/kanripo/KR-Gaiji/master/images/KR1122.png" mimeType="image/png"/>
<pb n="KR4h0121_WYG_012-26b"/>
東中有刻書曰王命尸臣官此栒邑賜爾旂鸞黼黻琱<lb/>
戈尸臣拜手稽首曰敢對揚天子丕顯休命臣愚不足<lb/>
以迹古文竊以傳記言之此鼎殆周之所以褒賜大臣<lb/>
大臣子孫刻銘其先功臧之於宫廟也昔寳鼎之出於<lb/>
汾脽也河東太守以聞詔曰朕廵祭后土祈為百姓蒙<lb/>
豐年今榖嗛未報鼎焉為出哉博問耆老意舊臧與誠<lb/>
欲考得事實也有司驗脽上非舊臧處鼎大八尺一寸<lb/>
髙三尺六寸殊異於衆鼎今此鼎細小又有款識不宜<lb/>
<pb n="KR4h0121_WYG_012-27a"/>
薦見于宗廟<lb/>
　　　告絮舜教<hi>敞為京兆尹坐楊惲黨劾奏不下使賊捕掾絮舜有所案驗舜以敞劾奏</hi>
　　　　<hi>當免五日京兆耳安能復案事敞收舜繫獄使主簿持教告舜乃弃舜市舜家載尸并編</hi>
　　　　<hi>敞教自言免為庶人數月京師枹鼓數起冀州部中有大賊復召敞敞詣公車上書拜冀</hi>
　　　　<hi>州刺史</hi>
五日京兆竟何如冬月巳盡延命乎<lb/>
　　　詣公車上書<lb/>
臣前幸得備位列卿待罪亰兆坐殺賊捕掾絮舜舜本<lb/>
<pb n="KR4h0121_WYG_012-27b"/>
臣敞素所厚吏數蒙恩貸以臣有章劾當免受記考事<lb/>
便歸卧家謂臣五日京兆背恩忘義傷化薄俗臣竊以<lb/>
舜無狀枉法以誅之臣敞賊殺無辜鞠獄故不直雖伏<lb/>
明法死無所恨<lb/>
　　　與朱邑書<hi>邑字仲卿廬江舒人少為舒桐鄉嗇夫亷平不苛為大司農卒命葬桐鄉</hi>
　　　　<hi>邑為北海太守治行第一入為大司農是時敞為膠東相與邑書邑感敞言貢薦賢士大</hi>
　　　　<hi>夫多得其力</hi>
明主游心太古廣延茂士此誠忠臣竭思之時也直敞<lb/>
<pb n="KR4h0121_WYG_012-28a"/>
逺守劇郡馭於繩墨匈臆約結固亡竒也雖有亦安所<lb/>
施足下以清明之徳掌周稷之官猶饑者甘糟糠穰嵗<lb/>
餘粱肉何則有亡之勢異也昔陳平雖賢須魏倩而後<lb/>
進韓信雖竒賴蕭公而後信故士各達其時之英俊若<lb/>
必伊尹吕望而後薦之則此人不因足下而進矣<hi>並漢書○</hi>
<hi>約結選註作糾結</hi>
　　　答朱登書<lb/>
　　　　<hi>登為東海相遺敞蟹醤敞答○一作蟹</hi>
<pb n="KR4h0121_WYG_012-28b"/>
蘧伯玉受孔子之賜必以及其鄉人敞謹分斯貺于三<lb/>
老尊行者曷敢獨享之<hi>子一作氏必以及其鄉人作必及鄉黨</hi>
　　　與某公書<lb/>
夫蒼龍非不神不能白日升天飄風雖疾不以霖雨不<lb/>
能揚塵故蒼蠅之飛不過十歩自托騏驥之旄乃騰千<lb/>
里之路然無損於騏驥得使蒼蠅絶羣也<hi>並張敞集○北堂書鈔載</hi>
<hi>前叚藝文類聚載後叚○旄一作尾一作髪廣絶交論附騏驥之旄端指歸鴻于碣石</hi>
　　　諭嚴延年書<lb/>
<pb n="KR4h0121_WYG_012-29a"/>
　　　　<hi>延年為河南太守威震旁郡號曰屠伯敞為京兆尹素與延年善敞治雖嚴然尚頗有縱</hi>
　　　　<hi>舎聞延年用刑刻急乃以書諭之延年報書自矜伐其能終不衰止府丞議言延年罪名</hi>
　　　　<hi>十事坐怨望棄市</hi>
昔韓盧之取菟也上觀下獲不甚多殺願次卿少緩誅<lb/>
罰思行此術<lb/>
　　嚴延年<hi>字次卿東海下邳人少學法律為郡吏歴河南太守</hi>
　　　報張敞書<lb/>
河南天下喉咽二周餘斃莠盛苗穢何可不鉏也<hi>漢書</hi>
<pb n="KR4h0121_WYG_012-29b"/>
　　徐福<lb/>
　　　上言霍氏疏<hi>初霍氏奢侈茂陵徐生曰霍氏必亡夫奢則不遜不遜必侮上侮上</hi>
　　　　<hi>者逆道也在人之右衆必害之霍氏秉權日久害之者多而又行以逆道不亡何待乃上</hi>
　　　　<hi>疏言之書三上輒報聞其後霍氏誅滅而告霍氏者皆封人為徐生上書上賜福帛十匹</hi>
　　　　<hi>後以為郎</hi>
霍氏泰盛陛下即愛厚之宜以時抑制無使至亡<lb/>
　　　人為徐生上書<lb/>
臣聞客有過主人者見其竈直突傍有積薪客謂主人<lb/>
<pb n="KR4h0121_WYG_012-30a"/>
更為曲突逺徙其薪不者且有火患主人嘿然不應俄<lb/>
而家果失火鄰里共救之幸而得息於是殺牛置酒謝<lb/>
其鄰人灼爛者在於上行餘各以功次坐而不録言曲<lb/>
突者人謂主人曰鄉使聽客之言不費牛酒終亡火患<lb/>
今論功而請賔曲突徙薪亡恩澤燋頭爛額為上客耶<lb/>
主人乃寤而請之今茂陵徐福數上書言霍氏且有變<lb/>
宜防絶之鄉使福說得行則國亡裂土出爵之費臣亡<lb/>
逆亂誅滅之敗往事既巳而福獨不蒙其功唯陛下察<lb/>
<pb n="KR4h0121_WYG_012-30b"/>
之貴徙薪曲突之䇿使居焦髪灼爛之右<lb/>
　　路温舒<hi>字長君鉅鹿東里人通律令為決曹掾歴臨淮太守</hi>
　　　尚德緩刑書<hi>元鳳中廷尉解光以治詔獄請温舒署奏曹掾守廷尉史宣帝初立</hi>
　　　　<hi>温舒上書言宜尚徳緩刑上善其言為置廷平</hi>
臣聞齊有無知之禍而桓公以興晉有孋姬之難而文<lb/>
公用伯近世趙王不終諸吕作亂而孝文為太宗繇是<lb/>
觀之禍亂之作將以開聖人也故桓文扶微興壞尊文<lb/>
武之業澤加百姓功潤諸侯雖不及三王天下歸仁焉<lb/>
<pb n="KR4h0121_WYG_012-31a"/>
文帝永思至悳以承天心崇仁義省刑罰通闗梁一逺<lb/>
近敬賢如大賔愛民如赤子内恕情之所安而施之於<lb/>
海内是以囹圄空虚天下太平大繼變化之後必有異<lb/>
舊之恩此賢聖所以昭天命也往者昭帝即世而無嗣<lb/>
大臣憂戚焦心合謀皆以昌邑尊親援而立之然天不<lb/>
授命淫亂其心遂以自亡深察禍變之故迺皇天之所<lb/>
以開至聖也故大將軍受命武帝股肱漢國披肝膽决<lb/>
大計黜亡義立有德輔天而行然後宗廟以安天下咸<lb/>
<pb n="KR4h0121_WYG_012-31b"/>
寧臣聞春秋正即位大一統而愼始也陛下初登至尊<lb/>
與天合符宜改前世之失正始受命之統滌煩文除民<lb/>
疾存亡繼絶以應天意臣聞秦有十失其一尚存治獄<lb/>
之吏是也秦之時羞文學好武勇賤仁義之士貴治獄<lb/>
之吏正言者謂之誹謗遏過者謂之妖言故盛服先生<lb/>
不用於世忠良切言皆鬱於胷譽諛之聲日滿於耳虚<lb/>
美薰心實禍蔽塞此乃秦之所以亡天下也方今天下<lb/>
賴陛下恩厚亡金革之危饑寒之患父子夫妻戮力安<lb/>
<pb n="KR4h0121_WYG_012-32a"/>
家然太平未洽者獄亂之也夫獄者天下之大命也死<lb/>
者不可復生<graphic n="KR1247" url="https://raw.githubusercontent.com/kanripo/KR-Gaiji/master/images/KR1247.png" mimeType="image/png"/>者不可復屬書曰與其殺不辜寧失不<lb/>
經今治獄吏則不然上下相敺以刻為明深者獲公名<lb/>
平者多後患故治獄之吏皆欲人死非憎人也自安之<lb/>
道在人之死是以死人之血流離於市被刑之徒比肩<lb/>
而立大辟之計嵗以萬數此仁聖之所以傷也太平之<lb/>
未洽凡以此也夫人情安則樂生痛則思死捶楚之下<lb/>
何求而不得故囚人不勝痛則飾辭以視之吏治者利<lb/>
<pb n="KR4h0121_WYG_012-32b"/>
其然則指道以明之上奏畏卻則鍛鍊而周内之蓋奏<lb/>
當之成雖咎繇聽之猶以為死有餘辜何則成練者衆<lb/>
文致之罪明也是以獄吏専為深刻殘賊而亡極媮為<lb/>
一切不顧國患此世之大賊也故俗語曰畫地為獄議<lb/>
不入刻木為吏期不對此皆疾吏之風悲痛之辭也故<lb/>
天下之患莫深於獄敗法亂正離親塞道莫甚乎治獄<lb/>
之吏此所謂一尚存者也臣聞烏鳶之卵不毁而後鳳<lb/>
皇集誹謗之罪不誅而後良言進故古人有言山藪藏<lb/>
<pb n="KR4h0121_WYG_012-33a"/>
疾川澤納汙瑾瑜匿惡國君含詬唯陛下除誹謗以招<lb/>
切言開天下之口廣箴諫之路掃亡秦之失尊文武之<lb/>
德省法制寛刑罰以廢治獄則太平之風可興於世永<lb/>
履和樂與天亡極天下幸甚<hi>並漢書</hi>
　<lb/>
　<lb/>
　<lb/>
　<lb/>
<pb n="KR4h0121_WYG_012-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西漢文紀巻十二<lb/>
</p>
<p>
</p>
  </div>
</body>
</text>
</TEI>
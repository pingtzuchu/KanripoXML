<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>西漢文紀</head>
    <p>
<pb n="KR4h0121_WYG_000-1a"/>
欽定四庫全書　　　　　集部八<lb/>
　西漢文紀　　　　　　　總集類<lb/>
　　提要<lb/>
　　　　<hi>臣</hi>等謹案西漢文紀二十四巻明梅鼎祚編<lb/>
　　　　鼎祚作皇霸文紀真偽糅雜頗有炫博之譏<lb/>
　　　　其作是編則一以史記漢書為主而雜采他<lb/>
　　　　書附益之所據為根本者視諸子雜言較為<lb/>
　　　　典實故所收於班馬二史之外者亦可藉以<lb/>
<pb n="KR4h0121_WYG_000-1b"/>
　　　　㕘校是非不至如皇霸文紀之濫如飛燕奏<lb/>
　　　　牋成帝答詔張良四皓往返書孔臧與子弟<lb/>
　　　　書東方朔寶甕銘李陵蘇武往返書劉向上<lb/>
　　　　闗尹子子華子於陵子奏揚雄潤州牧箴卓<lb/>
　　　　文君司馬相如誄諸篇依託顯然者皆能辨<lb/>
　　　　之其他如西京雜記東方朔別傳搜神記博<lb/>
　　　　物志佛藏辨正論所載諸篇及孔安國尚書<lb/>
　　　　序孔衍家語序等文雖未能一一釐正要其<lb/>
<pb n="KR4h0121_WYG_000-2a"/>
　　　　所漏不過百中之一矣惟新書節録數篇則<lb/>
　　　　新語春秋繁露之類以例推之何不並載列<lb/>
　　　　女傳及揚雄諸賦並節録其序以例推之其<lb/>
　　　　他亦將多不勝收殊無義例其於詔制既以<lb/>
　　　　各帝分編又往往隨事附各篇前後端緒厖<lb/>
　　　　雜於編次之體亦乖然三代以下文章莫盛<lb/>
　　　　於西漢西漢莫備於此編含英咀華固著作<lb/>
　　　　之驪淵也乾隆四十二年八月恭校上<lb/>
<pb n="KR4h0121_WYG_000-2b"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
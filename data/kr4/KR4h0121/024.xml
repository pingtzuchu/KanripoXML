<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>西漢文紀卷二十四</head>
    <p>
<pb n="KR4h0121_WYG_024-1a"/>
欽定四庫全書<lb/>
　西漢文紀卷二十四　　　明　梅鼎祚　編<lb/>
　　王莽<hi>下</hi>
　　　䇿命孺子嬰<lb/>
咨爾嬰昔皇天右乃太祖歴世十二享國二百一十載<lb/>
歴數在于予躬詩不云乎侯服于周天命靡常封爾為<lb/>
定安公永為新室賔於戲敬天之休往踐乃位母廢予<lb/>
命又曰其以平原安徳漯陰鬲重丘凡户萬地方百里<lb/>
<pb n="KR4h0121_WYG_024-1b"/>
為定安公國立漢祖宗之廟於其國與周後並行其正<lb/>
朔服色世世以事其祖宗永以命徳茂功享歴代之祀<lb/>
焉<lb/>
　　　䇿羣司<hi>各䇿命以其職如典誥之文</hi>
嵗星司肅東嶽太師典致時雨青煒登平考景以晷熒<lb/>
惑司悊南嶽太傅典致時奥赤煒頌平考聲以律太白<lb/>
司艾西嶽國師典致時陽白煒象平考量以銓辰星司<lb/>
謀北嶽國將典致時寒𤣥煒和平考星以漏月刑元股<lb/>
<pb n="KR4h0121_WYG_024-2a"/>
左司馬典致武應考方法矩主司天文欽若昊天敬授<lb/>
民時力來農事以豐年穀日徳元厷右司徒典致文瑞<lb/>
考圜合規主司人道五教是輔帥民承上宣美風俗五<lb/>
品乃訓斗平元心中司空典致物圖考度以繩主司地<lb/>
里平治水土掌名山川衆殖鳥獸蕃茂草木<lb/>
　　　䇿五司<hi>置司恭司徒司明司聰司中大夫及誦詩工徹膳宰以司過䇿曰</hi>
予聞上聖欲昭厥徳罔不慎修厥身用綏于逺是用建<lb/>
爾司於五事母隠尤母將虚好惡不愆立于厥中於戲<lb/>
<pb n="KR4h0121_WYG_024-2b"/>
朂哉<lb/>
　　　五威將軍䇿命<lb/>
普天之下迄于四表靡所不至<lb/>
　　　䇿命統睦侯陳崇等<hi>置五威司命中城四關將軍司命司上公以下中城</hi>
　　　　<hi>主十二城門</hi>
咨爾崇夫不用命者亂之原也大姦猾者賊之本也鑄<lb/>
偽金錢者妨寳貨之道也驕奢踰制者兇害之端也漏<lb/>
泄省中及尚書事者機事不宻則害成也拜爵王庭謝<lb/>
<pb n="KR4h0121_WYG_024-3a"/>
恩私門者禄去公室政從亡矣凡此六條國之綱紀是<lb/>
用建爾作司命柔亦不茹剛亦不吐不侮鰥寡不畏强<lb/>
圉帝命帥繇統睦于朝命説符侯崔發曰重門擊<graphic n="KR2190" url="https://raw.githubusercontent.com/kanripo/KR-Gaiji/master/images/KR2190.png" mimeType="image/png"/>以<lb/>
待暴客女作五威中城將軍中徳既成天下説符命明<lb/>
威侯王級曰繞霤之固南當荆楚女作五威前關將軍<lb/>
振武奮衛明威于前命尉睦侯王嘉曰羊頭之阸北當<lb/>
燕趙女作五威後關將軍壺口捶㧖尉睦于後命掌威<lb/>
侯王竒曰肴黽之險東當鄭衛女作五威左關將軍函<lb/>
<pb n="KR4h0121_WYG_024-3b"/>
谷批難掌威于左命懐羌子王福曰汧隴之阻西當戎<lb/>
狄女作五威右關將軍成固據守懐羌于右<lb/>
　　　䇿大司馬逯並<lb/>
日食無光干戈不戢其上大司馬印韍就侯氏朝位太<lb/>
傅平晏勿領尚書事<lb/>
　　　䇿免大司馬嚴尤<hi>匈奴右骨都侯須卜當嘗内附莽誘脅諸長安强立以為</hi>
　　　　<hi>須卜單于後安公遣尤廉丹擊匈奴單于嚴尤素有智畧數諫不從著古名將樂毅白起</hi>
　　　　<hi>不用之意及言邊事凡三篇奏以風莽及當出廷議尤固言匈奴可且為後先憂山東盜</hi>
<pb n="KR4h0121_WYG_024-4a"/>
　　　　<hi>賊莽大怒乃䇿免尤</hi>
視事四年蠻夷猾夏不能遏絶冦賊姦宄不能殄滅不<lb/>
畏天威不用詔命皃佷自臧持必不移懐執異心非沮<lb/>
軍議未忍致于理其上大司馬武建伯印韍歸故郡<lb/>
　　　尊元后為新室文母詔<hi>莽既簒欲改太后漢家舊號莽疏屬王諌諂莽</hi>
　　　　<hi>上書言皇天廢去漢而命立新室太皇太后不宜稱尊號當隨漢廢以奉天命於是冠軍</hi>
　　　　<hi>張永獻符命銅璧文言太皇太后當為新室文母太皇太后莽乃下詔鴆殺諫而封永為</hi>
　　　　<hi>貢符子</hi>
<pb n="KR4h0121_WYG_024-4b"/>
予視羣公咸曰休哉其文字非刻非畫厥性自然予伏<lb/>
念皇天命予為子更命太皇太后為新室文母太皇太<lb/>
后恊于新室故交代之際信于漢氏哀帝之代世傳行<lb/>
詔籌為西王母共具之祥當為歴代為母昭然著明予<lb/>
祇畏天命敢不欽承謹以令月吉日親率羣公諸侯卿<lb/>
士奉上皇太后璽紱以當順天心光于四海焉<lb/>
　　　定諸侯王號書<lb/>
天無二日土無二王百王不易之道也漢氏諸侯或稱<lb/>
<pb n="KR4h0121_WYG_024-5a"/>
王至於四夷亦如之違於古典繆於一統其定諸侯王<lb/>
之號皆稱公及四夷僭號稱王者皆更為侯<lb/>
　　　封帝王後奉祀書<lb/>
帝王之道相因而通盛徳之祚百世享祀予惟黄帝帝<lb/>
少昊帝顓頊帝嚳帝堯帝舜帝夏禹皋陶伊尹咸有聖<lb/>
徳假于皇天功烈巍巍光施於逺予甚嘉之營求其後<lb/>
將祚厥祀<lb/>
　　　籍五姓為宗室書<lb/>
<pb n="KR4h0121_WYG_024-5b"/>
予前在攝時建郊宫定祧廟立社稷神祇報况或光自<lb/>
上復于下流為烏或黄氣熏烝昭燿章明以著黄虞之<lb/>
烈焉自黄帝至於濟南伯王而祖世氏姓有五矣黄帝<lb/>
二十五子分賜厥姓十有二氏虞帝之先受姓曰姚其<lb/>
在陶唐曰媯在周曰陳在齊曰田在濟南曰王予伏念<lb/>
皇初祖考黄帝皇始祖考虞帝以宗祀于明堂宜序於<lb/>
祖宗之親廟其立祖廟五親廟四后夫人皆配食郊祀<lb/>
黄帝以配天黄后以配地以新都侯東第為大禖嵗時<lb/>
<pb n="KR4h0121_WYG_024-6a"/>
以祀家之所尚種祀天下姚媯陳田王氏凡五姓者皆<lb/>
黄虞苖裔予之同族也書不云乎惇敘九族其令天下<lb/>
上此五姓名籍于秩宗皆以為宗室世世復無有所與<lb/>
其元城王氏勿令相嫁娶以别族理親焉<lb/>
　　　立漢七廟于定安國書<lb/>
予之皇始祖考虞帝受嬗于唐漢氏初祖唐帝世有傳<lb/>
國之象予復親受金䇿於漢髙皇帝之靈惟思褒厚前<lb/>
代何有忘時漢氏祖宗有七以禮立廟于定安國其園<lb/>
<pb n="KR4h0121_WYG_024-6b"/>
寢廟在京師者勿罷祠薦如故予以秋九月親入漢氏<lb/>
髙元成平之廟諸劉更屬籍京兆大尹勿解其復各終<lb/>
厥身州牧數存問勿令有侵寃<lb/>
　　　禁剛卯金刀書<lb/>
予前在大麓至于攝假深惟漢氏三七之阸赤徳氣盡<lb/>
思索廣求所以輔劉延期之術靡所不用以故作金刀<lb/>
之利幾以濟之然自孔子作春秋以為後王法至于哀<lb/>
之十四而一代畢協之于今亦哀之十四也赤世計盡<lb/>
<pb n="KR4h0121_WYG_024-7a"/>
終不可强濟皇天明威黄徳當興隆顯大命屬予以天<lb/>
下今百姓咸言皇天革漢而立新廢劉而興王夫劉之<lb/>
為字卯金刀也正月剛卯金刀之利皆不得行博謀卿<lb/>
士僉曰天人同應昭然著明其去剛卯莫以為佩除刀<lb/>
錢勿以為利承順天心快百姓意<lb/>
　　　封扶崇公劉殷書<hi>徐鄉侯劉快起兵攻即墨快兄殷閉城門自繫獄吏民距</hi>
　　　　<hi>快敗走死</hi>
昔予之祖濟南愍王困於燕冦自齊臨淄出保于莒宗<lb/>
<pb n="KR4h0121_WYG_024-7b"/>
人田單廣設竒謀獲殺燕將復定齊國今即墨士大夫<lb/>
復同心殄滅反虜予甚嘉其忠者憐其無辜其赦殷等<lb/>
非快之妻子它親屬當坐者皆勿治弔問死傷賜亡者<lb/>
葬錢人五萬殷知大命深疾惡快以故輒伏厥辜其滿<lb/>
殷國户萬地方百里<lb/>
　　　行井田法書<hi>莽動欲法古不度時宜規行井田制度不定吏縁為姦陷刑者衆</hi>
古者設廬井八家一夫一婦田百畝什一而税則國給<lb/>
民富而頌聲作此唐虞之道三代所遵行也秦為無道<lb/>
<pb n="KR4h0121_WYG_024-8a"/>
厚賦税以自供奉罷民力以極欲壊聖制廢井田是以<lb/>
兼并起貪鄙生强者規田以千數弱者曽無立錐之居<lb/>
又置奴婢之市與牛馬同蘭制於民臣顓斷其命姦虐<lb/>
之人因縁為利至畧賣人妻子逆天心誖人倫繆於天<lb/>
地之性人為貴之義書曰予則奴戮女唯不用命者然<lb/>
後被此辠矣漢氏减輕田租三十而税一常有更賦罷<lb/>
癃咸出而豪民侵陵分田劫假厥名三十税一實什税<lb/>
五也父子夫婦終年耕芸所得不足以自存故富者犬<lb/>
<pb n="KR4h0121_WYG_024-8b"/>
馬餘菽粟驕而為邪貧者不厭糟糠而為姦俱陷于辠<lb/>
刑用不錯予前在大麓始令天下公田口井時則有嘉<lb/>
禾之祥遭反虜逆賊且止今更名天下田曰王田奴婢<lb/>
曰私屬皆不得賣買其男口不盈八而田過一井者分<lb/>
餘田予九族鄰里鄉黨故無田今當受田者如制度敢<lb/>
有非井田聖制無法惑衆者投諸四裔以禦魑魅如皇<lb/>
始祖考虞帝故事<lb/>
　　　行大錢書<hi>是時百姓便安漢五銖錢訛言莽大錢當罷莽下書於是食貨俱廢及坐</hi>
<pb n="KR4h0121_WYG_024-9a"/>
　　　　<hi>賣買田奴鑄錢抵罪者不可勝數</hi>
諸挾五銖錢言大錢當罷者比非井田制投四裔<lb/>
　　　立五均官誥<hi>國師公劉歆言周有泉府之官乃下詔於長安及五都立五均官羲</hi>
　　　　<hi>和魯匡上言酒酤宜斡在官置命士督五均六斡乘傳求利多張空簿府臧不實百姓愈</hi>
　　　　<hi>恐莽知民苦之復下詔</hi>
夫周禮有賖貸樂語有五均傳記各有斡焉今開賖貸<lb/>
張五均設諸斡者所以齊衆庶抑并兼也<lb/>
　　　　羲和魯匡上言酒酤<lb/>
<pb n="KR4h0121_WYG_024-9b"/>
名山大澤鹽鐵錢布帛五均賖貸斡在縣官唯酒酤獨<lb/>
未斡酒者天之美禄帝王所以頤養天下享祀祈福扶<lb/>
衰養疾百禮之㑹非酒不行故詩曰無酒酤我而論語<lb/>
曰酤酒不食二者非相反也夫詩據承平之世酒酤在<lb/>
官和旨便人可以相御也論語孔子當周衰亂酒酤在<lb/>
民薄惡不誠是以疑而弗食今絶天下之酒則無以行<lb/>
禮相養放而亡限則費財傷民請法古令作酒以二千<lb/>
五百石為一均率開一盧以賣讐五十釀為準一釀用<lb/>
<pb n="KR4h0121_WYG_024-10a"/>
麤米二斛麴一斛得成酒六斛六斗各以其市月朔米<lb/>
麴三斛并計其賈而參分之以其一為酒一斛之平除<lb/>
米麴本賈計其利而什分之以其七入官其三及醩酨<lb/>
灰炭給工器薪樵之費<lb/>
　　　復下詔<lb/>
夫鹽食肴之將酒百藥之長壽㑹之好鐵田農之本名<lb/>
山大澤饒衍之臧五均賖貸百姓所取平卬以給贍鐵<lb/>
布銅冶通行有無備民用也此六者非編户齊民所能<lb/>
<pb n="KR4h0121_WYG_024-10b"/>
家作必卬於市雖貴數倍不得不買豪民冨賈即要貧<lb/>
弱先聖知其然也故斡之每一斡為設科條防禁犯者<lb/>
辠至死姦吏猾民並侵衆庶各不安生<lb/>
　　　征匈奴書<hi>更名匈奴單于曰降奴服于</hi>
降奴服于知威侮五行背畔四條侵犯西域延及邊垂<lb/>
為元元害辠當夷滅命遣立國將軍孫建等凡十二將<lb/>
十道並出共行皇天之威罰于知之身惟知先祖故呼<lb/>
韓邪單于稽侯㹪累世忠孝保塞守徼不忍以一知之<lb/>
<pb n="KR4h0121_WYG_024-11a"/>
罪滅稽侯㹪之世今分匈奴國土人民以為十五立稽<lb/>
侯㹪子孫十五人為單于遣中郎將藺苞戴級馳之塞<lb/>
下召下當為單于者諸匈奴人當坐虜知之法者皆赦<lb/>
除之<lb/>
　　　造寳貨五品書<hi>百姓不從但行小大錢二品而巳</hi>
民以食為命以貨為資是以八政以食為首寳貨皆重<lb/>
則小用不給皆輕則僦載煩費輕重大小各有差品則<lb/>
用便而民樂<lb/>
<pb n="KR4h0121_WYG_024-11b"/>
　　　因漢律令儀法書<lb/>
百官改更職事分移律令儀法未及悉定且因漢律令<lb/>
儀法以從事<lb/>
　　　戒司監書<lb/>
虜知罪當夷滅故遣猛將分十二部將同時出一舉而<lb/>
决絶之矣内置司命軍正外設軍監十有二人誠欲以<lb/>
司不奉命令軍人咸正也今則不然各為權埶恐猲良<lb/>
民妄封人頸得錢者去毒蠚並作農民離散司監若此<lb/>
<pb n="KR4h0121_WYG_024-12a"/>
可謂稱不自今以來敢犯此者輒捕繫以名聞<lb/>
　　　封太師王舜子書<lb/>
昔齊太公以淑徳累世為周氏太師葢予之所監也其<lb/>
以舜子延襲父爵為安新公延弟褒新侯匡為太師將<lb/>
軍永為新室輔<lb/>
　　　授諸侯茅土書<lb/>
予以不徳襲于聖祖為萬國主思安黎元在于建侯分<lb/>
九州正域以美風俗追監前代爰綱爰紀惟在堯典十<lb/>
<pb n="KR4h0121_WYG_024-12b"/>
有二州衛有五服詩國十五抪徧九州殷頌有奄有九<lb/>
有之言禹貢之九州無并幽周禮司馬則無徐梁帝王<lb/>
相改各有云為或昭其事或大其本厥義著明其務一<lb/>
矣昔周二后受命故有東都西都之居予之受命葢亦<lb/>
如之其以洛陽為新室東都常安為新室西都邦畿連<lb/>
體各有采任州從禹貢為九爵從周氏有五諸侯之員<lb/>
千有八百附城之數亦如之以俟有功諸公一同有衆<lb/>
萬户土方百里侯伯一國衆户五千土方七十里子男<lb/>
<pb n="KR4h0121_WYG_024-13a"/>
一則衆户二千有五百土方五十里附城大者食邑九<lb/>
成衆户九百土方三十里自九以下降殺以兩至於一<lb/>
成五差備具合當一則今已受茅土者公十四人侯九<lb/>
十三人伯二十一人子百七十一人男四百九十七人<lb/>
凡七百九十六人附城千五百一十一人九族之女為<lb/>
任者八十三人及漢氏女孫中山承禮君遵徳君修義<lb/>
君更以為任十有一公九卿十二大夫二十四元士定<lb/>
諸國邑采之處使侍中講理大夫孔秉等與州部衆郡<lb/>
<pb n="KR4h0121_WYG_024-13b"/>
曉知地理圖籍者共校治于壽成朱鳥堂予數與羣公<lb/>
祭酒上卿親聴視咸已通矣夫褒徳賞功所以顯仁賢<lb/>
也九族和睦所以褒親親也予永惟匪解思稽前人將<lb/>
章黜陟以明好惡安元元焉<lb/>
　　　東巡狩書<lb/>
伏念予之皇始祖考虞帝受終文祖在璿璣玉衡以齊<lb/>
七政遂類于上帝禋于六宗望秩于山川徧于羣神巡<lb/>
狩五嶽羣后四朝敷奏以言明試以功予之受命即真<lb/>
<pb n="KR4h0121_WYG_024-14a"/>
到于建國五年巳五載矣陽九之阸既度百六之㑹巳<lb/>
過嵗在壽星填在明堂倉龍癸酉徳在中宫觀晉掌嵗<lb/>
龜䇿告從其以此年二月建寅之節東巡狩具禮儀調<lb/>
度<lb/>
　　　都雒陽書<lb/>
𤣥龍石文曰定帝徳國雒陽符命著明敢不欽奉以始<lb/>
建國八年嵗纒星紀在雒陽之都其謹繕脩常安之都<lb/>
勿令壊敗敢有犯者輒以名聞請其罪<lb/>
<pb n="KR4h0121_WYG_024-14b"/>
　　　四巡書<hi>天鳳四年</hi>
予以二月建寅之節行巡狩之禮大官齎糒乾肉内者<lb/>
行張坐卧所過毋得有所給予之東巡必躬載耒每縣<lb/>
則耕以勸東作予之南巡必躬載耨每縣則薅以勸南<lb/>
譌予之西巡必躬載銍每縣則穫以勸西成予之北巡<lb/>
必躬載拂每縣則粟以勸葢藏畢北巡狩之禮即于土<lb/>
中居雒陽之都焉敢有趨讙犯法輒以軍法從事<lb/>
　　　羣公奏言<lb/>
<pb n="KR4h0121_WYG_024-15a"/>
皇帝至孝往年文母聖體不豫躬親供養衣冠稀解因<lb/>
遭弃羣臣悲哀顔色未復飲食損少今一嵗四巡道路<lb/>
萬里春秋尊非糒乾肉之所能堪且無巡狩須闋大服<lb/>
以安聖體臣等盡力養牧兆民奉稱明詔<lb/>
　　　答書<lb/>
羣公羣牧羣司諸侯庶尹願盡力相帥養牧兆民欲以<lb/>
稱予繇此敬徳其勗之哉母食言焉<lb/>
　　　制萬國書<lb/>
<pb n="KR4h0121_WYG_024-15b"/>
常安西都曰六鄉衆縣曰六尉義陽東都曰六州衆縣<lb/>
曰六隊粟米之内曰内郡其外曰近郡有鄣徼者曰邊<lb/>
郡合百二十有五郡九州之内縣二千二百有三公作<lb/>
甸侯是為惟城諸在侯服是為惟寜在采任諸侯是為<lb/>
惟翰在賓服是為惟屏在揆文教奮武衛是為惟垣在<lb/>
九州之外是為惟藩各以其方為稱總為萬國焉<lb/>
　　　下吏禄制度書<lb/>
予遭陽九之阸百六之㑹國用不足民人騷動自公卿<lb/>
<pb n="KR4h0121_WYG_024-16a"/>
以下一月之禄十緵布二匹或帛一匹予每念之未嘗<lb/>
不戚焉今阸㑹已度府帑雖未能充略頗稍給其以六<lb/>
月朔庚寅始賦吏禄皆如制度<lb/>
　　　論膳羞書<lb/>
普天之下莫非王土率土之濱莫非王臣葢以天下養<lb/>
焉周禮膳羞百有二十品令諸侯各食其同國則辟任<lb/>
附城食其邑公卿大夫元士食其采多少之差咸有條<lb/>
品嵗豐穰則充其禮有災害則有所損與百姓同憂喜<lb/>
<pb n="KR4h0121_WYG_024-16b"/>
也其用上計時通計天下幸無災害者大官膳羞備其<lb/>
品矣即有災害以什率多少而損膳焉<lb/>
　　　封唐林紀逡書<lb/>
保成師友祭酒唐林故諫議祭酒琅邪紀逡孝弟忠恕<lb/>
敬上愛下博通舊聞徳行醇備至於黄髪靡有愆失其<lb/>
封林為建徳侯逡為封徳侯位皆特進見禮如三公賜<lb/>
第一區錢三百萬授几杖焉<lb/>
　　　更授諸侯茅土於明堂書<lb/>
<pb n="KR4h0121_WYG_024-17a"/>
予制作地理建封五等考之經蓺合之傳記通於義理<lb/>
論之思之至於再三自始建國之元以來九年于兹迺<lb/>
今定矣予親設文石之平陳菁茅四色之土欽告于岱<lb/>
宗泰社后土先祖先妣以班授之各就厥國養牧民人<lb/>
用成功業其在縁邊若江南非詔所召遣侍于帝城者<lb/>
納言掌貨大夫且調都内故錢予其禄<lb/>
　　　收富吏財産詔<hi>天下吏以不得奉禄並為姦利郡尹縣宰家累千金莽下詔</hi>
詳考始建國二年胡虜猾夏以來諸軍吏及縁邊吏大<lb/>
<pb n="KR4h0121_WYG_024-17b"/>
夫以上為姦利増産致富者收其家所有財産五分之<lb/>
四以助邊急<lb/>
　　　按驗皇孫宗罪死書<hi>皇孫功崇公宗刻印三一曰維祉冠存已夏處南山</hi>
　　　　<hi>臧薄氷二曰肅聖寳繼三曰徳封昌圖又與舅前徙呂寛家私通發覺宗自殺莽書</hi>
宗屬為皇孫爵為上公知寛等叛逆族類而與交通刻<lb/>
銅印三文意甚害不知厭足窺欲非望春秋之義君親<lb/>
毋將將而誅焉迷惑失道自取此辜嗚呼哀哉宗本名<lb/>
㑹宗以制作去二名今復名㑹宗貶厥爵改厥號賜謚<lb/>
<pb n="KR4h0121_WYG_024-18a"/>
為功崇繆伯以諸侯之禮葬于故同穀城郡<lb/>
　　　推定歴紀書<hi>天鳳六年春莽見盜賊多乃令太史推三萬六千嵗歴紀六嵗一改</hi>
　　　　<hi>元布天下下書欲以誑燿百姓衆皆笑之</hi>
紫閣圖曰太一黄帝皆僊上天張樂崑崙䖍山之上後<lb/>
世聖主得瑞者當張樂秦終南山之上予之不敏奉行<lb/>
未明乃今諭矣復以寜始將軍為更始將軍以順符命<lb/>
易不云乎日新之謂盛徳生生之謂易予其饗哉<lb/>
　　　出軍禁趨譁令<hi>地皇元年</hi>
<pb n="KR4h0121_WYG_024-18b"/>
方出軍行師敢有趨讙犯法者輒論斬毋須時盡嵗止<lb/>
　　　日正黒下書<hi>元年二月</hi>
乃者日中見昧陰薄陽黒氣為變百姓莫不驚怪兆域<lb/>
大將軍王匡遣吏考問上變事者欲蔽上之明是以適<lb/>
見于天以正于理塞大異焉<lb/>
　　　條備將帥書<hi>莽見四方盜賊多復欲厭之下書</hi>
予之皇初祖考黄帝定天下將兵為上將軍建華葢立<lb/>
斗獻内設大將外置大司馬五人大將軍二十五人偏<lb/>
<pb n="KR4h0121_WYG_024-19a"/>
將軍百二十五人禆將軍千二百五十人校尉萬二千<lb/>
五百人司馬三萬七千五百人候十一萬二千五百人<lb/>
當百二十二萬五千人士吏四十五萬人士千三百五<lb/>
十萬人應恊於易弧矢之利以威天下予受符命之文<lb/>
稽前人將條備焉<lb/>
　　　大風毁王路堂下書<hi>元年七月</hi>
迺壬午晡時有烈風雷雨發屋折木之變予甚弁焉予<lb/>
甚栗焉予甚恐焉伏念一旬迷迺解矣昔符命文立安<lb/>
<pb n="KR4h0121_WYG_024-19b"/>
為新遷王臨國雒陽為統義陽王是時予在攝假謙不<lb/>
敢當而以為公其後金匱文至議者皆曰臨國雒陽為<lb/>
統謂據土中為新室統也宜為皇太子自此後臨乆病<lb/>
雖瘳不平朝見挈茵輿行見王路堂者張於西廂及後<lb/>
閣更衣中又以皇后被疾臨且去本就舍妃妾在東永<lb/>
巷壬午烈風毁王路西廂及後閣更衣中室昭寜堂池<lb/>
東南榆樹大十圍東僵撃東閣閣即東永巷之西垣也<lb/>
皆破折瓦壊發屋拔木予甚驚焉又候官奏月犯心前<lb/>
<pb n="KR4h0121_WYG_024-20a"/>
星厥有占予甚憂之伏念紫閣圖文太一黄帝皆得瑞<lb/>
以僊後世褒主當登終南山所謂新遷王者乃太一新<lb/>
遷之後也統義陽王乃用五統以禮義登陽上遷之後<lb/>
也臨有兄而稱太子名不正宣尼公曰名不正則言不<lb/>
順至於刑罰不中民無所措手足惟即位以來陰陽未<lb/>
和風雨不時數遇枯旱蝗螟為災穀稼鮮耗百姓苦饑<lb/>
蠻夷猾夏冦賊姦宄人民正營無所措手足深惟厥咎<lb/>
在名不正焉其立安為新遷王臨為統義陽王幾以保<lb/>
<pb n="KR4h0121_WYG_024-20b"/>
全二子子孫千億外攘四夷内安中國焉<lb/>
　　　郎從官衣絳書<hi>杜陵便殿乘輿虎文衣在室匣中者出自樹立外堂上良乆乃</hi>
　　　　<hi>委地莽惡之下書</hi>
寳黄厮赤其令郎從官皆衣絳<lb/>
　　　建九廟書<hi>望氣者多言有土功象又見賊盜多書欲視為自安能建萬世之基者乃下</hi>
予受命遭陽九之戹百六之㑹府帑空虚百姓匱乏宗<lb/>
廟未修且袷祭於明堂太廟夙夜永念非敢寜息深惟<lb/>
吉昌莫良於今年予乃卜波水之北郎池之南惟玉食<lb/>
<pb n="KR4h0121_WYG_024-21a"/>
予又卜金水之南明堂之西亦惟玉食予將親築焉<lb/>
　　　行壹切法書<lb/>
惟設此壹切之法以來常安六鄉巨邑之都枹鼓稀鳴<lb/>
盜賊衰少百姓安土嵗以有年此乃立權之力也今胡<lb/>
虜未滅誅蠻僰未絶焚江湖海澤麻沸盜賊未盡破殄<lb/>
又興奉宗廟社稷之大作民衆動搖今復壹切行此令<lb/>
盡二年止之以全元元救愚姦<lb/>
　　　責七公書<hi>初四方皆以饑寒起為盜賊轉掠求食諸長吏皆自亂鬬中兵死大司馬</hi>
<pb n="KR4h0121_WYG_024-21b"/>
　　　　<hi>士按章豫州為賊所獲還上書具言狀莽大怒以為誣罔因下書責七公於是羣臣震恐</hi>
　　　　<hi>莫敢言賊情者</hi>
夫吏者理也宣徳明恩以牧養民仁之道也抑强督姦<lb/>
捕諸盜賊義之節也今則不然盜發不輒得至成羣黨<lb/>
遮略乘傳宰士士得脱者又妄自言我責數賊何故為<lb/>
是賊曰以貧窮故耳賊䕶出我今俗人議者率多若此<lb/>
惟貧困飢寒犯法為非大者羣盜小者偷穴不過二科<lb/>
今乃結謀連黨以千百數是逆亂之大者豈飢寒之謂<lb/>
<pb n="KR4h0121_WYG_024-22a"/>
耶七公其嚴敇卿大夫卒正連率庶尹謹牧養善民急<lb/>
捕殄盜賊有不同心并力疾惡黜賊而妄曰飢寒所為<lb/>
輒捕繫請其罪<lb/>
　　　霸橋災下書<hi>地皇三年二月</hi>
夫三皇象春五帝象夏三王象秋五伯象冬皇王徳運<lb/>
也伯者繼空續乏以成歴數故其道駁惟常安御道多<lb/>
以所近為名乃二月癸巳之夜甲午之辰火燒霸橋從<lb/>
東方西行至甲午夕橋盡火滅大司空行視考問或云<lb/>
<pb n="KR4h0121_WYG_024-22b"/>
寒民舍居橋下疑以火自燎為此災也其明旦即乙未<lb/>
立春之日也予以神明聖祖黄虞遺統受命至于地皇<lb/>
四年為十五年正以三年終冬絶滅霸駁之橋欲以興<lb/>
成新室統壹長存之道也又戒此橋空東方之道今東<lb/>
方嵗荒民饑道路不通東岳太師亟科條開東方諸倉<lb/>
賑貸窮乏以施仁道其更名霸館為長存館霸橋為長<lb/>
存橋<lb/>
　　　賑貸東方書<hi>太師更始合鋭士十餘萬人所過放縱</hi>
<pb n="KR4h0121_WYG_024-23a"/>
惟陽九之阸與害氣㑹究于去年枯旱霜蝗饑饉薦臻<lb/>
百姓困乏流離道路於春尤甚予甚悼之今使東岳太<lb/>
師特進褒新侯開東方諸倉賑貸窮乏太師公所不過<lb/>
道分遣大夫謁者並開諸倉以全元元太師公因與㢘<lb/>
丹大使五威司命位右大司馬更始將軍平均侯之兖<lb/>
州填撫所掌及青徐故不軌盜賊未盡解散後復屯聚<lb/>
者皆清潔之期於安兆黎矣<hi>漢書食貨志詔云予遭陽九之阸百六之㑹枯旱霜</hi>
<hi>蝗饑饉薦臻蠻夷猾夏冦賊姦軌百姓流離予甚悼之害氣將究矣○案此即前詔摘出而志在振東方後</hi>
<pb n="KR4h0121_WYG_024-23b"/>
　　　開山澤書<hi>莽多遣大夫謁者分教民煑草木為酪重為煩費下書</hi>
惟民困乏雖溥開諸倉以賑贍之猶恐未足其且開天<lb/>
下山澤之防諸能采取山澤之物而順月令者其恣聴<lb/>
之勿令出税至地皇三十年如故是王光上戊之六年<lb/>
也如令豪吏猾民辜而攉之小民弗蒙非予意也易不<lb/>
云乎損上益下民説無疆書云言之不從是謂不艾咨<lb/>
虖羣公可不憂哉<lb/>
　　　追詔亷丹<hi>時天下兵起莽遣更始將軍㢘丹詔伐山東至定陶莽追詔丹丹惶恐進</hi>
<pb n="KR4h0121_WYG_024-24a"/>
　　　　<hi>與赤眉別校董憲等戰死莽傷之下書</hi>
倉廪盡矣府庫空矣可以怒矣可以戰矣將軍受國重<lb/>
任不捐身於中野無以報恩塞責<lb/>
　　　哀㢘丹書<lb/>
帷公多擁選士精兵衆郡駿馬倉穀帑藏皆得自調忽<lb/>
於詔䇿離其威節騎馬呵譟為狂刃所害嗚呼哀哉<lb/>
　　　新室當代漢有天下總説<hi>莽遣五威將軍十二人班符命四十二篇</hi>
　　　　<hi>于天下其文爾雅皆為作説總而説之曰</hi>
<pb n="KR4h0121_WYG_024-24b"/>
帝王受命必有徳祥之符瑞協成五命申以福應然後<lb/>
能立巍巍之功傳于子孫永享無窮之祚故新室之興<lb/>
也徳祥發於漢三七九世之後肇命於新都受瑞於黄<lb/>
支開王於武功定命於子同成命於巴宕申福於十二<lb/>
應天所以保祐新室者深矣固矣武功丹石出於漢氏<lb/>
平帝末年火徳銷盡土徳當代皇天眷然去漢與新以<lb/>
丹石始命於皇帝皇帝謙讓以攝居之未當天意故其<lb/>
秋七月天重以三能文馬皇帝復謙讓未即位故三以<lb/>
<pb n="KR4h0121_WYG_024-25a"/>
鐵契四以石龜五以虞符六以文圭七以𤣥印八以茂<lb/>
陵石書九以𤣥龍石十以神井十一以大神石十二以<lb/>
銅符帛圖申命之瑞<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>以顯著至于十二以昭告新皇<lb/>
帝皇帝深惟上天之威不可不畏故去攝號猶尚稱假<lb/>
改元為初始欲以承塞天命克厭上帝之心然非皇天<lb/>
所以鄭重降符命之意故是日天復决其所以勉書又<lb/>
侍郎王盱見人衣白布單衣赤繢方領冠小冠立于王<lb/>
路殿前謂盱曰今日天同色以天下人民屬皇帝盱怪<lb/>
<pb n="KR4h0121_WYG_024-25b"/>
之行十餘步人忽不見至丙寅暮漢氏髙廟有金匱圖<lb/>
䇿髙帝承天命以國傳新皇帝明旦宗伯忠孝侯劉宏<lb/>
以聞乃召公卿議未决而大神石人談曰趣新皇帝之<lb/>
髙廟受命母留於是新皇帝立登車之漢氏髙廟受命<lb/>
受命之日丁卯也丁火漢氏之徳也卯劉姓所以為字<lb/>
也明漢劉火徳盡而傳於新室也皇帝謙謙既備固讓<lb/>
十二符應迫著命不可辭懼然祇畏葦然閔漢氏之終<lb/>
不可濟亹亹在左右之不得從意為之三夜不御寢三<lb/>
<pb n="KR4h0121_WYG_024-26a"/>
日不御食延問公侯卿大夫僉曰宜奉如上天威命於<lb/>
是乃改元定號海内更始新室既定神祇歡喜申以福<lb/>
應吉瑞累仍詩曰宜民宜人受禄于天保右命之自天<lb/>
申之此之謂也<hi>漢書五行志元帝初元四年皇后曽祖父濟南東平陵王伯墓門梓樹卒</hi>
<hi>生枝葉上出屋劉向以為王氏代漢之象後王莽簒位自説之曰初元四年莽生之嵗也當漢九世火徳</hi>
<hi>之厄而有此祥興於髙祖考之門門為開通梓猶子也言王氏當有賢子開通祖綂起柱石大臣之位受</hi>
<hi>命而王之符也</hi>
　　王臨<hi>莽子</hi>
<pb n="KR4h0121_WYG_024-26b"/>
　　　予母書<hi>初莽妻王氏以莽前殺其子宇及獲涕泣失明莽令太子臨居中養焉莽妻㫄</hi>
　　　　<hi>侍者原碧莽幸之臨亦通焉恐事泄與妻愔謀共殺莽後貶為統義陽王出在外第愈憂</hi>
　　　　<hi>恐㑹莽妻病困臨予書莽見之大怒賜臨藥臨自刺死</hi>
上於子孫至嚴前長孫中孫年俱三十而死今臣臨復<lb/>
適三十誠恐一旦不保中室則不知死命所在<hi>漢書○長孫宇</hi>
<hi>字中孫獲字</hi>
　　　謚王臨䇿命<lb/>
符命文立臨為統義陽王此言新室即位三萬六千嵗<lb/>
<pb n="KR4h0121_WYG_024-27a"/>
後為臨之後者當龍陽而起前過聴議者以臨為太子<lb/>
有烈風之變輒順符命立為統義陽王在此之前自此<lb/>
之後不作信順弗蒙厥佑夭年隕命嗚呼哀哉迹行賜<lb/>
謚謚曰繆王<lb/>
　　嚴尤<lb/>
　　　諫伐匈奴書<hi>莽初簒位匈奴入塞冦盜縁邊虚耗莽欲立威乃拜十二部將率發</hi>
　　　　<hi>郡國三十萬衆窮追匈奴莽將嚴尤諫莽不聴轉餉徵兵天下騷動</hi>
臣聞匈奴為害所從來乆矣未聞上世有必征之者也<lb/>
<pb n="KR4h0121_WYG_024-27b"/>
後世三家周秦漢征之然皆未有得上䇿者也周得中<lb/>
䇿漢得下䇿秦無䇿焉當周宣王時獫狁内侵至于涇<lb/>
陽命將征之盡境而還其視戎狄之侵譬猶蟁蝱之螫<lb/>
敺之而巳故天下稱明是為中䇿漢武帝選將練兵約<lb/>
齎輕糧深入逺戍雖有克獲之功胡輒報之兵連禍結<lb/>
三十餘年中國罷耗匈奴亦創艾而天下稱武是為下<lb/>
䇿秦始皇不忍小恥而輕民力築長城之固延袤萬里<lb/>
轉輸之行起於負海疆境既完中國内竭以喪社稷是<lb/>
<pb n="KR4h0121_WYG_024-28a"/>
為無䇿今天下遭陽九之戹比年饑饉西北邊尤甚發<lb/>
三十萬衆具三百日糧東援海代南取江淮然後乃備<lb/>
計其道里一年尚未集合兵先至者聚居暴露師老械<lb/>
幣埶不可用此一難也邊既空虚不能奉軍糧内調郡<lb/>
國不相及屬此二難也計一人三百日食用糒十八斛<lb/>
非牛力不能勝牛又當自齎食加二十斛重矣胡地沙<lb/>
鹵多乏水草以往事揆之軍出未滿百日牛必物故且<lb/>
盡餘糧尚多人不能負此三難也胡地秋冬甚寒春夏<lb/>
<pb n="KR4h0121_WYG_024-28b"/>
甚風多齎鬴鍑薪炭重不可勝食糒飲水以歴四時師<lb/>
有疾疫之憂是故前世伐胡不過百日非不欲乆埶力<lb/>
不能此四難也輜重自隨則輕鋭者少不得疾行虜徐<lb/>
遁逃埶不能及幸而逢虜又累輜重如遇險阻銜尾相<lb/>
隨虜要遮前後危殆不測此五難也大用民力功不可<lb/>
必立臣伏憂之今既發兵宜縱先至者令臣尤等深入<lb/>
霆擊且以創艾胡虜<lb/>
　　　諫罪髙句驪奏<hi>莽伐髙句驪兵當伐胡不欲行皆亡出塞為冦殺遼西大尹田</hi>
<pb n="KR4h0121_WYG_024-29a"/>
　　　　<hi>譚州郡歸咎髙句驪侯騶莽不尉安濊貉遂反詔尤擊斬之莽大説下書</hi>
貉人犯法不從騶起正有它心宜令州郡且尉安之令<lb/>
猥被以大罪恐其遂畔夫餘之屬必有和者匈奴未克<lb/>
夫餘濊貉復起此大憂也<lb/>
　　　王莽下書<lb/>
乃者命遣猛將共行天罰誅滅虜知分為十二部或斷<lb/>
其右臂或斬其左腋或潰其胸腹或抽其兩脅今年刑<lb/>
在東方誅貉之部先縱焉捕斬虜騶平定東域虜知殄<lb/>
<pb n="KR4h0121_WYG_024-29b"/>
滅在于漏刻此乃天地羣神社稷宗廟佑助之福公卿<lb/>
大夫士民同心將率虓虎之力也予甚嘉之其更名髙<lb/>
句驪為下句驪布告天下令咸知焉<lb/>
　　　三將論敘<lb/>
趙孝成王曰誰能當武安君平原君曰澠池之㑹臣察<lb/>
武安君小頭而鋭瞳子白黒分明視瞻不轉小頭而鋭<lb/>
斷敢行也目黒白分見事明也視瞻不轉執志强也可<lb/>
與持乆難與爭鋒廉頗足以當之<lb/>
<pb n="KR4h0121_WYG_024-30a"/>
　　　又<lb/>
平原君曰廉頗之為人也勇鷙而愛哮吼可為國之大<lb/>
將<lb/>
　　平憲<lb/>
　　　羗豪願内屬奏<hi>莽自謂既致太平北化匈奴東致海外南懐黄支惟西方未加</hi>
　　　　<hi>乃遣中郎將平憲等賂誘塞外羗獻地内屬州因上奏事下莽莽請置西海郡且請正十二</hi>
　　　　<hi>名奏可有犯法者徙西海以千萬數民始怨矣</hi>
羌豪良願等種人口可萬二千人願為内臣獻鮮水海<lb/>
<pb n="KR4h0121_WYG_024-30b"/>
允谷鹽池平地美草皆予漢民自居險阻處為藩蔽問<lb/>
良願降意對曰太皇太后聖明安漢公至仁天下太平<lb/>
五穀成熟或禾長丈餘或一粟三米或不種自生或繭<lb/>
不蠶自成甘露從天下醴泉自地出鳳皇來儀神爵降<lb/>
集從四嵗以來羌人無所疾苦故思樂内屬宜以時處<lb/>
業置屬國領䕶<lb/>
　　　王莽置西海郡正十二州奏<lb/>
太后秉統數年恩澤洋溢和氣四塞絶域殊俗靡不慕<lb/>
<pb n="KR4h0121_WYG_024-31a"/>
義越裳氏重譯獻白雉黄支自三萬里貢生犀東夷王<lb/>
度大海奉國珍匈奴單于順制作去二名今西域良願<lb/>
等復舉地為臣妾昔唐堯横被四表亦亡以加之今謹<lb/>
案已有東海南海北海郡未有西海郡請受良願等所<lb/>
獻地為西海郡臣又聞聖王序天文定地理因山川民<lb/>
俗以制州界漢家地廣二帝三王凡十二州州名及界<lb/>
多不應經堯典十有二州後定為九州漢家廓地遼逺<lb/>
州牧行部逺者三萬餘里不可為九謹以經義正十二<lb/>
<pb n="KR4h0121_WYG_024-31b"/>
州名分界以應正始<lb/>
　　孫建<hi>立國將軍</hi>
　　　論陳良武仲等家屬奏<hi>奏可</hi>
西域蔣欽上言九月辛巳戊巳校尉史陳良終帶共賊<lb/>
殺校尉刁䕶劫略吏士自稱廢漢大將軍亡入匈奴又<lb/>
今月癸酉不知何一男子遮臣建車前自稱漢氏劉子<lb/>
輿成帝下妻子也劉氏當復趣空宫收繫男子即長安<lb/>
姓武字仲皆逆天違命大逆無道請論仲及陳良等親<lb/>
<pb n="KR4h0121_WYG_024-32a"/>
屬當坐者<lb/>
　　　又<hi>王莽傳此與前奏相連當坐者下有奏可二字</hi>
漢氏髙皇帝比著戒云罷吏卒為賓食誠欲承天心全<lb/>
子孫也其宗廟不當在常安城中及諸劉為諸侯者當<lb/>
與漢俱廢陛下至仁乆未定前故安衆侯劉崇徐鄉侯<lb/>
劉快陵鄉侯劉曽扶恩侯劉貴等更聚衆謀反今狂狡<lb/>
之虜或妄自稱亡漢將軍或稱成帝子子輿至犯夷滅<lb/>
連未止者此聖恩不蚤絶其萌芽故也臣愚以為漢髙<lb/>
<pb n="KR4h0121_WYG_024-32b"/>
皇帝為新室賓享食明堂成帝異姓之兄弟平帝壻也<lb/>
皆不宜復入其廟元帝與皇太后為體聖恩所隆禮亦<lb/>
宜之臣請漢氏諸廟在京師者皆罷諸劉為諸侯者以<lb/>
戸多少就五等之差其為吏者皆罷待除於家上當天<lb/>
心稱髙皇帝神靈塞狂狡之萌<lb/>
　　　王莽賜諸劉姓王<lb/>
嘉新公國師以符命為予四輔明徳侯劉龔率禮侯劉<lb/>
嘉等凡三十二人皆知天命或獻天符或貢昌言或捕<lb/>
<pb n="KR4h0121_WYG_024-33a"/>
告反虜厥功茂焉諸劉與三十二人同宗共祖者勿罷<lb/>
賜姓曰王<lb/>
　　區博<lb/>
　　　諫王莽行井田<hi>中郎區博諫莽知民怨乃下書</hi>
井田雖聖王法其廢乆矣周道既衰而民不從秦知順<lb/>
民之心可以獲大利也故滅廬井而置阡陌遂王諸夏<lb/>
今海内未厭其敝今欲違民心追復千載絶迹雖堯舜<lb/>
復起而無百年之漸弗能行也天下初定萬民新附誠<lb/>
<pb n="KR4h0121_WYG_024-33b"/>
未可施行<lb/>
　　　王莽下書<lb/>
諸名食王田皆得賣之勿拘以法犯私買賣庶人者且<lb/>
一切勿治<lb/>
　　滿昌<lb/>
　　　劾奏使者<hi>烏孫大昆彌中國外孫也其胡婦子為小昆彌烏孫歸附之莽欲得烏孫</hi>
　　　　<hi>心乃遣使者引小昆彌使置大昆彌使上保成師友祭酒滿昌劾奏使者莽怒免昌官</hi>
夷狄以中國有禮誼故詘而服從大昆彌君也今序臣<lb/>
<pb n="KR4h0121_WYG_024-34a"/>
使於君使之上非所以有夷狄也奉使大不敬<lb/>
　　王邑<lb/>
　　　上乞骸疏<hi>天鳳三年二月地震邑為大司空上書乞骸骨莽報</hi>
視事八年功業不効司空之職尤獨廢頓至迺有地震<lb/>
之變願乞骸骨<lb/>
　　　王莽報王邑<lb/>
夫地有動有震震者有害動者不害春秋記地震易繫<lb/>
坤動動靜辟脅萬物生焉災異之變各有云為天地動<lb/>
<pb n="KR4h0121_WYG_024-34b"/>
威以戒予躬公何辜焉而乞骸骨非所以助予者也使<lb/>
諸吏散騎司禄大衛脩寜男遵諭予意焉<lb/>
　　韓博<lb/>
　　　上言巨毋霸<hi>時出兵征匈奴博欲以風莽言毋得簒盜而霸也莽惡之更其姓巨</hi>
　　　　<hi>毋氏以莽字巨君謂因文母太后而霸也博棄市以霸為壘尉</hi>
有竒士長丈大十圍來至臣府曰欲奮擊胡虜自謂巨<lb/>
毋霸出於蓬萊東南五城西北昭如海瀕軺車不能載<lb/>
三馬不能勝即日以大車四馬建虎旗載霸詣闕霸卧<lb/>
<pb n="KR4h0121_WYG_024-35a"/>
則枕鼓以鐵著食此皇天所以輔新室也願陛下作大<lb/>
甲髙車賁育之衣遣大將一人與虎賁百人迎之於道<lb/>
京師門户不容者開髙大之以視百蠻鎮安天下<lb/>
　　田况<lb/>
　　　上言盜賊<hi>王莽簒四方盜起翼平連率田况擊賊所向皆破莽令况領靑徐二州牧</hi>
　　　　<hi>事况上言莽畏惡况璽書徵為師尉大夫况去齊地遂敗</hi>
盜賊始發其原甚微非部吏伍人所能禽也咎在長吏<lb/>
不為意縣欺其郡郡欺朝廷實百言十實千言百朝廷<lb/>
<pb n="KR4h0121_WYG_024-35b"/>
忽略不輒督責遂至延曼連州乃遣將率多發使者傳<lb/>
相監趣郡縣力事上官應塞詰對共酒食具資用以救<lb/>
斷斬不給復憂盜賊治官事將率又不能躬率吏士戰<lb/>
則為賊所破吏氣䆮傷徒費百姓前幸蒙赦令賊欲解<lb/>
散或反遮擊恐入山谷轉相告語故郡縣降賊皆更驚<lb/>
駭恐見詐滅因饑饉易動旬日之間更十餘萬人此盜<lb/>
賊所以多之故也今雒陽以東米石二千竊見詔書欲<lb/>
遣太師更始將軍二人爪牙重臣多從人衆道上空竭<lb/>
<pb n="KR4h0121_WYG_024-36a"/>
少則亡以威視逺方宜急選牧尹以下明其賞罰收合<lb/>
離鄉小國無城郭者徙其老弱置大城中積臧穀食并<lb/>
力固守賊來攻城則不能下所過無食埶不得羣聚如<lb/>
此招之必降擊之則滅今空復多出將率郡縣苦之反<lb/>
甚於賊宜盡徵還乘傳諸使者以休息郡縣委任臣况<lb/>
以二州盜賊必平定之<lb/>
　　關並<lb/>
　　　治河議<hi>王莽時徵能治河者以百數其大略異者長水校尉平陵關並大司馬史張戎</hi>
<pb n="KR4h0121_WYG_024-36b"/>
　　　　<hi>大司空掾王横沛郡桓譚典其議為甄豐言竟無施行</hi>
河决率常於平原東郡左右其地形下而土疏惡聞禹<lb/>
治河時本空此地以為水猥盛則放溢少稍自索雖時<lb/>
易處猶不能離此上古難識近察秦漢以來河決曹衛<lb/>
之域其南北不過百八十里者可空此地勿以為官亭<lb/>
民室而巳<lb/>
　　張戎<lb/>
　　　治河議<lb/>
<pb n="KR4h0121_WYG_024-37a"/>
水性就下行疾則自刮除成空而稍深河水重濁號為<lb/>
一石水而六斗泥今西方諸郡以至京師東行民皆引<lb/>
河渭山川水溉田春夏乾燥少水時也故使河流遲貯<lb/>
淤而稍淺雨多水暴至則溢決而國家數堤塞之稍益<lb/>
髙於平地猶築垣而居水也可各順從其性毋復灌溉<lb/>
則百川流行水道自利無溢決之害矣<hi>御史臨淮韓牧以為可略於禹</hi>
<hi>九河處穿之縱不能為九但為四五宜有益○桓譚新論載張仲河議河水濁一石六斗泥而民競決河溉田</hi>
<hi>今河不通利至三月桃花水至則決以其噎不泄也可禁民勿復引河似即戌議或誤戌為仲</hi>
<pb n="KR4h0121_WYG_024-37b"/>
　　王横<lb/>
　　　治河議<lb/>
河入勃海勃海地髙於韓牧所欲穿處往者天嘗連雨<lb/>
東北風海水溢西南出<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>數百里九河之地已為海所<lb/>
漸矣禹之行河水本隨西山下東北去周譜云定王五<lb/>
年河徙則今所行非禹之所穿也又秦攻魏決河灌其<lb/>
都決處遂大不可復補宜卻徙完平處更開空使縁西<lb/>
山足乘髙地而東北入海迺無水災<lb/>
<pb n="KR4h0121_WYG_024-38a"/>
　　　桓譚為甄豐言治河議<lb/>
凡此數者必有一是宜詳考驗皆可豫見計定然後舉<lb/>
事費不過數億萬亦可以事諸浮食無産業民空居與<lb/>
行役同當衣食衣食縣官而為之作迺兩便可以上繼<lb/>
禹功下除民疾<lb/>
　　甄阜　梁丘賜<hi>阜莽前隊大夫賜莽屬正</hi>
　　　移劉良書<hi>良字次伯封廣陽王徙為趙王○良光武叔父平帝時為蕭令及光武起</hi>
　　　　<hi>兵良不得已從軍至小長安漢兵大敗良妻及二子皆被害阜賜移書於良</hi>
<pb n="KR4h0121_WYG_024-38b"/>
老子不率宗族單絝騎牛哭且行何足賴哉<hi>續漢書</hi>
　　　權石銘<hi>趙書劉曜築建徳殿取土城西南墎内得圓石狀如水碓其銘云議未之詳或</hi>
　　　　<hi>云以為瑞叅軍續咸曰王莽時物命下禮官為定式</hi>
律權石重四鈞同律度量衡平有辛氏造<hi>十六國春秋無平字</hi>
　　　銅權銘<hi>後魏景明中并州人王顯達獻古銅權有銘八十五字亦王莽所制也</hi>
律權石重四鈞<hi>又云</hi>
黄帝初祖徳帀于虞虞帝始祖徳帀于辛嵗在大梁龍<lb/>
集戊辰直定天命有人據土徳受正號即真改正建丑<lb/>
<pb n="KR4h0121_WYG_024-39a"/>
長壽隆崇同律度量衡稽當前人龍在巳巳嵗次實沈<lb/>
初班天下萬國永遵子子孫孫享傳億年<hi>隋書</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0121_WYG_024-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西漢文紀巻二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>彭城集巻二十七</head> <lb/>
    <p>
<pb n="KR4d0045_WYG_027-1a"/>
欽定四庫全書<lb/>
　彭城集巻二十七<lb/>
　　　　　　　　　　　　　宋　劉攽　撰<lb/>
　書<lb/>
　　與王深甫論史書<lb/>
古者為史皆據所聞見實錄事迹不少損益有所避就<lb/>
也謂之傳信惟仲尼作春秋乃諱國惡耳夫春秋聖人<lb/>
所特作以見一王之法不當引為史例然其諱國惡猶<lb/>
<pb n="KR4d0045_WYG_027-1b"/>
但使顯者隠之大者微之率皆有文以起焉不昧昧都<lb/>
為藏匿使不可知也後之史官不逹此意猥自託于聖<lb/>
人以是為史未嘗直書上則顧時君忌諱退又惡斥言<lb/>
當世權勢大人罪過改之易之以就美好悦生者而背<lb/>
死人不顧是非故賢士大夫之事業有不記者焉僕不<lb/>
自料常欲矯正此弊是以竊作丞相萊公傳網羅舊聞<lb/>
整緝異端亦可以少見凡例矣傳曰所見異詞所聞異<lb/>
詞僕今去萊公數十年非見而聞也于其行事官爵進<lb/>
<pb n="KR4d0045_WYG_027-2a"/>
退不得如目覩一二道之也左丘明世為魯史又親見<lb/>
時事其著賢大夫成敗率不過以再書太史公作張良<lb/>
傳稱非天下之所以存亡則不著知古人為史不必瑣<lb/>
𤨏毫舉釐録也萊公事蹟在人者多僕特取其大節數<lb/>
事左丘司馬之志也今枉一通足下以僕前意觀之當<lb/>
還示其可否焉太史公作帝紀世或傳武帝怨其刺已<lb/>
而言景帝之短遷以此坐死班固私作漢書幾不免誅<lb/>
習鑿齒書枋頭之敗垂為桓温所殺為史之祸乃至此<lb/>
<pb n="KR4d0045_WYG_027-2b"/>
所謂盡言以招人之過者歟然僕非敢如此以自取直<lb/>
名欲正史法明春秋之指以趣聖人耳然此意未易為<lb/>
俗人道也足下為吾蔽匿使知之者知之不知者不知<lb/>
則吾幸矣<lb/>
　　與韓持國論侍講不合稱師<lb/>
前者所議侍講坐位恐未適暢今再具説如左<lb/>
一所以言侍講未為傳先王之道者凡九經非皆出于<lb/>
孔子師儒相傳舛錯搶攘齟齬不安者不可勝數雖前<lb/>
<pb n="KR4d0045_WYG_027-3a"/>
世通儒未有能通一者也然則九經可謂中有先王之<lb/>
道矣謂九經皆先王之道者非也又況誦讀章句不敢<lb/>
蹉跌而可謂之傳乎孔子曰苟非其人道不虚行然則<lb/>
必待其人聰明淵博心通聖人不滯于末學不流于章<lb/>
句而後可言傳矣今之侍講説釋九經彼善于此則有<lb/>
之矣言傳先王之道則可謂誣衆人也況可夸于天子<lb/>
之前乎傳道非爵位可及豈可一預此職而便據此名<lb/>
哉<lb/>
<pb n="KR4d0045_WYG_027-3b"/>
二所以言侍講不得為師者所謂師者師其道徳者也<lb/>
然道徳非言不傳故學于師者有問道有請益未嘗聞<lb/>
不問不請而强聒者也今侍講之于人主執經在前不<lb/>
待問而道之不待請而益之此則侍従之臣進説耳尚<lb/>
何師禮之有不惟若是人便有説古今師資不同然必<lb/>
待其人心服然後師之今天子聖明于侍講未以為可<lb/>
心服也豈可强屈人主以伸羣臣之志乎易曰朋友講<lb/>
習所謂講習者非以先王之道相磨切乎在人臣則講<lb/>
<pb n="KR4d0045_WYG_027-4a"/>
習通于朋友于人主一經講耳便望為師是豈為下之<lb/>
禮乎<lb/>
三所以言非有司之失者凡朝廷法度著在典籍有司<lb/>
不守則為有司過假令朝廷向有令曰侍講師臣必坐<lb/>
而後語而今有司失之則可正之矣今則不然天禧之<lb/>
時侍臣皆坐侍講亦坐乾興之時侍臣皆立侍講亦立<lb/>
其後有事者立無事者坐侍講亦立亦坐皆出人主之<lb/>
旨豈嘗為侍講特定禮而謂有司之失自數十年來講<lb/>
<pb n="KR4d0045_WYG_027-4b"/>
官豈皆不辨禮義而叨居其任乎特恐今之講官思慮<lb/>
不能無失過而建言希冀殊禮望于太上必欲得之故<lb/>
推過有司耳<lb/>
四今之議者將曰人臣何嘗不坐于上前今講論逾時<lb/>
予坐以示尊徳樂道何苦議論愚特以為不然凡禮之<lb/>
所貴貴在止邪于未行朝廷之上几席之間逼近至尊<lb/>
一坐一立便是大事人主有命許之與人主不命請之<lb/>
便分逆順豈可苟相容悦而忘義以處之也是故逆莫<lb/>
<pb n="KR4d0045_WYG_027-5a"/>
大于逾分亂莫大于要君惡莫甚于阿私罪莫重于罔<lb/>
上今非師而求以師禮見待是逾分也以尊徳樂道之<lb/>
名脅持主上求必異已是要君也此二者講官之失若<lb/>
有司知其非義而以出于賢者不敢違之是阿私也強<lb/>
為之説而曲使相合是罔上也此二者有司之失董仲<lb/>
舒所謂其實皆以善為之而不知義被之虚言而不敢<lb/>
辭此之謂矣不可不察也<lb/>
　　與王介甫書<lb/>
<pb n="KR4d0045_WYG_027-5b"/>
見所與曾公亮書論青苗錢大意不覺悵惋仲尼云聴<lb/>
訟吾猶人也必也使無訟乎聴訟而能判曲直豈不為<lb/>
美然而聖人之意以無訟為先者貴息爭于未形也今<lb/>
百姓所以取青苗錢于官者豈其人富贍飽足樂輸有<lb/>
餘于公以為名哉公私債負逼迫取于已無所有故稱<lb/>
貸出息以濟其用介父為政不能使民家給人足無稱<lb/>
貸之患而特開設稱貸之法以為有益于民不亦可羞<lb/>
哉甚非聖人之意也自三代以來更厯秦漢治道駮雜<lb/>
<pb n="KR4d0045_WYG_027-6a"/>
代益澆薄其取于民者萬頭千緒周公之書有之而今<lb/>
無者非實無之也推類言之名號不同而己矣若又取<lb/>
周公所言以為未行而行之吾恐不但重複將有四五<lb/>
倍蓰者矣一部周禮治財者過半其非治財者未聞建<lb/>
行一語獨此一端守之堅如金石將非識其小者近者<lb/>
歟今郡縣之吏率以青苗錢為殿最又青苗錢未足未<lb/>
得催二税郡縣吏懼其黜免思自救解其材者猶能小<lb/>
為方略以強民其下者直以威力刑罰督迫之如此民<lb/>
<pb n="KR4d0045_WYG_027-6b"/>
安得不請安得不納而謂其願而不可止者吾誰欺欺<lb/>
天乎凡人臣之納説于時君勸其恭儉小心所謂道也<lb/>
豈不逆耳難從及至勸其為利取財于民廣肆志意不<lb/>
待辭之畢而喜矣故姦臣爭以言財利求用不復取往<lb/>
古事言之在唐之時皇甫鏄裴延齡用此術致位公相<lb/>
雖然二人者猶不敢避其聚斂之名不如介甫直以周<lb/>
公聖人為證上則使人主無疑下則使廷臣莫敢非若<lb/>
是乎周公之為桀跖嗃矢桁楊接槢也商鞅為秦變法<lb/>
<pb n="KR4d0045_WYG_027-7a"/>
其後夷滅張湯為漢變法後亦自殺為法逆于人心未<lb/>
有保終吉者也且朝廷青苗之息專為備百姓不足至<lb/>
其盈溢能以代貧下賦役乎府庫既滿我且見其不復<lb/>
為民矣外之則尚武功開斥境土内之則廣游觀崇益<lb/>
宫室鄙語曰富不學奢而奢自至自然之勢也介甫一<lb/>
舉事其弊至此可無念哉可無念哉<lb/>
　　與青州歐陽尚書别紙<lb/>
某頓首近專人囘上狀計即通逹遞中䝉賜手誨㐲讀<lb/>
<pb n="KR4d0045_WYG_027-7b"/>
感慰亡兄安葬十月末已得襄事家嫂諸孤尋還南都<lb/>
目今定居伏恐要知某愚戇孤蹇前在試院不幸與小<lb/>
人共事論議之間為所詬辱既素知其心病狂易都與<lb/>
包含隱忍未嘗酬對遭横逆而自反犯而不校此實古<lb/>
人所貴況在鄙淺實亦不易堪任以為如此可以免咎<lb/>
不意臺憲風聞不辨曲直大相排詆朝廷知其無他置<lb/>
而不問然而章疏相繼詞語百車掎摭咎惡甚于驩兠<lb/>
共鯀處正罪罰急于貪贓背叛上恩寛博裁令贖金中<lb/>
<pb n="KR4d0045_WYG_027-8a"/>
憲呂公以為朝廷綱紀在此一奏風俗惇厚在此一舉<lb/>
不放逐邪佞不足以正邦毅然奮筆有仲山甫不吐之<lb/>
風知雜陳御史身在試院目見始末上牽下掣不得自<lb/>
由傳致文字使之相稱朝廷憐其無辜又不欲小挫臺<lb/>
憲之氣遂但奪差遣使歸館供職餘論洶洶又復數章<lb/>
然後得已聖朝治道清明是君子道長之時誠不自甘<lb/>
棄為小人猥䝉羣賢見誚然觀自古志士君子與時乖<lb/>
迕捩曲為直不能自白歸之有命無世無之某固無似<lb/>
<pb n="KR4d0045_WYG_027-8b"/>
敢不安之若命乎栁下惠仕魯三黜令尹子文仕楚三<lb/>
己某到京七年三䝉臺論小人何幸乃與下惠子文等<lb/>
但其無愠色未能若古人然亦敢不庶幾也小人胸中<lb/>
感慨無處告愬受恩門下積有嵗年故敢容易布聞語<lb/>
言忉怛使側目者見之又當重得罪得伸于知已萬無<lb/>
悔惜伏惟亮悉<lb/>
　　為伯父上集賢文相公書<lb/>
伏惟相公以將明之徳當弼諧之任平殄冦亂惟清緝<lb/>
<pb n="KR4d0045_WYG_027-9a"/>
熙勲無與雙畧不世出所謂有非常之人必有非常之<lb/>
功也致為上袞海内大服咸曰昔有周邵今惟相公天<lb/>
下幸甚受策之日遜美讓善以南陽范公為材舉而自<lb/>
代故天下咸知相公不伐而無私知賢而尚徳論思之<lb/>
重小大必稱故天下咸知相公任人必當其材有功必<lb/>
報其勞夫宰相之任論思之重相公舉賢而讓既得其<lb/>
人則百執事之微亦將選擇而無曠工矣有勞者既旌<lb/>
有功者既賞則天下懐材而未試者亦將繼嗣而進之<lb/>
<pb n="KR4d0045_WYG_027-9b"/>
矣此㤗山之符千一之遇也當是之時束帶而搢紳者<lb/>
皆不狂不愚無罪戾于身孰不願受賜于相府乎某也<lb/>
不愚不狂幸免罪戾是以敢進其説于左右雖然百執<lb/>
事之進其説于相公者多矣語不切則情不逹是以衒<lb/>
鬻之詞必過其實某也小人不敢以厚誣君子仲尼曰<lb/>
如有所譽其有所試然則相公取人之方不出于此矣<lb/>
相公之治益州某時承乏興元愚戇不肖無所建立謹<lb/>
守詔條平治獄訟竊幸無敗闕相公以其屬吏之故廣<lb/>
<pb n="KR4d0045_WYG_027-10a"/>
聴兼採謂其有勞曲賜奬借銜被恩遇刻肌刻骨然則<lb/>
某之獲幸于相公相公之垂譽于不肖皆在于已試矣<lb/>
則某之進説于相公不待詞之畢而喻也豈相公能譽<lb/>
之而遺其身乎某今年逾六十齒已衰邁然其愚戇不<lb/>
肖之心猶知感激竊樂聖賢之相遇太平之有期使得<lb/>
磨厲鉛鈍少立薄效然後退老園畝無所恨矣力短謀<lb/>
拙上無朝廷之援旁寡朋友之助是以蹉跎郎署棲遅<lb/>
外補某竊悲之伏惟相公均進賢任能之道少迨不肖<lb/>
<pb n="KR4d0045_WYG_027-10b"/>
推賞功旌勞之典俯憐未試不替疇昔特賜振抜使得<lb/>
效其尺寸必無隳敗以玷厚知某聞見于君子言及而<lb/>
不言謂之隠某其敢自囊括以取大責于大君子乎是<lb/>
以冒進其説伏惟裁擇<lb/>
　　為人上宰相書<lb/>
某聞古今之論者曰善為國者無他使賢者能者帥職<lb/>
就列而不敢伏斯至治已善為仕者無他使國家求與<lb/>
之共事而後出焉斯善士已書曰克明俊徳道賢傑之<lb/>
<pb n="KR4d0045_WYG_027-11a"/>
在位也易泰之象曰上下交而其志同也道上之所以<lb/>
接下也然是二者有説焉世固不疑賢能之可以興治<lb/>
而謂士者待上求與之共事而後出焉不亦越乎夫古<lb/>
今異宜亦豈嘗謂若成湯之于伊尹魯侯之于周豐而<lb/>
後謂之求之哉彼疎逺窮賤之士介特自守無望于朝<lb/>
廷而爵命有以及之斯豈非求之之效歟夫識度有髙<lb/>
卑智略有廣狹誠使以徳舉者不奪其職以材用者不<lb/>
逾其分則山林枯槁之士舉欣欣然係踵而至矣又況<lb/>
<pb n="KR4d0045_WYG_027-11b"/>
其近者乎㐲惟某公閣下以全徳倬度寅亮王室謨明<lb/>
輔和惟清緝熙功業日新而無疵仁化風動而彌逺賢<lb/>
者在位能者在職可謂至治之極矣某也疎逺窮賤之<lb/>
士也無左右之介未嘗得至于門下仲尼曰邦有道貧<lb/>
且賤焉恥也竊自念勤身苦志從事于學幸不後于衆<lb/>
人不見棄于朋友儻可與童昏庸昧之倫長甘貧賤之<lb/>
恥乎古人有言曰百發一不中不可謂之善射射末藝<lb/>
也固以全之為美今雖賢傑羣萃而疎逺窮賤有遺而<lb/>
<pb n="KR4d0045_WYG_027-12a"/>
不省者將非百中之美乎㐲惟閣下念之傳曰言以足<lb/>
志不言誰知其志虞書曰敷納以言仲尼曰不知言無<lb/>
以知人也誠謂閣下必一言而知人故敢冒進其説焉<lb/>
伏惟閣下亮之莊周之書曰逺使之而觀其忠近使之<lb/>
而觀其恭煩使之而觀其能卒然問焉而觀其志急與<lb/>
之期而觀其信委之以材而觀其仁古之君子其察人<lb/>
如此之詳也某也不肖惟閣下所以命之<lb/>
　　為王郎中論事上宰相書<lb/>
<pb n="KR4d0045_WYG_027-12b"/>
昔汲黯有言願為中郎出入禁闥補過拾遺然則郎吏<lb/>
雖賤亦預論議時薦狂瞽仰裨萬一古之道也况其忝<lb/>
千里之寄膺牧民之任有所懐藴黙不敢言非忠藎之<lb/>
義也某惶恐死罪伏見赦書升曹許為輔郡恭以聖朝<lb/>
治具張設制作明備地平天成百度修正自前世之闕<lb/>
典百王之逸禮刋而正之振而行之又況王圻千里大<lb/>
衆所在輔翊之郡未合于古宜乎明詔之發徳音而著<lb/>
甲令也昔炎漢隆盛累葉至孝武之時始廣三輔葢由<lb/>
<pb n="KR4d0045_WYG_027-13a"/>
此矣然東西兩京皆曰寰内鑾輅臨幸則為行在宫籥<lb/>
暫扄爰號居留制度事體自昔一同皆有輔郡扶贊風<lb/>
化今鄭滑曹許悉為節鎮唯汝州號稱防禦似猶不稱<lb/>
愚以為汝為輔郡在曹許之先亦宜建節以威重都邑<lb/>
巍巍赫赫盡善盡美矣且鄭州本亦防禦景祐之初始<lb/>
賜奉寧之號然則防禦小郡不足以陪輔帝京近事之<lb/>
明比已國家節鎮數十川峽廣越之郡往往以僻陋賜<lb/>
額汝州地盈六縣生齒數萬西瞻洛宅陵寢兼在北顧<lb/>
<pb n="KR4d0045_WYG_027-13b"/>
浚都佳氣相接楚鄧南土正居藩蔽于以啓元戎之乗<lb/>
假中軍之節不亦宜乎某愚戇不足以知治體近者輒<lb/>
以芻蕘之言上奏天聴懼其拙訥未能明白敢復干聞<lb/>
執事伏惟某官寅亮天工董正國體聚精㑹神講畫如<lb/>
一逹聰明目幽逺必届幸論道之朝訏謨之下垂聴愚<lb/>
言少賜詳擇千慮一得實所願焉<lb/>
　　為趙賓客上執政書<lb/>
某結髪仕宦至今五十餘年方其少壯之時不能出奇<lb/>
<pb n="KR4d0045_WYG_027-14a"/>
勵節外之則竭股肱之力以治戎服敵于邊圉内之則<lb/>
極文墨之用以正議直言于朝廷今年逾耳順筋力益<lb/>
衰思慮益昏而朝廷方興太平之基廣教化之源才臣<lb/>
志士黒髪壯齒駕肩接踵奔走圖議官無曠工野無遺<lb/>
賢顧某其人長物也然而不自揆度猶敢有言于相府<lb/>
罪人也願相公矜而察之幸甚幸甚某聞大雅之詩曰<lb/>
敦彼行葦牛羊勿踐履夫行葦之微牛羊避之而後王<lb/>
道備焉故周家忠厚必至于養耆老以成其福祿非獨<lb/>
<pb n="KR4d0045_WYG_027-14b"/>
王化然也田子方見公家之粥老馬者贖而取之為其<lb/>
少盡其力而老棄之為不忍也故恩足以存舊老義足<lb/>
以感新壯可謂賢士矣某其亦可自比于此而冀見憐<lb/>
于執事乎某之族内外待某而食者僅百口男女之成<lb/>
立待某而婚嫁者且十數家無累世蓄積之富身無四<lb/>
海田園之歸饑寒凍餒是憂是虞某雖欲勿仕不可得<lb/>
也某豈願以桑榆之景進而不知止乎先王之制七十<lb/>
而致仕幸某今猶未及數年雖黽勉班列未為大咎也<lb/>
<pb n="KR4d0045_WYG_027-15a"/>
相公誠能加惠哀憐使某復得補郡以濟其饑寒之患<lb/>
使宗族百口靳靳然有所仰給此其為行葦勿踐而備<lb/>
王化也老馬見贖而稱賢士也其亦不逺矣州郡之役<lb/>
某雖朽鈍固常熟之耳目足以究簿書之繁志慮足以<lb/>
察獄訟之情日夜不怠自謂無曠豈敢使事有不職民<lb/>
有失所以孤相公任人之意乎伏惟哀憐幸甚幸甚<lb/>
　　為人以文章與知已書<lb/>
小人受顧盼于門下寢逺以閣下藻鑑明徹照灼忽眇<lb/>
<pb n="KR4d0045_WYG_027-15b"/>
不疑于小人獨有所未盡也小人猶願有陳于左右何<lb/>
者譬猶彈絲吹竹擊劔射御雖既知其工矣未若時得<lb/>
試之于左右見長競能曲終技窮憮然稱善其為快心<lb/>
滿意稱曰知已者不愧矣是所謂囿于物而相于技者<lb/>
也雖然是小人之所以事君子盡心之道也某七嵗好<lb/>
詩至今垂三十年日夜之所積習精力之所追及旁貫<lb/>
經史下協聲律紙墨所存不下千首雖當世多賢不敢<lb/>
仰希一二而上追古人之作竊以謂無甚大愧夫擊轅<lb/>
<pb n="KR4d0045_WYG_027-16a"/>
叩角之歌詞甚俚質而賢君採之故下情逹而幽滯得<lb/>
出也又況感激時事吟咏國政奬善而刺惡有敦厚之<lb/>
風耶世無詩官畏陷誹謗之罪故不敢露已時就閒僻<lb/>
竊寄拊抃而已伏以閣下之于小人有照之之明而加<lb/>
以久要之契某其敢有隠而不盡心乎謹録古律雜詩<lb/>
若干首拜獻左右伏惟少加材擇<lb/>
　　答西京解元李秀才書<lb/>
某頓首秀才足下辱書稱道累幅甚荷甚荷夫洛陽天<lb/>
<pb n="KR4d0045_WYG_027-16b"/>
地之中而帝王之所更都也其居士鄉秀稟受中氣涵<lb/>
泳徳化宜乎其有以異于四方哉某也異邑之人未嘗<lb/>
從士大夫遊過當賓興之任葢造形而度長短者易以<lb/>
自必循聲而察律吕者鮮于不誣況于䝉鄙而可以小<lb/>
知君子哉此其所以臨事而懼也誠不自意魁偉俊傑<lb/>
之賢幸皆不失内自矜喜榖梁子曰名譽已聞而有司<lb/>
不舉者有司之過也今某既免有司之過矣古者貢士<lb/>
數與于祭者有賞得賢如此其無慶賞之望乎又以自<lb/>
<pb n="KR4d0045_WYG_027-17a"/>
賀也因書還答不悉<lb/>
　　衆學官移兩判監書<lb/>
某等謹再拜上書判監舎人王公判監傅公閣下前日<lb/>
閣下以劉䝉為學正某等以為不宜屬草具書將以薦<lb/>
聞于左右當是時有習于事者見教曰今近臣貴人位<lb/>
崇志得悦順之言日聞于前夫位崇則下之奔走者衆<lb/>
志得則禮樂法度可以闊略悦順之言日聞則忠諫必<lb/>
不入矣如是而又重之以學問之博詞説之辨必且乗<lb/>
<pb n="KR4d0045_WYG_027-17b"/>
入而鬭其㨗吾見若之黙而自屈也某等以為不知言<lb/>
凡太平之世强者所以不敢暴弱衆者所以不敢陵寡<lb/>
材者所以不敢詐愚由禮義法度存也禮義者先聖人<lb/>
之遺教是也法度者時君之詔令是也禮義者先聖治<lb/>
人興化必且安守禮義以待士固持法度以馭衆今一<lb/>
舉事遂兼犯此猶足自立乎葢以為有所不知而過舉<lb/>
也誠使有所不知則樂聞其告者矣知其為過舉則母<lb/>
憚于改更矣又何謂不可以忠告法語哉是以有望日<lb/>
<pb n="KR4d0045_WYG_027-18a"/>
之牒辭逹而已不敢衆請也跼蹐俟命漠然累日閣下<lb/>
既不見報而劉䝉遂自入學矣于是前見教者雜然而<lb/>
笑自以為知言而某等愚陋也某等又以為不然凡賢<lb/>
人君子所為始末後先固不必同要其歸于是而已矣<lb/>
今所舉不義而固為之者非以恥過作非也殆將以極<lb/>
衆人之論議而視其強毅詭隨則賢不肖自判矣此古<lb/>
者觀人知人之術意閣下亦必出于此是以又屬草具<lb/>
書以薦聞于左右又有見教者曰凡下之役上職也賤<lb/>
<pb n="KR4d0045_WYG_027-18b"/>
之聴貴決也愚之從賢義也今祭酒司業貴矣賢矣為<lb/>
人上矣博士愚者賤者為人下者聴之役之從之而已<lb/>
尚何多言乎某等又以為不知言何者三公皆嘗為天<lb/>
子御史諌官矣方其禁切人主雖置三公九卿焉有不<lb/>
合己者必力排而極陳之常恨其不見用夫人臣之于<lb/>
人主有天地之隔其敢抗言知義者非以其所守者法<lb/>
度所循者禮義然耶故犯上而不憚危焉直已而不使<lb/>
屈焉今祭酒司業之于博士比肩學官耳非有君臣天<lb/>
<pb n="KR4d0045_WYG_027-19a"/>
地之隔吾以禮義法度而告之庸何慊乎在人主則必<lb/>
欲聴用已而盡從其言于已事則恥聴于人遂非而不<lb/>
移豈賢臣之用心乎是非所望于祭酒司業也某等遂<lb/>
又有前日之狀今又累日矣不審閣下為如何見敎者<lb/>
又且將大笑矣某等無復以他義仰期閣下矣古者有<lb/>
官守者不得其守則去今閣下廢詔文而侵博士之官<lb/>
用非其人某等真不得其守可以去矣閣下以昏姻之<lb/>
家私情曲禱用一庸士而以大義正道使五六學官引<lb/>
<pb n="KR4d0045_WYG_027-19b"/>
去閣下上非所以為國下非所以為身想閣下通人必<lb/>
不爾也不然則閣下叛戻詔書蔑棄寮屬貪用童騃教<lb/>
率國子亦將有宏議逺略非某等所及倘一告喻之某<lb/>
等亦箝口受教矣<lb/>
　<lb/>
　<lb/>
　<lb/>
　彭城集巻二十七<lb/>
</p>
<p>
</p>
  </div>
</body>
</text>
</TEI>
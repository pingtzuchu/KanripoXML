<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>彭城集巻五</head> <lb/>
    <p>
<pb n="KR4d0045_WYG_005-1a"/>
欽定四庫全書<lb/>
　彭城集巻五<lb/>
　　　　　　　　　　　　　宋　劉攽　撰<lb/>
　五言古詩<lb/>
　　淮上<lb/>
旦起風頗涼暑薄意彌愜長懐波浪髙咫尺不得涉艤<lb/>
舟望連山青靄亂雲葉鷗鳥去杳然空迥晨光接卧吟<lb/>
新詩句閒理舊書帖呼兒飼茭茨看婦治箱篋為非急<lb/>
<pb n="KR4d0045_WYG_005-1b"/>
時者無事用輕檝淹留既無悶何必歌長鋏<lb/>
　　次韻蘇子瞻<lb/>
顧侯磊落人稱是腰腹偉不甘封侯相蔡父誇小史功<lb/>
名保唾掌懐寳豈能已鞅掌人所難見之心獨喜鄴中<lb/>
貴史公秦諺推樗里一蕢障九州亦自其名美金城上<lb/>
方畧萬里可寸紙頂踵禹墨間掛冠復遺履蘇公相知<lb/>
心乃在湯湯水抑揚磕然笑吾心嘲里耳<lb/>
　　次韻孫少述二首<lb/>
<pb n="KR4d0045_WYG_005-2a"/>
蓺苗欲其實種椒欲其繁我本正禮家世人稱二難學<lb/>
射庾公斯取友念必端相與今白首交通可以完羨君<lb/>
脱塵垢頋已羞素飡聊為鵬鷃飛各自天宇寛一月三<lb/>
寄詩一詩千百觀怳若從君遊君知我心歡<lb/>
為貧始願仕逢辰叨典州樸直守故學遲暮悲舊遊此<lb/>
邦詩書林處士原憲儔怪我何所為千騎居上頭君恩<lb/>
重泰山未有毫髪酧逺慙遂初賦清節第一流桑榆不<lb/>
相遺歡笑脱覊愁<lb/>
<pb n="KR4d0045_WYG_005-2b"/>
　　喜王大自固陵歸<lb/>
日月疾過隙生者猶行客念君於此中復久事逺役嵗<lb/>
暮山林閉天寒雪霜積歸來道路勤稍見車馬色田事<lb/>
米宜緩春冰行解釋相從今其時迨此役車息<lb/>
　　畏途<lb/>
畏途十殺一昧者己知戒奔航失維檝將恐亦同敗凝<lb/>
氷難長清甘醴復先壊桔橰獨知道俯仰非有罪<lb/>
　　椿下獨坐<lb/>
<pb n="KR4d0045_WYG_005-3a"/>
凱風長羣物赤日流正陽幽居似囂煩嘉樹亦陰涼偶<lb/>
坐方丈間吾非厭華堂爱此真不材保彼千載長仰視<lb/>
龍蛇形屈蟠正蒼蒼勿疑翠羽葆何以居我傍吾聞髙<lb/>
葢人專寵來百殃我獨安隠幽入鳥不亂行<lb/>
　　結廬<lb/>
結廬東城下適當車馬路開門閲過客擾擾不知數客<lb/>
或為我歡客或不我顧歡我我不驚去我我不慕俛仰<lb/>
各異懐音容暫逢迕照影清水中黙然不相語魂交夕<lb/>
<pb n="KR4d0045_WYG_005-3b"/>
夢間昔昔已復寤薄厚何從生善惡非有素寄語朝市<lb/>
人知余養生趣<lb/>
　　後浦望水<lb/>
春塘見游魚芳草宜白鷺溪流定幾曲花發應深處重<lb/>
來畏已迷堅坐不能去<lb/>
　　奉和寛叔新橋之什<lb/>
昔賢常奪鬲彼聖猶伐樹物情喜崎傾直道毎齟齬況<lb/>
兹渾渾川翻覆不可據風波一生憂忠信多逢怒陰虹<lb/>
<pb n="KR4d0045_WYG_005-4a"/>
架層雲雨氣生寒冱操舟雖云神失勢嗟已屢早師漆<lb/>
園學一悟南華趣理㑹定無悶神全諒何懼吾道乗桴<lb/>
浮斯文以筏喻仰止金玉章煥然謝煩慮<lb/>
　　晩泊長蘆贈南來鄰舡<lb/>
沿遡同一川風波情豈别維舟暫相從銷憂自怡悦明<lb/>
發南北飛離懐更秦越<lb/>
　　苦寒<lb/>
不敢怨雲霧不敢悲雪霜此是上帝令所以誅愆陽不<lb/>
<pb n="KR4d0045_WYG_005-4b"/>
見李與桃前日胡為芳不見蚊與<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>往日胡為翔反時<lb/>
固為妖徼倖真不祥但令冷氣除豈敢虞凍僵吾道不<lb/>
終窮君㸔松與篁<lb/>
　　賞心亭<hi>原汪時馮當世置酒會吕翰林張舍人章學士皆在坐因以詩贈馮</hi>
髙堂靣虛無水色照羣有不知歸流永但見來帆久蒼<lb/>
翠前後山起伏龍蛇走荒蕪六朝舊獨此存不朽涼風<lb/>
西北至蕭颯驚户牖秋意倐已髙𤣥蟬嘒衰栁主人厚<lb/>
賓客嘉贈隨所取爽豁破縈紆髙涼謝塵垢開筵窮日<lb/>
<pb n="KR4d0045_WYG_005-5a"/>
影玉斗湛清酒長歌激梁塵爛醉頗無負羈遊屢飄蕩<lb/>
攀援毎遲後數公傾葢歡夙昔故未偶夜闌天正黒出<lb/>
户攬星斗明發復殊方行行但囘首<lb/>
　　汴渠挂帆<lb/>
翩翩河中舟一一西上水彼船力有餘我船力無幾力<lb/>
薄日一舍力壯日百里遲速詎幾何推分故爾耳今晨<lb/>
東南風帆席頻輕駛舳艫密相銜前後畧相似如將平<lb/>
不平頗復令人喜因之念時事㝠寞付天理<lb/>
<pb n="KR4d0045_WYG_005-5b"/>
　　寄韓持國<lb/>
帝都冠葢區百吏鮮閒暇學省獨優游儒冠足休假臘<lb/>
前辱飛書雨後果迂駕逺道靡告勞心期莫予詐三年<lb/>
坐窮山物色多可訝鶴林失昭師演門吊兩謝素交悵<lb/>
傾葢陳迹空怛化孤吟不逢人黙坐常逢夜朱丹親簿<lb/>
領蟲旱視禾稼全人猶罋盎薄賦兼倓幏君來慰何多<lb/>
髙論聴雖乍雄風快披襟佳境逾啖蔗從容外形骸約<lb/>
畧陳酒䏑尋芳問名園臨溪陟累榭數稱滍陽叟謂實<lb/>
<pb n="KR4d0045_WYG_005-6a"/>
龎公亞昔聞固己多今得逾可詫龍門走清洛伊水共<lb/>
東下舊都富形勢時卉芬蘭麝雲峯㑹深入芳草正可<lb/>
藉乗興寧有窮歸馬何當跨小官畏繩墨跼蹐甚韁靶<lb/>
苟無咫尺書限此十數舍舉頭怨鴻鵠羽翼不我借終<lb/>
更行有期屈指計秋夏<lb/>
　　寄王深甫兄弟<lb/>
曹子三敗辱卞和再刖悲自古鮮其然今子何似之歴<lb/>
塊悞一蹶千里差毫釐白璧固有瑕黄金豈無疵識君<lb/>
<pb n="KR4d0045_WYG_005-6b"/>
向十年每歎時爾遺天命兹可信古學滋可疑上書欲<lb/>
薦君身賤不得為寄君北門詩相望空所思<lb/>
　　寄王子直<lb/>
三見登賢書毎有千人進少年盛名聲髙士離幽遁吾<lb/>
憐王子秀屢黜曾不近棲遲困家食屈首仕州郡始疑<lb/>
造物意實于才者吝寧與朝廷分不使山野盡間令特<lb/>
達士竭力事推引知音與彚征干嵗名雙振憶君盛文<lb/>
華遇事尤精敏雷電騰火車波濤駕蛟蜃譬之逢羿射<lb/>
<pb n="KR4d0045_WYG_005-7a"/>
所發無不凖固窮當益堅達生尚無悶府公樞軸老治<lb/>
道常坐論屢聞下榻迎豈惟虛已問人生貴意氣感激<lb/>
多發憤想見吐胸中江河出方寸便當薦書上累鷙推<lb/>
孤隼咫尺青㝠天勵翼見翔奮年華不吾與二老倐生<lb/>
鬢祿仕久益貧拙謀老仍鈍干時尚有違得名諒無分<lb/>
行當鴻鵠舉判與䴢鹿渾江魚事鈎罩吳稻收囷囤君<lb/>
時據亨衢寄聲勿招隠<lb/>
决意千里遊極當何日歸終朝仍閉闗室邇人竟違北<lb/>
<pb n="KR4d0045_WYG_005-7b"/>
風吹長空弱羽相分飛我呼君應聞何意音問希介者<lb/>
當鮮合俗士所見非㑹知相憶深不為輕與肥<lb/>
　　寄王深甫<lb/>
昔居沈邱門相過不盈里蓬蒿啟三徑杖履通彼此去<lb/>
潁已數年居常夢湖水陋巷君所安所居未宜徙憶昨<lb/>
春風時君手種桃李二年當著花今秋應結子同生記<lb/>
五人次卿今祿仕餘人皆反冠誰最飽書史娟娟懐中<lb/>
兒長女久生齒侁侁乳下秀相繼今有幾固陵好田園<lb/>
<pb n="KR4d0045_WYG_005-8a"/>
往嵗未疆理菑畬無廢功計程萬億秭曩時豫君謀家<lb/>
事最綱紀欲令囊有錢更使囷餘米伏臘足自了衣食<lb/>
常好美自兹謝俗徒閉門唯隠几豈論陶朱公未慕子<lb/>
貢氏有志懼難合到今可誰比將無尚瓢簞幸不乏甘<lb/>
㫖南風素輕浮衆口巧排詆往聞里中兒責望多苛禮<lb/>
君從段干迫詎免叔孫毁又聞澤宫射吾子時見罷有<lb/>
言厭塵勞自誓不再起窮通非異門出處皆一體達生<lb/>
知順天偏智乃私已怪君未坦然尚爾交憂喜昨來赦<lb/>
<pb n="KR4d0045_WYG_005-8b"/>
書下拔滯先賢士寧令有道巻近自吾人始丈夫龍蛇<lb/>
變葢棺事乃已探穴必得虎叱梟㑹勝雉何能守一方<lb/>
寂寥事行葦吾為諸侯客正得戎曼鄙簿書每陳前弦<lb/>
誦不到耳時方尚鴻鵠自愧雜螻螘匠石悲運斤郢人<lb/>
怨流徵非君美無度孰與裁狂斐思身若煩酲淟涊不<lb/>
可洗彎弓輒墮鴈投竿常獲鯉寄書非無縁勿愛繒與<lb/>
紙<lb/>
　　寄王子直<lb/>
<pb n="KR4d0045_WYG_005-9a"/>
王孫意氣壯文武兩自適著書輕古人時論有馬癖塵<lb/>
埃間何濶陋巷稀軼迹西郊秋欲分風露朝暮積豈惟<lb/>
弓失勁況乃鷹隼擊何當共馳騁一見萬夫敵<lb/>
　　寄原甫<lb/>
雞鳴行問津日昃未得休髙山有懸車深水時汎舟二<lb/>
殽避風雨太華行清秋旅遊月魄毁始覺岐路修緬然<lb/>
望西南落日荒維陬應知念行役天中時倚樓<lb/>
　　寄王掾<lb/>
<pb n="KR4d0045_WYG_005-9b"/>
壯齒行九州智當任百憂常慕馬將軍又憐定逺侯汩<lb/>
汩州郡役奔走無停留朝與簿書期暮從農夫遊盡力<lb/>
蒿艾間令人愧前籌㑹計與牛羊古來悲孔邱王卿與<lb/>
我同嵗晏方田疇烏攫道傍肉貂餘身上裘西風木葉<lb/>
零清雨天地秋歸來共尊酒歡言役車休<lb/>
　　寄王深甫<lb/>
昔有揚子雲著書恬勢利家貧官不達賓客罕肯至時<lb/>
復好書者相從問經義干載故寥寥吾人一何似天涼<lb/>
<pb n="KR4d0045_WYG_005-10a"/>
風雨餘草樹有秋意蟬吟燕辭歸窮士易失志陋巷可<lb/>
相期簞瓢固多味<lb/>
　　尋王深甫值其不在歸寄此詩<lb/>
幾日欲出門適此天和柔邦人皆異情我憶從君游僻<lb/>
居正窮巷冰水相交流旁舍代應問簷鳥聲啁啾士貧<lb/>
難自髙柴水勞深謀昻藏塵世間何異川上鷗我能乗<lb/>
興來不能興盡留清談無由接竟夕心悠悠<lb/>
　　寄王深甫<hi>原注時為亳州衛真主簿</hi>
<pb n="KR4d0045_WYG_005-10b"/>
公綽志不欲滕薛非所居黄香脱枳棲仍集東觀書艅<lb/>
艎不挹漿鷹隼非捕魚狐裘匪負薪鼎鬲寧柱車物生<lb/>
各有宜得志皆自如違方易故常操末繆續初古賢貴<lb/>
相知末俗隨毁譽懐君乏羽翰臨風一躊躇<lb/>
　　之官汝州舟中作寄都下<lb/>
淺智憚逺謀弱力量所任進途逺朝廷退迹違山林代<lb/>
耕抱㣲願儋石安素心小官慕既往有道念在今問津<lb/>
自南郭治舟遡清潯鼎鼎去鄉悲冷冷遊子吟凌風巻<lb/>
<pb n="KR4d0045_WYG_005-11a"/>
晴綠喬木庇髙險黄鳥相喧呼嘉魚一浮沈晨昏偶素<lb/>
月信宿在青岑所遇多可歡離念頗用侵嵯峩天門髙<lb/>
浩蕩瀛海深髦士相提衡精義窮幽尋顧余傾葢交問<lb/>
我瑤華音戒車辱祖道贈䇿悵分襟簡書甫祇畏僻陋<lb/>
方滯淫搖懐日三秋寄情望歸禽<lb/>
　　早春懐都下<lb/>
沈滯幕府官三見春華換早聞知命言豈敢竊自歎樗<lb/>
老謝彫刻鈆鈍繆鎚鍛幸兹省文書聊以騎欵段鄉閭<lb/>
<pb n="KR4d0045_WYG_005-11b"/>
越南北弟姪稍婚冠靄靄西掖垣哲兄秉天翰悠悠思<lb/>
者懐歴歴念可㸔仰視歸飛鴻何當為我伴<lb/>
　　𤓰步<lb/>
蒼蒼林表山下惟𤓰步水憶昔魏皇帝百萬嘗駐此飲<lb/>
馬江水渾揚旌翔風起經營竟無成歎咤有遺恥去去<lb/>
常畏人閔黙垂五紀大江限南北天意固偶爾柰何奸<lb/>
雄才割據争虎視不有神武功疇能混書軌吾聞清流<lb/>
戰王業實基始樓舡蔽空來天塹才一葦此時東流波<lb/>
<pb n="KR4d0045_WYG_005-12a"/>
不足投馬箠煌煌軒臺威凜凜向千祀<lb/>
　　寄老菴<lb/>
兹山鞰奇勝四野窮眺覧近峯擢矛劒逺巘矗蓮蓞雲<lb/>
霞發光彩氣候變舒慘啼禽不能名秀芳多可攬招提<lb/>
就丘壑初地首鈆槧精廬爛金碧净供歡藜糝佛香書<lb/>
緜緜法鼔晨紞紞林風忽飄搖天樂隨簸撼靈泉初發<lb/>
䝉温液遂盈坎異源判炎涼及物萬塵黕西南江路永<lb/>
水墨畫色淡漚鳥破青㝠帆檣出葭菼吾人事探討絶<lb/>
<pb n="KR4d0045_WYG_005-12b"/>
境更平淡悟真心自知得雋首獨頷剪茅地夷爽築基<lb/>
土强㯺長松啟門扄怪石列窊窞遂初本逍遙知畧貴<lb/>
剛敢<hi>原注孫㑹宗智畧士</hi>頽齡惜鬢髪壯節露肝胆由來抱軒昻<lb/>
豈復甘黯黮辭滿異多秩摻祛嗟不寁髙風故難繼弱<lb/>
質因自感赬肩疲負任勿藥羞是㿊願言爾為鄰寧使<lb/>
我餘憾即今桑榆景光翳將就晻<lb/>
　　潼闗<lb/>
上有蒼蒼山下有渾渾流兩崖類築甬中道纔容輈闗<lb/>
<pb n="KR4d0045_WYG_005-13a"/>
門密相望設險非一秋借問前代人屈指嬴與劉乃知<lb/>
伯王功天險參人謀百二制六國一面當諸侯東慙洛<lb/>
陽薄北視朝歌羞時平郡國通官守輕戈矛旅程兹出<lb/>
闗悵然為淹留<lb/>
　　汜水闗<lb/>
四山環若屏土色類堅石青㝠積靄間古逕漏天隙虎<lb/>
牢一何險飛鳥不可歴狹處乃容車天形正修白山行<lb/>
十里盡路與洪河直驚波走狂沙澒洞踏虛壁寒光著<lb/>
<pb n="KR4d0045_WYG_005-13b"/>
面目噤㾕避劍㦸殷然出地雷下與干仞鬲壯哉造化<lb/>
功置此限南北乃知巢居民老死皆異域帝鴻始舟車<lb/>
夏禹勤底績輪蹄日相尋隘路遂開坼因縁楚漢交英<lb/>
雄因智力殺人何其悲貽患實自昔西風巻零雨昏霧<lb/>
白日匿泥途未遽央客子怨行役<lb/>
　　春日涼榭寄戴大臨<lb/>
老去苦無悰春還暫真賞念無俗慮侵得以山林往尋<lb/>
幽喜人逺習静憎禽響東風日暄和觸事全勝尚<lb/>
<pb n="KR4d0045_WYG_005-14a"/>
　　晚步寄徐從道<lb/>
日夕興頗適逍遙步城隅連峯蒼翠間決溝見平湖鳥<lb/>
去一何逸白雲與之俱太虛自無礙真意寧有拘春華<lb/>
白靄靄欣欣動羣枯園畦亦成趣嫩栁榮寒蔬思君昨<lb/>
相語水木西山居況此天氣新田野多歡娯注想已自<lb/>
爾念歸定何如<lb/>
　　秋園<lb/>
夕陽下西山反照林杪赤初驚秋事早逺見霜葉色山<lb/>
<pb n="KR4d0045_WYG_005-14b"/>
林得吾心消散理輕䇿翠香襲晚秀柔紫拾新坼涼蟬<lb/>
時一聲棲鳥相歛翼還歸卧南簷初月照虛碧<lb/>
　　寄王固子堅時在固陵治田<lb/>
蘇秦六國相晚被讒慝名使有東郊田安得留此聲古<lb/>
今事可知達人盡躬耕多君家事治竭力從老農白水<lb/>
負郭田百頃畝一鍾耕亦勿鹵莽耘亦無滅裂秋成霜<lb/>
滿畦玉粒勝白雪我懐沮溺心早晚從君游且當學林<lb/>
類行歌復披裘<lb/>
<pb n="KR4d0045_WYG_005-15a"/>
　陸瑁養魚池<lb/>
何兹水鄉士尚復穿池居寧知湖上龍不是淵中魚漪<lb/>
瀾杳無際綠净望有餘寂寞垂竿叟嘯歌方嵗除<lb/>
　　自舒城南至九并並舒河行水竹甚有佳致馬上<lb/>
　　成五首<lb/>
升㬢上南山千峰雲碧明晨風激寒水琴瑟環佩聲蠶<lb/>
老桑柘空麥熟黄鸝鳴浩然田野興遂爾忘都城<lb/>
髙髙嘉樹陰下下修竹林水光搖日影人語亂鳥吟興<lb/>
<pb n="KR4d0045_WYG_005-15b"/>
適盡佳境有逢皆㑹心安知道路傍前更登嶔岑<lb/>
一溪分百泉一泉流十家惡竹莽連雲古樹横帶沙魚<lb/>
子戯稻秧鳬雛接荇花信美非故鄉無由寄生涯<lb/>
溪水轉山曲杳如天際流淺瀬不解衣浮查曰為舟惜<lb/>
無同心子此地聊淹留但愛溪上兒蓬頭坐垂鈎<lb/>
南山近仙居太古餘積雪陰寒五月寒松檜為之折如<lb/>
何車馬客塵土倦炎熱揮手謝世人吾將與君絶<lb/>
　　自曹還都舟中奉酬子中見寄<lb/>
<pb n="KR4d0045_WYG_005-16a"/>
結束遡都門歡言瞻上東宿舂不成装徒御殊忽怱傾<lb/>
城千萬人髫稚隨老翁攬祛强我留路隘馬不通志㣲<lb/>
術無多舉動非材雄畦隧不知拙雕朽寧謂工尚憐畎<lb/>
畝民欲使衣食充吏課才第六名品出下中豈期此邦<lb/>
人念我如豳風竟慙不赫赫用底書成功人事非有常<lb/>
物變何必終移是趣日新應諧猶不窮恥為堅白辨判<lb/>
别僻與𠂻由是知命來但覺心源空思君天材異汗血<lb/>
流驃驄定交既非晚接武崑瀛蓬嵗月使人驚冠帯昔<lb/>
<pb n="KR4d0045_WYG_005-16b"/>
兒童别離過三秋㑹合今復同新詩思何深清月醒困<lb/>
䝉相哀蹇無成為客謝諸公<lb/>
　　奉酬孫少述<lb/>
意合非有求道逺義彌敦詩書獲我心將老遂不諼頺<lb/>
齡若馳波哀逝稍不存念君税馵羈飲水棲衡門正容<lb/>
悟失道已矣將何言<lb/>
　　還家<lb/>
久客常念歸還家自深願雖非湖海遊早己時節變果<lb/>
<pb n="KR4d0045_WYG_005-17a"/>
臝施于宇蠨蛸巧相衒墻根思哀蛩危棟辭歸燕貧加<lb/>
鄉閭慕病益兒女戀棲遲免路旁未厭茅屋賤衡門過<lb/>
涼雨秋草盈芳甸耕耘倘及時筋力自此勸<lb/>
　　雪中檢故書見王深甫書因寄<lb/>
積雪閟窮巷天寒四岑寂常時能來人今兹亦絶迹探<lb/>
囊理文書巻軸浩堆積嵗序往不留其人或成昔忽如<lb/>
二三子共此笑言適我遊皆可人囘也實莫逆詩句何<lb/>
軒軒有若風中翼使我多聞知令我手不釋聞君不作<lb/>
<pb n="KR4d0045_WYG_005-17b"/>
官作官固無益由來全生士不以時世激請問紫芝翁<lb/>
寧知五鼎食開門望四野天地漫無隙老鷹凍不飛何<lb/>
由寄消息<lb/>
　　送張七和州判官<lb/>
從仕如博奕百萬繫一擲君㸔大司馬二十好顔色與<lb/>
子昔獻賦共登東堂籍留滯向十年尚為諸侯客我愚<lb/>
數亦奇連蹇不自惜念君復何為無乃𤣥尚白時平棄<lb/>
奇節幕府鮮籌畫譬如塒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>間安用鸞鵠翼髙秋江湖<lb/>
<pb n="KR4d0045_WYG_005-18a"/>
深莽莽烟水碧輕舟犯蛟鼉勉子慎行役<lb/>
　　三女岡<lb/>
吳女飛若煙兹地留爾名上有愁雲陰下有蔓草生如<lb/>
此粲者何遺恨若未平寧無東平樹靡靡向孤城<lb/>
　　澄心寺後閣彈琴<lb/>
髙風動長松蕭瑟清我心亦有琴上絃盡得天外音試<lb/>
復向城市餘響終難尋<lb/>
　　首春學省同舍十一人集王彦祖為主人分賦十<lb/>
<pb n="KR4d0045_WYG_005-18b"/>
　　韻得河字<lb/>
意逺智無涯樂少憂常多浮生共兹理達士黙謂何嵗<lb/>
月如奔車冰霜變陽和廢書獨長嘆倚席仍浩歌王子<lb/>
家千金世勲誓山河勅厨具豐羞載酒信所過重簾篩<lb/>
勁風暖日蘇庭柯左手持蟹螯一釂朱顔<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>衰老愧投<lb/>
分愛賢心匪他相矜不及門聊欲陳四科<lb/>
　　養魚<lb/>
知此升斗狹鱣鱏非所容安知庖所捐後不成蛟龍為<lb/>
<pb n="KR4d0045_WYG_005-19a"/>
爾釋囚拘置之清冷中不有網罟憂安見拯濟功掉尾<lb/>
一何歡餘困猶噞喁孰云我非魚正見所樂同<lb/>
　　小雨<lb/>
十日無油雲一春無奔雷天事不可知號令於此頺疾<lb/>
風生梁棟宇宙如沈灰驚霆萬車走激裂山石開此聲<lb/>
昔未有曩意非所猜況聞波濤音洶洶千里來雖無為<lb/>
霖實猶得驅黄埃終憂稻粱枯所濟蒿與萊蛟龍樂盤<lb/>
嬉既往寧復囘茫然怨雲漢赤日方徘徊<lb/>
<pb n="KR4d0045_WYG_005-19b"/>
　　檢覆郟城旱田示同官及寄河南諸賢<lb/>
昔嵗歉無年今夏仍荐饑罷民去南畎賤價捐東菑籍<lb/>
籍道路間餓者何纍纍藜藿不充腸<graphic n="KR1170" url="https://raw.githubusercontent.com/kanripo/KR-Gaiji/master/images/KR1170.png" mimeType="image/png"/>然旄與倪嗟我<lb/>
祿代耕毎食為不怡徒懐仲由志身賤那得施属城上<lb/>
民訟比牒皆苦詞奉詔實有無百聞謝一窺星言説桑<lb/>
田行與父老期觸熱不敢休重趼寧告疲郊原赤如赭<lb/>
秉穗無孑遺墾藝不可分四旁生蒺藜流行誠代有愚<lb/>
弱豈易欺附上亦有刑殘下罪攸司鄙夫不忍此告吏<lb/>
<pb n="KR4d0045_WYG_005-20a"/>
咸赦之庶兹咻噢恩足以蘇惸嫠大農急經費言利析<lb/>
毫釐二吾猶不足一切寧謂宜國僑敏争承鄭邑用不<lb/>
危馮煖焚劵書田氏人若歸區區二小邦兩士能若斯<lb/>
當官在必行匪石安可移諸公悉吾友此志良弗非當<lb/>
令徇路人一聴狂者詩<lb/>
　　退朝<lb/>
慮澹事從簡興發謀豈豫退朝建禮門走馬長楸路陰<lb/>
風脱林槁朝日破寒霧簡書亦優游賓友慰遲暮神仙<lb/>
<pb n="KR4d0045_WYG_005-20b"/>
未嘗學臯壤欣所慕静境出自然勝遊非浪聚杯觴謀<lb/>
須㬰肴䔩訊無慮賞音愧聞弦和歌容執御<lb/>
　　引泉詩睦州龍興觀老君院作<lb/>
上嗣位六載吾宗刺桐川余來拜旌㦸詔下之明年是<lb/>
時春三月繞郭花蟬聫嵐盤百萬髻上揷黄金鈿授以<lb/>
道士館置榻于東偏滿院聲碧樹空堂形老仙本性樂<lb/>
凝淡及來更慕𤣥焚香禮真像盥手披靈編新定山角<lb/>
角烏龍獨巉然除非净晴日不見蒼崖連上有挐雲峰<lb/>
<pb n="KR4d0045_WYG_005-21a"/>
下有噴壑泉泉分數十派落處皆琤潺寒聲入爛醉䀨<lb/>
破西牕眠支笻起獨尋秪在牆東邉呼僮具畚鍤立鑿<lb/>
莓苔穿灇淙一𣲖墮練帯横斜牽亂石抛落落寒流響<lb/>
濺濺狂奴七里瀨縮到疎楹前跳光潑半散涌沫飛㳬<lb/>
圓勢束三峽拄㵼危孤磴懸㑹聞瑤池溜亦灌朱草田<lb/>
鳬伯弄翠蘂鸞雛舞丹烟凌風捩桂舵隔霧馳犀船況<lb/>
當𤣥元家嘗著道徳篇上善可比水斯文参五千精靈<lb/>
若在此肯惡㣲波傳不擬争滴瀝還應㑹淪漣出門後<lb/>
<pb n="KR4d0045_WYG_005-21b"/>
飛箭合勢浮青天必有學真子鹿冠秋鶴顔如龍輔余<lb/>
志日使疏其源<lb/>
　　和原甫鄆州樂郊詩<lb/>
人事有背向勝遊不長絶聞公樂郊行慷慨矜嵗月東<lb/>
山翠屏秀盧水寒玉直尚有昔來人借問寧異昔蓤蕖<lb/>
亂幽芳梧竹凝茂陰始知秋意髙詎厭徂嵗深因宜付<lb/>
衆妨<hi>一作妙</hi>大巧當不為島魚皆自歡賢者能勿違華堂<lb/>
庇深沉臯壤極虛曠清池湛明輝寒郊無近響公來㑹<lb/>
<pb n="KR4d0045_WYG_005-22a"/>
旌斾公晏盛笳鼓魯酒若醍醐齊謳艷巴楚采芹自胥<lb/>
樂食葚懐好音因成池上篇為想思歸吟<lb/>
　　劉太尉廟<hi>原主燕人劉審交</hi>
世亂争鬭繁廢興不可載磨滅幾何人獨兹有餘愛空<lb/>
同氣䧺武燕薊風慷慨曽是鞍馬間而為治民最桐鄉<lb/>
舊墟好峴首遺碑在嵗久梁棟傾地荒松栝大古今猶<lb/>
過隙俛仰成百代咨嗟畎畝勤勲業非永賴<lb/>
　　欲雨寄張壁<lb/>
<pb n="KR4d0045_WYG_005-22b"/>
秋事亦已中江南故炎溽北風三日雨正氣還凄肅身<lb/>
老慮深簡官閒睡常足庭陰墮長梧園芳亂新菊借書<lb/>
喜未見釀酒欣初熟優游諒卒嵗何用恨幽獨<lb/>
　　雨中寄子直<lb/>
繁陰不時解雨氣如深秋朝衣始絺葛暮服乃重裘天<lb/>
事亟變易得為有常不如何世上士欲以全自求行身<lb/>
繩墨問蹜蹜空白頭唯君可語此意豪力且遒通衢雖<lb/>
泥途未至乗扁舟興發騎馬來墊巾故風流<lb/>
<pb n="KR4d0045_WYG_005-23a"/>
　　林都官種花<lb/>
休跡異從告退居乃靡祿勞心不治人寓興此嘉木客<lb/>
來啟荆扉側砌紛衆綠名存洛陽品秀出海南族理㑹<lb/>
意必歡誰能傷局促時當載酒過三徑成幽熟<lb/>
　　送邵興宗之丹陽<lb/>
赤日裂石土萬家如烘爐君行何事役似為貧所驅埃<lb/>
塵稍去眼雲景日蕭疎扁舟乗長風倐忽徧三吳六年<lb/>
覊旅倦一旦誰掃除慎忽忘囘首浩蕩江山娛<lb/>
<pb n="KR4d0045_WYG_005-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　彭城集巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>彭城集巻十四</head> <lb/>
    <p>
<pb n="KR4d0045_WYG_014-1a"/>
欽定四庫全書<lb/>
　彭城集巻十四<lb/>
　　　　　　　　　　　　　宋　劉攽　撰<lb/>
　七言律詩<lb/>
　　省宿<lb/>
開旦文書整日勞漏傳門掩謝諸曹小庭待月久不下<lb/>
喬木䧏風空自高舊學荒蕪多夢寐㣲官補益抵分毫<lb/>
秋來鬢髪㸔成雪不似潘生始二毛<lb/>
<pb n="KR4d0045_WYG_014-1b"/>
　　次韻和陳學士八月十六日省宿<lb/>
疎簾珍簟倚通中落燼飄香墮玉蟲信宿依然十分月<lb/>
黄昏正爾一番風流螢暗逐星過水驚鵲時翻葉墮空<lb/>
詩興不禁頭已白醉鄉祗有面㣲紅<lb/>
　　次韻和登州張使者<lb/>
層城表海勢嵯峩車騎雍容樂事多八月潮平占候火<lb/>
三更日上㸔濤波閒留方士談迂怪醉聽齊謳起艶歌<lb/>
莫以高材厭留滯功名從古喻裘蓑<lb/>
<pb n="KR4d0045_WYG_014-2a"/>
　　和陳五祠九宮致齋<lb/>
帝家三正付惟清岑寂容臺最古㕔長日齋居空旦旦<lb/>
幾年華髪欲星星霜風洒葉都成赤籬菊疏花雜閒青<lb/>
多少舊溪招隱興暫因釐事遶林坰<lb/>
　　題所種梧楸<lb/>
曲檻層簷與樹宜三年初見綠隂垂聲隨白雨凉生疾<lb/>
影奪朱炎暑到遲傍倚轆轤㸔汲井下留閒客坐圍棊<lb/>
㑹須百尺參天直白髪空嗟拱把詩<lb/>
<pb n="KR4d0045_WYG_014-2b"/>
　　還家<lb/>
草逕茅廬不逺城歸來松竹已秋聲鄙人倦客方招隱<lb/>
弱女非男亦慰情薄願自甘隨老圃短才無用至名卿<lb/>
閭里相見成幽熟他日禽魚尚不驚<lb/>
　　城上新亭<lb/>
野芳喬木共回環歩到西城五里間值有叢祠休足力<lb/>
就為幽境慰心顔鷗聲逺水連晴日刹影高臺似淺山<lb/>
勝事本來容易集可憐人自不能閒<lb/>
<pb n="KR4d0045_WYG_014-3a"/>
　　次韻王介甫金陵懷古四首<lb/>
虎踞羣山帯繞江為誰為國為誰降高臺麋鹿㸔無數<lb/>
廢沼鳬鷖去自雙萬里朝雲隨逝水百年西月過虛窓<lb/>
白門酒美東風快笑數英雄盡一缸<lb/>
樓船西下勢横江元帥旌旗就約降旋報前師覆張悌<lb/>
亟傳單騎馘王雙燕焚正自當煙突蟻潰何堪值水窓<lb/>
回首三軍歡奏凱萬牛行炙酒千缸<lb/>
楚貢來遲詭問江漢收羣䇿士心降一言已重黄金百<lb/>
<pb n="KR4d0045_WYG_014-3b"/>
再見仍蒙白璧雙漂客脱身甘馬革老儒投筆謝書窓<lb/>
豈知三閣酣詩酒浩唱庭花倒玉缸<lb/>
頽垣落水半平江喬木風呼不易降耕出珠璣時得一<lb/>
道逢麟鳯不成雙潮聲半夜來寒渚月色深秋照舊窓<lb/>
唯有魚鹽城下市檣烏想望集缾缸<lb/>
　　送馮當世移金陵<lb/>
滿城擕酒駐高軒楚老沾衣共一言何幸期年無吏事<lb/>
方從歉嵗識君恩潮迎綵鷁來瓜歩山映朱旗轉白門<lb/>
<pb n="KR4d0045_WYG_014-4a"/>
早晩使星還北極溥㸔霖雨濟乾坤<lb/>
　　李公擇自滑州移知鄂州<lb/>
黄鶴仙人去不留武昌官桞傍層樓前山欲近滄浪水<lb/>
芳草遙分鸚鵡洲漁父嘯歌聊自樂禰衡詞賦若為謀<lb/>
朱輪皂葢一身貴談笑豈知千古愁<lb/>
　　得江同州和詩後却寄<lb/>
左輔關河二十城使車全勝直承明白頭樽酒諳風味<lb/>
乘興篇章得性情苜蓿空肥天驥老風霜有意皁鵰横<lb/>
<pb n="KR4d0045_WYG_014-4b"/>
驚沙急雪迷秦樹不似山隂一日程<lb/>
　　次韻和裴潤州見寄<lb/>
江城山翠若連環城下波濤暗楚關去計祗應勞侍從<lb/>
歸心願復賜清閒百年舊法軒丘外千里傷懷嬴博間<lb/>
過亊惱君堪白首添歡惟有綵衣斑<lb/>
　　陸子履知潁州<lb/>
稻白魚肥潁水清重湖光彩動層城經為遊客歡閭里<lb/>
特羡朱軒擁旆旌整棹鳬鷖横筆勢倚樓風雨壯歌聲<lb/>
<pb n="KR4d0045_WYG_014-5a"/>
聚星賢士兼存殁配社名鄉見逺情<hi>原註郡人王回常秩近有詔拜官而</hi>
<hi>深甫殁逝聞常君讓爵不至故詩及之</hi>
　　寄韓慶州<lb/>
萬騎將軍西䕶羌邊塵無復近麾幢烽傳列障來遮敵<lb/>
雪擁層城接受降日暮悲笳還自疊天寒羈鴈少成雙<lb/>
檄書不得從軍樂䪍弩空令候小邦<lb/>
　　送謝師厚知唐州<hi>原註先是知唐州以興水田受賞師厚家在鄧州</hi>
腰虎憑熊近越鄉方城南望色蒼蒼社人隨處祠桐柏<lb/>
<pb n="KR4d0045_WYG_014-5b"/>
傳馬來時認肅爽兩國風煙通置吏百年荆棘勸鋤荒<lb/>
王成勞徠先䝉賞史起猶應問濁漳<lb/>
　　送王廣淵郎中知潁州<lb/>
二月潁河春水生檣烏相望使君行東風不起驚濤勢<lb/>
遲日何妨短驛程坐有圖書歡傲吏静㸔魚鳥忘專城<lb/>
漢庭良守誰先賞㑹見膠東舉相成<lb/>
　　送光禄呂卿知懐州<lb/>
卿秩西來郡組新東京故事本憂民太行形勝連天黨<lb/>
<pb n="KR4d0045_WYG_014-6a"/>
積石波濤㑹孟津千里雄風隨坐嘯百城膏雨待行春<lb/>
期年定有周堪詔父老無勞借宼恂<lb/>
　　送龔鼎臣修撰知兗州<lb/>
楚國清名世豈知郡章新得泰山歸静思鵰鶚霜天勢<lb/>
却㸔蓬瀛客旆飛去國鬢毛休變色還家傳瑞已生輝<lb/>
翠華早晚東巡守馳道離宫接帝畿<lb/>
　　送呂郎中知解州<lb/>
南風吹雪暑飛霜瞬息高車起重裝胡馬邇來充牧苑<lb/>
<pb n="KR4d0045_WYG_014-6b"/>
漢兵無處不餘糧部丞亟上司農奏腰組仍夸太守章<lb/>
正賴研桑密心計晚從王謝識諸郎<lb/>
　　送宋次道知綘州<hi>案前後漢書志多後人所補次道必預修唐書故詩云然</hi>
銅鞮宫觀久塵埃樊守園池亦壯哉屬縣老人書亥字<lb/>
臨汾神祀問臺駘土風頗記堯遺俗府吏猶疑楚有材<lb/>
漢史待君成十志傳車長望北風來<lb/>
　　送韓文饒知均州<hi>原註自南劔州</hi>
嶺梅隂下駐旌旟五月歸更竹使符漢上川原連夢澤<lb/>
<pb n="KR4d0045_WYG_014-7a"/>
鄖人風俗語於菟奮髯曹吏知無事坐嘯雲山得自娛<lb/>
建禮㑹朝兼夜直羨君䪍弩盛前驅<lb/>
　　寄孫秦州<lb/>
十年幕府領旌麾事半前人此復稀元帥詩書真用武<lb/>
小戎車甲豈無衣敵兵候月麒麟鬭漢馬乘秋苜蓿肥<lb/>
自失隂山常慟哭更聞消息向金㣲<lb/>
　　次韻和王泰州<lb/>
粒食由來不願餘雲飛自愧羽翰孤已同白首滯三署<lb/>
<pb n="KR4d0045_WYG_014-7b"/>
却羡青郊授一夫出守故人猶虎竹相忘吾道亦江湖<lb/>
秋來卧閣知何事鈴索生塵獄有蕪<lb/>
　　送喬左藏自太常博士除知施州<lb/>
志士變衣非變性丈夫能勇亦能言東郊不顧田二頃<lb/>
愛子歡然弓兩鞬黔水犀牛羣解鴆峽山猱子躁欺猿<lb/>
蠻溪未足紆長䇿㑹使天驕祭北門<lb/>
　　送王汝州<lb/>
讀易絶編經獲麟廷臣推汝老成人宦遊獨怪烏衣晚<lb/>
<pb n="KR4d0045_WYG_014-8a"/>
吏隱何妨青綬新風穴不應長嘯虎湯泉寧復為煎薪<lb/>
高齋有勝宣城處三十六峰為近鄰<lb/>
　　九月十日趙令園餞送王汝州汝州留詩二篇次<lb/>
　　韻<lb/>
華髪悲秋復送行茂林修竹若為情菊花節去香猶在<lb/>
桑落寒來色更清趙魏優賢常不欲春秋知我亦空名<lb/>
别離何必皆千里分手如今越與荆<lb/>
五馬來時照路傍名園秋物自裳裳吹花酒面蟹螯壯<lb/>
<pb n="KR4d0045_WYG_014-8b"/>
下豉蓴絲魚膾長問事不休推景伯讀書未見屬黄香<lb/>
窮愁解摘唯須酒身外浮雲天際翔<lb/>
　　送韓七文饒郎中再知解州<lb/>
傳瑞生光廐馬閑使君冠葢隔年還莫嫌屈産齒加長<lb/>
少有甘棠身再攀白徑嶺前開驛路哀烏星裏望朝班<lb/>
鹽車過往繁如織驥耳能㤀一顧間<lb/>
　　送裴郎中知房州<lb/>
好去臺郎應列星異於遷客向房陵且㸔銀印懸青綬<lb/>
<pb n="KR4d0045_WYG_014-9a"/>
可在金輿與玉乘柏塢麝臍香不雜竹崖牛角價無朋<lb/>
清通便是循良術三最從君數吏能<lb/>
　　寄王濟州<hi>原註濟州書言修潔西湖泉石之美</hi>
獄市并空俗已和使君高興足婆娑畫成林色重裝洗<lb/>
鑑作湖光更潔磨厯下軍聲從古盛濟南名士邇來多<lb/>
小寒漸有北歸鴈話與飛翰同一過<lb/>
　　酬王濟州<hi>原註濟州詩言予閒暇望鄒岱諸山</hi>
郡印拘人祇㸔山簿書無盡且偷閒不羞暮景桑榆上<lb/>
<pb n="KR4d0045_WYG_014-9b"/>
聊寄高情宇宙間頗葺池臺増舊觀旋栽桃李待堪攀<lb/>
老公此意君知否未有莵裘未得還<lb/>
　　送滿龍圖知襄州<lb/>
鳯林闗下七連城獵獵霜風巻旆旌漢隂抱罋防機械<lb/>
峴首沈碑認智名季孟中間欲誰與英賢餘事亦難平<lb/>
習池倒載時一往却是古今真實情<lb/>
　　次韻晁單州詩六首<lb/>
五字酬君詩百篇知音免負伯牙絃淹留子賤弹琴地<lb/>
<pb n="KR4d0045_WYG_014-10a"/>
悵望蘭成射策年術到仙真皆羽化師無前敵在中權<lb/>
古今風雅人多少名下聲華不浪傳<lb/>
材傑知心似合符不違顔氏亦如愚文章偏我不得力<lb/>
懐抱與君非有殊龜手但知能澼絖緯蕭何意得驪珠<lb/>
自攜如意樽前舞曲盡歌長缺酒壺<lb/>
性僻材疎酷嗜詩頭童齒缺雪埀頤五十已過無聞爾<lb/>
三百雖多奚以為每向後生知所畏獨於名士喜同時<lb/>
李陵蘇武俱塵土豪傑由來自得師<lb/>
<pb n="KR4d0045_WYG_014-10b"/>
多愛不忍緣愛奇記人毫髪㤀瑕疵埀老此心免愧已<lb/>
起予它日亟言詩衣冠為子最青眼兄弟數君仍白眉<lb/>
瓠葉豈以菲廢禮鮮首燔炮為宛脾<lb/>
側逕蜂飛忙蔽日綠隂鸎語静移時自疑寂寞揚雄宅<lb/>
最愛清和謝監詩詞客篇章寫桐葉飲流籌筯折花枝<lb/>
相望十舍不相就兩地風光鎮所思<lb/>
貴公門地多隂德慶事今君大樂生愛子桂枝新上第<lb/>
弄孫蘭茁始書名撥弓試復穿楊葉負鼎何妨待鵠羔<lb/>
<pb n="KR4d0045_WYG_014-11a"/>
不似淮陽多病守十年卧閤見交情<lb/>
　　雜諷<lb/>
陽武舊恩惟丙吉中興同學有嚴遵封侯㑹自酬隂德<lb/>
物色終應訪故人可在介推懷怨望深疑咎犯亦逡巡<lb/>
剛腸獨有屠羊說稱義孤高無與鄰<lb/>
　　送虞太熙著作知番禺縣<lb/>
逺師猶覺丹青似大邑知無盤錯憂梅嶺山長因海盡<lb/>
夜郎江闊傍城流鯨魚浪作傖人鱠槎客常隨賈舶舟<lb/>
<pb n="KR4d0045_WYG_014-11b"/>
莫為風帆徑清淺秘書仍自有蓬丘<lb/>
　　送曹輔奉議福建轉運判官<lb/>
馳傳典州名字高溪山更不厭勤勞吏逢照膽新磨鏡<lb/>
事似屠牛已善刀頗説團茶如湩酪欲將丹荔比葡萄<lb/>
使君詩思過泉湧為賦佳篇悟此曹<lb/>
陳植文華斗石高景宗詩句復稱豪數奇不得封龍額<lb/>
禄仕無妨似馬曹蠧簡傳將蝌蚪字銛鋒瑩出鸊鵜膏<lb/>
南州山水能為助更㸔英詞勝廣騷<lb/>
<pb n="KR4d0045_WYG_014-12a"/>
　　送張遂州<hi>原註自開封府判官除</hi>
九折無艱蜀道通使君車騎最雍容尚書不復拘三輔<lb/>
御史仍開給五封接境去思棠樹密退公歡燕綵衣重<lb/>
治民固有張京兆坐㸔巴人益劭農<lb/>
　　次韻和張宣德合江亭<lb/>
此水此山今昔遊蒼煙古木又窮秋起隨佳士初乘興<lb/>
忽話離人始欲愁南極早知無到鴈北天那可際歸舟<lb/>
老身學得灰心也不是灰心淚已流<lb/>
<pb n="KR4d0045_WYG_014-12b"/>
　　秋日寄楊十七<lb/>
簷日輝輝過午天榱風槭槭未霜前不甘翠葉無時落<lb/>
已分黄花特地鮮富貴應須三寸舌文章不及一囊錢<lb/>
詩翁白髪經秋甚為問窮愁有幾篇<lb/>
　　嶽雲亭<lb/>
山外浮雲横翠㣲海邊初日上朝暉我無小魯悠悠志<lb/>
那欲乘風去去飛上客高吟揮玉麈佳人半醉舞羅衣<lb/>
昏鵶獨鶴何勞問合暝投林各有依<lb/>
<pb n="KR4d0045_WYG_014-13a"/>
檻外連山如合圍尤憐昏旦變清暉雲行驟雨非無事<lb/>
鳥伴歸鴻即倦飛厭見市朝車馬迹喜㸔巖谷薜蘿衣<lb/>
尚平畢娶何蕭散千載高風自可依<lb/>
　　薄后廟<lb/>
駟家冠虎久騰聲龍躍中都漢道興人事能無輸織室<lb/>
母儀終見<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>南陵蒼苔複閣連荒草喬木參雲掛老藤<lb/>
欲學靈均紀天問古堂丹碧正嚴凝<lb/>
　　送鄭秘丞知卭州蒲江縣<lb/>
<pb n="KR4d0045_WYG_014-13b"/>
明府之官固有程巴江繚繞趣君行孤帆去逺滄浪色<lb/>
百丈牽遲灩澦聲火井煮鹽收倍利山田種芋勸深耕<lb/>
舊來卭竹通西域邊吏還知健令名<lb/>
　　李尚書除少保致仕<lb/>
疏公黄髪欲遺名詔秩青宫二品榮自昔為家皆僻地<lb/>
更聞題劔得佳城賜金給館君恩重倚杖㸔山世累輕<lb/>
試問門風過萬石白頭賢子已名卿<lb/>
　　呉國博未五十致仕歸蘄州<lb/>
<pb n="KR4d0045_WYG_014-14a"/>
名宦於身甚纆徽白頭青紫莫言歸曼容自以㣲官去<lb/>
蘧瑗應知過事非笛竹滿山經夏冷江魚如玉向秋肥<lb/>
避喧不厭塵紛逺何况孤城人迹稀<lb/>
　　與諸公㑹趙氏園主人加送酒饌既而求詩書五<lb/>
　　十六字<lb/>
落木稀疎存葉丹别筵秋興雜悲歡主人愛客願少駐<lb/>
老子為君加一餐蕭相河山餘帯礪謝公子弟悉芝蘭<lb/>
㑹因休沐觀歌舞正賴㣲官謁禁寛<hi>案一本作㑹因休沐還乘興翠竹喬</hi>
<pb n="KR4d0045_WYG_014-14b"/>
<hi>林雪後看</hi>
　　苦寒早朝<lb/>
漏絶星沈十二門烈風吹耳萬車奔疾驅不敢行馳道<lb/>
辨色纔能認掖垣病眼無堪頻唾沫瘁肌時復强噓温<lb/>
尚衣仍在青𠖇外薄願何當獻負暄<lb/>
　　次韻和王舍人酬王工部早朝<hi>原註王時監仙源觀</hi>
天門金碧照晨光躍馬鳴珂曉正當人到蓬萊知不夜<lb/>
地從閶闔夐無傍風移宫漏穿花遠雲覆爐烟繞禁香<lb/>
<pb n="KR4d0045_WYG_014-15a"/>
望斷雙鳬候飛舄空傳詩句首東皇<lb/>
　　雨後早朝<lb/>
雨闋凉生樓閣虚緑槐花落影蕭疎端門立杖交符後<lb/>
禁漏傳呼上水初伏閣預聞明詔語退朝潛誦直臣書<lb/>
愚忠空覺身無補放去江湖待詔除<lb/>
　　春雪早朝和沈編校<lb/>
曉寒初怪客衣重隱約鐘聲長樂宮出户萬家横雪裏<lb/>
止車雙闕秀雲中退朝禁栁迎人緑寓直庭花向日紅<lb/>
<pb n="KR4d0045_WYG_014-15b"/>
縱使著書嘲尚白會應華髪兆非熊<hi>原註漢宫有止車門</hi>
　　和牟公野館宿早朝<lb/>
夢回仙府豁中扄未斷塵緣復戰兢交態出門逢楚越<lb/>
俗情開口判淄澠夜長鳷鵲偏留月嵗盡天河亦有冰<lb/>
閶闔晨開車馬集五雲深處望朝昇<lb/>
　　嘉祐中與王丞相呉樞密韓端明王學士㑹飲騏<lb/>
　　驥池上去今將二十年王有感事詩見示次韻<lb/>
水色林光照舉觴陂塘六月起秋凉壯年過事難重得<lb/>
<pb n="KR4d0045_WYG_014-16a"/>
末路貧交故未忘注眼階星元近極叱梟甿采不成王<lb/>
嚴徐未抵馮唐老猶詠君詩意自卭<lb/>
　　汾州鄭閎中學士寄蒲萄<lb/>
漢使于闐伐大宛蒲萄天馬徧長安絶塵無復千金骨<lb/>
結實常迎八月寒逺愧故人勤置驛每逢樽酒為加餐<lb/>
自身不得凉州牧何以報君雙玉盤<lb/>
　　與倪秀才酒<lb/>
學子青青佩與衿湘中攜手一傷心君為壯者我白首<lb/>
<pb n="KR4d0045_WYG_014-16b"/>
家在秦州書萬金失馬頗能如北叟似鴞那復怪南禽<lb/>
相憐羈旅方無友齎贈醇醪稍獻斟<lb/>
　　和賈舍人春祠太一壇二首<lb/>
使節春祠太一壇漢庭儒雅貴兒寛星河回轉開閶闔<lb/>
樓觀參差起廣寒月射金盤霜更白風來宫樹雪猶殘<lb/>
清詩不減高唐頌萬玉鏘鳴雜珮珊<lb/>
五城金碧盡樓居西望屯雲藹太虛瑞氣長存春不覺<lb/>
美光相屬夜如初歸承宣室雍容問密受神君䇿畫書<lb/>
<pb n="KR4d0045_WYG_014-17a"/>
力士傳車空杳邈真遊本自接儲胥<lb/>
　　次韻和顧直講<lb/>
故人相語笑家丘華髪盈簪此滯留無限風光輕過眼<lb/>
邇來春色試回頭名園秀木藂幽境紫府真仙熟舊遊<lb/>
自是山林懷勝賞非關適野濟吾謀<lb/>
　　晚歸<lb/>
古木號蟬鴉亂棲凉風稍稍襲人衣高樓鼓角悲秋意<lb/>
小市漁樵競夕暉雖有簿書容暇豫强從賓旅復來歸<lb/>
<pb n="KR4d0045_WYG_014-17b"/>
閉門躍馬俱人事吾道何能問是非<lb/>
　　燈夕都下<hi>原註十八嵗初至都下見燈到今四十五年</hi>
元夕燈光嵗益新羈遊四十五年春埀髫已識東西事<lb/>
回首宛如前後身繡轂雕鞍驅不顧丹臺綘闕到無因<lb/>
清霜著屋風吹面素月滿庭吾故人<lb/>
　　詠旗<lb/>
玉關歸馬候全師虎落無塵指列旗壯士驩聲歌杕杜<lb/>
降人破膽望槍纍禹功逺近逾千嵗漢德并容過二儀<lb/>
<pb n="KR4d0045_WYG_014-18a"/>
青海逺通青塜地白羊斜界白狼夷<lb/>
　　送張器著作<lb/>
長裾欲敝二毛侵他日聞君東武吟騏驥老成方得路<lb/>
梧桐焦尾始知音蓬萊著作芸香馥楚澤絃歌笛竹深<lb/>
七十封侯殊未晚相㸔感激壯夫心<lb/>
　　又次韻酬著作見寄<lb/>
粗了文書過目前公餘賓宴即歡然臈醅趂熟先春味<lb/>
官燭供燒合夜煙惡土一番生好木涸池三面秀紅蓮<lb/>
<pb n="KR4d0045_WYG_014-18b"/>
不知尚有思人否吟咏來詩幾絶編<lb/>
　　次韻王平甫直舍未開梅花<lb/>
複閣深沈人到稀官梅孤秀及花期地寒竹柏應為伴<lb/>
春近冰霜信有時不恨未開煩久待正憐將落賴偏遲<lb/>
催人頭白何由奈可在江南寄一枝<lb/>
　　初夏喜凉<lb/>
季月南州雨過春雨餘炎氣即經旬北風一變如秋色<lb/>
小屋三間喜病身出户燕兒矜羽化堆盤梅子薦時新<lb/>
<pb n="KR4d0045_WYG_014-19a"/>
融峯盛夏含冰雪安得清凉頗借人<lb/>
　　上已<lb/>
風光亹亹逼人來過去清明更不回巳日家人還祓禊<lb/>
蜀江清水快流盃關關啼鳥如相和冉冉殘花欲盡開<lb/>
自笑野心安淡泊亦能隨衆上春臺<lb/>
　　南宫鏁宿戱題<lb/>
複閣深沈横九衢京塵斷絶閉門居士人應怪跳壺術<lb/>
漢使曾無繫鴈書暝數月華將復缺春和庭卉已非初<lb/>
<pb n="KR4d0045_WYG_014-19b"/>
東風雷雨知何在快意青𠖇㸔化魚<lb/>
　　題禪寺<lb/>
錦帆牙檣四百年曲池歌榭兩凄然又從刼火悲前佛<lb/>
猶有靈光閲逝川何處鳴禽新出口幾株喬木上參天<lb/>
春遊不負題詩興神助仍因夢阿連<lb/>
　　五月望日赴紫宸謁待旦假寐<lb/>
半夜北風凛凛寒倒衣驚問紫衣班雲容不辨隂晴際<lb/>
月色猶迷爽晦間偏喜鳴雞識鐘漏正憐殘夢失江山<lb/>
<pb n="KR4d0045_WYG_014-20a"/>
濯纓簪筆初無補空愧紛紛數往還<lb/>
　　凝翠堂<lb/>
簷前老竹生無數座上清風處處來俗客不知㸔好鳥<lb/>
紅塵無復汚蒼苔兒童戲掃黄金影茗飲時傾碧玉盃<lb/>
會待秋霜堅草木簡書羌管倩人裁<lb/>
緑竹參差平拂簷疎隂掩映似重簾留徑人誰識蔣詡<lb/>
開窗吾擬學陶潛古墻莓苔有石色長夏江山如火炎<lb/>
避地真宜近幽僻悠悠笑謝嵗華淹<lb/>
<pb n="KR4d0045_WYG_014-20b"/>
　　劉九經<hi>原註年十八及第</hi>
白首儒先困一經此君年少獨聲名早知劉氏無蚩者<lb/>
深信宣尼畏後生賈誼尚為門下掾終軍仍許出關行<lb/>
限年選舉今留滯躍馬贏糧見子情<lb/>
　　送隱直<lb/>
齊楚分飛嵗月遷微官落拓竟依然青雲可願已三仕<lb/>
白首幾何頻十年自昔彈冠深有意到今同病秪相憐<lb/>
隂風朔雪河梁别乘興仍思訪戴船<lb/>
<pb n="KR4d0045_WYG_014-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0045_WYG_014-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　彭城集巻十四<lb/>
</p>
<p>
</p>
  </div>
</body>
</text>
</TEI>
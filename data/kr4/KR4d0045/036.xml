<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>彭城集巻三十六</head> <lb/>
    <p>
<pb n="KR4d0045_WYG_036-1a"/>
欽定四庫全書<lb/>
　彭城集巻三十六<lb/>
　　　　　　　　　　　　　宋　劉攽　撰<lb/>
　神道碑<lb/>
　　宋故中大夫守光禄卿分司西京上柱國河東郡<lb/>
　　開國侯食邑一千三百户賜紫金魚袋薛公神道<lb/>
　　碑<lb/>
公諱顔字彦回姓薛氏河東萬泉人曾祖憲唐昭應縣<lb/>
<pb n="KR4d0045_WYG_036-1b"/>
令祖筠裕州别駕别駕初以明經舉于時劉繼元盜有<lb/>
河東太宗親征圍太原别駕君踰城歸國天子嘉之置<lb/>
之丹州後以公貴贈吏部侍郎<hi>案文詮次不及其父疑有闕</hi>公初學<lb/>
禮以明二禮從鄉貢一舉中第為試祕書省校書郎嘉<lb/>
州司户參軍官滿入見太宗有所詔問應對稱㫖擢拜<lb/>
將作監丞監華州酒稅籍田覃恩遷著作佐郎知河南<lb/>
府伊闕縣府薦以為知銘參軍事受詔案視䕫峽二十<lb/>
五州刑獄疏滌沈繫讞理撓屈逺人悅之還朝遷太子<lb/>
<pb n="KR4d0045_WYG_036-2a"/>
左贊善大夫出知雲安軍章聖皇帝即位遷殿中丞徙<lb/>
渝州閬州轉國子博士政事寛簡吏民便安詔書褒美<lb/>
之王均盜亂益州其黨奄至閬中州久不為攻戰備士<lb/>
卒皆不知兵公乃遣吏以禍福諭賊賊為引去天子以<lb/>
璽書奬勞會丁内憂既除服授三司鹽鐵判官河北屯<lb/>
軍日久軍食馬芻費用益廣三司求自用所知材幹人<lb/>
經畫督趣有詔許之公行頃之邉備贍足遷為尚書虞<lb/>
部員外郎䕫峽路轉運使開倉賑廪饑人間出已錢為<lb/>
<pb n="KR4d0045_WYG_036-2b"/>
粥飯以繼之人得以接新無餓者復䕫州于舊城民皆<lb/>
去險阨就平地居連受詔書嘉奬陳進寇暴廣南命公<lb/>
同勾當東西兩路轉運司事賊平遷金部員外郎充河<lb/>
東路轉運使賜紫衣金魚官市糴糧草取鹽礬髙其估<lb/>
以強民民益厭苦之公始奏平其直人至于今賴焉天<lb/>
子祀后土汾隂徙公為陜西轉運使遷司封員外郎大<lb/>
駕所次六師百官浩穰成都公供給如法而辦祀事畢<lb/>
超遷度支郎中河中府駕河為浮橋毎嵗大水輙為橋<lb/>
<pb n="KR4d0045_WYG_036-3a"/>
患没中潬則連舟為絶公受詔計議缺西北岸為支渠<lb/>
以泄怒水因以溉旁舄鹵地皆為良田橋用無患者久<lb/>
之其後議者謂河決溢自此渠始遂窒塞渠前此二年<lb/>
水盛至中潬橋無遺餘人皆思公不已公興利除害所<lb/>
以施當時而濟後世平居或莫見其迹及有所改移隳<lb/>
廢失舊然後知公初議為是類如此橋云公自陜西徙<lb/>
河北遷司封郎中徙知河陽更揚州杭州將築捍江堤<lb/>
以禦濤水遷公太僕少卿知杭州商工屬役詔與轉運<lb/>
<pb n="KR4d0045_WYG_036-3b"/>
副使王贄同之堤既完立而州治亦無事民訟益稀少<lb/>
數以獄空聞上遷光禄少卿知徐州改少府監知江寧<lb/>
府拜右諫議大夫知河南府兼西京留守司事仁宗即<lb/>
位遷給事中徙南京未㡬自請治偏郡遂徙耀州縣人<lb/>
李氏豪富無頼為盜賊囊槖聚集惡少年數十百人相<lb/>
與為社號曰没命民有吉㓙聚㑹即羣往責其飲食倨<lb/>
坐席端意氣自若醉飽乃去得㑹人語言與巳忤則乘<lb/>
氣呼讙忿爭推次一人裝如死囚就刑狀極力死鬭殺<lb/>
<pb n="KR4d0045_WYG_036-4a"/>
傷人捕得獨以一身兼牣衆人罪邑里患而畏之無如<lb/>
之何則相與迎客善視之前後且十年人無敢言者公<lb/>
知之遣吏捕李氏窮治㑹大赦公不肯釋以事上聞詔<lb/>
減死一等流海島其支黨皆黥為兵郡人以寧二年公<lb/>
以老自請授光禄卿分司西京天聖三年七月十五日<lb/>
終於家年七十三夫人張氏安氏皆早死再娶安氏封<lb/>
武威郡君生男一人曰寅終衛尉寺丞女子四人長嫁<lb/>
殿中丞許怡次嫁大理寺丞陳藴古最幼嫁司勲郎中<lb/>
<pb n="KR4d0045_WYG_036-4b"/>
陳榮古其一早死孫三人同為華州渭南縣主簿其次<lb/>
曰周曰向公以天聖七年十月二十四日葬京兆府萬<lb/>
年縣龍首鄉靖恭里子孫因家於京兆後三十七嵗周<lb/>
為駕部員外郎致仕向為主客郎中陜西轉運副使兄<lb/>
弟皆材敏有聲當世駕部君夷曠恬謐遂以中嵗謝事<lb/>
不仕而主客君尤達於吏道精心慎事繼以不懈其在<lb/>
陜西創法興利通鹽之饒益市蕃馬馬之來者充足國<lb/>
用皆予善價而省費以千萬數朝廷倚用士大夫皆稱<lb/>
<pb n="KR4d0045_WYG_036-5a"/>
之曰光禄卿之風節信可謂有後矣他日兩君以書告<lb/>
曰王父事迹著於三朝天子未嘗不褒顯而稱道之嵗<lb/>
久墓碑不立惟不肖不能明白有善而不知懼為祖考<lb/>
羞謹使郡人河東路提㸃刑獄都官郎中母沆狀其官<lb/>
閥事業願有錄也以期不朽予既次叙其語乃為銘曰<lb/>
薛受始封奚仲車正湯歸大坰左相作命厯夏逮商爰<lb/>
洎有周長滕齒任見於春秋我稱其人亦曰有以惟世<lb/>
有賢樂道其始光禄之初禮樂實明資以為政赫其有<lb/>
<pb n="KR4d0045_WYG_036-5b"/>
聲天子汝嘉賜之璽書匪徒有言亟拜亟除其進靡退<lb/>
其施靡悔惟其全能適與世㑹乃躋諫臣遂給事中歸<lb/>
老以卿分司洛宫公子不遂其久而振慶善攸鍾乃付<lb/>
厥孫公葬萬年三十七嵗宰木森然肇新隆碣祖善弗<lb/>
忘惟孫子賢作銘維何以著紹先<lb/>
　墓表<lb/>
　　尚書駕部員外郎曹君墓表<lb/>
君姓曹氏名憲字正叔其先趙人君少通三禮未冠學<lb/>
<pb n="KR4d0045_WYG_036-6a"/>
者從之常數十性温厚疎財尚氣節材武善射嘗行道<lb/>
遇盜却張弓誓之植梃路旁叱盜視我一發仆梃羣盜<lb/>
驚走契丹犯邉至趙郡君自田間載榖粟入保郡城虜<lb/>
衆攻之君轉戰行間丁壯多傷君棄穀粟載傷者遂皆<lb/>
免咸平三年以三禮舉中第調大名府宗安縣主簿父<lb/>
憂去終喪調正定府司法更徳州安徳主簿開州開江<lb/>
令蜀人疾病不知醫藥療治祠鬼神求佑助而已君為<lb/>
出私錢市藥劑有病者輙遣吏烹煎臨飲之民初強從<lb/>
<pb n="KR4d0045_WYG_036-6b"/>
既稍有瘳全活者十七八於是開人始知信醫藥云真<lb/>
宗皇帝擇選人可為職事官者君應選擇為澶州觀察<lb/>
推官其治以廉幹聞監司交薦之拜大理寺丞監冀州<lb/>
清酒課最遷太子中舍知祁州鼓城縣事改殿中丞母<lb/>
憂去廬於墓側負土為墳手植松梓服闋知正定府真<lb/>
定縣事君從弟利用為樞密使兼侍中侍權當朝將行<lb/>
君為侍中言思止足計不能用君至真定二年侍中竟<lb/>
以罪貶君亦坐左遷監黄州團風鎮稅侍中思君言未<lb/>
<pb n="KR4d0045_WYG_036-7a"/>
嘗不泣下先侍中貴盛時親故多藉其勢以得寵榮及<lb/>
其竄逐衆知其寃莫有言者君獨數上書為之辨雪人<lb/>
以是稱之明道初君復官知筠州新昌縣事遷國子博<lb/>
士汎恩改尚書虞部員外郎通判陳州事轉比部徙鄂<lb/>
州遂以駕部員外郎致仕居於宛丘凡九年以夀終享<lb/>
年八十六先一嵗自卜墓地於宛丘縣友於鄉潘仁里<lb/>
葬焉君兩娶皆孫氏後夫人封夀光縣君進封樂安四<lb/>
男子長曰冲舉進士早卒次曰振今為比部員外郎通<lb/>
<pb n="KR4d0045_WYG_036-7b"/>
判亳州次曰抗亦舉進士次曰握以子貴累贈刑部侍<lb/>
郎夫人封萬年縣太君祖諱貴左侍禁父諱珣太子中<lb/>
允贈職方郎中始君之貳陳州政事見紀于民至今稱<lb/>
之而子孫遂為陳人比部君欲振掲遺美表而銘之使<lb/>
鄉人過而知加禮至於後世不忘也亟使來請乃為銘<lb/>
曰<lb/>
曹君官陳民頌其美君亦愛之去其鄉里告老來歸遂<lb/>
為陳人實有田廬處其子孫眉夀永年致政逮久爰歸<lb/>
<pb n="KR4d0045_WYG_036-8a"/>
其藏曰君所有惟君可紀民所能識勒銘表功載之來<lb/>
裔<lb/>
　　林氏母黄氏夫人墓表<lb/>
林氏有賢母曰黄夫人涇縣主簿編校集賢院書籍希<lb/>
之祖母也太常博士集賢校理槩之母也屯田郎諱某<lb/>
之妻也夫人家世福清人與林氏同縣夫人之歸舅姑<lb/>
皆亡恙又逮事祖姑夫人致養三人者勤身從事柔順<lb/>
聴服生竭其力沒盡其哀訓諸娣朝夕無怠宗族稱之<lb/>
<pb n="KR4d0045_WYG_036-8b"/>
曰孝婦夫人從夫仕宦登朝累封嘉興天長二縣君其<lb/>
子以文學成名復顯於朝既子夭死夫人無他男未㡬<lb/>
夫復病終諸孫藐然林氏殆將絶夫人悲哀戚憂以禮<lb/>
自衛綱紀其門戸屹然不替州閭號之曰烈妻夫人葬<lb/>
兩世於吳郡㩦諸孫客居於吳旁無支親授助粗衣惡<lb/>
食豪捃氂蓄以至於有田畆屋廬耕穫休息以供祭祀<lb/>
而待寒暑備饑乏者胥如志也訓誨諸孫以嚴濟慈不<lb/>
十年間為進士而成名以禄為養者四人士大夫於是<lb/>
<pb n="KR4d0045_WYG_036-9a"/>
傳為賢母云自夫人以十八嫁歸若干年林氏盛衰三<lb/>
變繄夫人是賴其所成就詩史所稱不能過也治平四<lb/>
年夫人年七十七正月癸丑沒於京師涇縣持其喪還<lb/>
吳祔葬祖墓立石以為表請銘於彭城劉某於是敘所<lb/>
聞而記之涇縣執書泣曰昔希髙祖妣夫人所逮事祖<lb/>
姑也年九十三將終以鬄與夫人曰此吾髪所為也憐<lb/>
爾勤孝以是畀汝且無忘我夫人服之五十餘年及曾<lb/>
祖祖妣年皆八十餘樂其鄉里不願離也故祖父三為<lb/>
<pb n="KR4d0045_WYG_036-9b"/>
南州從事且二十年夫人助其孝養一飱未嘗不躬饎<lb/>
㸑先人始能學夜誦書不休夫人自起滅燈既而曰吾<lb/>
憐之乃當成其志自是夜輒治絲枲其旁其始居吳門<lb/>
庭謹甚里巷外事邈然若無聞嵗久吳人服而化之希<lb/>
始為福州懐安縣主簿迎太夫人南歸夫人召内外宗<lb/>
族盡㪚其裝齎周賜予之曰吾老矣以是為決為衣兩<lb/>
襲曰吾死以是殮過是不復侈長一物夫人始終林氏<lb/>
上下六世見曾孫焉其所以維持左右莫不有常法度<lb/>
<pb n="KR4d0045_WYG_036-10a"/>
夫子之言之也希心戚戚焉意之至者語必重複故希<lb/>
願有所益也予曰諾著以為後說則前語因明白矣夫<lb/>
人考諱某王氏據閩時以為著作佐郎不從及吳越以<lb/>
福州歸天子詔遣使者發閩士人歸京緬皇考與林氏<lb/>
曾祖俱逃山谷聞天下既平兩家始還歸而通㛰姻夫<lb/>
人之孫某為某官某為某官某為某官某舉進士并涇<lb/>
縣為六人某曽孫若干人其葬實某月日甲子銘曰<lb/>
夫人稱孝子于姑氏後其所慈維曽孫子有棘有否復<lb/>
<pb n="KR4d0045_WYG_036-10b"/>
振復起六世一身身終有喜喜也無憾黄髪兒齒孝孫<lb/>
孔多宜爾世祀林氏葬吳從龜從筮夫人命之合祔于<lb/>
此<lb/>
　<lb/>
　<lb/>
　<lb/>
　<lb/>
　彭城集巻三十六<lb/>
</p>
<p>
</p>
  </div>
</body>
</text>
</TEI>
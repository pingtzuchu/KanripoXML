<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>彭城集巻一</head> <lb/>
    <p>
<pb n="KR4d0045_WYG_001-1a"/>
欽定四庫全書<lb/>
　彭城集巻一<lb/>
　　　　　　　　　　　　　宋　劉攽　撰<lb/>
　賦<lb/>
　　鴻慶宫三聖殿賦<hi>并序原案此賦見宋文與永樂大典  本互有差訛今校改</hi>
　　　臣㐲見陛下追述祖考崇奉明祀新作三聖殿<lb/>
　　　以昭孝明功于天下臣以文學中第太常試官<lb/>
　　　祕書目覩盛事不敢以鄙薄自絀輒作古賦一<lb/>
<pb n="KR4d0045_WYG_001-1b"/>
　　　篇以歌詠盛徳昔靈光景福之作世稱其美麗<lb/>
　　　然其所謂壯大不出雕刻畫繢文彩之煌煌而<lb/>
　　　已又盛道工人之巧民力之衆材木之多金玉<lb/>
　　　之偉臣以謂王者有作則必智者獻其巧壯者<lb/>
　　　輸其力山林不敢愛其材府庫之聚皆所供億<lb/>
　　　也是物理之常不足以夸大臣愚竊陋之若夫<lb/>
　　　天命廢興之際聖王授受之符非敏智通達未<lb/>
　　　有能究知其始終者固難為寡見淺聞者道也<lb/>
<pb n="KR4d0045_WYG_001-2a"/>
　　　臣竊大之是以畧所陋而張所大不敢仰希風<lb/>
　　　人雅頌之列庶幾有其志云爾<lb/>
蓋上帝之所以選建明聖命以天位者乃所以享徳而<lb/>
報功焉未有徳盛于前功播于後而其子孫寂寥千載<lb/>
無聲者也賢哲所談六籍之云徳莫著于有虞功莫隆<lb/>
于五臣禹平水土夏姒以家司徒后稷是教是食肇商<lb/>
興周厯載數百臯陶大理五刑以明於其苖裔乃興于<lb/>
唐若夫董淳耀以攸司奏庶民之鮮食焚山烈澤害服<lb/>
<pb n="KR4d0045_WYG_001-2b"/>
妖息鳥獸咸若草木允殖固伯益之力焉天報以位俾<lb/>
秦周繼於其子孫誣祖不紹去火即水叛禮尚刑法以<lb/>
慘急然猶并六國一天下而不知變于初二世以斃非<lb/>
天不相朕虞之後乃其否徳得罪于祖而斷棄也惟伯<lb/>
益之功未報是以大命復集于趙氏焉五代喪徳九土<lb/>
分裂海水横流民用墊溺鳥獸昌熾黔首失職滔滔惑<lb/>
惑葢若洪流之未闢於是太祖乘火而帝繼益之功天<lb/>
胙吉土曰惟商丘是為星火大辰之居亦曰明堂布政<lb/>
<pb n="KR4d0045_WYG_001-3a"/>
之由出潛離隠或躍在淵以有九有百度正焉削禍戡<lb/>
亂出民塗炭風揮日舒天地正觀荆燕吳蜀楚越梁冀<lb/>
懾威懐仁奔走失氣崛强者執服柔從者加賜太宗承<lb/>
之真宗成之登封降禪矢直砥平巍巍乎邈三五而儔<lb/>
儷彼漢魏之瑣瑣曽何比京夫伯益始掌火而底績茂<lb/>
宋以火帝興于火墟天之報施豈不昭昭可推而類也<lb/>
哉且夫積功以凝命而創業因物以胙土由土以建號<lb/>
樂以反初禮不忘其本是故作于原廟建之别都三聖<lb/>
<pb n="KR4d0045_WYG_001-3b"/>
鼎列大厦以居以答景貺以昭成功俾子孫知厥所由<lb/>
億兆仰徳而不窮也厥後烈風雲雨電雷震曜儆戒于<lb/>
下濫炎流燒天子怵于大異反已正徳伏念七年乃其<lb/>
有得曰天以徳訓予而以威震予依類託諭予敢不信<lb/>
夫政不變不足以日新禮不修不足以化民天之示人<lb/>
若曰政禮之敝雖祖宗之為猶當勿憚乎改更於是詔<lb/>
三事飭九卿和布揆于舊政載損載益以承天誡以舉<lb/>
聖職夫既天行而日白矣乃復閟宫奬夫神衷三后在<lb/>
<pb n="KR4d0045_WYG_001-4a"/>
天對越上穹經之營之不日成之閎偉竒麗所以使宫<lb/>
寢之勿踰也清閒窅密又鬼神之所都也絜百圍而置<lb/>
楹兮度千仞以架棟擇一木于萬章兮顧餘羨者猶衆<lb/>
般倕<graphic n="KR1725" url="https://raw.githubusercontent.com/kanripo/KR-Gaiji/master/images/KR1725.png" mimeType="image/png"/>人之儔獻巧而林立兮莫不心競而賈用亘長<lb/>
廓其如城兮闢重門其似洞欒栱粲其如星兮侏儒屹<lb/>
其承重如翬斯飛如鳥斯革兮誠可慄其將動闔隂房<lb/>
之密靜兮雖六月其必寒闢陽榮之敞麗兮葢中夜而<lb/>
已旦渉廣除而徑上兮每百盡而一級歴青珉之瑩滑<lb/>
<pb n="KR4d0045_WYG_001-4b"/>
兮曽不得而側立顧風雨之在下兮足以避夫燥濕良<lb/>
非人力之所為兮宜鬼神之攸集於是使夫設色之工<lb/>
後素之巧想像形容圖寫必效夫其龍顔日角天質之<lb/>
顒昂兮臣乃今知真人之異表於是駕鑾輅登玉虯千<lb/>
乘萬騎雲動而景附兮想平生之豫游旂常繽紛以赩<lb/>
翕兮鐘鼓軒轟簫管發而啁啾雜魚龍之竒技兮蜿蜒<lb/>
曼延於道周百神紛而並迎兮出閶闔而御夫龍舟爾<lb/>
乃川后靜波屏翳息風舳艫相銜若複道之延屬兮亘<lb/>
<pb n="KR4d0045_WYG_001-5a"/>
千里而相通百工備官而夙設兮棹夫讙呼而奏功惟<lb/>
吉行之五十兮餘日力而靡窮既届既止威儀若初以<lb/>
幸夫夀宫乃即前楹以修祀事威神如在望之可畏殫<lb/>
金玉以備用罄飛潛以薦味帷帳筦簟之安肆几杖筆<lb/>
硏之儲偫靡一物之葢闕兮所以廣孝思而盡心志也<lb/>
守臣侍祠罔不肹飾既事而旋閟而莫覿列仙之儒偓<lb/>
佺之倫迎神頌祇於其側若夫祝融重黎相土閼伯固<lb/>
已喜動乎魄情見乎色䕶清蹕而睎盛徳也巍巍大哉<lb/>
<pb n="KR4d0045_WYG_001-5b"/>
不可得而記巳且夫天命之不忘人主之大寳也祖宗<lb/>
之有繼子孫之勿替也茲聖王所以正統垂業超商邁<lb/>
周䘏嗣錫羨貽厥孫謀使萬有千歳得以晞風而承流<lb/>
也遂作頌曰<lb/>
崇崇商丘大火主兮曰宋之興道是配兮建邦設都以<lb/>
有九土兮有皇上帝明徳輔兮伯益之功邈不可忘兮<lb/>
三聖承承有烈光兮奕奕寢廟神翺翔兮胥千萬年尚<lb/>
無疆兮<lb/>
<pb n="KR4d0045_WYG_001-6a"/>
　　葺所居賦<hi>并序</hi>
　　　治平三年秋京師大雨涌水出民舍多墊壊者<lb/>
　　　予所居獨完整無恙及雨止加葺其垣墻因為<lb/>
　　　小賦<lb/>
賾至理之茫昧兮同寓形于一區任所遇之則然兮夫<lb/>
孰賢而孰愚彼每正而或禍兮亦用拙而自如雖背阪<lb/>
而向隍兮將愈乎廣厦之宴居嵗荒落之淫雨兮涌雖<lb/>
出而為災汩波流之罔極兮浩潺湲而無涯棟梁圯而<lb/>
<pb n="KR4d0045_WYG_001-6b"/>
弗支兮堂壇蕩而為溪何昔日之髙明兮今直委而汙<lb/>
泥彼攜持之與抱負兮或耄耋之與孩嬰念獨不保其<lb/>
闔廬兮亦有朱户之亡其閈閎將鬼瞰之使然兮固天<lb/>
理平其不平也愧予居之僻陋兮豈擇處而淹留四鄰<lb/>
聳而逋逃兮恨衆人之我尤福莫大於無過兮顧舍此<lb/>
其何求葺垣墻而圬墁兮其托喻以監予曰全生之近<lb/>
道兮念無厭其所居云爾<lb/>
　　寫憂賦<lb/>
<pb n="KR4d0045_WYG_001-7a"/>
悲四序之驟失兮哀逝者之不復春與秋其幾何兮霜<lb/>
與露其俱續稚呱呱而既食兮墓積草而已宿追音聲<lb/>
而在耳兮悼容色而記目願一見而無期兮情可殺而<lb/>
逾毒徴圖書於疑似兮索夢魂於因想雖可得其髣髴<lb/>
兮嗟暫覯而復往盻黄鵠之怨别兮余猶㤞其單飛雉<lb/>
朝雊而泄泄兮牧犢子感而陳詩心鬱悒而怊悵兮何<lb/>
使予懐之不夷昔聞道於賢者兮雖忘而未信謂生為<lb/>
勞役兮謂死為歸人今吾百憂之叢中兮既積月而累<lb/>
<pb n="KR4d0045_WYG_001-7b"/>
辰何重負之如是兮願脱去而奚因彼㝠然而無知兮<lb/>
獨甘寢於巨室天地覆墜之不聞兮諒絶世而愉逸伊<lb/>
聖言之可徴兮悼吾學之不競不窒隙於未兆兮顧飲<lb/>
藥而加病遂迷途而不反兮非智士之能竟排多慮而<lb/>
去妄兮引至理而自鏡雖既往之不追兮庶來今之能<lb/>
定<lb/>
　　不寐賦<lb/>
忳鬱悒其馮中兮何鑒寐其弗夷方永夜之未艾兮廓<lb/>
<pb n="KR4d0045_WYG_001-8a"/>
靜處而長思悼既往之弗及兮慨來今之曷知緒將絶<lb/>
而復續兮精發越而淫移倐四海其再撫兮冺萬期乎<lb/>
須叟武勝殷而歸周兮天保定其千億叔旦兼乎三王<lb/>
兮仰勤思而有獲孔潛精於好學兮致憤懣於無益樂<lb/>
好善而用魯兮孟見喜乎顔色仁弗遇於衛頃兮願奮<lb/>
飛而不得繄視氛而見祥兮獻肇謀乎虞虢彼逺慮之<lb/>
與近思兮智與愚皆從其職良民生之多艱兮嗟以心<lb/>
為形役君子有不安其命兮小民有不度其力非蚊虻<lb/>
<pb n="KR4d0045_WYG_001-8b"/>
之噆膚兮曽内懐於大棘惟昔夢之蘧蘧兮既悵然而<lb/>
獨寤亮伐柯之不逺兮何内韄而罙固睎聖人之大覺<lb/>
兮緜萬世而不遇幸曲肱而自怡兮度無迷於初度<lb/>
　　鬭蟻賦<lb/>
邈乾覆而坤載兮固悠逺而無極叢萬族於厥中兮既<lb/>
生生而息息雖至大之可倪兮猶至精之可識諒擅已<lb/>
而自用兮羌是非之増積嗟子駒兮何為諡公字小兮<lb/>
紛紛而離離好惡利害之發兮誰其尸之慿怒積怨兮<lb/>
<pb n="KR4d0045_WYG_001-9a"/>
交戰而在斯何矜很之若是兮怙恃凌弱之不移欲一<lb/>
究其端而不得兮聊索數而推之夫其列壤分國穴垤<lb/>
重襲碩鼠之所不容兮蜉蝣不可以徑入豈天壤之偪<lb/>
隘兮曽分土之汲汲化飯以為子兮祝腐以為民其生<lb/>
孔易兮其衆實殷夫其子孫千億兮固鮮愛而靡親又<lb/>
豈有珠玉皮幣兮肇乎禍亂之因若是則鬭其可已羣<lb/>
嬉散游足以已矣奪㣲篡寡何足美矣豈樹之君而患<lb/>
亂甫起抑天之有時兮故將雨而不能自止也嗟子兮<lb/>
<pb n="KR4d0045_WYG_001-9b"/>
汝獨何誅觀世之有鬬兮曽何足以爾殊饕他人之有<lb/>
兮慊已之無妄刦於無用兮矜多於有餘一已之不保<lb/>
兮顧有志於九區夫豈無大人之旁觀兮諡之陋而名<lb/>
之愚也嗚呼<lb/>
　　秋懐賦<lb/>
世量力以為智兮孰不自師其成心不强短以被修兮<lb/>
亦各濟其所任葢周任之明清兮予嘗服於徳音性專<lb/>
直其似愚兮遂底滯而廢沈惟古人有不遇兮亦奚慨<lb/>
<pb n="KR4d0045_WYG_001-10a"/>
於斯今昔既冠而從仕兮冀陳力而帥職何日月之不<lb/>
淹兮亹亹至乎不惑世與我豈其異衷兮増余懐之黙<lb/>
黙數廢日而倍參兮願自竭而安得將奔而及事兮愧<lb/>
初心而變色譬游者之無術兮念愈躁而愈没荷衆賢<lb/>
之并容兮曽介善之不遺辱興亷之末舉兮遂以造夫<lb/>
攸司君之門不可以徑入兮既待詔而厯時惟褊心之<lb/>
狷狹兮曽繩墨其自持誠詭遇其猶獲兮雖得獸而恥<lb/>
之信天命之有在兮非知勇其孰勿疑時既秋而凉風<lb/>
<pb n="KR4d0045_WYG_001-10b"/>
兮草木落而變衰日月麗於西廂兮蟋蟀迅而鳴悲閲<lb/>
四序之代謝兮既逝者之如斯悼我心之弗獲兮起惆<lb/>
悵而稱詩<lb/>
　　射豹賦<lb/>
悲抗獨之難立兮何有用之必害不信孚於弗爭兮雖<lb/>
忘懐其獲罪齒恒足以自保兮而隕奪於多輩彼南山<lb/>
之珍獸喻變化於君子或隠霧而不食亦胥疏而視履<lb/>
猛毅資於天成文彩蔚乎自已伊麋鹿之强圉與麏麚<lb/>
<pb n="KR4d0045_WYG_001-11a"/>
之儗儗雖騰趠其不羈固指掌之所昧何衆吠之㹞㹞<lb/>
兮羌朋很而曹戾競張目而涎吻兮衆遮道而覷伺諒<lb/>
勇怯之不敵兮非乃心之攸畏忽機辟之潛發兮遂解<lb/>
脰而喪精爪牙曽不得而少用兮貽獫猲之成名吾固<lb/>
知夫皮毛之為患兮而黨與之足懲嗟物類之相召兮<lb/>
必機數之潛用非明哲之周萬兮未有不隳於衆故曰<lb/>
刳心去智萬人不謀和光同塵乃與道俱彼形諜而成<lb/>
光與飾慧以矜愚材愈大而増累雖㣲末而可圖<lb/>
<pb n="KR4d0045_WYG_001-11b"/>
　　崆峒山賦<hi>并序</hi>
　　　臨汝西有崆峒山其下即廣成澤按莊子黄帝<lb/>
　　　聞廣成子居于崆峒之上故往見之莊子雖多<lb/>
　　　寓言無實然此崆峒廣成適皆同處意其真有<lb/>
　　　所謂廣成子者也又大隗居具茨之山黄帝至<lb/>
　　　襄城之野而迷皆與崆峒相近事未必皆虚也<lb/>
　　　予因作崆峒山賦<lb/>
馳平原之曠曠兮登隱弅之髙丘林蓁蓁而雲茂兮樹<lb/>
<pb n="KR4d0045_WYG_001-12a"/>
參天以相繆鳥哀矜而思侶兮獸銜草而羣逰即崆峒<lb/>
之舊址兮訪成子之所留烏乎服天下之為至美兮夫<lb/>
豈知聖人之緒餘獨修身為妙本兮窈靜黙以𤣥虚何<lb/>
軒轅之徇齊兮而猶特室白茅三月而閒居順下風而<lb/>
稽首兮曽南面而晏如彼非至人不能以下人兮信崇<lb/>
高之叵娛謂莊生之寓言兮羌林麓其未改瞻具茨之<lb/>
髣髴兮知大隗之所在嘗迷道於襄野兮七聖偕而無<lb/>
悔得要道於牧馬兮稱天師於再拜悲世俗之狹隘兮<lb/>
<pb n="KR4d0045_WYG_001-12b"/>
疑至言於否躗航汚瀆之淺狹兮僣瀛海之浮匯守穾<lb/>
奥之熒燭兮昧白日之輝曬追古人之不可及兮獨臨<lb/>
風而悲慨彼六相之輔治兮曷四海而弗寧名百物而<lb/>
垂衣裳兮雲門用而告成尚紆思於荒澤兮勉聞道於<lb/>
長生豈在野之不可蔽兮固前修之所營眇抽思而成<lb/>
章兮庶來今而作程<lb/>
　　棊賦<lb/>
惟夫太樸之未判兮圓方渾而無際倐物生而有象兮<lb/>
<pb n="KR4d0045_WYG_001-13a"/>
迺置同而立異迨數起而滋生兮紛萬彚而多事此奕<lb/>
棊之始置器也於是乎經緯縱横封畛逺邇包穹昊之<lb/>
度數兮極厚地之疆理局有上於方罫兮信宇宙之異<lb/>
此念巧歴所不能究兮兹古今所以丼心而不已也咨<lb/>
白黒之相反兮譬寒暑之進退寧我盈而彼虚兮況生<lb/>
殺之與成敗智詐殽然而並用兮莫不矜多而務大有<lb/>
一言可以行之者兮惟見幾而得先衆蚩蚩而我隨兮<lb/>
乃収功於萬全伊昧者之弗察兮雖服膺而拳拳暨應<lb/>
<pb n="KR4d0045_WYG_001-13b"/>
變而赴敵兮常操末而寘顛或敗形已兆力鬬未悟忽<lb/>
焉顛仆兮乃悔其辨之晩暮與覆車以同軌兮孰若易<lb/>
轍而遵路或狃快小利死生契闊雖得雋於錙銖兮而<lb/>
外勢其已奪或決機兩陣間不容思彼多算其泰然兮<lb/>
既先據于便地謂戡敵而致果兮顧自戕而隕斃論兹<lb/>
藝之㣲眇兮奄衆技而首出語之有道兮用之有術誠<lb/>
巧拙其天予兮莫可得而齊一貴不能得之於賤兮义<lb/>
況老耆而不屈太上貴徳服不以力審布置以隂陽兮<lb/>
<pb n="KR4d0045_WYG_001-14a"/>
謹裁度於繩墨故攖之者無抗詐之者必北其次狙詐<lb/>
詭為奮其祕算或見易而守難兮或取近而先逺雖僥<lb/>
倖而全勝兮亦蹉跌而事反靡精心而極意兮每隨手<lb/>
而應疾貪彼虚之可乗兮忘已力之未實竊冀幸於弗<lb/>
覿兮故雖獲而逾失何度量之相越兮乃倍蓰而十百<lb/>
甘受責而無辭兮雖三五而不敵或騰口而攜詐兮或<lb/>
匿智而叵測或同行而習熟兮或旁觀而少得或乗勢<lb/>
而亟捷兮或衒利而加惑故每譬於用兵兮擅廟畧於<lb/>
<pb n="KR4d0045_WYG_001-14b"/>
籌畫必知已而知彼兮保常勝而有獲<lb/>
　　詆風穴賦<lb/>
背崧右洛兮維汝泱泱左界韓鄭兮前闗魯陽陵丘曼<lb/>
延兮土膏脈良生植遂茂兮厥夭且長咨飄風兮胡很<lb/>
而狂乗冬肆威兮怒號以常通晝亘夕兮日月奪光宇<lb/>
宙昏惑兮顛倒𤣥黄折枝排根兮松桂毁傷衝空動楗<lb/>
兮披户登堂獸亡其曹兮鴻鵠失翔問誰尸之兮底此<lb/>
不祥曰兹穴之詭異兮竊神之機幽嶮窮竒兮狹中不<lb/>
<pb n="KR4d0045_WYG_001-15a"/>
夷鼓舞蜚亷兮招揺南箕平居無事兮淫樂而爾為歴<lb/>
九州而遐觀兮孰樂土其若此獨蠻夷之僻陋兮乃自<lb/>
古記之矣邈炎州之荒忽兮汩大海其千里上霧下潦<lb/>
兮墊隘瘴癘魑魅羣逰兮樂人之死蓄為颶風兮㿊毒<lb/>
疵癘扶濤駕山兮舟航麋毁歴日旋時兮然後得已西<lb/>
極曠蕩兮隂磧無垠流沙不波兮瀚海無泉五穀不生<lb/>
兮蓬棘蓁蓁熱風之來兮天地翳昏觸肥為痏兮四肢<lb/>
若燔亦幸有老駞之先知兮嗚呼而告言歸命野獸兮<lb/>
<pb n="KR4d0045_WYG_001-15b"/>
厪焉得存彼鬼方之幽昧兮固宜以然慨中土之與鄰<lb/>
兮不僻不偏胡穴神之忍兮固蔽以頑用夏變夷兮至<lb/>
于髦蠻外百里而不同兮兹邑獨為匪民帝之高居兮<lb/>
臨照在下虎豹服仁兮九閽莫阻巫咸上愬兮帝命斯<lb/>
許巨靈夸娥兮幹其絶膂抜山投石兮北海之渚大野<lb/>
夷爽兮八風攸叙號令專一兮莫予或侮䝉常聖時兮<lb/>
維民所取穴神雖悔兮夫孰閔汝<lb/>
　彭城集巻一<lb/>
</p>
<p>
</p>
  </div>
</body>
</text>
</TEI>
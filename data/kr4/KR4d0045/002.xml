<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>彭城集巻二</head> <lb/>
    <p>
<pb n="KR4d0045_WYG_002-1a"/>
欽定四庫全書<lb/>
　彭城集巻二<lb/>
　　　　　　　　　　　　　宋　劉攽　撰<lb/>
　賦<hi>案攽序公是集以律賦列之外集今畧倣其意故以律賦列第二巻</hi>
　　臯陶戒舜在知人賦<lb/>
惟舜徳所以大聖非自為其與人而同者盖擇善而從<lb/>
之執兩竭而用其中志存樂取見一行而莫之禦衆豈<lb/>
遐遺緬思古人實惟虞氏審萬物之備我體至人之無<lb/>
<pb n="KR4d0045_WYG_002-1b"/>
已盖夫慮善以動則自用者小焉與人同功而任事者<lb/>
貴矣察言好問但見其聞斯行之明目達聰孰有夫怨<lb/>
乎不以若乃耕稼以力陶漁是親試諸難而興事納于<lb/>
麓以明民然後謳歌之所屬厯數之暨身曷注措之天<lb/>
若奚持循之日新夫何為哉徒正面而㳟已弗可及巳<lb/>
常稽衆以從人且夫羣於人者物莫能離同於善者徳<lb/>
有常主故我總萬彚以兼載人自一言而汎取克協于<lb/>
帝是以謂之重華尚論其人斯弗忘於稽古譬夫山嶽<lb/>
<pb n="KR4d0045_WYG_002-2a"/>
之高也其積以細江海之大也其受以虚盖與其足巳<lb/>
而弗及夫孰若忘懐而有餘求福不回顧明徳之若此<lb/>
樂告以道靡寸長之失於然則一心之所謀其智也淺<lb/>
一力之所濟其功也鮮故道莫貴于因衆以寧徳莫大<lb/>
乎與人為善不然者安得側微在下九男順而服從登<lb/>
庸受終五臣與而丕顯大矣哉不震不盈不伐不矜肆<lb/>
昊天之眷命實億姓之與能是以姒氏承風聞昌言而<lb/>
亟拜子淵希徳聆介善而服膺世之人行巳也專改過<lb/>
<pb n="KR4d0045_WYG_002-2b"/>
而吝以出衆兮為可任以遜志兮為必信然後知善與<lb/>
人同巍巍乎其斯以為舜<lb/>
　　五星同色賦<lb/>
徳配淳古祥開上天五星之色同矣四海之民晏然驗<lb/>
以璣衡察齊輝於七政偃夫金革啓昌運於千年𦕈覿<lb/>
乾文俯稽皇國伊天事之常象何聖人之合徳時也懐<lb/>
柔乎窮髪之北服叛乎流沙之域人迹所及萬㝢於焉<lb/>
太寧和氣致祥五緯由之齊色觀夫寥寥太清垂文降<lb/>
<pb n="KR4d0045_WYG_002-3a"/>
精靈臺考象而有舊保章啓占而可明逺而望焉若連<lb/>
珠之並彩陳其數也告緜區之偃兵且夫仁義修則金<lb/>
木為之興祥禮智用則水火由之凝祐羞五事者莫若<lb/>
信載四象者莫如土倬彼如明粲然物覩候其色兮若<lb/>
一問其名兮有五克明克類喻王道之無偏不縮不盈<lb/>
狀君徳之周普是以海内蒙福羣生大同鞬櫜之令丕<lb/>
顯稼穡之事從隆豈特候於建星當太初之定厯聚于<lb/>
東井告漢祖之成功非皇求于列星惟星依于帝者非<lb/>
<pb n="KR4d0045_WYG_002-3b"/>
星私於我皇惟皇化於天下赫赫垂象巍巍純嘏察其<lb/>
軌道黎民仰首以觀乎眩彼交光疇人推䇿而知也甚<lb/>
矣哉天之鑒人也明於視徳之逆祥也㨗於馨何精祲<lb/>
之晢晢顧神化之冥冥彼候以非烟紀輪囷於雲瑞占<lb/>
於半月驗光華於景星語象則幽微推數則疎逺豈若<lb/>
考五精之同色知七兵之盡偃方將升中而告成功視<lb/>
大道之來反<lb/>
　　不愧屋漏賦<hi>以君子慎㣲心無所媿為韻</hi>
<pb n="KR4d0045_WYG_002-4a"/>
噫治身莫若慎獨求仁在乎表微故屋漏之不媿則君<lb/>
子其庶幾誠而明之雖户白之甚邇禮無違者豈顔厚<lb/>
以䝉譏考垂訓於前經達嘉猷於戴記謂夫仁也非顛<lb/>
沛之可捨道也非須臾之能離故中庸之為善欲内外<lb/>
之同致然而十目所視惟愚夫知其不欺一室之閒獨<lb/>
至人可以無媿斯盖擇善圖逺閉邪慮深非曰鬼神之<lb/>
處儼如師保之臨仰瞻西北之隅曽微物覩内省光明<lb/>
之徳罔憾余心且夫資之深者處之安為之難者行之<lb/>
<pb n="KR4d0045_WYG_002-4b"/>
慎故不為顯晦以殊節出處而易信達黄中之理常祇<lb/>
若以存誠念陽厭之方豈儳焉而終吝衆謂之微以其<lb/>
弗見世謂之隠以其弗聞蹈先覺而秉哲無慙徳而集<lb/>
勲邇之足以治下逺焉可以事君謹爾燕居自獲申申<lb/>
之樂仰夫匪隠罔貽負負之文向若識謝鄰幾仁亡由<lb/>
已昧知非乎伯玉違好學於顔子則雖志深媚奥寧足<lb/>
逭於多慙名或升堂亦深虞於可恥是知觀大者莫若<lb/>
小責有者始於無則善惡不能以理奪賢愚不可以智<lb/>
<pb n="KR4d0045_WYG_002-5a"/>
誣美子思之著書誠為治本稽衞后之興刺彼實迷途<lb/>
異哉閫奥之間尋墨之所猶内深乎戒惕而外齊其居<lb/>
處則夫朝廷鄉黨之中復何虞乎失步<lb/>
　　雕蟲小技壯夫不為賦<lb/>
古人之賦詞約而㫖暢今人之賦理弱而文壯原屈宋<lb/>
而瀰漫下卿雲而流宕豈所謂言勝則道微華盛而實<lb/>
喪者哉觀夫緯白經綠叩商命宫以富艶而為主以瀏<lb/>
亮而為工家自以為㳺二南之域人自以為得三代之<lb/>
<pb n="KR4d0045_WYG_002-5b"/>
風差之毫釐譬無異於畵虎得其糟粕殆有甚於雕蟲<lb/>
亦猶樂府之有鄭衛女工之有紈綺悦目順意蕩心駭<lb/>
耳里人詠嘆其繁聲婦女咨嗟其絶技亦何足薦之宗<lb/>
廟獻之君子哉若乃託興禽鳥致情芻蕘上則恢張乎<lb/>
宫室下則吟詠其笙簫且子虚大人之文無益於諷諫<lb/>
靈光景福之作不出乎斵雕故白玉不毁珪璋安取六<lb/>
義不散體物何有夫殘樸為器者匠氏之罪判詩為賦<lb/>
者詞人之咎亦奚足以計得失辨能否也是以子雲以<lb/>
<pb n="KR4d0045_WYG_002-6a"/>
無益而自悔枚臯以類得而詆諆故曰童子之功壯夫<lb/>
不為且使孔氏用賦仲尼刪詩則賈誼升堂而不讓相<lb/>
如入室而不辭然無益於王道終見譴於聖師豈非君<lb/>
子務其廣大世人競乎微小故為學者衆好真者少非<lb/>
龍變乎詩書之林曷蟬蜕乎塵埃之表必若明敦厚之<lb/>
術閑滛麗之塗言合必乎雅頌道必通乎典謨亦可謂<lb/>
登高能賦宜為天子大夫<lb/>
　　敵弓賦<lb/>
<pb n="KR4d0045_WYG_002-6b"/>
昔桃弧棘矢成周所以服荆楚楛箭石弩明王所以來<lb/>
東夷伊敵弓之在御亦厥貢之同歸想夫極北窮髪千<lb/>
里無草殺氣之門回復植物於焉凋槁風霜凜乎無期<lb/>
氷霰積而皓皓非剛强不能以自存故有生而必老粤<lb/>
有喬枚是惟陽幹託巖谷而挺本擢雲霓而上冠理堅<lb/>
厚而密緻根盤深而交貫鷹隼晨擊於其傍羆虎暮嘯<lb/>
於其畔伊猛毅之攸司雖採擇而可憚爾乃落以斤斧<lb/>
附其膠漆弭切象以潔白簫餙樺而柄鬱錯良金於拊<lb/>
<pb n="KR4d0045_WYG_002-7a"/>
中繢鹿斯之殊質豈既弛而不張諒有直而必屈乏繭<lb/>
絲之為絙乃裂革而加袠雖樸質而可喜得漢巧之十<lb/>
一矧夫俗本射獵士習縱送騁良驥而夸勇腰菆矢而<lb/>
備用馳突乎荆棘之林藺轢乎貙兕之衆擇肉而後發<lb/>
先得而命中皮毛為之寢處滋味得以衆共莫不興利<lb/>
而除害便已而自奉也豈比夫繁弱之為分器大屈之<lb/>
為宴好顔高之堅和氏之寳載厥美於史冊厯千古而<lb/>
擅巧亮萬俗之異便吾安得較美而定客好有系而稱<lb/>
<pb n="KR4d0045_WYG_002-7b"/>
曰懐柔以禮羈縻以徳逺人是以來賓大弓為其貢職<lb/>
向使威武不競乎金革文告不行乎邦域是弓也足資<lb/>
乎凶器彼人也孰匪其敵國<lb/>
　<lb/>
　<lb/>
　<lb/>
　<lb/>
　彭城集巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>彭城集巻十六</head> <lb/>
    <p>
<pb n="KR4d0045_WYG_016-1a"/>
欽定四庫全書<lb/>
　彭城集巻十六<lb/>
　　　　　　　　　　　　　宋　劉攽　撰<lb/>
　五言長律<lb/>
　　章武殿<lb/>
厯數歸真主乾坤仗義兵南夷長後服下國怨西征麋<lb/>
鹿荒呉苑梯航聚易京春螽那恃力朝菌欲長生雷雨<lb/>
隨金鼓鷹鸇起旆旌靈旗穊牛斗白羽射欃槍散地人<lb/>
<pb n="KR4d0045_WYG_016-1b"/>
誰保連甍火徹明晨門迎短箠死骨斷長鯨父老前流<lb/>
涕農夫未釋耕將軍薦牛酒愷樂㑹韶韺虢滅虞何恃<lb/>
崇亡紂亦傾一戎終薄伐再駕就昇平舊邑更脩武行<lb/>
宫即顧成奎芒埀篆刻天質望氛清羽衞嚴丹極潮音<lb/>
接化城欲回江海水都作頌歌聲<lb/>
　　溪上<lb/>
窄地穿茨拙高成晚日斜竹籬侵水面溪女浣汀沙老<lb/>
樹埀朱實懸藤結白花綠萍浮碎㸃芳杜上新芽一邑<lb/>
<pb n="KR4d0045_WYG_016-2a"/>
過千室十金無數家魚蝦與菰米惆悵此生涯<lb/>
　　和裴庫部十二韻<lb/>
懷人存蔽芾招隱賦窅窊賢傑多能事音徽自不瑕偶<lb/>
然新樸斵一笑為讙呀夏屋已隆棟清池非漚麻望賖<lb/>
隨朔鴈坐久至昏鴉好事逄諸彦佳聲播四遐燕游安<lb/>
以樂詩語正而葩霜應豐山石灰飛河内葭凉秋將落<lb/>
㡌斜漢挹浮槎老木圍岑寂蒼苔積鬖<hi>聲上</hi>髿瑤光天不<lb/>
逺圭影日無差莫怪長吟苦良金出汰沙<lb/>
<pb n="KR4d0045_WYG_016-2b"/>
　　南征二首<lb/>
漢皇開五嶺虞帝事三苖定有南征問遙知用武朝前<lb/>
籌皆廟略選士<graphic n="KR1224" url="https://raw.githubusercontent.com/kanripo/KR-Gaiji/master/images/KR1224.png" mimeType="image/png"/>風颷潦水江湖大雲山故國遙天隂<lb/>
凝殺氣師老聽哀謡猿鶴愁君子黿鼉憶架橋繡衣方<lb/>
責戰虎節竟乗軺白骨不歸葬寃魂譙為招猶傳發閭<lb/>
左願得聽簫韶旅泊時流動何由問九霄<lb/>
楊越舊秦兵苗頒尚禹征初驚一使任那用萬人行友<lb/>
戸凝昏祲滄波觸駭鯨越裳無信息銅柱定將傾服嶺<lb/>
<pb n="KR4d0045_WYG_016-3a"/>
東南尉戈舩萬里程江通夜郎道秋入伏波營插羽頻<lb/>
封檄馳軺屢請纓介鱗悲物色猿鶴悵民生幾日封京<lb/>
觀歸時巻旆旌休聞七科戌無用五陽兵海國犀牛逺<lb/>
南琛紫貝輕平生一長劔嵗暮望欃槍<lb/>
　　寄橙與獻臣<lb/>
清霜夜漠漠佳實曉纍纍鵠鷇攢修榦金華耀夙曦狂<lb/>
酲香處析痏渇味餘衰採摘悲凡口漂零恐後時頌聲<lb/>
騷客誤<hi>原註屈原有橘頌</hi>錫貢禹書遺惆悵生南國煩君品藻<lb/>
<pb n="KR4d0045_WYG_016-3b"/>
詞<lb/>
　　酬臨濮劉推官<lb/>
治民非已長那得士心降為問來鳴鳯何如止吠厖壺<lb/>
餐慙鼎食鉛割謝矛鏦辯士更持節佳兵正上瀧薄田<lb/>
桑十畝小市釀千缸自喜庭無訟寧論智少䨇陪京開<lb/>
左輔振鐸服中邦禁臠分留印天枝涖建幢孤生老將<lb/>
至壹意信猶矼賴倚絃歌化餘風勉政龐<lb/>
　　送賈士彦延平知光化縣<lb/>
<pb n="KR4d0045_WYG_016-4a"/>
名家千里駒富學五車書柱史文無害絃歌智有餘素<lb/>
風存翰墨隂德在門閭江漢子男邑榖城桑柘墟曾為<lb/>
都尉治今亦萬家居安穩飛鳧舄新鮮縮項魚繡衣夸<lb/>
里父壽酒薦親輿不作期年别㸔君就詔除<lb/>
　　送高麗使<lb/>
絶域求通使皇華益藉才男兒萬里志笑語片帆開積<lb/>
鹵生隂火奔濤起晝雷曝鱗成島嶼吐氣誤樓臺城邑<lb/>
東迎日居人學用杯詩書自天性冠帯及家陪嵗月如<lb/>
<pb n="KR4d0045_WYG_016-4b"/>
勤止登臨亦壯哉威聲逾肅慎仙事指蓬萊鵬向南溟<lb/>
近槎常八月來言瞻析津次遙見二星回<lb/>
　　次韻和宋職方北樓<lb/>
勝事略就手兹樓無復加棟梁宏可愛丹碧麗非華風<lb/>
月登臨最川原眺望賖斗城知日近瀛海自雲遮杖屨<lb/>
歡乗興文移謹報衙畫閒禽語静嵗熟市聲譁柳影重<lb/>
重幕蓮香處處霞舳艫隨渚逺睥睨向人斜話聽游童<lb/>
樂詩煩上客誇國風麟趾應賔宴鹿鳴嘉鵰鶚無餘力<lb/>
<pb n="KR4d0045_WYG_016-5a"/>
騏驎不待撾衰遲竟何補襆被念還家<lb/>
　　復次前韻<lb/>
仙游欺緬邈古事厭増加自我新形勝因之翫物華不<lb/>
勞工子勸無價境天賖雲構森如畫翬飛勢莫遮静㸔<lb/>
梁燕賀閒聽野蜂衙曹事初無壅軍聲信不譁倚欄歌<lb/>
白雪為客進流霞快意凉風起餘歡素月斜呉趨應有<lb/>
始齊難詎為誇夏日思王粲名流得孟嘉優游琴八疊<lb/>
悲壯鼓三撾遍㸔題詩語飄然自一家<lb/>
<pb n="KR4d0045_WYG_016-5b"/>
　　旣和宋君佳篇因取加字韻中所未用者别為十<lb/>
　　二韻<lb/>
板築廢已久樓居仍可嗟敢辭才不逮何說智無涯史<lb/>
例同新作民謠異刻奢棟梁虹夭矯軒檻獸盤拏萬室<lb/>
瞻華宇千兵擁建牙浮雲生柱礎杲日透窓紗明滅穿<lb/>
林水稠重覆塹花長空指去鷺過雨亂鳴蛙屢獲詩人<lb/>
賦時紆長者車薦觴凝縹白諧語繆壺齟隱吏容攀桂<lb/>
終更遽及瓜多慙䨇鬢雪蕭颯對文緺<lb/>
<pb n="KR4d0045_WYG_016-6a"/>
　　合加字韻兩篇二十四字成一章更互次之詠曹<lb/>
　　之土風并叙出處寄呈司年職方<lb/>
漢郡王封寵周宗伯命加犬牙基自若麟趾歎于嗟陵<lb/>
谷隨人世春秋積嵗華洩雲餘薈蔚浮濟變津涯端木<lb/>
倦游學朱公精貸賖於今富而麗遺俗儉寧奢使轍常<lb/>
交錯京藩倚扞遮鋤鉤非盗用簫勺換兵拏樸直叨三<lb/>
組工夫盡兩衙戎容剖符虎士氣肅旗牙圜土幾無訟<lb/>
虛庭不禁譁對棊銷白晝清嘯岸烏紗池館澄潮水樓<lb/>
<pb n="KR4d0045_WYG_016-6b"/>
譙冠暝霞綠梢簷外柳紅朶砌前花徙倚危欄峻行來<lb/>
繚徑斜巢林安短翼擅壑愧跳蛙夙昔未更事游談多<lb/>
自誇奏盈方朔牘書過惠施車臧室初縻迹連城晩拜<lb/>
嘉華顛㸔欲落病齒不勝齟珠琲輕魚目桐絲陋馬撾<lb/>
敢論雞似鳯願食棗如𤓰臺妙前辭滿安輿久臥家最<lb/>
容高尚志那肯待青緺<lb/>
　　又十二韻<lb/>
絶境可遺老清心仍去邪樓頭喧燕雀川面動龍蛇碧<lb/>
<pb n="KR4d0045_WYG_016-7a"/>
瓦浮煙素朱甍麗日赮倚風時坐嘯乗月更吹笳庭樾<lb/>
交傾蓋池房雜舞<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>凉秋乗爽塏吉嵗驗汙邪厨釀全<lb/>
欺魯兒歌習陋巴林珍餉桃李溪飯列魚蝦勝賞須神<lb/>
㑹浮名祗盗夸誰能貪課最本自學禪迦羇旅枝栖鵲<lb/>
田園舍負蝸蕭條㸔白鬢早晚得丹砂<lb/>
　　酬范判官喜雨<lb/>
一旬天再雨惠澤夜來深震發雷霆事榮華卉木心問<lb/>
年如隔併閲日屢辛壬安水江千里良田畝一金劭農<lb/>
<pb n="KR4d0045_WYG_016-7b"/>
非有術望嵗忽為霖雊雉依青隴跳魚出廢涔夢成池<lb/>
上作喜見洛生吟破敵聨飛鏃高張信雅琴緒風開晝<lb/>
色遲日媚花隂更有資清興連峯映碧潯<lb/>
　　赴官京東同舍諸公觀音院見餞有贈并簡不至<lb/>
　　者<lb/>
今日承人乏東州假傳車勞生復去國埀老欲捐書斗<lb/>
酒相為樂諸家食有魚華燈續光景鳴笛問吹嘘即事<lb/>
已陳迹懷人方跂予要官多謁禁數子莫情疎啼鳥春<lb/>
<pb n="KR4d0045_WYG_016-8a"/>
猶淺高花日勝初朝回應見念㑹語殿中廬<lb/>
　　景德寺河沙院餞蘇安上知泰州劉元忠河北都<lb/>
　　運分題得無字<lb/>
今朝一樽酒聊與故人俱非復少年日深驚别意殊燕<lb/>
雲低朔漠楚水向江湖報國不一事出門成異塗騰鱗<lb/>
安浩蕩雋翼就虚無應笑白頭老閉闗方據梧<lb/>
　　過太康縣此路入亳州云是先帝昔東幸時馳道<lb/>
　　也馬上口占行二十里成三十韻<lb/>
<pb n="KR4d0045_WYG_016-8b"/>
維昔東廵狩天王景宅朝金椎隱馳道象載下招搖呂<lb/>
應青雲近闗迎紫氣遙旄頭前詔羿陪乘後征僑奉引<lb/>
三司肅中堅萬馬調旂常亂辰象劔佩雜瓊瑤多士和<lb/>
相讓諸侯貴不驕海神來積雪仙馭㑹祥飇象帝初觀<lb/>
妙猶龍此見譙強名大樸著將隱德音昭上善泉仍潔<lb/>
知常檜後凋虛心明左契聞道首參寥絳節賔閒館璇<lb/>
宫盛綺寮洞天留白日書法祕青霄瑄玉嚴禋祀歌童<lb/>
采夜謠衆神如向座佳氣鬱通宵隴麥聞重秀房芝搴<lb/>
<pb n="KR4d0045_WYG_016-9a"/>
紫苗醴泉甘愈疾舞鳯樂儀韶舉翼王喬舄排雲子晉<lb/>
簫頌釐知簡簡奏賦欲飄飄麗澤驚雷雨鴻恩霈蓼蕭<lb/>
百年皆就見比屋幸寛徭牧馬猶如隗封人預祝堯歡<lb/>
聲喧望幸舊里不崇朝萬域車書混重明祲沴消鼎成<lb/>
因脱屣桑變忽觀潮雲霧常疑祀衣冠祗葬橋藏書思<lb/>
柱史問逺謬祈招躍馬遵遺轍談王就采樵生遲千一<lb/>
旦無所效芻蕘<lb/>
　　次韻和石曼卿泰山<lb/>
<pb n="KR4d0045_WYG_016-9b"/>
歩至東山表纔知嶽鎮尊百川趨渤碣一柱際乾坤託<lb/>
始無懷氏談更洛誦孫後王崇檢玉方士說天門巖石<lb/>
居凝命羣峯逺駿奔隂陽殊雨霽朝夕異凉温學者譏<lb/>
秦事功臣誓漢恩氣連滄海碧影變濁河渾候日來丁<lb/>
夜捫星待合昏仙真疑史闕宫殿謹司存落水雷穿谷<lb/>
危松珀擁根更尋宣父志雅意屬崦崐<lb/>
　　將至洛中先寄宋次道諸幕府<lb/>
頻年洛陽道秋月照征車闗口朝煙上伊川曉日初艤<lb/>
<pb n="KR4d0045_WYG_016-10a"/>
船㸔飲馬投䇿數游魚蟬嘒隨林静鐘鳴應谷虛夙齡<lb/>
懷勝尚吏役久愁予及此娯山水翻知喜簡書名都士<lb/>
淵藪盛德世璠璵羇旅如傾蓋詹言興有餘<lb/>
　　錢子高舉賢良中科寄賀子飛<lb/>
當世英雄彀連年伯仲賢友于聲競爽敵萬智無前讜<lb/>
議天人際馳辭日月邉㑹驚文得鳯真謂筆如椽萬乘<lb/>
親前席諸生敢比肩晚成無近器妙選悉青錢濟美高<lb/>
陽舊傳經韋氏専公侯將必復廊廟定誰先歩武青雲<lb/>
<pb n="KR4d0045_WYG_016-10b"/>
接官曹畫省聨軼羣㸔赤驥洵直想朱絃德賞今誰擬<lb/>
才難古亦然從容照棣萼聞望已陶甄夏屋方隆棟雲<lb/>
檣穩濟川那令得賢頌祇貴漢王淵<lb/>
　　送裴二知蘇州<lb/>
著書𤣥尚白送客鬼揶揄積水望江海秋風吹軸轤貴<lb/>
人千騎長紫綬左魚符遺愛留南國歡聲接舊呉曉霜<lb/>
繁橘柚過雨熟菰蒲安得如王子從君飛隻鳬<lb/>
　　和原父同江鄰幾過浄土院觀古殿呉道子畫楊<lb/>
<pb n="KR4d0045_WYG_016-11a"/>
　　惠之塑像及顯僧傳當世貴人形骨仁僧鼓琴作<lb/>
真賞非俗嗜雅游知勝緣百身化前佛方丈納諸天工<lb/>
以智自表名由高益傳呉生擅粉繪楊氏妙鈞埏能事<lb/>
古未盡希聲今亦然伻圖觀肖像撫㢩置鳴絃理㑹均<lb/>
聞見神交遺後先衣冠若對面山水欲忘年子墨臺中<lb/>
妙仙翁樹下賢新詩俱絶唱塵土更餘妍<lb/>
　　同徐監簿作水始氷<lb/>
霜落嵗將晏風生水始氷猶殘夏蟲怪初比玉壺凝氣<lb/>
<pb n="KR4d0045_WYG_016-11b"/>
襲璇源潔光搖寶鑑澄涵虛同凛凛履薄乍兢兢魚鱉<lb/>
悲潛伏江湖息沸騰凌隂如獻納㑹是却炎蒸<lb/>
　　送韓子華奉使安撫江南<lb/>
漢庭重八使同日出東都仗節年仍少埋輪氣不孤詔<lb/>
書敦直指懸弩肅前驅宣布君恩被周爰楚澤紆秋風<lb/>
捲旌旆桂楫上江湖遊子故鄉在相思天一隅<lb/>
　　送張益宣州法曹<lb/>
椽曹仁恕用郎選孝廉為之子文無害居延敢決疑一<lb/>
<pb n="KR4d0045_WYG_016-12a"/>
王除制作三尺著毫釐過眼皆成誦讎書自所宜<hi>原註王君</hi>
<hi>編前後制敕為一書最精</hi>察廉時爾貴治道吏為師去去弦歌化當<lb/>
如别後思<lb/>
　　郊祀慶成詩<lb/>
聖瑞歸文子珍符屬<hi>原註音燭</hi>孝孫儲精凝景命端拱輯羣<lb/>
臣禮樂成中典人神定一尊亮章新物覩咸秩備司存<lb/>
成德兼明察彌文付討論積高參斗極因吉際乾坤候<lb/>
景迎長日萌芽發舊根律風乗廣莫卦氣起昆侖閶闔<lb/>
<pb n="KR4d0045_WYG_016-12b"/>
開黄道星辰拱紫垣奉瑄嚴太一推䇿夲軒轅八廟森<lb/>
重構諸侯盛駿奔薦馨光裸玉告嘏逮歸膰旄纛羅千<lb/>
乗旗旛徑九門龍蛇影搖動鵝鸛勢飛翻士勇歡鳧藻<lb/>
天暒候晏温幔城横象魏玉果㑹春園嚴警連宵鼜周<lb/>
廬次屬鞬望雲舒錦石揖月上金盆廣樂讙來格升烟<lb/>
續載燔頌釐如響答終事寂無喧輦路祥飈轉端門旭<lb/>
日暾天雞還自舞仙鶴為孤騫河漢驚垂象雷霆浹厚<lb/>
恩畫衣期不犯肺石更何寃長樂尊無貳椒房慶已蕃<lb/>
<pb n="KR4d0045_WYG_016-13a"/>
睿心先廣愛大䇿重臨軒瑞典兼河洛歡心極鎮藩名<lb/>
山已望幸天意肯周爰願上公車奏來趨白獸樽心知<lb/>
搢紳義展采詎難言<lb/>
　　次韻和王正仲熙寧郊祀二十韻<lb/>
駿命膺長發鴻圖本慎徽八方星拱極四海日升暉舊<lb/>
典増咸秩彌文示表微聖時均玉燭天統正璿璣南極<lb/>
迎陽復隂泉候氣歸積高常眷顧昭孝每母違羽衞來<lb/>
䨇闕和鑾並六飛風霆齊命令龍虎㑹旗旂帳殿層城<lb/>
<pb n="KR4d0045_WYG_016-13b"/>
暮金波列宿稀嚴更虛夜鼜雕輦下彤闈廣樂千人唱<lb/>
升煙萬目睎衆神知受記象物競來依陟降兼明察圓<lb/>
方比範圍送音仍鬻鬻畀福想霏霏霈澤蘇羣動春陽<lb/>
暢墐扉慶深周揭厲感極至歔欷多士參鳴玉㣲生厠<lb/>
皁衣肅雍瞻帝武奉引近天威儒館鵷鸞舊長謠錦繡<lb/>
輝因知子雲賦何足頌巍巍<lb/>
　　聞蜀中大水寄閬中諸弟<lb/>
蜀嶺參天近巴江向海迂百城同暗谷獨鳥視前途六<lb/>
<pb n="KR4d0045_WYG_016-14a"/>
月蒸雲甚長風驟雨俱漏天疇得補深峽不時輸回首<lb/>
虵蛟鬬傷心虎豹呼劔闗愁斷棧天漢逼乘桴臂飲通<lb/>
殊俗巢居自一隅遺黎待螺蚌小邑斷樵蘇絶域飛黃<lb/>
鵠仙人用隻鳬清秋已収潦問爾麗泥塗<lb/>
　　馮當世生日<lb/>
申甫維崧嶽東方夲嵗星舊書容盡信成事况親聆南<lb/>
紀浮江漢青煒變頊冥氣和方毓粹地勝已儲靈德宇<lb/>
何寥廓斯文實典刑龍駒來汗血霜刃脫青萍智略聯<lb/>
<pb n="KR4d0045_WYG_016-14b"/>
三㨗規模壯六經羽翰驚海運辰象屬天扃回首煙霄<lb/>
近横雲漢閣青河圖開秘奥龍節付儀形萬里風聲肅<lb/>
三年楚俗寧里甿羞螮蝀鄉校謹螟蛉聖主思霖雨羣<lb/>
生望大庭指期調鼎實洗眼頌椿齡授易嘗占晉論詩<lb/>
竊次駉莫言狂簡士足記景鐘銘<lb/>
陽月方開旦商行接素秋聲華臨盛際勲業動前修舊<lb/>
物詩兼禮公望礪與舟諌行扶廟算威克弊邦讎翻欲<lb/>
危晁氏皆能苦絳侯孤城雖莫可具美亦誰侜北闕虛<lb/>
<pb n="KR4d0045_WYG_016-15a"/>
前事南冠記昔遊客惟論藥餌書不號窮愁迥有閒中<lb/>
趣高於物外求賔朋依白傅潤澤借裴休跂也身方族<lb/>
時哉嵗欲遒愁無縮地術賴有置書郵理楫王猷拙稱<lb/>
觴小陸優傾心日夜急滾滾大江流<lb/>
　　送子惇出使河北<lb/>
禹績基壺口堯仁被冀方官迎赤車使詔選瑣闈郎力<lb/>
學推元稹高才屬長康壯懐來慷慨得志自軒昂愛直<lb/>
容知黙中和異吐剛一臺傳駮議二府見分章前效平<lb/>
<pb n="KR4d0045_WYG_016-15b"/>
原淺嚴威夏日長居常祗逢掖試躍即干將雲漢昭回<lb/>
地鵷鸞八九行穹廬休夕拜䪍弩備晨裝洚水成滔陸<lb/>
流庸頗異鄉挂冠勞畚鍤佩犢問耕桑哺乳増飦粥完<lb/>
膚滌痏瘡朴忠將漕最惇厚訓兵强冀馬羅馳傳河魚<lb/>
飽食魴細書夸睇視淳酎沃煩腸肯作田園計寧嫌鬢<lb/>
髮蒼能令老者奮直與大鵬翔處世當何語懷君豈易<lb/>
忘哂由終所畏與㸃自知狂<lb/>
　　卜居書懷<lb/>
<pb n="KR4d0045_WYG_016-16a"/>
漆雕未能信陽甫免歸居理以逍遙得材由濩落踈狹<lb/>
才輕勢利小隱幸林廬藿食由來事茅茨不願餘南簷<lb/>
容曝日側徑喜擕鋤筋力吾如此功名世有諸憶初干<lb/>
萬乘徒歩謁公車投射東堂䇿歸來北闕書先鳴煩指<lb/>
日弱羽愧吹噓雲雨非人力泥塗亦詔除江湖輕乘鴈<lb/>
鐘鼓陋鶢鶋有道翻羞巻迷津幸遂初幽棲謝車馬至<lb/>
樂狎樵漁述作稱狂簡誰能問起予<lb/>
　　渭水<lb/>
<pb n="KR4d0045_WYG_016-16b"/>
鳥鼠流清渭岍岐導衆山懸車循暗谷斷棧出重關長<lb/>
路去未已連峯深更艱秋高木落外天夐鳥飛間日出<lb/>
㸔羣動煙収認百蠻别腸逾九絶愁淚獨長潸立志薄<lb/>
軒冕隱居宜草菅自甘家食薄還愛綵衣斑從吏負夙<lb/>
願辭親何厚顔簡書今可畏幕府尚餘閒猨呌無勞思<lb/>
鴻冥不易攀歸來城闕望但見白雲還<lb/>
　　致齋中太一宫見屏風有唐賢和常舍人詩因次<lb/>
　　韻寄子瞻内翰子由侍郎子開舍人穆父待制數<lb/>
<pb n="KR4d0045_WYG_016-17a"/>
　　公皆嘗祠太一也<lb/>
禁掖下祠宫青槐輦道通薄雲収霽雨初夏接薫風將<lb/>
旦羣隂伏齋居百慮空夢遊如有遇反聽更能聰祕祝<lb/>
寧神外多儀拜貺中佐靈猶五帝執事本三宫象海鼇<lb/>
山峻翻堦藥秀紅守儒嚴講幄起草麗談叢夙昔嬉遊<lb/>
並神仙歩武同吹藜驚爝火抱法想江楓已老仍書癖<lb/>
懷賢愧易東君王問無擇留意屬谿工<lb/>
　　羽林通孝經<lb/>
<pb n="KR4d0045_WYG_016-17b"/>
聖治周方域儒風曁羽林一經嚴授業五孝得潛心騎<lb/>
獵宸遊簡嚴廬禁掖深披文知行在即事亦官箴訓勇<lb/>
寧慙晉専門詎屬參從兹六郡俗不羡滿籯金<lb/>
　　寄杭州通判蘇子瞻海州使君孫巨源<hi>原註時罷㤗州通判</hi>
淛水三江外胊山百郡東專城須聞望半刺亦才雄浪<lb/>
海元無際呉潮近峽中茵憑那獨異翰墨自兼工追昔<lb/>
賢良舉殊時歩武同百篇傳冠古半䇿已全功咫尺騰<lb/>
霄使囘旋著籍通龍媒流汗血鳯羽雜鳬翁烈士猶難<lb/>
<pb n="KR4d0045_WYG_016-18a"/>
進清朝各願忠伏蒲寧曲學鳴鼓尚深攻物理安圓鑿<lb/>
人倫陋發䝉俟河愁敝箄破膽忤豐隆力擠膠西相廉<lb/>
欺第五公絶絃迷促軫折翼創虚弓卧閣寧多病治中<lb/>
有舊風從容付丞史咻噢及兒童使者誅求急王人禮<lb/>
數崇湯年偏一漑稷御不終窮高宴延仙伯閒遊厯梵<lb/>
宮怒濤翻練白浴日上霞紅沙鮚能藏蟹江鳬不慕鴻<lb/>
五雲瞻碣石七澤望青楓瓜戌留麋[田*耎]<hi>原註音軟漢書作畯誤</hi>茅<lb/>
心憶桂叢賜環聊衮衮遺楪漫忡忡困學今將落生涯<lb/>
<pb n="KR4d0045_WYG_016-18b"/>
祗屢空頭風吹過雨鬢雪亂飛蓬龜死寧遺䇿鸞棲豈<lb/>
願籠勞生俱夢寐有道或瘖聾絶唱常難和幽光更待<lb/>
融知音懷感慨不獨寄絲桐<lb/>
　　寄梅聖俞江鄰幾韓持國<lb/>
直諒多聞友衣冠領䄂賢平生三逕樂少别四時遷曲<lb/>
䇿舂山秘絃歌璧水圜呉門真養性委吏故依然杖履<lb/>
兼閭里詩文孰後先風雲多變態鞭弭屢周旋清汝流<lb/>
無極維嵩地少偏微官非擇取勝事偶陳前遲日消棊<lb/>
<pb n="KR4d0045_WYG_016-19a"/>
局殘春賴醉眠時從謝客詠不廢逺公禪吏課輕涓露<lb/>
官箴恨<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>牽裹粮嗟不遂回首鎮幽捐<lb/>
　　寄王子直謝師宰<lb/>
自昔東南美由來王謝郎提衡俱射䇿繼踵事専場凡<lb/>
馬驚騏驥羣蜚下鳯凰同時冠後進舉國誦成章賈子<lb/>
諸王服蕭生舊友光青冥㸔咫尺雲路更翺翔<lb/>
　　游東寺<lb/>
籃輿出乘興佳客不相遺水色鳴騶外林光倚蓋時寒<lb/>
<pb n="KR4d0045_WYG_016-19b"/>
餘草初變風煦柳先知複閣披襟久廻廊歩屧遲招提<lb/>
應不厭幽熟重前期㑹待花如霰壺觴約自隨<lb/>
　　江漢<lb/>
江漢繄常武苗民傒舞階百蠻時暴桀終古事威懷壤<lb/>
穴深潛蟻山林盛鬭豺墮鳶愁瘴霧吹蠱厭昏霾滛毒<lb/>
皆沙蜮跳梁自井蛙幾成分服嶺埀欲罷朱崖元帥全<lb/>
軍出天王太室齋鑿門資感奮負羽必誰差壯氣隨霆<lb/>
擊先聲甚雨偕遊魂蚩爾輩賈勇洎吾儕略野窮飛鳥<lb/>
<pb n="KR4d0045_WYG_016-20a"/>
圍城盡析骸饑啼兒宛轉怨哭鬼歐哇破竹餘銛刃焚<lb/>
原祗亂稭鯨掀才足膾狸搰可須埋王略過銅柱天威<lb/>
暢藁街斗牛光更潤溟海静無涯賈舶盈珠琲宫娥賤<lb/>
玳釵拜侯金篆斗犒士酒如淮神武千齡協歡娯萬國<lb/>
諧告成方厯吉名嶽望禋柴<lb/>
　　温湯和王法曹<lb/>
火井傳夷檄炎洲記海隅仙遊空詣絶方志每多誣汎<lb/>
濫浮清沼淵源自奥區洪鈞從鼓槖一氣審為爐烈熖<lb/>
<pb n="KR4d0045_WYG_016-20b"/>
方焚澤騰波盛濺珠沃焦難與並執熱諒誰須鼇抃終<lb/>
當釣鯨掀㑹學屠此中勝鼎鼐不復待樵蘇池館他年<lb/>
貴衣冠萬乘俱廢興仍在目惆悵指平蕪<lb/>
　　蔡州城枕汝水寒日水涸清淺可愛原父與郡守<lb/>
　　汎舟川上甚有佳境以書埀報緬想勝遊因形短<lb/>
　　什<lb/>
積水寒収潦深淵浄見沙冷光憐玉潔清鍳絶毫差鷗<lb/>
鳥居相樂漁樵近有家濟川新剡木載石去乘槎樹影<lb/>
<pb n="KR4d0045_WYG_016-21a"/>
魚鱗宻城隂瓠子斜夤緣忘向背頃刻變烟霞練白翻<lb/>
雲葉金鎔蕩日華照心同不隱滌慮愛無邪客醉風吹<lb/>
酒歸迷斗轉車林宗昔無暇范蠡去空賖鳬鴈晴餘喜<lb/>
波瀾雪後佳謝塘芳草夢依約向無涯<lb/>
　　登東山小魯<lb/>
惟昔宣尼氏登山俯大東隘然輕魯國不復夢周公洙<lb/>
泗秋毫外龜䝉聚米中浮埃殊擾擾鬬蟻竟匆匆遊觀<lb/>
情應類臨河事不同豈將千乘富一換舞雩風<lb/>
<pb n="KR4d0045_WYG_016-21b"/>
　　賀玉汝殿中御史<lb/>
世許忠臣子仍為憲府官自宜棠棣萼復正觸邪冠霜<lb/>
肅臺中柏香餘省署蘭鷹鸇與秋勁氷玉瑩心寒去路<lb/>
鄰霄漢無人怨鏌干流傳廟廊語聳激壯夫肝<lb/>
　　佚老堂為馬給事題<lb/>
膂力期方壯功名付衆才朝廷不能出軒冕儻時來賢<lb/>
者皆知此勞生亦念哉暮年均暇逸末路忍低回延閣<lb/>
通雲漢東垣接上台老成宜鶴髮絶足信龍媒脱落經<lb/>
<pb n="KR4d0045_WYG_016-22a"/>
綸際從容里地開圖書収舊素池籞就穿栽松竹依陶<lb/>
令兒童戲老萊尚知南郡富肯使少游哀詎有東家問<lb/>
端思齒杖陪㑹為三徑客幽屏謝塵埃<lb/>
　　灞涘望長安<lb/>
去國一回首憑高因肆觀清川㑹灞涘白日麗長安魏<lb/>
闕中天直南山並海寒樓居雲縹緲城象斗闌干即事<lb/>
感能賦有情知永嘆不勞歌倚瑟悽愴指邯鄲<lb/>
　　集英殿觀先帝御容<lb/>
<pb n="KR4d0045_WYG_016-22b"/>
墮淚不能禁彤庭北望深壽觴疑在眼宫漏獨驚心繪<lb/>
事應神助天光想下臨秋毫分萬一玉色辨侵尋未悟<lb/>
攀髯逺如聞棄屣音當時萬年木風動亦蕭森<lb/>
　　王四十監鴻慶宫<lb/>
沛邑祠原廟明年啟夀宫真遊追柱史吏隱即冥鴻苑<lb/>
路連修竹兒歌習大風海鳬隨歩武笙鶴下虛空司馬<lb/>
官園令千秋擢寢中書成大人賦夢識白頭翁北闕縻<lb/>
徐樂丹砂愧葛洪帝鄉那可問相望五雲東<lb/>
<pb n="KR4d0045_WYG_016-23a"/>
　　代魏秀才和<lb/>
明府敏為政經綸功已深無欺禮神意不擾愛民心直<lb/>
道容多梗良時避孔壬未成宣室召空賜潁川金茲日<lb/>
量天聽方春報雨霖望蜺舒黯黯笑電趣涔涔耒耜謹<lb/>
南畝歌謠變越吟和應光爇戸潤足俟薫琴久客羞王<lb/>
粲忘饑學漢隂鹿門那忍去留釣此江潯<lb/>
　　又和魏秀才<lb/>
川原惟漢廣雷雨向春深望望三農事悠悠一嵗心月<lb/>
<pb n="KR4d0045_WYG_016-23b"/>
離初候畢龍見亦推壬向夕風翻海中天電爍金農占<lb/>
不騎晦史例足書霖至治無饑穰元和蔑旱涔遷鸚殊<lb/>
自喜倦客獨悲吟未必魚生釡聊因酒貰琴奮身從嫖<lb/>
姚走馬過雕隂辜負封侯骨棲遲沔水潯<lb/>
　　答呉侍郎寄陜府<lb/>
天王相有三分陜按殽函列國依明德西人盛美談甘<lb/>
棠元聽訟綵服自調甘餘力斯文貴珍詞萬象含氣清<lb/>
融渤澥材絶聳楩柟請誦詩三百先知學召南<lb/>
<pb n="KR4d0045_WYG_016-24a"/>
　　次韻和韓持國雪二十韻<lb/>
層雲升蒼莽密雪亂高低巧緻欺工倕繁多感計倪因<lb/>
高宜嶽鎮善下及塗泥海變方朝若天通憶命黎懸簷<lb/>
埀齟齬投隙置刀圭冥頊豪無頼娥舒弱易迷清心還<lb/>
自照正色故思齊報曙端成誤驚春妄問奚林珍翔鷺<lb/>
鵠玉氣墮虹蜺獵野甘燔兔登川快臛蠵風回飄栁絮<lb/>
日暝亂醯雞蟲篆初難辨庖羔久未刲𠖇鴻愁徑度饑<lb/>
雀愴單棲律驗知陽復天旋測氣躋浮生共覊旅外境<lb/>
<pb n="KR4d0045_WYG_016-24b"/>
本筌蹄置酒容高㑹論文慰觧攜詩從載塗唱賦為騁<lb/>
妍題數聽波濤辨滔滔百仞溪<lb/>
　　詠雪<lb/>
朔雪三冬暮同雲萬里間昊天還質素長路失幽艱舞<lb/>
急低仍舉吹多去復還増高元稍稍投隙故閒閒積鹵<lb/>
輸鹽浦飄沙聚玉關怒濤狂振海疊巘坐移山喜厚猶<lb/>
多積憎繁詎得刪旗旛高巻野塵壒密通闤㸃綴林芳<lb/>
亂裝禠石蘚斑户斜遺尺劔窓缺置連環圭璧衣裳㑹<lb/>
<pb n="KR4d0045_WYG_016-25a"/>
閭閻米粟頒折篁終不屈喬樹頓堪攀紈潔栽歌扇珈<lb/>
明聳髻鬟運籌思巧厯語異叱神姦凍筆無由捉强弓<lb/>
不易彎鴈號隨雀瞀龍蟄並魚鰥坎辟威權厲陽芽勢<lb/>
力孱晦冥愁運促温燠愴時慳畛域通三壤塗泥洎百<lb/>
蠻暝雞矜喔喔宵犬事<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>踠足傷騏驥迷羣失鷺鷴<lb/>
製書思籀頡議巧謝倕般蚊翼騰空曲芝英擢野菅藩<lb/>
籬容月魄軒陛絶人寰感物徒酸鼻明心肯汗顔露肌<lb/>
寒得胗直指凍成□簷罅風號勁爐灰火逗殷獵狂懷<lb/>
<pb n="KR4d0045_WYG_016-25b"/>
塞漠漁樂記江灣飲乏枯瓢棄磨稀古鐡頑莫欺東郭<lb/>
履不愧半通綸<lb/>
　　賀幸開寳寺福聖院新閣<lb/>
帝圖天不極覺苑日融輝減<hi>原註音䧟</hi>刼寧無待直乘必應<lb/>
機化城非樸斵檀施自依歸香象開馳道珠瓔接尚衣<lb/>
梵音潮海會阿閣鳯凰飛清蹕通長樂齋居䕶郤非雨<lb/>
花交霰雪燎桂雜煙霏黙冀南山壽賢公已見幾<hi>原註易云</hi>
<hi>幾者吉之先見</hi>
<pb n="KR4d0045_WYG_016-26a"/>
　　原父舍人爰自春坊遷職史氏未更晦望旋有新<lb/>
　　命増秩諫省躋榮綸閣斐然成篇以伸歡賀<lb/>
近署銅龍貴仙山䇿府遙由來稱國士自致必雲霄太<lb/>
史題凡例彤庭奉日朝除書新翰墨受賜接晨朝池水<lb/>
通翔鳯星垣直建杓汎槎輕濟海逸御㨗凌飈獻納當<lb/>
宸扆絲綸聳具寮直詞明黼黻大冊粲瓊瑤拜舞腰金<lb/>
重歸來廐馬調泥書開鵠板法駕從雞翹高興吟紅藥<lb/>
珍辭賦洞簫宫花香永晝禁漏静通宵枝鵲聲何喜原<lb/>
<pb n="KR4d0045_WYG_016-26b"/>
鴒意自饒寄言江漢客無事老漁樵<lb/>
　　和秘閣趙光禄學士臘月夜閣宿見寄<lb/>
秘宇聳嚴凝名卿壽作朋臘殘琪樹雪夜寂𤨏窓燈交<lb/>
意嘗投漆高談亟引繩正憐湖海别况復嵗華增詩勇<lb/>
堅無敵材全問不能龍淵方出匣持以喻韓稜<lb/>
　　分題河決東郡<lb/>
漢郡金堤北黄河落日東波濤凝沴氣翻浪蹙長空鉅<lb/>
野鮫人室魚山水伯宫坐嗟山海變心恐地天通未就<lb/>
<pb n="KR4d0045_WYG_016-27a"/>
宣防築深懐夏禹功何當開嶺首西注出湖中<lb/>
　　陪馬守蜀山禱雨<lb/>
丘禱亦以久齋居先筮從鳴騶趁殘夜觸石㑹前峰簫<lb/>
鼓終椒奠風霆起蟄龍化工輕瞬息幽貺振舂容灑濯<lb/>
埃塵絶虚凉灝氣逢小人思學稼即事喜年豐<lb/>
　<lb/>
　<lb/>
　<lb/>
<pb n="KR4d0045_WYG_016-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　彭城集巻十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>彭城集巻九</head> <lb/>
    <p>
<pb n="KR4d0045_WYG_009-1a"/>
欽定四庫全書<lb/>
　彭城集巻九<lb/>
　　　　　　　　　　　　　宋　劉攽　撰<lb/>
　五言律詩<lb/>
　　庵嶺漁叟詩<hi>有序十原注時年  四</hi>
　　　庵嶺髙數千百仞其下有溪才深五六尺左右<lb/>
　　　多樹木自髙望之謂非人居有叟乘短䑧鈎罩<lb/>
　　　于其中予甚嘉焉贈以此詩<lb/>
<pb n="KR4d0045_WYG_009-1b"/>
溪叟厭塵網移家臨水居開扉對山色堰水活嘉魚蓬<lb/>
棹自相得笑歌還自如猶嫌子陵傲老更就蒲車<lb/>
　　道人申演<lb/>
先生隱君子暮齒寄山林蒼鶴齊筋力清泉潄語音衣<lb/>
冠猶似俗心事獨非今歸去峩嵋路千峯何處尋<lb/>
　　幽居<lb/>
住處必松竹經年長自閒青苔仍有徑亂石更成山飲<lb/>
水却餘樂荷鋤誰愧顔悠然謝車馬聽客到門還<lb/>
<pb n="KR4d0045_WYG_009-2a"/>
　　小雨<lb/>
㣲雲興縹緲疎雨過森隂潤積衣裳膩涼生戸牖深塵<lb/>
埃聊洗眼宇宙快開襟寂寞城闉暮歸飛見水禽<lb/>
好風隨細雨蕭颯過吾廬野興鋤瓜後衡門隱几初積<lb/>
隂生綠縟清氣襲空虚耳目遺塵土還當讀我書<lb/>
宿雲留瞑色細雨逼殘春芳樹看紅濕垂楊亦翠顰高<lb/>
風吹燕翼定水漲魚鱗漸恐年華改桃源憶晉人<lb/>
　　立春<lb/>
<pb n="KR4d0045_WYG_009-2b"/>
得新矜白鬢數九喜和風菜甲成春事郊園付野翁天<lb/>
開池水碧雪盡樹梢紅頗復尋樵隱柴門歩武通<lb/>
　　挽故相國尚書令忠獻公<lb/>
四轉更注意兩朝公受遺大明開日月全徳冠臯䕫已<lb/>
悟騎箕事猶餘罷市悲太常難紀績天語詔豐碑<lb/>
意氣萬夫望衣冠八尺身有為悲鳳鳥不作畫麒麟餘<lb/>
烈周宗近英威漢相真召棠終勿翦晝錦仰鄉人<lb/>
殄瘁虚人望哀榮備寵章疇功蕭相國異數郭汾陽鼎<lb/>
<pb n="KR4d0045_WYG_009-3a"/>
實宵無味階星晝隕光惟應文考廟萬歲共烝嘗<lb/>
　　曽魯公挽詩<lb/>
扶陽詩禮樂丞相始安車世祚公之魯門風行在書三<lb/>
朝推帝賚九叙見民餘古有騎箕事今知定不虚<lb/>
雲臺存畫像畢陌想遺風文彩階符在儀型嶽鎮空考<lb/>
終方備福言念始為忠今日緇衣美能明善善功<lb/>
南公工説䜟故老筆通靈本自符千運宜然享百齡嵩<lb/>
高雄作鎮河潤溢為滎考卜佳城處無須石槨銘<lb/>
<pb n="KR4d0045_WYG_009-3b"/>
　　齊國公主挽詩<lb/>
湯沐侯家貴山林主第開天孫烏鵲水蕭史鳳凰臺遇<lb/>
事悲風燭新阡愴劫灰清秋降北渚不奈楚聲哀<lb/>
　　秋園晩步<lb/>
慘慘髙秋興蕭蕭欲暮天地荒逢敗葉日下聽殘蟬感<lb/>
物偏無頼悲秋私自憐如今已如此何待二毛年<lb/>
揺落西風早蒼茫晩日斜木蘭休紫艷籬菊委黄花興<lb/>
似陶潛賦愁如庾信家向來吟思苦直恐鬢霜華<lb/>
<pb n="KR4d0045_WYG_009-4a"/>
　　晚步<lb/>
日沒城隂合人歸草露涼淺池宜短艇高樹倚胡床清<lb/>
嘯激秋氣孤吟留月光敢言吾獨善魚鳥正相忘<lb/>
　　城西晚歸南山馬上口占<lb/>
塵土辜雙眼驅馳損壯顔夕陽銜遠樹馬首看南山應<lb/>
接都忘倦神明自覺還無心非自强最識白雲間<lb/>
　　便風掛帆欣然有作<lb/>
泛梗江流疾轉蓬風力強天時周必復吾道不終藏白<lb/>
<pb n="KR4d0045_WYG_009-4b"/>
鶴先余路飛烏送客檣掛帆資隱几北走萬山蒼<lb/>
　　巢湖<lb/>
天與水相通舟行去不窮無人能縮地何術可分風宿霧<lb/>
凝深黒朝曦浴嫩紅四山千里遠晴晦已難同<lb/>
　　晨至後園<lb/>
白露晨已重晚花秋正繁城隂到少息林下寂無喧圃<lb/>
老能呼鶴樵奴競戲猿山林何異此機事復誰存<lb/>
　　寄范佑之<lb/>
<pb n="KR4d0045_WYG_009-5a"/>
徽宗隨武後相與亦通家望氣如豐劒聞名省渥洼將<lb/>
門嚴棨㦸王略盡流沙好取封侯印誰能讀五車<lb/>
　　寄和父<hi>原註時自宋之任越州</hi>
行李資章甫秋期看海濤埃塵乍振袂淮泗幸容舠颺<lb/>
舄雙鳧健飛烏五兩高須君菊花酒慰此寸心勞<lb/>
　　寄楊十七<hi>原註楊有詩道和父蕭山政善作此報之楊詩所稱説三事故首句及之</hi>
宰邑成三異吾兄復妙年長愁越聲短不似古詩傳高<lb/>
唱今獨步知音深謂然還疑剡溪上紙貴幾多錢<lb/>
<pb n="KR4d0045_WYG_009-5b"/>
　　寄梅聖俞<lb/>
獨騎駑馬出強逐衆人行貧始怨寡與老仍畏後生吾<lb/>
子忘年友新詩獨步名秋風夢無限時過許昌城<lb/>
　　寄王深甫<lb/>
箕潁多奇士他年洗耳翁古人皆直道吾子嗣高風解<lb/>
榻迎徐孺名鄉禮鄭公正憐賢太守心賞與人同<lb/>
　　寄隱直<lb/>
遠身嗟道敝築室笑勞生應接知儕俗浮沈得避名陳<lb/>
<pb n="KR4d0045_WYG_009-6a"/>
家星不昧灌氏水長清往事今閭里悠悠旅客情<lb/>
　　洞庭寄張四<lb/>
壤俗三苗舊湖波八月寒天形漸水近秋氣逼楓丹漠<lb/>
漠萍號雨瀟瀟澧有蘭東流無限水一洗故人冠<hi>原注時聞</hi>
<hi>隱直欲仕</hi>
　　滑州罷為白馬縣舍弟司法省歸寄此詩<lb/>
散軍收棨㦸改邑壯三畿太守朝行在諸曹自免歸大<lb/>
河終北注旅鴈獨南飛遲爾寛相憶他時信息稀<lb/>
<pb n="KR4d0045_WYG_009-6b"/>
　　送韓太祝罷官歸許昌覲<lb/>
吏課三年最歸裝五日糧朋情惜分㪚子舍想輝光泉<lb/>
潔湖波白春融柳帶黄因君老萊戲遥奉使君觴<lb/>
　　自江南將歸先寄和甫<lb/>
五湖休作客八月去乘槎天地凝秋日山川照落霞寄<lb/>
聲西道主好在嗣宗家盛醞重陽酒登高飲菊花<lb/>
狂直非儕俗文章念及門無成似馮衍失路比虞翻抱<lb/>
罋機先息書空事不言江南香草地一一賦荃蓀<lb/>
<pb n="KR4d0045_WYG_009-7a"/>
　　風雨寄張野人<lb/>
宿雨萍號苦凄風虎嘯頻喜開蟲豸蟄悵阻物華春雞<lb/>
呌思君子鶯遷憶故人泥塗塞車轍相過獨無因<lb/>
　　寄張六<lb/>
十里一反顧去君垂五千遠身卑濕地歸意泬寥天南<lb/>
極多來鴈秋隂減跕鳶寄書江漢水好送北歸船<lb/>
　　寄張宜<lb/>
屈指張生老無人事隱淪鯨魚空自飽章甫向誰親丹<lb/>
<pb n="KR4d0045_WYG_009-7b"/>
荔充庭實明珠逐賈人如何滄海上甔石一生貧<lb/>
　　寄張六<lb/>
君為棄官去豪氣故風流無復池中物真能方外遊浮<lb/>
生都物變衰俗使人愁聞有桃源路歸來試力求<lb/>
　　省中寄王平甫<lb/>
簿領秃千兔禺中強一飡未為勤事吏空負寫書官奇<lb/>
獸名天祿層樓近井幹林花今正盛夢想月邊寒<lb/>
　　重寄蘇子瞻<lb/>
<pb n="KR4d0045_WYG_009-8a"/>
空胷迷舊學華髮悵頽齡江海容孤翼雲霄寄客星未<lb/>
堪循吏傳黙守太𤣥經正恐聲聞酒令人醉不醒<lb/>
　　寄仲馮<lb/>
府掾西曹貴星華使節雄我行千里鎬即敘百餘戎<hi>原註</hi>
<hi>匈奴傳有百餘戎</hi>王畧持籌内邊山聚米中因成率然勢不陳取<lb/>
奇功<lb/>
　　夏木聞禽<lb/>
愛此南軒木親聞好鳥聲夏隂雙綠縟幽韻獨凄清帶<lb/>
<pb n="KR4d0045_WYG_009-8b"/>
霧知天曉因風覺晚晴忘機是幽客相見不相驚<lb/>
　　挽盧通議<lb/>
射䇿蘭成歲歸全韋相年聰明百齡事冠帶五朝賢賜<lb/>
几元知止臨雍尚缺然秋風正揺落哀挽向新阡<lb/>
山東推望族泉室閟歸真善政餘談舌清風在縉紳薤<lb/>
晞無復露草弱漫棲塵頼有傳家慶光華列世臣<lb/>
　　唐參政挽詩<lb/>
天奪悲楊綰人亡愴魏公終疑仁者壽尚想直臣風聽<lb/>
<pb n="KR4d0045_WYG_009-9a"/>
履餘榮在牽裾舊事空惟應司𨽻姓更使世知忠<lb/>
倜儻先言路經綸重鼎司武文兼二允愛直見雙遺無<lb/>
復靈臺論空傷薤露詩邢山向鄭國千古意同悲<lb/>
　　挽馮當世母朱太君<lb/>
郡封家邑盛羮遺主恩頻所以令勤貴由來得孟鄰文<lb/>
軒空舊事弔鶴怪來嬪揺落千山暮陔蘭不復春<lb/>
躬績維公父平反在不疑榮兼綵衣養孝著白華詩<lb/>
黄髪全天壽遺風盛女師畫輀丹旐遠寧記鹿車時<lb/>
<pb n="KR4d0045_WYG_009-9b"/>
　　挽王正仲母永壽太君<lb/>
天錫期頤壽恩疏石窌封母儀兼事事子貴亦重重歸<lb/>
旐滄江水新阡翠嶺松曽參無所係不待祿千鍾<lb/>
平日南陔養諸公為美談兒啼因戲綵羮遺復調甘盛<lb/>
事一知十修齡百與三青烏傳吉卜喬木藹相參<lb/>
　　濮王任夫人挽詞<lb/>
思齊疏慶族聖善積慈恩子貴哀榮在舟移謦欬存紼<lb/>
謳悲薤露象服照魚軒惟有秦原望東西見寢園<lb/>
<pb n="KR4d0045_WYG_009-10a"/>
　　挽韓侍郎夫人范郡君<lb/>
名卿俱令族慶善集清門珮玉師柔訓稱詩得婦言已<lb/>
嗟封馬鬛不待歸魚軒從此公侯事凄凉屬采蘩<lb/>
夫尊因受郡子貴亦通朝象服違偕老幽宫不復朝長<lb/>
川空滚滚落葉自飄飄哀挽青郊道悲風送大招<lb/>
　　西戎<hi>原註時元昊始死</hi>
旄頭占虜候鳴鏑射單于哀死知明主和親愧腐儒邊<lb/>
鋒少南牧天馬自東趨看撤山西戍無勞議逺圖<lb/>
<pb n="KR4d0045_WYG_009-10b"/>
　　晩過西湖<lb/>
落日微雨好浮雲近水多空濛亂林樹涵泳著星河當<lb/>
極興不盡跡歸心更過猶須明月夜濯足弄金波<lb/>
　　泛舟西湖<lb/>
靡亹蘋萍合夤縁島嶼深操舟非有術鑒水㑹清心老<lb/>
樹成重蓋初荷㪚萬簪名園皆有主費日試幽尋<lb/>
懶意適自強舊游疑觸新如從剡溪客忽晤武陵人<lb/>
鐘磬高低寺漁樵來去津涼風水雲合天半是魚鱗<lb/>
<pb n="KR4d0045_WYG_009-11a"/>
　　鄭侍郎挽詞<lb/>
置驛無留客名卿擬上公應惟泣遺愛競欲頌寛中賜<lb/>
履靈臺隔開阡夢澤空秋音送歸旐依約認樵風<lb/>
治獄餘隂徳哀矜出片言千金無重比駟馬見髙門星<lb/>
落林烏暝愁悲薤露喧江風傷遠目楚些一招魂<lb/>
　　送張六入浙東<lb/>
君侯曽一仕已作棄官歸又欲過呉市還愁脱賜衣春<lb/>
風解冰雪澤國盡芳菲相望不可及孤雲天外飛<lb/>
<pb n="KR4d0045_WYG_009-11b"/>
　　上清宫花木自夏及秋相續<lb/>
信此神仙地經時玩物華殘紅未零落暗紫續矜夸掃<lb/>
石分文繡開林碎晚霞秋風蘭菊茂此去有黄花<lb/>
　　將去上清宫題梧桐<lb/>
舊日見春華圓隂羽蓋斜野軒何必掃小徑故從遮秋<lb/>
氣先摧葉春風別有花野夫心好靜異日到山家<lb/>
　　九日<lb/>
九日秋蕭瑟登髙亦少歡黄花宜澹泊碧樹早凋殘醉<lb/>
<pb n="KR4d0045_WYG_009-12a"/>
舞烏紗落彈歌短劒寒可憐西北望白日遠長安<lb/>
　　九日寄江北兄弟<lb/>
登髙雖有興羈旅亦消魂插鬢茱萸細題詩蟋蟀喧黄<lb/>
花一樽酒斜日最髙原囘首江天逈翩翩塞鴈翻<lb/>
　　張比部景真挽詩<lb/>
埋輪負壯志持節向炎墟反戸驚殊俗彤襜豈定居跕<lb/>
鳶愁瘴霧斷鴈哭來書天理真冥漠誰能問太虚<lb/>
五嶺瘴癘地宦遊前事存求為勾漏令臥念少游言夫<lb/>
<pb n="KR4d0045_WYG_009-12b"/>
子獨不返壯心誰復論凄涼大招賦不見入修門<lb/>
　　蘇度支挽詩<lb/>
翰墨兼能事功名自壯圖雲霄曽幾許意氣即通衢埋<lb/>
玉情何已修文理不誣敢忘徐穉禮絮酒望江湖<lb/>
前年伯鸞死卜葬近要離今日延陵墓仍書季子碑人<lb/>
琴俱已矣林壑助悽其心許千金劒終當挂樹枝<lb/>
　　建功挽詩<lb/>
燕祺歡受福陽祿痛離災胙土乘初載賓天遽不回弄<lb/>
<pb n="KR4d0045_WYG_009-13a"/>
璋迷夢幻壯髪變塵埃唯有華封祝能寛上聖哀<lb/>
　　題魯氏老檜堂<lb/>
當日山林客移根近小軒樹隂今百世人世亦曽孫堅<lb/>
節寒逾甚清風老更存猶餘雙白鶴終戀主人恩<lb/>
　　柏悅堂<lb/>
往説齊侯寢此堂申甫餘千齡畏秀聳衆木既消除杖<lb/>
履每多興冰霜罙自如涼風破蒸暑真賞復誰須<lb/>
華堂柏兩株清景喜多餘密影隨步武涼風自掃除蒼<lb/>
<pb n="KR4d0045_WYG_009-13b"/>
顔師尚父勁節藺相如寄謝繁華子榮枯可立須<lb/>
　　夜凉<lb/>
稀星映斜漢孤月靜前軒意喜凉風過遙看碧樹翻勞<lb/>
生共裘葛辭秩愧田園髙枕息羣動吟蛬依草根<lb/>
　　自蔡河之陳州<lb/>
扁舟去鳧鴈川路正龍蛇日色暝如午風烏端復斜漸<lb/>
漸過隴麥短短被堤花涕淚元無極那堪視物華<lb/>
　　重傷胡二<lb/>
<pb n="KR4d0045_WYG_009-14a"/>
逝水竟不復死生嗟可憐所思今已矣歸使一悽然尚想<lb/>
飛鳧舄終辜憶戴船神交如有騐㑹付廣陵絃<lb/>
　　五龍井禱雨<lb/>
湯年不過此丘禱亦何頻石井無多水泥蟠詎有神舞<lb/>
雩聲寂寞剪爪事酸辛萬古為霖意長嗟傅野人<lb/>
　　苦寒<lb/>
苦寒殊不意衰老若為謀賜隔青綾被貧餘白罽裘蟄<lb/>
龍才自脱過鴈可深憂靳靳西頽日墻隂肯為留<lb/>
<pb n="KR4d0045_WYG_009-14b"/>
　　秋過薦褔院竹亭<lb/>
入秋纔一到風物已凄凉舊篠全侵席新梢亂出墻蕭蕭<lb/>
吹葉雨稍稍墜枝霜為有留人意嘉遊不可忘<lb/>
開門金𤨏碎遶逕碧檀欒鐘唄風餘韻房櫳日暮寒老僧<lb/>
長入定好鳥故相看何事扁舟客殷勤覓釣竿<lb/>
　　濟川亭<lb/>
誰謂此池小遠將天漢通分明涵列宿迢逓引來風松<lb/>
竹凌虚碧軒窻倒影紅高明推李杜不負傅巖功<lb/>
<pb n="KR4d0045_WYG_009-15a"/>
自倚杖九節時擕書一通石橋照影水竹檻納凉風髙柳<lb/>
參天碧新蓮映日紅由來帝何力況數濟川功<lb/>
　　曬書<lb/>
幽事隨時有移書曬日華囊開魚蠧字眼暈石榴花病<lb/>
忘多三篋勞心愧五車賜書仍有品前輩羡吾家<lb/>
　　夜過曽孚先<lb/>
索我形骸内從君里巷居度阡仍越陌酌醴更焚魚殘<lb/>
雪春泥熟青燈缺月初誰能憚乘興歎息歲將除<lb/>
<pb n="KR4d0045_WYG_009-15b"/>
　　將赴官廬州寄張四隱直二首<hi>案攽監衡州鹽倉不應赴官廬州詩</hi>
　　<hi>題疑有脱誤</hi>
一為彈冠仕遂廢東臯田不至二千石行登四十年羈<lb/>
遊無定許鬢髪欲蒼然萬里南江路春風棹客船<lb/>
江路西南永風波歲月淹賴君同此役久客復誰嫌榜<lb/>
叟誇忠信津童識孝廉雲山仍在眼詩興力能兼<lb/>
　　賀隱直<lb/>
舉國皆儒服吾人智有餘焚舟濟河後埋劒發硎初天<lb/>
<pb n="KR4d0045_WYG_009-16a"/>
路騫黄鵠雲濤縱巨魚殷勤故人意青眼看鄉書<lb/>
　　送隱直歸扶離<hi>原註隱直近學南宗法故末句及之</hi>
羈旅自無友非因七不堪逃空見人喜失學向君慙貧<lb/>
病意不展滯留情未甘相從欲有問空法本傳南<lb/>
　　雪中憶隱直<lb/>
北風吹朔雪遙想度關西覆閣眼初熟登樓望獨迷巧<lb/>
粧梅意密偏壓柳條低竟日思君飲空憐駿馬蹄<lb/>
　　哭張隱直<lb/>
<pb n="KR4d0045_WYG_009-16b"/>
結友兒童歲對門兄弟辭存亡殊不意晩暮可勝悲宰<lb/>
木歸呉遠輀車出劒遲善人鮮百福神理儻吾欺<lb/>
二星占使者九折見忠臣白髮猶強力青雲早致身勞<lb/>
生真夢寐過事悉埃塵已矣寢門淚石交兼懿親<lb/>
　<lb/>
　<lb/>
　<lb/>
　彭城集巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>彭城集巻三十</head> <lb/>
    <p>
<pb n="KR4d0045_WYG_030-1a"/>
欽定四庫全書<lb/>
　彭城集巻三十<lb/>
　　　　　　　　　　　　　宋　劉攽　撰<lb/>
　啓<lb/>
　　回致政王侍郎啓<lb/>
㐲審需章得謝温詔榮歸擢文昌之近聨貳春官之峻<lb/>
秩允兹寵數繄屬老成恭以某官政為吏師道兼士則<lb/>
慎白圭而無玷迨黄髪而好修雍容龍馬之嚴左右虎<lb/>
<pb n="KR4d0045_WYG_030-1b"/>
符之寄遂從所好髙蹈乎止足之風洪惟茂恩閔勞以<lb/>
官職之事安車之寵賜几實榮身沐謙光首垂珍翰銘<lb/>
佩于愫敷述奚周<lb/>
　　與運使某郎中啓<lb/>
叨被詔函濫分符竹連城十數書社萬餘無尤異過人<lb/>
之稱有䝉蔽寡聞之累將何以布宣明詔周察輿情俯<lb/>
章綬而若驚按吏民而自愧㐲惟某官清規格物盛徳<lb/>
鎮浮利術析於秋毫精鑒甚乎止水洪河之潤福并逮<lb/>
<pb n="KR4d0045_WYG_030-2a"/>
於京師慶雲之輝䕃不遺於叢棘顧惟孱弱方頼芘庥<lb/>
謹當悉心刑政之間竭力農桑之本庶立涓微之效不<lb/>
貽刺舉之憂縻此簡書逋遙軒戺㐲冀精調寢餗以副<lb/>
禱詞<lb/>
　　又<lb/>
假守左符浸更流籥無昔人報政之敏嘗以自慙瞻使<lb/>
車攬轡之嚴毎懐多畏然而卿雲之廕有素大海之蕩<lb/>
攸歸知其不遺賴以䝉免伏惟宣布多豫葆光益休恭<lb/>
<pb n="KR4d0045_WYG_030-2b"/>
以某官令望映時純文貫道天材超乎不器心計迨於<lb/>
無垠利術析毫泉貨流地聴聲察實九牧無以居其先<lb/>
宣化承流千里莫不被其澤即疇異最行奉豐恩敢冀<lb/>
順此長贏益綏祉福<lb/>
　　謝中書舍人啟<lb/>
選掄所及無間孤生綸綍惟行抑為重任冒寵已甚撫<lb/>
躬若驚竊以發號施令之謂王猷考禮正刑之謂典訓<lb/>
鼓舞四方之悟動裁成百度之經綸如春霆之有震驚<lb/>
<pb n="KR4d0045_WYG_030-3a"/>
喻大辰之為喉舌上徳司契中心無為必付代言之人<lb/>
以著揚廷之事有子產之智則潤色無疑兼相如之材<lb/>
而視草惟允其體甚大非賢莫居伏念某稟生𡨕頑為<lb/>
器甈窳寡聞無約以自守曲學多辯而逾迷經為汎通<lb/>
不如子雲之浹洽文實骫骳同在方朔之抵娸耆指何<lb/>
言心術彌落悵燭武之内省少不如人愧袁脩之自强<lb/>
老而好學方其多士之鱗集敢謂寸長之彚征擢躋内<lb/>
史之聨驟陟右垣之奥漸階籲俊效智賛書厯數英游<lb/>
<pb n="KR4d0045_WYG_030-3b"/>
中有近屬家學見付愧弗嗣於前兄宅相猶存敢自矜<lb/>
於似舅揆量幸㑹實繋扳援恭以某官偉度兼容英心<lb/>
樂育善不啻於已出士由是而朋來巍乎熙載之功赫<lb/>
矣備官之節眷兹斷技振以餘光夫屈首受書信於朋<lb/>
友者自喜以文飾吏用於州黨者已希而此逢亨奚以<lb/>
圖報臨深履薄誓堅夙夜之心絜大度長頗論繩墨之<lb/>
外仰謝乾陽之造次酬宰匠之私<hi>原註一本云嘘枯發生嘗曲加於餘論陳</hi>
<hi>力就列不見棄於昌時造次頺齡竟蒙殊遇猶當潔修壹志黽勉百為有益毫分頗論繩墨之外靜思深薄誓</hi>
<pb n="KR4d0045_WYG_030-4a"/>
<hi>堅夙夜之心上酬天造之恩次荅已知之遇</hi>
　　賀某相公冬啟<lb/>
伏以伯趙司辰天元正統迎律風于廣漠肇卦氣于崑<lb/>
崙恭惟某官茂徳格天純仁濟物惇大謨明之業慎徽<lb/>
講畫之規一日萬幾贊贊而惟允六府三事巍巍乎可<lb/>
歌履此今辰倍迎丕祉某濫叨符竹側企台躔頌山甫<lb/>
之清風既深於心禱瞻平津之材館方阻於賓榮<lb/>
　　又<lb/>
<pb n="KR4d0045_WYG_030-4b"/>
㐲以星象回天嵗朝更厯和陽逮通而發滯青煒登平<lb/>
而應期恭惟某官配徳元精合符聖旦規模著于廊廟<lb/>
明聲照於海隅傅説成功非阿衡之專美周公信處將<lb/>
衮服以來歸端序惟新泰來協吉迎長之慶受禄罙昌<lb/>
某縻此小邦阻前材館荷大鈞之賜既被於陶埏惟鳧<lb/>
藻之誠則深于豫附<lb/>
　　賀宋相公冬啓<lb/>
伏以清臺測景候南發于建星神瞽攷聲協黃宫于元<lb/>
<pb n="KR4d0045_WYG_030-5a"/>
律乾陽伊始君子其亨恭惟某官懿徳秉夷潛神格物<lb/>
慎徽訓民之典寅亮代天之工澤惠無疆功侔不宰葢<lb/>
靖恭守位猶足以格神豈弟不回亦稱乎求福況師尹<lb/>
之寄勲業共兹方順履長之休罙集降康之慶某久依<lb/>
鈞鑄適縻小邦趨門棨而莫諧仰符階而増禱<lb/>
　　賀賈侍中冬啓<lb/>
㐲以氣萌黄宫律正天統景迎長以建極陽來復而遘<lb/>
亨恭惟某官忠亮秉彛肅恭宣哲惟幾所以成務謨明<lb/>
<pb n="KR4d0045_WYG_030-5b"/>
是以弼諧藝之風聲世幾久大之業載其清静興講畫<lb/>
一之歌履此令辰倍迎丕祉阻前修慶罙劇馳誠<lb/>
　　慰李端明侍郎啓<lb/>
㐲念數舍非遙一官攸繫國風庶見棘欒是先繩墨所<lb/>
覊倥偬無暇瞻徳閎而載聳搖心旆而實勞雨露益濡<lb/>
松檟増逺孝思不匱福履無他昔曾參過哀子思謂其<lb/>
難繼弁人孺泣尼父稱其可傳必惟扶世而道民有以<lb/>
順變而就禮仰蘄寛抑庸副禱詞<lb/>
<pb n="KR4d0045_WYG_030-6a"/>
　　囘省元劉槩啓<lb/>
㐲審光被恩詔顯登上地㐲惟慶慰恭以先軰天機粹<lb/>
茂心術淵通審問慎思獨潛精於道奥席珍待聘屬嘉<lb/>
㑹於昌辰夀王則海内少雙陳遵為後進之冠率馬以<lb/>
驥雖蹶塊其何傷濟河焚舟顧收功之未晚利器動而<lb/>
不括先聲勇以無前多士並驅咸嚮風而歛衽有司妙<lb/>
選若刈楚而合符中以前期復兹舊物主上聆子虚之<lb/>
説喜於同時擢平津之文亟躋異等修塗自此廣譽藹<lb/>
<pb n="KR4d0045_WYG_030-6b"/>
然某早以宗盟復聨世契情同叔譽毎流連於女侯事<lb/>
類陶丘喜奮翔於正禮敢期厚眷垂貺長牋研味絢辭<lb/>
想見丰表佩銘之至敷述奚周<lb/>
　　囘劉齋郎啓<hi>原註恕之子</hi>
逺承芳訊知拜新恩追惟昔遊怳若宵夢嘉素風之克<lb/>
紹喜少成之自然周南滯留尤積子長之歎女侯盛徳<lb/>
徒深叔向之悲未卜披瞻但多馳仰炎暘在序福履増<lb/>
和益務保調佇觀翔奮<lb/>
<pb n="KR4d0045_WYG_030-7a"/>
　　囘謝曹相公啓<lb/>
恭審光被䇿書進陞鼎輔㐲惟慶慰恭以某官英猷濟<lb/>
美偉量映時知畧信乎士心倜儻以為已任厯試繁㑹<lb/>
擢寘深嚴肺腑懿親穰侯有旦暮偃㐲之愛股肱重寄<lb/>
申伯成方國蕃宣之勞上惟敦崇異姓之賢褒優元舅<lb/>
之重國典該備廷論僉諧亟疏茂恩粤躋上衮俯聆休<lb/>
命方激鄙悰何謙光之過中示服寵之増戒曲垂珍牘<lb/>
冞挹髙風銘佩之深敷宣曷究<lb/>
<pb n="KR4d0045_WYG_030-7b"/>
　　囘宗相公啓<lb/>
局跡小邦棲䕃上府徳化所及實被賜於下流咳唾之<lb/>
音屢承教於諄誨近者仍䝉鈞念寵賚醇醪東閣優賢<lb/>
雅資於燕喜西曹容士兼忍於鴻茵自惟懸瓠之姿非<lb/>
復曵裾之列敢期不遺疎外過沐涵濡恩顧所深麯蘖<lb/>
加厚感銘之素啓處不忘印韍攸縻門闌伊阻仰祈上<lb/>
為宗祏精調寢興<lb/>
　　囘新館職某啟<lb/>
<pb n="KR4d0045_WYG_030-8a"/>
㐲審光被綸言進躋書府㐲惟慶慰恭以某官稟秀翹<lb/>
穎立誠粹和包衆美以禔身緯醇文而輔徳學積微以<lb/>
至著身藏器而待時葢人不易知或大材莫之汲引而<lb/>
士亦難進雖聖朝有所滯淹及其詔書籲俊而思皇宰<lb/>
匠精心於推轂抜十一於千萬謂寡二而無雙於是騰<lb/>
聲帝臺取雋衡石沛乎巨魚之縱壑肅然振鷺之充庭<lb/>
萬乗為之虚懐多士是焉屬目聚觀李邕之顔采紙貴<lb/>
左思之文華奮飛叵量修途自此蓬山道室未足喻其<lb/>
<pb n="KR4d0045_WYG_030-8b"/>
英游金門玉堂佇前觀於逸歩何謙光之過厚亦氣類<lb/>
之不忘垂示長牋鋪宣麗藻願言佩服曷罄敷陳<lb/>
　　囘章某啟<lb/>
㐲審論士賓興登名舉首恭惟慶慰解元著作學規聖<lb/>
奥文貫道真葢好古而敏求則於政乎何有士林華甚<lb/>
官閥蕩然興廉公車著書東觀昔馬周既貴恨不接於<lb/>
俊科陸遜厄封尚復從於州舉葢鄉書之重儒者為榮<lb/>
髙材軼足絶景横騖無出其右益知田叔之賢喜於同<lb/>
<pb n="KR4d0045_WYG_030-9a"/>
時方就上林之賦猥勤車騎垂顧衡茅仍墜珍函獲窺<lb/>
絢藻既瞻風表我心則降佩服徽音永以為好<lb/>
　　囘鄭先軰啟<lb/>
㐲審光膺遴柬榮擢俊科㐲惟慶慰恭以先輩懿實清<lb/>
修瞻辭敏給升堂而覩奥抜類而軼羣本行著於州閭<lb/>
英聲騰於庠序葢登髙能賦縻爵之端敷納以言取士<lb/>
之柄詔書所以興賢而論秀主上於是明試而程衡果<lb/>
惟全材實當茂選方賀得人之盛未遑削楮之儀敢謂<lb/>
<pb n="KR4d0045_WYG_030-9b"/>
謙光曲垂華簡均與祭之深慶敦汎愛之純誠感佩之<lb/>
深敷宣曷既<lb/>
　　囘謝諸先輩啟<lb/>
㐲審光被詔俞擢陞上第㐲惟慶慰竊以服仁義者貴<lb/>
際先名實者為人故懐寶迷邦皆曰嵗不我與贏糧躍<lb/>
馬懼乎時弗再來矧惟右文遘辰好徳錫福砥節厲行<lb/>
孰不畢義而願知並驅爭先亦獨得道者多助迺其羣<lb/>
百郡而秀出冠千英而奮飛側跋高風實曰盛徳恭以<lb/>
<pb n="KR4d0045_WYG_030-10a"/>
先輩氣函經緯學際淵源本行配乎鄉評令望藹於士<lb/>
論衣錦尚褧葢君子闇然而愈章超駕絕塵則衆人瞠<lb/>
乎其若後且中多可以與祭而能賦謂之徳音有司由<lb/>
是以名聞明主固許其試可得人之慶在廷所同敢謂<lb/>
虚懐若冲謙光自牧迂軒騎而左顧捐牋牘而見貽佩<lb/>
服緒言啟居無斁<lb/>
　　囘趙通直啟<lb/>
伏審程文華省更秩外朝㐲惟慶慰恭以某官器宇宏<lb/>
<pb n="KR4d0045_WYG_030-10b"/>
深機符明粹力學為已立操不羣信厚之風固有光於<lb/>
麟趾詩禮之訓葢兼得於鳯毛暨於發䇿決科席珍待<lb/>
問聲舂容而愈逺刃綮肯之未嘗言必中倫動而有獲<lb/>
遂分休渥粤寘周行自昔宗英率居郎選子政叅石渠<lb/>
之論騊駼與東觀之書以多士之歎譽加本朝之惇敘<lb/>
奮飛自此修涂叵量想見英徽側深聳慕敢期厚顧垂<lb/>
貺華牋雖傾蓋之未遑而雜佩之為好感銘之素敷述<lb/>
奚周<lb/>
<pb n="KR4d0045_WYG_030-11a"/>
　　囘頴王啟<lb/>
伏審光膺命書進啓成國㐲惟慶慰恭以某官純粹天<lb/>
挺温文日躋大雅不羣必造次於懦術為善最樂實光<lb/>
輝於本朝由是剖符大邦書社東夏上惟立愛始於自<lb/>
近進律所以疇庸咨詢在廷若稽前訓備物典䇿益隆<lb/>
夾輔之尊錫山土田更重陪敦之數誕告伊始輿情翕<lb/>
然豈期謙光若冲遜美自牧流示絢藻曲形至言申畢<lb/>
于三銘表無斁<lb/>
<pb n="KR4d0045_WYG_030-11b"/>
　　囘東陽郡王啟<lb/>
伏審受䇿大廷分茅南服兼鼎司於上袞總兵要於中<lb/>
權寵數優隆輿情悦洽恭惟某官經徳淵懿秉心粹和<lb/>
要道適乎時中力學見乎日益是實麟趾之美所謂磐<lb/>
石之宗國朝隆親親之恩益胙土以蕃王室惟善善之<lb/>
意資論道以持國鈞大公不私夐古無愧方修鉛槧馳<lb/>
上慶詞遽沐函封曲垂芳翰寵至而戒仰欽能降之風<lb/>
卑不可踰罙挹謙光之素佩銘之至啓處弗忘<lb/>
<pb n="KR4d0045_WYG_030-12a"/>
　　與宋相公啟<lb/>
向審觀文相公改鎮許田俶裝周道路車乗馬實元侯<lb/>
之舊儀袞衣繡裳幸屬城之覯止輒復掃除郊次瞻企<lb/>
鸞音猶謝國之喜申侯甚魯人之望髙子遽承改轅便<lb/>
道抗旌届塗雖階符之暉不遙於霄漢霖雨之賜猶遺<lb/>
於陋邦怊悵所深啟處罔措㐲惟跋履永久綏固和倪<lb/>
逼章綬之攸拘趨門墉而弗遂跋數兹舍之近邈有三<lb/>
嵗之恩惟祈上為宗祧精調寢餗<lb/>
<pb n="KR4d0045_WYG_030-12b"/>
　　與孫觀文啟<lb/>
跼守陋邦坐賖賔館誰謂河廣曽微杭葦之艱畏此簡<lb/>
書居積道隮之歎恭惟節宣時若啟處用康㐲以某官<lb/>
徳崇國華智兼人傑幾深開物以成務倜儻扶義而濟<lb/>
功内叅帷幄之謀外膺方靣之寄夫倚㐲之效巧厯猶<lb/>
知其必然汚隆之期賢者葢有以無悶是故稱子文之<lb/>
美為其去令尹而弗憂言仲華之賢亦曰褫龍章而無<lb/>
愠矧以全徳邁衆逹生循天宜其捐芥蔕而何疑寓逍<lb/>
<pb n="KR4d0045_WYG_030-13a"/>
遙而自得推數循理已符傾否之占求舊記功方盡樂<lb/>
終之義勉祈善毓以副禱詞<lb/>
　　與富蔡州啟<lb/>
拜逺階符驟更嵗序奔走道路壅蔽朴愚雖竿牘之儀<lb/>
闕於自逹然門闌之願未之敢忘濫承乏於小邦幸偃<lb/>
風於上府涵泳洪河之潤瞻仰巖石之崇縻此郡符阻<lb/>
前賔席㐲惟偃息惟屏翕受龎禧恭以某官體經緯之<lb/>
純文極皇王之本務輸忠廟社協徳股肱葢堯以四岳<lb/>
<pb n="KR4d0045_WYG_030-13b"/>
統諸侯周以二伯倡九牧今之開府而作鎮亦曰陪京<lb/>
而右王然而搢紳之心則在霖雨之望佇正台袞以副<lb/>
輿情<lb/>
　　囘呂内翰啟<lb/>
㐲審膺明詔之敷求首禁林之遴束持橐簪筆極侍從<lb/>
之深嚴大䇿髙文兼號令之温雅徳選攸繫僉謀允諧<lb/>
恭惟某官操履端冲文華珍粹正容足以悟物令福由<lb/>
乎殿邦世稱髙陽實濟其美士推李固是復為公簡在<lb/>
<pb n="KR4d0045_WYG_030-14a"/>
淵衷亟疏寵秩豈特追長卿之視草偕楊秉之授經方<lb/>
將訏謨逺猷攄發素藴必復其始永觀厥成自聆休命<lb/>
之行甫慶得賢之盛敢期厚顧垂賜華牋佩服之誠敷<lb/>
述奚究<lb/>
　　賀葉内翰啟<lb/>
㐲承光膺朝綍入踐玉堂葢侍從之上游實文章之劇<lb/>
選㐲以某官積學闚奥沈機照微經緯之氣甚高謀謨<lb/>
之術維懿久宜振纓内相矯翼鑾坡以富國之偉材奪<lb/>
<pb n="KR4d0045_WYG_030-14b"/>
司㑹府因飛蠅之餘謗暫屈英藩朝廷思賢士類引領<lb/>
果亟下於明詔方入見於北扉某辱知頗深聞命增慶<lb/>
念守挈缾之智莫伸進靣之儀延睇軒旌祇勞肺腑㐲<lb/>
冀上為宗祏精調寢興<lb/>
　　謝樞宻某諌議啟<lb/>
向膺中詔出預專城剖符得人深愧逾涯之寵負乗致<lb/>
寇匪惟不稱之羞由䝉化於大鈞幸不遺於蟠木夫賜<lb/>
而不徳此誠真宰之風貪於自私兹乃小人之智輒捐<lb/>
<pb n="KR4d0045_WYG_030-15a"/>
竿牘母溷髙明馳光寖移恩閎坐阻睎符階而載聳搖<lb/>
心斾而靡寧㐲惟贊襄萬微翕受多福恭惟某官學躋<lb/>
聖奥智為帝謨躬人傑之茂姿韞王佐之妙略運籌制<lb/>
勝固千里而不達舞干敷文亦七旬而來格行正鳯池<lb/>
之拜以副海隅之心<lb/>
　　回孔朝議啟<lb/>
叨膺中詔濫預專城奉使典州既繆澄清之寄剖符莅<lb/>
郡未知豈弟之方矧東魯之奥區餘姬周之遺化禮義<lb/>
<pb n="KR4d0045_WYG_030-15b"/>
好學士風甚修桑麻養生民業既富將以不擾庶乎有<lb/>
成言詢鄉校之賢實得聖師之裔峻秩惟月髙義薄天<lb/>
夙叨傾蓋之游兹有垂仁之便遽承珍翰垂喻深衷佩<lb/>
服之誠敷陳罔迨<lb/>
　　回參政某諌議啟<lb/>
㐲審光被制函進參機政賢才之舉不待次而後宣聖<lb/>
賢之符必非常而胥遇夢卜以之先協占象動而吉期<lb/>
上心定于勿疑僉論由是允若㐲惟某官全徳具美逢<lb/>
<pb n="KR4d0045_WYG_030-16a"/>
辰致君雖巽避而弗居如譽試之已效側聆成命方慶<lb/>
逺圖過墜珍題曲形謙徳<lb/>
　　回留守某諌議啟<lb/>
兹者被命來東承乏居守㑹隼旟之税駕奉麟玉以交<lb/>
符京兆五日之期此仍半古詩人三秋之思顧已積年<lb/>
既挹髙風豈勝厚幸爰及簡書之畏敢踰信次之間遽<lb/>
逺英標益榮吝腑力息床而就舍謀裁楮而置郵敢謂<lb/>
謙光猥貽華翰佩銘于素啟處増榮㐲惟某官學茂幾<lb/>
<pb n="KR4d0045_WYG_030-16b"/>
先智深物表論議出于亮直文彩著于弸彪式嚴公輔<lb/>
之求僉許爭臣之選即期登拜以副輿詞更冀寅為宗<lb/>
祧精調寢餗<lb/>
　<lb/>
　<lb/>
　<lb/>
　<lb/>
　彭城集巻三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>彭城集巻二十六</head> <lb/>
    <p>
<pb n="KR4d0045_WYG_026-1a"/>
欽定四庫全書<lb/>
　彭城集巻二十六<lb/>
　　　　　　　　　　　　　宋　劉攽　撰<lb/>
　表<lb/>
　　知襄州謝上表<hi>案攽以呉居厚之譖監衡州鹽倉哲宗初起知襄州故篇首云脱身</hi>
　　<hi>謫籍也</hi>
脱身謫籍緤組近藩仰荷恩華不任感懼臣早者濫承<lb/>
人乏出假使車材非所長力不自料黽勉嵗月孤負選<lb/>
<pb n="KR4d0045_WYG_026-1b"/>
掄是所謂斗筲之才何暇論繩墨之外然惟利術至廣<lb/>
巧者有餘果聞係踵之後人略取析豪之上策涇以渭<lb/>
濁故常畏于後生李代桃僵竊自悲于薄命遽辱黜幽<lb/>
之典賓由既往之愆浮舟江湖託身瘴癘無復自新之<lb/>
望長懐永棄之憂不謂明詔發中湛恩逮下俾復乘軒<lb/>
之寵仍加分虎之榮情同更生感惟出涕此蓋伏遇皇<lb/>
帝陛下離明廣照乾度并容紹定之初方勤心于陟降<lb/>
思量之際亦代匱于細微以是孱愚行從甄叙謹當勉<lb/>
<pb n="KR4d0045_WYG_026-2a"/>
求民瘼恪佩官箴犬馬之心以勞力故能有養桑榆之<lb/>
景雖巳老尚冀無渝<lb/>
　　知亳州謝上表<lb/>
齒髮衰暮藩鎮㑹繁據非所安榮以為懼昔者聖門髙<lb/>
弟方六七十則所願為漢室諸儒至二千石謂之達宦<lb/>
蓋量力審已雖小那實曰才難逢辰慕君在有道不容<lb/>
徼倖此所以前哲言志區區其若彼後賢受禄振振焉<lb/>
在兹況如愚臣本縁末學粤塵仕路不棄昌時暨忝左<lb/>
<pb n="KR4d0045_WYG_026-2b"/>
符遂更三郡曹為近輔非復自檜之譏魯并泰山仍有<lb/>
變齊之舊至于渦譙名壤淮楚近郊猶龍之所誕生真<lb/>
聖是焉臨幸大朝景亳兼湯武之上儀迎年執期格帝<lb/>
鴻之純貺民俗既富官守維嚴豈伊戇愚猥叨寄任邈<lb/>
逾涯分高視曩先密焉自思仍有餘寵獸鞶換舊僅踰<lb/>
期月之淹凖旆越疆纔陪宿舂之費此蓋伏遇皇帝陛<lb/>
下聖神妙萬睿智極深廓久照于容光溥太和于播物<lb/>
流行彚品黙化陶鈞致是小材預膺榮遇謹當布宣詔<lb/>
<pb n="KR4d0045_WYG_026-3a"/>
㫖盡瘁官箴為身愚謀雖冀不殆于知止報國本願尚<lb/>
當謝生于自然誓殞百身勿渝一志<lb/>
　　知克州謝上表<lb/>
臣比自權京東路轉運使奉勅就差知克州上還節傳<lb/>
退就藩垣地惟督府之崇任亦連城之寄䝉被恩寵増<lb/>
集戰兢臣孤生蕞軀樸學無術際逢昌旦聨寘周行繆<lb/>
充詞舘之華濫竊使車之選力小量重功最無聞福過<lb/>
災生道家先誡夙夜恐懼心口思惟豈曰偏州實妨賢<lb/>
<pb n="KR4d0045_WYG_026-3b"/>
路亦既逾嵗深曠天工聖朝明于知人義無棄物及疵<lb/>
瑕之未露加埏埴于至和錫以左符畀之便郡極臣所<lb/>
願望不及兹使臣自謀誠不出此靦顔拜賜撫巳増榮<lb/>
此蓋伏遇皇帝陛下鴻造無私上仁兼愛運陶鈞于獨<lb/>
化正性命于有生致是孱虚得偕儕類謹當宣布詔㫖<lb/>
詢察輿情究心農畝之艱盡力期㑹之事畢犬馬之賤<lb/>
志迨桑榆之末光<lb/>
　　為韓七南雄州謝上表<lb/>
<pb n="KR4d0045_WYG_026-4a"/>
長人之選明詔所先雖曰小邦實惟重寄伏以聖朝聲<lb/>
教攸暨書軌大同爰自三代荒服之區九譯象胥之域<lb/>
琛賮充牣不減諸華冠葢相望譬若内郡葢太和所濟<lb/>
天無風雨之憂而鴻化誕敷人習詩書之教且郡縣之<lb/>
治法令俱存勤于奉宣則當恥格伏念臣早縁世禄得<lb/>
預朝紳顛暝從政之方窺竊巳成之事寢以累日偶逃<lb/>
曠官遽叨分定之榮驟玷專城之任雖復五嶺遐徼百越<lb/>
雜居如前所云在臣率甚此葢伏遇皇帝陛下上仁兼<lb/>
<pb n="KR4d0045_WYG_026-4b"/>
覆鴻造曲成試可臣工不間毫毛之善埀意民俗用無<lb/>
内外之辭夫何謭材乃臣煩使敢不夙夜無曠悃愊自<lb/>
持并容獄市之間期于弗擾儻使吏民之論謂為不煩<lb/>
以是涓塵上酬生育<lb/>
　　為王駕部汝州謝上表<lb/>
文昌承乏久分于郎潛右輔長人濫叨于符竹材謭任<lb/>
重貪浮寵優抃懼交懐怔營無措臣聞刺史之任稱曰<lb/>
貳天漢帝有言與吾共理誠以提封千里之廣生齒萬<lb/>
<pb n="KR4d0045_WYG_026-5a"/>
族之繁自非精敏足以察輿情慎密足以奉明詔莊以<lb/>
蒞衆恵而愛人則將大虞負乘之羞小有敗材之謗伏<lb/>
念臣氣惟呰窳智實迂疎學不優于治身資弗冝于逢<lb/>
世襲箕裘之素業承帶礪之餘勲頼何參之功慶流苖<lb/>
裔媿成宣之後老為大夫因累日之微勞預立朝之下<lb/>
列自揣涯分常憂疾顛何況畀之千騎之居假以連城<lb/>
之寵鵜翼貽刺鉛刀弗任臣猶自知衆亦難掩此葢伏<lb/>
遇皇帝陛下至徳天覆神化時行極帝堯知人之難柄<lb/>
<pb n="KR4d0045_WYG_026-5b"/>
周氏馭臣之術轅直輪曲皆盡其所能大法小亷訖無<lb/>
逾于量致兹孱弱亦荷甄庸敢不飲氷自修佩韋申戒<lb/>
勞徠不怠將冝民之庶幾悃愊無華固誓心之有素冀<lb/>
兹塵露少答乾坤<lb/>
　　為韓龍圖汝州謝上表<lb/>
犬馬力微非敢勞侍從之事民社寄重尚復預陶冶之<lb/>
私秪服恩榮不任畏懼伏念臣才非出羣學不盡性本<lb/>
無心于通物誤見器于晚成越從書林承乏宫邸荷先<lb/>
<pb n="KR4d0045_WYG_026-6a"/>
聖之殊遇如望府之具膽凡有選掄輒逾等比暨屬明<lb/>
兩正統乘飛御天仍以舊恩荐加豐秩臣聞匹士感發<lb/>
尚報徳于一飱市道夸謾或相期于刎頸况臣夙昔䝉<lb/>
被駢蕃寵光惟極愚忠庶裨萬一勤未補拙何心術之<lb/>
易殫病不期衰而耄及之已甚退自循度勢難激昂與<lb/>
其非據而妨賢豈若量力而就職猶庶幾忠臣之分誓<lb/>
不踐素飱之譏需章聞天睿睠從欲委以連城之任遂<lb/>
其易地之求挾銀黄而過家分虎竹而按俗顧惟凉薄<lb/>
<pb n="KR4d0045_WYG_026-6b"/>
何以克堪此蓋伏遇皇帝陛下乾綱粹精天地溥博極<lb/>
輪轅之用皆究所冝収簪履之微更隆求舊惟是蕞邑<lb/>
號稱陪京民樸訟稀地薄賦簡盡心從事則詔條具存<lb/>
竭力劭農而天時可望既庶而富謂粗可以足民蓋均<lb/>
無貧儻不使之困役于以報國幸逃曠官<lb/>
　　為大卿某廬州謝表<lb/>
疲瘵無似居懷犬馬之心恩榮驟加如叨民社之寄伏<lb/>
念臣早繇世禄獲寘周行文無濟美之稱才乏克家之<lb/>
<pb n="KR4d0045_WYG_026-7a"/>
譽尚賴貽訓粗知立身驅馳歴年髮有二色因縁薄效位<lb/>
至九卿寵實逾涯器成有極乃者桂林闕守明詔推恩夫<lb/>
何懦姿猥當遴選進預七臣之列出分千騎之居負乘為<lb/>
憂但自虞于致冦内熱生釁殆弗堪乎飲氷然惟義重于<lb/>
身盡瘁無貳命之所處雖殞猶生故乃瞻瘴癘而如歸敢以<lb/>
䝉霧露而為解豈意天慈周物皇明燭幽矜支離之弗堪<lb/>
全濩落于無用遷秩外監還上左符事不辭難既未獲于<lb/>
愚志爵或虚受亦深畏于多言輒復需章期于從欲睿㫖<lb/>
<pb n="KR4d0045_WYG_026-7b"/>
俞可舊物米還幸歸卧于里閭長無望于軒陛然而太和<lb/>
所濟勿藥有瘳復勝帶裳獲齒班列秩禄甚厚敢晏安以<lb/>
尸榮筋力雖衰猶庶幾乎執御竊希小邑寡民之地得施劭<lb/>
農聴訟之方敢期求舊之恩遂委連城之寵矧復荆舒奥壤<lb/>
江湖上游比屋㑹繁五民雜有連嵗豐稔兩造用希循詔條<lb/>
以布宣司旦暮而無事徼幸巳甚慙靦若何此盖伏遇皇帝<lb/>
陛下天徳出寜陶鈞獨化隆翕受敷施之美故俊乂盈廷<lb/>
崇淵泉溥博之功而跂喙咸若顧茲蕞品仰荷曲成敢不愚<lb/>
<pb n="KR4d0045_WYG_026-8a"/>
忠是修勤拙相補豈弟宣民之效雖曰未能中和樂職<lb/>
之風庶云有及<lb/>
　　為馮當世辭并州表<lb/>
詩禮謀帥曽不問于瑣材文墨為功顧何堪于閫寄尚<lb/>
懐淺志仰訴所天伏念臣智不出羣材非經逺乏文武<lb/>
兼資之術無縱横應敵之方使其侍槖禁林効職都輦<lb/>
應對顧問補拾闕遺尚慮空官以速刑典豈期假以中<lb/>
權之任付之全晉之區驟升書殿之榮仍綴金華之業<lb/>
<pb n="KR4d0045_WYG_026-8b"/>
連城十數冒寵一時據非所安愧不可處況臣以支離<lb/>
之質出于凶閔之餘悲憂甫除心目多懼思慮以之而<lb/>
眊亂謀畫不及于深長何以外振國威内嚴師律臣非<lb/>
所惜人實謂何伏望皇帝陛下俯鑒愚衷曲回睿眷察<lb/>
其知分無濫以天秩之榮許以量材則免其邊圉之任<lb/>
詢之輿議誰曰不然慺慺血誠叩叩于是<lb/>
　　第二表<lb/>
臣近以過竊光寵亟上封章乞還繆恩用息衆論蟭螟<lb/>
<pb n="KR4d0045_WYG_026-9a"/>
之響誠不足以聞天雨露之私儻遂艱于反汙復罄由<lb/>
衷之懇以干留令之誅臣聞力既極者加重則貽顛覆<lb/>
之憂心之危者深慮則有眩眊之患今臣無超特之智<lb/>
叨侍從之榮以其所材適可近用乃復分兵閫之重寄<lb/>
疆戎索之大權是使臣綿力無餘重任不已也今臣更<lb/>
創巨之戚懐過用之悲疲病僅除神觀未復而使深謀<lb/>
三更之事折衝千里之都是使臣孤心愈危積慮愈困<lb/>
也如此則安得無顛覆之咎安得脱眩眊之虞職臣無<lb/>
<pb n="KR4d0045_WYG_026-9b"/>
堪為國生患敢不自竭悃愊冀䝉憫憐伏望皇帝陛下<lb/>
埀大明以燭幽恢鴻造而成物不逺期以誅不至不求<lb/>
備以彊不能特寢需章俯安悸魄犬馬之報猶足用于<lb/>
代勞蒲柳之姿終弗忘于盡瘁<lb/>
　　為韓侍郎辭參知政事表<lb/>
伏奉制命授臣依前尚書吏部侍郎參知政事者試職<lb/>
無效已曠責于幄謀圖任方隆復與聞于國論非惟震<lb/>
光華之寵大懼弗勝抑且懐悃愊之誠即嘗自列敢罄<lb/>
<pb n="KR4d0045_WYG_026-10a"/>
狷志冀回謬恩伏念臣幼無逺韻幸習素風昔當能仕<lb/>
之年親沭過庭之訓敎之忠者其誨篤矣守以約者抑<lb/>
有説焉嘗謂委質策名雖以竭盡為效至其量力度徳<lb/>
亦將過溢是憂豈其馳驅永塗徘徊暮節當以耳順之<lb/>
嵗決從父老之游臣奉以周旋不敢失墜頃者屢遘清<lb/>
閒之宴每陳耿介之心以臣位列樞機事存體貌為國<lb/>
全退人之禮為已成裕父之私竊用深謀仍効短見雖<lb/>
其犬馬暮齒桑榆末光前至耆指之年尚有期月之頃<lb/>
<pb n="KR4d0045_WYG_026-10b"/>
誠願賜罷機近備員冗官稍就息肩之方亦為去事之<lb/>
漸而後拜上章綬歸守松楸于時幸沐天慈俯鑒丹懇<lb/>
方且備形需奏求獲初心何圖明詔發中豊恩逾望驟<lb/>
陟貳公之列猥參和鼎之司聞命載驚歴躬無所且臣<lb/>
始以承先臣之教睎長者之風不敢倍死而忘先不慕<lb/>
安禄而眈罷何乃曩言未效班寵復加質之常情實所<lb/>
甚愧聴于輿論其將謂何伏望皇帝陛下昭監自天從<lb/>
欲成物矜其朴直皆肝膈之盡言閔以衰羸極乾坤之<lb/>
<pb n="KR4d0045_WYG_026-11a"/>
厚賜許還新命俾踐曩懐<lb/>
　　謝參知政事表<lb/>
天光下濟不求備于微軀師尹具瞻輒拜嘉于成命遜<lb/>
避無所戰兢叵量伏以大功之朝雖曲士得以自効至治<lb/>
之世在小官有與成功葢上之用人必因其材則下之<lb/>
陳力不失其守矧惟謀議巖廊之上爕調鼎實之和其<lb/>
可付之非賢以累盛化臣聞望輕鮮智術闊疎幸依日<lb/>
月之光已玷機衡之任贊襄無補耄及自驚居懐曠職<lb/>
<pb n="KR4d0045_WYG_026-11b"/>
之羞敢冀陟明之典豈圖渙汗猥及仍賜甄升班寵雖<lb/>
同更深委遇實周官貳公之比有漢卿副相之崇深推<lb/>
負乘若臨冰谷此葢伏遇皇帝陛下凝神妙萬體道觀<lb/>
元司左契以為先運陶甄而獨化顧諟在服皆不足以<lb/>
仰望清光俯徇輿情凡漸進者其有所試兹以衰恭過<lb/>
忝徽章敢不洒濯寸心激昻壯節思梁棟之任重期置<lb/>
器之必安庶極毫分仰禆萬一<lb/>
　　謝許令羅適知濟陰縣表<lb/>
<pb n="KR4d0045_WYG_026-12a"/>
准吏部流内銓牒縁臣舉留前知濟陰縣事羅適奉聖<lb/>
㫖依奏除天平軍節度推官依舊知濟陰縣事報州知<lb/>
委者需章請命豈無冀于萬分宸監矜愚遂不遺其一<lb/>
得仰承嘉恵俯激懦衷臣叨居長人粗學為政至于先<lb/>
務竊所究心知親民之官不冝于數易求勤事之吏所<lb/>
見亦無多葢嘗物色廉良假借禄位伏以羅適自臨百<lb/>
里將及一朞敷詔條在于恪恭聴獄訟號為簡諒有識<lb/>
詠頌咸謂得古人之風願民服從可以當屬城之最惜<lb/>
<pb n="KR4d0045_WYG_026-12b"/>
其未盡施設遽爾罷歸輒循輿情亟陳囊奏欲緒成其<lb/>
覆簣俾仍歸于故職言非所難巳自䝉于必聴静或能動將無隔<lb/>
于盖髙伏䝉皇帝陛下大明燭幽陶鈞獨化求善不捐于纎芥從<lb/>
欲遂至于曲成縻之賓筵還畀銅墨事非前例恩出不訾在微臣<lb/>
之言乃芻蕘不以人廢惟下邑之幸彼桑榆將復晚榮<lb/>
　　為韓丞相謝生日禮物表<lb/>
恩光下濟無一物之見遺體貌所隆在孤生而逾幸伏<lb/>
念臣智非經國材謝出倫厠近鼎司率由帝力重忠信<lb/>
<pb n="KR4d0045_WYG_026-13a"/>
之禄常自愧于素飱暨劬瘁之辰乃復紆于聖眷綸言<lb/>
喻㫖禮賜加優此葢伏遇皇帝陛下儲思明良均仁覆<lb/>
燾矜犬馬之效是用記其乃生覃雨露之私所以將其<lb/>
厚意捫心思報捐骨是期<lb/>
　　又<lb/>
睠顧天至記微生之厥初餼賜朋來増素飱之深愧伏<lb/>
念臣備員近輔無補聖時縁位著之既崇惟體貌之加<lb/>
重及此劬勞之感益懐遭遇之榮伏䝉皇帝陛下義廣<lb/>
<pb n="KR4d0045_WYG_026-13b"/>
欽鄰慈均覆下錫底書于出紱列多品而在庭味惟屬<lb/>
饜心實飽徳誓捐軀于縻殞期報國于毫分<lb/>
　　為趙參政謝生日禮物表<lb/>
劬勞之辰不忘于聖眷便蕃之寵濫及于蕞軀拜命若<lb/>
驚泚顔増愧伏念臣預聞國論曠責臺司冒竊位素飱<lb/>
之議有彼已不稱之累禄賜逾量涓埃莫酬過䝉睿慈<lb/>
每加隆遇念昔門弧之慶生適逢辰畀兹鼎饌之珍禮<lb/>
逾推食餼牽有秩罇豆兼豐仰喻鴻私曷勝厚幸此葢<lb/>
<pb n="KR4d0045_WYG_026-14a"/>
伏遇皇帝陛下至仁漙博廣愛敷施崇體貌于具僚示<lb/>
率循于舊典顧惟凉薄奚所克堪庶盡瘁于方將期小<lb/>
酬于萬一<lb/>
　　為韓端明河陽謝上表<lb/>
違禁林之法從預侯屏之守臣戀結宸闈榮兼章報汗<lb/>
顔加泚循已若驚伏念臣早以微材驟躋清貫語仁義<lb/>
者貴際而尺寸見收維故舊之不遺而簮履䝉幸在時<lb/>
等比莫臣擬倫向者幸假偏州常得善他率縁聖將俯<lb/>
<pb n="KR4d0045_WYG_026-14b"/>
遂私懐閔濩落之無庸則深䕶其所短矜支離之多病<lb/>
而并容于養疴今復付委名藩密邇近輔接二周之餘<lb/>
俗據大河之要津曾無臥治之資曷副分憂之寄内惟<lb/>
尸素實愧遭逢此葢伏遇皇帝陛下大明燭幽至徳兼<lb/>
覆付當羣有則士無滯能録善一毫而世鮮棄物以兹<lb/>
薄陋深玷寵光謹當推行上仁求察民瘼惟詔㫖布宣<lb/>
而無壅則徳澤漸漬而太和庶以涓微少禆鎔造<lb/>
　　為趙尚書謝官表<lb/>
<pb n="KR4d0045_WYG_026-15a"/>
伏奉制命授臣吏部尚書觀文殿學士知徐州者避賢<lb/>
鼎輔収餘責于瘝官假節方州䝉上仁于佚老復加寵<lb/>
數夐出等倫承命若驚措躬無所伏念臣智非經國材<lb/>
乏壯猷幸膺圖任之求久濫弼諧之寄曾無涓埃之益<lb/>
以申犬馬之誠遽迫頺齡實漸厚禄亟上引年之請庶<lb/>
遵知止之風敢覬鴻私密加陶冶謂筋力弗逮閔勞以<lb/>
幾務之繁惟體貌所存優假其藩宣之任崇書殿之峻<lb/>
秩長天官之近聯計所冒䝉轉逾涯分此葢伏遇皇帝<lb/>
<pb n="KR4d0045_WYG_026-15b"/>
陛下仁深求舊道務曲成推行葦之風出于忠厚矜黄<lb/>
髮之士不廢咨詢以是庸虚過叨眷與顧雖朽憊尚知<lb/>
激昻昔馬援有言丈夫貴于益壯而夷吾所戒老者使<lb/>
之無偷竊企二賢之規庶報九天之賜<lb/>
　　謝官表<lb/>
恩華驟委班寵浸加悃愊惟誠難遂聞天之素戰兢無<lb/>
所獨深致冦之羞竊以天官介卿小宰四命席文昌之<lb/>
右地當巖石之具瞻歴選熈朝皆倚端士豈容昭世而<lb/>
<pb n="KR4d0045_WYG_026-16a"/>
寘匪材伏念臣天賦朴忠智慚凉薄早以具臣之職過<lb/>
膺上聖之知回翔斗樞參貳鼎實汲深懐大人皆謂其<lb/>
弗堪履薄臨淵日徒増于若厲粤自大明出震孚號格<lb/>
天方四門之廣聰預三卿之授策内訟無補自甘黜幽<lb/>
敢圖睿眷彌深濫恩薦及昔子文逃禄臣以為非適禮<lb/>
之中范宣讓能臣以為識従政之要由是輒攄鄙素仰<lb/>
瀆淵聰鴻造曲成牢讓弗獲拜嘉襲寵泚汗愧顔此葢<lb/>
伏遇皇帝陛下陟降紹庭遹駿下武圖任其政深惟先<lb/>
<pb n="KR4d0045_WYG_026-16b"/>
帝之知人有言必酬抑使忠臣之盡節用是朽鈍亦叨<lb/>
顯庸敢不夙夜永圖彌綸衮職庶盡致君之願以無假<lb/>
器之憂<lb/>
　　為韓端明謝除河陽表<lb/>
伏奉制命授臣端明殿學士兼翰林侍讀學士龍圖閣<lb/>
學士知河陽軍州事者詞林慎選驟䝉三錫之榮侯服<lb/>
近封仍預一麾之寄仰銜恩紀俯激懦衷臣早以顓䝉<lb/>
最為遭遇昔蕭生疎外猶曰雅意本朝汲黯戇愚亦冀<lb/>
<pb n="KR4d0045_WYG_026-17a"/>
拾遺禁闥忠臣之義私願悉然豈當身逺宸廷心馳魏<lb/>
闕縁臣犬馬多病蒲柳早衰内苦疕痬居無聊頼重以<lb/>
公鼎之任近屬乃兄私門之榮夐絶當世戒滿盈則有<lb/>
道家之前禁避嫌疑則訪故事而具存是以懇貢愚誠<lb/>
乞從外補皇慈開可微志獲伸尚沐深仁曲加異數兼<lb/>
殿閣之崇秩假虎竹之分符雖辭玉堂之游仍緒金華<lb/>
之業材非所稱恩實不訾愧淟溢中啓居無措謹當砥<lb/>
礪素守夙夜自公愛君之心無終食而少懈治民之效<lb/>
<pb n="KR4d0045_WYG_026-17b"/>
庶期月而有成以是毫分上酬覆露<lb/>
　　為韓持國謝知制誥表<lb/>
潤色帝謨巳濫代言之選備員誎列重非補衮之資驟<lb/>
玷豊恩曷勝厚幸臣聞論徳定位故<graphic n="KR1094" url="https://raw.githubusercontent.com/kanripo/KR-Gaiji/master/images/KR1094.png" mimeType="image/png"/>言不敢妄升為<lb/>
官擇人則允釐可使無曠是則名器之慎小大悉同矧<lb/>
惟樞機逺猷鼓舞庶俗渙汗大號沛然流水之源獨化<lb/>
陶鈞速于風霆之運贊畫之重代工實難内則謹四禁<lb/>
之嚴上則詔八枋之二向非智略頴出學殖耆明言之<lb/>
<pb n="KR4d0045_WYG_026-18a"/>
無文行而不逺伏念臣早縁世禄有志儒書資既陋于<lb/>
逢時器弗周于大顧無求而已矣嘗自効者久之聖朝<lb/>
義不棄人裁賜冗職踵英游于中秘假别乗于小邦<lb/>
旋復曳裾王門執簡史氏智不逮事寵獨逾涯拔擢汙<lb/>
泥超躐倫輩螭坳置墨未終嵗月之勤鳳池演綸俄契<lb/>
雲霄之望内省無似殆將疾顛此葢伏遇皇帝陛下埀<lb/>
意紹庭永圖能哲兼九徳而咸事務衆善而弗遺顧左<lb/>
右前後之臣必皆莊士泊文墨議論之際不遺片長夫<lb/>
<pb n="KR4d0045_WYG_026-18b"/>
何蕞軀適遘昌運謹當浚明自勵正學以言思慮所存<lb/>
不敢越繩墨之外毫髮無隠庶以増日月之光<lb/>
　<lb/>
　<lb/>
　<lb/>
　<lb/>
　<lb/>
　彭城集巻二十六<lb/>
</p>
<p>
</p>
  </div>
</body>
</text>
</TEI>
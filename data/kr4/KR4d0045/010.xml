<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>彭城集巻十</head> <lb/>
    <p>
<pb n="KR4d0045_WYG_010-1a"/>
欽定四庫全書<lb/>
　彭城集巻十<lb/>
　　　　　　　　　　　　　宋　劉攽　撰<lb/>
　五言律詩<lb/>
　　占晴<lb/>
南國無全臈江天可喜晴山林開雪色鳧鴈與風聲春<lb/>
物催羣動年華強旅情無人同此酒歎息滯蠻荆<lb/>
蒸濕何由解喧和自不禁片雲常蔽日小雨不成霖蚊<lb/>
<pb n="KR4d0045_WYG_010-1b"/>
蟆晴明地蛟龍老病心雄風不易得無處可披襟<lb/>
　　雪晴<lb/>
山雪喜初霽意行因肆觀巖光花半散峯勢玉新攢鳥<lb/>
去樹冰落水來溪舍寒還愁向融㪚立到夕陽看<lb/>
　　還郡寄洛中諸賢<lb/>
雖勤車馬役而與故人同濯熱宜清洛忘饑為碧松御<lb/>
風思禦寇縮地憶壺公待我成仙術相過豈有窮<lb/>
　　送江淑寺丞棄官歸江州<lb/>
<pb n="KR4d0045_WYG_010-2a"/>
時事不可願還家方自由看山一長嘯飲水亦消憂林<lb/>
竹通鄰里陔蘭潔膳羞還將計然策江上倚扁舟<lb/>
　　霍邱謝令寺丞<lb/>
明府雙飛鳧南歸鴻鵠俱東風解冰雪春水渡江湖光<lb/>
祿詩為樂淵明酒自娯公田皆種秫三徑更何須<lb/>
　　送王肅侍禁新安監酒<lb/>
丹穴鳯皆好藍田玉自温流傳洛生詠歎賞貴公孫好事<lb/>
欲成癖著書經閉門看君桂枝擢䘵仕復誰論<lb/>
<pb n="KR4d0045_WYG_010-2b"/>
　　山寺<lb/>
疊嶂横秋水招提隱半峯白雲迷到路曉日自鳴鐘法<lb/>
㑹樵漁熟齋時鳥雀慵試尋方外士繫馬就長松<lb/>
　　畫雪扇子<lb/>
灑落瑤花薄蒼茫殺氣深因風驚拂面濯熱幸開襟夜<lb/>
色非關月朝雲不待隂秋風來應起好在郢中吟<lb/>
　　曉起東園<lb/>
禽鳴知欲曙野客自晨興春草生三徑朝光下九層園<lb/>
<pb n="KR4d0045_WYG_010-3a"/>
林問圃老笋蕨待巖僧即此甘幽屏趨時要未能<lb/>
　　古檜亭<lb/>
散櫟厭為社枯梧非有神一身具松栢千歲作秋春風<lb/>
影日亭午露香宵向晨唯應仙鹿跡不悔白頭新<lb/>
昔聞上昇檜傳作亳宫神念此亦千載玩之經一春凉<lb/>
蟬號永晝獨鶴起清晨誰與畫屏幛長令水墨新<lb/>
　　上櫰亭<lb/>
人世南柯夢看君葺舊居小庭長汎掃暇日省文書黑<lb/>
<pb n="KR4d0045_WYG_010-3b"/>
葉生烟外黄花過雨餘那知山谷興不向市朝疎<lb/>
　　登樓<lb/>
溪谷含冰雪川原見草芽春生三峽水日照萬人家時<lb/>
節長如此風光㑹有涯唯應多美酒厭看海棠花<lb/>
　　雨中過汜水關入鞏縣<lb/>
泥塗出關惡風雨過雲寒懸水餘百仞層峯知幾盤攀<lb/>
躋頭目眩揭厲衣裳單稍出萬山外始知人世寛<lb/>
　　次韻謝三利涉寺見寄<lb/>
<pb n="KR4d0045_WYG_010-4a"/>
衆水㑹蒼山僧房積翠間夕隂留到客清暑獨開關月<lb/>
出亂峯白天明遊子還他時望君意餘恨不同攀<lb/>
　　題利涉寺<hi>原註寺有唐利涉禪師葬塔故吕宫師相公讀書龕</hi>
雲水上方居迢迢百尺餘水光搖几席嵐翠徹牕疏鶴<lb/>
樹追前佛隆中問結廬已知禪寂意仍得揣摩書<lb/>
　　哭王子直<lb/>
積水忽變濁聚星無復光風流都滅盡天理竟㝠茫過<lb/>
事皆陳迹餘哀祇淚行遙憐轉麈柄顧影夜燈旁<lb/>
<pb n="KR4d0045_WYG_010-4b"/>
衰老惜年歲羈孤慕友生一哀誰為慟百志爾無成弓<lb/>
劒輕前敵詩書足自名人皆期不朽持此傲公卿<lb/>
　　荷花<lb/>
白水滿方塘荷花五月芳弄珠圓不定濯錦冷逾光香<lb/>
憶風醒酒聲宜雨送涼扁舟學騷客葺室近滄浪<lb/>
　　黄州臨臯亭<lb/>
遠國江千里荒城水一涯居人愁避虎過客競乘槎秋雨<lb/>
吹天暮寒濤浸日車從來遷謫地卑濕是長沙<lb/>
<pb n="KR4d0045_WYG_010-5a"/>
　　野竹亭<lb/>
勁節四時好此君常眼青影搖金破碎聲動玉瓏玲方<lb/>
丈塵埃絶高齋醉夢醒由來謀野意不異在林坰<lb/>
　　聞西戎乞降<lb/>
玉關依斥堠荒服祀春秋干羽由來事桑榆尚可收發<lb/>
書迎寶馬錫貢入貂裘高枕興王世吾生免外憂<lb/>
　　冬夜賞月<lb/>
暈逐隂風起光隨凜氣多霜應摧桂樹冰恐徹天河池<lb/>
<pb n="KR4d0045_WYG_010-5b"/>
鏡初容鑑窻櫺亦戲磨關山千里雪此夕共金波<lb/>
　　雪夜月中<lb/>
雪霽流雲盡天虚片月升氣清羣玉府光徹滿壺氷過<lb/>
鴈明可數啼烏寒不勝山隂自此去野興豈難乘<lb/>
　　玩芳亭<lb/>
誰與玩芳草慨然思古人東風千里目紅蘂一城春賀<lb/>
燕自高下浮雲無舊新南山際滄海更覺爾為鄰<lb/>
　　留別諸兄弟<lb/>
<pb n="KR4d0045_WYG_010-6a"/>
羇遊路萬里物色共悽然霖雨傷秋意西南接漏天壺<lb/>
公縮地遠列子御風旋信有神仙術諸公一見憐<lb/>
　　暫之霅上留別一二兄弟<lb/>
回首嗟行役吟詩愴物華西風凋木葉客子去天涯日<lb/>
暮看邊鴈江秋見海槎重陽誰對酒野菊自開花<lb/>
　　春日登樓<lb/>
水國春歸晩晴樓旅望賖青絲垂地柳白朶出墻花聽<lb/>
鳥參人語看雲任帽斜滄浪殊不極春色故無涯<lb/>
<pb n="KR4d0045_WYG_010-6b"/>
野性耽章句春容看旅愁眼前都俗物天外倚高樓芳<lb/>
草茫茫綠清淮<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>流片雲還欲雨悵望恐花休<lb/>
　　綠野亭偶題<lb/>
記得春晩句縁情因謝公名賢共標凖清境定無窮樂<lb/>
矣登臨際悠然坐嘯中壺觴聊發興隨儉亦隨豐<lb/>
倚郭徧禾黍安知私與公為農亦可樂遇歲不終窮累<lb/>
榭白雲外壤歌明月中誰言魯酒薄自覺勝新豐<lb/>
　　日晩步過孫監丞<lb/>
<pb n="KR4d0045_WYG_010-7a"/>
夕陽喧鳥雀幽逕入蓬蒿於此興不淺行吟殊未勞市<lb/>
朝移俗態麋鹿共吾曹稍稍鐘聲暝林梢白月高<lb/>
　　望華山<hi>原註荆華相連也</hi>
荆山連太華青翠望難分嶺首明新旭山腰暝白雲<lb/>
玉攢光自照波蕩勢成文應接寧知倦清輝遠送君<lb/>
　　鳯翔官宅園亭<lb/>
退食自閒暇空堂仍集虛秋林長費掃寒草不敎鋤移<lb/>
石改迂逕拂墻看舊書枝棲亦云穩何用憶吾廬<lb/>
<pb n="KR4d0045_WYG_010-7b"/>
　　馬當山<lb/>
雲壑斷無土江流横倒山蛟涎晴出沒鳥羽倦飛還神禹<lb/>
遺疏鑿天機藉險艱長風且破浪帆席慰愁顔<lb/>
　　送畢長官<lb/>
銅墨非君志仙鳧為我來三年話傾蓋十日算銜盃許<lb/>
與羞垂白飛騰指上台倚門方有待未覺厭京埃<lb/>
　　送鄭推官<lb/>
此邦人事少離恨不關心頓與吾子別如何旅思深暖<lb/>
<pb n="KR4d0045_WYG_010-8a"/>
風隨躍馬永路變鳴禽蓬鬢添衰白知予厭滯淫<lb/>
　　詠雪<lb/>
北風吹朔雪楚塞亦凝寒天地浮雲滿江湖行路難醉<lb/>
宜乘馬出高愛倚樓看㑹是豐年候居人意似寛<lb/>
　　書堂對雪<lb/>
天寒不成寐看雪坐清晨黙怪人聲絶都迷物態真璇<lb/>
宫寒爍目琪樹靜無塵信有崑崙圃神游屬此身<lb/>
　　和裴庫部諸家雪<lb/>
<pb n="KR4d0045_WYG_010-8b"/>
　　　侯家<lb/>
裘馬寒逾壯歌鐘瞑未閒排雲朝象闕踏凍獵黄山上<lb/>
客珠裝履妖姬玉綴鬟園林通夜賞洞戸不須關<lb/>
　　　山家<lb/>
雲暗峯疑斷林長路稍迷庭隅時臥鹿旁舍遠聽鷄隱<lb/>
几添樵火應門倚杖藜兒童别村至薄酒自提擕<lb/>
　　　酒家<lb/>
繚徑集缾罌江樓倚上層青帘吹淡墨翠幕映飄燈勸<lb/>
<pb n="KR4d0045_WYG_010-9a"/>
客寒威壯歌時歲事登十千賖可得不恨價仍増<lb/>
　　　獵家<lb/>
寒事輕盃酒晨裝急製衣狐麋尋去迹鷹隼競横飛沙<lb/>
路濃隨馬風毛盛合圍興酣生鼻火狂發㑹忘歸<lb/>
　　　樵家<lb/>
山木瓊瑤合溪風虎豹哀舊林迷處所破斧獨歸來世<lb/>
路深泥滓生涯半死灰誰憐廊廟語正復此遺材<lb/>
　　　船家<lb/>
<pb n="KR4d0045_WYG_010-9b"/>
雲白連沙渚風髙雜浪花解㠶依下鴈沽酒看棲鴉篷<lb/>
響投珠亂門欹墮劒斜山隂路不遠去問戴逵家<lb/>
　　雪後<lb/>
髙城催戍皷病枕聽哀鴻灑竹蕭蕭雪開門峭峭風消<lb/>
憂罇酒綠久雨燭花紅旅夢還知路孤舟向剡中<lb/>
朔雪凍乾坤黄雲晝景昏宿酲猶戀酒靜卧亦開門烏<lb/>
鵲時時語松篁處處翻問知淮水凍不復渡頭喧<lb/>
　　陸子履有詩贈行次韻留別<lb/>
<pb n="KR4d0045_WYG_010-10a"/>
尚白不自悟愧君稱絶倫髙秋獨去國下水不留人菊<lb/>
秀鴻初過魚肥稻已新淮山見明月千里最情親<lb/>
　　留別傅欽之<lb/>
驅車長值險投足正臨深白首抱壹意故人知此心巢<lb/>
禽驩避弋轍鮒偶為霖去矣江湖興凄然東武吟<lb/>
　　苦熱<lb/>
炎暉不可避鬱鬱度朝晡飛鳥有時墮高林無事枯形<lb/>
骸等外物橐籥任洪爐正有捐塵濁東浮萬里桴<lb/>
<pb n="KR4d0045_WYG_010-10b"/>
炎暉共茲世南紀獨何偏天地大爐耳江湖沸鼎然魚<lb/>
龍危失所黍稷恐無年浩蕩思雷雨長吟雲漢篇<lb/>
　　畫鶴<lb/>
置此憐神駿三年故不飛軒車寧假寵野客㑹忘機燕<lb/>
雀那相笑鳧鷖直自肥蓬萊千萬里正想玉為衣<lb/>
　　得楊十七書見報所居近種花木詩<lb/>
堪憂雖陋巷寓興即名園似得壺公樂如吹黍谷暄艶<lb/>
花爭獻笑芳草共忘言近種南軒竹春來亦有孫<lb/>
<pb n="KR4d0045_WYG_010-11a"/>
　　眼昏<lb/>
因循衰便至邂逅眼成昏稍與詩書隔初慙長老言<hi>原註</hi>
<hi>陶淵明詩云昔聞長老言掩耳每不喜</hi>談空迷起滅蠅翼競飛翻懶卧稱長<lb/>
策深居欲杜門<lb/>
　　登浴室院閣<lb/>
秋霽登臨好危欄百尺梯層城斜照裏雙闕五雲西雜<lb/>
樹黄映綠生煙髙復低章臺少年子走馬錦障泥<lb/>
稍出紅塵外方知萬象虚林端辨遠水樓角怪行車燈<lb/>
<pb n="KR4d0045_WYG_010-11b"/>
續黄金像香餘貝葉書誰能損世事即地亦山居<lb/>
　　中夜見月<lb/>
月午四鄰靜髙齋人寂然虚空時有警影響善驚眠宿<lb/>
羽移深樹商胡慣夜船無雲更可恨珍重此嬋娟<lb/>
　　新月<lb/>
稍見桑榆上還沈河漢西氣凉知露白天闊見星低靜<lb/>
色餘簾額回光射鳥棲城烏偏可恨到曉不休啼<lb/>
　　次韻和黄朝議<lb/>
<pb n="KR4d0045_WYG_010-12a"/>
下武新周烈謳歌屬禹謨恭聞始元詔遠紹帝軒圖山<lb/>
海無加賦戎胡遂息徒英風逾草偃俯仰逮樵蘇<lb/>
已作華顚老欣聞紫詔新經綸兼亊事哀痛及人人願<lb/>
輟須臾死求觀富壽民短歌隨擊壤感動不無神<lb/>
　　傷丁元珍學士<lb/>
休沐非連騎投沙迫去身似鴞憂鵩鳥化鶴望鄉人夢<lb/>
與江湖隔情存翰墨新定交相得晩撫事亦酸辛<lb/>
　　喜雨<lb/>
<pb n="KR4d0045_WYG_010-12b"/>
山雨來何暮高天始震雷江聲翻灔澦水氣逼昭回灑落<lb/>
芳年晩空涼醉眼開蛟龍定神宅蝸角更誰猜<lb/>
　　漫成<lb/>
經旬柳已綠過雨草齊生無事觀兒戲閒遊識鳥情看<lb/>
花低帽立弄水棹舟行宦學都如夢浮生底自名<lb/>
　　次韻和司法掾陳郛<lb/>
晩得詩人賦長謠長者言坐曹涼雨過歸舍暮禽喧交<lb/>
態傷貧富時情任輊軒懐歸空有夢郢路屬營魂<lb/>
<pb n="KR4d0045_WYG_010-13a"/>
　　送慧思歸呉<lb/>
塵埃十年夢江海一身歸境與夙心㑹事容前日非連<lb/>
山横遠勢定水湛明輝別後相望處雲孤鴈自飛<lb/>
　　奠昭禪師<lb/>
昭公不住世岑寂白蓮宫煑水終還冷浮雲本自空諸<lb/>
天方丈室萬事百年翁俯仰成今昔蕭蕭鶴樹風<lb/>
　　送僧子南<lb/>
脫身游萬里空手出長安猶以抱琴樂不知行路難春<lb/>
<pb n="KR4d0045_WYG_010-13b"/>
歸呉國遠水滿紫溪寒越俗今章甫疑師不著冠<lb/>
　　宋門城下新居<lb/>
頗習田野事偶居朝市間前塵應妄想舊觀輒來還甘<lb/>
井如汲澗髙城疑望山更憐車馬絶日在掩柴關<lb/>
　　新居<lb/>
舉世同逆旅此身那拙謀趣營容膝地適似種𤓰侯藥<lb/>
餌扶多病躬耕強隱憂彈冠仍應客車馬肯淹留<lb/>
　　雪後行小園<lb/>
<pb n="KR4d0045_WYG_010-14a"/>
晚照開霽色閉園幽事増樹搖風落雪池漲水浮冰鵲<lb/>
亂聲已變鳶飛誰為矜風光看滿眼取醉此吾能<lb/>
　　過丁晉公舊園<lb/>
寧知陵谷變遂見曲池平喬木秪益老儲胥空復情<lb/>
廢墀盈疊蘚頽榭迹微行桑霍為厚戒千秋餘歎聲<lb/>
　　雪夜酌酒<lb/>
雨雪寒休市春泥早閉門嚴城深窈窕孤月靜黄昏棲<lb/>
翼此中樹髙舂何處村物容煩應接乘興即開樽<lb/>
<pb n="KR4d0045_WYG_010-14b"/>
　　送雍元直使浙右<lb/>
詔給四封傳自乘千里船雲山深發興秋物正蕭然零<lb/>
雨隨持節驚濤避執鞭鱸肥稻米白勝事奈君偏<lb/>
　　引泉<lb/>
春池凍己消泉落白魚跳石淺喧鳴玉沙虚没暗潮晩<lb/>
寒妨濯足竟日欲平橋最愛臨波柳東風萬萬條<lb/>
　　金鳯花<lb/>
妖嬈如自媚紅白競為娯共笑翔千仞猶疑將九雛軒<lb/>
<pb n="KR4d0045_WYG_010-15a"/>
墀䝉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>睞風雨易泥塗靜掃蒼苔地還令近酒壺<lb/>
　　景潮亭<lb/>
澤國水遙遠歸舟亭短長他方向夕景此地正朝陽物<lb/>
色桑榆上風波鳧鴈行臨流問漁父好在濯滄浪<lb/>
　　退朝觀御溝上雜花贈陸四<lb/>
溝水去無窮宫花映日紅惜隂猶宿露照影獨衰翁燕<lb/>
語晴明外風香錦繡中為非温室問心賞幸君同<lb/>
　　上三山磯<lb/>
<pb n="KR4d0045_WYG_010-15b"/>
江湍趨絶壁山木映雲濤野路青冥近孤舟應接勞魚<lb/>
龍防碎首鳥獸幾亡曹生事埀堂戒愁心欲二毛<lb/>
　　過龍眼磯<lb/>
洪波浮一葉弱髮引千鈞虎豹公横道蛟龍喜得人强<lb/>
顔猶失色乘險屢傷神回首雙鳧翼隨波愧此身<lb/>
　　送鄭五下第西歸<lb/>
萬里河西路憐君徒步歸遊人並塞少落葉待霜飛相<lb/>
得不恨晩知音深謂稀壯心須慷慨勿學淚沾衣<lb/>
<pb n="KR4d0045_WYG_010-16a"/>
　　送人之官嶺南<lb/>
過嶺幾千里孤城近海涯地温饒瘴毒民惡半蠻家并<lb/>
日初開市非春亦有花知君望星斗西北認京華<lb/>
　　和孫少述中秋<lb/>
月出東山表遙思澤國秋縁雲孤鏡上透水大珠浮重<lb/>
露梧桐落微寒蟋蟀愁我時携客飲浮白最高樓<lb/>
竟夕雲四歛始知天意偏西風不勝冷亭午更添圓老<lb/>
髮縁詩苦秋懐得酒便君居江浦上望我想依然<lb/>
<pb n="KR4d0045_WYG_010-16b"/>
　　春日野次<lb/>
溪雲晴漠漠野日晝隂隂燕翼飛高下花房亂淺深和<lb/>
風快吹面凈水喜清心極目傷千里曽無楓樹林<lb/>
　　南原<lb/>
南原殊可望桑柘百家村縈赤春晴氣青葱舊燒痕遠<lb/>
川飛鴈鶩平壤牧鷄豚更待花如織臨髙置一樽<lb/>
　<lb/>
　彭城集巻十<lb/>
</p>
<p>
</p>
  </div>
</body>
</text>
</TEI>
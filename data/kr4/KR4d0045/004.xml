<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>彭城集巻四</head> <lb/>
    <p>
<pb n="KR4d0045_WYG_004-1a"/>
欽定四庫全書<lb/>
　彭城集巻四<lb/>
　　　　　　　　　　　　　宋　劉攽　撰<lb/>
　五言古詩<lb/>
　　寄題漢中三亭<hi>原注時伯父守漢中</hi>
梁山屏西南漢水相縈帶古惟千騎居今亦一都㑹守<lb/>
邦多偉人按節森大斾治聲我家貧能事斯亭最蒼峰<lb/>
上盤雲清川近瀉瀨隅分地俱勝鼎搆勢争大扶危新<lb/>
<pb n="KR4d0045_WYG_004-1b"/>
棟梁增舊加粉繪功成人不勞事得文無害長塗擁行<lb/>
輈高宴羅羽葢開筵攬錦繡勸客喧竽籟陪遊慙望回<lb/>
請賦嗟自鄶安得凌風翰徑厲褒斜外<lb/>
　　養生<lb/>
世自不乏我我亦安慕時形骸與軒冕冉冉相背馳守<lb/>
約道可學戰勝心自知雖無一朝樂亦免終身悲<lb/>
　　崑山<lb/>
茲山本無玉而有崑丘名若人東南秀遂馳終古聲藍<lb/>
<pb n="KR4d0045_WYG_004-2a"/>
田亦若初荆山髙不傾嗟嗟九原骨千年不重生<lb/>
　　正月四日燕飲江氏<lb/>
獻嵗發春陽青煒煥城邑羣公三朝暇冠盖如雲集主<lb/>
人髙陽老<hi>原注江氏北人</hi>饌客素豐給開門陳壺觴從使來者<lb/>
入春盤具柔蔬香稻進玉粒髙談劇傾波縱飲甚啜汁<lb/>
戰碁效軍實度曲儷風什歡窮罍不空顧惜馳景急東<lb/>
風巻初雨泱漭天地濕震雷動龍蛇稍復離幽蟄而我<lb/>
獨何為無聞既三十人生行樂爾身外非所及<lb/>
<pb n="KR4d0045_WYG_004-2b"/>
　　五行王相詩<lb/>
長生不我欺幼學毎自堅沐浴蕙蘭芳呼吸朝霞鮮冠<lb/>
帶謁紫皇左右賓列仙臨官太清上拜賜玉案前帝王<lb/>
固陳迹聖智不足甄衰容了成稚白髪倐更𤣥病笑留<lb/>
侯晩妙許成子賢死者不復作塵埃殊可憐墓隧侵人<lb/>
居海水為桑田絶跡自此逺飄颻周九天胎化兩珍禽<lb/>
羽翼為我先養志幸有成眷言慙自然<lb/>
　　自蔡河至陳州<lb/>
<pb n="KR4d0045_WYG_004-3a"/>
舟行過林樾密樹相排擠仰視青冥天飛鳥猶不移臨<lb/>
流方浩歎照水分鬢眉三十有二毛中腸黙興悲<lb/>
　　除日得王深甫書因寄<lb/>
除日令休吏官曹停簿按深居念馳光忽忽自興歎七<lb/>
十稱夀翁我今已過半時命豈不知胡為此羈宦況茲<lb/>
山野性放蕩破崖岸應接人事間何時無謗訕屢誦小<lb/>
雅章懼為朋友怨忽傳故人書逺道情不問上言久别<lb/>
離下有加飡飯贈我新詩謠金碧光凌亂鵷鸞不鎩翮<lb/>
<pb n="KR4d0045_WYG_004-3b"/>
龍虎謝鞿絆乃知韝上鷹不及蒿下鷃往事那復追來<lb/>
今猶可諫終當潁水濱躬耕為爾伴<lb/>
　　之官廬州初至儀真寄原甫<lb/>
家居非不歡祿仕亦豈急愧身無所勞而茲養生給方<lb/>
剛幸未艾黽勉冀有立譾智無逺圖挈缾庶云及聖教<lb/>
非一方吾愚寧妄執所慙鷦蝘微不過枝與粒悠悠我<lb/>
之思去去異鄉邑大江浩東流客悲莽交集登船眺洲<lb/>
渚暝色際日入鬒變誰昔然悵焉寄茲什<lb/>
<pb n="KR4d0045_WYG_004-4a"/>
　　將之官清水李廷老來㑹探韻得光字<lb/>
四十身無聞忝官省中郎未嘗學治民繆假銅墨章置<lb/>
我所讀書低心課農桑況此戎馬間屬國皆軍羌隴山<lb/>
一何髙緹羣正相望聚糧三月過始厭西路長故人矜<lb/>
我勞置酒客滿堂固知後會艱慨慷俱畢觴天弧射狼<lb/>
星旄頭爛垂光分我一漢節繫取穹廬王<lb/>
　　江南曲<lb/>
江南多芙蓉水綠看最好輕舟浮江來白露秋意早露<lb/>
<pb n="KR4d0045_WYG_004-4b"/>
白秋已晞游子行未歸采香欲誰贈但見羣鷗飛鷗飛<lb/>
不避人思我平生親當親而返疎悵望空水濱<lb/>
　　題歐陽永叔新鑿幽谷泉<lb/>
江南多名山少有瑯琊比琅琊盛泉石晩得幽谷美將<lb/>
非造物者留以待君子乃知智且仁必好山與水公有<lb/>
髙世材此山共森峙公有濟物心此泉共清泚泉始居<lb/>
地中隠塞未如此今為萬丈流近自一勺始東浮滄溟<lb/>
廣下益松檜喜奈何公之惠及更局千里安得從公居<lb/>
<pb n="KR4d0045_WYG_004-5a"/>
曲肱偃吾几安得從公遊枕石洗吾耳是非付天壤塵<lb/>
事如脱屣當為谷中叟肯為軒冕起<lb/>
　　張六至<lb/>
君居衆人裏有如珠玉然世疑假渾沌我識眞神仙獨<lb/>
抱瀟洒意不為勢利牽少留衡門下談笑忘吾年<lb/>
　　題園樹<lb/>
看花前日雨吹葉昨來風羈旅淹留際年光瞬息中今<lb/>
朝雪消後重見樹梢紅<lb/>
<pb n="KR4d0045_WYG_004-5b"/>
　　先泊龜山夜聞後來者<lb/>
秋鴈去極浦寒星落逺山太虛混茫外羣動有無間中<lb/>
夜數聲㯭孤舟何處還<lb/>
　　次韻和蘇子瞻贈王仲素寺丞<lb/>
龍虎不受羈鸞鳯不啄泥仙人雲濤觀俗子閭巷迷念<lb/>
昔喜讀書五車號輕齎東瞻識津涯西顧分町畦博物<lb/>
辨鼮鼠誦賦嗤雌蜺軒冕不克求舌在徒問妻世事莫<lb/>
相告慕虛但攀稽賴有逍遙篇爾來頗思齊道真本微<lb/>
<pb n="KR4d0045_WYG_004-6a"/>
眇至言乃筌蹄壹氣中夜存大方刓角圭勉從赤松子<lb/>
定有青雲梯非若朝市門強力相排擠晩友王子喬如<lb/>
得照水犀因之喻蘇耽衰暮母噬臍緬思灊天柱雲白<lb/>
風淒淒築居留四鄰與子參杖藜<lb/>
　　次韻和原甫登禪智寺上方院二首<lb/>
訪舊起廢境賞心如此回平川似曲沼崇岡象層臺前<lb/>
騶經林藪飛葢凌崔嵬漏遲日向永景照春已來即事<lb/>
有餘勝懐古常興哀寥落江都宫壯麗安在哉方昔盛<lb/>
<pb n="KR4d0045_WYG_004-6b"/>
歡娛寧知名已頺一詠宜春賦悵然為停盃<lb/>
夫子信與㸃賜也敢望回遙知成春服復此登春臺一<lb/>
水近清淺衆峰逺崔嵬林端白雲暝竹下清風來谷深<lb/>
鶯徐囀川逈鴈仍哀賓至賦樂胥觴行詠康哉詞鋒與<lb/>
醉墨餘響若底頽何以喻珍奇繁露將玉杯<lb/>
　　次韻和張屯田新年六十九<lb/>
春風數盡九節物都非舊幕府省文書堦除減奔走慵<lb/>
憐啼鳥喚老藉高花誘前林通杖屨小榭勤箕帚喜逢<lb/>
<pb n="KR4d0045_WYG_004-7a"/>
張公子七十健少有解吟長韻詩不避盈樽酒囷倉年<lb/>
穀實鄰里均石斗樊圃畦隴成餘力到花栁長為子孫<lb/>
主擊壤歡百口<lb/>
　　人日同弟姪㑹賈夷叔遊射東園和仲馮以退之<lb/>
　　弄字韻次用<lb/>
宦情本羈旅節物猶戲弄歘見林下風初開水濱凍登<lb/>
高舉遺俗剪綵隨衆用暄和暢四體杖履率羣從觴酒<lb/>
從我來林塘復君共捷奕判死生勁弓嚴縱送新荑綴<lb/>
<pb n="KR4d0045_WYG_004-7b"/>
高栁潛穎發枯葑天空鴈相喜泉潔魚始縱馳光若漫<lb/>
漫來事常偬偬君看飛雲隂既去不可重<lb/>
　　從劉園至澄心寺<lb/>
春泥稍已熟鸛鳴天氣新野竹自有徑空林不值人悔<lb/>
將車馬來鷗鳥未可親<lb/>
　　獻歐陽永叔<lb/>
毛生重九鼎劇孟雄敵國布衣未易輕壯士多感激遍<lb/>
讀近古書仰求當時人膠絃非工聲直釣良苦辛舉世<lb/>
<pb n="KR4d0045_WYG_004-8a"/>
無與游行且三十春豈乏富貴士相視猶埃塵屈指東<lb/>
諸侯側聞廷中臣霜毛九臯鶴絶足大野麟往者移太<lb/>
常正氣横蒼旻連翩少垂翼浩蕩俄縱鱗天衢自茲亨<lb/>
要路實有津諫疏必焚草王言粲如綸雲霄入顧眄方<lb/>
牧寧逡巡豈惟國憂賢固是材致身南金一銷鑠荆玉<lb/>
成<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>磷少留股肱郡不廢廊廟珍道悠任逾重文雄聲<lb/>
益振指掌五代論藻鑑盈門賓信陵虛左乘程子傾葢<lb/>
親意氣已然諾許與忘舊新孤劔雖蒯緱丈夫不羞貧<lb/>
<pb n="KR4d0045_WYG_004-8b"/>
願言敝縕袍試託狐貉鄰往無鮑叔知那識夷吾仁母<lb/>
令箕山客洗耳茲水瀕<lb/>
　　初冬晨起作四聲詩<lb/>
霜風吹簾櫳天高明星晞鄰雞三號呼林烏皆驚飛嚴<lb/>
城開重門危冠馳輕肥疎慵徒安眠隆冬方無依<lb/>
　　　右平聲<lb/>
營居依蓬茅在我頗顯敞陽暉餘朝溫野景有逺想年<lb/>
華無淹停俛首已古往全生誰為賢偃仰與鞅掌<lb/>
<pb n="KR4d0045_WYG_004-9a"/>
　　　右上聲<lb/>
山林何時歸陋巷似好遯通衢皆高軒竟歲謝訊問行<lb/>
歌聊逍遙衣敝信命分殊勝蒙塵埃勢利強自困<lb/>
　　　右去聲<lb/>
開門誰頻來設榻得逸客明窻容棊枰日昃熟藿食叢<lb/>
蘭香襟裙雪色覆轍迹忘形非無縁拙直獨莫逆<lb/>
　　　右入聲<lb/>
　　舟次淮隂寄張郎<lb/>
<pb n="KR4d0045_WYG_004-9b"/>
風波不可測夷險繫所遇泊舟淮南岸始知㪚千慮高<lb/>
秋風蕭爽日夕稍寒霧漠漠烟水深翩翩飛白鷺值景<lb/>
信所貪有懐勞反顧何時見歸艎嘯吟成一助<lb/>
　　記夢<lb/>
光彩曜白日笑語凌高風冥漠分永訣夢想如暫同當<lb/>
寐詎知覺視色旋成空達性悔不早百憂坐相攻<lb/>
　　夢楊十七<lb/>
昔游梁宋都偶與夫子並爾來各分飛豈獨歲月永往<lb/>
<pb n="KR4d0045_WYG_004-10a"/>
事若有亡魂交幸俄頃如從杏山宴坐弄南湖景置酒<lb/>
腸已開論詩心為領君言此㑹難驚悟卧南郢人生日<lb/>
月丙覺寐誰能省適心故為歡好夢亦所幸自吾客遐<lb/>
方塵事久幽屏乃知逃空虛終日思咳謦<lb/>
　　張君以六十九作詩自道其康寧余時年五十九<lb/>
　　感而自詠<lb/>
新年五十九處事覺陳舊敲石火難停下坡日如走詩<lb/>
書本拙畫孔老徒善誘誰為萬乘器謬享千金帚爾來<lb/>
<pb n="KR4d0045_WYG_004-10b"/>
專城居遲暮亦何有此邦白髪人夫子稱祭酒貧居玩<lb/>
一瓢健飲輕五斗愧君十年長顧己甚蒲栁方將外形<lb/>
骸餘事勿掛口<lb/>
　　送汾西髙長官<lb/>
堯風逺以深千載殊未央寥寥蟋蟀詩在晉謂之唐今<lb/>
君試宰邑正復汾一方民社非不榮腰有銅墨章安得<lb/>
六七十而非諸侯邦翳翳桑麻區雞犬音相望因俗固<lb/>
易治學古子所長勿蚩儉以勤葛屨從履霜朞年㑹有<lb/>
<pb n="KR4d0045_WYG_004-11a"/>
成坐見鳴鳯翔吾知尹翁歸治迹由平陽逺道悵分手<lb/>
游子懐故鄉離羣以索居愧慚參與商<hi>原注參商魯子子夏名也二子</hi>
<hi>皆居西河故云</hi>
　　送陳同年遊固陵<lb/>
送君固陵遊勿憶炎漢初天地不中裂雄傑争錙銖追<lb/>
兵下陽夏百萬風雨俱鴻溝不可恃平分知厚誣叱咤<lb/>
梁齊君王業成斯須鬭智不若諼小信良區區爾來數<lb/>
千歲英氣存信書山川未改舊壁壘皆丘墟寄心阮嗣<lb/>
<pb n="KR4d0045_WYG_004-11b"/>
宗撫掌當踟蹰<lb/>
　　汴上二首<lb/>
渾黄下湍流地勢東南瀉潛石激隂怒烈風鎮相假客<lb/>
行何艱哉極力無可者永路未遽央扁舟安得捨端思<lb/>
九衢塵快意堅車馬<lb/>
客從江湖來風水畏難測行行汳渠上牽挽意不適驚<lb/>
湍卷前灣怒浪潛亂石至柔動必剛況使相推激隨波<lb/>
歎異心枉道復退尺顧思掛高帆勇往逾箭射行險何<lb/>
<pb n="KR4d0045_WYG_004-12a"/>
足憂萬事亦天力<lb/>
　　望九華山<lb/>
初行江南道山水皆可愛忽見九華峰瑰竒又堪怪去<lb/>
之百餘里青翠若無類羣山特微茫屹起視其背初疑<lb/>
楚人劔真能倚天外快意入浮雲恥令白日晦又如羣<lb/>
游龍垂胡飲江瀨俯仰令人驚頃刻千萬態未知灊與<lb/>
霍何能配嵩岱得無失其真吾為古人悔山中多良田<lb/>
泉源得灌溉頗思藏其間將家事耕耒塵氛未決往暫<lb/>
<pb n="KR4d0045_WYG_004-12b"/>
若觀畫繪日暮飛鳥還臨風久佁儗<lb/>
　　晩春登樓<lb/>
川原自不改春事已疇昔衆芳生晩綠逺樹森重碧流<lb/>
鸎歇復歌乳燕飛暫息對酒獨慷慨惜無同心客<lb/>
　　和謝師厚鴇詩<lb/>
君為田鴇吟哀彼田鴇艱無舌以自鳴銜恨安所宣我<lb/>
徵古人詩得之唐國篇苞栩何足哀悲在不得言君看<lb/>
鶗鴂鳴衆芳為不蕃黔雷詎有知奮此亦已偏萬生詎<lb/>
<pb n="KR4d0045_WYG_004-13a"/>
可窮孰能厭多聞頗識鳥獸名從子求諸田<lb/>
　　邾園水閣煎茶<lb/>
溪梅已爛漫溪水方綠浄惜春聊挿花愧花還照影淹<lb/>
留待烹茶初覺晝日永<lb/>
　　登𤓰歩魏武廟<lb/>
隂崖不見日側逕劣容歩鬼神宅冢奥與物随繪塑惟<lb/>
惜飲馬初想見投鞍處木落山勢髙潮平洲渚露<lb/>
　　華山隠者圖<lb/>
<pb n="KR4d0045_WYG_004-13b"/>
六王昔崩蕩秦帝按劔興虎争四十年方隅為之平豪<lb/>
氣竟未已用民如不勝因河既為池起洮復堅城嘉哉<lb/>
諸老翁擕手西山行避世往不返逍遙塵外情明星備<lb/>
灑掃巨靈為友朋饑食玉井蓮手擕三秀英世事一朝<lb/>
變龍蛇復縱横石火咸陽焚蟻聚成臯争致身青雲外<lb/>
顧視不為驚萬朞乃須叟安知谷為陵爾來見圖畫真<lb/>
氣猶冥冥世人但蓬蒿安知鴻鵠征桃源迷去路蓬萊<lb/>
浪知名異時三峯遊㑹當慰平生<lb/>
<pb n="KR4d0045_WYG_004-14a"/>
　　詠史<lb/>
原嘗四公子養徒各三千金玉棄如沙快意當目前好<lb/>
士要盡心安知悉英賢雖非霸王資豪氣故翩翩生為<lb/>
戰國雄死亦名千年晉重未反國曹鄭方接連靳惜糞<lb/>
土間不能捐一錢宗社㡬不食惡名髙屬天山樞刺昭<lb/>
公死矣悲宛然如何萬乘邦徒為人所憐<lb/>
秦兵謀大梁決河灌夷門百萬皆為魚閭里無一存不<lb/>
用無忌謀人人皆有言天方縱秦毒蕩滌乾與坤雖得<lb/>
<pb n="KR4d0045_WYG_004-14b"/>
阿衡佐誰能救崩奔政先趣嬴禍指鹿遂亡秦翟義為<lb/>
漢謀攝省因即真為忠豈不難殺身亦已仁天道良悠<lb/>
悠成敗難重陳不見商山翁采芝樂全真羽翼安儲皇<lb/>
天子不得臣<lb/>
　　晩歸望月<lb/>
落日隠城頭深林已微暝相擕歩明月詰曲穿繚徑稍<lb/>
稍歸鳥栖四風亂鐘磬<lb/>
　　六月七日大熱及曉微雨<lb/>
<pb n="KR4d0045_WYG_004-15a"/>
宿雲晦城闕曉雨生微凉綠縟草木潤清虛塵土香宇<lb/>
宙暫掃除胷襟豁軒昻忽如沉痾去飄若凌風翔適物<lb/>
能須㡬執熱每相望永愧江上翁終嵗浮滄浪<lb/>
　　苦熱登樓<lb/>
高樓亦炎蒸况乃樓之下念彼生民微纍纍盡蝸舍上<lb/>
天無清風何以逃永夏顧余更縕蠖眇然用悲吒火流<lb/>
暑當反日暝天欲夜我躬且自閲於此猶閒暇<lb/>
　　秋熱<lb/>
<pb n="KR4d0045_WYG_004-15b"/>
蒸暑淹南國季秋如長夏炎涼亂平分天地錯常化短<lb/>
日迴朱光六龍頓其駕暵似山澤焚憚我如不暇反思<lb/>
歲聿暮却顧旦輒夜寜忍窺昆蟲干時事矜詫<lb/>
　　夏夜月中<lb/>
静夜收衆響南軒卧虛寂繁星粲文具初月懸星璧流<lb/>
螢急自照露華重已滴鬼神頗虛無觸事生慘戚兒童<lb/>
戲相驚庭有𤣥冠客夜久待不來微風動松栢<lb/>
　　苦熱<lb/>
<pb n="KR4d0045_WYG_004-16a"/>
生長自吳㑹北遊逾十朞來還遂衰老衰老何用知六<lb/>
月江湖間煩炎若蒸炊疇昔不憚暑今者殊畏之纖絺<lb/>
置如仇羽扇常自隨對案不得飡膾炙成蒺藜憶我童<lb/>
稚歲烈日猶奔馳鬭草出百品承蜩睨喬枝頳顔不待<lb/>
濯流汗始為嬉自憐筋力便豈謂天序移徃聞終南間<lb/>
盛夏含冰澌將家就髙寒長與卑濕辭<lb/>
　　酷熱<lb/>
堅冰念陽和廣莫思柔風天事有馴致星火俄復中飛<lb/>
<pb n="KR4d0045_WYG_004-16b"/>
烏炎千里羲叔頓六龍焚林墮翺翔沸鼎愁噞喁路傍<lb/>
在家田傴僂頭白翁惡木不得息百畝為已功如何富<lb/>
貴人方借明光宫<lb/>
　　秋熱<lb/>
百里異風土我行豈蠻越中星正常象未與京洛别肅<lb/>
霜乃温風授衣甫絺葛林蜩沸如羮芳草香未歇天令<lb/>
不可推有時倒生殺九土皆若然蒸灼何由豁憶昔過<lb/>
秦隴連山看秋雪隂風鴻鴈號積凍松檜折驅車渡河<lb/>
<pb n="KR4d0045_WYG_004-17a"/>
洛反顧尚明滅大笑咫尺途居然異寒熱<lb/>
　　次韻以道月中作<lb/>
月從海底出素景天外來解道千里共斯人安在哉洞<lb/>
庭木葉脱未央簾幕開顥氣徹霄漢炯炯不受埃羣居<lb/>
笑李白獨與影裴回願言常相親無使手停盃<lb/>
　　和孫少述雪<lb/>
同雲晦天地浩然自生明蕭條喬木風斷續過鴈聲袁<lb/>
公卧深巷意得神亦清豈知長沙客漂泊萬里行餓隠<lb/>
<pb n="KR4d0045_WYG_004-17b"/>
賤祿仕乃見終古情<lb/>
　　别黄子溫<lb/>
田園不遇歳羈旅常苦心問君長沙客㡬年陳武吟白<lb/>
髪映青春天涯一相尋傷弓雙折羽遲暮多哀音平原<lb/>
客如市珠履玳瑁簪擔簦義何勇歸䄂贏黄金世事不<lb/>
足道丈夫多陸沈何以慰别離春酒方獻斟<lb/>
　　别王深甫<lb/>
四海不易遇各自東西人那知汝潁間三歲為比鄰愛<lb/>
<pb n="KR4d0045_WYG_004-18a"/>
君故清真有以敦薄鄙亦作酒客難調笑鴟夷子一旬<lb/>
輒擕手曷日不寄聲相期此胸中無若平生情士貧非<lb/>
農商敢憚抱關役經術又不如空愧上書客飛鴻羈旅<lb/>
懐流水離别心長因東南風一冀子徽音<lb/>
　　與孫巨源蘇子瞻劉莘老廣陵相遇蘇請賦詩為<lb/>
　　别各用其字為韻毎篇十韻<lb/>
都城毎過從車馬動逾衆分飛無此歡㑹合杳如夢薄<lb/>
霜作微寒淺水未成凍秋花正爛斑幽鳥雜清哢此邦<lb/>
<pb n="KR4d0045_WYG_004-18b"/>
人事稠南北屢迎送以茲信宿間得與數君共遂將結<lb/>
吾廬念有用餘俸稍營負郭田畢力輸賦貢百齡欲過<lb/>
半來日頗自縱冀君數相存詩酒尚足用<lb/>
本為東方生避世不避喧仍慕管夷吾畏事復畏言外<lb/>
物不可期高風難重論我辭金馬門君來西掖垣淮瀕<lb/>
一相見握手雙淚㾗矜我鬢雪多歲月何崩奔黙然念<lb/>
既往所遇皆籠樊恨不值羽人拂衣入桃源腰間銀青<lb/>
綬車上朱兩轓專城自不惡相思徒種萱<lb/>
<pb n="KR4d0045_WYG_004-19a"/>
因言浙江潮憶上吳山尖八月天地空千里澄圓蟾海<lb/>
水為羣飛迅雷發幽潛壯士懐惴栗怯夫竊窺瞻春風<lb/>
潮水平青玉開鏡奩輕舟載花女翠髪腰纖纖勝事冠<lb/>
東南君行獨能兼吾以狂自名將老無所嫌㑹當從君<lb/>
遊不計歲月淹鱠魚必令鮮釀酒勿使甜<lb/>
嗷嗷南飛鴻羽翼何莘莘哀鳴衡山陽落影湘水濵歲<lb/>
晏道路長雪霜多苦辛豈無稻粱謀畢弋如魚鱗此鴈<lb/>
欲誰比正若羈旅人古來瘴癘地常有忠直臣扁舟慎<lb/>
<pb n="KR4d0045_WYG_004-19b"/>
自將勿重蛟鼉嗔鵬鳥惡似鴞端能伺承塵東風發衆<lb/>
芳宿莽熙陽春鴈歸君未歸悵望汀洲蘋<lb/>
　　季孫肥<lb/>
季孫事顓臾禍起蕭墻内秦皇築長城滅國乃胡亥蒙<lb/>
公不正諫地脉豈其罪戰國尚權謀阿諛彼何怪親為<lb/>
聖人徒鄙陋曾莫解龜玉毁櫝中危顛竟誰賴鳴鼓詎<lb/>
可攻菹醢死無悔<lb/>
　　約謝師直出獵師直小疾不行作詩戲之<lb/>
<pb n="KR4d0045_WYG_004-20a"/>
雪後原野空風髙弓矢勁歳時有隂殺自古順天令躍<lb/>
馬徑豐草呼鷹下空夐烈火生鼻端割鮮矧餘興此亦<lb/>
壯夫樂不與兒女並苦無枚叔辨試起夫子病<lb/>
　　觀獵<lb/>
立冬殺氣凝清霜㑹晨朝滌滌原野空烈烈荆棘燒鷹<lb/>
饑肯為用馬寒意逾驕旌旗帶林莽笳吹含風飈突圍<lb/>
狡獸怒得雋壯士囂老狐屈變詐文雉輸英翹討伐順<lb/>
天時未許窮姦妖翩翩馬上兒弓箭各在腰意矜百戰<lb/>
<pb n="KR4d0045_WYG_004-20b"/>
雄巧鬭更相招控弦落明月飛鏑來九霄雖虐終無傷<lb/>
為樂固已饒晩臨清汝濱寒水如落潮揮壺酌美酒醉<lb/>
歸遺皁貂<lb/>
　　雜詠四首<lb/>
衆樹日改色凉風下蕭森喬柯無定枝存葉非舊隂白<lb/>
露變凝霜百芳從此侵代謝不暫稽盛衰理相尋懸蟲<lb/>
自包藏棄巢絶來禽徘徊蒼苔地萬籟成哀音<lb/>
短日不能永月華代揚輝暝暗來四隅稍復清影隨迢<lb/>
<pb n="KR4d0045_WYG_004-21a"/>
迢河漢章天畢前南箕簸揚蹇無成掩兔今亦時<lb/>
蒼蒼城隅草地勢元有在凉風西北來搖扤色己壊天<lb/>
運正消殺高明彼先罪安見中國葵淺智亦足賴<lb/>
疾風吼籬端嘯呼隨叱吸翻翻走地葉衮衮強相及重<lb/>
門忽開扉窸窣如有入飛蓬自無根邂逅暫相集萬生<lb/>
共馮寓智愚因妄執區區古今士陳迹更綴緝是非竟<lb/>
何常得一已漏十歳晏莽無成白頭抱書泣<lb/>
　　廣陵蔣生死十四年尸猶温有妻子存嘗有書自<lb/>
<pb n="KR4d0045_WYG_004-21b"/>
　　逺與其家<hi>案公是集亦有此題</hi>
三徑積荒草玉棺不上天初疑青竹塟有值吳門仙妻<lb/>
子同脱屣衣冠如蜕蟬何年獨鶴歸悲歌城市遷<lb/>
　　曹司封詩<lb/>
自我勝冠帶日聞鄉黨議意嫌風俗衰長老俱喻利緬<lb/>
懐千歲士未謂今昔替果哉曹大夫高度跨一世人皆<lb/>
競錐刀趨走候形勢強能弋公侯弱或丏奴婢而公獨<lb/>
長往亦豈惡富貴顧當拯頽波且以伸吾義昔在天聖<lb/>
<pb n="KR4d0045_WYG_004-22a"/>
中太后猶稱制桓桓諫議公正色風憲地王室依老臣<lb/>
蕭墻屏姦計一麾竟謫守襃贈身後事至今誦遺烈毎<lb/>
雪義士涕天倫見霜標粲粲真難弟大雅貴老成春秋<lb/>
有凡例吾將編野史著述二公志直清先伯夷退静後<lb/>
季次願為得者規不使達者愧<lb/>
　　驟雨<lb/>
山川近淮秀風雨向秋急初為空曠游頓喜清凉集鳴<lb/>
蟬斷復續沙鳥飛還立平生耽勝事未暮俱可及<lb/>
<pb n="KR4d0045_WYG_004-22b"/>
　　馳道<lb/>
秦皇侈心極登眺窮阻修言從峽中度復欲滄海遊車<lb/>
轍去不反馳道缺毎留君看鼎湖人尚畏軒轅邱<lb/>
　　樹下<lb/>
百芳與春違嘉樹成密葉上枝下相副朝影暮還接徐<lb/>
風氣清凉重露香浥裛關關變鳴禽杳杳飛孤蝶神仙<lb/>
彼何有静境我心愜萬期猶視䕃寸景疑度劫何用窺<lb/>
蟠桃滄溟憚舟楫<lb/>
<pb n="KR4d0045_WYG_004-23a"/>
　　過薦福寺<lb/>
下馬喬樹隂雪霜寒未晞重門開相當廣殿晴日暉問<lb/>
僧亦何事荷鋤殊未歸勞生每多役向此情依依<lb/>
　　分題李花得香字<lb/>
尋幽興不淺佳木梢己芳積雪春未融明玉仍自香赤<lb/>
日照未好㑹待清月光念無瓊玖報聊復進雕觴<lb/>
　　夏雨<lb/>
邑居苦囂塵洒掃長不給蕭條一雨餘草木遍青濕静<lb/>
<pb n="KR4d0045_WYG_004-23b"/>
無浮埃生清有凉風入媿慙天地功人力那能及<lb/>
　　馬死答劉先之<lb/>
馬惡憂敗羣馬死遂徒歩始知惡有用但愧非善御未<lb/>
能棄山野不得事藍轝猶當謀欵段尚取州里譽<lb/>
　　顧亭林<lb/>
逝者如去水賢逹無復居朅來顧亭下但見林木疎魚<lb/>
鳥樂深淵風煙迷舊墟徒幸百世名厯厯存緒餘<lb/>
　　齊魯<lb/>
<pb n="KR4d0045_WYG_004-24a"/>
齊魯大儒師專門盛章句應物非己長何以責成務乃<lb/>
其忠孝心足以事君父不如商利徒反道趨詭遇剝床<lb/>
以及膚泉貨山嶽聚賜金稱百斤封邑成千戸若無天<lb/>
事變豈不厚且固啇鞅既誅夷桑羊亦刀鋸寄言逢掖<lb/>
人施施幸安歩<lb/>
　<lb/>
　<lb/>
　<lb/>
<pb n="KR4d0045_WYG_004-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　彭城集巻四<lb/>
</p>
<p>
</p>
  </div>
</body>
</text>
</TEI>
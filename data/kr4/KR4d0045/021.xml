<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>彭城集巻二十一</head> <lb/>
    <p>
<pb n="KR4d0045_WYG_021-1a"/>
欽定四庫全書<lb/>
　彭城集巻二十一<lb/>
　　　　　　　　　　　　　宋　劉攽　撰<lb/>
　内外制<lb/>
　　御史中丞孫覺可龍圖閣直學士提舉醴泉觀依<lb/>
　　舊兼侍讀制<lb/>
吾以風憲齊邦法而用經藝求多聞儒臣之任是者異<lb/>
事而同功此皆有益於朝者也具官某資性樸茂學問<lb/>
<pb n="KR4d0045_WYG_021-1b"/>
該達有子政之愽識兼叔向之遺直近者擢置中司以<lb/>
從民望未得聞生之竒論乃固以疾而來觧知其不欺<lb/>
在所從欲擢龍馬之峻秩仍虎門之詔徴兼總殊庭之<lb/>
事增重講闈之寵祗服休命母怠初心<lb/>
　　中散大夫天章閣待制知鄧州陳安石可龍圖閣<lb/>
　　直學士差遣如故制<lb/>
朝廷嚴侍從之聨待通愽之士惟其器足以大受知可<lb/>
以重任望所歸者而後畀之延閣相望左職維叙眷兹<lb/>
<pb n="KR4d0045_WYG_021-2a"/>
遴柬義靡虚受具官某材實周用名允副實迨迫耆齒克<lb/>
成壯猷内參藻鑑之司外總藩宣之寄率有可紀不替崇<lb/>
譽宜示甄擢以疇義最惟河圗之所藏居石渠之右地學<lb/>
士之選儒者為榮寵數亟加懋恩思報勉力無怠對揚休命<lb/>
　　故鎮江軍節度使檢校太尉守司空開府儀同三<lb/>
　　司致仕康國公韓絳可特贈太傅餘如故制<lb/>
股肱之臣社稷是衞生則體貌盡禮以示老成之貴没<lb/>
則哀榮稱情以著云亡之歎非其盛徳曷膺異數具官<lb/>
<pb n="KR4d0045_WYG_021-2b"/>
某大器有容直道自任舉厝見乎事業忠厚發於性情<lb/>
再登上宰稱為賢相周公師保萬民恵澤浸廣召伯弼<lb/>
亮四世嘉績維多者老里居乃心王室風猷所竪毗益<lb/>
仍逺天不憗遺奄至淪喪朕用傷悼莫可逭贖宜加愍<lb/>
䇿進崇贈典躋帝傅之寵名賁袞章之禭服泥書蜜印<lb/>
以光泉壤靈其有知膺是休命<lb/>
　　皇城使昭州刺史郭忠紹可差知岷州制<lb/>
先帝斥廣邊圉控制西戎惟三軍之師與連城之守訓<lb/>
<pb n="KR4d0045_WYG_021-3a"/>
兵治民文武並用非有兼智曷嘗輕付以爾効力洮隴<lb/>
克有善譽屬他部引嫌以汝易地勉勤職業用副光寵<lb/>
　　朝請大夫新差知邠州蹇周輔可差知廬州朝散<lb/>
　　大夫知廬州史宗範可差知邠州制<lb/>
朝廷建官分職無有逺邇皆務以利民者也度材而任<lb/>
之以示大公至於從人之欲小濟其私是以天道無害<lb/>
於治以周輔耆艾乆吏使莅豳土而以情自上求所便<lb/>
安惟宗範合肥之政課最可稱命總邊𤨏益用觀能易<lb/>
<pb n="KR4d0045_WYG_021-3b"/>
地而處俱謂宜允思所報効母孤任遇<lb/>
　　知滑州劉珵可知湖州知唐州王得臣可知邠州<lb/>
　　制<lb/>
壤地不齊南北殊俗吏治何先法令惟一智者足以興<lb/>
事敏者莫不有功顧惟大邦毎擇良守以某悉為乆吏<lb/>
亟更符守呉興南方之都會新平西道之要衝分以付<lb/>
之思所報効<lb/>
　　朝請郎試大理卿杜紘可直秘閣知齊州制<lb/>
<pb n="KR4d0045_WYG_021-4a"/>
漢制列卿郡守通為二千石其在朝㑹中都則見惟月<lb/>
之重矣夫其屏翰千里乃知連城之寵内外之别夫奚<lb/>
足云以某器術通愽法律精明執事輦轂歳月逾乆致<lb/>
位廷尉任遇亦重而勤勩己<graphic n="KR1224" url="https://raw.githubusercontent.com/kanripo/KR-Gaiji/master/images/KR1224.png" mimeType="image/png"/>黽勉弗任思從息肩顧<lb/>
得補外朝廷俯從人欲付之郡章昔人以卿秩出守用<lb/>
為寵榮今汝貼職中秘臨治稷下恩数兼渥思所報効<lb/>
　　寶文閣直學士正議大夫謝景温可知鄆州制<lb/>
機衡之任内則八座為重方嶽之寄外則十連稱貴愼<lb/>
<pb n="KR4d0045_WYG_021-4b"/>
選攸屬周材是膺將明所資出處奚異具官某立性挺<lb/>
特遭事開敏白黒明辦予奪時當擢領秋官之長實處<lb/>
文昌之要朕惟鄒魯舊壤皥濟奥區賦政之優變道惟<lb/>
允輟聽履之妙選付連城之重寄敬服崇寵益其善最<lb/>
　　朝散郎孫賁可知邵州制<lb/>
湖湘之南蠻獠雜居乃或不䖍邊圉肆為侵暴夫豈足<lb/>
勞吾剪薙也莫若擇良守就而撫之震讋其姦猾存育<lb/>
某柔服斯無事矣以某健於為吏幹譽頗著付之連城<lb/>
<pb n="KR4d0045_WYG_021-5a"/>
其思逺略不孤寵命<lb/>
　　新知河中府葉康直可知秦州制<lb/>
先帝穰却胡狄斥大邊圉秦亭之地僅若内郡然其襟<lb/>
帶隴阺門戸巴蜀小戎車甲之盛夷漢走集之要方之<lb/>
前世固自若也擇帥之重尤所愼焉以某前奉使指臨<lb/>
安陜服智之所及事乃無曠至其攝莅漢陽頗歴時序<lb/>
士服熟其訓練民便安其簡易審羌虜之情偽觧山川<lb/>
之要害因而任之成效宜速俾易蒲中之寄以究隴上<lb/>
<pb n="KR4d0045_WYG_021-5b"/>
之治貼職龍馬寵命在先勉服恩榮益思盡瘁<lb/>
　　侍御史杜純可知相州制<lb/>
向繇卿寺擢貳臺憲以某讞獄先帝常有確論乃兹登<lb/>
用實冀毗益而議者言其處事堅完持心近薄又臺中<lb/>
故事非繇科第不登是選重為不宜觧白筆之重權付<lb/>
赤惟之優寄三臺舊壤千騎殊寵公朝未嘗棄材能吏<lb/>
思所報國<lb/>
　　西京作坊使知岢嵐軍王景仁可知原州制<lb/>
<pb n="KR4d0045_WYG_021-6a"/>
西方諸郡與羌戎接者皆為要衝五原其一也為其守<lb/>
者愛養士卒宜得其死力逺置斥堠使前知虜情將畧<lb/>
之最莫先於此以某乆習邊𤨏因付重寄益務自勵不<lb/>
孤恩寵<lb/>
　　温州刺史提舉萬夀觀公事向崇回可知蔡州制<lb/>
吾求循良之吏以付郡州之治才無所遺則不限文武<lb/>
之異功有所勸亦初無戚賢之别以爾謹身奉法强力<lb/>
從事其以為政宜無曠職汝南大郡生齒繁夥聼訟察<lb/>
<pb n="KR4d0045_WYG_021-6b"/>
獄愼而母怠服我休寵母致民謗<lb/>
　　龍圖閣待制知河中府王震可知鄭州制<lb/>
介二都之浩穰承千里之風化陪京之重是惟鄭邦擇<lb/>
守之愼非材莫處具官某寛裕容物豈弟信己治民之<lb/>
效所至見稱付東里之奥區按緇衣之舊俗務崇民譽<lb/>
以稱上恩<lb/>
　　中散大夫燕介可知棣州制<lb/>
齊之北境是曰無棣魚鹽之饒俗以富庻其於為治易<lb/>
<pb n="KR4d0045_WYG_021-7a"/>
使安輯以其更練民事通逹人情付之専城益觀成效<lb/>
　　知宿州呂温卿可知湖州承議郎王鞏可權知宿<lb/>
　　州制<lb/>
有地千里而長百吏發政施令良民足以訓養猾民足<lb/>
使畏服有志之士知其可以有為莫不願之矣以某等<lb/>
通敏用務付之専城之寄符離呉興又東南之奥壤也<lb/>
思所建置以副休命<lb/>
　　知汝州邢恕可知襄州制<lb/>
<pb n="KR4d0045_WYG_021-7b"/>
江漢之域襄陽為大鳯林以為阻鹿門以為望呰窳之<lb/>
甿獄訟亦寡然隄防弗固則有昏墊之憂竹屋相比或<lb/>
致延燒之患徃之良材以兹為先爾以敏材愼慮試於<lb/>
為郡旣歴一邦頗有能效付漢陽之奥壤増符竹之寵<lb/>
榮祗服茂恩益期善政<lb/>
　　西上閣門使重种古可知鄜州制<lb/>
治民訓兵文武異道惟其兼才乃能適用西方諸郡疆<lb/>
圉羌狄鄜為次邊實當走集軍旅士馬之訓金榖獄訟<lb/>
<pb n="KR4d0045_WYG_021-8a"/>
之劇為守為將是以重矣以某乆更吏職益閑戎畧付<lb/>
之左符屏兹要郡竭力盡慮副吾選擢<lb/>
　　朝議大夫馬淵可知泝州制<lb/>
束髪從仕至于耆老近臣之稱薦者章數十上是其有<lb/>
以過人者海沂大邦民物繁富庸付章韍以期善最夫<lb/>
治人之術譬猶養身母暴其氣正心以存之則有康寜<lb/>
之報汝愼之哉<lb/>
　　朝奉郎守鴻臚少卿黄隱可權知泗州朝奉大夫<lb/>
<pb n="KR4d0045_WYG_021-8b"/>
　　宋彭年可權知邢州制<lb/>
九寺之貳是為要官前以鴻臚大農用隱彭年而議者<lb/>
謂處非其位不可虚授朝廷重於失士乃復試之民政<lb/>
右河左淮二郡為大邢兼趙衛之俗泗當舟楫之㑹有<lb/>
所施為易致功譽益務勤恪以稱付委<lb/>
　　朝請大夫韓晉卿可光禄少卿朝奉郎知相州杜<lb/>
　　純可知徐州制<lb/>
卿寺總集邦事州郡在宣王化二者之重非有左右豈<lb/>
<pb n="KR4d0045_WYG_021-9a"/>
其以内外而為輕重乎以晉卿純敏識强力通習律令<lb/>
試郡未幾民譽有在擢貳光禄徙治西楚度材而處來<lb/>
效是期勉力愼修母敢豫怠<lb/>
　　知潤州朱服可知福州制<lb/>
閩嶺以南長樂為大生齒繁夥其養不足則獄訟易興<lb/>
風俗刓弊其教不篤則禮樂罕聞為之治者抑亦難矣<lb/>
以某既更吏事因付邦寄思所以裕民生敦禮與義庻<lb/>
無負委任矣其勉之哉<lb/>
<pb n="KR4d0045_WYG_021-9b"/>
　　朝奉郎邢平可知衡州制<lb/>
郡縣之逺於京師者其能使上恩宣布賦役均平民無<lb/>
愁歎之音惟守長之材爾衡山之陽湘水之左厥民呰<lb/>
窳為生甚薄生齒繁夥占數至廣命汝莅而撫之勉力<lb/>
思効上謹詔條下盡民情夙夜匪懈斯得之矣<lb/>
　　右騏驥副使王良可權知黔州制<lb/>
西南諸蠻馴服聲教而黔中之地當其衝要内則嚴徼<lb/>
塞之走集外則總羈縻之琛賮郡守之寄朝選為重以<lb/>
<pb n="KR4d0045_WYG_021-10a"/>
某知慮有取武畧己效宜試連城剖符之任以觀治戎<lb/>
訓民之術<lb/>
　　皇城副使王鑒知莫州制<lb/>
邊郡鎮守兼有民事以威武震憺戎落以律令聽察獄訟<lb/>
其亦難矣可無選者某累更任使常著能效帥臣稱其<lb/>
材敏薦之於朝因而用之吾無推擇之煩其勉勵幹力<lb/>
勿負恩渥<lb/>
　　中散大夫裴士林可知同州制<lb/>
<pb n="KR4d0045_WYG_021-10b"/>
法令所以平民也得其情則文無害賦役所以用衆也<lb/>
處其中則下無怨是二者州郡之先務非良吏不能及<lb/>
之以某智慮詳敏達於從政薦歴繁劇常有稱述惟左<lb/>
馮之奥區自二漢而稱重付兹連城之寄用觀下車之<lb/>
效平民用衆汝宜愼之<lb/>
　　權發遣廣徳軍邵才可權知滁州制<lb/>
凡工人之事習慣則其巧倍初學為政者亦若是矣爾<lb/>
前守軍壘卒戍無曠今復用汝為郡屬城生齒其數愈<lb/>
<pb n="KR4d0045_WYG_021-11a"/>
廣汝以習慣莅之事將無難勉之愼之以集民譽<lb/>
　　朝散郎熊臯可知㤗州制<lb/>
海陵故江都之屬邑也居江海之會民占魚稲之饒雖<lb/>
曰小邦實為沃壤以某前守辰陽克有善譽兹故付以<lb/>
虎符之重粤當麋㽭之墟察訟督賦期以裕民無怠爾<lb/>
心以集來效<lb/>
　　朝奉郎賈種民可知濮州制<lb/>
冉求政事之材也而曰如五六十求也為之此邑宰之<lb/>
<pb n="KR4d0045_WYG_021-11b"/>
任也賢者之於民事豈易之哉今州郡之寄總列城之<lb/>
富長郡吏之治利澤足以及物雖曰小邦為榮遇矣濮<lb/>
實古郡邇於王畿汝自請而得其有以幹固稱職乎<lb/>
　　供備庫使侍其瓘可知祁州制<lb/>
邊徼之郡戎馬所集將守之任文武兼用内輯民務外<lb/>
察虜情求其宜稱其亦難矣以某屡更繁使頗著能名<lb/>
付虎符之權當鳶鞮之境益勤逺畧以就來效<lb/>
　　朝奉郎張徹可知沂州制<lb/>
<pb n="KR4d0045_WYG_021-12a"/>
山東諸郡臨沂為大其民雜有桑麻之業其田兼備魚<lb/>
稲之饒為守之貴仕宦之羙推擇付汝寵光斯在聽獄<lb/>
察訟勤民急吏母有怠惰以就功緒<lb/>
　　殿中侍御史孫升可權知濟州制<lb/>
為耳目之官當風憲之任惟其直亮乃所稱職曾不是<lb/>
思輒敢誣上置廷臣鄙倍之愆既莫繩正肆己志朋比<lb/>
之素仍事詆欺義所弗容法其安舎宜奪蘭臺之職俾<lb/>
分竹使之符尚體寛恩無重前悔<lb/>
<pb n="KR4d0045_WYG_021-12b"/>
　　知京帥張祐可知隴州制<lb/>
隴阪之西為國門户羌戎向化而服内漢兵屯戍而禦<lb/>
侮宜得良材任為守帥以某練集軍事懷韞智畧俾付<lb/>
左府之寄以總連城之固其克勤藎用副推擇<lb/>
　　皇城使郭祥可知龍州制<lb/>
邊徼之地夷漢雜處訓兵以律治民以政文武兼備乃<lb/>
為宜稱朝所愼選異於内郡今江油闕守推擇用爾勉<lb/>
務勤恪以就功緒<lb/>
<pb n="KR4d0045_WYG_021-13a"/>
　　司農少卿韓正彦可知滄州制<lb/>
卿秩出而為郡古之寵數也矧南皮奥壤渤海巨鎭魚<lb/>
鹽之饒則知編户之富邊圉所寄復見専城之重惟爾<lb/>
乆從吏職嘗宣使指悉著能績迄無官謗是用付之左<lb/>
符虎竹之榮當此一道兵民之務實因徃效以䝉新寵<lb/>
勉思職業用永休譽<lb/>
　　知濟州王廷禧可知登州制<lb/>
負海之邦文登為大肅愼是鄰遼碣在望烽火之警太<lb/>
<pb n="KR4d0045_WYG_021-13b"/>
平弗忘擇守之難其亦奚易以爾名臣之裔素風自脩<lb/>
比守列邦皆有善最付爾之罘之城恪守嵎夷之奥勉<lb/>
循詔條以致民譽<lb/>
　　商州盧某可知台州制<lb/>
有地千里列城三四社稷人民之奉仕宦之達者也商<lb/>
於天台皆古名郡易地迭處汝榮多矣布宣上澤勤䘏<lb/>
民隱母違詔條母爽夙譽汝其愼哉<lb/>
　　朝散大夫天章閣待制楊繪可知杭州制<lb/>
<pb n="KR4d0045_WYG_021-14a"/>
訓農養民之務聽訟察獄之要在於得情而居厚不可<lb/>
便文而趣辦兹所以儒生貴於俗吏法律輔以詩書我<lb/>
擇良守以是為凖具官某心慮端直學術純固接物而<lb/>
為簡易從政而號豈弟前守南邦亟聞治最輕揚善鬭<lb/>
之民機巧趨利之俗懷惠不舎去思迄今是宜復假左<lb/>
符以當一道其亦力崇來效嗣續前美夫飾㕑傳以稱<lb/>
使客志逍遙而忘政治前史以為譏風詩以示刺汝愼<lb/>
之哉無孤寵命<lb/>
<pb n="KR4d0045_WYG_021-14b"/>
　　供備庫副使魏公旦可知嵐州制<lb/>
樓煩要地戎馬走集震憺邊陲宣明漢徳守將之任其<lb/>
亦重矣爾以武人之俊乆經驅䇿付之連城實固吾圉<lb/>
思盡權畧以酬恩遇<lb/>
　　新差知單州鄭佾可知懷州朝散郎安宗奭可知<lb/>
　　單州制<lb/>
昔子賤巫馬之為單父勞逸不同而皆稱治能者之於<lb/>
民事固常有為而非一道也然此衰周列侯之國小邑<lb/>
<pb n="KR4d0045_WYG_021-15a"/>
寡民之政何足為盛世言乎今列郡田閭富庻法令完<lb/>
備太守官儀之寵巍然千騎之長於以施教布政則加<lb/>
易而不難矣河内漢為大邦單武今則名郡以付爾等<lb/>
其亦有子賤巫馬之志副吾委寄乎勉之愼之勞逸無<lb/>
怠<lb/>
　　權兩浙轉運副使韓晉卿可知徐州制<lb/>
漢制刺史居部九歳乃為守相夫惟専城之重豈減傳<lb/>
車之寵爾奉使二浙即更歳月爰付左符俾臨西楚豈<lb/>
<pb n="KR4d0045_WYG_021-15b"/>
弟以裕民俗精察以平獄訟農畆無擾盗賊知畏勉而<lb/>
行之勿孤寵命<lb/>
　　通判滄州趙澤可權知商州制<lb/>
昔虞詡之治朝歌也方其盗賊之盛以盤根錯節而喻<lb/>
已為利刃者也後卒成功如其志焉有為者當若是矣<lb/>
今吾以商於大邦冦攘充斥思其弭安在於能吏汝以<lb/>
幹略素譽可當推擇拔於郡貳付之専城分虎慿熊其<lb/>
寵多矣宜有顯效以堅補報<lb/>
<pb n="KR4d0045_WYG_021-16a"/>
　　朝散郎李機可知華州制<lb/>
關西之郡華隂為大居二周之衝道兼三輔之浩穰風<lb/>
俗豪盛獄訟繁多擇人付之乃得稱治以爾幹力可述<lb/>
付茲重委勉思自効用荅休命<lb/>
　　新差知越州熊本可知杭州制<lb/>
良二千石朝所甚貴也夫其總千里之寄當一道之重<lb/>
平賦察訟行善備政使下不畏吏閭里無愁歎之聲可<lb/>
以言股肱之美宣力四方者矣具官某早以儁材躋於<lb/>
<pb n="KR4d0045_WYG_021-16b"/>
法從愷悌而濟之屢斷悃愊而至於無華薦假左符率<lb/>
致善譽今賦税出東南二浙為盛舟車之所走集餘杭<lb/>
居要推擇付汝往哉惟諧夫事無劇易之辨民靡南北<lb/>
之異惟既乃心斯有成勣夙夜恪居以副休寵<lb/>
　　新除吏部郎中章楶可知越州制<lb/>
出宣使指入居郎臺朝廷之選二者偕重而東南之邦<lb/>
㑹稽為大督輸財賦平治獄訟使閭里無歎聲農桑得<lb/>
其職長民之所寄又宜擇焉吾不以重外為嫌而忽共<lb/>
<pb n="KR4d0045_WYG_021-17a"/>
治之意以是命汝往惟欽哉<lb/>
　　知亳州李䦎可知明州中散大夫吕希道可知亳州制<lb/>
朝廷治民之具備于法令守帥以情視民而用法令輔<lb/>
之則獄訟可使無撓賦税可使樂輸不然徒文具無惻<lb/>
隱之實無益也惟亳暨明皆為重鎮所置守臣未嘗輕<lb/>
授以某與某悉更久吏咸有能稱是用付兹二郡以期<lb/>
善効勉力就緒無沗成命<lb/>
　　朝奉大夫曹振可權知恩州制<lb/>
<pb n="KR4d0045_WYG_021-17b"/>
世稱龔遂之為良吏以其乘饑饉之餘安輯齊地也今<lb/>
夫河決水溢汎濫㴞陸瀕河之蕩析離居貝邱為當其<lb/>
衝擇守付治汝丁是選其亦以古人為法帥而行之冀<lb/>
佇成效<lb/>
　　朝奉郎李察可知濟州制<lb/>
朝廷之用材未嘗有遺収其來效不追既徃期於便安<lb/>
元元從茂風化而已某向承使指兼預戎亊雖成勣無<lb/>
聞而宣力為劇既畢親勤肇還籍版是用付委連城之<lb/>
<pb n="KR4d0045_WYG_021-18a"/>
寄亟居千騎之長東州列壌濟陽為富禹貢鉅野之名<lb/>
浸漢志昌邑之建國勉崇政術用副寵任<lb/>
　　觀文殿學士知河南府孫固可知鄭州制<lb/>
老成之臣體貌所重殿邦作屏雖曰共治優賢尚徳抑<lb/>
維乃眷具官孫某器度深博謀謨醇厚事上以道正心<lb/>
不回治民以信善化維敏自均逸於宥密亟報政於蕃<lb/>
宣惟東里之舊邦實名都之比壤輟司管籥更付郡符<lb/>
間于二京相望千里河潤之喻冀皆䝉福矣<lb/>
<pb n="KR4d0045_WYG_021-18b"/>
　　光禄少卿杜常可集賢校理知梓州制<lb/>
朝廷之化所以周浹里閭而民情不隔者惟郡將之材<lb/>
良詔令之宣布也而遐陬之地逺於京師雜有夷貉其<lb/>
任尤重矧巴蜀之左梓潼為大擇守付委何宜弗愼以<lb/>
常器局夷曠材術寛裕於以靖安逺俗鎭服荒人其不<lb/>
為難處之宜矣既更郎曹之峻屬貳卿寺之聨疇其乆<lb/>
次貼以要職麗正之選儒者所榮勉思自効用副精選<lb/>
　　皇城使孫昭諫可差知隴州制<lb/>
<pb n="KR4d0045_WYG_021-19a"/>
總金革之事専民社之寄非有兼材不可两任以某武<lb/>
足以守固疆圉文可以聽察獄訟是用付之郡符西當<lb/>
隴阪専城之寵實為羙遷思勤績效以稱推擇<lb/>
　　龍圖閣直學士王克臣可知鄭州制<lb/>
二都相望千里而近介兹舊鄭實曰大邦馮翊王畿屏<lb/>
翰甸服宜得良守用壯右輔具官某俊徳耆明通材强<lb/>
濟歴試文昌之重雍容龍馬之嚴咨其老成足宣風化<lb/>
爰付左符之寄俾當東里之奥惟汲黯之臥治洎方叔<lb/>
<pb n="KR4d0045_WYG_021-19b"/>
之壯猷思與厥齊勉從休譽<lb/>
　　朝奉郎韓宗古可知曹州制<lb/>
人為臺郎出分郡寄受朝廷之精選為儒者之榮遇爾<lb/>
歴職華省乆次自言眷為東藩曹實左輔分以符竹試<lb/>
其治民蓋二漢之典丞郎滿秩自占大縣以示優異今<lb/>
爾為二千石其寵多矣勉其民務求稱詔恩<lb/>
　　泰寜軍節度使觀察㽞後李珣可知相州制<lb/>
朝廷愛民求治之意付之牧守高爵重禄國所尊禮委<lb/>
<pb n="KR4d0045_WYG_021-20a"/>
之為政上之可以専達下之可以有為於以崇豈弟之<lb/>
羙乃無難矣具官某敏智通徹强力幹濟踐歴周行率<lb/>
致民譽惟鄴城之故壤實朔塞之要衝民務兵權且將<lb/>
且守選擇而用元寵貴隆思所副稱以報恩遇<lb/>
　　左藏庫副使紀昱可權知亷州制<lb/>
合浦之地古為珠官琦珍所聚掌握致富宜得亷吏為<lb/>
之守長且蠻蜑荒逺難馴易擾非夫武壯知略不能鎮<lb/>
服以是數者推擇用汝祗莅恩寵益思善效<lb/>
<pb n="KR4d0045_WYG_021-20b"/>
　　提舉西京嵩山崇福宮范子竒可知晉州知婺州<lb/>
　　王彭可知濟州制<lb/>
昔賢守之為郡或以臥治報政者為其清浄為理責大<lb/>
指於丞史是以事無不辦此其為竒察繳繞厪身苦志<lb/>
僅能自既者相千萬矣子竒嚮者屢宣使指陳力甚久<lb/>
疾病言上求得自便既己數月惜其退處今以臥治之<lb/>
事付爾大邦晉陽㑹繁思所報稱惟彭臨莅婺女民務<lb/>
自如稍令内徙實為寵命<lb/>
<pb n="KR4d0045_WYG_021-21a"/>
　　知晉州郭茂恂可知宻州制<lb/>
長民之官不宜驟易送故迎新之勞簿書變易之弊前<lb/>
世良史固嘗記之矣茂恂治晉纔數月爾當使之久任<lb/>
遂其成績者也㑹商利者言髙宻海陼宜置市舶以来<lb/>
賈人收其贏餘惟茂恂精力勤恪可膺器使是用易地<lb/>
付之以觀智略勉崇善術副吾推擇<lb/>
　　朝奉大夫通判定州胡及可權知吉州制<lb/>
南州之民頴慧輕急習于文墨易于興訟為之長者明以周<lb/>
<pb n="KR4d0045_WYG_021-21b"/>
知其情重以鎮抑其浮如是則豈弟之政無愧于古矣某智<lb/>
慮詳敏更歴數事是用擢自倅貳付之郡符江介都㑹廬<lb/>
陵為右爾其謹心詔條强力民務思有可紀以副遷寵<lb/>
　　朝議大夫充集賢殿修撰提舉崇福宫范子竒可<lb/>
　　知鄭州制<lb/>
陪京之右圃田為大當二都之衝道為三輔之繁㑹加<lb/>
以郡治初復民務至衆宜得良守以興善治惟某精于<lb/>
吏術屢宣使指向以辭疾退就散地盖昔之能者或卧<lb/>
<pb n="KR4d0045_WYG_021-22a"/>
而為治是用付之左符俾居東里勿以淮陽為薄所期<lb/>
東海政清也<lb/>
　　西浙提刑張詢可知越州知濠州林顔可知䖍州<lb/>
　　唐坰可知舒州制<lb/>
列郡之治皆以承流宣化為事雖分地有大小處民有<lb/>
南北朝廷以為共治其重均焉以詢嘗為省郎出分使<lb/>
指以疾自上求得所便察其餘力固足卧治是以付之<lb/>
㑹稽當一都㑹以顔與坰率更劇任可以繁使惟䖍暨<lb/>
<pb n="KR4d0045_WYG_021-22b"/>
舒皆今名郡好訟之稱被於俗諺列仙之逰或在名嶽<lb/>
各務悉心以集民譽<lb/>
　　少府少監鍾離景伯可知夀州中散大夫李棻可<lb/>
　　知耀州制<lb/>
昔叔敖之興芍陂鄭國之溉關中民獲其利用無饑歳<lb/>
今夀春華原其遺蹟具存何古人用知之廣而流澤無<lb/>
窮也後之人見賢思齊不然守其舊規亦足以稱善矣<lb/>
某久更吏職禄秩崇重今付以二邦之事汝其盡心以<lb/>
<pb n="KR4d0045_WYG_021-23a"/>
就課最<lb/>
　　龍圖閣直學士知鄆州滕元發可知瀛州制<lb/>
敦詩説禮趙孟之言帥足食與兵宣父之言政朕惟河<lb/>
朔列鎮將閫攸寄所以外宣國威内輯民務折衝樽爼<lb/>
収功千城非得材良曷稱付委具官某學古輔志汎愛<lb/>
容衆臨義而知勇為遭事而能不惑迴翔中外所至可<lb/>
紀兼資文武每著成效是用移此中都之政付爾河間<lb/>
之治夫訓士以威則其愛允濟養民以惠則犯難無怨<lb/>
<pb n="KR4d0045_WYG_021-23b"/>
是乃詩禮之要道兵食之本原爾其勉之母孤寵命<lb/>
　　資政殿學士知杭州蒲宗孟可知鄆州制<lb/>
海岱舊邦皥濟崇祀承伯禽之善俗有中都之餘化臨<lb/>
按百城控制一道是用舊徳以副民望具官某智慮深<lb/>
廣樞機周密達於從政之方實備老成之羙自輟綱轄<lb/>
之任屢更股肱之郡善最可紀餘力深壯輟此全呉之<lb/>
治付之東平之重夫江湖魚鹽之地其民呰窳而輕鬭<lb/>
爾能馴服之齊魯桑麻之墟其民樸重而好學事將無<lb/>
<pb n="KR4d0045_WYG_021-24a"/>
難矣勉崇終譽以副休命<lb/>
　　新差權發遣泉州朱服可知婺州朝散郎胡宗師<lb/>
　　可權發遣泉州制<lb/>
南方之劇郡泉山婺女並為稱首其民機巧趨利故多<lb/>
富室而訟牒亦繁其為守者常擇健敏而付之服前以<lb/>
便親為請今以泉易婺而宗師久吏習亊真可以治泉<lb/>
矣祗服休命思所以稱<lb/>
　　河東運副井亮采可知滑州朝奉大夫張璹可知<lb/>
<pb n="KR4d0045_WYG_021-24b"/>
　　唐州制<lb/>
外計之任表率一道邦用莫重於金榖民務莫先於調<lb/>
度智弗及之矌職甚矣爾等前假使傳往莅東土不知<lb/>
輕重之要曾無取予之術以致民饑而無以賙賑糧絶<lb/>
而勞於發輸責其無狀宜有罰懲黜守一邦是惟寛典<lb/>
　　右諫議大夫梁燾可集賢殿修撰知潞州制<lb/>
詩云敬愼威儀維民之則蓋庭有變色則下多悖詞道<lb/>
民之愼何可忽也自古戒之義所不取具官某職在諫<lb/>
<pb n="KR4d0045_WYG_021-25a"/>
列地參法從不思朝著誾侃之羙而忘公門鞠躬之愼<lb/>
敢肆倍言侵詆同列驚駭物聽虧損國體宜寘深罰以<lb/>
儆在位稍奪諫垣之秩出守上黨之地尚從貼職以示<lb/>
厚恩勉自省循母重愆讁<lb/>
　　承議郎侍御史王巖叟可直集賢院知齊州制<lb/>
朝廷樂聞讜議登進端士其言可用行之無疑如有弗<lb/>
及亦當忍貰吾之樂善盡羙其亦信於中外以某自參<lb/>
邦憲頗著風論方將稍遷以示襃漸而某猶自以不得<lb/>
<pb n="KR4d0045_WYG_021-25b"/>
其言引喻請去進取不為元聖所與不及中行未倍直<lb/>
道吾既不汝責備完乃素守付民社之重寄分虎竹之<lb/>
左符貼職麗正専城歴下汝榮多矣思所為報<lb/>
　　新差知濟州王彭可改差知撫州制<lb/>
前守東陽孽火為沴使災眚應政汝宜民媚神者淺矣<lb/>
虐㷔流及廬舎延燒救䕶之術亦無聞焉有司議法適<lb/>
會恩降俾從薄懲以儆有土不失専城之任當思省已<lb/>
之效<lb/>
<pb n="KR4d0045_WYG_021-26a"/>
　　知明州李萃可江東運副制<lb/>
財賦之人所以豊國用郡縣之治在乎甄人材監司之<lb/>
任柄是二者民樂輸而無憾吏服職而畏罪而後稱按<lb/>
察之最具將明之羙矣以某通材濟務强力任術既崇<lb/>
豈弟之積加以老成之風是用付之漕臺總兹江介其<lb/>
使民無浚恒之歎吏去刻覈之怨而邦用流衍士心知<lb/>
勸是為稱職汝其愼之<lb/>
　<lb/>
<pb n="KR4d0045_WYG_021-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　彭城集巻二十一<lb/>
</p>
<p>
</p>
  </div>
</body>
</text>
</TEI>
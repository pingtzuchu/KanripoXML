<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>彭城集巻三十二</head> <lb/>
    <p>
<pb n="KR4d0045_WYG_032-1a"/>
欽定四庫全書<lb/>
　彭城集巻三十二<lb/>
　　　　　　　　　　　　　宋　劉攽　撰<lb/>
　記<lb/>
　　直講題名記<lb/>
自三代以上教學之官為重其在周師氏保氏是也漢<lb/>
世以四科辟士一曰徳行髙妙志節清白此三公之任<lb/>
師賔之材也其二曰經明行脩能任博士温故而知新<lb/>
<pb n="KR4d0045_WYG_032-1b"/>
可以為明正已而物正可以為修蓋所謂徳選者至于<lb/>
文能案章勇足決斷非不切且重矣任為御史三輔縣<lb/>
令非不劇且要矣然而三輔得及之焉其重輕先後豈<lb/>
虚言而已哉夫治起觕就事以趣辦由武夫崛興文吏<lb/>
一切莫不言材計功者當是時也人謂學校無所用及<lb/>
夫治世隆平既庶而富武斷無所施其謀強固無所售<lb/>
其力在上者方使百姓興行幼學孝弟耄期稱述修其<lb/>
胷中之誠以應事物俯不怍于人仰不愧于天然後知<lb/>
<pb n="KR4d0045_WYG_032-2a"/>
教學之為逹材成徳也是故學官之重輕繫世法之上<lb/>
下非强有所左右也賤生于無所用貴由于不可得已<lb/>
爾宋有天下百有餘年庠序之教遍于四海乃京師太<lb/>
學之盛近古未有朝廷法號施令名臣建議興事未嘗<lb/>
不以為先由是觀之其為太平至治不其然乎唐制博<lb/>
士三科上為尚書其次出為部刺史其下不通政事者<lb/>
悉以補諸侯王師傅是故公卿之選由博士升者最多<lb/>
自建隆末學官之至相府侍從者盖嘗班班焉惜其未<lb/>
<pb n="KR4d0045_WYG_032-2b"/>
嘗紀録無以詔後問于耆舊老人得某甲巳下若干公<lb/>
故必作記刻石具列名氏遷徙嵗月不知者盖闕俾来<lb/>
者得嗣而志之焉<lb/>
　　羣牧司題名記代韓龍圗作<lb/>
國馬之政周以校人中大夫漢以太僕中二千石掌之<lb/>
則國朝羣牧使之任也周禮天子十二閑馬六種以給<lb/>
齋道田戎之役周之制也約漢京師有六廐五監邉郡<lb/>
則三十六苑以盛武事漢之制也侈大本朝監于前古<lb/>
<pb n="KR4d0045_WYG_032-3a"/>
國馬之政由舊至于熙寜大新制度綜覈名實以監牧<lb/>
之在郡縣者寒暑暴露不能致息而惜其土田之良寜<lb/>
以與民于是盡斥賣其地聚其賦以市馬而以芻秣度<lb/>
支移之三司馬不復在牧餼秣以時蕃庶維嘉益輸金<lb/>
帛以與西戎市馬之来束者躡迹銜尾千萬不絶費不<lb/>
出于大農而國馬大備于是内供郊廟之祀外儲軍旅<lb/>
之用義勇保甲之士當受馬于公者及近臣之賜予使<lb/>
車之驅馳無不給足昔者魯僖公有明徳詩人頌之其<lb/>
<pb n="KR4d0045_WYG_032-3b"/>
序曰務農重穀牧于坰野國人宜之夫馬固武備雖諸<lb/>
侯不可闕也而牧馬者或以妨民及魯侯之善在不妨<lb/>
民不妨民是之謂務農重穀而遂稱之曰儉以足用寛<lb/>
以愛民其不信乎魯雖諸侯小邦而頌詩所褒尼父有<lb/>
取焉尼父之所取則我朝之所用夫聖人之治四方風<lb/>
動何逺之有故國馬之數兼于周漢而宜民之善存焉<lb/>
駉之詩曰思無邪思馬斯才夫以區區之魯諸侯之事<lb/>
必當思焉無邪而馬斯才況以天下之大法駕之奉居<lb/>
<pb n="KR4d0045_WYG_032-4a"/>
其官者豈易為之哉某年某以某官領羣牧使事適當<lb/>
更制立法之始思之無邪豈敢自謂能庶幾于古人惟<lb/>
前日之在官者戰戰兢兢猶吾志也于是刻石作題名<lb/>
而著其語于敘端漢書公卿表太僕名氏厯厯可攷今<lb/>
之題名猶班氏之志于以備史官之採可以無遺自某<lb/>
年始從某人以下凡得若干人來者可繼而書也<lb/>
　　開封府南司判官題名記<lb/>
舊京府皆置少尹二員及他官領尹事則少尹更為判<lb/>
<pb n="KR4d0045_WYG_032-4b"/>
官與推官二員通掌府事四員者名品雖小殊無分職<lb/>
也國家太平日久生齒増息京師至三百萬家盜賊獄<lb/>
訟文移簿籍十倍于初故府官力有不暇給矣治平三<lb/>
年始詔增置判官一員領使院事民間謂之南司自是<lb/>
府事始分盜賊獄訟北官主之南司惟文移簿籍是察<lb/>
于是事舉無留而官得休息暇逸云好事者或侈大文<lb/>
書之多猥云日一更筆其實不然其最盛時在朝晡以<lb/>
二辰決之無遺然來事源源不絶迨昏黑而後止彊敏<lb/>
<pb n="KR4d0045_WYG_032-5a"/>
者有餘不及者不足理之常也初置官孫坦領之至熙<lb/>
寧十年凡若干員某得承諸賢之後因錄以為題名記<lb/>
并敘其端來者得嗣而書之于是某視事嵗適朞月日<lb/>
無餘實元豐元年九月四日也<lb/>
　　曹州脩城記<lb/>
曹與鄭滑故皆為輔郡今二州地入于王畿維曹白若<lb/>
夫曹固古之成國也故振鐸文王之昭定陶濟隂二漢<lb/>
帝子之封以至于今董三軍之衆建牙揭節為東藩首<lb/>
<pb n="KR4d0045_WYG_032-5b"/>
而親賢領之其亦重矣哉古之制禮者貴其稱是故諸<lb/>
侯臺門門阿城雉之數皆有常制所以為威重不踰國<lb/>
家承平嵗久天下之民日服禮義白首之老不見兵革<lb/>
自邊圉城守之固或外戸而不為修曹之壁壘隳頓不<lb/>
如古制亦何怪焉雖然是亦長民者之過也易不云乎<lb/>
王公設險以守其國以為可得已而不為者不智者也<lb/>
以為不可得已而直重勞惜費而不為者不仁者也百<lb/>
姓之議如是其可不畏哉于是命工板築而更新之營<lb/>
<pb n="KR4d0045_WYG_032-6a"/>
室之中立栽亢事朞而告工休凡周九里有畸其髙二<lb/>
十尺其厚上殺下什七度以尋焉益為四門門皆有亭<lb/>
既成擇令名名之夫古者作器能名以為徳音之音四<lb/>
方之賔至者將以觀政焉宜乎其名之必可言也可無<lb/>
慎哉自曹西行二百里則至上都間無異州郡上都東<lb/>
北門亦曰曹故名西門曰陪京亭曰承流見風化之所<lb/>
先被也詩曰薈兮蔚兮南山朝隮今南山雖庳實曹之<lb/>
舊薈蔚雖微足以澤物故名南門曰隮雲自南門行百<lb/>
<pb n="KR4d0045_WYG_032-6b"/>
里則至商丘衞風曰誰謂宋逺跂予望之故名亭曰跂<lb/>
望河水東過定陶而為汎謂之汎者欲其汎愛之道不<lb/>
可不廣故名東門曰廣汎古稱陶為天下之中陶多富<lb/>
人故名亭曰既富自曹東北三百里則至岱宗髙山仰<lb/>
止景行行止非泰山吾誰仰止乎故名北門曰岱陽朝<lb/>
日之所自出故名亭曰賓日昔衞文公之城楚丘豈得<lb/>
其時制詩人歌之大雅亦云溥彼韓城燕師所完王命<lb/>
仲山甫城彼東方春秋築城皆書于經重興事先民務<lb/>
<pb n="KR4d0045_WYG_032-7a"/>
也記新城之役蓋春秋風雅之旨云于是書之<lb/>
　　河南府密縣新作縣學記<lb/>
密古侯國也在周天子時為王圻惟洛陽處四方之中<lb/>
天地温仁之氣始乎東南肅殺之氣肇于西北氤氳磅<lb/>
礴起而相接至于地中而大和㑹故四序節于是風雨<lb/>
時于是降而在人其温仁肅栗葢均有焉以學則逹以<lb/>
從事則明是其履中氣而不偏者也先王之所以建都<lb/>
豈特取其道里逺近均哉亦因人之易化而政易行也<lb/>
<pb n="KR4d0045_WYG_032-7b"/>
密于洛陽為近在周時賢君聞人固多事久不傳去周<lb/>
三百年而卓公始治之勞心愛人教化興行百姓至不<lb/>
忍欺焉由卓公至今千餘嵗矣其上遂無善政可述其<lb/>
鄉遂無聞人可稱豈天地之中氣更于前乎抑化之者<lb/>
失其術耶七年友人楊君始為此邑楊君儒者好古而<lb/>
甚詳故其從政知所先後既至則平辨曲直誅其無良<lb/>
而拯其無告豪猾大姦始畏威而知有刑罰焉曰此足<lb/>
以制獷民矣所以惠善民者未也革簿書均貧富籍丁<lb/>
<pb n="KR4d0045_WYG_032-8a"/>
口田畝桑柘廬舍馬牛民人之數一毫不以任吏上有<lb/>
賦役視其財力而等差之百姓始得其職兼并者不獨<lb/>
逸鰥寡者有以自活曰此足以惠善民矣所以興秀民<lb/>
則未也于是始為學因仲尼之廟而權輿焉財不出于<lb/>
府而木石塼甓之費備農不失其時而樸斵塗塈之役<lb/>
饒其顯敞足以行禮其儉素足以為法益求經籍增置<lb/>
廩米迎明師而居之身為執經以先諸生于是里人舉<lb/>
欣欣然慕從夫縣令南靣而治有人君之道焉其于化<lb/>
<pb n="KR4d0045_WYG_032-8b"/>
民風下足以移易又況因天地之中先王之教素著乎<lb/>
孔子曰三年學不至于穀不易得也縣令雖亟遷固嘗<lb/>
三年淹此楊君之去吾見密人之學而成徳者多矣邑<lb/>
多賢者則百姓興行忠信相與于以繼卓公不忍欺之<lb/>
政不其然乎故為作記刻石以示來者以風鄰鄙以識<lb/>
密政之可法以知吾言之信也<lb/>
　　汝州推官㕔記<lb/>
天下之命官鮮有以賓稱者凡賓者主所與敵體而亢<lb/>
<pb n="KR4d0045_WYG_032-9a"/>
禮者也是故酒醴幣帛之養莫厚于賓進退周旋升降<lb/>
之禮莫隆于賓諮諏聴受議論可否莫嚴于賓道合則<lb/>
從不合則去莫逸于賓天子無客禮以先代二王之後<lb/>
為賓諸侯以其國相賓卿大夫士以位相賓至于鄉黨<lb/>
宴射以其賢者老者為賓賓之貴通于天下若夫百官<lb/>
官府之治有正有貳有參有師有旅上之所以待下下<lb/>
之所以奉上督責行焉攷察用焉是無預于賓者獨州<lb/>
郡從事位下祿薄無列于朝顧其稱曰賓職何哉凡州<lb/>
<pb n="KR4d0045_WYG_032-9b"/>
郡之治非兵戎則盡農事獄訟簡書也縣治民于内將<lb/>
治戎于外獄訟簡書則諸曹分治之而從事居于其間<lb/>
出入風議周爰咨詢無所適主無所不察將順其美拯<lb/>
救其惡是誠有賓客之道焉謂之賓職也固宜雖然朝<lb/>
廷之命稱甚詳既予其名則不可無其實名實之間士<lb/>
大夫之所當辨也將由夫守道好禮之君子乎則端直<lb/>
其身深謀而逺慮使其語言必見信居處必見嚴其主<lb/>
又能優游敦尚之如是則兩得之矣將由夫好利冒進<lb/>
<pb n="KR4d0045_WYG_032-10a"/>
之小人乎則將倍力為巧侵取百吏之治以為已勞其<lb/>
語言不信其居處益溽其主又且迫切督促之如是則<lb/>
兩失之矣是故為賓職者不可不察也皇祐四年予為<lb/>
汝州從事始事衞尉卿林公其後資政殿學士呉公又<lb/>
尚書郎王公又太常少卿張公郡小無事四公皆賢予<lb/>
固優游竊幸於賔焉自昔官府皆有題名記書其所嘗<lb/>
為吏者郡獨無有求於簿書歳久漫不可省他日尚書<lb/>
屯田員外郎張君景伯過汝君亦嘗為州從事為予言<lb/>
<pb n="KR4d0045_WYG_032-10b"/>
之自張至予凡若干人予取以為記而載其説張君恬<lb/>
厚信士也其為從事葢良賓客矣故自張君始<lb/>
　　㤗州玩芳亭記<lb/>
楚辭曰惜吾不及古之人兮吾誰與玩此芳草自詩人<lb/>
比興皆以芳草嘉卉為君子美徳無與玩者猶易井渫<lb/>
不食云爾海陵郡城西偏多喬木大者六七尋雜花桃<lb/>
李山櫻丁香椒棣數十種萱菊薛荔莎蘆芭蕉叢植穭<lb/>
生負城地尤良朱氏居之益種修竹梅杏山茶橙棃異<lb/>
<pb n="KR4d0045_WYG_032-11a"/>
方奇卉往往而在清池瀠洄多蔆蓮蘋藻於是築室城<lb/>
隅下臨衆卉名曰玩芳於是乎喬木森聳百歲之積也<lb/>
衆卉行列十歲之植也雜英粉糅終歳之力也俄而索<lb/>
之不易得也天施地生非為己設也能者取翫焉能主<lb/>
客也惠而不費莫相徳也非易所歎渫而不食為心惻<lb/>
也於是刻石亭右以記歲月云<lb/>
　　兗州美章園記<lb/>
魯泰山二郡國四千石所治今合為兗州都督東方大<lb/>
<pb n="KR4d0045_WYG_032-11b"/>
府也自昔典城剖符皆達官鉅人吾問於耆舊老人其<lb/>
遺風餘烈葢罕傳焉獨府舍園池亭榭得二三公之遺<lb/>
事李丞相鑿池為濟川擷芳亭孔中丞名嶽雲亭傅侍<lb/>
郎新柏悦堂李右司作蒙觀綠野三亭凡此遊觀皆爽<lb/>
塏而高明邃深至今以為美用是觀之惟諸公曩昔之<lb/>
治其亦若此固多愜於人心者矣夫教令因民而設施<lb/>
者也賓僚與時而聚集者也方其時以為善既過則泯<lb/>
黙寂寥然古人有言目前之事或存或廢千不識一況<lb/>
<pb n="KR4d0045_WYG_032-12a"/>
此數十年之久其能勿忘乎自予從宦四方閲州郡園<lb/>
圃如此府者葢鮮而無令名以顯之亦可惜也座客聞<lb/>
吾言而請之為其多喬木焉因目之曰美章夫珍章嘉<lb/>
卉所以逞顔色娛心意者可一日而具也今此長林美<lb/>
䕃高十尋大連抱非千百年之積不能至此以謂有老<lb/>
成畜徳君子之風資以定名不亦宜乎乃命除道南出<lb/>
闢大門揭榜書之既又刻石廣其説以示後曰凡塗塈<lb/>
梁棟梓匠之所可勉也戒勿隳廢而己良幹豐本受命<lb/>
<pb n="KR4d0045_WYG_032-12b"/>
於天非人力所能及戒勿翦伐之爾北望岱宗南眺鄒<lb/>
嶧巖崿蒼翠洩雲興雨天下之壯觀能者面之明耳目<lb/>
就空曠以逹其胷中之氣不能者面之亦何隳廢翦伐<lb/>
之虞乎<lb/>
　　象山縣西谷記<lb/>
在五季之世州郡兵事為重吏以武猛威暴能取民者<lb/>
處右是故縣令養民之任益輕所用多非其人人之相<lb/>
嘲每靳愧者皆以縣令為諺及宋興始以廷臣行縣事<lb/>
<pb n="KR4d0045_WYG_032-13a"/>
於是大縣劇邑稍得良吏矣然僻陋窮逺之鄉尚畧如<lb/>
舊方此之時象山絶處海上官無令尉獨主薄為治其<lb/>
重者一切為簡易吏民酒食相通繇是士大夫莫不以<lb/>
為諺云慶厯初詔書益重縣邑之選使州郡以令舉才<lb/>
而用之象山亦增置令一員自爾至今且三十歲所更<lb/>
九人象山今遂有善政見紀於民遂有聞人見用於朝<lb/>
夫民無近逺莫不可以興治而為吏者安可以不審擇<lb/>
如此吾又以見太平之世其治詳而賢者衆多也舊説<lb/>
<pb n="KR4d0045_WYG_032-13b"/>
徐福為秦皇帝以千童子求神僊遇海道此古事未必<lb/>
盡信今其民魚鹽粳稻歲時自足不待求於外外亦阻<lb/>
海水雖求莫致也為之長者能母擾而安之此豈老子<lb/>
所謂至老死不相徃來者耶縣令長樂林君旦次中以<lb/>
文學為政邑民宜之令嘗大病民有割股肉以療者令<lb/>
之所以重見愛於人其亦不擾使之然乎昔仲由居蒲<lb/>
子賤治單父夫子入其四境見其成效而後稱之惜象<lb/>
山遐逺士大夫莫之往令之善不盡傳也然吾聞令通<lb/>
<pb n="KR4d0045_WYG_032-14a"/>
西沙港以道利渉海者板築縣城而正社稷夫子位堂<lb/>
宇壝埓皆應古典既可謂之知所務矣脩治西谷益植<lb/>
花卉因其老木脩竹築為亭榭以眺望滄海而相蓬萊<lb/>
非其有餘力而暇及此哉雖吾未嘗往而令之善固己<lb/>
信矣於是為作記刻之而谷中自林君以前令有顧方<lb/>
者始有治迹踰年而死民哭之哀祠之又任永徳治石<lb/>
碶以禦海潮郎某濬河畜水以待旱歳民皆賴之皆林<lb/>
君告我者吾因以著之且以見林君樂道人之善焉耳<lb/>
<pb n="KR4d0045_WYG_032-14b"/>
　　寄老庵記<lb/>
勞而求休久客而願歸人情所同也惟賢者知所休知<lb/>
所歸嗟負擔之勤肩赬足繭其色焦然有益以十鈞之<lb/>
重貪受而不避去家越鄉漂搖異域衰老疾病將復夸<lb/>
為胡粤之游則人皆笑之古今之士縻於爵祿之重任<lb/>
騁於功利之修途力竭矣愈多益而不辭歲宴矣方馳<lb/>
鶩而不己則何以異於是惟賢者不然未嘗不量已而<lb/>
受任未嘗不畏滿而知止舊史遺文所稱道者略可得<lb/>
<pb n="KR4d0045_WYG_032-15a"/>
而見矣於陵仲子辭三公為人灌園邴曼容仕不過六<lb/>
百石輒自免去葢為是爾廣陵孫莘老以文章經術顯<lb/>
於朝廷嘗為諫官右史出領大州郡者七八年甫五十<lb/>
自以多病遂有歸休之志嗚呼賢矣平日士大夫歸常<lb/>
患其無所寓止其志落落難合獨莘老有以素具又可<lb/>
信其必往也始時莘老嘗至烏江浴於野之湯泉而樂<lb/>
之泉出山中其源大温大凉適平凡三等至平地為池<lb/>
青石八角道人浮屠師主領辦治浮屠精舍甚盛莘老<lb/>
<pb n="KR4d0045_WYG_032-15b"/>
於其旁得勝地羣峯四合紫翠萬狀洩雲鳴禽娓娓昬<lb/>
旦登高而望大江洶涌千里不極長松二本對峙崗上<lb/>
下有奇石十數石有窊樽可以酌飲莘老歎曰此地去<lb/>
人不逺而眺聽曠闊超脫凡濁是其為勝乎於是薙草<lb/>
築居以二松為門命曰寄老庵噫山林泉石之勝必待<lb/>
賢者而後出或曰天為賢者而設之大不然今夫韶夏<lb/>
濩武之作衆人聽之或以不知而不愛或一心以為有<lb/>
鴻鵠至將繳而射之雖近而不聞故山林泉石之美未<lb/>
<pb n="KR4d0045_WYG_032-16a"/>
始無有也惟知者為能得之好之故獨見之樂之故安<lb/>
居之莘老名庵曰寄老吾又有以知其志也矣凡居地<lb/>
上者莫非寄也知此則吾所攀戀固無徃而不逍遙嗚<lb/>
呼寄老於軒冕富貴之間者危殆傾敓之患日至寄老<lb/>
于山林泉石而人莫與之争可謂知所寄矣不亦仁且<lb/>
智哉<lb/>
　　太原府資聖禪院記<lb/>
惟元聖以神武撥亂出民塗炭之域所乘者時也惟大<lb/>
<pb n="KR4d0045_WYG_032-16b"/>
雄以慈悲衍法濟民生死之海所㑹者因也夫治道陵<lb/>
遲彝倫斁敗方隅幅裂聲教否隔運極數還迺復壹統<lb/>
故西伯崇壘再駕而後服武王牧野一戎而大定聖人<lb/>
不能先時而亟其欲焉四生異稟五藴殊感空性迷沒<lb/>
邪法肆行徳非宿殖莫聆真謗故舍衛吃食肇允一音<lb/>
毗耶問疾乃至不二如來不能無因而唱其端焉在昔<lb/>
偽漢竊號盜有汾晉資魏氏河山之寶倚并州兵馬之<lb/>
盛曰實夏𨽻蘄亢劉宗及衆正龔行小腆負固藝祖無<lb/>
<pb n="KR4d0045_WYG_032-17a"/>
𠞰民之念神宗収卒伐之功而後氣祲清蕩書軌無外<lb/>
遷商餘民用誥多士本堯舊俗謂之唐風自是里閭逸<lb/>
居田畝昏作中外一體遐邇禔福世厯三紀重熙累洽<lb/>
邑具五民既富而敎明則禮樂幽有鬼神習豆籩而率<lb/>
職者必惟新於後生袵金革而強死者或未悔於前日<lb/>
益茲象敎用照大迷上以儲二后之冥祐下以副兆姓<lb/>
之洪願葢資聖禪院是始權輿焉然則元聖建功循斯<lb/>
教於休命大雄妙覺繇信向於方來乘時㑹因不其然<lb/>
<pb n="KR4d0045_WYG_032-17b"/>
乎故知弁冕端委莫匪帝力塔廟莊嚴則為佛土於是<lb/>
中外虛心甿庶就義崇茲勝果底於日新詔發秘藏申<lb/>
錫舍利既而肇建茲廟儀形天表軒臺靈威懍懍如在<lb/>
帝梵極樂亹亹現前嘗試揚㩁以告比丘惟此晉國始<lb/>
封叔虞疆以戎索啓之夏政孰若清浄寂滅至於無爭<lb/>
闕鞏密鼓分器之薄孰若示現靈蹟持以堅固九宗五<lb/>
正域民之陋孰若四衆招提十方無碍而況有先王之<lb/>
别廟實曰都城稱使者而侍祠付之官守兼是數者其<lb/>
<pb n="KR4d0045_WYG_032-18a"/>
亦盛哉自禪院初建敕選名行僧二十八以充供養嵗<lb/>
度學者并錫命服暨舍利之降始創鴈塔劫火變壊更<lb/>
置寶閣及太宗神御落成輪奐蜎蠖金碧照爛中人營<lb/>
辦冠葢相望爰田上腴之錫蠲其國征邸舍廛絘之布<lb/>
厚厥緡算上恩賚予至於再三歲計㑹最始盈千萬其<lb/>
餘則元臣巨公競加外護里豪居士樂輸檀施於是高<lb/>
閎大廈長廊邃宇經行禪誦香積宴座各有攸處矩模<lb/>
畟然鱗次翼舒星陳棊布始由工度儼若化城自天聖<lb/>
<pb n="KR4d0045_WYG_032-18b"/>
初元至元豐紀號垂六十載能事斯畢總若干間以殿<lb/>
名者㡬所鐘樓經閣香壇㕔事凡若干名於以資薦純<lb/>
佑弼成鴻化豈特憂深思逺之俗益知用禮權變縱横<lb/>
之士舍其業結抑自實沈曠林悔懺尋戈之咎負貳盤<lb/>
石解脱囚械之苦矣丞相韓公某樞軸均逸開封作牧<lb/>
分閫秉鉞威憺殊俗惠孚小民禮賢下士常若不及博<lb/>
古求舊未之或遺僧正檀江總特浄衆綿厯歳月緣化<lb/>
積累之勤經營卜築之盛不愆於素率與有勞求刻珉<lb/>
<pb n="KR4d0045_WYG_032-19a"/>
石以垂不朽公嘉允其意樂道人善以愚有志鉛槧見<lb/>
命刋述某晩聞道要無所折衷能讀書史豈曰多學為<lb/>
之歌唐竊季子見微之妙其若有佛愧靈運先成之知<lb/>
辭不獲免因直書云爾<lb/>
　　重修廬州蜀山廟記<lb/>
昔先王命祀山川之神神能興出雲氣以致雨則祀之<lb/>
言泰山之尊亦曰觸石而起膚寸而合不崇朝而雨天<lb/>
下是故神靈之動民者莫如時雨百姓之歸依於神者<lb/>
<pb n="KR4d0045_WYG_032-19b"/>
莫如旱禱夫惟民神之相與非有真宰者主之其孰能<lb/>
應而不貳蜀山廟載于祀典景徳二年太守相國陳公<lb/>
始新治之去後五十三年今太守趙公復修舊而侈大<lb/>
之前太守所以新廟者旱禱而應也今太守所以新廟<lb/>
者為致雨而報也用是推之茲山之神靈動民其前無<lb/>
始其後無卒其於廟祀不亦宜乎然茲山之髙不逾里<lb/>
大不盈百頃四平無附以蜀為稱而自舒肥之民方數<lb/>
百里咸奔走望祀之固天地鍾粹神靈之區不在大而<lb/>
<pb n="KR4d0045_WYG_032-20a"/>
威靈著焉百川之交也而濟為四瀆列星之多也而觜<lb/>
昴序於西陸事猶此矣趙公字某以嘉祐元年至郡明<lb/>
年某月去郡治民事神恭順不懈前後凡三禱歲以有<lb/>
年新作廟若干楹餘合舊修之<lb/>
　<lb/>
　<lb/>
　<lb/>
　<lb/>
<pb n="KR4d0045_WYG_032-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　彭城集巻三十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>彭城集巻七</head> <lb/>
    <p>
<pb n="KR4d0045_WYG_007-1a"/>
欽定四庫全書<lb/>
　彭城集巻七<lb/>
　　　　　　　　　　　　　宋　劉攽　撰<lb/>
　七言古詩<lb/>
　　赤甲競渡<lb/>
古潭蒼蒼照毛髪龍藏水心波色活風雷如在石壁下<lb/>
有時雲雨何倉卒今年大旱百昌死神物亦恐俱埋沒<lb/>
南人厭龍抱珠睡駢舟伐鼓探龍窟皆言龍驚當上天<lb/>
<pb n="KR4d0045_WYG_007-1b"/>
九河翻雨石湧泉君不見朝來積水上魚鼈死盡龍安<lb/>
眠<lb/>
　　酴醿軒雨中<lb/>
積雪猶殘雨復新正朝日晦只逡巡浮雲未省見白日<lb/>
細草何事知青春杖藜苦恨泥汚客解衣生憎寒著人<lb/>
遷鸎來燕勢未可天意靳靳畱芳辰<lb/>
　　在郡作<hi>案本傳攽曾為京東轉運使又従知兗州此詩云今時督府雄漢魏魯國太山四千</hi>
　　<hi>石當係此時所作末句云乃不及舞文巧詆為詐忠豈受吳居厚之譖將去時作</hi>
<pb n="KR4d0045_WYG_007-2a"/>
朱門深沈十二㦸髙槐蔽庭有佳色令時督府雄漢魏<lb/>
魯國太山四千石讀書作文五十年齒牙脱落頭半白<lb/>
平生心事竟何許衮衮簿書為報國吾衰不復夢周公<lb/>
聞道家邱居在東垂老纔為少司冦殺一正卯那為功<lb/>
詩書誤身既可信却憶扛鼎之重瞳宰割山河一何壯<lb/>
指麾天地如回風背關懐楚更齷齪沐猴而冠塗遂窮<lb/>
區區諸老為城守頭臚曉入旌旗紅魯人之臯乃自昔<lb/>
猶復絃歌一畝宫聖賢萬事盡有命世人何用誇材雄<lb/>
<pb n="KR4d0045_WYG_007-2b"/>
府丞久吏掾史健時雨霑足年榖豐深居閉閤不復出<lb/>
曲肱甘寢日正中昔聞汲黯淮陽亦如此乃不及舞文<lb/>
巧詆為詐忠<lb/>
　　楊之美彈棊局歌<lb/>
漢皇初厭蹙鞠勞侍臣始作彈棊戲東方諸公盛得名<lb/>
魏文以來稱絶技後宮粧奩乃可為客著葛巾尤更奇<lb/>
誰令朱墨異貴賤百世紛紛無已時君從何處得此局<lb/>
石理温華瑩寒玉山形四隤澗谷深别將望秦森在目<lb/>
<pb n="KR4d0045_WYG_007-3a"/>
少年博戲日益新古事不復傳今人君能興此亦先覺<lb/>
辟雍老儒悲絶學<lb/>
　　過王氏弟兄<lb/>
出城問窮僻負郭正瀟灑主人著書長閉關嘉樹當門<lb/>
宜繫馬下馬上堂還讀書新詩古琴雙起予昏鴉棲雞<lb/>
欲歛翼興盡將去猶須叟徒見城中軒冕客不如吾人<lb/>
一逢掖安得茅茨同里居子在東阡我南陌<lb/>
　　和陸子履魚膠亦名阿膠可以羽箭又宜婦人貼<lb/>
<pb n="KR4d0045_WYG_007-3b"/>
　　花鈿<lb/>
漢家金繒撫絶域逺夷畏威亦懐徳南琛北珍不自惜<lb/>
譯官賈人多未識此膠出從遼水魚居人釣魚取專車<lb/>
秋風時節候可折白羽鋪綴隨呵嘘赤車使者來穹廬<lb/>
繡鞶玉玦通函書黄河之清那可竢美人紅袖應時須<lb/>
丈夫辛勤萬里外少婦深閨苦凝待京兆眉憮傳長安<lb/>
翠鈿彩飾令人愛鳯凰得髓麟取角將來續弦弦不覺<lb/>
更嗟珍物空傳名欲倩張騫問方朔<lb/>
<pb n="KR4d0045_WYG_007-4a"/>
　　昭君怨戲贈<lb/>
武皇聴歌長太息傾城不難難絶色連娟脩嫮果自得<lb/>
三十六宫寵無敵君不見孝宣既没王業衰優游時事<lb/>
牽文辭延壽丹青最叵信無鹽侍側捐毛施此時昭君<lb/>
去宮掖邊風侵肌雪滿磧穹廬旃墻燒<graphic n="KR2696" url="https://raw.githubusercontent.com/kanripo/KR-Gaiji/master/images/KR2696.png" mimeType="image/png"/>蠡琵琶怨思<lb/>
胡笳悲猶憐敵情不消歇子孫累世稱閼氏傳聞漢宫<lb/>
翻可愁紈扇緣衣長信秋燕啄皇孫兩悽惻當時無事<lb/>
成深仇覆杯反水難再收深淵瞬息為髙邱塵沙蕭條<lb/>
<pb n="KR4d0045_WYG_007-4b"/>
猛虎塞邊民獨記和親侯<lb/>
　　春日<lb/>
春波淫淫泉脉清揵菑作擔芳草生女桑柔弱欲動色<lb/>
落枝投斧聲敲鏗山前一雨杏花白布榖來往相和鳴<lb/>
鞦韆繫樹徑路熟童稚翁嫗歡逢迎田家此樂世豈知<lb/>
人生所急食與衣計謀雖拙日有效筋力無餘身得為<lb/>
　　幽州圖<lb/>
鄙夫平居常歎息薊門幽都皆絶域安得猛士守北方<lb/>
<pb n="KR4d0045_WYG_007-5a"/>
力排敵人復禹績田生手攜朔漠圖丹書萬里之強胡<lb/>
掛圖髙堂素壁上壯或隂山來坐隅長城迢迢屬滄海<lb/>
古塞厯厯生黄榆縱横指顧皆舊物撫事忼慨時驚呼<lb/>
太平壯士多虚死念君避胡來萬里九關深沉虎豹惡<lb/>
布衣何由説天子巻圖還君意黯然咄嗟世事非余恥<lb/>
　　送王仲素寺丞歸灊山<hi>原注名景純</hi>
灊山隠居七十四紺瞳綠髪初謝事腹中靈液變丹砂<lb/>
江山幽居連福地彭城為我駐三日明月滿船同一醉<lb/>
<pb n="KR4d0045_WYG_007-5b"/>
丹青細字口傳訣顧我沉迷真棄耳來年四十髪蒼蒼<lb/>
始欲求方救憔悴他年若訪灊山居慎勿逃人改名字<lb/>
　　汲潁水<lb/>
城中鑿井非不深苦泉欲飲先煩心天生潁水似碧玉<lb/>
盛夏一酌逾千金野童絜壺不盈斗清能照眉甘適口<lb/>
未曾一飰過閭里猶以空缾累川后<lb/>
　　次韻范内翰西圻老人詩<lb/>
大行宫車千乗强翠華晚駕烟蒼蒼龍髯墮地長秋草<lb/>
<pb n="KR4d0045_WYG_007-6a"/>
白雲悠悠飛帝鄉先驅軼出塞門外天宇寥廓初無傍<lb/>
凄風疾雨走道路萬靈奔走誰非常漢家徳澤徧四海<lb/>
戎夷執紼虚邉疆翾飛啄息願效死以彼壤穴皆容光<lb/>
詞臣宗功筆力壯感激顧遇思揄揚周宣中興在雲漢<lb/>
武皇最著惟宣防道旁老翁話舊亊靣目黧黑情摧傷<lb/>
賜縑如雪身獨得無衣自幸方同裳桑田變海不可測<lb/>
慟哭白日悲風長君不見封禪之君皆不死豈以衣冠<lb/>
之塟疑軒皇<lb/>
<pb n="KR4d0045_WYG_007-6b"/>
　　和蘇子瞻韻為石蒼舒題<lb/>
長安材豪雄五都五陵意氣誰能除作人不入游俠窟<lb/>
寓興聊從草𨽻書崩崖壊山出衆寶石刻鼎鑄周秦餘<lb/>
江東諸家擅逸氣宜官鍾蔡幾不如騰龍翥鳯動光彩<lb/>
淥池滉漾華芙蕖石生臨書得㣲妙神凝意㑹下筆初<lb/>
濃纖巧緻若出一老庖利刃投空虚人間流傳不得辨<lb/>
錦囊玉軸爭貯儲以兹得名號醉墨聊取勝事題精廬<lb/>
豈與西山少年輩射獵狐兔夸里閭杜陵詩仙有祖風<lb/>
<pb n="KR4d0045_WYG_007-7a"/>
筆灑雲霧揮瓊琚我今才薄厭數語勉力和歌慙起予<lb/>
　　傅堯俞草堂歌<lb/>
漢朝名臣有傅伯諫諍由來犯顔色蘭臺下筆不自休<lb/>
義陽封侯勇無敵石渠昨者承明直虎符今為二千石<lb/>
邀我請賦草堂詩草堂欲歸那可得太行之上無髙山<lb/>
濟水之外無清源聞君築居山水際清髙正為若家言<lb/>
上有無心之雲出幽谷下有勁節之竹森寒玉四鄰空<lb/>
地猶幾許容我東西一茅屋<lb/>
<pb n="KR4d0045_WYG_007-7b"/>
　　虎子<lb/>
秦山十月朔風起寒巖蕭蕭虎㩦子樵蘇繞山不敢採<lb/>
赤豹黄羆相向死關西少年勇似飛白羽利鏃黄金機<lb/>
解胷陷脰心應手功名一決何辭危坐皮食肉已自快<lb/>
況復猛毅充提攜雄姿英氣實少並不堪籠檻長羈縻<lb/>
至今求食毎搖尾摧剛逺害誠其宜君勿愛澤麋山鹿<lb/>
大如馬牙角雖具無能為阨窮隠約豈足諱㑹見白額<lb/>
跳踉時<lb/>
<pb n="KR4d0045_WYG_007-8a"/>
　　和李公擇題相國寺壊壁山水歌<lb/>
蒼山本自千萬丈怪爾斷落盈尺中枯松挂崖正矯矯<lb/>
白雲出谷方溶溶憶昨髙秋十日雨百川湧溢騰蛟龍<lb/>
丹青壊刼不可駐金碧拂地俱成空人間流落萬餘一<lb/>
掇拾補綴幾無從當時畫手合衆妙得此誠是第一工<lb/>
松隂行人何草草秃幘小蓋馬色驄長塗未竟不得息<lb/>
嘯歌正爾來悲風巨靈擘華疏黄河夸娥移山開漢東<lb/>
海波芥子互出沒大雄遊戲神與通我今與君未嘗覺<lb/>
<pb n="KR4d0045_WYG_007-8b"/>
指視壁盡將無同新詩飄飄脱俗格得閒㑹復來從容<lb/>
　　空同<lb/>
汝山不髙鮮喬木汝水不深無巨舟荒草連天荆棘壯<lb/>
土脉疎緩多廢疇三年力耕食不飽一時不雨人相憂<lb/>
負薪代炭集市井耳聾眼瞑垂白頭土風薄陋趨向狹<lb/>
一金之子稱良謀百年人物可料數里閭未見興公侯<lb/>
君不見廣成昔從空同居猗玕亦云隠商餘千年兩士<lb/>
炯若日希世之才安可誣<lb/>
<pb n="KR4d0045_WYG_007-9a"/>
　　畫龍<lb/>
南人謁雨爭圖龍畫師放筆為老雄煙雲滿壁奪畫色<lb/>
雷電應手生狂風觀者皆驚牙爪動攫拏意似翻長空<lb/>
吾疑奮迅出戸牖何事經時留此中共言葉公初好畫<lb/>
當時亦有神龍下天意為霖非爾能世俗慕真聊事假<lb/>
　　冬<lb/>
蜂房割蜜留度年中林置罝長擊鮮朔風吹空塞北戸<lb/>
束薪明暖初無煙缺籬補疎已乍密敗屋鬋茅元自堅<lb/>
<pb n="KR4d0045_WYG_007-9b"/>
官租事空不復出積雪塞徑長晝眠田家此樂不知老<lb/>
兒孫滿前俱夀考世俗榮名多變更不似田翁一生好<lb/>
　　蘇子瞻家畫松圖歌<lb/>
君家圖畫皆所見近得此松尤可羨根蟠平石蹙蛟螭<lb/>
幹出青𠖇起雷電樛枝横斜復幾尺綠葉茸耸鋪繡綫<lb/>
空堂深沈白日寒謖謖似有風吹面此圖翦裂人不知<lb/>
塵外分張數流轉能令神物還相從非君苦心誰與辨<lb/>
更惜良工名不傳可憐世俗多夸衒為君作歌君志之<lb/>
<pb n="KR4d0045_WYG_007-10a"/>
後千百年無復賤<lb/>
　　赤甲祈雨是日獲之<lb/>
君不見赤甲之淵色如墨中有神物不可測潛雖伏矣<lb/>
心念國翕忽變化誰能識五月亢陽裂金石婦女悲號<lb/>
望膏澤簫鼓甘香樂靈徳須臾晦𠖇天正黑風雷硼轟<lb/>
震穹碧霧雨霶𩃱掃炎赫生物欣欣動顔色樵童牧豎<lb/>
亦歎息千秋萬嵗無終極<lb/>
　　市朝<lb/>
<pb n="KR4d0045_WYG_007-10b"/>
市朝老去無希慕枕簟秋來覺静便何事連宵夢顛倒<lb/>
猶應三世業攀緣蟯蟲飽足尸鬼健尚寐翻令愛不眠<lb/>
　　貧交行<lb/>
貧交多相憐富交多相捐貧富尚不保死生安可道人<lb/>
能無以聲利為貧交富交皆不欺君不見蕭朱隙末張<lb/>
陳死惟有管鮑真相知<lb/>
　　古信陵行<lb/>
薛公藏賣漿毛公藏博徒侯嬴抱關叟朱亥市井徒我<lb/>
<pb n="KR4d0045_WYG_007-11a"/>
思信陵君下此四丈夫富貴胡為棄貧士能令君存為<lb/>
君死<lb/>
　　方仕致仕<lb/>
在家出家古有此方仕致仕吾自嗤晏眠足當几杖賜<lb/>
散髪每從田野期息交便爾賓客絶省事何説課最為<lb/>
山濤非隠亦非吏仲元不惠仍不夷<lb/>
　　北門行<lb/>
慕道逍遙遊不作枯槁語二年客都城卒嵗厭貧屢乃<lb/>
<pb n="KR4d0045_WYG_007-11b"/>
知北門詩聖人亦有取自於萬事㨗若機今日已晤前<lb/>
日非五月披裘不取金放歌㑹採南山芝<lb/>
　　衰老<lb/>
蒼耳嬰末疾浴蘭殊未解枲耳傳愈風及秋始堪采惟<lb/>
昔沙塞隂偶從羊負來葡萄安石榴安可同語哉鷄雍<lb/>
與狶苓適用即為貴何必黄金盤磊落薦滋味老人學<lb/>
道破諸妄猶有塵緣為疾恙安得澡身并澡心使我有<lb/>
意煙霞上<lb/>
<pb n="KR4d0045_WYG_007-12a"/>
　　次韻孔常父<lb/>
老翁衰遲為日久自知不是文章手紫微熒煌十二星<lb/>
青閣彤庭掖垣右誰令孤翼此飛棲正似枯槎犯牛斗<lb/>
諸公可親復可望黄鍾渾宏秋水光但論四海矧故鄉<lb/>
清詩翻翻鴻鵠翔願言與子同升堂<lb/>
　　太液池<lb/>
建章宮中太液池水象星漢波漣漪鳧雛鴈子相羣嬉<lb/>
黄鵠來翔金為衣主人勿惜稻粱恩主人勿矜羅網繁<lb/>
<pb n="KR4d0045_WYG_007-12b"/>
暫來可見不可親乗風一舉超崑崙<lb/>
　　送原甫帥永興<lb/>
讀書當為王者師論兵要作萬人將古來志士希兩遂<lb/>
白首儒生彼無望騏驎一出凡馬空豫章蟠根嵗逾壯<lb/>
金華事業爛然新徂西謀謨誰與譲旌旗蔽日紅半天<lb/>
笳鼓隘塗車萬兩中軍令出聴無譁秦山渭水皆東向<lb/>
荒夷憺威霜雪明屬城陽和春日亮趙張成事不足論<lb/>
方虎遺詩猶可尚龍文金鉉待調飪璿樞斡中付羣當<lb/>
<pb n="KR4d0045_WYG_007-13a"/>
西人歡歌公肯留公車雙鹿畫轓上<lb/>
　　晚起<lb/>
黄昏就枕日午眠入春夜短常獨然不嫌時世欲無覺<lb/>
每為身謀私自憐夢為嘉魚潛九淵夢為飛鳥翔髙天<lb/>
喜來寢覺了不辨安知此興非神仙<lb/>
　　漁翁<lb/>
老翁年侵耕作苦官田税多不敢住身攜兒孫事漁釣<lb/>
編竹為家寄江浦朝尋菱芡逗烟水暮飰魚蝦宿風雨<lb/>
<pb n="KR4d0045_WYG_007-13b"/>
人生如此亦自由何用車馬稱公侯<lb/>
　　和羅著作漁翁<lb/>
漁翁結網求魚子得魚滿船心始喜豈知陂池水不深<lb/>
但有鯤鮞少魴鯉漁翁結網安得疎漁翁用力常有餘<lb/>
心疑他人得厚味滿眼看來池無魚古來任公不如此<lb/>
期年得魚雄淛水龍伯國人連六鰲二山漂流不能止<lb/>
由來萬事不同調説似漁翁翁必笑<lb/>
　　大風<lb/>
<pb n="KR4d0045_WYG_007-14a"/>
朝風吹沙天宇窄暮風吹沙地載薄視天昏𠖇畏其壓<lb/>
視地震蕩憂其坼一春三月風不息跼天蹐地勞筋力<lb/>
波濤翻空礔礰怒行路之難行不得安得重雲十日雨<lb/>
洗眼去眯分白黑<lb/>
　　初調江隂主簿<lb/>
小來讀書非為名約身不肯遊公卿秪憐狂簡真吾黨<lb/>
謾有文章慙老成漢廷好武臣尚少郎官十年不見調<lb/>
青衫黄綬赤詔除落拓敢辭流俗笑<lb/>
<pb n="KR4d0045_WYG_007-14b"/>
　　送直史館孫兵部知陝府<lb/>
侍臣數厭承明廬太守何妨太史書十里九坂二殽道<lb/>
駟馬髙蓋朱輪車分陜已信召南貴補郡詎比平原疎<lb/>
諌垣風彩東觀筆不待上計看回輿<lb/>
　　湘中阻風<lb/>
十月北風不肯回湘中白浪髙成堆小如飛鷗大奔馬<lb/>
一輩纔去羣復來一旬隂雲色死灰劃劙掀簸初全開<lb/>
晨陽照空幸澄澈蜚廉暴怒猶喧豗繫舟沙渚依曲隈<lb/>
<pb n="KR4d0045_WYG_007-15a"/>
嵗晏永路真悠哉棹夫巻縮亦何恨時乎寧有材不材<lb/>
　　欲雨寄張壁<lb/>
北山雲起南山雨返照却見南山樹逆風燕子能疾飛<lb/>
隔葉黄鸝猶獨語憶君池上波悠悠憶君翠竹聲颼颼<lb/>
興來冒雨故相視薄暮雷電歸何憂<lb/>
　　寄楊十七<lb/>
楊侯論詩銷我憂昔嵗相逢偕旅游梁多長者不虚語<lb/>
傾蓋結交子所求三年契闊意不展歎彼栖栖為藪幽<lb/>
<pb n="KR4d0045_WYG_007-15b"/>
窮愁著書亦自足有䇿肯説東諸侯長安富貴易反掌<lb/>
末路功名猶捶鈎天公於予豈愛惜由來萬事非人謀<lb/>
隂風朔雪五湖凍嵗窮髙卧思同裘<lb/>
　　春寒<lb/>
越羅裁衫春服新寒爐委灰無復温夭桃著花紅滿檻<lb/>
弱栁吹線青映門豈知天事有反覆假借專物矜餘恩<lb/>
平明雪片白似玉敗裘死灰仍紛紛女桑吐葉蠶欲生<lb/>
東郊草綠方趣耕𤣥𠖇欺人人弗信百蟲奮蟄雷已驚<lb/>
<pb n="KR4d0045_WYG_007-16a"/>
沈隂驅除生可待白日隠隠浮雲外<lb/>
清明東風零雨頻曉來料峭寒著人人言夭事不可測<lb/>
欲回暮春成早春花紅柳綠皆自若一氣變化宜有神<lb/>
漆園老人惜光景求術却老無聲影忽聞春有再韶時<lb/>
亦覺身當還壯境花前一酌心熏然敢道朱顔非少年<lb/>
　　戲謝師直買伊陽田<lb/>
雒陽東周蘇子賢兄弟馳説雄當年一身曽兼六國印<lb/>
舉世皆羞二頃田君才十倍鬼谷子朞年已出揣摩篇<lb/>
<pb n="KR4d0045_WYG_007-16b"/>
公侯將相可自致何竟髙蹈伊陽川<lb/>
　　陽翟賈人歌<lb/>
潁川陽翟趙邯鄲大衢如砥車班班重裝富貴名游閒<lb/>
輕紈寶玉髙若山關西王孫龍虎驅此中奇貨奇可居<lb/>
千金入秦藉短䇿立談須臾分王符華陽松柏成髙邱<lb/>
壽陵蔓草令人愁沈沈相府士如市山東共事河南侯<lb/>
　　和王平甫韓幹畫馬行<lb/>
韓幹畫馬出曹霸得名不在陳栩下詔令師栩辭不可<lb/>
<pb n="KR4d0045_WYG_007-17a"/>
苑中萬馬師在我王侯讀書愛此言由來能事須天然<lb/>
看圖作詩寄慷慨錦文織字珠聨聨乗黄騕褭久埋沒<lb/>
安西大宛路超忽丹青能令千萬年不比燕人空市骨<lb/>
霜蹄踣鐵精權奇耳截筒竹稍垂絲超然抉後三十尺<lb/>
一日千里御者誰䑛筆和鈆人所同爾今獨成第一工<lb/>
神凝意㑹不可料天駟降精來此中少陵作詩譏畫肉<lb/>
惋惜驊騮氣凋縮未知良工嘗苦心空使時人爭賤目<lb/>
九臯相馬觀天機神雋不辨黄與驪君知畫手貴自我<lb/>
<pb n="KR4d0045_WYG_007-17b"/>
何若相法非有師拙工俗子紛紛是畏避權豪如畏死<lb/>
生棟濕塗多覆屋巧書掣肘真難使吾知公詩正如此<lb/>
丈夫特立嗟已矣<lb/>
　　次韻蘇子瞻韓幹馬贈李伯時<lb/>
韓幹畫馬名獨垂氷紈數幅横素絲諸公賦詩邀我和<lb/>
我如鈍椎逄利錐區中纔容三萬里正可騕褭一日馳<lb/>
朝燕暮呉亦其亞幸得夷路無縶羈此問三馬皆國馬<lb/>
瑰資逸態成崛奇有如秋空見霜鶻下睨衆禽俱伏雌<lb/>
<pb n="KR4d0045_WYG_007-18a"/>
良工苦心為逺到天機要眇潛得之區區駑駘浪自負<lb/>
豈可醜骨包妍皮李侯洒筆定超詣尚有天驥君未知<lb/>
宛王母寡今授首汗血不敢藏貳師<lb/>
　　送程少卿<hi>原注江西轉運使</hi>
使君舡舸如浮宮蕩蕩帆影垂白虹苦無三江五湖水<lb/>
安見一日千里風長蛟巨魚逺避去水府泉室深玲瓏<lb/>
使君按俗不異此意氣自覺凌虚空滕王閣前流水白<lb/>
西山落日銜微紅城頭臺榭眺望極玉壺置酒光融融<lb/>
<pb n="KR4d0045_WYG_007-18b"/>
勝遊重臨不隔嵗塗歌巷祝歡南公作官得此亦是少<lb/>
況復章綬彌尊崇南金折鈎富九鼎荆揚塗泥多嵗豐<lb/>
㑹令利術析毫末萬古江流常向東故鄉秀水三百里<lb/>
送逺遊子情無窮遙知躧履待髙士安得羽翼隨飛鴻<lb/>
　　懐信驛亭晩望題其楹<lb/>
吳檣東風曉來入楚客齊橈暮去急行人西行人東逢<lb/>
迎送歸景不同夕日春煙一望中<lb/>
　　戲題西湖中魚<lb/>
<pb n="KR4d0045_WYG_007-19a"/>
重明水深波洗空嘉魚萬族連西東鯤鮞細碎長者惜<lb/>
赤鯉成就隨飛龍南風吹雨中宵雷衆鱗不去真常才<lb/>
魴魚如玉鱠第一安得大網相隨來<lb/>
　　盆山<lb/>
青泉盈池底白石中有高山髙不極連峰絶壑知幾許<lb/>
朝霏暝煙無定色山下清波清淺流魚龍浩蕩芥為舟<lb/>
今君欲渡何由得縱有神仙君不識<lb/>
　　出門無馬行<lb/>
<pb n="KR4d0045_WYG_007-19b"/>
市兒暮歸錢滿把田翁秋收禾滿野人生勤苦必有獲<lb/>
天事豈常遺拙者鄙夫能言知讀書十五著論驚羣儒<lb/>
文章不作少壯用白髮垂領皮肉麄作官不如閒日多<lb/>
得禄無若饑寒何百年陳人誰比數滿眼貴士難經過<lb/>
欲為揣摩心智短欲學造請顔色赧黄金難成丹砂貴<lb/>
紫芝將秀白日晚退居長安百不為出門無馬還歩歸<lb/>
髙天報施固有待可得不如翁與兒<lb/>
　　次韻子瞻贈橋道人<lb/>
<pb n="KR4d0045_WYG_007-20a"/>
昔有仙公項曼都去家十年若斯須還歸壯語驚妻孥<lb/>
月邉朝拜雖勞軀流霞一杯真味腴世人但怪醫多盧<lb/>
不知列仙山澤臞隂陽變化隨指呼日新無窮非故吾<lb/>
喬公築居近濰都交遊洞賓儕爾朱又言其師奇丈夫<lb/>
璞玉粹美名不沽郎官仕晉更五胡我今老病須人扶<lb/>
衰顔白鬢日已渝捐書絶學休守儒去不為少猶雙鳧<lb/>
公能濟我良藥無<lb/>
　　俠少行戲王子直<lb/>
<pb n="KR4d0045_WYG_007-20b"/>
長安少年俠自任一生意氣過人甚許身直以豪取名<lb/>
快意那知武犯禁寶刀強弓千里馬風馳電射無敵者<lb/>
有時獨醉倡樓春一身歌舞兼百人休來著書吐胷臆<lb/>
脱落章句嗤邱墳王侯願交不可得貴者雖貴猶埃塵<lb/>
君不見漢家雲臺畫良將髙冠長劔森相向由來落拓<lb/>
塵土中不妨論議巖廊上乃知功名為世賢安知輕欺<lb/>
惡少年<lb/>
　　王家酒樓<hi>案此詩自夷門城東門以下詞意與前不相屬疑有誤</hi>
<pb n="KR4d0045_WYG_007-21a"/>
君不見天漢橋下東流河渾渾瀚瀚無停波遊人閲水<lb/>
看白日駭浪瞥逺紅影蹉感歎世事亦如此振頓兩足<lb/>
行吟哦提錢買酒聊取醉道傍高樓正嵯峩白銀角盆<lb/>
大如㪷臛雞煮蟹隨紛羅黄花滿把照眼麗紅裙女兒<lb/>
前豔歌樂酣興極事反覆舊歡脱落新愁多夷門城東<lb/>
門南對屠兒墓信陵今安在賓客散如霧竊符事可鄙<lb/>
袖椎復何慕猶令主人成大功千嵗英名若可遇笑殺<lb/>
平原君恥從毛薛遊選士十九人毛遂晚見收丈夫一<lb/>
<pb n="KR4d0045_WYG_007-21b"/>
身貴特逹因人成事良足羞<lb/>
　　和章都官洞庭詩<lb/>
閲水須閲秋水時洞庭八月為最宜百川湧溢注平曠<lb/>
倒巻溟海翻天池瀟湘沅澧紺碧色千里一片清瑠璃<lb/>
蜀江亦濁遠不雜正若黄組縈鑑匜長風簸軒一何壯<lb/>
雪浪成山相蹙移奔霆擊電恣轟磕素車白馬交横馳<lb/>
朱垠騁望更無地翼軫落影光參差南極老人坐盤石<lb/>
赤足皤鬢濯項頤修鱗巨鬛出萬族窟穴鱣鮪泥蛟螭<lb/>
<pb n="KR4d0045_WYG_007-22a"/>
身軀長大竟無益機械利器潛相隨但令漁師賈餘勇<lb/>
冒突死地常安之巴虵斷骨不自免此曹么麽何能辭<lb/>
秦皇屬車八十一赭衣伐山豪不覊九疑不到二妃泣<lb/>
聖賢失勢令人悲憶登洛陽值搖落暮霞新月含風漪<lb/>
古今光景共一瞬獨遶四壁觀題詩神官威嚴鬢似㦸<lb/>
樓船持節森畫旗湘靈奔走伺顔色鼓瑟獻巧招馮夷<lb/>
新篇秀句遠為寄清風白芷叢余思呼兒叠紙作報語<lb/>
衰老撫事情孳孳<lb/>
<pb n="KR4d0045_WYG_007-22b"/>
　　新灘行<lb/>
巴江之水西南來峽束川壅聲若雷瞿唐五月不敢下<lb/>
灧澦中流大如馬風波雖惡石不去太古以來怨行者<lb/>
君不見前日巴山復摧裂萬仭臬兀江中絶孟冬水涸<lb/>
石角見上流下流盡精鐵當時長年皆有語後來難危<lb/>
從此數上天設險知為誰但恐妨人如灧澦<lb/>
　<lb/>
　彭城集巻七<lb/>
</p>
<p>
</p>
  </div>
</body>
</text>
</TEI>
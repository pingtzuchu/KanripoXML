<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>彭城集巻二十八</head> <lb/>
    <p>
<pb n="KR4d0045_WYG_028-1a"/>
欽定四庫全書<lb/>
　彭城集巻二十八<lb/>
　　　　　　　　　　　　　宋　劉攽　撰<lb/>
　啓<lb/>
　　賀參政某侍郎啟<lb/>
伏審先膺詔䇿進貳台司伏惟慶慰恭以某官率性純<lb/>
粹踐行中庸奥學究乎天人令望允於文武暴陽秋之<lb/>
和氣諧金石之正聲迺其毓粹元精稟符人傑周雅所<lb/>
<pb n="KR4d0045_WYG_028-1b"/>
詠老成重於典刑荀卿有言大儒所以美俗而自雍容<lb/>
法從輝光本朝雖北門靖深之謀一歸於基命而公鼎<lb/>
燮和之寄仍觖於具瞻函錫袞章坐陪國論主上勞乎<lb/>
求輔安於仰成且師錫所同夢賚惟允聖賢於此胥㑹<lb/>
禮樂其有不興休命甫行輿情大洽某早以孱𤨏幸蒙<lb/>
顧憐跼迹小邦睎風賔閣無庭燎照客之望徒愧其不<lb/>
材懐巢燕賀廈之誠尚矜其弱羽<lb/>
　　賀資政吳侍郎啟<lb/>
<pb n="KR4d0045_WYG_028-2a"/>
伏審光被詔函出臨侯屏本朝恭讓方均逸而優賢三<lb/>
輔浩繁資陪京而作鎮矧惟召南之所覃化單父之存<lb/>
去思蒼生具瞻周邦咸喜恭以某官比徳伊管致君勛<lb/>
華謀大而志深器逺而任重輸元忠於廟禮被成烈於<lb/>
鼎彛葢秦伯至仁帝以之賜夀博陽隂徳世知其必封<lb/>
今搢紳仰畫一之規黎俗期可久之業豈其淹袞衣而<lb/>
信處局霖雨於一方必將下玉堂之書正金鉉之拜某<lb/>
早以孱弱獲際輝光親聆咳唾之音兼辱匍匐之賜頂<lb/>
<pb n="KR4d0045_WYG_028-2b"/>
踵之報私誓於所天燕雀之誠復歡於成厦<lb/>
　　又<lb/>
恭審光被綸言還躋祕殿峻金華之茂選撫召南之舊<lb/>
封伏惟慶慰恭以某官具體上仁秉彝迪哲主盛徳而<lb/>
不牽於俗守經事而皆得其宜降半千之昌期遘億萬<lb/>
之休運佐王之略先信於合心格天之功厯試於柄輔<lb/>
惟長波之所蕩芳風之所懐雖復偃息寰中優游事外<lb/>
足以師保兆衆羽儀本朝昔周公碩膚由新迎而遘止<lb/>
<pb n="KR4d0045_WYG_028-3a"/>
伊尹先覺暨累聘而幡然何則太公之規必圖任而求<lb/>
舊尚徳之度亦屈已而濟時今昔同符聖賢胥契介圭<lb/>
繡衮相見於蕃之儀羔羊素絲矧按已成之俗某久繫<lb/>
陶冶素辱顧憐聆休命之甫行俯懦衷而增慶瞻望門<lb/>
宇無任喜躍舞抃之至<lb/>
　　與揚州知府某侍郎啟<lb/>
某早歲嘗叩賓閎獲親諄誨屬介藩之均逸阻巖石之<lb/>
具瞻景行於懐向風增聳茲者叨膺詔檢獲貳海邦稽<lb/>
<pb n="KR4d0045_WYG_028-3b"/>
方伯賜履之尊仰元侯撫封之重惟我褊小實所依歸<lb/>
恭以某官清徳鎮浮壯猷經逺藩守之寄憬夷憺乎威<lb/>
名䋲直之風當朝聳乎正色葢大雅所頌老成重於典<lb/>
刑以商書之言圖治貴於舊徳必且登進機密旁副僉<lb/>
諧敢冀上為宗祧精調寢餗<lb/>
　　回留臺吳侍郎啟<lb/>
近者伏蒙垂顧具僚寵頒温教忘位貎之夐絶辱咳唾<lb/>
之緒言葢簪履至微大賢存心於軫舊荆棘雖陋卿雲<lb/>
<pb n="KR4d0045_WYG_028-4a"/>
均廕於不遺藏弆為榮服之無斁青陽播物流籥過中<lb/>
惟練氣而葆和固若時而集福今朝端夙夜之士海隅<lb/>
誦詠之甿揚𣙜英徽惟第成烈而皆悵衮衣之來暮思<lb/>
霖雨之及遐俯掇輿情面稽天意必正富民之拜以速<lb/>
迓衡之期敢冀上為廟朝精調寢餗<lb/>
　　謝留臺吳侍郎啟<lb/>
㐲蒙垂顧敝居寵頒雅什愧衡泌之甚陋聆韶夏之至<lb/>
和詎能審音祇其忘味恭以某官徳著而言立氣盛而<lb/>
<pb n="KR4d0045_WYG_028-4b"/>
化神賡載九歌之餘優游二南之域吟咏乎情性敦厚<lb/>
而温柔皆可以播于管絃著之廊廟惟先公之舊事有<lb/>
上仁之所廬彝鼎猶存松菊未廢果貽鈞念賁以縟辭<lb/>
雖音韻趣高靈均之所未覩而文章公共賜也可得與<lb/>
聞䝉賚逾涯俯己多幸縻於印韍阻叩軒墀詹望台先<lb/>
無任區區之至<lb/>
　　賀知府某給事啟<lb/>
阻逺賔閎浸更歲律風波失所邈在海隅繩墨見羈居<lb/>
<pb n="KR4d0045_WYG_028-5a"/>
抗俗狀惟舊恩之未報加景行之素深馳精鎻闈結戀<lb/>
心石茲者伏審光膺詔旨移領介邦稽方伯賜履之尊<lb/>
仰元侯撫封之重繄我褊小實所依歸輒同謝人均慶<lb/>
鳬藻竊惟跋履長道綏固天倪恭以某官清徳鎮浮壯<lb/>
猷經逺器深中而周用刃無厚而有餘宣風外臺則賦<lb/>
輿辦于心計授鉞方面而戎索著於威名雖偃藩以均<lb/>
勞實注意而有漸必且進登機密旁副僉諧敢冀上為<lb/>
宗祧精調寢餗<lb/>
<pb n="KR4d0045_WYG_028-5b"/>
　　賀知府某誎議啟<lb/>
伏審光膺言綍復秩諫垣先守經邦徳何嫌於一𤯝次<lb/>
公為郡善仍及於重臨舊物復還豐恩惟允恭以某官<lb/>
材任國器智為吏師臺閣頌其風規藩翰著於治最惟<lb/>
洪河之奥壤當北道之要衝堤繇遂寧繄王尊之壯節<lb/>
父老為請宜寇恂之借留將疇茂庸豈徒中復行被光<lb/>
華之選以崇豈弟之風更冀保頤用符言願<lb/>
　　賀知府某侍讀啟<lb/>
<pb n="KR4d0045_WYG_028-6a"/>
向者叨被詔除出分郡組治任戒道懐謁詣辭悵隴坂<lb/>
之遽遙瞻階符而棲戀旋聞峻春官之茂秩釐須句之<lb/>
奥區皥濟遺風一變可以至道股肱重寄四國是以於<lb/>
蕃仰惟涓選休辰條布寛教神明所勞啟處用康恭以<lb/>
某官徳貫道樞學優聖閫言必垂於士則智必諧於帝<lb/>
謨搢紳推乎儒宗主上許其國器大雅所謂老成重於<lb/>
典刑春秋有云空言不若行事故復輟侍從之邇列極<lb/>
循良之逺圖即觀報政之期以趣登庸之命<lb/>
<pb n="KR4d0045_WYG_028-6b"/>
　　與杭州知府某資政啟<lb/>
伏審均逸鼎司宣風南國舳艫銜尾牛斗為之生輝壺<lb/>
漿溢塗江海知其增觀豈獨周邦有良翰之喜東人興<lb/>
信處之謠仰惟條布政經惇懋黎俗神明來舍啟處降<lb/>
祥恭以某官毓粹中和存誠博厚懐幾深之妙畧極經<lb/>
緯之逺圖致身熙朝協徳聖相四方從欲以興治九功<lb/>
惟叙而可歌葢堯以三公出居方嶽周以二伯外倡甸<lb/>
畿體貌所隆股肱攸寄實資天揖之重以陪王室之尊<lb/>
<pb n="KR4d0045_WYG_028-7a"/>
方下玉堂之書即正衮衣之命海隅所傒霖雨是期某<lb/>
樗㪚之姿瓠落無用方枘圓鑿徒齬齟於迷津深淵薄<lb/>
氷每戰兢於投足下流所處屢憎維塵荷鈞化之無垠<lb/>
矜孤根於易抜鎔造之賜邱山敢忘縻跡小邦阻前賔<lb/>
席有簡書之寅畏乏羽翼之奮飛瞻望軒墉祗勞心石<lb/>
敢冀上為廟社精調寢興<lb/>
　　謝太師杜相公啟<lb/>
近者調官還南假道過府竊緣世契前造賔榮維父師<lb/>
<pb n="KR4d0045_WYG_028-7b"/>
赤舄之崇加丞相安車之貴一見符照如登龍門矧復<lb/>
厚元禮之通家矜女侯而撫舊垂貺墨妙分沾鼎珍老<lb/>
成典刑雖景行之莫及飲食教誨荷仁心之弗遺藏弆<lb/>
為榮服之無斁逼旅𤨏之靡暇悵門闌之遽違阻待話<lb/>
言忽將旬日仰惟練氣自若嗇神致和恭以某官翊亮<lb/>
本朝緝熙帝載出入四輔之要贊襄萬務之微地平天<lb/>
成乎湛恩於無外名遂身退體至道而不居陽報則多<lb/>
福履罙邵畢公茂徳在小物而克勤衛武耆年方懿戒<lb/>
<pb n="KR4d0045_WYG_028-8a"/>
而自儆彼魯侯之頌夀富洪範之叙康寧舉集在兹夫<lb/>
孰為比敢冀益務遵攝下副觀瞻<lb/>
　　謝西京宋相公啟<lb/>
恪守官箴坐遙恩館夫以惟良共治之寄付之𤨏材然<lb/>
其小邑寡民之間幸焉自守徒以簡書攸畏繩墨所羈<lb/>
趨槐府以無緣瞻階符而載聳恭惟尹政千里居寄二<lb/>
宫自天降康龎福善應惟民所止多士攸歸昔平津厚<lb/>
東閣之賔晉公有緑野之集盛徳相望休風益隆顧此<lb/>
<pb n="KR4d0045_WYG_028-8b"/>
孱姿獨窘賤事曾不獲預簪玳之下列陪畫鹿之前行<lb/>
苑結所深啟處無己敢祈上為宗祏精調寢興<lb/>
　　為韓汝州謝諸執政啟<lb/>
比者忝被詔除榮分郡寄獻納無補愧徒重於髙門綜<lb/>
覆非優復叨榮於聖治矧惟陪京近壤遵汝舊封三組<lb/>
夸鄉兼備銀黄之寵駟馬置傳得陪玉輦之尊内省庸<lb/>
虛良深幸遇伏以某官陶甄品彚銓綜材良程其器而<lb/>
任能因所資而借寵竊以惟民共治之任付之不敏無<lb/>
<pb n="KR4d0045_WYG_028-9a"/>
似之人習雖生常事亦匪易且當屬役治賦必謹於期<lb/>
㑹之間聴獄察辭或論於繩墨之外雖曰小補倘或有<lb/>
成庶無曠官以累塵史<lb/>
　　為司馬中丞謝翰林啟<lb/>
叨膺詔檢擢躋禁林上徳敷施寛任能於求備𤨏材蒙<lb/>
幸懐致冦以為虞視草玉堂簪筆省户地嚴禁密或號<lb/>
為私臣言聽計從則稱之内相常以徳選乃充詔求夫<lb/>
何妄庸輒當遴柬伏念某賦性檮昧為術闊疎無方朔<lb/>
<pb n="KR4d0045_WYG_028-9b"/>
之澹辭守兒寛之樸學據經入對悉鄙心之所安無言<lb/>
弗酬濫豐恩之薦及勸華光之講幄叅延閣之貴游寵<lb/>
實逾涯望無他覬豈謂發中之詔驟疏躐等之榮且孚<lb/>
號四方垂鴻來世爰訂代言之選曷容彼已之羞循墻<lb/>
自驚甚履冰之增慄渙汗莫及終襲組而拜嘉内省攀<lb/>
援抑由推奬伏遇某官至誠樂愷髙誼并容噓枯發生<lb/>
密借寵於餘論陶冶致用不遺力於寸長以是小材堪<lb/>
叨異數謹當秉心正學刻意慎詞竭其毣毣之愚効此<lb/>
<pb n="KR4d0045_WYG_028-10a"/>
容容之計<lb/>
　　為趙秘監謝官啟<lb/>
大計吏治非敢望於陟明無曠天工奚獨蒙於虚受仰<lb/>
承恩渥俯集戰兢伏念某賦性顓愚為學疎畧進不能<lb/>
守據經義引大體於廟朝退弗能勸課農桑樹風績於<lb/>
郡邑年既運而逾邁智加懵而無堪屢更分士之權久<lb/>
汚居卿之秩但虞官謗以速刑書敢緣年勞復膺懋典<lb/>
重以蘭臺秘奥䇿府深嚴圖書所藏著述兼領厯數近<lb/>
<pb n="KR4d0045_WYG_028-10b"/>
事皆用名儒其在私門均實世守睎先軌而無能為役<lb/>
踵前哲而胡可與同恩深叵量感極至泣揆茲際㑹抑<lb/>
自陶<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>伏遇某官秉國之鈞致君以道同一徳而熙載<lb/>
審八枋而贊襄故疎逺於焉不遺而纖介得以叙進敢<lb/>
不繩墨自檢夙夜惟寅無負浚明之心仰荅曲成之造<lb/>
　　為某郡守謝罷任<lb/>
某瓠落於時沙汰為郡迂直自守老而益疎將迎之材<lb/>
智所不迨斷斷之技已竭赫赫之譽無聞爰及𤓰期得<lb/>
<pb n="KR4d0045_WYG_028-11a"/>
還魏闕揣蕞軀之幸㑹實大度之并容何則精鑒之前<lb/>
毫髪無隠下流所處風波易生至其脫致冦之災獲伸<lb/>
眉之慶非夫卿廕廣茂瑜徳深純何以致茲為感曷已<lb/>
方瞻雲而迅邁阻踵門而侍言益冀葆調以候飛擢<lb/>
　　為傅學士謝除直昭文館啟<lb/>
湛恩驟委蕞品無庸據非所安寵以為懼國家博極古<lb/>
志購藏羣書敞石渠金馬之庭法東壁春山之府其以<lb/>
待逺方之選致席上之珍仍踵舊規别疏儒館由是寵<lb/>
<pb n="KR4d0045_WYG_028-11b"/>
學士之職常以加元宰之尊至其屬僚畧皆精選向非<lb/>
文純貫道學茂致知智輻湊而軼羣量深中而大受何<lb/>
以驟充妙選進預俊遊伏念某生質甚愚天機尤淺無<lb/>
斷斷之薄技懐毣毣之愚忠早繇鄉書亟躋仕版㑹冠<lb/>
豸之承乏得簪筆而備貟念無横草之勞驟玷伏蒲之<lb/>
列内思報効姑自激昻龔勝之議寢園詎知時變夏侯<lb/>
之止廟樂竊異詔書黜典方州尚叨符竹何不天之寡<lb/>
祐遽陟屺而纒哀駒隙浸遙心灰己極違負米之始願<lb/>
<pb n="KR4d0045_WYG_028-12a"/>
餘絃琴之甚悲朅修覲於天臺復參華於郎省幸簪履<lb/>
之未棄愧蒲柳之已彫敢期詔旨發中班寵逾望擢道<lb/>
山之秘奥委銓管之㑹繁光華一時跼蹐萬狀俛思際<lb/>
遇抑有攀授伏遇某官邁徳兼容至誠樂善推陶冶之<lb/>
賜密濟其剛柔暴陽秋之和曲成於品彚致兹謭陋驟<lb/>
爾甄収謹當勉懋初心堅持壹意晞浚明於夙夜慕蝎<lb/>
節於風霜上酬乾施次答鈞造<lb/>
　　為王郎中謝晏相公啟<lb/>
<pb n="KR4d0045_WYG_028-12b"/>
某蟠木之姿飛蓬所歎早緣世舊獲見師門叔譽深仁<lb/>
矜女侯而撫子孔融幼齒預元禮之通家祇服誨言激<lb/>
揚懦志希先業而自勵迨壯嵗而逾勤簣土終虧敢期<lb/>
於與進東隅既失奚望於收功荷中庸大雅之風極汎<lb/>
愛矜賢之量樂其樹立振以聲容使得預齒儒紳盱衡<lb/>
朝列竊自惟濩落之品無以謝特達之知然而小夫竿<lb/>
牘之間稗官道塗之説竊常從事時以白心筆墨所成<lb/>
狂斐盈帙葢牛角陋曲或可感賢侯龜手賤工猶足于<lb/>
<pb n="KR4d0045_WYG_028-13a"/>
霸主竊自忘於器窳思有効于已長妄綴蕪音冀塵當<lb/>
軸過雷門以布鼓眩魚目於驪珠媿心靦顔欲進不敢<lb/>
輒因門下之容憑寫胸中之誠悚負己深啟居交戰伏<lb/>
蒙某官至誠教育廣徳并容許其累己之心錫以盈紙<lb/>
之誨春秋之法毫毛必收官師所材瞽矇不棄賜出望<lb/>
外光生目前夸於稠人甚乎至寶孺子可教昔蒙咳唾<lb/>
之音五十無聞今被衮褒之寵感愧之極肌骨為銘<lb/>
　　賀鄆州某安撫啟<lb/>
<pb n="KR4d0045_WYG_028-13b"/>
伏審光膺詔檢出總使符曍濟舊封實自魯邦之重圗<lb/>
書秘府益推龍馬之嚴爰屬僉求抑為徳選恭以某官<lb/>
天材長懋國器宏深刃無肯綮之勞明照忽微之表輝<lb/>
映中外陟降便蕃風采聳于諫垣功利集于邦計老成<lb/>
之望眷與益隆亟躋廷閣之華暫委東藩之寄歴遐故<lb/>
事仍察輿詞報政之期殆弗淹於五月秉鈞之任行峻<lb/>
陟于三階某託乘傳車幸依侯屏聆休命之甫集拊懦<lb/>
衷而載歡<lb/>
<pb n="KR4d0045_WYG_028-14a"/>
　　為王郎中謝官啟<lb/>
祗荷寵靈不任榮懼竊以郎官之選上應列星炎漢以<lb/>
還皆用名士國朝憲章前代之舊允惟是職上臺之司<lb/>
崇其班資號為通貴非特入備九重之闥出宰百里之<lb/>
邦相其美遷豈其輕授伏念某機非頴悟幹力支離學<lb/>
無適道之方治鮮宜民之效濫預冥行之拔振茲濡滯<lb/>
之嫌惟考績三年大比羣吏方多匪稱之虞更被逾涯<lb/>
之寵靦然自幸不能為容此盖伏遇某官秉持國鈞緝<lb/>
<pb n="KR4d0045_WYG_028-14b"/>
熙帝載具毫毛之善必使合于春秋無寸用之材皆不<lb/>
遺於匠石致茲非據得以叙遷敢不夙夜惟寅繩墨自<lb/>
檢既以逃曠官之責亦償其竭徳之心瞻望軒墉不任<lb/>
區區之至<lb/>
　　回鄆州賈諫議啟<lb/>
叨被詔除出董漕事無精明之敏智加壅蔽而樸愚方<lb/>
將刺舉屬城宣布上指商功利於毫末貿有無之化居<lb/>
是猶求鉛刀一割之能致駑馬跬足之效其為弗稱葢<lb/>
<pb n="KR4d0045_WYG_028-15a"/>
不待言㐲惟某官徳為吏師智出人表嘗辱顧於菲薄<lb/>
亦曾賜於吹噓以是無庸過當繁使瞻言徳宇徒切銘<lb/>
衷方便道而之官阻踵門而上謁春和伊始福履惟休<lb/>
更冀保頤以符祝頌<lb/>
　　為王駕部汝州謝二府啟<lb/>
明詔屢下深惟共治之難蕞器無庸繆辱維翰之寄祗<lb/>
膺寵渥罙極怔營㐲念某噐宇至卑天機甚淺學雖勤<lb/>
而功半智不足而道悠徒以襲先世之遺榮階昌辰之<lb/>
<pb n="KR4d0045_WYG_028-15b"/>
膴仕奉令承教竭其毣毣之愚曠日逾時止於斷斷之<lb/>
技甘心自守絶望見知曩者方嶽之賢繼有公車之奏<lb/>
使得從尚方之給筆紬石室之成書譽出不虞聲弗中<lb/>
實鉛刀一割何足收功劒首吷然於焉濫吹内惟極陋<lb/>
曷意逢亨遇沐鴻私俾分侯社待詔云久可嗤東郭之<lb/>
貧懐章來歸良甚㑹稽之寵姑薄游以從告驚傳舍之<lb/>
易人㡬成樸被之羞竊有遺簪之難尚䝉記錄不汝遐<lb/>
遺舊物復還戍期加近失馬為福益欽北叟之風躍冶<lb/>
<pb n="KR4d0045_WYG_028-16a"/>
効祥私有鏌邪之願顧茲幸㑹誠賴攀援伏遇某官掌<lb/>
握國鈞陶冶士類矜一夫之弗獲使寸善而必收葑菲<lb/>
不遺菅蒯代匱致茲懦品驟玷寵光夫長人之官專城<lb/>
為重提封至廣生齒實繁自非循良鮮不曠乏田室荒<lb/>
露由勸農之靡親刑政放紛繄奉詔之或闕敢不冰蘖<lb/>
勵操夙夜自公庶茲毫髪之能仰荅邱山之賜<lb/>
　　為司馬中丞謝參知事與二府啟<lb/>
丹誠自竭鴻造靡還遂玷豐恩濫塵近輔竊以廟略所<lb/>
<pb n="KR4d0045_WYG_028-16b"/>
任國威至嚴非智敏不足以預機謀非質厚不足以參<lb/>
聽斷何其虚授並集譾材黙究所緣實繄幸㑹伏遇某<lb/>
官弼諧熙載贊襄逺猷喜密借於餘光仍垂譽於所試<lb/>
致茲忝冒夐越等夷佩服之深敷宣罔既<lb/>
　　為韓相回前兩府啟<lb/>
叨膺詔䇿足踐鼎司智不逮於亮工材靡周於經國夫<lb/>
何僉俞所及光寵驟加密計無庸抑其有自伏遇某官<lb/>
夙敦風義嘗借提評致寸進之弗遺蒙上仁之求舊方<lb/>
<pb n="KR4d0045_WYG_028-17a"/>
深懐徳遽沐寄聲研味絢辭祗增愧服<lb/>
　　為韓端明知河陽謝二府啟<lb/>
短材屢試常無補於本朝多病亟衰尚見容於便郡内<lb/>
惟僥倖實用㥏羞竊以陪京近區孟津重鎮温麥之富<lb/>
著在信書河魴之珍流於詩詠且民樸訟簡雖卧治而<lb/>
易為葢地近望優非均逸者莫處豈茲無似可玷分符<lb/>
伏遇某官持平國鈞樂育士類曲借噓枯之論益敦求<lb/>
舊之仁以是孱姿得蒙寵寄方且布宣明詔惠養寡民<lb/>
<pb n="KR4d0045_WYG_028-17b"/>
内推悃愊之心庶竊循良之效阻遙賓館祗畏簡書馳<lb/>
戀之誠敷宣罔既<lb/>
　<lb/>
　<lb/>
　<lb/>
　<lb/>
　<lb/>
　彭城集巻二十八<lb/>
</p>
<p>
</p>
  </div>
</body>
</text>
</TEI>
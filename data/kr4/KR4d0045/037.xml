<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>彭城集巻三十七</head> <lb/>
    <p>
<pb n="KR4d0045_WYG_037-1a"/>
欽定四庫全書<lb/>
　彭城集巻三十七<lb/>
　　　　　　　　　　　　　宋　劉攽　撰<lb/>
　墓誌銘<lb/>
　　吳公墓誌銘<lb/>
公諱奎字長文姓吳氏居齊州之禹城五代之亂徙濰<lb/>
州北海自徙至公不知其㡬世而公曾祖考皆未嘗仕<lb/>
至公生而聰敏好學始授經藝祖母李氏因其篤志而<lb/>
<pb n="KR4d0045_WYG_037-1b"/>
強教之年十六業成州郡舉以充貢明年遂中第與傅<lb/>
卞于大問同時三人者皆以年少既命以官而許其歸<lb/>
養親公時授施州清江縣主簿不赴後數年年二十始<lb/>
調福州古田縣主簿厯開封府長垣縣主簿權廣信判<lb/>
官宦官楊懐敏興河北屯田懐敏矜功專事盛氣自用<lb/>
無敢與之抗者公獨上書論其不便時知保州事王果<lb/>
亦與懐敏迕屢爭不從懐敏使人訟果它姦利事詔置<lb/>
獄推劾公又為果辨其事曲直果竟得免而公始以強<lb/>
<pb n="KR4d0045_WYG_037-2a"/>
直著稱矣河北轉運使以令舉監便糴故事糴中率者<lb/>
得改京官倍之則為朝官公糴倍常數纔為大理寺丞<lb/>
朝論以為未售乃除簽書武寧軍節度判官事前後守<lb/>
將事無大小皆以委公監司有疑獄求清強官治之者<lb/>
又多付公其為公所決平者無不愜服始公為小吏晝<lb/>
則治公事夜輒讀書自六籍諸子史無有正偽無不觀<lb/>
覽嘗不寐者積二十餘年性既開敏彊記不忘作為文<lb/>
章覈實有法度由是中外大臣交口稱薦求得校書三<lb/>
<pb n="KR4d0045_WYG_037-2b"/>
館中或侍講經筵其他稱其才能可任以事者章疏相<lb/>
繼也公遷太子中舍殿中丞自以朝臣得以抗言明白<lb/>
是非於是上疏論取士貢舉之法及時政得失九事又<lb/>
欲召見口論事仁宗深器之會舉賢良方正翰林學士<lb/>
葉公清臣等四人以公應詔對䇿髙第拜太常博士通<lb/>
判陳州遷尚書祠部員外郎入為右司諫直集賢院明<lb/>
堂覃恩以起居舎人同知諫院事公始對䇿極論内降<lb/>
恩澤之為蠧政也及在諫官遂專以禁切左右於是近<lb/>
<pb n="KR4d0045_WYG_037-3a"/>
臣有承用中㫖而不言者坐而下遷及羣臣有因事僥<lb/>
倖雖已得官皆褫奪之朝廷為肅然御史有言事非其<lb/>
實者詔許問從誰受公奏言御史擇於風聞以言事朝<lb/>
廷用之以救過失使其擇之不詳朝廷能容之不能罪<lb/>
之可也若求主名則後莫有以事告御史者矣是自蔽<lb/>
塞其耳目也上立罷不問是時郭承祐有以舊恩為宣<lb/>
徽使知應天府事數妄作不中法度又張堯佐以後宫<lb/>
戚屬自三司使為宣徽使公連上疏極諫終之承祐奪<lb/>
<pb n="KR4d0045_WYG_037-3b"/>
宣徽使堯佐雖不去位出知河陽是後遂不復遷官上<lb/>
又著令后妃之家不得為執政官云其他排擊非義救<lb/>
解過失條舉善政顯用才士巨細疏密苟為有知必言<lb/>
言之不從未嘗但已也時因天變為上推致休咎而舉<lb/>
人事消復之應上嘗聽受之賜緋衣銀魚頃之出知密<lb/>
州徙兩浙路轉運使未㡬召還判登聞檢院糾察在京<lb/>
刑獄同修起居注遷兵部員外郎知制誥賜紫衣金魚<lb/>
奉使契丹契丹羣臣為其主加稱號相與行禮喝公使<lb/>
<pb n="KR4d0045_WYG_037-4a"/>
入賀公自以使事有職賀無預也不為徃契丹主畏其<lb/>
守義甚重之及還中路與敵使遇敵人衣服以金冠為<lb/>
重而紗冠次之其與漢使接衣服重輕皆有以相當至<lb/>
是敵人紗冠邀漢使盛服公不許亦殺其禮坐是二事<lb/>
出知夀州召還同判吏部流内銓知審官院同知通進<lb/>
銀臺司兼門下封駁事吏部審官銓能否銀臺主司出<lb/>
納公所至綱目修舉其所建言改更糾正雖至於怫上<lb/>
意不憚為之兼判集賢院尋為翰林學士權發遣開封<lb/>
<pb n="KR4d0045_WYG_037-4b"/>
府事公明於從政前後厯兩郡皆著治稱人知未盡其<lb/>
能也及領京師獄市浩穰公應事敏速吏不敢欺富人<lb/>
孫氏京師大豪專𣙜財利負其息者至評取物産及其<lb/>
婦女公發其宿罪奏徙逐其兄弟於淮南福建而羈管<lb/>
之豪猾畏威斂手居三月聲聞赫然遷端明殿學士兼<lb/>
翰林侍讀學士知成都府公以父老苦辭改知鄆州凡<lb/>
四月復召為翰林學士充羣牧使兼史館修撰遷左司<lb/>
郎中復權知開封府兼畿内勸農使嘉祐七年三月拜<lb/>
<pb n="KR4d0045_WYG_037-5a"/>
左諫議大夫樞密副使初仁宗皇帝春秋髙而皇嗣未<lb/>
立公自為諫官即為上言天下大計願早有所係其後<lb/>
因大水日月蝕之變又以為言天子察其至誠及為學<lb/>
士因奏事上留語曰將有所置以維大本公再拜賀因<lb/>
復進勸已而皇子遂定英宗即位公遷給事中再遷禮<lb/>
部侍郎公辭不拜詔報不許曰卿在西掖有儲貳之言<lb/>
人乃知公嘗密謀定計也時樞密使富公張公舊皆嘗<lb/>
薦舉公而與同列時人榮之㑹丁父憂去既卒哭天子<lb/>
<pb n="KR4d0045_WYG_037-5b"/>
必欲起之再使内臣往又召公子男璟上殿諭㫖故事<lb/>
所未嘗有也公固請終喪上不得已許之召給半俸用<lb/>
璟為鄆州判官公又辭俸許之公性至孝居喪毁瘠甚<lb/>
廬於墓側終喪不飲酒食肉不至城邑既服除先帝升<lb/>
遐即吉然後赴國哀召臨梓宫今上見其羸瘠驚閔之<lb/>
甚諭使自頤養時方藉卿復以為樞密副使時四年二<lb/>
月也月餘除參知政事又月餘改資政殿大學士知青<lb/>
州事兼京東東路安撫使居二日上復留之九月以公<lb/>
<pb n="KR4d0045_WYG_037-6a"/>
疾遂復行前命公至青十日疾病上疏求徙兗州不許<lb/>
七月二十七日薨於位年五十八初公為學慕韓退之<lb/>
及有疾謂子璟曰吾年既過退之矣已而竟不起若知<lb/>
命然上為輟視朝一日贈某官謚曰某積階至金紫光<lb/>
祿大夫勲至上護軍爵開國公食邑二千戸實封四百<lb/>
戸賜號推誠保徳翊戴功臣考諱某以公貴初為將作<lb/>
監丞致仕稍遷及公拜樞密至太子賓客耆耋夀終後<lb/>
公厯二府累贈金紫光禄大夫太師祖諱某贈金紫光<lb/>
<pb n="KR4d0045_WYG_037-6b"/>
祿大夫太師中書令曾祖諱某贈金紫光祿大夫太師<lb/>
曾祖母王封某國祖母李封譚國前母王封莒國繼母<lb/>
王封安國皆號太夫人初公遷三世葬於鄆州東阿縣<lb/>
盂栅里公從祔焉時熙寧元年某甲子也公初娶趙氏<lb/>
父名立為遂州遂平令再娶張氏父名輿為郊社齋郎<lb/>
張封延安郡夫人仁宗明堂公求為趙氏追封亦得贈<lb/>
信都郡夫人公五子長則璟為大理評事環祕書省校<lb/>
書郎瓊琯皆未仕幼未名女五人長適都官員外郎胡<lb/>
<pb n="KR4d0045_WYG_037-7a"/>
稷臣早卒次適大理寺丞王孝寛次適太常寺奉禮郎<lb/>
呂元淳三尚幼公初與鄉人王彭年善稱道其能為致<lb/>
名宦彭年客死於京師公使長子主喪事周恤其家嫁<lb/>
其二女焉及他姻族有不能自存者為畢嫁娶數人以<lb/>
錢二千萬買田北海號曰義莊以賙親戚朋友之貧乏<lb/>
者公自謂學韓退之此又其次者也故其終家無餘財<lb/>
諸子無宅以居嗚呼可謂篤義君子矣可無表哉銘曰<lb/>
矯矯吳公矢言正色是曰諫臣國之司直提綱絜維補<lb/>
<pb n="KR4d0045_WYG_037-7b"/>
<graphic n="KR1094" url="https://raw.githubusercontent.com/kanripo/KR-Gaiji/master/images/KR1094.png" mimeType="image/png"/>苴隙或謀於㡬密焉無迹祿不獨豐推以施逺位不<lb/>
獨享俯以進善公睎古人心慕身踐言長課多彼古亦<lb/>
鮮其志獲伸而年則那其夀不遐而名不磨即宫於泉<lb/>
公乎奈何勒銘不忘如山如河<lb/>
　　贈兵部侍郎王公墓誌銘<lb/>
公諱嘉言字仲謨翰林尚書元之之次子翰林以文章<lb/>
正直著名兩朝而公幼好學未嘗嬉戲翰林最愛之人<lb/>
亦以為宜其家兒也生十三嵗而丁翰林喪哀毁過甚<lb/>
<pb n="KR4d0045_WYG_037-8a"/>
有成人之風事母福昌太君以孝聞翰林之亡遺言不<lb/>
為子孫乞官真宗聞而嗟悼賜公同學究出身後數嵗<lb/>
公益成人貧無以養調官於吏部而年未及格判銘事<lb/>
周起以聞於朝特授鄂州司戸參軍祥符五年舉進士<lb/>
第改揚州江都尉七年上閱書龍圗閣得翰林奏疏愛<lb/>
其切直因訪後嗣孰賢近臣以公名聞而曰能世其家<lb/>
遂遷大理評事監海州稅天禧元年用薦者言徙知廬<lb/>
州舒城縣兼𣙜茶稅丁福昌憂服除知蘇州長洲縣縣<lb/>
<pb n="KR4d0045_WYG_037-8b"/>
既翰林舊治而公年與官又皆同士大夫賦詩榮美之<lb/>
遷大理寺丞仁宗即位遷殿中丞徙知南雄州代還遷<lb/>
太常博士通判齊州工部侍郎李及薦御史以公洎張<lb/>
錫二人應詔故事當擇用其一而上謂執政曰及清慎<lb/>
少許可此皆時俊也遂並用之召為監察御史遷殿中<lb/>
侍御史判三司開拆司奉詔案信州獄還賜牙緋明年<lb/>
出為福建轉運使賜金紫明道元年恭謝禮畢遷侍御<lb/>
史入為兵部員外郎三司鹽鐡判官景祐二年出為京<lb/>
<pb n="KR4d0045_WYG_037-9a"/>
柬轉運使夏四月感疾卒於廣濟軍之官舍享年四十<lb/>
七公性厚重宏深不妄喜怒外嚴内恕善於為治守南<lb/>
雄時開大庾嶺故道徃來便之郡當二廣之衝行者交<lb/>
錯去水即陸易輿以舟有至者輒滯留旬浹公一皆善<lb/>
視之以已俸給費未嘗亳髪擾人通判齊州時郡守性<lb/>
剛烈視僚佐蔑如也公正色持法不為少屈郡事賴以<lb/>
平允守後徙治他郡坐事下獄每嘆曰同僚得如王御<lb/>
史無此咎矣其為御史所論列必時政大體未嘗掇拾<lb/>
<pb n="KR4d0045_WYG_037-9b"/>
小過抉發隂事天聖中洞真宫夀寧觀災兩宫有意修<lb/>
復公力諫止之信州鉛山富民程氏獻石綠數萬斤詔<lb/>
蠲本戸徭役公爭以謂所獻有限而所蠲無窮天下豪<lb/>
族皆以貨得蠲則貧民將獨受其弊上用公言復程氏<lb/>
三嵗而已為轉運使部吏有過失屏人面數之皆慙服<lb/>
悔謝得自改郡縣大治其薦舉士尤推精鑒故參知政<lb/>
事吳公奎初調福州古田主簿天章杜公杞以廷尉評<lb/>
監建州茶公皆薦之其後顯達人謂公知人平居閱書<lb/>
<pb n="KR4d0045_WYG_037-10a"/>
史為辭章以嗣續前烈為志手寫翰林小畜集三十巻<lb/>
藏於家獻翊政論十篇究切世事仁宗嘗錫宴苑中時<lb/>
得唐明皇刻石山水字使羣臣賦之皆不能下筆奏篇<lb/>
纔十數上令宰臣銓次之公第為優初丁晉公舉進士<lb/>
時翰林為推挽延舉卒使成名及其當國嘗語公曰先<lb/>
正引薦之徳未有以報公曰相公逢時得位當以直道<lb/>
報國無恤私恩也晉公不悦公亦不復至其門逮朱崖<lb/>
之貶捕治黨人公獨不預焉豈所謂上交不諂其知㡬<lb/>
<pb n="KR4d0045_WYG_037-10b"/>
者邪惜其藴蓄未及大施中年而隕其命矣夫朝廷聞<lb/>
其喪賜一子官又命其長子自大名尉易右班殿直監<lb/>
曹州稅使不以喪去有祿以濟其貧云公娶周氏先公<lb/>
亡公卒後三十餘年以子貴累贈兵部侍郎周夫人追<lb/>
封僊居縣太君以熙寧二年七月二十一日葬於開封<lb/>
府開封縣宰輔鄉鳯池里先塋之次公四子長曰延度<lb/>
前潭州觀察使次曰延禧庫部員外郎通判荆南府次<lb/>
庚庾未仕二女長適故夀州錄事參軍杜襄次適進士<lb/>
<pb n="KR4d0045_WYG_037-11a"/>
張誘孫七人鴻浩淮汴漸淑沇浩為廣州東莞尉餘未<lb/>
仕公之葬公從孫度支員外郎集賢校理同知太常禮<lb/>
院汾實與襄事集賢君以某同官使來請銘某叔父祕<lb/>
書監往為建州從事公薦之升朝是某世有舊乃為銘<lb/>
曰<lb/>
翰林之生正直自信驟進無愧屢黜不愠宜有後人嗣<lb/>
守其訓譬彼川流其源已濬公幼而學守其家法天子<lb/>
矜之始優以禄文施於謀智効於職果其世賢罔有不<lb/>
<pb n="KR4d0045_WYG_037-11b"/>
克遂司風憲奉使察舉施未及光業其有緒天奪其年<lb/>
有藴有貯四方馳驅躓於中路公歿餘慶覃後昆矣贈<lb/>
官貳卿由子恩矣祔於先塋屹其墳矣請銘惟誰公從<lb/>
孫矣<lb/>
　　故將仕郎郡守太子中允致仕賜緋魚袋蔡君墓<lb/>
　　誌銘<lb/>
熙寧四年秋銘塘蔡子難將葬其親中允君請銘於彭<lb/>
城劉某某與子難為同年進士又同省郎官又同守海<lb/>
<pb n="KR4d0045_WYG_037-12a"/>
陵其於子難哀喪恤憂所宜述也孝子之事莫重於葬<lb/>
葬而埀名後世者莫重於誌銘是其深長思勿之有悔<lb/>
焉爾某其何辭雖然中允君潛徳遯時不顯其光功不<lb/>
於人於其家吾將何言以表之尚書屯田郎吳君君平<lb/>
以狀告曰君孝友惠和人也曠逺有識慮幼而好學家<lb/>
貧無以自給乃始勤力治生十餘年間家事給足贍及<lb/>
鄉里施予不倦族人與君别籍既復求分財君亦推與<lb/>
族人後貧不能自存又収養之君之家疎逺而聚居者<lb/>
<pb n="KR4d0045_WYG_037-12b"/>
百餘人存撫教導凡五十餘年始卒如一鄉里宗族於<lb/>
君無怨尤而更稱譽君殿中丞盧君中甫曰凡富而多<lb/>
怨者專利而不顧也愈富則愈纎嗇剝刻徼射人與為<lb/>
仇蔡君則不然其於鄉里視貧下者愈矜之厚施而薄<lb/>
責故逺近歸心秉常為錢塘官終三年中允君未嘗以<lb/>
豪髪見求可謂善人矣秉常為君拜鄉里之仕宦者莫<lb/>
不屈下之君凡二子長則子難君教子難讀書恣其與<lb/>
賢士遊費用不計子難成名才學幹力見稱於時有位<lb/>
<pb n="KR4d0045_WYG_037-13a"/>
於朝出為郡守及君存見之善人報施之效歟某曰二<lb/>
賢士之言可以信後世吾其何辭蔡氏木望陳留自司<lb/>
徒謨過江子孫㪚居吳錢塘之蔡未有顯者葢自君父<lb/>
子始君諱某字某子難初登朝英宗即位推恩君始命<lb/>
為大理評事其後郊祀及今天子即位郊祀三遷至太<lb/>
子中允子難當賜五品服又推以授君享年七十二以<lb/>
葬前一年十一月某甲子卒子難時為職方員外郎知<lb/>
泰州事次子曰詵亦舉進士君四女子皆嫁名家京兆<lb/>
<pb n="KR4d0045_WYG_037-13b"/>
宋緽潁川陳惟億太常博士葉昌言餘姚縣主簿錢堯<lb/>
卿其壻也君聚余氏追封錢塘縣君先三十嵗卒君卜<lb/>
葬於吳山鄉吳山里斥廣其地衆為兆城曰兄弟子孫<lb/>
葬而相從死生之義備矣有告曰是於隂陽之説為不<lb/>
利請徙之君不許刻石墓門戒子孫母以妄求福及君<lb/>
之葬祔之某日某甲子也銘曰<lb/>
蔡君不仕而家事治宗族歸之疎逺不棄鄉里親之愈<lb/>
下愈施克生賢子以振其世郎官郡守實顯實遂天祐<lb/>
<pb n="KR4d0045_WYG_037-14a"/>
君年宿留待遲命官四遷於朝有位朱衣魚符帝以更<lb/>
睗古云五福獲以備四黄髪歸全靡悔靡愧卜葬吳山<lb/>
君徃戒誓宜於後人是固是利<lb/>
　　右侍禁江君墓誌銘<lb/>
君諱某字某姓江氏祖某父某贈某官季父某為度支<lb/>
郎中君少讀書善寫古篆字用筆精健有法士大夫家<lb/>
多葆玩之用季父䕃為三班備職五遷至右侍禁厯州<lb/>
郡官亦五任一監漳州龍巖銀銅又監荆南白沙鹽酒<lb/>
<pb n="KR4d0045_WYG_037-14b"/>
其後三任皆在廣南為兵馬監押始居容州遷化州末<lb/>
在雷州遂終於官年六十九異時仕宦嶺南者常患其<lb/>
地荒雜惡草毒蛇海祲山霧鬱蒸蓄積中人為病或以<lb/>
為死不得盡其天年而君居之且二十嵗夀㡬七十與<lb/>
齊州中氣無以異然天命固有所制也而君亦可謂果<lb/>
於從事而知命矣君凡三娶夫人魏氏林氏陳氏皆先<lb/>
君死男子二人曰沛魏出也曰潛林出也女子三人其<lb/>
二人與潛同母一人魏夫人所生沛早死潛舉進士女<lb/>
<pb n="KR4d0045_WYG_037-15a"/>
皆嫁士人江氏自君祖以上占數南劒州度支始葬江<lb/>
州徳安度支之孫懿叔於君為從父兄弟之子君殁後<lb/>
諸孤幼懿叔皆養視之迨其長大為畢㛰嫁又迎君喪<lb/>
祔葬徳安去度支墓若干里以林氏夫人從君殁于慶<lb/>
厯某年月日後若干年得嘉祐某年某月日襄事懿叔<lb/>
時為衛尉寺丞銘曰<lb/>
江本小侯見於春秋其後以國為氏名數遷徙或以官<lb/>
為家乃不可紀延平之江遷於徳安自君季父始季父<lb/>
<pb n="KR4d0045_WYG_037-15b"/>
之孫再世而相䘏厚生周死稚<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>有立宅兆用完不知<lb/>
其逺矣納銘墓中萬有千年母有壊毁<lb/>
　　内殿崇班康君墓誌銘<lb/>
内殿崇班康君諱某字某生二嵗失父三嵗失母育於<lb/>
大父及長大孝謹詳慎事大父竭力盡子職念慮之所<lb/>
及筋力之所能無不備具器皿衣服飲食藥餌必躬進<lb/>
之如是者二十七年未嘗一日離也大父官職難劇亦<lb/>
未嘗不隨及大父將求致仕君預為營居處計生事什<lb/>
<pb n="KR4d0045_WYG_037-16a"/>
物纖微必具如大郡大府始至官矣大父終君哀毁逾<lb/>
禮卜葬陳州宛丘縣松柏皆手植刻石誡子孫無毁伐<lb/>
者初大父愛君育為己子十歲䕃為官君讀書書好學<lb/>
善為詩人多傳誦之者賈丞相文元公見而悦之謂曰<lb/>
我薦士可得進士出身君謝不願曰兄弟皆已出仕吾<lb/>
親以我獨留為恨吾懼其戚戚也方衣道士服而講養<lb/>
生事以示無仕宦意而吾親安之其可以從公辟乎文<lb/>
元公嘆息稱善既終喪乃出仕初監亳州衛真縣鹽酒<lb/>
<pb n="KR4d0045_WYG_037-16b"/>
稅㑹縣令闕州使君攝之田訟有十餘年不決者君為<lb/>
辯明之歲凶賑恤其餓者疾病予之醫藥民以不流殍<lb/>
咸願得為真都水使者辟君巡惠民河河水貫京師秋<lb/>
夏漲溢則為虞前此者都水為木閘尉氏西為水暴至<lb/>
則將閉隔之既又懼其衝激敗壊遂不敢閉君使治水<lb/>
澾以殺水勢是嵗水漲數丈閉閘以禦之閘安固自如<lb/>
而京城無水患云官滿留再任有欲薦君治大河者君<lb/>
辭曰官卑利害不專在已大河事非小川比也陜西都<lb/>
<pb n="KR4d0045_WYG_037-17a"/>
轉運使奏舉君為鳳翔府監押兼買馬未行定州路安<lb/>
撫使辟勾當廣信軍𣙜場𣙜場在軍城外有障壘而無<lb/>
防兵不置兵器㑹北寇十餘夜襲軍城箭射𣙜場如雨<lb/>
時君宿場中安存北客之在者率直兵與守門卒自壘<lb/>
堞上投磚石擊賊賊遂㪚去官滿辟管勾順安軍順安<lb/>
寨此兩薦皆安撫使樞密直學士薛向力也其後西方<lb/>
用兵樞院選軍赴涇原路準備可為邉守初權原州後<lb/>
威勝軍其在原州計漕給軍内嚴守備存撫老弱招集<lb/>
<pb n="KR4d0045_WYG_037-17b"/>
流㪚事皆濟辦後以國有營造程督技藝使者按視旁<lb/>
午急甚君戒主者不得過為鞭朴百姓安之有嘉禾隔<lb/>
五壟合穗者民以為善政之祥既二年有餘君自以老<lb/>
厭事願退而就閒求管勾中嶽廟詔許之時君甫年六<lb/>
十二云未除以疾終君自爲借職凡八遷官三以覃恩<lb/>
一以大父遺表餘皆磨勘年勞勲騎都尉初大父既以<lb/>
君為子君念父甚至為傷大父意未實敢言及身登朝<lb/>
可以追榮先世君益自悼恨遂言於朝求改正昭穆未<lb/>
<pb n="KR4d0045_WYG_037-18a"/>
報詩集十巻藏於家君父某大父某某官曾祖某某官<lb/>
君娶閻氏封長安縣君生三子長曰倚某官次曰位進<lb/>
士及第某官少子佾亦舉進士君以某年某月日葬宛<lb/>
丘縣受節鄉東原祔果州之塋康氏世河南洛陽人自<lb/>
果州葬陳遂占籍宛丘銘曰<lb/>
孝友篤行是施有政顯允康君為孫之令生集休譽沒<lb/>
將餘慶東原砥平卜亡其應表泉作塗種柏為廷宜爾<lb/>
後人嬩嬩其盛<lb/>
<pb n="KR4d0045_WYG_037-18b"/>
　　故宣徳郎守大理寺丞知隴州<graphic n="KR0648" url="https://raw.githubusercontent.com/kanripo/KR-Gaiji/master/images/KR0648.png" mimeType="image/png"/>陽縣事王府君<lb/>
　　墓誌銘<lb/>
君諱伯先字孝公其先系出於琅邪五代之亂自太山<lb/>
徙江東至君曾祖徳輝仕李氏為羽林參軍江南平徙<lb/>
居六合君祖諱可則以孝謹聞州里兩世皆隠不仕至<lb/>
君父綸以進士舉中第官至太常博士告老致仕以令<lb/>
得一子官君補太廟齋郎初調通州司戸參軍始至官<lb/>
有告婦罵姑折其齒者獄既具君獨能察之以直其冤<lb/>
<pb n="KR4d0045_WYG_037-19a"/>
郡守恱服因使攝海門縣事校戸籍第其高下君以術<lb/>
參伍知之貧富無差由是益有聲以父憂去服除為錢<lb/>
塘縣主簿用使者薦再遷潤州金壇縣令縣多陂澤民<lb/>
以漁釣為生而豪富人規占陂湖各有分地自擅入其<lb/>
中者則執以為盜君悉使表識顯其疆畔於是豪富人<lb/>
名占有限而細民漁釣有所後莫相犯而獄訟衰息矣<lb/>
㑹郡守有求於君不能得恨甚時獄有囚病死者即奏<lb/>
抵君坐去官吏民人人冤惜之初君伯兄名某不喜為<lb/>
<pb n="KR4d0045_WYG_037-19b"/>
吏故以官與君而閒居海陵及君免歸亦自以剛特寡<lb/>
合遂將退㐲不出家族故舊人人敦勸久之乃復為啇<lb/>
州錄事參軍諸公交薦其才三年代還猶以金壇事纔<lb/>
得應天應推官然上旨許其遷矣自應天府還遂除大<lb/>
理寺丞知隴州<graphic n="KR0648" url="https://raw.githubusercontent.com/kanripo/KR-Gaiji/master/images/KR0648.png" mimeType="image/png"/>陽縣事君性端厚亮直為文敏速遭<lb/>
事明辨名公鉅人多知之者勢可顯仕於朝而中以文<lb/>
法齟齬躓踣似有命者然君奮迅自振而名公鉅人終<lb/>
相之以出於厄窮滯淹與夫遭命而顯仕者不辨也君<lb/>
<pb n="KR4d0045_WYG_037-20a"/>
年若干伯氏年若干其將往<graphic n="KR0648" url="https://raw.githubusercontent.com/kanripo/KR-Gaiji/master/images/KR0648.png" mimeType="image/png"/>陽縣歸省其兄至家之<lb/>
五日無疾而終熙寧三年十二月十一日也君娶江氏<lb/>
故某官某之妹生子彭拜為密州觀察推官女嫁某官<lb/>
江夫人前君若千年終葬於六合王丞相誌之君合祔<lb/>
焉以君卒之明年二月某甲子鄉曰永福里曰梅原王<lb/>
氏祖墓也銘曰<lb/>
君敏從政事稱其賢惡吏困之乃仆而顛善人佑君咸<lb/>
竭其力如滌垢取白如伸鈎取直其卒有成而緜以嵗<lb/>
<pb n="KR4d0045_WYG_037-20b"/>
月迨君之遷年則耆耋於生無厭於殁無悔誌銘泉宫<lb/>
萬世勿壊<lb/>
　<lb/>
　<lb/>
　<lb/>
　<lb/>
　<lb/>
　彭城集巻三十七<lb/>
</p>
<p>
</p>
  </div>
</body>
</text>
</TEI>
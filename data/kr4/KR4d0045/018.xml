<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>彭城集巻十八</head> <lb/>
    <p>
<pb n="KR4d0045_WYG_018-1a"/>
欽定四庫全書<lb/>
　彭城集巻十八<lb/>
　　　　　　　　　　　　　宋　劉攽　撰<lb/>
　七言絶句<lb/>
　　勤道堂<lb/>
西秦公子樗名里南楚真仙漆種園誰顧世人多大笑<lb/>
偶題勤道志忘言<lb/>
　　初暑馬上<lb/>
<pb n="KR4d0045_WYG_018-1b"/>
負弩前呼地起塵炎風烈日正隨人暫投茅舍支拳坐<lb/>
却是從前倦客身<lb/>
荆扉茅屋水平流竹簟棊盤局未収無用詢他名與姓<lb/>
忙閒有分不相投<lb/>
臧孫御叔悉名卿飲酒何妨傲雨行未似驅車日當午<lb/>
敢嫌高士笑勞生<lb/>
　　貝州亂二首<lb/>
軍書羽騎曉紛紛兵起清河一日聞多少衣冠盡塗地<lb/>
<pb n="KR4d0045_WYG_018-2a"/>
憑高依約見妖氛<lb/>
金印他時恩澤侯專城意氣凜生秋軍中成敗如翻水<lb/>
空使明堂旰食憂<lb/>
　　遊章運判園亭<lb/>
自有林亭不種花總將春色寄鄰家桃紅梅白須尋得<lb/>
暮去朝來不算賖<lb/>
客舍栽花欲為主出門騎馬即天涯何時置得尋常地<lb/>
管領春風屬自家<lb/>
<pb n="KR4d0045_WYG_018-2b"/>
　　旅館<lb/>
滿月還成破鏡飛流螢清露夜依依弄兒㸔織無窮樂<lb/>
咫尺嵩雲不得歸<hi>原註鮑昭詩云弄兒戲床頭㸔婦機中織</hi>
　　九蘂芙蓉<lb/>
托根不近芙蓉苑移植猶依瘴癘鄕並蘂連心九相似<lb/>
㸔來還使九回腸<lb/>
　　九月吉日澗上望芙蓉因尋菊今嵗特晚青蘂未<lb/>
　　作憮然有懷<lb/>
<pb n="KR4d0045_WYG_018-3a"/>
百芳不奈秋風急唯有芙蓉特拒霜本以南州積炎德<lb/>
一為名悞客殊方<lb/>
　　寄闗西兄弟<lb/>
曉風吹盡淮南雪昨夜汀洲白芷生遙想春光西北去<lb/>
倩傳相憶向秦城<lb/>
　　閶闔臺<hi>原註予所居在宋門城下城脅有平地可方丈餘去地一丈以上毎登之以眺逺近</hi>
　　<hi>兒童因戲曰閶闔臺</hi>
㸔雪望春何處好城腰山腹暫来登人知容足無餘願<lb/>
<pb n="KR4d0045_WYG_018-3b"/>
便是章華與九層<lb/>
紅日駸駸還暗夜輕車去去只㣲塵老夫獨立聊觀化<lb/>
驚怪往來無限人<lb/>
　　納凉明教臺<lb/>
臺上井泉氷冷滑城隅川色劔光芒多慙簿領相寛假<lb/>
全得南風一日凉<lb/>
　　梅雨<lb/>
梅實初黄暮雨深寶刀生鏥鏡昏沈年年卑濕身無病<lb/>
<pb n="KR4d0045_WYG_018-4a"/>
自覺能勝百鍊金<lb/>
　　隱語三首呈通判庫部<lb/>
梧上生枝復隔年白頭傾蓋兩歡然滿城童子埀髫髪<lb/>
竹馬羊車戲路邊<lb/>
邯鄲度曲盡新聲稚萼韶華稍向榮珠箔曲鈎遮密坐<lb/>
瑤臺静室伴深行<lb/>
宫栁飛花暗度春斛愁容貯奈傷神曼聲試作鷄鳴曲<lb/>
何必陽闗無故人<lb/>
<pb n="KR4d0045_WYG_018-4b"/>
　　新開湖上待潛珠不出偶書戲孫莘老二首<lb/>
貝闕藏珠安在哉九淵深絶若為媒風波可畏且歸去<lb/>
漫道扁舟湖上來<lb/>
合浦因人去不還隋侯未值報恩年欲憑泉客傳㣲信<lb/>
夜久凉風月滿川<lb/>
　　入汜水寄仲馮<lb/>
沙起河津迷積霧雲遮晚日怯層山客行正似摴蒱局<lb/>
疊馬來過第二闗<lb/>
<pb n="KR4d0045_WYG_018-5a"/>
　　新燕<lb/>
主人恩厚與相依畫棟危簷晝啟扉豈是有心希鵠鴈<lb/>
衆雛成就即歸飛<lb/>
　　出都<lb/>
王孫蓮勺鹵中困文叔蕪蔞亭下寒塵俗豈知湖海士<lb/>
敝裘嬴馬出長安<lb/>
　　致齋太常寺以杖畫地成二首<lb/>
少有閒人訪寂寥薄雲淡日早春朝庭花弄蘂萱生笋<lb/>
<pb n="KR4d0045_WYG_018-5b"/>
時見東風趁柳條<lb/>
杖藤為筆沙為紙閒立庭前試草書無奈春風猶掣肘<lb/>
等閒撩亂入衣裾<lb/>
　　寧陵陂<lb/>
十里菰蒲百頃陂秋風嫋嫋蕩漣漪旅遊己信江湖逺<lb/>
水國猶將晝夢疑<lb/>
屈鈎結網老農妻鼓檝鳴榔舊牧兒世事誰令山海變<lb/>
可憐機械亦相隨<lb/>
<pb n="KR4d0045_WYG_018-6a"/>
　　長春花<lb/>
雪霜雨露平分盡舊紫新紅次第開自是餘花芳意薄<lb/>
那知春去不重來<lb/>
　　次子由韻三首<lb/>
流霞飲過巳忘寒和筆螭坳墨色乾温室前頭問名木<lb/>
此身知不悞儒冠<lb/>
四朝傳説直臣言萬事多君與輊軒重到彤墀揮翰處<lb/>
想知雲夢一時吞<lb/>
<pb n="KR4d0045_WYG_018-6b"/>
華光勸講想天臨白髪儒先遇主心仍寄史臣揮直筆<lb/>
聖謨文思與幾深<lb/>
　　泊淮上<lb/>
風波繚繞半天下鬢髪蒼筤一丈夫惆悵江湖向時月<lb/>
又來淮浦照檣烏<lb/>
　　久旱作問詩<lb/>
問雲何意復歸山應恃無心欲占閒我為閒多忙折我<lb/>
勸雲為雨莫空還<lb/>
<pb n="KR4d0045_WYG_018-7a"/>
問風何意掃雲開本為虞琴喚汝來桑麥青乾天不雨<lb/>
更將何物阜民財<lb/>
問山何意及郊農天欲為霖不見容少閉土囊誅嘯虎<lb/>
也教雲氣得從龍<lb/>
　　遣悶二首<lb/>
好飲本來身少事徒歌非是曲彌高若能全療詩書癖<lb/>
用底聊均筆硯勞<lb/>
草荒三徑尋常綠樹掩䨇扉丈尺高燕語不如鶯語静<lb/>
<pb n="KR4d0045_WYG_018-7b"/>
蜂飛猶勝蝶飛勞<lb/>
　　感懷<lb/>
澤雉呼雌日出飛林鴉失子夜深啼勞生未盡無生理<lb/>
外境移心不得齊<lb/>
　　題館壁<lb/>
壁門金闕倚天開五見宫花落古槐明日扁舟江海去<lb/>
却從雲氣望蓬萊<lb/>
　　末伏<lb/>
<pb n="KR4d0045_WYG_018-8a"/>
火流漸近桑榆上秋氣新從閶闔來每嵗長安猶暑熱<lb/>
内官相屬賜氷回<lb/>
　　題湛上人院畫松<lb/>
水墨乍成巖下樹摧殘半隱洞中雲猷公曾住天台寺<lb/>
隂雨猨聲何處聞<lb/>
　　儒生<lb/>
為儒自分多迂闊已老那能更改張青史異時傳信事<lb/>
不為民賊坐投荒<lb/>
<pb n="KR4d0045_WYG_018-8b"/>
　　題荆林館<lb/>
深山雨過氣清潤四月居人猶裌衣獨坐空庭㸔喬木<lb/>
黄鶯語歇繞枝飛<lb/>
　　西湖獨行<lb/>
畫橋朱閣水東西桞帯花梢聳復低欲上扁舟還借問<lb/>
此中時有晉人迷<lb/>
　　種梧桐<lb/>
鳯鳥非梧不息隂梧桐非鳯亦無禽種桐階戺有深意<lb/>
<pb n="KR4d0045_WYG_018-9a"/>
欲伴幽人介獨心<lb/>
　　種花<lb/>
種花栽藥一番新閒繞芳叢到日曛莫笑人情不開豁<lb/>
事曾經手自殷勤<lb/>
　　湖口阻風<lb/>
風波迂直路何限雲水凄凉秋向高百里淹留還信宿<lb/>
可堪殘日㸔驚濤<lb/>
　　長蘆阻風<lb/>
<pb n="KR4d0045_WYG_018-9b"/>
萬頃寒濤浸日車迅風重疊浪成花雲深不辨江靈事<lb/>
時見奔駒走岸沙<lb/>
　　阻風<lb/>
愁思横江不易堪惡風終日自西南逐臣那有回天力<lb/>
請謝蜚廉亦未甘<lb/>
寒江常嵗起條風今日檣烏悉向東定有江神欺放逐<lb/>
更添留滯作途窮<lb/>
　　寄張十二<lb/>
<pb n="KR4d0045_WYG_018-10a"/>
先進多於貧賤隔故交時有死生分數疑吾子更名字<lb/>
將謂平生又失君<lb/>
　　寄閤下諸同舍<lb/>
春風過盡欲無餘天禄花英玉不如閉戸清臺誰累汝<lb/>
正應歸舍悉焚書<lb/>
　　寄丁元珍<lb/>
南海飛鴻北海鳬青冥相望羽翰孤虚弓祗是弦聲急<lb/>
不向雲霄墮九烏<lb/>
<pb n="KR4d0045_WYG_018-10b"/>
　　蔡州路中作五首寄都下<hi>案攽以疾求知蔡州故詩中有病餘清骨鬢成</hi>
　　<hi>霜之句</hi>
病餘清骨鬢成霜慚負腰間郡組長等是君恩容卧治<lb/>
淮西何必減淮陽<lb/>
雨濕城南輦路沙歸鞌蹀躞喜還家病軀復作南州守<lb/>
空使離憂兩鬢華<lb/>
南城十里短長亭三月煩君復送行道上埀楊猶可折<lb/>
秋風蕭索不須驚<lb/>
<pb n="KR4d0045_WYG_018-11a"/>
病指拘攣不自如平居畫諾亦躊躇䨇魚欲寄諸親故<lb/>
安得陳遵憑几書<lb/>
朱輸駟馬錦障泥郡守官儀足品題自是老身無宿分<lb/>
卧乘籃舁一雞棲<lb/>
　　寄孫巨源<lb/>
裊裊柔芳淺淺春早梅花白栁條新歸艎去後無來客<lb/>
占得風光不共人<lb/>
居鄰渤澥接江湖閒數春風鴈與鳬乗鴈來歸隻鳬起<lb/>
<pb n="KR4d0045_WYG_018-11b"/>
未應言有復言無<lb/>
東門城壁踐朐山此去蓬萊一望間潛有真仙自來往<lb/>
秦人何用不開關<lb/>
　　九宫祭畢寄陳五<lb/>
三百六旬齋復齋東城騎馬獨歸來秋風黄葉驚人面<lb/>
徑向君家就酒杯<lb/>
　　寄金山朝陽巖僧<lb/>
松篁倚石夜露滴樓閣緣巖風鐸高山僧入定晝不起<lb/>
<pb n="KR4d0045_WYG_018-12a"/>
頂上潮音翻海濤<lb/>
　　寄胡完夫時罷河東提刑知蔡州予亦罷京東轉<lb/>
　　運使知兖州<lb/>
懸車束馬太行道取魯并齊七十城今日朝恩俱卧閤<lb/>
故人應得老人情<lb/>
　　次韻和望嶽亭詩<lb/>
連逢七十二重山芝术潛通小有天自笑何須<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>者笑<lb/>
未忘軒冕顧金錢<lb/>
<pb n="KR4d0045_WYG_018-12b"/>
望嶽亭前一凭欄秋雲蕭索水光寒北人解道衡山逺<lb/>
此地衡山已背㸔<lb/>
　　雪後行小園<lb/>
一尺春泥頻側足半池天水欲清神栁黄梅白貪廻首<lb/>
驚起啼鵶雪灑人<lb/>
　　水仙花<lb/>
早於桃李晚於梅氷雪肌膚姑射來明月寒霜中夜静<lb/>
素娥青女共徘徊<lb/>
<pb n="KR4d0045_WYG_018-13a"/>
　　題餞送亭<lb/>
還有栁枝能送客而無桂樹解留人離腸苒苒隨征斾<lb/>
愁絶江南日暮春<lb/>
　　竹雞<lb/>
慣聽巴山杜鵑哭飽聞湘岸鷓鴣啼濃雲細雨黄昏暮<lb/>
竹外傳呼滑滑泥<lb/>
　　致齋雨中寄王彥祖<lb/>
倚城喬木半參天雨過交流百道泉始覺太常齋不惡<lb/>
<pb n="KR4d0045_WYG_018-13b"/>
秋風静裏雨蕭然<lb/>
細草幽花七月天曲溝藂石亂鳴泉齋居三日遺塵事<lb/>
夢寂神凝亦自然<lb/>
　　曉晴入薦福院<lb/>
日照庭除上下光雪殘喬木碧蒼蒼空無鳥雀隨人語<lb/>
散漫風煙駐佛香<lb/>
　　雪中羣僚聚飲<lb/>
衰老歡娯總强為興闌蕭索不無悲任教年少相縱樂<lb/>
<pb n="KR4d0045_WYG_018-14a"/>
聽説勝於主席時<lb/>
　　次韻酬傳欽之<lb/>
風力清和日景遲㸔花未醉莫言歸殊方長恨故人少<lb/>
白髪那論春事非<lb/>
　　新雁<lb/>
水生巴峽春始秀葉下洞庭秋已高去鴈來鴻多少日<lb/>
羇人搔首㸔江濤<lb/>
　　出長蘆口<lb/>
<pb n="KR4d0045_WYG_018-14b"/>
濤翻鷺羽連天白山疊屏風到海青客路浮生兩如寄<lb/>
萬重波裏一浮萍<lb/>
　　秋雪過相國寺<lb/>
六花飛舞滿長安古寺樓臺白玉攢長眉老僧見客語<lb/>
兩年秋雪就中寒<lb/>
　　女貞花<lb/>
巴婦能専利丹穴始皇稱作女懷清此花即是秦臺種<lb/>
赤玉燒枝擅美名<lb/>
<pb n="KR4d0045_WYG_018-15a"/>
　　小雨<lb/>
烈風呼洶震山林小雨霏㣲駐薄隂南畝旱苗焦欲死<lb/>
擬將如許號為霖<lb/>
　　野次<lb/>
麥苗出隴漸漸綠花樹迎風淺淺紅欲就白楊傾一酌<lb/>
竟無人可暫相同<lb/>
　　聞王深甫下第<lb/>
驊騮厯塊誤顛蹶卞子抱璞空歸來天下何曾識琬琰<lb/>
<pb n="KR4d0045_WYG_018-15b"/>
市人空復尚駑駘<lb/>
　　送刁節推歸江南此君辟孫幷州幕府府罷遂棄<lb/>
　　官<lb/>
長平幕府可張羅誰見當時賔客多還有任安如砥柱<lb/>
故山歸卧恣頺波<lb/>
中軍高韻拂雲霓世路能將寵辱齊君去可無離合恨<lb/>
不應流涕悵暌攜<lb/>
　　馮當世湖西口占還舟中却寄<lb/>
<pb n="KR4d0045_WYG_018-16a"/>
落日回船煙水明殘霞黯黯共離情南飛多少江鳬翼<lb/>
好倩檣鳥徧寄聲<lb/>
　　次韻錢四<lb/>
衰老常嫌帯減圍那堪髀肉厭征騑東山仍有周公夢<lb/>
也恐三年始得歸<lb/>
　　嶽雲亭<lb/>
四更捧日輪囷勢千里為霖靉靆功但道無心是真意<lb/>
任辭幽石起封中<lb/>
<pb n="KR4d0045_WYG_018-16b"/>
　　許州西湖觀音像<lb/>
孤絶佗山碧海濵天花水月静無塵客槎不載支機石<lb/>
為見閒遊得度身<lb/>
　　遊俞氏園亭<lb/>
花外鞦韆栁下門東城近處辟疆園樓頭明月終歸去<lb/>
更為殘陽盡酒尊<lb/>
　　晝眠<lb/>
薰風四月樹隂合無事高眠晝漏長覺後已疑人世改<lb/>
<pb n="KR4d0045_WYG_018-17a"/>
起㸔林影上東墻<lb/>
　　嘲晝眠<lb/>
利名苦厭兹多口朝市那能盡信書一枕凉風雲滿目<lb/>
民謠民訟不關渠<lb/>
　　芙蓉池<lb/>
風搖羽扇露盈盤巻巻翻翻欲定難醉眼波心歡有遇<lb/>
水仙傾蓋正相㸔<lb/>
　　湖口<lb/>
<pb n="KR4d0045_WYG_018-17b"/>
三日湖雲不肯晴四山𠖇晦與川平繫船汀樹無人語<lb/>
卧聽波濤澒洞聲<lb/>
清溪物色亦消憂風雨何辭有滯留定似湖邊釣魚客<lb/>
一生家事託孤舟<lb/>
本自悠悠物外人每逢山水為情親慙愧湖波淹客棹<lb/>
到官不畏上官嗔<lb/>
　　送傅推官<lb/>
武仲高材筆不休相逢傾葢復離憂黄河赤鯉强三尺<lb/>
<pb n="KR4d0045_WYG_018-18a"/>
他日無煩數置郵<lb/>
　　和丘直講除字韻<lb/>
横經童子一趨隅擁篲門人為掃除遲暮不知稽古力<lb/>
正憐桑戸欲捐書<lb/>
　　斵氷詞<lb/>
楚客斵氷行苦難清音愁絶逼人寒憑君與製水仙操<lb/>
傳入湘靈寶瑟彈<lb/>
　　雨後池上<lb/>
<pb n="KR4d0045_WYG_018-18b"/>
一雨池塘水面平澹磨明鏡照簷楹東風忽起埀楊舞<lb/>
更作荷心萬㸃聲<lb/>
　　過周修撰池<lb/>
絶景淹留欲斷年曉來氷雪漲池泉盡拈書籍無多子<lb/>
來問東家亦漫然<lb/>
　　貂裘<lb/>
季子高談萬乘前黄金白璧等虛捐貂裘敝盡風霜苦<lb/>
却憶周南二頃田<lb/>
<pb n="KR4d0045_WYG_018-19a"/>
　　夜坐<lb/>
獨坐吟詩到四更墻根蟋蟀近床鳴凉風閃閃吹燈滅<lb/>
黙坐無言直到明<lb/>
　　新晴<lb/>
青苔滿地初晴後綠樹無人晝夢餘唯有南風舊相熟<lb/>
逕開門户又翻書<lb/>
朝陽升空天氣新荒郊落葉寒紛紛溪源流潦不可渡<lb/>
知是蜀山前日雲<lb/>
<pb n="KR4d0045_WYG_018-19b"/>
　　次韻和陳五詠張侍郎小車<lb/>
富貴於人疑疾顛名儒華髮獨蕭然小車何必邱園事<lb/>
不記千秋始姓田<lb/>
履及階除杖及園犢車閒暇過前村老農未喻䟽公意<lb/>
應怪虛高駟馬門<lb/>
　　桂花<lb/>
月中丹桂昔誰栽經嵗光華十二回正似此花多意思<lb/>
一番紅過一番開<lb/>
<pb n="KR4d0045_WYG_018-20a"/>
　　遊環溪<lb/>
赤日紅塵幾悔來埀楊淥水眼先開踏花酌酒到佳處<lb/>
把釣臨流始此回<lb/>
漾漾溪流碧照天荇絲荷葉小如錢容易白魚時掛網<lb/>
挿生幽鷺肯回船<lb/>
　　向景亭<lb/>
四野川原多秀色非因向著不能知置亭高爽時來望<lb/>
自此風光更屬誰<lb/>
<pb n="KR4d0045_WYG_018-20b"/>
　　雨後東園<lb/>
雨後重來春更深梅花似雪柳如金青天白日鷰雀語<lb/>
杳杳歸鴻風外音<lb/>
　　蠻請䧏三首<lb/>
漢軍誅蠻蠻遁走漢使約䧏蠻稽首天威若日照四海<lb/>
殺人得賊亦何有<lb/>
官軍萬人宿山下百姓避兵多曠野秋來雨足荆棘生<lb/>
鄰里無復歸耕者<lb/>
<pb n="KR4d0045_WYG_018-21a"/>
縣官斬敵予金帛健兒見賞不見賊聞道殺人多老農<lb/>
至今過客猶悽惻<lb/>
　　自古<lb/>
自古邊功緣底事多因嬖幸欲封侯不如直與黄金印<lb/>
惜取沙場萬髑髏<lb/>
漢約無功不得侯姦雄惡少善為謀却令驕主輕人命<lb/>
奴僕行師海北頭<lb/>
　　龍山<lb/>
<pb n="KR4d0045_WYG_018-21b"/>
西城門外龍山路乘興來遊不厭頻後日重陽須一醉<lb/>
青松繫馬菊留人<lb/>
　　果園巷訪楊寺丞<hi>原註果園本高氏遊宴所</hi>
馬出城門小徑斜廢園故國總堪嗟曲池平盡喬木老<lb/>
舊地分張百姓家<lb/>
　　考試畢登銓樓<lb/>
春雲濃淡日㣲光䨇闕重門聳建章不上樓來知幾日<lb/>
滿城無算栁梢黄<lb/>
<pb n="KR4d0045_WYG_018-22a"/>
　　登樓<lb/>
城外園林非一主春風總總為開花遊蜂語燕隨人眼<lb/>
過盡南家與北家<lb/>
　　陳州雜詠<lb/>
厯説諸侯七十餘絶糧桑落尚歡娯不容而後知君子<lb/>
方笑南冠駕乗駒<lb/>
鄭莊推士古無倫置驛諸郊日日新去病魏公俱改節<lb/>
一生惆悵杜陵人<lb/>
<pb n="KR4d0045_WYG_018-22b"/>
固安功次異蕭陳深怪材官亦致身高卧閉箝天下口<lb/>
不憂聖主責愚臣<lb/>
　　黄橙寄黄翁<lb/>
江南碧樹映霜秋丹實清香破客愁常恨忌辛消俗口<lb/>
為評蠲憤詫齊州<lb/>
　　將過孔處士莊聞處士徃許昌不果徃<lb/>
鹿門隱士肯浪出荷蓧丈人行不逢朝陽晝雨霽復暝<lb/>
香山無路雲重重<lb/>
<pb n="KR4d0045_WYG_018-23a"/>
　　和原甫謁武信殿<lb/>
紫氣東迎太一峯翠華飛御獵回中𤣥女授符開上䇿<lb/>
河宗獻寳告成功<lb/>
願借前籌敢決疑斡回天地聳當時舊傳太尉條侯䇿<lb/>
今見宣王六月詩<lb/>
　　望廬山<lb/>
蒼山去郭三十里日暮雲収獨立時應是塵埃能眯眼<lb/>
幾人曾有望山詩<lb/>
<pb n="KR4d0045_WYG_018-23b"/>
　　次韻和王待制絶句<lb/>
病軀何處識君恩卧治無令四體勤客誦舍人詩句好<lb/>
幾將筆硯一時焚<lb/>
無年何日蘇凋瘵死市空嗟費杖笞舊尹告新應有意<lb/>
若為閒暇得遊嬉<lb/>
蔡邕倒屣貴公子阮籍清談林下游人事差池不如古<lb/>
祗將朱墨繼為州<lb/>
　　寄韓玉汝待制<lb/>
<pb n="KR4d0045_WYG_018-24a"/>
南雲不到飛狐口朔雪來從累鴈門仗節仍煩鑿空使<lb/>
乘槎徑取濁河源<lb/>
嫖姚不復顧家為誰謂東山久未歸巻耳幸容携婉孌<lb/>
皇華何啻有光輝<lb/>
　　秋盡野次<lb/>
丹椒結子菊花黄山路秋高草木香日出鷄鳴下喬樹<lb/>
人來犬吠透疎篁<lb/>
湖水彌天未覺秋暫辭鞍馬寄扁舟菰蒲無禁魚無税<lb/>
<pb n="KR4d0045_WYG_018-24b"/>
誰似溪翁得自由<lb/>
　<lb/>
　<lb/>
　<lb/>
　<lb/>
　<lb/>
　<lb/>
　彭城集巻十八<lb/>
</p>
<p>
</p>
  </div>
</body>
</text>
</TEI>
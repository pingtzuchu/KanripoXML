<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>彭城集巻十一</head> <lb/>
    <p>
<pb n="KR4d0045_WYG_011-1a"/>
欽定四庫全書<lb/>
　彭城集巻十一<lb/>
　　　　　　　　　　　　　宋　劉攽　撰<lb/>
　五言律詩<lb/>
　　遠信<lb/>
清秋萬里夢久客一封書長日看鴻鴈呼兒問鯉魚涼<lb/>
風郢路遠落葉洞庭初無限歸鳧翼南飛最跂予<lb/>
　　金沙花<lb/>
<pb n="KR4d0045_WYG_011-1b"/>
苒弱金沙樹花竒名字珍移從今日晩恨失去年春嫩<lb/>
綠藤垂架深紅棘刺人東風㑹入手照眼萬枝新<lb/>
　　贈鄰翁<lb/>
與彼茅茨接看渠卜築初丈人真耄矣孺子復何如翁<lb/>
且勤杯酒兒敎讀道書衡門來往近時為過吾廬<lb/>
　　初晴贈某翁<lb/>
雲隨夜色改日與曙光升已變前除雪猶餘北户冰鴻<lb/>
飛知適意鶴語若矜能天事寛羇旅幽人亦有朋<lb/>
<pb n="KR4d0045_WYG_011-2a"/>
　　晨起<lb/>
斷角續鳴鐘惜時春已空曉星猶伴月早雨不禁風眠<lb/>
食須頤老衣冠強自公庭隂全綠色無復見殘紅<lb/>
　　挽胡元夫母夀安縣太君二首<lb/>
應嫗金琛社桓釐邑致膰母儀真盛徳祿養現興門尚<lb/>
想君羮遺那悲口澤存蒼山松梓暮弔鶴去翩翻<lb/>
清徳畏人知傳家賴母慈何時丹桂擢相戒白華詩戲<lb/>
綵歡無極藏舟事密移千鍾已不暨後日可勝悲<lb/>
<pb n="KR4d0045_WYG_011-2b"/>
　　孟冬<lb/>
十月江南暑居人尚葛衣秋花看不絶沙鳥聽忘歸氣<lb/>
鬱愁成瘴霜輕嘆失威異方覉旅思歲事毎多違<lb/>
　　午睡<lb/>
浮雲蔽白日風雨近秋天車馬欲安適尸庭方閴然世<lb/>
塗髙枕外身事曲肱前似覺松生腹迢遙不記年<lb/>
　　古槐二首<lb/>
地有藏丹井人傳不死鄉南柯經腊李黑葉勝枯楊甲<lb/>
<pb n="KR4d0045_WYG_011-3a"/>
錯龍鱗斷花明鼠耳黄離宫縁望幸仙檜儼相望<lb/>
仙人鍊形骨枯槁不知年秀色倐還觀陽和仍宛然今<lb/>
古山川異乾坤雨露偏東陽無歇息生意㑹綿綿<lb/>
　　復和前韻二首<lb/>
遺履事悠遠白雲飛帝鄉潛真社寄櫟觀化肘生楊秀<lb/>
葉髪垂綠雜英牙變黄犧尊與溝斷俗骨爾何望<lb/>
父老見枯朽皆從童稚年孫枝復秀色仙事故依然<lb/>
巢鶴千齡異源泉一溉偏頗笑海棕陋崎嶇留在緜<lb/>
<pb n="KR4d0045_WYG_011-3b"/>
　　秋暑呈馮守<lb/>
秋律何時效炎雲莫肯隂烈風長鼓鞴去水亦流金藿<lb/>
食無求飽單絺不自任開懐幸寛政事省得清心<lb/>
　　宿荆門<lb/>
山行厭曲折小邑正讙譁流水纔一帶居人聚兩涯池<lb/>
偏饒草木山晩聚雲霞郢路定未遠夢魂還到家<lb/>
　　西湖水決<lb/>
平原出大水蟻壤潰長汀舟檝疑藏壑波濤駭建瓴蛟<lb/>
<pb n="KR4d0045_WYG_011-4a"/>
龍隨過雨魚鼈問滄溟聞道蓬萊水桑田亦屢經<lb/>
　　素屏<lb/>
陋室避塵雜深居惟此屏虚空自生白樸素擬忘形畫<lb/>
手山林迹先生几杖銘長來師絶學未肯事丹青<lb/>
　　燒殘樹<lb/>
異時龍起蟄一夕鳥焚巢摧落殘孤幹荒涼委近郊莓<lb/>
苔深蟻穴風雨詫神交尚想知音遇空心或遠庖<lb/>
　　避風<lb/>
<pb n="KR4d0045_WYG_011-4b"/>
南風多疊浪逆水暫回船畫鷁秋相對沙鷗靜獨眠微<lb/>
明見雲樹孤絶問人煙吾道常如此聽歌枉渚邅<lb/>
　　同原甫詠秘閣詔藏古器圖<lb/>
昔占金寶氣天瑞告成功繪事今時絶書文自古同剖<lb/>
鈎記巫錦按刻異桓公塵世無由覩崑山策府中<lb/>
　　王廣淵郎中挽詩<lb/>
家本秦川貴舊傳淮水占省郎時望在公族主恩兼<lb/>
轉燭風何急棲塵草正纖襄陽今罷市涕淚萬人霑<lb/>
<pb n="KR4d0045_WYG_011-5a"/>
　　劉彞學士挽詩<lb/>
傳聞四君子同是五經師獨以功名誤空思俎豆為不<lb/>
成宣室召長負鴈門期賴有銘泉室千秋無愧詞<lb/>
　　重過觀音精舍舊讀書房<lb/>
往作關東客來携一束書旅人觀所主野性樂𤣥虚過<lb/>
事都如夢精廬宛若初空憐兩蓬鬢蕭颯十年餘<lb/>
　　過雍熙院興師房<lb/>
習靜未離解悟空猶著禪齋居性所近古寺境蕭然缾<lb/>
<pb n="KR4d0045_WYG_011-5b"/>
水寒生凍爐香暝裊煙老僧眉雪白晏坐已忘年<lb/>
　　夜雨<lb/>
天暝龍蛇化風高鳥獸呼塵囂一洒盡暑病暫時蘇電<lb/>
火將焚野雷車若隘塗坐疑陵谷變明發蹈江湖<lb/>
　　江上夜雨<lb/>
江黑暮潮生雲深驟雨傾風波兩舟語燈火一川明短<lb/>
夜苦難曙覉懐方未平空憐夢中路依約盡歸程<lb/>
　　慶壽挽詩二首<lb/>
<pb n="KR4d0045_WYG_011-6a"/>
史占書五鹿世徳活千人孝養東朝盛徽音赤管新濯<lb/>
龍虚望幸繭館不知春厯數姜任事寧如復辟辰<lb/>
鹵簿嚴仙仗笳簫去掖門晝閒長樂衛春寂灞陵園壹<lb/>
徳詒謀地羣生顧復恩神遊餘仿像日入際崑崙<lb/>
　　營冬二首<lb/>
羇旅殊多事崩騰欲老身連年俱異邑幾地愧鄰人<lb/>
板屋秦詩舊衡門泌水新何時仲長子卜築離風塵<lb/>
薙草元畱徑開窗祗近簷成冬須少有為客未嘗淹朋<lb/>
<pb n="KR4d0045_WYG_011-6b"/>
舊看都絶詩書賸欲嫌自知踈懶劇決意老幽潛<lb/>
　　思歸<lb/>
扁舟到北郭屣履向東門不改蓬蒿陋猶憐松菊存因<lb/>
秋動歸興值物愴離魂早晚城頭月呼兒坐小軒<lb/>
　　楊花<lb/>
不分春色晚楊花意氣驕吹嘘輕一羽容易㸃層霄細<lb/>
細穿簷隙姍姍學舞腰暫來幽僻地還復去人遙<lb/>
　　移居觀音寺<lb/>
<pb n="KR4d0045_WYG_011-7a"/>
棲息避城市塵埃將凂人虚空見佛性簡傲得吾真霜<lb/>
過草木改齋餘鳥雀馴席門常晝閉誰與駐車輪<lb/>
　　題陜西圖三首<lb/>
干戈今日事關塞此圖看白日長安近蒼山壠坂寒由<lb/>
來名百二自古有艱難指以安西道凝情意據鞍<lb/>
萬里靈州地他年漢朔方山河從割棄關輔急隄防轉<lb/>
益豺狼窟㻣嗟禮義鄉拔胡須壯士看晝意蒼茫<lb/>
河源來積石天馬涉流沙耳目成千古丹青在一涯荒<lb/>
<pb n="KR4d0045_WYG_011-7b"/>
涼都護府斷絕使臣槎安得山河將收功似漢家<lb/>
　　五月二首<lb/>
五月黄梅熟江邊晝雨初鏽痕侵匣劒潤氣蠧囊書<lb/>
亂恐翻銀漢喧愁洩尾閭時時雙水鳥往往上吾廬<lb/>
榻移隨樹影杯側見山岑白鳥渴求水𤣥蟬清噪林道<lb/>
書無近語天籟有遺音向北新開逕行苔過竹隂<lb/>
　　江上雨中<lb/>
江雲似無信山雨易翻盆鵬起天形黑龍驤水面渾大<lb/>
<pb n="KR4d0045_WYG_011-8a"/>
舟纔弱纜孤樹小前村濯熱吾知慰風波勿重論<lb/>
　　和王待制湘東王故苑<lb/>
故園悲帝子髙興復清秋密竹娟娟靜通波細細流<lb/>
干戈餘魯殿池沼似滄洲魚鳥應無恨山公肯醉遊<lb/>
　　冬暖<lb/>
南瘴無消息𤣥冥為失威水深鴻鴈宿霜薄鷓鴣飛處<lb/>
處憐喬木人人慣祫衣生涯卑濕地日飲自知機<lb/>
　　忝官<lb/>
<pb n="KR4d0045_WYG_011-8b"/>
忝官東北藩老拙復何言曹事輒付外客車稀到門臨<lb/>
池看魚樂倚杖聽禽喧莫恨三年最從今長子孫<lb/>
　　雨中<lb/>
沈隂連日雨六月似髙秋凉冷宵眠稳泥塗晝事休塵<lb/>
昏舊銅鏡朽蠧敝貂裘賴有盈樽酒能為懶病謀<lb/>
　　雨後<lb/>
積雨黄梅後多風夕景天少隂囘玉燭秋氣變薫弦<lb/>
孤鳥爰居外殘雲螮蝀邊羽陵書蠧盡數怪絶韋編<lb/>
<pb n="KR4d0045_WYG_011-9a"/>
　　欲雨<lb/>
久晴驚礎潤信宿候風囘仰月光如瓦燒雲色變灰讙<lb/>
鼃疑自得青鷁競飛來正想江南地清涼接過梅<lb/>
　　北牕聞雨<lb/>
庭梧不隱響秋入意蕭條過雨喧天籟髙風㑹海潮寒<lb/>
侵知洒近氣豁想雲遙歲晩看搖落無衣恥敝貂<lb/>
　　雨<lb/>
繁隂晝漠漠日雨暝紛紛鬭蟻仍移市乖龍亦過雲泥<lb/>
<pb n="KR4d0045_WYG_011-9b"/>
塗休不出鐘鼓遣相聞願得辭昏墊長風破宿氛<lb/>
　　酴醿軒雨中二首<lb/>
小雨疎隂響髙風綠幕斜冷吹能却暑細滴不妨花輕<lb/>
濕苔痕滑連隂草色加路長車馬少暫喜息飛沙<lb/>
病身常自力杖屨及比鄰繼日傷霖雨深居若避人隂<lb/>
苔無數綠秋草一番新入夜添涼冷書燈頓可親<lb/>
　　巢湖阻風二首<lb/>
重雲迷日月異縣失西東苦畏連天水何須竟夕風微<lb/>
<pb n="KR4d0045_WYG_011-10a"/>
明分白鳥搖落望青楓久客嗟留滯吾生事事同<lb/>
四月風猶北湖邊氣似秋天時如反置吾道信淹留望<lb/>
遠還吹帽憎寒更擁裘無由開白日晦瞑使人愁<lb/>
　　安河阻風<lb/>
隨湖寄漁浦村戍起孤烟水色連天黒沙禽亦晝眠柘<lb/>
田春種麥客渡晩爭船盡日無他事尋村聽野泉<lb/>
　　凝翠堂<lb/>
聳聳排修竹蕭蕭拂蠧簷秋聲送凉雨晚影碎寒蟾居<lb/>
<pb n="KR4d0045_WYG_011-10b"/>
處貧非病生涯智養恬著書聊自守非欲效幽潛<lb/>
　　留張十二宿<lb/>
靜外塵土息故人從我遊襟懐已瀟洒杯酒聊勸酬大笑<lb/>
呼五白浩歌遣四愁勞生如此少歎息為君留<lb/>
　　王太傅河北閲馬<lb/>
豐草河壖地平沙冀北區離宫連苜蓿舊苑半騊駼夫<lb/>
子深詩者無邪頒使乎寧令漢馬少不議擊匈奴<lb/>
　　庶幾堂<lb/>
<pb n="KR4d0045_WYG_011-11a"/>
碧草衡門裏涼天過雨初驚秋數甲子隱几讀殘書近<lb/>
郭多鳴鶴坳堂可釣魚異方無到客非是故人疎<lb/>
　　歲除立春乾祜縣獻梅<lb/>
除日應無歲新春不待年風光生意裏梅信客情邊冷<lb/>
艶來冰谷疎風暎雪天不逢江上使相與競芳姸<lb/>
　　挽胡太傅二首<lb/>
州來推博物伯始貴中庸論道宜黄髮銘功遍景鐘龍<lb/>
門餘舊客馬鬛悵新封後世瞻遺徳南山萬丈峯<lb/>
<pb n="KR4d0045_WYG_011-11b"/>
路車申伯去白馬庾公歸殄瘁人相弔哀歌露易晞石麟<lb/>
森立木密印鏁泉扉絮酒慙徐孺回看旅鴈飛<lb/>
　　挽西京左藏使石太保二首<lb/>
勇擲諸生筆終乘使者車家聲唯孝謹將略亦詩書鶴<lb/>
髪遺榮始瀧岡卜兆初謬承公叔薦曽未撇衣裾<lb/>
青綬股肱守毳衣方伯監威名真落落碩望自巖巖道<lb/>
遠年如待才長志尚緘家多二千石㑹見集門凡<lb/>
　　挽宋司空丞相二首<lb/>
<pb n="KR4d0045_WYG_011-12a"/>
斗樞齊七政鼎鉉象三公文武兼人際安危注意同規<lb/>
隨餘故事止足暢高風他日雲臺畫依然想竇融<lb/>
宻印加泉室哀簫去國門降龍嚴冕服畫鹿並車轓山<lb/>
甫中興業臧孫既殁言定應天壤内長與日星存<lb/>
　　月夜吹簫<lb/>
長路見秋月空江連夜明吹簫不能寐舉酒遞相傾賈<lb/>
客或垂淚羇人多失聲湘絃苦沉絶曲盡一含情<lb/>
　　秦國公主挽詩<lb/>
<pb n="KR4d0045_WYG_011-12b"/>
渭陽追舅氏婺女嫁天孫平日諸姑問當時赤綬尊烟<lb/>
波空北渚荻竹自長門後夜秦樓月哀簫閟九原<lb/>
　　宿峴山寺二首<lb/>
睠予倦羇旅坎壈林壑間落日投古寺秋蟲吟亂山月<lb/>
明露已白風定雲方還王事殊未暇悵兹清夜閒<lb/>
蒼山若無路落日聽鳴鐘旁舍適眠虎古潭微見龍空<lb/>
窓向雲月高枕聽風松幽境昔未遘仙游如可逢<lb/>
　　觀虎翼士戍宜州<lb/>
<pb n="KR4d0045_WYG_011-13a"/>
虎賁王爪士銅柱國南門魑魅非人境蠻夷盡鳥言瘴<lb/>
烟旗纛黑霧雨劒鋩昏即路皆無色何時見北轅<lb/>
　　再見士卒戍桂陽<lb/>
驛書頻挿羽漢士逺征蠻四月天將暑三苗舊阻艱悲<lb/>
笳背城邑苦霧濕關山後夜東南望妖氛翼軫間<lb/>
　　悼楊公緼二首<lb/>
得君雖恨晚白髪幸前期分手遂陳迹晤言成獨悲隙<lb/>
駒得未久風燭不勝危詎有修文選髙天可易知<lb/>
<pb n="KR4d0045_WYG_011-13b"/>
寄書曽未報題墨宛如新長路歸丹旐孤兒泣晝輴<lb/>
江湖餘氣概星月聚精神冥漠九原上空將萬鬼鄰<lb/>
　　秋懐二首<lb/>
搖落看秋色淹留倦郢城登臨想自昔風圡最含情白<lb/>
露黄橙熟清風綠桂生異鄉隨衆醉須爾析朝酲<lb/>
蒹葭晚巳變天宇向來髙風露一瀟洒江湖久欎陶鱸<lb/>
魚越人膾白露廣陵濤歸興憑三烏悲秋嘆二毛<lb/>
　　夕霧<lb/>
<pb n="KR4d0045_WYG_011-14a"/>
日落山氣改汀洲寒霧生深沈轉墟落迢遰失重城樹<lb/>
裏迷人語沙頭見火明商帆宿何處髣髴棹歌聲<lb/>
　　簽判承議携官酒并具殽炙晩飲檜下二首<lb/>
煩攜光祿酒愧舉使君觴伏盡轉秋熱月明纔夜涼暗<lb/>
蛩聲蕊蕊古檜影蒼蒼衰老淡薄味殽蔬猶徧嘗<lb/>
風月近秋好君來䝉十觴塵勞我休息炎暑此清涼<lb/>
玉露衣襟爽金波鬢髮蒼知心一為足何必似原嘗<lb/>
　　送儀父清溪縣丞<lb/>
<pb n="KR4d0045_WYG_011-14b"/>
雖方六七十皆有萬千家贊府亦製錦到宫殊及𤓰<lb/>
山苖甘筍蕨溪飰飽魚蝦為爾傳清白遺黎每歎嗟<lb/>
　　次韻和周承議登仙源宫樓<lb/>
屏星駐真境喬木盡蕭森野曠日偏永山寒雲更深<lb/>
九皇容盡信萬事盛來今囘首靈光殿飛鴉起暮林<lb/>
　　送從兄思甫尉富陽<lb/>
南州吏數千尉事獨神仙平日稀桴鼓端居數醉眠<lb/>
潮聲雷出海山色劍横天㑹盡登臨興淹留昔計年<lb/>
<pb n="KR4d0045_WYG_011-15a"/>
　　送劉誼先輩尉涇縣<hi>原註先輩補監生予定為第三人</hi>
詔除芸閣吏名屬太常書髙第余無愧同宗誰不如鄉<lb/>
情歡賜服壽酒慶安輿正復秋風起滄江厭膾魚<lb/>
　　周節推移曹州<hi>原註此君凡換五幕府</hi>
珠履幕中客行行亦倦游勞歌一長鋏厯聘五諸侯<lb/>
捧檄為親喜問程輕族愁遙憐在陳士無友重悲秋<lb/>
　　送張益宣州法曹<lb/>
謝守宣城句偏矜呂法曹郡齋應似舊廷掾不徒勞<lb/>
<pb n="KR4d0045_WYG_011-15b"/>
東北歸流駛空虚去棹髙木𤓰因贈客并擇兔千毫<lb/>
　　韓康公挽詞三首<lb/>
初還丞相印併授上公封門戟交行馬衣章雜繡龍<lb/>
䇿書休命畢拜老未臨雍遺愛無時息淒凉在輟舂<lb/>
八龍歸濟美四輔號無官魯衛聯三夀韋平屬二難<lb/>
大勲流竹帛盛事絶衣冠今日哀榮禮賢豪共永歎<lb/>
乘輿錫臨弔朝士盛班辭笳鼓千人仗輼輬數仞旗壊<lb/>
梁蕭畫在藏壑説舟移無復龍淵劔空傳禹甸詩<lb/>
<pb n="KR4d0045_WYG_011-16a"/>
　　傷王都官正鄉<lb/>
巍然積徳門識此貴公孫譬彼芝蘭秀行看鴻鵠軒誰<lb/>
令武子死無復孟嘗言寂寞繐帷暝流塵空酒樽<lb/>
　　傷胥平叔都官<lb/>
欲為大招賦期子入修門昔爾南宗學慙予莊叟言清<lb/>
樽湛凝綠丹旐杳飛翻晨夕髙堂念此情難重論<lb/>
　　傷楊元明都官<hi>原註知國子書學判吏部南曹晏相外甥</hi>
傳家推徳祖似舅識劉牢刻意鴻都學精心常侍曹<lb/>
<pb n="KR4d0045_WYG_011-16b"/>
萬金酬六體一字秃千豪詎有修文事蒼蒼空自髙<lb/>
　　歸鴈<lb/>
楚水幾時綠歸鴻前後聞江湖久漂泊南北忍辛勤意<lb/>
氣融融日聲音漠漠雲青冥易凌厲況復未離羣<lb/>
　　雪中聞鴈<lb/>
四海困横絶經年長往來雪霜空盡力道路有餘哀水<lb/>
宿稻粱薄雲深羅網猜北方有殺氣緩緩及春迴<lb/>
　　新雁<lb/>
<pb n="KR4d0045_WYG_011-17a"/>
南飛洞庭鴈稍復過衡陽宇宙同為客春秋各異方邊<lb/>
塵猶處處殺氣苦蒼蒼恐有傷弓翮哀鳴少稻粱<lb/>
　　觀南戍士<lb/>
膂力三軍士由來百戰經舞旗翻鳥隼疊鼓㑹風霆殺<lb/>
氣過銅柱驩聲塞洞庭九州防盜賊儒服媿青萍<lb/>
　<lb/>
　<lb/>
　<lb/>
<pb n="KR4d0045_WYG_011-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　彭城集巻十一<lb/>
</p>
<p>
</p>
  </div>
</body>
</text>
</TEI>
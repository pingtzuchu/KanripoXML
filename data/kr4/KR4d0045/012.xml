<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>彭城集巻十二</head> <lb/>
    <p>
<pb n="KR4d0045_WYG_012-1a"/>
欽定四庫全書<lb/>
　彭城集巻十二<lb/>
　　　　　　　　　　　　　宋　劉攽　撰<lb/>
　五言律詩<lb/>
　　平山堂<lb/>
呉山不過楚江水限中間此地一回首衆峯如可攀俯<lb/>
看孤鳥沒平視白雲還行子厭長路秋風聊解顔<lb/>
　　伯父挽詩二首<lb/>
<pb n="KR4d0045_WYG_012-1b"/>
遂有終焉志纔成智者居戸庭連水竹几杖接舟輿愛<lb/>
客樽中酒傅家篋裏書疏公知足計不益舊田廬<lb/>
民思常在去令徳久猶存慟哭新阡樹遲疑舊里門大<lb/>
招聲斷絶丹旐影翩翻後日談随㑹人知歎九原<lb/>
　　挽刁景純二首<lb/>
承明通佚老仁智逺歸居門下無留客燈前不廢書舞<lb/>
筵交履舄倚杖及田廬以此為家事忘年八十餘<lb/>
延陵君子墓南極老人星自古稱遺愛斯文重典刑一<lb/>
<pb n="KR4d0045_WYG_012-2a"/>
生隆許與五福最康寧逝矣俱陳迹臨風祇涕零<lb/>
　　挽孔經父二首<lb/>
鄉里東南秀衣冠伯仲賢先鳴俱中雋競爽故無前朔<lb/>
雪凋華萼炎風急逝川斗間占紫氣應復在龍淵<lb/>
往昔方聞䇿中間五諫書直繩無廢墨利刃必投虚任<lb/>
重生何薄年長恨有餘悲君雖視草不及馬相如<lb/>
　　挽丁元珍<lb/>
顔駟縻三省君山困六安宦遊俱邂逅行路正艱難去<lb/>
<pb n="KR4d0045_WYG_012-2b"/>
水爭還壑凝霜苦敗蘭唯餘青簡在時為拂塵看<lb/>
　　挽蘇明允二首<lb/>
季子才無敵桓公義有餘空悲武儋石猶得茂陵書郢<lb/>
路營魂逺江源氣象虚康成宜有後正使大門閭<lb/>
漢儀綿蕝盛周諡竹書存益以春秋法因知皇帝尊百<lb/>
年當絶筆諸子謝微言詩禮終誰及賢良萃一門<hi>原註蘇増</hi>
<hi>諡法又修纂禮書成而卒</hi>
　　聞雷<lb/>
<pb n="KR4d0045_WYG_012-3a"/>
過臘山微雨開正两震雷漸南風土異傷早嵗時催放<lb/>
逐漁翁問淹留漂母哀餘寒附煙火尚有復燃灰<lb/>
　　和孫宣徳中秋不見月<lb/>
便有倚天劒决雲殊細微清光自無蔽絶境轉知稀雲<lb/>
重蟬時落風髙鴈已飛嫦娥苦幽獨㑹載客槎歸<lb/>
　　和中秋對月<lb/>
星稀如有避雲巻不辭勞露已深秋白天應為月髙幽<lb/>
懐向誰盡詩興更何逃勿負盈樽酒須營千兔毫<lb/>
<pb n="KR4d0045_WYG_012-3b"/>
　　十月四日離都歸陳州<lb/>
南浦三篙水歸人五日糧寒沙晨起鴈古樹夜經霜久<lb/>
客復去國有情知望鄉鬢毛渾欲變鳴笛不須長<lb/>
　　去陳二首<lb/>
近關蘧舍衞接淅孔違齊今日思狂簡儒生自滑稽歸<lb/>
歟那愠見去矣約輕齎潁水清如鏡風波定弗迷<lb/>
禮賢齊相國<hi>原註平仲</hi>愛客鄭尚書<hi>原註崇</hi>徐孺曾懸榻馮公<lb/>
預食魚甘棠勿剪伐客館遂邱墟長鋏還相語冥鴻幸<lb/>
<pb n="KR4d0045_WYG_012-4a"/>
起予<lb/>
　　端午<lb/>
萬里荆州俗今晨採藥翁浴蘭從忌潔服艾已同風泛<lb/>
酒菖蒲細含沙蝘蜓紅沉湘猶可問角飰畏蛟龍<lb/>
　　嘉祐大行皇帝挽詩十首<lb/>
七月期先逺三泉異卜征悲憂同軌事遏密兆人情晩<lb/>
出蒼龍駕真游白玉京稱天騰茂實厚徳始能名<lb/>
北發聲名逺西城劒㦸銷萬靈潛受記百獸樂聞韶昧<lb/>
<pb n="KR4d0045_WYG_012-4b"/>
谷迷升日璇霄失建杓仙遊那可問賦諷已飄飄<lb/>
盛徳終無逸元功孰間然啟疆神禹績著記帝虞年桑<lb/>
變旋觀海弓遺杳望天霸陵無石槨不改故山川<lb/>
盡禮三神事齋居五日朝綈衣仍澣濯禁籞亦芻蕘汾<lb/>
水遊何往華胥夢轉遙羙藜與環堵無日不思堯<lb/>
屬車全鹵簿寶玉煥渠眉萬國瞻龍翣三辰㑹素旗雪<lb/>
迷帝鄉望風動海隅悲今日西巡守仍非八月期<lb/>
清光非可望天道亦難聞䇿府開羣玉賡歌續慶雲一<lb/>
<pb n="KR4d0045_WYG_012-5a"/>
經皆賜復九譯尚同文㑹盡南山竹成書紀帝墳<lb/>
陵闕儼因山明中恍下天燃魚常照夜耕象自成田鴻<lb/>
洞深投玉莓苔密瘞錢涕流昭徳舞無復柏梁篇<lb/>
帝車旋北斗馳道繞青松銀海浮雙闕虞淵頓六龍深<lb/>
思傾杞國遺恨泣華封述作無憂事靈臺與辟雍<lb/>
車書共文軌律度出聲身明白垂中典優容禮直臣熊<lb/>
羆渭川叟風雨越裳人更想攀髯士猶知不犯鱗<lb/>
哀挽千人唱崇岡萬嵗居呼關想傳警羡道法周廬晚<lb/>
<pb n="KR4d0045_WYG_012-5b"/>
日塗車静深山灌柏初谷神知有術猶欲信前書<lb/>
　　次韻和麻直講題楊直講所種三樗樹<lb/>
誰能知散木封植亦無心嵗月如視䕃棲遲還息隂宦<lb/>
情移栁在詩興愛棠深定有歸飛翼懐音似泮林<lb/>
　　神宗皇帝挽詩四首<lb/>
制作夸三正規模壯百王自然推大畧誰得望清光東<lb/>
樂來蟠木南琛過越裳白雲那可測應復向汾陽<lb/>
綿宇正歡心虞韶驟遏音戴天憂杞國就日悵崦岑貫<lb/>
<pb n="KR4d0045_WYG_012-6a"/>
朽三泉府方輸九牧金斯民已仁夀至理更難忱<lb/>
四塞聨初郡千官僅代工舟車逾漢迹臺省變唐風賢<lb/>
傑程能際戎夷率服中軒威百年在何必畫周公<lb/>
晚駕嚴仙御西巡即舊都天寒餘鶴語弓墮脱龍鬚白<lb/>
髪孤臣淚清湘萬里途無由宣室問回首叫蒼梧<lb/>
　　大行挽詩二首<hi>原註劉熙説大行云大行受大名</hi>
受名從大行復土自因山秋草龍髯墮宫煙淚竹斑不<lb/>
知汲水逺猶與化人還寂寞崦嵫日空瞻咫尺顔<lb/>
<pb n="KR4d0045_WYG_012-6b"/>
謳歌前授啟桑穀遂興商恭已朝無事優賢禮亦莊那<lb/>
驚同軌至方奏萬年觴西望歸雲白悠悠指帝鄉<lb/>
　　又二首<lb/>
萬國依無外三登頌太平樵夫亦談道耆舊莫知兵雲<lb/>
去仙鄉逺龍來寶鼎成西風動閶闔哀涕不勝情<lb/>
供張連三輔梯航㑹九圍屬車疑晩駕清蹕望來歸草<lb/>
雲凄金闕松風颺玉衣舊傳當脱躧遙見五雲飛<lb/>
　　日晩<lb/>
<pb n="KR4d0045_WYG_012-7a"/>
清秋來早晩落日正蕭然稍見林外水獨聴風際蟬牛<lb/>
羊暝知道墟落逺生烟歲事看禾黍方知沮溺賢<lb/>
　　挽杜祁公太師二首<lb/>
孤童迨耆老仕郡至三公任重仍長道材全信永終時<lb/>
推子房智人識伯夷風存殁哀榮禮千秋誰與同<lb/>
赤舄三師貴諸公百里封舊勲兼注意餘事寄明農哀<lb/>
動襄陽市悲殘鄭國舂空餘靈夀賜無復見臨雍<lb/>
　　秋雨四首<lb/>
<pb n="KR4d0045_WYG_012-7b"/>
冷雨黄昏暮秋聲衆葉喧濯煩天宇闊流惡楚江渾鼃<lb/>
黽煩當道魚龍稍在門一樽聊自勸還欲笑臧孫<lb/>
漠漠清秋雨蕭蕭萬宇寒蛟龍移窟宅江漢急波瀾瘴<lb/>
霧深蠻洞旌旗濕漢官南征愁失道后土若為乾<hi>原註時方</hi>
<hi>誅湖南蠻賊</hi>
海風吹暮雨淮上始秋聲㸃滴潛滋潤隂沈未放晴林<lb/>
塘雲似密水鑑鏡來清無事看魚鳥飛沈體亦輕<lb/>
炎天常畏酒秋興憶開觴海面孤雲黑林端一葉黄島<lb/>
<pb n="KR4d0045_WYG_012-8a"/>
夷歌似楚村笛語如羌更覺非吾土豋臨思舊鄉<lb/>
　　有懐北歸<lb/>
江漢不宜秋羇人北望愁帝鄉從此去楚水正東流竟<lb/>
日悲鶗鴂長歌倚蒯緱天邊兩黄鵠那肯為人留<lb/>
　　秘閣梅花<lb/>
始知丹禁密獨見早梅新天上應常雪人間未有春亂<lb/>
香交砌草疎影媚庭筠浪作瀛洲客催成白髪人<lb/>
　　雨中晩涼<lb/>
<pb n="KR4d0045_WYG_012-8b"/>
落日浮雲暝滄江雨氣来風燈殊未定洞户故頻開秋<lb/>
意梧桐急宵征蟋蟀哀客心聊洒濯天地久塵埃<lb/>
　　始涼<lb/>
秋風來㡬時客病不相宜搖落令心苦虛涼益氣衰生<lb/>
涯貧更拙交態卧尤知安得千金贈䲭夷與爾期<lb/>
　　送張直温主簿赴南陽<lb/>
張君年少予冠歲聚公車留落成強什聲名就子虚穰<lb/>
橙千户富潭菊萬家居吏隱何為樂優游不廢書<lb/>
<pb n="KR4d0045_WYG_012-9a"/>
　　黄知錄園池<lb/>
刼火無遺者靈光獨巋然寒池清照日古木碧參天細<lb/>
雨來幽鷺涼風急亂蟬頗知魚樂意仍得離鈎筌<lb/>
　　游李氏園池二首<lb/>
從人問喬木繫馬得名園栁帶晴先綠禽聲暖更喧臨<lb/>
池照清水拂石置芳樽不畏歸侵夜嚴城未掩門<lb/>
樹密渾成塢花深更有蹊來游春尚淺重到客應迷已<lb/>
近無人境深憐快馬蹄風光不負約樽酒㑹長擕<lb/>
<pb n="KR4d0045_WYG_012-9b"/>
　　春隂<lb/>
峽雲春易雨水國暮多風原草萋萋綠林花淡淡紅清<lb/>
江晩寒外落景半晴空物色憐新燕歸懐目去鴻<lb/>
　　秋雨<lb/>
南國秋常暑涼風起自今洩雲無白日度夕亦層隂搖<lb/>
落梧楸意蕭條蟋蟀音窮愁抵衰病坐作老翁心<lb/>
　　樹隂二首<lb/>
清隂方丈得暑氣乍來無塵榻從箕踞前賢亦鍛爐晩<lb/>
<pb n="KR4d0045_WYG_012-10a"/>
蠱多黑羽秋草半青珠安得遺方客𤣥談似給孤<lb/>
避世長梧子居貧五栁生清秋葛衣薄晚日濁醪傾雨<lb/>
蝶輕<hi>原註去聲</hi>猶舞風蟬涼不鳴淮南搖落早倚樹不無情<lb/>
　　夜坐<lb/>
積雨凝涼氣疎林滴露華流星占使者斜漢挹浮槎喜<lb/>
近天流火回看斗轉車秋風下閶闔消㪚萬人家<lb/>
　　飲酒城南門贈髙子中<lb/>
蒼山際碧霄綠樹及山腰青靄照殘日白雲縈麗譙偶<lb/>
<pb n="KR4d0045_WYG_012-10b"/>
然成勝賞長嘯隔塵囂少駐飛鳧舄吾無獨酌謠<lb/>
　　酬晁單州二首<lb/>
九載一相逢侵尋頭已童喜君真傲吏老我未成翁簡<lb/>
易文書省悲歡酒盞空平生懐舊意盡見醉醒中<lb/>
彈琴君子邑賢守智逾多不作長沙賦仍傳白雪歌解<lb/>
酲應用酒成佛却須魔正買千金骨何憂驥跋跎<lb/>
　　送呂國博知常州<lb/>
計然餘半䇿賈子就新書屈意銀青綬之官鳥隼旟丹<lb/>
<pb n="KR4d0045_WYG_012-11a"/>
楓千里逺秋興二毛初最可羞晨膳蓴絲雜膾魚<lb/>
　　李公擇自滑州移知鄂州<lb/>
黄河魴與鯉不及武昌魚好去連城守翩然雙隼旟諫<lb/>
官仍重外天祿不成書可待三年最歸來侍赤除<lb/>
　　朝回<lb/>
朝回還閉户講徹復觀書重祿爭消得微軀且自如俗<lb/>
情矜不及生理付無餘寂嘿懐張摰淹留苦魏渠<lb/>
　　同宋次道飲王史館園<lb/>
<pb n="KR4d0045_WYG_012-11b"/>
珍館掃塵埃賓堦餘綠苔涼風知廣厦清唱急行杯修<lb/>
竹端藏日交流静殷雷歡窮有餘恨不及壯年來<lb/>
　　同韓持國飲城東俞氏園<lb/>
貧家常汲汲一飲自難營不笑烹雞黍因之同耦耕林<lb/>
花含秀色谷鳥變新聲歸馬無庸疾郊扉最近城<lb/>
　　泛舟城南二首<lb/>
清溪亦多曲窄地頗宜花出水游魚樂驚人白鷺斜孤<lb/>
城舊郢樹三戸楚人家歸興仍風雨蕭然睠物華<lb/>
<pb n="KR4d0045_WYG_012-12a"/>
風逆湍聲急雲酣雨氣豪川蜺垂飲近江鶴去飛髙洗<lb/>
藕還餘味操舟未覺勞蒹葭彌極望秋意晚騷騷<lb/>
　　早行<lb/>
山烏相呼曙檣烏自指南健看帆席滿坐數舳艫銜水<lb/>
闊蛟龍舞魚肥鸛鶴貪陣雲濃似墨送雨向湘潭<lb/>
　　晩行<lb/>
天闊西曛久風多客語聞九江秋落水三峽暮歸雲飲<lb/>
啄鷗相並歸飛鶴不羣湘潭早搖落稍稍悵平分<lb/>
<pb n="KR4d0045_WYG_012-12b"/>
　　次韻酬錢少卿<lb/>
簿書非力學何事不窺園乘興縁心賞忘懐到酒罇露<lb/>
蟬凉寂寞風葉静翩翻少駐東方騎前盟豈可温<lb/>
　　送楚南<lb/>
心寄江湖上樂聞遊子歸送君從此去脱葉正秋飛雲<lb/>
水聊破浪風塵今振衣山僧不善飲定負蟹螯肥<lb/>
　　送袁生<lb/>
巴蜀窮天險驚君便向西長年勞賈勇懸度約輕齎行<lb/>
<pb n="KR4d0045_WYG_012-13a"/>
止千金子艱危萬丈梯自憐傾蓋舊即事復睽㩦<lb/>
　　送劉四畋二首<lb/>
四海皆兄弟吾宗加老成好書如子政飲酒勝公榮今<lb/>
日鱸魚膾羡君乘興行秋風峽中度快意聴潮聲<lb/>
肥水不能逺秪今行子東髙秋千里月暮景一帆風時<lb/>
節迎黄菊汀洲下早鴻江天多勝事無術與君同<lb/>
　　山陽送王中甫<lb/>
弱扇避風瀾卑飛歳復單君行反閶闔人望接鵷鸞齋<lb/>
<pb n="KR4d0045_WYG_012-13b"/>
日容臺峻書籖䇿府寒誰言今昔異王貢本彈冠<lb/>
　　送某<lb/>
詞曹大府掾誰謂詔恩輕遺愛念諸父司存從汝兄男<lb/>
兒貴壯志子弟習家聲努力自勉勵吾衰觀爾成<lb/>
　　送王同年殿丞知鄞縣<lb/>
結愛愧同年君先予著鞭稍遷鈎盾省厯試武城弦越<lb/>
嶺霞明日南溟水浸天微官等不遂欲治子猷船<lb/>
　　江亭後池<lb/>
<pb n="KR4d0045_WYG_012-14a"/>
清江長望極餘興曲池深俯視游魚族仰嬉喬木隂通<lb/>
津厭離㑹勝地有登臨暮雨寒潮急歸飛聞水禽<lb/>
　　送胡因甫知湘鄉縣<lb/>
雲水長沙國銅章邑大夫俗傳鶚似鵩仙化舄為鳧卑<lb/>
濕加飱飰絃歌豈壯圖洞庭見歸客書信不宜無<lb/>
　　季夏雨過小有秋氣<lb/>
雨過猶長夏秋深從洞庭江涵郭門白山到戍樓青天<lb/>
意憐卑濕吾謀有醉醒柴門夜不掩髙枕看流星<lb/>
<pb n="KR4d0045_WYG_012-14b"/>
　　觀雲<lb/>
江上秋多雨山中晝出雲太虛終日曀疊嶂不時分半<lb/>
覺蛟龍氣皆成虎豹羣微風動閶闔暫喜見西曛<lb/>
　　山行<lb/>
危塗煩側足積水向吹襟雲樹參天直風湍殷地深翠<lb/>
香秋後草巧語霽來禽信美非人境無為久滯淫<lb/>
　　泛舟<lb/>
野境尋不盡幽歡良自如猶疑夢為鳥誰謂子非魚岸<lb/>
<pb n="KR4d0045_WYG_012-15a"/>
樹綠已合渚蒲長且疎逍遙此中意何減漆園書<lb/>
　　初夜<lb/>
海氣三隂早秋宵一刻長凉風吹樹動疎雨過雲忙寂<lb/>
寂庭槐落微微逕竹香蛩聲畏人寢故故近眠床<lb/>
　　夜三首<lb/>
積水浮南極流沙聚客亭暄聞漁父曲秋揖老人星初<lb/>
月霜華薄孤山石黛青天高多影響髣髴見湘靈<lb/>
凉風吹素月深夜欲眠時露自入秋白漏從前日遲河<lb/>
<pb n="KR4d0045_WYG_012-15b"/>
光如劍直螢影似星移多少流年感聞蛩輒易悲<lb/>
流雲巻殘雨初月净中宵秋色河漢白凉風星斗搖暗<lb/>
螢猶弈弈髙樹獨蕭蕭客鬢非松柏何時得後凋<lb/>
　　寄題康州陳氏連理木詩<lb/>
陳家聚徳星累世若同生天事知常象林珍獨應誠相<lb/>
傳殖嘉樹不復羡名卿坐使炎荒化何如谷口耕<lb/>
　　哭吳道粹學士<lb/>
結束并州騎雍容使者車乃心長象闕稱旨得金魚熊<lb/>
<pb n="KR4d0045_WYG_012-16a"/>
鳥空遺術龍蛇有讖書平生一笑樂回首涕盈裾<lb/>
　　次韻酬盛秘丞黑桃二首<lb/>
度索方殊域崑崙起素封㡬人曾白眼吾子幸先容晦<lb/>
迹煤炱暗含滋沆瀣濃上林求異木詔使㑹尋蹤<lb/>
春華各自媚秋實頓能殊悴貎從黎黑丹心固碩膚榴<lb/>
花隨使者荔子賜匈奴寄語𤣥都客相疑失味腴<lb/>
　　雨夜三首<lb/>
急雨吹喬木孤燈瞑小軒神傷徒隠几夢極不招魂老<lb/>
<pb n="KR4d0045_WYG_012-16b"/>
涙悲朝雉摧腸怯夜猿舊惟眸子亮一月遂全昏<lb/>
孟夏樹木長夜凉風雨時明燈掃塵榻㪚帙坐書帷曠<lb/>
野波濤合中宵虎豹悲形骸吾喪我隠几向為誰<lb/>
雲闇黄昏雨風凄九月秋老便安坐久用即置書休知<lb/>
命應無念虚心自不愁三年同此興中夜一燈留<lb/>
　　季夏雨夜<lb/>
烈暑殊未艾更籌初少添電光金作屋雨氣瀑吹簾巢<lb/>
燕密誶語闇蛩争出潛何由掃氛翳試使祝蜚廉<lb/>
<pb n="KR4d0045_WYG_012-17a"/>
　　靈壁張氏園亭二首<lb/>
落帆楊栁渚歩屧松竹園叢石千巖秀凉風萬葉翻主<lb/>
人昔傲吏燕翼此衡門略看題詩客空令悲九原<lb/>
密竹換啼鳥清池添放魚懸藤林下坐響石洞中居興<lb/>
趣自無盡傳聞那得虚如何仲長子刻意但成書<lb/>
　　重到謝氏園亭寄裴博士俊叔王主簿宗傑時裴<lb/>
　　往淮南王出京師<lb/>
徘徊逺林下幽草為誰芳前日同游客今朝俱異鄉東<lb/>
<pb n="KR4d0045_WYG_012-17b"/>
風雖淡蕩陳迹似凄凉何用江千里春心故易傷<lb/>
　　八月十五日秋分是日又社<lb/>
秋分當月半望魄復宵中難得良辰並仍將吉戊同髙<lb/>
樓連卜夜濁酒任治聾注想乘槎客何如擊壤翁<lb/>
　　送裴太博<lb/>
萊子頭垂白斑衣歡過人官知為親屈祿足代家貧歸<lb/>
鴈江南逺芳蘭雪後新仙舟興不淺致意越鄉春<lb/>
　　夕陽<lb/>
<pb n="KR4d0045_WYG_012-18a"/>
驟雨無多潤殘陽不復遲隂凉庭樹老㸃綴石苔滋鬭<lb/>
雀輕投地懸蟲賸倚絲林櫻供口實美味及童兒<lb/>
　　馬氏中隠庵<lb/>
千歳知名士文淵與少游平生欵段馬晚嵗伏波侯鄉<lb/>
里足稱善功名仍可收聞君事中隠歎息此孫謀<lb/>
　　望荆山<lb/>
宿雲收疊嶺初日上危岑黤黮千重黛光芒一線金秋<lb/>
髙怨搖落野曠快登臨誰怪欣然樂山林慰此心<lb/>
<pb n="KR4d0045_WYG_012-18b"/>
　　送李太博知梓州郪縣<lb/>
亦有飛鳧舄那知蜀道難峽山從劔盡江水向浯寛近<lb/>
邑輸鹽井連城接錦官清風足富俗唯寄七弦彈<lb/>
　　送邵中允知華亭縣<lb/>
一登丈石陛立拜紫泥書省户方通籍絃歌想下車飛<lb/>
鳧來不逺唳鶴聽何如莫作陶彭澤田園與世疎<lb/>
　　晦日自薦福汎舟泊女郎臺下又汎東湖<lb/>
雪解寒生水平湖照眼新扁舟徐送客絶境漸無人逕<lb/>
<pb n="KR4d0045_WYG_012-19a"/>
草芳菲淺沙禽羽翼馴佳辰數攜酒晦日已疑春<lb/>
　　晨興<lb/>
宿露寒猶重升曦旦尚昏髙秋凋衆木百里見平原水<lb/>
涸看魚族田收長稻孫冥山不可望那復更南轅<lb/>
　　將遊吳中寄原父<lb/>
久宦减仲産行歌非五噫歸來問長鋏習水看吳兒弱<lb/>
喪殊可恨儻來今自知江山不我厭有意卜居之<lb/>
　<lb/>
<pb n="KR4d0045_WYG_012-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　彭城集巻十二<lb/>
</p>
<p>
</p>
  </div>
</body>
</text>
</TEI>
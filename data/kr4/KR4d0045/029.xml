<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head/>
    <p>
<pb n="KR4d0045_WYG_029-1a"/>
欽定四庫全書<lb/>
　　彭城集巻二十九<lb/>
　　　　　　　　　　　　　宋　劉攽　撰<lb/>
　　啟<lb/>
　　　賀省副某郎中啟<lb/>
竊審光被命書贊司邦計㐲惟慶慰國家備用厚生之<lb/>
徳大農為之淵商功興利之權計㑹受其質必有副貳<lb/>
協成懋和抑惟全材乃膺遴選恭以某官心術敏劭智<lb/>
<pb n="KR4d0045_WYG_029-1b"/>
符廓明資肅括以禔身惟幾深而成務素所樹立實為<lb/>
萬夫之雄疇其功庸獨處大牧之冠故兹明詔之下僉<lb/>
曰休哉而大賢在朝所存遠矣必且攄阜民之長䇿集<lb/>
富國之成勲而後超踐亨途欣逢袁業側聴輿頌實同<lb/>
慶詞<lb/>
　　回賀蘇學士詔啟<lb/>
伏審光奉詔函擢躋史觀本朝厚多聞之選儒士榮藏<lb/>
室之華非夫擅三良之能兼兩如之直曷膺遴束以副<lb/>
<pb n="KR4d0045_WYG_029-2a"/>
僉言恭以某官積學淵微軼材超特以直諒多聞之益<lb/>
被賢良髙第之求豈其拘累日之勞是以不待吹而進<lb/>
側聆休命方集懽悰過沐華牋亟聞讜論佩銘之素啟<lb/>
處不忘<lb/>
　　賀判府宋相公啟<lb/>
伏審涓選榖旦和布政經四國于蕃實重股肱之寄周<lb/>
邦咸喜庸知豈弟之風惟商序之過中繄天休之純格<lb/>
恭以某官比徳伊管致君勛華材大而志深器遠而任<lb/>
<pb n="KR4d0045_WYG_029-2b"/>
重訏謨樞斗既臻偃伯之期專席鼎司罙盛勑天之業<lb/>
百度時序九功可歌方均逸而優賢姑偃藩而賜履葢<lb/>
袞衣信處周旦居東而見思四牡遄歸山甫徂齊而興<lb/>
詠矧輿情之素屬將天視之俯從還復階符之尊益隆<lb/>
風動之化某猥惟陋質獲預下陳趨及𤓰之期匪遥于<lb/>
旦暮積在鈞之願實賴于陶埏敢冀上為宗祧精調寢<lb/>
餗<lb/>
　　賀宋相公判許州啟<lb/>
<pb n="KR4d0045_WYG_029-3a"/>
㐲審光被僉俞寵更出鎮峻地官之茂秩宅昆吾之舊<lb/>
邦注意允隆徳賞斯在恭以某官道崇聖相澤浸生民<lb/>
侔古人之致君在本朝而美俗上有日新之頌下推風<lb/>
動之休夫保釐東郊重于大邦之攸寄藩屏王室孰若<lb/>
四輔之為先然而畫一之規素存久大之業已著主上<lb/>
所以推恩而均逸易地而優賢在于海隅之心則藴霖<lb/>
雨之望側聴優䇿以副具瞻某向以庸虚獲覯符采聆<lb/>
介圭之于邁望鹿轓而載歡區區之誠一一奚盡<lb/>
<pb n="KR4d0045_WYG_029-3b"/>
　　與西京通判某太傅啟<lb/>
拜遠風儀驟移月律由眄睞之過厚使慕用之實深寤<lb/>
寐音徽搖蕩心斾伏惟綀氣自若衛生有經豈弟之符<lb/>
神明來舍恭以某官吏術通逹儒學精詳敏於事而有<lb/>
功譽所試而已效矧王都千里之廣河南二周之餘固<lb/>
賴長材以崇善教叔度來暮久播譽於輿詞齊侯報功<lb/>
豈候時於朞月益祈葆嗇庸俟褒陞<lb/>
　　囘齊州通判某啟<lb/>
<pb n="KR4d0045_WYG_029-4a"/>
承命來東問俗從事側聆臺妙出貳藩條全齊奥區首<lb/>
推厯下連城要任雅屬治中頃熟稔於宏材兹有望於<lb/>
善治矧及𤓰之甫邇將投刃而有初猥辱騰書過形巽<lb/>
與願言佩服曷罄敷宣<lb/>
　　回王尚書啟<lb/>
伏審增秩天官保釐宮鑰㐲惟慶慰恭以某官智深迪<lb/>
哲學茂隣幾臺閣粲乎休光廊廟著其法語治戎董武<lb/>
外震蕩於天聲利用厚生内周洽於民譽葢尚書百官<lb/>
<pb n="KR4d0045_WYG_029-4b"/>
之本而治象之法最嚴邦畿千里之居惟魏大之風尤<lb/>
盛主上所以疇咨全徳併疏寵靈敢謂謙冲過形撝挹<lb/>
騰示芳翰載窺絢辭佩服之誠筆舌奚究<lb/>
　　賀致政某宮師啟<lb/>
伏審得謝上臺歸休里宅峻二公之崇秩參六傅之近<lb/>
聨止足之風獨齊蹤於老氏體貌攸寄是所望於父師<lb/>
休命甫行輿情胥仰恭以某官純誠貫道清節鎮浮茂<lb/>
方叔之壯猷兼博陽之隂徳社稷是衞定帝業於無疆<lb/>
<pb n="KR4d0045_WYG_029-5a"/>
功名不居奉天道而時若昔疏氏有海隅之樂留侯慕<lb/>
松子之遊髙風如存遺躅不嗣適大賢之有作雖異世<lb/>
而合符逍遙道樞塵垢蟬冕是以湖海辯説之士朝廷<lb/>
夙夜之賢搤攬以為美談思齊若將不及方將講臨雍<lb/>
乞言之制修巡守就見之儀範模老成光華惇史豈特<lb/>
掛車以示來世揮金而樂當年某縻縶小官阻前賓謁<lb/>
懐門闌之願居常慨然從几杖之謀更深仰止敢冀嗇<lb/>
神專氣綏福考祥<lb/>
<pb n="KR4d0045_WYG_029-5b"/>
　　賀三司某待制啟<lb/>
伏審光被䇿書主司邦計恭惟慶慰竊以畡數經入之<lb/>
賦厚生利用之權唯敏智足以有功唯幾深足以成務<lb/>
訂兹慎簡具曰才難恭惟某官器度淵宏謀猷膚敏倜<lb/>
儻扶義以特立珍睟入神而不窮陟降便蕃輝映中外<lb/>
而自雍容表列惇懋風聲謀國以忠搢紳推其軌範作<lb/>
法於厚遐邇賴其規模故適道可以與權對時所以育<lb/>
物爰正大農之柄一專司㑹之謀地若流錢劉晏之才<lb/>
<pb n="KR4d0045_WYG_029-6a"/>
素著民不加賦桑羊之畫罙深既成阜俗之勲必繼富<lb/>
民之拜某辱知最厚受賜亦深側聆休命之行逾積由<lb/>
衷之抃<lb/>
　　賀制置發運某待制啟<lb/>
竊審光被詔函擢躋延閣伏惟慶慰恭以某官英猷邁<lb/>
種精義造微由敏智而有功資正固而幹事葢不牽於<lb/>
俗論宜獨結於上知迺其心計無垠利百變法管氏權<lb/>
術曾何足云桑羊析毫殆不能過固疇庸之所遄及而<lb/>
<pb n="KR4d0045_WYG_029-6b"/>
奮飛自是逾量不加賦而用饒自從欲而致治以是進<lb/>
參柄輔誰曰不然某早以弱材幸䝉左顧聆休命之亟<lb/>
下撫懦衷而載歡<lb/>
　　賀張丞相除帥啟<lb/>
眷懐舊弼誕播明綸還秘殿之隆名建上流之巨屏五<lb/>
侯九伯暫尋鈇鉞之征一日萬幾即正鈞衡之任慶關<lb/>
宗祏喜溢神人恭惟某官道冠古今勲存社稷扶世導<lb/>
民之術本自得於詩書憂國愛民之忠宜獨貫於日月<lb/>
<pb n="KR4d0045_WYG_029-7a"/>
當國家二百載中天之運正君臣一千年際㑹之期仗<lb/>
大義於版蕩之中變危機於呼吸之頃取虞淵之日功<lb/>
孰大於昌唐封函谷之泥畧豈髙於全蜀既勒銘於鐘<lb/>
鼎旋正位於巖廊方布徳以兆謀爰整軍而經武誓清<lb/>
沙漠剋復神州然而功成者天道廢有命在我何憂於<lb/>
用舎於時實繫於重輕身雖退而道愈光望既隆而忌<lb/>
益衆誰為巧舌敢肆流言曽蚍蜉之不量豈棟梁之可<lb/>
撼九夷何陋自安孔子之居四國是遒久起周人之詠<lb/>
<pb n="KR4d0045_WYG_029-7b"/>
斯文未喪羣枉幸消宜以人主注想之深慰八表具瞻<lb/>
之望遄召還於南服聊卧䕶於北門何煩三日之報成<lb/>
即聼十行之趣覲多士聞風而喜竚大老之來歸四方<lb/>
扶杖而須知太平之有日某頃縁恩契蚤辱記憐逮風<lb/>
波之横興方羅織之肆起念寒暄候問無益於門下而<lb/>
事機偵伺或致於䜛言缺然門牘之陳葢亦三年于此<lb/>
仰止受恩之地未嘗一日輒移雖形迹之若疎尚衷誠<lb/>
之可鑒倘蒙畢照少逭譴訶庶幾餘生永有依怙重念<lb/>
<pb n="KR4d0045_WYG_029-8a"/>
某稟資劇陋賦命數奇蠢愚渉世之甚疎坎壈抱窮而<lb/>
未艾緣姓字嘗汙於科籍故蹤跡偶簉於閨臺曾越日<lb/>
而幾何亦罹讒而遽去冒寵甘分于罷黜嘖言更玷于<lb/>
恩私俯仰懐慙跼蹐無措兹跧伏於里舍獲傳誦於䇿<lb/>
書自歎未路之零丁將託洪鈞之坱北收東隅之失意<lb/>
敢忘於桑榆賀大厦之成情方深於燕雀精誠並竭悃<lb/>
愊奚殫<lb/>
　　與轉運使某啟<lb/>
<pb n="KR4d0045_WYG_029-8b"/>
比者叨膺詔檢出賛郡條未閑從政之方非有裕民之<lb/>
術矧乃連城甚廣生齒實繁顧關決以無堪將尸曠而<lb/>
為咎伏惟某官精心格物敏智通微飾儒術而自將揜<lb/>
吏師而獨歩勤宣使指惇懋風聲某得以庸虛之資勉<lb/>
強自力竊幸於奔走承命或藉之使令於前實冀餘庥<lb/>
獲伸素願方趣裝而便道即拜謁而踵門<lb/>
　　賀運使某啟<lb/>
伏審光膺詔檢出總計臺朝僉刺舉之權士聳澄清之<lb/>
<pb n="KR4d0045_WYG_029-9a"/>
志傳車抗節屬城望風想聞英標大慰輿頌恭以某官<lb/>
髙節邁世醇文析微厯試民事之難緣飾儒術之美倜<lb/>
儻中立固自結於主知造次義形衆必推於國器眷是<lb/>
典州之重暫紆攬轡之威顧惟重外之嫌將有問釐之<lb/>
召即觀翔奮以極藴藏更冀保調少副言願<lb/>
　　賀運使某郎中啟<lb/>
伏審光被詔函寵分外計陪京奥壤地幾萬里之方美<lb/>
俗要權任則百城之重遴東攸集長材莫先想聞風聲<lb/>
<pb n="KR4d0045_WYG_029-9b"/>
翕變輿俗恭以某官心術該敏智符廓明紹扶陽之音<lb/>
徽著伯起之清徳入專臺妙出總使華方靣藹於去思<lb/>
臺閣誦其故事復頒節傳益試將明必無淹嵗月之期<lb/>
行且隆卿輔之拜某幸分符竹實廕輝光阻前趨賀之<lb/>
儀徒積焉依之素<lb/>
　　賀運使某郎中啟<lb/>
伏審光膺詔檢移總漕臺伏惟慶慰恭以某官敏智絶<lb/>
倫精心格物回翔中外之寄著聞尤異之聲而自欽䘏<lb/>
<pb n="KR4d0045_WYG_029-10a"/>
祥刑澄清南服九牧稱最三年有成惟經賦之所充眷<lb/>
淛河而居重遴簡所付擢材叵量休命甫行輿情胥洽<lb/>
某竊居屬邑方芘餘庥雖欣渙渥之榮仍結疲軒之戀<lb/>
敢希上為宋社精調寢興<lb/>
　　賀運使某度支啟<lb/>
伏審光膺詔檢行趣上臺使車表率之功國賦課入之<lb/>
數九牧居最三年有成士論翕然帝心簡在虚邇列而<lb/>
延佇嚴召節以授于天衢頗修國用資始伏惟治裝為<lb/>
<pb n="KR4d0045_WYG_029-10b"/>
去嗇神益康某久以𤨏材獲依大庇免負乗之貽謗實<lb/>
棲廕以知榮瞻言四牡之歸徒積疲馬之戀敢冀精調<lb/>
寢餗以副禱祠<lb/>
　　與運使某度支啟<lb/>
樗散之姿瓠落無用幸得從薦紳之後竊嘗仰當世之<lb/>
賢雖慕用之誠在執鞭而欣願而迂疎之效獨踵門而<lb/>
後期㐲惟某官智畧逄辰徳榮冠世言行為乎士範政<lb/>
術存乎吏師百城畏懐名實胥用各漕所入嵗時罔虚<lb/>
<pb n="KR4d0045_WYG_029-11a"/>
方將極淵懿之深謀酬尤異之凝績翔奮邇列光輝本<lb/>
朝某庇身小官跼迹下邑繩墨所約胸襟無奇私景行<lb/>
於高山既䝉廕於卿靄敢冀上為宗祏精調寢興<lb/>
　　賀鄆州安撫某修撰啟<lb/>
伏審光膺詔選出領使符躋殿撰之華資按魯邦之舊<lb/>
土眷兹徳賞允協僉俞恭以某官國器宏深天材長懋<lb/>
明照忽微之表文含經緯之風居為吏師能簡睿聴惟<lb/>
皥濟之奥壤據海岱之上游表率百城經緯千里實藉<lb/>
<pb n="KR4d0045_WYG_029-11b"/>
老成之智用專綏撫之權雖輟歩大農固不以重外為<lb/>
慊而擢材麗正尚疑其遴柬弗章諒觀報政之期即有<lb/>
具瞻之拜某猥以衰朽獲庇輝光瞥聞新命之行罙積<lb/>
由衷之慶<lb/>
　　回濟州知州某啟<lb/>
叨膺詔檢濫委郡符川塗阻修坐遙於化境歌謠歡屬<lb/>
黙聴於休聲幸餘潤之及兹企髙風而增聳方修謝牘<lb/>
遽辱㬺緘研味絢辭著銘具臆伏承節宣有術啟居降<lb/>
<pb n="KR4d0045_WYG_029-12a"/>
康恭以某官智為吏師材洽民譽豈弟之政固賴於惟<lb/>
良金爵之褒即期於不次勉加保護自副願言<lb/>
　　賀孫杭州啟<lb/>
伏審均逸斗樞開府吳會九命作牧寵數愈光四國于<lb/>
蕃倚毗尤重葢曰股肱之寄非有中外之殊恭以某官<lb/>
文茂經天器深華國極皇王之遠略輸社稷以元忠慷<lb/>
慨立朝必欲聲教之及古倜儻扶義不使功名之後時<lb/>
而自流沙際于玉關服領極於南海和戎之䇿魏絳居<lb/>
<pb n="KR4d0045_WYG_029-12b"/>
多柔遠之勲伏波為最遂正機衡之拜用嚴帷幄之謀<lb/>
朞月有成海隅胥慶遽讓徳而戒寵暫偃藩而處休竊<lb/>
惟當宁之睠懐爰暨輿人之注意必無信宿將復奮庸<lb/>
　　回知府某大卿啟<lb/>
阻侍音徽疊更嵗籥執鞭興慕未盡其景行之心重趼<lb/>
而趨居常有見賢之願仰惟偃息巨鎮緝綏太和恭以<lb/>
某官寛裕足以有容豈弟敏於從政宏然國器聳乎士<lb/>
林論盛徳而必稽舉良吏以為首以秩典郡九卿之選<lb/>
<pb n="KR4d0045_WYG_029-13a"/>
莫髙賜爵疇庸三事之拜非逺仰希上為宗祏精調寢<lb/>
興<lb/>
　　賀宰相某啟<lb/>
王春頒厯象魏布和風入律以應期星回天而更朔恭<lb/>
惟某官明誠格物淵懿矢謨咸一徳以相時欽四鄰而<lb/>
敷化泰伯仁厚宜畀壽於勾芒周公勤勞方錫命於赤<lb/>
舄履兹令旦倍納純熙<hi>原註一本云天以山甫實保佑於周邦帝使勾芒方下賜於泰</hi>
<hi>伯</hi>
<pb n="KR4d0045_WYG_029-13b"/>
　　回知郡某都官啟<lb/>
向者假守江介日奉賓車傾葢之歡屈指可記惟髙明<lb/>
之令徳常慕用而不忘分手闕然馳光迅若猥沐左符<lb/>
之寄求臨淝水之陽側詢屬城審休汝之車騎遽因介<lb/>
使獲烹魚之素書厚意勤劬絢辭款密披閲于再佩銘<lb/>
益深恭惟某官儒術自將政績兼茂廣譽備於所試遺<lb/>
愛存乎去思方兹求治之辰毎下旌能之詔即期飛擢<lb/>
以懋循良勉務節宣庸副言願<lb/>
<pb n="KR4d0045_WYG_029-14a"/>
　　囘知郡某官啟<lb/>
叨膺詔檢出領郡符雞犬相聞幸接愛棠之境簡書攸<lb/>
畏生賖交臂之期方企下風遽承便置載披麗藻如挹<lb/>
緒言聆贊治以多閒矧陽和而増勝佩銘慰懌交集衷<lb/>
懐㐲惟某官幹力絶倫風猷邁種出總赤車之任入嚴<lb/>
儒館之華偃息价藩雖重惟良之寄雍容邇列方推圖<lb/>
任之恩勉冀葆頤以須光寵<lb/>
　　賀知郡某郎中啟<lb/>
<pb n="KR4d0045_WYG_029-14b"/>
伏審寵被詔函出分郡寄朝家重惟良之選廷臣先厯<lb/>
試之材眷惟國恩允屬民譽恭以某官智推通敏器處<lb/>
閎深薦揚中外之聨籍甚簪紳之論是宜總專城之重<lb/>
任付維屏之要權士習先聲咸想聞於豈弟帝胥成效<lb/>
將表用於深嚴某猥以寡才率叨聨事將遂依仁之便<lb/>
良多就義之歡行俟彼瞻更蘄葆毓<lb/>
　　回知郡某官啟<lb/>
伏審某官涓休榖旦和布郡條郭伋治能亟上冀州之<lb/>
<pb n="KR4d0045_WYG_029-15a"/>
最㑹宗威信猶為鴈門之踦夫惟逹生徇天知命齊物<lb/>
道兩均於進退樂無累於逍遙福履所綏啟居増邵且<lb/>
陶鈞御世嘗獨化於無垠而倚伏在人密施功於糾纒<lb/>
復自道其何咎於信處以奚繇勉務節宣即觀翔奮區<lb/>
區之禱叩叩于兹<lb/>
　　賀省主某龍圖啟<lb/>
伏審光膺命書進躋延閣惟河圖之祕寶邃天祿之宸<lb/>
居髙門之選實嚴儒者之榮尤重訂茲慎簡具曰才難<lb/>
<pb n="KR4d0045_WYG_029-15b"/>
恭以某官徳茂幾先學躋聖奥倜儻扶義以特立珍睟<lb/>
入神而不窮所謂元精之生王者之佐而自總司計惇<lb/>
大風聲謀國以忠搢紳推其軌範作法於厚遐邇賴其<lb/>
規模畡數經入之㑹繁利用厚生之廣博宜其疇厥成<lb/>
績峻兹寵章既全阜俗之勲必繼富民之拜某効智無<lb/>
似䝉廕實深側聆休命之行逾積由衷之抃<lb/>
　　謝除直講啟<lb/>
仰承休命俯積靦顔竊以儒林之官淵源所繫太學之<lb/>
<pb n="KR4d0045_WYG_029-16a"/>
教道藝攸司上以聨師保之嚴下則總俊造之任非有<lb/>
專門名家之傑博聞强記之資清修雪白而無疵黄髪<lb/>
魁壘而特秀殆無以贊育材之化建首善之謨儻其倚<lb/>
席而無聞必也瘝官而致宼國家養徒至博任能實艱<lb/>
厯選代工未嘗輕授㐲念某器惟苦窳志已渫卑窺陳<lb/>
編而幾何迷大方而見笑陋駢枝之無用愧鞶帨之増<lb/>
華法令為師有司空城旦之愧廉能應詔皆小官累日<lb/>
之勞進陪東觀之游出分百里之命惟小邑寡民之寄<lb/>
<pb n="KR4d0045_WYG_029-16b"/>
加銅章墨綬之榮無汲直之才敢恥於為令乏冉求之<lb/>
藝安見其非邦方期勵一割於鉛刀睎十駕於驥足盡<lb/>
力農桑之課想見絃歌之風敢謂詔除忽膺朝選脱迹<lb/>
下邑彯纓上庠負乗為虞冰淵自懼伏遇某官經綸王<lb/>
度柱石國基程百吏之器能矜一善之樹立密借嘘枯<lb/>
之賜曲收吹吷之微底是空疎得階甄擢謹當發憤忘<lb/>
老浚明自強窮經義於修行誦師言於勿失用竭鄙願<lb/>
仰酬厚知<lb/>
<pb n="KR4d0045_WYG_029-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0045_WYG_029-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　彭城集巻二十九<lb/>
</p>
<p>
</p>
  </div>
</body>
</text>
</TEI>
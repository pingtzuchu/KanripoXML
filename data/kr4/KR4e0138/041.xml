<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>容春堂續集卷五</head>
    <p>
<pb n="KR4e0138_WYG_041-1a"/>
欽定四庫全書<lb/>
　容春堂續集卷五　　　　　明　邵寳　撰<lb/>
　　　七言絶句<hi>百二十三首</hi>
　　七言絶句<lb/>
　　　得湛司成書<lb/>
甘泉一劄自金陵我正題詩寄兩僧詩到白沙難着語<lb/>
海天亭上望南鵬<lb/>
　　　送劉介夫<hi>二首</hi>
<pb n="KR4e0138_WYG_041-1b"/>
瘞卷邱邊秋草多兩知亭下客頻過故人三宿還辭去<lb/>
獨聽滄浪奈水何<lb/>
炎荒蜀道官途長何處風光不飽嘗鹿洞舊游時入夢<lb/>
煩君為我賦新堂<lb/>
　　　贈馮廷伯<lb/>
看竹何湏問主人主人讀易已忘春一聲啼鳥山居静<lb/>
境似桃源不避秦<lb/>
　　　寄山寺讀書諸友<lb/>
<pb n="KR4e0138_WYG_041-2a"/>
錫山南下舊僧居賢者今來借讀書門鑰自收橋板斷<lb/>
要教遊客笑人迂<lb/>
　　　題畫<hi>三首</hi>
南湖秋接洞庭波湖上閒人草結窩白晝清風足幽夢<lb/>
月明時復和漁歌<lb/>
待月東岡十載前曾教短許<hi>謂東廬</hi>和詩篇而今舊話休<lb/>
重論自倚秋光對海天<lb/>
藍水飛流界玉峯風聲寒落隔溪松道人細味悲秋句<lb/>
<pb n="KR4e0138_WYG_041-2b"/>
日落空江聞遠鐘<lb/>
　　　題王元章梅巻<lb/>
五陵豪客梅華筆寫盡江南萬古春莫向尋常乞題品<lb/>
赤城山下有詩人<lb/>
　　　寄天台友人<lb/>
天台峯下杖從容曽是江東五馬公若問兒童歌舞地<lb/>
敬亭山色畫圖中<lb/>
　　　聞周用仁言襄甫作詩遣瘧詩以問之<lb/>
<pb n="KR4e0138_WYG_041-3a"/>
古聞詩句曽驅瘧石老今誇筆有神莫道幽明非一理<lb/>
若能驚鬼定驚人<lb/>
　　　借觀楷木杖于成汝從詩以還之<lb/>
楷木天然理最端孔林千古挺高寒誰將規作扶衰杖<lb/>
合與周模一様看<hi>模木在周公墓上故云</hi>
　　　月中對菊口占二絶<hi>先是兩家僮種菊數本是夜又索於南鄰既至東鄰</hi>
　　　　<hi>聞之繼送亦至即雨中往觀者也</hi>
雨中曽向東鄰看月下南鄰又送來數本秋花千古興<lb/>
<pb n="KR4e0138_WYG_041-3b"/>
一尊須為故人開<lb/>
南鄰索菊東鄰送只欠江州酒榼來數月苦心三日賞<lb/>
一般清艶兩家開<lb/>
　　　為俞實齋題畫<hi>予識實齋在吾外叔祖時亨府君之舘于今四十九年矣過我</hi>
　　　　<hi>請題予烏得無情哉</hi>
履齋畫裏實齋堂四十餘年故意長我識渭陽情更切<lb/>
西風岸藻不勝黄<lb/>
　　　謝趙良伯送竹<hi>二首</hi>
<pb n="KR4e0138_WYG_041-4a"/>
種竹無時亦漫談厭乾惡濕竟誰堪貞元兩字生生本<lb/>
何事山人不解參<lb/>
三十八竿真碧玉湘妃淚㸃尚斑斑冉涇東畔書臺上<lb/>
行見千年老鳯還<lb/>
　　　答如山<lb/>
南沙亭上有書來安得新晴月滿臺賦罷豳詩對風雨<lb/>
江天漠漠鳥雙廻<lb/>
　　　志喜答文玉用前韻<lb/>
<pb n="KR4e0138_WYG_041-4b"/>
彭蠡波平陽鳥來滕王依舊水中臺䖍州兵速神旗復<lb/>
安慶城堅賊艦廻<lb/>
　　　文玉見月用前韻復之<hi>二首</hi>
雨聲初静月光來知有高人獨上臺我亦夢遊天柱頂<lb/>
長歌風動綵雲廻<lb/>
桂花巖下月初來上盡層樓復上臺塔畔烟收星錯落<lb/>
城邊露下水縈廻<lb/>
　　　忽聞㸃易臺泉出<lb/>
<pb n="KR4e0138_WYG_041-5a"/>
㸃易硃聞滴露研忽傳此地有原泉莫言一滴無多水<lb/>
㸃盡乾坤是盡年<lb/>
　　　試曲水<lb/>
正月已盡二月來梅花半落杏初開山中新作蘭亭水<lb/>
明日同人試一盃<lb/>
　　　王中書畫菊<lb/>
石庵畫竹妙古今菊也亦復鈎其深相逢莫認花顔靣<lb/>
同是歲寒君子心<lb/>
<pb n="KR4e0138_WYG_041-5b"/>
　　　新泉雜詩<hi>六首</hi>
瘞卷碑邊泉水生一泓環繞似多情文章本是乾坤秀<lb/>
光上星辰潤下行<lb/>
久旱驚看此地泉涓涓未便到山田野人不作爲霖夢<lb/>
為語隣僧莫浪傳<lb/>
山人愛泉泉出山泠泠聲在白雲間有情無情不湏問<lb/>
泉與山人心共閒<lb/>
清看滴滴松梢露静愛源源石罅泉滴滴休誇天上水<lb/>
<pb n="KR4e0138_WYG_041-6a"/>
源源湏識地中天<lb/>
上方得石石如臺下界泉從石竇來欲向中間斜作磴<lb/>
磴邊松樹任僧栽<lb/>
滴露泉邊聽玉聲萬峯無籟晝琤琤報時不用蓮花漏<lb/>
一息中涵萬古情<lb/>
　　　秋日山中聽泉<lb/>
石縫汩汩池泠泠下池聲似上池聽天一生生今若此<lb/>
八峯雲霧一峯青<lb/>
<pb n="KR4e0138_WYG_041-6b"/>
　　　陸全卿夜過錫代東<hi>二首</hi>
公曾寄我惠山詩謂我憂時論自竒欲向歸舟更披寫<lb/>
五更寒卧不聞知<lb/>
回首羊腸謝險途歸來還自舊陳湖他年故有尋僧興<lb/>
何處青山酒一壺<lb/>
　　　王中書為祖上人寫翻經圖松庵僧請題志感<lb/>
誰識翻經祖上人中書畫裏見來真當時客有先公在<lb/>
不見風儀獨愴神<hi>先公謂吾高伯祖履旋高祖履素二府君也與祖上人為方外交中書作</hi>
<pb n="KR4e0138_WYG_041-7a"/>
<hi>畫其時哉其時哉後百卅年嘉靖改元二月七日識</hi>
　　　為馮廷伯題畫<hi>二首</hi>
八極周流皆我神世間爭愛夢中春憑君莫向痴人說<lb/>
誰信無身是有身<lb/>
茫茫碧海上無天何處乘槎不是仙囬首漢廷千載矣<lb/>
令人却憶問津年<lb/>
　　　謝王郡公送鹿<lb/>
書院初成路亦開呦呦鹿自郡堂來廿年却醒廬山夢<lb/>
<pb n="KR4e0138_WYG_041-7b"/>
春草還生㸃易臺<lb/>
　　　月巖<lb/>
巖巖千仞江邊石海月髙時影在波有客吹簫非赤壁<lb/>
主人高興夜如何<lb/>
　　　讀馮廷伯元始剰語三絶<lb/>
會當子午全無象子到中間一㸃生從此乾坤還日月<lb/>
此天先後自分明<lb/>
太極生人人㑹談但能知二不知三誰將拈出三中一<lb/>
<pb n="KR4e0138_WYG_041-8a"/>
還與濂溪老子叅<lb/>
纔怪多言言已多風來水面便生波不如跳出樊籠去<lb/>
獨和堯夫擊壤歌<lb/>
　　　呉蜀勝遊<lb/>
西入岷嶓東到海長江萬里似銀河憑誰為問乗槎客<lb/>
天上人間樂柰何<lb/>
　　　種蘭謝趙宜興<lb/>
九畹滋蘭自楚人草荒茅塞幾千春而今乞得山中種<lb/>
<pb n="KR4e0138_WYG_041-8b"/>
老眼看來種種真<lb/>
　　　和丁仁夫夢中憶渙然亭<lb/>
三子從容侍一亭夜深燈火共談經因君却愧蒿庵意<lb/>
曽許春風㸃瑟聲<lb/>
　　　喜鵲圖<lb/>
他年屢為占慈母母亦屢占遊子歸今日中庭無一事<lb/>
閒看風色亦依稀<lb/>
　　　諼草圖<lb/>
<pb n="KR4e0138_WYG_041-9a"/>
百年日短子心長我為諼花愛此觴今日東湖圖畫裏<lb/>
綵衣春酒慶當場<lb/>
　　　春日觀畫於成汝從宅<lb/>
龍眠獵騎雲湖菊筆底風神眼底稀春日石魚湖上雪<lb/>
坐憐清賞幾添衣<lb/>
　　　錢元抑春日過訪用文内翰韻<hi>四首</hi>
舊隱歸來已十年風波囘首幾推遷如聞野史新評在<lb/>
勇退人今又姓錢<lb/>
<pb n="KR4e0138_WYG_041-9b"/>
記得湖南節偶停曾將新政問朝廷草蔬解后衡山子<lb/>
相對琅函眼共青<lb/>
中年筆硯未曽荒新稿相將滿舊堂湖上行人時指㸃<lb/>
錢家村是鄭公鄉<lb/>
東風吹草正忻忻又向前庭迓故人一道清泉千挺竹<lb/>
與君還約看山春<lb/>
　　　壽九十翁楊守愚<lb/>
天順年初仁壽堂宏治年中人瑞坊九十四年還此老<lb/>
<pb n="KR4e0138_WYG_041-10a"/>
仰看前輩益輝光<hi>仁壽堂者京師茹氏有翁年百四歲時英宗復辟賜髙年服聞翁名既賜</hi>
<hi>之復命京兆燕之然後召見便殿仍命六卿往賀堂為是作人瑞坊者太倉毛翁年百歲時撫按諸公為之建</hi>
<hi>也其孫文簡公澄以狀元位大宗伯翁亦受贈如其官云</hi>
　　　答王子春留别<hi>二首</hi>
歲晩山林萬木空獨行長向老松東迂夫最愛寛閒地<lb/>
未肯尋源到水窮<lb/>
清静平生性所偏晩年經濟敢求全堯仁浩蕩元無界<lb/>
何處山林不是天<lb/>
<pb n="KR4e0138_WYG_041-10b"/>
　　　醉石次韻<lb/>
太湖之南多秀峰湖船偶載過蓮蓉何當移至三峯下<lb/>
㕘我千年䨇古松<lb/>
　　　戯贈秦國英<lb/>
君家竹林鄰我林隔牆共保歲寒心一畨雷雨籜龍起<lb/>
貽我數莖千萬金<lb/>
　　　山中送春三絶<lb/>
三月中旬已送春薔薇架畔木香新能黄能紫非無色<lb/>
<pb n="KR4e0138_WYG_041-11a"/>
終與東風隔一塵<lb/>
留春不住送春歸多事楊花㸃客衣有興重來那用約<lb/>
青山白髪久忘機<lb/>
苦雨却憐新水漲喜晴還怪野花開野花徑畔春將去<lb/>
新水橋邊晩未回<lb/>
　　　墨竹<lb/>
舊稍新葉緑毿毿四十分中已得三剛道清隂猶未遍<lb/>
徑邊時有客來㕘<lb/>
<pb n="KR4e0138_WYG_041-11b"/>
　　　題竹枝壽鳯山司徒<lb/>
梅花道人寫竹枝湘江風動碧雲時一緘北為司徒壽<lb/>
如向初筵歌菉猗<lb/>
　　　山僧惠燈誦昔人詩因次其韻<lb/>
静清深處許吾閒朝看雲來暮看還涇上再歌倪老句<lb/>
邵家亭子面西山<lb/>
　　　聞管大夫祈晴之勤口占用致愛助<lb/>
却蓋褰裳走雨中風雷壇下露丹𠂻病夫少亦叨民社<lb/>
<pb n="KR4e0138_WYG_041-12a"/>
今日低頭欲拜公<lb/>
　　　蘭畹尤翁以蘓巾為貺奉謝<lb/>
貽我蘇巾果姓蘇畹翁亦本舊相呼明朝戴我臨泉水<lb/>
更覺巾名似屬吾<lb/>
　　　雨中與葉美春<lb/>
雨中客不到超然留待中秋看月圓一酌清泉數杯酒<lb/>
古衣冠坐對青天<lb/>
　　　僧歌<lb/>
<pb n="KR4e0138_WYG_041-12b"/>
山中來往幾年年侍有雙僧不論禪我句僧歌還擊節<lb/>
隔林風葉送流泉<lb/>
　　　咏梅花菊<lb/>
籬落秋芳本自華色香况復似梅花誤將栗里先生舘<lb/>
認作孤山處士家<lb/>
　　　贈董道卿三絶<lb/>
舊時品士亭前客却到呉山獨慰予風月東湖佳興在<lb/>
一方青竹數行書<lb/>
<pb n="KR4e0138_WYG_041-13a"/>
校書幾度入廬峯題遍雲泉石畔松髙座只今塵滿壁<lb/>
夢中猶憶講時鐘<lb/>
迎飬東西有老親魚羮不負著書人百年道眼風山老<lb/>
留得門牆一脉春<lb/>
　　　山中感事<hi>二首</hi>
羽人鍊將衊忠賢神道猶能四百年到此術應隨數盡<lb/>
秪留清洌在山泉<lb/>
當時本藉忠賢重却為忠賢覺厲誣舊廟已空新廟静<lb/>
<pb n="KR4e0138_WYG_041-13b"/>
睢陽囘首隔江蕪<lb/>
　　　為勳姪題元人詩畫<lb/>
前輩風流畫裏詩六人異代不同時清平一曲多春興<lb/>
只許金華太史知<lb/>
　　　送陳嘉猷赴朱氏舘<lb/>
五里湖南御史家春星寒帶草堂斜太邱今在臯比席<lb/>
日與諸生泳聖涯<lb/>
　　　山中看梅簡如山襄甫<hi>三首</hi>
<pb n="KR4e0138_WYG_041-14a"/>
山中梅比城中早却為春寒也較遲多事鄰僧添轉語<lb/>
梅遲應待老夫詩<lb/>
牆角踈花兩樹香春風滋味已先嘗便教萬樹連山谷<lb/>
不似衝寒意更長<lb/>
觀梅出郭看燈還到處春風興獨關不識沙翁偕石老<lb/>
有無佳句及青山<lb/>
　　　題畫<lb/>
鳯凰不至幾千秋儀羽胡然在石頭筆底是真還是幻<lb/>
<pb n="KR4e0138_WYG_041-14b"/>
定應清夢到西周<lb/>
　　　留周文起宿齋中曉起<lb/>
有客宿宿春風中吾將作傳如倉公蓉湖藥室似董奉<lb/>
一色杏花千樹紅<lb/>
　　　送黄司訓<lb/>
春江淥凈帶晴煙曉發蒼梧萬里船酒盡長亭賓客散<lb/>
有人極目楚南天<lb/>
　　　觀滄浪吟卷<hi>正德己卯冬予遭逆瑾之難在東朝房聽旨三江毛先生過我論詩</hi>
<pb n="KR4e0138_WYG_041-15a"/>
　　　　<hi>竟日乃去以滄浪卷欲觀未得為缺今日偶得之追念疇昔情見乎詞</hi>
滄浪吟巻三江話助我論詩到日斜邏卒屢過賔客静<lb/>
不知門外有風沙<lb/>
　　　與馬天常留别<lb/>
汪倫送我不如君君到嚴州路亦分莫道桃花潭水淺<lb/>
回頭還薄富春雲<lb/>
　　　月正四日至山中<lb/>
曉出城門望九峯風光處處與人逢不知雪後春多少<lb/>
<pb n="KR4e0138_WYG_041-15b"/>
繡嶺庭前看種松<lb/>
　　　與石泉<lb/>
我醉欲眠君且坐君如倦坐亦歸休明朝有意抱琴至<lb/>
歌我風梧滿院秋<lb/>
　　　贈陸中書宏道<lb/>
玉貌星瞳近侍臣禮經讀罷謁楓宸蘇州巷口宫詹舘<lb/>
猶憶光風坐裏春<lb/>
　　　約吴丁二友登超然堂遇雨不果<lb/>
<pb n="KR4e0138_WYG_041-16a"/>
五更風雨阻遊人樹杪重泉枉自新最愛南塘兩門客<lb/>
晩年於我獨情親<lb/>
　　　壽知微子七十<lb/>
禪心僧臘共青山幾見游雲去復還縱是古希休便道<lb/>
静中已透百年關<lb/>
　　　索松枝于楊正甫口占代柬<lb/>
每看燈市搭松枝清在燈光映月時石埠年年挑不盡<lb/>
今年剛得一篇詩<lb/>
<pb n="KR4e0138_WYG_041-16b"/>
　　　次盧師陳感事一絶<lb/>
五月新堤築未成低田愁聽桔橰聲只因多却黄梅雨<lb/>
不是人間地不平<lb/>
　　　問彭明府之疾<lb/>
兩月無聊謝簿書金莖露遠渴相如二泉病客尤踈懶<lb/>
只有題緘為起居<lb/>
　　　畫鳯<lb/>
鳯凰不見已多年回首西康思杳然珍重錢郎移竹意<lb/>
<pb n="KR4e0138_WYG_041-17a"/>
庭前雨露是堯天<lb/>
　　　畫蝶<lb/>
借得春風便作狂不知夢裏是蒙莊世間更有癡人在<lb/>
塗盡朱鉛竟日忙<lb/>
　　　得蘭畹和章再用前韻<lb/>
畫裏巾曽見大蘇短簷高桶舊相呼直須喚醒千年夢<lb/>
赤壁舟中認故吾<lb/>
　　　題畫<hi>二首</hi>
<pb n="KR4e0138_WYG_041-17b"/>
半山臺殿倚秋空仙馭荒唐野樹紅興到孤舟更何處<lb/>
天留高閣惠泉東<lb/>
仙家樓閣海中桃麗日晴雲鶴羽高正是聖明開壽域<lb/>
八荒民物共甄陶<lb/>
　　　廬山覽秀四詠<lb/>
　　　　慕蓮<lb/>
匡廬北有蓮花峯濂翁曽此留行蹤請君試論愛蓮說<lb/>
今日看花同不同<lb/>
<pb n="KR4e0138_WYG_041-18a"/>
　　　　懷鹿<lb/>
曽與觀山到此中西來雲影接南峯千年洞在無眠鹿<lb/>
却憶多情少鶴翁<lb/>
　　　　瞻龍<lb/>
石如龍卧也誰瞞道眼無從物外觀弔罷武侯雲滿澗<lb/>
西郊却怪雨來難<lb/>
　　　　尋栗<lb/>
菊花似與寄奴仇草外秋風傍古郵下馬不湏歌舊曲<lb/>
<pb n="KR4e0138_WYG_041-18b"/>
九原應重感行休<lb/>
　　　米老拜石圖<lb/>
伊人一拜石逾高僕僕長勤笏與袍我亦低頭敬貞介<lb/>
焚香時復向巖嶅<lb/>
　　　偶聞書香<lb/>
少愛新書楮墨香不辭書價借錢償坐來精舍還懷舊<lb/>
海鶴詩中萬巻堂<hi>予二十歲時海鶴寓予家嘗題先世畫有萬巻一堂邀我共之句</hi>
　　　鵞湖先生以閒居二絶見寄次韻奉答<lb/>
<pb n="KR4e0138_WYG_041-19a"/>
黄閣歸來鬢未華一緘今與故人誇呌巖東下江如練<lb/>
猶憶維舟傍荻花<lb/>
經綸收却不論功樓閣新成碧倚空讀罷黄庭時䇿杖<lb/>
還從野老賦魚蟲<lb/>
　　　冬日山行與從者二僧<lb/>
肩輿乗興入山中晴愛西風帶北風指㸃聽松庵外路<lb/>
冬青樹老子初紅<lb/>
遊從俗客不如僧此語吾聞識者曽今日山中逢二子<lb/>
<pb n="KR4e0138_WYG_041-19b"/>
袈裟風引路登登<hi>壬申冬歸遇今太宰陸水村謂予曰公歸山行從以俗客不如僧也今思</hi>
<hi>之信然</hi>
　　　陶節婦<lb/>
　節婦史㕘將春之伯祖母也年二十一而寡能守節<lb/>
　以撫夫之㓜弟襲世職指揮再傳至春進都指揮論<lb/>
　者歸功焉節婦壽八十二嘗受貞婦之旌云<lb/>
靖江千里建高牙元是湖南老將家一髪千鈞傳壽地<lb/>
祖姑貞節已褒嘉<lb/>
<pb n="KR4e0138_WYG_041-20a"/>
　　　以蜜术問南沙<lb/>
醫家白术重天台郡守曽將蜜浸來嚼罷不知香滿室<lb/>
桃花流水夢瑤臺<lb/>
　　　山中雜詩<lb/>
一派泉分九竅流地中竅竅盡通幽行人到此腸堪斷<lb/>
不用松風滿月樓<lb/>
八年月㑹七人同山水之間一醉翁就裏園翁更竒絶<lb/>
每留餘興托恢公<lb/>
<pb n="KR4e0138_WYG_041-20b"/>
　　　秋華十詠次如山<lb/>
　　　　木樨<lb/>
小山歌罷剰條柯漫道香多色未多千古廣寒真賞在<lb/>
滿天風露夜如何<lb/>
　　　　雞冠<lb/>
文裝簇簇向晨稠長送星光過孟陬縱是無聲報昏曉<lb/>
也應有色紀春秋<lb/>
　　　　玉簮<lb/>
<pb n="KR4e0138_WYG_041-21a"/>
湘妃髻畔有遺瓊却傍秋風草上生莫為投桃浪相報<lb/>
貞心須待月華明<lb/>
　　　　孩兒菊<lb/>
菊名非菊恨虚聞中有幽香為解紛采采秋風籬落畔<lb/>
獨嫌荒草欲教芸<lb/>
　　　　錦燈<lb/>
翹翹楚楚復茸茸每向無人覔處通野客不知蓮炬美<lb/>
曉行剛愛錦為容<lb/>
<pb n="KR4e0138_WYG_041-21b"/>
　　　　秋海棠<lb/>
離離秋草綴紅芳春睡初醒又晩粧不是嬌姿解愁絶<lb/>
人間人自有柔腸<lb/>
　　　　黄葵<lb/>
花到秋葵淺着黄有根還自保無傷野人寸赤能如此<lb/>
應託芹𠂻獻上方<lb/>
　　　　金錢<lb/>
子母錢成不用蚨朝朝庭下見金夫采來若也堪沽酒<lb/>
<pb n="KR4e0138_WYG_041-22a"/>
道上人人醉欲扶<lb/>
　　　　大蓼<lb/>
秋風夢逐楚江蘋誰向堦前幻此身最是九歌收不盡<lb/>
年年相對怨騷人<lb/>
　　　　鴈來紅<lb/>
中秋月下墮紅雲濯濯清波錦有紋剛道鴈來顔色好<lb/>
更堪江上日初曛<lb/>
　　　書姚雪牕扇<lb/>
<pb n="KR4e0138_WYG_041-22b"/>
閒來何處獨幽尋牕對西峯雪正深萬巻三冬非浪語<lb/>
今人心即古人心<lb/>
　　　贈惠訓術秋山<lb/>
甲子須臾信矣無人間元亦有蓬壺等閒悟得循環理<lb/>
坐倚高松看海枯<lb/>
　　　為顧西津題畫<lb/>
太古小年山日長幽人夢醒坐焚香東津有客至未至<lb/>
亂石灘頭繫野航<lb/>
<pb n="KR4e0138_WYG_041-23a"/>
　　　古琴為外舅題<lb/>
流水高山不在琴無聲那得有知音長松落落秋風裏<lb/>
吹盡凡縁剰此心<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0138_WYG_041-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　容春堂續集巻五<lb/>
</p>
<p>
</p>
  </div>
</body>
</text>
</TEI>
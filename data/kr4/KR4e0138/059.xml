<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>容春堂别集巻四</head>
    <p>
<pb n="KR4e0138_WYG_059-1a"/>
欽定四庫全書<lb/>
　容春堂别集巻四　　　　　明　邵寶　撰<lb/>
　　七言絶<hi>十二首</hi>七言律<hi>二十七首</hi>
　　　將至安仁豫齋來迓<lb/>
相逢休訝便論詩海月江雲掩映時三十年前歌調在<lb/>
一聲還許野鷗知<lb/>
　　　將至信州寄冰溪<lb/>
信州山水故多情當我來時雨却晴有客南樓正高坐<lb/>
<pb n="KR4e0138_WYG_059-1b"/>
憑將短句代通名<lb/>
　　　途中即事<lb/>
野花不識春風力春亦無心為野花自色自形紅更白<lb/>
祗添詩景與詩家<lb/>
　　　新置觀泉巾<lb/>
新製山巾近玉臺正堪泉上咏歸來鑑中莫笑東坡影<lb/>
八九年前手自裁<lb/>
　　　怡琴圖為唐勉之賦<hi>二首</hi>
<pb n="KR4e0138_WYG_059-2a"/>
有弦不若無弦妙人以聲音我以心坐對南風天籟起<lb/>
更於何處覔吾琴<lb/>
八十一絲聲太古伯牙山水伯牙知尋常袖手休經鼓<lb/>
那得黄金鑄子期<lb/>
　　　與孔半癡觀予公服小像<lb/>
野人不是廟廊人袍笏他年偶在身昨夜山中看畫本<lb/>
半癡偏説以吾真<lb/>
　　　謝南沙送江魚<lb/>
<pb n="KR4e0138_WYG_059-2b"/>
江魚入饌故人心萱草堂前夜雨深每羡杜陵歌白白<lb/>
只今尤愛色如金<lb/>
　　　贈李聴鶴<lb/>
握手論心廿載前山人骨相半神仙而今青眼還相見<lb/>
笑指喬松不問年<lb/>
　　　題黄明甫扇<lb/>
小江波接大江波江上潮聲入夢多賦得新詩來慰我<lb/>
溪人爭道濯纓歌<lb/>
<pb n="KR4e0138_WYG_059-3a"/>
　　　贈周松月<lb/>
曉起空庭月在松恵山寺裏正鳴鐘詩人訪我來何早<lb/>
第七峰前一短笻<lb/>
　　　顯公房夜坐<lb/>
兩宿禪房不問禪夜深無事足高眠西山松竹東山月<lb/>
共作清凉到榻前<lb/>
　　　寄賀黄門先生<lb/>
萬丈毉閭萬丈雲白頭何地可尋君懶招海賈非無謂<lb/>
<pb n="KR4e0138_WYG_059-3b"/>
笑荅山靈似有聞秋水竿留巢父在春風榻與管寜分<lb/>
數封再檢先朝疏望斷天涯坐夕曛<lb/>
　　　晩酌呉太史新第用送呉中孚韻<lb/>
晩凉乘月到新居庭院無塵意有餘不信故人千里隔<lb/>
可教今夜一尊虚清風六月仍留巻滛雨三秋未報書<lb/>
水接長空山滿地天涯有客獨知予<lb/>
　　　遊山不果用前韻自解兼寄寗庵<lb/>
相逢應笑我癡頑誰到宜興不到山乘興更期三載後<lb/>
<pb n="KR4e0138_WYG_059-4a"/>
題名真擬萬峰間舊遊隨處皆成漫勝槩平生未放閒<lb/>
莫作尋常詩話道有人天上正思還<lb/>
　　　過昌山用歐陽圭齋韻<lb/>
江自袁來一道斜萬山回首正思家游雲潤足滋胷臆<lb/>
活水清堪潄齒牙薄暮更聞林外鳥餘春猶見道傍花<lb/>
鈴岡高處多奇觀已辦明朝踏軟沙<lb/>
　　　談秋雲輓詞<lb/>
雲到秋來懶作霖飛飛何處竟銷沈聴琴未了鍾期興<lb/>
<pb n="KR4e0138_WYG_059-4b"/>
許劒長懐季札心兩郡事曽歸史館百年名合傳儒林<lb/>
新碑高倚游來塢時有行人下馬尋<lb/>
　　　詠竹茶罏次匏翁<lb/>
雨過春山滿汲泉舊僧罏在好烹煎緇塵性絶甄陶外<lb/>
烈火心降汗竹前白雪翻時群蟹沫碧雲烝處一龍眠<lb/>
調元固有商家鼎不出山林道已全<lb/>
　　　别都昌師生<lb/>
三宿淹留四廟前諸生日日候開船情深東道天留客<lb/>
<pb n="KR4e0138_WYG_059-5a"/>
心急南風夜夢仙剛道舊遊如傳舍漫看新賞又賔筵<lb/>
沙邊回首人堪畫青隱團山水接烟<lb/>
　　　望白鹿不克至<lb/>
白鹿山人舊結庵勝遊寥濶思何堪也知雲壑風泉在<lb/>
却與田夫野老𠫭十里輿從雙澗北三間亭對五峰南<lb/>
宗儒更想瞻依地高座凝塵共一龕<lb/>
　　　奉寄沈提學先生<hi>二首</hi>
千里書來十載心廬峰回首洞庭深杜陵故有江頭興<lb/>
<pb n="KR4e0138_WYG_059-5b"/>
楚客今非澤畔吟赤壁紫簫仍響應白雲黄鶴竟銷沈<lb/>
鍾期亦是人間耳只向無人聴處尋<lb/>
草堂白下幾相尋春燕秋鴻逺竟沈魯國尚存周樂譜<lb/>
呉歌還和楚人吟閒隨酒榼山山勝老向書檠夜夜深<lb/>
他日一言君誤矣百年高誼獨銘心<lb/>
　　　遊龜峯<lb/>
倚空秀色獨青蒼久擬登臨始得償徑似天旋深更曲<lb/>
峰如人立正兼方飛潜有象元奇幻開闔無機亦善藏<lb/>
<pb n="KR4e0138_WYG_059-6a"/>
却竚山門窮衆妙不知僧語落荒唐<lb/>
　　　白鹿洞懐蘇虚齋<lb/>
虚齋遊處我還遊每見新詩石上留對月幽懐雙榻晩<lb/>
乘風高興一槎秋九齡度逺何湏問安定功多却許收<lb/>
欲向匡峯望巫峽楚天雲盡有江流<lb/>
　　　寄謝陳中丞<lb/>
御河流水逐潮廻南去風帆不用催千里驅馳勞逺計<lb/>
百年經畧見雄才地當海浦非他鎮城倚天津復此臺<lb/>
<pb n="KR4e0138_WYG_059-6b"/>
病眼臨分重回首拱辰樓逈曉烟開<lb/>
　　　送黄夢弼還江隂<lb/>
儒吏風流又在今尋常嚬笑見君心車前獨許花迎斾<lb/>
堂下長留鶴聴琴紫極自連諸宿近白雲猶阻一江深<lb/>
明年欲問鸞棲地天照西臺柏有隂<lb/>
　　　寄儲靜夫太僕<lb/>
未出都門便憶君滄波𣺌𣺌海陵雲船如米芾誰當泊<lb/>
榻似陳蕃我合分塞北兵戈方用武江東尊酒自論文<lb/>
<pb n="KR4e0138_WYG_059-7a"/>
不堪畫鷁催南發楊子灣頭日正曛<lb/>
　　　謁鄴侯祠<lb/>
井道而今政有功瓣香來吊鄴侯宫龍収雲雨秋空碧<lb/>
鴻起江山夕照紅朱紱漫傳封拜後白衣真想指揮中<lb/>
石池千古寒泉在歌罷滄浪一鑑空<lb/>
　　　留别惟誠左轄<lb/>
西湖方了舊襟期懶和三湘贈别詩冰鑑百年誰爾相<lb/>
汪陂千頃子吾師登臨興逸山僧識經國心勞野老知<lb/>
<pb n="KR4e0138_WYG_059-7b"/>
回眼江天人似玉東風還寄古梅枝<lb/>
　　　贈劉瑞州用齊用陸東臯先生在許州贈予韻<lb/>
長安别後懷君甚下馬頻過太法師曲沃政看重布日<lb/>
横渠書憶舊談時憂深未覺江湖逺望切真嫌道路遲<lb/>
若問東山今嶺外暮雲千里隔心期<hi>東山謂司馬公時巡撫兩廣蓋用齊</hi>
<hi>知己也</hi>
　　　聞周文化擢憲使<lb/>
天上新傳憲長書向來人望果非虚十年劒試磨霜後<lb/>
<pb n="KR4e0138_WYG_059-8a"/>
百鑑堂開捲雨餘風月一庭元自在湖山千里竟何如<lb/>
我車半識江西路荆棘湏公次第除<lb/>
　　　荅朱廷補<hi>二首</hi>
春風三月動新袍泉上歸來興頗豪流水有情雙澗逺<lb/>
浮雲無數九峰高醉顔不是燒丹苦病骨猶堪藝圃勞<lb/>
日夕懷人何處是草亭烟水註離騷<lb/>
知子才名日月深宫花真合一枝簮理從後宋能超㧞<lb/>
文到先秦已浸滛百戰力囬千里足九成丹熟一丸心<lb/>
<pb n="KR4e0138_WYG_059-8b"/>
明時莫嘆遭逢晩六行賔興古即今<lb/>
　　　偶飲野翁莊有懷翁他日相與之雅情見乎詞<lb/>
　　　用元人韻<lb/>
相逢館下屢賔階卷有新詩許我開鬢未及年皤似雪<lb/>
眼將入道碧於苔良工心苦春收藥佳客盟寒晩折梅<lb/>
酒罷題詩脩竹上鄰僧猶待野翁來<lb/>
　　　追次秦中齋先生韻贈潘玉林<lb/>
不見中齋見此詩玉林高榻雨絲絲白蓮社裏曽為客<lb/>
<pb n="KR4e0138_WYG_059-9a"/>
黄石祠前自得師方外未應無野史世間元亦有儒醫<lb/>
墓銘久閟西原草到處逢人説母慈<lb/>
　　　雨中荅楊澹成<lb/>
舊堤潰盡水奔徂腹疾春來我未蘇萬厦庇人心本有<lb/>
一車載鬼事非無病深難與醫求艾苦極聊為子弄雛<lb/>
明日隂晴何處卜漫將耕穫對田夫<lb/>
　　　又荅<lb/>
雨突雲衝勢未徂黄樓誰助長公蘇雷師此日威何有<lb/>
<pb n="KR4e0138_WYG_059-9b"/>
風伯他年訟可無竈引坎蛙將故侣簷飛巢燕困新雛<lb/>
長歌欲墮填河淚萬里東南一病夫<lb/>
　　　寄錢子推是日子推宿山中<lb/>
病不登山夢到山也知高興在松闗雲隨社老看碑去<lb/>
風送鄰僧供茗還無石似龍還畫葛有崖如玉合書顔<lb/>
更煩題我新精舍脩竹千竿屋數間<lb/>
　　　分宜道中<lb/>
鍾山洪口望鈴岡十里縈紆水石長鷗鳥自忘爭席老<lb/>
<pb n="KR4e0138_WYG_059-10a"/>
桃花曽誤問津郎督師節逺憑催鷁視學碑荒媿憇裳<lb/>
此去勝遊湏記取春風三月過瀟湘<lb/>
　　　聞李絅庵計<lb/>
逢人每問李蓉湖晩興春來倩杖扶畫有幅巾真稱爾<lb/>
傳無椽筆枉教吾全歸地擬諸君子終養天成一丈夫<lb/>
他日遺文何處覔平生碑板滿東呉<lb/>
　　　過清江訪彭雲田<lb/>
相逢忽訝鬢成絲藥籠聞多貯紫芝汝潁舊遊如説夢<lb/>
<pb n="KR4e0138_WYG_059-10b"/>
江湖今雨又論詩碧分草色開新社紅入桃花滿故枝<lb/>
田事有秋何必問白雲元與此心期<lb/>
　<lb/>
　<lb/>
　<lb/>
　<lb/>
　<lb/>
　容春堂别集巻四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>容春堂前集巻十二</head>
    <p>
<pb n="KR4e0138_WYG_012-1a"/>
欽定四庫全書<lb/>
　容春堂前集巻十二　　　　明　邵寳　撰<lb/>
　　記<hi>一十七首</hi>
　　　總督漕運憲臣題名記<lb/>
寳承乏憲臣奉勑總督漕運始至淮鎮凡百舉置惟故<lb/>
是稽於是案牘山積追考前政氏名後先罔屬然其間<lb/>
多名人寳幼學時已志其畧比官户部所聞漸悉乃今<lb/>
得通閲之諸君子者於是無不載焉於乎盛哉仰惟我<lb/>
<pb n="KR4e0138_WYG_012-1b"/>
祖宗列聖簡任諸臣治兹漕事惟材是屬用底嘉績及<lb/>
其登卿宰進保傅樹勲輔徳表表相望寳愚何足以繼<lb/>
之竊嘗考禹貢以水紀諸州貢道葢後世漕運之端然<lb/>
曰逾沔入渭則取諸陸曰沿海入淮則取諸海其直達<lb/>
帝都者纔三之二若漢以下都闗都洛都汴間有直達<lb/>
之漕而為力甚難為費甚鉅故議者徃徃右轉輸焉其<lb/>
勢然也元都幽燕海陸並運國初猶因之惟我文皇帝<lb/>
肇建兩都始以平江伯陳公瑄工部尚書宋公禮等建<lb/>
<pb n="KR4e0138_WYG_012-2a"/>
白濬茲漕渠海陸是避萬舟億卒咸建帥長倉支道兑<lb/>
常變具宜葢有得於轉輸之意講求經畫越厯數朝而<lb/>
漕法大成國計充預萬世允賴然其為壩為牐閉啓掣<lb/>
挽於水性不能無拂焉者是故險雖逺避而勞不多省<lb/>
羣衆所聚蠧病亦從而生既命元戎專制其事而提督<lb/>
整理□以命諸卿亞厥後遂有總督憲臣之命然時異<lb/>
勢殊弊由法起名為轉輸而漸變直達既乃公私交征<lb/>
軍疲民困至使論時務者復有于海于陸之思則豈先<lb/>
<pb n="KR4e0138_WYG_012-2b"/>
朝之初意然哉夫救弊在人不在法持法在心不在迹<lb/>
故必通上下而後為平必體遐邇而後為惠必均夷險<lb/>
達經權而後為貞為哲葢大臣之道如此漕也者特其<lb/>
一事也具是則舉缺是則廢凡兹前政諸公圖艱應遽<lb/>
保豐持平若有異道焉由今而論其世則固莫之能違<lb/>
矣承繼之責取監之義寳雖不敏於是竊有意焉故具<lb/>
列而刻諸石如其品藻以伺君子志漕運者尚亦有考<lb/>
哉自河州王公竑以景泰庚午來蒞迄今六十年為右<lb/>
<pb n="KR4e0138_WYG_012-3a"/>
都御史三人左右副都御史若干人僉都御史若干人<lb/>
兼巡撫者若干人其三人凡再至統曰憲臣者重勑詞<lb/>
也謹記<lb/>
　　　南京福建道監察御史題名記<lb/>
正徳已巳秋貴溪徐君盈以行人擢南京福建道監察<lb/>
御史既上之三月其僚任君賢王君鼐皆有使事出徐<lb/>
君署焉政暇閲故牘得前政氏名之悉乃謀諸二君立<lb/>
石於堂序書而刻之書来請記歲月惟我朝制天下十<lb/>
<pb n="KR4e0138_WYG_012-3b"/>
三道道設監察御史數員入則廷規出則方按凡天下<lb/>
事皆得言之是謂風憲與百司體異其在留都務若少<lb/>
簡而建官如故封章馳達人評物議亦徃徃為公論所<lb/>
屬凡諸君子銜繫官署而名在天下亦何必指議於碑<lb/>
刻間而後知之也哉然論人者必原其初必究其𠂻必<lb/>
徴於終三者非久莫深非深莫悉夫然故在一時亦有<lb/>
遺論焉而或輙為别白曰此忠此佞此正此邪烏乎可<lb/>
哉必也時移地改生乎後者厯指而叅稽然後其論可<lb/>
<pb n="KR4e0138_WYG_012-4a"/>
得而定此名之有題所以汲汲於前輩也君子猶以為<lb/>
未盡者謂有鄉評焉有墓碑焉有風謡焉有史傳焉而<lb/>
不止乎是雖然非兹石則氏名不聚氏名不聚則辯論<lb/>
烏乎施况彼數者皆有詞於筆洵武或失之叔叚窮奢<lb/>
或失之子儀而随且隱者又常情所不免也今是石也<lb/>
氏名之下字書貫書出身書厯官書而不書政行若將<lb/>
闕疑以起問設問以待對者而天下之公出焉前監後<lb/>
觀而中以自考於方人得律已之道古之所謂官箴者<lb/>
<pb n="KR4e0138_WYG_012-4b"/>
亦何以加於此哉諸君之名於是乎可徴矣<lb/>
　　　觀草記<lb/>
正徳壬申春二月予奉詔攝總督事蒞太倉公舘舘之<lb/>
堂後甓砌間有隙土二方皆蓬然枯荄子指而問焉舘<lb/>
人曰草也今司徒孫公為總督時實種之予曰是何為<lb/>
者舘人曰公嘗言春夏之交草長數寸碧色可掬晨露<lb/>
既晞微風汎之移牀近焉心目之間不知天下之有名<lb/>
園竒卉也予笑曰有是哉司徒公之好竒也昔濓溪翁<lb/>
<pb n="KR4e0138_WYG_012-5a"/>
嘗以草寄意至今傳之公將襲其跡乎不然書曰爾惟<lb/>
風下民惟草公民曹之長也將以是觀民焉雖然草一<lb/>
也亦有以喻夫臣者臣民之分不同而君子之論於是<lb/>
乎異然則公將自觀乎公豈徒玩物者哉越三月草果<lb/>
長如所言舘人請觀子既賦觀草之詩呈司徒公復次<lb/>
第前語為記<lb/>
　　　觀水軒記<lb/>
觀水軒者二泉邵子所乘舟也邵子既得請歸每出則<lb/>
<pb n="KR4e0138_WYG_012-5b"/>
與客泛之客謂邵子曰子所謂觀觀淺深以渉乎觀順<lb/>
逆以濟乎觀清濁以濯乎三者何居邵子曰此皆觀以<lb/>
人者非大觀也夫大觀以天觀以天者必於水之逝也<lb/>
之瀾也之渙也而後可以見道也故逝可以觀體瀾可<lb/>
以觀本渙可以觀文天下之大觀不在是歟客曰涉也<lb/>
濟也濯也謂之人可也若夫淺深順逆清濁非天其孰<lb/>
為之而謂之人乎邵子曰天人同道而異用者也故涉<lb/>
之於淺深濟之於順逆濯之於清濁有心則人無心則<lb/>
<pb n="KR4e0138_WYG_012-6a"/>
天夫唯天也則體之在逝也本之在瀾也文之在渙也<lb/>
斯不為徒觀也而天下之大觀畢矣客曰夫觀則既聞<lb/>
命矣然軒者車之製也昔人葢有以命夫室者舟而室<lb/>
名其室安在邵子曰盈天地間皆道也人唯無見茍有<lb/>
見矣則凡目之所接安徃非逝也瀾也渙也乎身之所<lb/>
處安徃非涉也濟也濯也乎由是觀之吾在吾舟猶在<lb/>
吾室也不然何足以為大觀哉客唯唯而退邵子遂筆<lb/>
之舟中以待再問者<lb/>
<pb n="KR4e0138_WYG_012-6b"/>
　　　户部題名記代作<lb/>
惟我聖祖稽周官司徒建户部設尚書一人左右侍郎<lb/>
各一人以率其屬乃永樂七年已丑文皇帝北狩於是<lb/>
有行部户曹之設十五年丁酉復設行在户部至正統<lb/>
辛酉睿皇帝始定都邑去行在之名葢户部之有今署<lb/>
也更累朝若干年尚書暨侍郎凡若干人後以京儲事<lb/>
重特設侍郎以理之又若干人矣雖典籍具存然卒欲<lb/>
指數其名氏且不可得況其出處履厯之詳乎某承乏<lb/>
<pb n="KR4e0138_WYG_012-7a"/>
尚書後懼自今將益散滅無所紀用是謀諸侍郎呉公<lb/>
原佀公鐘及黄公傑繙閲故牘備録以刻諸石年序而<lb/>
階列名揭而蹟䟽之且各虛其下方以俟来日某竊惟<lb/>
公署之有題名固將考徃昔垂無窮以備文獻之傳抑<lb/>
所以起問者定品評而勸戒之意實寓乎其中葢物聚<lb/>
則妍醜形焉事比則得失著焉人並則賢不肖判焉由<lb/>
數十載之後覽數十載之前愛憎既公誠偽亦著是是<lb/>
非非固有不能以毫髪爽者至於時有豐約勢有難易<lb/>
<pb n="KR4e0138_WYG_012-7b"/>
而舒縮之間或有異論然知徳者觀之亦自不可得而<lb/>
誣也夫君子之為善固不為名而沒世不稱聖人猶以<lb/>
為可疾名之所繫亦大矣況與賢同道則名罔不昌而<lb/>
身享天下之榮與不肖同迹則名㒺不隳而身受天下<lb/>
之辱此豈待後世而後定哉是故夙夜兢惕鑒觀前人<lb/>
則所以殫吾職而熈眀天子之績者於是乎在矣凡我<lb/>
同事越後之君子宜有所儆焉某不佞僭為之記<lb/>
　　　品士亭記<lb/>
<pb n="KR4e0138_WYG_012-8a"/>
予昔為許嘗作品士亭於學宮葢取其郡先儒靳裁之<lb/>
氏之説將與諸生共戒勉焉每當貢舉必觴于亭以相<lb/>
其志時予雖有學責然未專也比者奉命督學江西視<lb/>
前舉如為之兆者及蒞南昌分司顧其東隅有一亭而<lb/>
未名予謂是可以名品士矣遂名之惟許亭之始作也<lb/>
太史義興吳先生實為之記而予復書其碑隂謂士之<lb/>
品二道徳其上功名次之而富貴云者宜斥不與大抵<lb/>
予之為説取諸靳氏而稍自異君子不以為過且妄也<lb/>
<pb n="KR4e0138_WYG_012-8b"/>
今之於士也又何道以品之哉葢亦要其上焉而已矣<lb/>
而次焉者亦與焉雖其初終表裏未必一致若難乎為<lb/>
品者然心誠求之不以毀譽不以利鈍不以隠顯操聖<lb/>
賢之律而槩之於其言行其殆所謂不中不逺者乎夫<lb/>
天下之須乎士者大矣士無他成物之徳經世之猷憂<lb/>
時之慮三者備焉然後随其所處藴為道徳發為功名<lb/>
異其用而同其體此皆所謂上也惟體不同而用有同<lb/>
者所謂次焉此之謂矣古稱才難正在於是而吾乃欲<lb/>
<pb n="KR4e0138_WYG_012-9a"/>
百一求之以答明詔此夙懐所存非今日為然也豈徒<lb/>
品之云哉成者品之其未成者激昂之策勵之陶養之<lb/>
必欲登其上品焉顧雖次者且不可自畫而況其下乎<lb/>
予與諸生固當自省也於乎元氣不息才無古今盛世<lb/>
名邦於斯為最予雖疎陋愧於師道而所以副吾之望<lb/>
者必有其人矣作品士亭記<lb/>
　　　獨對亭記<lb/>
𢎞治辛酉夏六月寳奉詔視學至南康白鹿書院是院<lb/>
<pb n="KR4e0138_WYG_012-9b"/>
也勝在五老聞於四方乃負而弗鄉雖無大闗繫然亦<lb/>
若缺典者故周覧之餘欲為亭以對之屬時暑雨未暇<lb/>
相度葢越一年而後再至步自南岡厯於東厓得地丈<lb/>
餘其平如砥其崇如壇仰而西望五老當前若拱若揖<lb/>
若陟若降若在咫尺可延致與語者竊意亭宜於此諸<lb/>
生從者曰此文公先生舊遊也俯觀崖石有風泉雲壑<lb/>
四字寳乃欣然喜曰此先得吾意乎不於此亭烏乎為<lb/>
宜雖然五老之勝有目者共覩而非公莫之能當故以<lb/>
<pb n="KR4e0138_WYG_012-10a"/>
獨對名亭重公迹也或謂峰以老稱不獨以秀以竒而<lb/>
以其夀是五老者天始與始地終與終夀孰對之謂公<lb/>
獨焉何居寳聞諸孔子仁者樂山山以氣凝而理行其<lb/>
中泉石土木無所非仁惟仁故静惟静故夀凡山皆然<lb/>
況其高且大者乎公仁者也純博中正徳與山協為鎮<lb/>
為嶽五老之對固其所哉君子觀其進退語黙從容暇<lb/>
豫既得公之静矣則其化逺功深表儀流澤與孔孟無<lb/>
窮其為夀對諸五老必有能信之者况公前後代有寓<lb/>
<pb n="KR4e0138_WYG_012-10b"/>
賢何莫不具一節至要其大孰與公比非公獨對其誰<lb/>
偕之是以危登極眺覧天下之至竒雄詞動筆發天下<lb/>
之至秀彼以其五公以其一出象入神形於賦咏斯固<lb/>
公之餘事而所以作對者亦有在矣抑豈惟是哉公仁<lb/>
且智登斯臺也必嘗反而東顧深湖長江至于滄海皆<lb/>
公之大觀也寳生也晩幸讀公書見公所對如從公焉<lb/>
敢用窺測記於亭中九原可作不知公以為何如耶<lb/>
　　　新喻縣孔子廟門記<lb/>
<pb n="KR4e0138_WYG_012-11a"/>
新喻縣孔子廟門壞𢎞治癸亥鄭知縣瓛新之其材取<lb/>
諸淫祠其工取諸逸卒其雜物取諸羡役有顯大之觀<lb/>
乆逺之規考成之日用祭菜禮告於聖靈退燕于學學<lb/>
之師生咸謂是役不可無記謂寳典在教也則来請文<lb/>
惟孔子王祀萬世廟用王制為門者二其在外曰靈星<lb/>
靈星内有門謂之大成壞而新之有司者常事耳在春<lb/>
秋魯復閟宮不書修泮宮亦不書為常事也而閟泮二<lb/>
頌猶存於詩詩春秋皆孔子筆也今廟於孔子莫非是<lb/>
<pb n="KR4e0138_WYG_012-11b"/>
式由詩所載是門之新邑人自宜頌焉豈吾書之宜哉<lb/>
雖然廟為學立學也者風敎之源也有司者之政實於<lb/>
是觀其興有慶其廢有譲憲典具在而寳則奉詔専<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
其事今於是役既率作省成以從良規又為圖諸不朽<lb/>
則凡有學之寄者於其敝缺也能不起而圖之乎以吾<lb/>
之書學春秋之不書葢志也非頌也抑有風勸之道焉<lb/>
嗟夫吾夫子道在萬世其神在天而主與像則在廟主<lb/>
與像之所在神之所在也神之所在道之所在也是以<lb/>
<pb n="KR4e0138_WYG_012-12a"/>
貴自王公賤至甿庶逺望其宮乗下歩趨無敢少忽乃<lb/>
若進而門焉又當何如邪志美富之觀者於斯加悦修<lb/>
孚顒之容者於斯加敬寳嘗身親之矣於是執筆焉葢<lb/>
不惟勵乎有司而又以見是門之為重也出入是者請<lb/>
敬誦之門壞於𢎞治某甲子而甚於某甲子今之新也<lb/>
始以春季某甲子終以秋仲某甲子凡三閲月而成瓛<lb/>
應天江寧人由進士来為縣清敏而文知政所先而力<lb/>
能為之縣丞某主簿某典史某皆與有力敎諭某訓導<lb/>
<pb n="KR4e0138_WYG_012-12b"/>
某諸生某等則請記者也<lb/>
　　　一峯書院記<lb/>
一峯書院者為故南京翰林脩撰羅公作也公以文章<lb/>
節行高天下天下之人莫不賢其為人其生也思詣其<lb/>
廬其歿也思造其祠者葢十人而九也然永豐既居山<lb/>
中公之故第在水心去縣又若干里其墓在某地又去<lb/>
其第若干里若其舊遊所謂金牛書院者則又去其墓<lb/>
若干里而人跡益逺矣故凡至永豐者每以瞻拜無所<lb/>
<pb n="KR4e0138_WYG_012-13a"/>
為恨予督學江西之三年始一至焉欲為文以弔其墓<lb/>
而雨雪載途不能徃乃遣教諭某代以致之繼而歩自<lb/>
學宮西偏得隙地若干丈遂屬吉安守張宗厚作堂三<lb/>
間中設公像題其門曰一峯書院俾人之苦於瞻拜者<lb/>
於此得少展焉雖然公之舊遊而詩書絃誦之地固公<lb/>
所以仰前修而廸後學者也時知縣鄭濬主簿某方勤<lb/>
修學之役吉安遂以委之不三月而告成某與訓導某<lb/>
請為之記惟公天資剛毅守道不回而充之以博養之<lb/>
<pb n="KR4e0138_WYG_012-13b"/>
以正蚤貢於鄉已負重望及憲廟之初親擢進士第一<lb/>
其所對策雖制舉之常然援古證今指切本要詞嚴義<lb/>
正誦者起敬故程文未行而海内已録傳之人之視公<lb/>
有漢董賢良之風焉既而入翰林為修撰未及數月即<lb/>
有扶持綱常之疏上忠於君以及輔相新進儒臣能為<lb/>
天下大計逺慮如此固非尋常摘劾之比論者方之唐<lb/>
子方其事似同而義則逺矣至其改官南都時忌者已<lb/>
去以公之望少假歲月公卿可待而竟以疾歸葢公之<lb/>
<pb n="KR4e0138_WYG_012-14a"/>
仕在行其道而不以位為榮王曽之志錢若水之節公<lb/>
寔有之觀於其退而其進可知也烏乎道之在人有正<lb/>
大之體有曲成之用自聖人以下多患不能兼之葢其<lb/>
體不能協天下之一故其用不能周天下之殊即使幸<lb/>
有所成而正大者或病矣豈曲成之謂哉故觀士於今<lb/>
寧正大而有過毋寧曲成而無尤是則公之進言人曰<lb/>
太訐君子曰忠公之去位人曰太激君子曰介固非誣<lb/>
且過也雖然公之心如青天白日公之徳如高山大川<lb/>
<pb n="KR4e0138_WYG_012-14b"/>
此天下之同稱也而才藝弗與焉則世亦不可謂不知<lb/>
公矣寳自童年游于庠序即知慕公及宦遊中外知公<lb/>
為詳誠有所謂願為執鞭而不可得者則於斯舉亦烏<lb/>
能後哉吾聞公晩癖金牛山水而忘其瘴厲竟以是終<lb/>
人之為天下惜公者或以是為公病公而有知其亦以<lb/>
為然歟故予既為之記復為招魂詞二章俾并刻焉弔<lb/>
公於斯者或一歌之庶乎公之来歸也詞曰公歸来兮<lb/>
金牛不可以居幽阻叢翳兮以魅以魑毒霧中人兮朝<lb/>
<pb n="KR4e0138_WYG_012-15a"/>
弗夕虞什或一存兮虎豹之餘公氣則正兮神明祓除<lb/>
彼伻從公兮將無避而<hi>句</hi>歸来歸来兮公有鄉閭　公<lb/>
歸来兮泮水傍泮水源源兮溪流孔長拜者在庭兮衣<lb/>
冠在堂或羞而爼兮或醴而觴人歆公兮未央公不歸<lb/>
来兮誦吾章<lb/>
　　　瑞州府名宦鄉賢祠記<lb/>
瑞州之境比多盜事聞於廷至命大臣来視當其時方<lb/>
作名宦鄉賢之祠議者或以為迂然是舉也前知府劉<lb/>
<pb n="KR4e0138_WYG_012-15b"/>
璣用齊倡之今知府周津文濟繼而成之同知王相君<lb/>
卿則始終經理之觀其意顧若急務然者祠既成甘通<lb/>
判文紹施通判溥劉推官瑜乃屬髙安知縣謝樞樹碑<lb/>
祠中請予為記且述或者之意以質於予予惟仕于斯<lb/>
謂宦莫非仕也而名者為難其難在政生於斯謂鄉莫<lb/>
非生也而賢者為難其難在徳徳以成化政以成治治<lb/>
振化流則天下可平而何有於一方也哉是故君子重<lb/>
之然治之善者自足以訓徳化之醇者亦足以匡政論<lb/>
<pb n="KR4e0138_WYG_012-16a"/>
名且賢於宦與鄉者斯其尚矣下是有一節焉亦皆不<lb/>
能泯也風聲流傳典型可想尸而祝之將使肅瞻敬對<lb/>
者在宦則名在鄉則賢以成治化庶後之視今猶今之<lb/>
視昔也祠之為道如此故雖國典靡載而有之則備無<lb/>
之則闕葢天下之通行也乆矣可以盜故而廢之歟況<lb/>
宦有龔遂則有渤海之治鄉有陳寔則有頴川之化孔<lb/>
子曰斯民也三代之所以直道而行也有若人焉而盗<lb/>
弗息者吾弗信之矣今之論弭盜者其説非一轉移感<lb/>
<pb n="KR4e0138_WYG_012-16b"/>
動吾以為固有在此而不在彼者然或内乏積誠外鮮<lb/>
孚信而徒逐其迹無恠乎人以為迂也若執是而遂謂<lb/>
夫祠之可緩抑豈通論哉夫名賢之祠非為弭盜立也<lb/>
而推本論之必至於是是則數君之舉誠知所務者矣<lb/>
祠之制同宮異列左為名宦凡若干人右為鄉賢凡若<lb/>
干人其間功徳之偉亦有繫於天下者稱秩元祀國典<lb/>
存焉而復祠之為一方故<hi>句</hi>亦不為瀆也乃若其地在<lb/>
孔子廟傍朔望謁春秋享凡郡邑皆習行之而門序庭<lb/>
<pb n="KR4e0138_WYG_012-17a"/>
階翼如森如與禮稱者吾以瑞為盛焉經始於𢎞治辛<lb/>
酉越甲子而畢時大叅濟南王公僉憲慈谿王公並繼<lb/>
守巡政刑兼舉威惠迭施盜以靖告祠之克成抑亦有<lb/>
自也已<lb/>
　　　文明閣記<lb/>
𢎞治乙丑四月既望寳行視武寧之學祗謁先聖禮畢<lb/>
退攝講坐以臨諸生既而觀於堂北有新閣焉<hi>闕</hi>
<pb n="KR4e0138_WYG_012-18a"/>
</p>
<p>
<pb n="KR4e0138_WYG_012-19a"/>
　<lb/>
　<lb/>
　<lb/>
　<lb/>
　　　瑞昌縣學遷建記<lb/>
𢎞治癸亥瑞昌縣新作學宮又明年乙丑乃成考而居<lb/>
焉禮也學故在縣治西百歩門臨於市之衢囂隘而塵<lb/>
邑之君子因其敝也議欲遷諸爽塏者乆矣而未得其<lb/>
<pb n="KR4e0138_WYG_012-19b"/>
地癸亥之歲前巡視都御史林公行縣至是詢諸吏士<lb/>
得遷學之説謁廟禮畢則及分巡僉憲慈谿沈君逹觀<lb/>
厥基顧而謂曰是豈在他求哉後是百歩而少右岡南<lb/>
沼北廟焉其可也廟之東為堂為齋又東為庖為廩為<lb/>
廨舘皆宜之沈君曰然相與計貲庸而授厥事於九江<lb/>
府推汪濬時寳方視學新喻公以書来致命寳拜公命<lb/>
之勤而申戒厥功焉高守友璣始至聞是舉也亟督知<lb/>
縣王顯宗畢事而僉憲天台王君繼蒞巡政益為規畫<lb/>
<pb n="KR4e0138_WYG_012-20a"/>
用𢎞於初初公躬勸富室各助有差既或渝約功未用<lb/>
就今分巡僉憲姚江陳君以舊基予民取直焉足之而<lb/>
寳適以歲事至乃進民耆某某某某四人議加直於受<lb/>
地之家而益其疆未卒勸者俾以力輸凡得貲若干日<lb/>
役里一人稱其常役又贖有罪出錢以賃凡得庸若干<lb/>
於是邑有陳氏族大而禮其為諸生者居什之二請為<lb/>
衆先曰垣也某築池也某鑿道也某修各若干丈於貲<lb/>
力又凡省若干寳聞而喜曰林公與諸君之緒兹其可<lb/>
<pb n="KR4e0138_WYG_012-20b"/>
成矣乃謂顯宗日程之濬月覈之而縂厥功於守友璣<lb/>
是歲秋某月以成告學諭王某暨訓導韓某等請記惟<lb/>
古人之有居既奠則不䡖於遷遷非得已也故詩書所<lb/>
稱商於耿殷周於豳洛皆此焉事今之邑古之國也學<lb/>
之有宮所以守典嗣訓成賢𢎞化其於邑也大矣而瑞<lb/>
昌之學乃市之與隣焉夫市也者利之所出也衆趨而<lb/>
聚不能不囂衆聚而居不能不隘衆居而溷不能不塵<lb/>
由是以為我絃歌講肄之擾非古人擇且卜焉之意也<lb/>
<pb n="KR4e0138_WYG_012-21a"/>
遷其得已哉然遷之難居之尢難<hi>闕</hi>
<pb n="KR4e0138_WYG_012-22a"/>
　<lb/>
　<lb/>
　<lb/>
請初彭澤學在邑治東病之者謂背陽嚮昩位置弗當<lb/>
擇所宜徙乃得今之地説者曰前山為鞍為㡌為髻後<lb/>
為鳳凰為緑梯為蒼崖為潜玉羣勝具萃左襟孤峯右<lb/>
帶重嶺而大江之流舉目望之盡數百里爽秀完敞學<lb/>
於是為稱時都御史林公以巡視至聞而然之分守叅<lb/>
<pb n="KR4e0138_WYG_012-22b"/>
議董君分巡僉事沈君王君陳君繼廣其意而高守任<lb/>
焉以有茲成功也予嘗恠今師生之為學不務力本而<lb/>
以風水妨科名動輒請徙故多抑弗許然學之於治大<lb/>
矣而去陋就嘉亦有司常職此所謂同行異情者吾固<lb/>
弗敢廢焉於其成也能無慶乎雖然學所以學道也昔<lb/>
者孔子之語道多矣而直指親切莫如川上之嘆盖合<lb/>
理氣顯微一言蔽之而所以為用功地者即是而在萬<lb/>
世之學道者此其的矣天下之大川四而江為首觀水<lb/>
<pb n="KR4e0138_WYG_012-23a"/>
於江非他川比也今彭澤之學既據江為勝而吾夫子<lb/>
實像在廟凡為師生而從事於斯者盍相與追川上之<lb/>
遊求源於深擬進於漸期委於大脩為天德發為王道<lb/>
而慎獨以終始之則所謂道者蓋不假諸儒衆説而可<lb/>
自得於觀望之間矣今夫江自大禹疏鑿以來其起合<lb/>
流匯之道盖未嘗一日改也或者不求其故顧於偏溪<lb/>
曲港力求通焉而曰入海由是雖東之之勢終有必至<lb/>
而支離已甚況徒勞而無歸者又徃徃是乎君子之於<lb/>
<pb n="KR4e0138_WYG_012-23b"/>
道也何以異此夫志水者必自禹貢而後可得其真六<lb/>
經語孟吾道之禹貢也不是之務而安於偏曲雖亟稱<lb/>
於水亦於學乎奚有哉宮室之成古有頌禱頌禱於學<lb/>
舍道無可語者故於考成之餘擬取川流之㫖為我師<lb/>
生告焉因髙守請紀遂書俾刻之是役也縂於推官汪<lb/>
濬勤於知縣王琦而訓術計琦耆民某某則分理焉始<lb/>
𢎞治癸亥三月九日越二年乙丑四月一日而訖其費<lb/>
為白金八百兩出公帑者什四諸生暨富室助焉者什<lb/>
<pb n="KR4e0138_WYG_012-24a"/>
六其工為顧匠若干人為庸徒若干人共若干日計其<lb/>
成為殿廡門堂齋舘庖廩廨榭諸屋以楹計者八十墻<lb/>
以堵計者若干街以歩計者若干君子謂於舊學為偉<lb/>
葢一邑之盛事其在郡則二學後先告成不出數月尤<lb/>
足為諸邦起廢之倡是皆不可畧也<lb/>
　　　浮梁縣學記<lb/>
凡學之設其道有四一曰習典章二曰明經訓三曰惇<lb/>
風俗四曰育人才斯四者實古之道而今制亦弗能外<lb/>
<pb n="KR4e0138_WYG_012-24b"/>
焉故典章存乎誥令經訓存乎詩書風俗存乎儀式人<lb/>
才存乎貢舉其槩如此世之人徒見科目足以階貴遂<lb/>
謂夫學專為育人才而於所謂典章之習經訓之明風<lb/>
俗之惇判然若無所與故其宮也非謂風水有妨於科<lb/>
目則不脩舉不特有司為然而觀風君子亦莫之異嗚<lb/>
乎其亦不思爾矣今科目為入仕之途自皇朝公卿以<lb/>
至内外百吏胥由是出盖天下之極選而人人慕望焉<lb/>
者承平以来學徒日益廩増常員之外附學為名者多<lb/>
<pb n="KR4e0138_WYG_012-25a"/>
至倍蓰其山林儒士挟藝以應試者亦如之由是而觀<lb/>
雖微學也未嘗無人才也然則學將可廢邪惟學有典<lb/>
章經訓風俗之繫而不止於人才人才之生必是之育<lb/>
而後身心性情有所持循檢飭以為天下國家之用是<lb/>
以國有學而能國郡有學而能郡邑有學而能邑否則<lb/>
於制為缺缺於制是缺於道也今罔攸式古㒺攸稽化<lb/>
塞於下而賦竭於上天𠂻人紀孰與立之故學圮則起<lb/>
荒則理壞則葺奠謁飲射講歌㳺肄無廢乃已此固有<lb/>
<pb n="KR4e0138_WYG_012-25b"/>
司常職怠是者罰將及之於科目利弗利何有哉浮梁<lb/>
縣學之建乆矣𢎞治已未火庚申新之癸亥落成寳謂<lb/>
其得脩舉之常當記成蹟乃屬知縣左輔暨教諭張洪<lb/>
等請文於今御史大夫前大司宼戴公繼而有傳公語<lb/>
命寳者寳弗敢當而重違公命也敢著是論而以歲月<lb/>
附焉若夫敷宣聖明文教之懿以申飭我師生公為鄉<lb/>
邦先達且嘗宗師斯文其何辭辭之凡新作大成殿東<lb/>
西廡㦸門明倫堂二齋某等屋若干間其仍而飾者不<lb/>
<pb n="KR4e0138_WYG_012-26a"/>
與是數用木若干石若干磚若干瓦若干鐵若干他物<lb/>
數各稱是始議者知府李復貞而侯知府溪茹同知鑾<lb/>
阮推官韜終之教諭某訓導某某寔申告成之請督工<lb/>
某官耆民某某某亦與有勞皆當附書謹書以伺<lb/>
　　　南昌府學上達之閣記<lb/>
𢎞治乙丑春南昌知府祝惟容作重屋於學宮當齋之<lb/>
西舘舍之南饌堂射圃之北俾諸生朝夕脩肄之暇登<lb/>
而觀焉盖取古人㳺息之意也陳推官察間率訓導董<lb/>
<pb n="KR4e0138_WYG_012-26b"/>
遵請名於予予愛其軒窓虚敞迥出羣搆四望清逺有<lb/>
髙明之觀故為之題曰上達之閣而教授王徳明適至<lb/>
則與訓導盛杲黄奉黄昂復請為記而江同知昌刻之<lb/>
予惟君子上達此孔子之言也宋儒為之説曰君子循<lb/>
天理故日進乎高明夫高也明也上之謂也然而進焉<lb/>
者鮮何也人欲害之也天理人欲同形異情其端甚微<lb/>
而其究甚逺是故君子慎厥志焉無志者不足道有志<lb/>
而自畫則陋自滿則淺自放則荒去是數者而後可以<lb/>
<pb n="KR4e0138_WYG_012-27a"/>
言志志以始之力以至之化以終之其間用力之方或<lb/>
以顔之明健或以曽之𢎞毅而其歸未嘗不同也髙明<lb/>
上達其道如此夫何與於斯閣而强以是名哉夫人有<lb/>
所見則有所感感極而反身以脩凡㳺息之際一景一<lb/>
象莫非徳業之助而況其大者乎故海興望洋山起仰<lb/>
止廟朝則敬墟墓則哀隠於蹈井而懼於臨淵盖情<lb/>
之所發有不能已者然則君子登斯閣也獨無感乎哉<lb/>
今夫登斯閣而感其髙則知循理之髙有大於是而凡<lb/>
<pb n="KR4e0138_WYG_012-27b"/>
徇欲之卑必求去之矣登斯閣而感其明則知循理之<lb/>
明有大於是而凡徇欲之汚必求去之矣是則一瞻望<lb/>
間而大有相於吾志以為力且化焉之地閣以觀建而<lb/>
志可以興故吾斯名閣因以觀示敎焉雖然觀一也而<lb/>
所以觀者則存乎人人茍不能自反而徒資覽眺之勝<lb/>
抑亦末於觀矣吾敢以是望諸生哉天下之學同歸於<lb/>
敎而南昌特望自兩京國監外衣冠禮樂之盛談者先<lb/>
之上達之志夫人有焉宜吾不能不厚望之也昔者予<lb/>
<pb n="KR4e0138_WYG_012-28a"/>
在白鹿書院文諭諸生有曰學者立心辯莫先於義利<lb/>
幾莫大於誠偽斯二言者盖不異此諸生試更以是叅<lb/>
之是為記<lb/>
　　　逰梅巖洞記<lb/>
自樂平之之德興也道出某地逺見一山髙十文餘其<lb/>
狀特異問之曰梅巖也行數里巖漸近縣令鄒泰請徃<lb/>
觀之遂至山下數竒石離立輿從石中上入洞門門闊<lb/>
十餘文釋輿而歩秉燭前導稍曲而左窿然如入室焉<lb/>
<pb n="KR4e0138_WYG_012-28b"/>
當承宇處石有如笋者如菌者如珊瑚琅玕者纍纍下<lb/>
懸如將墜然下近壁處有石鱗輳區分級列如或疆之<lb/>
號仙人田又右而行又如一室室之頂垂石折盤如龍<lb/>
蛟之耳中一竅水滴滴注當注處石承之圓如井䦨崇<lb/>
如柱礎中一竅與上竅對水滿則溢又右而行地漸高<lb/>
有石如舟者在左如棋者在右地漸寛平如階以升其<lb/>
上葢掲鐘懸益宏而虚如亭之狀左右穴各一天光照<lb/>
焉出之則山顛也泰請賦賦詩二章刻於石云<lb/>
<pb n="KR4e0138_WYG_012-29a"/>
　　　潁州修學記<lb/>
凡我政人胥㑹而論焉莫不曰學政之先也敝必修之<lb/>
然有力焉有財焉財詘不可以舉力罷不可以役亦夫<lb/>
人之通論也贏於詘而優於罷稽諸制而合焉斯則存<lb/>
乎人而不可常例視之者也厥惟艱哉潁州儒學自宋<lb/>
景祐間始建於西湖之上我朝洪武初因而再建未幾<lb/>
圮於河水乃徙於南城内至是盖百五十年矣蕪穢弗<lb/>
治見者嘆焉而未有能修之者正徳壬申夏六月遼陽<lb/>
<pb n="KR4e0138_WYG_012-29b"/>
孫君伯堅以河南按察僉事奉璽書飭兵於斯地方千<lb/>
里皆屬控制而鎮實在潁始至之三日視學而見其廢<lb/>
其嘆也視諸人人加甚乃召州衛官吏師生議而修之<lb/>
於是北方群盗奔突於淮汝間所至屠戮極其慘烈郡<lb/>
邑守令方議戰守不暇則何暇及是哉盖財之詘力之<lb/>
罷莫甚於此時者矣伯堅之言曰禦賊莫先於戰守戰<lb/>
以勇克守以恒持勇與恒忠義之所發也倡忠義者存<lb/>
乎教化敦教化者存乎庠序荒於素而欲復於遽吾固<lb/>
<pb n="KR4e0138_WYG_012-30a"/>
知其不能也然吾聞諸孟子七年之病求三年之艾不<lb/>
畜不得由是觀之則夫學也烏可以賊故而廢之或謂<lb/>
伯堅財惡取曰取諸淫祠則有餘材力惡取曰取諸休<lb/>
卒則有餘工雜泛之用又惡乎取曰取諸薄罰則有餘<lb/>
需衆皆曰然遂卜日興事訓練撫綏之餘寢食以焉不<lb/>
三月而告成皆不愆其素所謂贏於詘而優於罷者非<lb/>
此謂耶學正某等以伯堅意為書来請記予惟潁中州<lb/>
要害自古則然我聖祖龍興濠梁今為中都而是地寔<lb/>
<pb n="KR4e0138_WYG_012-30b"/>
惟附翼衣冠絃誦四方萬國宜是焉先今一廢至此觀<lb/>
於其所而其道可知也或者猶譊譊焉以武之衰歸之<lb/>
文盛夫文經乎天緯乎地化成乎人者也武何物也而<lb/>
焉能並之雖然文事武備盖有並以為言者譬之貞以<lb/>
配元義以配仁用雖殊而體未嘗不一也故出入將相<lb/>
皆吾儒事而受成獻馘必於學焉武略之不競吾將文<lb/>
德之弗崇是懼而可以盛衰論乎立政曰克詰戎兵方<lb/>
行天下㒺有不服以覲文王之耿光以揚武王之大烈<lb/>
<pb n="KR4e0138_WYG_012-31a"/>
夫戎兵武也以之方行而覲焉揚焉非文徳何以與此<lb/>
伯堅素抱遐邃兹焉離艱當劇乃能先庠序教化以倡<lb/>
忠義可謂知所本矣予知伯堅乆且嘉其事之成也故<lb/>
為記之學之堂曰明倫天下之同名也飲讀賔興皆於<lb/>
斯在故是之先堂左右有齋肄也於是西南為膳堂養<lb/>
也於是東北為黌舍宿也於是故繼之是皆謂修堂後<lb/>
為尊經閣制書在焉上下五楹間視禮殿髙數尺外而<lb/>
廨宇倉廩庖湢皆具是皆謂作然皆制也亦謂之脩始<lb/>
<pb n="KR4e0138_WYG_012-31b"/>
於某月某日越十月某日落之廟之脩也盖同時而先<lb/>
考焉别有記者不書<lb/>
　<lb/>
　<lb/>
　<lb/>
　<lb/>
　<lb/>
　容春堂前集巻十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>容春堂别集卷六</head>
    <p>
<pb n="KR4e0138_WYG_061-1a"/>
欽定四庫全書<lb/>
　容春堂别集卷六　　　　　明　邵寶　撰<lb/>
　　記<hi>九首</hi>
　　　施氏所得五犬老文記<lb/>
施氏醫名吾邑國朝以來凡傳四世其行業徴於贈謝<lb/>
之文文有出諸大老者曰廬陵楊文貞公則某府君得<lb/>
之曰海虞呉文恪公則某府君得之四明楊文懿公毘<lb/>
陵王文肅公今少師長沙李公則某府君得之蓋百餘<lb/>
<pb n="KR4e0138_WYG_061-1b"/>
年間以醫功得文多矣而莫有顯於是者世相授受守<lb/>
爲家寳不敢褻視乃者克欽之室火而毁焉君子之吊<lb/>
施氏有不問其資器而以是爲悲者况其家之人哉雖<lb/>
然諸老之作旣以書諸巻軸必有集以傳一家之藏固<lb/>
不若傳之天下之爲廣也旅<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>稱物曰德之致是文在<lb/>
施氏殆此之謂歟然則施之子孫自顧行業如其祖父<lb/>
則文之來也當有後諸老而作者矣第遺澤所存不能<lb/>
無感於得失者而或謂予文之足以識也無乃惑乎施<lb/>
<pb n="KR4e0138_WYG_061-2a"/>
之良今多業儒而爲醫學訓科曰諫字克忠者能世其<lb/>
家實請予文云<lb/>
　　　水西半隐記<lb/>
武進王君希程爲贈太子太保吏部尚書文肅公之仲<lb/>
子讀書善吟詠雅崇世德君子與之間以性癖山水而<lb/>
太夫人在堂不敢遠遊也乃於其世第之西運河之涯<lb/>
爲燕居焉倣唐王龜永逹里故事題曰水西半隱而屬<lb/>
記于予予未嘗遊嘗觀其所自叙堂曰閒止則取諸陶<lb/>
<pb n="KR4e0138_WYG_061-2b"/>
靖節氏有求志之義舘曰聚星則取諸陳太丘氏有麗<lb/>
澤之義齋曰弦則取諸董安于氏且考訓也有戒偏之<lb/>
義臨山爲池曰小西湖具六橋三洞之勝作軒其上曰<lb/>
影娥則取諸白樂天氏蘇子瞻氏而隱居之觀盛矣惟<lb/>
古之人藏脩游息皆謂之學王君自謂山水之癖凡今<lb/>
所爲覩名思義於古人之所謂學皆弗畔焉而可謂之<lb/>
癖乎且夫山水者仁智者之所樂也仁以居之智以行<lb/>
之而夀樂之效見焉以是奉其太夫人則孝莫大於是<lb/>
<pb n="KR4e0138_WYG_061-3a"/>
癖乎癖乎吾猶恐君之不深也九京有知文肅公以爲<lb/>
何如居之中又有扉爲納春徑爲流香居爲懶雲閣爲<lb/>
都翠亭爲賔秀皆有景趣可書予書其大者故畧焉由<lb/>
第以徃凡一里許有小艇曰泛宅者少司空豫軒沈先<lb/>
生嘗記之其事可互見云<lb/>
　　　務本堂記<lb/>
林泉處士鄒翁顯之營新居於塘莊之上祠寢齋室儼<lb/>
然古有家者之遺制務本堂者其燕居也寳雖未獲造<lb/>
<pb n="KR4e0138_WYG_061-3b"/>
翁之堂然徃徃聞翁於其壻主客錢君君之謂翁也玩<lb/>
易攻詩文以濟質禮以處贏事親愉愉喪而皇皇葬而<lb/>
顓顓其處諸伯仲皆篤恩義有田數千畝課家衆耕之<lb/>
又以其餘業諸無田者豐年取其租如約饑則減之大<lb/>
饑則又減之或遂不取其貸人而取息也如其取租焉<lb/>
希齋先生知徳君子也他日論翁如主客言故寳常擬<lb/>
翁之爲人殆漢世所謂孝弟力田有行義者今觀其名<lb/>
堂蓋平生自立之地故欲昭示子孫而期於無窮亦可<lb/>
<pb n="KR4e0138_WYG_061-4a"/>
謂知所務哉夫翁之業民也而其行則士也士之行莫<lb/>
大於孝弟行義而民之業莫先於力田外是二者蓋亦<lb/>
末矣今夫終嵗勤動絫粒而積量積而出自心計貨殖<lb/>
者視之則爲己拙居家正徳居郷布惠如恐不及視軒<lb/>
舉藻麗之徒亦誠自少矣而校實要終則有在此而不<lb/>
在彼者即使彼幸而利此不幸而不利而天之所以叙<lb/>
倫而厚生者固在是也本可不務乎業以是基行以是<lb/>
植身以率之世以守之豈惟式于厥家哉語曰是亦爲<lb/>
<pb n="KR4e0138_WYG_061-4b"/>
政翁之謂矣雖然徳惠之孚久而感通天道不誣翁之<lb/>
後出而效用以輔政者安知無人乎然則務本之義大<lb/>
矣嗚呼其在斯堂邪在斯人也主客以記請於是乎書<lb/>
　　　鄒氏莊東新居記<lb/>
漕河貫錫城東南流左涯有支渠二曰伯瀆沈瀆皆經<lb/>
吳郡以入于海二瀆之間有水通焉曰觀涇涇之西有<lb/>
小水五咸北入里餘而止界其地爲五總良田二千畝<lb/>
有竒於其郷爲沃壤爲奥區爲勝槩是曰塘莊鄒氏世<lb/>
<pb n="KR4e0138_WYG_061-5a"/>
有之成化間柏軒府君以其中四十畒與其子林泉翁<lb/>
翁廣其傍爲第於中由龍涇遷居之將繼營其左右以<lb/>
居其五子者未就而翁没正德戊辰塘莊第火始有異<lb/>
室之議率翁之志其季昭伯以行當得左左實臨觀涇<lb/>
初觀涇之地柏軒屬意林泉昭伯思卒成之顧林泉始<lb/>
大厥構弗敢易圖欲多積以需念母惠孺人久處旁舎<lb/>
乃即其地爲基什之一倣塘莊而營焉門之内前後㕔<lb/>
限以中門又爲堂三而重屋殿之傍翼周繚有内有外<lb/>
<pb n="KR4e0138_WYG_061-5b"/>
䂓飾整嚴選工擇材計益經久自經始期年而落成取<lb/>
其舊扁曰力田世家曰迎薰曰正德曰崇禮者揭諸㕔<lb/>
堂不忘考訓也中一堂未名其姊之夫户部郎中錢君<lb/>
世恩爲之題曰養志蓋嘉昭伯懋於行業以勤多助故<lb/>
居成而母志説有養之道焉爾也君子以爲善頌昭伯<lb/>
謝不敢當則介其塾賔周君仲章來請於二泉邵某某<lb/>
謂之曰昭伯其何遜哉昔者孟子之稱曾子蓋嘗云爾<lb/>
矣然天下之人志不皆晢而爲親同養不皆参而爲子<lb/>
<pb n="KR4e0138_WYG_061-6a"/>
同故君子之言飬者莫大於行而業次之行脩則不辱<lb/>
業崇則不乏此固爲人親者之志也凡昭伯之素其不<lb/>
此之務乎雖然志一也於生曰養昭伯於母之謂也於<lb/>
没曰繼昭伯於父之謂也欲知昭伯者請觀於斯作新<lb/>
居記<lb/>
　　　十峯樓記<lb/>
明府尤君遂良還自崇陽作樓于居第之西靣龍山爲<lb/>
牖山之九峰近在几席君對之若賔主焉有客過之爲<lb/>
<pb n="KR4e0138_WYG_061-6b"/>
之題曰十峰之樓君以告予予始疑其名與數今知之<lb/>
矣蓋峰之在山其爲土爲石初無異也然平而爲麓起<lb/>
而爲岡伏而爲塢虚而爲谷盈而爲邱各形其形而各<lb/>
名其名勢則然矣乃若突然而髙其名爲峯峰蓋不自<lb/>
知爲峰也而峰之名歸之夫人亦何以異是哉他不暇<lb/>
論試以君言之其爲諸生于邑固邑之人也迄其明經<lb/>
愽史成章而逹焉舉于京闈而文名著游於辟雍而學<lb/>
業廣試於銓曹而治理通宰於劇邑而政務舉至於檄<lb/>
<pb n="KR4e0138_WYG_061-7a"/>
撫夷而展變通之畧疏防邉而悉預備之宜遠人懷之<lb/>
中朝談之譬之於山其所謂突然而髙者非邪君不自<lb/>
知而人之望之固如此故雖謂之峰可也昔之人有以<lb/>
山而擬諸人者若五老若仙人若玉女之類蓋多有之<lb/>
由是觀之謂之爲峰顧不可哉以道觀物物我無間名<lb/>
之在此猶在彼也而况於數之多寡又何足計乎是故<lb/>
以一參九不見其爲不足以九乘一不見其爲有餘問<lb/>
之九峰九峰無言問之尤君君指九峰作而笑曰有是<lb/>
<pb n="KR4e0138_WYG_061-7b"/>
哉請書爲記<lb/>
　　　周氏畵記<lb/>
畫竹一幅九龍山人王孟端氏寫寄邑人周翁恭甫者<lb/>
也翁藏于家傳至其孫某而失之翁之曾孫紘别號月<lb/>
牕以儒醫名東南於某爲從子思其祖之故屢求之未<lb/>
得一日江隂朱世芳氏病而求治於月牕月牕巳之世<lb/>
芳酬以金不受聞是畫在其壻某所乃以歸之月牕喜<lb/>
曰此吾求而未得者雖千金何以加哉即日持歸懸堂<lb/>
<pb n="KR4e0138_WYG_061-8a"/>
上與其子若孫序拜然後觀觀畢告于祠堂藏之唯謹<lb/>
君子謂月牕於是乎孝傳曰春秋陳其宗器孝子之道<lb/>
也凡器皆然而况徳之致哉九龍墨妙人所珍愛然其<lb/>
人清介特甚雖方尺之紙不輕授人恭甫翁豪宕好義<lb/>
有古烈士風九龍所贈頌祝寓焉而又重之以詩兹予<lb/>
所謂庻幾徳之致者故月牕因其失也極力求之求之<lb/>
既得則欣欣焉若獲拱璧不知千金之爲重也其有以<lb/>
夫月牕有才弗施乃專其用於醫施不責報有儒者之<lb/>
<pb n="KR4e0138_WYG_061-8b"/>
徳是畫之復君子不謂數焉夫始以德致終以德復周<lb/>
氏之慶於是乎在凡其子孫者宜何如寳之月牕之子<lb/>
敷牧恐久而又失請記于予二子者之孝猶月牕之孝<lb/>
也畫失不知年月其復也在某年某月又若干年二泉<lb/>
邵某記<lb/>
　　　鳳山書屋記<lb/>
鳳山書屋者封户部主事卑牧秦先生之所築也自始<lb/>
築至今凡若干年矣其爲制也臨流爲門依林爲垣幽<lb/>
<pb n="KR4e0138_WYG_061-9a"/>
雅朴儉望之知爲儒者之宮矧所謂鳳山者當其前左<lb/>
若有相顧之狀而烟霞草木發光露彩播散芳澤日相<lb/>
尋於軒窻焉先生讀書其中得於山者不爲少矣乃追<lb/>
惟其祖某府君始築之意而扁其堂曰鳳山書屋其子<lb/>
戸部君國聲以其意告于邵某某按縣志鳳山在邑西<lb/>
若干里其爲名不可知然天下之山以是名者衆矣或<lb/>
以形稱或以跡傳其無故而加之者亦比比也豈不以<lb/>
鳳之爲物長百鳥而瑞王者號稱四靈故託名以重焉<lb/>
<pb n="KR4e0138_WYG_061-9b"/>
耳吾嘗即是而求鳳之徳猶龍之德然龍以潜爲隱以<lb/>
飛爲顯而鳳也則異於是隱也以翔見也以下其爲用<lb/>
不同而係乎時者一也故君子施遠而博跡近而光輝<lb/>
其爲澤如龍爲瑞如鳳而龍徳大矣先生觀兹山豈無<lb/>
感於鳳哉又嘗考諸先生㓜讀古書守道自樂邱園之<lb/>
義至晩不渝蓋所謂翔于千仞者覧德而下鳴岡棲梧<lb/>
則付之其子且將有羣雛出焉殊形而一德随時而爲<lb/>
用誠無愧於鳳矣其爲感也當在於是是則山之名不<lb/>
<pb n="KR4e0138_WYG_061-10a"/>
可知而先生之取於鳳殆亦詩之興歟而不必深論也<lb/>
雖然晦翁於南康嘗以澗中黃石狀如卧龍故爲庵而<lb/>
祠諸葛因名起義遂有潜見之感則先生之取於鳳者<lb/>
亦豈無謂哉戸部君予同官且同志文章政事素重于<lb/>
人而言必稱父於是記也尤惓惓焉可以觀徳矣是爲<lb/>
記<lb/>
　　　錢氏軍將山世墓記<lb/>
惟軍將山濵于震澤盤亘三十里爲錫西南鎮其間以<lb/>
<pb n="KR4e0138_WYG_061-10b"/>
塢名者什數軍將獨爲深衍南唐時嘗駐兵焉蓋其勢<lb/>
若帳之廻合故又曰軍帳山之勝以是惟錢氏墳于兹<lb/>
山凡若干世矣其正峰爲吳越忠獻王八世孫承奉進<lb/>
所葬蓋其子寛甫治之其右則承奉以上凡六世其左<lb/>
則承奉以下凡三世惟甲仗塢去正峰東北五里乃寛<lb/>
甫葬所當元季時寛甫貲雄于鄉有遠慮焉故擇僻地<lb/>
且爲疑塚至其元孫伯剛始距祖塋二百武黄泥嶺者<lb/>
左右列葬伯剛子惟義孫孟溥實皆在左餘若某某則<lb/>
<pb n="KR4e0138_WYG_061-11a"/>
右焉孟溥號南邱累贈奉議大夫工部郎中今户部郎<lb/>
中某之父也戸部既葬奉直公若干年而其室鄒宜人<lb/>
卒又卜軍將支岡稍北東面曰長寜塢者營新阡焉通<lb/>
神衛䙝既門既垣祗饗備息乃堂乃廬碑刻誥勑以榮<lb/>
上賜池梁于前阡制斯備又前四百歩有匯焉巨石爲<lb/>
橋凡錢氏諸塋道悉於斯㑹揭以慶源之名重先世舊<lb/>
題也又東四百武有山若覆釜者實與阡對又三百武<lb/>
曰赤石嶺傍峻中夷爲道千武廣丈有二尺夾道竪華<lb/>
<pb n="KR4e0138_WYG_061-11b"/>
表其前東南五百武東北八百武皆瀕于水自上望之<lb/>
諸山環堵而平田千畝湖波浩然見華表間僉謂得山<lb/>
水之宜爲諸塋最先是予督漕淮上户部東歸過之與<lb/>
論先塋之理嘗以水隱爲恨今既得是載思予言乃卜<lb/>
吉從事踰年而成則以記屬予予觀户部之先武肅忠<lb/>
懿諸王忠孝之節著于前代寛甫以下諸公德義之懿<lb/>
栽植加焉奉議公質直好義敦詩説禮惟先是崇篤生<lb/>
戸部賢而能文有政于官既衍而繁復登而顯徴諸地<lb/>
<pb n="KR4e0138_WYG_061-12a"/>
道先閟後發可信不誣傳曰公侯之子必復其始予不<lb/>
佞請以天道復焉正峰右後則伯剛之弟伯和暨其孫<lb/>
某之墓近墓有成性寺寺稍前右爲龍泉塢則爲户部<lb/>
兄鴻臚序班世端之墓又右西爲桃花塢稍南爲白茅<lb/>
嶺則户部之伯祖惟常世父孟清之墓合諸前墓凡爲<lb/>
封若干所其貧不成域者尤衆蓋自始葬迄今歴祀三<lb/>
百族凡若干人烏乎可謂盛矣寺有石泉最甘冽上祠<lb/>
龍神曰孚澤禱雨輙應天順間有司請錫寺額錢氏以<lb/>
<pb n="KR4e0138_WYG_061-12b"/>
山百畝田六十畝贍其僧因建祠堂奉諸錢主兹亦墓<lb/>
事所繋故附書之<lb/>
　　　東湖書院記<lb/>
東湖書院者廣東按察僉事梧州吳公廷舉之所建也<lb/>
院在州東門外南臨潯灕二江北負大雲山山之下公<lb/>
三代先塋在焉有水出山半左右夾流前匯爲池池方<lb/>
數畝其曰小東湖者公名之也公之先爲湖廣嘉魚人<lb/>
嘉魚有東湖既取以名又以扁夫院者蓋志不忘其先<lb/>
<pb n="KR4e0138_WYG_061-13a"/>
也抑有尚友之道焉昔宋周元公茂叔嘗濯纓江州蓮<lb/>
花峰下樂其水之清也遂寓以濓溪之號濓溪出道州<lb/>
去江州幾千餘里蓮峰之水非濓溪之水也然自道觀<lb/>
之則孔子之所謂逝者如斯孟子之所謂有本者如是<lb/>
者固未嘗異也故觀道有術莫切於水得於水而不泥<lb/>
於水此有道者之大觀也吾於元公見之大雲之於東<lb/>
湖其亦類是矣夫公之學道從可知巳然遠而望其故<lb/>
鄉則得水木之義近而邇其先塋則廣風木之思旁以<lb/>
<pb n="KR4e0138_WYG_061-13b"/>
招引後學而退將自養焉一舉數得是皆道中之事也<lb/>
矧院之爲勝負山嚮水草木魚鳥之觀日陳于前登堂<lb/>
曠如入室奥如經書圖史取諸左右無不應手而摳趨<lb/>
其間皆鄉里秀敏之士士不遠千里束負而至者又時<lb/>
有之以是尚友古人夫豈僣且誇哉公博學好古有猷<lb/>
有爲由邑而郡夙著名績予蓋聞之久矣頃者以貳守<lb/>
北上道出江右始因吾寮友范君世和得傾蓋焉比任<lb/>
雲間伻來請記時宏治甲子也越六年正德己巳乃克<lb/>
<pb n="KR4e0138_WYG_061-14a"/>
執筆蓋院之詳公自有記予特論公之志以告學者云<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0138_WYG_061-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　容春堂别集巻六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>容春堂前集巻二</head>
    <p>
<pb n="KR4e0138_WYG_002-1a"/>
欽定四庫全書<lb/>
　容春堂前集巻二　　　　　明　邵寳　撰<lb/>
　　古詩<hi>五十六首</hi>
　　　慶成侍燕<lb/>
嘉燕陳明堂黼座當春陽惠風拂宫扇親覩穆穆光冠<lb/>
簪肅趨拜共進萬夀觴簫韶叶舞佾宛然見虞唐三苗<lb/>
獨何為不如獸蹌蹌天髙復地厚永世垂衣裳<lb/>
　　　送東山公行邊<lb/>
<pb n="KR4e0138_WYG_002-1b"/>
司徒始受命朝野賀得人兩邊數萬騎所望公一身公<lb/>
囊無芻糧公心有經綸亦有為國念對越天與神豈不<lb/>
知匱乏鞠躬在茲辰公復不自用乃薦一二臣遺事旁<lb/>
搜閱微言博咨詢稽首殿陛下丰儀動髙旻登車向西<lb/>
郭尊俎羅朝紳慨然盡餘酌老眼無邊塵謂公唐室晏<lb/>
謂公漢家恂千載有韓范公也眞其倫公有激衆義公<lb/>
有撫衆仁未至百草秋既至萬卉春緩急在公手瑣瑣<lb/>
何足陳<lb/>
<pb n="KR4e0138_WYG_002-2a"/>
　　　送劉用熙<lb/>
今之異人劉牧龍綽有兩漢先秦風等閒蹤跡不肯露<lb/>
下混此世將無同或時耿耿作怪語恍忽使我難形容<lb/>
殷彛周鼎初出土置在清廟明堂中又如江水撞石鐘<lb/>
天然音調非人工蛟龍躍舞送雷雨倐歘霽景留雲松<lb/>
直將飛步泰華峰沐浴沆瀣觀洪濛身騎白鶴眞自適<lb/>
口啖紫芝猶未窮彼哉皦皦不解事唯子能固還能通<lb/>
我今規子復有説古來夷隘惠不恭吁嗟此别擬三載<lb/>
<pb n="KR4e0138_WYG_002-2b"/>
河淮合流日夜東尚友千古誰其從<lb/>
　　　惠山泉歌奉次涯翁先生<lb/>
擊石長歌復長嘯山無人聲泉有竅詩人曽謂茲山空<lb/>
又聞山與南海通向來泉託山人姓公為收名名始定<lb/>
石池左右多檻泉東流迤邐非突還非懸公門如海納<lb/>
川水肯向東方遺一士出山還似在山清中有石子星<lb/>
之精别公無言懷獨㵼公乃題詩贈行者髙詞盡得今<lb/>
古竒我歌合向觀泉時年年夀公泉一酌公每書來問<lb/>
<pb n="KR4e0138_WYG_002-3a"/>
瀺灂援琴欲寄山中音水風吹月千里無遐心<lb/>
　　　世恩席上答諸公<lb/>
我行西江自江東載書千里乘天風今夕何夕詩壇中<lb/>
碧瞳共照燈花紅歐陽居士蘇坡翁文星爛漫今古同<lb/>
不才有幸承諸公翰林四老儒之通<hi>宜興呉克温華亭顧士亷太倉毛憲</hi>
<hi>清姑蘇呉南夫</hi>金石一振萬籟空司封<hi>金齒張/進之</hi>明並兩考功<hi>太原</hi>
<hi>喬希大宜興杭世卿</hi>髙堂白日懸青銅少游<hi>秦國聲</hi>才思如冥鴻江<lb/>
湖渺渺誰能窮職方<hi>郴陽何子元</hi>平生懷至忠每談疆埸思<lb/>
<pb n="KR4e0138_WYG_002-3b"/>
彎弓從容授簡錢南宫<hi>世恩</hi>總㑹諸壑歸三洪清秋攜對<lb/>
江上楓亦有短句隨鳴蟲雲霄北上勞湘筒<lb/>
　　　夀張都運先生<lb/>
古之洛社在洛中其人徃矣猶髙風今之洛社名偶同<lb/>
乃在蓉湖之北龍峰之東中有主者心好古脫略塵網<lb/>
追遺蹤憶從三策獻天子釋褐登廷稱進士漫將時事<lb/>
寄吟哦對客揮毫思如水職方郎官領禁符觀風三輔<lb/>
賦兩都朝鮮使者出闗去盡道威明前所無鎭東樓髙<lb/>
<pb n="KR4e0138_WYG_002-4a"/>
絶雲海想見當年美丰采洞庭煙水嚴灘雲耿耿幽懷<lb/>
三十載人言州縣徒勞人使君所至皆陽春平生經濟<lb/>
有餘地萬里江湖空一身今年歸來閩海上洛社新堂<lb/>
舊屏障滿庭賓客燕清秋水色山光正相向先生謝客<lb/>
焚妙香紫微天逺雲衢長膝前觴獻森諸郎君不見黎<lb/>
平謠東平志回首他年皆小試願公再起再歸來手植<lb/>
青松看晩翠<lb/>
　　　贈王生子春<lb/>
<pb n="KR4e0138_WYG_002-4b"/>
子從天台來衣裳帶雲氣誰知山澤臞有志在當世經<lb/>
史隨所詢一一見深致董生去古近髙明得超詣胡然<lb/>
叢猥中獨與前修契士患飢與寒大節窮愈勵論事須<lb/>
盡變變盡乃精義源頭濬眞泉如斯日川逝孰謂政粗<lb/>
迹而謂文小技所貴道在茲毫釐辨同異我行入湖南<lb/>
子作東歸計伯氏古逸民知我知子意明年黄鶴樓待<lb/>
子共光霽<lb/>
　　　邃菴詩<lb/>
<pb n="KR4e0138_WYG_002-5a"/>
長安陌上結書屋庭院沈沈幾紆曲最深者號文宻房<lb/>
如度層雲入幽谷主人峩冠講且讀上遡虞唐猶未足<lb/>
手探元化𤣥更𤣥諸生拱侍森如玉原泉滔滔放四隩<lb/>
始知大雅歌穆穆聲宏以實理則然陋彼尋常事邊幅<lb/>
陵莪菁菁時雨沐不出户庭人望屬乍聞俎豆復軍旅<lb/>
平視邊隅如輦轂隠微知謹公所獨至虚生白能旁燭<lb/>
蘇公漫説風水渙邵子閒吟地雷復我曹淺薄徒有目<lb/>
辱許升堂載瞻肅行行深入得大觀何處湘南還岳麓<lb/>
<pb n="KR4e0138_WYG_002-5b"/>
　　　江雨來<lb/>
西津渡頭江雨來雨㸃入江江水迴雲飛逐風沙走石<lb/>
咫尺不見東岡臺臺樹叢叢還可望臺上看江更奔放<lb/>
明朝擬下鄱陽船月色浮江水微浪<lb/>
　　　題卧龍菴用晦翁韻<lb/>
此有石如龍天成諒非鑿是何空洞中雲水起復落常<lb/>
疑雷雨時飛舞出深壑作菴者何人清風宛如昨兩公<lb/>
固龍德恨也俱晩作秋霖不濟旱千載領餘酌方切憂<lb/>
<pb n="KR4e0138_WYG_002-6a"/>
旱懷行矣予所樂江湖極秋波長歌對冥漠<lb/>
　　　至亡女七兒墓<lb/>
日無光兮風色寒望兒墳兮心悲酸墳有土兮土有棺<lb/>
兒咫尺兮欲見難澆澆墳頭酒易乾紙成灰兮散漫漫<lb/>
散漫漫魂不返清淚下兮盈酒<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>
　　　題元章拜石圖為俞國昌<lb/>
元章玩世人低頭拜竒石或問此何為我意人不識璆<lb/>
琳豈有聲碣砥且無力拜如或使之但覺吾意適石竒<lb/>
<pb n="KR4e0138_WYG_002-6b"/>
恐未多屢拜非所惜我心不可轉萬仞立蒼壁石也倘<lb/>
能拜向我須屈膝今雖無膝屈有拜當以臆我今對畫<lb/>
圖兀坐風雨夕擊磬和新吟他年亦陳迹<lb/>
　　　泉上贈錢水部<lb/>
　八月十九日十賢祠成同社諸君徃落之方燕飲泉<lb/>
　上而錢水部東湖適至衆賀得佳客遂以禮神之觴<lb/>
　觴東湖東湖亦不辭也於是相與談笑終日予愛其<lb/>
　有古風致於是乎贈<lb/>
<pb n="KR4e0138_WYG_002-7a"/>
君來訪我廬我方行山中命駕即我所浩興乘天風風<lb/>
晨與雪夕今古將無同豈在形迹間所貴心相逢我有<lb/>
一勺泉坐奠桑苧翁載酌持獻君侑以金芙蓉或歌滄<lb/>
浪篇聲在澗水東君聞乃和之擊節秋山空坐我石壇<lb/>
上共聽風前松<lb/>
　　　寄題錢水部詩塜次沈石田韻<lb/>
錢翁作詩塜粤惟己巳年厥地乃舊遊山水相延緣翁<lb/>
詩出翁心混混眞源泉譬諸山澤臞勤修欲成仙載賡<lb/>
<pb n="KR4e0138_WYG_002-7b"/>
陽春調剩讀秋水篇知音孰云少三嘆聞朱絃嗟予遇<lb/>
君晩縦言及前賢官銜列水部詩名亦由天投簪謝明<lb/>
主瀼西視琴川㸃檢手所筆清興常飄然天機忌獨洩<lb/>
穴置還幽𤣥行將化為石萬古存貞堅尋常有匡山頭<lb/>
白歸青蓮韜光伺來哲古道君有焉<lb/>
　　忠定祠享歌<lb/>
　　　迎神<lb/>
吉日蠲兮祠公佩鏘趨兮庭中湛露洒兮天風暾初發<lb/>
<pb n="KR4e0138_WYG_002-8a"/>
兮水東靈皇皇兮既降<hi>叶</hi>鳳下儀兮翔龍響應谷兮鼓<lb/>
鐘慰予思兮公有嘉容<lb/>
　　　送神<lb/>
神翱翔兮漸遐載白雲兮紫霞墓閩山兮天之涯錢塘<lb/>
兮公第梁溪兮公家陸有梁兮海有槎我思公兮咨嗟<lb/>
　　　酒間短歌次呉太史<lb/>
延陵太史文之豪手持椽筆輕一毫卻厭漆鏤思匏陶<lb/>
别築壇社延風騷健如風舸凌秋濤元氣浩浩天滔滔<lb/>
<pb n="KR4e0138_WYG_002-8b"/>
忽入冰壑難容舠豫章言必稱禹皋下視元白等播鼗<lb/>
坐令萬類歸籠牢間出水碧兼金膏闗西夫子眞鳳毛<lb/>
咳唾中律鳴鸞刀風吹錦服飄雙縧仙骨曽啖瑤池桃<lb/>
手持權衡有縱操收歛英邁胷中韜彼哉坐井吝以驕<lb/>
瑞物一見辟百妖裁之品藻誰能逃深許抱甕惡桔槔<lb/>
一日千里不覺勞何嘗仰首逢人號我喜麻直能扶蒿<lb/>
起家江左大布袍兩以文字魁羣髦寳鑑出匣弓辭弢<lb/>
東陵野人隨羽旄不飲自醉黄生醪雅終奏俗空嘈嘈<lb/>
<pb n="KR4e0138_WYG_002-9a"/>
不可得麾安可招自知一著良獨髙<lb/>
　　　芝山寺題壁<lb/>
芝山草如黛青春空復過我來憩古寺落花看漸多林<lb/>
鶯惜芳景和我登山歌白日不可挽更奈風雨何老僧<lb/>
供香茗小坐成天和江公舊遊處長松罣新蘿止水一<lb/>
畝池流衍同江河晩峰縱髙眺番陽𣺌雲波五老近相<lb/>
别笑指廬山阿<lb/>
　　　湘夫人用唐人韻<lb/>
<pb n="KR4e0138_WYG_002-9b"/>
洒淚向楚岫白雲生逺愁重華不復返江水日夜流美<lb/>
人美如玉春草滿汀洲<lb/>
　　　望雲巻<lb/>
龍山一片雲萬古白未了松楸誰家墳青青倚孤嶠望<lb/>
雲起孝思無間昏與曉我懷狄梁公清風滿華表<lb/>
　　　劒江道中<lb/>
我攜數巻書歌誦劒江上書中何所言一一超形象我<lb/>
心㑹其神源泉莫知鄉中有幾微存欲語恐添障安得<lb/>
<pb n="KR4e0138_WYG_002-10a"/>
凌長風趨拜濓溪丈<lb/>
　　　為龍僉事致仁題畫<lb/>
愛汝鍾山草堂靜我欲造之無所因百年觀物自得意<lb/>
風吹淮水波潾潾小舟西來乘有人悠然興到山花春<lb/>
便須入室盡此夕滄浪一聲何處津<lb/>
　　　呉太史畫册<lb/>
雲飛本無意鶴鳴復何心危登復長嘯我亦開吾襟雲<lb/>
哉承我御鶴也起我吟興至不自知天地髙且深俯仰<lb/>
<pb n="KR4e0138_WYG_002-10b"/>
八極中悠悠懷古今<lb/>
　　　無魚<lb/>
沽海富魚蝦過者多買食異哉有今年茲物或幾息載<lb/>
歌豐年詩臨淵三太息<lb/>
　　　樂安大嶺次見素公<hi>五平五仄</hi>
海嶺夙孕秀登廷持忠清廿載正色立千秋和聲鳴此<lb/>
地屈體力吾人増光精霧瘴乆閼積霆颷初流行鶴骨<lb/>
瘦竦直鸞儀繁披横在北本岱岳於南聊方城萬姓忽<lb/>
<pb n="KR4e0138_WYG_002-11a"/>
雨潤三公眞雲輕亢作汲老揖卑為侯生迎吏屬苦切<lb/>
束工徒欣畨更闢異有故事推賢無遺名父老覩後恐<lb/>
兒童瞻先爭一語破訟牒雙聲游詩評砥柱賴獨障扶<lb/>
搖看髙征孔孟道雅振皋夔功竒成鑿鑿社稷計昭昭<lb/>
神明盟傳紀黜楚越詩歌懲舒荆雅頌古聖則春秋今<lb/>
王程面質祖訓若心期皇猷平誼策重國事軻書髙天<lb/>
氓九鼎任一摰無勞懷莘耕<lb/>
　　　題郭子儀見虜圖<lb/>
<pb n="KR4e0138_WYG_002-11b"/>
唐之大將汾陽公天畀才略成貞忠平生信義貫金石<lb/>
倉卒眼底無羌戎戎來如雲驅以風我下我馬何從容<lb/>
諸酋羅拜誓酹酒大人先兆巫言中世稱談笑可折衝<lb/>
萬古一羽雲霄空龍眠居士丹青雄筆到此事眞竒逢<lb/>
尋常傳玩嵗復月時於敝篋騰長虹焚香坐閱精神通<lb/>
古來尚友只數老九原可作吾其從于嗟乎九原可作<lb/>
吾其從<lb/>
　　　濟河謠夜過青縣作<lb/>
<pb n="KR4e0138_WYG_002-12a"/>
河可濟濟師不可濟濟賊賊濟避我師東入鉅野澤澤<lb/>
西為濟南為淮賊乎賊乎安徃哉野多罄室無青草豕<lb/>
突鯨奔我師老卻恨令公來不蚤<lb/>
　　　天津舟中夜坐觀水<lb/>
河水東注海海流亦復東人言如沃焦畢竟誰能窮蓬<lb/>
萊不可渡萬里悲天風北斗揭西柄影落清波中耿耿<lb/>
欲迴瀾蕩漾涵虚空昔聞有碣石助禹成神功我將徃<lb/>
求之道險多蛟龍靜觀嘆逝者緬懷川上翁<lb/>
<pb n="KR4e0138_WYG_002-12b"/>
　　　偶讀蓋巖傳<lb/>
六獸入室莫敢攖巖也追格不稅纓㒒分有死義無生<lb/>
家為重兮身為輕獸在途劒在手一狐殱五狼走我報<lb/>
主人我何有有㒒如巖主知否<lb/>
　　　題太白圖<lb/>
仙人騎驢如騎鯨睥睨塵海思東瀛等閒相逢但叱咜<lb/>
誰知萬古千秋情醉來天地小於斗鞭策雷霆鬼神走<lb/>
豪竒自比齊東人大雅猶懷魯中叟青春想像華清宫<lb/>
<pb n="KR4e0138_WYG_002-13a"/>
解識仙人圖畫中滿浮淥酒喚不醒葛巾颯颯生天風<lb/>
　　　山樵曲<lb/>
南山髙髙入雲中有隠者操斧斤上方伐木下界聞聲<lb/>
可聞人不可即自上求之霧濕我衣自下從之磵阻我<lb/>
舄縣厓如天勞我力<lb/>
　　　郊壇分獻東鎭退而有述<lb/>
登壇禮東鎭嶪峩如在前惟皇對上帝小臣敢忘䖍沂<lb/>
山望海岱其髙薄雲天豈無方國祀百靈合從乾惠風<lb/>
<pb n="KR4e0138_WYG_002-13b"/>
自巽隅馨香偏中天明神固無語我思通幽𤣥心祈耳<lb/>
復聽影響若有然山東盜方蔓禾稼妨大田輯寧當自<lb/>
兹在在歌豐年何以明予衷素月西南懸<lb/>
　　　元夕獨坐<lb/>
月光照燈夕清賞人所同而我獨不樂有親在江東江<lb/>
東豈無月白髪少懽容念子未即見厭見燈花紅冉冉<lb/>
天邊雲悠悠江上峰當食發長嘆何時得相從<lb/>
　　　秀江舟中<lb/>
<pb n="KR4e0138_WYG_002-14a"/>
上水復下水昨日非今朝春江淥如酒天風澹飄搖坐<lb/>
數江上峰乍近忽已遙歸心如東流迤邐迎海潮長歌<lb/>
武夷曲和以廬山謠閒情寄芳草極目青迢迢<lb/>
　　　淵明圖為邃菴先生題<lb/>
吾聞先生本是山中人誰遣作吏隨風塵督郵迎送亦<lb/>
常事浩然歸興凌秋旻孤懷每感孔明漢一咏漫及荆<lb/>
軻秦北窻午夢入寥廓南山秋色爭嶙峋昨非今是公<lb/>
自道門前五栁年年春柴桑彭澤纔尺只五老峰髙隔<lb/>
<pb n="KR4e0138_WYG_002-14b"/>
彭蠡片帆朝掛暮及門萬古乾坤一江水昔聞竒幻榖<lb/>
城石又聞清激嚴陵灘是誰為易誰為難菊松三逕地<lb/>
雖小鴻鵠千里天何寛三南夫子今傅相心期逺在羲<lb/>
皇上君不見丁夘橋邊山水深江南春暮勞歸心風雲<lb/>
天上濟時了我亦訪公攜我琴<lb/>
　　　廬山謠用李韻<lb/>
廬山倚南極乾坤一髙邱絶頂有佳處可作仙人樓詔<lb/>
書命我訪竒品等閒卻遂平生遊白鹿洞在五老傍我<lb/>
<pb n="KR4e0138_WYG_002-15a"/>
來講席重鋪張青雲見彩霞生光玉聲左右泉不斷我<lb/>
行東峰澗有梁眼明還直西南望澄湖煙水俱蒼蒼不<lb/>
知乘舟者誰子望我應恨天衢長廬山如廬幾萬間與<lb/>
仙作主去復還黄塵滔滔似海水此山即是蓬萊山載<lb/>
歌唐人詩我句亦時發九江秀色行攬之楚帆風送飛<lb/>
鴻沒五老五老眞有情萬峰之中獨自成何時拄杖徃<lb/>
㕘立上呼羣仙下紫京笑攀北斗挽銀漢共洗濁世鄰<lb/>
太清<lb/>
<pb n="KR4e0138_WYG_002-15b"/>
　　　聞錢希翁訃<lb/>
海鶴奄以逝海天邈難招髙鳴尚我耳尋聲竟寥寥伊<lb/>
昔來鳴初居然破羣囂中鳴發天妙寡和多見嘲老心<lb/>
在萬里有林不成巢彩鳳雲冥冥青田草蕭蕭哀音天<lb/>
弗聞引吭徒為勞乃今蛻世紛復得返逍遙仙骨當不<lb/>
朽我銘瘞江皋<lb/>
　　　人日喜晴<lb/>
我來洪都城人日喜初霽夙興省鐘聲起視星斗麗澄<lb/>
<pb n="KR4e0138_WYG_002-16a"/>
湖動晨光雲霾散天際樓臺東復西㕘差藹清氣惠風<lb/>
蕩前楹公餘步還憩案牘雜詩書吾事非日計獨賀陽<lb/>
道亨從茲破隂翳請看迴軺時春深滿庭翠<lb/>
　　　新喻道中<lb/>
夏木交垂隂登登入山路遙峰薄雲青川原莽回互逾<lb/>
岡見長溪可涉亦可渡驅車獨西之磴小僅容步幽花<lb/>
自成姿時時竹間露仰觀天宇寛萬有悉中布我懷美<lb/>
一人滄江渺煙霧<lb/>
<pb n="KR4e0138_WYG_002-16b"/>
　　　香爐峰懷李謫仙<lb/>
半空飛流天作竒謫仙之詩眞似之雲松有巢今不見<lb/>
但見老僧歌妙詞香爐紫煙日復夕散落平湖渺無迹<lb/>
九江秀色如我何我訪仙人東掛席<lb/>
　　　採薇曲<lb/>
岐山有仁者白首思來歸願聞康衢謠不圖見戎衣渴<lb/>
夢北海水饑謝西山薇死從泰伯遊此志終無違<lb/>
　　　感興和李懋卿<hi>三首</hi>
<pb n="KR4e0138_WYG_002-17a"/>
明生又今夕浮雲亦消除風吹薄暮雨炎歊為之袪而<lb/>
我坐中庭洒然心靜虚浩歌古人句得意已忘書<lb/>
　　　又<lb/>
夏日苦炎熱浩思嵩山巔清泉環左右佳木䕃後前天<lb/>
風有時至大音猶渾全坐此不能徃西望心獨憐<lb/>
　　　又<lb/>
我行汝潁間陶穴猶太古譬如觀鼎彝令人變聞覩豈<lb/>
無好樓居巧極易摧腐回首太室山一望髙萬武<lb/>
<pb n="KR4e0138_WYG_002-17b"/>
　　　寄題東林寺壁<lb/>
鴈門僧避胡塵來匡廬山中尋講臺誰云淨土在西竺<lb/>
此池自有蓮花開蓮花開開千萬朶江南君臣不疑我<lb/>
淵明故是避世人菊花醉揷頭上巾攢眉掉臂謝公去<lb/>
一杯濁酒堪全眞當年意在誰獨識虎溪笑處泉流石<lb/>
至今古塔依西林月落江雲樹千尺<lb/>
　　　乆聞徐朝文訃見胡獻臣始信<lb/>
明聽得金矢有譽淮海區南征載持憲清風與之俱楚<lb/>
<pb n="KR4e0138_WYG_002-18a"/>
氛接腥蜃兵符雜刑書鄭僑戒水狎一日三年如慈元<lb/>
復祠廟儼然古文儒坐令弄潢子稍戢萑蒲餘進階始<lb/>
稱使滇途險仍紆方憂萬里駕坦道生悲吁君病果何<lb/>
似卻怪平生臞瓊瑰夙入夢邱首眞成虚瞑矣緣國事<lb/>
淺之誰敢歟野哭古所惡洒淚蘭陵墟<lb/>
　　　楚江漁父圖<lb/>
有臞一夫立荒浦人云三閭問漁父楚江風景是邪非<lb/>
而况原心越千古原心上有先王知天地可質中無疑<lb/>
<pb n="KR4e0138_WYG_002-18b"/>
夫豈不解漁父意揚波歠醨焉用之物無滯礙能推移<lb/>
是聖者事吾何知蒼蒼故吾山湛湛故吾水宗國如何<lb/>
吾病矣九死侵尋無一是蒼梧帝逺天閽幽上下四方<lb/>
徒逺遊雲驂風駕倐萬里歸來江上令人愁長揖向漁<lb/>
父漁父難與謀誓將魚腹為狐邱君不見滄浪歌漁父<lb/>
去煙霧茫茫不知處<lb/>
　　　止水池<lb/>
止水池芝山隂丞相初去國指水矢此心水止心亦止<lb/>
<pb n="KR4e0138_WYG_002-19a"/>
上有青天臨朝臨池暮臨池丞相心人不知風塵來江<lb/>
漢沸止水池丞相死他日之心止於此<lb/>
　　　饒娥哭<lb/>
饒娥哭哭何為哭求見父面不圖今見屍屍浮水怪露<lb/>
已矣娥不知即使娥不死見屍未但已伏屍三日哭娥<lb/>
也終赴水娥心誠水神靈江上如聞號慟聲水怪水怪<lb/>
猶縱横<lb/>
　　　砥柱歌<lb/>
<pb n="KR4e0138_WYG_002-19b"/>
黄河之水天上來越數千里龍門開龍門南東有山出<lb/>
是名砥柱千丈髙崒嵂水來不敢衝左右互洄潏山石<lb/>
巖巖復齒齒力有幾何能勝水從來元氣植根深萬古<lb/>
千秋此中止君不見金焦兩山控海門江水到此勢已<lb/>
分不如此山當河急流處驟如風馬方羣奔秋濤春漲<lb/>
暮撞朝擊巋獨存又不見碣石遮海道九河播合今瀾<lb/>
倒不如此山為障早柱哉柱哉立自天功成神禹乘舟<lb/>
年滄桑有變此柱終無遷于嗟乎滄桑有變此柱終無<lb/>
<pb n="KR4e0138_WYG_002-20a"/>
遷<lb/>
　　補洛中越歌<lb/>
　越人夏統遊于洛遇賈充充諷之使歌統以足扣舟<lb/>
　引聲而歌者三今亡其詞偶讀夏傳補之如左<lb/>
　　　慕歌<hi>統云禹寓嵇山朝㑹萬國授化鄙邦崩殂而葬百姓咸詠遂作慕歌</hi>
慕歌兮慕歌東漸兮海波海無波兮山有阿明德逺兮<lb/>
玉帛孔多微斯人兮吾如魚何慕歌兮慕歌<lb/>
　　　河女之章<hi>統云孝女曹娥年甫十四其父墮江不得屍娥仰天哀號中流悲歎便投</hi>
<pb n="KR4e0138_WYG_002-20b"/>
　　　　<hi>水死父子喪屍後乃俱出國人哀其孝義為作河女之章</hi>
潮何為兮不回人何之兮不起父生兮女生父死兮女<lb/>
死嵗復嵗兮江濱人之心兮潮水潮水兮有聲伯姬兮<lb/>
有靈紛兩涯兮觀者孰父子兮無情秋冥冥兮江峰青<lb/>
　　　小海唱<hi>統云伍子胥諌呉王不用見戮投海國人痛其忠烈為作小海唱</hi>
潮來兮無天潮去兮何地若為憑兮斯厲彼鴟夷兮水<lb/>
中匪匏瓜兮焉繫潮來兮誰驅潮去兮誰殿言之流兮<lb/>
何從海東迴兮鏐箭潮來兮悲呉潮去兮弔越忠千古<lb/>
<pb n="KR4e0138_WYG_002-21a"/>
兮長寃潮復潮兮江月<lb/>
　　　觀李劒州樂歌譜<hi>劒州名璧字白夫</hi>
鳳簫聲斷驚風雨十有三絃移短柱江上何人一笛横<lb/>
别作黄鍾起宫羽劒州劒州何苦心小懸鐘鼓髙張琴<lb/>
呉歌聽罷今蜀道金玉近來眞爾音<lb/>
　　　擬子陵辭<lb/>
陵來為臣陵亦有言輔義懷仁吾喪我守臣於何有陵<lb/>
去為友客星犯兮日月光故人卧兮江湖長來時心去<lb/>
<pb n="KR4e0138_WYG_002-21b"/>
時迹山有雲兮江有石<lb/>
　　　狄國老<lb/>
五龍夾日日不沈公門桃李皆成林狄國老伊周心遷<lb/>
桐辟管天下乂伊周之學春秋義狄國老忠有餘平生<lb/>
曽讀伊周書為唐討賊當何如如是邪不如是獨憐國<lb/>
老身先死<lb/>
　　　鼂錯墓<lb/>
鼂公潁川産墓在城東隅顧茲一抔土爾來千載餘中<lb/>
<pb n="KR4e0138_WYG_002-22a"/>
更幾兵戈不與荒城俱公計不庇身朝議夕就誅我昔<lb/>
讀公傳亦嘗笑其愚豈有身後謀猶能庇邱墟大愚見<lb/>
深忠耿耿固不渝而況公論在信史有特書自今重封<lb/>
植永久期無虞<lb/>
　　　八龍塚<lb/>
北原有荒邱纍纍亘西東相傳自古昔葬者漢八龍一<lb/>
蟄呼不起幽幽閟𤣥宫適野見遺蹟徘徊仰髙風于嗟<lb/>
此神物時用乃不終孰為神君藏孰為慈明封千秋氣<lb/>
<pb n="KR4e0138_WYG_002-22b"/>
不泯化為草叢叢立石當古道我意將焉窮<lb/>
　　　尉氏婦<hi>婦時廬於其姑之墓三年矣子道出墓左見焉諭之使還</hi>
嗟汝婦孝汝姑三年廬墓聲嗚嗚淚灑墓上柏柏樹為<lb/>
之枯彼反唇此廬墓此可訝兮彼可怒寸土如寸金寸<lb/>
寸皆婦心取汝心不取汝孝天地之間有名敎<lb/>
　<lb/>
　<lb/>
　容春堂前集巻二<lb/>
</p>
<p>
</p>
  </div>
</body>
</text>
</TEI>
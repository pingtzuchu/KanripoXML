<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>容春堂别集巻五</head>
    <p>
<pb n="KR4e0138_WYG_060-1a"/>
欽定四庫全書<lb/>
　容春堂别集巻五　　　　　明　邵寶　撰<lb/>
　　序<hi>十三首</hi>
　　　送儲考功赴南京序<lb/>
士之有大抱負者而其功業或不能大成非其人之不<lb/>
能自用則用之者之過耳善自用者守正而不知其他<lb/>
故恒難於用之善用人者或常或變要使人之安於所<lb/>
用二者盖相成焉而每不相值是故士有非常之抱負<lb/>
<pb n="KR4e0138_WYG_060-1b"/>
而不能成赫赫之功業者衆矣進士儲君靜夫以明經<lb/>
發解㑹試俱第一而廷試亦在上第與唱名其科名甚<lb/>
髙然其年方二十有八甚少才髙而學富作為文辭清<lb/>
達典雅其聲華又甚盛夫人不愕然自驚則夸然自滿<lb/>
靜夫不然其得之若固有而居之若無其擬於古人者<lb/>
方欿然其不足而處乎今之進退得失者又裕然其有<lb/>
餘君子以是知靜夫有大抱負而善於自用可以卜其<lb/>
功業之大成也然吾觀靜夫介介有守且多疾病不任<lb/>
<pb n="KR4e0138_WYG_060-2a"/>
勞使以常處靜夫任之以列侍從司風紀則靜夫必有<lb/>
以自見者或不得其職去或力不勝任不能事事去則<lb/>
靜夫雖有大抱負不過立一節成一名焉耳夫一節一<lb/>
名豈不美哉抱負之大者固不願其功業之小成也今<lb/>
年六月靜夫選於天官得南京吏部考功主事夫南京<lb/>
國家根本之地去天子在所逺出入朝省之勞凡減於<lb/>
京師什伍而考功職在執筆以察羣有司賢賢而否否<lb/>
拔異而别同在他人或難之在靜夫則易稱耳夫事不<lb/>
<pb n="KR4e0138_WYG_060-2b"/>
勞則靜夫可任職易稱則靜夫可食是不以常處靜夫<lb/>
而以變處靜夫可謂善用靜夫矣靜夫豈固難於用哉<lb/>
是故養靜夫之抱負而需其功業之大成者其在斯舉<lb/>
也夫夫大成靜夫於靜夫無所加小成靜夫於靜夫無<lb/>
所損然能用之而不害其自用之難棄其小而成其大<lb/>
此君子之所願於靜夫者而亦靜夫之意也寶辱與靜<lb/>
夫同年而知且厚於其行也故序其所以自用與其所<lb/>
以用之者他日將觀其成焉<lb/>
<pb n="KR4e0138_WYG_060-3a"/>
　　　送江西按察使陸公序<lb/>
正德丁卯春正月浙江按察副使吳郡陸公全卿擢江<lb/>
西按察使江西於天下為大藩某前以按察副使奉勅<lb/>
督學其地嘗登南曷滕王閣讀韓昌黎所為記愛其中<lb/>
稱御史中丞太原王公有所謂八州之人前所不便及<lb/>
所願欲而不得者公至之日皆罷行之大者驛聞小者<lb/>
立變春生秋殺陽開隂閉令修於庭户數日之間而人<lb/>
自得於湖山千里之外之語盖王公時觀察江南西道<lb/>
<pb n="KR4e0138_WYG_060-3b"/>
於境内無所不當問罷其所當罷行其所當行者存乎<lb/>
其職而驛聞立變皆于至之日者則存乎其力與才至<lb/>
於生殺開閉數日而令修人得縱横引抑從容豫暇若<lb/>
無事然非經綸素具知是非而不恤成敗知得失而不<lb/>
顧利鈍者不能與於此王公之設施吾不得而知然由<lb/>
昌黎所稱則其規模可謂偉矣今江西所屬郡視王公<lb/>
時為廣數年以来文繁於上法玩於中吏慢民偷於下<lb/>
租逋訟滯盜蔓奸滋千蟊百蠧或盤結而難紆或汚穢<lb/>
<pb n="KR4e0138_WYG_060-4a"/>
而難濯或變幻而難測或崛彊而難服在在而是不可<lb/>
縷數唐之觀察今之按察也夫安得如斯人者為吾目<lb/>
前之一快也哉繼而移官浙江得與吾陸公為寮友從<lb/>
政之餘接其論議而觀其所為竊謂公盖其人有以紓<lb/>
吾昔之所歎至是公有兹命公其徃矣昌黎公文故在<lb/>
公試讀之是數語者將不有若為公而設者乎夫醫者<lb/>
之用藥温涼寒熱因病而投期於効焉而已茍講之未<lb/>
明候之未審備之未預一旦從事鮮有不謬者矣君子<lb/>
<pb n="KR4e0138_WYG_060-4b"/>
之政所謂生殺開閉者何以異是天下皆然獨江西也<lb/>
哉公更以是思之公吳郡望族起家進士由御史再遷<lb/>
至今官博雅清修文學法比克知體要而加之以深思<lb/>
濟之以遠度一時名公卿皆以公輔相望其為御史出<lb/>
按于閩閩人頌之于汴汴人頌之入典中臺章奏天下<lb/>
稱允浙江之政盖有餘力焉吾知其優為於江西也公<lb/>
行寮友洪公克毅輩皆有贈言之意某不佞遂僭以是<lb/>
書之<lb/>
<pb n="KR4e0138_WYG_060-5a"/>
　　　松石詩序<lb/>
松石詩者吾表舅太原守東洛張先生為鄒翁永章壽<lb/>
也翁名柷字永章别號松石今年壽八十鄉之諸縉紳<lb/>
以翁長者為之慶焉東洛與翁最戚於是乎詩今世之<lb/>
言壽者於物必曰松曰石而翁以自託於名字之外其<lb/>
心必謂浮靡之不如貞朴脆薄之不如堅重也故有取<lb/>
焉若昔人韋弦之佩者則其平生所為殆類於是嵗寒<lb/>
之期將不在是乎孔子曰仁者樂山松與石者山之所<lb/>
<pb n="KR4e0138_WYG_060-5b"/>
有也得山之氣以生故其德也於山是同翁好仁者樂<lb/>
山以及松石歌松石之詩則翁樂之凡壽翁者宜先於<lb/>
是又曰仁者靜壽翁者欲稱其德舍是又何以哉予知<lb/>
翁久故東洛以序屬然不能䛕也聊是以復復為之歌<lb/>
曰挺兮如松偃兮如石若人年兮千復百石有膏兮松<lb/>
有液人采服兮眼雙碧登秀巖兮倚喬柯把瑶觴兮發<lb/>
長歌彼仙人兮如我何<lb/>
　　　送郡博王先生赴湖學序<lb/>
<pb n="KR4e0138_WYG_060-6a"/>
王先生洛人也以進士乙科来教江之南由江隂遭艱<lb/>
再起至吾錫居若干年擢掌湖州府教論者謂先生在<lb/>
錫得寛柔以教之道夫地有南北而風氣隨之士生其<lb/>
間俗以習成徃徃喜同惡異故南士吏于北則强其俗<lb/>
以南北士吏于南則强其俗以北甚至易巾㡌變聲稱<lb/>
改體數極其力而未己不知君子之為政固不在是而<lb/>
況教乎教之道莫大於彞倫綱常莫先於詩書訓典先<lb/>
生於是二者尊之崇之罔敢怠遑且濟之以華博成之<lb/>
<pb n="KR4e0138_WYG_060-6b"/>
以忠朴是以言而聽之行而效之不勞夏楚翕然無後<lb/>
者若夫小節細故則惟俗是因不强焉故凡在庠序者<lb/>
咸慶得賢師而邑之大夫士又以得賢友慶亦固其宜<lb/>
哉今年夏先生將報最天官適被兹命大夫士若某官<lb/>
某公者須贈言於子夫湖之學宋安定胡先生嘗是蒞<lb/>
矣其法始于一方終于天下至于今猶稱之不衰是誠<lb/>
所謂中正之教固無南北之偏也先生行其將以錫之<lb/>
教教湖士邪抑將起而尋安定之遺規邪諸公必有以<lb/>
<pb n="KR4e0138_WYG_060-7a"/>
告先生者諸公曰是在先生請書以贈之<lb/>
　　　辟纑課讀詩序<lb/>
婦人之於家道大矣豈特主中饋範内壼先業之隆替<lb/>
後嗣之賢否將有賴焉故婦道猶臣道也臣之事君平<lb/>
時則以坤厚之德代終王事不幸而邦家多難則以永<lb/>
貞之德仗大節明大義操大機屹然如山確然如金斷<lb/>
然如蓍龜卒收靖夷之功夫是之謂賢臣惟婦人亦然<lb/>
主中饋範内壼其常也承有家衰運撫幼孤而教之使<lb/>
<pb n="KR4e0138_WYG_060-7b"/>
先業絶而復延子孫有成式其變也處變而不失其常<lb/>
此家之賢婦夫之賢妻子之賢母不亦可以樹風聲可<lb/>
以助政道哉吾邑有醫士曰潘尚古氏聲名方殷而早<lb/>
世遺孤繼芳甫十嵗厥母范碩人寔葯庄先生五世孫<lb/>
也㷀㷀相依而家又甚貧尚古之嗣岌岌乎殆哉碩人<lb/>
撫之稍長即令攻醫以繼其世又讀書學文以從儒者<lb/>
之列晝夜課之不遺餘力服食屢乏紡績以供於是繼<lb/>
芳克有成功鄉之士咸曰尚古有子矣又曰不有賢母<lb/>
<pb n="KR4e0138_WYG_060-8a"/>
不至此於是乎作辟纑課讀之詩繼芳執詩感泣又遍<lb/>
求諸縉紳咸作之而屬序於寶曰否則作者之志不傳<lb/>
寶嘗論碩人之賢不惟其處常之難而惟其處變之難<lb/>
所以處變者不難於養子而難於教子教焉而至於辟<lb/>
纑課讀尤教之善者也則其紹先世之緒啟後人之賢<lb/>
功有在矣詩以辟纑起美哉乎作者之志何患乎不傳<lb/>
雖然傳者詩也所以傳者人也人重則詩重人輕則詩<lb/>
輕侃為賢相而陶母截髮之賢著修為大儒而歐陽太<lb/>
<pb n="KR4e0138_WYG_060-8b"/>
夫人畫荻之賢聞繼芳能賢雖不詩也猶可以傳而況<lb/>
諸作之洋洋乎寶亦幼孤思荅慈教而未能感繼芳之<lb/>
志故相勉以此非敢僭言於君子之右也<lb/>
　　　潘尚古追輓詩序<lb/>
輓之有詩紼歌之遺也而兼述其人之德以寓悼惜懷<lb/>
思之志有誄之道焉有吊之情焉今之為輓者大率以<lb/>
是然或即遠之餘墓草不知其幾宿矣而君子之輓也<lb/>
猶繼有作此其人必有大可悼惜大可懷思者而豈偶<lb/>
<pb n="KR4e0138_WYG_060-9a"/>
然以致之哉吾邑有潘君尚古者用儒飾醫而加之愿<lb/>
樸鄉人愛之重之年僅四十六遂以病卒愛重而能言<lb/>
者輓之輓之不及又從而追之盖自始殁迄今凡若干<lb/>
年詩之積者凡若干首所謂誄且吊者咸具然以其不<lb/>
皆出於一時故其子繼芳甫裒為巨册題曰八哀餘意<lb/>
盖所以志輓之變也而尚古君之德于是為益彰矣予<lb/>
嘗讀杜子美八哀詩而考其所謂八人者則王公以下<lb/>
皆有勛伐昭於海内而鄭司户亦獲與焉古之論人者<lb/>
<pb n="KR4e0138_WYG_060-9b"/>
固惟其人不問其位之崇卑也今尚古雖無司户之位<lb/>
而司户之所為在君或有不屑者使子美可起能不為<lb/>
之增欷也哉夫紼不可以復執而輓猶可以再歌以今<lb/>
之詞存古之意合誄與吊而一出之當之者有光作之<lb/>
者無愧裒之者克孝是皆可叙而傳也矧寶與繼芳甫<lb/>
定交最久且深於其母范氏貞節之詩旣為序之至是<lb/>
書来屬序斯册豈得而辭邪若尚古之行雜陳諸作間<lb/>
一覽之可以悉也故今特舉其畧云<lb/>
<pb n="KR4e0138_WYG_060-10a"/>
　　　送吳荆州序<lb/>
今年夏户部郎中吳君汝和擢守荆州同僚大夫士謀<lb/>
所以贈君者而屬筆於寶寶竊聞之荆天下之要衝也<lb/>
自為郡以来稱賢守者凡若干人矣而南軒先生則有<lb/>
儒者之政焉當是時旣修其治又尚論古人而慨然有<lb/>
感於曲江公故作樓題扁若恨不能與之同世讀晦翁<lb/>
之所記者猶可想見其髙山景行之餘也君兹行也吾<lb/>
不遑問其他其蒞政之暇亦將興南軒之思乎思乎其<lb/>
<pb n="KR4e0138_WYG_060-10b"/>
人則凡其言動嗜好莫不想像而求之況其所嚮慕者<lb/>
哉吾不知君之汲汲於南軒者亦猶南軒之汲汲於曲<lb/>
江否也君素負才氣有應世之畧而飾以文學其在户<lb/>
部厯三階凡八年任難事當劇司動無弗稱盖灼見夫<lb/>
今之事而有意於古人者聞二公之風而覩其遐蹟欲<lb/>
勿奮然也難矣故吾於君之行而亟問焉抑獨惜夫曲<lb/>
江之在天寶去相而假守於此卒不得以有為南軒雖<lb/>
再起為守嘗有為矣而淳熙之際亦不能盡其所藴故<lb/>
<pb n="KR4e0138_WYG_060-11a"/>
君子之志於天下者至于今猶不滿焉今之時豈其時<lb/>
哉其難易順逆必有能辨之者吾固將以是賀君之行<lb/>
也雖然時不同而政同政不同而心同故在亂則思所<lb/>
以弭之在治則思所以保之此古今賢者之所事事也<lb/>
君烏得無意哉吾嘗觀曲江之在荆平居暇日登臨賦<lb/>
詠盖皆翛然有出塵之想至其傷時感事寤嘆隱憂未<lb/>
嘗一日不在於朝廷而惟恐其道之終不行也其為心<lb/>
如此若南軒一日去貪吏十四人首劾舍賊之黨禮遇<lb/>
<pb n="KR4e0138_WYG_060-11b"/>
諸將勉以忠義隨事諭民具為條教暇日延見諸生尤<lb/>
惓惓於講學乃其政之大者君誠有意於二公之為守<lb/>
且能念夫時之有幸不幸也則凡可以弭亂保治者不<lb/>
能不為而為之不得不力昔人所謂雄據上流表裏襄<lb/>
漢者若増重焉而承流宣化之責真可與輔相者並豈<lb/>
特稱賢於一荆州哉寶偶有感於斯故因諸公之命敢<lb/>
盡言之先是君以寶嘗為許有所詢焉某皆不敢以告<lb/>
是區區者非大計所在不足以當天下之要衝也<lb/>
<pb n="KR4e0138_WYG_060-12a"/>
　　　襲芳續錄序<lb/>
靜修鄒處士之卒也鄉人哀之縉紳先生有述作焉其<lb/>
子拙隱君與其弟利卿集而為書曰襲芳錄旣傳於人<lb/>
矣越若干年拙隱卒鄉人哀之如哀靜修也縉紳先生<lb/>
又有述作焉視靜修不加少其子益謀于其諸父利卿<lb/>
亦為書以傳曰襲芳續錄予嘗讀襲芳錄得靜修之為<lb/>
人今觀續錄何拙隱之肖靜修至是哉世稱富家者徃<lb/>
徃以利賈怨出入閧訟之塲彊俠弱謟介于權貴求免<lb/>
<pb n="KR4e0138_WYG_060-12b"/>
僇禍無少暇逸靜修獨以惠自將鄉人懷焉推為巨人<lb/>
長者故彼方奔走道路而靜修則幅巾野服逍遥林泉<lb/>
修孝義之節敦詩禮之文若與俗不相涉者厥亦異哉<lb/>
鄒為宋道鄉忠公裔孫其在吾錫居龍涇而以行義稱<lb/>
者曰桂堂翁伯惟曰元堂翁洪昭曰柏軒翁以善至靜<lb/>
修而盛奕世相承皆忠厚恭儉以行其惠凡蠲租己責<lb/>
振窮恤匱修廢舉滯有德于鄉人甚深且久人之慕鄒<lb/>
氏若孺子之於保母也靜修之子僅得庸衆人猶將敬<lb/>
<pb n="KR4e0138_WYG_060-13a"/>
而愛之況賢如吾拙隱者乎拙隱年未及耆其忠厚恭<lb/>
儉以行其惠者盖無忝於世德而本之以孝義益之以<lb/>
詩禮論德者謂有靜修之風今則己矣縉紳先生所以<lb/>
道鄉人之哀者顧能減於靜修也哉錄之續錄之其為<lb/>
書異其所以為書同跡是而觀益為孝子利卿為弟弟<lb/>
而拙隱之德於是為益光矣詩錄諸風史傳獨行是錄<lb/>
也君子抑不能無取焉益吾舅氏梧岡過公之甥也頃<lb/>
利卿以益請序遂書歸之拙隱諱愚字智卿嘗以義受<lb/>
<pb n="KR4e0138_WYG_060-13b"/>
官階承事郎其行之詳具在錄中<lb/>
　　　送葉潮州序<lb/>
司徒副郎葉君廷璽旣擢潮州之一月諸嘗同官者燕<lb/>
以餞之君起而須言衆遂相顧以余君同署也謂余宜<lb/>
為予惟君昔以名進士出宰髙安御吏養人夙有聲稱<lb/>
及召為司徒之屬兩遷厥階稽閲籍載監督儲運不弛<lb/>
不察用歸于理若君之才而僅以之守郡盖所謂愛莫<lb/>
助之者況潮遠在南海萬里之外其風俗人情予雖觀<lb/>
<pb n="KR4e0138_WYG_060-14a"/>
于圖志而未能悉也即欲贈君其何詞之有獨念夫古<lb/>
今吏於潮者唐稱韓公宋稱陳公二公之政它不悉舉<lb/>
其於鱷也一則祭而逐之一則捕而戮之豈故若是異<lb/>
哉盖韓之鱷出於㝠頑不可弗諭諭之伺其化者仁以<lb/>
行義也陳之鱷類於怙終不可不懲懲之絶其惡者義<lb/>
以行仁也仁義之用同物異施施之庶政率由是道雖<lb/>
天下可也獨潮乎哉君行矣今之潮猶古之潮也有鱷<lb/>
如惡溪之冥頑則以韓之祭祭焉有鱷如萬江之怙終<lb/>
<pb n="KR4e0138_WYG_060-14b"/>
則以陳之戮戮焉若其無也蓄韓之詞歛陳之鋒以相<lb/>
安於平康之域抑亦未害其為善學古人也以是推之<lb/>
吾民仁以涵之義以制之靜以待之時以措之書稱三<lb/>
德正直剛柔此天下之政也雖然地有近遠時有順逆<lb/>
事半功倍徃徃以之若二公者皆以事出且自北而南<lb/>
間關嶺海食飲居起所不宜者多矣此固所謂遠且逆<lb/>
者而其所成乃章章如是君所居與潮比境而是行實<lb/>
出推擢以地不若二公之遠以時不若二公之逆今之<lb/>
<pb n="KR4e0138_WYG_060-15a"/>
潮何患不如古之潮哉葉君曰斯言也可以我贈矣於<lb/>
是乎書<lb/>
　　　芹軒詩序<lb/>
𢎞治癸丑春寶自許入覲京師得㑹吾同鄉縉紳諸公<lb/>
自吾師蒿庵俞先生下凡若干人皆相率為芹軒詩曰<lb/>
此吾鄉友顧君之所居也賦之將以為贈寶竊問其所<lb/>
以名之意則又皆曰采芹之説見於詩言其誠也獻芹<lb/>
之事傳諸史言其忠也誠與忠合斯可以為人矣某於<lb/>
<pb n="KR4e0138_WYG_060-15b"/>
斯取之吾黨於斯賦之寶聞而惑焉夫芹也者物之至<lb/>
薄者也昔人之所以薦於鬼神羞於王公者盖不知其<lb/>
為薄也不惟不知其為薄也且以為美焉是故采之是<lb/>
故獻之如此謂之誠如此謂之忠千載相傳以為美談<lb/>
盛事至于今不衰使其設心以為物雖薄也吾姑取之<lb/>
以薦以羞則將流於不誠不忠之歸君子奚取哉某之<lb/>
於芹其諸異乎古之芹矣雖然郭之巾謝之扇慕之效<lb/>
之抑不可謂不知所重者也以吾之不可學柳下惠之<lb/>
<pb n="KR4e0138_WYG_060-16a"/>
可古之善學者盖如此然則某亦求其誠與忠而已孰<lb/>
為厚焉孰為薄焉茍誠與忠皆古人之芹也諸公詩旣<lb/>
成什顧無序之者聞寶言乃命書之以為某告<lb/>
　　　重刋鄒忠公文集序<lb/>
吾錫有鄒忠公之裔孫曰翎字時用者以公文集舊板<lb/>
刓弊將重刻焉而屬寶為序寶錫産也於公為後學盖<lb/>
仰止者久矣顧舊集之序李忠定公實為之則何有於<lb/>
寶之言哉然嘗論人臣有言責者以言為忠言而關於<lb/>
<pb n="KR4e0138_WYG_060-16b"/>
天下之綱常知忤而弗恤知患而弗辟尤忠之大者也<lb/>
若公在宋論立后事盖得於是矣當是時章蔡兩奸前<lb/>
後嗣相公再被竄謫甫歸而遽病以卒未能盡其所欲<lb/>
為者君子於是乎惜焉當公之赴新州也陽翟田晝迎<lb/>
諸途有士所當為未止此之言盖所以望於公者甚重<lb/>
且遠卒之直節正氣久益堅定至於垂絶之際一見龜<lb/>
山猶以國事為問使天假之年則其所為當不止是矣<lb/>
盖聞公嘗受學程門得中庸慎獨之要故所立如此然<lb/>
<pb n="KR4e0138_WYG_060-17a"/>
則節惠以忠盖舉公之大者言之而豈足以盡公也哉<lb/>
古人論尚友之道必誦詩讀書而論乎其世若斯集者<lb/>
皆公平生之言詩可誦書可讀而世亦因以可見論者<lb/>
謂公謇而樂達而經辯而黙其言之成文者當亦似之<lb/>
雖然公之文莫大於立后一疏則己毁矣其在當時旣<lb/>
以起讒致禍而今所傳真偽異同誰與辯者君子能無<lb/>
感於斯乎時用素敦禮義而斯舉尤知所重故併及之<lb/>
　　　壽丁母序<lb/>
<pb n="KR4e0138_WYG_060-17b"/>
正德丁卯秋九月吾門人丁延年仁夫旣畢京闈試歸<lb/>
而謁予於杭吾知仁夫學經甚習而為文辯博宜取髙<lb/>
第久矣邇乃連進連屈識者為之不平兹其來也吾意<lb/>
其將洩其怨尤鳴其抑鬱於予而仁夫自起居外曾無<lb/>
一語及塲屋事旣而以其母孺人明年壽七十將率其<lb/>
弟舜年武年等稱觴致祝請予為之辭其言曰吾母端<lb/>
重有則自入吾門逮事吾祖父母稱冡婦者若干年其<lb/>
孝慈之行孚于上下教吾兄松年業進士未成而延年<lb/>
<pb n="KR4e0138_WYG_060-18a"/>
與武年繼為庠生延年等夙夜黽勉圖獲祿養以承母<lb/>
志而未能焉今母七十矣顧何以藉手為壽哉予聞而<lb/>
作曰仁夫斯言也足以壽母矣夫親以子顯子之顯親<lb/>
以文以行文行具矣則自外至者其得與否盖不足深<lb/>
論子獨不見夫農乎農有美田而勤稼穡一不得年人<lb/>
曰已乎曰未也姑待之再不得年人曰已乎曰未也姑<lb/>
待之三不得年人曰已乎又曰未也姑待之旣而有年<lb/>
大有年連收三嵗之利穰穰盈室祭祀賓客有餘用焉<lb/>
<pb n="KR4e0138_WYG_060-18b"/>
於是向之勸己者顧以為頌天下之事其久屈而伸固<lb/>
亦若是也哉仁夫與其弟某夫譬之於農所謂美田而<lb/>
勤稼穡者有年大有年之慶將不逺矣古之人有竇儼<lb/>
儀有宋郊祁者皆兄弟也今也安知不在丁氏母知德<lb/>
者也誦予言其志能無悦乎藉手為壽莫大於是請為<lb/>
仁夫書之<lb/>
　<lb/>
　容春堂别集巻五<lb/>
</p>
<p>
</p>
  </div>
</body>
</text>
</TEI>
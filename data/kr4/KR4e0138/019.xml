<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>容春堂前集卷十九</head>
    <p>
<pb n="KR4e0138_WYG_019-1a"/>
欽定四庫全書<lb/>
　容春堂前集卷十九　　　　明　邵寶　撰<lb/>
　　書簡<hi>一十六篇</hi>
　　　賀西涯李公加太子太保啓<lb/>
即日伏惟某官閤下特進師垣再遷卿位三朝養望終<lb/>
聖學於緝熙四海仰成永天休於篤棐坐而論道啟乃<lb/>
沃心揚賡載之風是在今日符夢卜之兆何負斯民某<lb/>
早厠門生晩䝉國士報從雙闕快天日之清明賛乏一<lb/>
<pb n="KR4e0138_WYG_019-1b"/>
詞恨江湖之踈逺謹具啓奉賀不宣<lb/>
　　　賀匏菴吳公進禮部尚書啓<lb/>
即日伏惟某官閤下徳義淵純文章奥雅歐陽修稱韓<lb/>
子異世無今司馬遷聞董生同時有古天假絲綸之重<lb/>
人瞻彛鼎之竒詹尹付一名儒元良攸繫宗伯典三大<lb/>
禮寅直是供鈞軸尤待於秉持宸旒方厪於注矚某南<lb/>
省門生也遥聞大拜無任欣忭之至謹具啓奉賀不宣<lb/>
　　　復中丞林公書<lb/>
<pb n="KR4e0138_WYG_019-2a"/>
伏承廵撫之命甚為地方生靈賀然天下望入輔徳乆<lb/>
矣而執事又志在道徳先江湖而後廊廟吾君吾相必<lb/>
有所處也包孝肅連攻張方平宋郊罷之而代為三司<lb/>
故歐陽公有蹊田奪牛之疏執事奉詔而來與孝肅事<lb/>
不同且言韓公事婉不失實直不妨厚君子之道固如<lb/>
是爾又何疑焉寳即日由新喻之安福蓋預集諸生不<lb/>
可中止趨臺之期坐是遲緩萬罪萬罪尊集賜閲為敎<lb/>
多矣已録副本詳加校勘容當上呈其原本別差人送<lb/>
<pb n="KR4e0138_WYG_019-2b"/>
上伏乞檢納他書籍封在院者寳不敢與干冐威尊無<lb/>
任悚慄之至謹奉啓<lb/>
　　　復李少叅書<lb/>
令郎至足見不外但執詞太謙執禮太恭寳方訝其過<lb/>
當不敢當及讀來敎乃若以寳有所聞知為能資益於<lb/>
人者寳執書惶悚益不敢當孟子曰人之患在好為人<lb/>
師如寳不肖其於聖賢之道志則有矣而入門進歩之<lb/>
方蓋茫乎未之聞也方將就有道而正焉而敢曰師云<lb/>
<pb n="KR4e0138_WYG_019-3a"/>
哉况令郎天資不凡家學有自固不當在弟子之列也<lb/>
執事斯文先達吾黨長者乃不以寶之不肖屢加引誨<lb/>
令郎天瑞又辱與交契之分寳也資其補益多矣然則<lb/>
執事之子天瑞之弟固吾之友也凡有所聞不敢不告<lb/>
凡有所告不敢不盡固吾之分也何必曰師曰弟子云<lb/>
哉是以不避冐越敢因伻旋少致區區非敢飾虛辭於<lb/>
尊者之前也蓋辭其所當辭任其所當任也執事亮之<lb/>
所賜一一拜領附此伸謝即日逺行萬惟為國自愛不<lb/>
<pb n="KR4e0138_WYG_019-3b"/>
宣<lb/>
　　　上徐中丞先生書<lb/>
得邸報承執事都憲臺廵撫河南善類幸甚生靈幸甚<lb/>
伏惟執事為政於兹且七年矣凡治下之有識者莫不<lb/>
曰明習典故莫如徐公抗直不阿莫如徐公肯為百姓<lb/>
任怨莫如徐公而所謂清介云者則無間小大邇逺同<lb/>
聲一辭以是翹首企足仰望執事之為廵撫也此非為<lb/>
執事一人計凡以為民耳今既如所望矣旬日之間號<lb/>
<pb n="KR4e0138_WYG_019-4a"/>
令設施宜必有以大慰斯民之望者李子堅所謂觀聽<lb/>
望深聲名太盛蘇子瞻所謂恩徳已厚怨讟易生者願<lb/>
執事留意焉歐陽公知開封所代包孝肅以威嚴御下<lb/>
名震都邑公簡易循理不求赫赫之名有以包公之政<lb/>
勵公者公曰凡人材性不一用其所長事無不舉强其<lb/>
所短勢必不逮吾亦任吾所長耳源懷廵北邊鎮將尼<lb/>
元須與懷少有舊貪穢狼籍置酒請懷懷曰今日是懷<lb/>
與故人飲酒之坐非鞠獄之所也明日公庭始為使人<lb/>
<pb n="KR4e0138_WYG_019-4b"/>
檢鎮將罪狀之處耳既而表劾元須吕東萊曰世俗多<lb/>
謂公私不兩立此大不然所行若合道理則公私兩全<lb/>
公不敗事私不傷義夫包公以嚴肅為政未見其為不<lb/>
善而歐陽公乃不肯强其所短以襲其所長况政非包<lb/>
公之政乎源懷劾貪穢之故人東萊猶或非之况故人<lb/>
非若源懷之故人者乎寳愚敢以為執事初政獻焉執<lb/>
事裁之寳也執事之鄉晩進也於執事之榮進而賀之<lb/>
禮也義也然而在治屬則不敢稱賀者分也亦義也區<lb/>
<pb n="KR4e0138_WYG_019-5a"/>
區之心不能自已乃敢獨為此説以獻門下謂士之所<lb/>
以賛於公卿可也謂後進之所以效於長者亦可也惟<lb/>
勿以冐瀆為罪是幸<lb/>
　　　復陸大叅書<lb/>
寳晩生且甚無似誤蒙雅愛欲引之於道徳之歸竊自<lb/>
幸甚以為得師策勵之餘思所以少裨盛徳者無他有<lb/>
所聞輒以告焉庶㡬古人愛助之心為山之喻耳近者<lb/>
僭以書達左右其為事蓋亦甚細非有大損益於盛徳<lb/>
<pb n="KR4e0138_WYG_019-5b"/>
也執事聞之即引以為過而要其咎於不主敬屈賜手<lb/>
書諄複不已嗚呼此豈聲音笑貎之所能為哉蓋執事<lb/>
於斯道實用力乆是故見之也真見之也真是故應之<lb/>
也速小者如此大者可知此誠古人所難今人不論也<lb/>
况若寳者而顧自足自欺可不可乎寳於是既重嘆服<lb/>
又益有以見得師之實也洧川再見曲承開諭詞色之<lb/>
間益和益謙隨事説理務求要歸此正儒者格致之功<lb/>
著實精切不間人已處非若世之號長厚者陽為受言<lb/>
<pb n="KR4e0138_WYG_019-6a"/>
而隂拒之也執事乃以為訑訑毋乃自疑太過乎彼固<lb/>
有聞人之言不問是非不考可否一則曰吾過矣二則<lb/>
曰吾過矣至考其行猶昔焉者真執事之罪人也執事<lb/>
毋乃自疑太過乎且執事之愛寳也以義寳之敬執事<lb/>
也亦以義夫然則雖沮拒之叱絶之繼此茍有所聞焉<lb/>
且將盡言以效一得而况深自引過如執事今昔之二<lb/>
書哉又况洧川之㑹執事能以寳之一言孜孜講求若<lb/>
此之鄭重哉且執事嘗曰自段南陽後惟見國賢論議<lb/>
<pb n="KR4e0138_WYG_019-6b"/>
又曰自一峰後肯不為世俗諛態者惟國賢此書自顧<lb/>
何人而敢當此執事不以為失言而以為愧悔抑又何<lb/>
也執事名髙天下文傳士夫澤在郡邑非一日矣所以<lb/>
為國為民為前修為後進者當有所處寳嘗謂天下之<lb/>
位不同也職不同也同此位同此職而君子居之若加<lb/>
重焉位若加重職若加重則上之倚之也亦加重下之<lb/>
望之也亦加重論議者待之亦加重紀載者求之亦加<lb/>
重而顧可以尋常自視哉執事畏天憫人檢身慮事其<lb/>
<pb n="KR4e0138_WYG_019-7a"/>
亦至矣充是心也將何所不至乎事有上下理無上下<lb/>
盡其下則亦可以補上之不足實能之而曰不能執事<lb/>
之徳於是為益光矣惟執事上念吾君下念吾民近念<lb/>
天下之口逺念史官之筆務進其重者焉吾黨之幸也<lb/>
老母撫育不肖雖免於世俗之失墜而不能至古人之<lb/>
成立寳之罪也比者屢厪埀問且有佳句歐陽之擬尚<lb/>
不敢而又有紫陽之云惶汗惶汗雖然不敢自棄也惟<lb/>
執事毋終棄之狀元文字今特録上望以所咏佳句足<lb/>
<pb n="KR4e0138_WYG_019-7b"/>
成一章大筆書之懸諸中堂寶也請吾母坐其側跪進<lb/>
一觴而歌之使吾母知寳也見重於大君子如此以是<lb/>
少慰其心而為怡神養氣之助則執事之賜也何如哉<lb/>
狂愚之言萬罪萬罪<lb/>
　　　與李孟寅書<lb/>
春間病冗失於款餞負慊負慊即日抵文府起居何如<lb/>
容春之記實惟前輩妙詞先世遺蹟自元季至今百數<lb/>
十年石刻既亾墨本亦鮮雖有傳録未足取信寳切恨<lb/>
<pb n="KR4e0138_WYG_019-8a"/>
之成化辛丑偶與令外舅子才范君同試禮部談及斯<lb/>
文始知原稿尚存約以南還歸我曾未幾時子才下世<lb/>
繼以回禄方自感嘆以為不可復得重吾子孫之恨而<lb/>
去歲仲冬獲覩風采坐談之頃又知斯文重厪收護且<lb/>
辱慨然許以拜賜吾兄體悉人情如此凡在見聞孰不<lb/>
贊服髙義况寳與寒族之人宜何如感激也哉兹因甯<lb/>
菴先生家人之便少伸謝臆兼伺再命倘附便人尤望<lb/>
封識完固寳不勝惓惓<lb/>
<pb n="KR4e0138_WYG_019-8b"/>
　　　答楊杭州簡<lb/>
前日從史還草草奉謝兹張翺去復附起居艸艸如前<lb/>
日也春寒惟珍愛是祝外祭兩峰文一通煩為致之靈<lb/>
筵炙雞絮酒逺不能具又以勤庖人非不誠於伯髙也<lb/>
餘伺別布<lb/>
　　　復廵撫朱都憲書<lb/>
金吳江來辱賜書喻及坊牌寔不肖之光豈特吾族之<lb/>
人欲之吾鄉之人皆欲之但寳念自登第以來為州八<lb/>
<pb n="KR4e0138_WYG_019-9a"/>
年無一善政比入户曹又二年矣而尸素之咎倍焉安<lb/>
敢勞吾民費公帑以累髙明哉魯僖公新作南門春秋<lb/>
特書之説者以為不時韓昭矦作髙門其臣亦以時詘<lb/>
舉嬴為諫夫魯韓之所作者公門也一違乎時且猶不<lb/>
可今吳楚之間疲弊之狀不可枚舉寳何人斯能安受<lb/>
此也乎竊惟執事之意蓋或念及荒陋欲假是以寵之<lb/>
使夫有志於事業而墮頽未振如寳者皆有所激勸此<lb/>
亦舉措之大致也然歆慕華耀人情皆然寳若受而不<lb/>
<pb n="KR4e0138_WYG_019-9b"/>
辭辭而不能必止繼是以往則有轉相請託以求之者<lb/>
矣執事將皆從之歟將亦有不從者歟從之者既以為<lb/>
徳不從者則以為怨一徳一怨在執事固無與焉其出<lb/>
於此者則不可不少加念也或謂此一細故夫何傷抑<lb/>
豈知起士夫之爭益吏民之病者或在此也哉惟執事<lb/>
俯鑒愚衷亟輟其役則所以愛寳者視一坊之建殆什<lb/>
伯矣昔傅堯俞知陳師道貧懷金欲為餽聞師道言不<lb/>
果而去寳雖逺愧師道而執事則堯俞其人也况執事<lb/>
<pb n="KR4e0138_WYG_019-10a"/>
知寳寳知執事又非傅陳一日傾蓋之比自分必能見<lb/>
聽以成區區之志用是委曲布之戴天履地决不敢為<lb/>
不情之言以欺執事千萬亮察錢章靖衰廢已乆執事<lb/>
一顧加重多矣此公卿下士之美節也謹以為謝寳不<lb/>
勝惶悚<lb/>
　　　與李原道<lb/>
得手書知愛念之悉賢者學業静中想大進惟所謂循<lb/>
序致精居敬持志者不可忽耳吾輩老而無成正坐此<lb/>
<pb n="KR4e0138_WYG_019-10b"/>
病故為賢者告之令伯先生處一緘三紙煩為尋便轉<lb/>
上餘不一一<lb/>
　　　與髙大尹<lb/>
寳啓寳聞恒言不稱老人子之道也故古之人有行年<lb/>
七十而為兒嬉者凡以説親而已寳以母老得請歸養<lb/>
方懼無以為説敢自夀而稱老為哉適聞執事以賤誕<lb/>
之日若將有所賜焉者敢預以情告如所聞果然幸為<lb/>
己之寳也受徳宏矣不然是重吾不徳也惟執事重圖<lb/>
<pb n="KR4e0138_WYG_019-11a"/>
焉<lb/>
　　　答方崑山<lb/>
承不逺二百里遣人為老母夀感激殊不可勝果脯如<lb/>
數收訖綵段不敢當即附來使返璧幸檢入之尊父母<lb/>
像賛亦附還愛莫揚之深負雅意浮浮記好文字周子<lb/>
行序激昂中見節槩任君奠文體悉中見時務非有抱<lb/>
負者不能為此快讀之餘不覺歛袵也五賢像已到學<lb/>
政録及康齋年譜煩令從者次第檢發餘惟為道愛重<lb/>
<pb n="KR4e0138_WYG_019-11b"/>
　　　與林鎮江<lb/>
前日承過訪適出弔於華文光氏聞之亟還則從者行<lb/>
矣平生雅愛知感不淺不特此也郡事勞賢者始必不<lb/>
堪乆自有欣然處蓋為及物之速也伊川作字時甚敬<lb/>
曰即此是學今郡豈作字比哉况可兼學乎吾子亮之<lb/>
　　　與鄭繼之<lb/>
正節承書問侑以多儀足感厚意昨雷且雪咎徵如此<lb/>
請無言賀况兹禮也朝署間亦皆告免願弗介懷也至<lb/>
<pb n="KR4e0138_WYG_019-12a"/>
囑至囑先像當為執筆第須遲之近夫文法于經去俗<lb/>
逺甚足為吾黨増重有便幸先為致謝萬萬頃所須板<lb/>
刻望急圖發來將以近夫所作配焉故也燈節後晴暖<lb/>
為㑹期未中愛重<lb/>
　　　奉寄東山先生書<lb/>
寳自已巳冬由漕運退休南歸庚午再起辛未北上碌<lb/>
碌奔走無時休息乆知台候還自甘肅天佑耆徳夀康<lb/>
倍常顧未嘗奉只尺之書以承起居雖坐冗廢禮而愧<lb/>
<pb n="KR4e0138_WYG_019-12b"/>
深矣頃見何子元郎中備聞動履又亟喜慰近者得允<lb/>
侍養家居賴庇粗遣竊念才疎力薄不能為國馳驅而<lb/>
僅以一節自守仰負疇昔之誨然老母衰病舍此無可<lb/>
處者惟髙明必我諒也兹因母黨從戌沔陽者便謹此<lb/>
謝不敏往事逺矣近事不敢言來事不可知惟萬萬為<lb/>
斯文加愛不勝至願不宣<lb/>
　　　復張廵撫書<lb/>
近者在京逺承敎劄感佩不淺寳兹以私養乞歸乃辱<lb/>
<pb n="KR4e0138_WYG_019-13a"/>
遣使慰勞且令導出撫境此固所願而不敢請者顧不<lb/>
肖何以得此於執事哉銘刻銘刻都斾移山東正當難<lb/>
為之時而一二月間規模經畫已大可觀淹一人以活<lb/>
一方其此謂邪昔子産從政一年輿人誦之不勝其怨<lb/>
及三年又誦之不勝其徳夫子産之政一也而怨徳異<lb/>
情何哉乆則知之深近則知之淺蓋自古則然矣然方<lb/>
輿人之始誦也不過曰取我衣冠而褚之田疇而伍之<lb/>
云耳初未嘗以私意及子産也即使政或未終而子弟<lb/>
<pb n="KR4e0138_WYG_019-13b"/>
之誨田疇之殖亦豈損於子産哉江南之人之於明公<lb/>
蓋見子産之始而未見其終者執事於此至勤天日之<lb/>
誓抑自待之過矣且明公才力節槩逈出時輩直道而<lb/>
行不避艱險廟堂之髙江湖之逺豈可謂無知徳如東<lb/>
山公者哉人還布謝兼附區區㐲惟亮察不具<lb/>
　<lb/>
　<lb/>
　容春堂前集卷十九<lb/>
</p>
<p>
</p>
  </div>
</body>
</text>
</TEI>
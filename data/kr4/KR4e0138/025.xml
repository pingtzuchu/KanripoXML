<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>容春堂後集卷四</head>
    <p>
<pb n="KR4e0138_WYG_025-1a"/>
欽定四庫全書<lb/>
　容春堂後集卷四　　　　　明　卲寳　撰<lb/>
　　墓誌銘<hi>十四首</hi>
　　　明故通奉大夫河南左布政使楊君墓誌銘<lb/>
正德癸酉冬十二月三日河南左布政使楊君名父以<lb/>
入覲北行卒於衞輝之驛舎汝府陳長史某以其介子<lb/>
孫辰殮其冢子國子生孫元自京師奔至奉其喪歸奉<lb/>
京兆楊公方震狀來請銘予知君久比又得君之詳於<lb/>
<pb n="KR4e0138_WYG_025-1b"/>
其姻友都御史魏公士華近聞君調江西說者謂將遂<lb/>
以君撫廵予日計君南來而不意其至是也烏乎惜哉<lb/>
君諱子器名父其字别號柳塘世爲慈溪人唐宋來代<lb/>
有顯者至君高祖彦良曾祖斗瞻祖佶皆隱以終父禄<lb/>
字履翁號石田以儒醫名累贈吏部員外郎母張氏累<lb/>
封太宜人君舉浙省成化丙午經魁明年丁未登進士<lb/>
除知崑山縣以石田憂去𢎞治甲寅起復知山西之高<lb/>
平二年調常熟又二年考最進階文林郎受贈封典尋<lb/>
<pb n="KR4e0138_WYG_025-2a"/>
以風憲召補考功主事正德丙寅轉驗封員外郎以詔<lb/>
加贈封之恩尋陞郎中又四年遷湖廣右叅議尋轉福<lb/>
建提學按察副使一年轉河南右叅政尋進右布政使<lb/>
是歲以湖廣郴桂功受白金文綺之賜尋轉今官以卒<lb/>
歴中外若干年年五十六君生有異質志高而銳於學<lb/>
初入邑庠都御史白洲李公以按察副使提學兩浙見<lb/>
君諸生中曰天下士也既而高第主司猶以未首薦爲<lb/>
慊在崑山常熟延禮文儒討論羣籍以資博洽高平則<lb/>
<pb n="KR4e0138_WYG_025-2b"/>
專以經義教諸生旁及隣邑在吏部時甞倡爲五經㑹<lb/>
非甚病雖冗不輟披覧同考㑹試以得士稱提學尤稱<lb/>
精鍳所著凡若干卷其篤學如此每談治體自六部逹<lb/>
諸鎭能歴道其故及當變通之宜北敵犯邉甞陳邉務<lb/>
數十事馬鈞陽劉華容二公皆重嘆許其才略如此𢎞<lb/>
治末多所建白至孝廟山陵方起君聞有水石爲病上<lb/>
疏言之至下君詔獄執不變未㡬還君於職君子謂君<lb/>
言於君無隱情而山陵之議大矣君旣葬石田公廬墓<lb/>
<pb n="KR4e0138_WYG_025-3a"/>
陽嘉山中至功衰猶戚事張太宜人不有私篋其忠孝<lb/>
大節如此君歴三縣因時立政畫然歸於禮法極力乃<lb/>
已毁諸滛祠而以其材充廟學公署之用常熟稅入常<lb/>
後期君令先輸者無耗計日逓加旣乃以多益寡耗足<lb/>
轉輸而民無敢後者東南諸水由常熟白茅塘入海工<lb/>
侍淳安徐公甞合四郡力疏之㑹有漲沙當海口潮汐<lb/>
增淤水患如故君相許浦塘便率民開之比歲衝流日<lb/>
深水不爲患汴城苦逺汲君井城中數十處皆得美泉<lb/>
<pb n="KR4e0138_WYG_025-3b"/>
又作屋以居織染貧匠其惠利如此君爲考功郎中逆<lb/>
瑾勢方熾君惟共職不敢以媚㑹有擬薦某爲某官某<lb/>
爲某官而擬君翰林者君聞之亟爲書辭於内閣事爲<lb/>
之寢當是時辭難處辭尤難識者以是韙君其自守如<lb/>
此初至湖廣分守辰常道㑹郴桂賊起遂請改道自效<lb/>
冐暑提兵追賊平之在福建以進表至京師㑹轉河南<lb/>
時方以郴桂積勞成疾而東賊方渡河天又寒甚有勸<lb/>
緩行者君亟輿而徃卽至嵩縣居守賊方走湖廣君曰<lb/>
<pb n="KR4e0138_WYG_025-4a"/>
賊逼土兵必復向汝州洛陽藩籬備不可缺乃自嵩馳<lb/>
赴之賊至君輟食登城晝夜調度手書示城中人曰不<lb/>
上城及上而輙下者皆斬既而有將下從賊者即斬以<lb/>
狥城守益堅賊遂引去其臨事應遽如此山陵之獄以<lb/>
救君為言者兩京科道及庻吉士進士凡若干人君性<lb/>
介直濟以和易與人交能以量容以情恕不能以詞色<lb/>
假故人於君無喜怒而有感愧其意氣傾動如此性惡<lb/>
華侈位至方伯服食如諸生時有餽貽於故舊儀而不<lb/>
<pb n="KR4e0138_WYG_025-4b"/>
貨其儉約如此吾甞論君學政兼資惟古之師氣以輔<lb/>
志久而益篤使遂大用當有以副人望者惜也階已及<lb/>
而命沮之然其所建立亦足暴於天下矣君三娶初沈<lb/>
氏累贈宜人生子某女嫁某繼邵氏封孺人贈宜人生<lb/>
子某女嫁某繼應氏孫男一世憲女一君墓在某縣某<lb/>
原其葬在卒之明年某月某日銘曰烏乎名父乃躬自<lb/>
厚曰古之人人則謂何三代斯民古亦有言任重道逺<lb/>
中行尚矣孰我狂狷君歴内外邑省藩臺生無遺力死<lb/>
<pb n="KR4e0138_WYG_025-5a"/>
有餘才終焉道路吁其可哀惟才之難匪今自古我作<lb/>
銘詞烏乎名父<lb/>
　　　明故鎮國將軍浙江都指揮同知白君墓誌銘<lb/>
君姓白氏諱宏字宗大别號松庵其先出元部落有巴<lb/>
爾斯台者以功受王封國初有士頎者始受籍民於永平<lb/>
之昌黎君曾祖也君祖誠從文皇靖難之師有功後再<lb/>
以克敵功累陞永平衛指揮使君父廷玉襲甞推總三<lb/>
千營事今俱贈如君官母蘓氏封太夫人初蘓氏娠君<lb/>
<pb n="KR4e0138_WYG_025-5b"/>
有夢祥旣而君生器宇果異六歲讀書日記數百言與<lb/>
羣兒嬉有一誤墮溝中衆駭奔去公獨垂繩援焉十三<lb/>
能屬文選補武學生從翰林劉先生戩受易學三應科<lb/>
舉更習書經司馬余公子俊保國朱公永臨試弓馬䇿<lb/>
略屢優奬之時京營候叅帥者若干人君為之首𢎞治<lb/>
戊申始開武舉君舉第二陞署都指揮同知賛畫方略<lb/>
於大總兵所加俸三石未㡬實授癸丑冬有舉君久諳<lb/>
戎務者以前官總理神機營事司馬馬公文升一見稱<lb/>
<pb n="KR4e0138_WYG_025-6a"/>
材且以久滯為惜尋銓今官理軍政兼屯田清軍馬政<lb/>
諸務庚申歲總漕都憲張公敷華以君㢘勇協望舉總<lb/>
浙漕君疏八事上備朝議多見施行居二年鎭巡㑹推<lb/>
邉帥疏上君名奉勑總督海道今都憲洪公逺時以憲<lb/>
副與君同事葺城於圯浚壕於淤抑强警惰以御守卒<lb/>
先是有屋於海島者徃徃招釁而私鹽竈燒疑於烽火<lb/>
君悉去之他所施罷皆當利弊又以餘力設師塾以訓<lb/>
武胄居歲餘海道寧肅正德改元以上登極恩使來致<lb/>
<pb n="KR4e0138_WYG_025-6b"/>
白金及金獅緋衣之賜明年兵部以荆楚地重乃移君<lb/>
掌湖廣都司事君鎮以簡靜南人懐之巡按御史李君<lb/>
天賦甞以堪大將舉是歲三法司奉勑蒞獄於藩有議<lb/>
死而稱寃者君得其情正色言之不少畏却葢得釋者<lb/>
二百餘人又明年君以疾請於巡撫都御史陳公鎬乃<lb/>
檄還君於浙越三年江西盜侵衢州鎮巡謂公練逹委<lb/>
以疆事君極力備禦未幾輿疾還卒是為癸酉六月四日<lb/>
享年六十有五配韓氏封夫人五軍營總領都指揮瑛之<lb/>
<pb n="KR4e0138_WYG_025-7a"/>
女男一人曰文杭州右衛指揮同知女一人孫男一人女二人<lb/>
君雅好吟咏與客倡和動成巻帙有松庵集藏於家予在<lb/>
浙及湖再與君同官盖知君久兹其子文以叅政鄒君某狀<lb/>
来請銘尚寳卿劉君克柔復書為申之君墓錢塘下竺桂峰<lb/>
之陽其𦵏在卒之明年某月某日銘曰有美白君用夏以繼用<lb/>
武以承而文焉以濟是謂功名之際才觀於漕政觀於海君歸<lb/>
自南寮遷嵗改我銘於何輿言是采嗟我懐君申之以慨<lb/>
　　　明故太平府同知進階朝列大夫屠君暨配陸<lb/>
<pb n="KR4e0138_WYG_025-7b"/>
　　　宜人墓誌銘<lb/>
正徳甲戌二月一日太平府同知平湖屠君以疾卒於<lb/>
家先是嵗癸酉十有一月十有九日其配陸宜人卒其<lb/>
冢子江西布政司叅議奎季子南京某道監察御史垚<lb/>
先後奔歸自官適及君病且喪越某月某甲子𦵏君於<lb/>
某山之原而宜人合焉禮也御史垚以叅議奎書来請<lb/>
銘江西憲副沈君剛夫實為之狀御史先官吾郡簡召<lb/>
入某道以君及宜人老疏請便飬改今官予時與聞之<lb/>
<pb n="KR4e0138_WYG_025-8a"/>
今二老繼没而銘焉是屬其焉能辭君諱熈字元明號<lb/>
三一居士世居嘉興海鹽縣西莊里今其地析𨽻平湖<lb/>
其逺祖有舉觧元者曰曽一至君曽祖澤民蓋數世矣<lb/>
祖湘以君從弟太子太保刑部尚書公某貴累贈資政<lb/>
大夫刑部尚書父楨號西谿以君貴贈文林郎武昌府<lb/>
推官母龎氏封太孺人君生而敦敏九歲游縣學十五<lb/>
以書經補學生既而習禮經時陳郎中清陳僉事謨諸<lb/>
知府觀以經學聞西谿公延以師君君學能自得三君<lb/>
<pb n="KR4e0138_WYG_025-8b"/>
者大期之都御史澤州楊公繼宗時為嘉興剛直少許<lb/>
可或問士必先舉君君喪西溪公哀而得禮事龐太孺<lb/>
人謹龐始就君兄養君晨省必躬有美飲食必饋成化<lb/>
甲午君發解浙省少傅木齋謝公時為解首實知君深<lb/>
君累屈禮部公嘆遺才焉初選得武昌推官武昌㑹府<lb/>
事劇君敏而勤居數月獄無滯囚有盜繫十八年弗決<lb/>
者中一人年三十一一人年二十九君曰信如是二人<lb/>
為盜時尚在童稚豈以弱自誣伏乎即辨出之興國民<lb/>
<pb n="KR4e0138_WYG_025-9a"/>
吳榮謀殺徽商張姓者久未成獄君廉得榮焚屍藏陶<lb/>
穴中竟致於法其他理淹察隱者多類是都御史林公<lb/>
俊時為按察使尤雅重君君當考績林公曰君子之心<lb/>
公而恕屠某不有是耶考以是書巡撫都御史沈公暉<lb/>
巡按御史曾君昂王君恩軰各疏君治狀請旌異勑進<lb/>
君階及封贈父母妻如制尋擢建昌同知於是藩府貴<lb/>
近有隂籍富民抑配子錢將取其産者民不敢言時知<lb/>
府入覲君諭而裁之歲旱苗稿君禱輙雨凡三禱三雨<lb/>
<pb n="KR4e0138_WYG_025-9b"/>
未㡬以母喪歸服闋改直𨽻太平府治如建昌周方伯<lb/>
紹立時為守以得賢佐自慶巡撫都御史艾公璞巡按<lb/>
御史陳君世良以公勤奬之居無何君以久宦自厭遂<lb/>
疏請老吏部稽叙賢勞用恬退例為之請詔進從四品<lb/>
階蓋家居者凡若干年君性介直而惡惡恒過故於衆<lb/>
寡合歴官所至惟一蒼頭自隨廨宇蕭然人弗堪其約<lb/>
而君固自安也君歸未㡬太保公亦得請致仕二第相<lb/>
去一舎所恒放舟相過召諸昆季為雅燕友恭之篤鄕<lb/>
<pb n="KR4e0138_WYG_025-10a"/>
人談之府縣非公事不至或以私請輙加叱絶二子繼<lb/>
登甲科君每貽書申以官戒其於家稍治田疇取自足<lb/>
而已其晩節如此宜人亦邑鉅族曾祖叔某祖謙例授<lb/>
承事郎父鴻號怡菊以詩禮稱廣德知州鳯其伯父也<lb/>
母唐氏宜人詳慧淑慎通孝經列女傳諸書能誦古文<lb/>
長篇女工織絍精粗兼勤怡菊翁擇配歸君為西溪翁<lb/>
冢婦時贈尚書竹軒公總家政與西溪翁皆重之初君<lb/>
以禮斆學杭紹間及入太學積數歲不歸宜人躬理家<lb/>
<pb n="KR4e0138_WYG_025-10b"/>
事尤急子之教養龐太孺人得婦道甚君官武昌欲迎<lb/>
焉宜人曰姑老矣吾任其養江路險逺迎惡乎宜太孺<lb/>
人卒宜人大慟㡬絶歛殯具物比君歸無遺憾及佐襄<lb/>
事無違始以君武昌旌例封孺人及叅議考工部績當<lb/>
封例從君官再進今號君卒距其生某年某月某日壽<lb/>
若干宜人卒距其生某年某月某日壽六十九子男三<lb/>
長即奎其科進士娶沈氏繼倪氏女五長壻馮鏜次馬<lb/>
鍾次王金次嘉邑諸生楊伯雍次太學生張鎣孫男四<lb/>
<pb n="KR4e0138_WYG_025-11a"/>
永錫銳銑鉟女一銘曰兩官三郡自老以歸詔進厥階<lb/>
燁如金緋有子於省有子於臺維政有聞於時稱才才<lb/>
以自効人曰公教賀者方來乃繼以弔婉婉宜人厥德<lb/>
同之繼卒偕葬其終與從之<lb/>
　　　明故光禄寺署丞進階文林郎華君墓誌銘<lb/>
光禄華君之病而將卒也命其子鉦徴銘於予越九月<lb/>
鉦以太僕少卿吕君仲仁狀介吾姻友秦君國英以君<lb/>
言來請昔君在光禄見内庭供億之繁而有司者弗能<lb/>
<pb n="KR4e0138_WYG_025-11b"/>
繼也有隱憂焉每見予部署輙形於言今君已矣銘焉<lb/>
能無感乎君諱珵字汝德别號夢萱華其氏也華自春<lb/>
秋來為著姓晉有孝子旌於南齊者曰寳錫諸華實宗<lb/>
之在宋有族望曰原泉者傳八世至伯初君高祖也是<lb/>
為錫隆亭之宗伯初子彦威彦威子惟正咸以隱終至<lb/>
君父時濟翁始應助賑例授宣義郎後以君暨其弟南<lb/>
京吏部郎中珏貴先贈如君官尋加贈户部主事母徐<lb/>
氏累贈安人君㓜有鉅人儀度讀書早悟而能勤甫成<lb/>
<pb n="KR4e0138_WYG_025-12a"/>
童與吏部同學時其族弟湖廣叅議仁甫亦在舘更切<lb/>
劘以業君游邑庠廩於公者若干年文學日進凡七試<lb/>
應天始以貢升太學於是二弟者後先登第君弗愠弗<lb/>
沮益友天下士士之負時望者極意結納有多聞之益<lb/>
既而選於吏部授光禄寺大官署署丞光禄劇地而大<lb/>
官為最中貴人宣索日數至聲張勢附殊難酬應獨見<lb/>
君正色温言顧加體貎君夙夜恪居三載考稱受勑推<lb/>
贈如制尋以勞遘疾得告南歸時𢎞治已未也越若干<lb/>
<pb n="KR4e0138_WYG_025-12b"/>
年病已例起君不行乃用詔進階致仕君始家居事親<lb/>
以承懽為說親有疾必躬進藥繼以躬禱䘮葬祭皆勉<lb/>
自躬壯歲以父命自隆亭居闞莊闞莊業未治或為君<lb/>
少之君曰分也數年而田野益闢食指至千餘則規而<lb/>
率之日脩禮於祠堂退而事事内外小大無敢喧閧自<lb/>
族姻黨里至於疏逖皆被其惠君時未有子擇諸從得<lb/>
吏部季子鉦鉦已聘夏遂子而室之君平生好品論古<lb/>
圖書器玩以賞監自負或持至君所真贋立辨所御几<lb/>
<pb n="KR4e0138_WYG_025-13a"/>
杖盤盂之類皆倣諸古居官時公退輙自玩及歸而益<lb/>
遂焉更自號曰尚古君既有樓閣園亭之勝而古物充<lb/>
貯其間所過賔客又多清人逸士君古衣冠從容日夕<lb/>
城府俗事不惟不屑亦不暇論者謂尚古之號於是為<lb/>
稱君老多疾日焚香靜坐間以製藥治書自適藥非甞<lb/>
驗不製中湏逺方珍品雖重賈必致之故病人有不之<lb/>
醫肆而之君者書倣宋人活字板加以精密愛放翁諸<lb/>
集多印以歸士夫士夫以他書鈔本至不數日以印本<lb/>
<pb n="KR4e0138_WYG_025-13b"/>
出尤以是稱快其手校而梓行者若揚子方言百川學<lb/>
海東書堂帖又凡數十種歲衣寒者食餓者殮葬死無<lb/>
歸者不下若干人正旦扶携來拜稱謝者盈庭君無德<lb/>
色庻子鑄晩生年及就傅君以教屬鉦曰吾老矣汝尚<lb/>
終之先卒之數月甞泛舟西觀於大江登金山絶頂東<lb/>
望海嶼有超世之想焉歸而疾病病間為二子處後事<lb/>
甚悉蓋三越月而君卒矣君雅能忍或負君君率弗校<lb/>
晩有搆大禍以誣君者負君為尤衆皆危君君曰命也<lb/>
<pb n="KR4e0138_WYG_025-14a"/>
吾焉咎之未幾誣者自敗坐逺戍戌還詣君謝君勞苦<lb/>
之如平生蓋君之閱世於是久矣論者多之君卒於正<lb/>
德甲戌正月十有六日距其生正統戊午某月某日壽<lb/>
七十有七配胡氏贈孺人繼張氏封如之子男二人鉦<lb/>
為長太學生其次即鑄其所生母葛氏女四長庶出適<lb/>
錢詔次適陳鳯徐某周某俱側室陳出孫男五女一君<lb/>
葬於闞莊新阡蓋去所居二里而近胡孺人先葬某原<lb/>
鉦甞請遷袝君曰非古也且體魄安矣其勿輕動鉦從<lb/>
<pb n="KR4e0138_WYG_025-14b"/>
之葬之日為卒之明年正月庚申銘曰華君好古詩書<lb/>
是珍謂其人逺兹惟其神有官卿屬厥亦有禄有感於<lb/>
𠂻不敢上告敢憂於獨謂彼蹐跼退我巖谷有林叢叢<lb/>
有泉潨潨有子克述既傳而終我思古人九原其從<lb/>
　　　明故徵仕郎工科右給事中葛君墓誌銘<lb/>
正德丁卯春廷臣同日以勅致仕者三十七人工科右<lb/>
給事中吾錫葛君嵩與焉君子愛而不唁君歸四年庚<lb/>
午宄瑾既誅有疏起君者又三年癸酉君卒君子有遺<lb/>
<pb n="KR4e0138_WYG_025-15a"/>
望焉先是君之子泰死君哭之慟既力疾治葬已乃用<lb/>
書謀於其從子刑部主事恒以其弟豫為後至是豫將<lb/>
葬君以君治命奉刑部狀及書來以銘請余與君同門<lb/>
既而同朝相知蓋甞嘉其節概有可書者銘能無諾乎<lb/>
君諱嵩字鍾甫葛其氏支庵其所自號世為錫人曾祖<lb/>
仲良祖文晟父浩由太學生歴知興國永寧二縣終湖<lb/>
廣按察司經歴以君貴贈文林郎禮科給事中母沈氏<lb/>
贈孺人繼母田氏封太孺人君㓜聰慧好學成童從故<lb/>
<pb n="KR4e0138_WYG_025-15b"/>
學諭蒿庵俞先生受尚書為經義成章可觀長老見而<lb/>
稱焉君曰某未讀書何敢言文葢閉户誦習者三年同<lb/>
進讓之十九補郡學生提學御史戴婁二先生皆加器<lb/>
重凡七試至成化丙午始領鄉薦又五試禮部登𢎞治<lb/>
已未進士庚申授行人有事周遼二藩禮成加敏甞再<lb/>
疏言事擢禮科給事中先皇帝在位勵精求言君既就<lb/>
列即感激論事應天尹某不共於職君劾罷之魏國家<lb/>
衆訟田於民事久且濫君請專官徃覈是歲當閱實邊<lb/>
<pb n="KR4e0138_WYG_025-16a"/>
儲君之薊州諸倉多所釐革還上四事曰謹收納曰禁<lb/>
饋送曰抑權貴曰清屯種皆切務也未幾命㸃團營軍<lb/>
士於是貨免於私役者衆伍恒半虛其弊葢久而莫敢<lb/>
昌言之者君倡同事以狀聞兵部尚書華容劉公方圖<lb/>
覈正得君奏重為稱歎三載考最勑贈封父母妻如制<lb/>
未幾遷工科右給事中上初改元君上法祖任相納諌<lb/>
務學四事是冬南京科道官以言事逮至君偕同官論<lb/>
救甚力既而諸大臣進諫科道繼之葢忤瑾者以是君<lb/>
<pb n="KR4e0138_WYG_025-16b"/>
既致仕歸作三宜亭於後圃日手一卷燕坐其中客至<lb/>
則出然惟詩人徴和經生質疑則喜應之或問國事不<lb/>
答問郡邑事不答及廷議起廢巡按御史上君名日且<lb/>
有超擢有勸行者君曰吾言不利於奸得退為幸行焉<lb/>
用之雖然命下而辭則無及也乃手為請老疏緘寓刑<lb/>
部曰即有命當以是上未幾病瘧且痞數月而殆是為<lb/>
癸酉四月二十四日距其生正統戊辰十二月乙丑為<lb/>
壽六十有六配孺人郁氏子男一人即㤗邑庠生女一<lb/>
<pb n="KR4e0138_WYG_025-17a"/>
人適江隂杜恂孫女二人長適江隂徐毅夫次受同邑<lb/>
施巽聘豫有女一人受武進黄氏聘君性謹飭瞿瞿蹈<lb/>
履於流俗中多所自毖待人無少長皆厚以周或不答<lb/>
不校也居父母䘮哀而得禮事繼母如母與弟大梁居<lb/>
無間言教其弟之子如子恒舉進士今在刑部有官譽<lb/>
自謂得君教為多兄亡姊寡撫其子各置之所所著詩<lb/>
文有筠軒録君墓在龍山㠏<graphic n="KR2278" url="https://raw.githubusercontent.com/kanripo/KR-Gaiji/master/images/KR2278.png" mimeType="image/png"/>之原其葬之日為卒之<lb/>
明年甲戌十一月二十六日豫邑庠生銘曰官有言路<lb/>
<pb n="KR4e0138_WYG_025-17b"/>
人有諫姿官哉人哉兹惟其時彼為厲階戾我鑿枘人<lb/>
哉官哉徃蹇來遂禄不可榮乃榮其退人壽幾何言則<lb/>
不朽視物考年孰與君久斯麓斯干君墓斯安過者式<lb/>
觀曰惟其人不惟其官<lb/>
　　　明故中順大夫建昌府知府蘓君墓誌銘<lb/>
正德甲戌春三月辛卯建昌府知府蘓君介福以疾卒<lb/>
於官其冢子承芳吾常郡守李侯惟岳長女壻也以其<lb/>
年秋九月奉君䘮歸道京口用書告侯請銘於予予甞<lb/>
<pb n="KR4e0138_WYG_025-18a"/>
聞君於君之姻御史中丞王公朝言先是五年君以監<lb/>
察御史奉勅總督江南粮儲予歸自漕臺一再見君越<lb/>
三年君得郡南來訪予病中别未久而訃至何忍言銘<lb/>
然侯之意不可虛也按侯所為狀君諱錫蘓其氏介福<lb/>
其字别號槐軒世為山東濵州人曾大父某大父某皆<lb/>
以隱終父瑁膺貢入太學授獲嘉縣學訓導以君貴封<lb/>
監察御史母鄭氏封孺人君㓜頴敏甫十歲見古人詩<lb/>
詞豪壯者一二讀輙成誦對客歌之有激昂振迅之意<lb/>
<pb n="KR4e0138_WYG_025-18b"/>
既而侍監察公於獲嘉時吳御史天宏為邑每課試諸<lb/>
生必召君偕見君所作嘆賞不置成化丙午君與其兄<lb/>
銓歸補州學生銓有疾君日夕侍湯藥以進伺意所嚮<lb/>
而寛慰之疾且殆致書獲嘉猶為婉詞曰不如是則重<lb/>
親驚銓没君哀痛幾絶具物成歛於是嫂田氏少二孤<lb/>
方襁褓君撫之慈田忘其寡焉居數年監察公休官家<lb/>
居謂銓既夭尤以高門屬君君求靜地卒業居宿於州<lb/>
東秦臺者若干年𢎞治乙卯以書經領鄕薦已未登進<lb/>
<pb n="KR4e0138_WYG_025-19a"/>
士第授直𨽻太湖知縣太湖政積弛君初至振以嚴肅<lb/>
朞而濟以裕再朞而濟以寛其自勵清勤始卒不變居<lb/>
四年巡按上君治狀召拜山西道監察御史奉命按視<lb/>
山海等邊闗倉儲廐馬稽閱惟謹葢所至著風裁焉正<lb/>
德己巳有議革巡撫官者於是君方以才力稱於臺乃<lb/>
有江南之命蓋其權實視巡撫君毅然當之惟民惟國<lb/>
不顧權勢厥既廵行蘓松諸郡見其賦繁而弊滋也乃<lb/>
立調區之法嚴加耗之令宿奸震懾人困稍蘇或以弊<lb/>
<pb n="KR4e0138_WYG_025-19b"/>
告君曰矯枉必過直吾甞聞諸古人凡吾所舉蓋以濟<lb/>
時也他日將不更有濟之者乎聞者說服未幾以母憂<lb/>
歸既終䘮復任擢知建昌府君素著剛明聲民望而畏<lb/>
之君曰守令同體建昌之民即太湖之民也至郡詢諸<lb/>
民曰利施之曰害罷之不疑不沮事用和輯郡中民居<lb/>
櫛比先是屢火君求古人火政為備甚悉其他備預事<lb/>
多類是撫巡藩臬稱良守焉在官九閱月而病又三月<lb/>
卒年四十六配譚氏封孺人子男五人長承芳次承學<lb/>
<pb n="KR4e0138_WYG_025-20a"/>
皆州學生次承訓承志承恩女二長適王恩溥次許聘<lb/>
王同量君喪至濵以明年乙亥六月某日葬於某山之<lb/>
原從監察公兆銘曰民有師帥國有紀綱或志其事而<lb/>
地焉未當當焉而兼其氣孔揚匪力則裕政焉用成烏<lb/>
乎蘓君以令以守以撫以巡中外閱歴允為才臣地以<lb/>
成志非君而疇其人胡不永年烏乎蘓君<lb/>
　　　明故承事郎鄒君墓誌銘<lb/>
君姓鄒氏諱柷字永章别號松石宋忠公浩九世後有<lb/>
<pb n="KR4e0138_WYG_025-20b"/>
號南山而鄉稱先生者又若干世有諱暐者號友竹於<lb/>
君為祖君父曰濂號凝碧母華氏南齊孝子寳之裔友<lb/>
竹翁甞七刲股以愈母疾事見王文靖公某所為傳故<lb/>
君家世稱孝友君生而豐偉有器量甫弱冠凝碧翁以<lb/>
家事付之遂納交於錫於吳中諸先生長者請聞禮義<lb/>
之方歸以飭於家政諸先生長者皆樂與之君性好樹<lb/>
藝故有腴地方數十里君以堤以塹以瀦以溝松杉桑<lb/>
梓菱芡茭蕖蒔植随地罔有間隙見者謂有古井田遺<lb/>
<pb n="KR4e0138_WYG_025-21a"/>
意雅愛竒石與松中庭並植焉沈石田氏見之謂曰此<lb/>
如其人為圖與詩贈之繼而徴賦於雲間錢文通張東<lb/>
海長洲吳文定暨武進陸宫詹諸公凡得詩若干首故<lb/>
人稱松石君君故居沈瀆之南塘今徙蠡溪人以君故<lb/>
稱蠡溪為南塘君事父母孝其喪葬雖細故必檢朱子<lb/>
家禮而後從事歲時祠及墓祭饋奠畢繼以流涕忠公<lb/>
墓在武進百里外天順間巡按御史暨郡守繼修之君<lb/>
皆佐以財力曰此固為後者事也矧有官令敢不是共<lb/>
<pb n="KR4e0138_WYG_025-21b"/>
先世圖書器物或遺落於人雖重價必求復焉曰是忍<lb/>
棄之將無不忍者鄒族既蕃有年甚少而為君父祖行<lb/>
者君執禮必謹家自叔祖母吳以下守節者數人而華<lb/>
氏惠氏未及旌而死君嘆曰是有國制既不可追矣不<lb/>
有文章可以圖不朽乎乃請於文定吳公以下諸名能<lb/>
文者各為立傳謂之四貞一烈與配華居嚴而有禮甞<lb/>
得子而夭君年四十三子炫始生華子之君勞以成愛<lb/>
深得教法外氏中衰君既養舅姑終其身復為封樹以<lb/>
<pb n="KR4e0138_WYG_025-22a"/>
葬内弟伯仲繼亡遺女四人少曰於我育及長曰於我<lb/>
嫁嫁皆得其人其最得者為都運張君元之其惠於鄉<lb/>
貧者病者死者皆被之又甞取古孝者二十四人賛并<lb/>
五倫箴刋授蒙士俾之誦習兩承勸分令出粟如數而<lb/>
辭不受服年逾六十復値有令乃受承事之命有司以<lb/>
為賢歲鄉飲用書請焉卒辭不赴君忠厚謙遜而勤終<lb/>
其身手鈔名人詩文雖隆冬不輟其先世及君所自得<lb/>
者刻而藏焉各若干卷化及童僕亦知退讓近數十里<lb/>
<pb n="KR4e0138_WYG_025-22b"/>
遇諸塗而却立致恭者必君家人也晩謝家事始就逸<lb/>
暇所居西為蓉溪東為蠡溪各選勝為亭舘時與賔客<lb/>
遊之有懐故舊無遠近必貽問焉其巾服履舄不以時<lb/>
易製當其老也時製復如其少君曰吾固謂當爾其有<lb/>
恒如此君卒正德九年七月九日距其生宣德壬子九<lb/>
月五日壽八十有三配華氏母同族也子男一即炫太<lb/>
學生孫男三俱夭女五長受華某聘其二蔡某其四華<lb/>
某其季王某君墓鳯凰浜之新阡以卒之年某月某日<lb/>
<pb n="KR4e0138_WYG_025-23a"/>
葬先期炫奉都運君狀來請銘銘曰古有本富曰惟力<lb/>
田廸乃孝弟漢科是先偉焉南山出道鄕族後二百年<lb/>
君繼其躅東陌西塘有蒲有桑或入君里如古井疆惟<lb/>
君有子出友國士慶澤方將孰謂君死<lb/>
　　　陸光逺妻成氏墓誌銘<lb/>
近世士庻人之妻之卒多以孺人稱於銘誌而江之南<lb/>
尤盛國典命婦封號自一品夫人至孺人凡七稱孺人<lb/>
者蓋取初命之虚名以崇死者然僣矣知禮者耻之光<lb/>
<pb n="KR4e0138_WYG_025-23b"/>
遠之世自其始祖宋朝散大夫棠為無錫徐陶望族成<lb/>
化間䕫州府同知源潔者光遠父也以鄕貢起家綽有<lb/>
宦績光遠蓋知禮者故稱其妻不曰孺人曰成氏禮<lb/>
也按狀成諱妙清其族出武進稱夾山成氏祖程父諌<lb/>
母馮氏年十七歸光遠逮事其太姑及繼姑既而有娣<lb/>
有子婦皆宜之䕫州君之之官也以蜀道險不以家從<lb/>
太姑亦與留焉成相光逺以養如䕫州之在侍也久之<lb/>
聞䕫州疾謂光遠曰盍亟行視乎緩將遺恨焉光遠遂<lb/>
<pb n="KR4e0138_WYG_025-24a"/>
行比至數日䕫州卒光逺以喪歸成相襄事䕫州有遺<lb/>
貲光逺當受分成諷之讓叔氏於是始有産平生儉勤<lb/>
出於天性日鷄鳴起即事紡績及布帛成衣麄鬻精以<lb/>
為常衣至數澣猶御器非敝不可御弗棄也推其志即<lb/>
一錢且重費之或謂之吝不辭至於周貧恤䘮教子燕<lb/>
客雖偶乏必勉而共比疾劇呼其子婦若孫訓如其素<lb/>
卒為正德癸酉十二月二日距其生正統戊辰四月十<lb/>
日年六十有六子男二長萬安配王氏為廣州府通判<lb/>
<pb n="KR4e0138_WYG_025-24b"/>
懋之孫萬全配張氏為福建運使元之之姪孫男三九<lb/>
州聘李<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>女九江聘胡宏女九川聘鄕進士吳鐩女孫<lb/>
女一聘于封户部主事成天章子壕光逺卜丙子某月<lb/>
某日以萬安等葬成於某山之陽光逺善姑布子卿之<lb/>
術甞以形論心於予為相知先葬請銘曰吾妻不足以<lb/>
辱子吾先世多銘於名公卿文在譜者凡若干篇銘吾<lb/>
妻吾將藉不朽焉予讀錢常山憲狀遂序而銘之常山<lb/>
其妺之子也銘曰夾山之成徐陶之陸耦嘉維族亦維<lb/>
<pb n="KR4e0138_WYG_025-25a"/>
德之淑既蕃乃育森其蘭玉乃偕老違夙夫命則然其<lb/>
疇曰不禄<lb/>
　　　徐母楊氏墓誌銘<lb/>
徐母楊氏前鄉貢進士直夫之配也其二子治洽皆太<lb/>
學生楊教之得母道故以母稱楊無錫望族都憲公叔<lb/>
璣以文與政望天下母其孫女也其父為太學生士書<lb/>
娶於王而生母年若干歸直夫直夫江隂梧塍望族名<lb/>
經其父為中書舎人惟正君之子尚賢成化庚子舉應<lb/>
<pb n="KR4e0138_WYG_025-25b"/>
天鄕試第三直夫世其文母之始歸也尚賢君已没而<lb/>
直夫方勤於學家衆至數千指姑薛總内外政母日惟<lb/>
饋祀是勤侍者曰日有某事聞諸乎母曰有姑在吾何<lb/>
敢聞姑之與聞也亦以子學故非得已也我於何有直<lb/>
夫劬於書則慰之少怠又勤之𢎞治乙卯直夫舉於鄕<lb/>
為之喜焉勸之進學明年丙辰㑹試下第為之慰焉勸<lb/>
之進學及已未罹變為之唁焉勸之進德於是姑薛没<lb/>
矣母相直夫襄事於禮直夫遘疾卒母哭泣以毁家政<lb/>
<pb n="KR4e0138_WYG_025-26a"/>
將及焉或以故事告母謝不能惟以成畫授紀綱之僕<lb/>
而内外肅如也而家業日裕於是二子皆就傅矣母有<lb/>
戒言必稱直夫稍長俾游邑庠㑹有例入監並登焉或<lb/>
曰少未可母曰吾聞太學萃天下士師焉友焉皆於是<lb/>
乎在雖少可不力乎初徐氏自尚賢之叔荆門知州君<lb/>
泰舉順天鄕試第一而羣從日趨於文既而尚賢父子<lb/>
繼舉而夭於科第有缺望焉母出宦族謂士不成名不<lb/>
啻農失田工商失藝與貲是以若是勤也母葢婦人之<lb/>
<pb n="KR4e0138_WYG_025-26b"/>
知義者正德甲戌十一月十一日以疾卒距其生成化<lb/>
癸巳十一月八日年四十二子男三長即治娶武進叚<lb/>
氏次即洽娶無錫華氏次沾聘同邑夏氏女二長適趙<lb/>
鏊次受夏文敬子某聘治與其弟洽等卜卒之又明年<lb/>
十一月二十五日葬母於砂山之麓合直夫兆先期以<lb/>
江西叅議高君舜穆狀來請銘予與尚賢君同鄕舉故<lb/>
直夫父執予今見治洽如見其祖與父也於是乎銘銘<lb/>
曰閨中人兮貞如玉羞饋祀兮共以穆事良人兮不終<lb/>
<pb n="KR4e0138_WYG_025-27a"/>
身未死兮心從心從兮柰何井寒泉兮無波子成兮乃<lb/>
死死不媿兮夫子<lb/>
　　　趙梁伯妻錢氏墓誌銘<lb/>
正德乙亥四月二十有四日鎮江衛指揮同知趙君梁<lb/>
伯妻錢氏以疾卒明年丙子十有二月二十有六日梁<lb/>
伯以其喪葬諸嵩山祖塋之次鄕葬之數日持喻主事<lb/>
宜之狀介薛襄甫來請銘梁伯過甥也其母於吾母太<lb/>
淑人為再從姊予知其家之故為詳喻狀出梁伯言不<lb/>
<pb n="KR4e0138_WYG_025-27b"/>
誣其妻乃叙而銘之錢氏諱貞字貞季其族居湖頭於<lb/>
無錫為望國初徙圓通然號於人猶曰湖頭惟實者圓<lb/>
通之望也娶於華而生貞季其行在四長歸梁伯梁伯<lb/>
名柟其宗出宋盛國公叔黔其族望蓋與錢埒初貞季<lb/>
入門逮事舅廣洋翁姑過氏稱得婦道凡若干年舅卒<lb/>
又若干年姑卒貞季䘮之皆如禮於是惟實翁卒母華<lb/>
寡而貧貞季曰盍於我飬謀諸梁伯梁伯從之及卒曰<lb/>
盍於我葬謀諸梁伯梁伯從之其兄有孤女擇壻以歸<lb/>
<pb n="KR4e0138_WYG_025-28a"/>
梁伯入貲助賑得今衘里媪或賀貞季貞季曰何故曰<lb/>
婦以夫貴曷為不賀貞季曰貴不期驕吾是之懼胡賀<lb/>
之敢當哉既乃勸梁伯益持謙共加之勤儉梁伯罹訟<lb/>
客於外貞季攝家事者十餘年而田無蕪穢僮僕肅如<lb/>
也惠施於姻戚隣里君子謂貞季有士之德既子爖夭<lb/>
家且多故梁伯以為憂貞季曰賦時厥共則無公責産<lb/>
平厥償則無私怨梁伯方嘉納焉而貞季卒矣貞季生<lb/>
天順壬午十有一月十有三日享春秋五十有四子男<lb/>
<pb n="KR4e0138_WYG_025-28b"/>
一人即爖邑庠生娶江隂周氏女三人長適郡庠生錢<lb/>
世爵次受華某聘次受顧某聘孫男三坤聘常熟錢氏<lb/>
圻未聘垔聘同邑殷氏孫女一銘曰家有中衰婦無外<lb/>
事維志之貞乃罔終墜人亦有言懐安敗名我告夫子<lb/>
永觀厥成家復於故我脩吾婦我母我姑厥有恒度有<lb/>
年弗延有子弗年我銘以傳貞季氏錢<lb/>
　　　方母太安人朱氏墓誌銘<lb/>
太安人朱氏今南京刑部福建司郎中鵬浙江道監察<lb/>
<pb n="KR4e0138_WYG_025-29a"/>
御史鳯之母也其配為贈禮部主事節庵府君諱麟字<lb/>
某禮部卒時母年已七十矣於是鵬在禮部鳯為行人<lb/>
將有臺擢皆以母老乞便養為今官南京遂奉母以居<lb/>
母體康志適起居甚度見者稱壽居一年得脾疾少間<lb/>
思家復奉以歸又一年疾病卒卒之明年正德丙子二<lb/>
月二十有六日鵬等奉以葬合禮部兆頃自為狀介成<lb/>
主事汝從來請銘按狀母諱清蘇之長洲人其父曰德<lb/>
明母某氏初母無昆弟父母將擇壻贅焉久之得禮部<lb/>
<pb n="KR4e0138_WYG_025-29b"/>
禮部崑山人也其父槐庭翁方以學行稱而禮部又英<lb/>
敏可任事是以與於擇厥既就館母日侍父母月問舅<lb/>
姑實兼内外之養禮部方從事於仕以例授某州吏目<lb/>
尋致其事與母歸依槐庭翁母年纔三十亟屏諸飾相<lb/>
禮部力田治生躬井臼以饁夜事麻枲無間寒暑家於<lb/>
是乎始樹及子稍長當教母謀諸禮部謂某盍師焉某<lb/>
盍友焉用嚴勝慈不掩小過禮部甞謂母曰鵬吾使入<lb/>
官鳯吾使處家鵬治經鳯不必治經母曰何哉君所謂<lb/>
<pb n="KR4e0138_WYG_025-30a"/>
經者經以明理家何異於官而可不以理為也鳯既通<lb/>
經而後治家何不可之有禮部矍然從之命鵬以經授<lb/>
鳯受習唯謹既而皆知名𢎞治戊午辛酉繼領鄕薦於<lb/>
應天正德戊辰同得甲榜人謂方翁知家方母知子母<lb/>
在家有外姻請見雖甚戚必審乃出凡飲食必祝人謂<lb/>
母有女德平居恭慎靜密思而後言慮而後動人謂母<lb/>
有士行方二子偕計而北卒業而南或以勞為母慰母<lb/>
曰分也不以是戚及並位於朝出入臺省或以榮為母<lb/>
<pb n="KR4e0138_WYG_025-30b"/>
賀母曰分也不以是忻母當禮部䘮葢衰服三年未甞<lb/>
去身鵬以盛暑請少釋母泣曰吾亦知無益死者但盡<lb/>
吾心耳時以覃恩封今號僉謂命下不可久虚請具嘉<lb/>
服以拜母泣曰吾忍乎哉吾何急焉而輙釋此也他日<lb/>
母欲從俗以僧道送禮部葬鵬以禮告諸姑姊解之母<lb/>
曰兒處我以禮不從何為其從善如此母卒正德丙子<lb/>
六月三日距其生正統壬戌二月十日壽七十有五子<lb/>
男二長即鵬娶高氏封安人次即鳯娶范氏女二適張<lb/>
<pb n="KR4e0138_WYG_025-31a"/>
珮龔天禎孫男二策築俱太學生策娶周氏鄕貢進士<lb/>
在之女築娶黄氏京衛經歴京之女女四長適庠生梁<lb/>
金泉州府同知紈之孫次適庠生王同祖石門縣教諭<lb/>
曰仁之孫次適太學生朱希顔沂州判官彬之子次適<lb/>
陸九鼎鄕貢進士表之子曾孫男二曰田曰井井聘朱<lb/>
氏蘓州衛指揮僉事質之孫女女四長許嫁葉廷植文<lb/>
莊公曾孫也餘尚㓜墓在邑馬鞍山馬路口之原銘曰<lb/>
始舘以義卒嬪以禮子教必經如弗獲已伯出仲處母<lb/>
<pb n="KR4e0138_WYG_025-31b"/>
心則然聮登並顯吾敢要天釋服拜嘉雖暫不可葬故<lb/>
從違有子無我稱母以銘斯其稱情後有傳者於是乎<lb/>
徴<lb/>
　　　徐永州妻吳孺人墓誌銘<lb/>
孺人吳氏無錫新塘人大父諒父約皆鄕望母胡氏孺<lb/>
人生及笄歸永州永州名鼎字惟器江隂梧塍徐氏之<lb/>
望景高翁長子也孺人歸未幾翁卒獨事姑包氏凡姑<lb/>
命承之唯謹翁既葬諸子分異永州獨以翁命補諸生<lb/>
<pb n="KR4e0138_WYG_025-32a"/>
邑庠孺人乃勸永州擇城中僻地為舘延師而學焉孺<lb/>
人代理庶務小則遂大則咨皆有條叙永州舉於鄕於<lb/>
是三子者長皆授之經延師益選而厚越數年子圭宏<lb/>
道同鄕舉越數年子愷援例入監永州屢屈禮部就選<lb/>
得推官永州孺人居家率諸子事事唯謹越二年孺人<lb/>
以姑老用書速永州歸養永州曰吾志也而吾妻能先<lb/>
之所以相吾者於是大矣歸八年姑卒又八年孺人疾<lb/>
又五年卒是為正德丙子十二月某日距其生某年某<lb/>
<pb n="KR4e0138_WYG_025-32b"/>
月某日壽七十一子三人長即圭娶斥岸蔣氏蚤世次<lb/>
即愷娶傘墩陳氏繼無錫楊氏次即宏道娶石橋趙氏<lb/>
女一人適縣學生王輅孫男六人中孚娶石橋趙氏鑰<lb/>
聘黄墅夏氏鑄聘古塘王氏夢熊聘同邑湯氏浙江右<lb/>
布政使新之之孫也夢熊夢麟㓜未聘孫女七人一適<lb/>
國子生同邑趙鈴一適武進學生楊鈞一適無錫吳汝<lb/>
思一適中書舎人常熟李而遇宗伯石城公子也一適<lb/>
武進學生鄭軒一許聘同邑夏勲孺人既卒之明年丁<lb/>
<pb n="KR4e0138_WYG_025-33a"/>
丑十二月十九日永州以子愷等葬繆市東之新阡永<lb/>
州醇謹有士行予故知也狀來乞銘銘曰敢知家而不<lb/>
敢與知官家知内而不敢與知外曾謂若人而不如鴱<lb/>
我思古人不敢階厲兹惟其藏兮無使樵若牧也壊<lb/>
　　　户部員外郎陳公配過安人墓誌銘<lb/>
安人過氏户部員外郎惺泉陳公配也後公若干年卒<lb/>
卒之明年正德丁丑某月某日其子表葬焉先期自為<lb/>
狀介莫如山請銘某與如山皆公門人也如山言如狀<lb/>
<pb n="KR4e0138_WYG_025-33b"/>
狀於某亦奚以為過為吾母太淑人之族其先淮之和<lb/>
陽人宋徐王郡馬孟玉自汴都來居世稱黄藻岸過氏<lb/>
安人祖曰懐玉父曰永母錢氏安人生若干年歸公於<lb/>
是舅裕軒早世姑錢亦弗及侍侍祖舅耕樂翁及祖姑<lb/>
姚起居食飲得扶衰之道公為諸生凡若干年始舉於<lb/>
鄕連㨗㑹試遇疾歸越三年登進士第歴官户部主事<lb/>
員外郎凡十年安人皆從之居約克儉稍裕進以禮凡<lb/>
寓舘必謹内外於舟於輿皆然居京邸鷄鳴戒朝午饋<lb/>
<pb n="KR4e0138_WYG_025-34a"/>
饌惟謹公考最安人封今號於是公再考陞員外郎叅<lb/>
閱章奏㑹浙江多逋尚書請命有幹局屬官一人督之<lb/>
遂以屬公公道得疾比歸疾甚安人率諸子露香夜禱<lb/>
甚懇數月公卒安人慟且病病已以諸子葬葬已力教<lb/>
如公在時公弟某先卒遺子若女無所依安人為婚嫁<lb/>
之或嘆其難安人曰此君子意也吾方媿弗克稱何難<lb/>
之敢任一僮為商舶觸死有司者將論以故殺商人懼<lb/>
願以百金為請安人辭焉曰僮死實誤故論過矣言於<lb/>
<pb n="KR4e0138_WYG_025-34b"/>
有司釋之其知義如此安人卒以正德丙子二月十五<lb/>
日壽七十有四子男三人長即表娶賈氏次言娶茹氏<lb/>
次文娶徐氏言文俱早世二婦繼之女四人長適武進<lb/>
張廷玠次適宜興徐文靖公從子元枤次適同邑張都<lb/>
運企齋子瑭次適太學生江隂徐紳孫男三仁庠生娶<lb/>
武進莊氏義娶江隂徐氏孝亦庠生聘武進白氏康敏<lb/>
公族孫也孫女一許嫁太學生江隂張某曾孫男一才<lb/>
良女一墓在邑西惠山聽松庵之右合公兆公諱及字<lb/>
<pb n="KR4e0138_WYG_025-35a"/>
及卒葬年月具前志兹不書銘曰族之貴兮宋戚里受<lb/>
命服兮從夫子壯且老兮稱有禮于嗟若人士兮士兮<lb/>
　　　明故劉母張氏墓誌銘<lb/>
正德乙亥八月十有八日丞無錫縣劉繼仁之母張氏<lb/>
以疾卒於官舎先是歲二月繼仁督民輸京師其妻董<lb/>
與其子秉公侍母以居比母卒貧弗克殮令君侯世卿<lb/>
助以俸錢若干乃克殮越二月繼仁還至淮始聞報哀<lb/>
慟隕越奔歸即次將以明年丙子正月舟其䘮以歸乃<lb/>
<pb n="KR4e0138_WYG_025-35b"/>
介吾姻前涿守之子張元玉來請銘侯君為之狀初繼<lb/>
仁考選得山東蒲臺知縣居一年疏論鎮守官奸利事<lb/>
被逮下詔獄既而事直猶左遷今官繼仁簡質君子也<lb/>
甞言某在獄母憂而不怨及出喜而無沮予聞而賢之<lb/>
乃迎養未幾而遂不禄以死侯君悲之予亦悲之按張<lb/>
氏涿州胡寧里人年若干歸繼仁父府君鑑為繼室繼<lb/>
仁府君元配張氏出也時甫四歲母時其食衣無寒無<lb/>
饑與母在等八歲就外傅朝送之門暮望之閭十八入<lb/>
<pb n="KR4e0138_WYG_025-36a"/>
州學資之加勤凡若干年至𢎞治辛酉繼仁舉順天鄕<lb/>
貢尋遭父䘮䘮畢卒業太學旬月供饋弗須而備皆自<lb/>
母紡績以出又八年正德壬申之官蒲臺於是流賊方<lb/>
擾山東母留於家分俸為養及遷無錫便道省母母命<lb/>
亟行乃泣請奉以來甫至二月上官以蒲臺聲交檄委<lb/>
重什八在外母廨居疏食菜羮不知肉味論者謂侯君<lb/>
以方嚴為政繼仁稱其佐張母繼仁亦惟稱哉母壽六<lb/>
十有一有男三人繼智繼美繼志與繼仁而四孫男七<lb/>
<pb n="KR4e0138_WYG_025-36b"/>
人秉公秉彛秉倫秉正秉直秉剛秉純葬以䘮歸之年<lb/>
四月十九日墓在岐溝之原去涿城西南三十五里銘<lb/>
曰昔令今丞險夷殊方或留或從母㒺不寧母若有言<lb/>
汝滂我滂曷養弗終而歸其䘮于嗟乎張<lb/>
　<lb/>
　<lb/>
　<lb/>
　容春堂後集卷四<lb/>
</p>
<p>
</p>
  </div>
</body>
</text>
</TEI>
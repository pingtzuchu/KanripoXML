<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>容春堂後集巻二</head>
    <p>
<pb n="KR4e0138_WYG_023-1a"/>
欽定四庫全書<lb/>
　容春堂後集巻二　　　　　明　邵寳　撰<lb/>
　　記<hi>十四首</hi>碑銘<hi>二首</hi>
　　　奉詔侍養之堂記<lb/>
上之六年正徳辛未臣寳承乏中外之二十八年凡十<lb/>
一遷至今官明年壬申臣以母太淑人老疏請終養上<lb/>
初不許復請則許省視給道里費以歸歸又請乃有侍飬<lb/>
之命當是時臣得歸養幸矣上優焉故特詔如此臣不<lb/>
<pb n="KR4e0138_WYG_023-1b"/>
徳何以承之越四年乃作斯堂臣奉母朝於斯夕於斯<lb/>
歲時節序於斯臣母及臣生之日皆觴且拜於斯惟天<lb/>
咫尺載瞻載稱以康吾母堂哉惟君命之重哉臣生三<lb/>
年而先臣棄臣臣母守節五十有五年於令得旌門臣<lb/>
未之敢言臣心缺焉臣母之再受誥也於是臣陳情者<lb/>
再矣誥是以有矧予風紀之臣上有貞節之母之語宸<lb/>
章敷賁載掲堂楣君子謂夫誥也其爲旌也孰大於是<lb/>
堂哉惟君命之榮哉臣愚敢不圗所以爲報者然臣病<lb/>
<pb n="KR4e0138_WYG_023-2a"/>
矣臣於是乎愧詩曰中心蔵之何日忘之户部左侍郎<lb/>
臣寳謹記<lb/>
　　　莆田林氏忠烈祠碑銘<hi>有序</hi>
正徳壬申今致政右都御史莆田林公俊新作始祖邵<lb/>
州公祠於郡城𤣥妙道院之左榜曰忠烈别家祠也於<lb/>
是公起征蜀功成上有白金文綺之賜公謹以從事公<lb/>
弟通判侃義民傅知州僖及從子御史季瓊皆有助焉<lb/>
子主事逹時爲諸生奉命以共越五年丁丑考成侃等<lb/>
<pb n="KR4e0138_WYG_023-2b"/>
使來屬某書曰惟我林之先得姓最逺唐睦州刺史披<lb/>
九子皆刺史是稱九牧邵州公蘊其六也初邵州爲西<lb/>
川節度推官劉闢叛逆力抗不屈繼掌滄景書記程權<lb/>
上籍陳義贊决國史郡志皆以忠烈稱於我林所謂始<lb/>
祖百世不遷者舊有祠在聨桂坊宋時入郡學今禮殿<lb/>
其地時邵州十三世孫宗正寺簿應成始爲小宗祠於<lb/>
家而邵州之祠以力未建國朝吾祖教授敬齋公暨吾<lb/>
考鞠庒公繼圗之未就惟以田易今基至吾伯兄見素<lb/>
<pb n="KR4e0138_WYG_023-3a"/>
公始克爲之祠中像邵州歲冬至祭小宗之子孫攝行<lb/>
獻禮具有儀式邵州以下稱賢者則分繪於東西序之<lb/>
别室以示瞻仰而不敢爲位懼僭也祭畢而餕邵州支<lb/>
庶之賢者與賔焉此皆議自吾兄衆以爲允惟麗牲有<lb/>
碑將歲月是紀敢以爲請某嘗從公觀林氏世譜而徴<lb/>
之史志允矣邵州之爲賢也惟家之有不遷之祖尚矣<lb/>
然親盡之後世祠而不世祔祭以大宗小宗助焉禮也<lb/>
有賢如邵州者鄉人祠焉而宗祠乃缺族且蕃矣顧獨<lb/>
<pb n="KR4e0138_WYG_023-3b"/>
以非分而弗敢繼曾謂宗之人不如鄉乎且祖祠於上<lb/>
而族合於下有萃渙之道焉傳所謂禮雖先王未之有<lb/>
可以義起也者斯其近之矣公賢者也禮義所由出焉<lb/>
敦邇而風逺固當自其家始推邵州之心而視諸其族<lb/>
凡所當䘏力不顧私且圖繼之以義田公又將自兹祠<lb/>
始某辱公知然不敏不敢與知祠敢刻兹銘銘曰林稱<lb/>
九牧邵州其六世徳惟休爲莆望族廪廪邵州始起文<lb/>
科抗闢諭權忠義則多兹維盛徳世百宜祀鄉人則然<lb/>
<pb n="KR4e0138_WYG_023-4a"/>
矧其孫子子孫孔衍孰肇而祠有族弗合以歲以時都<lb/>
憲貞臣曰是在我是咨是圗祠歟其可上有功賜廼材<lb/>
廼傭宗人聞命亦罔弗從吉日考成肅儀備物堂堂邵<lb/>
州南靣紳笏於宗曰祖於郡曰賢君子曰允我詩其傳<lb/>
之<lb/>
　　　歙縣西溪汪氏先祠記<lb/>
西溪汪氏先祠者其族孫燦等即故基而建焉者也西<lb/>
溪之始遷實自元宣教府君以宣教爲大宗而諸宗從<lb/>
<pb n="KR4e0138_WYG_023-4b"/>
焉禮也今之祠乃上宗於其古城東闗之祖宋司農少<lb/>
卿公何居司農於今十有二世矣又上宗於其始祖唐<lb/>
越國公宋加封忠烈王何居越國於今三十有五世矣<lb/>
越國起兵於隋論者擬諸秦之吳芮歸命於唐論者擬<lb/>
諸漢之竇融其於鄉也生有保障之功没有禱祈之應<lb/>
故自唐至於今郡之人皆祠之蓋神之也而古城東闗<lb/>
者西溪之所自遷也禮有義起先民則然燦也將是附<lb/>
焉爾乎祠之制中爲堂三間奉越國像冕笏命服南面<lb/>
<pb n="KR4e0138_WYG_023-5a"/>
儼臨蓋猶神之也東爲堂三間中祠司農公自司農以<lb/>
下仕隱之有聲者左右祔凡四世九人西爲堂三間中<lb/>
祠宣教府君自宣以下齒徳之有稱者左右祔凡六世<lb/>
十有七人中堂之前爲堂五間如古榭之制歲時享於<lb/>
斯薦於斯燕羣族於斯前門後寢夾廡周垣無不具備<lb/>
鄉之人謂是祠也於昔爲盛九江推官致仕浚者燦之<lb/>
再從弟也以故吏故不逺千里詣予請記且述夫人之<lb/>
言曰古有宗法今之祠於古無所當也予曰人之言然<lb/>
<pb n="KR4e0138_WYG_023-5b"/>
然不曰繫之以姓而弗别綴之以食而弗殊雖百世而<lb/>
昏姻不通者先王之道然乎又曰古有祭禮今之祠於<lb/>
古無所當也予曰人之言然然不曰冬至祭始祖立春<lb/>
祭先祖君子之論然乎雖然吾有所取焉者以鄉人之<lb/>
義而隆於族以族人之義而萃於祠越國焉可也司農<lb/>
焉亦可也越國逺矣澤之在徽者猶未冺也自鄉逹於<lb/>
郡其爲祠不一凡郡之人見汪氏之人者必曰此越國<lb/>
之後也見西溪之人者又必曰此司農之後也夫然則<lb/>
<pb n="KR4e0138_WYG_023-6a"/>
其族之人豈能忘諸或忘焉時假於祠本源之心有不<lb/>
興焉者乎燦於族爲長實是焉倡浚暨前某縣知縣某<lb/>
蓋左右之祠建於正徳庚午八月越明年辛未四月祠<lb/>
成族之有助於祠者名於碑隂<lb/>
　　　鄒氏啓夀山新阡記<lb/>
啓壽山之阡太學生鄒望國表卜以葬其父時用府君<lb/>
而因以遷其祖良節公及其伯父時揚甫者也先是良<lb/>
節營徐塘東爲夀藏比卒而𦵏時用遷其母於竹橋而<lb/>
<pb n="KR4e0138_WYG_023-6b"/>
合焉其仲子時揚祔封樹既成值家多故而浮言胥動<lb/>
曰兹弗利時用曰惟兹弗利實惟我先人體魄弗寧故<lb/>
吾弗足恤吾寧忍於先人乎於是乎有遷之圖未及圗<lb/>
而時用卒將卒治命望者亦先於是曰遷乃成𦵏中而<lb/>
大父左而伯父其右則而父既卒望行之如時用之志<lb/>
或謂𦵏其父而必遷其祖及其伯氏於禮何居君子曰<lb/>
禮緣情而節文之者也今夫屋不庇風雨則居不安茍<lb/>
安矣父有不思其子者乎子有不思其父者乎兄及弟<lb/>
<pb n="KR4e0138_WYG_023-7a"/>
有不胥思者乎死之墓生之居也死者有知亦何異生<lb/>
者與哉時用之志固良節之志也望也奉治命從事亦<lb/>
原諸情而已矣情出於義則禮可起不然則否望聞而<lb/>
卒行之時用卒於正徳甲戌夏阡於是卜越明年乙亥<lb/>
秋阡成冬十有二月某日二柩遷自徐塘又明年丙子<lb/>
某月某日乃㑹而𦵏原曰九曲鄉曰泰伯其名啓壽山<lb/>
者嘉之也阡有堂三中祠良節公左祠時揚甫右祠時<lb/>
用府君亭於左右者六以居文刻右一堂儲祭器水流<lb/>
<pb n="KR4e0138_WYG_023-7b"/>
其前西通震澤東合於鵝湖良節諱珮湖廣通道知縣<lb/>
驎之子例授承事郎時揚諱翹時用諱翎例授蘇州衛<lb/>
指揮使望其長子也頃以阡成輿疾詣予請記書曰資<lb/>
富能訓又曰純其藝黍稷以孝養厥父母予謂鄒氏父<lb/>
子兄弟有之於是乎書<lb/>
　　　西青小隱記<lb/>
山之蒼蒼其正色耶其草木之葱鬱者然耶山有草木<lb/>
其葱然鬱然者固草木之色也山無草木者亦多有之<lb/>
<pb n="KR4e0138_WYG_023-8a"/>
吾嘗廹而觀焉其質土也石也其色亦土也石也少逺<lb/>
而觀焉亦夫色也及乎數十里之外則蒼蒼之色與有<lb/>
草木者同矣今夫地之上凡虚空者皆天之氣也山起<lb/>
於地而突乎天中得天之氣是以其色若是也山之蒼<lb/>
蒼其正色耶其草木之葱鬱者然耶夫椒之西峰曰西<lb/>
青山人謂山有諸峰而是峰獨擅是色故名歸之其所<lb/>
有草木固無加於諸峰也揆之吾前所論其不然耶錢<lb/>
君師聖築室其下名曰小隱師舜通經學古愽雅多文<lb/>
<pb n="KR4e0138_WYG_023-8b"/>
蓋士之秀者也譬之山焉得天之氣多矣故凡聞師舜<lb/>
之言見師舜之行莫不賢之此師舜之所以爲師舜猶<lb/>
山之所以爲山也或曰師舜攻辭章故然或曰師舜習<lb/>
威儀故然信斯言也是以山之色獨歸諸草木也而可<lb/>
乎雖然山之氣盛而草木蕃焉士之道隆而詞章威儀<lb/>
著焉亦固其理也因山而得夫士之道遂爲師舜記之<lb/>
小隱者爲屋數楹屋前後植竹千挺中蔵書數千巻凡<lb/>
爲文事之具者皆備外有田數十畝挹湖水灌之足以<lb/>
<pb n="KR4e0138_WYG_023-9a"/>
供客山人謂之莊君子過焉爲之賦詩者若干人嵗乙<lb/>
亥冬十月二泉邵某記<lb/>
　　　後樂堂記<lb/>
正徳乙亥秋八月徳安府新作後樂堂成府聽事後故<lb/>
有退食所隘且乆圮前知府遷安李侯某欲爲堂未果<lb/>
壬申歲西充馬侯汝載繼知府事朞月政成乃有事於<lb/>
斯至是落焉侯以文正范公語顔之曰後樂蓋文正子<lb/>
忠宣公嘗倅於此能以家訓恵民民到於今稱之侯於<lb/>
<pb n="KR4e0138_WYG_023-9b"/>
是得師焉是之取爾同知樂平陶君某伻來致書以侯<lb/>
志請記予病餘閒居不敢與聞天下之事然嘗聞諸孟<lb/>
子樂以天下憂以天下君子之情於是至矣至公乃復<lb/>
有先後之論焉何居天下之憂樂一也惟夫見人人殊<lb/>
故憂樂恒易其所自一郡邑以至天下蓋多有之是故<lb/>
先憂存乎知幾後樂存乎知務知幾之至則憂不得不<lb/>
先知務之至則樂不得不後後云後云非自介用逸衎<lb/>
衎醉飽而曰姑徐徐云爾之謂也書曰不惟不敢亦不<lb/>
<pb n="KR4e0138_WYG_023-10a"/>
暇蓋君子之情如此雖然天下樂矣則奚事之從昔者<lb/>
夫子論崇徳嘗曰先事後得論仁又曰先難後獲徳與<lb/>
仁吾事也夫以得獲爲後則所謂事者固其所先者也<lb/>
至於天下何獨不然然則君子於此亦曰始乎憂勤終<lb/>
乎憂勤而已非古仁人其孰能與於此能言後樂者文<lb/>
正之徒也徳安之政於是乎可觀矣侯名龠以進士厯<lb/>
官吏部貟外郎出知睢州起爲今官用威濟恵革薄從<lb/>
忠懋著成績蓋聞忠宣之風而興起焉者予與侯之兄<lb/>
<pb n="KR4e0138_WYG_023-10b"/>
故浙江布政使汝礪同舉進士因得拜其先大夫南京<lb/>
禮部尚書紫厓先生於翰林侯初舉進士予在户部亦<lb/>
嘗一再見之蜀稱家學馬氏爲盛君子觀侯之樹立亦<lb/>
豈待夫徳安之徴也哉侯修舉於治者備矣美矣於侯<lb/>
爲細不書<lb/>
　　　蕭山縣新修儒學記<lb/>
正徳癸酉秋七月蕭山縣新修儒學成學故在縣之某<lb/>
隅自某年始建於今若干年撓敝傾圮殆不可居先是<lb/>
<pb n="KR4e0138_WYG_023-11a"/>
辛未春監察御史海陵張君元徳以廵按至則與叅政<lb/>
吳君汝和相顧以嘆議圗新焉謂其南偪於民田位置<lb/>
弗稱亟令買而拓之時知縣事休寧吳侯瓚實始興役<lb/>
未幾吳擢知州以去而江浦王侯瑋以進士來繼㑹今<lb/>
提學憲副海陵徐君宣之至而飭修之政行焉侯乃慨<lb/>
然以爲己任越明年壬申禮殿甫搆秋七月颶風大作<lb/>
繼以甚雨殿與先聖舊像皆毁侯於是加意圗之既旬<lb/>
月羣材復具且節畫以共至是以成告秋八月既望徐<lb/>
<pb n="KR4e0138_WYG_023-11b"/>
君觀而嘉之則屬楊教諭武余訓𨗳蘊使諸生徐行韓<lb/>
簉來請記惟道術裂而學無恒宗於是乎有諸師人才<lb/>
雜而仕無恒途於是乎有諸科庠序廢而仕無恒居於<lb/>
是乎有諸院舎蓋自周衰至於宋其變不一其大較可<lb/>
知也我明之興鍳於前代而先王時若學必本諸經説<lb/>
經者必本諸程朱氏而道術之裂者合士游庠序比年<lb/>
有貢三年有舉而人才之進者専自郡徂邑命官簡徒<lb/>
宫居廪食山林湖海罔有逸游而庠序之廢者興大哉<lb/>
<pb n="KR4e0138_WYG_023-12a"/>
聖謨實叅天運而道乆化成蓋有出於司存之外者若<lb/>
其屋廬之敝則新是圖焉非良有司其誰任之非賢典<lb/>
學其誰倡之今夫學必有堂堂之榜皆曰明倫蓋取諸<lb/>
孟子而孟子則聞諸舜之命契蓋萬世教學之道莫大<lb/>
於是先聖先師盡是以則則祠而奠焉經訓典籍載是<lb/>
以傳則閣而尊焉師以是授弟子以是受體是爲徳貌<lb/>
是爲文缺是爲病惟徳輔世於學成矣而文虚病廢雖<lb/>
學焉君子謂之非學今是學也基缺於南衆以爲病也<lb/>
<pb n="KR4e0138_WYG_023-12b"/>
則圗而方之必截然畫一而後爲稱矧吾所謂倫者而<lb/>
或缺焉可謂之學乎此教焉者與學焉者事也非有司<lb/>
所與力也雖然此猶其常耳若夫時有升降世有隆汙<lb/>
窮居逹用我秉吾倫而危險荐臨厥或病之則固有若<lb/>
彼風雨之振陵我殿宇敗壊我像設者矣儆焉而支之<lb/>
勉焉而復之以無改厥常比之致力於物者其艱爲甚<lb/>
此固學者事也又非教焉者所與力也而奉詔作人者<lb/>
固有厚望焉徐君學政最諸藩其屬斯記也豈徒欲夫<lb/>
<pb n="KR4e0138_WYG_023-13a"/>
成之書哉寳不敏蓋亦嘗與聞是者請以為諸生告廟<lb/>
左學右粤有常制而門廡齋舍各奠厥所其事實作而<lb/>
以修書有故故也其費爲白金八百兩有竒蓋㑹程有<lb/>
方故其用約其所出曰公楮之直叅政君所檄致實是<lb/>
焉先曰廢寺之租曰微眚之贖則所謂節畫者也古重<lb/>
民力而是役無専歛焉故附書之<lb/>
　　　徴瑞樓記<lb/>
徴瑞樓者監察御史海虞陳君元習奉母之居也元習<lb/>
<pb n="KR4e0138_WYG_023-13b"/>
之母譚太孺人於是年七十矣而康寧順適以享元習<lb/>
之養元習之爲斯樓蓋大七十之夀欲爲稱慶者重焉<lb/>
爾也而親之娱侍固亦宜之歲丙子某月某日惟太孺<lb/>
人始生之辰鄉之君子自某官某公而下若干人登樓<lb/>
將舉慶觴太孺人出房西向再拜謝曰老婦不徳敢勤<lb/>
長者之辱惟我先舅姑嘗作具慶之堂以奉我祖舅祖<lb/>
姑堂成之日有蜂數千若隕自天一巨蜂止於梁羣蜂<lb/>
尾綴若旒下去地二尺所而止餘蜂從而周旋焉者蓋<lb/>
<pb n="KR4e0138_WYG_023-14a"/>
不知其數君子曰瑞也詩而歌之者若干人先舅姑未<lb/>
敢當也吾雖不幸稱未亡人幸有二子繼舉進士察為<lb/>
御史寰爲國史檢討吾今老矣叨兹榮號此固吾祖考<lb/>
之餘慶也其敢忘諸於是退啓北牖望闕稽首曰非君<lb/>
賜何以致此既乃遍謝諸客元習肅客燕於堂而退越<lb/>
明日元習再誦太孺人對客之言而曰吾母知尊祖矣<lb/>
題其樓之楣曰徴瑞又誦其望闕之言而曰吾母知尊<lb/>
君矣題其北牖之楣曰北望復自序其事詣予請記予<lb/>
<pb n="KR4e0138_WYG_023-14b"/>
惟天人之際至㣲而顯至逺而近惟盡乎人者能知之<lb/>
舎人而求天非鑿則荒其究也誣君子所不道也然則<lb/>
蜂之稱瑞於陳氏也何居易曰有父子然後有君臣蓋<lb/>
天之道如此蜂之爲物能知君臣者也瑞云瑞云其諸<lb/>
謂夫父子之道篤於家而君臣之義將逹於國乎其身<lb/>
其子孫必有徴之者矣吾聞元習之大父繼芳甫敦尚<lb/>
禮義鄉稱長者大父叔維甫孝徳尤著所以致瑞蓋其<lb/>
在兹叔維没迄今未及六十年而二孫者皆位於朝官<lb/>
<pb n="KR4e0138_WYG_023-15a"/>
以史爲名天下之法萬世之論各有司存蓋君臣之義<lb/>
莫是爲大瑞之徴有不在兹乎所謂天道者近耶逺耶<lb/>
微耶顯耶君子之言固非舎人而求天者太孺人述之<lb/>
且有禮焉可以傳矣予則何以加諸元習再拜曰此固<lb/>
所以記吾樓也請書以歸刻諸樓中爲他日稱壽者誦<lb/>
之<lb/>
　　　思約齋記<lb/>
泰伯鄒君存正以思約名齋而告於予曰吾父讀論語<lb/>
<pb n="KR4e0138_WYG_023-15b"/>
至以約失之者鮮矣嘗廢書而歎謂是一言可終身行<lb/>
之因以名齋且爲别號焉惟吾父勤一生以爲業禮義<lb/>
方興而不幸奄棄有子四人兩兄早世而某也不肖獨<lb/>
承之以至今日惟先徳是頼徳之嗣惟約是宗而恵及<lb/>
鄉人義動公府凡爲約之效者將次第而效之吾與弟<lb/>
某侍吾母孀居數十年而弟又夭没某每謁祠墓亡矣<lb/>
失矣之悲不可釋也退而求諸心以思約自號以爲是<lb/>
吾父之心之所存也自矢永乆弗怠蓋嘗齋沐而走於<lb/>
<pb n="KR4e0138_WYG_023-16a"/>
錫麓於茅峰於雲巖於岱宗要盟大神而猶未巳惟先<lb/>
生有以教之予曰孝哉存正可謂有人子之心者矣古<lb/>
之君子於親之亡也凡其居處笑語志意樂嗜無所不<lb/>
用其思今之人乃有欲加於是者凡親之别號思之慕<lb/>
之愛之見之稱謂胥效未巳存正蓋於此乎有之雖然<lb/>
古有諱禮所以廣敬也父母之名口不得言也尚矣今<lb/>
之别號猶名也已號之則人稱之昔以稱父而今以稱<lb/>
子二名不偏諱可也二號而偏稱之何居予知存正乆<lb/>
<pb n="KR4e0138_WYG_023-16b"/>
矣凡存正之爲可以言孝不可以言禮禮所以成孝也<lb/>
有人子之心而要之以禮約之思其將由斯乎且盟以<lb/>
神曷若以心茍能充之孝不可勝用矣如以稱焉而已<lb/>
其如禮何書曰慎乃儉徳惟懐永圗易曰黙而成之不<lb/>
言而信存乎徳行此古君子之道也存正以爲何如存<lb/>
正起再拜曰倫方慕乎今君子之道而未及乎是聞子<lb/>
之言如見古君子矣請書以銘吾齋<lb/>
　　　報德堂記<lb/>
<pb n="KR4e0138_WYG_023-17a"/>
報德堂者龔泰時亨以祠先者也堂搆於蓉湖别業其<lb/>
制爲四楹間虚其中左右各爲一室奉鄒龔二父主以<lb/>
二妣配生卒二忌各於是致享焉堂成則介潘繼芳氏<lb/>
請記於予予曰斯禮也吾未之前聞也吾惡乎記諸繼<lb/>
芳曰時亨鄒服乗氏之介子也㓜以姻故母命子於龔<lb/>
景福氏既冠有室而景福之子節乃生或謂時亨盍去<lb/>
諸時亨曰龔父於吾猶吾父也父在吾何忍去比景福<lb/>
没龔有分田或謂時亨盍取諸時亨曰有節在辭焉而<lb/>
<pb n="KR4e0138_WYG_023-17b"/>
營以力於室於器皆然蓋籍以鄒立而名若字猶繫之<lb/>
龔於是若干年矣初時亨之為斯堂也戚然曰生我之<lb/>
徳大矣成我者與等泰皆不能忘也然龔則有弟矣有<lb/>
弟則主存祠焉非吾事也鄒則有兄矣有兄則宗存祠<lb/>
焉亦非吾事也非吾事而缺焉於吾心有不能自己者<lb/>
是故其報然而其禮然也斯不可記乎予曰斯禮也吾<lb/>
固未之前聞也雖然時亨之情如子之言則有可取焉<lb/>
爾矣今夫世之人固有化於蠃負而忘其本始者不然<lb/>
<pb n="KR4e0138_WYG_023-18a"/>
則朝同室而暮路人者亦多有之此其情於時亨何如<lb/>
也蓋詩有之曰欲報之徳昊天罔極又曰無徳不報殆<lb/>
時亨之情歟繼芳曰斯固時亨之情也斯不亦可記乎<lb/>
遂書以歸<lb/>
　　　兖州府滋陽縣學記<lb/>
兖治於滋陽古魯地也魯在春秋爲望國列國之觀禮<lb/>
樂者必之焉吾夫子生而地爲闕里望繫於天下後世<lb/>
尤重是故君子於其學之興也固先望之其廢也固重<lb/>
<pb n="KR4e0138_WYG_023-18b"/>
歎之而况守土之吏有職存焉者哉惟兗之屬州縣學<lb/>
二十有七而滋陽邇以廢稱特甚乃正徳癸酉沔陽童<lb/>
侯旭以户部郎中來知府事於是冦甫夷而荒繼之侯<lb/>
拊循略定即修府學復建鄉賢名宦之祠而余訓導信<lb/>
至亟以學廢告侯侯請諸監司皆報以非時未果今年<lb/>
春適有入貲爲儒官之令侯曰是令出士無志者將趨<lb/>
之吾弗能止將薄示抑焉以爲學圖一日集其僚同知<lb/>
某通判某推官某及屬吏師生而謀焉僉曰宜哉而士<lb/>
<pb n="KR4e0138_WYG_023-19a"/>
亦樂承侯意凡得白金若干兩乃聚材鳩工以成畫授<lb/>
趙知縣繼祖卜日興事撤敝搆而廣厥基凡廣袤若干<lb/>
丈所越三月功成學惟復聖公顔子廟實以封國兖故<lb/>
今堂六楹間中肖公像冕而衮服儼然臨之庭廡門堦<lb/>
各應儀式後爲明倫堂爲兩齋爲講堂爲㑹饌之室爲<lb/>
燕息之舎爲習射之圃以至倉庫庖湢諸制悉備衣冠<lb/>
絃誦與郡庠輝映觀者爲魯邦之觀於是爲稱訓導君<lb/>
以侯修復之功不可忘也乃走書幣不逺數千里以記<lb/>
<pb n="KR4e0138_WYG_023-19b"/>
屬某某昔奉詔視學江西侯以進士知瑞之上髙上高<lb/>
巗邑也侯於學事能不以多盗廢今敭厯既久來牧望<lb/>
郡將興學爲天下先是固侯悦道之夙志無足異者獨<lb/>
其當兵荒之後興兹大役而公私無擾非才與力兼而<lb/>
動惟厥時不足以與此予於是乎重嘉焉古者學有先<lb/>
聖先師而無常奉自先聖吾夫子而以顔子以下四大<lb/>
賢爲先師其制於天下乆矣乃若嘉祥學則廟曾鄒學<lb/>
則廟孟而滋陽則廟顔蓋猶國故之意創於洪武十有<lb/>
<pb n="KR4e0138_WYG_023-20a"/>
八年迄今若干年而新作焉完且美而惟舊焉仍禮也<lb/>
子周子稱顔子發聖人之蘊以教萬世謂士之學必由<lb/>
之諸生生聖人之鄉斯遊斯歌瞻仰在昔實得我師希<lb/>
賢而聖固其所也充其所志雖高識如兩生博聞如諸<lb/>
經師且猶未屑而况其下乎如是而稱魯之君子於天<lb/>
下固侯之所願也故因記而輙及之若夫國章古訓則<lb/>
博士弟子有常肄矣某無庸著其諸董役者之職名具<lb/>
列於後<lb/>
<pb n="KR4e0138_WYG_023-20b"/>
　　　海天亭記<lb/>
亭於惠山之麓曷爲以海天名山有泉發自巖竇滙而<lb/>
爲池七池相注東入於溪北東百里入於江又東百餘<lb/>
里入於海海泉之所歸也吾嘗觀泉於池徘徊鑑影濯<lb/>
吾纓而樂之因思其所歸焉登髙而東北望曰海其在<lb/>
是吾泉至是極乎望而不見則仰天以歎嘯咏而歸山<lb/>
之麓於是乎亭亭成之明日予與客登之語之以其故<lb/>
復韻而歌之歌曰兹山兮我泉始流兮涓涓東行兮何<lb/>
<pb n="KR4e0138_WYG_023-21a"/>
極指滄海以爲淵逝晝夜兮不舎又焉知兮歲年吾窮<lb/>
源兮思委方在此兮忽彼望夫海兮未見見雲天兮興<lb/>
喟天𡨕𡨕兮雲深深登兹亭兮勞我心客有和者曰泉<lb/>
流兮山中日流兮日東彼東海兮伊邇吾舎此兮焉從<lb/>
源之委兮朝復宗子不聞兮古人曰有本兮如是孰進<lb/>
之見兮未見其止海際天兮天有光逺在彼兮近吾汪<lb/>
知子者謂子之有望不知子者謂子爲荒海滙然兮天<lb/>
一方予聞而使反之飲泉而退<lb/>
<pb n="KR4e0138_WYG_023-21b"/>
　　　懐李樓記<lb/>
常郡守渤海李侯嵩既去之三年今守宜賔王侯教以<lb/>
南京刑部郎中來涖焉於是郡之城修建者六年矣侯<lb/>
與其寮盩厔范侯澤餘干胡侯守青城王侯鈞登而觀<lb/>
之曰壯哉城李君之功也既而見其壊者而修之而知<lb/>
其難也則又歎曰是未及其千一其難且爾况創焉成<lb/>
焉者哉李君之功於是爲大矣既而聞李侯以城故得<lb/>
謗而去則又慨然曰功未酬而謗興誰歟尸者於是重<lb/>
<pb n="KR4e0138_WYG_023-22a"/>
爲公論惜之謂西門爲侯所去途也乃即其門之樓大<lb/>
書以榜之曰懐李若將代邦人君子言之者而屬某爲<lb/>
記且託言於徐訓導淮申之以郡諸生陸輅陳表再而<lb/>
益勤烏乎是固吾意也昔者城成吾嘗爲李侯記之謂<lb/>
是之功不難於經畫督率而惟任怨爲難然方其任怨<lb/>
而從事也亦惟勞民是懼固不虞有謗之者及其受謗<lb/>
而去位也亦惟失民是戚亦不圗有懐之者夫懐與謗<lb/>
非異人出危警而逸忘近惑而久定恒物之情固其然<lb/>
<pb n="KR4e0138_WYG_023-22b"/>
乎非良後政誰其知之而誰敢昌言之書曰推賢讓能<lb/>
庶官乃和吾侯可謂能廣其讓矣若同時焉不有濟乎<lb/>
世有指議前政而自矜其伐者聞侯之風可以赧然矣<lb/>
予病餘荒於文既謝不敏乃代民作歌爲侯誦之歌曰<lb/>
昔侯城兮勞心民有怨兮侯則任城既成兮侯去晉陵<lb/>
固兮江深今侯來兮思昔榜高樓兮翼翼民有心兮侯<lb/>
知望周行兮何極今之侯兮非昔侯觀民風兮紀春秋<lb/>
思昔侯兮不見見今侯兮在樓屼其城兮吾何憂<lb/>
<pb n="KR4e0138_WYG_023-23a"/>
　　　修泰伯廟記<lb/>
吾郡貳守范侯以提學憲臺檄來涖我修學也實於吾<lb/>
邑戾止者兩月嘗道泰伯廟下入而謁焉見其蕪圮已<lb/>
甚嘆而謂從吏曰此至徳之聖也國有祀焉而廟乃如<lb/>
此乎或曰鄉者祀於斯歲時朔望若吏初至謁皆於斯<lb/>
廟亦嘗飭矣自新廟於梅村之墓祀移而謁遂廢廟之<lb/>
蕪圮固宜其然侯曰若是哉民之迂且固也昔泰伯之<lb/>
讓國而東也實始闢是土人之克即禮義非泰伯其誰<lb/>
<pb n="KR4e0138_WYG_023-23b"/>
啓之墓之廟也以存故也而祀仍於邑習我吏民於敬<lb/>
夫豈不可而必梅村之之也學宫之修賢士與焉有聖<lb/>
人之廟蕪圮而若罔聞知可乎或曰近一二歲以祀之<lb/>
弗時亦既於斯從事矣廟將有修者侯曰政於義弗安<lb/>
圖之弗可一日緩也矧惟至徳之聖邦人具依廟其忍<lb/>
弗修修之此其時乎抑吾斯舉所謂爲之兆者寧亟圗<lb/>
之猶有繼焉與其竢也言訖遂以成畫授二耆民庀物<lb/>
鳩功而責成於署邑事者明日侯訪某於二泉精舎具<lb/>
<pb n="KR4e0138_WYG_023-24a"/>
語其故某起而揖曰侯之言是也某當爲侯書之是惟<lb/>
正徳辛丑夏五月廿有二日至秋七月既望告成乃書<lb/>
侯名澤字汝霖陜西盩厔人署邑事者縣丞髙唐雲升<lb/>
户部左侍郎邵某記<lb/>
　　　無錫縣儒學復五賢祠記<lb/>
無錫縣儒學之有五賢祠肇自宋季其初四人繼或以<lb/>
意益至九人薇山虞薦發氏實釐而正之損五人益一<lb/>
人是謂五賢五賢者爲龜山先生文靖楊公玊泉先生<lb/>
<pb n="KR4e0138_WYG_023-24b"/>
喻公子才遂初先生尤公延之小山先生李公元徳實<lb/>
齋先生蔣公良貴位則龜山中而南靣四君子者東西<lb/>
列焉事具尤棟氏所爲記歴元入國朝以意益焉者尤<lb/>
多且遂並列無配今考其人莫不節具章成而其道於<lb/>
龜山則有間矣君子之論焉可誣也成化中祠再葺武<lb/>
功伯東海徐公記焉於五賢之承傳履厯詳矣而他不<lb/>
一及此其意蓋猶夫薇山也然而班簉如故弗革益加<lb/>
某少游於斯讀尤徐之文嘗謂是祠一失則泛再失則<lb/>
<pb n="KR4e0138_WYG_023-25a"/>
雜泛可裁也雜不可辯乎蓋亟瞻亟興嘆而莫可告者<lb/>
正徳丁丑夏督學御史安成張君汝立毁諸尼若女冠<lb/>
之居以修我學宫人或以是爲言汝立乃問於某某謂<lb/>
之曰人之言然盍亟圗之於是屬吾郡貳守盩厔范侯<lb/>
汝霖擇地尊經閣後爲堂四楹中龜山而從以四君子<lb/>
者如虞氏釐正之式復其榜曰五賢凡後所益者則於<lb/>
舊祠祠之謂之鄉賢邑博士唐徳卿劉景儀鄭大節謂<lb/>
某實先斯議不可無記乃率其弟子某等來請昔韓子<lb/>
<pb n="KR4e0138_WYG_023-25b"/>
稱求觀聖人之道者自孟子始孟子後千餘年而兩程<lb/>
子繼之今之求道者不當自程子始乎龜山傳程子之<lb/>
道而南者也其在無錫久至十有八年説者謂其嘉泰<lb/>
伯延陵之風於是止而進修焉追惟其時及門若私淑<lb/>
蓋繁其人而四君子者深矣是祠是配其將自龜山以<lb/>
求程子乎其自程子以求聖人之道亦將於是乎在書<lb/>
曰升髙自下陟遐自邇斯舉也其有之是故裁泛以義<lb/>
昔之君子逺矣今之君子爲其雜也而以名實立辯焉<lb/>
<pb n="KR4e0138_WYG_023-26a"/>
亦昔之君子之志也雖然非賢督學其孰與成之丁丑<lb/>
八月朔具官某記<lb/>
　　　冉涇邵氏家廟碑銘<hi>有序</hi>
惟皇明正徳十年秋九月丙戌朏冉涇邵氏新作家廟<lb/>
成作者𤣥孫户部左侍郎寳自高祖至於寳皆適於禮<lb/>
爲小宗寳不肖徼福於祖嘗厯官内外二品三品遵國<lb/>
典以廟稱禮也廟之制爲屋四楹間遵今制上中虛其<lb/>
中前陳几敷席設鼎炬東西各爲二室顯高祖叔安處<lb/>
<pb n="KR4e0138_WYG_023-26b"/>
士府君居東室顯曾祖存一處士府君居西室顯祖考<lb/>
皇贈通議大夫都察院右副都御史三益府君居東東<lb/>
室顯考皇贈奉直大夫許州知州加通議大夫都察院<lb/>
右副都御史純和府君居西西室蓋稽古昭穆之義四<lb/>
時祭遷主於中室前高祖南向曽祖東向祖西向考東<lb/>
向逓下而南各一位祭畢還主若朔望謁若出入告若<lb/>
有事告時物薦皆於中室前若忌祭則各於其室東西<lb/>
爲二夾室東藏遺書服器西蔵祭器外爲門中庭爲閣<lb/>
<pb n="KR4e0138_WYG_023-27a"/>
尊命誥於上凡所受勅副及賜書皆在焉兹惟麗牲之<lb/>
石敢刻兹銘銘曰維冉涇水南東其流維我邵宗宅哉<lb/>
維休維髙及曾生於斯亦斯焉遊越後百年𤣥孫寳有<lb/>
禄既遷乃復維祖維考朝有命服乃作新宫爲族小宗<lb/>
惟禮義是從有子有孫百世其崇之<lb/>
　<lb/>
　<lb/>
　<lb/>
<pb n="KR4e0138_WYG_023-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　容春堂後集巻二<lb/>
</p>
<p>
</p>
  </div>
</body>
</text>
</TEI>
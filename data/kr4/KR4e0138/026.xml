<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>容春堂後集卷五</head>
    <p>
<pb n="KR4e0138_WYG_026-1a"/>
欽定四庫全書<lb/>
　容春堂後集卷五　　　　　明　邵寳　撰<lb/>
　　墓誌銘<hi>十四首</hi>
　　　華室鄒氏墓誌銘<lb/>
鄒華皆錫鉅族相婚姻久矣鄒出宋道鄕忠公華之望<lb/>
則有若晉孝子寳者鄒於忠公十有一世矣在國朝有<lb/>
曰璋字伯惟以力田孝弟聞者鄒之大父也父普字洪<lb/>
道母周氏鄒生有淑質三歲喪母鞠於祖母孫以謹承<lb/>
<pb n="KR4e0138_WYG_026-1b"/>
愛繼母鍾愛之如孫於是洪道與諸兄同居諸子女日<lb/>
習華侈鄒獨不屑效年十八歸鵞湖華封君守莊之子<lb/>
文耀封君性凝重嫡姑楊氏佐以肅鄒事之得婦道甚<lb/>
時封君自鵞湖遷今塗林田廬草創而内外交侮文耀<lb/>
侍封君應役於公鄒侍楊紡績於家計其功如古所謂<lb/>
月得四十有五日者少暇則說小學故事以代談笑祖<lb/>
姑鄒居故宅鄒侍楊偕省㒺寒暑間鄒稱其孝封君晩<lb/>
委家事於文耀鄒實專内事黜華勵勤業日以裕凡時<lb/>
<pb n="KR4e0138_WYG_026-2a"/>
祀治具必躬或勸屬諸媵婢鄒曰非敬也凡延師教子<lb/>
其所稱贄必以手治縑布或曰物乏歟奚用是為鄒曰<lb/>
不然將吾誠耳其知義如此每義舉必稟楊命楊意所<lb/>
欲輙先加惠其所不欲必婉勸以致焉甞念洪道翁晩<lb/>
居蠡湖别墅雖自以為適而逺於家人力勸以返比卒<lb/>
得正寢之道鄒之力也鍾母病疽卒當暑穢甚鄒親飯<lb/>
含不厭君子稱鄒善事舅姑必及是謂之有本娣從叅<lb/>
政於官鄒獨事封君暨楊久於壽康有與焉楊病勞於<lb/>
<pb n="KR4e0138_WYG_026-2b"/>
侍楊没封君繼之子婦錢又繼之文耀又繼之不勝哀<lb/>
而病未幾卒卒之日為正德甲戌正月己巳後文耀四<lb/>
越月距其生正統己巳十月五日年六十有六子男四<lb/>
人長球先卒娶談氏繼朱氏次琳亦先卒娶梅氏次瓉<lb/>
娶鄒氏繼錢氏俱先卒今聘王氏次瑫庶出孫男三人<lb/>
長磐聘鄒氏次礎次確女一人許嫁鄒崇慶華自孝子<lb/>
二十七傳為諱璞者在元授晉冀屯田總管不就其子<lb/>
子舉任功德司都事子舉生彦清别號栖碧彦清生公<lb/>
<pb n="KR4e0138_WYG_026-3a"/>
愷别號貞固皆處士於文耀為高曾祖公愷子仲諄孫<lb/>
思濟世有惠德封君思濟第五子也以子叅政貴封户<lb/>
科給事中配楊氏封孺人叅政名㫤文耀母弟在諫垣<lb/>
有直聲謂鄒孝書來自蜀屬余銘瓉卜卒之明年十二<lb/>
月二十有一日葬鄒於塗林西原之祖塋合文耀兆銘<lb/>
曰瞿瞿封君其子克肖若人維婦亦克遵教於宗乎有<lb/>
耀<lb/>
　　　華冢婦鄒氏墓誌銘<lb/>
<pb n="KR4e0138_WYG_026-3b"/>
錫之鄒皆系於宋忠公浩之弟洞自洞至國朝餘杭知<lb/>
縣可逹凡五世可逹子景懋娶武進李氏生二女鄒其<lb/>
長也長歸於華為文吉甫配華之望以晉孝子寳舊矣<lb/>
其在近世以肥遯稱者則有若貞固處士某貞固之𤣥<lb/>
孫守正號能亢宗文吉名佑為守正冢子鄒甫十七來<lb/>
歸族之人皆謂閑於禮儀時守正翁强且習事見祠堂<lb/>
祭薦曰豐且潔矣維冢婦故見賔客供具曰隆且飾矣<lb/>
維冢婦故及視其物曰魚肉爾曰棗栗爾無珍異者及<lb/>
<pb n="KR4e0138_WYG_026-4a"/>
其衣服皆然他器具無不然則又喜曰何此婦能遵我<lb/>
貞固家教哉於是景懋衰矣其仲女適文吉從弟文高<lb/>
者聚而謀曰弱弟侍鰥翁某等逺莫能朝夕柰何乃各<lb/>
告其夫稟命尊長築室黄塘西以居景懋贍以田若干<lb/>
畝日饋月省凡若干年而其弟某長還翁於家以卒鄕<lb/>
人謂是舉也義且有禮焉先是鄒育而不再以嗣為憂<lb/>
告文吉曰盍圖諸文吉未應守正翁曰婦言是也故海<lb/>
虞曹氏貳室於文吉連得子女鄒愛如已出鄒病甞劇<lb/>
<pb n="KR4e0138_WYG_026-4b"/>
議散其貲賄文吉意鄒私其女也勸勿他及鄒曰承宗<lb/>
者子顧可輕乎遂均與之先子後女鄒在華凡若干年<lb/>
中歲有族訟文吉父子兄弟奔走在外不遑内顧鄒以<lb/>
其姑吕力持其家比訟畢守正翁曰吾可以逸矣鄒相<lb/>
文吉力家政為翁圖逸者無不至晩當舅姑及夫凡三<lb/>
喪繼舉咸襄既而事歸其子葢凡若干年至正德癸酉<lb/>
夏五月十一日以疾卒壽七十有七男女四人鄒出者<lb/>
為一女適鄒炯曹出者為二男曰鯨娶鄒氏曰崇聖先<lb/>
<pb n="KR4e0138_WYG_026-5a"/>
夭為一女適錢仁術孫男七延壽延禧延齡延慶延祚<lb/>
延福延禄女孫五俱幼鯨以卒之又明年十二月二十<lb/>
日葬於椿楓山之原合文吉兆鄕葬之一月介吾門人<lb/>
錢諷以銘請為之狀者李虞衡汝璧予最其事為銘銘<lb/>
曰養不以父加諸翁惠不以女加諸子君子謂夫鄒也<lb/>
士而不婦蓋徴諸此<lb/>
　　　喻君惟敏墓誌銘<lb/>
正德十年十有二月二十有一日喻户部義葬其父惟<lb/>
<pb n="KR4e0138_WYG_026-5b"/>
敏君於錫麓之先塋先是君以四月十有七日卒越三<lb/>
月義聞報歸自京師至是襄事而請銘於予義始魁鄉<lb/>
試有文譽既舉進士授今官端慎加焉其在苫次銜哀<lb/>
讀禮予重嘉之於是乎銘君諱銳别號鶴隱惟敏其字<lb/>
喻其氏也其先祥符人宋工部員外郎玉泉先生樗自<lb/>
桐廬徙居無錫十二世至君君高祖中曾祖昇祖綸父<lb/>
山母陳氏君生秀偉沈毅童如成人祖嬰末疾扶而后<lb/>
能起哺而后能食君侍之者十寒暑而終人謂慈孫既<lb/>
<pb n="KR4e0138_WYG_026-6a"/>
有室暨厥兄弟各事事以孝養厥父母長姊嫁賀賀有<lb/>
急君極力周濟姊卒於家歸其䘮於賀葬之父病君親<lb/>
甞湯藥侍食與衣唯謹比卒君方卜葬地其季弟鎮以<lb/>
誣繋郡獄君力為訟雪而内持其家葬以故緩及弟釋<lb/>
歸父夢君曰錫山下有地南某北某東西某可以厝我<lb/>
越明日君徃訪得之母異焉曰我義同穴即當從之君<lb/>
力解乃止越數月母無疾卒合葬之日㑹者以為談既<lb/>
而謀諸兄曰先玉泉為宋名臣傳在國史祠在鄉賢嗣<lb/>
<pb n="KR4e0138_WYG_026-6b"/>
德在我後人義資可教教而成吾望塞矣兄笑曰人言<lb/>
弟癯如鶴冲霄之翼不以自試而望而子乎由是以經<lb/>
學課義晨夜無遺力間語之曰恕人量廣審事蠱成將<lb/>
而勿亂見而勿貪我深念此而未能有得爾其識之數<lb/>
歲義學進試得魁選人方賀君君曰未也揚休樹烈不<lb/>
有先逹者乎比得進士人又賀君君曰未也秉德守道<lb/>
不有古君子者乎先玉泉遺榘其易武諸其易武諸於<lb/>
是君遘痰鬱之疾力貽義書固以玉泉為朂邑大夫以<lb/>
<pb n="KR4e0138_WYG_026-7a"/>
登科報至君猶北向就榻叩首曰君恩渥矣何以當之<lb/>
蓋去卒七日耳其知禮如此先卒一日揖其配吳與訣<lb/>
曰語大兒無忘初心復謂諸子曰善事女母事咨女兄<lb/>
無逺邇小大君壽六十有三子男五長即義户部主事<lb/>
次禮次遜次信皆吳出次敬别出女二適張貴馮鵬亦<lb/>
吳出孫女一受楊涇聘凡君之行予得之鄉貢進士楊<lb/>
君致時狀者與所聞皆合銘曰粤若玉泉流衍於錫既<lb/>
久而𢎞將川將澤維源之長亦導者之力我銘識哉尚<lb/>
<pb n="KR4e0138_WYG_026-7b"/>
觀其極<lb/>
　　　明封徵仕郎府軍衛經歴李君墓誌銘<lb/>
君諱玉字韞之李其氏也以子蓁貴封府軍衛經歴階<lb/>
徵仕郎其先居武進馬跡山七世祖得十在宋慶歴間<lb/>
稱有行義者四傳至肅君之大父也當元季盜起山人<lb/>
負湖險尤縱刼掠有以所得遺肅肅輙麾叱之曰吾即<lb/>
餓死不願受此且復諭以利害蓋什有一二改焉或犯<lb/>
而匿官謂其籍附肅下乃於肅之子徵之肅大呼於山<lb/>
<pb n="KR4e0138_WYG_026-8a"/>
曰若為不義罪不自承而以累人乎其人聞而嘆曰是<lb/>
固甞諭我善言者吾忍負諸乃出就死其感人如此肅<lb/>
生名名娶某氏生君既長以馬跡居湖中地不勝民且<lb/>
出入風濤非便逾湖而西為宜興地山深水清中多腴<lb/>
田盍徃居焉遂卜城南為今居力穡起家加以儉勤漸<lb/>
致饒裕既乃命其伯子共役於官其季輔之而以仲為<lb/>
諸生或游於庠或耕於野初有中人産晩年乃累鉅萬<lb/>
然觀其室廬則朴而固其衣服則素而雅其飲食則約<lb/>
<pb n="KR4e0138_WYG_026-8b"/>
而恒其童僕皆恂恂如也論者謂之本富擬諸漢力田<lb/>
云既而諸孫漸長禮延塾師以經學教之每鄉人燕集<lb/>
輒相與談故事以自鑒戒復命諸子孫出聽或侮之則<lb/>
以理自遣始雖不平終則若㒺聞者每有令輸粟自旌<lb/>
門至冠帶皆辭之或問其故曰吾樂吾耕他非所望也<lb/>
於是蓁例入太學為京朝官耕樂之名遂傳於人名卿<lb/>
大夫為之賦詩者若干人今大學士丹徒靳公為記蓋<lb/>
蓁志也而君之所存彰矣君卒以正德甲戌四月二十<lb/>
<pb n="KR4e0138_WYG_026-9a"/>
有二日距其生正統丁巳十二月二十有六日為春秋<lb/>
七十有八配徐氏封孺人有子男三人長華義官次即<lb/>
蓁歴官府軍衛經歴終寧海州同知次萃例授鎮江衛<lb/>
千户先二年卒女子一人適吳輝孫男八人鑰鈇鉞欽<lb/>
鎬鈞鑑鉉鑰鎬皆太學生女四人長適談蓁次黄元次<lb/>
邑庠生黄廷璿次吳士曽孫男四人女二人君卒之明<lb/>
年乙亥三月十有六日葬龍潭嚴墓之陽蓁以華言來<lb/>
乞銘予昔為户部今少宗伯寗庵吳公在翰林予燕飲<lb/>
<pb n="KR4e0138_WYG_026-9b"/>
其第甞見蓁焉今不見者十有六年矣予病餘有感於<lb/>
斯而鎬也又吾門人華從龍友也為之申懇不已乃按<lb/>
庠生卜某狀而為銘銘曰始家具區載卜陽羡去險即<lb/>
夷厥心乃見山邪水邪我耕其中終焉一邱繼我其封<lb/>
之<lb/>
　　　鍾恭人墓誌銘<lb/>
恭人鍾氏都察院右副都御史致仕魏公士華之配也<lb/>
初公以進士為太常博士恭人始封孺人既而為御史<lb/>
<pb n="KR4e0138_WYG_026-10a"/>
為湖廣按察副使按察使江西雲南布政使至今官副<lb/>
使一考有異政恭人受誥得今號恭人出慈溪名族大<lb/>
父曰霈父曰綸皆鄉望也母章氏恭人生有淑質幼能<lb/>
誦詩書笄而歸以孝稱於舅姑以肅睦稱於娣姒宗婣<lb/>
於是公在庠校未幾登進士第歴官中外凡三十五年<lb/>
自臬以前㳟人皆從藩以後則留於家其從也公有内<lb/>
助其留也公無内顧君子謂是封也稱公甞夜讀㳟人<lb/>
侍無怠適至鷄鳴詩公笑曰爾若而人哉恭人曰何敢<lb/>
<pb n="KR4e0138_WYG_026-10b"/>
然敢不勉比在官恭人甞謂公曰禄當求稱若食浮於<lb/>
人君媿之吾亦媿之公頷謝焉公二兄一弟先後暨其<lb/>
室早世遺孤女四人男一人恭人母之婚嫁惟時不惟<lb/>
其儀惟其教人謂其儀可能也其教不可能也㳟人既<lb/>
封猶績或曰何自苦如此則舉古人鴆毒之言為謝非<lb/>
令節望祝不御命服燕服雅而必飭急於周乏自族姻<lb/>
至於隣黨葢多感其惠者公屢為予言今讀楊方伯名<lb/>
父所為狀無間於公恭人卒於正德辛未十有二月一<lb/>
<pb n="KR4e0138_WYG_026-11a"/>
日距其生天順辛巳十有一月九日年纔五十有一子<lb/>
男二人長光嗣太學生娶周氏次充嗣娶余氏女二人<lb/>
長歸名父之子孫斯次聘於禮部郎中向中美之子璲<lb/>
孫男幾人恭人之卒公廵撫貴州越二年癸酉十二月<lb/>
二十日公歸而葬之至是公命光嗣請銘予在湖廣與<lb/>
公為東西寮政暇胥㑹甞辱有有道之褒因公以及其<lb/>
室固亦不能靳也銘曰妻道配地成以代終魏宗有慶<lb/>
賢哉伯鍾孰謂無儀嘉號載封孺人維孺恭人維㳟有<lb/>
<pb n="KR4e0138_WYG_026-11b"/>
考德音吾銘是徵<lb/>
　　　西園毛府君墓誌銘<lb/>
西園毛府君英懋者故翰林脩撰一峰羅先生之故人<lb/>
也其卒之三十有七年其子聮珮始謀銘於一峰之介<lb/>
子今江隂學諭榦榦吾門人也頃以狀來再拜請曰先<lb/>
生惠念先君宜無靳此予惟一峰不可見矣見其子且<lb/>
聞其所與者之詳如見一峰於今也予烏能無情哉初<lb/>
一峰謝病歸卜隱於金牛之洞金牛去邑百里而逺英<lb/>
<pb n="KR4e0138_WYG_026-12a"/>
懋方遜地以居趨而徃見一峰一峰曰若人知我乎英<lb/>
懋曰何敢公天下士也公在斯敢不朝夕几杖一峰與<lb/>
之言久而遂契如友既而弟子自逺至者日衆英懋曰<lb/>
盍我乎舘既而裹粮有乏者英懋曰盍我乎饔飱每一<lb/>
峰講授必侍如弟子弟子固曰吾師之執也其所居室<lb/>
有扁西園清隱者一峰甞為之記云府君諱徹毛其姓<lb/>
英懋其字西園其别號吉之永豐人自宋以來代有令<lb/>
人其幾世祖某與信國文公同時且獲交焉其書劄有<lb/>
<pb n="KR4e0138_WYG_026-12b"/>
存者英懋生六年而父某没母某氏繼之又五年而有<lb/>
祖之䘮且夭其兄祖母劉躬撫以長讀書好義為鄉善<lb/>
人事劉以孝聞既而䘮焉以慎聞祀焉以敬聞於是歲<lb/>
積有餘以惠聞宗黨皆德之有圖其地而欲傷之者多<lb/>
遜弗免西園於是乎遷又有以稅役累者英懋出粟五<lb/>
百為償其逋天順壬午饑病瘴者十無一生英懋周旋<lb/>
其間藥而起者棺而掩者凡若干人歲憫道暍屋於衝<lb/>
濟以茶粥有道出寧都嶺谷峻深虎出不測英懋闢而<lb/>
<pb n="KR4e0138_WYG_026-13a"/>
甓之凡里五十饑則發大饑大發荐饑荐發蓋英懋之<lb/>
平生如此晩見一峰識進而行益力焉甞於金牛洞建<lb/>
春臺書院贍以茅坪之田比没且屬其子聮珮勿壊君<lb/>
子聞而稱之聮珮甞於空坑建相石亭表信國遺蹟亦<lb/>
英懋遺訓也英懋配彭氏先卒繼而室者五蕭程王劉<lb/>
蘧子男六人珮琦輯璋玻璦女一人適程昭竒孫男十<lb/>
人女四人曾孫十二人卒以成化某甲子年五十有九<lb/>
越明年某甲子某月某日葬陂頭山之原從先兆也銘<lb/>
<pb n="KR4e0138_WYG_026-13b"/>
曰金牛閴而一峰壁而將若人覿而逖而逖而我心惄<lb/>
而<lb/>
　　　退庵張君墓誌銘<lb/>
君先予受書於蒿庵俞先生比予及門先生猶稱其勤<lb/>
予初還自許州君在庠有聲邑大姓延為經師見予喜<lb/>
道俞門事予再還自京師則君已謝進取不事予問焉<lb/>
君曰吾年且艾恥與後㒞争名矣居數年其子賢舉鄉<lb/>
試予聞之嘆曰君不自顯能使子無顯乎未幾予侍養<lb/>
<pb n="KR4e0138_WYG_026-14a"/>
還則君受命服矣予問焉曰此賑饑令也予有少積方<lb/>
圖散焉馮令知我以義言激之予不敢辭既而辭服令<lb/>
謂我矯是以不卒辭也又若干年而君卒先卒之二年<lb/>
予卧病聞君月與姻友為奕之㑹每集道觀奕且酒以<lb/>
為樂或登臺倚樓聽羽人奏遊仙之曲終日忘返予謂<lb/>
君蓋能忘所謂世情者君廣顙隆凖髫年如老成人日<lb/>
誦數百言尋以家故輟學後復自奮以成從君遊者多<lb/>
有聞君事父母繼母孝與兄及諸季友有析産後資其<lb/>
<pb n="KR4e0138_WYG_026-14b"/>
殮葬者或召還鞠之各置之所君疾亟勉起坐與家人<lb/>
訣戒諸子孫如平生又曰人之將死多談鬼魅予甞謂<lb/>
之誣今信誣矣君諱仲方張其氏式之其字退庵其别<lb/>
號也君高祖茂茂生友新友新生道叙道叙生孟庸是<lb/>
為君父孟庸娶崔氏有子五人君其二也君生景泰癸<lb/>
酉六月二十七日卒正德丙子正月十四日年六十四<lb/>
配惠氏子男三長即賢娶陳次德娶于次忠娶袁女亦<lb/>
三長適唐珤次適苖龍其幼者庶出受鄒某聘孫男七<lb/>
<pb n="KR4e0138_WYG_026-15a"/>
承禄聘趙承福聘許承祥聘浦承爵聘尤承壽聘俞承<lb/>
祚承寵未聘女四長受邑庠生尤魯聘次受談有倫聘<lb/>
餘幼君卒之明年丁丑某月某日賢等葬君惠山祖塋<lb/>
之次先期介吾門人鄉進士丁仁夫來以銘請予乃摭<lb/>
喻主事宜之狀叙而為之銘銘曰于嗟君兮經以師子<lb/>
子方進旃而君則止君兮君兮瞑以此兮<lb/>
　　　故上高訓導徐君東之墓誌銘<lb/>
君長於予予夙知君至江西而深予去江西之明年君<lb/>
<pb n="KR4e0138_WYG_026-15b"/>
以母病乞致仕巡按御史某重其去遲留未决君一日<lb/>
入告曰某也才地無復用理公乃過為計乎惟速之一<lb/>
日則惟吾母一日之幸御史感焉遂允之過浙臬語予<lb/>
甚詳越七年予以侍養歸尋疾君來問歲至再今年忽<lb/>
得君訃予哭之以詩亟遣人弔其孤越數月君弟鴻以<lb/>
其孤本及壻潘溱來告葬且出叚主事子辛狀請銘烏<lb/>
乎君甞以吏為屬謂予知已而稱門生銘其能辭君諱<lb/>
淮字東之别號静軒徐其氏也系出漢南州高士穉元<lb/>
<pb n="KR4e0138_WYG_026-16a"/>
有諱爗者仕為常州路織染局提領因籍武進於君為<lb/>
高祖曾祖用國朝以明醫徵祖遂醫學正科父鎔母黄<lb/>
氏君幼警敏成童能屬文弱冠為郡庠諸生有才望於<lb/>
是君之世父文式以進士及第為翰林編脩没未久而<lb/>
君繼起甞居學舎隣鷄入焉君為文逐之名之曰鷄斷<lb/>
人有傳者君尤究心世務識出流輩不啻倍蓰上官問<lb/>
焉則對疑焉則釋侃侃必盡君凡八舉不利始應𢎞治<lb/>
戊午嵗貢以母老請就禄得訓導江西上高居八年母<lb/>
<pb n="KR4e0138_WYG_026-16b"/>
病失明遂有致仕之請君為教務盡道理歲時贄物一<lb/>
無所問貧者顧有資焉凡君所指授多就矩度予甞上<lb/>
君狀於巡撫都憲林張二公林公三檄君署縣皆辭張<lb/>
公至首旌勞之進必與坐語退送之門葢前此未之有<lb/>
也按治諸御史暨藩臬長貳皆然事在瑞州府志君初<lb/>
無子有女許嫁潘溱溱孤君挈之上高躬督教之既而<lb/>
子本生若干年而君歸歸數年得軟足疾又六年丁母<lb/>
之䘮䘮畢而足亦少愈然卒不良於行鄉大夫為逸老<lb/>
<pb n="KR4e0138_WYG_026-17a"/>
㑹强致君偕君不至雖飲不樂也今郡守宜賔王侯高<lb/>
君之節以俸米檄縣即君家為問君子謂王侯知人君<lb/>
詩長於選澹而有思文亦典則所著有静軒稿藏於家<lb/>
君生景泰丙子八月三十日卒於正德丁丑五月二十<lb/>
七日得年六十有二配楊氏子男一即本側室陸氏出<lb/>
娶庠生袁儒女儒袁州府通判前太常典簿嵩子也女<lb/>
一即溱婦墓在某之原從先兆也葬以卒之年某月某<lb/>
日銘曰以官為師道固在我彼徒利云我則不可位卑<lb/>
<pb n="KR4e0138_WYG_026-17b"/>
言昌其譽孔揚歸病且愈而弗卒杖於鄉云胡不傷<lb/>
　　　梅坡張君配郭氏墓誌銘<lb/>
張太學生輜以其父梅坡君意來請銘其母郭之墓手<lb/>
自為狀亦父命也郭為吾里先輩諸城公之女子幼甞<lb/>
及見公公沒久矣其女且老而予銘焉能無感乎抑張<lb/>
氏父子之屬之懇尤不能辭也蓋狀之稱曰吾母氏郭<lb/>
吾外祖父諸城知縣炅以鄉貢士初官黄巖訓導外祖<lb/>
母彭實生母於黄巖母幼穎惠貞静未幾彭亡事繼母<lb/>
<pb n="KR4e0138_WYG_026-18a"/>
錢如母年十七歸吾父時吾祖父怡庵府君已沒母恨<lb/>
弗及事常自嘆曰傷哉命也女吾無母婦吾無舅傷哉<lb/>
命也繼之以泣春秋享祀供饋必親婢請代不可曰此<lb/>
不用吾誠孰用吾誠者奉吾祖母鄧躬紉裳衣食飲甞<lb/>
而後進祖母多疾信禱而畏藥母順其志蓋三十餘年<lb/>
如一日卒而殮葬祭皆相父以禮初吾父生十三年而<lb/>
孤家盡於火母甫歸即脫簮珥以佐日用比業稍復父<lb/>
好居室且多致賔客或曰費盍止諸母曰止而弗聽如<lb/>
<pb n="KR4e0138_WYG_026-18b"/>
婦順何吾固重吾言也何氏姊死有孤在抱母曰盍我<lb/>
為養既長曰盍我為娶成氏姊死有遺孤三母曰盍我<lb/>
為教遷而隣焉舅氏昆季雖異出皆助其嫁娶至於延<lb/>
師集友自吾屢試屢黜至卒業太學贄幣館糓歲勤無<lb/>
倦母以哭妹致疾疾革矚輜曰汝知諺所謂將軍柱者<lb/>
乎汝是已蓋不肖得於見於聞者如此吾母生正統己<lb/>
巳三月三日卒於正德乙亥三月二十八日壽七十子<lb/>
一即不肖輜吾婦章布政叅議常熟某字公女女五長<lb/>
<pb n="KR4e0138_WYG_026-19a"/>
適義民過錫次適成浩次適何滋次適太學生王舉先<lb/>
卒其次側室出適義民朱珣孫男一曰㦢娶義興堵指<lb/>
揮邦寧孫女女一適同里楊著都憲宜閒公諸孫也墓<lb/>
在長腰山東灣新阡葬以卒之又明年十二月十一日<lb/>
蓋狀之稱如此梅坡君名某字某云銘曰知母者子孝<lb/>
子不誣維其不誣是以為逺圖兮<lb/>
　　　錢伯子墓誌銘<lb/>
華蓋出宋戴公宋子氏也今其族在天下無錫為蕃且<lb/>
<pb n="KR4e0138_WYG_026-19b"/>
盛近齋君文逺華之良也鄉有南北錢族望與華埒而<lb/>
世相婚姻近齋娶於北錢而與南錢味泉翁孟濬雅相<lb/>
重故子氏歸翁之介子世喬越若干年年三十四以疾<lb/>
卒於是近齋病初愈聞之哀甚圖所以銘其葬者乃命<lb/>
子之弟鄉進士企說為狀來請子貞慎儉勤織絍縫澣<lb/>
合古女則近齋之父聽竹公甞謂諸子曰之子有家其<lb/>
宜哉及歸事味泉翁暨嫡姑楊氏及姑馬氏皆稱之如<lb/>
聽竹言世喬兄世徵長且倍或疑其難為弟也子曰何<lb/>
<pb n="KR4e0138_WYG_026-20a"/>
虞第盡弟耳屢以無相猶為世喬勸卒稱弟弟世徵没<lb/>
有孤女子携以歸育之與已女等於是子有子矣世喬<lb/>
在太學庻子詢者方娠其母以舉不舉請于子子曰此<lb/>
莫非吾嗣若之何不舉既生育之與已子等母錢早世<lb/>
每歸寧則依依祖母之側而致愛敬於近齋若在室然<lb/>
候問之嫗日屬於途少聞不安節則戚戚不寧其垂絶<lb/>
也戒家人曰吾父病聞吾死能無重傷其心乎報之毋<lb/>
遽烏乎子誠賢哉子有二子曰訪聘鄒邦美女其次即<lb/>
<pb n="KR4e0138_WYG_026-20b"/>
詢聘華企益女女一受華騰霄子甚聘子卒以正德乙<lb/>
亥十月六日越二年丁丑閏十二月十四日世喬以葬<lb/>
於舅姑之墓之側鄉曰垂慶原曰某原世喬名榞太學<lb/>
生其請銘也吾友浦君文玉實以企尹來予辭焉文玉<lb/>
曰子也少敢勤公筆公儻念其賢而夭無亦賜一言以<lb/>
慰其父兄夫子乎予感焉乃叙吾昔聞於世喬之從兄<lb/>
户部君與今狀所稱尤賢者一二事而繋之以銘銘曰<lb/>
吁嗟子兮死懼傷親生如之何生亦無幾而淑也則多<lb/>
<pb n="KR4e0138_WYG_026-21a"/>
吁嗟子兮<lb/>
　　　鄒君肅端暨妻錢氏合葬銘<hi>有序</hi>
正德丙子冬十月二十二日泰伯里鄒君肅端卒是夕<lb/>
其妻錢氏亦卒明年丁丑冬某月某日其子契葬君於<lb/>
寧山祖塋之次錢氏合焉禮也鄉葬之一日契從其妻<lb/>
之父鄉進士朱君廷補來請銘其族叔祖南豐訓導惠<lb/>
之為之狀君諱弁姓鄒氏肅端字也晩授承事郎其曾<lb/>
祖洪昭其祖以善其父德字輔之其母周氏其兄弟三<lb/>
<pb n="KR4e0138_WYG_026-21b"/>
人君為之長錢與君生同年月歸若干年年皆六十有<lb/>
一子一即契孫男三某某某女一君幼警敏讀書能强<lb/>
記稍長習於儀弱冠家事及焉於是輔之嬰心疾久矣<lb/>
居常忽忽非人情不可測君入承顔色出應門户調劑<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>縫歸於成務人殆不知輔之之為病者葢如是若干<lb/>
年而周卒又若干年輔之卒先是母念弟貧君生為館<lb/>
之死為之葬念妹寡養之終身及其女不衰故周卒無<lb/>
遺憾者兩弟請異室君以田園室廬圖書服器僕從舟<lb/>
<pb n="KR4e0138_WYG_026-22a"/>
輿馬牛物而三之以弟恱為恱曰此吾母之命也吾父<lb/>
雖病志亦宜然吾何敢不承𢎞治中饑君入粟當受服<lb/>
辭不可則請以族老之有行義者一人受之正德初勸<lb/>
分令再下君乃受服君年三十餘錢與諸媵皆無子乃<lb/>
議所後昭穆叙矣或以親踈為言君曰行之弗可瀆也<lb/>
為父子也無瀆於行而以嗣雖踈不猶愈於需乎於是<lb/>
君從弟勲之子契方在襁君卜日告族人抱而見於祠<lb/>
堂擇傅而育之既而朝有建議著之令者與君志合君<lb/>
<pb n="KR4e0138_WYG_026-22b"/>
曰吾固謂當有是論者謂君前善處父後善處子錢有<lb/>
相之道婦德於是為大鄒宋忠公浩之弟洞之後錢祖<lb/>
吳越武肅王鏐錢之父曰惟實圓通之望也母華氏南<lb/>
齊孝子某之裔蓋無錫稱三舊族者銘曰道在邇兮變<lb/>
則難人不於斯兮又將奚觀維處之善兮維質之美亦<lb/>
維心之安孰爾淺兮肅端<lb/>
　　　明故山東冠縣知縣楊君墓誌銘<lb/>
君諱溢字宗謙姓楊氏别號晉齋世為武進前黄里人<lb/>
<pb n="KR4e0138_WYG_026-23a"/>
曽祖名之祖仲文父厚自號卷石母錢氏君生十九年<lb/>
遊郡庠累應鄉試以廩膳生應例入太學𢎞治己酉舉<lb/>
於應天丙辰舉進士觀都察院政尋選浙江㑹稽知縣<lb/>
癸亥當入覲上官有擬調君者㑹稽故難治君亦厭之<lb/>
遂自陳吏部冠縣於是乎調居幾年丁母憂歸㑹逆瑾<lb/>
用事凡官甞調者悉罷之吏部請凡出甲科優於學者<lb/>
改遷教授凡若干人君與焉於是君服闋未起明年瑾<lb/>
敗還君故職召檄至君力辤致其事郡縣不能强也初<lb/>
<pb n="KR4e0138_WYG_026-23b"/>
卷石翁病疽時天大寒醫難為治君日夕侍手拭弗替<lb/>
至以口吮旬月乃愈翁謂君孝楊故大族君以上同居<lb/>
者五世君鄉舉後從兄弟十有二人物故者六七君恐<lb/>
食指日繁䂓業或弛為前人累乃用古異室禮謀析焉<lb/>
公平周悉退無後言論者謂君知義㑹試得報賀者在<lb/>
門君獨慿闌流涕或問之君曰吾先人教子望在今日<lb/>
而弗之及也奈何弗悲母喪屏浮屠不用惟墓事是隆<lb/>
郡守連世昌稱重之逺適野送其葬君在㑹稽有積逋<lb/>
<pb n="KR4e0138_WYG_026-24a"/>
當追君寧受殿考弗為加亟在冠縣專任德教興學勸<lb/>
農竊攘屏却民皆感恱比君歸遮道留弗得追送百餘<lb/>
里君宦情素薄聞罷且調夷然不少為意晩幸得謝治<lb/>
後圃為池臺客至則相與哦燕終日客去蕭然獨坐書<lb/>
䇿筆硯不去左右自謂老生故態所著有災祥便覽晉<lb/>
齋藁藏於家君卒正德丙子四月十七日距其生景泰<lb/>
庚午九月二十四日得年六十七配錢氏初無子以從<lb/>
弟愷之子城嗣繼而側室潘生子墉與城為二城娶朱<lb/>
<pb n="KR4e0138_WYG_026-24b"/>
南康啓東女墉娶唐給事用思女女三皆錢出長適陳<lb/>
僉憲某字孫邑庠生誠次適王都憲希曾子中書舎人<lb/>
昪次適孔少叅宏章子密孫男六銑聘太學生夏元吉<lb/>
女銳聘太學生賀汝勉女錡鎜某某未聘女孫四長受<lb/>
白康敏公孫誨聘次受蔣侍御元貞子瑫聘次受太學<lb/>
生王文貞子某聘餘幼君葬以卒之明年丁丑十二月<lb/>
二日墓在原塘新阡君所自卜也君舉進士之嵗予同<lb/>
考㑹試葢識君久矣至是城墉以周僉憲仲鳴狀來乞<lb/>
<pb n="KR4e0138_WYG_026-25a"/>
銘吾甥吳汝憲君從甥孫也實相城墉以請銘曰前稽<lb/>
後冠孰易孰難無於地觀當於民觀或仕或已何愠何<lb/>
喜觀無於人無亦於己延陵之野井彼有疇或勤敷菑<lb/>
而什乃五收伊嗣歲之秋<lb/>
　　　明故中憲大夫浙江按察司副使高君墓誌銘<lb/>
正德辛未予在户部奉命兼僉都御史視漕舟於北河<lb/>
時曾唯高君以郎中從明年壬申君擢浙江按察副使<lb/>
又五年丙子君考績京師歸道得疾六月一日至丹陽<lb/>
<pb n="KR4e0138_WYG_026-25b"/>
南數里卒其兄江西按察僉事舜穆逆其䘮歸越三年<lb/>
戊寅三月三日葬於黄山先塋之次舜穆手為狀來以<lb/>
銘請烏乎予知君者予不銘而誰哉君諱貫曾唯其字<lb/>
别號恕齋系出齊公子高後世居濟南之歴城初祖宋<lb/>
銀青光禄大夫逸民扈蹕而南至江隂留籍焉七傳至<lb/>
江隂州教授雲卿支屬寖衍鄉稱其居曰高巷又三傳<lb/>
入國朝曰升之者當兵亂後再立門户於君為高祖曾<lb/>
祖彦恒祖鵬運有孝行父某號希庵績學未舉以君貴<lb/>
<pb n="KR4e0138_WYG_026-26a"/>
累贈户部員外郎母邵氏累封太宜人君生符夢祥色<lb/>
氣英偉與羣兒嬉獨被繡襦為統領之狀見者異之弱<lb/>
冠入縣庠與舜穆並有文名偕舉乙卯鄉試已未得進<lb/>
士尋以省母告歸辛酉授工部都水主事分治三沽諸<lb/>
牐多所興革其大者釐正蕭碭豐沛滕五邑歲役夫脩<lb/>
昭陽湖隄滙泉以濟漕涸又脩沽頭南北隄為横流蔽<lb/>
民田獲利流移復歸事具所著黄河圖纂徃來怙勢者<lb/>
聞風歛戢隱然為河渠重者三年乙丑改刑部廣東司<lb/>
<pb n="KR4e0138_WYG_026-26b"/>
實分治禁衛君取舎重輕惟法民用不寃丙寅奉命録<lb/>
囚江北諸郡進署員外郎六品再考實授員外郎戊辰<lb/>
進署郎中時宄瑾熖方熾君矢共職不阿有百户張福<lb/>
者訟而抗徃愬之瑾瑾下君詔獄既而邀重賄將復之<lb/>
君謝不應遂謫知遼州君因俗為政歸之禮法若脩復<lb/>
廢墜徃徃有出常格者庚午瑾誅遷户部廣西司員外<lb/>
郎民攀泣留履以詔恩加贈封典辛未進浙江司署郎<lb/>
中是秋劉賊焚掠運舟君時從予以敏習為諸同事所<lb/>
<pb n="KR4e0138_WYG_026-27a"/>
推事在部牘君之遷副使也劉賊方南擾江隂而江西<lb/>
賊且奔突浙境君過家即之官㑹巡視都御史陶公初<lb/>
至君巡衢嚴道首劾叅將李某失機按察使缺君署篆<lb/>
數月憲度貞肅同官有以門禁故至大詬者君不為變<lb/>
既而其人以他事逮下詔獄詞濫及君卒不果逮中監<lb/>
某在市舶雅敬重君比遷鎮守意屬心膂而君顧疎之<lb/>
於是請託之弊不戒而息舉㢘黜貪各得其情御史上<lb/>
君狀既考最進階日且超擢而君不可起矣君英敏方<lb/>
<pb n="KR4e0138_WYG_026-27b"/>
毅孝友夙成臨利害不惑敏遜好學仕而益勤在沽頭<lb/>
遼州日有程課且進諸生而講業之其在户部為尚書<lb/>
孫公侍郎喬公所知凡大題奏必屬君以藁君欲置義<lb/>
田顧力不足乃始以百畝而自為計大略謂斗石之粟<lb/>
十之助可十人猶愈求豐而竢也痛希庵不逮養焚黄<lb/>
之日伏塚悲慟久之事邵太宜人昕夕以懽舜穆官江<lb/>
西甞以法忤勢家時其入覲圖搆黜之或告君使為行<lb/>
賂祈遷君不聽見執政力辨不辟㑹舜穆以靖冦進右<lb/>
<pb n="KR4e0138_WYG_026-28a"/>
叅議致仕君喜曰事白矣比還浙遇所搆者峻絶之曰<lb/>
吾不能匿兄怨與見也弟贄以鄉貢知崇安而卒長其<lb/>
孤女而嫁之妹適邵孔述為之資送二女許嫁固違富<lb/>
室之請皆歸之士人君生成化丙戌十二月八日年五<lb/>
十有一娶陳氏德稱其配累封宜人嗣子季生於屬為<lb/>
再從子聘陳氏女三人長歸吳淳次許薛文治而夭其<lb/>
一方在抱側室某出也所著有恕齋藁藏於家銘曰爰<lb/>
有利器若古干將既貞且剛于盤于錯亦既屢甞盍歸<lb/>
<pb n="KR4e0138_WYG_026-28b"/>
上方以辟無良天也胡然而中道戕厥則何病器之者<lb/>
之傷<lb/>
　　　明贈承徳郎刑部主事李君暨三配合葬銘<hi>有序</hi>
正德丙子夏六月某日吾郡守李侯廷重之繼母張氏<lb/>
以疾卒於官舎秋七月廷重以其䘮還開州於是其父<lb/>
贈承德郎刑部主事以誠君葬州南慶祖鎮之東原若<lb/>
干年矣初君配吳氏先葬於斯繼室贈安人孫氏亦從<lb/>
焉張氏其再繼也歸若干年而君卒至是又若干年乃<lb/>
<pb n="KR4e0138_WYG_026-29a"/>
合葬禮也廷重孫出也張實育之幼忘其孤長能力於<lb/>
學比舉進士知蘓之長洲縣張就之養相㢘勸慎嚴若<lb/>
父師居二年當逆瑾用事濫逮廷重下詔獄邑民憐其<lb/>
貧也斂白金若干將遺張徃賂求免張聞之曰吾兒無<lb/>
罪今欲加焉若權奸何進退有命賂焉用之如以賂滋<lb/>
益罪也謝不許既而釋未幾用部使者薦召為刑部主<lb/>
事尋署員外郎郎中擢知東昌府以才調常州張訓之<lb/>
如長洲君樸諒疎豁性喜飲酒不可覊以事或勸殖産<lb/>
<pb n="KR4e0138_WYG_026-29b"/>
不聽獨知教子廷重生六年入鄉校至君卒凡十年課<lb/>
督歳加臨終猶以屬張張謹志之不忘故今稱廷重賢<lb/>
者必及張謂之能母君姓李氏諱成以誠字也世為大<lb/>
名之開州人歴宋元至今鄉稱巨族祖寛有士行父敬<lb/>
尤好義母賀氏君生正統辛酉十一月十一日卒𢎞治<lb/>
乙卯正月三十日年五十五三配皆開州人吳蚤世孫<lb/>
慈惠宜家卒時年三十八後以廷重貴偕君受贈張生<lb/>
景泰乙亥六月二十日年六十二子男一人即廷重名<lb/>
<pb n="KR4e0138_WYG_026-30a"/>
珏娶秦氏封安人孫男二昜旭女二皆幼君與吳孫葬<lb/>
各以時今啟而合在丙子某月某日廷重將行乃為狀<lb/>
屬李訓導時鳯來以墓銘請予知廷重久矣而能勿重<lb/>
其所生也哉且合葬重事也銘惡乎辭銘曰顓頊之墟<lb/>
泉流沄沄民重矜節太史實云我思古人而銘李君君<lb/>
墓巋而三耦從之永世以不墮<lb/>
　<lb/>
　<lb/>
<pb n="KR4e0138_WYG_026-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　容春堂後集卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>容春堂前集巻七</head>
    <p>
<pb n="KR4e0138_WYG_007-1a"/>
欽定四庫全書<lb/>
　容春堂前集巻七　　　　　明　邵寶　撰<lb/>
　　七言律詩<hi>九十六首</hi>
　　　鳳陽謁陵<lb/>
鬱葱佳氣接邱壇<hi>陵在圜丘南</hi>真向乾坤得大觀歳舉留都<lb/>
周冊祝月遊原廟漢衣冠九重陟降天應近萬世栽培<lb/>
地本寛瞻仰不勝心頌在無疆休與泰山安<lb/>
　　　雪中賞紅梅奉次涯翁先生時邃翁擕酒共飲<lb/>
<pb n="KR4e0138_WYG_007-1b"/>
　　　懐麓堂二首<lb/>
淺絳英英忽滿枝春風到此復何之正憐與雪相逢地<lb/>
却訝如人欲醉時南國已通千里信西湖空負一生詩<lb/>
白頭二老青燈夜笑對江東綠酒巵<lb/>
江南春色渺無涯借得芳枝似酒賖㸃染已經元老手<lb/>
品題還許大方家丹心獨對年年樹玉貌空傳處處花<lb/>
雪夜門深清夢逺敢將桃李向人誇<lb/>
　　　又疊前韻荅邃翁先生二首<lb/>
<pb n="KR4e0138_WYG_007-2a"/>
誰寄江南第一枝歲寒如有物司之天於北道留餘地<lb/>
人為東君惜後時太素風流難入畫半酣顔色最禁詩<lb/>
平生鼎鼐心知在且共西堂雪夜巵<lb/>
金鼉山畔洞庭涯咫尺寒香道路賖雪夜不迴仙客棹<lb/>
春風元在相君家地應有律能生黍天亦多情為雨花<lb/>
投我瓊瑶何以報擬將歸向北堂誇<lb/>
　　　雪酒為孫司徒賦奉次涯翁先生<lb/>
元酒曾聞侑大烹釀來寒雪品尤清也知承露能髙致<lb/>
<pb n="KR4e0138_WYG_007-2b"/>
須信藏冰為曲成光動夜盃如有物暖銷春罋本無聲<lb/>
相看莫謂人間味一滴先天萬古情<lb/>
　　　得見素公書<lb/>
素老書來蜀道長洞庭春水正茫茫出羣才本安危寄<lb/>
習隠心應去住忘䕫府孤城看落日杜陵野客夢滄浪<lb/>
逺人欲挽難為計共指方平像在堂<lb/>
　　　寄李提學獻吉<lb/>
鐵柱宫前春水深幾迴清夢憶登臨新亭有客還題壁<lb/>
<pb n="KR4e0138_WYG_007-3a"/>
舊曲何年為入琴髙士榻虛人似玉此君堂小地如金<lb/>
近來又讀宗儒記回首匡廬萬古心<lb/>
　　　文廟陪祀次栁方伯拱之<lb/>
惠風入夜細吹衣坐愛宫牆咫尺違星破宻雲看漸朗<lb/>
塵消凍雨恨猶微夢餘真覩殷楹奠語次空傳㸃瑟希<lb/>
此意欲從何處道東堂燈火兩冠巍<hi>時林方伯同齋</hi>
　　　登滕王閣<lb/>
望盡江湖極目天滕王樓閣尚巍然雲中帆影寒流外<lb/>
<pb n="KR4e0138_WYG_007-3b"/>
雪後簾光夕照前它日賦曽傾客坐何人遊更挾飛仙<lb/>
廟堂逺念諸公在回首層霄北斗懸<lb/>
　　　袁州謁韓文公祠<lb/>
一上春臺草陸離忽瞻遺像起遐思江山恨少滕王賦<lb/>
風水愁多二女祠石廪不知雲去地雷塘猶想雨來時<lb/>
慿君莫引飛鴻望萬里騎龍任所之<lb/>
　　　次白洲公<hi>時公起撫治鄖陽</hi>
且臨峴首弔羊公回首台階近九重千丈厓堪供巨筆<lb/>
<pb n="KR4e0138_WYG_007-4a"/>
一桮酒為慶竒逢謝安山卧曽江左召伯風行又陜東<lb/>
麟閣崢嶸它日地丹青能寫漢臣功<lb/>
　　　奉次東山公在廣元夕觀燈韻<lb/>
尋常詩句亦黎元垂老丹心照海門且以數桮酬客興<lb/>
何曽一飯忘君恩漏聲入夜風全靜燈影乘春月半昏<lb/>
聞説總戎多解事漫將歌吹過江村<lb/>
　　　別廬山<lb/>
山北山南幾度遊春風到處得相留鹿聽李渤祠前曉<lb/>
<pb n="KR4e0138_WYG_007-4b"/>
菊采陶潜宅畔秋星落半湖蒼島出泉分雙澗白雲流<lb/>
五峰明月新亭興它夜江天獨倚樓<lb/>
　　　歸興六首<lb/>
曽從渡口賦桃花<hi>辛丑下第歸有過桃花口詩</hi>客路風光幾歳華州<lb/>
郡十年還入省漕渠數月竟思家星辰近聽趨朝履河<lb/>
漢虛隨奉使槎斜日倚樓滄海上雲山回首一長嗟<lb/>
東歸詔許省慈親瀛海西頭問舊津宿麥穗餘三月餉<lb/>
枯楊皮盡幾家新平生酒慕蘇門老<hi>康節詩有曰美酒飲敎微醉後予嘗</hi>
<pb n="KR4e0138_WYG_007-5a"/>
<hi>愛其意故云</hi>它日羮憐潁谷人聞道王師頻報捷中原今已<lb/>
息風塵<lb/>
鎮日衝風起九河沽潮東上不勝波雲䝉日影當晡宻<lb/>
雨送雷聲入夜多野史一書還夏五客燈十載幾連<graphic n="KR0810" url="https://raw.githubusercontent.com/kanripo/KR-Gaiji/master/images/KR0810.png" mimeType="image/png"/>
新涼却動江南思卧看青山聽櫂歌<lb/>
漕堤楊栁昔人功六月清陰處處同東國共看歸海水<lb/>
南船方趂過淮風尋常民俗兵興後百萬軍儲歳輓中<lb/>
我有瓣香何所致禮官新祀宋司空<lb/>
<pb n="KR4e0138_WYG_007-5b"/>
艤櫂來看治水碑沙灣堤上蚤涼時漢防故跡嗟誰志<lb/>
禹貢全書媿我師<hi>予十五時從俞蒿菴先生受尚書在諸生中獨不許予讀禹貢撮要因舉</hi>
<hi>武功治水事以期之後三十年總督漕運未能成功於是乎媿焉</hi>䥫柱尚存塵漠漠鹽<lb/>
舟不至草離離憂勤更憶東山老白髮江村一短藜<lb/>
湖上飛雲小作陰龍神祠下水流深河渠未預千年計<lb/>
闕里徒勤萬古心<hi>久擬徃謁未果</hi>驛報正愁聞魯警<hi>是日聞有小冦在東</hi>
<hi>平</hi>櫂歌初喜聽呉音<hi>松江糧船至</hi>順流東下三千里一笑清<lb/>
風忽滿襟<lb/>
<pb n="KR4e0138_WYG_007-6a"/>
　　　分司夜閱巻<lb/>
肯信行臺是隠居手寒中夜尚披書冰霜氣逼庭初靜<lb/>
星斗光臨户正虛漫道相人如相馬極知觀理似觀魚<lb/>
九重方切真才念獨對青燈意有餘<lb/>
　　　青雲峰用元人韻<lb/>
眼中感慨幾千秋第一峰春翠欲流跡為古人須下馬<lb/>
興當今日可登樓冰霜以後花兼鳥山水之間縣復州<lb/>
采得寒梅香滿袖更從江上問横舟<lb/>
<pb n="KR4e0138_WYG_007-6b"/>
　　　建昌道中見杏花<lb/>
臨川梅花尚在眼旴江忽復杏花紅山行逺近百里外<lb/>
春色淺深三日中有力已能知夜雨無心那復問東風<lb/>
明朝又向南豐路却聽鶯聲處處同<lb/>
　　　小溪道中<lb/>
春雲收雨寂無功詩景依稀在眼中南去驛連分水䫈<lb/>
北來船趁上江風細泉落磵深成碧幽徑垂花淺著紅<lb/>
玉枕有名何處是令人却憶白沙翁<lb/>
<pb n="KR4e0138_WYG_007-7a"/>
　　　送金潮<lb/>
萬壑清冰貯玉壺相逢却訝是塵途頴師妙已傳琴操<lb/>
米老竒還託畫圖白馬五陵初入薊綠楊三月又歸呉<lb/>
憑誰為賦行吟地雲滿青山月滿湖<lb/>
　　　寄姚都水秀夫<lb/>
疏浚功成數十州東南應免九重憂奈何水部稱多病<lb/>
却向鵝湖訪舊遊燕䫈暄涼憑候鴈楚江晴雨問鳴鳩<lb/>
草𤣥聞有平生意須及揚雄未白頭<lb/>
<pb n="KR4e0138_WYG_007-7b"/>
　　　答潘維本<lb/>
官忙十日九在省客邸勞君過幾迴片紙漫投今世刺<lb/>
千金曽弔舊時臺江長雲外鴻還去秋老山中菊正開<lb/>
却憶湖南湖北地和君詩罷一徘徊<lb/>
　　　聞三原公訃二首<lb/>
五朝進退盛明時四海瞻依百辟師散地尚堪棲老鳳<lb/>
格人真合擬元龜紫宸陛逺星辰切綠野堂深日月遲<lb/>
韓富勲勞司馬望大書誰作墓前碑<lb/>
<pb n="KR4e0138_WYG_007-8a"/>
載起登廷七十餘兩童疋馬老生如四夷相問相司馬<lb/>
千載獨知師敬輿咫尺天回書侃侃萬間人庇屋渠渠<lb/>
典刑已矣遺文在西望三原淚滿裾<lb/>
　　　還自長沙未有述作謝沈休翁<hi>休翁謂予是行必多述作於是</hi>
　　　　<hi>乎愧</hi>
謂我南行大有詩鄙人何敢與聞之瀟湘尚憶虞巡地<lb/>
雲夢寧知楚獵時木落洞庭秋復爾鶴來赤壁夜何其<lb/>
登髙坐待浮雲盡回首青天見九疑<lb/>
<pb n="KR4e0138_WYG_007-8b"/>
　　　過長沙不得謁賈祠<lb/>
巨筆誰修漢一經治安策已動天聽奠無可藉茅空白<lb/>
采不堪紉草正青舊井定通瀍北水新祠真應斗南星<lb/>
獨憐鵩鳥翻為瑞萬古清風滿石亭<lb/>
　　　生日和答王河南公濟<lb/>
新植甘棠未作陰生辰忽向冗時臨人間樂事還萊綵<lb/>
天上佳音有傳霖近不可親鷗似玉淡猶堪賞菊如金<lb/>
岳樓記在何能讀慚愧希文萬古心<lb/>
<pb n="KR4e0138_WYG_007-9a"/>
　　　答魏憲使士華用公濟韻二首<lb/>
三禮周旋起一經鳯皇鳴動九重聽愛雲曽袖匡廬白<lb/>
題石還磨劒閣青范記讀餘心耿耿楚騷歌罷鬢星星<lb/>
長沙回首相思極路隔湘東幾驛亭<lb/>
閒倚船窗看水經滄浪歌起隔江聽霜臺簡自它年白<lb/>
雨寺燈猶昨夜青秋水南湖千萬頃晩雲北斗四三星<lb/>
重陽己負登髙約何處尋盟更有亭<lb/>
　　　次魏士華韻岳州道中<lb/>
<pb n="KR4e0138_WYG_007-9b"/>
嬾賦新詩記所經誰歟能為我歌聽日生涼色荒荒白<lb/>
山露寒姿疊疊青晩席洗<graphic n="KR1553" url="https://raw.githubusercontent.com/kanripo/KR-Gaiji/master/images/KR1553.png" mimeType="image/png"/>分急水夜船檛鼓視明星<lb/>
長沙有約君先到何處登髙倚草亭<lb/>
　　　新祥宫漫述亦用前韻<lb/>
懶聽道士誦仙經却愛吹笙隔院聽江上雲應無數白<lb/>
雨中山亦有時青囊琴正迓來今雨匣劒還將拭舊星<lb/>
莫道深秋佳趣少菊邉修竹故亭亭<lb/>
　　　邃菴先生約登金山<lb/>
<pb n="KR4e0138_WYG_007-10a"/>
世間誰信有瀛洲竒冠江南第一州龍窟不知何事露<lb/>
星槎真向幾時浮石分砥柱還孤注水入滄溟正急流<lb/>
更上留雲窮望眼海風吹浪晩颼颼<lb/>
　　　留别沈休翁<lb/>
湖南㑹本自江東二十餘年氣味同此去春違丰采外<lb/>
向來心在簡書中杜陵門徑還今雨司馬衣冠更古風<lb/>
西望武昌江漢表雲連黄鶴倚晴空<lb/>
　　　追悼匏菴公<lb/>
<pb n="KR4e0138_WYG_007-10b"/>
天夀斯文為國華枯藤瘦樹著新葩無書謝客門長靜<lb/>
有夢懷人室未遐十字誰題君子墓一編自許大方家<lb/>
梧桐髙倚菴前月鳴鳥寥寥噪暮鴉<lb/>
　　　答陳提學文鳴<lb/>
楚帆連日阻南東到處魚羮老母同春水穏當新漲後<lb/>
晩山青在舊遊中宦情於我聊今日師道如公自古風<lb/>
遙想樓船吟眺處瀟湘千里一虛空<lb/>
　　　采石登謫仙樓<lb/>
<pb n="KR4e0138_WYG_007-11a"/>
濟上登樓已十年兹樓興在未登前何人不道詩能聖<lb/>
昔日空傳酒解仙舟楫心期風乍起屋梁顔色月猶懸<lb/>
畱題詎敢輕磨石萬古江山一慨然<lb/>
　　　望廬山用舊韻<lb/>
曽從王守問山菴神思飛馳不自堪有意一亭擕客賞<lb/>
無言五老擬禪㕘朝宗江漢心初北夢寐煙霞眼正南<lb/>
我憶舊遊多述作慿誰刻向卧龍龕<lb/>
　　　舟中望九華山用李韻<lb/>
<pb n="KR4e0138_WYG_007-11b"/>
微雨初收草似茵九華山色欲迎人援琴正恠知音少<lb/>
傾葢何妨識面新溪汎綠波纔隔夜樹垂青子又餘春<lb/>
風濤宦海今如許何處尋仙問出塵<lb/>
　　　龍興寺述事<hi>時王晉溪同遊</hi>
佛殿莊嚴似法宫聖恩偏注此山中南朝寺在俱凡界<lb/>
西竺僧來自祖風畫棟本連陵樹碧綺疏曽映苑花紅<lb/>
題名幸與司徒後恠得行旌懶向東<lb/>
　　　舟中讀匏翁詩<lb/>
<pb n="KR4e0138_WYG_007-12a"/>
不見此翁還此詩讀詩真想對翁時峰迴深谷樹重疊<lb/>
渚漾輕波草陸離載道絃歌鄒魯國旅庭彛鼎孔周祠<lb/>
平生海月菴中興應許藤床竹几知<lb/>
　　　齊安晩泊時榮藩初之國偕二司迎之<lb/>
漫向東坡問雪堂雪殘寒日正荒荒地名自是因人重<lb/>
客思那勝為國忙萬古江流從禹貢一時風力有周郎<lb/>
召南曽賦甘棠樹誰遣春陰遍楚鄉<lb/>
　　　謁蘇祠用前韻<lb/>
<pb n="KR4e0138_WYG_007-12b"/>
去公千載我登堂春草離離若與荒雨露不知天地闊<lb/>
江山應笑古今忙官銜漫逐三司使民瘼愁聞百里郎<lb/>
何處有靈還可弔舊遊隨地是吾鄉<hi>時黄岡縣知縣以民事來白</hi>
　　　望東萊墓<lb/>
内白亭邊墓道開瓣香深擬拜東萊風雩有象公何在<lb/>
棠樹無歌我却來兩月近思真定本千年大事未終裁<lb/>
白雲回首山中寺寒日荒荒徑滿苔<lb/>
　　　觀誠意伯像于處州<lb/>
<pb n="KR4e0138_WYG_007-13a"/>
一代元功百世豪遺容瞻處麗陽髙天留湯沐田無稅<lb/>
人效明禋澗有毛莘野不妨初就桀草廬猶恨未誅曹<lb/>
萬峰指㸃青田路斷石枯松望眼勞<lb/>
　　　山中夢希翁<lb/>
江濤夜寒公不來<hi>予為文祭翁有廬山之陽有堂有壇遲公不來江濤夜寒之語</hi>公來<lb/>
入夢亦竒哉百年知己惟心在萬事隨人可力回望久<lb/>
更無誰下榻興多惟有獨登臺欲將五老峰頭樹移向<lb/>
西湖崦裏栽<lb/>
<pb n="KR4e0138_WYG_007-13b"/>
　　　山中懷楊儀部<hi>周九江云得儀部書有遊廬山之興</hi>
未得登君野興堂兩年清夢獨難忘笑談每怪逢僧健<lb/>
文字猶嫌應客忙山月掛松真灑落海雲迎鶴更昻藏<lb/>
呉天楚地同秋水老盡蒹葭一夜霜<lb/>
　　　讀釣臺集用陳白沙韻二首<lb/>
莫將身世較行藏釣石能増處士光青眼屢煩真主顧<lb/>
白頭端為故人昻雲歸故䫈龍應懶蘋委空江水亦香<lb/>
九鼎一絲形迹外儘敎俗客笑荒唐<lb/>
<pb n="KR4e0138_WYG_007-14a"/>
從來自信任人疑一寸丹心付所知白石有情依古廟<lb/>
青苔無賴上殘碑芝從商䫈猶知主魚向磻溪已得師<lb/>
未到桐江空仰止數章新和白沙詩<lb/>
　　　石鐘山<lb/>
九江怒逼蠡濤東獨受舂撞萬竅空人籟總輸天與地<lb/>
石聲還藉水兼風數椽僧結雲厓上一舸仙乘夜月中<lb/>
何處别尋呉季子只留餘地待銘功<lb/>
　　　九江靖忠書院<lb/>
<pb n="KR4e0138_WYG_007-14b"/>
歳時江郡薦江蘋異代衣冠畧近真九死竟還唐社稷<lb/>
一生惟識晉君臣菊松尚擬它年晩桃李聊増此地春<lb/>
莫道近來公論少廟門題額是何人<lb/>
　　　廣信遇龎大㕘元化<lb/>
兩省分司偶此同不堪信宿又西東衣冠元重藩臣體<lb/>
議論猶多國士風春殿香煙趨北闕夜堂燈火坐南宫<lb/>
它年更有相逄地又引鵝湖入話中<lb/>
　　　送馬㕘議公御之陜西<lb/>
<pb n="KR4e0138_WYG_007-15a"/>
外省元兼内六曹使君西去更賢勞迎舟風助黄流急<lb/>
隨馬雲分華嶽髙逺道誰敎歌憇茇豐年獨遣問啼號<lb/>
一尊未盡臨岐思寒日荒荒滿節旄<lb/>
　　　夜坐懷劉用熙<lb/>
蘆泉本是神仙骨誤落人間識者稀聽竹每聫風雨榻<lb/>
涉江曽製芰荷衣臺荒薊北千金築帆逺呉西一鶴飛<lb/>
寒日蕭蕭那可度慿君預拂釣魚磯<lb/>
　　　送工侍徐公致政南還途中有作<lb/>
<pb n="KR4e0138_WYG_007-15b"/>
祖帳東門久不陳古人髙致又今人闕庭回首風光逺<lb/>
岐路闗心雨色新圖畫應傳千萬本經綸方倚二三臣<lb/>
送君濯髮滄溟水晩節堂前戴角巾<lb/>
　　　吉水遇王敬止用送盛斯徵韻<lb/>
江聲初靜晩風輕千里闗山可計程獨立已為它日重<lb/>
相逢真使故人榮望窮螮蝀雲猶宻歌罷滄浪水正清<lb/>
笑折梅花對搖落不須楊栁管離情<lb/>
　　　送喻祁陽時<lb/>
<pb n="KR4e0138_WYG_007-16a"/>
永州南隔洞庭深令尹之官動楚吟展驥誰憐龎氏足<lb/>
捕蛇偏感栁矦心行春駕逺歌盈路簾晝庭閒政在琴<lb/>
何日徵書君莫問東風郊野看棠隂<lb/>
　　　送張淳安羽<lb/>
清才徃徃愛君詩百里為郎奈别離州縣未為吾道屈<lb/>
江湖真見此行宜水連晩渡寜辭逺春入山城却恨遲<lb/>
更愛公餘多古意蛟峰髙處讀遺碑<lb/>
　　　髙梁寺次趙栗夫韻<lb/>
<pb n="KR4e0138_WYG_007-16b"/>
春晴方喜入山深古寺髙梁故故尋江上詩囊連日興<lb/>
雨中禪榻隔年心竹藏幽徑雲初合松倚髙壇月正臨<lb/>
指㸃匡廬何處是萬峰回首問東林<lb/>
　　　謁闗公廟<hi>許州</hi>
本來報効非心事死後英魂肯再遊白日在天書一紙<lb/>
清風如水廟千秋伏橋有志寜臣趙左袒無期獨為劉<lb/>
半部邱明真得力兒曹空解頌君侯<lb/>
　　　謁子産祠<lb/>
<pb n="KR4e0138_WYG_007-17a"/>
一上髙臺萬古情相君何在但留名論經孔孟真褒貶<lb/>
世到春秋有戰爭西北封疆猶接晉東南形勢直吞荆<lb/>
如今想像馳詞地廬井荒茫畫不成<lb/>
　　　大忠祠<lb/>
慈元殿上朔風侵講罷孤臣淚雨深行在更無南去路<lb/>
中興猶有北來心一言竟免青衣辱萬古終悲白壁沈<lb/>
世亂經綸亦何濟大忠祠下柏森森<lb/>
　　　贈李天瑞<hi>癸丒十二月廿一日天瑞自京師還過許留三日别去用西涯先生韻</hi>
<pb n="KR4e0138_WYG_007-17b"/>
坐聽寒漏二更餘一榻全勝兩地書愁到幾時慿我解<lb/>
病從今日為君除雪泥滿地淹行李雲島如天阻卜居<lb/>
莫怪明朝欲投轄江湖回首鴈應疏<lb/>
　　　哭天瑞<lb/>
百年豪氣未消磨北騎南航苦更多戀闕有懐隨口是<lb/>
乞祠無計奈身何山連巴蜀雲層瘴春入瀟湘水漫波<lb/>
最是遊魂招不得隔江愁聽楚人歌<lb/>
　　　送萬晦之<lb/>
<pb n="KR4e0138_WYG_007-18a"/>
南陽有約欲相尋回首清風别潁陰魯望江湖從故態<lb/>
少陵花鳥負初心詩邀佳境雲隨杖夢破殘更月在琴<lb/>
歇馬煩君問諸葛草廬無徑落華深<lb/>
　　　登九江郡城樓<lb/>
潯陽之東東城樓秋日喜陪諸老遊水深已失江九派<lb/>
雲逺還容山一頭西風爽氣自荆益南極清光當斗牛<lb/>
有懐晩在蓮峰下千古美人周道州<lb/>
　　　餘干東岡咏懐一首用虞邵菴韻<hi>誌稱晦翁弔趙忠定</hi>
<pb n="KR4e0138_WYG_007-18b"/>
　　　　<hi>嘗館于此始注離騷焉晦翁之注騷意固有在盖以屈原比忠定故詩中及之宋人冠冕</hi>
　　　　<hi>謂忠定也</hi>
東岡正在行臺東我登其巔西日紅宋人冠冕竟誰作<lb/>
吳地舟航元自通康山戰罷蛟無穴鄱水禱回龍有宫<lb/>
千秋莫問注騷事宿莽洲邊雲接空<lb/>
　　　輓婁一齋諒<hi>一齋吾提學蓮塘先生之伯兄也且獲交于其冢子元善是故不能</hi>
　　　　<hi>無言顧言之不能盡哀耳</hi>
它年曾讀一齋書夢入雲山問起居前輩風流猶有此<lb/>
<pb n="KR4e0138_WYG_007-19a"/>
古人門户竟何如鵝湖絶筆留真跡洛社深衣復故袪<lb/>
哭罷蓮塘還再慟玉峰髙塜兩渠渠<lb/>
　　　次楊邃菴先生留别二首<hi>時先生提學陜西</hi>
百尺髙臺傍寺門杜陵秋興此猶存贈行獨愧清風句<lb/>
留坐還依古樹根星共北辰雙闕近山連西岳一峰尊<lb/>
明朝旌節投何處望斷秦雲眼欲昏<lb/>
雨餘風葉飛長林使君别去愁難任也知鳴鐸自天意<lb/>
肯謂乘軺非我心燕山青連北極近渭水東入黄河深<lb/>
<pb n="KR4e0138_WYG_007-19b"/>
請看祖席半門下它日被褐今朝簮<lb/>
　　　次王朝言<lb/>
有懷自遣坐新涼晝漏沈沈靜裏長千里鄉闗頻入望<lb/>
兩年朝省漫隨行雲迷晩渚花猶隠風入秋林樹亦狂<lb/>
我憶美人元不逺蒹葭空賦露為霜<lb/>
　　　武寜分司次見素公韻<lb/>
萬山旌節破風煙細草承輿軟似綿蒔稻有歌春鳥和<lb/>
采桑無侶晩蠶眠兩旬廬岳仍回眼百里洪厓漫拍肩<lb/>
<pb n="KR4e0138_WYG_007-20a"/>
讀罷妙詞清不寐夜深猶憶對莆田<lb/>
　　　聞李兵備訃<lb/>
鬱孤臺下鴞夜啼白日慘慘愁雲低三年戎幕庾嶺北<lb/>
萬里旅櫬巫峰西江湖落落歳復月風雨蕭蕭山更溪<lb/>
平生勤事數行墨回首敎場秋草迷<lb/>
　　　阻風用杜韻<lb/>
畫舫乘春滿載書阻風聊傍野洲居此時獨坐愛騎鶴<lb/>
何處老翁來賣魚飛雲漫逐海鷗逺鳴雨漸敲江樹疎<lb/>
<pb n="KR4e0138_WYG_007-20b"/>
莫言散局有底急湖上草深方待鋤<lb/>
　　　次韻答萬晦之<lb/>
逢君在許復京師幾向天涯歎别離南客詎無莊鷃適<lb/>
北人那有召棠思江湖興逺新居定風月情多舊榻知<lb/>
野寺梅花堪折未欲慿尊酒侑臨岐<lb/>
　　　别白鹿<lb/>
五老峰前雙澗流洞門草長鹿呦呦深雲似與春長住<lb/>
細雨何妨午未收千里客懷頻出使數年吏事半藏修<lb/>
<pb n="KR4e0138_WYG_007-21a"/>
明朝我放東風棹分付山靈管素秋<lb/>
　　　通州相城呈同事諸公二首<lb/>
眼中形勢盡登臨前輩經營亦苦心一道星河天廩近<lb/>
千年風氣水門深驛亭東去多遼使商舶南來半越吟<lb/>
漕計經春定何似長安三月米如金<lb/>
肩輿南浦復西邱盡日淹留為此州雲隠層城纔見塔<lb/>
水漫孤渡偶逢舟林風力淺花能晩山雨聲遲麥未秋<lb/>
最是中丞憂國計幾回獨立向東流<lb/>
<pb n="KR4e0138_WYG_007-21b"/>
　　　乞終養未許<lb/>
乞歸未許奈親何帝里風光夢裏過三月春寒青草短<lb/>
五湖天逺白雲多客囊衣在縫猶宻驛騎書來字欲磨<lb/>
聖主恩深臣分淺百年心事兩蹉跎<lb/>
　　　弔林和靖墓<lb/>
賦得梅花萬古傳水濱孤塚却蕭然閒雲於我心俱隠<lb/>
老鶴如人骨半仙朝市尚餘觀物地兒童不省入城年<lb/>
小橋東去今成路回首中洲但暮煙<lb/>
<pb n="KR4e0138_WYG_007-22a"/>
　　　謁于肅愍祠<lb/>
祠前春霧隠緋袍隔嶺松聲應海濤伯紀空勤恢復計<lb/>
子儀還重廓清勞我將薄奠成三獻誰作長歌寄一號<lb/>
西望岳墳纔數里白雲湖上兩峰髙<lb/>
　　　五老峰<lb/>
匡廬山頭五老人晩歲纔見羲皇民雪䝉綠髮不改色<lb/>
雲映蒼顔真入神豈無北海未須避自有南極堪為鄰<lb/>
吾亭擬結白鹿上獨對一杯公莫嗔<lb/>
<pb n="KR4e0138_WYG_007-22b"/>
　　　聞侍養命喜而有述<lb/>
五疏纔䝉一語俞拜扶老母望天除孤孀節操劬勞外<lb/>
獨苦心情喜懼餘寛處栽花占月令靜中檢藥印方書<lb/>
東風吹綠長春徑不羨潘家有板輿<lb/>
　　　重陽答錢户部<lb/>
晴日重陽冗裏過百年佳節幾蹉跎山當對靣愁登逺<lb/>
客有知心恨别多白髪此僧聊爾耳<hi>僧圓顯同登</hi>黄花明日<lb/>
又如何滄浪濯足非吾敢敢謂春湖勝王珂<lb/>
<pb n="KR4e0138_WYG_007-23a"/>
　　　松風閣贈方崑山用顧與成韻<lb/>
石鼎詩成向我歌聽松樓外竹為<graphic n="KR0810" url="https://raw.githubusercontent.com/kanripo/KR-Gaiji/master/images/KR0810.png" mimeType="image/png"/>風煙逸望三江逺<lb/>
湖海清談一夜多雲近不知山是否雨深還問月如何<lb/>
相逢莫訝辭官蚤鬢髮蕭蕭短更皤<lb/>
　　　寄題邵憲副東邱娯晩亭<lb/>
荆南溪水水東頭憲使歸來訪故邱綠野竟忘裴晉國<lb/>
香山真識白江州風塵迹逺新圖畫山水情深舊釣遊<lb/>
我有一尊思共醉扁舟將趁菊花秋<lb/>
<pb n="KR4e0138_WYG_007-23b"/>
　　　山中答黄明甫<lb/>
謾乞新詩續舊詩小江髙興老僧知旌馳嶺外觀風地<lb/>
榻寄山中聽雨時泉近不勞將石子雲深惟許偃松枝<lb/>
浩歌一曲滄浪月萬古心期酒在巵<lb/>
　　　夜泊鄔子聞雷有感<lb/>
鳴雨乍過江茫然龍津驛前還泊船柝聲欲罷雞且呌<lb/>
鄉信未來吾獨眠沙邊白鷗手可掣湖上碧草夢相牽<lb/>
明星照水看漸隠春隂冉冉生雲煙<lb/>
<pb n="KR4e0138_WYG_007-24a"/>
　　　謁嚴先生祠<lb/>
碧石離離草色新富春山下幾回春漫將賣菜辭求益<lb/>
本為觀魚得任真三代道亡還此有兩生心在更何人<lb/>
客星亭倚浮雲外未許漁翁來卜鄰<lb/>
　<lb/>
　<lb/>
　<lb/>
　<lb/>
<pb n="KR4e0138_WYG_007-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　容春堂前集巻七<lb/>
</p>
<p>
</p>
  </div>
</body>
</text>
</TEI>
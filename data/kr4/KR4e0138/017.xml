<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>容春堂前集卷十七</head>
    <p>
<pb n="KR4e0138_WYG_017-1a"/>
欽定四庫全書<lb/>
　容春堂前集卷十七　　　　明　邵寶　撰<lb/>
　　誌銘<hi>十五首</hi>
　　　明故浙江布政使司右叅政楊君墓誌銘<lb/>
正徳丁卯十一月某日浙江右叅政楊君以疾卒于官<lb/>
先是予往視疾君强起坐呻吟中猶及國事予謂君志<lb/>
尚未衰即為延醫吳中醫至而君卒烏乎悲哉越數日<lb/>
其子江等來自山西將奉其䘮歸遂以楊杭州温甫狀<lb/>
<pb n="KR4e0138_WYG_017-1b"/>
來請銘予自𢎞治甲寅識君户部迄今十餘年相知為<lb/>
深今又與聞君殯事銘其能辭君諱竒字秀夫姓楊氏<lb/>
別號松坡山西潞州白林人也其先自平定州徙今居<lb/>
几若干世矣以畜蕃息號萬羊楊氏髙祖雲曾祖源祖<lb/>
潔繼業而隱至其父能以鄉進士選武昌同知擢東昌<lb/>
知府母宜人牛氏君頴敏絶人十歲能文有老成語長<lb/>
老稱為竒童弱冠名起諸生間成化庚子中鄉舉髙第<lb/>
録有刻文明年辛丑得進士授户部河南清吏司主事<lb/>
<pb n="KR4e0138_WYG_017-2a"/>
簡使犒軍于獨石督鹽于長蘆受芻于京塲選緡于内<lb/>
帑廉公平簡後先一軌戊申𢎞治改元君應詔上裕國<lb/>
安民疏未幾奉勅處置居庸紫荆諸邊關軍餉君上䟽<lb/>
極言足食足兵之法在端澄本源有侵貴近語道聞繼<lb/>
母趙宜人䘮即日奔歸繼丁東昌公憂壬子起復為福<lb/>
建司主事癸丑進四川司員外郎有淮揚督漕九江造<lb/>
舟河南視菑之使具建聲蹟甲寅進陜西司郎中時甘<lb/>
肅弗靖君奉勅整督軍餉將行上疏言邊備七事上嘉<lb/>
<pb n="KR4e0138_WYG_017-2b"/>
納之至則今太宰許公以都御史撫其地與君同事許<lb/>
公素器君於是益重焉事竣還朝有白金文綺之賜大<lb/>
司徒周公以君才任劇調雲南司尋以薦擢守嘉興改<lb/>
夔州夔在四川地僻民厖君為書諭之俾敦孝友尚禮<lb/>
義延問父老民所苦與所利即罷行之月朔視學進弟<lb/>
子問業有師道焉人士咸慕至作生祠民飲江水以逺<lb/>
汲為艱君議鑿井出郡門數尺即得美泉民以君姓目<lb/>
之居五年擢兩浙鹽運使剔弊講利方有績效前太宰<lb/>
<pb n="KR4e0138_WYG_017-3a"/>
馬公以浙事簡改君兩淮君以浙治之升鹽賦五十餘<lb/>
萬崇墉固藏人無虞焉明年擢叅政講畫經理將有施<lb/>
設而乃止是知者重惜之君性孝事繼母如母軒坦爽<lb/>
朗不妄笑語政暇輙讀書晩好史漢及韓栁文且以課<lb/>
子君面白如玉軀榦魁偉鬚眉秀麗君子謂君才畧於<lb/>
是為稱君卒距其生為春秋五十有幾配王氏封宜人<lb/>
側室李氏有男子五人長江次潜溉㴻沂女一適貢士<lb/>
澤州裴爵孫男二夔鳳墓在某村之原其葬之日為卒<lb/>
<pb n="KR4e0138_WYG_017-3b"/>
之明年某月甲子銘曰事以才濟其充在氣氣正則宏<lb/>
宜廣厥施公庸弗地公享弗年可知者人不可者天忠<lb/>
言在朝惠政在野西餉東鹺罔不效者君纊將屬其氣<lb/>
勃如將為雲嘘將為雨濡公有孫子君慶萃止公終弗<lb/>
終其發伊始<lb/>
　　　周徵君墓誌銘<lb/>
月牎周君以醫士被徵居京師二年將有官竟託疾去<lb/>
去若干年病卒其子敷等寓絅菴李君狀來乞銘謂君<lb/>
<pb n="KR4e0138_WYG_017-4a"/>
治命銘必屬知者故及寳君自壯嵗業醫三吳人抱疾<lb/>
求拯者舟輿僕馬行隨止候無虚時蓋不啻有權位者<lb/>
君無問富貧疏戚惟以急緩為先後窮日夜冒寒與暑<lb/>
應之賢者孤窮者尤加之意視疾可否輙見喜憂衆所<lb/>
難易君或反之已而果然所至不暇授藥惟片紙書方<lb/>
畀之及其愈也不校其報即報之視其力有受不受顧<lb/>
或周恤其食飲以為常及君被徵寳方舉進士與君比<lb/>
館始公卿大夫聞君名争延致之觀其貎樸聽其言質<lb/>
<pb n="KR4e0138_WYG_017-4b"/>
若不為異者及見其治疾多自出意見叅以古法效者<lb/>
十九於是皆折節下君君應人之求如在其鄉贈以金<lb/>
帛輙辭辭弗獲則買書以歸嘗語人曰病不能死生藥<lb/>
不能生死吾盡吾心耳聞者益重之此皆寳所親見君<lb/>
所謂知者寳誠是也烏可不銘君㓜孤育於祖某臨終<lb/>
摩其頂謂曰吾家有世徳殆發於爾爾長須仕不仕則<lb/>
為醫庶以及物我名爾濟廣比長以母老重違養絶意<lb/>
進取乃往學醫於甘露金孟昭氏金一見竒之妻以女<lb/>
<pb n="KR4e0138_WYG_017-5a"/>
且舘焉君肆力諸經及劉張李朱四氏之學隱度類推<lb/>
折𠂻於經間得異書輙手録口誦之蓋既盡金之道而<lb/>
多自得又往質疑於吳中諸老諸老樂為之盡又從瘍<lb/>
疹婦人三科專者各得其傳於是其道大成論者謂有<lb/>
國初名醫之風凡遇疾必謂其人曰某專是某專是蓋<lb/>
歴致之既至率如君言其決死生有預言於二三年者<lb/>
衆始或疑終則心服君天性孝友念父弗逮養養母誠<lb/>
至母沒即謝諸求治病者曰吾親不能治而暇及它人<lb/>
<pb n="KR4e0138_WYG_017-5b"/>
乎越數年强之乃起伯兄老君亦老弟道不衰表外舅<lb/>
金氏之墓人謂君能用厚酬知焉平生義形色辭救患<lb/>
解紛惟恐不逮正統末王師捕閩冦道于錫吏方重歛<lb/>
君徑言于帥禁之民得不擾家惟先竈二祀餘悉斥去<lb/>
對客亹亹談不少倦間有吟咏耻作新巧嘗曰不本性<lb/>
情句雖工非詩也晩復故居作春和堂於右偏中庋經<lb/>
史數千卷日事讎校復斟酌古今驗方為書若干卷以<lb/>
授其子君卒弔而哭者若干人君諱紘以祖所命名為<lb/>
<pb n="KR4e0138_WYG_017-6a"/>
字後以字行自號月牕其先家金陵十三世祖湛宋戎<lb/>
州通判六傳至國子學正亢學正子泰徳祐間嘗糾衆<lb/>
抗元兵恒慕岳武穆李中節文信國之為人故以其姓<lb/>
名三子曰思文者君髙祖也始遷晉陵懷徳鄉元季避<lb/>
兵遷錫梅李鄉曾祖恭甫倜儻自好與張尚書籌王學<lb/>
士達逰此君祖所謂世德者祖仲端父惟慶母許氏君<lb/>
生洪熈乙已四月甲子卒𢎞治丁已五月甲子享春秋<lb/>
七十有三配金氏先卒子四人敷敔牧其一人先卒曰<lb/>
<pb n="KR4e0138_WYG_017-6b"/>
斆孫男六騂驎䮾驌騋驊女五墓在上福鄉九里之原<lb/>
與金合兆葬越卒之二年己未某月某日銘曰活人以<lb/>
醫奚異於政志尚義從且官乃病鄉人望歸都人願留<lb/>
彼有政者能若是不君功在人報在孫子何所求君君<lb/>
藏在此<lb/>
　　　莫母金孺人墓碣銘<hi>并序</hi>
𢎞治己未寳在京師聞莫母金孺人之䘮既寓詞以奠<lb/>
之越明年庚申寳以提學之命侍母還錫則孺人已葬<lb/>
<pb n="KR4e0138_WYG_017-7a"/>
而墓銘出矣其子止復屬銘其墓前之碣烏乎碣可不<lb/>
銘也孺人之行不可不述也凡孺人氏諱里世及其行<lb/>
之詳具載張黎平志其大而合於古人足以勵俗者宜<lb/>
特著焉始孺人之在室也嘗讀女誡諸書能通其義及<lb/>
其聲畫然未嘗舉筆以書曰非我事也既歸於莫相澄<lb/>
心翁事姑顧孺人愛敬兼至時翁與伯仲同居娣娣姒<lb/>
姒孺人屬由以誠色不獨承意不獨致及異門户或議<lb/>
所養孺人曰我事也獨奉以居顧疾痿興居須人孺人<lb/>
<pb n="KR4e0138_WYG_017-7b"/>
任焉雖汚褻不敢託媵婢顧沒禮以飾情鄉人善翁必<lb/>
及孺人翁英邁曠達多置古圖器孺人不以為費招致<lb/>
賔客日滿座不以為濫餽遺諸姻友家徧嵗繼不以為<lb/>
繁於是貲少裕乃建祠堂置師塾章采日進翁治其外<lb/>
孺人理其内二婚三嫁備物協儀又撫孤姪甥男女婚<lb/>
嫁皆得其所凡内外藥病者衣寒者食餓者棺殮者墓<lb/>
葬者各若干人孺人與力焉翁憂嗣孺人憂甚勸之妾<lb/>
妾有子越三月孺人亦子子即止賢而有文人謂仁厚<lb/>
<pb n="KR4e0138_WYG_017-8a"/>
之報敎子為學恒以向上規䇿聞有老儒先生必令親<lb/>
近曰是固有益一日子侍醫入頭容太俯比醫退召謂<lb/>
之曰頭不可太俯後乃不太俯其嚴如此事至咨翁翁<lb/>
亡語其子必舉翁庭誡命師其意為之烏乎古人以無<lb/>
非無儀為婦人之徳夫豈惡夫儀哉有儀而以自放中<lb/>
饋之外少一預焉乃厲之階固不若無儀之為愈耳若<lb/>
孺人者可謂有儀矣而閨門之行施及里閭又不止無<lb/>
非而已者此寳所以謂不可不述也寳㓜學于陳俞二<lb/>
<pb n="KR4e0138_WYG_017-8b"/>
先生與孺人之子同業知孺人為詳敢述其大孺人子<lb/>
二曰潜庶出長止三月先十三年卒銘曰詩咏樛木孺<lb/>
人以之學而弗藝孝敬自持爰相其夫先民是師相而<lb/>
弗專曰職在斯職斯徳斯墓道有碑質哉我詞<lb/>
　　　王府君妻韓氏墓誌銘<lb/>
韓氏諱某户部員外郎濟之祖母也王韓皆永平灤州<lb/>
人韓歸于王為府君配諱曰顯字彦明以父叔死綏例<lb/>
𨽻戎邳州又以詔占河間籍河間之王自府君始而韓<lb/>
<pb n="KR4e0138_WYG_017-9a"/>
實相之其始有家曰我其用儉食不兼味衣不重色裁<lb/>
製屬紩不委人酒醢肴核雖精潔無殄羨餘以需緩急<lb/>
及稍裕曰惠可施矣賑窮䘏匱視力所能内外小大獲<lb/>
濟者甚衆既而曰家以法立身率子女僮婢時作則作<lb/>
時息則息下至犬豕鷄鶩馬驢狸狌類皆置之所乳孳<lb/>
滿前不亂羣行又曰有家矣有子孫矣烏可無敎於是<lb/>
濟方丱角力課之學無晝夜無寒暑助勤警惰必躬必<lb/>
悉於季也亦然性純誠寡言笑不揣摩為欺亦不喜誦<lb/>
<pb n="KR4e0138_WYG_017-9b"/>
佛嘗遭子䘮家衆疑䘮禮曰惟稱勿陋勿侈勿遺議而<lb/>
已其大識類此晩病畏惑先由哭夫過毁甫愈而有子<lb/>
之慟遂弗能復常一人侍左右慄慄終日然骨血臟氣<lb/>
皆無恙牙止脱一髮半白間生黒者人謂之夀徵蓋自<lb/>
始病越若干年𢎞治戊午正月某日乃卒得夀九十七<lb/>
未卒也鄰代之禱既卒也鄉相之哀君子以為無愧古<lb/>
賢婦云一子某先卒孫男二長即濟丁未進士其次曰<lb/>
某女三人歸勾昇吳明樊景昭曾孫四體乾崇復中泰<lb/>
<pb n="KR4e0138_WYG_017-10a"/>
充豫女二受徐玠郝元進聘濟聞訃承重將以某月某<lb/>
日葬于郡西南三里鐵燈竿水裔與府君合兆乃持主<lb/>
事劉君用熈狀介郎中王君廷玉須銘銘曰一婦為徳<lb/>
隆其門孰畀之夀天攸存子不及葬葬者孫在今則見<lb/>
後則聞惟兹水裔惟其墳有石志逺無庸文<lb/>
　　　崔道器墓誌銘<lb/>
道器諱文崔其氏道器其字世為許之臨潁人父慶娶<lb/>
于徐生道器㓜孤力學在諸生中以節義自許其為文<lb/>
<pb n="KR4e0138_WYG_017-10b"/>
奔放飛動不受繩墨𢎞治壬子領河南鄉舉第一三試<lb/>
禮部連得乙榜當授學職皆辭不就奉母氏卒業太學<lb/>
居嵗餘母忽思歸道器將以疾請行未果其子進辰乃<lb/>
先歸焉道器憂思發病而卒卒之日為己未十二月癸<lb/>
夘年止四十惜哉道器娶楊氏子三進辰其長次進卯<lb/>
進未女一於是囊無一錢老母寡婦相對慟哭其友人<lb/>
編修賈鳴和太學生馬全卿邢文祥王潤夫軰具衣棺<lb/>
歛之進士河隂許本謙以其䘮歸臨潁之某原葬焉嵗<lb/>
<pb n="KR4e0138_WYG_017-11a"/>
庚申某月某日予昔守許道器於予嘗有講學之雅痛<lb/>
其亡感其友之義不能獨默也買石刻銘以附許内諸<lb/>
其墓銘曰盛氣偉詞縱横以陳吾知其文亦知其人有<lb/>
志未酬而遽殞其身烏乎天<hi>叶</hi>哉<lb/>
　　　黄宜人方氏墓誌銘<lb/>
户部員外郎黄君顒既受誥封其母方氏為宜人未幾<lb/>
宜人以疾卒其父封員外郎廷立翁寓書報顒時顒來<lb/>
自歸省纔期月執書大慟曰養未豐夀未極命也病不<lb/>
<pb n="KR4e0138_WYG_017-11b"/>
獲侍死不獲歛何子之能為於是哀毁不能起起而圖<lb/>
所以葬者謂銘為重乃奉刑部主事鄭君汝華狀屬寳<lb/>
銘寳與顒同官知其凝重介特允如汝華之論而大受<lb/>
乆要尤獨許焉則其母之葬也可不銘哉按狀宜人方<lb/>
氏世為莆人其祖某其父某其母朱氏其歸于黄配廷<lb/>
立名某其子男一人即顒由進士累今官娶某氏女一<lb/>
人適林珙其孫男女各二人其封始為安人繼以詔恩<lb/>
進今號其夀七十有八其生永樂癸卯七月甲子其卒<lb/>
<pb n="KR4e0138_WYG_017-12a"/>
𢎞治已未九月甲子其葬庚申月曰某甲子日曰某甲<lb/>
子其墓在某山之原其行在銘銘曰詩稱窈窕宜人有<lb/>
之内言弗聞外事弗知奢麗同流於我澹而用父事舅<lb/>
用母事姑兄弟娣姒賔友其夫儉以處貧允為家法曰<lb/>
祀曰燕則罔有乏有子克敎以孝以忠人利其禄我愧<lb/>
其封言誨簡申益懋始終宜人之功惟兹為盛其徳謂<lb/>
何曰惟孝敬知徳者稱知功者録我銘于幽為百世告<lb/>
　　　喬母陳氏墓誌銘<lb/>
<pb n="KR4e0138_WYG_017-12b"/>
喬母陳氏順天宛平人年若干入樂平喬氏佐路宜人<lb/>
事職方公能以時饑渇進食飲涼温製裘衣又善候晨<lb/>
朝為職方公起居節以不憂宜人宜人以同生視之生<lb/>
鴻臚主簿宜又生容遂亞宜人為喬氏母職方父工部<lb/>
侍郎公為先朝大臣職方當䕃以既貴止則屬宜人子<lb/>
貢士宗宗弟考功郎中字時皆以業進士止乃以屬鴻<lb/>
臚故母常訓飭鴻臚從二兄學且曰汝有官者二兄所<lb/>
遺也事之不可不謹職方公卒于官母從宜人率諸孤<lb/>
<pb n="KR4e0138_WYG_017-13a"/>
以其䘮歸樂平葬之越若干年宜人繼卒既葬貢士以<lb/>
舉考功以官偕至京師未幾鴻臚亦需次喬之門户盡<lb/>
屬于母容佐之而已而施報無失禮而閑範無失度蓋<lb/>
若丈夫之為者鴻臚入寺初母一來視之忽念諸塋暨<lb/>
田廬容一人或不勝亟督鴻臚為治歸具貢士考功交<lb/>
留皆不聽竟歸歸一年年五十而舊疾風眩大作遂不<lb/>
復起𢎞治戊午正月某日也鴻臚得報請以某年月日<lb/>
葬母于樂平某之原從職方公兆後若干歩禮也貢士<lb/>
<pb n="KR4e0138_WYG_017-13b"/>
以寳為考功同年進士屬宜請銘銘曰賢而銘有子而<lb/>
銘烏乎來者庶其有徵乎<lb/>
　　　明故江西按察司經歴姚君墓誌銘<lb/>
𢎞治癸亥十一月十四日江西按察司經歴姚君以疾<lb/>
卒於官禄不足以具凡歛事撫廵以下諸公有憫而賻<lb/>
之者乃克成歛先是其子臣將歸應試適君疾未果今<lb/>
奉䘮歸以君治命寓書請銘而吾僚任公特為緘致意<lb/>
蓋為之速之予昨在贑聞君沒也既重悲悼讀臣之書<lb/>
<pb n="KR4e0138_WYG_017-14a"/>
銘其能已哉君諱衡字平夫姚其姓松江華亭人髙祖<lb/>
端以樂善曾祖太亨以好義人到于今稱之祖世傑父<lb/>
瓊行各類其祖鄉有評焉瓊配吳氏生君君生而俊特<lb/>
補邑庠生勤苦勵學凡幾試應天始得舉又五不利禮<lb/>
部乃授今官平生重廉耻一叅謁取予必審為貢士時<lb/>
有故人李某以御史左遷丞其邑見其涼於貲也謀為<lb/>
之助君謝不可及在官七年妻子數口莫能給每貸粟<lb/>
於同官同官某諷君稍通君謝不能憲長陸公欲以君<lb/>
<pb n="KR4e0138_WYG_017-14b"/>
言補吏君謝不敢後羅周二公繼長憲每論及君未嘗<lb/>
不稱賢也廵撫都憲韓公以微𤯝逮君留嶺北者數月<lb/>
君還無怨言且稱韓厚徳不置烏乎今士大夫受知於<lb/>
人方深徳之一論議稍不合退輙詆訾若積仇然聞君<lb/>
之風可以少愧矣君恂恂雅飭言若不能出口至論人<lb/>
賢否事是非顧無少爽使假之年由是起守一州佐一<lb/>
府當有可觀者而僅止此惜哉君卒之日凡在官者皆<lb/>
哀之為詩而弔之者若干人君夀五十一配嚴氏子男<lb/>
<pb n="KR4e0138_WYG_017-15a"/>
二長魁次即臣方業進士有才志女五曹恕丁文華二<lb/>
庠生及張瑚其壻也最少者未行孫男二曰莘曰磻女<lb/>
一墓在邑界溪之原其葬為卒之明年某月某日云銘<lb/>
曰行已有耻君其謂矣衆方譸張嘗獨喟矣謂我禄馨<lb/>
穢贈賄矣銘而可傳君不愧矣<lb/>
　　　秦一誠夀藏銘<hi>有序</hi>
一誠先生秦君邦哲年未及老而自為墓之誌復屬其<lb/>
友邵某曰某無徳恐後人重誣我故自誌之敢假銘于<lb/>
<pb n="KR4e0138_WYG_017-15b"/>
執事以信吾誌某與其達且共也乃問其所曰錫之西<lb/>
南有山靣湖曰某山左曰某山右曰某山吾祖葬於是<lb/>
吾父葬於是吾亦將於是終焉問何以營曰坎足容槨<lb/>
槨足容棺封之四尺如是而已問何以表曰吾以太學<lb/>
乆次例請一官將安表哉雖然君命也請書曰明從仕<lb/>
郎徐州判官秦某之墓問何以誌曰志吾始吾始生之<lb/>
年則正統丙辰也其月甲子其日甲子始入學則某年<lb/>
也始升太學則某年也始注選籍則某年也始授從仕<lb/>
<pb n="KR4e0138_WYG_017-16a"/>
之命則某年也其月日皆有之不必詳乃若吾世其先<lb/>
開封人也宋學士少㳺之子湛紹聖間通判常州乃籍<lb/>
武進新塘鄉是為譜始通判七傳至諱瑞五徙于錫之<lb/>
胡埭是為族始又九傳至曾祖諱彦和徙邑城鳯光橋<lb/>
是為宗始祖諱子成甥于王氏因徙沙頭生先君諱景<lb/>
輝配李氏於是而有我焉是為吾始吾終未可知可知<lb/>
者四男三女先室馮出者男為儀偉侃伸偉舉于鄉伸<lb/>
縣學生女歸同邑惠思恭武進徐朝瑞繼室焦一女歸<lb/>
<pb n="KR4e0138_WYG_017-16b"/>
陸徳孫男五坦坤堅城培孫女五長歸華黼吾所知者<lb/>
止此或徼福於吾祖父有延且大者非吾敢知也某曰<lb/>
君之自志云爾雖然君有隱行請并志之君謝不欲某<lb/>
乃為之銘君名勵邦哲其字一誠其齋名人因稱之云<lb/>
銘曰神凝志定静以伺命命之修邪吾水吾丘吾其逰<lb/>
邪逰不有息止吾斯極豈吾則然先民有言自古在昔<lb/>
　　　姜母鄭氏墓誌銘<lb/>
姜母以母稱有子芳也芳之父曰某敎芳有法母實佐<lb/>
<pb n="KR4e0138_WYG_017-17a"/>
之芳以𢎞治乙卯鄉魁丙辰㑹試乙榜授廬陵縣學敎<lb/>
諭迎母養焉越七年癸亥某月某日卒芳奉其䘮歸蘭<lb/>
溪將以某年某月某日葬某山之原道經南昌衰絰門<lb/>
辭而去且屬其友南昌府學訓導董遵乞予為銘芳歸<lb/>
復屬其從兄僉憲仁夫以書再請比至廬陵問芳于諸<lb/>
生咸曰芳介特有局斆學弗怠言必稱母母喜亦喜母<lb/>
愠亦愠可謂能孝烏乎吾固謂芳賢也觀于芳可以知<lb/>
母矣先是芳嘗被閩藩校文之聘有以貨求關節者逺<lb/>
<pb n="KR4e0138_WYG_017-17b"/>
抵芳舎自童僕以上皆有賄芳白于母執而法之當是<lb/>
時母縱不動于利或少矜其懇必不聽芳若是毅且奮<lb/>
也非賢而能之乎予方圖上芳行遽聞芳之戚也念無<lb/>
以慰芳者輙書其大而繫之銘若其幽隱之徳遵固能<lb/>
文當別為書之母諱某姓鄭氏金華人曾祖某祖某父<lb/>
某母某氏生十七年歸于姜逮事于舅姑舅為徽州府<lb/>
經歴贈某州知州諱某姑曰贈宜人某氏母夀八十有<lb/>
幾子男五人芳其第三也女一人孫男若干人銘曰齊<lb/>
<pb n="KR4e0138_WYG_017-18a"/>
宗周屬耦嘉而育誨子逮禄夀有為歌䘮有為哭銘母<lb/>
于幽為人母告<lb/>
　　　潘母范氏墓誌銘<lb/>
范為錢塘世家宋西臺御史劾賈似道貶瓊州後歸隱<lb/>
不受元聘世稱葯莊先生諱景文者母之五世祖也葯<lb/>
莊子起之為無錫州學敎授卒葬鄧莊因家焉起之子<lb/>
曰致用元湖廣行省都事子景年娶呂氏生母諱宜字<lb/>
秉義愛而擇配乆之歸潘時覲為繼室時覲諱贄號尚<lb/>
<pb n="KR4e0138_WYG_017-18b"/>
古系出榮陽自宋徽猷閣待制栻始居無錫世以儒醫<lb/>
名至時覲父松丘翁士望益振翁配俞氏為户部尚書<lb/>
漙之女有家敎内政甚嚴母入門時松丘已歿事俞甚<lb/>
謹俞嘗病母日夕左右雖浣滌必躬俞曰婦能是吾可<lb/>
不藥也俞歿相尚古行䘮禮愛元配余所遺二女如已<lb/>
出有媵李以同生處之未幾尚古卒子緒生十年矣母<lb/>
以節義自誓力勤鍼薾以易粟布衣敝食麄撙節支持<lb/>
内外婣黨吉凶無失禮既而敎緒攻醫既知指要復謂<lb/>
<pb n="KR4e0138_WYG_017-19a"/>
曰醫不通儒伎耳乃命師鄉先生習古文詞檢篋中得<lb/>
遺書數百卷手畀之每夜績課讀㷀㷀燈火間形影相<lb/>
依閭里談之緒方弱冠聲名隱起邑大姓聘塾師者歸<lb/>
焉束脩之入足以供嵗母益率以儉節且為經紀最晩<lb/>
有田百畆又復其故廬君子謂是皆母力也為作辟纑<lb/>
之詩一時和者凡若干人七十至八十縉紳兩致慶為<lb/>
詩又若干篇𢎞治乙丑上登極推恩養老有絹綿米肉<lb/>
之賜是年十二月四日忽遘疾卒遺命殮葬母用僧道<lb/>
<pb n="KR4e0138_WYG_017-19b"/>
母生永樂丁酉三月十六日年二十四歸潘氏孀居五<lb/>
十二年凡為夀八十有九子男一即緒娶吳氏繼姚氏<lb/>
女三嫁彭雲沖周永年陳尚文孫男三箴邑庠生娶沈<lb/>
氏簡娶周氏符娶秦氏曽孫男二穆稷女一母之卒也<lb/>
予還自江西緒以墓銘為屬今葬有期緘致莫君如山<lb/>
所為狀來遂次第其事而為之銘墓在邑西龍山祖塋<lb/>
之次葬為卒之又明年丁卯二月十日銘曰為莊之後<lb/>
代興聞人亦有令淑為潘氏嬪時當孤貧功在訓子辟<lb/>
<pb n="KR4e0138_WYG_017-20a"/>
纑數章是詩維史子也孔材有斆朋來良人弗逮母心<lb/>
懷哉髙年賜帛如歸我禭葬母有銘請以紀歳<lb/>
　　　貢士唐君墓誌銘<lb/>
今年春正月吾寮友萬僉憲世和請予銘其妻之父曰<lb/>
貢士唐君者之墓蓋君自成化戊子北行卒於宿遷遂<lb/>
葬其地𢎞治甲寅世和始以其柩歸藤成葬焉而銘尚<lb/>
缺是故為請初君年十七以天順壬午舉廣西鄉試甲<lb/>
申丙戌再落禮部戊子之行將赴已丑試也有同貢士<lb/>
<pb n="KR4e0138_WYG_017-20b"/>
蒼梧劉棨者與偕君之病也實寓宿遷醫者王某家臨<lb/>
終泣謂劉曰吾死無子誰返吾骨者劉力窘莫知所出<lb/>
時其邑沈某始發解過家聞而往弔謂劉曰唐某不幸<lb/>
死道路請以朋友之義於我殯乃共買棺葬之學傍蔡<lb/>
氏西圃於是君之室陀氏生女纔二嵗越若干年乃適<lb/>
世和為繼室世和辛卯貢士也少君二年嘗識君每與<lb/>
士夫道君卒時事則歎曰吾舅葬而未成當於我歸當<lb/>
是時劉以進士令于閩倅于海南舉藤人莫可問者擬<lb/>
<pb n="KR4e0138_WYG_017-21a"/>
過宿遷問諸沈沈以進士累官僉憲方在滇南亦莫可<lb/>
問既而世和舉進士則沈歸矣過而問焉曰固在是然<lb/>
必詢王某乃審其㳺于外又莫可問也又若干年世和<lb/>
為御史南京考績過之問如它日蔡氏走告其處王某<lb/>
曰信世和設奠拜哭啓而函之以行至藤卜地曰谷原<lb/>
封樹如法君子謂君於是乎瞑君諱英字徳輝唐其氏<lb/>
世居藤之禢洲其父曰漢文富甲于鄉君㓜有敏聲始<lb/>
舉時某郡守蒼梧陀君超見而竒之故陀歸于君君生<lb/>
<pb n="KR4e0138_WYG_017-21b"/>
正統丙寅五月五日年止二十三卒戊子十二月其日<lb/>
失之葬亦失日乆故也銘而納諸墓為今年乙丑銘曰<lb/>
征凶之罹殯者其友孰歸君䘮于二紀後有女得士為<lb/>
名御史或徵斯銘詎謂無子<lb/>
　　　太安人李氏墓誌銘<lb/>
太安人李氏九江劉守璣之母也𢎞治壬戌十二月某<lb/>
甲子卒于家越明年正月某甲子訃至九江九江即日<lb/>
去郡伻來以書告曰璣不孝母卒弗及歛將及葬焉先<lb/>
<pb n="KR4e0138_WYG_017-22a"/>
生知我敢以銘請惟地逺請莫能再也謹伺于境幸即<lb/>
圖之於是予方視學瑞州瑞州九江舊治郡也其僚吏<lb/>
師生聞母之䘮莫不為九江哀之其請于予者其懇如<lb/>
九江之請之也九江之賢斯亦足徵已某昔與九江同<lb/>
官户部知其貞純端重可進諸古君子比來守瑞而予<lb/>
適蒞兹又見其有盜不忍戕之化蓋嘗推賢其母矣生<lb/>
吾賢之沒吾宜銘之故不復辭九江每為予言吾母歸<lb/>
吾先人逮事吾曾祖母趙孺人以能養稱嘗歸寧見新<lb/>
<pb n="KR4e0138_WYG_017-22b"/>
物輙不食曰吾太姑未嘗也吾外祖母張淑人別具而<lb/>
餽之以為常趙孺人嗜韭葅雖冬月必夙戒弗缺其它<lb/>
稱是事吾祖母任孺人如曽祖母在諸婦間未嘗自多<lb/>
至諸卑㓜恒掩其過其有隱言知其能容也亦密吐之<lb/>
蚤聞吾外祖都運府君以古詩敎子輙記不忘及璣能<lb/>
誦猶口授陶淵明責子數篇其靜專如此性惡奢靡衣<lb/>
至數澣平居出不踰閨逰不及庭晩受封命始與内外<lb/>
諸母旬月為㑹命服而與鄉人榮之璣初為縣嘗迎至<lb/>
<pb n="KR4e0138_WYG_017-23a"/>
曲沃未幾語璣曰養有汝兄在汝力而官遂歸歸若干<lb/>
年而吾先人卒家政及焉今屢迎之不復能至矣九江<lb/>
時在户部雖以缺養為恨然尚兾其年未艾也而今有<lb/>
是九江其能為懷哉母諱某世為咸寧人其父長蘆都<lb/>
運同知諱真其配封户部主事諱某生幾子存者二曰<lb/>
某曰璣璣舉辛丑進士知曲沃縣擢户部主事員外郎<lb/>
至今官太安人之命主事時恩也孫男幾人女幾母生<lb/>
永樂辛丑夀若干其葬也合户部兆墓在某地其日為卒<lb/>
<pb n="KR4e0138_WYG_017-23b"/>
之幾年幾月某甲子銘曰徳吾修之命用休之史將收<lb/>
之非古莊惠吾其孰逑之哉<lb/>
　　　傅母俞氏壙銘<hi>有序</hi>
吾邵有為傅母三世者曰俞氏邑之開原鄉人少侍吾<lb/>
祖母楊安人歸吾祖三益府君府君處之側室凡二十<lb/>
一年府君卒又八年安人卒乃與吾母過太宜人居又<lb/>
四十三年年八十三以老疾卒于冉涇里第蓋自成化<lb/>
甲辰寳舉進士授許州知州九遷至副都御史總督漕<lb/>
<pb n="KR4e0138_WYG_017-24a"/>
事出入中外凡二十六年母以吾室顧宜人奉過太宜<lb/>
人就養上下大小罔不宜之優之以稱曰母云楊安人<lb/>
既生吾父贈知州府君母承命保抱有傅之道安人卒<lb/>
時母纔三十餘或以無子勸之再適母謝焉曰有而人<lb/>
在蓋謂某也於是寳㓜弱孤苦衆方危之莫不謂母失<lb/>
計母不為變母平居寡言笑在閨門中端静專確大義<lb/>
所在它人力争弗得母從容一語怨妬為釋即遇凶悍<lb/>
竟莫敢犯初寳為諸生母被麄茹澹若將終身及寳既<lb/>
<pb n="KR4e0138_WYG_017-24b"/>
貴有禄矣母猶不改其素其它雖殊禮若固有也君子<lb/>
謂母類嘗學問者母始傳吾父繼則寳及亡妹珍奴繼<lb/>
則吾女嫁華珉吳憲及許秦汶者三人蓋其恩如古慈<lb/>
母而三世焉者古亦希矣故其歿也吾母暨吾室哭之<lb/>
慟族姻内外下至童僕無不悲泣者先是母在淮安漕<lb/>
府嘗疾病寶方朝京師比歸母喜病少差至是始瞑烏<lb/>
乎母不負吾卲氏寶也方恨無以報母而今者致仕之<lb/>
命乃成吾故山臨穴之願顧非天哉母卒為正徳五年<lb/>
<pb n="KR4e0138_WYG_017-25a"/>
四月一日越十二日葬惠山聽松菴竹園西北去先墓<lb/>
二百歩過太宜人以銘命寶寳三益府君之冢孫也稱<lb/>
母者若為吾父言之從尊也其曰傅蓋取諸子師之義<lb/>
云銘曰慈母如母母實近之三世一心為貞婦師義尊<lb/>
其生禮隆其死墓焉春秋厥亦有人於此<lb/>
　　　王淑人楊氏墓誌銘<lb/>
有僕者致其主王童子節言若曰節先祖都憲府君暨<lb/>
先父中書君繼以沒節也㓜惟吾祖母淑人實鞠以生<lb/>
<pb n="KR4e0138_WYG_017-25b"/>
今淑人卒且葬節未習於禮我叔祖揮使君謂宜有銘<lb/>
公辱世交節也弱不能赴門下敢託某以請言訖跽進<lb/>
揮使君書繼出陳禮部子引所為狀予讀而悲之既而<lb/>
揮使君來請如前先是都憲公之葬寳弔諸其墓時中<lb/>
舎衰絰從事今其母淑人卒而中舎亡矣有遺孤為䘮<lb/>
主而銘焉是屬能無述乎按狀淑人姓楊氏世為無錫<lb/>
人贈都察院右副都御史元振其曾祖也父理以義授<lb/>
承事郎娶龔氏生淑人長歸武進王氏為南京吏部尚<lb/>
<pb n="KR4e0138_WYG_017-26a"/>
書文肅公之冢婦其配諱沂字希曽由成化乙未進士<lb/>
歴禮部主事員外郎郎中擢山東叅政布政使至都察<lb/>
院右副都御史廵撫畿内真定諸郡故淑人初封安人<lb/>
再進宜人至今號淑人之初歸也文肅公在留都都憲<lb/>
公自家以饋不愆厥時淑人實相之及都憲公官京師<lb/>
淑人不以逺廢問每文肅公入朝將迎承體甚悉文肅<lb/>
公曰婦哉婦哉中朝稱孝焉文肅公夫人吳生都憲公<lb/>
十年而沒繼夫人孫鞠視都憲公甚恩淑人相都憲公<lb/>
<pb n="KR4e0138_WYG_017-26b"/>
事之孝敬兼至人並賢之都憲公性介確在官恒以不<lb/>
韙是懼凡朝謁夙興淑人必先晝則戒童僕鑰門唯謹<lb/>
俟退食乃啓其在藩也亦然淑人生子昇將冠而殤側<lb/>
室子昪即中書也淑人親敎以成後季室有子淑人日<lb/>
撫抱不置及都憲公例當廕子淑人曰昪既以祖廕小<lb/>
子何敢當昔先公嘗以姑氏之言廕從子矣君能繼先<lb/>
公之志乎都憲公廼上疏請録揮使君子文炳為太學<lb/>
生後都憲公卒於真定淑人以䘮歸故事撫屬及所過<lb/>
<pb n="KR4e0138_WYG_017-27a"/>
郡縣率有賻淑人皆謝不受曰君生也以不賄聞死吾<lb/>
忍忘之中舎自京師奔䘮逾淮而及淑人戒襄事以禮<lb/>
有家事曰問吾子及中舎沒則曰問吾叔氏御家衆嚴<lb/>
食指逾百庭無間言平居無華飾重味至宗婣戚黨有<lb/>
困者樂施不靳也淑人卒以正徳辛未十二月十八日<lb/>
距其生正統戊辰四月二十三日年六十有四子二昇<lb/>
既殤未及娶次即昪娶楊知縣溢女次祥炳聘楊文㫰<lb/>
女女一適張廷瑋孫男二長即童子節聘華氏䇿亦聘<lb/>
<pb n="KR4e0138_WYG_017-27b"/>
華女五陸宏道黄萬善張喬張愈其壻也都憲公勅葬<lb/>
在郡城南三橋之側至是合葬銘曰庶子是子謂敬其<lb/>
夫從子是子謂順其姑維恩與義終身是圖沒從中丞<lb/>
曰徳不孤亶其然乎<lb/>
　<lb/>
　<lb/>
　<lb/>
　容春堂前集巻十七<lb/>
</p>
<p>
</p>
  </div>
</body>
</text>
</TEI>
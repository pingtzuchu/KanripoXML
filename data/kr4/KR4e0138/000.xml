<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>容春堂前集目錄</head>
    <p>
<pb n="KR4e0138_WYG_000-1a"/>
欽定四庫全書　　　　　集部六<lb/>
　容春堂前集目錄　　　　别集類五<hi>明</hi>
　　巻一<lb/>
　　　辭賦<lb/>
　　巻二<lb/>
　　　古詩<lb/>
　　巻三<lb/>
　　　古詩<lb/>
<pb n="KR4e0138_WYG_000-1b"/>
　　巻四<lb/>
　　　五言律詩<lb/>
　　巻五<lb/>
　　　五言絶句<lb/>
　　巻六<lb/>
　　　七言律<lb/>
　　巻七<lb/>
　　　七言律詩<lb/>
<pb n="KR4e0138_WYG_000-2a"/>
　　卷八<lb/>
　　　七言絶句<lb/>
　　巻九<lb/>
　　　雜著<lb/>
　　巻十<lb/>
　　　雜著<lb/>
　　巻十一<lb/>
　　　記<lb/>
<pb n="KR4e0138_WYG_000-2b"/>
　　卷十二<lb/>
　　　記<lb/>
　　巻十三<lb/>
　　　序<lb/>
　　卷十四<lb/>
　　　序<lb/>
　　巻十五<lb/>
　　　表傳<lb/>
<pb n="KR4e0138_WYG_000-3a"/>
　　卷十六<lb/>
　　　碑<lb/>
　　卷十七<lb/>
　　　墓誌銘<lb/>
　　卷十八<lb/>
　　　墓誌銘<lb/>
　　巻十九<lb/>
　　　書簡<lb/>
<pb n="KR4e0138_WYG_000-3b"/>
　　巻二十<lb/>
　　　祭文<lb/>
　　　　<hi>臣</hi>等謹案容春堂全集二十巻後集十四巻<lb/>
　　　　續集十八巻别集九巻明邵寳撰寳字國賢<lb/>
　　　　自號二泉無錫人成化庚辰進士授許州知<lb/>
　　　　州入為户部郎歴官南京禮部尚書卒贈太<lb/>
　　　　子太保諡文莊事蹟具明史儒林傳寳覃精<lb/>
　　　　經學頗能窺見原本與明季諸家摭拾空談<lb/>
<pb n="KR4e0138_WYG_000-4a"/>
　　　　浮夸無實者相去迥殊其舉於鄉也為李東<lb/>
　　　　陽所得士故其詩文家數皆出自東陽東陽<lb/>
　　　　亦以衣鉢相傳許之當寳以侍郎予告歸東<lb/>
　　　　陽作信難一篇以贈稱其集出入經史蒐羅<lb/>
　　　　傳記該括情事摹冩景物以極其所欲言而<lb/>
　　　　無冗字長語辛苦不怡之色若欲進於古之<lb/>
　　　　人且以歐陽修之知蘇軾為比其心之相契<lb/>
　　　　如此然東陽所見祗有前集其後集續集别<lb/>
<pb n="KR4e0138_WYG_000-4b"/>
　　　　集則寶後所續編東陽弗及覩也寶文髙簡<lb/>
　　　　有法雖氣局尚嫌拘狹要無愧於醇正之目<lb/>
　　　　詩則清和澹泊尤能抒冩性靈鍾惺稱王李<lb/>
　　　　盛行以後真詩惟邵二泉其言雖未必盡當<lb/>
　　　　而論詩家正派當時實無以過之盖其風雅<lb/>
　　　　可匹呉寛而經術較深峻潔可比王鏊而才<lb/>
　　　　力更勝正嘉以前固卓然為一鉅手矣其集<lb/>
　　　　稱容春者乃其先世所居堂名寶重修復之<lb/>
<pb n="KR4e0138_WYG_000-5a"/>
　　　　因以名集云乾隆四十二年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　　<hi>臣</hi>　陸　費　墀<lb/>
<pb n="KR4e0138_WYG_000-6a"/>
容春堂原序<lb/>
文之製大率有二典重而嚴敷腴而暢嚴則望之巉巉<lb/>
其可畏者也暢則即之温温其可愛者也皆文之媺者<lb/>
也而兼之難文如韓栁可謂嚴矣其失也流而為晦甚<lb/>
則僻塞艱蹇聲牙而難入文至歐蘇可謂暢矣其失也<lb/>
流而為弱甚則熟爛萎薾冗長而不足觀蓋非四子者<lb/>
之過學之過也學韓栁者束於法有意而不得逞學歐<lb/>
蘇者惟意之適而不知法以裁之是二者皆過也於乎<lb/>
<pb n="KR4e0138_WYG_000-6b"/>
斯亦難矣董南畿學政侍御張君手一編授予曰是為<lb/>
户部侍郎無錫邵公之文鰲山蓋嘗師焉將梓刻以傳<lb/>
惟先生序之初予承乏翰林北上公時始得解過予舟<lb/>
中出所著眎予固已超然脫去凡近雖不得即而友之<lb/>
亦未克沃而忘之也其後官於朝公以進士補外久之<lb/>
召還予且以告歸今兹公亦告歸地且孔邇而衰病錮<lb/>
之不能朝夕數數獨時得其文與詩讀之體裁簡重興<lb/>
寄閒逺未嘗不改容欽歎今乃得其全觀之知公之用<lb/>
<pb n="KR4e0138_WYG_000-7a"/>
力於斯也久其志直欲追古人而並之不屑為近世之<lb/>
文也是足以傳矣或問公之文焉所師曰予也讀之不<lb/>
能窺其所至又安能知其所出然妄意論之公蓋師韓<lb/>
而不暇及乎其他者也其古歌詩蓋有晉魏之風焉而<lb/>
有不同者何師其意不師其詞此固韓公語也師韓而<lb/>
不必似韓此善學韓者也雖然此特於其外之文耳抑<lb/>
復有深於是者焉未敢遽論也公年未及懸車當朝廷<lb/>
渴賢之日方將復起大見於功業不徒托之文章而文<lb/>
<pb n="KR4e0138_WYG_000-7b"/>
章之出將日富而日深又非予所能涯者姑題其首以<lb/>
竢併以復侍御君以為何如也正德丁丑嵗秋八月望<lb/>
震澤王鏊譔<lb/>
文之好尚不同而相信者絶少蓋文者人心之聲信其<lb/>
人斯信其文矣人豈易信哉見之而不能知弗信也知<lb/>
之而以為不足信弗信也杜子美之於李太白韓退之<lb/>
之於栁子厚張籍皆極推許而三子者有異議焉惟歐<lb/>
陽永叔於蘇子瞻稱其竒才欲相遜避而子瞻心誠服<lb/>
<pb n="KR4e0138_WYG_000-8a"/>
之至以比孟子此何哉信不信之間耳世恒説古今人<lb/>
不相及今之君子果於自信而無所取信乎人故雖有<lb/>
竒才博學或陷於一偏而莫之覺於是益歎夫相信之<lb/>
難也予於南畿之試得邵君國賢意其非場屋士見所<lb/>
為古文歌詩愛其峭拔與之論焉數年而見之則加厚<lb/>
矣愛其簡潔與之論焉數年而見之則又加裕矣比乃<lb/>
見其容春堂集出入經史蒐羅傳記該括情事摹寫景<lb/>
物以極其所欲言而無冗字長語辛苦不怡之色若欲<lb/>
<pb n="KR4e0138_WYG_000-8b"/>
進於古之人以幾于口無擇言言必有中者蓋國賢信<lb/>
我太過而其所自信者固存獨非有所合而然哉國賢<lb/>
清修好古自領科第以來為州守為郎正督學政厯長<lb/>
藩臬更踐臺省雖公務叢委而條貫整飭未嘗以文廢<lb/>
政屬以母老乞終養不得請僅予告以歸省色養之暇<lb/>
大肆力於所謂文者故其所得益深而猶未見其止也<lb/>
作信難以貽之國賢名寳成化甲辰進士今為户部左<lb/>
侍郎容春者其先世所居之堂國賢所修復者因以名<lb/>
<pb n="KR4e0138_WYG_000-9a"/>
集其他集尤多予獨備見其前集云長沙李東陽譔<lb/>
今天下以古文名大家者彬彬相望也其在東南凡幾<lb/>
人在常之無錫則有若少司徒泉齋邵公公蚤孤力學<lb/>
弱冠即名於鄉既第進士則遊少師西涯李公之門而<lb/>
有得焉蓋自是仕且學餘三十年文日進以邁西涯人<lb/>
物縣衡也寔以天下士目公於是公隠然為東南之望<lb/>
瑾晩末無似辱公寵而敎之嘗從容問公曰文將安師<lb/>
曰師今之名天下者無以則先進乎無以則古之人乎<lb/>
<pb n="KR4e0138_WYG_000-9b"/>
曰先進而上宋古乎曰有唐有東西漢者在唐兩漢古<lb/>
乎曰有先秦古文在古至先秦至矣乎曰庶乎其亦古<lb/>
也已曰將不有六經在曰六經尚矣夫學文而曰必且<lb/>
為六經吾則不敢也它日問詩公詔之如問文曰將不<lb/>
有三百篇在曰三百篇尚矣夫學詩而曰必且為三百<lb/>
篇吾則不敢也瑾切志之及公以侍養歸自户部而病<lb/>
病愈無所於事則繙録舊所著文若詩日誦諸容春精<lb/>
舎以為樂樂則傳以視瑾使篇為可否之瑾不佞輙繆<lb/>
<pb n="KR4e0138_WYG_000-10a"/>
復曰某者為可某者不為可公則取所可者覆誦焉曰<lb/>
然乎然乎又樂也如是者百七十日録始定凡得文之<lb/>
類篇若干詩之類篇若干其謹重精純蓋得諸宋其雄<lb/>
渾森嚴蓋得諸唐其爾雅深厚蓋得諸漢其近古蓋得<lb/>
諸先秦至其諸篇每曰君子曰云云者則左氏蓋爾也<lb/>
而公乃自附焉於是知公之嘗以詔瑾者信乎不誣然<lb/>
文不必若六經而粹乎卒澤於理義詩不必若三百篇<lb/>
而温乎有風雅之遺音是又奚啻先秦而已也與哉蓋<lb/>
<pb n="KR4e0138_WYG_000-10b"/>
所得於西涯與所自得焉者厥亦深矣其望東南而名<lb/>
天下也固宜公之諸門人請先刻今所録者為前集公<lb/>
謂瑾嘗與聞於斯集也命為之序瑾不敢没公之敎且<lb/>
樂附名焉乃謹序其委源聲實之槩俾天下後世之敦<lb/>
文獻者於是乎徵公名某字某其奏議公移在别集其<lb/>
後集在續藳其德其政在史書正德甲戌秋八月既朢<lb/>
同邑浦瑾譔<lb/>
内至者言焉成文如三精象垂衆湊效乎其職皆化機<lb/>
<pb n="KR4e0138_WYG_000-11a"/>
自然根諸道而發諸氣者也故曰觀乎人文以化成天<lb/>
下六經羣聖人之藴經緯天地綱紀人倫立萬世常行<lb/>
之矩其根深其充養浩然其化機在我文之至也後世<lb/>
敝經則雜敝樸則靡敝莊則散敝潤則流而入卑弱發<lb/>
乎才而語道或淺要諸理而語氣為或衰文云文云乎<lb/>
哉前輩謂太極圖像經西銘自孟子而後未見易傳甚<lb/>
實而自得今與原道並觀相去逺矣數先生者曷嘗屑<lb/>
屑然屬意文事之工理至詞至機有在我者矣予嘗謬<lb/>
<pb n="KR4e0138_WYG_000-11b"/>
意古文懵於道而病乎其蹐於氣也嘗思名能文者聽<lb/>
命焉心存意徃海内士三數人𢎞治丙辰始得㑹吾二<lb/>
泉追訟相見之晩既而靜思之百能媿詘獨吾齒長爾<lb/>
嘗見品士亭記曰其擇也如此廟學記曰為夫子作也<lb/>
白鹿數篇曰為朱子作也及是容春堂集出得盡觀焉<lb/>
曰是文也其是氣也其不離是道也紆徐容與和以平<lb/>
乎莊以潔乎居而不有辯博而不肆黯然其長油油然<lb/>
其光將根幹宋儒標枝秦漢收韓歐數君子之華實乎<lb/>
<pb n="KR4e0138_WYG_000-12a"/>
起衰斯文其先生始乎先生副上卿惜士者猶未酬其<lb/>
望世固有不相易者正德戊寅春仲見素子俊書于雲<lb/>
莊青野莆田林俊譔<lb/>
</p>
<p>
</p>
  </div>
</body>
</text>
</TEI>
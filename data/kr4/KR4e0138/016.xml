<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>容春堂前集巻十六</head>
    <p>
<pb n="KR4e0138_WYG_016-1a"/>
欽定四庫全書<lb/>
　容春堂前集巻十六　　　　　明　邵寳　撰<lb/>
　　碑<hi>七首</hi>
　　　南樂縣倉頡廟碑銘<lb/>
南樂王矦汝昭為邑之明年改建倉頡氏之廟廟成樹<lb/>
碑中庭以麗牲焉因刻嵗月而屬寳書之寳未嘗習古<lb/>
文其何敢執筆于斯惟頡為黄帝史臣實始造鳥跡之<lb/>
書厥後變為古文古文變籀籀變而大篆而小篆而𨽻<lb/>
<pb n="KR4e0138_WYG_016-1b"/>
𨽻之變為真為行為草由今之真行草而視古文則逺甚<lb/>
矣然其形聲之類皆頡之遺也顧雖不敢抑何能忘贊<lb/>
頌哉夫頡始制文以代結繩萬世宗之宗之則宜祀之<lb/>
然而后稷以榖勾龍以土萬世通祀而頡也不與烏乎<lb/>
頡而上有伏羲氏伏羲氏八卦文之肇也頡而下有仲<lb/>
尼氏仲尼氏六經文之成也頡之功孰與二聖故萬世<lb/>
知二聖之功頡不與焉豈其下於稷與龍哉或曰微頡<lb/>
斯文亦有制者世運之相承不得不然頡奚其功雖然<lb/>
<pb n="KR4e0138_WYG_016-2a"/>
頡為之是頡之功也况飲食必祭示不忘本古之道也<lb/>
而操簡握管記事立言者獨可以不知頡乎物原其初<lb/>
事究其所從始頡既不得通祀兹其故邦廟其可不崇<lb/>
王矦之政於是為大矣矦名徳無錫人銘曰維魏之西<lb/>
維衞之東有神斯宮曰倉頡氏維文之宗矦行其庭慨<lb/>
其蕪落仍而有作宮以妥神贊頌在碑惟頡之功惟天<lb/>
之機惟物之象惟民之宜前羲後尼建立三極頡於其<lb/>
間亦克有力相彼鳥跡在古猶今頡神雖亡其存者心<lb/>
<pb n="KR4e0138_WYG_016-2b"/>
斯宫斯享尚時歆之<lb/>
　　　漢愍帝碑<lb/>
世有存之足以為亂賊之戒者君子存之有不毁則無<lb/>
以懲夫人而示天下後世者君子必毁也於其毁也而<lb/>
有所易黜其不正以歸於正者君子則以義起焉此皆<lb/>
關於萬世之綱常而不專為往事之褒貶蓋天下之公<lb/>
論而非一人之私心也古今簒竊之雄首稱曹魏其惡<lb/>
有不待論者始其為禪受也實在許之繁城寳自領郡<lb/>
<pb n="KR4e0138_WYG_016-3a"/>
得逹觀其故都有壇焉曰禪受皆誇詡之迹有碑焉曰<lb/>
禪受皆矯誣之詞千載而下指而笑之讀而唾之者不<lb/>
謀同心不和同聲此所謂存之皆以為亂賊之戒者存<lb/>
之可也其地有廟焉以祠魏文南靣帝服儼然臨之雖<lb/>
易姓改物彼亦有不能泯者然當其親為簒竊之地而<lb/>
舎此與彼則凡彼之所謀以欺後世者今皆墮其智計<lb/>
之中吾恐儒先筆削之㫖終託之於空言而亂臣賊子<lb/>
將益無所忌此所謂不毁則無以懲夫人而示天下後<lb/>
<pb n="KR4e0138_WYG_016-3b"/>
世者毁之可也壇固存也碑固存也而獨毁其廟則它<lb/>
日必有復舉以奉之者卒亦何貴於此舉動哉謂宜易<lb/>
所祠以祠漢之愍帝而其臣孔融配焉彼以其新此以<lb/>
其故若將驅而逐之撥而反之使奸雄之徒不得一日<lb/>
立乎其地此所謂於其毁也而有所易黜其不正以歸<lb/>
於正者以義起焉可也愍之孱弱勢同寄生然猶天下<lb/>
之君也融雖意廣才踈而忠言義色至不容於賊操亦<lb/>
足以愧夫北面稱臣上表勸進者矣帝不稱獻而稱愍<lb/>
<pb n="KR4e0138_WYG_016-4a"/>
從昭烈所諡且漢之君非魏之所得諡也凡此皆所謂<lb/>
以義而起者烏乎君臣之分有大防焉順逆之際有大<lb/>
法焉彼奸邪之所不敢動於惡即動焉猶必有以文之<lb/>
豈獨懼夫天下之將攻之哉亦以大防大法之所在雖<lb/>
後世有不得而逃也若曹氏之於漢是也然當時郡國<lb/>
之中既無一人仗義執言揚旗伐鼓以討其簒竊之罪<lb/>
而在廷在野又無一人登西山蹈東海以明大義於天<lb/>
下蓋畏威附勢無足恠者至於後世之君子亦以空言<lb/>
<pb n="KR4e0138_WYG_016-4b"/>
無補因仍茍且視大防大法而不一顧念焉抑獨何哉<lb/>
存其所宜存毁其所宜毁而易其所宜易此吾軰讀春<lb/>
秋學孔子者事也况職在守土乎是故寳雖不敏不敢<lb/>
讓雖不韙不敢辭<lb/>
　　　常州府修城碑<lb/>
常於江南為望郡郡之有城創自晉太康初逮後唐天<lb/>
祐間始築所謂羅城者我髙皇帝初平江南命御史大<lb/>
夫中山矦湯公和以重兵鎮其地乃改築新城周十里<lb/>
<pb n="KR4e0138_WYG_016-5a"/>
有畸視羅城損五之三今城是也然多括用舊甓未底<lb/>
于固及海内既定撤去鎮兵城壞不治者於是百五十<lb/>
年矣成化間都守孫矦仁嘗修之乆而復壞間奉修理<lb/>
之詔上下具文知深慮者亦鮮蓋郡境南接于南京東<lb/>
為三吳之門又東北距于江又北西通于京口實惟江<lb/>
南要地然自平時觀之則所謂腹裏也因循相視無足<lb/>
恠者正徳六年冬監察御史渤海李矦某來守兹郡登<lb/>
而觀之毅然欲修焉時北方群盗方馳突中原論者率<lb/>
<pb n="KR4e0138_WYG_016-5b"/>
以長江限隔邈乎惟風馬牛不相及故有以過慮議矦<lb/>
者矦曰吾豈惟斯盜是為哉有備無患古之道也民縱<lb/>
吾怨吾固當任之乃具白于廵撫都御史某公某廵按<lb/>
御史原君某清戎御史某君某廵捕御史某君某厥既<lb/>
得報則與同知羅矦某通判陳矦某温矦某謝矦某推<lb/>
官粟矦某協心經畫擇日興事時則咸謂之斷財以産<lb/>
率為白金若干兩功以力授為徒庸若平夫事以才任<lb/>
為統領若干人程以籍定寸度尺分各有差等凡若干<lb/>
<pb n="KR4e0138_WYG_016-6a"/>
丈時則咸謂之均率作自躬懲怠勸勤朝夕弗懈時則<lb/>
咸謂之勤自始事三越月而畢樓櫓扉閎濠陴闉堞髙<lb/>
深整宻視舊加倍屹為壯觀東西行者皆稱美焉時則<lb/>
咸謂之敏然過慮之議猶若未盡息者未幾北盜以窮<lb/>
故舎騎入江奪諸關東下越京口是來暴于孟瀆于魏<lb/>
村于申港合攻江陰門焉以動我部治將有窺我江南<lb/>
之勢警報流傳民大驚擾矦曰我城固矣吾其親率吏<lb/>
士民兵拒之江上相而禽之矦至江隂運謀倡力竒攻<lb/>
<pb n="KR4e0138_WYG_016-6b"/>
正守以折賊衝賊既衂遂引而東又泝而西越月餘再<lb/>
至將殊死决戰矦復如江隂備禦益嚴賊不敢邇於是<lb/>
官軍適至提督都御史陸公某遂由江隂發舟師殱渠<lb/>
魁于狼山賊乃盡滅當是時使城不先完則矦將自守<lb/>
不暇焉能出百里外以抗劇賊即出焉日惴惴内顧焉<lb/>
能周旋展布有兹成功且江陰既全郡斯固矣常郡固<lb/>
則江浙諸郡斯免於驅突矣夫修一城而蔽江浙千里<lb/>
之衝矦之功其一郡之功乎君子謂矦知幾能豫於是<lb/>
<pb n="KR4e0138_WYG_016-7a"/>
乎哲雖微冦固將頌之蓋其功之所徵者逺矣先是城<lb/>
成郡之大夫士謀所以紀矦績者乃因户部郎中劉君<lb/>
乾軰上京師致書屬為記寳時奉詔省母南還受書于<lb/>
途方將以不敏遜既而抵郡適覩厥成敢以見聞序而<lb/>
詩之俾刻諸石其詩曰常維大邦望于江左東浙西淮<lb/>
為喉襟所有城巋焉乆壞弗修衆方是玩有識以憂越<lb/>
歴三紀功歸我矦矦始令民民則譊譊謂矦我浚謂矦<lb/>
我勞勞我筋膂浚我脂膏矦曰佚道彼則曷知乃令乃<lb/>
<pb n="KR4e0138_WYG_016-7b"/>
期親登以麾民趨矦事孔力且時矦曰勤止手拊摩之<lb/>
城既成矣民則寧矣謂矦平矣謂矦明矣天塹湯湯突<lb/>
有巨冦門我江邑將襲我後矦覩我城腹心在斯我拒<lb/>
于江運我體肢載冦載却王師適來<hi>叶</hi>出竒應遽殄彼<lb/>
鯨鯢矦歸視郡有墉有池斯池斯墉民心攸繫國我壯<lb/>
威士我増氣矦師于江實維長城先幾是圖神相我誠<lb/>
重門禦暴自古在昔四方底平矦與有績憲憲我矦政<lb/>
則多有城哉城哉其與不朽<lb/>
<pb n="KR4e0138_WYG_016-8a"/>
　　　慧山浚泉碑銘<lb/>
正徳五年春三月錫人浚慧山之泉秋八月功成先是<lb/>
正統間廵撫周文襄公嘗浚之其後屢葺屢壞至是而<lb/>
極縉紳諸君子方圖再浚而寳歸自漕臺適與聞焉既<lb/>
求士之敏者董厥工作乃與匠石左右達觀究厥敝原<lb/>
為新功始詢謀僉同用書告諸望族各助厥貲而後即<lb/>
事凡為池三為渠二為亭為堂各一而三賢之祠故在<lb/>
泉上今益為十賢而新之縣大夫請助以菑故謝焉至<lb/>
<pb n="KR4e0138_WYG_016-8b"/>
是凡五閱月而泉之流行猶前日也諸君子既觀厥成<lb/>
則以記命寳惟慧泉為天下髙品尚矣然其來也同源<lb/>
而異穴或發則汍或發則檻三池匯之而石渠隂貫乎<lb/>
其間蓋約濫節迅以成泉徳古之為是者可謂知水矣<lb/>
是故上池淵然中池瑩然下池浩然為觀不同而水之<lb/>
狀於是畧具粤自陸子品之之後觀且飲者日衆以盛<lb/>
甚者驛致長安通名嶺海之外夫豈偶然乎哉雖然時<lb/>
而浚之則存乎人譬之天道有燮理之功譬之人事有<lb/>
<pb n="KR4e0138_WYG_016-9a"/>
更化之理浚之為義亦大矣是以君子重圖之今是役<lb/>
也有渠以通有池以蓄有亭若堂以為之觀無侈無廢<lb/>
克協于舊其規畫所就論者謂邑有人焉寳不敏謹以<lb/>
嵗月勒之於碑復為詩以歌之總其費為白金若干兩<lb/>
督工之士為龔時亨楊正甫莫利卿其助之者之名具<lb/>
于碑隂凡若干人為書者吳大章而往來宣勤則潘繼<lb/>
芳及僧圓顯定昌云其詩曰邃彼原泉慧山之下維僧<lb/>
若冰肇浚自古謂配中泠允哉其伍我錫彼金有子維<lb/>
<pb n="KR4e0138_WYG_016-9b"/>
母孰不來飲孰不來觀贊嘆咏歌井冽以寒孰閼我流<lb/>
石崩木蠧匪泉則敝敝以是故人亦有言清斯濯纓棄<lb/>
而弗滌豈泉之情錫人協義與我浚功維物有理變極<lb/>
則通維雲蒸蒸維石齒齒泉流其間終古弗止有徳匪<lb/>
泉則時予之耻我詩于碑以頌其成泉哉泉哉與時偕<lb/>
清<lb/>
　　　潮河川石牆碑銘<lb/>
潮河川古北口邊關也其險以水關之北舊為棄地今<lb/>
<pb n="KR4e0138_WYG_016-10a"/>
司空湯隂李公鐩昔以亞卿兼御史中丞經畧諸邊始<lb/>
因山作石牆為内外限水流其中與牆相際牆内之東<lb/>
南有堡以居戍卒號曰新營君子謂疆圉之守於是為<lb/>
固然是堡去川纔若干歩嵗六七月沙漠諸水絶川是<lb/>
來奔放横決堡受衝激居用弗寧牧耕兼病冦惟不至<lb/>
至則罔禦正徳辛未春今御史中丞蕪湖李公貢以整<lb/>
飭之命來顧瞻起憂思終司空公之功乃謀於分守太<lb/>
監呂公安暨叅將都指揮僉事章君縉屬某官某等循<lb/>
<pb n="KR4e0138_WYG_016-10b"/>
川之東壘石為南北牆若干丈又折而西為牆若干丈<lb/>
屬于山麓約川南流自始事暨訖功不越一月為費白<lb/>
金㡬百兩或以其事之細而功之易也竊相謂曰此何<lb/>
足為有無哉既而大水至遇牆而止則又相謂曰壯矣<lb/>
哉是牆之為力也水不我貽害而我設險繼自今即有<lb/>
冦其若我何分守以下諸君子樹石川上用紀公績以<lb/>
示乆逺謂寶知公使來請銘吾嘗聞𢎞治間為潮河之<lb/>
役者既大且難而功弗時叙人之始而疑者非以此乎<lb/>
<pb n="KR4e0138_WYG_016-11a"/>
不知天下之事為大于細圖難于易其道尚矣而人或<lb/>
忽之非公察㣲知要其孰能與於此然其初也雖易而<lb/>
為謀甚艱其究也雖細而為功甚鉅蓋於司空公有光<lb/>
焉揆之古義固當特書之公學通古今而恭慎端雅望<lb/>
在中外此實未足盡公而不可謂非公事也乃作銘曰<lb/>
維石斯牆維水斯坊洪流溢川是距是當無我毁傷誰<lb/>
其作之功不可忘人謂中丞斯坊斯堤自北而南復東<lb/>
以西尺度有稽惟川是依不我為壑固哉山溪彼視我<lb/>
<pb n="KR4e0138_WYG_016-11b"/>
險自我則夷川有恒流弗牆曷害突其來如厥功斯在<lb/>
維司空之成中丞之載中丞受命殿我北門備禦有武<lb/>
綏懐有文耆歌童謡溢我見聞牆哉牆哉亦與永存<lb/>
　　　華氏墓門碑銘<lb/>
錫山華氏有以義旌門于墓者曰某處士諱某字仲諄<lb/>
於是其卒若干年矣曷為旌之蓋𢎞治壬子之饑其孫<lb/>
曰守吉者出粟若干石助賑于公例得書其門曰義民<lb/>
守吉謝不敢當則為狀請于廵撫都御史佀公曰吾祖<lb/>
<pb n="KR4e0138_WYG_016-12a"/>
某義人也吾斯舉吾祖之遺也願輟吾門之旌旌門于<lb/>
祖墓公從之夫旌門于墓制歟非制也非制而從之何<lb/>
居為其能崇祖也凡崇祖者則從之乎崇祖而不違其<lb/>
實斯從之矣春秋書諸侯葬獨蔡桓舉爵說者謂蔡季<lb/>
之賢知請諡也故人臣以不誣其君為忠人子以不誣<lb/>
其父為孝孫之於祖猶子之於父也若處士者慈良樸<lb/>
茂承其祖訓而廣義于鄉嘗減田租以寛佃力歲為粟<lb/>
三百餘石其它事稱是者尤衆然其生也莫為舉之其<lb/>
<pb n="KR4e0138_WYG_016-12b"/>
沒也莫為表之至于其孫始因助賑之旌而請門于墓<lb/>
所謂義民云者則固其所當稱也夫是之謂不違其實<lb/>
從之不亦可乎雖然曷為不請于上荒政也荒政之不<lb/>
必請也奈何荒政非出於得已茍非得已則矯擅之罪<lb/>
且猶甘之古之人有行之者汲黯韓韶是也况祖孫異<lb/>
名而同義門墓異地而同旌舎此就彼曾無加損而廵<lb/>
撫又以便宜行之乎是故旌于門制也旌門于墓非制<lb/>
也義也義以從民而不外於制惇彛成裕一舉而衆知<lb/>
<pb n="KR4e0138_WYG_016-13a"/>
勸雖未請猶請也君子謂是門也可以傳矣不可弗志<lb/>
門成於出粟之幾年甲子守吉嘗請予記至是載請予<lb/>
不能辭既叙其事遂為作銘守吉名禎以字行平生好<lb/>
義不愧其祖事具錢主客所為傳云銘曰宅里表善維<lb/>
周則然亦有封墓曰崇忠賢忠賢尚哉善著者義華以<lb/>
孝稱維義亦世仲諄維祖守吉其孫孫孫<hi>去聲</hi>義名請歸<lb/>
于尊尊弗茍推義則多有匪墓樹門曷圖厥乆中丞奉<lb/>
詔撫我南畿謂是可從我有便宜有伉斯門松楸是翼<lb/>
<pb n="KR4e0138_WYG_016-13b"/>
上榜下碑載其義蹟孰無義心在昔猶今遐孰終遺幽<lb/>
孰終沉我銘昭之百世其欽<lb/>
　　　膠山重建宋丞相贈太師諡忠定李公祠堂碑<lb/>
寶既祠忠定李公于惠山尚徳書院而膠山寺故祠復<lb/>
以重建之成來告蓋鄉人安國為之頃常走書請記于<lb/>
淮隂漕府寳有感焉而諾之於今期月矣惟公為宋名<lb/>
臣寳自弱冠即知景慕有執鞭之願比讀史傳乃知公<lb/>
邵武人自其祖始居吾錫於是心益嚮往之𢎞治十有<lb/>
<pb n="KR4e0138_WYG_016-14a"/>
三年秋寳以提學命便道過家往謁公祠至則廢壞已<lb/>
乆僧以木主寓泉亭上肅寳再拜而退當時欲圖修復<lb/>
無所於屬獨陸永思者捨田七畝以為供具蓋慨嘆者<lb/>
乆之今兹之舉實吾志之所欲也於其成也烏得無言<lb/>
哉按郡志山在邑東三十里梁太清初寺於其麓宋紹<lb/>
興間公請為墳刹改崇親報徳之額嗣是遂祠公焉其<lb/>
取重於世實以公故則吾錫之人修而復之固以義起<lb/>
禮者而或以公非錫産為疑不知公家於錫由祖以下<lb/>
<pb n="KR4e0138_WYG_016-14b"/>
閲歴三世其父殿撰公夔暨母吳令人先後皆葬湛峴<lb/>
山公廬墓其地手植松栢萬株詳見公父母墓銘及公<lb/>
行狀蓋公生長宦學於斯凡若干年最後乃有祠命因<lb/>
薨於福故其自稱必以梁溪又以名其文集由是觀之<lb/>
公為寓賢邪為鄉先生邪蓋嘗考公㓜有大志見於登<lb/>
城禦宼之時而宣和大水之論知道君子如陳了齋者<lb/>
深所期重至其立朝有識有才有權有量而本之以忠<lb/>
謀出之以正氣在靖康竭扶持之力在建炎舉修攘之<lb/>
<pb n="KR4e0138_WYG_016-15a"/>
政在紹興建恢復之議不幸而屢見忌沮則其所以復<lb/>
君父之仇正華夷之分而上無媿於聖賢者不過章䟽<lb/>
計畫之間而已然於此有隱功焉而非君子莫之知也<lb/>
後數十年錫與邵武並舉其祠至于今廢而復興則是<lb/>
非之公固無古今之間而天定之能勝人果不可誣也<lb/>
審矣不然若秦賈之子孫固有易譜匿像避而之他者<lb/>
亦獨何哉第兹祠之復僧既無力而大夫士之有力者<lb/>
亦莫或為省乃俾安氏獨任其費此亦理數之極若天<lb/>
<pb n="KR4e0138_WYG_016-15b"/>
有以啓其衷者爾昔永康徐元徳敎授邵學首議建公<lb/>
祠晦庵朱子為記深嘉予之况國無元徳之責者哉國<lb/>
又欲割田十有三畆與陸氏所捨同𨽻寺僧為春秋私<lb/>
祀之需顧未有主獻者君子謂宜謀於公之族裔焉茍<lb/>
卒行之其事益可尚已寳晩且愚無晦庵之筆以論著<lb/>
公之盛烈而因以見修復之勤特為書其麗牲之碑用<lb/>
紀嵗月且為迎送神詞俾祠公者歌之亦少以慰公云<lb/>
爾祠之建始於正徳四年八月六日明年九月九日落<lb/>
<pb n="KR4e0138_WYG_016-16a"/>
成時寺僧可清等奉祠事其迎神曰公何之兮勤我招<lb/>
望雲旗兮凌江潮公蟬冠兮綘服指舊丘兮逰敖朝騰<lb/>
駕兮水裔夕弭節兮山椒西有惠兮東有膠潔我尊兮<lb/>
醇醪跂英靈兮未下闐歌聲兮鼓簫宛懷公兮心勞其<lb/>
送神曰公將去兮何從望閩山兮南東公重帆兮雙楫駕<lb/>
海濤兮天風睠舊逰兮斯在手嘗植兮萬松惠之泉兮<lb/>
膠之峯儼翼翼兮新宫靈倐彼兮忽此雲廻翔兮太空<lb/>
嵗復嵗兮來降<hi>叶</hi>
<pb n="KR4e0138_WYG_016-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　容春堂前集卷十六<lb/>
</p>
<p>
</p>
  </div>
</body>
</text>
</TEI>
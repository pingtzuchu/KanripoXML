<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>容春堂前集巻九</head>
    <p>
<pb n="KR4e0138_WYG_009-1a"/>
欽定四庫全書<lb/>
　容春堂前集巻九　　　　　明　邵寳撰<lb/>
　　雜著<hi>三十首</hi>
　　　守官箴<lb/>
何以守官曰敬與廉敬則不忽廉乃有嚴何以守敬曰<lb/>
惟以畏國憲天彞㒺或敢墜何以守廉曰惟以儉我用<lb/>
克節我俸亦贍循是二者靜以待之可否在事喜怒曷<lb/>
施民曰父母君曰臣子勉焉夙夜庶㡬稱此<lb/>
<pb n="KR4e0138_WYG_009-1b"/>
　　　同官箴<lb/>
　錫山邵寶為州於許五年而未即有功其幸免大過<lb/>
　者同官之力居多焉思愼厥終乃作箴曰<lb/>
同官為僚伊何其同莫非王事惟時天功王事同襄天<lb/>
功同亮惟私起爭惟公生讓詩詠攻玉易賛斷金我思<lb/>
古人實獲我心事否則否事可則可不必在人不必在<lb/>
我情義相孚同僚弟昆勿或有間斯愛斯惇德業相勸<lb/>
同僚朋友勿或有間斯敬斯久小子作箴告諸大夫同<lb/>
<pb n="KR4e0138_WYG_009-2a"/>
寅恊恭聖有嘉謨<lb/>
　　　治河論上<lb/>
萬世言治水者必曰禹治水而不法禹可乎孟子曰禹<lb/>
之治水水之道也水之所以為水禹之所以為治無出<lb/>
此矣河也者天下之水之大者也禹之治水其詳見於<lb/>
禹貢其曰導河積石至於龍門南至于華陰東至于底<lb/>
柱又東至于孟津東過洛汭至于大伾北過絳水至于<lb/>
大陸又北播為九河同為逆河入于海者皆順導之法<lb/>
<pb n="KR4e0138_WYG_009-2b"/>
初無逆障之說故能成府事之功而天下稱神其極至<lb/>
於地平天成焉由今觀之其所空之地甚廣所處之勢<lb/>
甚易所求之効甚小是故其成功也如此今之治水者<lb/>
其去禹也逺矣而所空之地乃狹於禹所處之勢乃難<lb/>
於禹所求之効乃大於禹欲其成功不亦難乎何謂所<lb/>
空之地狹於禹葢禹之導河自大伾以下分播合同隨<lb/>
其所之而疏之不與爭利故水得其性而無衝決之患<lb/>
非無衝決也彼自衝決而非吾之所得與也今夫一杯<lb/>
<pb n="KR4e0138_WYG_009-3a"/>
之水舉而注之地必得方尺乃能容之其勢然也河自<lb/>
大伾以上水之在杯者也大伾以下水之在地者也以<lb/>
在地之水而欲拘束周旋如在杯之時大禹不能而况<lb/>
他人乎今河南山東郡縣棊布星列官亭民舍相比而<lb/>
居凡禹之所空以與水者今皆為吾有葢吾無容水之<lb/>
地而非水據吾之地也固宜其有衝決之患也故曰所<lb/>
空之地狹於禹何謂所處之勢難於禹葢嘗觀禹之治<lb/>
矣隨處施工初無窒礙亦無拘限今北有臨清中有濟<lb/>
<pb n="KR4e0138_WYG_009-3b"/>
寧南有徐州皆轉漕要路而汴省在西南又為宗藩所<lb/>
在左盻右顧前瞻後望動則肘掣使水有知尚不能使<lb/>
之必隨吾意况水無情物也其能逶迤曲折以濟吾之<lb/>
事哉故曰所處之勢難於禹何謂所求之效大於禹葢<lb/>
禹之所以為治去其墊溺之害而已此外無求焉今則<lb/>
賴之以漕不及汴矣又恐壊臨清也不及臨清矣又恐<lb/>
壞濟寧也不及濟寧矣又恐壞徐州也使皆無壞又恐<lb/>
漕渠不足於運也了是數者而後謂之治故曰所求之<lb/>
<pb n="KR4e0138_WYG_009-4a"/>
效大於禹以若地處若埶求若效雖使禹復生恐其難<lb/>
矣而或者猶譊譊然曰某為上策某為下策某為中策<lb/>
則惑之甚也然則奈何哉求其大治必至於大亂先王<lb/>
知其然是故以不治治之治之以不治者乃所以深治<lb/>
治之也某於河亦云<lb/>
　　　治河論下<lb/>
夫所謂治之以不治者非不欲治之也葢難於其治也<lb/>
難於其治而遂不之治則其患有不可勝言者君子顧<lb/>
<pb n="KR4e0138_WYG_009-4b"/>
忍坐視吾無辜之百姓受兹酷烈哉今夫人有病其勢<lb/>
篤且死也將求醫以治之歟抑亦委之於不醫歟委之<lb/>
於不醫是待死而已矣是故謂河之不必治者待死而<lb/>
委之於不醫者也茍知求醫矣而謂其可恃以必不死<lb/>
且至千百年之壽此所謂不惟無益而又害之今之治<lb/>
河者何以異是是故亦治之以不治而已矣葢河自周<lb/>
定王時北徙漢氏而下決東郡決瓠子決魏之舘陶分<lb/>
屯氏決清河靈鳴犢口其變非一議者或欲疏禹之故<lb/>
<pb n="KR4e0138_WYG_009-5a"/>
道或欲塞所決之口或欲分流以殺其衝決之勢或欲<lb/>
築堤以障其泛溢之虞或又有望氣用數而謂人力强<lb/>
塞未必可以應天者載考前史歴歴可見亦今日治河<lb/>
者之所熟講而飫聞者也雖成敗得失不能無辨然譬<lb/>
之醫者其皆一方乎茍不問其緩急先後執一方而求<lb/>
病之愈不愈則歸咎於方豈方之罪哉用方者之罪也<lb/>
取古之方隨其緩急先後而用之此所謂治之以不治<lb/>
者也故如漕渠急則張秋等壩所當先築而疏故道塞<lb/>
<pb n="KR4e0138_WYG_009-5b"/>
新決分流諸派次焉然故道若高則不必於必疏新流<lb/>
若下則不必於必塞其間泛出傍溢或用疏法或用塞<lb/>
法以水治水吾無容心故曰取古之方隨其緩急先後<lb/>
而用之此之謂也今河之為患如一人之身而具百病<lb/>
者也朝輕而夕重表减而裏加雖有盧扁不能使之全<lb/>
愈也故必得良醫師坐守其側切脉觀色聽其聲音察<lb/>
其寒熱究其病之所由起盡心力救之如前所謂取古<lb/>
之方隨其緩急先後而用之者幸而愈則調理如故不<lb/>
<pb n="KR4e0138_WYG_009-6a"/>
幸而復發於此則改圖而治之是故有求醫無遣醫藥<lb/>
餌常備攻治常施而不必其成功要於不死而已矣故<lb/>
曰治之以不治今治河之大臣良醫師也工與料藥餌<lb/>
也凡所謂疏塞分築之類攻治之法也為今之計宜常<lb/>
設總理大臣更置其屬頻廵視謹調䕶任滿則代或加<lb/>
命使仍其職而不必其功之成備工與料而惟其所用<lb/>
焉可也然大臣之任其事在朝廷疏塞分築之類其事<lb/>
在大臣而所謂工與料者則在民矣民可使之困乎故<lb/>
<pb n="KR4e0138_WYG_009-6b"/>
治河非難也備工與料之為難也<lb/>
　　　王魏論<lb/>
或問王珪魏徵不死建成之難而從太宗君子以為害<lb/>
於義然歟曰不然王魏之於建成非君臣也何死難之<lb/>
有子游問曰喪慈母如母禮與孔子曰非禮也古者男<lb/>
子外有傅内有慈母君命所使教子也何服之有王魏<lb/>
承高祖之命而為建成之輔建成固不得而臣也王魏<lb/>
何從而為之死哉曰其事太宗可乎曰不可王魏義當<lb/>
<pb n="KR4e0138_WYG_009-7a"/>
死者也何也以建成之難雖不當死以高祖之命則不<lb/>
可不死也曲禮曰國君死社稷大夫死衆士死制受君<lb/>
命而輔太子其為制也尤重安危榮辱死生以之今有<lb/>
人焉殺其所輔而奪之位乃恝然莫之省則何以復君<lb/>
命矣且太宗以弟殺兄以藩王殺太子是有無君無親<lb/>
之心比於簒弑特一間耳在春秋之法所謂人人得而<lb/>
誅之者况為其輔者乎王魏於此盡力致討死而後已<lb/>
焉可也故王魏雖不當死建成之難而不可不死於高<lb/>
<pb n="KR4e0138_WYG_009-7b"/>
祖之命也如之何其事太宗也曰死建成則死死高祖<lb/>
則死死有異乎曰死非異處死為異均一死也此是彼<lb/>
非義則然耳故王魏之不能死固天理人心之所不與<lb/>
也然以建成而責其君臣之義則彼猶得以辭其責以<lb/>
高祖之命責之九原可作吾知其百喙不能為辭矣曰<lb/>
然則尹起莘之論亦無不可曰由尹氏之論此亂臣賊<lb/>
子所以接迹於世也烏乎可<lb/>
　　　事難<lb/>
<pb n="KR4e0138_WYG_009-8a"/>
事之難者天下有之矣然東萊呂氏獨以祭仲之女子<lb/>
南之子之聞將殺父也以為天下之至難而君子之所<lb/>
當先講者卒乃引伐國不問仁人謂君子必無此事而<lb/>
不必講也予謂天下之事有可以意度者亦有不可以<lb/>
意度者對孝子而公言將殺其親固世之所無也假<lb/>
令彼不吾告而或偶聞之而或陰得之則亦將推託於<lb/>
不知而聽其自相戕賊哉棄疾於子南父子也於楚子<lb/>
君臣也當是時子南在楚葢僭越之甚而無君之漸萌<lb/>
<pb n="KR4e0138_WYG_009-8b"/>
矣而一旦君以殺其父告使棄疾而洩命則子南必先<lb/>
圖於楚子否則坐視親之將見殺而不顧也由前則黨<lb/>
父以讐君由後則從君而賊父忠孝之罪人棄疾曷逃<lb/>
焉為棄疾之道者既聞是命必免冠徒跣號泣於庭以<lb/>
告其父曰吾族有位於國世食其祿以為巨室今王之<lb/>
弗强一國之所知也而吾乃攬其威權利其寵靈俾國<lb/>
人上下皆謂主降臣偪王亦不自安將有虞於吾族竊<lb/>
恐有擬吾後者雖王亦不能止也盍棄位出奔以全先<lb/>
<pb n="KR4e0138_WYG_009-9a"/>
大夫之祀乎如是懇惻至于再三假令不從則再拜而<lb/>
自盡若申生之為者吾親之心庶其有感而君父之難<lb/>
萬一可解也豈不愈於自經於溝瀆哉不然從父起居<lb/>
父生則子不敢死父死則子不敢生固常情也今不此<lb/>
之圖乃曰父戮子居將焉用之洩命重刑臣亦不為何<lb/>
為者邪若夫雍姬之事則尤有可論者父者子之天也<lb/>
夫者婦之天也國君殺大夫而專之非法也且命其壻<lb/>
以賊其舅君非義令臣非義共<hi>平聲</hi>君不可諌夫可諫也<lb/>
<pb n="KR4e0138_WYG_009-9b"/>
諫其夫以逃不義一舉而全二天此雍姬之道也諌而<lb/>
不從夫道絶矣則告於父而自經焉以明吾心其亦可<lb/>
也雍姬不明此義乃洩其謀而視其夫被戮以死豈不<lb/>
誤哉雖然棄疾不惟可以諫父而亦可以諫君雍姬不<lb/>
惟可以諫夫而亦可以諫父不從則死之死於君猶死<lb/>
於父也死於父猶死於夫也死於君為忠死於父為孝<lb/>
死於夫為義烏乎孰謂天下果有難處之事哉<lb/>
　　　銅雀硯銘<lb/>
<pb n="KR4e0138_WYG_009-10a"/>
兹惟陶氏遺鄴之野摩挲漢年尚論作者俾與端居彬<lb/>
然文雅噫彼豈為硯我何用瓦噐不以人時哉用舍<lb/>
　　　葉司徒贊<lb/>
偉哉葉公經濟之資遲回抑遏至老而施中外後先閱<lb/>
歴二紀凡諸物宜驗之在巳既成文治溢為戎勲南丹<lb/>
單騎荔浦孤軍岷賊有徒怙凶惟舊公計滅之如縛病<lb/>
獸公在北邊如其在西益障損戍精耀鼓旗是皆公功<lb/>
公則不伐從容廟堂藴乃丕發國計民生惟大司徒公<lb/>
<pb n="KR4e0138_WYG_009-10b"/>
曰艱哉我何以圖内帑外庾歲漕月餉通融有無公執<lb/>
其量嬖人肆驕公語諤諤戚氏專利公疏鑿鑿彼以其<lb/>
寵公以憲章以國以民披肝瀝腸帝曰都哉惟卿議是<lb/>
其所否者什纔一二公胡能爾曰識曰才識以聽納而<lb/>
才以裁若古大臣厥亦無愧先憂仲淹善斷如晦七十<lb/>
一年乃老于家錦衣犀帶淮水之涯公壽無疆天用鎮<lb/>
俗考德于何名臣有録<lb/>
　　　石祁子賛<lb/>
<pb n="KR4e0138_WYG_009-11a"/>
沐珮則兆吾弗敢知吾所知者凶吉異儀或兆或否偶<lb/>
邪非偶大哉禮云維臣子守<lb/>
　　　紀叔姬賛<lb/>
國亾君亾吾將曷歸父母邦魯先君廟酅歸不于魯而<lb/>
酅是依烏乎叔姬<lb/>
　　　泉研銘<lb/>
我石汝琢我泉汝名無絶其源我心汝盟畜之池盈放<lb/>
之川行我詞汝徵<lb/>
<pb n="KR4e0138_WYG_009-11b"/>
　　　白石硃研銘<lb/>
堅白者石圓方者池中渥者丹我其用之<lb/>
　　　菽水堂銘<lb/>
維士養親鼎貴多有有鼎有實厥味維厚物有貴薄亦<lb/>
惟其誠我分乃是菽水三牲水曰𤣥酒菽曰嘉穀至薄<lb/>
而腴義我所欲所欲是承樂在其中菽水匪歉三牲匪<lb/>
豐茍為不義君子所棄一芥萬鍾理㒺或異盜泉不顧<lb/>
仁粟必求是物是誠孝哉惟休我銘君堂要在養志參<lb/>
<pb n="KR4e0138_WYG_009-12a"/>
何人哉希之則是<lb/>
　　　江西小硯銘<lb/>
介予汝嘉貞汝予樂持汝論士予斆予學勺汝為川巻<lb/>
汝為岳汝尚相予無忘始作也<lb/>
　　　杜氏琴銘<lb/>
物以素貴有如此琴𤣥酒大羮實維我音或鼓而歌聽<lb/>
之者心庶㡬古人復見于今乎<lb/>
　　　閟宮說<lb/>
<pb n="KR4e0138_WYG_009-12b"/>
閟宮詩人頌禱其君以伯也僖公之時天王失馭諸侯<lb/>
彊有力者肆為侵暴而蠻夷戎狄亦皆起而猾夏生民<lb/>
之荼毒甚矣故志於當世者莫不慕桓文之事焉閟宮<lb/>
詩人頌禱其君曰遂荒大東至于海邦又曰遂荒徐宅<lb/>
淮夷蠻貃及彼南夷又曰戎狄是膺荆舒是懲至論其<lb/>
所以為之則曰公車千乘公徒三萬夫以車徒之衆而<lb/>
闢土服逺兹豈非桓文之事歟於此而少進焉則有詩<lb/>
人之所不能及者故曰魯一變至于道此仲尼之志也<lb/>
<pb n="KR4e0138_WYG_009-13a"/>
書録費誓詩録閟宮得巳哉得巳哉<lb/>
　　　觀陶說<lb/>
邵子觀于景德之陶歴群工所咸造焉客或嘆曰吁陶<lb/>
之為噐其難矣哉方其取土於山猶夫石也碓而粉之<lb/>
澄之以水濾之以渠浥之以甓和之以漿始可以揉而<lb/>
規之又必削其未整焉因以壞者什一磨其未澤焉壞<lb/>
者什二潤之以膏飾之以采内諸火而出焉壊者什五<lb/>
其幸不壞者璺隙疣玷又什之三葢自始規而至成噐<lb/>
<pb n="KR4e0138_WYG_009-13b"/>
以獻于尚膳其不得與焉者多矣然取土而舁者若干<lb/>
人碓者若干人澄者濾者浥者和而揉者削者磨者潤<lb/>
且飾者納諸火者各若干人凡越工者十而后噐斯得<lb/>
其成也其獻之上不過備一御耳為之如是其難而用<lb/>
之不以為異是可嘆也邵子曰是誠難矣雖然吾猶以<lb/>
為易也夫取土而制其質澄濾浥和而後就規刮磨潤<lb/>
飾而後就火茍不壞者皆成噐矣噐而獻之不過三月<lb/>
則離山野而薦諸郊廟陳諸宮寢祭祀享燕實與有用<lb/>
<pb n="KR4e0138_WYG_009-14a"/>
焉斯亦異矣視其為之之難亦何負哉乃若君子之修<lb/>
身以待用者材以為土學以為碓戒以為澄省以為濾<lb/>
從義以為浥力行以為和循禮以為規研精以為刮師<lb/>
友以為磨出詞以為潤表儀以為采自試而徵之以去<lb/>
其疣隙玷璺近者十年遠者三四十年曾不得望君門<lb/>
而效用焉甚或終其身於山野其視夫陶也又何如邪<lb/>
寶方陶於人才知其難焉故陶吾猶以為易也客起而<lb/>
謝曰吾聞萬室不足於一陶今乃知其難若是雖然噐<lb/>
<pb n="KR4e0138_WYG_009-14b"/>
猶末也請著以為說俾用才者知焉<lb/>
　　　宋穆公論<lb/>
宋宣公之立穆公也不使公子與夷避之穆公之立與<lb/>
夷也則使憑也出居於鄭且與夷之將立也有非先君<lb/>
之意之言而憑也承穆公之命乃無遜詞以對其弑奪<lb/>
之禍固不待他日而後見矣豈有敢為弑奪之人而可<lb/>
授之國乎吾嘗疑穆公重嫌以致亂由是觀之穆公之<lb/>
擇繼彼善於此固必舍慿而立與夷之為是也况使慿<lb/>
<pb n="KR4e0138_WYG_009-15a"/>
出居所以防之亦甚周宻與夷於此茍能修德和民以<lb/>
好鄰國則其位自定顧與逆賊合謀欲求除害而卒及<lb/>
於難葢自求之耳故君子謂之饗之道其常也饗而不<lb/>
饗與夷之罪也豈穆公之罪哉而或者以累宣公抑又<lb/>
過矣<lb/>
　　　學禮不議說<lb/>
非天子不議禮禮者所以品節乎道道無變更而禮有<lb/>
損益損益之要其因以時其起以義故不敢議也雖然<lb/>
<pb n="KR4e0138_WYG_009-15b"/>
君子豈可不學哉子曰吾說夏禮杞不足徵也吾學殷<lb/>
禮有宋存焉吾學周禮今用之吾從周由是觀之則孔<lb/>
子於三代之禮皆嘗學之矣其所以不敢議者非義不<lb/>
足也時不當也時茍不當而欲議焉雖聖人不敢而况<lb/>
他人乎茍惟視為外事而於損益之故漫無考究則局<lb/>
而未博泥而未通雖聖人不能而况學者乎是故君子<lb/>
之於禮也學而不議因時起義有待而用焉斯得之矣<lb/>
　　　劉忠愍公像賛<lb/>
<pb n="KR4e0138_WYG_009-16a"/>
　劉禮部景玊以其祖忠愍公遺像見貽再拜敬瞻乃<lb/>
　作賛曰<lb/>
於忠愍公侃侃堂堂在正統中修省有章惟辟福威是<lb/>
膺戎狄義形于言諌匪公職公如元氣柱我邦家彼奸<lb/>
賊公乃動于邪公學春秋上師孔子知有君臣不知生<lb/>
死死道多端公為其難賴公存者堂陛衣冠今日何日<lb/>
獲瞻公貌我淚潸然為天下悼<lb/>
　　　諸侯葬稱公對<lb/>
<pb n="KR4e0138_WYG_009-16b"/>
或問春秋於諸侯之葬曷為槩公之曰從其臣子之私<lb/>
稱也曷為從其臣子之私稱曰見其私謚也私謚可乎<lb/>
曰古者生不爵死無謚謚與爵非天子孰敢議之天子<lb/>
之謚諸侯奈何曰從法而繫以爵<lb/>
　　　使札對<lb/>
或問吳子使札來聘在昧夷卒三十年前仲尼何貶之<lb/>
預也曰兄亾弟及既有父之命矣則札也實君之貳也<lb/>
吳子烏而使之是使也札將無意乎不然何歴之諸國<lb/>
<pb n="KR4e0138_WYG_009-17a"/>
觀樂論人從容暇豫如此傳曰季札使而亾焉得其心<lb/>
矣此春秋貶札之實也何預之有曰傳稱壽夢賢季札<lb/>
欲立以為嗣札辭不可然後立諸樊則札之辭壽夢巳<lb/>
聽之矣其必欲致國者乃諸兄之意非父之命也曰兄<lb/>
為君兄之命君之命也况初意出於父乎<lb/>
　　　小宗祭法對<lb/>
談萊州問小宗祭法於寶寶對曰祭法與宗法表裏唯<lb/>
大宗有太祖之祭小宗則不敢祭别大宗也小宗而祭<lb/>
<pb n="KR4e0138_WYG_009-17b"/>
太祖則宗法廢矣然則小宗之祭如何祭各始於所繼<lb/>
而極于高故繼禰者祭一世繼祖者祭二世繼曾者祭<lb/>
三世繼高者祭四世不四世不祧也此小宗之祭也小<lb/>
宗亦可立祖乎貴者賢者有功者以義起焉可也雖然<lb/>
必至當祧而議焉未祧而議是二大宗也<lb/>
　　　將石亭箴<lb/>
　予以泉名齋葢感川流之㫖而勵志於道也他日或<lb/>
　謂泉之流易濁汲水者必將以石則歴久而其清如<lb/>
<pb n="KR4e0138_WYG_009-18a"/>
　故於是又以將石名吾亭焉比承乏浙臬有澄清之<lb/>
　寄益用自警憲副謝君汝為聞而予之為大書扁予<lb/>
　燕室且辱為之記予不敏曷足以當此哉乃述鄙意<lb/>
　箴于屏間期無負初志云箴曰<lb/>
山下有泉其源本清出山乃濁豈泉之情歴澗而溪塵<lb/>
沙汨没視我蒙初幾如二物我泉我汲我石是將石置<lb/>
之水隱有激揚出山在山清也如素不逺之復維此石<lb/>
故維石何為維貞維靜壁立頽波何動不定動靜相資<lb/>
<pb n="KR4e0138_WYG_009-18b"/>
厥修乃來放乎四海石哉泉哉<lb/>
　　　觀我軒銘<lb/>
　予自臬司來浙省既適厥居旁觀其東得隙地焉遂<lb/>
　軒其間公暇居之有客請名名曰觀我顧其義未之<lb/>
　詳也乃復著銘以俟詢者其詞曰<lb/>
人有恒言靜觀萬物萬物我備我其敢忽觀物於物盍<lb/>
于我心充之益宏鈎之益深以我體物以物徵我揆協<lb/>
後先原逢右左動不可亂賾不可惡我分固然求我矩<lb/>
<pb n="KR4e0138_WYG_009-19a"/>
度寂然不動我觀其㡬感而遂通我觀其宜孟曰養心<lb/>
程曰定性元公有圖示我主靜一事予耻一夫予辜至<lb/>
公無我大哉聖謨自公退食我坐我室俯仰兩間萬物<lb/>
職職物我異分而無異觀我庭廓如地容天寛從事於<lb/>
斯是政是學匪敢為迂先民有作<lb/>
　　　瘞巻銘<lb/>
　江西諸生小試文總三萬餘巻葢自𢎞治庚申至乙<lb/>
　丒凡四視學所得也念皆英才精力所寓故携庋草<lb/>
<pb n="KR4e0138_WYG_009-19b"/>
　堂時一展焉然紙久則敝敝則棄且䙝者理必有之<lb/>
　於是穴地以藏為銘其上曰<lb/>
是惟奎壁之精廬蠡之氣其騰耀而不可掩者既行於<lb/>
世矣兹其不可久者亦安可棄也還之造化亦曰義哉<lb/>
亦曰義哉<lb/>
　　　松壇銘<lb/>
賢哉二大夫昔聞其語今乃見之古色蒼然挺乎儼而<lb/>
我壇於斯㕘其離立山空無人仰不可及<lb/>
<pb n="KR4e0138_WYG_009-20a"/>
　　　黿峰銘<lb/>
九華煙霞五老氷雪夫何縹緲飛來奇絶天柱不折日<lb/>
觀無窮我歌武夷考此石鍾于嗟乎峰<lb/>
　　　時雨亭銘<hi>有序</hi>
　今年春二月都御史彭公奉命勦河南流賊越四月<lb/>
　賊平復命移師殪東賊之逋于南者公至潁州飭戎<lb/>
　僉憲孫君伯堅避分司以館公榜之曰都臺維時大<lb/>
　暑遂門其寢之北壁除地為庭且亭焉公坐以籌體<lb/>
<pb n="KR4e0138_WYG_009-20b"/>
　舒神暢伯堅請名公名之曰時雨葢謂師出天王其<lb/>
　神速如此伯堅以公命使來請銘初公得命將行予<lb/>
　方在朝數與餞燕嘗擬功成之日為詩頌之今而果<lb/>
　然吾聞古之能師者惟貞以吉惟威以濟惟全以勝<lb/>
　惟豫以立而濟之以機成之以斷公通儒也知用是<lb/>
　道為王師將克成厥功且不自居而歸之于上亭名<lb/>
　時雨不亦宜乎伯堅素著風裁於是師有勞焉銘曰<lb/>
有鎮斯川宿我重兵有屹斯臺有翼斯亭孰亭臺中而<lb/>
<pb n="KR4e0138_WYG_009-21a"/>
時雨是名吁嗟偉哉彭公中丞巾丞有文中丞有武鉞<lb/>
秉節持自天子所拯我人斯殱彼豺虎中原既汛遂指<lb/>
南土民則大和式歌且舞維此舞歌中丞之功中丞曰<lb/>
吁帝載天工公賛神筭桓桓我師譬彼大旱雨來孔時<lb/>
人亦有言王師時雨公維雨師既雨既處侃侃憲臣從<lb/>
公于征廼後廼先駕風鞭霆有榜孔昭上對天日大田<lb/>
既膏嘉榖既實江漢滔滔河汴湯湯以蘇以潤雨流孔<lb/>
長公以雨來斯焉戾止時雨時暘其自今始人視亭只<lb/>
<pb n="KR4e0138_WYG_009-21b"/>
如棠斯陰公像弗留尚留公心<lb/>
　　　原壽<lb/>
原壽壽封承德郎户部主事草亭成君也正德辛未君<lb/>
以子汝從貴致山東寧陽教事就封而歸又明年壽七<lb/>
十汝從適還自京師乃大設燕以姻友賓客祝焉謂寶<lb/>
與君夙同庠序請為之詞乃作原壽以歸之其文曰<lb/>
壽其原於人之始生乎譬之射者其矢之注而發也力<lb/>
逺則逺力近則近於是乎有脩短焉抑又有脩短者由<lb/>
<pb n="KR4e0138_WYG_009-22a"/>
射於百步之外也其始發如是而風雹或撓於天陵木<lb/>
或絓於地干㦸或拒於人發雖力未有能至者故或五<lb/>
六十步而止或八九十步而止其至少者弗論也夫人<lb/>
之壽亦何以異是哉是故或定於妙合之初或起於倉<lb/>
卒之變皆弗可得而知焉而亦歸之數雖然物之無情<lb/>
非若人之有欲也故射之為物非外物阻之發惟弗力<lb/>
力斯至矣乃若人之生也則有莫之戕焉而自賊其性<lb/>
情者故惟至人為能全其數下此而保其數者鮮矣孔<lb/>
<pb n="KR4e0138_WYG_009-22b"/>
子曰人之生也直至人者直乎直者也其餘則未免雜<lb/>
之以㒺瞬息之㒺生理虧焉理虧而氣亦虧由瞬息以<lb/>
至於旬時以至於歳年數之脩短又於是乎在人見其<lb/>
若是短也若是脩也乃亦遂謂之數數一也前所謂數<lb/>
人與物同後所謂數人與物異同焉者存乎天異焉者<lb/>
存乎人書曰若生子㒺不在厥初生自貽哲命此之謂<lb/>
也是故數不可以加益而可以保全非知道者其孰能<lb/>
與於此然則年不可引乎夫貞觀者天地而有時乎傾<lb/>
<pb n="KR4e0138_WYG_009-23a"/>
缺貞明者日月而有時乎昃虧數則然也數之所在天<lb/>
地日月且不能違之而况於人乎儒先君子嘗以作聖<lb/>
之功祈天之道喻夫引年者蓋即夫修為之至者言之<lb/>
固亦未嘗出於數之外也是故論舜德者謂盡其性君<lb/>
子以為允論周祚者謂過其歴君子以為誣予於論壽<lb/>
亦云作原壽<lb/>
　<lb/>
　<lb/>
<pb n="KR4e0138_WYG_009-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　容春堂前集巻九<lb/>
</p>
<p>
</p>
  </div>
</body>
</text>
</TEI>
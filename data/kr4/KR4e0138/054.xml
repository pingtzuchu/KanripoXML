<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>容春堂續集巻十八</head>
    <p>
<pb n="KR4e0138_WYG_054-1a"/>
欽定四庫全書<lb/>
　容春堂續集巻十八　　　　明　邵寶　撰<lb/>
　　　祭文<hi>二十一首</hi>
　　祭文<lb/>
　　　祭甯庵宗伯吳公文<lb/>
惟公雄才博學發為文章妙選登瀛吾黨有光經筵史<lb/>
局所厯惟共人亦有言公惟宗工我少聞公壯乃相識<lb/>
相知相資公玉我石公舅<hi>文靖</hi>我師謂公友吾孰曰私眤<lb/>
<pb n="KR4e0138_WYG_054-1b"/>
亦有李<hi>文正</hi>吳<hi>文定</hi>我病東歸公南典禮我寄一詩侑以泉<lb/>
水公訃忽來病我能哭哭而未弔墓草先宿公視世事<lb/>
不滿恒多今方鼎革公亦謂何我持我泉公能飲否我<lb/>
意無涯我貳用缶<lb/>
　　　祭錢世恩文<lb/>
烏乎伯川已矣人謂伯川没而不足者二寶亦謂然然<lb/>
與人之言殊伯川以母老請終養歸乃身先母死死其<lb/>
瞑乎伯川懐抱利器雖嘗試用而未究厥施其為天下<lb/>
<pb n="KR4e0138_WYG_054-2a"/>
之心曽何時忘謂伯川不足此固然者然當伯川上疏<lb/>
時宄瑾方竊柄萬一忤意禍且叵測遑恤其他謂伯川<lb/>
不足金紫豈其心哉烏乎伯川已矣寶辱知己病不能<lb/>
弔且哭焉臨祖一奠以寫予衷凡伯川節行政學諸君<lb/>
子有文以發揚之寶亦僣與執筆為後世地者悉矣烏<lb/>
乎哀哉<lb/>
　　　祭從父西園翁文<lb/>
於乎吾叔父真率之性直諒之心感慨之言貞介之行<lb/>
<pb n="KR4e0138_WYG_054-2b"/>
儉素之徳隠遯之節欵洽之情豪邁之氣族人服之鄉<lb/>
人敬之郡縣政人信之寶不敏謹抆淚而誌諸幽傳諸<lb/>
衆矣伏念寶自幼孤長而學壯而仕四五十年之間操<lb/>
几杖侍尊俎訓誨諄諄嘗以范文正公相期微醉之後<lb/>
稠人廣坐抗聲大言曽無少慊寶未嘗不感而且媿也<lb/>
浙憲之行送於南浦執手臨風尤以逺大為望自是間<lb/>
關湖湘越厯淮泗一觴之壽願未之遂既乃以致政之<lb/>
命方以得從邱園共享晩節為幸而訃音至矣於乎痛<lb/>
<pb n="KR4e0138_WYG_054-3a"/>
哉訃之初至實在汶上之野止輿慟哭寓哀于詩人不<lb/>
忍聞寶亦不忍再歌也於乎痛哉家居以來朝夕繐帷<lb/>
追想形容泣對二子情何能極既親訓其孫勲期畢祖<lb/>
志又與二子修葺塋次勉襄襄事今發引之期近在數<lb/>
日感念疇昔不可復得矣割牲釃酒奠于柩前平生之<lb/>
言不能盡述叔父其鑒之於乎哀哉於乎痛哉<lb/>
　　　祭浦麗水文<lb/>
於乎文玉三日之政足以占一生之操三月之病足以<lb/>
<pb n="KR4e0138_WYG_054-3b"/>
慟一邑之心我懐斯人如玉如金九原長恨三嘆遺音<lb/>
於乎文玉節行欲追於古文章不屑於今勤卅年以為<lb/>
學艱難淹䘏僅登一第衆方望其秉史筆戴法冠以為<lb/>
國華而例鳴乎單父之琴文玉之衷有天實臨曷其奈<lb/>
何遽爾幽沈烏乎哀哉理不可究數不可推天不可詰<lb/>
人不可期故假我者謂之大塊苦我者謂之小兒蓋自<lb/>
古如斯矣烏乎文玉卑濕非長沙賦何為乎鵩鳥憂憤<lb/>
非栁州碑何為兮羅池興言至此云胡不悲日月逾邁<lb/>
<pb n="KR4e0138_WYG_054-4a"/>
君喪南來<hi>叶</hi>弔不盡誄誄不盡意申之此詞烏乎哀哉<lb/>
　　　百日奠告文<lb/>
惟吾母棄不肖倐已逾時葬既不能及古三月之期練<lb/>
亦不敢從今百日之例煢煢在次悲感曷勝謹率婦子<lb/>
告哀殯宫非曰殷奠惟靈鑒之謹告<lb/>
　　　立墓門告神文<lb/>
惟墓有門出入是由觀設於明義通於幽一闔一闢實<lb/>
自今載往來不窮惟山靈攸賴謹告<lb/>
<pb n="KR4e0138_WYG_054-4b"/>
　　　立嗣後告太淑人文<lb/>
寶不孝行年六十未有子納二側室亦久不育不得已<lb/>
而贅壻以篤親好然宗祧之主將焉歸之太淑人常以<lb/>
為憂屢有立後之命先是太淑人病未劇寶衷惟我邵<lb/>
氏著徳望於郡邑者莫大於我曽祖存一府君今寶既<lb/>
無兄弟雖有從弟亦未有子再從弟寛有子在抱實存<lb/>
一府君之𤣥孫於昭穆為宜盍遵慈命立之乗間以請<lb/>
太淑人曰然乃不幸遽當大喪將乞銘於君子而孫行<lb/>
<pb n="KR4e0138_WYG_054-5a"/>
無書慊恨甚大欲於明年二月内擇日抱來以乳母養<lb/>
於吾妻顧淑人之室名曰一元以為寶後以終太淑人<lb/>
之意以延容春以下七府君之世澤敢因朝奠以告伏<lb/>
惟鑒知<lb/>
　　　祈晴文<hi>代作</hi>
今年六七月之間縣境之内罹七八十歳父老所未見<lb/>
之大旱岡麓之地水所不及不能蒔且苗者不必論其<lb/>
瀕河頗近水者極力車戽僅得少蒔典衣鬻器自給口<lb/>
<pb n="KR4e0138_WYG_054-5b"/>
食民之脂膏盡矣若秋霽收成亦恐不能輸租辦稅逋<lb/>
逃離散所不能免奈何八九月以來積雨連隂不肯開<lb/>
霽不惟禾頭生耳而禾藁浥爛在田者不能登場在場<lb/>
者不能脫穗萬口嗷嗷無米無薪溝壑之病盜賊之虞<lb/>
近在目前不待智者知其必然某以菲才承乏初至徳<lb/>
未足以感神政未足以齊民不知何修何為可以少回<lb/>
兹沴惟神左右天工<hi>告南壇用此句</hi>主我社稷<hi>告西壇用此句</hi>主我城<lb/>
隍<hi>告城隍廟用此句</hi>皆以好生為心其忍棄兹百萬生靈置之<lb/>
<pb n="KR4e0138_WYG_054-6a"/>
死地以重地方之憂以勤朝廷東南之顧某等不職甘<lb/>
受罪罰民則何辜民亦固有不孝不友不忠不信作奸<lb/>
犯科以干神怒者其如良善樸厚者何惟神重念斯苦<lb/>
斡旋造化早賜開霽俾得趂時歛穫少餬困窮之口以<lb/>
救垂絶之命則神有大惠於民而某等亦籍以逭罪矣<lb/>
三日不霽則無禾矣況五日乎又況十日乎民命至急<lb/>
不啻倒懸某為民長敢以情告俯伏待命謹告<lb/>
　　　擬遷先考衣棺至新阡告文<lb/>
<pb n="KR4e0138_WYG_054-6b"/>
維嘉靖二年嵗次癸未十月丁酉朔越十日丙午孤哀<lb/>
子某葬我先母封太淑人過氏於繡嶺之原先七日庚<lb/>
子爰以棺衣迎我先考贈都御史府君之神於舊塋共<lb/>
幄於松風閣下伺期而合窆焉謹具常奠昭告尊靈烏<lb/>
乎自我先考早世我先母嫠居幽明悵絶者六十年而<lb/>
始得合奠於斯舊域不能祔也新阡不敢遷也某不肖<lb/>
誠無以為計者棺而衣衾迎神而合焉不肖何以為情<lb/>
哉體魄各安其所而魂氣相從於斯其自今乎謹告<lb/>
<pb n="KR4e0138_WYG_054-7a"/>
　　　祖奠文<lb/>
<hi>闕</hi>
<pb n="KR4e0138_WYG_054-8a"/>
　<lb/>
繼夭死母以嗣續為憂至廢飲食於是乎納妾以鄉里<lb/>
之良贅壻以世宦之俊立後以再從之嬰庶㡬少慰母<lb/>
心而母已矣今則誰歟告語哉人見推恩之詔皆勸請<lb/>
封兒以無勞不敢從也人見存問之㫖皆勸請葬兒以<lb/>
無資弗敢從也母素知禮亦必以兒為然吉月令日爰<lb/>
啓壽藏爰製棺衣自舊塋告於先考迎而合焉以上附<lb/>
亡於禮之禮吾母之心萬一其少安乎烏乎母之柩昨<lb/>
<pb n="KR4e0138_WYG_054-8b"/>
日在殯今日在堂明日在途且至於墓矣祖而躐行遣<lb/>
而包餘母其有知乎其無知乎古之人有言曰喪事即<lb/>
逺而無退又曰父母而賓客之此時此情兒亦不自知<lb/>
其何如也烏乎哀哉<lb/>
　　　二廟祈晴文<lb/>
維年月日哀子南京禮部尚書邵某謹遣門下士天台<lb/>
王宗元昭告于本縣城隍之神唐御史中丞張公之神<lb/>
某卜以冬十月丁酉朔舉先母太淑人柩至于繡嶺塋<lb/>
<pb n="KR4e0138_WYG_054-9a"/>
次越十日丙午乃窆惟兹二日隂晴在天逺莫可知竊<lb/>
觀積雨淹延連月未已尤深悚懼葬日在墓蒲宫猶可<lb/>
為也發引在途潦車蓑笠不可為也非神矜閔下衷斡<lb/>
旋化工以襄大事則日食且止不啻老𣆀之虞日昃乃<lb/>
葬難逃魯史之貶不孝之罪將益深重惟神其垂鑒焉<lb/>
是所望也而非所敢必也某不勝俯伏祈懇之至謹告<lb/>
　　　祭王文恪公文<lb/>
若古有志道徳功言稱三不朽公皆有之既博且久公<lb/>
<pb n="KR4e0138_WYG_054-9b"/>
之節行海内所宗維北有斗泰山在東雅頌公詩典謨<lb/>
公書經世大筆舍公誰與公在朝廷艱疑之㑹正色危<lb/>
言於道無媿某蚤慕公晩辱公知廉正守道公哉我師<lb/>
遺言屬銘我則何敢悠悠百年心焉獨感我病方笻公<lb/>
紼莫執南望吳天潸然灑泣<lb/>
　　　祭外舅秋竹顧翁文<lb/>
維年月日長女壻具官邵某謹具柔毛剛鬛之奠率吾<lb/>
妻淑人及子一元等致祭於外舅秋竹處士顧翁之靈<lb/>
<pb n="KR4e0138_WYG_054-10a"/>
曰翁年大耋又加之四壽則高矣有子有孫有女有壻<lb/>
各有甥孫育則蕃矣屬纊之際啟篋分金無不霑被惠<lb/>
則均矣壯而勤敏老而曠夷直言介行一錢尺帛不苟<lb/>
取予鄉人則稱有徳矣我與吾妻左右内弟及其子相<lb/>
既卜新阡擇日禮葬翁於此亦可以無憾矣先期二日<lb/>
登堂告哀平生知我之明愛我之厚具見誌辭兹不再<lb/>
述萬古永訣在此一觴九原茫茫知乎不知嗚呼哀哉<lb/>
　　　三祠祝文<hi>代有司作</hi>
<pb n="KR4e0138_WYG_054-10b"/>
　　　　二賢祠<lb/>
惟二公道望文名炳于有宋後先來遊為兹郡重洛指<lb/>
既南蜀轍不西吾山吾水嵗月棲棲生焉斯睠没寧不<lb/>
然我生後者瞻仰是䖍俎豆一堂匪今伊昔<hi>春秋</hi>薦是陳<lb/>
懐哉敢斁<lb/>
　　　　名宦祠<lb/>
維諸公有事兹土于昔于今蹟留史志功著人心維俎<lb/>
豆是脩祗薦<hi>春秋</hi>祀孰謂逺而公神如水<lb/>
<pb n="KR4e0138_WYG_054-11a"/>
　　　　忠義祠<lb/>
烏乎烈哉諸公城存與存城亡與亡維忠維義日月與<lb/>
光新祠秩祀朝有憲章維兹仲<hi>春秋</hi>敢薦厥常<lb/>
　　　祭高憲副曽唯文<lb/>
於乎曽唯君故吾友乃我謂師君豈不情我則愧斯士<lb/>
先器識吏上經術嗟我知君實此焉律君遊宦路二十<lb/>
餘年家無長物族有義田州郡河渠刑名錢穀嘉績用<lb/>
成在在可錄君譽藹鬱毁亦隨之讒言滔滔君操屹而<lb/>
<pb n="KR4e0138_WYG_054-11b"/>
我病君憂我愈君喜一別逾時君胡不起哭君者女葬<lb/>
君者兄母妻臨穴何以為情墓我銘詩為知己作重以<lb/>
誄詞侑之清酌<lb/>
　　　祭表弟楊元平文<lb/>
烏乎親莫親於兄弟之情悲莫悲於死生之際追而思<lb/>
之曠莫曠於少年之時約莫約於暮景之計視我惓惓<lb/>
尤多意氣我遊宦途將三十䙫我餞我迎我酬我寄此<lb/>
吾所以在喪聞君之喪亟走長號慟哭流涕者也三年<lb/>
<pb n="KR4e0138_WYG_054-12a"/>
再過君喪在堂嵗月逾邁君將亡矣我病艱行不能執<lb/>
紼西望龍山我懐鬱拂凡君隠徳碣有我辭一觴告訣<lb/>
吾甥將之九原茫茫庶乎其一知也烏乎哀哉<lb/>
　　　祭楊郎中文<lb/>
烏乎哀哉東川已矣官之守莫大於廉廉而至於餓其<lb/>
體膚廉之過也臣之節莫大於忠忠而至於隕其軀命<lb/>
忠之至也東川於是乎皆有之烏乎廉之過可怪也抑<lb/>
可敬也忠之至可嘉也尤可愍也烏乎東川吾謂之何<lb/>
<pb n="KR4e0138_WYG_054-12b"/>
哉蓋棺而事定矣歸土而心寧矣東川可以無憾矣吾<lb/>
何言哉吾言在銘矣烏乎哀哉<lb/>
　　　祭華世宏文<lb/>
烏乎世宏已矣我於而翁同年以登如兄及弟故世宏<lb/>
於吾坐立周旋如姪視叔三十年間世講益篤天乎天<lb/>
乎何奪我世宏之速也世宏居鄉則宜於鄉族居家則<lb/>
宜於家人其最大者孝違亂命而得乎天性之友義從<lb/>
荒政而得乎天性之仁蓋吾嘗論世宏者如此亦已託<lb/>
<pb n="KR4e0138_WYG_054-13a"/>
之銘詞勒諸貞珉矣逺日將臨一㑹莫遂追念雅情垂<lb/>
我涕淚惟兹新阡與我世墓壤地相連春秋上塚其將<lb/>
徘徊宿草招弔鶴於華表之顛也乎<lb/>
　　　代内奠莫母茹令人文<lb/>
令人之先君子與我君子幼嘗同學恩義踰戚令先君<lb/>
子不幸三十而卒我君子亦以是嵗宦遊中州令人孀<lb/>
居㡬四十年某也時侍先太夫人就養北南比歸而令<lb/>
人老矣貞靜之風惠懿之徳匪苟知之實心頌之乃以<lb/>
<pb n="KR4e0138_WYG_054-13b"/>
二君子夙昔婦女交遊之戒未嘗過從棗脩之問亦罕<lb/>
胥致兹聞壽終烏能無情哉㑹遭災變不能往弔瓣香<lb/>
束楮觴糈豆脩遣某奠于几筵而我君子代為之辭惟<lb/>
靈鑒之<lb/>
　<lb/>
　<lb/>
　<lb/>
　容春堂續集巻十八<lb/>
</p>
<p>
</p>
  </div>
</body>
</text>
</TEI>
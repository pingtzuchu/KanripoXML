<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>容春堂續集巻二</head>
    <p>
<pb n="KR4e0138_WYG_038-1a"/>
欽定四庫全書<lb/>
　容春堂續集巻二　　　　　明　邵寳　撰<lb/>
　　　五言律<hi>八十八首</hi>五言排律<hi>二首/</hi>五言絶句<hi>六十四首</hi>
　　五言律<lb/>
　　　春雪獨坐<lb/>
春雷還見雪二月不勝寒山色愁頻望梅花笑獨看窖<lb/>
蒲柔怯盎畦菜凍羞盤庭草靑如許因渠更倚欄<lb/>
　　　紅梅未開用春雪韻<lb/>
<pb n="KR4e0138_WYG_038-1b"/>
紅梅纔兩蕋猶自茹春寒出以希爭覩開應半好看正<lb/>
憐香入坐未論實登盤笑我迂狂甚巡簷更倚欄<lb/>
　　　風雨阻山行柬如山<lb/>
偶約山中路其如風雨何花期憐客甫茗事負僧陀栁<lb/>
岸漁翁艇松坡牧竪簑此時應入畵無計一相過<lb/>
　　　喜子春至用前韻<lb/>
千里天台客重來喜柰何郡傳一手劄<hi>時顧台州華玊有書</hi>寺問<lb/>
兩頭陀<hi>寒山拾得事在天台</hi>野史操無簡山人卧有簑隔年期故<lb/>
<pb n="KR4e0138_WYG_038-2a"/>
在不放仲春過<hi>别時嘗約二月至此</hi>
　　　哭楊長史宗周<lb/>
五更哭聲起已矣嘆斯人留劍還知樹迴槎已失津榻<lb/>
懸新月夜社散故山春咫尺橋東路相過獨愴神<lb/>
　　　張提學留精舍三日别去詩以寄之<lb/>
欲盡平生語匆匆客又東山中三夜月江上片時風荒<lb/>
徑芟方始寒泉汲未窮逢人詢我病莫論著書功<lb/>
　　　明水草堂次守溪王公韻<lb/>
<pb n="KR4e0138_WYG_038-2b"/>
澤國連平野青山路始分草堂斜帶水石徑細穿雲月<lb/>
谷三更籟風漪萬古文主人招舞鶴時起白鷗羣<lb/>
　　　述喜<lb/>
聞道鑾輿返南來兩報同浮雲開北極乆雨轉東風病<lb/>
力慈闈下歡聲醉社中惟應操短簡日課著書功<lb/>
　　　贈吳道士<lb/>
羽人偶相過野服帶烟霞處處山中藥年年海上槎尋<lb/>
常聊作客三十早辭家何日天風便蓬萊海一涯<lb/>
<pb n="KR4e0138_WYG_038-3a"/>
　　　寄惲憲副功甫<lb/>
八載荆南使憂勤欲白頭歌聲斫地劒行色濟川舟嵗<lb/>
月空成晚江湖况及秋平生范老記一讀一登樓<lb/>
　　　寄夏叅議如山<lb/>
書破來鴻在情深柰䑕何黄花十月雨白草九江波雲<lb/>
夢荆人獵瀟湘屈子歌淹留君太乆吾道竟蹉跎<lb/>
　　　避暑山中答莫如山<lb/>
殘暑未受遣有詩來故人數行猶覺少三復不知頻竹<lb/>
<pb n="KR4e0138_WYG_038-3b"/>
徑留題近松壇入夢新朝聞叅賛語傳慰到慈親<lb/>
　　　林見素翁寄沙魚翼<hi>翁簡云為海天亭對月之助</hi>
遠致沙魚翼山亭見海天銀絲抽出細韭葉藉來鮮製<lb/>
法留新簡嘗時賦短篇若人南斗重風味亦堪傳<lb/>
　　　月夜<lb/>
長懷七月望赤壁有人遊此夜復明月吾亭如小舟笛<lb/>
聲兼籟起槎影帶星流客動登高興台峯最上頭<lb/>
　　　避客<lb/>
<pb n="KR4e0138_WYG_038-4a"/>
避客㳺山舘高秋霽景鮮方修初服地况近始生年雲<lb/>
影秋潭底松枝晚閣前老僧迷眼界謂我羽衣僊<lb/>
　　　出郭<lb/>
雪後行南郭茅堂處處開漫投新嵗刺偶接故人盃徑<lb/>
指梅如迓簾看燕欲來溪橋回首地塔倚少城隈<lb/>
　　　過惠麓<lb/>
勝寺遊人少春深不見春茶留僧供淡草喚客愁頻野<lb/>
望時時極途號字字眞吾衰敢忘世無語獨傷神<lb/>
<pb n="KR4e0138_WYG_038-4b"/>
　　　登東岡舒嘯亭復之厚本庵<hi>庵華氏先邱也</hi>
舒嘯東臯上翛然見麥秋短籬花氣煖深樹鳥聲幽家<lb/>
報源源至賓齋信信留多情還弔古斜日到林邱<lb/>
　　　喜何梓材至<lb/>
入城先過我應只爲論詩思在停雲地情如泛雪時風<lb/>
前歌更激雨後句偏竒避暑松隂石相逢不可期<lb/>
　　　送王子春還天台<lb/>
天台人欲去把酒問桃花履向山中石裾凌海上霞一<lb/>
<pb n="KR4e0138_WYG_038-5a"/>
經終遯世數畒自成家更作明年約春泉共煑茶<lb/>
　　　二月八夜月<hi>匏翁嘗有坐月詩自七日至十六日共十首予今年正月八日欲效</hi>
　　　　<hi>為之繼以連隂弗克遂也二月八夜月光復佳而晴色勝常乃作此詩期每夜用韻如匏</hi>
　　　　<hi>翁馬不知天意如何耳</hi>
此夜看明月新晴光滿庭草邊留雨碧樹杪失煙青世<lb/>
事停盃問書聲隔院聽從今漸圓滿夜夜照東亭<lb/>
　　　九夜月<lb/>
此夜看明月黄昏正可庭微生酒波淥輕引燭烟青小<lb/>
<pb n="KR4e0138_WYG_038-5b"/>
酌元無約高歌若有聽開軒歩清影梧竹兩亭亭<lb/>
　　　十夜月<lb/>
此夜看明月從東漸過庭一方心共白獨對眼逾青即<lb/>
有簾能巻那無笛可聽梅花未全放詩在影中亭<lb/>
　　　十三夜月<lb/>
此夜看明月還過昨夜庭梅於溪上白山是雨前青光<lb/>
霽眞堪坐隂晴不可聽明朝詩客去何處憶吾亭<lb/>
　　　十四夜月<lb/>
<pb n="KR4e0138_WYG_038-6a"/>
此夜看明月懸如鏡在庭即令心境白安得鬢絲青槎<lb/>
客他年到裳歌何處聽馮誰紀佳興十日六登亭<lb/>
　　　觀泉和葉巡按<lb/>
柱史心如水觀風及我泉評於唐客外詩在宋人先寒<lb/>
響迴雲壑春流帶野煙閒來駐驄馬入寺不叅禪<lb/>
　　　西郭<lb/>
新霽行西郭青疇接野泉小車隨水曲高屋指雲邊山<lb/>
沐欣今雨湖颴憶去年浩歌乗夜月何日泛溪船<lb/>
<pb n="KR4e0138_WYG_038-6b"/>
　　　冬日與王元信訪許東廬於梅里<lb/>
携我平生友東廬訪故人近來身更健靜裏趣愈眞白<lb/>
屋支新柱烏紗戴舊巾不須談世事談罷恐傷神<lb/>
　　　青山道中<lb/>
踏月青山路青山半白雲千峯如速客數月已期君林<lb/>
籟隨風息潮光隔渚分登臺問泉水滴滴細還聞<lb/>
　　　送張汝立<hi>二首</hi>
塵海風波定山林徑路深閒情能對酒雅調尚留琴隔<lb/>
<pb n="KR4e0138_WYG_038-7a"/>
嵗論文地平生㸃易心歸舟經玊峽老樹晚蕭森<lb/>
山中方獨吟客至共登臨城塔迴高鳥溪帆送逺林乗<lb/>
槎如有約坐樹亦何心明日東吳道相思遲爾音<lb/>
　　　田司諫白硯<lb/>
聞道端溪上佳人類玊成墨蒸雲氣重硃滴露華淸皜<lb/>
皜憐長濯庚庚陋大横公心如皦日自爾獻承明<lb/>
　　　次顧與成聞與新報<lb/>
安得從容語春風轉殺機尋常忘地分只尺冐天威抗<lb/>
<pb n="KR4e0138_WYG_038-7b"/>
志通排闥驚魂逐裭衣他年看碣石滄海一雲磯<lb/>
　　　雨<lb/>
雨坐纔三日晴逰已一冬壯懐淹閣茗潤色對庭松泥<lb/>
阻東山屐雲沉北寺鐘何當擁衾起微旭在簾櫳<lb/>
　　　山中聽泉<lb/>
秋日山亭上觀泉坐夕曛先聲虛谷應餘瀝小池分滴<lb/>
滴初疑露源源半接雲載歌雲谷句樵子隔溪聞<lb/>
　　　存問後奉陪郡守王公小燕泉亭<hi>公問無風安得有落葉者</hi>
<pb n="KR4e0138_WYG_038-8a"/>
　　　　<hi>或曰泉聲也予遂賦此</hi>
落葉聲到耳流泉歌吹餘日斜群客醉山靜一堂虛能<lb/>
聽今逢子無言夙起予廬陵方在坐何處問環滁<lb/>
　　　次韻王郡公除夕<hi>二首</hi>
郡閣還除夕青燈酒獨斟時情新舊厯物色短長吟草<lb/>
野欣風動蓂階愛雪侵梅花如索笑詩思若為禁<lb/>
屢得徴黄報還憐借㓂身清聲無漢吏惠思有周人漏<lb/>
轉公庭午香凝燕寢春召棠歌滿路赤子孰非親<lb/>
<pb n="KR4e0138_WYG_038-8b"/>
　　　清狂贈郭仁𢎞<lb/>
萬古清誰聖吾希敢諱狂甘心從飯顆散髪和滄浪避<lb/>
世譏門磬聞仙問海航尚餘詩畫在珍賞動遐方<lb/>
　　　秋鏡堂<lb/>
湖水明如鏡秋來虛映空塵消凉雨後天在古堂中巫<lb/>
峽簾猶逺澄江練自工載歌収潦句為問主人翁<lb/>
　　　吳封君送茶笋<lb/>
人憶荆溪上茶來糓雨前兩封專走僕七盌或通仙露<lb/>
<pb n="KR4e0138_WYG_038-9a"/>
籜兼將笋風漪已試泉<hi>正月中封君嘗飲泉於此</hi>東坡詩句在歌罷<lb/>
一泠然<lb/>
　　　屬邵翁種蒲於石<lb/>
片石能還水移來楚水濵仙家九節草吾室數莖春蒼<lb/>
溢空江露青消老眼塵憑誰了兹事西郭有閒人<lb/>
　　　移竹<lb/>
醉日堪移竹南枝記得眞寸金還有土片玉已無塵挺<lb/>
挺數君子巖巖一丈人明年春雨後請看籜龍鱗<lb/>
<pb n="KR4e0138_WYG_038-9b"/>
　　　孟訓堂<hi>談文通再遷厥居至我冉涇之東扁之日孟訓歸其功於母夫人也予嘉其志</hi>
　　　　<hi>為作是詩</hi>
三遷胎敎後孟母古無前一念機能轉千秋語尚傳慈<lb/>
親眞達者才子本超然禮樂吾方短東隣愧爾賢<lb/>
　　　西郭雨行<lb/>
冐雨行西郭遥聞山下泉林迴俄鷺起草際即雲邊入<lb/>
寺應疑客逢農且賀年登臺望東渚箇箇泊漁船<lb/>
　　　次答馬巡按留别<lb/>
<pb n="KR4e0138_WYG_038-10a"/>
逹也非吾事高樓鳥欲窠湖光迎月起壁影送雲過秋<lb/>
老徑邊竹春深洞口蘿勘書多暇日時和野人歌<lb/>
　　　山南道中<lb/>
慣行山北路今日偶山南丹井他年汲羽人何處叅野<lb/>
田棲晚糓溪樹落寒潭近午天風起重湖破宿嵐<lb/>
　　　送過司訓赴天台<lb/>
浙左皆名郡惟台更古風群經芸閣上多士杏壇中祿<lb/>
在休嗟老文成且送窮深山饒大木陰庇海天東<lb/>
<pb n="KR4e0138_WYG_038-10b"/>
　　　贈牛總戎<lb/>
舊鎭新荒路新銜督府官九重親授節萬里獨登壇逺<lb/>
計胷中定先聲檄外歡請看傳令日風采動旗竿<lb/>
　　　謝王郡公惠響器留别<lb/>
君謝江湖器山林安用之魚龍迎舊節虎豹避清時劄<lb/>
至起三肅銜成試一吹平生知我意惟有此泉知<lb/>
　　　壽薛同庵七十<lb/>
草堂風雨晝嘉客且醇醪老去心猶壯狂來興轉高酒<lb/>
<pb n="KR4e0138_WYG_038-11a"/>
盃寛處放詩客醉時豪昨夜懸明鏡靑靑照鬢毛<lb/>
　　　春日新晴<lb/>
濕烟飛不起春雨夜來深草色纔如染花枝半未禁過<lb/>
門無俗客擊壤有新吟獨坐東亭下熈然太古心<lb/>
　　　寄題理夢齋<lb/>
理夢復理夢夢如江水長逹生迷化蝶玩世託炊粱忽<lb/>
起湯虀口仍留冰炭腸醉醒都兩字畢竟不如忘<lb/>
　　　哭虛庵陳郡侯<hi>二首</hi>
<pb n="KR4e0138_WYG_038-11b"/>
不見古循吏見公良慰心野陰多種樹門靜絶懐金客<lb/>
醉曹叅酒童便閲道琴道南營建處深謝勢家侵<lb/>
半溪辭我去<hi>半溪謂前守王誕敷也</hi>極口謂公賢素履元隨地幽<lb/>
居不愧天留臺分道日賜告養痾年一見醇醪醉先聲<lb/>
不浪傳<lb/>
　　　施雪谷七十<lb/>
我少君三嵗看君冠且昏漫從今老數已入古稀論詩<lb/>
價隨時長醫名與齒尊有官無吏事眞樂荷殊恩<lb/>
<pb n="KR4e0138_WYG_038-12a"/>
　　　謝管令尹請春酒<lb/>
春酒勤相召其如病足何坐慚推我先揖恐答賔多懶<lb/>
性容清世狂吟和雅歌縣堂亷陛逺十載不曾過<lb/>
　　　月夜懐素翁<lb/>
南海滄波逺東山宿霧深清秋連夜月吾道百年心勿<lb/>
藥聞新報無弦對古琴相思不相見青壁一千尋<lb/>
　　　病足初愈<lb/>
□足欣初愈行嫌柱杖多吾詩惟望雨客論漫懸河山<lb/>
<pb n="KR4e0138_WYG_038-12b"/>
墅棊邊屐江城矢復戈園亭饒竹樹風晚興如何<lb/>
　　　山中偶成<hi>二首</hi>
古寺名泉畔鐘鳴客到初溪山春日晝花柳老人輿逺<lb/>
眺招無鶴閒居食有魚臥雲呼不起苔隱石牀書<lb/>
無期還隔夜春事共逰初徑仄花薰蓋坡平草藉輿山<lb/>
僧勞供茗野客許提魚新句推敲處摩挲石上書<lb/>
　　　樹兒埋之明日視塚還有感<lb/>
老年悲不得慟哭付長歌也自吾庭在其如嘉樹何山<lb/>
<pb n="KR4e0138_WYG_038-13a"/>
林逰興少風雨夢魂多最是傷心處新邱在澗阿<lb/>
　　　曉起用前韻<lb/>
苦調無饒語長歌復短歌寒知春毎爾雨問夜如何僻<lb/>
巷門常靜新晴客漸多感時驚物色青草長東阿<lb/>
　　　華從龍徃祇陀讀書詩以問之<lb/>
别我詩仍物先天第一花新春乘野艇斜日到僧家雨<lb/>
化曾無力風光漸有涯相過知不逺石鼎試新茶<lb/>
　　　送錢以正再赴太醫院<lb/>
<pb n="KR4e0138_WYG_038-13b"/>
有術能醫國無階可致身孤槎沽海月瘦馬洛京塵心<lb/>
苦書檠夜情欣藥籠春千秋夔契外岐伯是何人<lb/>
　　　送莫典史<lb/>
堂上親雙老天涯客早歸他年毛義檄此日老萊衣晴<lb/>
嶺穿雲易風灘上水稀曾聞巡按語未艾獨知幾<lb/>
　　　超然堂送麗水酒後漫述<lb/>
登臺兼賞雨且送逺行人此日尊前醉殊方别後春紅<lb/>
雲天北極青野海西濵高處君明眼臨分懶重陳<lb/>
<pb n="KR4e0138_WYG_038-14a"/>
　　　聞茹令人卒追憶水亭子<hi>予友水亭莫如起卒四十餘年矣近得厥</hi>
　　　　<hi>配茹訃感念疇昔不能無言</hi>
水亭能共老也屬古稀年此日歌無地他時哭有天言<lb/>
猶如白日見已及黄泉手植西岡樹霜清月正圓<lb/>
　　　曉起<lb/>
拭眼將觀雪翻成聽雨吟暑寒元有候天地亦何心嶺<lb/>
洒松間細邱沾麥處深幾時還集霰三白抵千金<lb/>
　　　送馮少府<lb/>
<pb n="KR4e0138_WYG_038-14b"/>
震澤連三郡官程百里船哦松多隙地監水有餘天惠<lb/>
博春忻作征寛夜穩眠民風堪采處時致乃翁前<lb/>
　　　送莫江陵<lb/>
古來雄勝地今送令君遊星宿連中極江山據上游政<lb/>
從平處善學向靜中優春雨桑麻綠時登郭外樓<lb/>
　　　送吳經厯從韶<lb/>
武衛㕘文吏西川控貴陽塞平宵檄少幕靜晝吟長江<lb/>
漢才難盡風雲志未忘量移還有地宣力答君王<lb/>
<pb n="KR4e0138_WYG_038-15a"/>
　　　送陸海鹽以昭<lb/>
佐令鹽官去嚴程向海邊千家成邑地一命濟人年晚<lb/>
聽弦歌市春行斥鹵田南康弓冶在異政有超遷<lb/>
　　　葺跨塘橋成<lb/>
橋誇東西岸道當南北衝若非今日補幾廢昔人功風<lb/>
送難驅石天全欲斷虹從兹舟騎客相顧笑談中<lb/>
　　　獨坐<lb/>
獨坐復獨坐清齋起自朝囂從閒處却飽向靜中消客<lb/>
<pb n="KR4e0138_WYG_038-15b"/>
徑遙通市鄰家近隔橋西林聞絡緯幽興晚來饒<lb/>
　　　避客山堂臥起<hi>生日之明日</hi>
臥起聞清磬悠然與境忘秋高山寺静夕霽海天長避<lb/>
客還逄客餘觴更洗觴老僧知我意隔水和滄浪<lb/>
　　　詠梅花菊<lb/>
有菊䝉梅姓寒香亦近之淵明方待酒和靖已成詩雪<lb/>
未滋清骨霜還剩碧枝世間多品彚嵗晩汝偏竒<lb/>
　　　送李司訓宗文之建昌<lb/>
<pb n="KR4e0138_WYG_038-16a"/>
山水旴江郡諸生喜得師吾遊曾此地君去不同時仙<lb/>
觀眞卿筆鄉倉晦父碑相尋還有暇為我弔磁龜<hi>謂羅景鳴</hi>
<hi>吏侍</hi>
　　　金蓮池上偶成<lb/>
藉草仍移坐臨池看水流松陰知日午萍色報霜秋渠<lb/>
曲僧廊轉波澄佛殿浮上方時供茗與客共淹留<lb/>
　　　風雨之夕子春將别寫懐<lb/>
别思逢風雨無堂漫置觴客嫌冬日短主恨越天長老<lb/>
<pb n="KR4e0138_WYG_038-16b"/>
硯三傳世寒燈十起陽西興回首地吳樹正蒼茫<lb/>
　　　冬日偶過聽松南院<lb/>
丈室東移去南房自一家樹留不盡葉菊有欲殘花日<lb/>
昃壺添酒烟消竈熟茶閒行甘淡味休向俗人誇<lb/>
　　　歸途再用前韻<lb/>
談餘方外士乗興到禪家雲盡長依竹山寒不見花客<lb/>
留新巻墨僧試舊罏茶世味吾痴在無官處處誇<lb/>
　　　送王䝉<lb/>
<pb n="KR4e0138_WYG_038-17a"/>
夜深猶誦讀扶我出風烟水陸仍千里門墻未一年課<lb/>
程雖應舉科級本希賢明嵗春風裏還來飲此泉<lb/>
　　　敬止為姚江湯夢卜賦<hi>夢卜東甌忠武王裔孫也</hi>
信國河山誓濠梁水木心東來三世近北望兩江深<hi>兩江</hi>
<hi>謂錢塘楊子</hi>繼别還成譜承休欲嗣音詩人桑梓意時託短<lb/>
長吟<lb/>
　　　與豐城夏宗選叙别<lb/>
别子劔江上相逢二十秋鹽車終厄驥漁艇不驚鷗招<lb/>
<pb n="KR4e0138_WYG_038-17b"/>
隱歌空谷酬知賦逺遊我無徐孺榻山舘缺淹留<lb/>
　　　壽陸野雲<lb/>
八十稱大耊年來又此翁相人能法眼謂我有仙風世<lb/>
事清談裏家聲逺譜中笑看蘭桂長黄髪碧雙瞳<lb/>
　　　次杜地官遊惠山<lb/>
閒登山閣上縱目九峯巓有興還題石多情更飲泉雲<lb/>
棲追舊夢<hi>詳見超然堂記</hi>風景入新聮異地應同調吾曾守潁<lb/>
川<hi>杜君扶溝人與許州比境故云</hi>
<pb n="KR4e0138_WYG_038-18a"/>
　　　從龍之祗陀林讀書欲徃送之不果用韻致意<lb/>
雲林曾榻處數里到君家松結千年頂梅留二月花情<lb/>
知資浩博力欲謝浮誇忽起懐人思悠然天一涯<lb/>
　　五言排律<lb/>
　　　追次西涯先生寄題疊嶂樓<lb/>
涯老題詩在居然見此樓書郵何日到碑刻幾人留樹<lb/>
色分淮甸江聲接楚流吾登方恨晚誰賦不悲秋六代<lb/>
孤鴻沒三山片石浮村墟多佛塔野水有漁舟吳越連<lb/>
<pb n="KR4e0138_WYG_038-18b"/>
諸郡荆揚跨兩州歲年齊始建風景白曾遊謝眺亭偏<lb/>
古嚴陵石最幽儻非公一語千載若為酬<lb/>
　　　題畫壽周秉道<lb/>
鬱鬱顧山樹青連東海天幾家能卜世此老夙稱賢大<lb/>
隱非居市長生不問仙騎迎侯子左鞭讓祖生先蘭已<lb/>
充佳佩芹將薦御筵舟横江北渚劔倚斗南躔傳業書<lb/>
籤萬生涯食指千初心三島日晚興五湖烟榻下欣留<lb/>
客旌招恥赴田少微知此野大耊値今年獨鶴吟笻畔<lb/>
<pb n="KR4e0138_WYG_038-19a"/>
群鷗釣石邊慕親題感怙懐世賦思𤣥人士緇冠雅兒<lb/>
郎綵服鮮夜深銷短燭冬煖謝輕綿永日方嘉燕清風<lb/>
復大篇賢甥獻春酒侑以惠山泉<lb/>
　　五言絶句<lb/>
　　　螢<lb/>
過樓還繞井入戸更深深老可觀書巻惟應照我心<lb/>
　　　蛩<lb/>
隱隱復悠悠蟲鳴早應秋夜凉人未寢草露濕堦頭<lb/>
<pb n="KR4e0138_WYG_038-19b"/>
　　　菜<hi>二首</hi>
菜以甜為姓應須老圃知苦心誰氏子更道饉如飴<lb/>
此根眞可咬不用問康侯鼎鼐非君事徒能白相頭<lb/>
　　　紫薇花<lb/>
簇簇繁纓色誰敎媚早秋省臣今白首還憶浙中樓<lb/>
　　　絡緯<lb/>
絡緯復絡緯一虫還一虫年年聲不斷未了禦寒功<lb/>
　　　蘭<lb/>
<pb n="KR4e0138_WYG_038-20a"/>
天風一夜霜蕭然見秋野蘭蕙化為茅亦有不化者<lb/>
　　　菊<lb/>
秋菊有黄花萬古長如此誰知栗里風却勝南陽水<lb/>
　　　雪兔<lb/>
山川雪糢糊明視明如月高秋夜氣清猶懐廣寒闕<lb/>
　　　洗石<hi>二首</hi>
汲水洗石牀上有唐時字不用太兮明恐損莓苔翠<lb/>
石上聽松聲松化石不老移石就新松新松數人抱<lb/>
<pb n="KR4e0138_WYG_038-20b"/>
　　　春日訪知微門焉未應詩以嘲之<lb/>
剝啄應松聲客去僧未起僧病一春過老却山中杞<lb/>
　　　小雨過海天亭前飲酒<lb/>
山風吹雨霽藉草對鄰僧回首淹留地白雲知幾層<lb/>
　　　偶過聽松聽竹間泉<lb/>
削壁皴斧痕下有洞如屋積鐵不知年時許莓苔綠<lb/>
　　　寄司徒孫九峯<hi>二首</hi>
江漢雲重阻秋風白髪多相思不相見木落洞庭波<lb/>
<pb n="KR4e0138_WYG_038-21a"/>
老節曾相倚虛心幾歲寒九龍山下夢夜夜楚江干<lb/>
　　　王山長歸越燈前酌别<hi>四首</hi>
陳榻事巳陳不用再三瀆君去閉山齋歲寒兩竿竹<lb/>
君如蜀山人我愧程叔子徃來皆可書山中無野史<lb/>
㸃㸃易未了山中年復年期君弄春水早渡越江船<lb/>
鹿洞本無洞鵞湖亦無湖勿謂吾臺小中涵太極圖<lb/>
　　　題畫<hi>二首</hi>
溪上有梅花歲寒心不老不見履齋翁山中幾春草<lb/>
<pb n="KR4e0138_WYG_038-21b"/>
微月生西嶺淸光日漸多直從圓處滿試問夜如何<lb/>
　　　隣竹<lb/>
萬玊栽非易千金買更難題詩問東老須向歲寒看<lb/>
　　　待月<hi>二首</hi>
夜夜待月明每被浮雲苦今夜天無雲月明本如古<lb/>
月從東海來待月吟正苦素娥本無心不管人今古<lb/>
　　　雪林<lb/>
冬老繁華盡山深雪滿林瀟然茅屋下千古嵗寒心<lb/>
<pb n="KR4e0138_WYG_038-22a"/>
　　　警齋<lb/>
林居事幽討長誦敬齋箴客至論今古時興䇿勵心<lb/>
　　　書石泉畫<lb/>
石泉作溪山信意復信手知音者後谿興在梁溪口<lb/>
　　　月下推篷看梅巻<lb/>
梅花本幽貞月下更竒絶推篷何處舟孤山夜來雪<lb/>
　　　觀泉有感<lb/>
陽城居晉鄙薫德幾千人我亦山林乆觀泉愧我巾<lb/>
<pb n="KR4e0138_WYG_038-22b"/>
　　　䝉齋<hi>鄒君世泰别號䝉齋兹舘於吾仲弟璣為諸子師予喜其有養正之心也為賦二首</hi>
涓涓山下水日夜逰從東䇿杖臨流者曾聞説聖功<lb/>
有美道鄉孫學道如學海海水即吾泉山下眞源在<lb/>
　　　冉涇書院十二詠<lb/>
　　　　曾侍亭<hi>寶初歸養時作也中有屏泥金作仲尼居曾子侍像盖竊有希賢之志焉</hi>
歸養荷天㤙孔訓聞自少不敏請事斯如聞提耳詔<lb/>
　　　　容春閣<hi>在曾侍亭右中庋舊藏書凡若干巻扁曰容春精舍先師文正公八分書</hi>
　　　　　<hi>也</hi>
<pb n="KR4e0138_WYG_038-23a"/>
一堂容萬巻長憶鶴翁詩高閣日増崇老至不自知<lb/>
　　　　燕居亭<hi>即曾侍亭後軒也以朝夕於斯故名之其扁為喬太宰白巖篆</hi>
客退解冠裳坐我北軒下我銘揭西楹時時一瞻顧<lb/>
　　　　存一齋<hi>與燕居亭對中置文正公所著吾曾祖府君存一齋銘府君小像歲時一</hi>
　　　　　<hi>懸之以展瞻敬</hi>
先民遞傳恭惟一益親切齋居誦新銘敬對不敢䙝<lb/>
　　　　嘉樹亭<hi>在容春閣南其制㕔事也以文正公有此二篆字故扁之楓山章先生嘗</hi>
　　　　　<hi>有記今石刻在存一齋</hi>
<pb n="KR4e0138_WYG_038-23b"/>
吾庭有嘉樹種自容春翁百年益封殖人歌召南風<lb/>
　　　　八角臺<hi>以石子為之在存一齋前上有八卦象山中作㸃易臺實始於此</hi>
齋前壘石臺臺有八卦象山中㸃易時如坐兹臺上<lb/>
　　　　蘭畹<hi>在八角臺西其數凡九每畹藝蘭九本凡八十一本舊傳宜興山中蘭移栽他</hi>
　　　　　<hi>處止花一年故欲以多勝之</hi>
滋蘭自騷人香草以比德九畹如井田惟馨亦充塞<lb/>
　　　　思濂沼<hi>在曾侍亭右甃石為之中種荷花故有濂溪之思焉上有小石梁以通徃</hi>
　　　　　<hi>來</hi>
<pb n="KR4e0138_WYG_038-24a"/>
蓮有君子德愛多知者鮮凈植起香風汚泥任淺深<lb/>
　　　　光霽橋<hi>即所謂小石梁也</hi>
觀蓮憶濂翁因得風月趣忽然光霽生乃在過橋處<lb/>
　　　　靜深徑<hi>新植竹數十挺徑當其前故名</hi>
新竹依舊徑竹長徑益深青春白晝永愛爾君子心<lb/>
　　　　圭冕二石<hi>在曾侍亭前左如植圭右如露冕</hi>
石出東野山其形各有似如冕復如圭堂名稱曾侍<lb/>
　　　　雪浪石菖蒲<hi>在嘉樹亭前石自四川來與坡翁名齋者類今種蒲其上立石</hi>
<pb n="KR4e0138_WYG_038-24b"/>
　　　　　<hi>㿽中如屛之狀故又名屏蒲</hi>
坡翁愛兹石銘在蓮花盆吾以種菖蒲珍重如前聞<lb/>
　　　慧山書院十五詠<lb/>
　　　　忠定祠<hi>忠定宋丞相李公網也公之先邵武人自其祖始居無錫其父修撰公夔</hi>
　　　　　<hi>及母吳令人皆葬湛峴山公嘗廬焉自號梁溪居士亦鄉先生也故祠</hi>
梁溪深十尋湛峴高萬武我作李公祠春秋薦牲酤<lb/>
　　　　湍澗<hi>在忠定祠右泉自十賢祠下至此凡厯六池以匯再越一池則下田矣水是以</hi>
　　　　　<hi>湍</hi>
<pb n="KR4e0138_WYG_038-25a"/>
七池流且匯一水猶在山縈廻忽成文至此將下田<lb/>
　　　　野橋<hi>湍澗之上山水衝而成汪北轉為别澗當轉處橋焉雜木石為之殊有野致</hi>
亂石衝徑來徒杠接石砌㧞斷謝遊人水淺人猶揭<lb/>
　　　　雲階<hi>由野橋有徑西上夾樹松柏迤邐三百歩許復門焉故曰雲階</hi>
石磴穿雲上懸崖自此升誰言風可御須信氣堪乗<lb/>
　　　　靜清深處<hi>入雲階門而上地位清迥仰見山色如在只尺厯級而門泉且邇矣</hi>
　　　　　<hi>曰静清者取周子通書語也</hi>
何處靜而清䝉泉出山下觀物本無心一原窮萬化<lb/>
<pb n="KR4e0138_WYG_038-25b"/>
　　　　海天亭<hi>亭東北向在泉之前因思其所歸故名之有記</hi>
兀坐山亭下悠然海上天歸墟無盡藏須記始流年<lb/>
　　　　超然堂<hi>堂在海天亭左其向畧同前臨平野及蓮蓉湖逺對江陰之定山有百尺</hi>
　　　　　<hi>之樓之觀焉三十年前予在許州夢登尚書臺有此題額因榜之今望中所見皆與</hi>
　　　　　<hi>夢叶詳在予記</hi>
夢中得嘉名卅載乃斯宇珍重病餘身優㳺荷天予<lb/>
　　　　吟松个<hi>即超然堂左室也</hi>
風來松有聲洒洒當左个我吟本無心松亦何心和<lb/>
<pb n="KR4e0138_WYG_038-26a"/>
　　　　詠竹个<hi>即超然堂右室也二个皆夢中所見</hi>
新栽竹數竿竿竿挺蒼玉我歌竹和之歩轉闌干曲<lb/>
　　　　泉齋<hi>即超然堂後軒也齋作而泉忽出其前今名滴露因以先師文正公所書二大</hi>
　　　　　<hi>字□之</hi>
出山如在山名齋敢忘本鑑裏看靑天不爲泥沙混<lb/>
　　　　㸃易臺<hi>在泉齋之南滴露泉之北以石為之上有一圓石象太極二嶞石象兩儀</hi>
　　　　　<hi>四嶞石象四象臺有八角則卦形也見素先生登而賛焉刻太極石上</hi>
有象本通𤣥義不在句讀道人坐高臺忘言對蒼岫<lb/>
<pb n="KR4e0138_WYG_038-26b"/>
　　　　滴露泉<hi>在㸃易堂南壁下其來甚微滴而不留故取唐人詩語名之</hi>
滴滴出石間初疑松上露㸃易日有程還應周天度<lb/>
　　　　兩知亭<hi>在超然堂左南向中奉文正公石刻畫像先曽祖存一府君像刻嵌石壁</hi>
　　　　　<hi>先友希翁所作渙然亭銘嵌左壁曰兩知者取文正公贈予東歸詩我歌泉和兩知</hi>
　　　　　<hi>音意也</hi>
天涯一歸客海内兩知音萬古泉聲在應知此老心<lb/>
　　　　瘞巻邱<hi>在㸃易臺右中藏江西視學時小試文三萬餘巻甃石爲邱予銘其上</hi>
吾道方施行懷之不勝巻故物穴名山虹光起遐睠<lb/>
<pb n="KR4e0138_WYG_038-27a"/>
　　　　望闕巖<hi>直海天亭西上紆徑數百歩出松柏間有巖焉巖頂有平石可西北望某</hi>
　　　　　<hi>時至焉則人扶以拜祝曰萬壽無疆因作石香爐篆刻其上云云登巖道中有數黄</hi>
　　　　　<hi>石錯立徑側予大書刻之曰山水之間曰風塵之表曰人間天上</hi>
東南海一隅天闕勤望眼登拜想氤氳殿上香爐篆<lb/>
　　　除夕勳姪送紅酒<lb/>
紅酒桃花色東風吹更鮮將情來舊宅送喜入新年<lb/>
　　　遣暑四事<lb/>
淸泉白石子置之古銅簋泉出此山中石來漢江水<lb/>
<pb n="KR4e0138_WYG_038-27b"/>
兩峯瀉寒泉石菴得意筆懸之堂西偏白日風蕭瑟<lb/>
淨掃席間地周旋僅函丈矮几置中央坐愛罏烟上<lb/>
楛槎種菖蒲盆水半欲没露珠上葉稍愛爾仙靈物<lb/>
　<lb/>
　<lb/>
　<lb/>
　<lb/>
　容春堂續集巻二<lb/>
</p>
<p>
</p>
  </div>
</body>
</text>
</TEI>
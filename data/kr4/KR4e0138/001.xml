<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>容春堂前集巻一</head>
    <p>
<pb n="KR4e0138_WYG_001-1a"/>
欽定四庫全書<lb/>
　容春堂前集巻一　　　　　明　邵寳　撰<lb/>
　　辭賦<hi>十首</hi>
　　　毁龍骨辭<lb/>
　𢎞治癸丑夏五月鄭州某鎭地陷若干丈水暴出民<lb/>
　以為有神物焉逺近爭赴祈禱巫獲厚利六月許州<lb/>
　小趙鎭有巫言龍骨出土中縱口道禍福以誑愚俗<lb/>
　將如鄭州之為者知州邵寳恐其久而惑衆也乃取<lb/>
<pb n="KR4e0138_WYG_001-1b"/>
　所謂龍骨者毁之於庭杖巫而遣之復作此辭以貽<lb/>
　州人俾勿惑辭曰<lb/>
變化風雨兮上下于天古人有言兮維龍則然龍曷能<lb/>
然兮乘氣與時斯以體乾尺窟兮非淵勺水兮非川彼<lb/>
朽骨兮幾何嵗年擊鼓兮田田巫舞兮翩翩士女㑹兮<lb/>
如㕓龍無靈兮胡托彼傳龍有靈兮彼胡制旃骨則何<lb/>
罪兮巫之愆逐彼巫兮毁斯骨為吾民兮辟妖物<lb/>
　　　荆蠻操<lb/>
<pb n="KR4e0138_WYG_001-2a"/>
彼有物兮不可以取我有心兮不可以語不可以語兮<lb/>
安可以處荆蠻渺兮何許逝將徂兮終我攸宇吁嗟乎<lb/>
茍獲我心兮孰非我所<lb/>
　　　哀秦封君辭<lb/>
　𢎞治乙夘春修敬先生秦公卒越二月訃聞於京師<lb/>
　寳既有詩以哀之及讀其墓碑感鄉人私謚之公也<lb/>
　復為之辭以洩予情公寳大父行能忘年而與之進<lb/>
　所以規誨寳者多矣辭曰<lb/>
<pb n="KR4e0138_WYG_001-2b"/>
違先生蓋數載兮忽南向以興嗟望碧山而不可徃兮<lb/>
𣺌愁雲於天涯問九原之安在兮慨德音之永遐維先<lb/>
生之明哲兮固神啟而天賦筮遇履而之無妄兮曰坦<lb/>
坦其幽素服蘭菊而佩蘅兮歩前修以為度春與秋其<lb/>
汲汲兮恐嵗年之遲暮惟至美不能以終秘兮於燦發<lb/>
於文章窺門牆乎漢魏兮諧律吕於中唐揮賈涕於太<lb/>
息兮舒孫嘯於獨傷知先生謂為逸民兮不知者曰其<lb/>
忘世言博利以為仁兮守善藏以為智維厥子之登庸<lb/>
<pb n="KR4e0138_WYG_001-3a"/>
兮亦詎非先生之所施繄太邱之率物兮樹東京之髙<lb/>
風越𢎞景之退處兮乃託迹於神農衆剪剪於尋丈兮<lb/>
亦孰能知夫所從苟此志之不愆兮又何分乎達與窮<lb/>
始趨塗之各異兮終要歸以皆同徵孟生之為貞兮附<lb/>
陶氏之為靖曰輿情其既公兮信棺蓋而後定彼曷其<lb/>
獨不死兮顧偷生之為幸嗚呼先生兮庶其得正悵余<lb/>
懷之無聊兮掩遺編以長謡極四方與上下兮肆逺索<lb/>
而旁招典刑遼濶兮里社蕭條彼水之澨兮山之椒先<lb/>
<pb n="KR4e0138_WYG_001-3b"/>
生不歸兮使我心勞<lb/>
　　　思胡公賦<lb/>
　𢎞治丙辰春三月蒿菴俞先生將赴長興敎諭謂其<lb/>
　門人邵寳曰此安定先生之舊遊也吾何以哉寳謹<lb/>
　述其意作思胡公賦賦曰<lb/>
凌具區之驚濤兮越苕溪而又南惟湖之為郡兮留海<lb/>
陵之餘馣余束書以廷斆兮瞻前脩而増慚髙余冠之<lb/>
峩峩兮儼翼翼乎余席紛左右其來趨兮曰將考於古<lb/>
<pb n="KR4e0138_WYG_001-4a"/>
昔彼負姱而無成兮孰云非余之攸責嘅夫人其既逺<lb/>
兮或庶幾焉見之鼂登堂而夕下兮顧庭草之陸離地<lb/>
猶故而人則非兮余曷云其弗思豈話言之不可傳兮<lb/>
將遺則之難服寧産材之固殊兮何千古而公獨體與<lb/>
用其並修兮文與行其兼篤念余方慊於斯兮亦曷為<lb/>
而能淑指湖波以矢言兮情糾結乎余腸采溪毛以為<lb/>
俎兮酌山泉以為觴率青衿以將薦兮跽陳詞而願享<lb/>
<hi>平聲</hi>靈洋洋以若臨兮清風颯其吹衱羌愈思其奈之何<lb/>
<pb n="KR4e0138_WYG_001-4b"/>
兮退將修乎余業疏淳源而導之兮芟末習於枝葉庶<lb/>
冰藍其有望兮允余懷之能愜噫嘻休乎猗哉湖山共<lb/>
兮盤紆湖水滙兮涵濡湖人秀兮繁且都湖之師兮公<lb/>
何可無公既逝兮吾道則孤孰起公兮予將與之為徒<lb/>
　　　歸雲賦<lb/>
　賦曰歸雲寳竊擬以為少師謙齋先生徐公贈也公<lb/>
　道德文章勲庸惠澤著於三朝大被四海太史書之<lb/>
　太常紀之有非小子所敢與聞者獨其歸也悟易象<lb/>
<pb n="KR4e0138_WYG_001-5a"/>
　之消息隨時事而巻舒蓋於天道有得焉爰託諸雲<lb/>
　致詞於祖膚寸之言敢謂知先生哉其辭曰<lb/>
海江之間荆溪之濆元氣之㑹蒸而為雲始觸合以成<lb/>
象忽變化而生雯爾乃辭巖謝谷逾林邁陸或當陽以<lb/>
晞或臨泉以沐迤邐上征若有推轂挽之弗遲從之弗<lb/>
速已而攀日月㕘星辰弭東井濟西津望華蓋出軒轅<lb/>
歘儵布展紛郁輪囷瞻望為慶經綸以屯其出也無心<lb/>
其化也有神蓋妙乎其未易陳也若嵗大旱苗則槁矣<lb/>
<pb n="KR4e0138_WYG_001-5b"/>
雲於是時從龍而起請命帝閽以為張弛帝曰雲哉汝<lb/>
其翼予乃自帝庭騰鼓蹈厲顧視六合一息萬里召江<lb/>
靈於南津麾河伯於北渚飛亷前導豐隆後從揮霍左<lb/>
右頃刻異同晻靄泱鬱滿盈太空微而為□驟而為涷<lb/>
沛而為霖無逺弗遍無隠弗窮百榖薿薿庶草芃芃郊<lb/>
原生色山川發容解暵紓虐轉沴召豐或曰風伯惟汝<lb/>
之績伯曰雲哉於我何力或曰雷師維汝之威師曰雲<lb/>
哉於我何為雲曰否否維帝之命飛龍在天實操其柄<lb/>
<pb n="KR4e0138_WYG_001-6a"/>
貪天為功人將予病爰返初服爰指舊林恬愉𤣥黙用<lb/>
全吾眞追山人之駕依野客之巾霞與為侶岫與為賓<lb/>
泯若弗跡蕩乎無垠葢將以無窮為門太初為鄰而東<lb/>
山之望猶有繫於天下之人也乃有歌者曰雲之游兮<lb/>
山之幽兮雲之凝兮山之㵾兮維雲在阿適且有儀旋<lb/>
兮盤兮委兮蛇兮雲兮雲兮奈爾何兮<lb/>
　　　觀泉賦<lb/>
維暮春者邵子歩自廬麓觀於龍池既觀而憩於是賦<lb/>
<pb n="KR4e0138_WYG_001-6b"/>
之夫龍池之上中峰凌霄雙泉下垂名曰瀑布若颺若<lb/>
飈若奔若馳浸星綴漢破雲截霓孰從而速孰阻而遲<lb/>
此天下之至竒也及其中也迴澗轉谷放乎至足強弩<lb/>
釋機輕車旋轂鯨舞於潮龍戰於陸千雷萬霆神藏鬼<lb/>
伏蓋吾聞諸古人至是而得寓目焉又其下也石壁四<lb/>
立淵淵其潭其廣可度而深不可探納之滙之其量有<lb/>
涵濯之而清酌之而甘清不可䙝甘不可婪乃溢而流<lb/>
紆徐百折隂洞之竇陽崖之缺潺潺湲湲滔滔決決吾<lb/>
<pb n="KR4e0138_WYG_001-7a"/>
嘗見其行也而未見其輟也乃若日星開朗動盪元精<lb/>
玉作之色金作之聲載歌滄浪以舒幽情厥或霧霾晦<lb/>
䝉呼吸變化既鬱而洩呌號怒罵大資經綸小入圖畫<lb/>
一日之内四時之中北南西東隨觀異容發太極祕妙<lb/>
地天通詰之莫辨測之莫窮非川上翁其將焉從邪山<lb/>
僧執筆請書於石予何言哉一笑而擲<lb/>
　　　毁淫祠頌<lb/>
　中丞林公巡視江西之一月檄毁諸寺觀神廟弗在<lb/>
<pb n="KR4e0138_WYG_001-7b"/>
　典與志者有司聞公風義奉行唯謹時寳舟由臨江<lb/>
　入袁河見土木像浮水而下後先沓至乃嘆曰自狄<lb/>
　梁公後不見此舉幾百年矣而公毅然行之不俟終<lb/>
　日非信道篤而自知明者其孰能之公昔在朝嘗止<lb/>
　建寺語忤權要得禍幾斃後在雲南又嘗毁諸佛像<lb/>
　蓋其闢邪崇正之念平生所存如此而非出於一時<lb/>
　之感也夫安得不力哉頌曰<lb/>
卓哉林公心與道謀是衞是距以邪為仇昔在先朝有<lb/>
<pb n="KR4e0138_WYG_001-8a"/>
寺將建孰不惜之而莫敢諫公書千言佛骨之遺曰有<lb/>
殃咎臣身不辭赦公復公惟明天子僉曰異哉一生九<lb/>
死公節滇南其氣益昌曰毁斯毁神伏鬼藏公來江西<lb/>
諏民之瘼飲之食之培善剗惡公曰汝吏民愚罔覺舍<lb/>
人求神日谷以壑粤若帝舜絶地天通降禮折刑民協<lb/>
於衷我非為異期古是同國憲斯在汝罔弗共吏奉公<lb/>
檄夙夜惟力靡逺弗臨靡深弗即曰火而焚曰水而流<lb/>
美石良材學宫是修唐有狄公嘗事斯舉太史書之君<lb/>
<pb n="KR4e0138_WYG_001-8b"/>
子所予公心正直與神明居凡此邪慝弗怒而除除其<lb/>
邪慝一崇我正曰士曰民肅肅於政民耕於郊士誦於<lb/>
庠雖賞不竊維禎維祥天子曰某汝入予輔士民曰嗟<lb/>
奪我父母奪我父母而弗敢留公在帝傍天下之休<lb/>
　　　弔趙烈婦賦<lb/>
　烈婦事予聞之志傳舊矣兹讀請祀疏而有感焉乃<lb/>
　為賦以弔之賦曰<lb/>
慨孤城之無守兮忽井里之繹騷虎豹肆而逐人兮衆<lb/>
<pb n="KR4e0138_WYG_001-9a"/>
有家其焉逃孰不有夫兮為妻有舅姑兮為婦幸瞬息<lb/>
之苟生兮寧節義之是顧相宫牆之深邃兮或彼冦之<lb/>
弗求抱厥嬰以相從兮亦詎謂夫善謀彼碩人其曷見<lb/>
兮譚猶存予何敢死禍既殱於一家兮尚安之予舍此<lb/>
矧淫言之屢加兮初奚有於冶容惟一死之莫得兮恐<lb/>
予貞之弗終幸白刃之倐及兮免奔走之顛沛也矢九<lb/>
原以自歸兮見死者之無愧也惟日月之下照兮心耿<lb/>
耿其自明縱血流之弗跡兮將天光而並熒嗟女婦之<lb/>
<pb n="KR4e0138_WYG_001-9b"/>
在家兮猶臣子之在國彼朝梁而暮燕兮吾綱常其安<lb/>
屬惟此志之靡定兮謂夫<hi>音無</hi>夫而非夫或為雄兮投閣<lb/>
或為陵兮荅書蹈水火而必死兮雖愚者之能覩彼待<lb/>
姆與候符兮何為心之獨苦嗟罹盜其猶水火兮曠然<lb/>
感於今古嗚呼噫嘻魂兮曷歸入有懿親兮出將從夫<lb/>
古姬天㝠㝠兮魂不迷忽反顧於新宫兮増千載之涕<lb/>
洟<lb/>
　　　樛木頌<lb/>
<pb n="KR4e0138_WYG_001-10a"/>
　太恭人范氏今太常少卿兼翰林侍讀靳先生充道<lb/>
　之母也太恭人歸贈太常公累娠不育公以為憂時<lb/>
　太恭人方壯憂之甚屢請貳室而公弗從不期年太<lb/>
　恭人有娠而太常生嗚呼婦之從人其重在嗣嗣之<lb/>
　弗立祀將焉依故樛木之仁國風載焉太恭人之葬<lb/>
　太常逺以墓銘見貽寳不佞考論其德竊最是事乃<lb/>
　為樛木頌曰<lb/>
婉婉恭人維古淑媛慈惠貞良以從所天我嗣恐遲我<lb/>
<pb n="KR4e0138_WYG_001-10b"/>
心孔悲烝然夙夜念茲在茲我室于人嗣實由我我嗣<lb/>
未成非貳其可我卜我貳如弗獲已知嗣之重孰人孰<lb/>
已娶有不告我卜曷謀我貳既諧唯子之求母心何心<lb/>
心乎靳宗一念格天鬼神其從唯母是心吾道所向善<lb/>
養可王休容可相為家有子為國生賢匪庶而嫡孰知<lb/>
其然子賢維何克俊有德維邦之楨海内維則源源祿<lb/>
養夀母於堂良人乃瞑昭哉寵光<lb/>
　　　咎三凶詞<lb/>
<pb n="KR4e0138_WYG_001-11a"/>
　贈行人司副偶軒黄公某以行人奉使海外至羊嶼<lb/>
　孤山大風激水石觸舟壞公乃溺死事在成化某甲<lb/>
　子至於今談者哀之近讀司冦彭公所為誌銘予重<lb/>
　悲焉凡中朝有事外國者必妙選超卓之士蓋孔門<lb/>
　專對之許漢廷絶域之徵自昔則然矣行人公在莆<lb/>
　若子賤在魯稱君子者無間言乃遭竒禍嗚呼悲哉<lb/>
　予也鄙無能為公不朽竊怪風與水與石三者相值<lb/>
　致茲慘烈肆斥為三凶詞以咎之詞曰<lb/>
<pb n="KR4e0138_WYG_001-11b"/>
嘻其甚哉風兮何烈水兮何激石何崛頑與風水擊三<lb/>
凶相朋賊我國士俾有一良酷不若是先生維善人維<lb/>
國紀綱虎符龍節王命是將而汝海弗航嘻其甚哉任<lb/>
載者水司動者風底柱頽波石哉爾功汝各有神曷其<lb/>
㝠曚水不可回風不可捕惟石可求而險不可渡乾坤<lb/>
茫茫孰知其故人亦有言泰山鴻毛殤子彭鏗孰公短<lb/>
長孰公重輕彼風水石有情無情曽何足徵我作咎詞<lb/>
以洩不平嗚呼先生<lb/>
<pb n="KR4e0138_WYG_001-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0138_WYG_001-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　容春堂前集巻一<lb/>
</p>
<p>
</p>
  </div>
</body>
</text>
</TEI>
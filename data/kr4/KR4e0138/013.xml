<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>容春堂前集巻十三</head>
    <p>
<pb n="KR4e0138_WYG_013-1a"/>
欽定四庫全書<lb/>
　容春堂前集巻十三　　　　明　邵寳　撰<lb/>
　　序<hi>二十三首</hi>
　　　許州志序<lb/>
許州志志許州也凡州之事循名考寔原始要終逺以<lb/>
鍳古近以驗今無不備焉是故謂之志志也者史家之<lb/>
一體耳今疆域之類則兼乎圖建置之類則兼乎表人<lb/>
物之類則兼乎傳文辭之類則兼乎集攷異之類則兼<lb/>
<pb n="KR4e0138_WYG_013-1b"/>
乎論辨似不純於一體者然而恐失於畧故求其詳恐<lb/>
失於浮故求其覈要於備焉而已此亦志之變也郡邑<lb/>
之有志尚矣是志之作葢有繫乎一州而不專於一人<lb/>
之蹟將以傳於乆逺而非獨為目前之談玩也寳嘗觀<lb/>
於其大有志封守者欲其慎固有志創建者欲其修繼<lb/>
有志沿習者欲其興革有志幽潜者欲其表章有志淑<lb/>
慝者欲其懲勸我所能為我則為之我所未能以俟君<lb/>
子是志之所以作也烏乎有天下之動而文籍生焉其<lb/>
<pb n="KR4e0138_WYG_013-2a"/>
初葢醇如也逮乎紀載日繁於是淳風漸衰而世變以<lb/>
降故天下之事亦為之而已矣奚有於志然名實之所<lb/>
以不紊終始之所以不爽徃徃於此焉賴是雖一家不<lb/>
可無乗況一州乎天下之大諸州之積也諸州之志備<lb/>
則天下無闕事矣況許自春秋分國以迄於今中間或<lb/>
為雄都或為望郡其事之所當志葢有倍蓰於他州者<lb/>
我朝經理海内而許之為州寔處兩畿之間徳澤在民<lb/>
物教化在人才制度在有司者萬世一日以今視昔地<lb/>
<pb n="KR4e0138_WYG_013-2b"/>
若増而重焉則夫紀述治功賛揚盛美乃守臣奉職之<lb/>
一端也是以不敢不作作焉不敢不詳不敢不覈豈得<lb/>
已哉志凡若干巻始寳承乏至州即有意於是既而政<lb/>
務紛冗方負尸素之愧故因循七年始克成編舊志出<lb/>
於前知州五羊陳公今多因之其分類立例則寳竊用<lb/>
已意云<lb/>
　　　太康郭節婦詩序<lb/>
節婦詩一冊若干首葢太康郭氏之書也而君子取之<lb/>
<pb n="KR4e0138_WYG_013-3a"/>
以為可傳於天下者詩為節婦作也節婦為前刑部郎<lb/>
中王公傑之女公為鳳翔推官時郭君浩者亦從父宦<lb/>
咸陽公舘甥焉三年而沒節婦寡居内外無敓其志者<lb/>
或謂是足矣節婦獨曰未也盍歸于郭敎吾子納吾子<lb/>
之室越若干年其子天子之室繼之或謂節婦盍歸於<lb/>
王節婦又曰未也有吾孫在敎且室焉吾事也卒行其<lb/>
願以老烏乎一身撫兩世之遺孤厯四十餘年而終始<lb/>
不易節婦之所處豈惟能自盡而已哉婦以不二夫為<lb/>
<pb n="KR4e0138_WYG_013-3b"/>
節節盡而能處其子若孫節之大者也故春秋於紀叔<lb/>
姬歸<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>特筆書之葢其識知存宗祀是所謂有其節而<lb/>
能處者當是時使不歸於<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>而歸魯夫亦何損於節雖<lb/>
然豈叔姬之所以自處而春秋所以賢之者哉節婦之<lb/>
於郭猶叔姬之於紀其節同其處之也同君子通於春<lb/>
秋之義其不能無取於節婦也審矣然則是冊也雖郭<lb/>
氏之書茍傳於天下使夫虧於節與有其節而不能處<lb/>
者聞之一則以愧一則以興豈不大有補於風化哉節<lb/>
<pb n="KR4e0138_WYG_013-4a"/>
婦卒於成化壬辰先卒之數月有詔旌表其門後十年<lb/>
辛丑其孫緒舉進士厯官户部郎中論者以是為節婦<lb/>
之報寳比守許去太康纔百里高節婦之風嘗欲有所<lb/>
紀述而未能也今與郎中君同官乃僣為之序節婦母<lb/>
矣而猶曰婦云葢為天下舉重者言之而不欲視為郭<lb/>
氏之書也某非敢當君子亦竊取君子之意耳<lb/>
　　　翠筠軒詩序<lb/>
節枝莖葉皆竹之有也而筠之在竹見稱獨多或遂以<lb/>
<pb n="KR4e0138_WYG_013-4b"/>
名竹葢竹以筠為體凡節枝莖葉之間通謂之筠至其<lb/>
用也則席於宗廟筐篚於朝廷簡牘於天下後世又皆<lb/>
筠寔為之而節枝莖葉不能加焉故傳曰如竹之有筠<lb/>
也此之謂歟然筠之為色唯翠者為多自籜解後更厯<lb/>
萬變翠未嘗易易則變變則雖有節枝莖葉摧敗繼之<lb/>
而竹之用於是乎窮故論竹者率以筠稱筠者率以翠<lb/>
此又物理然也吳君斯敏歙故家子㳺江湖間而以翠<lb/>
筠名軒其知竹者乎竹之為徳多矣而君獨有取於是<lb/>
<pb n="KR4e0138_WYG_013-5a"/>
者葢即一以求其全則凡截然為節翹然為枝挺然斐<lb/>
然為莖葉各色其色而竹之全徳不外是矣況其為席<lb/>
為筐篚為簡牘又未可量哉詩凡若干首作者皆時之<lb/>
君子而寳為之序<lb/>
　　　少傅徐公夀詩序<lb/>
𢎞治丁巳之嵗今少傅謙齋先生徐公夀七十秋七月<lb/>
二十有一日為生之日時同郡大夫士之在朝者合若<lb/>
干人議觴以夀公公以上方軫念北邊有司修戒我其<lb/>
<pb n="KR4e0138_WYG_013-5b"/>
與憂固辭不受衆不敢彊越二月疆埸事少緩衆復因<lb/>
重陽節以請公辭如前衆乃言曰公盛徳抑畏何乃至<lb/>
此抑公此意政某等所以夀公者也公以先朝舊學之<lb/>
臣入掌中秘再陟孤卿相事今上凡若干年心孚徳咸<lb/>
寵倚兼至公亦毅然任重竭其忠貞以持國是雖羣務<lb/>
交集叅紏縁延未易卒定公茹以宏量鎮以雅重從容<lb/>
决之中外允服而民隂受其賜公乃不以為功每退食<lb/>
私第輙推至誠延訪俊乂及事利病視四海之内如視<lb/>
<pb n="KR4e0138_WYG_013-6a"/>
其家欣戚係之得一人惟恐不用用之惟恐不亟在易<lb/>
泰之九二所謂包荒得尚於中行者公之謂矣至與一<lb/>
二元老出入僉謀可可否否惟天惟民惟君惟國惟善<lb/>
所在不必在人不必在己此其休休有容於秦誓所稱<lb/>
亦罔譲焉是以數十年間百僚庶工胥師胥遜無復嫌<lb/>
忌之習説者皆謂俗尚丕變而不知公之風采有以表<lb/>
儀於上也由是論之則公之身繫天下者甚重而憂形<lb/>
話言至忘其年之為慶公之心天實鑒之書曰天夀平<lb/>
<pb n="KR4e0138_WYG_013-6b"/>
格保乂有殷繼自今公夀未艾而勲業日以益盛豈非<lb/>
天貽我聖眀為夀天下之地哉某等所以夀公者葢其<lb/>
在此而公何乃固辭之雖然以地以事公天子相以位<lb/>
以道公天子傅夀公之心誰其無之而分乃未敢今日<lb/>
之舉夀以天下禮則鄉人不亦可乎於是公不能止衆<lb/>
遂相率成禮而退退各為詩一章用紀盛事寳不佞辱<lb/>
公愛厚僣為之序<lb/>
　　　重陽㑹詩序<lb/>
<pb n="KR4e0138_WYG_013-7a"/>
重陽㑹詩者吾鄉諸公官於東署者作也繼是將不一<lb/>
作焉故詩以節名夫詩以節名者㑹以節舉也劑暄凉<lb/>
之候酌疏數之宜莫大乎節天時且然況於人乎故今<lb/>
為㑹始元夕次上已次清明次端午次七夕次中秋次<lb/>
重陽次長至循還終始擬諸天時以寓無窮之意而我<lb/>
同鄉在朝者雖有二十餘人然署各疏隔不能時時相<lb/>
與也惟世卿在稽勲世恩在主客廷伯在都水文光在<lb/>
翰林而予與文美士𢎞嘉言國聲五人者在户部署既<lb/>
<pb n="KR4e0138_WYG_013-7b"/>
相近出入起居朝夕無間於是而節舉一㑹以要鄉盟<lb/>
此亦人事之不可已者也其所以必有詩者葢吾人之<lb/>
為㑹非為飲食言笑以流連光景之云也考徳將於是<lb/>
焉觀學將於是焉使不假夫古者陳采出納之遺而覘<lb/>
之其何以資麗澤之益而自别於羣居終日者哉由是<lb/>
觀之則所以為詩者固非誇多騁速搜異衒新屑屑工<lb/>
拙間以啟䡖忌之端者矣戊午重陽寔惟初㑹而予不<lb/>
敏敢僣為約曰凡㑹人為詩一章章書一簡者九主蔵<lb/>
<pb n="KR4e0138_WYG_013-8a"/>
其一賔分其八積之一歲為簡八十有一各成巨帙彼<lb/>
此相通随在具備不亦可常矣乎而命題限韻之類則<lb/>
㑹之日定焉諸公曰然遂如約所賦之詩題用古句庶<lb/>
幾古詩吾詩古人吾人也其目具左<lb/>
　　　水利事宜序<lb/>
𢎞治丙辰都水主事姚君秀夫奉璽書治江南水利之<lb/>
政明年疏濬築捍漸底于績三吴數千里民懐其惠士<lb/>
服其識又明年水利之書出焉葢集前輩論水之有闗<lb/>
<pb n="KR4e0138_WYG_013-8b"/>
於吴郡者而為之也都水之用心一至於是其績之用<lb/>
成也夫固在此乎惟都水具有本之學久矣而於此尤<lb/>
致謹者葢賑備之策莫先水利水利之於民甚大於政<lb/>
甚難利之弗圖顧足為害故雖以順為道以鑿為戒聖<lb/>
功賢訓具在方策而時代異宜土方異勢溝防異制阞<lb/>
理異用奠淵異度分合異軌昔之人專官以司窮年以<lb/>
肄尚懼弗習其或敢以害易利妨吾人大計哉此都水<lb/>
所以求之今不足又求之古而至於為書焉者也寳承<lb/>
<pb n="KR4e0138_WYG_013-9a"/>
乏中州嘗從中丞徐公考觀汴堤及漢魏以来諸渠之<lb/>
故又嘗侍於少司徒劉公聞其所以治河者乃今得都<lb/>
水之書而閲之則南北之水亦畧可見矣使凡行水者<lb/>
皆都水其人水惡有不為利而為害也哉況水之在天<lb/>
下五行六職纔居其一又安得夫人之於事皆如都水<lb/>
之於水也寳於是重有所感作詩寄之以賀其成而都<lb/>
水得告西歸矣吾郡通判傅侯檜乃以都水所行事宜<lb/>
集為一編將與夫前所謂書者並刻以行其間相時因<lb/>
<pb n="KR4e0138_WYG_013-9b"/>
俗益損興補不必皆出於書而書之為效亦於是乎少<lb/>
著矣是編凡四類曰敷奏曰榜諭曰辯論曰詩文縂若<lb/>
干篇都水名文灝信之貴溪人先由刑部主事出判吾<lb/>
郡以擢今職儒者之政所至有之不特水也通守亦職<lb/>
於水奉以周旋都水葢亟稱之云<lb/>
　　　河山勝覽詩引<lb/>
河山勝覽詩若干首吾黨諸君子贈史户部文鑑監兊<lb/>
而作也户部之行凡河南山東皆厯焉故題云爾夫兹<lb/>
<pb n="KR4e0138_WYG_013-10a"/>
河山覧則勝矣惟兹行也地方數千里軍民吏士從事<lb/>
者不下以數千計勞者欲息困者欲蘓訟者欲平是亦<lb/>
一劇任也户部何暇於此哉雖然夫人之為一人則煩<lb/>
二人則紓三人則逸四人則無事矣户部之才不啻兼<lb/>
數人而已者也用其三四以治其事而其所未用者以<lb/>
之覽勝尚有餘力孰謂無暇之有今夫黃河天下之大<lb/>
川也太行恒岱天下之髙山也嘗聞君子如高山大川<lb/>
信斯言也宜莫如户部者徳好相協自古已然户部其<lb/>
<pb n="KR4e0138_WYG_013-10b"/>
無躍然者哉夫是之謂勝覽而臨眺遊娱茍自别於俗<lb/>
吏者不足言矣<lb/>
　　　重刋橫渠經學理窟序<lb/>
横渠先生之學始乎泛求中反之正終歸於知要而精<lb/>
思妙契之功實貫乎其間故其為書有西銘有正䝉有<lb/>
理窟而西銘粹矣正䝉次之理窟又次之然理窟所載<lb/>
要皆出於自得則所以為西銘之粹者茲其地哉今西<lb/>
銘正䝉已列學官而理窟獨鮮傳焉間得舊本遂刻而<lb/>
<pb n="KR4e0138_WYG_013-11a"/>
廣之以備張氏之書君子之志於學者其必有取云<lb/>
　　　王升之遺稿序<lb/>
丙辰南宫之試榜出而詢焉得士之最少者四三人南<lb/>
昌王升之其一也升之年十五舉鄉試已稱俊才至是<lb/>
再捷文譽益起越眀年例授安陸知州有惠民之政又<lb/>
明年以事去官家居或將理焉而升之病且死矣予知<lb/>
升之聞而悲之於是視學其地既弔其父國賔公而其<lb/>
兄鄉進士元卿時與其弟彦卿尚卿和卿皆為諸生亟<lb/>
<pb n="KR4e0138_WYG_013-11b"/>
見亟問知升之者視昔為詳今元卿録其遺文一編請<lb/>
予序之余以是而徴諸其為州者誠不負乎其文也昔<lb/>
人論士之致逺先器識而後文藝古今以為名言若升<lb/>
之者方懋厥修致逺之道可謂兼之而僅止乎是抑又<lb/>
何哉是編於升之之文十纔一二其才固未盡也然即<lb/>
是而究其所必至亦當以大家視之矣況由是以起問<lb/>
者而表乎其所自立所謂致逺者顧不在斯與雖然才<lb/>
而夭者唐有李長吉宋有邢居實二子之在當時觀其<lb/>
<pb n="KR4e0138_WYG_013-12a"/>
文者徃徃疑於其夀升之之文氣昌詞雅曽無可疑而<lb/>
卒與李邢同歸此又余之所未喻也升之名朝卿世為<lb/>
臨海人其居南昌自國賔公始<lb/>
　　　撫州府志序<lb/>
古之為國者各有史官掌記時事今之郡古大國也顧<lb/>
無所謂掌記之職者是以文獻罕徴焉雖然有志志非<lb/>
史也或能修之以時無廢前傳無絶後載則文獻之徴<lb/>
於天下後世者是亦史爾抑何必如古之云哉撫為江西<lb/>
<pb n="KR4e0138_WYG_013-12b"/>
大郡其地西南負山至郡治而平衍曠然數百里下控<lb/>
江湖視他郡為庶為富為多才俊其事之宜志者繁矣<lb/>
宋景定中家坤翁氏嘗一脩之君子謂之有體迄於今<lb/>
若干年尚無續焉斯可為文獻之一嘅也𢎞治庚申胡<lb/>
知府孝暨同知趙瑞始圖再脩乃得里居之賢前行人<lb/>
姚君復亨知府徐君用濟以主其局而布衣黎喆實與<lb/>
編纂之任今呂知府傑繼而成之刻梓以傳凡若干巻<lb/>
其例一承家氏之舊而少加損益葢無媿乎志云者雖<lb/>
<pb n="KR4e0138_WYG_013-13a"/>
謂一郡之史可也夫國史列是非備得失而不敢純用<lb/>
春秋之法史固異乎經也志之於史名異而實同故亦<lb/>
得用史法法有不録録必實有不書書必直二者或缺<lb/>
史且不能信於天下後世而況志乎然直存乎人實存<lb/>
乎事事有稽古傳聞之異是以紀録失真君子患之而<lb/>
墓碑家乗之類徃徃出於其時尤難盡信故直可必也<lb/>
實未可必也吾於其所未可必者而心誠求之欲必得<lb/>
焉以成吾直則是是非非得得失失公論在人亦莫之<lb/>
<pb n="KR4e0138_WYG_013-13b"/>
掩矣由是政有所資俗有所考以為因革之地他日采<lb/>
於國史傳之天下後世天下後世之徴文獻者亦將不<lb/>
外於是孰謂志之非史哉書成之月予適視學至撫知<lb/>
府傑請序遂論以歸之俟知言者評焉<lb/>
　　　譚烈婦祠祀録後序<lb/>
右録一編為奏疏祭文碑記傳序各一詩諸體縂若干<lb/>
皆為永新譚烈婦作也烈婦宋宗室女遭元兵破城從<lb/>
其家匿縣學孔廟禮殿中既而兵至戕其舅姑暨夫節<lb/>
<pb n="KR4e0138_WYG_013-14a"/>
婦被執義不受汚及其兒死焉血漬於塼宛然其人形<lb/>
歴乆不滅若有鬼物呵䕶之者故天下之言婦節者尤<lb/>
以為烈而祠在學傍歲有私祀行於丁祭之後肇自知<lb/>
縣烏斯道至今廵撫都憲錢唐張公守吉安時始建議<lb/>
上請詔列於典而烈婦之名於是益章矣方元兵之南<lb/>
偪也其勢甚迫時士大夫死命死制者後先相望而吉<lb/>
郡尤以忠義稱焉其邑里之間固宜有如節婦者然一<lb/>
死以全其身而使夫有貞妻舅姑有孝婦是豈獨為女<lb/>
<pb n="KR4e0138_WYG_013-14b"/>
中之賢也哉昔漢宣帝詔褒黄潁川首以孝子弟弟貞<lb/>
婦順孫日以衆多為詞而辦集期會世恒以稱吏者顧<lb/>
不一及則守之為職亦可知矣公在郡若干年治行於<lb/>
天下為最扶植振舉不遺餘力而尤汲汲於此非學通<lb/>
古今而知所䡖重者其能然哉歐陽子作五代史死事<lb/>
傳序引王凝妻李氏㫁臂事謂忍恥偷生之徒宜聞風<lb/>
知媿論者謂歐公此史以治法繩亂觀其所叙而閔世<lb/>
之志見矣公之於政猶歐公之於史也是舉也豈為婦<lb/>
<pb n="KR4e0138_WYG_013-15a"/>
節勸哉臣死忠子死孝激勵於素而兾其成焉由一郡<lb/>
以及天下崇徳尚賢培養元氣舉斯心加諸彼而已矣<lb/>
集之成也公既序之兹復以末簡授寳寳不佞謹書祠<lb/>
祀之故為政人告而死事始末顧若畧焉葢有諸作者<lb/>
在也<lb/>
　　　漕政舉要録序<lb/>
昔者聖人繫易葢嘗曰聚人曰財財莫大於榖粟榖粟<lb/>
之在天下必厚儲於京師京師人之大聚也儲不厚則<lb/>
<pb n="KR4e0138_WYG_013-15b"/>
人心離故京儲天下之命有國者重焉然其初在民非<lb/>
耕也不穫非歛也不積穫且積矣非運也不至昔者秦<lb/>
人以陸元人以海皆運也然其為事既勞且險君子病<lb/>
之故言運者以漕為貴漕之法有轉輸有直達其論尚<lb/>
矣今之為漕者寓倉而支取諸轉輸比舟而兊幾於直<lb/>
達自罷海運以来至是法凡幾變變屢則務繁務繁則<lb/>
因革損益之故歲積月累不可勝窮而斟酌擬議具足<lb/>
以為變通之地凡有志經世之士皆宜究心焉而況以<lb/>
<pb n="KR4e0138_WYG_013-16a"/>
是為職者哉寳為諸生時嘗讀三原王端毅公漕河通<lb/>
志竊知其槩比舉進士由許州入户部適有㑹典之纂<lb/>
與今少司徒太原王公德華同以郎中檢詳漕法始末<lb/>
且得其在都水時所為圖志者觀之於是凡政之闗於<lb/>
漕者粗若有見焉既而厯諸藩臬養士治民政以職異<lb/>
置是不講者餘數十年矣乃者仰奉明命承乏漕司視<lb/>
事之餘遂本二志所載徴諸户部副牘又叅以席主事<lb/>
書船志張主事文淵泉圖次苐手録藏之巻笥以輔記<lb/>
<pb n="KR4e0138_WYG_013-16b"/>
憶之劣端居靜思宜民裕國之道徃徃若有㑹於心者<lb/>
譬之為學有温故知新之義雖不敢以勤自慰而亦不<lb/>
敢不以逸自懲也書重典章易尚通變並行不悖則存乎<lb/>
乎人焉爾矣寳不敏行將與聞廷議當從諸君子講而<lb/>
求之以為上獻録凡若干巻曰舉要者未及詳也欲詳<lb/>
者盍於諸圖志求之<lb/>
　　　湖南道學淵源録序<lb/>
湖南道學淵源者録宋大儒五君子之蹟也五君子者<lb/>
<pb n="KR4e0138_WYG_013-17a"/>
為濓溪周子為明道伊川二程子為晦菴朱子而南軒<lb/>
張氏附焉葢濓溪世家道州明道伊川生於黄陂而晦<lb/>
菴則與南軒屢為南岳之㑹是以統曰湖南而並録之<lb/>
所録者有詩有文為體不一而五君子之蹟在湖南者<lb/>
於是備矣初提學陳先生文鳴之為斯録也葢將以興<lb/>
起湖南之學者也而或者未得其意予嘗思昔孟子稱<lb/>
陳良楚産恱周公仲尼之道北學於中國夫周公仲尼<lb/>
之道天下之達道也然不遊中國則不可得而學焉由<lb/>
<pb n="KR4e0138_WYG_013-17b"/>
是觀之道學之傳雖係於人亦係於地在理若有固然<lb/>
者湖南古楚地也由周而来二千餘歲矣乃有五君子<lb/>
者生長遊寓其間所講服者皆周公仲尼之道至於今<lb/>
流風遺澤徃徃未泯故凡學者之求之也葢有不必出<lb/>
其鄉而自得焉者地同時異而學之難易係之提學君<lb/>
之意葢出諸此或者又以濓溪道人卒葬九江程子洛<lb/>
人朱子閩人張氏則廣漢人也矧其平生所過殆遍天<lb/>
下彼凡一言一行莫不以鄉以寓各有録焉湖南一方<lb/>
<pb n="KR4e0138_WYG_013-18a"/>
夫焉得而專之夫道至周公仲尼天下所同尊也而稱<lb/>
其化之盛必曰東魯為天下望國豈有它哉近而已矣<lb/>
予嘗譬五君子之道猶水也謂水之流行遍於四澤而<lb/>
此謂淵源將不可乎繼自今有志於學者始於一鄉終<lb/>
於天下又尚論古之人不惟其蹟而惟其心五君子之<lb/>
道得則周公仲尼之道於是乎在方今聖化流洽與海<lb/>
逺邇道徳風俗軌轍惟一湖南東魯此固提學君奉詔<lb/>
之志而其所望天下者抑豈敢後哉君醇學雅行正已<lb/>
<pb n="KR4e0138_WYG_013-18b"/>
作人惟五君子是式其為道興建甚多兹特其一耳觀<lb/>
學者盍通求之録凡若干巻<lb/>
　　　酆都志序<lb/>
古者國有史史必世官惟世故專專則實而審公而㫁<lb/>
傳之天下後世而不誣若董狐在晉太史在齊倚相在<lb/>
楚是也今之郡縣葢古列國之變然不得為史不得為<lb/>
史而志出焉志無世官則於誰作而可無世官而有世<lb/>
族世族者文獻之所在也族有人焉以學以政於時稱<lb/>
<pb n="KR4e0138_WYG_013-19a"/>
才志之作舍是人將焉歸哉酆都為縣國朝以進士舉<lb/>
者惟僉憲某菴先生而温甫繼之所謂文獻世族者莫<lb/>
有盛於楊氏矣故論者謂温甫宜為志固若職分然而<lb/>
温甫亦以是自任采擇以求實去取以求公如不得已<lb/>
焉凡十有五年始克成編烏乎志之病也乆矣而非獨<lb/>
才之罪也葢附望以為雄其病也誇逞浮以為富其病<lb/>
也俗崇異以為竒其病也詭三者有一焉皆足以壞志<lb/>
之體況兼有之乎此無他執是筆者非宦焉之吏則㳺<lb/>
<pb n="KR4e0138_WYG_013-19b"/>
焉之客所謂實且公者無恠其慊焉而未足也況才之<lb/>
在人又有稱不稱哉今觀斯志簡而不誇質而不浮正<lb/>
而不詭學以基之政以叅之而文獻之不可誣者於斯<lb/>
焉在君子謂斯志也其史乎古之為史者觀其所書而<lb/>
知其所不書故左氏釋春秋毎致意於不書之故以求<lb/>
聖人之情其義精矣今天下言酆都者多神恠之説而<lb/>
温甫顧畧焉不書則其所書者其實而審哉其公而斷<lb/>
哉書曰絶地天通此天下之大義也以一邑之志而大<lb/>
<pb n="KR4e0138_WYG_013-20a"/>
義存焉使其當國史之任又將何如邪温甫有史才無<lb/>
所發而寓於此君子葢深惜之其請序於予久矣至是<lb/>
乃克以復其亦以是也夫<lb/>
　　　重刋孔子家語序<lb/>
孔子家語若干巻王肅序以為皆當時公卿大夫士及<lb/>
諸弟子相對問之言其正實而切事者既集為論語餘<lb/>
遂别出為此書相傳至荀卿送入秦府故不以焚滅然<lb/>
博士孔衍則言漢武帝世孔安國因魯壁書撰次以成<lb/>
<pb n="KR4e0138_WYG_013-20b"/>
戴氏集曲禮乃取而禆益焉厥既入禮遂除家語本篇<lb/>
其説與肅稍異大抵㫖則夫子記則門人蔵以地異出<lb/>
以時殊其未列於經無足恠者朱子嘗謂家語是當時<lb/>
書然而不純烏乎得之矣寳讀春秋三傳及莊列諸子<lb/>
史漢諸書其間引孔子語或真或偽多可議者嘗欲手<lb/>
録其詞竊加辨論以與天下學者商確焉顧識與力未<lb/>
之能也況家語乃古成書君子讀而思之因而辯論其<lb/>
純也准諸經其未純也亦准諸經以求合乎聖人中正<lb/>
<pb n="KR4e0138_WYG_013-21a"/>
之則此亦格致之大端也或謂記者留此為病豈其然<lb/>
哉監察御史黄君希武視學南畿博求遺書此其一也<lb/>
頃以刋成屬其門生喻貢士義請紀嵗月寳不敏謹述<lb/>
所聞為序<lb/>
　　　中和堂録序<lb/>
中和堂録者吾友施君克和録其先君子北野公所得<lb/>
詩文於人者也中和為公堂之名以之名録尊其父也<lb/>
録既成編克和授簡於寳寳因得讀之率一時名碩之<lb/>
<pb n="KR4e0138_WYG_013-21b"/>
筆雖隠顯不同而時稱作者則一也可謂盛矣公以儒<lb/>
醫名吳中凡三至京師公卿以下皆禮為客及謝事歸<lb/>
縉紳東西行者多造其廬葢公慕賢愛士老幼一節是<lb/>
以能致多如此不然則亦何有於是哉且中和云者斯<lb/>
道之大宗也吾儒以理而醫者以氣皆不外此觀公所<lb/>
以名堂則其平生從事可知矣是録所集比興備於吟<lb/>
咏事理具於序論葢不必登其堂而公之風采可以盡<lb/>
得之譬之丹青其可謂極似者歟況窮觀所交逺觀所<lb/>
<pb n="KR4e0138_WYG_013-22a"/>
主古之道也非鄉士則不能友於一鄉非國士則不能<lb/>
友於一國君子於公可以觀徳焉古之孝子思其親者<lb/>
於凡居處笑語無所不用其誠克和以是誦之以傳之<lb/>
人人則公之心術精神將終身一日矣豈直居處笑語<lb/>
之間而已哉君子於克和又可以觀孝焉克和才瞻學<lb/>
充其進未艾所以為公顯揚尚有大於此者寳不敏當<lb/>
為續書之<lb/>
　　　林氏家譜序<lb/>
<pb n="KR4e0138_WYG_013-22b"/>
凡譜為家作也其要在辯族姓序昭穆明冢介嫡庶而<lb/>
家政行焉故天下之家各譜其譜而王道成譜之於世<lb/>
其亦可謂重矣然譜以脩理亦以脩壞壞之端有三冐<lb/>
望則壞養子則壞贅壻則壞故譜不可不慎也葢嘗論<lb/>
是三壞者曰養曰贅多知戒之而望焉是冐雖士大夫<lb/>
亦或不免況庸人乎閩之林其族最繁其所宗也最逺<lb/>
道逢其人問之則曰吾某宗也今某公卿為伯仲行觀<lb/>
其譜而信之天下無異議焉今户部主事魁廷元者之<lb/>
<pb n="KR4e0138_WYG_013-23a"/>
為譜也則異於是葢諸林滿郡邑獨據所知以為始祖<lb/>
而族姓辯代為圖系兼取歐蘇上承下繼而昭穆序人<lb/>
各著其所出而冢介嫡庶明所謂三壞者皆無之君子<lb/>
以為善譜廷元初以進士有事江西予方承乏視學一<lb/>
見為相知今予領督漕命道出臨清廷元適監倉政奉<lb/>
斯譜告予曰願有序也廷元之先自隠菴府君以下世<lb/>
以敦朴愷弟相承至於今韋布而詩書者甚多廷元博<lb/>
雅有志好學不倦其所樹立將未可涯觀其所為譜而<lb/>
<pb n="KR4e0138_WYG_013-23b"/>
世徳於是乎徴矣因書而歸之<lb/>
　　　送方伯徐公赴湖藩序<lb/>
寳為童子時聞先生長者論鄉邦人物慨然慕葉文莊<lb/>
公之為人謂其亷介不羣名重當世稍長得其文辭而<lb/>
讀之又聞其立朝議論與其所以施於外藩者乃知文<lb/>
莊之學問政事足以追古人而上下之非直一節而已<lb/>
也自是每見其門生故吏輒詳詢焉有謂寳者曰文莊<lb/>
前堂内寢各置文正范公圖像退朝政暇拱手黙對良<lb/>
<pb n="KR4e0138_WYG_013-24a"/>
久乃去夫其若是也豈徒然哉葢心孚神㑹前奮後興<lb/>
不啻親炙焉者是宜其所造之至爾也惜夫威儀日遐<lb/>
有不得拜階下以望見之恨及来河南進謁於大叅徐<lb/>
公公以鄉晩命進之坐而論政首舉文莊所以待士者<lb/>
詔之又以文莊所謂水東日記者示寳寳退而考吾徐<lb/>
公之所行一本其所學不少移易其風采足以消邪心<lb/>
其操守足以愧貪俗葢後文莊而興起者其言必稱文<lb/>
莊也亦豈徒哉寳嘗以為文莊不可得而見乃今得見<lb/>
<pb n="KR4e0138_WYG_013-24b"/>
徐公焉夫范公與文莊皆吳産其出入將相大率皆同<lb/>
而所建立亦各彰彰於天下徐公敡歴中外茂著成績<lb/>
今又奉命布政湖藩其入以輔理葢有日矣由文莊而<lb/>
希范公孰得而禦之吾見鄉邦人物之評又不落莫矣<lb/>
寳忝從屬吏之後方以慕文莊者事公而不獲終領其<lb/>
敎狂斐之志竟何如哉故於公之行敢有言於執事謂<lb/>
後進之於先達道盛徳而賛休聲以播於人人寳之心<lb/>
也若以當贈言之列則寳豈敢<lb/>
<pb n="KR4e0138_WYG_013-25a"/>
　　　送施别駕序<lb/>
今天子改元之春首詔史臣修先皇帝實録禮部請遣<lb/>
進士若干人分詣各省采集事之當録者以備叅閲于<lb/>
時吾貳守施君以河南省檄有事編纂將行寳與僚屬<lb/>
具酒殽餞於北門外酒半寳起言曰世之人有忠直而<lb/>
不信者潜徳而不彰者憸邪姦宄而不露者事有是而<lb/>
或錯者非而或舉者一時之論晦而無徴則曰後世有<lb/>
公論焉後世之公論奚慿慿乎今之紀録而已矣昔人<lb/>
<pb n="KR4e0138_WYG_013-25b"/>
謂左氏傳失之誣胡丈定之説春秋也乃多取之不得<lb/>
已也今夫理官之聽民訟成案既具雖有大吏者徴詞<lb/>
而閲實因而决㫁者什九從而平反者什一何則彼其<lb/>
始定之辭則然也史也者天下之大案也縂裁也者天<lb/>
下之大吏也君之為編纂也聽乎詞以定案者也大吏<lb/>
將於是而徴焉書曰察辭于差差不差出於民之口察<lb/>
不察係乎吏之聽史之成與獄之成孰輕重乎君其辨<lb/>
之矣勿以一方為小勿以一人為寡勿以一事為微勿<lb/>
<pb n="KR4e0138_WYG_013-26a"/>
以一時為近天下一方之㑹也衆人一人之聚也萬事<lb/>
一事之集也萬世一時之積也君其慎之君學問博洽<lb/>
壯既困於禮部晩復屈於有司其更事且多今其行也<lb/>
豈患其不慎哉惟古人贈言之意不敢不告耳君起謝<lb/>
請書為序<lb/>
　　　送石汜水赴召序<lb/>
環府州而列者皆縣也此得一人焉以為令則其民欣<lb/>
欣然有生意彼不得者反是一人之後復得一人焉繼<lb/>
<pb n="KR4e0138_WYG_013-26b"/>
之則所謂生意者不冺而愈滋是其民之幸也茍今日<lb/>
得一人矣而繼此或不得吾見生意轉為戚容地若易<lb/>
而異者夫一縣之休戚係一人一人亦易得爾然方千<lb/>
里或七八百里而為府四五百里或二三百里而為州<lb/>
府州之所統不下數縣不得其人民有戚容者什八九<lb/>
而欣欣然有生意䝉得人之幸者纔一二而已甚者咸<lb/>
無焉此豈激勸之典有未至哉今之制縣令有治行者<lb/>
率内遷數十年来聞某縣起一人為御史矣曰此亷而<lb/>
<pb n="KR4e0138_WYG_013-27a"/>
材者也又聞某縣起一人為御史矣曰此勤而能者也<lb/>
人人而詢事事而核歲歲而計起一人必㧞其尤激勸<lb/>
之典如是其至而得人之效又何其難也盖激勸之典<lb/>
懸於上出于一時而士之所學所養則藴蓄於中而定<lb/>
於平生平生有是學有是養則固是人也彼懸於上而<lb/>
出於一時者得之固可無加榮焉不得亦可無加辱焉<lb/>
自一命以至卿相皆然而況一縣乎藁城石君邦秀以<lb/>
進士来令汜水至是六年矣其所行寛而有節簡而無<lb/>
<pb n="KR4e0138_WYG_013-27b"/>
缺汜水之民所謂欣欣然有生意者與疆域廣狭施及<lb/>
隣境亦質平焉故鄭一州縣凡四開封一府縣凡三十<lb/>
六得一人如君者一汜水而已豈惟一府一州哉雖一<lb/>
省之内縣加數倍得一人如君者亦不數也可謂難矣<lb/>
君藁城望家世以經學相傳葢有所藴蓄而定焉正吾<lb/>
所謂其人者其有聲於一縣固其素也使天下之為縣<lb/>
者皆如君則得人之效又何患乎其難之有寳與君以<lb/>
場屋事嘗再聚於汴遂為相知葢望其為御史久矣今<lb/>
<pb n="KR4e0138_WYG_013-28a"/>
茲之召方將走書為賀而其縣文學孔君乃以祖道之<lb/>
序見屬寳故道君之為縣而能幸其民者以為贈葢為<lb/>
君言之而非敢妄論夫天下之事也若夫君它日之政<lb/>
之大者寳不佞請于汜水觀之<lb/>
　　　送楊户部使甘肅序<lb/>
𢎞治甲寅冬甘肅有邊警守將以聞詔司馬治兵司徒<lb/>
㑹餉大為戎備越眀年乙夘春復有言者詔廷臣議可<lb/>
否僉謂兵宜振不宜輒興而所謂餉者則當預為之處<lb/>
<pb n="KR4e0138_WYG_013-28b"/>
大司徒乃請勑其屬才且綀者一人徃蒞焉於是陕西<lb/>
司郎中壺闗楊君以選當行凡我僚友無不壯君者或<lb/>
為歌詩以贈而謂寳宜序寳謂楊君領天子命而督運<lb/>
於西陲其事甚大在它人或難而君為之甚稱大司徒<lb/>
其知人哉楊君讀古書見古人處邊事成敗利鈍之迹<lb/>
葢嘗一一熟籌之矣自君為主事時嘗領命稽閲居庸<lb/>
等鎮倉儲其為員外郎也又嘗領命賛漕事於東南及<lb/>
為郎中實司陕西諸邊諸邊奏請歲無虚月君按章覆<lb/>
<pb n="KR4e0138_WYG_013-29a"/>
議例比義斷左酬右應動中機㑹所謂出納舒縮進止<lb/>
速緩葢其素具也今飛輓者吿勞屯戍者吿病庾廩告<lb/>
虛士卒告乏兵非有加食乃不足此其故何也君行矣<lb/>
將有新政邪將舉舊政而復之邪夫亦去其害政者而<lb/>
已雖然去細害易去鉅害難此知務者之所留意而深<lb/>
察也夫國家之患在戎夷而疆場之守在兵食食既足<lb/>
有自奮之兵兵雖精無自足之食食之所繫亦大矣哉<lb/>
詩曰載馳載驅周爰諮<graphic n="KR1258" url="https://raw.githubusercontent.com/kanripo/KR-Gaiji/master/images/KR1258.png" mimeType="image/png"/>君奉勅外幸畫一敬獻天子<lb/>
<pb n="KR4e0138_WYG_013-29b"/>
施行焉此亦使臣職也寳不敏何敢序諸公之作哉聊<lb/>
以是為楊君吿<lb/>
　　　送李大叅赴廣西序<lb/>
人之言仕者皆曰儒吏異途又曰内外不同體其果然<lb/>
哉夫吏固不能為儒儒而吏也簿書之中有義焉於從<lb/>
政乎何有然吏於内者親上典法為宻吏於外者親下<lb/>
事情為滋宻者所以處其滋必盡其滋而後可以言宻<lb/>
由是觀之則内外不害其為同而儒之與吏又安在其<lb/>
<pb n="KR4e0138_WYG_013-30a"/>
異也哉南海李君元善始事白沙陳先生得静虛之趣<lb/>
繼而北遊京師聞見日博而學問文章益贍以雅葢所<lb/>
謂儒者也及登進士累官户部雲南司郎中兼京兆及<lb/>
東南漕事京兆多豪猾徃徃欲有所撓而漕事之宜又<lb/>
歲更月異君一斷以義理不亟不徐卒底於成在位若<lb/>
干年奏凡數百上上輒得允今年春吏部舉最當遷上<lb/>
擢君廣西左叅政命下之日君語諸僚曰吾久服在内<lb/>
行之外也將若之何夫君之為斯言固周於慮者然内<lb/>
<pb n="KR4e0138_WYG_013-30b"/>
外之不同者體耳體不同而理同舉以措之宜無弗逹<lb/>
矣葢政莫大於典法天下烏有廢典法而可行者哉故<lb/>
以典法而驗諸事情則非具文以事情而稽諸典法則<lb/>
非臆見内惟是外亦惟是而後謂之良吏它日以牧伯<lb/>
最君者當猶今也而奚慮焉勞於外而復陟於内為天<lb/>
子之大吏以收儒者之成功其尚有望於君矣君行同<lb/>
朝大夫士與君遊者皆有詩為贈而以序屬寳寳不佞<lb/>
竊謂詩可不序也儒吏内外之異同則不可不論也於<lb/>
<pb n="KR4e0138_WYG_013-31a"/>
是乎言<lb/>
　　　送僧會定忞序<lb/>
忞兩住惠山凡二十年今年乃用薦者為縣僧㑹夏六<lb/>
月來京師得選而去去之日予因而想九峯於煙雲千<lb/>
里之外有餘情焉忞為僧將以遺脱世累為其道顧舍<lb/>
其山中之樂而役役於一官何哉或謂忞於其道也淺<lb/>
於是乎官烏乎君臣之義不可解於心天地之間雖欲<lb/>
逃之焉徃而逃之忞也井而飲田而食桑麻而衣裳安<lb/>
<pb n="KR4e0138_WYG_013-31b"/>
居無患於草木泉石之間其亦知所自矣縱不即我攸<lb/>
居而其不能解與其無所逃者固未嘗不存焉況敢自<lb/>
外於有司之薦乎葢吾猶恨其下山之晩也忞歸哉祝<lb/>
釐之餘尚以是告其徒<lb/>
　<lb/>
　<lb/>
　<lb/>
　容春堂前集巻十三<lb/>
</p>
<p>
</p>
  </div>
</body>
</text>
</TEI>
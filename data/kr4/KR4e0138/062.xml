<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>容春堂别集巻七</head>
    <p>
<pb n="KR4e0138_WYG_062-1a"/>
欽定四庫全書<lb/>
　容春堂别集巻七　　　　　明　卲寳　撰<lb/>
　　墓誌銘<hi>十八首</hi>壙銘<hi>一首</hi>
　　　明封宜人王母任氏墓誌銘<lb/>
宜人任氏為隆慶州知州進階奉直大夫王公某之配<lb/>
其子今南京户部右侍郎瓊先為工部主事以考績例<lb/>
宜人始封安人比進員外郎乃加今號按任氏世居山<lb/>
西太原宜人父曰恩母郝氏年十七歸奉直公公父某<lb/>
<pb n="KR4e0138_WYG_062-1b"/>
工部尚書公某子也宜人入門敬謹雍穆事尚書公及<lb/>
其配李夫人以孝稱初公為諸生讀書黌舍中宜人居<lb/>
家治食飲以供及小大諸務一不煩公心尚書公好施<lb/>
予宜人常佐公承其志李夫人老而傷股在牀褥者㡬<lb/>
三年宜人與公躬澣滌無怠夫人至忘其恙以終後公<lb/>
舉于鄉筮仕知昌黎縣宜人獨留于家凡十年教飭諸<lb/>
子女畢婚嫁壼以内無隳事比公遷隆慶户部以進士<lb/>
便道過家迎宜人從公于官居數年公罷政歸於是家<lb/>
<pb n="KR4e0138_WYG_062-2a"/>
指日繁宜人以勤儉相公諸子遵之皆尚朴素蓋若有<lb/>
政焉又數年公卒宜人哀以禮户部由工部郎中累遷<lb/>
至右副都御史理兩淮鹽課時宜人皆就養及總漕運<lb/>
被召還朝孫朝立乃自臨清侍宜人歸太原既而轉吏<lb/>
部右侍郎再改今官而宜人以疾卒正德已已五月有<lb/>
五日也距其生宣德巳酉十月十有六日壽八十一子<lb/>
男四長瑤國子生次即瓊次玠義官次珮儒士女三長<lb/>
適國子生太谷白元瓉次適郡庠生榆次羅崇德次適<lb/>
<pb n="KR4e0138_WYG_062-2b"/>
陽曲張永相孫男八長即朝立儒士次朝元國子生次<lb/>
朝翰朝簡朝廸朝選朝起朝碩女七長適渾源郭衛邦<lb/>
次適舉人鴈門崔允次許嫁平定郗元洪餘皆幼曽孫<lb/>
男女各一宜人之始卒也户部時奉勑賑饑南畿厥既<lb/>
聞訃即具事狀徴銘于寳寳以漕事朝京師其姻駙馬<lb/>
都尉崔公又為之速㑹寳致仕東歸未能執筆以復明<lb/>
年庚午三月十七日户部奉宜人安厝于柳林之墓合<lb/>
奉直公兆伻以書來請終銘之銘曰烏乎宜人德稱于<lb/>
<pb n="KR4e0138_WYG_062-3a"/>
家子為國禎天王用嘉載錫之號有誥以華至光無幽<lb/>
至顯無遐我銘一辭於宜人乎奚加<lb/>
　　　仲室趙孺人墓誌銘<lb/>
正德丁卯冬陜西按察副使仲君與立寓書湖南徴予<lb/>
銘其室趙氏孺人之墓既而其子承祐寓朱户部某所<lb/>
為狀至自寳應予以君失嘉耦方為惜之而何能不銘<lb/>
之始予舉進士獲識君之父太醫院使前通政松東公<lb/>
於京師知公事其母貞節鄭太宜人孝其配楊宜人奉<lb/>
<pb n="KR4e0138_WYG_062-3b"/>
以周旋伏臘燕饗無專無廢能不失鄭意公子三人既<lb/>
有室猶遣出㳺潘南屏丁補齋二先生之門每旬日一<lb/>
歸讀誦不輟其家法之肅如是今讀朱狀乃知有婦如<lb/>
孺人者固亦有與哉及予為許州君舉進士由刑部主<lb/>
事出判汝寧稔聞其卓異之譽狀謂孺人相而慰之其<lb/>
亦信然狀又謂君三歴臬司孺人自留奉姑于家而卜<lb/>
妾以從待寡娣遺之佚撫孤姪導之勤皆人所難者由<lb/>
前所聞質諸今所稱銘之實宜初孺人疾亟其女適朱<lb/>
<pb n="KR4e0138_WYG_062-4a"/>
應辰者密刲股肉和藥以進君子稱孺人有女孺人姓<lb/>
趙氏其先淮人後徙寳應西安同知某者其叔祖也父<lb/>
曰剛母某氏其生為天順辛已十二月二十六日越若<lb/>
干年歸于仲又若干年正德戊辰六月三日以疾卒年<lb/>
四十有八葬以卒之又明年某月某日墓在邑北郭某<lb/>
邱之原子男二長即承祐縣學生娶儲亞卿靜夫女次<lb/>
承榖娶某氏其庶亦二承慶娶某氏承汴娶某氏女三<lb/>
長壻即應辰朱知縣存仁子也餘尚幼銘曰仲有壽姑<lb/>
<pb n="KR4e0138_WYG_062-4b"/>
有婦克孝孝婦有婦惟孝婦是效三世傳德遂成壼教<lb/>
柰何不吊吾嘉仲宗兹以銘趙<lb/>
　　　故無錫縣道㑹梅鶴許翁墓誌銘<lb/>
翁諱真常許其氏梅鶴其號無錫方湖里人父敏母陸<lb/>
氏生而骨相竒偉弱不好弄識者異之時洞虚知宫陸<lb/>
靜淵者為翁母舅遂依而學焉陸之徒為龔太冲氏龔<lb/>
之徒為范𤣥機氏翁禮為師既乃學祈禱法於太冲學<lb/>
攝召法於姚端夲學齋醮法於湯應泉學養生法於四<lb/>
<pb n="KR4e0138_WYG_062-5a"/>
方之羽流由是名譽日起翁尤嗜儒學初從余伴讀季<lb/>
樞得書史大義後益奮勵於古詩取諸陳遜庵天澤律<lb/>
詩取諸高梅庵惟清雜文取諸吴管窺鵬舉真行書取<lb/>
諸陸竹石懋成恒以緣飾教事平居文雅莊重見者稱<lb/>
有德容焉㑹道㑹缺衆以翁舉同軰欲奪之郡守龍侯<lb/>
晉試以文翁援筆綴數百言其論遂定在官若干年取<lb/>
重自躬部使者暨郡侯縣公無不加敬張真人嘗以覲<lb/>
過翁逆之甚恭真人改容禮之謝事後益究引年之術<lb/>
<pb n="KR4e0138_WYG_062-5b"/>
聞武當之勝嘗三徃遊尋訪古跡及名流異方皆有所<lb/>
聞而還始從師居城南祠山廟後復居洞虚宫雷神祠<lb/>
皆有脩建功晚益好靜恒焚香燕坐觀史賦詩以自適<lb/>
或與客圍棊當其興趣所到岸幘長嘯自謂神仙中人<lb/>
忽病數日卒於是予方東歸聞而哀之其徒范景辰將<lb/>
以是年冬十二月八日葬翁惠山河滸之原乃以吾友<lb/>
茹少叅世和狀介周雲漢來乞銘惟吾先大夫純和公<lb/>
與翁㳺最密予故以執友事翁雲漢始從公數十年公<lb/>
<pb n="KR4e0138_WYG_062-6a"/>
知其有志儒學遂遣從俞御史世德習禮經束脩之貲<lb/>
樂為之助論者謂翁有歸儒之心故於雲漢賛之決不<lb/>
然道不同而能為謀如是也哉某以是重翁惡乎不銘<lb/>
翁卒正德五年正月某日距其生宣德某年某月某日<lb/>
享壽八十二徒一人即景辰景辰之徒四人某某某某<lb/>
銘曰雲衣星冠尋真名山蒼顔碧瞳虚徃實還儒有夙<lb/>
心晚嗜益深乃謂其徒脩贄士林鶴鳴梅開翁招不來<lb/>
白雲悠悠翁在瑤臺<lb/>
<pb n="KR4e0138_WYG_062-6b"/>
　　　鄒以升配王氏墓誌銘<lb/>
王氏諱瓊字潤卿常之武進人故南京吏部尚書贈太<lb/>
子太保諡文肅思軒公女也其兄為都憲公希曽其歸<lb/>
于鄒為堂字以升配以升霜檜翁某之子宋忠公弟進<lb/>
士泂十幾世孫錫之言望族者歸焉王蚤失其母某祖<lb/>
母朱太夫人實鞠之長教之小學女誡諸書及古今格<lb/>
言皆能口誦事繼母孫夫人以孝謹得其愛既歸以升<lb/>
姑周氏已沒事繼姑鍾如事孫夫人既而霜檜處分諸<lb/>
<pb n="KR4e0138_WYG_062-7a"/>
子自為别業蠡湖之上蓋去故居半舎許王晨夕饋於<lb/>
鍾以達於翁猶在堂也越若干年翁暨姑年皆高以升<lb/>
迎歸凡服食王必先時備物得其歡心自奉儉素嫁時<lb/>
珍綺屏去殆盡惟鄉族是從談者以為難於是文肅日<lb/>
貴顯第宅服御之盛甲於郡中王嘗縑卉歸寧儕軰或<lb/>
誚其過王以分謝之終不為變平居佐以升重祭敬客<lb/>
勤耕博藝不亟不徐務歸于義以升兄弟數十人王皆<lb/>
禮之於同母者加焉或問之曰不敢忘吾姑也業諸子<lb/>
<pb n="KR4e0138_WYG_062-7b"/>
女訓必以幼率必以躬每誦古常語曉之蓋以升之家<lb/>
政稱理者凡若干年衆而無譁賾而無擾逆而無躓周<lb/>
旋黙相王之力為多初王聞其兄都憲公沒于官哭之<lb/>
慟及姪中書昪病就醫吴中乞見為訣王冒風霧徃自<lb/>
是遘疾數月遂不起姻里聞訃有流涕者王生景㤗三<lb/>
年六月二十有二日卒正德四年十二月二十有三日<lb/>
得年五十有八子男三長欽次鎔太學生次鉦娶皆華<lb/>
氏女二皆適華長壻鯨蘇州衛指揮次訓太學生孫男<lb/>
<pb n="KR4e0138_WYG_062-8a"/>
五人女八人以升卜以卒之明年某月某日葬王于其<lb/>
鄉<hi>闕</hi>　新阡乃奉户部郎中錢君世恩狀來乞銘予知<lb/>
文肅公之家政舊矣今徴之銘曰闗雎之風葛覃繼之<lb/>
勤儉孝敬允為女師此有令人孰曰未學我刻銘詩以<lb/>
配古作<lb/>
　　　明故承事郎思本朱公墓誌銘<lb/>
吾郡稱善教子者邇年來以思本公為之最公之子今<lb/>
通政司經歴㫤蒞任有聲封典將及而公沒知者惜之<lb/>
<pb n="KR4e0138_WYG_062-8b"/>
公善居第崇鉅堅朴如其為人先卒之數月火幾盡既<lb/>
而訃至知者重惜之時予督漕師入朝吊司經於京邸<lb/>
司經乃奉何户部孟宜狀來請銘某之曽祖母公之族<lb/>
姑也於司經素有斯文雅其能辭于銘邪按狀公諱斌<lb/>
字世昌姓朱氏别號日新晩更號思本常之江隂人其<lb/>
先有諱良璧者實晦庵先生從父行宋宣和進士官鴻<lb/>
臚主簿從思陵渡江家於晉陵十傳至均寳始遷無錫<lb/>
則公之六世祖也均寳生浙江提舉光逺光逺生紹興<lb/>
<pb n="KR4e0138_WYG_062-9a"/>
知事子昇子昇生士銘入國朝為江隂之宗士銘生善<lb/>
慶善慶生維吉號梅月正統間以孝義旌門景㤗間被<lb/>
薦授脩職郎通政司知事其配鄒氏實宋忠公浩十三<lb/>
世孫有子二人公為仲質直好義博學善為詩嘗從父<lb/>
京師終日侍左右無倦中朝卿大夫賢之贈之詩歸與<lb/>
兄世寧居友愛敦篤庭無間言既而以父命出居西偏<lb/>
朝夕承歡不以逺故少廢父沒殮葬以禮徴銘集誄碑<lb/>
板盛傳談者侈之先是景㤗甲戌嘗出粟千斛助邉受<lb/>
<pb n="KR4e0138_WYG_062-9b"/>
服如例成化丙戌饑復輸粟錫璽書旌門繼加承事郎<lb/>
公感激圖報凡義舉若脩學築城造梁之類必為民倡<lb/>
郡邑長吏亦必以屬公論者謂公受異褒於是為稱其<lb/>
御家内外井井僕數百人因能授事各有紀綱公總其<lb/>
成勸勤懲惰政若公府處姻族率以恩勝義與人交敬<lb/>
而信恭而度故無尊卑踈戚皆敬重之雅好文學雖家<lb/>
務叢賾不廢講論其教司經尤加之意聞有博洽士不<lb/>
逺數百里必延致之館榖問遺儀物兼至司經既得鄉<lb/>
<pb n="KR4e0138_WYG_062-10a"/>
舉猶課督不衰孫承爵生公蠲逋租數千斛以志喜及<lb/>
長為邑諸生卒業南雍稱好古學公因而進之期逺到<lb/>
焉初公立門户有軒特之稱中而坦然終而退然雖或<lb/>
侮之弗較也君子謂公於是乎哲司經之初授官也屢<lb/>
以公病乞終養公口授家人謂宜勉供事不得顧家及<lb/>
遭火變又以書慰之歸之數而已公生宣德壬子五月<lb/>
二十二日卒以正德四年九月三十日壽七十有八配<lb/>
長洲惠氏先公二十年卒繼同邑何氏子男一即㫤女<lb/>
<pb n="KR4e0138_WYG_062-10b"/>
四徐渙楊維何桓邵天民其壻也孫男一即承爵曽孫<lb/>
男一伯曽女二長未聘次許聘何應辰墓在邑東慶雲<lb/>
磬石山之原蓋祖塋地公嘗於是營壽藏惠氏卒葬焉<lb/>
司經卜以某年某月某日啟而葬公銘曰古有世家命<lb/>
由國君今也則否自我高門大江之南世家者幾朱稱<lb/>
文林為鄉之紀家有偉人曰思本翁幼學老傳以義始<lb/>
終孰不教子翁心則篤維詩維書以似以續國徴文獻<lb/>
惟家亦然或觀民風視表于阡<lb/>
<pb n="KR4e0138_WYG_062-11a"/>
　　　承事郎慕菊朱君墓誌銘<lb/>
君諱暄字朝陽姓朱氏别號慕菊世居錫城南石洋里<lb/>
高祖壽義曽祖彥昭祖士原父本字文立號菊莊有鄉<lb/>
行母蕭氏君幼岐嶷從里儒華適安游讀書通大義尤<lb/>
好觀史每見姦邪誤國處輙抗聲罵聞者壯之甫冠兄<lb/>
曦卒府君外應門户内事菊莊極謹初菊莊為良税長<lb/>
老厭於役君力為謝之疾而懇禱喪而慎斂葬而備窆<lb/>
且有終身之思以父愛菊嵗時對菊輙感傷不已慕菊<lb/>
<pb n="KR4e0138_WYG_062-11b"/>
之號以此申祠堂之䂓謹墓祠之節視菊莊不少替姊<lb/>
妹四人既有家而業衰君悉周恤之若宗姻有大事求<lb/>
無不應戚者有加賢者又加焉或售産劵求益再三與<lb/>
之菊莊存時雅愛客客至必留飲飲惟勸酬微醺乃已<lb/>
不效里俗為諠譁態庭有牡丹數本嵗為賞花之燕旬<lb/>
日始罷府君繼之每舉加盛又為巨舫遨遊溪湖間號<lb/>
曰野航錢希翁為作賦然性疎率與人談笑洞見肺腑<lb/>
徃徃面折人過過而能改則又稱道不釋口嘗罹横逆<lb/>
<pb n="KR4e0138_WYG_062-12a"/>
君知其人姦賣田以貨之後數嵗節縮經理卒復其田<lb/>
既應令助賑受七品官階乃以家事付其子而閒適以<lb/>
老所居近郭多野趣前有沼植蓮其中為亭曰水雲東<lb/>
為觀稼樓各以其時居之如是者若干年卒卒之日為<lb/>
正德戊辰十月三日先是遘疾自度不起治命甚悉大<lb/>
抵皆勤儉忠厚之語君生正統二年丁已九月二日享<lb/>
春秋七十有二娶楊氏子男一弁女一適華汝器季子<lb/>
户部書筭世明孫男二某某幼孫女一許配堠陽華某<lb/>
<pb n="KR4e0138_WYG_062-12b"/>
弁將以卒之又明年十二月十八日葬府君祖塋之次<lb/>
在所居後左銘曰菊云菊云隱者尚之兩世一德再培<lb/>
而滋采蓮南池觀稼東閣吁嗟若人不可作矣九原有<lb/>
知無亦謂夫斯邱之樂也乎<lb/>
　　　東耕處士楊公墓誌銘<lb/>
東耕楊公吾從母之夫也楊於錫為望族蓋世長鄉賦<lb/>
若有政焉茂林景信在宣德正統間尤以惠稱於公為<lb/>
曽祖祖曰汝潤者公父也其性曠逸不覊以輕信人故<lb/>
<pb n="KR4e0138_WYG_062-13a"/>
負公緡甚多於是公方學于傅書史有程矣即毅然以<lb/>
代勞為任百方營補數年而後克完有司用法困辱叢<lb/>
至母潘氏卒出則就理入則當喪能不以厄廢禮衆憐<lb/>
而壯之既乃謝税役與其配過孺人檢内外貲産葺殘<lb/>
經賾加以節儉又二十餘年而故業復中遭祖母朱及<lb/>
汝潤公之喪皆力為葬具念母早喪隆禮於舅氏甚篤<lb/>
舅儒醫也諸子克世其業與公相師友婚嫁子女時而<lb/>
當物愛其弟妹恩及甥姪雖居城市非慶吊不出客至<lb/>
<pb n="KR4e0138_WYG_062-13b"/>
必留欵竟日談古今事亹亹忘倦酒酣吟哦意氣動人<lb/>
君子謂其有國初諸老之風時公年五十餘張御史淮<lb/>
廵按江南重耆老之舉郡縣强公為之未幾求退其效<lb/>
謀持斷公平著于上下者視税長時為多然自是多居<lb/>
鄉躬閲農圃東耕之號以此凡嵗積與里人共歉散豐<lb/>
收不以時趨利鄰嘗火至公廬而止群盗煽虐戒毋公<lb/>
犯晚受仕者服應賑饑令也親黨論曲直者咸質平焉<lb/>
公性直諒與人交無留言隱意識者謂公古逸民非今<lb/>
<pb n="KR4e0138_WYG_062-14a"/>
人也使人人皆如公安用官府為哉公聞而謝之公諱<lb/>
旻字日初壯以字行過裔出宋徐王郡馬孟玊子男二<lb/>
人槩娶過即母族繼趙宋後諸孫也楷娶殷為方伯序<lb/>
賔曽孫女一人適永康丞成景高子瓉早寡有貞行孫<lb/>
男二人楷之子淮邑庠生娶高沅州孫女槩之子汴亦<lb/>
聘于過女四人其壻長為庠生莫同次為陸南康子術<lb/>
又次為張黎平子琳琳始聘又次者幼公卒于正德戊<lb/>
辰二月十一日距其生宣德甲寅十月二十三日為壽<lb/>
<pb n="KR4e0138_WYG_062-14b"/>
七十有五葬以卒之又明年庚午十二月某日墓在邑<lb/>
西龍山河滸之原從先兆也初公之卒寳在浙藩將之<lb/>
湖南聞訃而慟有未能㑹葬之嘆乃今幸獲臨穴且以<lb/>
槩楷請執筆為銘實寳志也其事寳所逮見及聞長者<lb/>
言其詳則徴諸王元信所為狀云銘曰為士為農為商<lb/>
之質為夏之忠惟變乃通幹蠱於初履坦於中卒也缶<lb/>
歌是為君子之終<lb/>
　　　奉議大夫湖廣按察司僉事姚君墓誌銘<lb/>
<pb n="KR4e0138_WYG_062-15a"/>
湖廣按察僉事姚君秀夫既卒之二年其子伯生狀君<lb/>
事來請銘予與君同舉進士相知為深昔在貴溪予既<lb/>
吊哭之銘固弗容遜也君諱文灝秀夫其字自號鄱東<lb/>
野人晚更號學齋世為信之弋陽人其先有自立者徙<lb/>
貴溪東山至本正始膺貢為太學生君曽祖也祖添德<lb/>
父明以鄉貢進士官監察御史陜西按察僉事配王氏<lb/>
生君年二十領癸卯鄉薦甲辰省試第二廷對賜同進<lb/>
士出身授工部都水主事督造淮安運舟改刑部陜西<lb/>
<pb n="KR4e0138_WYG_062-15b"/>
司調常州府通判遷工部都水司主事督浙西水利以<lb/>
病告家居起為刑部廣東司主事擢今官提督學政三<lb/>
年而卒初君侍父于陜時方弱冠讀書恒逹旦見者知<lb/>
為偉器及歸娶獨行親迎禮流俗咻之不顧父喪極哀<lb/>
毁内翰張公東白謂人曰是子可以語道矣勵志問學<lb/>
能忘其貧文譽隱起比有禄迎母就養京師踰年母歿<lb/>
歸其喪葬之廬墓終制其督漕舟處置得宜軍民稱便<lb/>
在刑部纔三月坐累當調外或謂任淺宜自白君曰職<lb/>
<pb n="KR4e0138_WYG_062-16a"/>
旣在是即一日亦與有責敢獨免乎言者愧服常州水<lb/>
政先諸郡工部侍郎徐公貫奉勑視水浙西君陳興革<lb/>
事皆見施行還朝上君治狀遂有工部之命君旣受命<lb/>
亟陳水利六事一曰設導河夫二曰發濟農粟三曰給<lb/>
脩閘錢四曰開議水局五曰重農官選六曰專農官任<lb/>
鑿鑿皆經久計朝議行其四事君廵行相度雖極險逺<lb/>
忘其勞繪水道之圖人謂之確集水利之書人謂之備<lb/>
其自著又有事宜一編皆行於時及歸大巖下益事著<lb/>
<pb n="KR4e0138_WYG_062-16b"/>
述提學命下輿論允恊君慨然以作人為任條教甚悉<lb/>
大要本聖賢之學而叅以時制痛革浮靡考校一斷以<lb/>
公自謂毁譽不入請託不行賄賂不通聞者以為不誣<lb/>
甲子之試凡中式者皆公所擬侍御包君澤歎服其精<lb/>
而公不及見矣君性方嚴純正平居寡言笑在官無貳<lb/>
志在家無嬉容友諸弟兼有情誼接人敬人亦敬之臨<lb/>
事剛毅充其志雖死生在前弗顧也自始仕至卒每公<lb/>
暇端坐手一編儼如儒生諸經書皆有辯論或欲更訂<lb/>
<pb n="KR4e0138_WYG_062-17a"/>
大學章句公謂宜守程朱定本至其獨得時又自附當<lb/>
仁之義非有識者不能深知也公所著有學齋吟藁文<lb/>
藁經説雜説報德錄中庸本義諸書藏于家公之卒也<lb/>
其配樊安人携伯生歸試君以後事屬二三寮友殯歛<lb/>
周謹君子謂君忠誠感人至是益騐云君生景㤗乙亥<lb/>
五月二十三日卒𢎞治甲子七月二十七日年止五十<lb/>
葬為正德丙寅十月一日墓在邑河潭龍山之原子一<lb/>
即伯生孫一曰仲賢銘曰刑名水利用儒為吏吏未盡<lb/>
<pb n="KR4e0138_WYG_062-17b"/>
儒儒有餘地我著我書靜退之餘奮其徃如為君子儒<lb/>
湖南之教少徴儒效粹如其文於德有耀充君所志當<lb/>
止於何考言較功其得孰多龍山之麓英靈攸復我銘<lb/>
不磨中有貞玊<lb/>
　　　華室鄒氏墓誌銘<lb/>
鵝湖華允昭將葬其妻鄒氏乃屬其族弟珉書來請銘<lb/>
于予珉予甥也道允昭之意甚勤既以吏事辭至再三<lb/>
請乃諾而銘之按狀鄒氏諱某字某其父曰靜脩處士<lb/>
<pb n="KR4e0138_WYG_062-18a"/>
佑之生若干年歸于華為㑹通公子婦其配允昭名奎<lb/>
於行為仲佑之公華出也復娶于華故歸焉重世<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>也<lb/>
鄒氏天質貞順幼承内則夙有儀度其在華氏若干年<lb/>
事其姑錢堂謁室饋進退庭階無少愆違平居寡言笑<lb/>
妾媵稱仁奴僕稱義於允昭得相之道允昭亦賔遇之<lb/>
成化間允昭以訟北上遂服淡食素至成悸疾鄉人談<lb/>
之嘗生女而夭恒以嗣為憂後側室生子曰是即吾子<lb/>
其知大義如此故有疾以姑之喪而劇是時父母繼喪<lb/>
<pb n="KR4e0138_WYG_062-18b"/>
母兄弟六人喪者五矣至是不勝哀遂至大病臨終無<lb/>
他言惟不欲金帛殉葬云鄒氏卒𢎞治乙丑九月二十<lb/>
五日距其生天順已已得年四十七子一曰鎔女二葬<lb/>
以卒之又明年正德丁卯某月某日墓在西壽山先塋<lb/>
之次華出南齊孝子寳至允昭若干世鄒出宋忠公浩<lb/>
之弟泂至靜脩若干世詳在其譜銘曰憂而惕喪而戚<lb/>
而視庶猶適維惇于心乃至斯極忠門之孫孝門之嬪<lb/>
貴不以族維其人兮<lb/>
<pb n="KR4e0138_WYG_062-19a"/>
　　　徐府君墓誌銘<lb/>
府君諱乂字宗俊别號浩軒其先為宋節孝先生積之<lb/>
裔蓋數世至彦京者始自蘇徙吾錫以鉅族稱於招義<lb/>
鄉彦京生惟育惟育生景徽景徽生元德厥家始大晚<lb/>
以輸粟授承事郎尋復益之旌其門曰義民承事娶於<lb/>
張生府君弱冠時父命治别業極力經畫堂寢門庭整<lb/>
而有度識者謂其能家長司鄉賦征斂不苛民甚德之<lb/>
入事父母尤善伺顏色以勤儉承意若甘㫖之奉則恒<lb/>
<pb n="KR4e0138_WYG_062-19b"/>
事不論也母嘗念府君獨勞公事欲分任於兄府君辭<lb/>
以分當爾且曰弟事於公兄事於私奚獨勞之有及父<lb/>
喪愛兄彌篤久之勉從兄命析居其析也凡百就其薄<lb/>
者至於書䇿皆以畀兄之子人尤多之御家衆以公食<lb/>
指千餘無敢譁閧施及鄉鄰救菑恤患吊死問孤遇嵗<lb/>
饑减租増貸有德惠焉或勸入粟補官不聽布素終身<lb/>
畧無慊色性不喜綺靡獨與賔客飲則浩然暢懐因號<lb/>
浩軒淵黙鯁直平居似不能言臨事剖折侃侃如也病<lb/>
<pb n="KR4e0138_WYG_062-20a"/>
且亟以勤儉訓其子甚悉語畢乃瞑時正德庚午六月<lb/>
二十有八日也距其生景㤗癸丑八月十有五日壽五<lb/>
十有八配章氏先卒繼黄氏子男二長言義官次竒女<lb/>
一適義官江隂張堮孫女二言等卜卒之明年正月二<lb/>
十日啟章氏兆合葬以吴君大章狀託吾弟璣以墓銘<lb/>
請乃次第吴狀為之銘銘曰古稱本富力穡服田加之<lb/>
行義尤謂卓然吁嗟徐君吾表其阡烏呼賢哉<lb/>
　　　玊亭處士張公墓誌銘<lb/>
<pb n="KR4e0138_WYG_062-20b"/>
予按察兩浙時公以小像命為賛比歸自漕臺見公猶<lb/>
像中也方以耆逸為公慶未幾公病久之訃聞且聞其<lb/>
沐浴更衣焚香正寢乃瞑先是命其子輅悉而無亂類<lb/>
有道者既而輅以其從弟鄉進士汝欽狀來請銘予祖<lb/>
三益府君與公同為楊氏壻公予祖行也銘烏敢辭按<lb/>
狀公諱復字善初姓張氏其先㤗州人十世祖福宋國<lb/>
子助教從思陵南遷遂籍于錫五傳至天騏生士英士<lb/>
英生用謙號止庵醫術妙一時娶于丁生公幼能自立<lb/>
<pb n="KR4e0138_WYG_062-21a"/>
終日手一編不釋人以為有公輔器或勸業進士止庵<lb/>
曰隱吾世德也遂以所著醫書要指遺之曰汝第事此<lb/>
公受而攻焉學大進求者沓至公性簡重惟親舊則一<lb/>
徃餘以方與之亦無弗效者家故有田僅足嵗用無他<lb/>
經紀蓋㢘德與醫名並傳人謂止庵有子居父母喪以<lb/>
禮襄事於是弟某方幼愛而教之值病乃已平居莊敬<lb/>
自持雖盛暑必冠服見客客問則對皆有理致否則黙<lb/>
黙而已家藏書畫最多醫方倍焉觀其志即重貨不願<lb/>
<pb n="KR4e0138_WYG_062-21b"/>
易也有司以鄉飲請公辭之陳方伯晉庵軰為社㑹以<lb/>
公至為歡既老而傳即後圃搆一亭植竹數竿獨坐自<lb/>
適間與客坐竟日不及酒署曰玊亭蓋謂竹也錢太史<lb/>
福以公之德似之著之於文𢎞治壬子饑出粟應令受<lb/>
服每適野野服如故配楊氏義官汝威翁女慈婉多内<lb/>
助子一即輅初事舉業後以醫名女四長適寧鄉訓導<lb/>
馮夏時次適陳用時次適庠生殷佐次適義官朱珣孫<lb/>
男拱邑庠生曽孫男一朱公生宣德九年二月十九日<lb/>
<pb n="KR4e0138_WYG_062-22a"/>
卒正德五年八月十一日壽七十有七葬以卒之明年<lb/>
二月某日墓在邑開原鄉大池之原蓋公所自卜云銘<lb/>
曰其人如玊太史則云生居以亭殁瘞以墳惟輝燁如<lb/>
孰不見聞後有徴者請視予文<lb/>
　　　承事郎殷府君墓誌銘<lb/>
府君姓殷氏諱廣成别號雲溪其先晉荆州刺史仲堪<lb/>
以守郡占籍無錫嚴埭鎮歴千餘年至國初有德徴者<lb/>
生子實始徙邑中定花版巷子實子序永樂甲申進士<lb/>
<pb n="KR4e0138_WYG_062-22b"/>
累官至雲南左布政使得贈二代俱如其官于時再遷<lb/>
今城隍廟西公配夫人戴氏生璉字尚朴娶於周生子<lb/>
五人府君為長公以佳孫自慶日置諸膝飲食必先焉<lb/>
且教以㓜儀稍長為尚朴翁幹蠱暇則歌誦古詩以養<lb/>
性情若世事亦旁究弗遺翁嘗被逮刑部獄府君從之<lb/>
行能專對問者見者壯之歸任門户事不以煩諸弟比<lb/>
其冠婚皆自備禮適嵗歉戴夫人在堂府君輔翁供事<lb/>
及卒歛葬如禮雖兄弟析爨事翁益周歸妹撫弟施及<lb/>
<pb n="KR4e0138_WYG_062-23a"/>
姪甥情愛周洽中嵗家漸裕教子以業則農賈兼事以<lb/>
學則師友兼隆卿士大夫謂布政公識府君於是乎驗<lb/>
當時姻戚中若盛中丞冰壑貞人也錢偃師孝常介人<lb/>
也厲青田文振狷人也皆重府君有疑以質焉晚以遼<lb/>
陽軍興例輸粟得七品散官蕭黄門文明實舉之嵗鄉<lb/>
飲請列三賔多辭不赴常乗一小舟于溪山間極遊觀<lb/>
之適又於水南為小溪山客至欵洽終日晉庵陳方伯<lb/>
作真率㑹府君與焉後諸老散謝府君獨優游如故衆<lb/>
<pb n="KR4e0138_WYG_062-23b"/>
方羡之而病且卒矣正德庚午八月十三日也時仲子<lb/>
佐試應天聞而趨歸得奉遺命云府君生宣德癸丑閠<lb/>
八月十四日為夀七十有八配馬氏先十年卒子男四<lb/>
長俊次傑次即佐次脩佐邑庠生俊傑脩皆七品散官<lb/>
女一適太學生施誾早卒孫男五長奎次璧皆庠生次<lb/>
瓛次金次阿六女八朱珮過輈鄒孟楊濬吴恩陳穉秦<lb/>
瀚其壻也俊等將以卒之明年辛未三月某日葬府君<lb/>
於舜柯山先塋與馬合兆佐乃自為狀介潘君繼芳來<lb/>
<pb n="KR4e0138_WYG_062-24a"/>
請銘銘曰今布政使古稱方伯殷歴三藩九考厥績若<lb/>
國在昔邑論世族舎斯而何君方伯孫士行則多壯而<lb/>
恂恂老而番番鄉德惟歌我銘幽堂吁其不磨<lb/>
　　　明故四川新寜縣知縣加封文林郎晩樂茹公<lb/>
　　　墓誌銘<lb/>
正德五年六月十有三日晚樂公以疾卒于家其子福<lb/>
建㕘議鑾聞訃歸與其弟鎣鑒卜卒之又明年壬申某<lb/>
月某日葬公惠山西北㠏<graphic n="KR2278" url="https://raw.githubusercontent.com/kanripo/KR-Gaiji/master/images/KR2278.png" mimeType="image/png"/>祖塋之次㕘議姻友於予<lb/>
<pb n="KR4e0138_WYG_062-24b"/>
最久故以銘屬俞給事國昌實為之狀予素知公固不<lb/>
得辭也公諱玊字璧英姓茹氏别號石牕以勑詞有晚<lb/>
樂田園之褒故更今號公之族世為錫望勝國時曰良<lb/>
夫者以積善稱歴循仁文達皆敦行義文達之子洪國<lb/>
朝永樂中以諸生被徴脩大典諸書書成授壽光丞卒<lb/>
于官配陸氏以幼子璿歸有貞操正統中詔旌其門璿<lb/>
娶周氏生子三人公為之長公體貌端偉而性尤敏慧<lb/>
自八嵗入小學至十二治書經為舉子業日有所進嘗<lb/>
<pb n="KR4e0138_WYG_062-25a"/>
以家藏舊琴按譜彈之宛得古操十五從都憲冰壑盛<lb/>
公游繼又資諸馮㕘議麗庵唐教諭主一劉知縣梅堂<lb/>
三公且廣擇友為講㑹比入邑庠每試輙優等為同軰<lb/>
所推居父喪以禮君子重其行數舉不利乃以貢入太<lb/>
學遭母喪喪畢而起備極困乏而志益强又若干年年<lb/>
五十二選官得新寧於是㕘議舉應天鄉試公奮曰吾<lb/>
父子蒙薦國恩厚矣敢不力圖報稱既至官賑窮恤孤<lb/>
鋤强扶弱凡諸利病次第罷行之民翕然以歸時有鄰<lb/>
<pb n="KR4e0138_WYG_062-25b"/>
警公請城焉雖勞且費不恤有計遷學以易地者公發<lb/>
其隱寢之然雅有逸趣年六十二即致其政歸及㕘議<lb/>
登進士公受今封乃以家政屬次子鎣鑒别室於所居<lb/>
西偏靜究引年諸書有方士至必延與論議皆謂公有<lb/>
所得矣而觀者亦以貌力稱其言云公生宣德五年四<lb/>
月十四日壽八十一配金氏子男三長即鑾釋褐知唐<lb/>
縣五遷至今官次即鎣鑒皆七品散官女三陳時雨夏<lb/>
從桂施㤗其壻也孫男五霆早卒霽䨤霓霦女五嫁者<lb/>
<pb n="KR4e0138_WYG_062-26a"/>
三壻李裳鄒立袁渭許嫁者二壻盛某鄒某曽孫男二<lb/>
繼宗衍宗俱幼銘曰士有民社是謂志行罔曰邑小大<lb/>
者是徴仕始五十六十乃老君子謂公見幾之早峩峩<lb/>
㠏<graphic n="KR2278" url="https://raw.githubusercontent.com/kanripo/KR-Gaiji/master/images/KR2278.png" mimeType="image/png"/>公昔所遊龍章寵賁成此一邱<lb/>
　　　明故景婁處士錢公墓誌銘<lb/>
公諱清字孟清姓錢氏别號景婁無錫人也其先蓋出<lb/>
吴越患獻王王曽孫某始由嘉禾遷無錫七傳至裕而<lb/>
族始大裕之孫曰彥春元永嘉書院山長公高祖也曽<lb/>
<pb n="KR4e0138_WYG_062-26b"/>
祖伯剛祖公達父惟常世有隱德惟常配鄒氏生公甫<lb/>
二旬而鄒殁公鞠于諸母稍長從周誠齋先生游敬而<lb/>
能勤日課外渉獵辟籍尤熟小學性孝友自能言詢得<lb/>
母儀容悲慕不置屢形夢寐父疾刲股者再皆有感及<lb/>
喪歛葬如禮而哀毁過之復裒銘志之類為書以傳所<lb/>
謂遺芳集者是也庶祖母姚寡居踰二十年公白于官<lb/>
以聞詔旌曰貞節弟孟深蚤世以次子模後之及諸幼<lb/>
弟均為立產成室祠堂之禮品式具備躬率子姓春秋<lb/>
<pb n="KR4e0138_WYG_062-27a"/>
墓祭忌日寢祭哭泣終身生日不受燕賀至老猶然周<lb/>
恤貧乏篤於私好助官賑民饑者凡二正統庚申出米<lb/>
二千石朝廷有義民之旌時公尚少實賛其父惟常公<lb/>
為之景㤗甲戌出米三千石公獨為邑人先自是益樂<lb/>
施予内外二族及鄉之親舊待以舉火者數十家為粮<lb/>
長費不及民顧有助焉常製藥以濟病造棺以濟死立<lb/>
義塾以教人子弟其治道路建橋梁嵗有之不可勝録<lb/>
公儀容豐偉衣冠朴雅望之人皆知為重厚長者表然<lb/>
<pb n="KR4e0138_WYG_062-27b"/>
世族楷範聽其言簡而度即其行端而恪㒺不起敬性<lb/>
好賔客江左知名士多與之遊有詞章贈遺動盈巻帙<lb/>
其趣尚所寄舟名水雲圃名寰瀛恒以古書畫自随竒<lb/>
花異石不讓昔人所謂名園者邑大夫以鄉飲禮請輙<lb/>
辭之時有縣官不得見之稱閭右有徤訟者人必舉公<lb/>
為戒公益謙慎欲以柔道率物慕師德唾靣事故號曰<lb/>
景婁云及疾作閉門不出者數月一日集諸子暨孫告<lb/>
以後事且有䂓言又三日而卒公生永樂丙申十月某<lb/>
<pb n="KR4e0138_WYG_062-28a"/>
甲子卒𢎞治壬子十二月某甲子享年七十有六配邵<lb/>
氏繼孫氏皆先卒子男三俱義官長楨娶華氏次即模<lb/>
娶何氏次棟娶司馬氏女四孫男十楨等卜以癸丑冬<lb/>
十月某甲子葬公于邑西開化鄉軍帳山先塋之次二<lb/>
配合兆奉其從叔父孟洪君狀屬從弟今禮部主事世<lb/>
恩請于故少保璚臺邱公為表其墓復以寳在姻屬俾<lb/>
之銘謹叙而銘之公嘗授義官而鄉先生題墓曰處士<lb/>
本其志也銘曰處士之業好義而濟復有群行忠信孝<lb/>
<pb n="KR4e0138_WYG_062-28b"/>
悌以義而官有峩者冠考公平生匪直一端所未滿者<lb/>
公身在野公實樂之時豈公舎孰題厥阡君子曰然有<lb/>
徴斯銘後千百年<lb/>
　　　夏室周安人墓誌銘<lb/>
周安人吾姻友户部郎中夏君如山之室也正德戊辰<lb/>
七月一日卒于習禮里第又明年庚午某月某日葬于<lb/>
范莊先塋君自為狀使來徴銘君以𢎞治癸丑進士授<lb/>
工部主事累遷至今官凡若干年安人皆從之以君考<lb/>
<pb n="KR4e0138_WYG_062-29a"/>
績受今封辛酉君奉命清屯田於山東河南於是君之<lb/>
父封工部主事訥庵公病君屬安人歸侍湯藥凡若干<lb/>
年訥庵卒安人任焉比君歸安人佐襄事以勞而病又<lb/>
遭子喪遂不起年止四十五按狀周夏皆常之江隂人<lb/>
周為宋丞相益國公後自洪州徙無錫陸墅元季有曰<lb/>
貞五者贅夏氏既盛而衰其曽孫良輔力穡以復遂與<lb/>
夏埓望良輔娶于王生安人婉娩温惠年十八始歸君<lb/>
從游郡庠相之學歸事其舅姑甚謹每飯必侍既飯無<lb/>
<pb n="KR4e0138_WYG_062-29b"/>
他言始釋然退若候他起居類是君凡三歸妹安人力<lb/>
襄其行至出已裝不吝其歸趙氏者夭取其幼女而子<lb/>
之承姑意也及從君北行子楨方弱安人知姑意欲留<lb/>
雖甚愛不以自隨時時念之有服食物必致致必先姑<lb/>
聞者以為有禮居宦邸節用而整僮奴各事事無惰蓋<lb/>
君疎於治生故安人助之然事無大小必請於君君喜<lb/>
賔客席無虚日觴豆所需未嘗缺緩或先意而具視事<lb/>
舅姑時蓋裕如也及其病也兩婢扶腋猶視家人婦治<lb/>
<pb n="KR4e0138_WYG_062-30a"/>
膳曰養不躬雖豐非禮嘗以是自恨且痛其子學成而<lb/>
弗年故病日劇先是兩為君置妾至是謂曰吾病必不<lb/>
起即延數年君則衰矣再娶益晚乃謀娶同邑徐氏為<lb/>
貳室以同生視之徐亦事之如其母卒以姑養託焉姑<lb/>
包氏封太安人安人諱某子一人即楨娶某氏其别出<lb/>
子二曰某某孫男一人曰霖銘曰鼎則有味琴則有聲<lb/>
既和且平德焉是徴家利女貞胡彼階厲我銘令人此<lb/>
有餘地<lb/>
<pb n="KR4e0138_WYG_062-30b"/>
　　　司馬孺人墓誌銘<lb/>
司馬孺人為錢君世梁之配錢吾錫望族司馬邇於錢<lb/>
而世通姻焉孺人父廷駒母陳氏廷駒早世無子女惟<lb/>
孺人已受世梁聘乃議後者立其弟之子曰<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>時孺人<lb/>
尚幼哀痛中時為寛言以慰其母處<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>無異親弟宗老<lb/>
頗異之稍長從女師授孝經列女傳能通大義剪刻裁<lb/>
製尤多巧思及笄將歸于錢其祖以衡顧曰吾老<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>且<lb/>
弱而人行則門以内事孰與輔吾婦者不如因館其壻<lb/>
<pb n="KR4e0138_WYG_062-31a"/>
於是世梁貳室於司馬氏司馬氏之業益裕而理者蓋<lb/>
世梁之力而孺人相之也既而其祖卒<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>長有立世梁<lb/>
乃以歸養謀諸孺人孺人曰妻從夫婦事舅姑禮也昔<lb/>
以俗處變今以禮復常不亦可乎世梁遂白於陳以孺<lb/>
人歸奉其父景婁翁命居馬橋别業馬橋去世梁故居<lb/>
五里而逺嵗時月朔孺人省問必躬無愆期無違度迎<lb/>
母就養在錢如在司馬者閫政日脩上下左右恩煦義<lb/>
肅世梁無内顧焉孺人既多育猶以似續未廣益為世<lb/>
<pb n="KR4e0138_WYG_062-31b"/>
梁置婢有婢産女欲棄之孺人親抱持以全其生繼姑<lb/>
孫病痰劇孺人驚趨視亦病後孫殁孺人扶而徃哭哀<lb/>
甚歸竟不起𢎞治戊申七月七日也世梁卜以卒之六<lb/>
年甲寅某月某日葬孺人於邑西開化鄉軍帳山祖塋<lb/>
之側先期以事行告吾友周君雲漢屬為狀徴銘於寳<lb/>
寳之再從祖姑世梁之嫡母也知孺人久讀周君狀而<lb/>
益信故為銘孺人諱某字某年三十有七子男七讃先<lb/>
卒次諤謖諲天相天澤天瑞女二某嫁邑庠生鄒諫某<lb/>
<pb n="KR4e0138_WYG_062-32a"/>
别出受王某聘孫男一永齡女一永秀銘曰始從以俗<lb/>
終歸以正於婦道也奚病死而可銘我最其行<lb/>
　　　明故勿齋浦府君墓誌銘<lb/>
府君諱瓛字文瓛别號勿齋姓浦氏世為無錫人宋建<lb/>
炎中有曰仲良者居邑之馬橋富而好施其子曰克明<lb/>
生名逺入國朝籍前澗族於是始望名逺季子宗賢以<lb/>
事殁京師遺孤彥温母氏鞠以長鄉人稱之君祖也彥<lb/>
温長子汝澄尤號謹厚娶吕氏生君垂齠時即有器局<lb/>
<pb n="KR4e0138_WYG_062-32b"/>
稍長從鄉先生講書史知大義年二十遂渉左氏春秋<lb/>
及它經傳皆能記憶對客讎論上下古今如目前事事<lb/>
父母曲有禮度母卒終喪猶哀父喪如之治家勤儉痛<lb/>
刮奢習衣麄茹澹為子孫倡嘗作書戒之曰吾聞兄弟<lb/>
翕而後父母順汝等其恊乃心力無自生侮或以利而<lb/>
致鬬訟縱逭于法汝心安乎况法決不可逭乎且勤則<lb/>
成怠則廢為學與理家一也知孝者當有所務矣其朝<lb/>
夕常語亦以此旁通醫術不輕施用惟病而無力者予<lb/>
<pb n="KR4e0138_WYG_062-33a"/>
之藥多驗故嘗蓄以待求焉天順中鄉民遭水患多就<lb/>
食其家或以竊財事覺衆曰斯人無狀盍聞諸官君曰<lb/>
饑寒故耳何足較也又有負人財將鬻女以償者憂形<lb/>
于色君問焉為之代償如數强賊匿于鄰鄰弗知也既<lb/>
而捕者至賊將誣以知情鄰懼來告君曰汝執送官彼<lb/>
誣焉用哉不果誣嘗道見遊僧刺指血寫佛書者君責<lb/>
之曰自殘以惑衆如父母遺體何即摽之使去其嫉邪<lb/>
如此君年既高邑大夫以鄉飲請則謝曰德與年稱斯<lb/>
<pb n="KR4e0138_WYG_062-33b"/>
可有年否德吾敢與乎今上改元詔行優老之典或勸<lb/>
君冠帶君笑曰詔例固然吾年與德何以堪之正德已<lb/>
已九月君疽發肩歴數醫轉劇乃集諸子孫申以平生<lb/>
之訓且戒勿用浮屠語畢而逝是月二十九日春秋七<lb/>
十有八娶顧氏繼華氏子男三長億義官次兆次秭女<lb/>
二長適吕樾次適黃訓孫男十二長榖次稹太學生次<lb/>
穉次稼次禾次稠次穆次秩次穋次秢次种次穎女五<lb/>
曽孫男三女三億等以卒之四年壬申十二月二十日<lb/>
<pb n="KR4e0138_WYG_062-34a"/>
葬之于其鄉石窒山之原先期奉羅建寧文徽狀託吾<lb/>
姻吴鯨氏請銘予雅聞君之行為之銘曰士有逸遺乃<lb/>
身在野義形于詞尚論古者澤弗逺施施止其鄉辟彼<lb/>
澗泉引之則長逺觀其孫近視其子我銘不誣輿誦如<lb/>
史<lb/>
　　　茹室女壙銘<lb/>
成化癸卯正月庚戌新寧令茹君璧英有季女在室久<lb/>
病而死其伯兄鄉貢進士廷和聞于南雍慟哭馳歸既<lb/>
<pb n="KR4e0138_WYG_062-34b"/>
寓書報新寧遂以其年八月某日袝葬于龍山祖塋之<lb/>
殤位仲兄廷貴亦自新寧來㑹葬先是廷和圖銘于予<lb/>
予諾之予何取乎而為銘也廷和之言曰吾妹生幾年<lb/>
吾父以國子待選京師即侍吾母金孺人以隨既而病<lb/>
足痿醫莫能興居幾年吾父有新寧之選始携以歸當<lb/>
之任以蜀道險逺吾妹隨行難於是鑾將卒業南雍乃<lb/>
留于家依我室相顧悲咽而别吾妹慕父母不置病屢<lb/>
以劇今年春遂至于大病年止二十四嗚呼哀哉吾妹<lb/>
<pb n="KR4e0138_WYG_062-35a"/>
慈惠㓜成婉娩有儀平居聲不聞于壼外中饋之事代<lb/>
母之勞為多織縷文繡精巧過人吾父母愛之思得良<lb/>
士而嫁焉然而不幸值奇數以至于斯且生之日什五<lb/>
疾病死之日不得見父母兄弟以永訣重傷吾妹心嗚<lb/>
呼哀哉今也骨肉歸土不能為懐惟是壙中之石宜有<lb/>
以志子其念之予感其情是以諾而為銘也銘曰瞻望<lb/>
父母蜀道長只幽魂飄飄心孔傷只比時具物葬有兄<lb/>
只雖則傷只亦尚康只<lb/>
<pb n="KR4e0138_WYG_062-35b"/>
　　　鄒本忠妻錢氏墓誌銘<lb/>
錢氏鄒本忠妻也卒之幾月嗣子某之父舄介其塾賔<lb/>
吴宋卿來請銘曰某孩提罔知敢代以請越數日又偕<lb/>
錢之弟元玊來其季國子學録潤中君實友於予故諾<lb/>
而銘之錢諱淑潤錢其氏出吴越武肅王鏐勝國時自<lb/>
臨安再遷至無錫新安鄉國朝義居處士公性者於錢<lb/>
為曾大父服習禮義有古君子風大父惟心克世其德<lb/>
父應機母湖塘蔣氏長歸于鄒為本忠配本忠名秉衷<lb/>
<pb n="KR4e0138_WYG_062-36a"/>
宋忠公浩之弟進士泂之後由晉陵徙無錫㤗伯鄉世<lb/>
尚隱節力本以富其家入國朝桂堂柏軒約齋三府君<lb/>
居龍涇上尤為族望錢幼具四德讀孝經列女傳通大<lb/>
義母嘗病且危錢侍湯藥至廢寢食夜率二弟露禱北<lb/>
辰母疾遂愈及其歸也年甫十八上下翕然宜之不二<lb/>
載秉衷病疹以沒錢慟哭幾隕既畢葬事奉姑周氏晨<lb/>
省昏定日以為常姑性雖嚴能得其歡心已而姑憫其<lb/>
無子勸以再適錢不荅至再三言之則誓死以謝後姑<lb/>
<pb n="KR4e0138_WYG_062-36b"/>
老命與諸叔氏異產錢讓而後取既乃以禮䋲衆課耕<lb/>
督織内外肅如業日以裕極饑恤寒里鄰婦女莫不感<lb/>
化若其順德行於姒娣惠心孚於妾媵者又恒事不論<lb/>
也姑亡後悲思成疾力為殮葬一日疾作就枕月餘乃<lb/>
卒初子叔氏秉倫子𤣥恩五嵗而死至是自度不起立<lb/>
某而暝某方二嵗於錢為再從子云卒之日為正德已<lb/>
已十一月六日距其生天順壬午二月一日年止四十<lb/>
有八葬以卒之明年某月某日墓在寧山之原合秉衷<lb/>
<pb n="KR4e0138_WYG_062-37a"/>
兆銘曰死知立後孺泣者孤九原有知無赧厥夫婦不<lb/>
貳適為貞為孝嗚呼慶門孰曰不吊<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0138_WYG_062-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　容春堂别集巻七<lb/>
</p>
<p>
</p>
  </div>
</body>
</text>
</TEI>
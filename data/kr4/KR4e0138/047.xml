<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>容春堂續集巻十一</head>
    <p>
<pb n="KR4e0138_WYG_047-1a"/>
欽定四庫全書<lb/>
　容春堂續集巻十一　　　明　邵寳　撰<lb/>
　　記<hi>一十八首</hi>
　記<lb/>
　　　楓山先生祠堂記<lb/>
嘉靖元年春二月楓山先生章公夀終于蘭溪里第遺<lb/>
言勿干身後恩澤其諸子廣東布政使拯暨門人感恩<lb/>
知縣董遵等以其㓜子某敬聽惟謹既葬而今司寇見<lb/>
<pb n="KR4e0138_WYG_047-1b"/>
素先生林公以召命過蘭溪弔且哭焉巳而嘆曰古者<lb/>
鄉先生没祭于社禮也先生天下士也其分則國之師<lb/>
以義而專祠之不亦可乎於是金華郡守扶風王侯某<lb/>
以上嗣大綂奉表入賀未還則以謂其貳守歴城張侯<lb/>
齊侯曰此固吾有司之事也某既承乏不敢不勉遵等<lb/>
又皆曰此二三子願也敢以請侯乃鳩工聚材即其第<lb/>
之東南營焉功方興而王侯還則曰此固吾守郡者之<lb/>
責也雖不及其始敢忘其終乎申令加亟通判某郡石<lb/>
<pb n="KR4e0138_WYG_047-2a"/>
侯某推官某郡藍侯某胥贊厥成中爲堂四楹前爲門<lb/>
如堂之數兩序傍翼繚以周垣中位神主而顔其門曰<lb/>
楓山先生祠堂先生於是以國子監祭酒致仕詔加禮<lb/>
部侍郎再加尚書矣稱先生尚德也先生自壯歳以文<lb/>
章魁天下以忠諫著翰林以經濟稱於海内自史舘左<lb/>
遷渉厯中外未克展布晩始起爲司成天下莫不賀得<lb/>
師焉及請老歸棲遲林壑隠然繫天下之望者幾二十<lb/>
年上之初政有意用之問使在途而先生卒矣論者於<lb/>
<pb n="KR4e0138_WYG_047-2b"/>
先生猶若未滿焉然以予觀於先生其共謹康靖之節<lb/>
平鬯醇雅之文簡亷朴直之風在朝在野遐邇承嚮蓋<lb/>
不動聲色而耿耿廻瀾老益惇篤君子之論焉可誣也<lb/>
若是而謂先生之道未光於世則豈可哉夫天下之道<lb/>
德烏乎定定於一而巳矣大哉孔子萬世之師也孟子<lb/>
去孔子未逺也闢邪放淫勤一生以爲任大閑立矣後<lb/>
數百年而有董子欲黜百家於漢又數百年而有韓子<lb/>
欲去二氏於唐然其識與力皆不逮乎其志故汎然莫<lb/>
<pb n="KR4e0138_WYG_047-3a"/>
之能定也周子程子繼起於宋其識與力超然獨詣繼<lb/>
絶闡微爲世先覺而朱子繼之著書立言行於天下乆<lb/>
矣先生以盛德負重望弗惑弗貳而扶衞之意惓惓其<lb/>
間蓋先生之信朱子猶朱子之信周程周程之信孔孟<lb/>
也故雖未嘗昌言如董力辯如韓然篤信好古君子與<lb/>
之起宋儒於千載其謂金許之後無人乎哉正德之初<lb/>
予按察兩浙先生請老南歸見予而謂之曰吾將舉公<lb/>
自代而公乃在此乎予愧乎其言今先生巳矣予以逺<lb/>
<pb n="KR4e0138_WYG_047-3b"/>
廢而遵也乃用書述王侯之意請爲祠記予感先生之<lb/>
知也於是乎書時言者有爲公請謚於朝上方重名德<lb/>
固當從之節惠之公論吾知將與兹祠不朽矣祠成於<lb/>
是歳秋某月冬十一月某日乃記<lb/>
　　　重建同心堂記<lb/>
同心堂者無錫縣治之後堂也國初始建時蓋有之宣<lb/>
德二年凡治之制嘗重建於令唐侯㤗安惟堂暨兹堂<lb/>
皆仍厥初𢎞治二年榮侯華始大建堂堂成㑹被召去<lb/>
<pb n="KR4e0138_WYG_047-4a"/>
又遺於兹越數年姜侯文魁繼而修焉亦未之及今令<lb/>
暢侯蒞政之三年覩兹堂壊甚且怪其隘以陋議重建<lb/>
之或有以重費尼侯者侯曰凡治所必有堂有後堂堂<lb/>
以聽政臨民後堂以燕居退食而凡寮佐胥議若夙夜<lb/>
治官書亦皆於斯乎在蓋於堂有表裏之道裏弗表稱<lb/>
則民有遺觀焉吾思吾政而譬諸兹堂是故不可不治<lb/>
也乃謝言者不聽出公錢若干緡授民之材者曰某召<lb/>
匠須材擇日興事増其基於舊髙若干尺深廣若干尺<lb/>
<pb n="KR4e0138_WYG_047-4b"/>
厥既落成仍以正綂中項侯伾所扁同心堂者揭之間<lb/>
與杜丞世昻王丞震劉丞璋楊簿梅及典史莫諒請記<lb/>
於某項令所自爲記實刻在屏於今八十年矣君子讀<lb/>
而嘉之然尚恨有未盡者政人之心貴於同而不貴於<lb/>
茍同吾昔爲許州嘗爲同寮之箴有王事同襄天工同<lb/>
亮讓生於公爭起於私可可否否不必在人不必在我<lb/>
之説蓋同之不貴於茍也如是吾强勉力行比得代而<lb/>
不能無愧焉今則何以爲吾侯告哉凡吏之責惟國惟<lb/>
<pb n="KR4e0138_WYG_047-5a"/>
民上下均繫而損益重輕惟古有訓惟禮惟法並行不<lb/>
悖存乎其人禮以率良法以懲慝斟之酌之與時偕行<lb/>
同心之道其在是矣舍是不由而唯意之狥是比也非<lb/>
所謂同也如吾心何吾又聞洪武末韓侯約嘗爲君子<lb/>
之堂以延訪耆德今其遺址莫知所在侯倘能尋焉而<lb/>
復建之乎不然則取其意不襲其跡是亦同心之助也<lb/>
侯名華字某陜之隴西人以正德丁丑進士來逾年政<lb/>
成部使者屢旌之論者謂兹堂良材巨構軒宏嚴重如<lb/>
<pb n="KR4e0138_WYG_047-5b"/>
侯之政而顧諟前規日勤不巳杜丞而下皆謹官箴於<lb/>
名義爲稱堂成之日爲嘉靖元年壬午春正月壬子侯<lb/>
於是又治西門之橋及南門之弔橋皆亟成無重費吾<lb/>
是以附書之<lb/>
　　　古柏亭記<lb/>
亭以古柏名志物也木之材柏惟其良歳乆則馨香盛<lb/>
焉而植于郡堂者尤以地稱重壬午七月㧞於風者數<lb/>
株郡守宜賔王侯以其二遣使致予時予方將爲亭於<lb/>
<pb n="KR4e0138_WYG_047-6a"/>
繡䫈夀藏以庇吾二碑於是用以爲梁侯聞之又致羣<lb/>
祀之木之同物者以爲楹爲桷不足諸姻友各有助焉<lb/>
人謂是物也非風則郡守莫得而致也初郡守之來致<lb/>
也不知吾之將爲亭也亭非柏亦可以構構之以柏則<lb/>
不勝其馨香之聞有風則益焉吾二碑者一爲皇言贈<lb/>
封我考妣之二誥也一爲少傳王公之文所以銘五妣<lb/>
之貞節者也繼自今有登焉者莊誦誥詞退嘆艱貞周<lb/>
旋諷詠芬從風流將皆曰良哉重哉非郡守其孰致之<lb/>
<pb n="KR4e0138_WYG_047-6b"/>
郡守其有意乎哉吾德郡守而歸之天天其無意乎哉<lb/>
是惟吾君之賜也是惟吾先考之祉也是惟吾先妣之<lb/>
休也某不德何足以當之雖然其敢不侈言之亭成於<lb/>
是乎記<lb/>
　　　宋太學生追贈秘閣修撰少陽先生陳公祠記<lb/>
天下之勢重在敵國者時有之矣其始也勢必重在小<lb/>
人小人敵國之所資也然人知重在敵國而欲反之也<lb/>
難不知重在小人而欲反之也尤難重在敵國而欲反<lb/>
<pb n="KR4e0138_WYG_047-7a"/>
之當其時以戰鬬死者殆不可勝數也重在小人而欲<lb/>
反之當其時亦必有以諫諍死者戰鬬死者天下哀之<lb/>
猶可言也諫諍死者天下哀之不可言也此宋太學生<lb/>
追贈秘閣修撰少陽先生陳公之死所以至於今數百<lb/>
餘年而痛閔傷悼之不巳廟之貌之尸之祝之而猶以<lb/>
爲未足者也宋之亂自熈豐以來其所由來者逺矣至<lb/>
於靖康之時則北敵日盛内逼京師敵國之重於是乎<lb/>
極所謂極重不可反者其此之謂乎而中朝六賊者實<lb/>
<pb n="KR4e0138_WYG_047-7b"/>
爲之地重在小人則輕在君子重在敵國則輕在本國<lb/>
天下之勢如此誰歟反者於是有識有力足以當其任<lb/>
者李忠定公綱一人而巳使能專任焉而誅斥六賊則<lb/>
天下之勢尚有可反焉者而二三宰執内忌外懾與六<lb/>
賊者表裏經營不曰割地以和則曰遷都以避茍遂其<lb/>
私而忠定宏才雄畧直道正氣乍用遽罷秘撰公發天<lb/>
下之危言當天下之大難六書淵聖三書建炎屢遭挫<lb/>
抑愈益奮厲卒之汪黄二姦黨結䝉蔽曲矯宻呼身死<lb/>
<pb n="KR4e0138_WYG_047-8a"/>
其手比之朝衣東市之慘殆有加焉而天下之事去矣<lb/>
盖反天下之勢者在識與力識在我而力不在我亦獨<lb/>
且奈何哉烏乎少陽其可傷也巳是以天下之人聞其<lb/>
死者莫不扼腕流涕而有百身莫贖之嘆髙宗聞於臨<lb/>
安愕然驚悟既贈官推廕車駕道公鄉特贈錢五十萬<lb/>
紹興初追贈今官仍與恩澤賜田十頃嗚呼人心之公<lb/>
固出於秉彞之初君心之明又復於蠱惑之後以是觀<lb/>
之若公之盡忠爲國雖天下祠之可也而况其鄉哉潤<lb/>
<pb n="KR4e0138_WYG_047-8b"/>
之丹陽公鄉也祠焉禮也抑吾以爲祠之者之意不惟<lb/>
風忠義以起懦而已其欲謹内外彼此之分於封疆戎<lb/>
好之間也夫其欲嚴君子小人之辨於進退任用之際<lb/>
也夫其欲察姦邪䝉矯之跡於倉卒變故之時也夫上<lb/>
誥下詔一舉數得其爲教也大矣深矣盖正德巳夘監<lb/>
察御史台南葉君廵我江南諸郡以江西之警往來視<lb/>
師江上道出丹陽問公之故慨然以瞻謁無祠爲缺且<lb/>
見近地有圓通菴者茂林據勝遂命有司改而建焉時<lb/>
<pb n="KR4e0138_WYG_047-9a"/>
知縣武康朱侯方既以憂去金壇知縣南充任侯佃承<lb/>
檄來攝不越月而規制以完繼而内江趙侯章至從而<lb/>
成之君子謂之善祠祠成且考葉君還朝趙侯亦以憂<lb/>
去越三年今知縣上蔡張侯惟恕踵焉而増賁之趙侯<lb/>
起復復任秀水葉君在臺謂其便也遂命以記屬之於<lb/>
某某欽企秘撰公之忠義乆矣且重葉君之屬於是乎<lb/>
記祠在縣西北隅前爲石岸以臨運河大建綽禊榜曰<lb/>
宋陳少陽先生之祠樓門三間入門爲碑亭左右各一<lb/>
<pb n="KR4e0138_WYG_047-9b"/>
中爲堂三間二厦像公其中前爲露臺𤣥金鑄黄汪跽<lb/>
伏之像左右廡各十間左曰希賢右曰尚友後爲樓五<lb/>
間曰有歸取公自贊語也其下以李嘉仲像配公扁曰<lb/>
交情表贖屍之義焉齋居三間在左守廬六間在右公<lb/>
之族裔居之有三丹亭義見葉君所題詩蓋趙尹狀云<lb/>
　　　工部蕪湖分司題名記<lb/>
公署之有題名舊矣姓名邑里科第官階差遣歳月之<lb/>
外不加一詞而褒貶之公論付之後人書之者無心而<lb/>
<pb n="KR4e0138_WYG_047-10a"/>
觀之者足以爲勸爲戒其微而婉也有詩之義其簡而<lb/>
嚴也有春秋之體是故君子尚之而厯世不能廢也我<lb/>
國家承平百五十有餘年百司庶府莫不任人就列内<lb/>
而省臺外而藩臬郡縣至於寓舘署㕔皆有所謂題名<lb/>
者蓋世平治乆制備文繁雖不出於令甲而於事體亦<lb/>
若有不可闕者如此工部分司在蕪湖縣者實自成化<lb/>
七年始當時建議者以漕運舟船之料供應什器之料<lb/>
民不勝其科率盍取諸材木之𣙜焉而蕪湖爲畿輔近<lb/>
<pb n="KR4e0138_WYG_047-10b"/>
地當川湖二省下流商筏所聚故分司於是乎建大司<lb/>
空歳請于朝簡委員外郎若主事一人主之期月乃代<lb/>
越𢎞治正德至于今蓋五十有六年矣厯官五十有三<lb/>
人先是𢎞治乙丑主事永平張君秉清者嘗一題之今<lb/>
主事岳池張君日嘗謂其簡畧失次也通加詳訂序書<lb/>
分注以刻諸石將俾繼自今有所考焉用爲後人指議<lb/>
之地刻既成則託吾友李生宗銘書來請予爲記予惟<lb/>
六卿分職莫非天工王事而虞衡所職則渉於𣙜利士<lb/>
<pb n="KR4e0138_WYG_047-11a"/>
大夫之自好者往往不屑於是然君子論爲巳之學者<lb/>
率謂錢穀簿書不足爲累蓋于其心不於其跡其道固<lb/>
然也况公私義利之辯政君子所當先講者故不當其<lb/>
事則已茍事有所當則必講也吾致力焉而自考焉實<lb/>
於斯在蓋以公滅私固君子立心之要以義爲利尤君<lb/>
子制事之宜以是事國何職不共以是律身何德不進<lb/>
易是則上干官箴下招物議刑書史筆不在于今則在<lb/>
于後雖有他美莫之能贖而况無美可稱者哉古今記<lb/>
<pb n="KR4e0138_WYG_047-11b"/>
題名者莫不以司馬公諫院爲先要其大指不過忠詐<lb/>
直回四言而巳而後人所議率不能外今予之虞於後<lb/>
人者豈有他哉亦惟曰某也公某也私某也義某也利<lb/>
云爾烏乎人有恒言後之視今猶今之視昔也可不畏<lb/>
哉可不儆哉張君發身賢科始仕初政乃是之蒞於斯<lb/>
記焉予知君之能愛斯名也抑亦可以觀乎其人矣矧<lb/>
宗銘乃吾同年贈司空舫齋先生之子文行粹然克肖<lb/>
家學凡所稱君其言也信因附書之而不敢加一詞者<lb/>
<pb n="KR4e0138_WYG_047-12a"/>
亦題名體也<lb/>
　　　千金絫趾亭記<lb/>
亭何以名絫趾也志得地之難也言千金何先五世祖<lb/>
時逰僧寓一篋去十餘年不返人謂僧死矣乃手其篋<lb/>
篋重則戒勿啓而遺之聽松菴僧又戒僧有亡勿以告<lb/>
未幾僧大建佛宇蓋有物云於是乎歸我先塋之地僧<lb/>
世守之至于今予提學赴江西時上官有脅人致賂爲<lb/>
其家地者説者云有千金焉予聞而避之山中静坐竟<lb/>
<pb n="KR4e0138_WYG_047-12b"/>
日遂議卜今地人謂是日也予且行廹矣非是則地議<lb/>
不成人將圖之蓋前後六世相距百三十餘年是以喻<lb/>
諸絫趾也雖然避千金而得地雖謂地之價千金可也<lb/>
况前人棄利於不知之地又何千金之足論哉予於是<lb/>
有感矣亭扁四字宋蔡君謨書莫子如山集而摹之<lb/>
　　　郡守陳侯遺愛邱記<lb/>
此吾郡守陳侯遺愛之邱也邱之所藏者何侯冠與衣<lb/>
也侯卒而其子某以其喪還南海而葬焉民見其行也<lb/>
<pb n="KR4e0138_WYG_047-13a"/>
不忍請其冠與衣而爲邱以藏之封之如墓謂其精神<lb/>
之所存也過者輙瞻拜焉俳佪咨嗟乆之而後能去歳<lb/>
時或裂楮澆酒焉如郷人俗烏乎侯何以得此於吾民<lb/>
哉子産之語子太叔曰有德者能以寛服民其侯之謂<lb/>
乎吾又聞子産極論寛猛譬之水火而終之曰寛難非<lb/>
寛之難也有德之難也侯天性仁厚而加之涵飬比舉<lb/>
進士以疾在告居山林者日長其德之所成素矣故其<lb/>
臨民亦如其平居也不自知其爲寛也而民之所䝉者<lb/>
<pb n="KR4e0138_WYG_047-13b"/>
如和風甘雨淪浹霑濡相忘而不自知寛乎寛乎在人<lb/>
爲難在侯爲易民之服之至於爲邱以志不忘上視召<lb/>
南之甘棠次若峴山之碑殆無愧焉峴山之碑見者墮<lb/>
淚召南之甘棠相戒勿伐公之斯邱民墮淚而爲之者<lb/>
也其有樹焉猶待戒而後勿伐乎昔仲尼聞子産卒出<lb/>
涕曰古之遺愛也侯之初喪吾以病足不能往弔爲位<lb/>
於山中草堂而哭焉稱仲尼之言而三嘆之廵按御史<lb/>
朱士光上其事於朝亦云烏乎侯雖亡可以慰於九原<lb/>
<pb n="KR4e0138_WYG_047-14a"/>
矣廣平申侯繼公爲郡見斯邱也與其寮佐冷侯柴侯<lb/>
王侯劉侯謂是不可無記而以屬于寳昔者寳視學至<lb/>
南安南安之民之思張東海也亦猶吾民之思陳侯也<lb/>
有祠在郡中越數十年繼守者有忌心焉乃以其像徙<lb/>
置城北僧寺予問之則曰此侯之所樂逰也於是乎徙<lb/>
而奉之耳予至其處見其爲狀置而非奉遂命返諸其<lb/>
故由是觀之吾申侯與寮佐諸君子視東海之後政其<lb/>
爲心何如也吾於是重有感焉復稱仲尼之言三嘆而<lb/>
<pb n="KR4e0138_WYG_047-14b"/>
書之侯諱實字秀卿别號虚菴瓊山人也其政與行在<lb/>
予誌今刻諸碑隂<lb/>
　　　呉皇甫氏宗韓祠記<lb/>
宗韓祠者孰祠祠唐工部郎中安定皇甫先生持正也<lb/>
工部何以有祠於呉工部順慶知府呉人皇甫世庸之<lb/>
逺祖也自工部至於順慶凡若干世矣盖宋之時有爲<lb/>
提刑而扈蹕南渡者遂於長洲籍焉呉之有皇甫氏實<lb/>
自兹始於順慶凡若干世順慶之考封禮部貟外公嘗<lb/>
<pb n="KR4e0138_WYG_047-15a"/>
祠工部於别室順慶因之諸子績學其中朝夕於是乎<lb/>
瞻禮焉者亦乆矣今御史大夫㤗和陳公静齋於順慶<lb/>
爲同年進士比至呉郡訪順慶於家順慶見其四子焉<lb/>
皆清修玊立茂學而有文公愛之期以逺大因入其書<lb/>
室謂夫湫隘藏修則不足以飬其寧静也逰息則不足<lb/>
以暢其鬱湮也乃詢得傍近廢寺曰祗園菴者以其地<lb/>
之半歸之順慶遂闢爲精舍將徙工部之祠君子謂工<lb/>
部昌黎公門人也國史有傳附焉以傳盍祠昌黎公而<lb/>
<pb n="KR4e0138_WYG_047-15b"/>
以工部配順慶從之故題其門曰宗韓夫昌黎公文師<lb/>
百世而於道亦有所見起衰濟溺厥功大矣當時從之<lb/>
逰者若孟郊李翺張籍與工部數子周旋門下實經指<lb/>
授知遇爲深故今稱韓公者必及數子况順慶以文學<lb/>
傳家繼武科第聞數世之上有人如工部者亦烏能無<lb/>
情哉是故推貟外公之志而祠工部近於尊祖矣推工<lb/>
部之志以祠昌黎近於隆師矣所謂義起之禮固於是<lb/>
乎在然非静齋公崇文廣敎汲引來學順慶雖有是心<lb/>
<pb n="KR4e0138_WYG_047-16a"/>
其孰能成之乃若静齋公之志則於皇甫氏之諸子者<lb/>
固欲其由正學而深造之以求至於聖賢之域而後巳<lb/>
焉尚論古人因文見道者之爲重固不若以心體道者<lb/>
之爲真也然自皇甫氏觀之尊祖隆師視諸家廟則體<lb/>
殊凖諸郷社則道重君子之與議於斯祠也者不亦可<lb/>
乎順慶於予昔嘗同朝間介吾世友呂太僕仲仁來請<lb/>
記於是乎書員外公諱信博學能詩有望於鄉順慶名<lb/>
録由丙辰進士厯禮部郎中至今官静齋公至呉在丙<lb/>
<pb n="KR4e0138_WYG_047-16b"/>
戌三月越八月而祠成實某月某日<lb/>
　　　高安朱氏坡山世第重建記<lb/>
朱之先自宋忠靖公勝非罷相以觀文殿學士出知洪<lb/>
州其子某由上蔡而遷高安歴三傳至建德者再徙今<lb/>
之坡山爲始遷祖勝國時建德之子瑞芳以詩賦爲解<lb/>
元解元四傳入國朝曰仲益舉永樂乙未進士官至刑<lb/>
部郎中又三傳至繼祖舉成化甲辰進士厯官兵部員<lb/>
外郎郎中至楚雄知府致仕進階亞中大夫同行兄弟<lb/>
<pb n="KR4e0138_WYG_047-17a"/>
七十餘人其子今監察御史寔昌舉正德戊辰進士同<lb/>
行二百餘人諸孫行蕃衍至不能悉數坡山之盛於是<lb/>
爲極既而華林盜起祠寢門堂焚毁幾盡先世主版僅<lb/>
得保護而無所於棲變亦甚矣於是御史君内艱家居<lb/>
親遭變故楚雄公以興復命之御史拜命惟謹明年盜<lb/>
息乃購得舊寢堂基及其後地於族人遂建堂六楹曰<lb/>
敦本以奉舊書建德府君而下昭穆官稱字行之版如<lb/>
神主者于中君子謂勤而禮越七年楚雄公卒御史憂<lb/>
<pb n="KR4e0138_WYG_047-17b"/>
居乃卜其前若干歩爲世恩堂丌閣五世所受勅命若<lb/>
干通及貯遺書若干巻君子謂重而宻又前爲正心堂<lb/>
歳時家禮於是行之君子謂端而則又前爲堂十楹中<lb/>
三間曰著存祠自始祖及諸先祖世厯十一人餘二百<lb/>
不以正終者不與焉君子謂義而嚴左三間曰永思以<lb/>
祠楚雄公暨其配辛㳟人君子謂厚而正右三間曰遜<lb/>
志室本以貯祭器御史君嘗與其子誥斆且學焉今是<lb/>
之名將俾後之人於是乎繼君子謂典而逺又前爲門<lb/>
<pb n="KR4e0138_WYG_047-18a"/>
三間門之内爲墀既深且廣御史君之兄太學生夢昌<lb/>
弟庠生憲昌及族之人皆得由焉君子謂整而辯又外<lb/>
爲世進士第之門左右各有掖且翼之以廂則郡縣爲<lb/>
之建焉以風勵鄉邦者也君子謂軒而雅既又以世恩<lb/>
堂者偪邇内寢懼其燕而䙝也乃於最後建重屋若干<lb/>
楹上奉諸勑次及遺書曰尊勑者統於上也君子謂宏<lb/>
而敬朱氏之第於是始復於舊且加盛焉廣東提學按<lb/>
察副使歐陽君宗道爲記著存之堂翰林修撰呂君仲<lb/>
<pb n="KR4e0138_WYG_047-18b"/>
木記世恩之堂舒君國裳記敦本之堂翰林編修鄒君<lb/>
謙之記正心之堂徐君子升記永思之堂至於遜志之<lb/>
室則刑部員外郎葉君國光記焉而呉郡諸生王寵黄<lb/>
省曾繼之世進士第記之者應天解元袁袠也嘉靖甲<lb/>
申御史君廵我江東諸郡越三年丙戌春既竣事訪我<lb/>
二泉山中請通志之烏乎家之變也有數焉而理亦符<lb/>
之家之復也有理焉而數亦㑹之蓋自古則然矣如朱<lb/>
氏之第自忠靖公三傳而徙坡山坡山自解元公四傳<lb/>
<pb n="KR4e0138_WYG_047-19a"/>
至刑部而盛又三四傳至楚雄公之父子而尤盛盛則<lb/>
衰衰則變固理之恒也華林之變乃與之符焉以楚雄<lb/>
公之仁厚忠諒御史君之俊偉清修適當興衰之時乃<lb/>
堂乃構乃寢乃室繼述之責固有不得辭者而才亦優<lb/>
爲焉然非變至此極則其革也必不至蕩然銷盡如彼<lb/>
其新也必不至煥然改觀如此也所謂數㑹於理者又<lb/>
如此哉初第之未罹變也祀於斯燕於斯合羣族於斯<lb/>
郡之人稱禮義有家法者皆以朱氏先焉今復而盛矣<lb/>
<pb n="KR4e0138_WYG_047-19b"/>
御史君在南北二臺廷規有言方巡有績公輔之望士<lb/>
論攸屬而夢昌憲昌又相繼而起禮義之風内外後先<lb/>
輝映充牣繼自今稱有家法者豈止一郡而巳哉稱之<lb/>
天下可也雖然法不徒立道不虚行家之本在身身之<lb/>
本在心天下之治不外是矣而况於家乎予昔視學江<lb/>
右有觀風之責焉五至高安稔聞朱氏之故楚雄公予<lb/>
同年進士也而御史君及其兄弟又以文字爲知巳追<lb/>
憶往事喜其變而復盛樂爲天下道也於是乎記<lb/>
<pb n="KR4e0138_WYG_047-20a"/>
　　　重修陳司徒祠記<lb/>
司徒者何隋大將陳公杲仁也錫曷有其祠公晉陵人<lb/>
錫人慕焉而亦祠之也祠坐震對虹橋少南歳乆圮壊<lb/>
宣德間邑令唐侯泰安重建焉其前左地逼於民居成<lb/>
化初元磚橋錢氏孟清兄弟重購而拓之志稱公娶沈<lb/>
發興女發興隂畜異志憚公不敢爲乃中公毒以死發<lb/>
興事敗郡人上公忠孝文武信義謀辯八絶行于朝命<lb/>
下立祠祀公至南唐賜有武烈之號宋宣和四年加封<lb/>
<pb n="KR4e0138_WYG_047-20b"/>
忠祐蓋其祀事所由來逺矣近有議改其祠爲聚夫之<lb/>
厰者君子謂夫主送迎厰可别建也廢義祠以司供億<lb/>
何以勸德未幾復有議改爲里社之壇者君子謂社主<lb/>
祈報壇可别營也廢義祠以求豐穰何以歆神時暢侯<lb/>
子實方飭邑政聞之遂寢其議於是奉祠道士范日溪<lb/>
克承侯意乃修治其堂若干楹前門若干楹左右居守<lb/>
之室若干楹像位祭器視舊完妥貲皆不煩于官侯因<lb/>
鑱石請予記其歳月予嘗論義起之祀在吾錫者至德<lb/>
<pb n="KR4e0138_WYG_047-21a"/>
如泰伯尚矣其次若龜山先生則遊寓於斯若梁溪先<lb/>
生則生長於斯其道學忠義師表百世或附祠于學宫<lb/>
或專祠于惠麓其禮惟允亦無容議矣乃若睢陽守張<lb/>
中丞保障江淮功在唐室於錫初無㳺寓生長之蹟維<lb/>
民崇奉成于感孚邇年建議請祀允爲著令此固我朝<lb/>
從義之盛典也司徒公我郡人也德懋望協上匹前修<lb/>
正不容奸死有餘烈其恢綱勵俗之節於中丞公實相<lb/>
伯仲厯代褒嘉昭載史冊凡有人心者皆當敬瞻興起<lb/>
<pb n="KR4e0138_WYG_047-21b"/>
况吾錫漸被其休者哉尸而祝之不亦宜乎吾知斯祠<lb/>
其將永存不廢矣雖然非賢有司好古崇德慎於因革<lb/>
之道其孰能與於此近督學侍御張君汝立按我江南<lb/>
毀斥淫祠無有遺隱惟舊列在典者則存之以振風敎<lb/>
斯祠固其一也論者謂得崇正之體焉他日續邑志者<lb/>
尚以是參考之<lb/>
　　　水雲亭記<lb/>
永豐之東北五巘雙溪之間粤有奥區水雲翁世居於<lb/>
<pb n="KR4e0138_WYG_047-22a"/>
是凡若干年至翁而樂焉雲興於巘變化無常水流於<lb/>
溪往來不息而翁之心實與之俱盖躬督耕稼日行田<lb/>
間倦則少憇於斯乆之謂無以蔽風日而適吾趣也乃<lb/>
搆一亭而以水雲名之人之知翁者往而候焉退而嘆<lb/>
曰悠然南山洋洋乎泌也其在翁所矣遂以水雲翁稱<lb/>
之翁之子今華亭知縣豹昔在庠序而從公以遊且息<lb/>
也翁嘗指雲而語焉曰所貴乎雲謂其能爲霖也指水<lb/>
而語焉曰所貴乎水謂其能爲澤也其體雖殊其用一<lb/>
<pb n="KR4e0138_WYG_047-22b"/>
爾知斯義也可以承吾意矣豹謹志之不忘比豹舉於<lb/>
鄉既得進士而令焉則貽書以戒尤惓惓以爲霖且澤<lb/>
爲况曰吾昔未能而望於爾爾今能副吾望否乎於是<lb/>
豹考三載績還自中朝乃取道永豐迎翁至華亭官舍<lb/>
謂封典之將及也盍前後拜而受焉居四月命未下浩<lb/>
然西歸華亭之大夫士留之不可得也賦水雲之詩以<lb/>
贈之者若干人厥既成什乃用書屬徐張二生來謁予<lb/>
序予常人也何敢序松人之詩哉而永豐則吾視學所<lb/>
<pb n="KR4e0138_WYG_047-23a"/>
嘗至焉者也水雲之亭吾當爲翁記之翁性孝友稱于<lb/>
宗䣊而鯁直尚義氣人不可犯視人之急若恫在躬汲<lb/>
汲赴之若不及且不足也盖鄉評如此可謂有士行者<lb/>
矣予在永豐有杖而衣冠脩眉長髯皓白如雪者二三<lb/>
人走山谷數十里詣予行臺曰某不入公府若干年矣<lb/>
聞公來故出卒無一言而退問其年皆八十餘問其所<lb/>
厯皆仕而歸者也其風度盖今猶能言之翁行且受封<lb/>
夀考未艾其若人之流乎身隠而子仕猶身仕而歸且<lb/>
<pb n="KR4e0138_WYG_047-23b"/>
老也易曰不事王侯高尚其事詩曰衡門之下可以棲<lb/>
遲請爲翁誦之翁字玊治以字行於是年若干矣<lb/>
　　　鶴山書院改建記<lb/>
嘉靖三年九月蘇州府改建鶴山書院成改而仍其地<lb/>
今巡撫都察院右副都御史蒼梧呉公意也先是巡撫<lb/>
太子少保工部尚書内江李公以臺署乆寓書院嘗欲<lb/>
遷之檄府詳議有成畫矣尋以歳饑暫輟公來蒞蘇乃<lb/>
克成之公之言曰惟鶴山書院爲宋資政殿大學士參<lb/>
<pb n="KR4e0138_WYG_047-24a"/>
知政事贈太師諡文靖魏公了翁之賜第公在政府理<lb/>
宗嘗御書院額賜公掲之臨卭講學之所後公卒葬蘇<lb/>
州勝國時公之子孫請以賜第為書院命掲舊額遂為<lb/>
公祠國朝永樂初少師夏忠靖公治水江南宣徳間司<lb/>
徒周文襄公繼蒞廵撫皆於斯乎聴政當其時二公豈<lb/>
不能别為之署哉詩曰蔽芾甘棠勿翦勿伐召伯所茇<lb/>
盖於是有餘思焉耳矣嗣是歴廵撫數十公皆因之而<lb/>
書院之名幾於虚設然而日廵月省時葺嵗修不壊益<lb/>
<pb n="KR4e0138_WYG_047-24b"/>
嚴亦惟有司不以祠堂視之而以臺署視之之故不然<lb/>
如漢之任唐之陸宋之呉陳章王周尹數君子者或生<lb/>
長於斯或宦遊於斯功言道徳各有所成為世稱重久<lb/>
矣其祠宇之初立亦皆出於好徳之𠂻今或荒且圮焉<lb/>
或右姓據焉或異教併焉雖忽諸之歎屢形於人而卒<lb/>
莫之治也抑獨何哉况南畿巡撫視諸藩臬守廵權位<lb/>
有間而治所乃缺於制亦若有不當然者前政之欲遷<lb/>
建書院也固宜論者惟知時詘舉贏之不可不知易地<lb/>
<pb n="KR4e0138_WYG_047-25a"/>
而遷之尤不可之大者盖文靖公之所居而精神寓焉<lb/>
者今三百餘年矣一旦他圖公如有靈其肯舍此而肸<lb/>
蠁於彼乎且自我而言譬諸生人以客逐主是可安也<lb/>
孰不可安也今盍中分其地限以髙墉南為行臺北為<lb/>
書院别闢之門曲通之道庶㡬不易新治而無廢舊規<lb/>
宣政行令崇徳尚賢兼存並用不亦可乎時郡守胡侯<lb/>
纘宗長呉二邑令郭波楊叔器及其寮屬承公命惟謹<lb/>
退而㑹材用計徒庸具文若圖以復公曰允哉擇日興<lb/>
<pb n="KR4e0138_WYG_047-25b"/>
事越三月而告成君子謂斯舉也體上下之情通幽明<lb/>
之故逹經權之宜觀贏詘之㑹量豐約之度裁乎義而<lb/>
不失乎禮建一物而衆羙具前復百年之觀而後乃垂<lb/>
於無窮抑於是得尚友之道焉詩曰髙山仰止景行行<lb/>
止猗歟休哉可以觀徳可以觀政矣胡侯以公命屬記<lb/>
於某某再辭不獲於是乎書院之制自来鶴樓後至于北<lb/>
墻為地若干歩去北墻若干歩南向為堂四楹中塑公<lb/>
像公服正笏儼然平生鼎炬几筵厥有常設前為露臺<lb/>
<pb n="KR4e0138_WYG_047-26a"/>
翼以兩序凡拜瞻對越皆於来鶴樓下出樓而西若干<lb/>
歩西向為門南轉若干歩為門如之榜曰宋魏文靖公<lb/>
祠堂再轉而南又若干歩至於外門院額掲焉僉曰稱<lb/>
哉董其事者為蘇州衛指揮呉繼美為長呉二典史蕭<lb/>
景腆謝詔其為費白金若干兩役若干人悉如公初議<lb/>
公又以院舊有讀易亭滄浪池世逺迹湮莫知所在乃<lb/>
於東序後蔬圃因取土之洿稍鑿而池焉又亭於其北<lb/>
各掲其名以無忘其故故併書之若文靖公之學術文<lb/>
<pb n="KR4e0138_WYG_047-26b"/>
章勳庸節概儒先君子具有定論見於虞文靖呉文定<lb/>
之記者不書<lb/>
　　　廬陵劉氏一椿堂記<lb/>
世以椿桂擬父子者自燕山竇氏始盖義方之教為重<lb/>
而非徒以科第為榮也當時有太原王氏植槐以望其<lb/>
子之貴而繼登台鼎卒如其言世之言隂徳者稱焉故<lb/>
一椿五桂三槐籍籍人口自宋至今數百年矣猶周人<lb/>
之歌召棠也古今輿論之公固如此哉若今廬陵劉氏<lb/>
<pb n="KR4e0138_WYG_047-27a"/>
之一椿堂者其亦有取於斯乎劉之彦有名某而字大<lb/>
經者今我郡憲劉俟之尊甫公也幼自樹立習進士業<lb/>
初治毛詩繼治周易甫弱冠其父得末疾艱於起居公<lb/>
躬侍湯藥者十有三年業弗克卒既而得丈夫子五人<lb/>
取易震坎艮觀萃五卦既從體而命之名自就外傅即<lb/>
命各治一經躬加策勵冀償夙願焉遂以一椿顔其所<lb/>
居之堂因用為號著志也抑又嘗誦王氏之言曰吾不<lb/>
做吾子必做云云久之志益篤乃以家事為累虞夙願<lb/>
<pb n="KR4e0138_WYG_047-27b"/>
之不可償也於是萃且殤矣而厥號不忍自廢乃擇于<lb/>
四子以郡憲君天資特異學有日進督之卒業而舉家<lb/>
事付震等若門以内事則内子某人任焉尤嚴私貨私<lb/>
蓄之戒郡憲君用是得專心讀公之書日造髙明稍長<lb/>
游邑庠既廪而後舉連㨗春官奉對大廷賜第釋褐<lb/>
試政西曹來司憲於我郡踰年迎公至官舍養焉時<lb/>
震之子牧清坎之子牧宣亦有風庠序將繼叔氏之武<lb/>
以廣其祖之志鄉之大夫士咸謂公無媿於所謂一椿<lb/>
<pb n="KR4e0138_WYG_047-28a"/>
者郡憲君乃以公意來請予記夫義方之敎尚矣世之<lb/>
人有禹鈞之志者能以訓其子姓則凡子之能出科第<lb/>
躋顯要者固竇氏之桂也不然業巳成而或制於命則<lb/>
所謂桂者固亦如之乃有一焉而翹然擢秀上勤明天<lb/>
子稱子大夫於天下其爲桂也大矣數之多寡今與古<lb/>
合焉若否不必詢也况諸孫㕘焉爲桂於庭森焉挺焉<lb/>
又若是乎且義方之敎而加之隂德之功表裡浹洽竇<lb/>
之桂其將爲王氏之槐乎吾聞公在家有譽在鄉有譽<lb/>
<pb n="KR4e0138_WYG_047-28b"/>
積德於無言之地者厚矣郡憲君於是乎既徵之君清<lb/>
貞明恕平反爲仁决斷爲義所謂惟良折獄者君固有<lb/>
之而哀矜勿喜之念又時時往來於𠂻也槐之徵其不<lb/>
在斯乎後之人將再徵三徵至于不一徵而未巳也予<lb/>
昔以憲節視學大江之西雖未及見郡憲君而君之友<lb/>
數人者實爲相知君亦以是推敬焉而記是之屬予喜<lb/>
公之志之將有成而樂爲天下道也於是乎書<lb/>
　　　張氏祭田記<lb/>
<pb n="KR4e0138_WYG_047-29a"/>
張氏祭田爲福州知府鈍軒公之墓而置也置之者公<lb/>
之甥華時正及其子雲初時正館於公實以公冢子珤<lb/>
㓜且學未能應門户之故越若干年珤長與其弟琇偕<lb/>
游庠序於是時正之父母亦老乃辭於公迎其婦以歸<lb/>
養焉公與之田三十畆時正辭還以供祠祭公卒之二<lb/>
十三年珤暴病卒又三年公配張宜人夀終其冢孫立<lb/>
暨其諸弟貧乏不能自存琇亦乆淹且窘公與宜人之<lb/>
墓在慧山者春秋展掃違時闕事或比歳弗舉垣頽屋<lb/>
<pb n="KR4e0138_WYG_047-29b"/>
敗松楸日凋以仆莫之能起公居官亷家無留貲而經<lb/>
理幹蠱繼乏其人無足恠者於是姻友諸君子悲之而<lb/>
以爲言先是時正屢嘗周之及兹有聞傷慟涕洟如公<lb/>
始亡既乃想像音容若將見焉則又徬徨戀慕如初違<lb/>
公追念恩德依依不舍如在公室百思兼集殆莫能爲<lb/>
懐者諸君子見其然也以爲家莫大於墓圖墓之存莫<lb/>
大於時展掃以祭圖祭之繼莫如恒産産莫恒於田僉<lb/>
謂時正曰子盍圖之時正曰諾歸以語雲雲之悲如時<lb/>
<pb n="KR4e0138_WYG_047-30a"/>
正之悲也雲之感如時正之感也乃跽告時正曰此雲<lb/>
志也不敢不力越三月而田成其直爲白金二百兩劵<lb/>
立之日具儀物告公及宜人之墓而焚其副焉取諸租<lb/>
以供墓事自今兹始於是諸君子知張氏之祭之有託<lb/>
也張氏之墓之有守也則以立來告某請書諸石於乎<lb/>
義人之恒性也故事以義制載諸書財以義理繫諸易<lb/>
禮以義起記諸禮五常百行於是乎成是謂秉彞良心<lb/>
一有感觸其發也孰能禦之公始館時正以任子之勞<lb/>
<pb n="KR4e0138_WYG_047-30b"/>
義也繼聽時正以終親之養亦義也公與之田義也時<lb/>
正辭焉亦義也而閔外氏之衰微周之不足至置田以<lb/>
保其墓者大矣田乎田乎始以義辭終以義置義以成<lb/>
義於公有光固時正與雲之分也是田也惟爾甥舅之<lb/>
族其胥顧兹石無荒以棄無忿以爭無竊以鬻時歛時<lb/>
供修春與秋俾與兹山而永存則豈惟公與宜人無憾<lb/>
於九原而二族亦有無窮之聞既以告諸君子遂書爲<lb/>
記諸君子者爲楊温州致仁爲方撫州日升爲成僉憲<lb/>
<pb n="KR4e0138_WYG_047-31a"/>
汝從爲呂太㒒仲仁爲俞大叅國昌皆所謂姻友者也<lb/>
時正名麟祥與雲皆太學生田之數若疆及佃人氏名<lb/>
與其租額具諸碑隂<lb/>
　　　道南書院記<lb/>
道南書院曷爲而建也爲祠宋龜山先生文靖楊公中<lb/>
立而建也公南劒人也常曷爲祠之公學于程門還自<lb/>
伊洛至常而留焉謂泰伯延陵之墟也而鄒周三公又<lb/>
與有故故周旋延陵句呉之間與諸生講道者十有八<lb/>
<pb n="KR4e0138_WYG_047-31b"/>
年其風流在士林功化在後學者博且宏矣是以沒而<lb/>
祠之比諸鄉先生越紹熙初郡始立祠紹定淳祐間繼<lb/>
祠益嚴至勝國時乃有龜山書院之創而其圮也乆矣<lb/>
國朝成化初嘗起廢焉而公像寓二賢祠者如故前郡<lb/>
守宜賔王侯欲改圖未果今郡守前監察御史瓊臺陳<lb/>
侯實乃卜吉而别建之中祠公二周既仍侑坐今又益<lb/>
以道鄉而下七公禮也其謂道南何侯之志也侯之志<lb/>
也何以昔程伯子於公之行目送而歎焉曰吾道南矣<lb/>
<pb n="KR4e0138_WYG_047-32a"/>
則斯人之所在實斯道之所在也斯道之所在則地因<lb/>
以重有固然者侯謂夫祠名以人不若直指其道表章<lb/>
標榜深切著明有以新學者之觀瞻而興其嚮往之心<lb/>
是之取爾然則於前乎曷徵聖道絶塞自孟子没至于<lb/>
有宋千有餘年矣南安之㑹程子得周子之道而北洛<lb/>
學於是乎大振此斯文再啓之源天地間一大機㑹也<lb/>
伊洛之㳺龜山得程子之道而南閩學因之大成此斯<lb/>
文再傳之委天地間又一大機㑹也是二機㑹者人邪<lb/>
<pb n="KR4e0138_WYG_047-32b"/>
天邪其然也孰能與之是故君子謹諸南安有書院焉<lb/>
名之曰道源爲周程志也今是院也爲龜山志也名曰<lb/>
道南不亦宜乎矧道南云者實出大儒之言由今觀之<lb/>
於斯人斯地爲切侯之命名允矣祠有位奈何乎列公<lb/>
南面中位道鄉先生鄒忠公志完敎授先生周公伯忱<lb/>
坑冶先生周公伯温秘書先生唐公彦思並焉皆公同<lb/>
門同志者也外此數公者則左右分列編修鄒公德乆<lb/>
中丞喻公子才皆公門人也文簡尤公延之肅簡李公<lb/>
<pb n="KR4e0138_WYG_047-33a"/>
元德忠文蔣公良貴皆一再傳而私淑者也猶門人也<lb/>
至於龜巢謝公子蘭則聞風而興起焉者也師友之分<lb/>
主賔之儀於是乎辯斯禮也其起斯義也夫諸公於龜<lb/>
山何如道鄉尚矣二周兄弟氣質純明可與入道程叔<lb/>
子實嘗稱之祕書推演師説爲當時重編修奏議炳炳<lb/>
能世家學中丞力主正論爲時師表文簡立朝抗論老<lb/>
成典刑元德力解學禁辯忠爲國忠文抑惡揚善進退<lb/>
有守龜巢崇正闢邪扶植名敎事載國史郡志皆無愧<lb/>
<pb n="KR4e0138_WYG_047-33b"/>
於龜山者也祠以道宗配以道合斯名也其稱斯實也<lb/>
夫然則侯之望於學者如斯而巳乎夫道一而已學有<lb/>
科級觀聖道自孟子始韓昌黎有是言矣接孟子之絶<lb/>
學者程子也道南之嘆既屬龜山觀程子者不當自兹<lb/>
始乎由是以希程由程以遡乎孟希聖希天亦將於是<lb/>
乎在此侯之志也侯之志誰歟協者上則前巡撫右都<lb/>
御史今南京工部尚書蒼梧呉公今巡撫右都御史泰<lb/>
和陳公巡按監察御史髙安朱君提學監察御史光山<lb/>
<pb n="KR4e0138_WYG_047-34a"/>
盧君中則郡佐羅侯洪載王侯嶽羅侯述柴侯希高劉<lb/>
侯體觀下則邑令黄潤與其丞簿及郡邑諸博士皆侯<lb/>
志也郡之諸君子贊焉而給事毛君憲叅互尚論之功<lb/>
多矣其始曷日嘉靖乙酉七月丙子其訖曷日明年丙<lb/>
戌某日甲子其地焉在在朝京門内若干歩所所謂舊<lb/>
驛基者先以與民繼以其直贖之其制奚若前爲門爲<lb/>
儀門各四楹中爲堂六楹後寢如之左右兩廡各四其<lb/>
門之數最後爲樓六楹其下可以藏修焉其上可以登<lb/>
<pb n="KR4e0138_WYG_047-34b"/>
眺焉扁曰望閩以無絶其委其東有池爲亭以臨之可<lb/>
以逰息焉扁曰思洛以無忘其源繚以周垣爽塏寛廓<lb/>
崇偉靚深清廟之下此其亞歟徒祠無祀可乎徒祠而<lb/>
無祀是浮屠老子之宫也雖然私祀可公祀不可公祀<lb/>
何爲而不可也公祀在典龜山既列諸廟庭從祀矣諸<lb/>
賢者皆鄉賢也亦有祀於祠矣再舉則黷是以公祀不<lb/>
可也私祀何爲而可也以義起禮擬諸釋菜郡守主之<lb/>
歳春秋二舉取諸田租以供田二百畆租若干石祭之<lb/>
<pb n="KR4e0138_WYG_047-35a"/>
餘以充修理之用不别科率何爲其不可也其費曷出<lb/>
出某項爲白金若干兩基與構居什之六田什之四是<lb/>
皆有司存焉不足記其記維何斯文之機㑹非人力所<lb/>
能者爲天下學者告也記師友之淵源與侯之志爲郡<lb/>
後進告也記侯有道敎思無窮德逺功深欲俾百世勿<lb/>
壊爲政人繼侯者告也屬記者誰郡諸君子自太僕寺<lb/>
丞白君晟以下凡若干人執筆書者誰南京禮部尚書<lb/>
詔許有疾調理後學邵寳亦郡人也<lb/>
<pb n="KR4e0138_WYG_047-35b"/>
　　　東明閣記<lb/>
予從弟璣弱冠時學于希齋錢先生先生啓廸之甚至<lb/>
終日俾立講下聞四書春秋大義成化乙巳春構屋于<lb/>
舍前之左讀書其中先生爲之題曰東明閣復爲銘貽<lb/>
之蓋三十有二年于今矣近予侍養家居請予爲記予<lb/>
乃復之曰璣乎一明一晦相尋於無窮者天地之候也<lb/>
天地之候隂陽而已是故明不能無晦晦亦不能無明<lb/>
晦明相爲消息天地且不能違之而况於人乎然明不<lb/>
<pb n="KR4e0138_WYG_047-36a"/>
生於明而生於晦晦不遽晦由其過於明隂陽消息其理<lb/>
則爾日升於東晦極而明之始也由是而升至於午位<lb/>
而明又極矣璣之閣適東其牖則其方進而未極譬之<lb/>
於人其將進之幾乎是以君子有取焉璣業蚤以事奪<lb/>
今其子勳實從予遊嗜學績文期畢父志予日望其進<lb/>
於明也所以成希齋名閣之意實於是乎在璣也其知<lb/>
朂哉<lb/>
　　　西溪記<lb/>
<pb n="KR4e0138_WYG_047-36b"/>
某翁廷俊别號西溪志樂靜退兼善調攝縉紳間稱為<lb/>
逸士予嘗輿往山中見其過橋時歩趨便㨗甚愛之於<lb/>
是年届七十矣其孫憲遊吾門文日有進將圖所以慶<lb/>
者先是詣予請曰吾祖心境光明風儀峻㧞平生不作<lb/>
謟媚態庭植花木一室左右圖書惟意所適尤篤於訓<lb/>
子若孫期樹世望其素履之槩若此非先生一言之教<lb/>
無為爼豆光予例謝夀人文辭而重其崇祖也乃為記<lb/>
西溪歸之記曰邑之西有溪焉受惠泉之流納百瀆之<lb/>
<pb n="KR4e0138_WYG_047-37a"/>
注汪如溶如沄如㳂如水之觀漸具於是㑹而為湖下<lb/>
而為江東入於海海水之宗也雲龍攸宅風鵬攸翔神<lb/>
天下之變化者在是而水之大觀具矣然知水者必思<lb/>
其源焉翁居邇溪觀而有契於心也嘗扁其齋曰西溪<lb/>
因以自志盖其作徳聚澤為流衍之地久矣導入海之<lb/>
勢以大其觀不有在於後人乎是固翁之願也憲也尚<lb/>
其圖之是為記<lb/>
　　　懐雪堂記<lb/>
<pb n="KR4e0138_WYG_047-37b"/>
懐雪者吾郡貳守榮昌冷侯扁其所寓之堂之名也侯<lb/>
之先大夫寧逺學諭雪軒先生始仕為崇陽司訓而生<lb/>
侯侯生十有八年雪軒卒又十年其配王夫人亦卒于<lb/>
今若干年矣侯承雪軒之教以徳行文辭自勵發身賢<lb/>
科歴掌邑校郡校功在諸生望在縉紳課在視學使者<lb/>
今貳大郡而進未巳也其始在南陽而開封而寧國而<lb/>
吾晉陵地凡數易而雪之懐無一日不在蜀道巴雲之<lb/>
間也其名堂也不亦宜乎古之君子於其親之沒也自<lb/>
<pb n="KR4e0138_WYG_047-38a"/>
起居笑語至於嗜好無不繫於思者矧其所以為志意<lb/>
而名夫軒者能不存於心目哉今夫雪之為物寒氣之<lb/>
所凝結也大雪之後一陽生焉於卦為復於時為冬於<lb/>
徳為貞以言乎味則為至淡而可以受諸和以言乎色<lb/>
則為太素而可以受諸采先生之所以自成與其所以<lb/>
教侯者要不外是焉是故侯有不思思能不先雪乎侯<lb/>
之言告予固曰先君逾艾而始生某陶以徳行藝以文<lb/>
辭勵以逺大媿未即副且大成也則其所以懐夫雪者<lb/>
<pb n="KR4e0138_WYG_047-38b"/>
宜甚於人人矣雪乎雪乎其將為大有之兆乎其計日<lb/>
而應雨澤仁也其入地而辟螟蝗義也皆雪之所能為<lb/>
也侯也徳行以本之文辭以飾之副之晩而成之逺稱<lb/>
國名臣固將於是乎在家之肖子不足言也懐雪之堂<lb/>
仕之郡産之鄉有志焉其能不先之乎侯以記請予既<lb/>
執筆復託侯言以永侯之懐曰我宦我學惟我翁之教<lb/>
我有徳行翁我約之我有文詞翁我授之我是焉承我<lb/>
是焉效嗟我思翁孰不在衷翁名軒雪翁志所從吾敢<lb/>
<pb n="KR4e0138_WYG_047-39a"/>
不顧吾敢不共雪兮雪兮潔可比徳白可成文我雪我<lb/>
堂視如有見聴如有聞雪兮雪兮我懐其永存兮<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0138_WYG_047-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　容春堂續集巻十一<lb/>
</p>
<p>
</p>
  </div>
</body>
</text>
</TEI>
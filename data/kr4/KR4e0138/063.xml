<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>容春堂别集巻八</head>
    <p>
<pb n="KR4e0138_WYG_063-1a"/>
欽定四庫全書<lb/>
　容春堂别集巻八　　　　　明　卲寳　撰<lb/>
　　墓表<hi>六首</hi>碣銘<hi>二首/</hi>傳<hi>三首/</hi>行狀<hi>一首</hi>
　　　明封太淑人張氏墓表<lb/>
太淑人張氏故贈都察院右副都御史前常德府學訓<lb/>
導致仕菊庄先生縉雲周公某之配後公卒若干年以<lb/>
𢎞治乙丑某月某日終于家先是厥子南以右副都御<lb/>
史奉勑廵撫大同今上登極上兩宫尊號太淑人進今<lb/>
<pb n="KR4e0138_WYG_063-1b"/>
封至是都憲得訃東歸疏以例請得諭祭及葬葬有期<lb/>
謂某昔同官江西嘗獲拜太淑人乃屬文以表墓道寳<lb/>
辭不獲則受其狀而讀之按狀太淑人諱某字某其先<lb/>
湖廣江陵人其父曰楚正統間主縉雲縣簿時菊庄公<lb/>
方弱冠力學有俊聲縣簿公遂以太淑人歸之太淑人<lb/>
儀質端重德性純美孝敬忱肅慈惠懇洽事菊庄公自<lb/>
諸生至于有官及見都憲之成壽高禄厚禮秩有加而<lb/>
厥德益懋於周氏世望為稱君子論女則者必以太淑<lb/>
<pb n="KR4e0138_WYG_063-2a"/>
人先焉今茲墓道之書所以風示夫人不宜縷舉寳特<lb/>
論次其一二大者初太淑人之歸菊庄公也遭家中微<lb/>
敝廬薄田衣食僅充衆謂必不能堪太淑人入門即與<lb/>
妯娌同勞逸無幾微驕態烏乎貧者士之常當今之時<lb/>
蓋知者鮮矣若太淑人厥惟賢哉菊庄公性剛毅處族<lb/>
姻寮友有過輙面折不少貸太淑人每温言釋之甚則<lb/>
極陳禍敗事以相戒必已乃止烏乎忍濟容大非君子<lb/>
不及此若太淑人厥惟賢哉浙東民俗競崇奩貲養女<lb/>
<pb n="KR4e0138_WYG_063-2b"/>
至二三輙不舉呱呱泣盆盎中有不忍言者太淑人相<lb/>
菊庄公生女六人一無遺棄諸子婦守為家法烏乎習<lb/>
俗移人賢者不免天性之親忍自戕賊雖為人實獸不<lb/>
若亦獨何心若太淑人厥惟賢哉諸子既長菊庄公教<lb/>
之極嚴或至傷恩太淑人曰吾觀兒軰異日各有成就<lb/>
第從容誘掖當無不化何苦乃爾烏乎父子不責善夫<lb/>
人知之而弗能自克若太淑人厥惟賢哉太淑人既受<lb/>
封家亦漸裕内媵外僕足備百役而祠堂時祭及寢墓<lb/>
<pb n="KR4e0138_WYG_063-3a"/>
祭牲酒脯饌必手脩製極于潔腆不以委人自奉約薄<lb/>
無改于素其暇日織絍補綴每一燈至夜分以為常烏<lb/>
乎貴而能勤富而能儉古詩人猶稱美之若太淑人厥<lb/>
惟賢哉凡此數者非獨天質若有學力焉故有一已足<lb/>
書矧多有之而他行又有不勝書者書其大則小者可<lb/>
知也烏乎德一也而在女婦成之為難蓋姆教既廢脩<lb/>
飭由已非若男子之有師友相切磨也然德成而無賢<lb/>
夫子雖有令淑之實密于閨門弗克彰顯以樹風聲為<lb/>
<pb n="KR4e0138_WYG_063-3b"/>
世教重始之難其難在已終之難其難在人惟太淑人<lb/>
始終一節人已克恊以迓承天寵生殁榮哀無愧於君<lb/>
子之論某不佞願以是為天下道之太淑人壽七十九<lb/>
有男子四人長魯次即都憲次邦次易易邑庠生蚤卒<lb/>
都憲由進士知六合縣擢監察御史按察副使按察使<lb/>
右布政使召為今官有學有政風裁自持偉然天下之<lb/>
望太淑人始封孺人今為再命云女六人者陳槐朱鎜<lb/>
丁淳李暹羊覃洪奎為其壻孫男曰某某某凡十六人<lb/>
<pb n="KR4e0138_WYG_063-4a"/>
烏乎盛矣是宜附書若夫塋兆方向及葬之月日有少<lb/>
傅姚江謝公誌銘在茲可畧也<lb/>
　　　陳母王氏太宜人墓表<lb/>
正德元年丙寅八月十五日戸部郎中陳嘉言之母贈<lb/>
太宜人王氏以疾卒于家先是九年𢎞治戊午郎中以<lb/>
主事考績太宜人受勑封太安人又六年甲子又以員<lb/>
外郎考績太宜人乃受誥進今號某嘗觀在勑有端莊<lb/>
謹飭之褒在誥有禮義儉勤之譽大哉皇言足以彰太<lb/>
<pb n="KR4e0138_WYG_063-4b"/>
宜人之德矣宸章煥爛被之穹碑昭揭墓道將永世無<lb/>
極郎中謂某昔同官相知又以表墓見屬謹按太宜人<lb/>
姓王氏父曰某母某氏世為無錫人幼聰惠嘗從父舟<lb/>
行遇盜坦無驚色盜果不犯而去識者已知非庸流凡<lb/>
女紅不煩母訓皆合尺度及笄歸于陳為贈奉直大夫<lb/>
户部員外郎野葵府君配既入門執婦道事舅姑得其<lb/>
懽心於府君或䂓之或相之皆歸于正族黨姻友能言<lb/>
其事府君卒家道中替太宜人躬舂㸑以撫諸孤夜則<lb/>
<pb n="KR4e0138_WYG_063-5a"/>
絍綴率至四鼓乃罷子若干郎中為長命就學資給之<lb/>
需悉自已出不知其措之難也既而郎中學有成鄉人<lb/>
子弟請業者衆脩贄嵗益而力勤弗怠及郎中舉進士<lb/>
授戸部主事屢迎養京師不從至分俸歸則曰我何以<lb/>
叨是賜哉每受必拜郎中三使過家皆旬日促行不使<lb/>
久滯乙丑三邉之使訛言有警頗憂之及歸曰幸矣促<lb/>
行益切但以明年七十期再見為言郎中不忍離也遂<lb/>
留其内子范宜人侍焉越四月疾不起烏乎吾聞仲尼<lb/>
<pb n="KR4e0138_WYG_063-5b"/>
以先事後得為崇德然非知道君子未有不昧者故在<lb/>
當時猶難其人而况後世乃有女婦如太宜人者哉初<lb/>
太宜人訓其子之學也蓋知夫人必如是而後為人不<lb/>
知榮禄之在後也及夫封之旣加養之旣備則又競競<lb/>
畏抑惟舉臣職為其子勉而不敢自以為功前日之心<lb/>
於是益著由是天鑒厥德以成郎中郎中文行政績焯<lb/>
焯于時崇階厚禄生養沒祭華顯盛大有不期而至者<lb/>
君子考其平生允如勑誥之所嘉奬其為表也孰大於<lb/>
<pb n="KR4e0138_WYG_063-6a"/>
是而尚假於寳之言哉某不佞因郎中之懇特原太宜<lb/>
人所以立心者敬文于碑為鄉人告府君諱璲字德潤<lb/>
野葵其别號孝友直諒孚于邑里愛讀魯齋大學要略<lb/>
及諸史略微醺命兒軰歌詩擊節慨慷有古烈士風濟<lb/>
貧恤喪能悉其力教子極嚴至引髪繫楹以警睡太宜<lb/>
人壽六十九葬以卒之某月某日墓在某地子三人長<lb/>
即郎中名䇿次某次某孫男女凡若干人是為表<lb/>
　　　南京鴻臚寺鳴賛月溪王君墓表<lb/>
<pb n="KR4e0138_WYG_063-6b"/>
君諱顥字希程王其氏月溪其别號也世爲無錫人居<lb/>
邑西甘泉里高祖貴一曾祖仲圭祖伯啟父原敬號樂<lb/>
善娶于張生君君幼有志於學治詩經為進士業樂善<lb/>
翁喜而進之翁卒君葬之以禮邑宰河間賴文玊聞其<lb/>
賢也聘為師以教其子君出入縣廨言動不妄頼宰益<lb/>
重之繼補庠生與陳户部惺泉及張太守元之吴侍御<lb/>
遜之三公為友既而各登第君略不為動鄉邦多之若<lb/>
過太僕九臯軰出門下者數人雖貴猶執禮如故後公<lb/>
<pb n="KR4e0138_WYG_063-7a"/>
援例應貢適有教職之選君辭以母老卒業南雍時太<lb/>
宰晉陵王公宗伯華容黎公司成金谿徐公咸稱重之<lb/>
比歸母益老君事之益謹母卒弟兄繼之君備物以葬<lb/>
念所居鄰邑治先祠逼狹弗得展敬乃遷城東新居為<lb/>
終焉之計於是年幾七十邑宰姜士元勸之就選故有<lb/>
茲命既抵任孫卿一見之以得人為僚友賀未幾乞致<lb/>
仕歸杜門非公事不出君善治產晩益饒裕作書屋于<lb/>
所居之右疊山引水雜植花竹堂曰成趣亭曰醉吟有<lb/>
<pb n="KR4e0138_WYG_063-7b"/>
餘情焉仍集歌童數軰日與陳方伯晉庵諸公極過從<lb/>
之樂雖性不喜飲每㑹輙欣然忘倦賦古律詩徃徃有<lb/>
得意句其曰吾心拱北時時事願繼三王作四王尤為<lb/>
人所傳誦故題其堂曰拱辰云君平生視人猶已過輙<lb/>
攻之善輙譽之有疑必商確求是莊重典雅出言有章<lb/>
尤篤於教子嘗謂曰六經惟易理最奥不可不學乃遣<lb/>
其子卿從華少㕘靜庵公游君親課督不少休暇卿應<lb/>
例入南雍君忽遘疾卿㑹得依親例歸君喜病為少差<lb/>
<pb n="KR4e0138_WYG_063-8a"/>
卿侍湯藥數月卒實戊辰六月二十六日享春秋七十<lb/>
有六配李氏繼鄧氏子男一即卿女三長適義官張瓉<lb/>
次邑庠生莫愈次周普孫男三東秉采孫女一卿以明<lb/>
年某月某日葬君于惠山河滸之原旣得銘于張黎平<lb/>
而墓前之石乃以屬予遜之吴侍御實狀其行予嘗謂<lb/>
士大夫之於仕也知進非難知退為難知退而能樂之<lb/>
又難之尤者也若君者懐抱利器累舉累屈由例以進<lb/>
庶一盡吾衷於國旣而辭冗居散辭近居逺始上而遽<lb/>
<pb n="KR4e0138_WYG_063-8b"/>
歸自適於湖山之間優游康適以至於老所謂退而能<lb/>
樂者非君謂邪予於是重之予在邑庠辱君忘年之雅<lb/>
寢門之哭旣舉于聞訃時矣兹因卿之請復為之表以<lb/>
詔其後人俾有考焉<lb/>
　　　勑封承德郎戸部主事劉君墓表<lb/>
戸部劉主事鵬監船税于蘇也厥父封君實來就養未<lb/>
幾以疾卒于官舎人或為戸部憾焉君子曰生養于子<lb/>
也沒殮于子也歸且葬于子也子之幸也何憾之有或<lb/>
<pb n="KR4e0138_WYG_063-9a"/>
以慰戸部戸部哭而興曰幸則幸矣某敢自逭吾罪然<lb/>
有不朽可圖敢不勉於終於是旣請銘于少傅守溪先<lb/>
生王公復自為狀介吾邑侯馮應奎以墓表見屬予嘗<lb/>
聞戸部之善於大司徒劉公今讀其狀知君有大節者<lb/>
二劉世居京師數世至君早失怙恃乃能自力於農每<lb/>
誦古人言則思企焉及戸部生曰此宜業士遂習舉業<lb/>
嘗誨之曰讀古人書當效古人言行用以此不用以此<lb/>
舎此倖進其能為人乎戸部用是砥礪經學舉順天鄉<lb/>
<pb n="KR4e0138_WYG_063-9b"/>
薦登乙丑進士今為戸部有聲人以君為能父君事繼<lb/>
母李氏敬而忠終身不衰李亦感而加慈嘗曰何以報<lb/>
吾兒君垂泣謝曰吾父蚤世今見母如見吾父吾方懼<lb/>
事之弗周而敢望報乎人以君為能子吾嘗見世之人<lb/>
慈溺於愛孝衰於逺而君之為父子如此足以表矣乃<lb/>
若居喪也哀奉祭也豐撫姪也恩睦族也惠處朋友也<lb/>
義鄉之人稱之無間於家又皆有可書者吾特取其大<lb/>
節先焉以為後之人詔君諱華字世美其先山西太原<lb/>
<pb n="KR4e0138_WYG_063-10a"/>
石州人國朝洪武初𨽻神䇿衛籍實居今南京永樂初<lb/>
分調今京師歴四世至君祖福源父聚母趙氏繼董氏<lb/>
李氏君生正統已已二月十有一日卒正德庚午七月<lb/>
十有二日壽六十有二配王氏封安人子男一人即鵬<lb/>
孫女一墓在順天東安嚮口村之原其葬年月日則具<lb/>
諸誌云<lb/>
　　　明故封文林郎松滋縣知縣華公墓表<lb/>
公既葬十又幾年其子辰州知府前戸部郎中津始立<lb/>
<pb n="KR4e0138_WYG_063-10b"/>
石表于其墓衰絰詣予請詞焉公受國封典厥有美褒<lb/>
而群行焯焯具銘諸幽為宸章輔某又何以表之惟公<lb/>
世出南齊孝子寳其來也逺生禀孝友之性於父母命<lb/>
無小大有劄記之敬母卒有毁形之哀父疾有由衷之<lb/>
憂妹與其夫殁有躬視之愛殁有殮殯營葬之勤此其<lb/>
行之大者或遇横逆有自反不校之恕偕遣二子從明<lb/>
師補邑庠弟子有為國之忠津舉進士筮仕松滋有勤<lb/>
勞之勉及進刑部有欽恤之屬掊尅苞苴鍛錬羅織之<lb/>
<pb n="KR4e0138_WYG_063-11a"/>
戒晚嵗居鄉請浚秦塘有惠民之利及享分俸之養有<lb/>
知足之感終日尋繹漢史故事有慕古之念杖屨逍遥<lb/>
與鄉老觴酌有忘世之度又皆人所難吾書而詔夫鄉<lb/>
人蓋無媿辭焉烏乎天下之理感應盡之矣華氏若公<lb/>
以上世有隱德不圖其家之蕃也及公之父景榮翁贅<lb/>
堠山錢氏盡辭婦財而竭力營立亦不圖後之顯也今<lb/>
公旣封而其配同之子凡五人其一為名進士為賢縣<lb/>
令為材部郎為良郡守其名位且未艾孫男十四人繼<lb/>
<pb n="KR4e0138_WYG_063-11b"/>
出仕途又未可量感應之不可誣固如此夫客有謁公<lb/>
墓而讀斯文者其亦有所感興也哉公諱暄字伯和壽<lb/>
七十有三其生也宣德已酉其卒也𢎞治辛酉葬為明<lb/>
年壬戌某月四日墓秦塘北原蓋從父兆公子五人者<lb/>
曰某某某某某孫十四人<lb/>
　　　錢鴻臚妻惠氏孺人合葬表<lb/>
是為鴻臚寺序班錢君世端之墓君葬後二十二年其<lb/>
妻孺人惠氏卒其子仁復仁術等啟而合葬焉禮也先<lb/>
<pb n="KR4e0138_WYG_063-12a"/>
事具狀稽顙拜請予文其石表三而益勤予惟鴻臚之<lb/>
父贈奉直大夫工部郎中南邱公忘予年而辱與之游<lb/>
及其子戸部君益以道義相友至復術昆弟蓋三世矣<lb/>
知孺人之行有可訓於其後者其請也吾其能虚也哉<lb/>
按狀惠氏為長洲世族其先在宋有曰吉甫者由汴徙<lb/>
吴興其子天成再徙蘇之陽山稱陽山惠氏國朝天順<lb/>
間曰宗本者生以範娶錫之鵝湖華思源女實生孺人<lb/>
孺人二嵗喪母鞠于繼母練氏又二嵗練亡思源翁以<lb/>
<pb n="KR4e0138_WYG_063-12b"/>
歸鞠焉孺人弱而能勤翁每稱説古義烈以警動之卒<lb/>
成女德長歸鴻臚鴻臚母華宜人與孺人之母再從姊<lb/>
妹也奉直公知孺人於是乎姻初孺人甫笄以範翁遘<lb/>
疾且殆孺人日夜侍湯藥不交睫者二旬比翁愈寐三<lb/>
日乃寤聞者異之及歸于錢姑華宜人先卒若干年矣<lb/>
奉直公家法嚴甚孺人冡婦也為衆所屬乃從容禮法<lb/>
以奉繼姑王宜人宗族以為能婦奉直公嘗以堪輿家<lb/>
言欲徙所居向西百歩曰是為嗣續計顧力未及耳孺<lb/>
<pb n="KR4e0138_WYG_063-13a"/>
人既脱簮珥以鴻臚佐其成然平居恂恂聲不出閫外<lb/>
奉直公益重之王宜人尤加敬愛蓋凡祠堂薦饋悉委<lb/>
焉後數年鴻臚游京師以範翁病亟時暑且疫家衆相<lb/>
戒莫敢近孺人聞訃號咷馳歸躬視二殮或謂盍少避<lb/>
孺人曰此而可避將焉為人終以過哀成疾數月乃已<lb/>
方其疾也家人北上者密戒勿言曰恐以累大人越幾<lb/>
年鴻臚得予告歸又幾年奉直公卒孺人相以襄事自<lb/>
是生業日艱外侮乗之則减節諸費一以延師教子為<lb/>
<pb n="KR4e0138_WYG_063-13b"/>
務又幾年鴻臚卒哀疚中率諸孤於禮常曰業不患隳<lb/>
患隳汝學行耳汝父垂絶言不出此諸子聽惟謹用克<lb/>
底于成又㡬年年六十諸子將設燕為壽孺人曰父志<lb/>
未成兒何用為是翰林學士荆溪吴公聞而韙之紀之<lb/>
以文又八年卒烏乎婦人之行莫大於孝孝盡於父母<lb/>
舅姑故夫説其順也子樂其慈也而衆德成焉然所害<lb/>
於孝者非利則害於斯不惑可謂難矣孺人天性令淑<lb/>
而孤苦荐歴所謂困心衡慮者蓋多有之宜其能然况<lb/>
<pb n="KR4e0138_WYG_063-14a"/>
旣老矣而猶共抑以終其身謂可以訓於其後者莫此<lb/>
為大它若處閨門族䣊雖盛節抑恒事耳且有墓銘在<lb/>
皆可畧也孺人子男三人其伯仲即仁復仁術皆縣學<lb/>
生季為仁衍女二人長適華升次適鄒瑚孫男六人去<lb/>
非去疾去偽去慾去回去怠女三人慶延受鄒聘壽延<lb/>
受華聘福延受惠聘曽孫男一逢吉女二慈秀受華聘<lb/>
慈愛尚幼孺人卒以正德壬申九月三日葬以十一月<lb/>
十四日墓在邑西開化鄉軍將山蓋諸錢同原異兆云<lb/>
<pb n="KR4e0138_WYG_063-14b"/>
　　　未軒吴府君妻龔孺人合葬碣銘<lb/>
未軒吴府君既葬於湖濵第二灣之十二年正德丙寅<lb/>
正月七日其室孺人龔氏以疾卒其子文等以其年十<lb/>
月某日啟未軒兆合葬焉惟墳前之石不刻無以示久<lb/>
遂奉其塾賔錢君孝所為狀來請未軒之姑予從伯祖<lb/>
母也故予幼辱與未軒遊今其孫汝憲又甥於予其能<lb/>
辭諸未軒諱榖字民育未軒别號也其先居延陵六世<lb/>
祖均聘始徙無錫之閭江子伯成仕元為青山鎮廵檢<lb/>
<pb n="KR4e0138_WYG_063-15a"/>
其弟仲實國子學録廵檢三傳至義官克勤克勤生承<lb/>
事郎良素承事娶于俞是生未軒未軒幼禀穎秀壯志<lb/>
脩警孝弟孚于家恭謹達于鄉而博以書史潤以詞翰<lb/>
邦人之譽無間於其師友漢世所謂賢良有行義者未<lb/>
軒蓋近之觀未軒之行而孺人可知已然其事亦有當<lb/>
特書者孺人姓龔世為武進人祖孟本父濟洪皆隱於<lb/>
耕母王氏孺人生而慧淑言行徃徃合古義比歸未軒<lb/>
逮事舅姑孝敬兼盡於是祖母鄧碩人期壽在堂孺人<lb/>
<pb n="KR4e0138_WYG_063-15b"/>
能曲致其愛吴既望族而未軒又賢者喪祭婚姻之儀<lb/>
師資賔客之費賦税力役之供孺人相之井如也孺人<lb/>
分為冢婦其族有諸祖姑行姑行姊妹行者各若干人<lb/>
無不謂孺人有禮至于妾媵僕從及里媪鄰姬皆有恩<lb/>
意尤嚴内外之辨三尺童子不踰屏閾諸婦守以為法<lb/>
凡為夀六十有四在吴者若干年蓋持德如一日云子<lb/>
男三皆邑庠生文娶同邑楊氏早卒繼鄒氏衮娶武進<lb/>
楊氏音娶武進趙氏女一適楊文煦孫男五愚聘朱氏<lb/>
<pb n="KR4e0138_WYG_063-16a"/>
汝憲即予甥忞聘王氏愈聘陸氏息聘某氏孫女六長<lb/>
許嫁秦某次予弟國政子勲次華某餘幼惟孺人葬既<lb/>
成禮君子謂稱乎其德未軒之行於是為光且逺矣刻<lb/>
銘于表義也其詞曰循循未軒有政于家孰謂未達在<lb/>
邇可遐承乃祖父資乃師友有相者誰曰維賢婦易象<lb/>
相愛以助以刑若網在綱卒也相成古訓有之嘉耦曰<lb/>
配璧合以藏義取正位我銘石表望于湖濵凡厥伉儷<lb/>
有懐二人<lb/>
<pb n="KR4e0138_WYG_063-16b"/>
　　　華母鄒氏墓碣銘<lb/>
有葬其母三十有六年而請銘其墓者曰華氏子謹其<lb/>
容戚然若有終身之喪其言曰吾母鄒年二十歸吾先<lb/>
君四年而没時某方三嵗不自知其悲也長聞傅母言<lb/>
吾母天性温淑蚤習見家法且聞曲禮内則梗槩事父<lb/>
母能曲順㫖父母特愛之有孝女之稱吾祖素負德望<lb/>
故為吾父求配而獲諾焉比歸為冢婦莊肅安詳春秋<lb/>
祠祀視滌視烹炙唯謹尤閑於儀當饋食時旋折中度<lb/>
<pb n="KR4e0138_WYG_063-17a"/>
舅姑愛之如其父母孺人益䖍親供膳事朝夕弗怠嵗<lb/>
時父母有所遺必手調製乃進以為不爾非敬也雖處<lb/>
豐裕中蠺績剪製視中家加勤椇榛之贄不越戚吾父<lb/>
方勵精家政而好施予勤燕欵吾母有將順之美自兄<lb/>
弟婚姻以至里䣊稱吾父者必及吾母然以逺父母故<lb/>
孝思日切顧舅姑家法不敢數歸寧吾外祖母卒哀傷<lb/>
成疾臨終時猶顧謹泣託鞠于傅母者甚悉某旣有知<lb/>
念無以表吾母者乃以告吾從叔父韶州先生凡韶州<lb/>
<pb n="KR4e0138_WYG_063-17b"/>
所狀皆不出吾所聞唯公圖之按狀母諱某姓鄒氏家<lb/>
㤗伯鄉寔宋忠公浩弟泂之裔父曰良節例授七品階<lb/>
母惠氏其歸于華為文煥配舅曰守吉姑某氏母卒于<lb/>
成化乙未九月十九日距其生景㤗壬申十二月二日<lb/>
年二十有四子一即謹由諸生卒業太學孫二長宇娶<lb/>
錢氏次察聘錢氏先是葬于椿桂山祖塋之次𢎞治十<lb/>
一年十二月壬寅文煥遷葬于艮山新阡謹用祖命遷<lb/>
母合焉銘曰有子而夭謂壽亦宜遷而從夫備物與儀<lb/>
<pb n="KR4e0138_WYG_063-18a"/>
子壯而思礱石刻辭以慰厥慈烏乎悲哉<lb/>
　　　錢世節傳<lb/>
錢槩字世節無錫人其先出吴越忠獻王三傳至進由<lb/>
嘉禾徙錫之湖頭又四傳至正三以行義稱又四傳至<lb/>
公達號梅堂徙磚橋今所居是也梅堂生閲耕諱正德<lb/>
閲耕生南邱諱溥豪邁有才識以其子今工部郎中榮<lb/>
貴贈禮部主事進工部署郎中世節南邱第四子也始<lb/>
南邱教之業儒沈黙善悟以家故不卒業既而伯兄楷<lb/>
<pb n="KR4e0138_WYG_063-18b"/>
為鴻臚序班于京師家政及焉世節殫力酬應南邱無<lb/>
内顧憂比析産以成室遜諸兄自闢草萊以居南邱卒<lb/>
襄事畢力立門户愈勵勤儉於是工部擢甲科或以韋<lb/>
布為世節歉之世節曰分也茍無媿於禮義良農與貴<lb/>
仕等耳一意稼穡益求樹藝之灋豐收歉貸雖歉弗歉<lb/>
賦于公每先期退而靜處怡然自堪立小宗祠堂薦祭<lb/>
告謁禮不違義賔客之過從者簡餽而豐儀知者予之<lb/>
子仁衡游邑庠求師擇友皆惟其人嘗植梅後圃花時<lb/>
<pb n="KR4e0138_WYG_063-19a"/>
歩翫其下自謂知梅因號味梅其於世蓋泊如也年四<lb/>
十八卒配華氏子一即仁衡以學稱論曰吾聞諸工部<lb/>
世節貌偉而心下性樸而才密行儉而義周無武斷而<lb/>
鄉曲平無文飾而姻友篤中蓋有確然不㧞者知弟莫<lb/>
如兄信斯言也如世節者可多得哉予於錢氏世戚徴<lb/>
諸其内外無間工部之言孟子所謂一鄉之善士吾於<lb/>
世節見之矣<lb/>
　　　福州知府張公傳<lb/>
<pb n="KR4e0138_WYG_063-19b"/>
公諱遜字時敏姓張氏自號鈍軒累官至福州知府世<lb/>
為無錫人曽祖均佑元萬户祖定父文簡以公貴贈涿<lb/>
州知州奉直大夫恊正庶尹母錢氏贈太宜人公幼有<lb/>
敏識十四嵗充縣學生二十四舉應天鄕試明年㑹試<lb/>
歸益力學越再試乃入太學卒業文譽日起遭父喪服<lb/>
闋又再試乃嘆曰命可知矣且仕以行義又何必進士<lb/>
之科之求也遂就選授福建同安知縣時同安缺官六<lb/>
年帑有𨽻銀若干兩或謂公悉取之公計日而取以其<lb/>
<pb n="KR4e0138_WYG_063-20a"/>
餘充備荒糴本民稱其㢘期年而政成縣東海上有五<lb/>
戍戍長擾民且弗受禁公至而止内侍某族大而驕人<lb/>
告侵其園田公立疆之一時荒政公為稱首公曰此何<lb/>
足稱荒在備耳乃即縣治及鄉建倉勸分以廣其儲擇<lb/>
耆老有行者司之至今不廢民葉宗發以豪干法走避<lb/>
嶺下族人徃徃負税有死於獄者公簿其丁升分勺别<lb/>
日即税完尋以治邑高第擢福寧知州福寧亦濵海多<lb/>
盜公選能者責捕之軍豪張某素負力撓法至是斂跡<lb/>
<pb n="KR4e0138_WYG_063-20b"/>
餘悉帖服乃定役法民七軍三井井不紊未數月以内<lb/>
難奔歸服闋改涿州涿在京師西南為天下極衝使者<lb/>
絡繹應接不暇而地多宦者家尤號難制前守率以是<lb/>
廢政公處劇以預處勢以直不激不促久而安之凡守<lb/>
之務次第脩舉郡如僻焉安州監生張錦以人命誣其<lb/>
守宋某逮者三百人數年未決撫按以勘檄公公至安<lb/>
數語而服任邱謝令某徑捕張指揮某下獄某訟之且<lb/>
欲搏之死撫按曰此事須張某又檄公勘亦數語而服<lb/>
<pb n="KR4e0138_WYG_063-21a"/>
公暇脩郡志質於宫詹陸公公歎其敏既而有福州之<lb/>
擢民老幼遮留不得則脱履以識思焉至福三月理舊<lb/>
務未完者干餘事發解戸以官物私販者五百餘事舊<lb/>
收十邑餘錢助附郭軍需公即革去更定驛逓夫以逸<lb/>
補勞民大稱便福在閩為㑹府鎮廵諸司交牒互判公<lb/>
晨起左右酬應無遺務夜燭治官書恒至漏下二十刻<lb/>
始罷城中外多火公每躬救之或日夜不再食始覺有<lb/>
疾輿而述職過涿之野民識公者奔走相告咸出拜曰<lb/>
<pb n="KR4e0138_WYG_063-21b"/>
今何意復見吾父母比至城官屬以下郊迎館公公堂<lb/>
信宿而去還抵家疾漸亟乃諭其子曰吾受國恩不能<lb/>
報汝曹宜力為吾補之言訖而逝年六十四公歴三官<lb/>
四旌異政清勤公敏具在疏詞民為立碑者三曰愛民<lb/>
曰郤金曰德政作者皆鉅人嘗陪祀南郊與慶成燕論<lb/>
者以為盛配邵氏吾族尊姑繼王氏贈封皆宜人子二<lb/>
人曰珤曰琇俱縣學生所著有鈍軒藁賛曰人有恒言<lb/>
吏莫難於三知謂府也州也縣也而公皆歴之人唯見<lb/>
<pb n="KR4e0138_WYG_063-22a"/>
其易不見其難也且南閩北燕風土殊異而在在宜公<lb/>
公豈有異道哉書載簡㢘詩咏豈弟公咸有焉某嘗過<lb/>
涿知公所以為州者觀于州而府縣可推也使少假之<lb/>
年厥績之懋當不止是是可惜也吾故詳著之<lb/>
　　　行恕丈人傳<lb/>
丈人姓張氏字惟弟居有行恕齋故人以為稱錫之㤗<lb/>
伯里人父以上世為士丈人幼喪母適遭嵗艱二兄各<lb/>
以業養其父而丈人獨無以供子弟職於是始學為醫<lb/>
<pb n="KR4e0138_WYG_063-22b"/>
師事同里黄叔洪叔洪之學朱丹溪再傳也丈人日質<lb/>
所疑夜歸誦讀無憚寒暑如是者數年而學有成辨證<lb/>
切脉悉合理道其變通之術暨炮製和劑之宜一時諸<lb/>
醫皆莫之及叔洪沒復兄事張用謙用謙亦出入黄氏<lb/>
而高明有獨見丈人與之講論以相資益故學愈精施<lb/>
之人多竒驗父兄資焉自是求者彌衆丈人日不暇給<lb/>
凡疑疾則歴檢方書必得其説乃用藥曰人命不可試<lb/>
也每活一人則大喜曰此方驗矣雖甚富者不責其報<lb/>
<pb n="KR4e0138_WYG_063-23a"/>
貧者雖有報必却不受其友朱文立嘗疾丈人治之愈<lb/>
使家童數人負米以報先曾祖存一府君度丈人不受<lb/>
從旁竊觀丈人遇其人為之陳友義卒却之所居狹陋<lb/>
扁曰斗室或勸之廣之丈人不應蓋終身安焉年八十<lb/>
而精神不衰赴人之求雖數十里外亦徒行不索輿馬<lb/>
聞世事得失常為之喜戚觀其為人蓋非直精於醫者<lb/>
子一人景昭冠而死賛曰古人有言人定者勝天天定<lb/>
亦能勝人信斯言也丈人平生為善有隂德焉宜其子<lb/>
<pb n="KR4e0138_WYG_063-23b"/>
孫衆盛且顯以收厚報而竟絶其後今雖未死然老且<lb/>
耋矣將猶待天定邪<lb/>
　　　林泉鄒處士狀<lb/>
君諱忠字顯之姓鄒氏糸出宋忠公之弟進士泂泂之<lb/>
子樸遷無錫華莊五傳至仁榮又遷龍涇生德載德載<lb/>
生師道師道生莊英果負材局在國初始大龍涇之業<lb/>
莊生洪昭嚴毅爽達度量絶人人服其義洪昭生元字<lb/>
以善輸粟受散官克守考訓配華氏君性行夙成髫齓<lb/>
<pb n="KR4e0138_WYG_063-24a"/>
時事父母能迎意承色長益慎密每旦必省退而治事<lb/>
冠裳終日夜漏下十刻始入私室貨無私蓄食無私奉<lb/>
為粮長無乾沒計凡親治綜幹務當其意或有外事寒<lb/>
暑雨雪出復如期弱冠再遭喪哀慟幾隕宿食喪次者<lb/>
終三年年踰五十當忌祭墓祭猶號擗不已迄六十未<lb/>
嘗置酒為壽常以仲兄久病長姊季弟早夭為恨與伯<lb/>
兄處時節燕聚必盡其懽宗族環聽議論鑿鑿里閭傳<lb/>
誦為法伯兄卒君在病哭之甚哀平居禮度矜肅閨門<lb/>
<pb n="KR4e0138_WYG_063-24b"/>
嗃嗃非甚病不内處語孩提以正延師交友久無遷心<lb/>
殺禮賻喪尤腆見鄉人取租量不以槩而貸息倍於法<lb/>
豐貸凶糶視利為計心獨病之乃一切除去嵗捐租什<lb/>
一以為常稍饑則捐什二其出貸也遇饑减息如其取<lb/>
租其他如賙貧濟急濬渠建橋之屬義舉尤多府縣征<lb/>
役應之而已屢有勸分之令懇辭冠帶而發粟如數最<lb/>
後不得辭乃命二子受之君初受產單瘠又以昆季處<lb/>
故居移息東偏兢惕從事幾年有妻之喪又二十年有<lb/>
<pb n="KR4e0138_WYG_063-25a"/>
塘莊之遷蓋追承考志為之而儉約自持久而后成屋<lb/>
有扁扁有義外曰正德内曰崇禮此其大者餘具少宰<lb/>
王公記中君子謂君善居室類其為人婚嫁既畢因授<lb/>
事諸子微總綱要而春秋浸高又雅好煉養之術因自<lb/>
號林泉蕭散自適如神仙中人杜門靜坐不御爐扇中<lb/>
夜弗倦逮疾甚猶自盥櫛端坐而逝諸子殮以角巾布<lb/>
氅遵素命也君生正統丙辰十一月四日卒於𢎞治庚<lb/>
申六月二日年六十五娶錢氏繼惠氏子男五謙觀俱<lb/>
<pb n="KR4e0138_WYG_063-25b"/>
義官豫晉升女七長適禮部員外郎錢榮次適郭悦生<lb/>
員吴文華錡義官華寅過楠浦㑹孫男七承祖紹祖學<lb/>
祖式祖述祖纉祖𦙍祖女九長適華世禎次許嫁楊耒<lb/>
華凈徐謐華琨錢永年華榖餘未受聘君卒之明年十<lb/>
二月十七日謙等葬於寧山先塋從其父兆乃具事行<lb/>
請為狀將乞銘焉寳嘗聞君氣雄度逺公懐直道表裏<lb/>
無間雖處田里而憂時憫俗恒若疾疢慕善嫉惡崇義<lb/>
後利喜與士君子語欵洽慨慷聽者起敬其論天下事<lb/>
<pb n="KR4e0138_WYG_063-26a"/>
悉中機宜至於封域道里歴如指掌朝廷典故亦徃徃<lb/>
能道其槩幼不及學壯嵗熟讀學庸論語及獵渉通鑑<lb/>
綱目尤好誦老杜詩時有賦詠忠憤激烈要亦近之晚<lb/>
嗜周易昧爽起秉燭坐誦久而有得卦賦一詩櫽括大<lb/>
㫖書法兩沈搨夲數十皆莊重縝楷寳家食時即知重<lb/>
君近嘗為君記務本之堂謂君可比漢之孝弟力田有<lb/>
行義者而文雅過之今君已矣能不一執筆以慰其子<lb/>
哉謹狀<lb/>
<pb n="KR4e0138_WYG_063-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　容春堂别集巻八<lb/>
</p>
<p>
</p>
  </div>
</body>
</text>
</TEI>
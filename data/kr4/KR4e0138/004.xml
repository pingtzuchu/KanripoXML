<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>容春堂前集巻四</head>
    <p>
<pb n="KR4e0138_WYG_004-1a"/>
欽定四庫全書<lb/>
　容春堂前集巻四　　　　　明　邵寳　撰<lb/>
　　五言律詩<hi>八十一首</hi>
　　　聞憲宗皇帝遺詔<lb/>
帝德難思擬天髙后土深驚聞八月詔哀裂萬邦心慈<lb/>
壼虚文膳明堂輟舜琴扣頭瞻北極清淚滿衣襟<lb/>
　　　昭明太子讀書臺<lb/>
江左風流在前梁復後唐壁分新竹色臺散舊芸香跡<lb/>
<pb n="KR4e0138_WYG_004-1b"/>
與仙風逺名隨佛日長澄湖回首地雲水一茫茫<lb/>
　　　贈李㕘政士清<lb/>
兩世交承舊三年晤語新艱危臨塞日勤苦報君身藩<lb/>
省銜初大邱園業尚貧公心元似水何處見緇塵<lb/>
　　　春野巻<lb/>
白洲千載筆春野百年心雲白山無際草青江有潯杖<lb/>
藜乘晩霽鼔瑟散寒隂人去遺書在悠然懷古今<lb/>
　　　望龜峰<lb/>
<pb n="KR4e0138_WYG_004-2a"/>
望裏龜峰寺幽尋路可窮風塵四壁外天日一方中水<lb/>
曲真疑斷雲盈不礙空徃來題未了獨立嘆神功<lb/>
　　　醴陵靖興寺<lb/>
古寺淥江畔僧閒喜客來殿堂分寳界鐘磬落瑤臺興<lb/>
逺雲俱定情多雨未回舊庭元有樹若為老夫栽<lb/>
　　　湘東道中括杜句二首<lb/>
江漢風流在坐來春水船蚤聞黄閣畫晴檢白雲篇節<lb/>
上風塵際司存雨露邊朝班幾迴㸃奔走已三年<lb/>
<pb n="KR4e0138_WYG_004-2b"/>
浦雷喧昨夜瀼滑限西東徑篠含風淨林花著雨紅短<lb/>
牆殘草裏髙葉亂帆中長路闗心在瀟湘虚映空<lb/>
　　　送鄭刑部汝華<lb/>
鄭君瑚璉器瘦馬亦隨行秋晩天涯别山多溪水長眼<lb/>
應空兾野淚欲灑瀧岡直北須回首郎星帝座傍<lb/>
　　　送僧圓顯住慧山寺<lb/>
寺據諸山㑹公因一檄來夢驚松閣雨歸掃石床苔得<lb/>
主憐西社遺書弔北臺野雲心跡在古洞傍泉開<lb/>
<pb n="KR4e0138_WYG_004-3a"/>
　　舟中和唐詩五首<lb/>
　　　遊少林寺<lb/>
西出登封縣來尋古少林幢開青嶂近鐘隠白雲深雨<lb/>
積溪初霽峰遮日早隂長廊詩刻滿拂拭倩僧吟<lb/>
　　　晩至華隂<lb/>
西瞻自夙心歇馬向山隂玉井連雲逺金莖入露深半<lb/>
峰留夕照萬籟起秋林徃事今何在温泉未陸沈<lb/>
　　　岳陽晩景<lb/>
<pb n="KR4e0138_WYG_004-3b"/>
木下秋風起青山送雨歸日低真見落雲逺不知飛江<lb/>
色煙中淡鴻鳴渚外稀倚闌情未極寒氣濕人衣<lb/>
　　　經廢寳慶寺<lb/>
山中留古寺門對夕陽開苓露松春長鴉風鶴夜回佛<lb/>
龕塵伏鼠僧榻雨封苔解得真空意荒涼未足哀<lb/>
　　　晩發五溪<lb/>
晩鼔溪船發秋風動楚天月生洲杜外煙起渚鷗邊野<lb/>
艇横村渡農簑散水田夜涼何處宿逺思正相牽<lb/>
<pb n="KR4e0138_WYG_004-4a"/>
　　　三竺道中<lb/>
人行松徑靜數里不知遙路轉還逢寺僧迎只過橋巖<lb/>
姿收獨妙泉響息羣囂東去頻回首山花佀我邀<lb/>
　　　示呉憲<lb/>
憲也來還去離懷奈爾何雨添雙澗滿雲隔九峰多趨<lb/>
鯉承韋訓遷鶯和木歌源泉纔一勺江海有餘波<lb/>
　　　哭李徵伯三首<hi>有序</hi>
　吾友李君徵伯不幸巳矣其訃至江西凡四十餘日<lb/>
<pb n="KR4e0138_WYG_004-4b"/>
　而後信驚疑悲感百思生于心非言所能盡也一慟<lb/>
　之餘畧叙成詩因便附達几筵徵伯有知其必有以<lb/>
　鑒我矣<lb/>
安得驚心語疑真幸未眞誰能知我意天乃奪斯人京<lb/>
國同遊地江湖獨坐身更堪風雨夜愁絶欲沾巾<lb/>
　　　又<lb/>
信也還非信東來近有書病憐秋省誤吟想夜齋虚標<lb/>
格風塵外珠璣咳唾餘不須論舊事淚滿故人裾<lb/>
<pb n="KR4e0138_WYG_004-5a"/>
　　　又<lb/>
多情如子少忍棄白頭親晩節吾方愛中峰孰與鄰月<lb/>
仍留客夜風亦散朝晨欲慰無由徃空然北望頻<lb/>
　　　留别婁郎中元善<lb/>
廿載論交地溪山古信州晚園收碩果周道傍寒流天<lb/>
與裁春服人將渡野舟夕佳軒外月還照越江秋<lb/>
　　　蘇門山<lb/>
萬古蘇門勝乘閒一覽之秋逢收潦後泉看出山時濕<lb/>
<pb n="KR4e0138_WYG_004-5b"/>
氣生清潤晴光動碧漪坐來心與湛昏黒忘歸遲<lb/>
　　　輓秦封君<lb/>
寥落湖山晚伊人謝草堂子遲封尚蚤身隠道逾光杖<lb/>
老曽于國祠賢合在鄉未能從弔客東望意何長<lb/>
　　　再至東海祠<lb/>
東海祠何處茲山舊所遊帶緣禪語捨衣為旅情留鳥<lb/>
弄峰雲定花開澗水流慿人訂遺像還似此翁不<lb/>
　　　宿池江<lb/>
<pb n="KR4e0138_WYG_004-6a"/>
水落沙新白蟬鳴葉半黄鬱蒸仍午熖淡蕩自秋光夢<lb/>
就書應擲吟餘牘未妨晩風生别渚起坐聽滄浪<lb/>
　　　九江贈馮户部用見素韻<lb/>
五載三曹彦登樓感舊遊帆隂連水岸簾爽帶雲邱院<lb/>
靜風生鶴城春雨應鳩明朝有尊酒還擬為君留<lb/>
　　　送人<lb/>
解擯不足作江上悲蚤秋文非今日贄道有古人謀井<lb/>
惻泉初渫洋望潦已收千年陳榻後為我弔南州<lb/>
<pb n="KR4e0138_WYG_004-6b"/>
　　　輓姚提學秀夫<lb/>
經濟平生志江湖逺奈何惠留呉地志哀起楚人歌卜<lb/>
築溪邊小交遊海内多弔君追賦鵩愁絶洞庭波<lb/>
　　　上航夜泊<lb/>
雪後過江驛平沙水半篙我方甘老懶誰復嘆賢勞峰<lb/>
影雲中淡灘聲月下髙回思十年裏幾度駐旌旄<lb/>
　　　將至鄔子舟中作<lb/>
咫尺鄱湖水相將入楚鄉雨中帆力緩風外笛聲長<hi>時别</hi>
<pb n="KR4e0138_WYG_004-7a"/>
<hi>船有吹笛者</hi>夢渴山泉茗吟銷海島香<hi>鍾元普送牙香故云</hi>舊遊堪一<lb/>
憩何處有甘棠<lb/>
　　　贈陳平江<lb/>
南浦逢君處相看各問津乘槎元有漢懷璧故無秦帶<lb/>
礪千年地風波萬里身東風淮水上古廟不勝春<lb/>
　　　過嚴灘<lb/>
獨上客星亭羣峰雨外青公心如介石吾道亦滄溟出<lb/>
處輕商楫來歸重漢庭漁歌朝又暮雲掩北山銘<lb/>
<pb n="KR4e0138_WYG_004-7b"/>
　　　女埠夜泊問章楓山<lb/>
女埠薌溪上幽居路不遙山風聽夕瀨江雨問春潮清<lb/>
秩辭新命華緘憶舊招何時拜床下鄙吝為公消<lb/>
　　　秋野用杜韻二首<lb/>
河漢三秋隔星辰萬里違客憐雙鳥去僧訝一人歸相<lb/>
馬吾何有知魚爾亦非春風故相愛吹綠此山薇<lb/>
　　　又<lb/>
亦知樵逕窄且放釣竿長夕籟成竽調寒潭發鏡光小<lb/>
<pb n="KR4e0138_WYG_004-8a"/>
橋當驛道精舎近禪房十月春如許疎梅幾蕊香<lb/>
　　　答孫山人<lb/>
湖海有此客飄然何所投一瓢將水去雙屐為山留落<lb/>
落彌明鼎茫茫太乙舟幾時盛水石古寺共尋幽<lb/>
　　　追輓蔣㕘議惟深<lb/>
憶駐西藩節觀風幾論心雲收廬岳逺水入蠡湖深正<lb/>
氣埋邱劒餘音掛壁琴箕裘佳子在相對一沾襟<lb/>
　　　讀章恭毅年譜<lb/>
<pb n="KR4e0138_WYG_004-8b"/>
國論非難定惟應敢諫難一封心自白九死淚如丹遺<lb/>
像慿誰問新編許我看敢言容易拜東向欲為壇<lb/>
　　　聞白沙先生訃二首<lb/>
不仕緣慈母山林七十年識髙翻似劇語妙欲無禪未<lb/>
肯桴浮海真將劒倚天滄波今夜月空向白沙圓<lb/>
　　　又<lb/>
近讀慈元記知公用意深若非碑矗矗空有樹森森南<lb/>
海諸陵淚東山十載心春秋遺策在請聽石翁吟<lb/>
<pb n="KR4e0138_WYG_004-9a"/>
　　　和盛漢臣二首<lb/>
數年王事裏奔走愧纓冠行止惟天在絃歌敢自安雲<lb/>
松看卧鹿風竹聽鳴鸞奉母餘春酒須君罄一歡<lb/>
　　　又<lb/>
鶴老何年逝遺音在士林詩中空見面史外獨傳心風<lb/>
月襟懷逺湖山夢寐深願君歌舊曲吾譜入吾琴<lb/>
　　　泉上答平江用姚少師韻<lb/>
未了登山興樓船冐雨開不須留帶去便擬賜環來寳<lb/>
<pb n="KR4e0138_WYG_004-9b"/>
劒時時拭甘棠處處栽醉吟吾老矣遲子有茶杯<lb/>
　　　慧山十賢堂成有作<lb/>
萬古名泉地諸賢合有堂雲龕藏舊影水鑑發新光國<lb/>
史千鈞筆鄉評一瓣香煩僧語遊客到此肅冠裳<lb/>
　　　麻姑山次萬長史韻二首<lb/>
亭依青嶂曲路出綠蘿間泉聽雲中珮峰看霧裏鬟風<lb/>
煙初曠逺花鳥各幽閒落盡西林日遊人始擬還<lb/>
　　　又<lb/>
<pb n="KR4e0138_WYG_004-10a"/>
景與情俱勝人歸酒未闌輿分秋籟爽橋倚晩淙寒石<lb/>
鼎詩中紀蘭亭畫裏看好山遊欲遍東望眼初寛<lb/>
　　　次許給事啟衷九日感懷因以為贈二首<lb/>
南極開天詔春來萬物蘇節隨星動速槎向海浮迂鯤<lb/>
運溟風翼龍收渥水駒故園聊暫駐松菊未曽蕪<lb/>
賈涕頻封疏因詩復一號風塵人落落江漢日滔滔徑<lb/>
晩菊生色庭秋鶴毨毛玉峰青瑣外何處賦登髙<lb/>
　　　南安謁濓溪先生祠<lb/>
<pb n="KR4e0138_WYG_004-10b"/>
一脈濓溪水中涵太極天契符三聖後冠冕四儒前庭<lb/>
謁初除草峰尋幾問蓮略諳光霽在有筆未能傳<lb/>
　　　夜坐<lb/>
聽雨山中寺蕭條對佛燈春懷偏惱客野興未嫌僧雷<lb/>
似千峰動泉應一夜増壯心方激烈靜坐欲飛騰<lb/>
　　　王敬止使朝鮮巻<lb/>
玉樹挺髙標緋袍勑度遼風傳箕子國星動漢官軺沈<lb/>
斥春回蚤封疆曉望遙清名滿東裔疋馬自還朝<lb/>
<pb n="KR4e0138_WYG_004-11a"/>
　　　徐文靖公輓詞<lb/>
公為蒼生慟私還哭所知名成歸老日功在薦賢時風<lb/>
采山中杖文章海内碑向來㕘謁地風動古槐枝<lb/>
　　　登白雲閣待友不至<lb/>
路左離亭北幽尋興亦多偶登仙閣坐又聽道童歌雲<lb/>
逺雙峰出林深一鳥過長吟無和者奈此素秋何<lb/>
　　　秋溪巻<lb/>
潢潦初収盡寒泉走白沙雲來疑鴈影雪舞愛蘆花有<lb/>
<pb n="KR4e0138_WYG_004-11b"/>
客同書舫何人獨釣槎滄浪纔兩語歌起水無涯<lb/>
　　　慧山寺次姚少師韻<lb/>
十年酬逺興秋晩寺門開山色空中落泉聲起處來草<lb/>
香尋異品樹老問初栽欲為茶神酹還將酒一杯<lb/>
　　　聞西園叔訃<lb/>
素守邱樊節無書謁貴人占從閒處熟吟到醉時真北<lb/>
渚鴻何晩西園草又春正懷家國念聞訃益沾巾<lb/>
　　　題觀松巻<lb/>
<pb n="KR4e0138_WYG_004-12a"/>
散步古松隂清風吹滿襟雨滋蘿薜宻雲隠茯苓深靜<lb/>
對寜須臆真知只在心寒巖梅竹畔更許一相尋<lb/>
　　　贈毛淵之<lb/>
寒風吹客衣之子正東歸雲影連蓬島江光動少微天<lb/>
邊棲鳳沼海上釣魚磯折得梅花在還將寄北扉<lb/>
　　　過龜山<lb/>
瀆廟龜山頂長淮日夜東放船方海月掛席更天風鬼<lb/>
物荒唐裏神功鎮靜中濟川吾豈敢斯道正無窮<lb/>
<pb n="KR4e0138_WYG_004-12b"/>
　　　答楊儀部<lb/>
驅馳山水國野興入秋多佳處每十宿浩然時一歌渡<lb/>
江乘月坐題石帶雲磨為問南峰主相逢謂我何<lb/>
　　　德興思家<lb/>
正是思家地山中更雨中林明初得月泉響半因風卧<lb/>
榻辰瞻北巡車道指東慈闈無一字何處問來鴻<lb/>
　　　訪舒方伯本直<lb/>
細雨深山路髙風勇退人骨同仙入相心與道為鄰白<lb/>
<pb n="KR4e0138_WYG_004-13a"/>
髪霜餘少丹崖眼底真歸舟逐煙水回首已迷津<lb/>
　　　金谿懷徐嘉興用濟<lb/>
晩負蒼生望尋山只欲深孤忠天北極遺愛海東潯霜<lb/>
骨全欺杖風髯半拂琴丹崖人似玉吾道愧知音<lb/>
　　　次楊澹成新春感懷韻<lb/>
喜雪還愁雪人將謂我何不堪雷太蚤况復雨兼多黄<lb/>
鳥聲全澁紅梅色半酡慿誰吹古律一笑轉陽和<lb/>
　　　將赴許州奉别西涯先生<lb/>
<pb n="KR4e0138_WYG_004-13b"/>
我有文章願公今海内師南畿叨薦日東閣聽談時地<lb/>
重憐才甚名髙入相遲茫茫離與合何以盡心期<lb/>
　　　送鄒光大<lb/>
分手金臺下東南望故鄉春隨三月盡水入五湖長愛<lb/>
石焚香拜評泉挾茗嘗風光看不了一一付奚囊<lb/>
　　　次韻寄陸兵侍<lb/>
仗劒風塵地皇言屬汝為一書知勝筭三月定還期露<lb/>
檄晨馳遽圍碁夜卧遲凱歌催布榖草綠雨絲絲<lb/>
<pb n="KR4e0138_WYG_004-14a"/>
　　　聞工侍徐公訃<lb/>
千里聞公訃悲深弔却難客衣新淚濕賔館舊盟寒南<lb/>
國興居重東門進退寛誄詞書不盡江水易為乾<lb/>
　　　過天津見新築臺<lb/>
臺起孤城外風塵地有餘奔鯨驚築觀飛鳥避儲胥鷗<lb/>
白連漁浦楊青引漕渠它年志兵衞史筆定聯書<lb/>
　　　過滄州<lb/>
指㸃滄州路秋來屢受攻一言符間法<hi>賊圍城時城上漫有爾衆即我</hi>
<pb n="KR4e0138_WYG_004-14b"/>
<hi>衆語賊疑之遂殺新附者</hi>數矢奏竒功敗屋寒灰後荒城野浸中魚<lb/>
鹽近何價欲問海濵翁<lb/>
　　　德州<lb/>
北路臨流郡南來奉使身將憐初領地<hi>謂守備桂勇</hi>器問舊<lb/>
藏人<hi>時地中掘得火器若干事</hi>獨立金湯險先登矢石親盜平看出<lb/>
獵春草四郊新<lb/>
　　　夜遇髙縣尹<hi>時新除無錫赴任</hi>
獨行寒夜清驚烏時一鳴相逢即相别翻使客愁生微<lb/>
<pb n="KR4e0138_WYG_004-15a"/>
論開新瘴幽懷抱宿酲臨分還致語側耳聽賢聲<lb/>
　　　清源别呉馬二生<hi>二生先送予北來至是南還</hi>
衞水西風急將歸客去時愁難禁下拜苦不㑹成詩三<lb/>
月師應老諸州盜未夷慈闈問消息言喜莫言悲<lb/>
　　　二生臨行得家信<lb/>
正恨慈闈逺如何動笑顔一書三月至千里兩人還嵗<lb/>
月它鄉誤風塵此道艱何時拜家慶春酒對雲山<lb/>
　　　臨清都府感舊<hi>成化乙巳予初領許州道經臨清時吾鄉盛都憲為巡撫實館</hi>
<pb n="KR4e0138_WYG_004-15b"/>
　　　　<hi>于茲予嘗燕焉今二十有七年矣</hi>
憲府荒城裏重門倚茂林壯懷天地闊舊夢嵗年深月<lb/>
幌思秋霽風簷坐夕隂靜中軍國計一日幾經心<lb/>
　　　晩至臨清<lb/>
汶水窮諸閘西來更衞川堤黄猶有栁浸白已無蓮驛<lb/>
騎衝殘日城鴉起宿煙時時聞盜警烽火似三邊<lb/>
　　　武城夜泊<lb/>
日暮路堪愁長河正北流風聲城上柝星影驛邊舟賢<lb/>
<pb n="KR4e0138_WYG_004-16a"/>
宰懷前輩<hi>子游嘗為武城宰</hi>儒官感舊遊<hi>敎諭謝麟江西提學時故吏也是夜來逺</hi>
<hi>迓</hi>黎明促南發漕卒正焦頭<lb/>
　　　躍馬泉<lb/>
躍馬泉何在西巖洞北頭無疆坤亦健有本坎還流塊<lb/>
厯風爭驟空行雪避遒百年誰執御江漢日悠悠<lb/>
　　　諸公以將石聨句為贈次韻以答<lb/>
泉已離山久誰敎冽且寒無形成砥柱有價比琅玕重<lb/>
在移時試清從激處看不妨江海上風雨落花殘<lb/>
<pb n="KR4e0138_WYG_004-16b"/>
　　　泉亭巻<lb/>
此泉天下勝公乃愛泉人吾道今猶古空亭秋復春眼<lb/>
明曽作鑑心渴幾生塵最喜前川水泠然却近真<lb/>
　　　答王進士演之<hi>演之予臨行執手有謝安東山之望感而成此</hi>
才短慙鄉國君胡問謝安自緣憂世切誰謂識人難行<lb/>
巻詩俱漫離杯酒獨乾相思江漢外回首朔雲寒<lb/>
　<lb/>
　容春堂前集巻四<lb/>
</p>
<p>
</p>
  </div>
</body>
</text>
</TEI>
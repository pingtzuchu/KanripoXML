<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>容春堂後集卷六</head>
    <p>
<pb n="KR4e0138_WYG_027-1a"/>
欽定四庫全書<lb/>
　容春堂後集卷六　　　　　明　邵寳　撰<lb/>
　　碣<hi>一首</hi>石表<hi>記一首/銘一首</hi>俟歸銘<hi>一/首</hi>塔銘<hi>一/首</hi>墓碣銘<hi>二首</hi>
　　　李府君碣<lb/>
正德丙寅予自江西提學按察兩浙前蘭溪教諭武縁<lb/>
李璧以父憂服闋復除仁和持東山公手書見予里第<lb/>
予進與坐語璧起再拜泣出所為父誌銘以墓表請予<lb/>
感而諾之今八年矣至是璧同考應天還道錫山乃申<lb/>
<pb n="KR4e0138_WYG_027-1b"/>
請焉時予得請侍飬有疾初愈例謝文字獨念璧敏而<lb/>
好古常病鄉射儀節未備又以詩有燕饗通用之樂而<lb/>
無其聲譜爰自考定皆成書可誦此非俗學之士所肯<lb/>
為者卓哉乎璧之志也有子如此而可不知其父哉乃<lb/>
為叙論俾歸篆於碣其文曰府君諱芳字廷澤姓李氏<lb/>
世為廣西南寧武縁人曾祖回住祖慶祥父貴榮皆不<lb/>
仕貴榮有士行晦跡民間邑令祁陽竇道源用古力田<lb/>
有行義者禮禮之訪以民事府君生有美質甞受經於<lb/>
<pb n="KR4e0138_WYG_027-2a"/>
外舅曾氏年四十而力窘於贍始應都司辟為承差成<lb/>
化末授潮陽北山驛丞七年以疾告歸歸九年卒年六<lb/>
十一子二人長瓘次即璧以進士乙榜授今官其葬也<lb/>
在邑東五鳯村讓田嶺之原廷澤性孝甞自逺歸見父<lb/>
有病容牽衣為孺子泣不止見者色動及翁卒哀毁逾<lb/>
禮邑俗尚火葬薄棺無槨比屋皆然或謂廷澤盍從俗<lb/>
乎廷澤哭而作曰吾忍哉吾焚吾親也吾無室廬耶吾<lb/>
葬吾親忍不以槨也豈不量力固當勉之耳於是為棺<lb/>
<pb n="KR4e0138_WYG_027-2b"/>
若干寸又為之槨躬輦石負炭卜地營壙以襄事焉平<lb/>
居謹言慎行嚴於齋疾遇諸天變必焚香坐省良久乃<lb/>
復當少壯時尚論古人見非力不食者慕之爰即隙地<lb/>
數畆為圃雜植果茗旦暮躬治焉倦則休於松下哦古<lb/>
人詩取酒獨酌微醉則已論者謂有古人風致云於乎<lb/>
武縁尚火葬其來久矣廷澤生長於斯獨變而之禮葢<lb/>
資富者猶難之而況空乏者乎事出於識成於志識及<lb/>
而志從之俗固不能勝焉若廷澤者使其長一郡邑其<lb/>
<pb n="KR4e0138_WYG_027-3a"/>
於民俗當有所補而僅止乎是是固可恨論人者徃徃<lb/>
惟位之高下將可乎哉<lb/>
　　　鄒室成氏墳前石表記<lb/>
徐塘鄒君漢陽葬其室成氏於唐墓祖塋之次户部郎<lb/>
中錢君世恩既為之銘復謂墳前有表而缺焉無文無<lb/>
以彰其賢也乃屬其從子諫為狀以其孤某來請成之<lb/>
先本淮陽人宋南渡時來居無錫開化鄉自是數世鄉<lb/>
稱善族國朝正統間有曰元中者生子曰秩字景高自<lb/>
<pb n="KR4e0138_WYG_027-3b"/>
邑庠貢而升諸太學官永康縣丞其子曰珏字世美為<lb/>
邑諸生娶吳太僕永貞之女久未有子有女子子一人<lb/>
成是也成生四歲而吳沒七歲而世美沒祖母應閔其<lb/>
孤也擇而得漢陽遂許妻焉年十六舘之於室居無何<lb/>
成顧漢陽曰子事父母婦事舅姑人之恒道也易是為<lb/>
異然而有不得已者吾姑家居於鄉伯氏諸姒事之舅<lb/>
役於公城居為多汝以子職侍吾將佐焉而亦弗失吾<lb/>
祖母之依君以為何如漢陽曰然乃脫簮珥助漢陽作<lb/>
<pb n="KR4e0138_WYG_027-4a"/>
室自舘徙居之其於姑錢日饋以僕旬問以媵時省以<lb/>
躬久之諸子且長成乃復佐漢陽治鄉第以歸或請其<lb/>
故曰市習成靡鄉習成朴吾斯為吾子計耳姑没後數<lb/>
年舅亦没成兩佐治喪皆謹於是應在饋問省如于其<lb/>
姑既葬則别室祠之父母與焉曰吾祖母所以舘甥我<lb/>
者為吾親之不食也吾父母不于吾祠將誰祠諸烏乎<lb/>
推父母之愛於舅姑則邇室以養反舅姑之愛於父母<lb/>
則别祠以薦出於情而權於義得禮之變焉此其天資<lb/>
<pb n="KR4e0138_WYG_027-4b"/>
固有過於尋常者哉鄒為錫望族其先出宋忠公浩之<lb/>
弟泂葢十有三世而至用章長子曰鵬字圖南甞任臨<lb/>
江推官其季即漢陽其名鵾稱克家子例授蘓州衛指<lb/>
揮僉事鄉之人謂成不媿鄒氏之婦吾觀諸其大而知<lb/>
輿言之允也於是乎書他若稱慈稱惠於族姻者多矣<lb/>
以有誌銘故不書諫漢陽仲兄某之子其行已慎而義<lb/>
其為狀葢不誣云<lb/>
　　　故楊秋林配陳氏墓前石表銘<hi>有序</hi>
<pb n="KR4e0138_WYG_027-5a"/>
秋林楊君卒葬龍山石埠之原越若干年正德丁卯某<lb/>
月某日其配陳卒又七年其從子蒙以其嗣孫冲葬焉<lb/>
於是秋林墓地病於水乃卜遷而南凡百歩許合葬如<lb/>
禮題名之碣不書孺人禮也蒙恐貞德弗昭復樹石表<lb/>
墓前奉陳從弟用濟狀介秋林友玉林潘君來請銘之<lb/>
某祖母贈淑人秋林從女兄也秋林資富而務學居囂<lb/>
而習隱既冠有室猶劬書無倦充其志蓋將以詩自名<lb/>
時諸閭右方孜孜營利奢麗同流君獨退然布素惟博<lb/>
<pb n="KR4e0138_WYG_027-5b"/>
購古書史圖畫庋閣一堂日坐其中披誦如諸生時從<lb/>
鄉先生長者請益焉諸老顧曰君吾友也皆忘其年而<lb/>
與之交暇則古衣冠登山飲泉高歌李杜諸作聲振林<lb/>
壑望之如神仙中人蓋其風度曠逸如此比卒年財二<lb/>
十有八而已陳歸秋林若干年産一男越歲而殤父母<lb/>
舅姑及内外姻戚皆憐之既除䘮誓死守節處一室三<lb/>
十餘年紀綱諸僕各有分業用禮自衛嚴莫可犯卒年<lb/>
五十九初以舅姑命立從子乾之子浚奉秋林祀後浚<lb/>
<pb n="KR4e0138_WYG_027-6a"/>
兄渭死則俾浚歸後乾而立蒙子洵陳卒後三年洵又<lb/>
死乃立冲冲洵弟也秋林諱謨字孟賢楊其氏世為無<lb/>
錫望族父素庵諱霆母魏氏其卒為成化乙未陳居邇<lb/>
楊氏而族望相埒世有詩書故工部員外郎葵庵先生<lb/>
以詞翰圖繪妙一時者其伯父也父公益母許氏陳初<lb/>
寡時年二十七越五十不改節於制當旌有司將有事<lb/>
焉以死而止亦制也烏乎其命也夫雖然他日志郡邑<lb/>
者將收之其亦有不朽者在則非制所拘也秋林詩長<lb/>
<pb n="KR4e0138_WYG_027-6b"/>
於律絅庵李先生評其得意處上逼大歴才子惜其遺<lb/>
藁今不復存而單章片詞流落社中者後之人或能收<lb/>
拾而傳之乎葬之年為正德癸酉其月甲子其日甲申<lb/>
銘曰烏乎秋林才而弗年昌其詩而未傳婦節孔堅如<lb/>
璧斯全後死及泉無媿厥天斯合斯遷有邱隆然石表<lb/>
在前吊者視旃<lb/>
　　　梅邊潘翁俟歸銘<hi>有序</hi>
俟歸銘者二泉居士邵某為梅邉潘翁作也於是翁年<lb/>
<pb n="KR4e0138_WYG_027-7a"/>
九十矣而精力倍壯夫時徒歩入九龍山中飲泉采藥<lb/>
見者異之初翁以醫鳴於邑既乃謝去不事葛巾布衣<lb/>
遊縉紳間晩以高年應詔受冠帶中庭有蠟梅一樹相<lb/>
傳為其高祖手植迄今百數十年而歲華不衰翁愛而<lb/>
培之予初舉進士還因以梅邉號翁且為之記故人遂<lb/>
以稱翁焉翁兄弟三人其仲繼德先卒翁獨與其季繼<lb/>
善居歲時奉先祀唯謹先世書畫器玩必珎藏其先有<lb/>
失去者力求復之世交之家歲時過從久而不渝論者<lb/>
<pb n="KR4e0138_WYG_027-7b"/>
謂有國初敦朴風成化丙午一疾幾殆既起為詩自慰<lb/>
卞郎中華伯陳方伯朝用諸公聞而和之自是以家事<lb/>
屬繼善日習靜自頥故其壽如此配王氏無出年三十<lb/>
九以成化乙酉先卒越五年己丑葬開原鄉祖塋之次<lb/>
翁歸將合焉翁名繼賢字俊卿潘其氏也潘自宋以來<lb/>
為錫族望高祖仁仲元無錫州醫學教授曽祖克誠太<lb/>
醫院醫士永樂中甞從文廟北巡至其祖韞輝醫術益<lb/>
精父時助世其業翁之望葢稱其父云翁一日走告予<lb/>
<pb n="KR4e0138_WYG_027-8a"/>
曰古人謂死歸脩身以俟之吾媿於是而竊慕焉子以<lb/>
吾銘翁生洪熙乙巳閏七月十三日其歸之年月日虚<lb/>
其左方將書之銘曰老為逸民以年受服貞馨者梅比<lb/>
我墻屋不厭爾生亦胡諱死升邱擬歸銘者泉史<lb/>
　　　惠山釋知微子塔銘<lb/>
惠山釋圓顯初號卧雲晩歲予以吾儒言字之曰知微<lb/>
子姓陳氏世居富安鄉負表橋父淑母顧氏知微為其<lb/>
次子幼有慧性每言欲為釋有星士過之言如其志與<lb/>
<pb n="KR4e0138_WYG_027-8b"/>
羣兒處見有捕鳥雀踐蟲蟻者輙蹙然曰微物亦命何<lb/>
忍傷之父母異焉年若干遣入惠山寺南隱房禮虚庵<lb/>
之徒元為弟子越四年成化丙戌上祠部給牒祝髪歸<lb/>
遍究釋典朝誦暮繹以虚庵為師時瑨覺義楚石方住<lb/>
惠山高簡自負諸僧鮮當其意一見知微輙以法器期<lb/>
之虚庵因遣學於秦行義高梅庵二先生講聞論孟大<lb/>
義兼事吟咏於是虚庵年高倦勤事歸知微以才僧稱<lb/>
𢎞治丁巳寺住持缺衆舉知微知微曰此雖小事進必<lb/>
<pb n="KR4e0138_WYG_027-9a"/>
以正故事有僧録檄無檄非正也遂走京師領檄而歸<lb/>
既五載復念曰士君子以知止為高況吾僧乎即謝事<lb/>
歸南隱既而以山志缺手搜諸舊蹟質諸潘玉林莫南<lb/>
沙二先生為書一編予為定著刋布所謂惠山記者是<lb/>
也又為惠山集若干卷知微歸以<hi>闕</hi>
　距其生正統己巳七月十八日為壽若干其從釋在<lb/>
天順癸未至是凡若干年知微徒一人曰眀睿眀睿徒<lb/>
性純性純徒海深海深徒中定中定徒大㑹葢五傳皆<lb/>
<pb n="KR4e0138_WYG_027-9b"/>
經知微指教予世墓山之聽松庵徃來山中因與知微<lb/>
遊及作精舎則更宻邇而過從益數聞劉宋時有開山<lb/>
僧名顯者居華山精舎即南隱舊址今知微復之而名<lb/>
適與同以彼法觀豈所謂前後身者邪虚庵名覺性字<lb/>
海中後楚石住山大夫士多與之遊虚庵塔在南隱西<lb/>
南白石塢之原知微塔又南若干歩銘曰知微曷氏負<lb/>
耒橋陳自宋迄今代有令人子慧自童薄商鄙農乃謝<lb/>
父母釋氏是從釋氏言心亦復言性子樂聞之養慧於<lb/>
<pb n="KR4e0138_WYG_027-10a"/>
静名山名泉有師有友入侍出游望起於久言以吾書<lb/>
能自求益知進知退壯勞老逸釋墓為塔銘乃屬吾吾<lb/>
非退之子文暢徒吾弗能圖<lb/>
　　　承事郎浦君墓碣銘<lb/>
正德丙子三月十有五日浦君均萬忽病中風以卒於<lb/>
是季子禾試於察院提學張侍御方稱於衆禾以君病<lb/>
告歸走五十里至家猶及未瞑然不能言矣君篤於教<lb/>
子先一日得禾所試文喜而誦焉而遽至此予聞而傷<lb/>
<pb n="KR4e0138_WYG_027-10b"/>
之至是將葬其子榖等既得誌於都太僕元敬復以碣<lb/>
之石未有文也禾乃自述狀及都誌來請先六年庚午<lb/>
予以都御史致仕還自漕臺實始識君時予倡浚泉之<lb/>
議方與諸士族籍而計貲君首以白金若干歸董役者<lb/>
既予再歸而病聞君以重役將訟焉予語人曰無庸將<lb/>
自濟君聞之輙受役去君殆强於好義者哉誌稱君好<lb/>
赴人之急甞繫獄獄有商誣於盜無以自白將自盡君<lb/>
止之出為言於官商既釋欲以女歸君君正色曰汝何<lb/>
<pb n="KR4e0138_WYG_027-11a"/>
見吾淺邪蘓郡有掾死獄喪不能歸其妻泣行於道君<lb/>
見之罄所持錢數千畀焉鄰家傭病死或將誣焉以要<lb/>
重賄君曰是不可使逞力為辯之事遂寢歲饑勸分里<lb/>
胥受賂濫及中人之家比至君鄉君捽其首數之以其<lb/>
賄而擾民詞色俱厲里胥謝之道見暴屍君收而瘞諸<lb/>
石窒山下遂治為義塚云凡是予皆無間𤣥敬抑有予<lb/>
所見而誌未及載者特著之論者稱君俠然君生治世<lb/>
俠之跡不多見無亦有其心乎君諱億號成齋浦其姓<lb/>
<pb n="KR4e0138_WYG_027-11b"/>
均萬其字甞以賑饑令受承事郎階世為無錫人初居<lb/>
延祥鄉再徙前澗今稱前澗浦氏高祖賢曾祖祺祖㴵<lb/>
皆以朴稱於鄉父瓛博渉書史母顧氏繼華氏君初配<lb/>
錢氏繼室以陳氏子五人長即榖待引禮舎人次<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>國<lb/>
子生次穉次即禾縣學生次稱女子二人壻為錢粲華<lb/>
有臨孫五人遺珠貫珠明珠還珠貢珠孫女七人長許<lb/>
嫁錢某次錢某餘幼君之卒距其生景泰甲戌二月十<lb/>
五日為年六十有三葬以今年戊寅三月三日石窒山<lb/>
<pb n="KR4e0138_WYG_027-12a"/>
之西原其墓也兆與錢合銘曰於斯乎有山磊磊維石<lb/>
其横庚庚鋌鋌其直君産其傍好義以彊言磬辨若厥<lb/>
聲載揚而復是焉藏不遐有尚<lb/>
　　　尤君文卿墓碣銘<lb/>
予病起之歲里有宋禮部尚書遂初先生之後曰尤君<lb/>
文卿者介馬大常來請雪篷詩於予予問之文卿對曰<lb/>
昔之日吾甞乗扁舟出姑蘓西南盡吳之境觀潮於錢<lb/>
塘又西歴富春艤釣臺下吊子陵之祠遡蘭谿而上至<lb/>
<pb n="KR4e0138_WYG_027-12b"/>
三衢乃沿而東於是歲寒雨雪孤篷蕭然自謂兹遊之<lb/>
勝也因名吾居以志不忘吳寗庵張企齋二先生皆甞<lb/>
賦之矣予竒焉亦賦之以歸越明年乙亥君卒又三年<lb/>
戊寅乃葬其子基介其妻之父瘦竹陸翁來請銘予念<lb/>
夫君市居而趣江湖且荒寒揺落中獨若有得是可知<lb/>
其人矣按顧行人與新狀君於遂初為十三世孫在國<lb/>
朝曰舜仲斯道大年者君曽祖祖父也母為鄧氏君幼<lb/>
秀敏稍長遊鄉校壯有幹蠱稱初與弟同産比分率讓<lb/>
<pb n="KR4e0138_WYG_027-13a"/>
以取中歲以經學教基基業日進君則自慰遂優游以<lb/>
老君諱煥文卿其字世為無錫人配盧氏後君一年卒<lb/>
子男三長堂次即基縣學生次坦女一適高遜孫男五<lb/>
愚魯蒙訥魯訥俱學生其季幼未名女六長適王琨次<lb/>
適李賔餘在室曽孫男女各一葬之日為三月甲寅邑<lb/>
開原鄉游來塢君祖塋在焉今葬其側與盧氏合兆盧<lb/>
稱君之配其族於君里亦相望銘曰繄若祖兮遂初尤<lb/>
箕兮裘兮幾百秋嗟夫君兮好脩碣吾銘兮兹邱<lb/>
<pb n="KR4e0138_WYG_027-13b"/>
　　　尹府君墓碣銘<lb/>
永新尹府君嘉言既卒之十有二年其配孺人高氏以<lb/>
疾卒於其子建陽知縣衮之官舎衮以喪歸暨其弟翰<lb/>
林庶吉士襄啓府君兆合葬焉碣於墳前題之曰尹府<lb/>
君之墓孺人不書禮也初府君墓未有銘襄甞自為狀<lb/>
請追銘於予至是終制北上又以為請按狀府君諱謨<lb/>
别號松隂尹其氏嘉言其字世居永新國初有羅命者<lb/>
生溟生溟生時裕娶於彭實生府君府君少好學通經<lb/>
<pb n="KR4e0138_WYG_027-14a"/>
史大義賦近體詩徃徃有竒句執筆作字必法於古在<lb/>
鄉曲中居然儒生既而時裕當督鄉稅府君曰父勤于<lb/>
役而子弗能代讀書奚為遂棄其學而從之葢不勝其<lb/>
瘁而識者知其中固耿耿無所累也數年行益檢飭稱<lb/>
端雅士家故凉府君初無意營治久之益落遂挾貲遊<lb/>
江淮間弛本收息息固微復有貧而負者府君嘆曰是<lb/>
固吾所欲周也而忍廹之乎即探囊中劵焚焉南之襄<lb/>
漢禱於太和山而歸於是二子衮襄皆知學府君曰是<lb/>
<pb n="KR4e0138_WYG_027-14b"/>
固吾事擇良師友從之講業悉商貲為共費躬校諸書<lb/>
訛闕句讀之鈎提之以授二子曰是宜熟記是宜深思<lb/>
日以為常常焚香危坐與二子俱誦曰此收心法吾故<lb/>
身率之晩年以家事屬其弟諒日惟觀書有㑹於心輙<lb/>
書座右蓋忠惠直諒知德者有公論焉高亦永新善族<lb/>
孺人柔静端確得訓于其父某母歐陽氏年十八歸府<lb/>
君事舅姑者若干年敬共以順又若干年而府君卒平<lb/>
生寡言絶遊聞古貞孝遺事輙稱以詔卑幼其教子如<lb/>
<pb n="KR4e0138_WYG_027-15a"/>
府君之志没身不衰衮領乙卯鄉觧甲子襄發觧第一<lb/>
當偕試禮部襄以孺人獨居請留侍焉人謂襄才而氣<lb/>
銳有連㨗之勢皆勸之行襄曰兄長宜先仕襄固當留<lb/>
孺人曰然比就衮養始至官舎蕭然視之莫異也因以<lb/>
苦節勵衮其知義如此府君卒𢎞治某甲子某月某日<lb/>
年五十有六孺人卒正德壬申十一月二十七日年六<lb/>
十有五子男二人長即衮今為䕫州府通判次即襄進<lb/>
士改翰林庶吉士女一人適吕珊孫男四人祖愛祖憲<lb/>
<pb n="KR4e0138_WYG_027-15b"/>
祖慶祖懋墓以府君治命卜所居東若干歩廟山嶺之<lb/>
原其葬也府君以癸亥十二月二十七日孺人以癸酉<lb/>
十二月二十日銘曰幼不卒學壯不卒遊嗟若人兮好<lb/>
脩人莫我知我無尤有子可教歸而求後死十年銘此<lb/>
邱嗟若人兮鄉誰儔<lb/>
　<lb/>
　<lb/>
　容春堂後集卷六<lb/>
</p>
<p>
</p>
  </div>
</body>
</text>
</TEI>
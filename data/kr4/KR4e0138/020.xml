<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>容春堂前集卷二十</head>
    <p>
<pb n="KR4e0138_WYG_020-1a"/>
欽定四庫全書<lb/>
　容春堂前集卷二十　　　　明　邵寳　撰<lb/>
　　祭文<hi>二十八篇</hi>
　　　祭黃丞相文<lb/>
維年月日某官某等謹以牲醴敬告于漢丞相諡定候<lb/>
黄公之神曰嗚呼世稱循吏以公為先考厥遺跡在兹<lb/>
潁川世逺千年改名易治吏不知師民不知事某也不<lb/>
肖嘗竊慕公寧使來官祠享弗崇乃廢尼居乃葺乃理<lb/>
<pb n="KR4e0138_WYG_020-1b"/>
作主栖神人具瞻止兹陳薄奠用告厥成公勿我棄鑒<lb/>
我衷誠尚饗<lb/>
　　　祭李司徒文<lb/>
士患無才患無其時遭時而才沛乎厥施匪時曷乘匪<lb/>
才曷稱才不可强時不可幸開闔變通今孰如公公不<lb/>
自有濟以清忠侍御廉訪中丞方伯司馬司徒以佐邦<lb/>
國四朝三紀簡在聖心歴階而升眷注日深肅肅在臺<lb/>
温溫在省在漕無譁在邊無警其在卿位不諂以驕民<lb/>
<pb n="KR4e0138_WYG_020-2a"/>
我為憂國我為勞公惟弗為為㒺弗果公惟弗謀謀罔<lb/>
弗可人方不足公才有餘時克用公公克副之天胡不<lb/>
弔疾起倉卒惟君惟臣有始有卒生歸有詔死𦵏有恩<lb/>
孰謂公亾不亾者存寳也小子領公鄉郡見公愛公公<lb/>
言是訓昔公在朝期待實隆解帶為贈曰汝我同公喪<lb/>
北來望塵慟哭匪直我私悲民無禄今日何日再登公<lb/>
堂我酹一巵以告哀傷<lb/>
　　　祭惺泉先生文<lb/>
<pb n="KR4e0138_WYG_020-2b"/>
維年月日門生具官某謹具果脯之奠南望百拜哭祭<lb/>
于故奉訓大夫户部員外郎惺泉先生陳公之靈曰嗚<lb/>
乎先生何遽止於斯乎先生有表俗之規而不當師帥<lb/>
之任有理人之才而不當剸斷之司雖通融變化少著<lb/>
於㑹計之地而其經國之畧惠民之術固未嘗得以大<lb/>
施也嗚乎先生何遽止於斯乎雖然先生忠信在鄉閭<lb/>
文雅在朝宁聲名在甲科政蹟在郎署奉使北南所至<lb/>
獲譽使天少假之年則今名臣之録先生亦可與矣而<lb/>
<pb n="KR4e0138_WYG_020-3a"/>
况所謂金紫者又何足語邪寶也不敏蚤嵗執經㳺于<lb/>
門下雖業在程文然誨廸之餘則惓惓以為已相期而<lb/>
進取利鈍之言不惟不屑亦所不暇朝漸暮摩日積月<lb/>
化寳雖未足稱於胡公弟子而昔人所謂抗顔為師者<lb/>
先生真能方駕矣既而鄉廷二試皆獲同登朝燕出入<lb/>
無往不承中間領郡於外睽間幾何而書使逺通聲音<lb/>
顔色蓋嘗著於牆而參於衡也比獲同官户曹自以再<lb/>
侍為悦而先生又使于越矣憶當別時登髙臨水跽進<lb/>
<pb n="KR4e0138_WYG_020-3b"/>
一觴二三賓僚實鑒在傍躍馬追送南望徬徨曷其奈<lb/>
何遽異存亡嗚乎哀哉寳始聞訃為位以哭革帶布袍<lb/>
踰月乃復惟心之䘮恒抱於獨嗚乎哀哉塟不臨穴殮<lb/>
不慿棺乾坤茫茫道路漫漫我懷先生心焉悲酸傳家<lb/>
有經繼體有子人云先生死猶不死先生有靈尚慰於<lb/>
此嗚乎尚饗<lb/>
　　　祭成國公文<hi>為户部諸司同官作</hi>
惟公元勲之族舊國之封歴事三朝世濟貞忠亹亹其<lb/>
<pb n="KR4e0138_WYG_020-4a"/>
勤翼翼其恭罔富在家罔貴在躬昔我先帝知公自衷<lb/>
乃謂金陵今之鎬豐命公留後詢謀僉同漢隆太傅周<lb/>
重元戎公拜稽首渡江而東祗謁祖陵退修治功我潢<lb/>
我圻我兵我農有法以制有量以容武是用戢文是用<lb/>
崇越我耆耇越我兒童曷徳不頌曷令不從愛曰慈父<lb/>
敬曰宗工天子萬夀惟公有終東郊之政南國之風三<lb/>
十餘年勿替益隆時勅歲賜申命以庸天明我眀天聰<lb/>
我聰人方庇依天乃隕公公計北來震動九重臨朝慨<lb/>
<pb n="KR4e0138_WYG_020-4b"/>
然輟其鼓鐘爰議嘉諡爰營幽宮公則無憾斯人之窮<lb/>
某等情違臨穴神懷折衝薄奠一觴為國興恫<lb/>
　　　祭張中丞邦鎮文<lb/>
嗚乎鞠躬盡瘁死而後已古人之言公無愧矣方公東<lb/>
行疋馬單旌疆埸千里倚公為城公竭心精不少暇逸<lb/>
衆興則興衆息則息公治于垣圖惟乆安垣未克就公<lb/>
乃蓋棺公有經綸公有節槩公論攸同國史當載唯我<lb/>
數人辱公相知哀不及文述此哭辭嗚乎尚饗<lb/>
<pb n="KR4e0138_WYG_020-5a"/>
　　　祭工侍楊公文<lb/>
維𢎞治十有三年七月七日江西按察司副使無錫邵<lb/>
寳領勅督學東過淮上奉謁故嘉議大夫工部右侍郎<lb/>
楊公墓下謹用隻雞斗酒再拜而奠之曰嗚乎我之別<lb/>
公十有一年公沒公𦵏我非恝然我懷公徳有如長淮<lb/>
滔滔其流日往日來公實知我我奚報公一拜公墓我<lb/>
懷無窮嗚乎尚饗<lb/>
　　　祭太師謙齋徐公文<lb/>
<pb n="KR4e0138_WYG_020-5b"/>
維年月日中憲大夫江西等處提刑按察司副使門生<lb/>
邵寳謹以牲醴庶羞之奠敢敬祭于少師兼太子太師<lb/>
吏部尚書華蓋殿大學士贈太師左柱國諡文靖謙齋<lb/>
先生徐公之靈曰嗚乎公在館閣四十餘年居台輔者<lb/>
為四之一宅端揆者又十之五其於天下不動聲色而<lb/>
濳回黙運大有所補也蓋吾嘗迹公平生而求之往古<lb/>
矣魏公明習房相善謀歐陽好士文正先憂具是數徳<lb/>
而持之以坦坦而終之以休休用能上謹其謀猷之入<lb/>
<pb n="KR4e0138_WYG_020-6a"/>
下善其播告之修故寛而有制天下皆知公之徳犯而<lb/>
不校天下皆知公之心至於從容啓迪澤被天下者天<lb/>
下之人未必無知而知之或未能深也寳生也晩幸及<lb/>
見公禮部之舉公實為宗引掖奬誨無所不至而猶自<lb/>
謂有愧於王文端之風此寳所以愛公敬公而終古無<lb/>
窮者也公之南還寳實送之嵗月幾何而公至於斯矣<lb/>
嗚乎哀哉别公有賦哭公有詩登堂酹公侑之以辭伏<lb/>
惟尚饗<lb/>
<pb n="KR4e0138_WYG_020-6b"/>
　　　祭一峰羅先生文<lb/>
維𢎞治十六年嵗次癸亥十二月庚午朔越十五日甲<lb/>
申江西提學按察副使常郡邵寳謹具果脯之奠遣永<lb/>
豐縣學敎諭某致祭于一峰先生羅公曰我懷一峰三<lb/>
代遺材範我馳驅百僨不回公之議論風飛雷厲公之<lb/>
文章川流岳峙公心何如白日青天綱常一疏君子予<lb/>
焉公髙者懷公竒者迹卧雲飡霞漱泉憩石廷儀為鳯<lb/>
郊踣為麟我願執鞭莫起其人凡我敬公實自童子再<lb/>
<pb n="KR4e0138_WYG_020-7a"/>
拜公堂有淚如水尚饗<lb/>
　　　謁周朱二先生文<lb/>
維𢎞治十有四年六月丁丑朔越二十五日辛丑廵視<lb/>
學校江西按察司副使後學常郡邵寳至白鹿書院敢<lb/>
昭告于道國元公濂溪周先生徽國文公晦庵朱先生<lb/>
道䘮千載孰起以承元公其元文公其貞二公之學世<lb/>
方師之迹其講寓實乆於斯人以類聚理以言章肆寳<lb/>
忘陋與衆升堂讀公之書尚求公心兹山實髙兹水實<lb/>
<pb n="KR4e0138_WYG_020-7b"/>
深公如有靈睠兹舊逰惠我光明以永公休謹告<lb/>
　　　宗儒祠始祔諸儒告周朱二先生文<lb/>
惟二先生繼起於宋再闡斯文惟兹洞境皆嘗過化學<lb/>
者宗之百世允式祠曰二賢詞若流寓甚非吾人崇重<lb/>
之意再考文公之時實多髙第弟子相從於是而祠無<lb/>
祔位亦為缺典今擬更祠額為宗儒祠仍設蔡沈以下<lb/>
十四人神位祔于二先生之堂敢用告知然後行事謹<lb/>
告<lb/>
<pb n="KR4e0138_WYG_020-8a"/>
　　　祔祠祭文<lb/>
惟諸儒事我文公逺宗我元公嘗至斯院摳趨堂壇義<lb/>
得祔祠今奉主就列謹陳釋菜之儀告于二先生以及<lb/>
勉齋黃先生九峰蔡先生三山陳先生三山林先生洞<lb/>
長張先生宏齋李先生西坡黃先生厚齋馮先生梅坡<lb/>
彭先生桐源胡先生强齋彭先生義卿呂先生月坡呂<lb/>
先生洞正周先生伏惟尚饗<lb/>
　　　改白鹿先生祠額文<lb/>
<pb n="KR4e0138_WYG_020-8b"/>
維兹洞之創實維李公洞有公祠報本反始合於禮經<lb/>
顧泛而弗專義則未當某也視學至此敢憚兹一舉哉<lb/>
爰即舊祠祠公于中其諸嘗從事是洞者以代列焉謹<lb/>
告<lb/>
　　　長至日南安道源書院釋菜周程三先生文<lb/>
維𢎞治十有六年歲次癸亥十一月甲子朔越二十五<lb/>
日戊子按察副使後學無錫邵寳敢昭告于濂溪先生<lb/>
周公明道先生程公伊川先生程公惟我周先生衡人<lb/>
<pb n="KR4e0138_WYG_020-9a"/>
也兩程先生洛人也地之相去數千餘里而乃授受於<lb/>
此天作之㑹中興斯文夫豈偶然之故哉嗚呼仲尼之<lb/>
道天地也否孰泰之仲尼之道日月也晦孰明之三先<lb/>
生之功於是為大矣故凡過化之地莫不慕而祠之况<lb/>
授受伊始如南安者而可後乎某也愚陋㓜學壯仕夙<lb/>
仰止焉今者承乏視學再至兹郡適當陽復之候謹率<lb/>
諸生祭菜祠下嗚呼獨復之難乆矣惟三先生尚矜其<lb/>
志而惠相之謹告<lb/>
<pb n="KR4e0138_WYG_020-9b"/>
　　　寧州謁周濂溪先生祠文<lb/>
惟公繼絶往聖登我後學為世宗師凡公過化神靈攸<lb/>
睠惟我章逢嘉樹之思寓於庭草實惟秉彛無間逺邇<lb/>
肆某不敏承乏學事行視郡邑謂南安為公傳道之始<lb/>
也於是有書院之葺謂九江為公終焉且葬也於是有<lb/>
祠墓之治有祀守之圖謂南康袁州為公所嘗宦逰也<lb/>
於是有白鹿之奠有宜春之謁仰止髙山作我同志非<lb/>
敢為諂兹至寧州覩公遺化如坐光霽焉謹率諸生酌<lb/>
<pb n="KR4e0138_WYG_020-10a"/>
水薦毛竊附古人祭菜之義惟公不鄙其昭臨之謹告<lb/>
　　　祭傅文穆公文<lb/>
維年月日具官某謹具果脯之奠遣臨江府敎授某敬<lb/>
祭于大宗伯體齋先生傅公之靈維公立朝餘三十年<lb/>
鉅人長徳時無間然博推詞林精著史局公稱禮闈忠<lb/>
效經幄既陟宗伯復領宮端元良之輔其慎其難大宗<lb/>
載遷僉曰惟允曾未再期而公遽殞嗚呼哀哉寳初登<lb/>
廷公在執事於文字間與我國士公生我知公沒我悲<lb/>
<pb n="KR4e0138_WYG_020-10b"/>
非我私公天下咸思之尚饗<lb/>
　　　祭丁提學玉夫文<lb/>
維𢎞治十有六年歲次癸亥十月某朔十七日某甲子<lb/>
江西按察副使友生無錫邵寳謹遣南昌府學訓導董<lb/>
遵以醴脯之奠致祭于故廣東按察副使吾友補齋丁<lb/>
先生玉夫之靈而哭且言曰嗚呼溺者古之所不弔也<lb/>
玉夫乃死於溺溺其身甚矣舉家溺焉而僅遺其一子<lb/>
水哉水哉何太濫於玉夫也哉吾嘗觀玉夫之平生譬<lb/>
<pb n="KR4e0138_WYG_020-11a"/>
之於水其瀕於溺者蓋屢矣吾畧言之而玉夫聽焉昔<lb/>
在成化乙已玉夫以進士官中書嘗因星變疏陳十事<lb/>
先是見素林公以論建寺張後府兼素以救見素先後<lb/>
下獄玉夫危言繼之衆謂或有濡首之凶賴先帝明聖<lb/>
玉夫得無罪此其瀕溺而免者一也玉夫謫普安不便<lb/>
其水土衆謂玉夫濡尾之虞縱不在近亦必在乆既而<lb/>
今上即阼移判廣信此其瀕溺而免者二也玉夫在廣<lb/>
信若干年轉知興國又若干年方其勞於州郡吏陵民<lb/>
<pb n="KR4e0138_WYG_020-11b"/>
梗中遭兩䘮貧病憂辱百患備極衣袽之戒蓋兢兢焉<lb/>
而玉夫無恙此其瀕溺而免者三也及今一嵗兩轉視<lb/>
學嶺南蓋出險脱危而超於困君子曰三年大國之賞<lb/>
庶其在是而乃真死於溺嗚呼哀哉向也玉夫溺於世<lb/>
途則王三原援之倪文毅援之非為玉夫為天下也今<lb/>
溺於水亡其身以及其家乃無一援之者或謂世途險<lb/>
於山川豈其然哉雖然玉夫之心固不溺也耿耿者存<lb/>
將託神江湖以指天下之迷乎將假澤星漢以潤天下<lb/>
<pb n="KR4e0138_WYG_020-12a"/>
之枯乎抑將樹靈砥柱以鎮天下之流乎玉夫有知當<lb/>
感於吾言矣西望長江東臨太湖天下之水一也壇位<lb/>
其間玉夫其不夷猶中洲揚靈來即邪彭蠡清波吾聊<lb/>
挹之敬酹玉夫於途耳惠泉一勺傾我心曲尚伺他日<lb/>
也嗚呼哀哉尚饗<lb/>
　　　祭錢希翁文<lb/>
惟君之學始于庭訓中乃自力闔開橫從至晩而極事<lb/>
識其大趣適其真鶴在青田一鳴驚人無懷其心周孔<lb/>
<pb n="KR4e0138_WYG_020-12b"/>
其夢桓文之事時亦口誦品藻折衷與衆異同侃侃皇<lb/>
皇有國士風野服山巾肆玩寄傲富不可求從吾所好<lb/>
厥或用之備顧叅謀當有微言明哲所收書變于顔詩<lb/>
變于李楚人之騷亦自成體寳之在校資君實多所不<lb/>
知君人謂我何渙然之亭月來旬往鄙懷區區為君而<lb/>
廣萬卷一堂清晝緑隂君之望我實逺實深表俗經世<lb/>
先義後利手書勤惓心以為識新安之別十有五年僅<lb/>
能再㑹而君不可延矣嗚呼哀哉凡我欲言筆未能盡<lb/>
<pb n="KR4e0138_WYG_020-13a"/>
千古之期於我傳信廬山之陽有堂有壇遲君不來江<lb/>
濤夜寒君墳于何湖濵軍帳逺寄一觴酹之黃壤<lb/>
　　　祭蒿菴俞先生文<lb/>
維年月日門生江西提學按察副使邵寳謹以牲醴之<lb/>
奠遣從弟珠昭告于故長興敎諭蒿菴先生之靈曰嗚<lb/>
呼先生已矣寳不肖摳趨先生之門于今三十年先生<lb/>
敎寶精深之義而寳以粗淺負之先生期寳逺大之業<lb/>
而寳以近小負之先生猶不我棄故自諸生至于有禄<lb/>
<pb n="KR4e0138_WYG_020-13b"/>
未嘗一日不欲激昂而使之前也先生之於寳可謂至<lb/>
焉爾矣惟成化癸卯至𢎞治壬子十五年間寳於先生<lb/>
三別三見當其見也則不勝喜及其別也又不勝悲情<lb/>
以恩深義以道重無足恠者庚申冬寳領江西之命道<lb/>
經吾鄉而先生在長興不得一見比南行至平望遂日<lb/>
夜兼程走三百里往謁先生先生飲我食我敎我如昔<lb/>
至夜分始寐越明日晩乃拜別去執手溪滸各泣不已<lb/>
嗚呼孰謂此別遂為千古之永訣邪自時厥後先生屢<lb/>
<pb n="KR4e0138_WYG_020-14a"/>
有書示輒以請老為言寳謂長興去錫不逺先生敎化<lb/>
方行不宜遽去屢書沮之今年夏聞先生歸自長興賀<lb/>
啓始發繼聞先生疾病方將遣人候問而訃音至矣嗚<lb/>
呼孰謂千古之訣乃在長興之溪滸邪聞訃之日寳視<lb/>
學吉郡有璽書在弗敢位哭悵罔數日哀至淚流幾廢<lb/>
人事聞𦵏期且廹不得奔走執役謹承治命述事作銘<lb/>
今用附上謹此告哀伏惟先生鑒之尚饗<lb/>
　　　祭匏菴吳先生文<lb/>
<pb n="KR4e0138_WYG_020-14b"/>
嗚呼公在天下為文章伯為道義宗冠冕立朝而凡號<lb/>
為士者莫不想慕其風如是者餘三十年而吾人之望<lb/>
猶未窮也嗚呼哀哉寶嘗觀夫世之士其詞其行華常<lb/>
有餘而實則未足流之成風習之成俗膚末紛紛病我<lb/>
耳目不有君子大雅誰屬此寳於公匪直慟吾之私而<lb/>
實為天下哭也論公之大功在史局忠在經筵儲以貞<lb/>
傅制以典傳曰徳曰言温乎粹然宋歐陽修漢司馬遷<lb/>
秘閣之上朝夕周旋濳消黙助厥功懋焉蓋不必秉鈞<lb/>
<pb n="KR4e0138_WYG_020-15a"/>
宅揆而後為專也然聖心眷注終焉罔替既進崇秩復<lb/>
錫嘉諡世禄載頒爰及厥季相古名臣公亦可謂之遭<lb/>
際爾矣寶也甲辰門生也放榜之日公在南宫特舉姓<lb/>
名惟兹一言終身是銘二十餘年幾登公庭與其進也<lb/>
且要其成以淵以裕以介以貞公教厚矣而寳也劣則<lb/>
罔克承海月之菴玉延之亭宛然在望而莫覩儀刑矣<lb/>
此則所謂吾私者而亦天下之情也嗚呼哀哉<lb/>
　　　祭陳方伯晉菴文<lb/>
<pb n="KR4e0138_WYG_020-15b"/>
嗚呼公在考功最殿明允雖居郎署衆惟公凖公歸省<lb/>
覲玉珮璚琚接其徳容儼乎煦如公於典章有意明習<lb/>
亹亹緒言當務之急公叅閩省遄執其衡可可否否列<lb/>
郡仰成公時未老請致其政再而許之公拜休命公在<lb/>
林下十有五年公徳如石公心如泉與公寅寮多躋臺<lb/>
閣日夕嘯歌孰與公樂公夀望八有子成童後事既託<lb/>
正寢而終寳之知公實自早歲期我者深我是之佩别<lb/>
公赴浙歲月未多訃音忽至傷如之何襄事何時逺莫<lb/>
<pb n="KR4e0138_WYG_020-16a"/>
能與我懷悠悠如水東注嗚呼哀哉<lb/>
　　　祭談萊州文<lb/>
嗚呼秋雲公已矣我實銘公而未盡公公之政行有儒<lb/>
者之風奈何乎施而未終吾斯為斯民恫也乾坤茫茫<lb/>
其奚窮邪公之學老而不已豈惟今之人難之屈指古<lb/>
人如公者幾載觀古人或經以師或史以吏或詞以俳<lb/>
其究也藝孰能窮原貫我道器公則亡矣此吾所以悼<lb/>
焉而至於洟涕也公之徳雲我銘斯云誦以奠公九原<lb/>
<pb n="KR4e0138_WYG_020-16b"/>
其有聞乎嗚呼<lb/>
　　　謁于肅愍墓文<lb/>
寳嘗論名臣於正統景泰間劉忠愍惇君臣之大義章<lb/>
恭毅明國家之大紀于肅愍建社稷之大功皆所謂願<lb/>
為執鞭而不可得者今也守官浙藩實維肅愍公鄉邦<lb/>
謹用酒脯奠于墓下惟公鑒之<lb/>
　　　祭彭少叅文<lb/>
嗚呼君來幾時而遽去邪君之來也湖南之民謂君必<lb/>
<pb n="KR4e0138_WYG_020-17a"/>
以敬獄之心為惠民之舉如七八月之間大旱而雨今<lb/>
也不然君之䰟氣果何許邪君才則敏君徳則清温温<lb/>
其恭乃君之情君位于朝下大夫列奉使南畿其聲烈<lb/>
烈君止於斯孰其為之我輩知君曷勝其悲丹旐翩翩<lb/>
南指閩海我酹一觴申以永嘅<lb/>
　　　忠定祠奉安告文<lb/>
維年月日後學都御史邵寳用古祭菜禮敬告于宋丞<lb/>
相特進觀文殿大學士贈太師諡忠定梁溪先生李公<lb/>
<pb n="KR4e0138_WYG_020-17b"/>
曰維公閩宗錫産受靈兹泉歌哭釣逰與山周旋我讀<lb/>
公書尚論其世文獻猶存傳狀誌銘君子謂公諸葛其<lb/>
心忠貞宏毅超逸古今維鄉先生沒祭于社我獨懷公<lb/>
作我精舍瞻彼菉竹如將見公秋水春芹有來清風尚<lb/>
饗<lb/>
　　　祭許兩峰文<lb/>
嗚呼兩峰其果無聞邪兩峰之間有白者雲飛為君車<lb/>
止為君墳孰得而分所可分者其翰與文其在君也其<lb/>
<pb n="KR4e0138_WYG_020-18a"/>
餘芬邪昔與君別潮江之濆我心如水日維東奔夫何<lb/>
數月乃遽弔君君歸何時我招君䰟䰟來孤山清酒在<lb/>
尊<lb/>
　　　告宋尚書文<lb/>
維年月日具官某謹遣署郎中崔旻以特羊之儀祭告<lb/>
于前工部尚書宋公之神惟公建議於永樂間堨汶入<lb/>
濟分流北南以成漕渠前後累年乃克有濟功在國家<lb/>
歴代既乆傳聞寂寥識者恨之今朝廷用言者專祠殷<lb/>
<pb n="KR4e0138_WYG_020-18b"/>
祀肇舉于兹寳以運舟阻厄承命是圖惟兹南旺淺涸<lb/>
人力孔艱惟公惠顧我漕尚黙相之俾無膠滯我責既<lb/>
逭公亦有永譽哉謹告<lb/>
　　　代太淑人祭姊文<lb/>
維正徳七年嵗次壬申九月壬申朔越二十九日庚子<lb/>
歸邵氏妹封太淑人過氏某謹以柔毛剛鬛之奠遣男<lb/>
户部左侍郎寳婦封淑人顧氏哭祭于我大姊楊孺人<lb/>
之靈曰嗚呼我姊之夀踰七望八不為少矣然鄉閭親<lb/>
<pb n="KR4e0138_WYG_020-19a"/>
黨尚有期耊而未艾者姊獨何為不彼如邪昔我孤孀<lb/>
恃姊如母痛定以思我心惘焉若有所失今吾老矣偕<lb/>
我子婦歸自宦途而姊乃舍我以去不得朝夕相聚樂<lb/>
此餘年嗚呼痛哉維我先父母生我男若女兄弟五人<lb/>
一姊二弟亡歿已乆獨與姊埀白在世而居又相邇乃<lb/>
弗克相與以終嗚呼痛哉惟姊篤念母家壯老一致顧<lb/>
諸姪未見成立以吾心之戚戚知姊之不瞑也嗚呼痛<lb/>
哉雖然姊有一女已成貞節二子克家一孫應舉而一<lb/>
<pb n="KR4e0138_WYG_020-19b"/>
孫將繼之餘皆有歸姊亦可以無憾矣千古永訣在此<lb/>
旬日臨柩悲咽不知所云尚饗<lb/>
　　　奉安十賢祠祭文<lb/>
維正徳七年歲次壬申十二月某朔越二日某甲子具<lb/>
官某謹以羞醴之奠敢告于劉宋司徒長史湛公<hi>挺</hi>唐<lb/>
尚書左㒒射趙郡李文肅公<hi>紳</hi>唐隱士陸公<hi>羽</hi>宋國史<lb/>
編修秦公<hi>觀</hi>宋御史裏行錢公<hi>顗/</hi>宋無錫縣令焦公<hi>千之</hi>
宋禮部尚書尤文簡公<hi>袤</hi>元逸士倪公<hi>瓉</hi>國朝義士張<lb/>
<pb n="KR4e0138_WYG_020-20a"/>
公<hi>翼</hi>國朝中書舍人王公<hi>紱</hi>曰維諸賢於兹山或沒而<lb/>
𦵏或生而逰隱顯異迹後先繼休惟昔有祠寂寥未續<lb/>
今求其人載秩號祝我山既髙我泉亦深嗟我懷人如<lb/>
玉如金春采藻蘋秋薦黍稷其始自今惠我無極尚饗<lb/>
　　　祭陳平江文<lb/>
維正徳七年嵗次壬申二月丙子朔越十有七日癸亥<lb/>
户部左侍郎前總督漕運都御史常郡邵寳謹以果脯<lb/>
之儀致祭于故平江伯陳公之靈曰嵗己巳予攝漕兮<lb/>
<pb n="KR4e0138_WYG_020-20b"/>
公總戎而與俱念轉輸之多艱兮胥夙夜以馳驅時姦<lb/>
宄方搆虐兮遂誣公而及予公逺謫於嶺海兮予退即<lb/>
夫里居居數月維暮春兮公舟道於吾錫舉一觴以相<lb/>
唁兮釋驚悲於疇昔豈後命之弗虞兮猶縱觀於泉石<lb/>
相公度之安暇兮謂成公其在兹徴環賜於筮占兮指<lb/>
䖍州以為期越辛未予南征兮復解后於南浦何信宿<lb/>
之淹留兮各傷神於談虎朝京師既戾止兮嘆天涯之<lb/>
修阻纔晤言之一二兮胡遽聞夫訃音衆皆惜夫干城<lb/>
<pb n="KR4e0138_WYG_020-21a"/>
兮矧余情之尤深維公祖之為勲兮夙稱秩於元祀失<lb/>
不逺而亟復兮公方圖報於嘉賜嗟此志之不可酬兮<lb/>
邈乾坤之無窮天有意其謂何兮予欲叩而無從臨繐<lb/>
帷以一弔兮寄長慟於悲風嗚呼哀哉尚饗<lb/>
　<lb/>
　<lb/>
　<lb/>
　<lb/>
<pb n="KR4e0138_WYG_020-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　容春堂前集卷二十<lb/>
</p>
<p>
</p>
  </div>
</body>
</text>
</TEI>
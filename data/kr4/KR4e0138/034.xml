<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>容春堂後集巻十三</head>
    <p>
<pb n="KR4e0138_WYG_034-1a"/>
欽定四庫全書<lb/>
　容春堂後集巻十三　　　　明　邵寳　撰<lb/>
　　七言律<hi>三十一</hi>七言排律<hi>二/</hi>詞<hi>五</hi>
　　　八月二十九日門人華雲來自汪司成器之所<lb/>
　　　致吾師少師西涯先生之訃哭已有作<lb/>
忽自司成得訃音燕山湘水夜沈沈<hi>公今年七十寳作燕山髙湘水深二</hi>
<hi>辭夀之</hi>百年恩義師兼父千載文章古在今無路可奔空<lb/>
縞素有身堪鑄乏黃金京華北斗遙瞻處泣對朱絃欲<lb/>
<pb n="KR4e0138_WYG_034-1b"/>
毁琴<lb/>
　　越明日寢哭後作<lb/>
别公已分見無期<hi>壬申寳别公眷戀快悒不能致一語公曰汝年尚强或可再至但吾老矣</hi>
<hi>恐不能見耳於是各感嘆而别越數月公致政貽寳書曰鄉見孫九峯言國賢行時不欲顯言别去此情此誼</hi>
<hi>亦可與知者道也云云</hi>不謂傷心在此時再致語将莖露酒<hi>已已寳待</hi>
<hi>罪東朝房公以内法酒惠寳寳将持歸奉母公聞之貽以詩序日再致一語情見乎辭</hi>兩知音託<lb/>
惠泉詩<hi>寶歸公有詩寄題第二泉其末云我歌泉和兩知音吁嗟乎誰哉更識泉齋心</hi>山中几<lb/>
杖操今逺雪裏門牆立故遲<hi>寳自庚子舉于公甲辰得進士卽出知許州越十年</hi>
<pb n="KR4e0138_WYG_034-2a"/>
<hi>甲寅入户部始獲執業門下</hi>最是壽筵賔客散<hi>六月九日公生日也今卒七月二十日去</hi>
<hi>生日纔一月又十日</hi>西風吹雨夜凄其<lb/>
　　　又明日作<lb/>
十年論道坐黃扉多少文章上衮衣綠野堂成纔少息<lb/>
碧山居在竟何歸昌黎山斗名方著君實兒童事已非<lb/>
愁絶兩知亭外竹聲聲蕭瑟倚斜暉<hi>兩知亭寳取公寄題惠泉詩中語名</hi>
<hi>聽松竹間亭也錢户部世恩為記</hi>
　　　又明日作<lb/>
<pb n="KR4e0138_WYG_034-2b"/>
明農疏入興超然剛道艱危已濟川晩歲樂無司馬獨<lb/>
盛時憂有范公先三朝天為留平格一語民曽解倒懸<lb/>
縱是門人脩譜録隱功隂德恐難傳<lb/>
　　　又明日作<lb/>
方石東山各逺行朱絃還對老門生<hi>自庚子迄今凡三十七年公嘗批寳</hi>
<hi>文字後云予徃時嘗被方石老駁得荒今不知國賢亦耐得我否</hi>酒邊梅雪五年夢<hi>壬申</hi>
<hi>二月望公嘗召賞紅梅時天雪䆳翁亦携酒至</hi>詩裏雲山千里情<hi>寳東歸以來凡得公詩東</hi>
<hi>二十餘紙</hi>節擊和歌聲響應<hi>壬申将歸公飲之酒時天初熱公命移席中庭陳都憲德卿魯</hi>
<pb n="KR4e0138_WYG_034-3a"/>
<hi>司業振之崔郎中世興何郎中子元皆在坐酒半公曰國賢吴人振之楚人聞皆善歌歌以相和可乎遂出近</hi>
<hi>作古今詩數十首俾歌焉公憑几聽之時一擊節</hi>囊留刪稿字縱横<hi>寳自丙午赴許州至</hi>
<hi>復入户部以古文辭呈稿得公批抹無慮數百篇今手墨尚存</hi>獨懷他日摳趨地欲向<lb/>
南屏問舊盟<hi>甲寅拜公請教實託南屏先之</hi>
　　　又明日作<lb/>
病久無書問起居有書還復索親書但能數字何須楷<lb/>
從此三年遂不虛湖海却忘魂夢外亭臺猶想笑談餘<lb/>
靜探月窟詩中意舞罷萊衣每愧予<hi>寳病後不能作楷字每上公書輙假</hi>
<pb n="KR4e0138_WYG_034-3b"/>
<hi>手於人公恐寳手尚病故書來索親書曰但得數字足矣不必楷也甲戌嵗公得寳壽詩其和章有月窟靜探</hi>
<hi>康節手綵衣閒稱老萊身之句寳愧乎其言常誦以自警</hi>
　　　得俞吏科國昌報<lb/>
吏科報至倍傷神説病論醫字字真千字尚留秦篆石<lb/>
<hi>國昌書云公壽時猶手篆千字文刻石</hi>一時真泣孔經麟新亭東望虛秋<lb/>
月别墅西驚迫塞塵天路茫茫靈爽在先皇應慰見師<lb/>
臣<lb/>
　　　見素公寄和公惠山泉歌至<lb/>
<pb n="KR4e0138_WYG_034-4a"/>
素老書來手獨開涯翁書復㡬時來百年倡和空金玉<lb/>
千丈光華自斗台震澤雲山愁獨對重陽風雨夢初回<lb/>
壇帷更擬龍峯下一勺清泉萬古哀<lb/>
　　　是日檢篋得公壬戌和寳哭徴伯詩<lb/>
悲歌當哭不論詩<hi>公詩有曰悲歌聊當哭何意復論詩</hi>長憶先生哭子時<lb/>
今日又興天下慟他年真拜古人師<hi>乙巳寳别公赴許有詩云我有文章</hi>
<hi>願公今海内師南屏曰國賢願為先生衣鉢門生故其詩云公和曰才誇今代得文識古人師匣劍知埋處囊</hi>
<hi>錐見脱時作官州郡小為客歲年遲莫道黃金盡猶堪鑄子期</hi>濤驅東海曽於硯石采<lb/>
<pb n="KR4e0138_WYG_034-4b"/>
西山故可碑一念九原應未暝白頭親尚在慈闈<lb/>
　　　宋文傑以通天筆至<hi>先是寳命文傑製通天筆數管将以奉公至是筆成</hi>
忍復通天問筆人涯翁手墨已無真路長不憚頻封駁<lb/>
價重真憐一笑嚬<hi>公嘗謂文傑通天筆以寶言遂行於時有詩賞之後所製不如前公欲奪</hi>
<hi>前詩寳書力解而止</hi>韓愈傳餘還品藻公權諌後復經綸中山未<lb/>
族将軍老慟哭秋原不為麟<lb/>
　　　雨中念喬司馬不得㑹哭<lb/>
燭照髙齋坐論文十回侍側九喬君<hi>寶每侍公公留飲食必召喬司馬希</hi>
<pb n="KR4e0138_WYG_034-5a"/>
<hi>大</hi>訃傳兩地慟復慟聲隔九原聞不聞南國江山愁夜<lb/>
雨西涯水月夢秋雲<hi>西涯公舊第也在慈㤙寺前海子畔</hi>獨憐風雪瀧岡<lb/>
舘猶許幽談到夕曛<hi>公新遷世墓在畏吾村有别舘焉已巳歲寳在東朝房公雪中出内</hi>
<hi>閣命司馬約寶同㑹於斯抵暮乃返時守門内臣訝曰嵗寒無景老先生何乃至此公聞而笑曰然哉然哉</hi>
　　　聞太師公諡文正<lb/>
哀音到後又而今節惠初聞出翰林千載特操遷史筆<lb/>
百年如見范公心東川有障龍門在南斗無光壁宿沈<lb/>
何地可追尼父誄在天真若敬皇臨<lb/>
<pb n="KR4e0138_WYG_034-5b"/>
　　　李尚寳寄文正公遺書至<hi>王推府附書一紙公病筆也又有信難一</hi>
　　　　<hi>首崔尚寳謂此公文絶筆中序平生與寳論文之詳且引杜李韓栁歐蘇反復數百言公</hi>
　　　　<hi>自謂謂寶皆於是在寳昔有文字呈公必為塗抹自請養以來荅書而不塗抹者凡四年</hi>
死後誰知尚有書符臺緘至益沾裾曽知此意吾多負<lb/>
敢謂今人我不如春服從遊諸子在夜堂歌詠㡬年餘<lb/>
篝燈再檢平生藁秋雨江南歎索居<lb/>
　　　憶文正公嘗欲卜居宜興<lb/>
㡬年卜築欲江東陽羡溪山罨畫中千里有情春草遍<lb/>
<pb n="KR4e0138_WYG_034-6a"/>
一罇無地暮雲空相州未得歸韓老汝潁猶堪葬長公<lb/>
曽說近遊須舘我吾亭今合號涯翁<hi>初公欲卜居宜興吳禮侍克温實任</hi>
<hi>其事實亦與聞焉寳嘗謂公無錫須置一庄公曰國賢卽我庄也又庄何為</hi>
　　　䆳翁寄文正公誌銘藁至<lb/>
銘公誰秉筆如椽䆳叟知公自蚤年曽謂中郎碑可愧<lb/>
也知裴老畫堪傳遺書數巻真垂世隂德三朝已格天<lb/>
西直門西埋玉地大書還見表新阡<lb/>
　　　上文正公詩不及見而返用前韻<lb/>
<pb n="KR4e0138_WYG_034-6b"/>
短歌無和不成音手牘重開淚雨深雲隔長安空注目<lb/>
鴈迴湘浦獨傷心跡留篆籕須銘鼎調絶風騷莫譜琴<lb/>
此後秪應江閣夢西涯雲水晝隂隂<lb/>
　　　不寐思文正公<lb/>
寒聽鐘清倚枕頻麓堂音斷正愁人書中未盡言中妙<lb/>
畫裏爭如夢裏真九制立揮忙秉筆三朝坐論緩垂紳<lb/>
秪應退食從容地得與光風幾月春<lb/>
　　　張提學寄先師文正公新集至代簡為荅<lb/>
<pb n="KR4e0138_WYG_034-7a"/>
遺書新刻自徽州千里緘來百拜收自是叔孫知不朽<lb/>
未應巢父得長留秘藏不作山中計重購還供海外求<lb/>
青眼獨㸔張侍御瓣香今有古風流<lb/>
　　　送行人喻漢宗之<lb/>
蒼梧雲接楚江西萬里南行嶺復溪使者節從天子所<lb/>
解元名自省闈題家音正值三秋鴈朝報初違五夜鷄<lb/>
尚憶憲臺冰玉地獨将文字誦昌黎<hi>行人喻君宗之奉使過錫詩以贈之</hi>
<hi>君昔從其外舅僉憲萬君世和于江西因從予㳺予嘗勸其讀韓文不兩月能記其半旣而遂魁廣右其勤且</hi>
<pb n="KR4e0138_WYG_034-7b"/>
<hi>敏如是今之進不亦冝乎</hi>
　　　燕馮氏山亭<lb/>
病後青山似病前山中流水亦年年淵明不飲終辭社<lb/>
坡老多言漫入禪人結晩盟惟竹最物将春報有梅先<lb/>
却憐亭榭隣吾舘勝日相過共煑泉<lb/>
　　　董感恩道卿自蘭溪來訪致楓山章公手書詩<lb/>
　　　以謝之<lb/>
楓山老矣蘭溪上猶為人間抱隱憂茰菊年年彭澤酒<lb/>
<pb n="KR4e0138_WYG_034-8a"/>
江湖處處范公樓眼㸔儀羽翔天表心送狂瀾到海頭<lb/>
再見未能徒悵悵道卿十日定須留<lb/>
　　　送道卿<lb/>
道卿南來登我堂西風颯颯吹衣裳十年話逺寒宵短<lb/>
　一瓣香清新月光操槧當年曽白鹿濯纓何處不滄浪<lb/>
煩君為吊諸賢墓朱吕風流在此鄉<lb/>
　　　聞秦豫齋訃詩以哭之<lb/>
辛苦吟詩半世忙山林朝市兩茫茫冷官纔釋窮時褐<lb/>
<pb n="KR4e0138_WYG_034-8b"/>
壮節還登達者堂北野何人收駿骨東林他日委書香<lb/>
清江風雨重陽巻一讀令人一感傷<lb/>
　　　與道卿夜坐<lb/>
病後相逢似夢中君歸海外我江東幽居門徑松兼竹<lb/>
寒日湖山霧且風與客登臨頻有約著書打坐兩無功<lb/>
從來吳越隣封地歲晩尋盟正未窮<lb/>
　　　送道卿<lb/>
十日留君未盡情懶從南郭送君行千年琴在朱絃老<lb/>
<pb n="KR4e0138_WYG_034-9a"/>
萬里人歸白髪生陸羽祠前泉水活嚴陵灘上桂舟輕<lb/>
風山問我箋書事隨筆時時不敢程<lb/>
　　　南沙宿知㣲房奉憶<hi>一首</hi>
信宿山中未得陪老僧獨為供茶盃一時欠事庭無月<lb/>
五里餘情野有梅文㑹又從今日起書評還待後人來<lb/>
卧雲字在南巖石好謂知㣲莫遣苔<lb/>
　　　碑成再贈南沙<lb/>
三日山中兩日陪病餘猶恨不勝盃詩成陸羽千峰茗<lb/>
<pb n="KR4e0138_WYG_034-9b"/>
夢醒盧仝一夜梅汲水客應将石去㸔花人只待春來<lb/>
大書更有磨厓地半是雲封半是苔<lb/>
　　　數欲叙别于文玉文玉適適鵝湖未果也至是<lb/>
　　　一叙則行期廹矣情見乎辭<lb/>
新相知自舊相知近别離成逺别離擬策已為蘇子地<lb/>
上書還憶漢文時律吹和氣回燕谷旌引文星動海涯<lb/>
我愛梅花思折贈江邊一樹正垂垂<lb/>
　　　予以大魁望文玉久矣久屈而伸其在兹乎詩<lb/>
<pb n="KR4e0138_WYG_034-10a"/>
　　　以志别<lb/>
春風不負歲寒心行見鶯花滿上林日下望京千里近<lb/>
雲中叩闕九重深良工竟識陵陽玉清世寧論郭隗金<lb/>
瀛水蓬山天只尺江湖回首憶知音<lb/>
　　　送施子羽<lb/>
青年文苑恣遊觀慈母堂前日問安春服試來壇雨霽<lb/>
夜燈懸處硯冰寒琴邊山水知應少藥裏君臣效亦難<lb/>
此去京華須問訊上林何樹可棲翰<lb/>
<pb n="KR4e0138_WYG_034-10b"/>
　　　歲暮遣懷<hi>一首</hi>
門前饋歲野人來手折梅花已半開觀為江山留晩閣<lb/>
興将旬日動春盃年占方怪冬無雪世計還驚夜有雷<lb/>
聊託閒情到詩社兩童東去復西回<lb/>
　　　江上瞻雲為夏少㕘賦次涯翁先生韻<lb/>
洞庭東望海雲飛一棹凌風省使歸渭北漫愁江樹逺<lb/>
衡陽真恨塞鴻稀金山寺近連秋浦黃鶴樓髙倚夕霏<lb/>
已貴復㸔頒錦誥未衰何用著斑衣鳥廻西極千峯碧<lb/>
<pb n="KR4e0138_WYG_034-11a"/>
花發東郊十里緋寸草有心何日報髙堂無恙㡬時違<lb/>
天涯蹤跡散還聚客路懷思渴更饑明到湖南重囬首<lb/>
君山如畫帶春暉<lb/>
　　　為龔時亨題王中書春流出峽圖追次王耐軒<lb/>
　　　學士韻<lb/>
三峽諸峯畫裏開登髙不見杜陵臺一灣水帶銀河下<lb/>
千里人從劒閣來忽怪乗風遒似馬慣㸔撇漩小於盃<lb/>
冥冥不斷楚天雨濯濯新除蜀道埃他日曽悲覊旅客<lb/>
<pb n="KR4e0138_WYG_034-11b"/>
此圖還見出群才低懸星斗雲邊棧深著烟霞石上苔<lb/>
縱使險途經灔澦也勝弱水隔蓬萊百年再和天游句<lb/>
兩絶一時真異哉<lb/>
　　　釣魚詞<lb/>
蘆花秋水淺不用繫扁舟便是被風飄去不到海東頭<lb/>
莫問蓬萊何處莫問瀛洲何處適意是真遊乾坤千萬<lb/>
古遺下這風流　一竿三尺線輕颺釣魚鈎更愛相親<lb/>
相近水中鷗不㸔溪風山月卽㸔渚蒲汀草自識春秋<lb/>
<pb n="KR4e0138_WYG_034-12a"/>
滄洲吾道在江漢日悠悠<lb/>
　　　蝶戀花四闋<hi>張提學寄涯翁先生詩巻至中有和盧侍御蝶戀花四闋春日閒居</hi>
　　　　<hi>因用韻以寫吾與次章所懷卽吾涯翁也三章遂及提學其四復自述焉</hi>
三年卧病今年好二月春寒又被東風惱古人詩語今<lb/>
人道傍栁隨花方未了　閒學少年還嘆老擊節長歌<lb/>
不恨知音少流水橋邊亭子小古琴時有幽人抱<lb/>
相逢誰謂吟詩瘦聞道春來筋力全勝舊曽将春酒遙<lb/>
稱壽今年凖擬明年又　夢裏周公應不復筆底春秋<lb/>
<pb n="KR4e0138_WYG_034-12b"/>
莫問何時就老眼摩挲凌宇宙一聲啼鳥西堂晝<lb/>
故人千里書中意前日江山今日還増氣呼童為掃門<lb/>
前地觀風使者春将至　行空天馬非凡騎第二泉頭<lb/>
酌水能心醉漫道薦賢名已遂桃李笑東風多事<lb/>
屈指一陽今九九綠起郊原草色無還有燕子歸來應<lb/>
不久主人病後初開酒　次第春光詩管取論清景剛<lb/>
道是纔黃栁半醒半醉花開後㡬多人等閒白首<lb/>
　容春堂後集巻十三<lb/>
</p>
<p>
</p>
  </div>
</body>
</text>
</TEI>
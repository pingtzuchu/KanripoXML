<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>容春堂後集巻七</head>
    <p>
<pb n="KR4e0138_WYG_028-1a"/>
欽定四庫全書<lb/>
　容春堂後集巻七　　　　　明　邵寶　撰<lb/>
　　神道碑銘<hi>一首</hi>墓碑銘<hi>一首/</hi>墓表<hi>六首/</hi>傳<hi>九首</hi>
　　　明故通奉大夫廣西左布政使龎公神道碑銘<lb/>
廣西左布政使龎公元化旣致仕之十有二年正德丙<lb/>
子十二月某日以疾卒于家明年丁丑其子櫟将卜某<lb/>
月某日葬公邑西芝山之原以國典當碑于神道乃手<lb/>
録公世系厯履為状託其姻友王生宗元來請銘公予<lb/>
<pb n="KR4e0138_WYG_028-1b"/>
同年友昔在𢎞治間同朝者數年嘗同考丙辰㑹試旣<lb/>
而公擢福建㕘政予提學江西解后於廣信信宿而别<lb/>
於今十有七年矣方以晤不獲再為恨豈意遽執銘筆<lb/>
哉宗元云宗元來時公喪未踰月櫟以状略故附程學<lb/>
士克勤吳都憲懋貞所嘗贈公之文來其書曰先人以<lb/>
公知已凡得所遺詩劄三復不已嘗歎曰如我者二泉<lb/>
也銘不於公而誰請哉予感乎其言乃叙而銘公諱泮<lb/>
别號芹齋元化字也裔出襄陽德公之後在隋有諱玉<lb/>
<pb n="KR4e0138_WYG_028-2a"/>
者居京兆仕唐為越總管子翀家㑹稽越十三世曰正<lb/>
已者宋大中祥符間為天台縣尉遂又家天台焉公髙<lb/>
祖伯靜號石湖居士曽祖叔圭有士行國朝洪武中被<lb/>
薦不起祖名瑞父繼以公貴封工科給事中母某氏封<lb/>
孺人公登甲辰進士丁未簡授工科給事中𢎞治乙邜<lb/>
擢刑科都給事中戊午有福建之擢壬戌擢河南右布<lb/>
政使癸亥轉廣西左布政使乙丑致仕在官凡二十餘<lb/>
年公在工科適暢御史亨與鎮守中官訐奏公以御史<lb/>
<pb n="KR4e0138_WYG_028-2b"/>
言是上疏論救之旣而京師大水又疏請弭之内監請<lb/>
備元宵燈料又疏請節之有傳奉取銅鼓匠者又疏請<lb/>
罷之時先帝明聖多見嘉納其在刑科自㕘駁外奏疏<lb/>
尤多如南京守備官蒋琮犯法及山東按察使楊茂元<lb/>
以言事得罪及僧官戒璇乗輿出入及進士徐浤等語<lb/>
觸吏部被黜及王威寧復起為都御史及武岡知州劉<lb/>
遜以藩府奏被執及刑部郎中丁哲等坐教坊司訟逮<lb/>
下詔獄公或獨言或率同官言之亦多見采公於是直<lb/>
<pb n="KR4e0138_WYG_028-3a"/>
聲日起士論歸之然憸人以不便已或有衘而流謗者<lb/>
先是掌刑科久者率遷卿寺之貳公擬大理丞于兩京<lb/>
不得擬福建亦再乃得人為公少之公顧不為意公在<lb/>
福建之二年鎮廵以公為才請命總督粮儲在河南首<lb/>
革力役之濫者事妨中貴及勢家公皆不恤在廣西以<lb/>
思恩土官有叛謀公檄降之近省蠻獠有乗虛竊發者<lb/>
軍民日虞其偪莫知所為公㧞民丁資以倉粟躬督追<lb/>
之賊皆遁去君子以公之政於是為大至於經理庶務<lb/>
<pb n="KR4e0138_WYG_028-3b"/>
葢有餘力焉而公歸矣公性坦直感激論事知有禮法<lb/>
不知權勢與公卿言侃侃不少屈視武将雜流尤不少<lb/>
假辭色間為詩文多憤發語有芹齋藁藏于家公生正<lb/>
統庚午享春秋六十有六配蒋氏先卒贈孺人繼李氏<lb/>
子男一卽櫟女三皆歸士人孫男一曰蓀銘曰吁嗟龐<lb/>
公廷言有恭藩政有庸職以地異乃心則同台士有節<lb/>
山與嶻<graphic n="KR1110" url="https://raw.githubusercontent.com/kanripo/KR-Gaiji/master/images/KR1110.png" mimeType="image/png"/>公夙自負而終亦罔缺台山有靈永閟公穴<lb/>
　　　明故南康府知府進階亞中大夫陸君墓碑銘<lb/>
<pb n="KR4e0138_WYG_028-4a"/>
　　　<hi>有序</hi>
南康知府陸君士𢎞得請致仕之三年𢎞治乙丑詔進<lb/>
階亞中大夫又七年辛未以疾卒又三年乙亥其子德<lb/>
等卜新阡於邑富安鄉青山之原葬焉厥旣有銘于幽<lb/>
復謂墓前之石未有所刻則奉其從兄今南京户部主<lb/>
事禮状來請初君有南康之擢也予視學江西以白鹿<lb/>
洞書院為朱子遺蹟圖惟新之顧學田歲入民逋吏竊<lb/>
勤我稽閲聞君來則喜謂諸生曰郡得賢守吾事将有<lb/>
<pb n="KR4e0138_WYG_028-4b"/>
託乎旣而聞君病且致仕則又相顧以歎比予東歸得<lb/>
一再見辛未北上君病少間力而餞予湖上葢不數月<lb/>
而君訃至矣年五十有八烏乎惜哉君諱廣陸其氏士<lb/>
𢎞其字别號新齋世居無錫梅李村君祖安字永寧國<lb/>
朝永樂中仕至臨清縣丞清謹有惠政於是子姓日繁<lb/>
析而城居臨清生民表配趙氏有子二人君其仲也民<lb/>
表以君貴贈承德卽户部主事趙贈安人君年二十一<lb/>
舉鄉試乙未卒業南雍王文肅公重其器屢稱於人已<lb/>
<pb n="KR4e0138_WYG_028-5a"/>
亥丁父憂𢎞治庚戌登進士第觀户部政以例歸省辛<lb/>
亥還部夣不利於母将告歸適公幹江南因省焉居月<lb/>
餘母暴病卒人謂之孝感甲寅成祔葬禮或賻之過君<lb/>
謝曰喪具惟稱不敢以家凡墓事雖細必躬諸子請代<lb/>
君曰此固所自盡也乙夘授户部山西清吏司主事尋<lb/>
監太倉出納夙夜共職計及竹木葦秸率不入於凶盗<lb/>
又疏請輸賈待用無棄無闕而人便之丁巳監兑于小<lb/>
灘戊午考三載稱以南便還奉父母贈敕告于墓己未<lb/>
<pb n="KR4e0138_WYG_028-5b"/>
廵督畿右諸倉葢所蒞地凡千餘里内鎮外邊武衛㕘<lb/>
錯官吏士卒及防秋戍役若干萬人皆受給于君君公<lb/>
平周豫畢精殫計而持之以恒事無遺奸論者才之以<lb/>
涿為道中議闢分司寓家人焉以便巡厯或謂君日且<lb/>
代矣何庸是為君曰茍便於事代者安猶吾安也卒成<lb/>
之㑹中官黃順辭退荘田上以賜藩邸疆侵于民司徒<lb/>
簡徃覈者或舉君君毅然請行立為疆之民則大悦先<lb/>
是畿内諸倉有飼馬菽久腐且棄或抵數給軍徃徃生<lb/>
<pb n="KR4e0138_WYG_028-6a"/>
怨君旣酌給更立輸賈法平糴直給有備無壞且省道<lb/>
費以備荒賑疏上行之庚申再考稱陞廣東司員外郎<lb/>
總監太倉出納於同事有紀綱焉時京城米石銀三錢<lb/>
而山西輸者不啻倍費君請令有司輸賈如畿倉菽法<lb/>
壬戌陞湖廣司郎中每裁覆章奏惟民情國計先後重<lb/>
輕不敢茍狥是歲南康守缺吏部上君名比命下皆稱<lb/>
得人君行出潞河幼子衢溺死葢於是病痰遂有歸志<lb/>
是冬疏乞致仕癸亥得命君歸建祠堂置祭田開塾延<lb/>
<pb n="KR4e0138_WYG_028-6b"/>
師几諸家政畫然畢舉或問君官政鄉人曰吾不知政<lb/>
觀其家可知已家居數年簡出慎交人鮮干以私每鄉<lb/>
大夫社飲雖甚歡狎而深長之思輙形于言旣醉則瞑<lb/>
坐待醒非夜不就枕平居度歩擇言審視詳聽几筵書<lb/>
策各有常置葢自諸生至歸自官不愆于素云君卒辛<lb/>
未十二月十有三日葬以乙亥三月十有五日配周氏<lb/>
贈安人先三十二年卒繼侯氏封安人男子八人長卽<lb/>
德次律皆太學生次術衡衢復從女子三人長適莫鉊<lb/>
<pb n="KR4e0138_WYG_028-7a"/>
故兵部員外郎曰良子也次適鄒釗次聘于吳汝愈孫<lb/>
男九人女孫十人銘曰巍哉廬峰表于南極彭蠡旣瀦<lb/>
左右引掖維山水郡天假君守君雖未之名與不朽震<lb/>
澤底定西瀆東江鬱乎相望七十二峰維山水鄉天錫<lb/>
君藏君則何與卜云其臧神依者山其行如水陟焉降<lb/>
焉于彼于此儉勤惟德寅恭惟謨惟君師古功在司徒<lb/>
水涯山麓有碑龜趺我為刻詞惟永世是圖<lb/>
　　　故承事郎侯君墓表<lb/>
<pb n="KR4e0138_WYG_028-7b"/>
太學生侯祖德将以正德甲戌三月己未葬其父晩竹<lb/>
君於劉巷橋之原其姊之夫今南京通政㕘議吕君仲<lb/>
仁旣銘其幽復以墓上之石未有所刻乃從其父執友<lb/>
復軒潘翁來請翁之子貢士之達祖德受經師也實為<lb/>
之状君姓侯氏諱清字孟清世為錫人家于城之東隅<lb/>
其高祖德宗曽祖希道在勝國時繼有鄉望祖曰永常<lb/>
父曰文淵當我明盛時皆隱以老𢎞治初文淵以優老<lb/>
例受冠帶其配許氏生二子君為之長少遊鄉校敏慧<lb/>
<pb n="KR4e0138_WYG_028-8a"/>
善記有進取之志以親老故不克卒業乃銳意經理純<lb/>
藝厚殖力勤用儉田廬歲益二親樂之君備㫖甘為奉<lb/>
唯日不足弟澄為邑庠諸生君與異事而偕勤知者曰<lb/>
友中歲好為義事人有貸無不應有逋焉裁之以宜不<lb/>
必取盈至有棄焉者或售其産倍厥直而猶靳焉君復<lb/>
予之如初人不堪其忿君徐曰彼倍取而棄我倍予而<lb/>
得将不可乎逮典鄉賦亦惟是施之不亟不徐事恒先<lb/>
集漕卒歲兊于次群閧不已君至出一言皆服而退府<lb/>
<pb n="KR4e0138_WYG_028-8b"/>
縣有興建若河渠若橋梁若城墉倉廩必以委君及其<lb/>
成也罔不嘉勞焉於是身以儀著家以體持鄉之大夫<lb/>
士咸樂與之游嘗當祖父母父母四䘮致客累千人宗<lb/>
婣交際慈惠周至有不能塟者曰塋域於我不能嫁者<lb/>
曰資装於我寒曰於我衣饑曰於我食里中道路淤病<lb/>
行曰於我甓津渡險病渉曰於我梁若杠四方遊士及<lb/>
其門自欵燕及贈賄無失君初無子見庭中筀竹中夏<lb/>
而笋隂采逾茂因號晩竹自謂生子當如之而施舍益<lb/>
<pb n="KR4e0138_WYG_028-9a"/>
厚有是焉者曰有命者見而賀曰公神采滿容似有𠖇<lb/>
積者未㡬祖徳生衆以賀君君曰祖之德也因以為名<lb/>
祖德生十五年應例入太學克自樹立予昔見于京師<lb/>
而器之謂君積善之徴當在於是先是得通政君於甥<lb/>
舘恩義交篤至為治田建第及君舉進士位望通顯君<lb/>
子以為知人壬子之饑入貲助賑受服視七品階承事<lb/>
郎自是數與鄉飲之席晩謝世事營别舘於所居東偏<lb/>
山亭水榭極幽雅之趣客凡數軰以賢不以勢以知不<lb/>
<pb n="KR4e0138_WYG_028-9b"/>
以故徃來無期興至輙聚興盡乃已若風日晴煦雪月<lb/>
澄朗則泛舟山溪間亦惟是數客者俱正德辛未祖德<lb/>
既入選籍歸自京師明年壬申君疾是秋九月十有八<lb/>
日君疾病卒壽七十二配浦氏於君有相之道子男一<lb/>
人卽祖德女三人長壻為洧川教諭陸華次為通政君<lb/>
又次為周暄烏乎天道於人豈相逺哉晩竹君之始艱<lb/>
於嗣也人皆為之興嘆君顧坦坦靜居若無所望而家<lb/>
居日用為善不置譬之學者有勿忘勿助之道旣而年<lb/>
<pb n="KR4e0138_WYG_028-10a"/>
㡬六十竟得子子且知學人有邁徃之期以其旣徃而<lb/>
徴諸将來則冨貴福澤之報當無錙銖爽者吾黨有未<lb/>
昌厥施而厚責於天者聞君之事亦可以自觀矣哉是<lb/>
為表<lb/>
　　　靜庵胡君墓表<lb/>
餘干胡君靜庵之葬也旣得銘于方伯張公矣越四年<lb/>
正德丙子其子守判吾常奉其友詹進士珪状請予表<lb/>
墓上之石予昔督學江西嘗因守而知君當其時豈知<lb/>
<pb n="KR4e0138_WYG_028-10b"/>
君之墓表於予哉先是戊辰歲守登進士授處州府推<lb/>
官便道省君於家君戒之曰官以為民無茍狥俗俗威<lb/>
以逞汝惟慈俗佞以折汝惟良俗競以進汝惟靜守拜<lb/>
受教治處三年而政成君子稱賢郡推惟慈良故然以<lb/>
靜故弗得於監司之好佞者用是遷官叙而弗超然靜<lb/>
之名聞而慈良益彰一歲兩遷今貳守蘇郡矣進且未<lb/>
艾予謂君之三言二效於前一效於後效於前者民誦<lb/>
之效於後者士大夫傳之君之教子如此雖未及受封<lb/>
<pb n="KR4e0138_WYG_028-11a"/>
而葛巾野服與同時諸老以子貴而被青紫者周旋田<lb/>
里間人之重之顧獨在君然君自視慊然有司行鄉飲<lb/>
酒禮以大賔請不徃或問之君曰此古之制而今用之<lb/>
吾之道愧於古人多矣冒然當之得無辱斯舉乎君孝<lb/>
友而惠鄉人有貸力所及應之不少緩卽不及亦勉副<lb/>
之其負焉者不較也有貸多而不忍負者以室劵授君<lb/>
卽日将遷君蹙然曰寧予亡貲忍使汝亡家乎立焚之<lb/>
烏乎此亦何媿於古人哉吾於是益重之君諱鐘字文<lb/>
<pb n="KR4e0138_WYG_028-11b"/>
聲靜庵其别號也其先居徽之篁墩南宋時遷婺元季<lb/>
遷鄱陽國初始定居餘干君曽祖煥明祖福安父髙母<lb/>
蔡氏繼蒋氏生正統戊午卒正德癸酉壽七十六娶霍<lb/>
氏宋進士震龍之後子四人長宦次富次卽守次崇先<lb/>
卒孫五人儉偲儒佃<lb/>
　　　梅坡林居士墓表<lb/>
是惟梅坡林居士之墓居士生於元乙巳歲至國朝永<lb/>
樂己丑而卒葬于其里之東院山越五十有六年天順<lb/>
<pb n="KR4e0138_WYG_028-12a"/>
甲申其孫某卜吉於翠巖山之原遷塟焉今墓是也越<lb/>
四十有五年正德戊辰其曽孫謹夫立石墓前而以状<lb/>
屬歙進士胡惟學來請文越八年丙子予始書歸之按<lb/>
状居士諱貞字孟榦林其氏梅坡其别號也世為閩縣<lb/>
人居福城南津坊高曽祖俱隱不仕父允中母池氏生<lb/>
子四人居士其季也居士生未冠父母繼沒孤苦重以<lb/>
哀㡬不能生伯兄孟髙洪武間為吏部員外郎沒於官<lb/>
居士能撫其孤旣而以讀書聞又以能檢身持家聞於<lb/>
<pb n="KR4e0138_WYG_028-12b"/>
是清廉里黃巖中富室也年且耆無子惟一女淑慧通<lb/>
書史葢相攸者久之聞居士於媒遂舘焉黃豪曠縱酒<lb/>
公㡬諫弗納繼之以直朞年而志違居士嘆曰嗟乎男<lb/>
子不能自食顧家於婦邪乃乗間告黃曰舅子我我亦<lb/>
父舅然於宗嗣非計也老而子人亦有之盍圖諸乃為<lb/>
置側室旣又勸立從子某為嗣遂以其妻黃歸營于磕<lb/>
源以居不持外舘一物時祖産已屬諸兄家徒四壁立<lb/>
居士恬如也與黃事生業日勤未㡬移樹後山發土得<lb/>
<pb n="KR4e0138_WYG_028-13a"/>
錢若干田園居室日以廣有家之䂓畧備數年而産倍<lb/>
則周恤孤獨修舉廢墜表然為鄉望人居士性剛果儀<lb/>
觀脩偉於紛華一無所好獨好樹梅因號梅坡年僅四<lb/>
十有五子五人孫十一人深字士淵舉景㤗庚午鄉試<lb/>
卒官韶州府訓導曽孫十九人機楨舉成化戊子鄉試<lb/>
楨一名堅厯官益府伴讀樞字謹夫成化甲辰進士厯<lb/>
官徽州府同知𤣥孫十二人居士卒時有子矣有孫未<lb/>
若是多也今其曽曁𤣥蕃且才而顯如此烏乎盛哉昔<lb/>
<pb n="KR4e0138_WYG_028-13b"/>
歐陽子葬其考崇公之六十年始克表於瀧岡君子以<lb/>
為孝謹夫為居士曽孫葢厯三世百有餘年而圖其不<lb/>
朽於予走介數千里至於數年三請而益勤君子稱慈<lb/>
孫其能舍諸予於是知居士之澤逺矣烏乎居士處身<lb/>
義謀人之家忠其嗣之延碩冝哉<lb/>
　　　明故三原縣學教諭王先生墓表<lb/>
松江府同知王君珝之父教諭先生卒且葬若干年矣<lb/>
至是其配彭氏卒訃聞于松珝奔歸将以某年某月日<lb/>
<pb n="KR4e0138_WYG_028-14a"/>
啓先生藏而合焉追惟先生墓未有表乃以為請予知<lb/>
許時珝方為諸生實與今祭酒賈君鳴和軰數人講學<lb/>
于予予於其請也惡能辭諸按珝所自為状先生諱俊<lb/>
字用章别號幽齋其先鳯陽人國朝洪武初髙祖廷懷<lb/>
始自霍邱遷許州祖讓父觀世守靈臺業先生生獨穎<lb/>
異少以禮學遊州庠儀采端凝雖被服寒素望者知為<lb/>
偉器與物無競而取予惟慎自書策外無他嗜好凡遇<lb/>
佳文字輙手録之應舉屢踣卒以貢升禮部授訓導陜<lb/>
<pb n="KR4e0138_WYG_028-14b"/>
西三原先生至新其矩範敦尚本實諸生爭自淬礪貧<lb/>
乏者顧飲食之有梁澤者年尚少先生亟稱竒才而加<lb/>
之教後發觧第一與張曉繼登甲第論者歸功焉同官<lb/>
或忌之搆謗百端先生弗為意時王端毅公方為方伯<lb/>
特加禮重九載考績吏部適端毅以公務至言而留之<lb/>
尋擢教諭士心益嚮先生有繼母迎之養焉初先生家<lb/>
食時嘗懇荒田二百畆閭右乗隙侵而有之子姪來告<lb/>
先生曰此亦非我有也其何可爭寘不問先生卒成化<lb/>
<pb n="KR4e0138_WYG_028-15a"/>
壬辰某月某日年五十三其葬某原為卒之明年某月<lb/>
某日配彭氏子男五人長某次琮諸城訓導次某次某<lb/>
珝其季也舉𢎞治乙夘鄉試厯知安平德州至今官所<lb/>
至稱治孫十八人某某某某某孫女十有一人嫁者九<lb/>
人曽孫十有一人𤣥孫二人彭為禮科給事中某之孫<lb/>
性嚴肅治家有法先生學且仕彭皆有資焉寡居凡若<lb/>
干年始琮迎養不就珝亦如之曰我未亾人朝不及夕<lb/>
逺渉何為汝惟各慎乃圖為我慰耳每致書珝必先官<lb/>
<pb n="KR4e0138_WYG_028-15b"/>
箴後及家故予在許徴故家文獻以王彭為望珝也才<lb/>
故與之進嘗聞先生薦於端毅重其為人而恨不及一<lb/>
見彭間見吾母太淑人太淑人稱其言動有禮今執筆<lb/>
表先生墓而彭附書焉固亦吾志也哉<lb/>
　　　明故信陽州知州進階奉政大夫施君墓表<lb/>
信陽知州施君旣卒且葬其子庠生逢原請予表其墓<lb/>
上之石予時在浙藩受其状而諾之越十有二年予以<lb/>
侍養歸自户部始克最公事行之著者載之篇俾歸刻<lb/>
<pb n="KR4e0138_WYG_028-16a"/>
焉其他行具都憲徐公所為誌者不書君壮時與匏庵<lb/>
吳公同里閈且同㳺庠序日相講習自經學外博極群<lb/>
書文名並稱於人公亦雅重君後屢屈禮部惜君者徃<lb/>
徃援公為言旣而就選得同知許州人重惜之君在許<lb/>
實與予同官予政暇輙與辨質所疑君曰此在禮法云<lb/>
何前輩某某嘗有論云云或所行同異予酌而從事故<lb/>
雖一州之小有大議出焉於是南京工部侍郎海虞徐<lb/>
公方為藩及巡撫嘗致君而客禮之相辨質如予葢君<lb/>
<pb n="KR4e0138_WYG_028-16b"/>
為貢士家食且久獲遊先達諸公間故多聞如此𢎞治<lb/>
初修憲廟實録河南省臣徴編纂官於屬獨以歸君君<lb/>
寓相國寺合諸郡所上督諸生數十人校録而筆削之<lb/>
編成論者謂有史體許屬邑臨潁稱狡郾城稱野君以<lb/>
武御史檄先後掌其事各以俗為䂓民漸底訓監司才<lb/>
之己酉歲京運禄米先定價不足於納郡縣避嫌莫敢<lb/>
言者君言於巡撫徐公俾給時直民免重費太康縣民<lb/>
地百餘頃與藩府荘比藩卒據為荘地奏下撫按屬守<lb/>
<pb n="KR4e0138_WYG_028-17a"/>
巡官臨視民負寃至輙集衆以抗累歲未决君最後承<lb/>
檄徃民抗如初君徐諭利害且示無偏意民喜躍出舊<lb/>
籍君抵其境度而疆之民不失地藩卒無辭徐公患織<lb/>
造絲直為奸人所漁特檄君徃市于湖州物美而直省<lb/>
其羡歸于公於是清譽倐著徐公㑹巡按御史上公状<lb/>
㑹信陽缺知州遂自許州擢信陽信陽壤接湖湘軍民<lb/>
雜居故稱難治先是非進士若故京朝官不與而君以<lb/>
州貳擢初頗訝之君至召舞法吏先諭後治令出肅然<lb/>
<pb n="KR4e0138_WYG_028-17b"/>
衛職肆横成習君處以禮法不少假借若其同官有隙<lb/>
君復為分解卒致感服屯卒占民腴田聞君風悉還之<lb/>
有選人寓平常逆旅民姚琪者豔其妻謀死而奪之鄰<lb/>
人訟焉君得情於其幼孤竟抵姚罪君兼通醫學在許<lb/>
嘗蓄藥施民民病阽危而起者有之在信陽亦然凡此<lb/>
皆吾所謂事行之著者烏乎君子之於學患無其實茍<lb/>
實有之則前雖或屈而後不能不伸要之知已有無是<lb/>
繫抑亦有天道焉如施君者所負不止此而卒此焉止<lb/>
<pb n="KR4e0138_WYG_028-18a"/>
非天其孰為之雖然君之名在在浮于爵位人亦不能<lb/>
抑也固亦天哉君諱文顯字煥伯别號膚菴其先亳州<lb/>
人南宋時始居蘇之長洲縣國初有教授某者三傳至<lb/>
君父忠娶夏氏生君三歲而夏沒君鞠於祖母潘氏年<lb/>
若干以府學生舉成化乙酉鄉試自丙戌至甲辰㑹試<lb/>
連不利以經學授徒凡若干年年五十二始官許州八<lb/>
年之信陽又二年乃老年六十二又十㡬年年七十四<lb/>
以疾卒先卒之一年有詔致仕官進階或勸君易服與<lb/>
<pb n="KR4e0138_WYG_028-18b"/>
帶君曰吾階從五品今進正五品何用易為君為文務<lb/>
理勝而法宗歐陽公所著多不存稿今止存若干巻君<lb/>
三配初邢繼陸再繼計子六人逢惠邢出蚤世逢<hi>闕</hi>逢<lb/>
<hi>闕</hi>逢<hi>闕</hi>陸出逢㤗與逢原則計出也女五人孫男七人<lb/>
女九人曽孫男女若干人墓在某原其葬為正德戊辰<lb/>
九月二十五日<lb/>
　　　山西布政司右㕘議致仕進階中順大夫胡公<lb/>
　　　墓表<lb/>
<pb n="KR4e0138_WYG_028-19a"/>
吳郡陸生煥及其弟燦灼從鄉進士錢君元抑謁予表<lb/>
其外祖胡公之墓於是公葬逾月而太僕少卿都君𤣥<lb/>
敬之銘出矣予為最都君所稱之大者表之曰公少濶<lb/>
達急世務經學外若兵農水利無所不記注比以丙戌<lb/>
進士知江陵縣遂奮欲自見江陵據江漢上流民多豪<lb/>
俠且與藩校衛卒錯居公剔摘奸蠧一裁之法畫然就<lb/>
理適湖南北盗起朝命調夷兵勦之所過剽掠如盗至<lb/>
江陵獨俛聽公饗勞以去三年召為監察御史未㡬坐<lb/>
<pb n="KR4e0138_WYG_028-19b"/>
詿誤出知麻城麻城號徤訟公示之禮延問耆舊究利<lb/>
與害而罷行之其治如江陵而體稍異民益感化尋遷<lb/>
常德府同知初為守所忌久之乃更敬信有中監還自<lb/>
雲南舟重貨道索資送且要賄甚擾公獨率吏民徃見<lb/>
為欲檢其装者其人懼而去嘗攝守事㑹有詔徴黃金<lb/>
公以非地産不為歛檄旁午至令丞交諌不聽曰罪我<lb/>
之由弗汝逮也尋有詔勿徴旣而以憂去起復得處州<lb/>
或鑿山得銀中監請取之如官穴公上疏論之謂先王<lb/>
<pb n="KR4e0138_WYG_028-20a"/>
不盡利以遺民今所謂銀穴則旣有官守彼偶而得者<lb/>
利於㡬何而復取之且後之日安必其如今邪疏上中<lb/>
監奏報罷五品滿九載旣考最乃力請老時王端毅彭<lb/>
惠安二公在吏部知公才節而嘉其知退也請加今秩<lb/>
公歸杜門謝客言不及時事部使者或訪焉非强之不<lb/>
見見輙以病謝不荅歲請鄉飲不赴有請事者公與坐<lb/>
語竟日不敢言而退葢凡十餘年而病病間深靜自頥<lb/>
又十有四年卒烏乎公之操執感槩於江陵常徳處州<lb/>
<pb n="KR4e0138_WYG_028-20b"/>
壮矣及其歸也乃紆體抑志泯跡里閈約而忘貧逸而<lb/>
忘病又何其沈晦也若公者雖古之時葢賢之而况今<lb/>
哉何世無知德者讀吾表能勿起敬乎公諱琮字文德<lb/>
姓胡氏世為蘇之長洲人曽祖仲逺祖彦敬父晟母徐<lb/>
氏配闕氏無子以兄之子杲嗣有女子五人其長歸陸<lb/>
應賔次國子生徐孔麒次蘇州衛百户魏恩次陳柯次<lb/>
錢愚公病應賔迎之養卒其家遂歛以葬煥等應賔子<lb/>
也公善吟咏所存有東隅集者燦将傳之公墓地葬月<lb/>
<pb n="KR4e0138_WYG_028-21a"/>
日具都君誌不書<lb/>
　　　南京工部侍郎徐公傳<lb/>
公諱恪字公肅世為蘇之常熟人自宋元來鉅人長者<lb/>
不絶國朝正統間公父敏叔從事于公為巡視少卿熊<lb/>
公槩巡撫侍郎周公忱所禮遇有子八人公其季也状<lb/>
貌魁碩凝重少好學族人有左氏傳善本公就而讀焉<lb/>
旬月强記殆盡景㤗丙子舉鄉試應天癸未㑹試值火<lb/>
公走避垣下有巨人自垣上手之得免因忽不見成化<lb/>
<pb n="KR4e0138_WYG_028-21b"/>
丙戌第進士簡授工科給事中首與同列論宫闈事諸<lb/>
内侍求領抽分公復與同列論沮中人因以其事奏屬<lb/>
公軰為中傷地公蒞之卒事無闕尋丁生母張憂復除<lb/>
前官前後論列凡若干章皆當世要務公顧自少盡削<lb/>
其藁陞湖廣左㕘議分守湖南道兵荒後民物彫瘵公<lb/>
加意撫䘏巡無停傳梁王薨嗣絶公會吳少卿道宏録<lb/>
其遺財監臨者将有所隱公親按籍寳器金帛各歸之<lb/>
所後吳坐褫職衆服公識初中監採進武當竹笋諸物<lb/>
<pb n="KR4e0138_WYG_028-22a"/>
他郡無與資送繼有欲旁及者公檄沮之居數年陞河<lb/>
南右㕘政陜西饑公督歸之粟數萬石時河南旱運夫<lb/>
患道險逺公乃易銀境内以畀陜人陜人亦稱便陞右<lb/>
布政使未㡬進左布政使時河决開封諸郡公請先浚<lb/>
後塞如古法旣而皆如公言藩府承奉司故無吏時徽<lb/>
藩有濫設者公稽令革之尋被奏劾上以公義正用書<lb/>
慰王申著為令巡按侵撥吏權公不少假㑹計歲入不<lb/>
勝費請暫減京運言甚懇悉河逼開封或奏遷藩㑹於<lb/>
<pb n="KR4e0138_WYG_028-22b"/>
許洛公條陳五不可事亦遂寝遷都察院右副都御史<lb/>
巡撫其地㑹有旱溢冰雹之災公請减秋稅且上弭災<lb/>
八事藩府據魯山民業公承命㑹勘議還之民户部督<lb/>
積逋急公疏請從緩御史李興建議割漢中鄖陽夔州<lb/>
數郡别置布政司事下諸撫臣議公條陳不可者五朝<lb/>
議韙之又以河决蘭陽害民稼請蠲其稅因㑹議上六<lb/>
事有忤當要語公素重風教至是修微子祠於歸德建<lb/>
西門豹祠於彰德道經洛南見范文正及其子忠宣墓<lb/>
<pb n="KR4e0138_WYG_028-23a"/>
亟為修治且請祠春秋置守户凡先賢當祠者亦皆凖<lb/>
令從事奉詔祭告濟瀆有浮帛之異郡縣請上之公不<lb/>
聽惟上弭災八事且言臣所言者一省事事有闗天下<lb/>
者乞命中外論列無諱葢公所建論於是漸廣且大先<lb/>
是中監有奉使道其地者公絶饋遺且重禮節甚或避<lb/>
館不見群嫉公者因嗾周藩誣公他事公疏辭且辨上<lb/>
知公貞臣調巡撫湖廣以示不疑公聞命卽行两河士<lb/>
民夾道攀送哭聲聞數十里公以湖廣舊治地益詢利<lb/>
<pb n="KR4e0138_WYG_028-23b"/>
與病而罷行之始至時有中使載私鹺百艘抑市于民<lb/>
公固持不從民得無擾湖南北蠻冦徃徃竊發公嚴責<lb/>
将領而按黜其尤無状者數人復䆒弊端凡用軍職必<lb/>
自衆舉不專聽總帥於是荐有災異公上五事多見施<lb/>
行論者謂公直節於河南益著居一年忽有㫖陞南京<lb/>
工部右侍郎或謂中監有以怨左薦者公曰吾平生惡<lb/>
傳奉而晩乃蒙此乎遂極言大臣進退之義引疾求去<lb/>
上慰勉就職一時朝論皆以公言為士夫重公至南京<lb/>
<pb n="KR4e0138_WYG_028-24a"/>
首抑私門役匠以紓積困怨言屢聞公不為動公以年<lb/>
近七十請致仕至再不允考滿赴闕㑹疾作遂力辭詔<lb/>
給驛歸歸一年疾愈言者以公可屬大事交疏起之不<lb/>
果然每得邸報聞朝政得失輙為憂喜又六年卒年七<lb/>
十三公愽學好文長於奏疏歲上議章公卿集朝堂見<lb/>
之必稱歎以為才與識稱有奏議集若干巻行于世平<lb/>
生引㧞士類恒如弗及君子觀其所舉謂之知人位雖<lb/>
貴自奉不加於故在官蕭然如其在鄉三品初考當䕃<lb/>
<pb n="KR4e0138_WYG_028-24b"/>
子公疑所予有以仲子立孫言者卽以長孫瑑請将卒<lb/>
戒諸子無乞祭葬曰吾媿報稱敢復徼死後榮魏蕭山<lb/>
吾願學焉越一年巡按御史疏公大節為請祭葬如著<lb/>
令公配許氏贈淑人子四綎綰縜縚孫四長卽瑑補西<lb/>
安丞珝瑗琳曽孫七僑伋偁儒侍儀倫論曰烏乎徐公<lb/>
其殆聞范文正之風而興起者乎文正蘇人也公嘗為<lb/>
某言文正逺矣吾不及見吾幸得見葉文荘焉文荘聞<lb/>
文正而興起者也故公在河南嘗修文正之墓而請秩<lb/>
<pb n="KR4e0138_WYG_028-25a"/>
其杞又以文荘所著水東日記刻而傳焉烏乎文正尚<lb/>
矣文荘今天下士也建議者以清德正學稱之君子曰<lb/>
允公幼學壮仕能自得師老而未巳要其所至天下有<lb/>
公論焉某聞文荘於公有生晩之嘆雖然吾見公亦可<lb/>
矣尚何多恨為哉<lb/>
　　　莫如起傳<lb/>
莫如起諱潜如起其字也别號水亭生無錫南里人父<lb/>
澄心翁讓性雅潔好自標致傾心下士有譽士夫間如<lb/>
<pb n="KR4e0138_WYG_028-25b"/>
起繼之人謂有澄心風初如起與弟如山同經學未㡬<lb/>
翁病痿家事及焉乃謝去不事旣而畢力治生經紀諸<lb/>
務務合矩法暇則肆意古學文好韓昌黎詩好杜工部<lb/>
字好歐陽率更日從諸老先生考問皆駸駸得蹊徑焉<lb/>
又三年翁卒與如山卜新阡龍山種樹營兆域築廬舍<lb/>
皆為之自躬葬之日逺近來觀咸謂之治嫡母金多疾<lb/>
至老益弱如起日夕問所欲有不言言無不致所居謹<lb/>
内外嚴若公府聞人有急輙赴救如恐後遇非意事處<lb/>
<pb n="KR4e0138_WYG_028-26a"/>
之夷如也年三十卒葬柎澄心翁兆配茹氏無子以如<lb/>
山子同嗣友人邵某曰烏乎如起已矣予昔為諸生嘗<lb/>
以社爼将與同事論于公如起遇諸途揖予退曰此行<lb/>
也不知者得無謂為肉乎君豈宜此君豈宜此予服其<lb/>
識如起嘗夜挫於人人為不堪厥明予訪焉語笑如他<lb/>
日飯予頃無㡬㣲見顔靣予服其度烏乎如起卽不壽<lb/>
幸至四十五十當亦有可稱者不至落落無聞如今無<lb/>
疑也烏乎如起久矣哉已矣尚何言哉尚何言哉<lb/>
<pb n="KR4e0138_WYG_028-26b"/>
　　　絅庵李先生傳<lb/>
李先生名庶字舜明其先陳留人宋有諱傅者以少保<lb/>
儀同三司從思陵南遷始籍無錫其子琳累官敷文閣<lb/>
待制吏部尚書朱晦庵王梅溪登第時皆有事於廷試<lb/>
者也傅六傳至無錫教諭壽祖者家遭兵火悉死獨其<lb/>
身以事出得免自是在元凡四世不仕至先生之曽祖<lb/>
伯器國朝兩舉孝廉皆以疾辭與張尚書籌浦舍人長<lb/>
源為友祖景脩父桓仲號確軒嘗舉賢良方正不就母<lb/>
<pb n="KR4e0138_WYG_028-27a"/>
孟氏宋信安郡王忠厚七世孫武城知縣孔文女先生<lb/>
幼頴悟十二能詩確軒教以文學口授指畫巨細兼舉<lb/>
十八里人相推為師斆學甚勤雖大寒暑非甚病不輟<lb/>
鄉先正張憲副思安過確軒見所著鬼谷子魏仲先二<lb/>
贊大竒其才因勸治尚書與倪侍御汝敬相講益旣而<lb/>
以喪廢遂力攻古作自先秦两漢及唐宋諸名家無不<lb/>
㕘閲每操筆黙然成章不欲炫露因有絅菴之號然時<lb/>
時為知已者出輙相傳誦聲名隱起三吳大夫士若徐<lb/>
<pb n="KR4e0138_WYG_028-27b"/>
武功有貞王文肅㒜吳文定寛李太僕應禎夏方伯寅<lb/>
楊都憲璿盛都憲顒秦方伯䕫皆相推致嘗逰金陵志<lb/>
意益廣王三原恕以都御史巡撫江南禮而容之先生<lb/>
得師人之道而隱然自重邑大姓懇請始一應之及門<lb/>
士多出為顯官有欲從浮屠者立責而復之先生事父<lb/>
母孝存以道養没以禮葬旣除猶哀二姊貧嫠歲有所<lb/>
給兄弟早卒撫寡訓孤不遺餘力外氏凋喪春秋必之<lb/>
其墓省焉内弟無依者終身衣食之先廬久敝節用而<lb/>
<pb n="KR4e0138_WYG_028-28a"/>
成室與諸姪共處庭無間言朔望謁先祠退坐中堂男<lb/>
女㕘㑹必有戒詞為人簡重温純而義氣所激執言無<lb/>
忌凡諸細行人所不矜者先生獨致謹焉嘗以白金託<lb/>
息於人所償過数謝而返之其他多類是先生細目脩<lb/>
髯長身而癯冠衣整潔出入閭里見者起敬晩年望益<lb/>
隆郡邑長歲時存問必躬鄉人之都下者公卿多起居<lb/>
之所居號南樓日以先世遺書校讐其中惟詩老有社<lb/>
事則一徃焉治後圃結茅渠水上題曰渠南一老手書<lb/>
<pb n="KR4e0138_WYG_028-28b"/>
陶謝諸賢詩于壁每風日晴美幅巾藜杖行歌坐吟悠<lb/>
然自適人以列仙擬之正德改元詔行優老之典先生<lb/>
受粟肉絮帛或謂盍受服先生曰惟德稱厥年乃敢當<lb/>
此某於是何有卒不受先生重世德以先家蓮蓉湖晩<lb/>
號蓉湖漫叟所著有錫山志若干巻絅庵集若干巻評<lb/>
者謂其文脩婉善叙事有六一家法詩雜出諸體長短<lb/>
歌行則宗温李書似宋沈配趙氏宋孝王裔孫子覺戊<lb/>
辰進士論曰予嘗怪今之士學以求道者少豈惟道哉<lb/>
<pb n="KR4e0138_WYG_028-29a"/>
雖文亦然非應舉不學也先生之於文博覧群籍幽探<lb/>
逺騖其功倍於舉子故能超時流而上之當是時使有<lb/>
韓歐者為之依歸其所造詣又當何如邪先生之行深<lb/>
醇有則與其文稱稱先生於鄉葢未盡德焉周崇壽耇<lb/>
漢重賢良先生殆近之矣<lb/>
　　　白吏部傳<lb/>
吏部司務白君坊字表之别號誠齋太子太保康敏公<lb/>
季子也其先世系及康敏之官階勲業有傳在國史康<lb/>
<pb n="KR4e0138_WYG_028-29b"/>
敏夫人蒋氏實生君君幼頴脫年十二三侍康敏公于<lb/>
南京偕仲兄京尹圻學于湯景賢氏為時文有竒語長<lb/>
老見之亟稱曰是固偉器十五就試於提學侍御婁公<lb/>
公曰童子何能文如是十八領應天鄉薦明年入太學<lb/>
又以康敏公命從大學士謝木齋尚書白怡靜二先生<lb/>
㳺於是康敏入總臺事進位司㓂而君謙厚自持與窮<lb/>
寒士齒康敏公卒君予寧家居哀不廢業旣除喪久之<lb/>
曰世禄古道也舍焉而科目是由則旣非古矣而必取<lb/>
<pb n="KR4e0138_WYG_028-30a"/>
進士何居正德初乃以資就選吏部授兵部司務勤謙<lb/>
自持五日一廷奏事敬共将之旣而轉吏部慎密加焉<lb/>
尋授登仕佐郎㑹天下諸司入覲考功問庶官治状君<lb/>
以所知對皆恊輿論今太宰邃庵楊公甚器之而君違<lb/>
太夫人久思一見弗得鬱鬱成疾壬申閏五月十一日<lb/>
卒于京邸年止四十配王氏子男一人誨君平生少言<lb/>
常侍康敏公燕居公問以時事君應口對皆有理致公<lb/>
嘆而異之家居時見族有貧乏者時衣食之自郡城抵<lb/>
<pb n="KR4e0138_WYG_028-30b"/>
無錫道凡百里一雨輙淖為行者病君甓之中有五牧<lb/>
白塘二津復為之梁康敏公嘗置義田建義學設藥局<lb/>
以惠姻戚君謂尚缺義塚吾将繼焉乃以其志告二兄<lb/>
将有事焉而君卒矣君在官凡若干年退朝理堂事退<lb/>
堂則闔户讀書日有程課其為詩文醲郁有藻思極力<lb/>
摹儗古人意得時徃徃類之刑科給事中同郡毛君式<lb/>
之知君深且久其言葢云二泉邵氏曰士之立於朝也<lb/>
躬起者難世繼者亦難躬起之難難於知奮世繼之難<lb/>
<pb n="KR4e0138_WYG_028-31a"/>
難於知約繼而稱稱斯其尤難也白君幼學壮仕循循<lb/>
脩雅君子稱康敏鉅人長者君為之子可謂無媿爾矣<lb/>
然伯仲皆歴近要崇顯君亦有地矣而年獨弗遐蓋其<lb/>
數如此故論者為君惜之<lb/>
　　　羅孝子傳<lb/>
羅孝子瑋字宗器吉之吉水人其先曰復仁者國初以<lb/>
𢎞文舘學士從髙皇帝定天下當封辭上嘉其忠實賜<lb/>
歸田里其孫曰汝敬舉永樂甲申進士文皇帝始選庶<lb/>
<pb n="KR4e0138_WYG_028-31b"/>
吉士汝敬與焉厯官翰林至工部侍郎嘗有巡邊功孝<lb/>
子侍郎孫也賢而有文以䕃補太學生試銓曹優等授<lb/>
四川布政司經厯專理邉儲尋以母喪起復補福建擢<lb/>
知賔州同知常州府所至清慎有善政君子謂無媿其<lb/>
祖初孝子之居母喪也廬墓於螺子山下三年常隨一<lb/>
白犬主哀亦哀主息亦息山故無虎至是一虎渡江來<lb/>
周旋塋次與犬狎而不害孝子病而廬卧所杖竹倚壁<lb/>
生枝葉一白鴉為鳩鳴久而不去及将禫再感異夣越<lb/>
<pb n="KR4e0138_WYG_028-32a"/>
三日廬火有毒蟲死者五當是時墳生芝荷華生於原<lb/>
他日在福建有鶴五來翔與鴉來同物事具郡志自鄉<lb/>
達於中朝為之詩者凡若干人徐太史舜和寔序之二<lb/>
泉子曰予視學江西時嘗至吉水詢篤行之士於縣令<lb/>
丞簿博士諸生皆對曰邑稱多士尚矣今則有羅宗器<lb/>
其人旣而訪諸郡守倅曁鄉大夫士皆對如令言徐而<lb/>
求之葢忠信博雅宗族稱其孝也鄉黨稱其順也藩郡<lb/>
稱其理也而章逢之士又稱其文也予於是重之乃今<lb/>
<pb n="KR4e0138_WYG_028-32b"/>
見文獻録顧獨以孝子稱葢自其家云爾雖然孝人道<lb/>
之先也舉其大則小者可知已雖微動植之祥吾未嘗<lb/>
不以為信也孝子從子其祥吾辛酉所舉士也聞予言<lb/>
而然之請遂為傳以附于志<lb/>
　　　倪久齋傳<lb/>
久齋諱柞字相承久齋其别號也姓倪氏倪為族以儒<lb/>
望於錫其顯者曰都給事中峻字維嶽别號静寄以鄉<lb/>
貢起家在太宗朝嘗上書諌事佛上試逺使之占城更<lb/>
<pb n="KR4e0138_WYG_028-33a"/>
稱得體晩歸教授後進多出其門曰監察御史敬字汝<lb/>
敬别號月樓以進士起在景㤗間直言不諱逺謫而聲<lb/>
益振卒官後軍都督府都事久齋給事公曾孫也甫十<lb/>
一齡而孤其母錢守節自誓親教之學時家貧甚至手<lb/>
為履以易筆劄久齋幼敏而勤每夜讀母辟纑相之嘗<lb/>
舉給事御史二公事以望焉久齋益自力弱冠而書史<lb/>
通子弟推以為師學成而仕者多有之久齋曰吾家世<lb/>
以經學取科第舎是則罔克繼前聞人乃從蒿庵俞先<lb/>
<pb n="KR4e0138_WYG_028-33b"/>
生學尚書未㡬舉業就緒群試有司一再不偶輙棄去<lb/>
不事益肆力斆學其為文婉而成章出入南宋諸大家<lb/>
詩宗唐法尤長於律真行書逼沈宋體間出所業於鄉<lb/>
先生鄉先生輙嘆繩不已至忘年為友於是母氏春秋<lb/>
髙矣乃築室學宫南涯日夕左右母恱則喜愠則懼誨<lb/>
則拜受責則跽謝得為子道久之母歿哀毁不自勝物<lb/>
以家具事以身任自殮及葬無違禮至功衰猶戚子容<lb/>
中鄉舉賀客在堂久齋呼而誡曰科以世重世以德重<lb/>
<pb n="KR4e0138_WYG_028-34a"/>
不然何賀之敢聞容拜受教今譽亦日起人謂善訓所<lb/>
著詩文稿若干巻藏于家平生之交長老而忘年者若<lb/>
王文肅㒜盛刑侍顒卞户郎榮張府推九方秦封君旭<lb/>
李絅庵庻錢希齋文凡若干人文肅嘗賔于塾脩敬為<lb/>
碧山社㑹久齋還自舘必與偕餘皆有唱和其年儕而<lb/>
望者自莫駕部曰良而下又凡若干人素重公府之謁<lb/>
憲孝二朝實録之修也以有司聘與執筆歲鄉飲以賔<lb/>
請辭再請赴焉卒辭之年六十六病卒明年葬某山之<lb/>
<pb n="KR4e0138_WYG_028-34b"/>
原壽府長史楊崇周銘之論曰久齋之稱士也宜哉初<lb/>
久齋博學待試葢将進効于時衆方奔騖萬冀一得若<lb/>
壟斷焉者比比乃獨委命靜俟翻然自止為名師儒蓋<lb/>
自重者如是故嘗就倪之世論之出則為靜寄為月樓<lb/>
處則為久齋其趣一也稱士於國殆無媿焉况一鄉乎<lb/>
知德君子将無改於吾之言矣<lb/>
　　　毛封君傳<lb/>
毛封君勣字時繹常之武進人其先出河西金亂渡江<lb/>
<pb n="KR4e0138_WYG_028-35a"/>
有仕常州者始占籍焉至封君之曽祖福四當國初徙<lb/>
栁村里世業耕讀為鄉稅長其孫文明娶趙氏生封君<lb/>
封君幼淳敏成童習舉業講讀之餘能談前史治亂成<lb/>
敗之跡徃徃得其要領識者異之旣念父獨勞於家諸<lb/>
弟妹㛰嫁事繁家将不給乃應郡辟從事於邑六載例<lb/>
入貲得官從事刑部以憂歸數年授湖廣永州府倉副<lb/>
使倉無他儲惟受屯田子粒封君出納平允能以清約<lb/>
自守秩滿陞廣東潮州府石窟巡檢約巡卒舉職近民<lb/>
<pb n="KR4e0138_WYG_028-35b"/>
有訟多就質焉皆得理而去縣令見封君初謂其傲久<lb/>
乃知其自重益敬且任之居三年以疾卒封君二子長<lb/>
寳先卒其次為今兵科給事中憲封君卒時給事遊邑<lb/>
庠獨長孫詩視殮比䘮歸給事以葬于某里祖塋又二<lb/>
十五年給事舉進士簡擢刑科給事中又明年受勑贈<lb/>
封君如其官階徴仕郎配卞氏贈孺人卞出晉某官某<lb/>
之後世居無錫之卞家灣後徙武進白雲里孺人有女<lb/>
德嘗以忠孝德義訓子今少宰太倉毛先生表封君墓<lb/>
<pb n="KR4e0138_WYG_028-36a"/>
葢云論曰予在户部時聞尚書安陸孫公稱給事君學<lb/>
行端雅居諌垣為宜旣而見其章奏多闗朝廷大議侃<lb/>
侃有國士風以為其才志則然然必有所自者今觀封<lb/>
君之行愈益信之吾嘗聞封君平居嘗稱范文正公之<lb/>
義又嘗稱周文襄公之惠孺人與聞焉嘗與給事稱之<lb/>
夫安於小官固封君盛德而乃志於逺且大者如此有<lb/>
給事者為之後不亦宜乎予特著之以伺續郡志者<lb/>
　　　兵部侍郎李公傳<lb/>
<pb n="KR4e0138_WYG_028-36b"/>
李公貢字惟正别號舫齋太平之蕪湖人其先系出唐<lb/>
西平王晟王孫㳺刺袁州遂居宜春南唐時有徙吉水<lb/>
谷村者十餘世至子敏始居蕪湖子敏生庭復庭復生<lb/>
永官諸曁訓導以公貴累贈通議大夫都察院右副都<lb/>
御史通議公三子長貴次賛字惟誠官至浙江左布政<lb/>
使季為公公生有異質稍長隨通議公在諸曁授經史<lb/>
為文有竒思通議期以逺到嘗舉太原王氏必做之語<lb/>
勵之成化己丑通議卒于官公時年十四奉其䘮歸庚<lb/>
<pb n="KR4e0138_WYG_028-37a"/>
子與惟誠同舉鄉試甲辰同豋進士丙午授户部主事<lb/>
𢎞治辛亥陞員外郎浙東大水公奉檄徃視之奏蠲其<lb/>
稅什伍甲寅以内艱服闋改刑部丁巳陞郎中稱良法<lb/>
官岐王府寮交訟獄久不决公奉勑徃聽之卒以平報<lb/>
辛酉陞山東按察副使有隱屯田者公理出之刻其疆<lb/>
于石且為差其稅時有貧富適均之頌嘗攝兵備臨清<lb/>
痛抑浮靡旣而分巡遼陽詢得蘭英死故曰哀哉若人<lb/>
烈矣及張天祥事曰寃哉誰歟白者乃碑其墓曰吾慰<lb/>
<pb n="KR4e0138_WYG_028-37b"/>
死者且将以激衆也於是大旱或請用巫曰旱以政致<lb/>
用巫何為禱醫巫閭山明日大雨居三年代去蹟在巡<lb/>
撫張都御史鼐旌奨疏丙寅陞福建按察使閱訟牒率<lb/>
千百中取數十大者聽之訟遂簡俗以競渡致鬭且殺<lb/>
人公以禮法禁之丁邜入覲道陞山西左布政使公至<lb/>
令郡邑立民膏簿以省妄費痛剔徭役弊時瑾虐方熾<lb/>
查盤使将誣公於法不能而止己巳以急缺諸邉巡撫<lb/>
召至京師禍福叵測或勸賄瑾且得美地公不可未㡬<lb/>
<pb n="KR4e0138_WYG_028-38a"/>
遷都察院右副都御史巡撫遼東時遼東多事瑾意以<lb/>
窘公遼人聞之曰此吾舊分巡公也吾得父母矣先是<lb/>
錦義二城以瑾奪屯地故有謀叛者公至親徃慰弭之<lb/>
北敵久為邉患公諭致入貢論功賜白金豸服故事巡<lb/>
撫都御史三品者坐總兵左時總兵都督瑾黨也欲以<lb/>
氣勢越公公坐不變及他不法事公多裁抑都督密嗾<lb/>
瑾瑾用書責公㑹大同巡撫劾有司稽邉餉瑾謂公嘗<lb/>
官山西罰米五百石令致仕公卽日西還寓通州僧寺<lb/>
<pb n="KR4e0138_WYG_028-38b"/>
卒罰乃歸於是惟誠亦以忤瑾致仕家居公日相與賦<lb/>
詩飲酒為樂客問時事不對庚午瑾敗詔起公巡撫順<lb/>
天整飭邉備當是時軍民虐於瑾者率起為盗覇賊劉<lb/>
六等聞公至将歸農公将單騎徃諭而先事有圍以兵<lb/>
者賊遂格闘多殺傷公道聞嘆憤不果諭賊自是縱横<lb/>
四出而覇特殘破公請繕城賑乏分截要害有斬獲必<lb/>
以實奏得脅從者遣之旣而官軍有他制者掘賊墓且<lb/>
擒其孥賊突來救圍城三匝公躬督嚴守凡㡬晝夜賊<lb/>
<pb n="KR4e0138_WYG_028-39a"/>
退公自劾求去上慰留之覇黨有出入禁近密通機事<lb/>
於賊者公廉其尤數人械送京師議皆處斬賊不復北<lb/>
通州新城居諸倉視舊城卑數尺舊城中通水闗弗便<lb/>
守禦公奏増高新城仍立舊城水闗啓閉法廷議遣三<lb/>
大臣閱實命工部取缺磚兵部撥休卒户部給日餉而<lb/>
委重於公公經畫之數月訖功事具少師長沙李公記<lb/>
古北口以山水為險水溢則城堡壞公度隙地作石墻<lb/>
百餘丈水却而敵不敢窺事具予所為序銘公所至旌<lb/>
<pb n="KR4e0138_WYG_028-39b"/>
廉去貪興滯補弊事多不書癸酉三年考績復疏乞歸<lb/>
上慰留之有才識練達之褒是秋遷兵部右侍郎公所<lb/>
蒞多與權貴人齟齬命下後有飛語以沮公者或諷公<lb/>
少事彌縫公不聽再疏得命遂歸歸八年卒公家居謝<lb/>
客貴客至拜謝于送不至其舘以為常先是公祖父母<lb/>
有贈典公至吉水焚黃于墓且為碑數通紀世德焉與<lb/>
宗人㑹叙久而後返小築于野日居其間讀書著文詞<lb/>
以自適嘗揭白鹿條教于堂俾諸子朝夕觀省公夙有<lb/>
<pb n="KR4e0138_WYG_028-40a"/>
文名伯仲自為友登第後與海陵儲靜夫同郡汪鼎夫<lb/>
徐興之吳門楊君謙盱𣅿陳明之太原喬希大上黨王<lb/>
應韶及寳數人者以文字相可否公詩雜出唐宋文雅<lb/>
而豐晩更整嚴有舫齋集若干巻公二子長曰原道補<lb/>
太學生次原性後惟誠邵某曰予與二李同進士惟誠<lb/>
在浙為同官予知其意度踈豁有寛厚長者之德惟正<lb/>
巡遼東予時總漕朝京師方阨於瑾聞惟正亦罹譛旣<lb/>
各免歸及再起予入户部視漕事北河而惟正巡畿甸<lb/>
<pb n="KR4e0138_WYG_028-40b"/>
予知其有行邉禦冦之勤申固郊圻之慎先㡬制物之<lb/>
明特立不狥物之介及陟卿亞勇退不顧予病間聞而<lb/>
嘉之今則已矣惜哉君子論李氏者謂惟誠近乎誠惟<lb/>
正近乎正予亦云<lb/>
　　　㑹通君傳<lb/>
㑹通君姓華氏諱燧字文輝無錫人少於經史多渉獵<lb/>
中歲好校閱同異輙為辨證手録成帙遇老儒先生卽<lb/>
持以質焉或廣坐通衢髙誦不輟旣而為銅字板以繼<lb/>
<pb n="KR4e0138_WYG_028-41a"/>
之曰吾能㑹而通之矣乃名其所曰㑹通舘人遂以㑹<lb/>
通稱或丈之或君之或伯仲之皆曰㑹通云華自宋原<lb/>
泉至君之父守方凡若干世由隆亭而鵝湖凡三遷世<lb/>
有令人而幼武在元季尤以隱節著君於幼武為來孫<lb/>
性爽朗質直不拘小節事父能服其勞與兄文熈弟文<lb/>
髙相友愛父嬰足疾常寝卧君為室寝西每兄弟侍而<lb/>
退則誦詩於斯講禮於斯以樂親志父旣葬廬於墓側<lb/>
著治䘮切問祭必率諸子齊於宗子初君有世業田若<lb/>
<pb n="KR4e0138_WYG_028-41b"/>
干頃鄉稱本冨後以劬書故不復以經紀為務家故少<lb/>
落而君漠如也君居之東數里有原田積蕪君倣古井<lb/>
田制溝洫之疆界之葢其䂓且可觀矣㑹君疾不克就<lb/>
君三子塤奎璧女亦三歸錢杞鄒德謙鄒秉倫邵某氏<lb/>
曰吾嘗閱華氏譜始於原泉其稱出宋戴公葢譜者實<lb/>
云凡華皆同出漢有華陀魏有華歆晉有華嶠隋有華<lb/>
秋當魯襄公時齊則有華周周之後不見於傳葢微矣<lb/>
寳以孝著晉齊間於鄉為賢族之稱之其亦必有所自<lb/>
<pb n="KR4e0138_WYG_028-42a"/>
者㑹通君上下載籍考求其原著論傳疑不欲為茍從<lb/>
從不從於華無輕重而其志則然此其故於君大矣予<lb/>
故舉而論之<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0138_WYG_028-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　容春堂後集巻七<lb/>
</p>
<p>
</p>
  </div>
</body>
</text>
</TEI>
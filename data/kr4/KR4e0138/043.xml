<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>容春堂續集巻七</head>
    <p>
<pb n="KR4e0138_WYG_043-1a"/>
欽定四庫全書<lb/>
　容春堂續集巻七　　　　　明　邵寳　撰<lb/>
　　　奏疏<hi>七首</hi>
　　奏疏<lb/>
　　　乞終養疏<lb/>
　　　都察院右副都御史致仕臣邵謹奏為陳情乞<lb/>
　　　恩終養事臣以庸陋仰荷朝廷作養由進士厯<lb/>
　　　任許州知州户部員外郎郎中江西按察司副<lb/>
<pb n="KR4e0138_WYG_043-1b"/>
　　　使浙江按察使右布政使湖廣左布政使正徳<lb/>
　　　四年正月内蒙陞都察院右副都御史總督漕<lb/>
　　　運本年十月内總兵官平江伯陳熊為事以臣<lb/>
　　　不曽糾舉得回原籍致仕感激聖恩無由報答<lb/>
　　　今者朝廷誅殲兇奸維新庶政收遺起廢猥及<lb/>
　　　臣寳命廵撫貴州地方臣雖駑鈍當即驅馳以<lb/>
　　　效犬馬之用但臣有廹切至情輙敢冐昧陳乞<lb/>
　　　先臣溥生臣三歳不幸早世臣母過氏教育臣<lb/>
<pb n="KR4e0138_WYG_043-2a"/>
　　　至今日母年七十歲臣年五十一歲無弟無子<lb/>
　　　歴任中外二十餘年臣母一向隨任先因孤苦<lb/>
　　　成病寒暑悲憂隨感即發向在江西因臣視學<lb/>
　　　逺離蚤夜思念一病幾殆比時具本乞終養間<lb/>
　　　適有浙江之命僉謂去家不逺不可輕辭於是<lb/>
　　　勉强奉母赴任繼至湖廣則催科政急繼至淮<lb/>
　　　安則轉輸事殷不敢言私去年秋冬臣自淮安<lb/>
　　　赴京議事臣母思念臣切舊疾加増痰氣攻心<lb/>
<pb n="KR4e0138_WYG_043-2b"/>
　　　眩暈顛越日夜呻吟幸得醫官人等百方救治<lb/>
　　　比臣南還尚在床褥轎臥登舟抵家數月病凡<lb/>
　　　五發發即増重臣侍奉湯藥朝不保暮當此之<lb/>
　　　時臣若逺離萬一不諱其將誰歸臣嘗念天下<lb/>
　　　事有相濟理有曲全故雖難處而無害於義向<lb/>
　　　使臣或有弟承歡或有子代養臣縱遠離猶可<lb/>
　　　恃此無恐今臣兩世一身母子為命離别之際<lb/>
　　　暌違之餘有不忍言者臣以一心公私兩用懷<lb/>
<pb n="KR4e0138_WYG_043-3a"/>
　　　親廢事是謂不忠不忠敗政忘親從事是謂不<lb/>
　　　孝不孝傷化其名不同為罪則一聖明之朝何<lb/>
　　　取於臣而俾厠羣寮之末哉伏惟新政之初正<lb/>
　　　申明忠孝以勵人心之日臣之區區必在諒察<lb/>
　　　顧嚴命下臨恐蹈避難之罪左慮右顧不能自<lb/>
　　　處勉强奉母扶輿登舟前去行事但髙山峻嶺<lb/>
　　　日久路長母病且老不知何以為計惟君父為<lb/>
　　　臣子之天窮則號籲固不能自己也如䝉俯察<lb/>
<pb n="KR4e0138_WYG_043-3b"/>
　　　微忱乞勑吏部容臣照舊致仕另選賢能以任<lb/>
　　　巡撫則臣母衰弱餘年不至失所臣感激聖恩<lb/>
　　　而圖報於他日者當有在矣乃若臣才踈行劣<lb/>
　　　叨竊禄位養士治民功効罔著正宜投閒置散<lb/>
　　　而今年六月以來兩足風濕行履不便事上接<lb/>
　　　下俱有妨礙理當自陳特以母身為重未敢先<lb/>
　　　言臣不勝迫切祈懇之至為此具本令義男邵<lb/>
　　　吉親賫謹具奏聞伏候勑㫖<lb/>
<pb n="KR4e0138_WYG_043-4a"/>
　　　正德五年十二月十一日通政司官奏奉聖㫖<lb/>
　　　吏部知道欽此<lb/>
　　　第二疏<lb/>
　　　欽差巡撫貴州地方兼理軍務都察院右副都<lb/>
　　　御史臣邵謹奏為陳情乞恩養病侍親事臣自<lb/>
　　　前歲䝉恩致仕回家左足感患風濕不便行履<lb/>
　　　者數月仰荷聖明起廢畀以巡撫之任比因母<lb/>
　　　老有疾疏乞終養兼列臣病之狀既而勑符繼<lb/>
<pb n="KR4e0138_WYG_043-4b"/>
　　　至不敢寧居十二月内力疾奉母南行間關水<lb/>
　　　陸隨路醫治稍愈復進今年二月間行至中途<lb/>
　　　忽聞有户部侍郎提督倉場之命臣感激之餘<lb/>
　　　追念兹行臣母病體衰弱不勝勞頓計無可全<lb/>
　　　之理幸賴聖明在上體悉隱微再造厥命恩徳<lb/>
　　　深厚莫知所報但臣母舊患痰氣等證因勞屢<lb/>
　　　發發輙増劇臣患風濕亦復時發未能趨事臣<lb/>
　　　雖至愚仰思俯念亦知君親上下之分家國重<lb/>
<pb n="KR4e0138_WYG_043-5a"/>
　　　輕之義前日之請非不得已豈敢上凟今地非<lb/>
　　　前比而母子私情與前無異感恩圖報固切素<lb/>
　　　懷量力就列尤深愚慮惟義所安則臣之分竊<lb/>
　　　以官員養病舊行有例人子侍親新頒有詔臣<lb/>
　　　於二者倘荷聖恩得處其一庶幾以公遂私情<lb/>
　　　法兩全天地曲成之望實在於此如䝉特勑吏<lb/>
　　　部檢臣前奏早見施行則母全一日之生子免<lb/>
　　　終身之悔皆皇上所賜區區犬馬之力臣於他<lb/>
<pb n="KR4e0138_WYG_043-5b"/>
　　　日不敢不勉臣不勝廹切懇欵之至為此具本<lb/>
　　　令義男邵旺親齎謹具奏聞伏候勅㫖<lb/>
　　　正德六年四月二十二日通政司官奏奉聖㫖<lb/>
　　　邵寳已有成命了着上𦂳前來供職不允所請<lb/>
　　　吏部知道欽此<lb/>
　　　第三疏<lb/>
　　　户部左侍郎臣邵謹奏為陳情乞恩致仕終養<lb/>
　　　事臣由進士歴任都察院右副都御史總督漕<lb/>
<pb n="KR4e0138_WYG_043-6a"/>
　　　運因事致仕正德五年九月内欽䝉起用巡撫<lb/>
　　　貴州地方兼理軍務比念臣母過氏年踰七十<lb/>
　　　衰病侵尋難以就養方圖陳請間勑符繼至不<lb/>
　　　敢寧居勉强前去地方行事一面具本令人奏<lb/>
　　　乞終養奉聖㫖吏部知道欽此節該吏部查看<lb/>
　　　得臣所奏與諸司職掌面奏事例不合行臣照<lb/>
　　　舊管事如果母老不能遠離户内再無以次人<lb/>
　　　丁侍養遇有公務赴京自陳照例施行臣至湖<lb/>
<pb n="KR4e0138_WYG_043-6b"/>
　　　廣長沙府醴陵縣忽聞欽陞本部右侍郎提督<lb/>
　　　倉場還至江西南昌府具本令人再以終養為<lb/>
　　　請節奉聖㫖不允所請吏部知道欽此備行到<lb/>
　　　臣時臣母病在身只得留養於家臣乃單身北<lb/>
　　　上不意臣母自臣别後思臣傷感舊病舉發服<lb/>
　　　藥調理日復一日未見輕減實是不能遠離臣<lb/>
　　　節次得書憂念無己竊見在朝大小諸臣或父<lb/>
　　　在或母在或父母俱在者各有子孫在家奉養<lb/>
<pb n="KR4e0138_WYG_043-7a"/>
　　　獨臣母生臣甫及三歲父即棄背臣今無兄無<lb/>
　　　弟無子兩世一身形單影隻實是再無以次人<lb/>
　　　丁侍養且臣母所患心氣病證或一月一發或<lb/>
　　　兩月一發呻吟呌號連日累夜聲徹隣室當此<lb/>
　　　之時倘有不虞將誰付託是以臣於朝署公事<lb/>
　　　之餘退處孤館泣對僮僕方寸煩亂至忘寢食<lb/>
　　　近日以來舊患怔忡翻嘔腿足麻痛等證不時<lb/>
　　　發作雖欲勉效勤勞而情緒荒忽事多曠廢子<lb/>
<pb n="KR4e0138_WYG_043-7b"/>
　　　道既虧臣職尤闕書稱用咎臣之謂矣如䝉聖<lb/>
　　　慈念臣孤苦無與為比特勑吏部查照臣累次<lb/>
　　　所陳情悃放臣致仕回還原籍侍養老母以終<lb/>
　　　餘年臣不勝感戴天恩之至為此具本親齎謹<lb/>
　　　具奏聞伏候勑㫖<lb/>
　　　正德七年三月十九日通政司奏奉聖㫖邵寳<lb/>
　　　為母乞歸情詞懇切但係用人之際着照舊用<lb/>
　　　心辦事不允所辭吏部知道欽此<lb/>
<pb n="KR4e0138_WYG_043-8a"/>
　　　第四疏<lb/>
　　　户部左侍郎臣邵謹奏為懇乞天恩致仕終養<lb/>
　　　事臣近以母老有疾别無以次人丁侍養具本<lb/>
　　　陳情懇乞終養欽奉聖㫖邵寳為母乞歸情詞<lb/>
　　　懇切但係用人之際着照舊用心辦事不允所<lb/>
　　　辭吏部知道欽此欽遵臣聞命感激繼以悚懼<lb/>
　　　竊念人子有親而仕常變不同若一身之外有<lb/>
　　　兄弟子孫以及羣從居可依棲行可仗託此其<lb/>
<pb n="KR4e0138_WYG_043-8b"/>
　　　常也數者咸無焉是之謂變臣寳不幸罹是仰<lb/>
　　　惟皇上垂慈下照至形情詞懇切之語則所以<lb/>
　　　體悉臣者至矣盡矣臣復何言惟臣父棄世時<lb/>
　　　臣在孩提不知執䘮迄今思之恍如夢寐悔恨<lb/>
　　　無極今幸有母竊禄為養而晩節不終孟子所<lb/>
　　　謂不可以為人者臣之謂也聖明在上用人雖<lb/>
　　　切亦何以臣為哉方今羣賢滿朝如臣不肖焉<lb/>
　　　能有無其在臣家母無二子所係甚重伏惟皇<lb/>
<pb n="KR4e0138_WYG_043-9a"/>
　　　上建極作人大以成大既屬諸經濟之才小以<lb/>
　　　成小亦遂其俯仰之分天地曲成之心於是為<lb/>
　　　至臣故不能自己竊有望焉載念昔在江西母<lb/>
　　　病嘗殆臣時視學出外得報回司備聞母呌號<lb/>
　　　顛頓之狀憂悔並切具本令人奏乞終養巡撫<lb/>
　　　都御史張本謂皇上初政不宜以私上凟既差<lb/>
　　　人阻回於途仍留久任提學奏下吏部尚可查<lb/>
　　　檢比來又經數年臣母老病比前増倍臣之嗣<lb/>
<pb n="KR4e0138_WYG_043-9b"/>
　　　續望而未得臣母之憂復有出於疾病之外者<lb/>
　　　是以臣於正徳五年一請終養六年再請及今<lb/>
　　　三請不敢以悚懼中止况臣積憂成病如前本<lb/>
　　　所陳皆非藥石可療昨於四月初四日得三月<lb/>
　　　初七日家書云臣母於二月初十日被跌傷重<lb/>
　　　至今臥床不能行履臣當此時何以堪處如䝉<lb/>
　　　聖慈念臣事因切己情本由衷特勑吏部放臣<lb/>
　　　回還終養臣母俾兩地之憂病釋於相見之間<lb/>
<pb n="KR4e0138_WYG_043-10a"/>
　　　一家之命脉全於幾危之際皆皇上曲成之恩<lb/>
　　　也臣無任迫切俟命之至為此具本親齎謹具<lb/>
　　　奏聞伏候勑㫖<lb/>
　　　正德七年五月初八日通政司官奏次日奉聖<lb/>
　　　㫖邵寳以母老有疾懇乞歸養有㫖慰留了今<lb/>
　　　又再申前請准暫回省視着上𦂳前來供職吏<lb/>
　　　部知道欽此<lb/>
　　　第五疏<lb/>
<pb n="KR4e0138_WYG_043-10b"/>
　　　戶部左侍郎臣邵寳謹奏為母老有疾無人侍<lb/>
　　　養乞允前請致仕終養事臣以母過氏年逾七<lb/>
　　　十久患病證止臣一子臣又無子無所依託節<lb/>
　　　於正徳五六年備列情狀乞致仕終養累䝉溫<lb/>
　　　詔慰留供職今年五月内復具疏懇請伏䝉聖<lb/>
　　　慈垂鑒暫准省視仍着上𦂳前來供職臣聞命<lb/>
　　　感激當即起程還家與母相見咸謂此行實出<lb/>
　　　殊典恩之所及雖止一身一家而天下之為母<lb/>
<pb n="KR4e0138_WYG_043-11a"/>
　　　子者莫不感悦顧臣庸愚陋劣何以當此初意<lb/>
　　　省視之餘即趨供職不意臣未到家之時寇警<lb/>
　　　流傳在在震悚臣母衰弱餘生先是被跌傷重<lb/>
　　　伏枕數月至是憂懼内傷藥不能愈况舉目四<lb/>
　　　顧臥榻之外惟臣孤身無兄無弟無子固猶前<lb/>
　　　日也欲起同行則病不能强欲留獨處則憂何<lb/>
　　　以堪憂病相仍必至危殆臣將何以自處哉仰<lb/>
　　　惟皇上以仁體物以義制事方臣待罪部署既<lb/>
<pb n="KR4e0138_WYG_043-11b"/>
　　　荷俯察以遂其私則臣今與母生離之苦豈以<lb/>
　　　遐逺不加體念哉臣竊觀聖朝凡諸臣乞終養<lb/>
　　　者查與例合無不俞允其在大臣亦有終養如<lb/>
　　　都御史高明者臣之不肖雖非明比而母子為<lb/>
　　　命之情比明具慶者尤切况臣新患風濕兩足<lb/>
　　　麻痛難於行履當此之時正宜推賢讓能仰承<lb/>
　　　宵旰用人之意如䝉皇上鑒臣苦情特勑吏部<lb/>
　　　容臣致仕終養臣母另選賢能以充厥任庶幾<lb/>
<pb n="KR4e0138_WYG_043-12a"/>
　　　立愛惟親推恩自近將見天地之間無物不得<lb/>
　　　其所非特臣一身一家之幸也臣不勝披瀝祈<lb/>
　　　幸之至為此具本令義男邵旺親齎謹具奏聞<lb/>
　　　伏候勑㫖<lb/>
　　　正徳七年九月初八日通政司官奏次日奉聖<lb/>
　　　㫖邵寳既奏稱母老有疾情詞懇切准他侍養<lb/>
　　　他母病痊之日有司奏來起用吏部知道欽此<lb/>
　　　第六疏<lb/>
<pb n="KR4e0138_WYG_043-12b"/>
　　　欽准侍養原任戸部左侍郎臣邵謹奏為陳情<lb/>
　　　乞恩辭免重任仍容侍養事臣係直隸常州府<lb/>
　　　無錫縣人由進士歴任戸部左侍郎正徳七年<lb/>
　　　九月乞恩奏䝉欽准侍養正徳十四年九月初<lb/>
　　　十日准吏部咨節該本部題奉聖㫖邵寳陞南<lb/>
　　　京禮部尚書欽此欽遵備咨到臣臣聞命感激<lb/>
　　　繼以兢惕除即日扶疾叩頭外臣惟宗伯任隆<lb/>
　　　司存三禮留都地重職備六卿顧臣才徳既非<lb/>
<pb n="KR4e0138_WYG_043-13a"/>
　　　其人而臣之情事又有必不能舍者臣之軀力<lb/>
　　　又有實不能勝者天寵雖臨敢輙叨冒外干輿<lb/>
　　　論下貽後艱竊念臣三歲而孤賴母過氏教育<lb/>
　　　以至今日先因臣母年踰七十疾病交攻臣惟<lb/>
　　　一身無弟無子臣累具疏乞歸照例終養比䝉<lb/>
　　　聖慈憫臣孤苦至情特廣殊恩准臣侍養是惟<lb/>
　　　大造之仁使臣母子各遂其所凡臣母得以茍<lb/>
　　　延數年之命者皆皇上之賜也今臣母年至八<lb/>
<pb n="KR4e0138_WYG_043-13b"/>
　　　十神志耄昏體力頽弱病在床褥每發輙危久<lb/>
　　　近之期有不忍言者臣於此時可一日而離側<lb/>
　　　乎若奉以就禄則自臣家抵部水陸計四百里<lb/>
　　　顧臣母病勢如此道途困頓必不能堪儻由此<lb/>
　　　以致不起則是養事靡終顧速其壽以負我皇<lb/>
　　　上前日曲成之恩臣之不孝莫大於此尚何能<lb/>
　　　强顔就列與聞邦禮乎况臣自正徳八年正月<lb/>
　　　十八日得患中風病證左手足痿痺醫治數月<lb/>
<pb n="KR4e0138_WYG_043-14a"/>
　　　稍得輕減而筋骨之間外强中滯迄今數年歳<lb/>
　　　時家禮拜起艱難湏藉扶掖若不自知止勉造<lb/>
　　　班行行禮之際一時隕越勢必有之臣不足論<lb/>
　　　實恐重負聖明㧞擢之意臣誠愚昧進思退省<lb/>
　　　慙懼交并敢不吐露以祈寛假伏望皇上俯察<lb/>
　　　臣前所陳之情特賜收回成命仍勑吏部容臣<lb/>
　　　照舊侍養臣母别選賢能以補前缺萬一犬馬<lb/>
　　　餘年稍後臣母當從諸臣少䇿駑鈍以圖涓埃<lb/>
<pb n="KR4e0138_WYG_043-14b"/>
　　　之報臣不勝祈懇迫切之至為此具本令義男<lb/>
　　　邵壽親賫謹具奏聞伏候勑㫖<lb/>
　　　正徳十六年五月十五日奉聖㫖卿才行老成<lb/>
　　　特兹簡任先朝已有成命不允所辭着上𦂳到<lb/>
　　　任管事吏部知道欽此<lb/>
　　　第七疏<lb/>
　　　南京禮部尚書臣邵謹奏為仰承恩命俯切母<lb/>
　　　私陳情懇乞終養以圖後效事正徳十六年七<lb/>
<pb n="KR4e0138_WYG_043-15a"/>
　　　月初一日准本部咨准南京吏部咨准吏部咨<lb/>
　　　先該臣奏欽奉聖㫖卿才行老成特兹簡任先<lb/>
　　　朝已有成命不允所辭着上𦂳到任管事吏部<lb/>
　　　知道欽此欽遵備咨到臣臣叩頭伏讀之餘不<lb/>
　　　勝感激之至不勝惶愧之至不勝憂懼之至恭<lb/>
　　　惟皇上聖徳龍飛代天理物總攬乾綱聰明四<lb/>
　　　逹旬月之間庶政一新海内風動乃者起廢振<lb/>
　　　遐猥及臣寳閭里懽呼士夫賛慶皆謂千載難<lb/>
<pb n="KR4e0138_WYG_043-15b"/>
　　　逢之嘉㑹臣之感激孰大於此臣以諸生進身<lb/>
　　　歴官中外三十餘年碌碌班序少壯之時尚不<lb/>
　　　如人今年逾六十衰病侵凌其何以充任使從<lb/>
　　　諸大夫後乎臣之惶愧孰大於此臣於此時分<lb/>
　　　當踊躍奔走勉䇿駑鈍少竭涓埃之報顧臣三<lb/>
　　　歳而孤臣母過氏撫養臣至今日臣母六十衰<lb/>
　　　病七十加病時逆瑾初敗起臣於休致由副都<lb/>
　　　御史再遷戶部左侍郎臣念無弟無子養無所<lb/>
<pb n="KR4e0138_WYG_043-16a"/>
　　　託臣於正徳五六年是以有終養之請比䝉先<lb/>
　　　朝念臣累疏懇切准令照例侍養臣歸之八年<lb/>
　　　南京禮部尚書員缺吏部查照前巡按監察御<lb/>
　　　史唐鳯儀葉忠節上便養薦章會官推舉起臣<lb/>
　　　前職時臣母年八十病體如舊臣是以陳情辭<lb/>
　　　免再申終養之請去年正月臣母加患中風病<lb/>
　　　證卧起便旋不離床褥今年二月側聞吏部題<lb/>
　　　奉先帝有終養之命方切欣幸近於四月中旬<lb/>
<pb n="KR4e0138_WYG_043-16b"/>
　　　前病加重勺糜匕藥不能入口屢絶屢甦舉家<lb/>
　　　號泣誠不自意數日之後畧進食飲幸存殘喘<lb/>
　　　即今氣息奄奄朝不保暮臣方寸迷亂欲舍而<lb/>
　　　獨行則既難於訣別若奉以偕往則又難於動<lb/>
　　　移况臣先於侍養還家之明年輒病中風雖幸<lb/>
　　　茍全而左髀右足外攣中滯拜起艱難禮先謁<lb/>
　　　陵以病足必不能堪五里之步趨禮重進表以<lb/>
　　　病髀必不能堪十里之騎導他如此類尚多强<lb/>
<pb n="KR4e0138_WYG_043-17a"/>
　　　而行之倘臨事隕越得罪滋大再惟邦禮攸司<lb/>
　　　實關神人上下夙夜寅清臣方有愧於斯而内<lb/>
　　　危病母外怯病軀二念交縈實有不能單心從<lb/>
　　　事仰禆新政之萬一者臣之憂懼孰大於此若<lb/>
　　　慮冐瀆宸嚴不於此時再申情悃是臣不誠於<lb/>
　　　君上也臣誠至愚何以自處伏望皇上鑒臣感<lb/>
　　　激思奮之深衷察臣惶愧圖報之誠意矜臣憂<lb/>
　　　懼不能自處之苦情特賜收回成命別授賢能<lb/>
<pb n="KR4e0138_WYG_043-17b"/>
　　　容臣照舊侍養終母餘年臣若未死或承乏一<lb/>
　　　官犬馬之力不敢不勉報劉日短臣不敢言然<lb/>
　　　聖明在上體物不遺臣亦何忍不言以負吾親<lb/>
　　　哉惟皇上哀矜而曲成之則生死肉骨皆天地<lb/>
　　　之賜也臣不勝激切披瀝之至為此具本令義<lb/>
　　　男邵夀親賫謹具奏聞伏候勅㫖<lb/>
　　　正徳十六年八月初　日通政司官奏本月十<lb/>
　　　二日奉聖㫖朕以卿才行老成新政之初特兹<lb/>
<pb n="KR4e0138_WYG_043-18a"/>
　　　起用既累乞終養孝誠懇切勉從所請着有司<lb/>
　　　以禮存問待親終之日來說吏部知道欽此<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0138_WYG_043-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　容春堂續集巻七<lb/>
</p>
<p>
</p>
  </div>
</body>
</text>
</TEI>
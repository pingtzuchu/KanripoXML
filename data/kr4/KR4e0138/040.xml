<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>容春堂續集卷四</head>
    <p>
<pb n="KR4e0138_WYG_040-1a"/>
欽定四庫全書<lb/>
　容春堂續集卷四　　　　　明　卲寳　撰<lb/>
　　七言律<hi>百五十七首</hi>
　　　七言律<lb/>
　　　山居秋日用杜韻八首<lb/>
新秋景物愛山林碧樹含風正鬱森滴水下池時發響<lb/>
片雲度嶺漫成陰十年病後憂時鬢千仭岡頭望闕心<lb/>
餘興最憐東月上一峯清磬萬家砧<lb/>
<pb n="KR4e0138_WYG_040-1b"/>
忠定祠邊細路斜高臺百尺面清華柝聲似應雲中笛<lb/>
㠶影虚疑海上槎老興把盃還把筆清時聞鼓不聞笳<lb/>
閒從滴露泉頭立開遍梧桐幾樹花<lb/>
湖北湖南度夕暉望中山影坐來微具區澤近九龍卧<lb/>
滄海雲空一鶴飛日月每將閒事遣陰晴長與夙期違<lb/>
清齋不獨葵堪折竹笋鮮新蕨本肥<lb/>
勝負機忘懶看棋江湖還為野翁悲聖朝此日真虞代<lb/>
循吏何人似漢時晩塢雲深看月逺秋風泉澁下田遲<lb/>
<pb n="KR4e0138_WYG_040-2a"/>
同心客在天南北萬里滄波正爾思<lb/>
不觀泉水即登山詩卷長携木石間江逆海潮窮地脉<lb/>
峯叅星斗入天關風廻碧澗千川象霜落丹厓萬古顔<lb/>
聞道瑶臺在霄漢野人何意問仙班<lb/>
觀泉巾小恰籠頭洒洒衣裳七月秋自謂雲林堪避俗<lb/>
不知江草解生愁無魚入饌真忘肉有鶴來巢即對鷗<lb/>
他日釣逰今杖屨宛然水國是山州<lb/>
信今傳後兩無功老去心情静坐中夢裡巖松過急雨<lb/>
<pb n="KR4e0138_WYG_040-2b"/>
吟邊庭草汎光風滄波野鳥秋能白籬落幽花晩亦紅<lb/>
敢學少年行樂地北堂趨走未成翁<lb/>
綺塍五里亦逶迤北望平疇接華陂揖客共摩新石刻<lb/>
贈人還折古松枝履違東省聲全隠几失西堂夢不移<lb/>
坐久却忘歸路晩蒹葭江上露初垂<lb/>
　　　懷姜僉憲若虚<hi>若虚闗中人舊嘗廵按江西因問起居于雷少府故有是</hi>
　　　　<hi>作</hi>
西江共校薦賢書囘首風塵廿載餘顧我文章非晦父<lb/>
<pb n="KR4e0138_WYG_040-3a"/>
知君禮樂自横渠洞前鳴鹿苹還茁柱底降蛟窟已墟<lb/>
病客江南時感舊三門寥落絶雙魚<lb/>
　　　馬廵按訪我山中精舍<lb/>
山中忽枉乘驄客千古清泉一啜餘幽興未題青竹句<lb/>
閒情方試白茅書觀民節已因君重經國懷還為我虚<lb/>
曾向許昌祠靳老汝南囘首思何如<lb/>
　　　次韻答馬巡按<lb/>
病難下拜惟投刺吏散行臺静復扃且止共驚桓典節<lb/>
<pb n="KR4e0138_WYG_040-3b"/>
無寃方賴釋之刑人間故重觀風使天上元垂執法星<lb/>
簪筆螭頭須老手一言深望折盈庭<lb/>
　　　用韻答王郡公<lb/>
松籟清傳閣外聲郡公詩到户初扃青溪洞逺頻紆節<lb/>
碧樹堦深久措刑世上無心風動草天邊有象月從星<lb/>
平生一管春秋筆老吏曾聞在漢庭<lb/>
　　　超然堂用韻答陳子引<lb/>
茶山居士惠山行六月虚堂晝不扃何處清風能此客<lb/>
<pb n="KR4e0138_WYG_040-4a"/>
向來大暑似繁刑吟笻緩待東山月征斾遄朝北斗星<lb/>
秋草滿前無刈者應將茂叔認吾庭<lb/>
　　　山中漫述用韻<lb/>
千帆竟日南還北堂在危厓坐不扃玉枕為誰增地價<lb/>
松醪從此失天刑蒸蒸漫指雲為雨落落虚傳石是星<lb/>
使者采詩還自賦清風應許到彤庭<lb/>
　　　山中遇靜觀<lb/>
一秋風日今日好我向山中看白雲觀水亭前初送客<lb/>
<pb n="KR4e0138_WYG_040-4b"/>
<hi>時鄒存正見訪</hi>聽松樓下又逢君放翁健筆何難試<hi>此言無詩</hi>公瑾<lb/>
醇醪本自醺<hi>此言無酒</hi>獨上層臺待明月綺塍歸去夜應分<lb/>
　　　董侍御訪我超然堂<lb/>
觀風使者入松關為向閒人問太閒潦盡正憐秋後水<lb/>
雲深偏愛雨中山陳郎<hi>原習</hi>節指西川去馬子<hi>信陽</hi>帆朝北<lb/>
斗還更欲與君尋古刻南巖石上洗苔斑<lb/>
　　　哭節庵歸有作<lb/>
髯翁哭罷正愁眠問我銘旌倍黯然<hi>時其弟世資書來問銘旌</hi>萬事<lb/>
<pb n="KR4e0138_WYG_040-5a"/>
百年君子論一行數字路人傳登廷奉對皆才選行省<lb/>
參知有政權指日生辰期不到古稀真信杜陵篇<lb/>
　　　生日避客山中客有過者作詩謝之時新作精<lb/>
　　　　舍之街賦以興焉<lb/>
節近登髙新路開山中冠盖有朋來酒因母病未敢受<lb/>
詩到秋清正合裁微月初懸看作鏡新泉曲引待流盃<lb/>
送君東上蓉湖棹青眼還留㸃易臺<lb/>
　　　超然堂<lb/>
<pb n="KR4e0138_WYG_040-5b"/>
新種梧桐待鳯凰廿年猶記夢中祥日長合有人高卧<lb/>
山淺還應地善藏平野星辰多夕觀少微雲霧更江鄉<lb/>
一聲清磬中峯起誤道朝廬近未央<lb/>
　　　送秦思魯<lb/>
秋酌薇堂别思遐喜占春信對燈花向來武爵辭君錫<lb/>
此去文章為國華寒嶺喬松方挺節晩園碩果亦廻芽<lb/>
遥知京邸承歡地剛説辭家又到家<lb/>
　　　輓錢信之<lb/>
<pb n="KR4e0138_WYG_040-6a"/>
哭罷希翁幸見君相思長隔蕩西雲高名未向廷中薦<lb/>
佳句時從社外聞數約不來仍舊榻一詞難誄有新墳<lb/>
秋堂愁共咸郎語軍帳峯髙日易曛<lb/>
　　　送周治中<lb/>
驥足風塵一展開士元何啻治中才勞如晉鄙陽城在<lb/>
清自關西伯起來書考適逢龍虎榜送行還上鳯凰臺<lb/>
幽明黜陟非吾事惟有新詩與子裁<lb/>
　　　九月望日登顧氏山園<lb/>
<pb n="KR4e0138_WYG_040-6b"/>
登髙長恐主人留今雨乗閒到上頭雙眼乾坤容萬里<lb/>
五湖風日屬三秋舊壇荒落隨陵谷新徑逶迤入畝邱<lb/>
薄暮題詩下山去塔烟西接劍光浮<lb/>
　　　送莫如山應王郡公纂修之聘兼柬陳廷猷<lb/>
歲晩携書謁郡侯侯方燕坐對春秋兩生有道時非漢<lb/>
二國無徴禮自周歌采康衢今日頌傳留亷吏後人修<lb/>
多情若問西山路古樹隂中澗水流<lb/>
　　　王郡公朝正告别<lb/>
<pb n="KR4e0138_WYG_040-7a"/>
三年兩度謁承明亷節應多動聖情家夢未能忘綠野<lb/>
官箴真不負蒼生有凰偶集黄非偽無鶴相隨趙亦清<lb/>
不用千秋尋漢典觀風人已識公卿<lb/>
　　　寄山東廵撫陳中丞<lb/>
兩年三劄汴臺時囘首東藩幾夢思疏為斯文還白鹿<lb/>
<hi>近聞中丞有疏欲興白鹿洞學及某舊事</hi>書從何日更青藜泰山我負登高<lb/>
願滄海君成望逺期相寄不煩緘魯縞漢封壇上有秦<lb/>
碑<lb/>
<pb n="KR4e0138_WYG_040-7b"/>
　　　石瀾為天台僧明統作<lb/>
水向石邊方急流禪心如月照源頭百川傾注三千界<lb/>
一滴生成七萬秋魚躍魚潛忘密藻花開花落對閒鷗<lb/>
吾泉堪濯還堪飲獨聽滄浪起逺洲<lb/>
　　　施平樂暨盛氏兩都運過訪超然堂<lb/>
我作新門待客開山中秋晩數翁來坐臨巖壑笛三弄<lb/>
逰返江湖酒一杯<hi>静觀還自楚筠谷還自蜀東巖還自閩</hi>論世已非空裏<lb/>
閣懷人最是月中臺説蛇説虎真驚耳<hi>諸公言官之失得甚悉</hi>起<lb/>
<pb n="KR4e0138_WYG_040-8a"/>
聽寒泉歩石臺<lb/>
　　　贈徐岳峯少㕘用邃翁韻二首<lb/>
數月旬宣疏幾通南來憂思對山翁祗緣萱幄迎非便<lb/>
不謂薇垣養未隆老鶴正湏驚獨夜㝠鴻未許遡長空<lb/>
北廵曾到蘇門否拜罷姚公拜邵公<lb/>
伊昔相知自浙中百年心事一經同斯人海嶽真鍾秀<lb/>
何處江湖不效忠嚴瀨水聲風激烈錢塘山色雨空濛<lb/>
北堂萊舞從容地識破人間道與功<lb/>
<pb n="KR4e0138_WYG_040-8b"/>
　　　山中漫成<lb/>
李紳臺南還築臺陸羽泉西泉復開泉邊偃息看水逝<lb/>
臺上淹留待月來一盃對客秋將盡千古懷仙海欲廻<lb/>
漫恐歲寒霜雪至超然堂下有紅梅<lb/>
　　　送錢太常使畢還朝次韻<lb/>
也知晝錦非君志至樂無如使過家祝捧御名天只尺<lb/>
祀成殷禮國光華紫薇省下迎周節黄鶴樓前返漢槎<lb/>
十月東風如有意漕湖宅近大江涯<lb/>
<pb n="KR4e0138_WYG_040-9a"/>
　　　懷羅台州兼柬余郡推<lb/>
十年雅意屬台州珍重羅侯代顧侯勘易客來緣我送<lb/>
采詩人去為誰収東郊靈雨春中駕北極明星海上樓<lb/>
政暇從容對參佐郡推元有古風流<lb/>
　　　寄顧大㕘華玊<lb/>
近逢左轄問參知尚憶山中訪我時豈是西湖無好景<lb/>
秪緣東省有佳期一方暫試經邦手千古還紆尚友思<lb/>
聞說柴墟遺稿在故人已為付棠梨<hi>故人即謂東橋</hi>
<pb n="KR4e0138_WYG_040-9b"/>
　　　寄余郡推鴻賓<lb/>
東橋去後復文川山長能邀又二年過嶺不携清獻鶴<lb/>
在庭應出惠通泉半江月坐巾峯上萬古碑看闕里前<lb/>
二月春風來舊客還將美政向予傳<lb/>
　　　寄夏德樹<lb/>
赤城山房不可到但見客帶煙霞來孺子歌殘三擊節<lb/>
羲皇夢醒一銜盃少微夜隠江邊霧蓬島春連海上臺<lb/>
二月西軒重下榻可無新句為予裁<lb/>
<pb n="KR4e0138_WYG_040-10a"/>
　　　寄葉侍御一之<lb/>
手植松楸漸有陰三年讀禮草廬深淚緣感物沾歐表<lb/>
歌待成聲和舜琴海上魚龍秋共蟄山中烏鳥夜初喑<lb/>
起居近得黄巖令巾幘峯高玉爾音<lb/>
　　　少傅王公書来謂貞節碑製有泰山之遺不勝<lb/>
　　　　愧歎<lb/>
吾碑敢學泰山碑不謂溪翁謂似之天地深恩明主詔<lb/>
春秋巨筆傅臣詞石鐘追動蒲牢角風榭馨香柏樹枝<lb/>
<pb n="KR4e0138_WYG_040-10b"/>
山鬼自今須歛避文星五夜照南離<lb/>
　　　聞錢工部訃<lb/>
老人星照昆承水一夜頑雲忽掩光片紙仙方空入夢<lb/>
百年詩塚竟流芳逺逰司馬曾高覽大隠東方亦善藏<lb/>
待取東湖碑出後還將經濟問賢郎<lb/>
　　　人日<lb/>
人日占人古有之淡雲疎雨日光遲梅呈紅蕋寒猶茹<lb/>
菜剪青絲凍欲萎野老獨斟泉釀酒繡衣還寄草堂詩<lb/>
<pb n="KR4e0138_WYG_040-11a"/>
冉涇橋畔元宵市歩月看燈有所期<lb/>
　　　榖日陰寒微雨寄友用前韻<lb/>
春來何處去何之江郭寒多意故遲梅亦有情爭欲吐<lb/>
草應無力暫如萎迎盤送菜吳人俗拔劒彈琴杜老詩<lb/>
最是三橋燈市近與君先訂上元期<lb/>
　　　小井田成<hi>在容春精舍東</hi>
三代遺風一慨然聊將幽事遣閒邊細分顔巷曾収井<lb/>
小灌張渠未買田荒入草茅憎隙地馨生黍稷願豐年<lb/>
<pb n="KR4e0138_WYG_040-11b"/>
如聞新製遒人鐸擊壤歌中見古天<hi>時廵撫靜齋先生初行鄉約故及之</hi>
　　　春日山中漫成<lb/>
避風避雨夢中過晴麗其如此日何坐石觀泉隨我意<lb/>
煑茶燒笋聽僧歌晩添積翠雲邊淺春逐殘紅草上多<lb/>
忽報西軒居士到向來離恨一銷磨<lb/>
　　　戴進士巾山行<lb/>
四十年前戴此巾幾囘清夢隔風塵誰知道路閒邊目<lb/>
還看山林病後身蓬島客參諸老社曲江圖入九峯春<lb/>
<pb n="KR4e0138_WYG_040-12a"/>
相逢莫道無同志見説伊川已有人<hi>畢中丞亨致仕還洛常戴進士巾出</hi>
<hi>逰語人曰事還朝廷進士吾故物也其子方伯孝為予言之</hi>
　　　坐燕居亭懷莫如山<lb/>
觀物年來眼近真燕居亭上有閒人雷聲連送兩朝雨<lb/>
花事頓消三月春木芍藥闌青草長石菖蒲沼綠波新<lb/>
南沙有客應同興何日相過洗渴塵<lb/>
　　　新晴出郊之惠山<lb/>
歩出西郊見暮春樹頭紅盡綠初匀上方下界無逰女<lb/>
<pb n="KR4e0138_WYG_040-12b"/>
北塢南岡有逸人山色倍增今雨碧泉聲轉入近池真<lb/>
竹根處處驚雷動忠定祠前數籜鱗<lb/>
　　　山行紀事<lb/>
䇿杖來看雨後泉老僧相迓寺門前殘紅夢裏空三月<lb/>
新綠陰中又一天風轉北溪隨爽氣日衝西嶺破浮烟<lb/>
公孫携酒先期在更有諸君在别船<lb/>
　　　送曹永平于德<lb/>
十載昌言動廟堂永平假守似淮陽西垂閲實初旋節<lb/>
<pb n="KR4e0138_WYG_040-13a"/>
東甸廵行又出疆田里情於臺省近江湖心與闕廷長<lb/>
漢家千石還登相消得人稱一字良<lb/>
　　　送喻武昌宜之<lb/>
虎符龍節照洪波中老<hi>謂秦廷韶</hi>曾經此地過兩誌共知文<lb/>
獻在百年將謂武昌何眼明每引黄樓望聽逺如聞赤<lb/>
壁歌况有玉泉家學在黑頭功業未蹉跎<lb/>
　　　送顧泉州與新<lb/>
一時三守邑多賢佳報先從海上傳直諫曾驚他日震<lb/>
<pb n="KR4e0138_WYG_040-13b"/>
清修應比此山泉鳯凰儀羽非無地黍稷馨香是有年<lb/>
五馬雙旌元貴重朝廷異數况高懸<lb/>
　　　寄題石龍書院<hi>石龍書院經厯黃巖黃宗賢讀書䖏也君以議禮遷工部員外</hi>
　　　　<hi>郎辭疾東歸致書請題于是乎賦</hi>
石龍巖下有人龍萬卷圖書一畝宮久信横渠崇世祿<lb/>
始知若水稱仙風地當南斗瞻依處道在東山臥起中<lb/>
忽憶台州三憶句欲招方石慰涯翁<hi>涯翁有台州三憶詩三人者謂宗賢</hi>
<hi>之祖定軒公及兩謝公也</hi>
<pb n="KR4e0138_WYG_040-14a"/>
　　　華從龍在祗陀饋鶴頂梅次韻<lb/>
十箇梅題鶴頂丹僧家澹泊助清酸病湏入藥非無用<lb/>
老負調羮正未安他石倚雲風骨瘦我泉落澗露華寒<lb/>
報君欲搨唐人篆雨蝕莓苔跡已漫<lb/>
　　　苦熱二首<lb/>
旱憂民物熱憂身獨臥虚堂老病人態似兒童欣水石<lb/>
情如野客懶衣巾雲中樹色披圖幻山下泉聲入夢頻<lb/>
短壑青松空在口肩輿曾不到東津<lb/>
<pb n="KR4e0138_WYG_040-14b"/>
若歲大旱今真逢狂魃驕舞生炎風雲霓數日無片影<lb/>
羅火太陽同一宮虚堂坐我獨心靜涸野憫農皆力窮<lb/>
群龍懶臥呼不起手弄楊枝空百童<lb/>
　　　孟巡江夜遊泉上紀興和韻<lb/>
弭節山中為飲泉登臨亦復弔前賢天風吹酒起高興<lb/>
水月入詩成警聨潤下故應窮逺海靜清還獨浚微涓<lb/>
病夫未得相從去一見新篇一缺然<lb/>
　　　寄呉東湖司空<lb/>
<pb n="KR4e0138_WYG_040-15a"/>
老謝尚書返舊堂百年吾道益增光洞庭南去還裴野<lb/>
震澤東來有召棠調劑口曾嘗藥苦經綸手復理芸香<lb/>
深秋一得沙羡報囘首蒼梧夢轉長<lb/>
　　　寄孫九峯司徒<lb/>
九峰山裏寄書來珍重司徒手自裁出處四朝今舊德<lb/>
沈酣三禮古遺材愛公欲徒吟詩社老我時登㸃易臺<lb/>
喜接賢郎難答拜愁看江上鴈飛囘<lb/>
　　　題畫壽孫九峯司徒<lb/>
<pb n="KR4e0138_WYG_040-15b"/>
别公十有五年來渴思紛紛不易裁南極一星猶正色<lb/>
蒼松萬丈本竒材誰云雪酒非春酒我愛雲臺是釣臺<lb/>
江上飛鴻多未達隔年須待漢槎廻<lb/>
　　　得雨<lb/>
旱氣蒸人酷如火今霄雨來何沛然坐令四境盡沾足<lb/>
行見百榖皆新鮮閭閻自喜得口食官府不憂徵稅錢<lb/>
吾徒無能却有幸齋閣日高猶自眠<lb/>
　　　次朱士光見寄<lb/>
<pb n="KR4e0138_WYG_040-16a"/>
百年文字偶相知情到南畿按節時淮郡竟煩長孺臥<lb/>
長沙益起賈生悲蛾眉衆諑非今日豸角群邪有夙期<lb/>
千里鶴坡何處所秀江囘首不勝思<lb/>
　　　謝馮僉憲移竹用李文正公韻<lb/>
茅竹曾聞避市塵十年兩地不輕分平生直節真吾道<lb/>
何處清風不此君自保霜筠青似玉須留雨葉翠如雲<lb/>
數挑山土勤輿力西向梁溪望夕曛<lb/>
　　　贈傳神呉芳逺<lb/>
<pb n="KR4e0138_WYG_040-16b"/>
誰家阿堵㸃能真四十餘年不數人臨穎筆端饒氣槩<lb/>
<hi>謂賈志</hi>泰和象外妙精神<hi>謂郭詡</hi>閒留我在心千古老遇君<lb/>
來貌一新骨相山林今已定不勞物色向風塵<lb/>
　　　得余鴻賓簡<lb/>
曾聞退易不聞難六十年來繫一官風木聲中悲歲短<lb/>
雲鴻儀處愛天寛援琴欲鼓還清淚運甓無勞亦素飡<lb/>
君未棄臣臣自病𠂻情須向疏詞看<lb/>
　　　喜王内翰以詩為問用韻奉謝<lb/>
<pb n="KR4e0138_WYG_040-17a"/>
迂僻平生敢自豪媿將虚譽動時髦籬邊秋色南山近<lb/>
巖畔晨香北斗高日月照應無間隙乾坤報未有絲毫<lb/>
感君相問無能答病足支笻重抑搔<lb/>
　　　奉懷素翁先生<lb/>
舊隱歸來長薜蘿江湖風雨兩秋過山中歲月空閒在<lb/>
天下經綸奈老何酒熟漫邀鄰叟飲詩成還對社翁歌<lb/>
二泉病客懐思渴安得南飛酌海波<lb/>
　　　月夜送客<lb/>
<pb n="KR4e0138_WYG_040-17b"/>
酣飲其如客去何冉涇橋畔漫經過惟君畫妙心偏苦<lb/>
而我居閒鬢亦皤巷柝有聲人語静塔燈無影月明多<lb/>
中秋更起登臺興古華峯前一浩歌<lb/>
　　　聞管大夫欲招予鄉飲因檢壬申年辭謝髙侯<lb/>
　　　　見招之作用韻奉呈<lb/>
蒼蒼余髪視茫茫七十年將病莫當杖屨不支新步履<lb/>
衣冠空憶舊班行三章未已終辭闕一拜猶難敢上堂<lb/>
欲謝招倈賢令尹賡歌還媿昔時狂<lb/>
<pb n="KR4e0138_WYG_040-18a"/>
　　　張山掃墓歸途有作<lb/>
山南山北掃寒烟舊塚新碑二百年紅葉似花霜醉後<lb/>
青山如黛雨粧前數峯影閣竿頭日十里光沉鏡裏天<lb/>
最喜無風溪路穩沙鷗來往候歸船<lb/>
　　　喜介夫劉大㕘至<lb/>
十五年前别故人西南川陸每馳神初心道德君無負<lb/>
晩節山林我亦真杏樹壇邊懷舊雨梅花國裏認先春<lb/>
安成<hi>謂張汝立</hi>去後長懸榻詩話于今又一新<lb/>
<pb n="KR4e0138_WYG_040-18b"/>
　　　日夕坐泉亭用韻<lb/>
坐深秋日澹娛人始信西神<hi>山名</hi>本有神詩邁尋常知子<lb/>
久酒開涓滴寫吾真雷聲漸鼓千峯雨苖色將囘七月<lb/>
春瘞卷邱邊話疇昔江花江草幾廻新<lb/>
　　　費子美過錫病不能来遣其子来訪且索詩遂<lb/>
　　　　賦以贈<lb/>
病餘聞薦喜君來<hi>子美丙子鄉解</hi>秋卷南歸又幾廻齊瑟未須<lb/>
論往事燕臺終不負良材朝廷禮遇應前席家世文章<lb/>
<pb n="KR4e0138_WYG_040-19a"/>
自上台江郭蕭條驚歲晩鳯凰池上有春雷<lb/>
　　　謝朱巡按下問<lb/>
夢憶泉聲賦兩知賡歌先得一緘詩雪山輕重公來去<lb/>
河水清漣我病衰滿地江湖容白髪可人風月負青藜<lb/>
平生知已觀風使願共山中折桂枝<lb/>
　　　㸃易臺觀泉<lb/>
㸃易臺南滴露泉石邊一穴水精圓方諸未挹天邊月<lb/>
沆瀣虚傳海上天白鶴逺來雲表外碧牕深隔洞門前<lb/>
<pb n="KR4e0138_WYG_040-19b"/>
晩年對此心常活何處清凉更問仙<lb/>
　　　懷管司訓<lb/>
履違公府十年多門刺因君兩度過老母夀能成曠典<lb/>
郎君政不負高科晩風海上吹寒菊秋雨江南熟早禾<lb/>
更愛儒官成績逺手栽桃李聽弦歌<lb/>
　　　送朱都事相之雲南<lb/>
萬里滇南帥閫開幕僚今喜得英才胷中邱壑供揮染<lb/>
眼底煙霞任剪裁閉戸讀書踰十載出門獻賦動三台<lb/>
<pb n="KR4e0138_WYG_040-20a"/>
清時戎政多㕘畫行見封章起憲臺<lb/>
　　　閱馬跡山記寄西青山人<lb/>
西青山人作山記搜剔幽隠山靈愁跡緣神馬自秦漢<lb/>
祠追后稷經虞周尋常一水五湖老七十二峯千古秋<lb/>
分明圗畫在中沚美人何處心悠悠<lb/>
　　　輓素庵李君<lb/>
愚翁風采動華陽素老相承倍有光燈火夢廻吳㑹逺<lb/>
詩書脉引蜀川長百年棠棣聨槐棘萬里江湖即廟堂<lb/>
<pb n="KR4e0138_WYG_040-20b"/>
最恨楚詞招不返澧蘭香盡夜茫茫<lb/>
　　　送陳原習巡蜀<lb/>
廿年風采動臺端按節南荒六月寒漢法共推經術吏<lb/>
周廷元重惠文冠路當險逺行何易時向承平諫獨難<lb/>
攬轡觀風秋萬里峨眉山月馬前看<lb/>
　　　次鄭司馬留别中朝諸老韻<lb/>
公去還於國有禆清風滿路出郊遲乾坤直道春秋在<lb/>
臣子孤忠廟社知一夕笑談真不偶百年行止復何疑<lb/>
<pb n="KR4e0138_WYG_040-21a"/>
二泉亭上山如畫更與詩翁作後期<lb/>
　　　奉寄白巖先生<lb/>
東門祖道向西歸又見秋風動葛衣三晉雲山今日重<lb/>
二疏風致古人稀臣忠共識君為聖今是還知昨未非<lb/>
我病十年難下拜太行囘首思依依<lb/>
　　　虚庵陳郡公建道南書院<lb/>
書堂新建古城陰巨榜高題屬意深吾道北南還一脉<lb/>
斯人今古本同心妙從活水生時得樂向光風起處尋<lb/>
<pb n="KR4e0138_WYG_040-21b"/>
教思無窮歸有道朱弦休嘆少知音<lb/>
　　　有懷彭司馬<lb/>
司馬西歸塞霧深近來纔得便風音數千里外停雲思<lb/>
三十年餘伐木心寤寐不忘天咫尺經綸未了歲侵尋<lb/>
憑君為弔南陽墓正氣曾聞托醉吟<hi>南陽為段可久司馬之舅也</hi>
　　　送潘之逹之遂安<lb/>
三載平陽野有歌重來仍泝浙江波大才小試還如此<lb/>
舊政新民欲柰何山雨從星秋旱久海潮應月晩寒多<lb/>
<pb n="KR4e0138_WYG_040-22a"/>
漢廷方重循良吏五十功名鬢未皤<lb/>
　　　燕俞大㕘國昌二宜園<lb/>
多時相約看芙蓉此日嘉園此客同幽徑小堂山左右<lb/>
茂林平圃水西東十年夢落江湖外兩世交通里閈中<lb/>
新製泉巾便野服迂疎應不笑衰翁<lb/>
　　　雨坐<lb/>
閒居不敢問豐凶對客惟應賦大東慘淡野情秋望裏<lb/>
凄凉歲事雨聲中也知北斗隨天轉安得南箕應月從<lb/>
<pb n="KR4e0138_WYG_040-22b"/>
極目江湖雲萬里杖藜三嘆一衰翁<lb/>
　　　兩知亭<lb/>
我歌泉和兩知音此是涯翁贈别心吾道在山還在水<lb/>
斯人如玉復如金高邱逺海天無際舊樹新亭日有陰<lb/>
一曲雅歌千古意欲調宮羽入瑶琴<lb/>
　　　次韻送王子春兼簡赤城夏先生<lb/>
碧葉黄花送晩秋舊逰囘首是今逰雲兼山水看隨路<lb/>
月帶風煙載滿舟滄海東來潮信蚤浙江南去陸程脩<lb/>
<pb n="KR4e0138_WYG_040-23a"/>
赤城居士如相問尊酒論文恨莫由<lb/>
　　　送羅員外<lb/>
病足稀登惠麓堂公來草木被餘光方傳惠澤流州郡<lb/>
獨愛昌言動廟廊秀句已鐫泉畔石清風長滿召南棠<lb/>
司徒分領留都計多少經綸望省郎<lb/>
　　　次韻夀劉鴻臚<hi>大鴻臚劉公毅齋以考績便道過三呉訪白樓吴公及予白樓</hi>
　　　　<hi>有贈詩且致壽意予聞而和之亦白樓之志也</hi>
望隆卿寺自郎曹晝錦鄉邦駐羽旄六十再看堯陛莢<lb/>
<pb n="KR4e0138_WYG_040-23b"/>
尋常爭賦漢宮桃江湖大觀還龍窟雨露新㤙且鳯毛<lb/>
東閣先生題贈處中吳囘首德星高<lb/>
　　　擬作賦鹿草堂於惠山精舍以無忘廬山之遊<lb/>
　　　　述意二首<lb/>
百年白鹿得竒觀雙澗風聲六月寒七里每勞千里夢<lb/>
<hi>予家去惠山僅七里廬山在千里之外</hi>九峯長作五峯看<hi>惠山九龍廬山五老皆峯名</hi>
兩知堂近流風在獨對亭高縮地難<hi>兩知亭在惠山獨對亭在廬山</hi>敢<lb/>
擬峩眉論小大山連震澤水漫漫<lb/>
<pb n="KR4e0138_WYG_040-24a"/>
曾向廬山賦鹿鳴呦呦千古有餘情釣逰地近憐新築<lb/>
弦誦風微愧老生㸃易不知吾髪短聽歌還愛此泉清<lb/>
偷閒尚記東曹夢花柳前川䇿杖行<hi>予為戸部屬時嘗夢有人作試官狀</hi>
<hi>誦雲淡風輕一詩為題俾予破之予應口對曰道體寓於物而天機自動道心託於物而天趣難名時方求嗣</hi>
<hi>有祝中朝諸老皆謂佳夢今老而無應付之一慨而已</hi>
　　　秋夜宿超然堂<lb/>
閒愛孤雲静愛僧山中秋夜興逾增竹通深徑清風足<lb/>
松倚高壇霽月曾露氣侵堦驚蟋蟀雨聲入戸避蚊蠅<lb/>
<pb n="KR4e0138_WYG_040-24b"/>
城中望我如天上青壁丹厓知幾層<lb/>
　　　中秋夜<lb/>
素娥無力破雲陰雲外清虚府正深今月古人空有問<lb/>
青天碧海亦何心靈槎渺渺應迷道仙杵沉沉已斷音<lb/>
九月中弦秋未盡一尊還許盍朋簪<lb/>
　　　十六夜次前韻<lb/>
六旬炎熯兩旬陰月到中秋雨意深天上不違逢滿數<lb/>
人間却負望明心扁舟牛渚空勞夢一曲霓裳漫賞音<lb/>
<pb n="KR4e0138_WYG_040-25a"/>
佳節莫教容易度白頭今已不勝簪<lb/>
　　　十八夜山堂見月又用韻<lb/>
坐看夕殿散凉陰山靄沉沉紫漸深病後逢秋猶有興<lb/>
雨餘見月已無心風廻近浦留帆影籟静中峰起磬音<lb/>
醉舞不知吾老矣桂花還學少時簪<lb/>
　　　晩坐超然堂<lb/>
九月花開菊正黄今年時物應秋光無詩可擬登高賦<lb/>
有酒還登望逺堂徑轉東南須䇿杖巖朝西北合焚香<lb/>
<pb n="KR4e0138_WYG_040-25b"/>
晩林霽色紅猶淺更待西風一夜霜<lb/>
　　　九月八日足許州舊句<lb/>
吾衰久矣杖難支隨意青山且賦詩高處登臨天亦忌<lb/>
清時笑傲地應疑<hi>已上二句許州作也</hi>許州舊句還須續廬岳重<lb/>
逰不可期願保丹顔似黄菊年年同對野人巵<lb/>
　　　諸友觀菊用韻<lb/>
一賞真償數月忙晩香籬落愛秋陽花中亦有清時隠<lb/>
林下能無野老狂淺淡色如酬世務衰遲心已謝年芳<lb/>
<pb n="KR4e0138_WYG_040-26a"/>
歲寒更擬題詩處和靖先生别擅場<lb/>
　　　輓李封君<hi>巡撫李司空乃翁也</hi>
嘉定功餘泮水波華陽規誨復誰多承休合有台衡者<lb/>
節惠其如窀穸何江樹影連巴國字澧蘭香入楚人歌<lb/>
司空勳業旂常在應與先生永不磨<lb/>
　　　華生雲惠我端石侑以詩用韻答之<lb/>
望望端州路幾千客來剛得遇陳𤣥介心不减居山者<lb/>
潤色如初出水然三島東溟春渺邈一星南極夜澄鮮<lb/>
<pb n="KR4e0138_WYG_040-26b"/>
吾齋從此還增重合寘西涯篆黻前<hi>吾有端石為黻形涯翁銘且篆之</hi>
　　　發書於鳯山有虚名為累一言因用杜詩起<lb/>
　　　　句<lb/>
才微歲晩尚虚名一夜驚心白髪生貧有圖書應入夢<lb/>
老於廬屋未忘情寒凉正值風來朔霽爽還逢月出庚<lb/>
便作西軒依舊室餘灰掃盡地初平<lb/>
　　　如山卜隠初成<lb/>
湖海蕭條歲月遲江東誰復問潘葵<hi>江西隠者</hi>易臺共我雙<lb/>
<pb n="KR4e0138_WYG_040-27a"/>
巾葛吟社添君一杖藜翼健已超塵外網眼明還看世<lb/>
間棊昨冬先獻希齡酒今日迎長又賦詩<lb/>
　　　幸庵司馬寄節孝堂三大字至<hi>予居被火之六日幸庵司馬自</hi>
　　　　<hi>闗西託鳯山司徒寄節孝堂三大字至似欲易我侍養堂名者此豈偶然之故哉愴然有</hi>
　　　　<hi>感情見乎詞</hi>
三字堂名萬里來舊堂名扁已成灰故人逺意真如讖<lb/>
乙夜融風不是災活水源頭仍里第德星懸處自書臺<lb/>
可憐嘉樹多憔悴春雨來時又着栽<lb/>
<pb n="KR4e0138_WYG_040-27b"/>
　　　錢元抑專使来唁用前韻<lb/>
唁書逺自四方來獨歩空堦撥冷灰常慕黄虞皆有政<lb/>
敢言陳許不聞災病餘且曵尋詩杖忙裏還登㸃易臺<lb/>
殘菊經霜須愛䕶免從鄰圃乞春栽<lb/>
　　　贈趙羽人<lb/>
兩地名山一羽衣<hi>兩山謂武當與茅山也</hi>十年蹤跡鶴同飛丸中<lb/>
日月旋㳺度壇上風雷洩化機仰視三垣何朗歴傍觀<lb/>
五嶽亦依稀老夫久有逰仙興何處春風共采薇<lb/>
<pb n="KR4e0138_WYG_040-28a"/>
　　　管大夫製雲鶴之服䘏災也奉謝二首<lb/>
中冬特製鶴袍新來問城南失火人降服正脩前古禮<lb/>
解衣還荷大夫仁行藏自愧名銜重辭受能忘道義真<lb/>
獨掩寒齋感知已縣衙囘首不勝春<lb/>
錦袍新製自仁侯病客逢災正獨愁老鈍尚留雙石硯<lb/>
清寒猶問一狐裘傷心事已如雲散象德人還為鶴羞<lb/>
笑殺陳三空忍凍負暄真欲獻宸旒<lb/>
　　　顧與成送犀帶紵履受履還帶<lb/>
<pb n="KR4e0138_WYG_040-28b"/>
箧笥逢災一蕩然故人帶履荷相憐欲行我已違初志<lb/>
在得人還看老年臺省無聲猶實地山林有夢豈通天<lb/>
小詩甚媿瓊瑶報又向東鄰乞簡箋<lb/>
　　　宜興張天予弔災志感<lb/>
西溪八月夜乗槎囘首江湖幾歲華人事每逢天未定<lb/>
世途真嘆海無涯十年别恨還雙鬢兩世交情似一家<lb/>
此日風光君記取微陽初復有梅花<lb/>
　　　送楊東川郎中葬<lb/>
<pb n="KR4e0138_WYG_040-29a"/>
風雨空山瘞玉時老親臨穴不勝悲死生大矣君臣重<lb/>
邱壠蕭然歲月遲君事已成從我志我銘未盡誄君辭<lb/>
石門冰雪肩輿險忍淚題詩慰兩兒<lb/>
　　　西軒子嵗暮東還<lb/>
鐵岸帆開憶去年今年仍發冉涇船閒來為客真知我<lb/>
老去逢災不怨天嘉樹半枯猶翠葉清渠無恙自寒泉<lb/>
有詩已寄儒臺使還許携兒了舊編<lb/>
　　　天台齊節婦<lb/>
<pb n="KR4e0138_WYG_040-29b"/>
百年心苦保孤難夜績空房月影寒針黹舊嘗將女史<lb/>
提携今乃見儒冠名家宅里何時表節婦儀刑後代看<lb/>
我昔觀風曾兩浙台山囘首路漫漫<lb/>
　　　國英秋日過我精舍<lb/>
淮海秋來逸興多因尋竒勝訪行窩酒憑野客浮杯勸<lb/>
詩聽鄰僧按節歌山日半銜雲接樹水風初起澗生波<lb/>
晩經苐一流泉處俯仰乾坤欲柰何<lb/>
　　　如山生日避客山中予遇之知其意不敢重違<lb/>
<pb n="KR4e0138_WYG_040-30a"/>
　　　　例也惟將以詩<lb/>
南沙避客山中日我適西來見泊船一衲逶迤傳妙句<lb/>
雙松寒翠倚高天儒冠道重初携杖壽酒情深但酌泉<lb/>
只恐清歡猶未已吟壇章什不勝編<lb/>
　　　憶王山長時將渡錢塘<lb/>
此日君應渡浙江海天寒月照船牕久㳺不作他鄉望<lb/>
老節寧為歉歲降越岸烟消分莽渚錢塘潦盡露濤瀧<lb/>
阿符未了城南課好趂春潮放曉艭<lb/>
<pb n="KR4e0138_WYG_040-30b"/>
　　　答冷别駕<lb/>
三代遺風一慨然横渠私計更須憐聊將松菊栽餘地<lb/>
漫遣山林病起年今日封疆皆禹服何時雨露不堯天<lb/>
使君多少甘棠意都在詩筒未盡箋<lb/>
　　　辭巡按發帑之令發書有作呈邑中長貳諸君<lb/>
　　　　子<lb/>
珍重霜臺念我私鬱攸悔禍歲寒時古人高誼如將見<lb/>
野老愁心諒亦知宋史不遺師道傳唐風猶載伐檀詩<lb/>
<pb n="KR4e0138_WYG_040-31a"/>
尺書逺託南郵吏再拜情深在一辭<lb/>
　　　立春日郊人送小土牛至有作<lb/>
令尹分春到野人野人庭院本容春解開殘凍渠仍活<lb/>
掃盡寒灰屋乍新白日東風初起艮青天北斗又囘寅<lb/>
鼓騰陽氣行時令四境歡聲總是真<lb/>
　　　次陳御史秉衡<lb/>
六載巢居是此州詩中牖戸愧綢繆也知廊廟多公論<lb/>
敢為江湖有逺憂千里忽逢桓典馬一朝如上李膺舟<lb/>
<pb n="KR4e0138_WYG_040-31b"/>
吹嘘幸賴東風力寸木應教重萬牛<lb/>
　　　超然堂㑹飲聊述短句<lb/>
一笑超然上我堂向來芥蔕已全忘党園四皓非吾座<lb/>
洛社群英亦此觴江上共驚雲散早山中還愛水流長<lb/>
歲寒更有風霜在分付梅花作主張<lb/>
　　　送過鉦用夏方伯韻<lb/>
七月潮江接淼茫送君孤棹過閩陽倚天竒石高堪仰<lb/>
載道清風暑不傷藩省右樞還左轄弟兄秋酌似春觴<lb/>
<pb n="KR4e0138_WYG_040-32a"/>
月明夜夜看南斗下有文星對逺望<lb/>
　　　迎春後令君復遣伶人来侑小酌口占<lb/>
迎春小隊到門庭冉里橋邊草欲青舊俗新風皆在志<lb/>
北詞南曲總成聲大觀老去多餘景微醉年來有别亭<lb/>
更愛令君能俊雅歌謡行聽滿山城<lb/>
　　　立春日山中與國臣弟飲泉上<lb/>
夜來風力苦難支曉愛晴光起海涯春在土膏初動處<lb/>
寒留雪凍未消時梅花偏是山中早松骨還於嶺上竒<lb/>
<pb n="KR4e0138_WYG_040-32b"/>
醉後一觴泉石畔漫因老弟再題詩<lb/>
　　　人日<lb/>
七日逢人十日春無端生意政津津庭中碧地初囘草<lb/>
市上青煙半逐塵風雨草堂他客夢雲山藜杖此時真<lb/>
便須乗興郊行去望裏龍峯畫裏新<lb/>
　　　春日登莫氏溪山清興樓<lb/>
笑驚四紀再登樓畫裏青山亦白頭况我在朝還在野<lb/>
似渠宜夏復宜秋漏春梅柳原應蚤負郭林塘本自幽<lb/>
<pb n="KR4e0138_WYG_040-33a"/>
願與主人同壽域一年一話海添籌<lb/>
　　　復司馬彭公書後有作<hi>公自蘭州託趙百户来問訊無書有口語録於</hi>
　　　　<hi>一帖意甚惓切</hi>
萬里人來不寄書簡傳口語獨相於舊堂新構風煙後<lb/>
逺嶺孤松雨雪時兩字平安身僅免百年衰病志終虚<lb/>
登山屐在難為着㸃易臺前一筍輿<lb/>
　　　謁玊泉先生墓<lb/>
四十年來弔古心偶因勝日遂幽尋天留邱壠嗟誰掃<lb/>
<pb n="KR4e0138_WYG_040-33b"/>
地近厫倉幸不侵百世簪纓遺諜逺五賢俎豆古祠深<lb/>
玉泉兩字還須碣一束生芻有嗣音<lb/>
　　　燈夕前二日觀燈屏於秦國英紫薇㕔<lb/>
人物殊流繪事同羊皮如紙麗青紅桃源洞口仙應幻<lb/>
天寳宮中女是戎宋代夢連唐代夢陶家風雜党家風<lb/>
小山磊磊薇㕔夜如見春星樹影中<lb/>
　　　十四夜觀馮僉憲大父戒軒公手製燈屏<lb/>
尊壺左右鼎當中上有燈屏出祖翁政愛千缸光映月<lb/>
<pb n="KR4e0138_WYG_040-34a"/>
更聞雙管韻乗風一時文字飲方洽四世姻親講未窮<lb/>
忽報山人折梅至風雩還憶二泉東<lb/>
　　　杭太僕東卿自滁陽以詩来慰次韻答之<lb/>
十年京國斯文誼千里滁陽一紙書老去節應惟義重<lb/>
世間物總是身餘還將舊篆題新樹<hi>文正公嘗題嘉樹亭三字今樹易扁</hi>
<hi>不易也</hi>已作新堂換舊居<hi>彭司馬大書至堂成遂扁之</hi>更有高篇吟且<lb/>
諷向來愁思盡消除<lb/>
　　　送黃司訓致政還廣西<lb/>
<pb n="KR4e0138_WYG_040-34b"/>
七年頖水賦菁莪囘首蒼梧柰逺何貞節平生親力苦<lb/>
武階初命弟情多寄書西去愁仍積迎養東來樂已過<lb/>
行不可留空悵望九疑雲盡洞庭波<lb/>
　　　贈郴陽何都憲子元巡撫雲南<hi>子元以太僕卿簡命巡撫雲南</hi>
　　　　<hi>中朝卿大夫述其昔奉使事共為四題送之子元道錫亦以請寳遂賦以贈</hi>
昆明池水絶驚波帝遣巡行意更多漢尉幾人能節制<lb/>
堯封何地不包羅塞逾南嶽無鴻到路比西川有鶴過<lb/>
從此公堂須再築向來曾擬召棠歌<lb/>
<pb n="KR4e0138_WYG_040-35a"/>
疆圉蕭條軫帝心職方使者奉綸音西關不杖張騫節<lb/>
北野真賫郭隗金秋水驊騮千里近春風苜蓿四郊深<lb/>
燕雲一望連秦樹䞉許山川入壯吟<hi>右述職方事</hi>
朝有程書野有歌行過潁水復黄河天於斗極瞻時近<lb/>
風自棠陰憇處多七郡圗經隨我在百年田里謂民何<lb/>
尋常莫擬題名處萬仞嵩髙石可磨<hi>右述河南㕘政事</hi>
馬卿持節甸西東騋牝長鳴起朔風冀北羣應逢伯樂<lb/>
魯坰才不頌僖公六師氣溢騰驤外萬國靈揚駕馭中<lb/>
<pb n="KR4e0138_WYG_040-35b"/>
老驥絶塵吾望在肯容毛仲並論功<hi>右述太僕少卿事</hi>
　　　追悼留鶴潘先生<hi>王子春来自天台留鶴公之子堯卿附詩致予予念留鶴</hi>
　　　　<hi>之卒久矣悵然感之子春歸遂遺堯卿俾即公墓焚焉</hi>
台海㝠㝠鶴不留漫從詩巻見箕裘百年星聚金陵會<lb/>
六郡風生岱岳逰濠水㳺魚心獨契蘇門遺草手曾收<lb/>
荒邱歲月休重問年少王郎已白頭<lb/>
　　　秋齋為周侍御宣題<lb/>
炎蒸歴盡見清凉掃地焚香愛此堂苔徑斑斑經雨碧<lb/>
<pb n="KR4e0138_WYG_040-36a"/>
梧庭落落受霜黄西南來處占風信三五盈時看月光<lb/>
更有北扉堪一眺晩峯如玉正蒼蒼<lb/>
　　　盗竊陳氏忠孝録稿弔其諸孫嘉猷<lb/>
孤忠千載賸徽音家乗而今竟陸沉片紙不遺胠箧手<lb/>
數行空負葢棺心斯人自信懷無璧何地猶疑購有金<lb/>
四十年來方再讀為君惆悵古城陰<hi>予十六七時嘗讀是稿於陳遜庵所</hi>
　　　文山為程達賦<lb/>
兩厓中有一峯懸孤鳯銜書下九天萬古文章真顯設<lb/>
<pb n="KR4e0138_WYG_040-36b"/>
百年風氣正廻旋晉唐第宅瞻依外吳越江山指㸃前<lb/>
傾葢惠泉談未了晉陵囘首思悠然<lb/>
　　　與徐秋官用中登松風閣先一年約登未果至<lb/>
　　　　是乃遂<lb/>
七里青山兩載心秋官為我一登臨病餘幽思泉兼石<lb/>
别後佳音玊更金夜雨不嫌苔徑濕春寒偏愛竹房深<lb/>
松風閣上君曾坐試問何如聽穎琴<lb/>
　　　山中遇莫如山<lb/>
<pb n="KR4e0138_WYG_040-37a"/>
新春起我山中逰何處南沙亦小舟偶出總緣風日好<lb/>
相逢且值竹松幽故人詩在僧能誦<hi>謂中齋東川</hi>别院茶來<lb/>
客又留莫道匆匆難盡興稍須烟景再登樓<lb/>
　　　正月二日避客山中遇雪<lb/>
綺塍得雪凈無塵指㸃蓉湖别有津北墅願為西道久<lb/>
<hi>謂時亨作我行窩也</hi>青山爭愛白頭新出城避客事非急入寺逢<lb/>
僧意却真梅花折來放且未東風吹手正頻頻<lb/>
　　　元夕過呉永年茗坐其孫某侍而彈琴<lb/>
<pb n="KR4e0138_WYG_040-37b"/>
元宵處處笙歌酒此處茶杯且聽琴白髪主人應有興<lb/>
青天明月亦何心糗餈似鬭春盤巧燈燭渾忘夜漏深<lb/>
只尺桂巖成契濶誤將南市認山陰<lb/>
　　　慈溪陳隠君七十<hi>其子文譽舘閭江吴氏</hi>
祭酒聲名海内傳百年門第故多賢要知鄉里歌椿日<lb/>
正值郎君折桂年月窟秋連滄海道洞庭春載越江船<lb/>
古稀正是期頥地不用重吟杜老篇<lb/>
　　　聞孔道士訃<lb/>
<pb n="KR4e0138_WYG_040-38a"/>
梅鶴亭前始識君吹笙幾度坐斜曛身棲野廟兩經火<lb/>
夢入仙壇一駕雲石室秋風閒劔履板橋春草近祠墳<lb/>
尊中有酒休重寫酹向荒邱恐不聞<lb/>
　　　聞母舅南湖公訃<lb/>
故林蕭瑟正堪悲一老而今又不遺戚里墳高空石馬<lb/>
仙家路僻漫雲芝音傳渭北鴻何逺魂返遼東鶴正遲<lb/>
五十年前吾穉子曾將論語照青藜<lb/>
　　　秋海棠<lb/>
<pb n="KR4e0138_WYG_040-38b"/>
名姝魂返蜀天涯猶有餘姿在此花開處每依庭下石<lb/>
移來非自海中槎清含曉露如承雨淡對秋風更着霞<lb/>
檢盡圖經無族譜獨將色相借春誇<lb/>
　　　秋日過水北山莊<lb/>
草亭長為故人開今雨無端長綠苔新刻碑從人打去<lb/>
舊披圖許我題來僧家磬落西峯日賈客帆囘北道埃<lb/>
明日期君盡清興二泉亭上有茶杯<lb/>
　　　水北山莊觀菊<lb/>
<pb n="KR4e0138_WYG_040-39a"/>
天留佳色與黄華毎到秋風一拜嘉栗里地能容醉老<lb/>
南陽潭竟屬仙家題應有興心偏苦揷豈無情鬢已華<lb/>
記取餘香如送客蕭蕭風徑繞籬斜<lb/>
　　　知㣲齋席<lb/>
歩自城西又向西風吹草徑已無泥羣分鷗鷺田田水<lb/>
叢露菰蒲處處堤何物老僧猶走乞幾家饑孺不號啼<lb/>
山齋寂寞南沙夜壺酒應須我一提<lb/>
　　　寄題孫司徒壽硯堂<lb/>
<pb n="KR4e0138_WYG_040-39b"/>
逺向端溪水上分中書秃盡始知君尋常四友休同論<lb/>
千二百年何足云池入海濤還浸月島囘春吹欲生雲<lb/>
世家爭羨文華國更許何人䇿上勲<lb/>
　　　九我堂<lb/>
舊家門巷草堂深九我名題萬古心豈是尚書猶缺望<lb/>
祗應小雅有遺音乾坤自許心丹在夙夜焉知鬢雪侵<lb/>
最恨庭闈宛如故一廻登降一沾襟<lb/>
　　　與如山諸友避暑山中<lb/>
<pb n="KR4e0138_WYG_040-40a"/>
閒行五六七人同竹林日影松壇風客言此會舞雩下<lb/>
僧歌我詞盤谷中茗盌及泉元有味竹罏當暑却無功<lb/>
馮誰傳語知微子秋夜山房好作東<lb/>
　　　登錫山退飲惠山方丈示同游諸君子<lb/>
獨覺登山病後難山中氣象筆曾干鏡光初動春湖綠<lb/>
塔影猶含夜雨寒流水暗生禪榻聽飛花輕上舞衣看<lb/>
興餘更問西庵路三里青松一徑寛<lb/>
　　　觀水北山人新作我行窩<lb/>
<pb n="KR4e0138_WYG_040-40b"/>
三里青山接水雲菊花時節每尋君也知僻地真須假<lb/>
敢謂虛名可與聞閒處漁樵如宿約老來農圃亦徒云<lb/>
惟應再結吟詩社共對西神<hi>山名</hi>賦夕曛<lb/>
　　　雪中答友人<lb/>
臘殘猶未探梅花坐愛風庭雪片斜粉米有形真入繡<lb/>
玉田無種亦生芽粧成山岳添竒觀塗破藩籬見大家<lb/>
興比剡溪還不淺西郊吾欲駕吾車<lb/>
　　　南麓為宜興徐仲和賦<lb/>
<pb n="KR4e0138_WYG_040-41a"/>
銅官盤據荆溪上百里相看未了青山麓平時堪别墅<lb/>
水涯迴處更幽亭竒觀愛入仙翁洞隠跡愁干處士星<lb/>
我識主人因靜老<hi>謂施節推</hi>題詩遥賀草堂靈<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0138_WYG_040-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　容春堂續集卷四<lb/>
</p>
<p>
</p>
  </div>
</body>
</text>
</TEI>
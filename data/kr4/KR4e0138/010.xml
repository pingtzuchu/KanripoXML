<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>容春堂前集巻十</head>
    <p>
<pb n="KR4e0138_WYG_010-1a"/>
欽定四庫全書<lb/>
　容春堂前集巻十　　　　　明　邵寳　撰<lb/>
　　雜著<hi>二十六首</hi>
　　　測影臺考<lb/>
按周禮以土圭之法測日景凡立五表其中表在陽城<lb/>
即今登封東南告縣舊治是也予至其地有二臺存焉<lb/>
其南一臺琢大石為之上狹下濶高丈餘廣半於高中<lb/>
樹一石碑刻曰周公測景臺臺北三丈所復有一臺約<lb/>
<pb n="KR4e0138_WYG_010-1b"/>
高三丈餘壘塼為之其北之中為缺道深廣二尺許下<lb/>
列石為道直達于北約五丈許石上為二小渠渠側刻<lb/>
尺寸甚精宻最北一石為二小竅以出水詢其土人云<lb/>
故老相傳為量天尺又以為銅壺滴漏考之縣志此名<lb/>
觀星臺亦周公所築然予見其刻尺寸所書特今文耳<lb/>
恐非出於周公况歴代律書言尺度者亦未嘗言及陽<lb/>
城測星臺尺葢不可信恐惟石臺乃周公遺跡所謂觀<lb/>
星臺者則後人因而建耳且其地嘗置金昌府治又嘗<lb/>
<pb n="KR4e0138_WYG_010-2a"/>
置告縣治建斯臺者豈其時邪又按禮疏四方之表各<lb/>
去中表千里予以禹跡圖考之南表當在郢之北東表<lb/>
當在遼之東北表當在肅之北西表當在華之西南終<lb/>
南山之東今其地不知亦有遺跡在否姑記兹臺之制<lb/>
以備㕘考<lb/>
　　　徐君墓辯<lb/>
徐君墓在襄城北二十里墓前有樹相傳為季札掛劔<lb/>
之處名曰靈樹按史季札之初使北過徐君徐君好季<lb/>
<pb n="KR4e0138_WYG_010-2b"/>
札劔口勿敢言季札心知之為使上國未獻還至徐徐<lb/>
君巳死於是解其寳劔繫之徐君冢樹而去徐即書所<lb/>
謂徐戎詩所謂徐方其地在今泗州季札自吳適魯乃<lb/>
其所經之道是故過徐君焉襄城非徐地安得徐君而<lb/>
有是墓邪樹之靈否不論也且季札適魯觀樂之後遂<lb/>
使齊去使於鄭去鄭適衛自衛如晉未聞其道於襄奚<lb/>
從而掛劔哉或謂古者諸侯有邦交之禮然則徐君適<lb/>
鄭而卒於是亦不可知也獨不觀乎史稱季札還至徐<lb/>
<pb n="KR4e0138_WYG_010-3a"/>
徐君死則其死在徐也明矣其曰解劒繫其冢樹則其<lb/>
冢在徐也亦明矣於是過於是弔奚不可知而必為之<lb/>
曲說乎予讀一統志泗州城北則有徐君冢云或曰襄<lb/>
又有徐君故誤稱之<lb/>
　　　題王眞靜詩集<lb/>
眞靜先生之詩王祠部應韶評之詳矣寳則因是得其<lb/>
為人嘗聞國初以來浙之東西號多隱君子至于今日<lb/>
或謂其凋謝殆盡寳以先生觀之豈其然哉<lb/>
<pb n="KR4e0138_WYG_010-3b"/>
　　　書梅感巻後<lb/>
姚翁好梅梅方花而翁卒花則盡落不花者三年乃復<lb/>
花翁之子觀而悲之君子於是有梅感之詩烏乎忽而<lb/>
落者近乎有情三年如毁者近乎有禮梅其有知邪其<lb/>
無知邪其有以異於人邪其無以異於人邪詩曰梅感<lb/>
信乎其可以有感矣<lb/>
　　　題文山遺墨巻<lb/>
予在京師讀信國文公手書於錢僉憲世恒所而悲其<lb/>
<pb n="KR4e0138_WYG_010-4a"/>
蹟之燬也嘗為詩弔之於今七年矣比者視學吉郡謁<lb/>
公新祠而其裔孫裕者復出此書眞蹟爛然幸未遭燬<lb/>
予之悲之不减于昔蓋悲在其人在其國在其世而不<lb/>
在其書也雖然前所見書乃公被執北行時遺其子女<lb/>
有父子之情焉而終不以恩勝義後所見書乃公赴難<lb/>
南行時遺其朋友有君親之念焉而終不以力沮志仁<lb/>
義之人其言固如是夫烏乎悲不在書也讀其書而悲<lb/>
果在燬未燬哉<lb/>
<pb n="KR4e0138_WYG_010-4b"/>
　　　私試策問<lb/>
問昔人稱周公為輔相一食三吐其哺一沐三握其髪<lb/>
其急於見賢至矣說者謂舜相堯禹相舜益相禹伊尹<lb/>
相湯傅說相高宗其勤且勞皆不如是豈周公之德不<lb/>
及前五人者歟他書載周公之言曰吾所執䞇而見者<lb/>
十人還䞇而相見者三十人貌執者百有餘人欲言而<lb/>
請畢事千有餘人說者謂是特春申孟嘗之行非周公<lb/>
所宜有然則所謂吐哺握髪者將皆傳聞之謬歟夫以<lb/>
<pb n="KR4e0138_WYG_010-5a"/>
人事君大臣事也為周公者宜何如而後可邪<lb/>
　　　江西小試策問<lb/>
問先正論士品而為三其於古人論三不朽同焉者二<lb/>
異焉者一其故何也夫道德功名昔出於一今出於二<lb/>
不朽之論古之道也然亦曰是為上是為次焉必有說<lb/>
矣富貴不足為士而士品之今之士果非古之士乎諸<lb/>
生以士自名請試言焉以觀所志<lb/>
問仲尼傳革之彖稱順天應人以湯武並言之其在論<lb/>
<pb n="KR4e0138_WYG_010-5b"/>
語既稱大伯至德又稱文王至德又曰殷有三仁又曰<lb/>
伯夷叔齊求仁得仁豈未滿於牧野之師而獨志於天<lb/>
下為公之世乎吾其東周之期期月三年必世之擬由<lb/>
今觀之其作為當何如也不然而托之空言豈聖人之<lb/>
心哉予也欲聞此論久矣<lb/>
問人莫盛於三代後此非無人也不知何人可以稱三<lb/>
代之遺材言莫備於六經後此非無言也不知何言可<lb/>
以稱六經之餘論舉一二以例其餘則無愧於知人知<lb/>
<pb n="KR4e0138_WYG_010-6a"/>
言者矣誰歟我師誰歟我友我規我箴伊誰之辭願諸<lb/>
生之終告之也<lb/>
問古之教者始乎小學終乎大學其制備矣世降經殘<lb/>
表章蒐輯待其人而明焉然而今之成材與古之成材<lb/>
果何如也大學卒章所引多魯晉秦楚之言是言也果<lb/>
有是學而發諸口者乎小學外篇所采多漢晉隋唐之<lb/>
事是事也果有是學而措諸身者乎不然則聖賢立法<lb/>
豈若是之輕且易哉此予之所疑諸生倘能言之是予<lb/>
<pb n="KR4e0138_WYG_010-6b"/>
之所望也<lb/>
問周子之圖為道而畫邵子之數為道而衍程子於此<lb/>
或受而不傳或辭而不學豈無心於道歟不然則周邵<lb/>
之事贅矣予方思之諸生何以起之<lb/>
問漢之人臣有近太公之材畧者有近伊尹之出處者<lb/>
然而固陵之追成都之取君子不滿焉由今論之果何<lb/>
如哉勿以成功而輕為衰世之待勿以成說而重為賢<lb/>
者之責要之歸于中正而已此予發問之大意也<lb/>
<pb n="KR4e0138_WYG_010-7a"/>
問楚人亾弓聖人謂其楚亾楚得之言曷若謂人亾人<lb/>
得之為大也後世有亾錢者嘗謂人亾人得矣而君子<lb/>
又謂其有體無用夫其事同其論不同此其故何哉不<lb/>
可不辯<lb/>
問新城三老有興邦之力而不與於賞力有大於此者<lb/>
乎商山四老有安國之功而不免於譏功有大於此者<lb/>
乎此漢史之餘論也吾欲追决其是非而未能無疑故<lb/>
與諸生商之<lb/>
<pb n="KR4e0138_WYG_010-7b"/>
問漢世之君或有見於封侯而無見於置將或無見於<lb/>
封侯而有見於命相其得失之故必有在矣酌而反之<lb/>
將安處乎而後為漢法也又安處乎而後為天下萬世<lb/>
之法也<lb/>
問禮樂不在玊帛鐘鼔仲尼有是論矣然而告朔愛一<lb/>
羊之儀聞韶忘三月之味此其故何也若乃嘆文獻之<lb/>
難徵幸雅頌之得所博之聃襄而先進是從無亦謂夫<lb/>
聲音節制之間也歟諸生盍於聖言求其本之所在詳<lb/>
<pb n="KR4e0138_WYG_010-8a"/>
著于篇<lb/>
問孟子叙道統自堯舜至文武乃至孔子嘗考孔子自<lb/>
言文不在兹獨承文王而鳯鳥河圖之嘆其世其人亦<lb/>
可想見是何與孟子之言異歟孔子萬世一人也人有<lb/>
恒言或曰伏羲孔子或曰堯舜孔子或曰文王孔子或<lb/>
曰周公孔子或曰孔顏或曰孔孟或又曰孔墨數聖賢<lb/>
者果若是班乎外此稱聖賢者尚多而恒言不及之抑<lb/>
又何也諸生請無多言願數言足矣<lb/>
<pb n="KR4e0138_WYG_010-8b"/>
　　　華珉字說<lb/>
華甥珉迎婦于我其傅宗鎬君其族叔氏也實以珉來<lb/>
珉冠而未字宗鎬為之請予字之曰中玉復謂珉曰珉<lb/>
乎夫珉石之似玊者也似玉非玊故不曰玉不曰玉曷<lb/>
不曰石石而異乎石也故曰珉珉在我知珉在人故或<lb/>
玉之或石之然石其外玊其中始或石之終必玉之以<lb/>
是而珉有深藏之義焉吾惟恐其不珉也不然則雖玉<lb/>
其外不能掩其中之石而况中與外之皆石乎求或玊<lb/>
<pb n="KR4e0138_WYG_010-9a"/>
之不可得巳君子之行己也何以異是珉也識之宗鎬<lb/>
曰子幸教珉珉也固珮之於是珉再拜請書于簡<lb/>
　　　雜說<hi>三首</hi>
理不外氣氣之所以順者理也象則在象形則在形反<lb/>
而復則在氣無乎不順無所往而無理也君子由形知<lb/>
象由象知氣由氣知理故曰逝者如斯夫此之謂也<lb/>
鄭有二邑多盜一令視盜若無盜也其一令曰盜害吾<lb/>
民治弗可緩乃簡卒授械百方詰捕之盜得則歸貨于<lb/>
<pb n="KR4e0138_WYG_010-9b"/>
室群盜聞之曰令吾治也非為民也將以巳利也詰捕<lb/>
雖勤吾亦力抗之而巳矣於是盜悉其力詰捕者莫勝<lb/>
也盜之繁繁於視若無盜者烏乎吾乃今知假公以遂<lb/>
私如蹊田奪牛者固不能欺人哉<lb/>
有虎自它山至將搏諸害人之獸然未動也群獸大駭<lb/>
走告山之神曰虎害我我受害神且孤矣山神弗察訴<lb/>
于帝帝曰虎能除害良虎也遂下令旌之虎之名自是<lb/>
大振烏乎孰知神之惡虎顧成虎之名哉<lb/>
<pb n="KR4e0138_WYG_010-10a"/>
　　　史氏二子字序<lb/>
姚江史君秉直以生名其子長曰兆龍次曰兆馬頃客<lb/>
江西嘗問字於予予為之字龍曰乾用馬曰坤用蓋取<lb/>
諸易夫乾坤之道大矣而龍馬為用之首然龍有可豢<lb/>
而馬有不可羈可豢非龍也不可羈非馬也必也伸於<lb/>
欲屈於道而乾坤之用於是乎成二子者其尚以此思<lb/>
之<lb/>
　　　題兄弟論<lb/>
<pb n="KR4e0138_WYG_010-10b"/>
毛尹騤頃在南城以唐人所著兄弟論質疑誤焉於予<lb/>
予方校文未暇一閱及予行武寧騤適調是邑復具别<lb/>
本如前請蓋將梓之以諭民也夫天下之達道五而騤<lb/>
獨於兄弟是申豈不謂夫兄弟之翕原於夫婦之正而<lb/>
效於父母之順觀一家而天下可知也乎異室之制君<lb/>
子所以保終同居之義君子所以敦始敝於異者戾而<lb/>
傷恩敝於同者狎而失禮恩禮之中君子酌焉騤也教<lb/>
其民將於斯焉在於是論之疑誤也何有書其首簡而<lb/>
<pb n="KR4e0138_WYG_010-11a"/>
歸之<lb/>
　　　書太原陳氏所藏西涯公字刻<lb/>
西涯公德行文章重天下其書在金石者天下之人重<lb/>
之若珪璧琬琰固無容賛矣但刻工有高下故其入神<lb/>
之妙或不能無異公嘗謂近時京師惟閻傑刻為第一<lb/>
汴梁郝升刻篆文亦頗合古意後寄示揚州瓊花詩不<lb/>
知何人刻又極稱許餘皆未滿公意刻工之難有如是<lb/>
哉太原陳君邦瑞以所得公金石書若干通萃為一冊<lb/>
<pb n="KR4e0138_WYG_010-11b"/>
邀寳觀之寳出公門下聞公評書每及於刻因附數語<lb/>
俾觀者知之公眞行草書皆自古篆中來晉以下特兼<lb/>
取而時出之耳故所成如此若不求其原而惟迹之逐<lb/>
豈知公書者哉<lb/>
　　　書華世宏所藏匏翁巻後<lb/>
匏翁此詩予二十年前嘗見之今世宏復持以相示竊<lb/>
有感焉翁詩如漢循吏所至無赫赫聲而去思不巳世<lb/>
或摸擬之鮮能似也翁逝矣詩失於彼而傳於此予亦<lb/>
<pb n="KR4e0138_WYG_010-12a"/>
何知哉正德六年正月十三日<lb/>
　　　吳氏二子字說<lb/>
人莫貴於知本知而不忘忠孝出焉吳之先姬姓國也<lb/>
視周為君視魯為宗君而朝之不忘忠也宗而聘之不<lb/>
忘孝也非知本者其孰能與於此吳海容欲名二子而<lb/>
問予予名其伯曰朝而遂字以于周仲曰聘而遂字以<lb/>
于魯蓋示以忠孝之道也孟子所謂歸而求之有餘師<lb/>
者其此之類歟<lb/>
<pb n="KR4e0138_WYG_010-12b"/>
　　　雜說對談海運者<lb/>
楚人有以千里馬駕車載重萬鎰歴險途數日至於齊<lb/>
者鄭之鄙人所載如楚人而所駕不如乃迂途而行累<lb/>
二月亦能至焉吳人以鄭人駕即楚人之途中道踣者<lb/>
數矣幸而至則謂鄭人曰胡不為吾之速也鄭人曰夫<lb/>
速天下之所同欲也吾豈異於人哉顧力與時不可强<lb/>
耳彼千里馬非千金不得得而乘之非王良造父不御<lb/>
且物至萬鎰雖有車非烏獲弗能舉而載焉彼之力足<lb/>
<pb n="KR4e0138_WYG_010-13a"/>
以及此其濟險也固宜吾載非所舉舉非所御御非所<lb/>
乘而險焉是求馳之逐之有斃而巳汝數踣而至一恐<lb/>
不如吾之紆而遲也吾昔壯時蓋有力焉而未能一試<lb/>
今老且衰矣雖欲為之其將能乎吳人無以對周史聞<lb/>
其言也作而嘆曰君子行貴量力動貴相時易是必敗<lb/>
蓋天下之物皆然矣鄭人知此孰謂其鄙哉<lb/>
　　　許濠復水錄<lb/>
許州城外四靣有濠濶二十丈許昔人引潩水西北來<lb/>
<pb n="KR4e0138_WYG_010-13b"/>
注之夏秋水盛荷花彌望談者以是為中州勝成化間<lb/>
徽王國於鈞鈞許比境董長史彝過而見之謂守某曰<lb/>
吾將言於王乞此濠為吾府屬可徃來遊且利焉民聞<lb/>
而懼言於守决其水而涸之又有為種麥之計者於是<lb/>
荷廢而濠淤者數年適予來知州達觀於城因憶宋人<lb/>
十里荷花江湖極目之詩而恠今之無水也乃詢諸父<lb/>
老父老述其故且曰不如是則此濠久不為許有矣予<lb/>
聞而笑曰池城相依此濠實許之池城是焉賴以鈞之<lb/>
<pb n="KR4e0138_WYG_010-14a"/>
封越境而請許之池可乎池歸于鈞城將奚屬國不堪<lb/>
貳古之制也雖百董彞之言王將不從吾忍自涸此濠<lb/>
俾我城不固哉乃復引水如故既而率民濬其近城處<lb/>
凡闊二丈深一丈濠之不廢實以是故昨聞羣盜橫行<lb/>
汝潁間獨許以濠故將至數十里不卒攻而退三十年<lb/>
前一言乃驗於此因著之<lb/>
　　　題宋徽宗墨竹<lb/>
論畫者謂宋祐陵墨竹叢宻處露微白自成一家不遵<lb/>
<pb n="KR4e0138_WYG_010-14b"/>
古人軌轍今觀此幅信然烏乎古人軌轍物理存焉小<lb/>
者且不可無而况大者乎祐陵於是乎繆矣<lb/>
　　　對秦問<lb/>
天下之亂至七國極矣其勢必歸于强有力之國當是<lb/>
時使無秦也則將何如曰六國之中必有為秦者矣雖<lb/>
然無秦之暴也即有秦之暴而無斯高之奸繆則天下<lb/>
之受禍豈至若是烈哉然則為秦奈何曰得孟軻則王<lb/>
得管仲則伯得斯高則亡而已矣<lb/>
<pb n="KR4e0138_WYG_010-15a"/>
　　　蓬室王先生像賛<lb/>
頑愚銘座忠敬書紳儼而冠裳為古塾庠之主翛然杖<lb/>
屨為今燕射之賓其教之博也盡一時之鄉士其誼之<lb/>
久也至三世之門人然則吾黨稱蓬室先生者必以是<lb/>
而㕘之畫史乃能彷彿其眞也<lb/>
　　　跋潘氏容膝軒記<lb/>
予數造潘氏容膝軒簡而文朴而雅信有如張公之記<lb/>
者軒搆於元庚辰歲越十有七年至正丙申而記作當<lb/>
<pb n="KR4e0138_WYG_010-15b"/>
時巳有獨存之嘆今去丙申百五十餘年而軒復如故<lb/>
不侈以易不汚以隳君子謂仁仲父有後仁仲之元孫<lb/>
繼芳以記視予請嗣書之予聞仁仲為楊鐵崖門人故<lb/>
一時名流若陳子尚張伯雨倪元鎭諸公皆嘗燕集于<lb/>
斯予媿乎其請也聊書此以復<lb/>
　　　跋韓知縣贈潘克誠文<lb/>
國朝來吾邑賢令以東平韓侯博文為首有廉明公恕<lb/>
民不忍欺之稱後擢通州知州以去終保定知府侯在<lb/>
<pb n="KR4e0138_WYG_010-16a"/>
邑時嘗作君子堂以待賢者若潘公克誠者其斯堂中<lb/>
人歟不然何贈言推重如此予生也晩嘗友于公之曽<lb/>
孫繼善繼芳聞公與耐軒王學士同游尚書張公之門<lb/>
永樂中以名醫徵嘗從文廟北巡既而授漢府良醫正<lb/>
固辭不就公蓋有識之士宜侯之重之也侯之文簡而<lb/>
質如其為政其後二銜兼書豈侯既擢將行時耶其所<lb/>
謂贈蓋古之所謂處者歟<lb/>
　　　辯盜<lb/>
<pb n="KR4e0138_WYG_010-16b"/>
宏治巳酉春邵子在許三載將考績于京師謝事廨居<lb/>
一夕不寐久如聞有閧聲問家人曰無之俄而曰有使<lb/>
聽焉曰在廨後邵子曰盜也其在李讓氏之室乎登樓<lb/>
望之見火不啓門而鼓鐘既而後堂鐘前堂亦鐘鐘樓<lb/>
大鐘先是約鐘則有盜故諸巡卒皆趨李氏時盜巳半<lb/>
去進而合攻傷三人獲二人以至邵子訊盜甲曰逸者<lb/>
尚十三人中二人曰李洪李賛兄弟也居襄城之次溝<lb/>
餘皆有名居詞具檄追之越數日襄城縣械二人至施<lb/>
<pb n="KR4e0138_WYG_010-17a"/>
别駕方署篆召甲視之曰是也具諸刑弗承是日次溝<lb/>
人百餘羣言無辜于門邵子聞之乃輿而之學宮羣遮<lb/>
道訴邵子若弗聞也者而過之比返羣訴如前邵子令<lb/>
緩訊待察衆退邵子召邏卒靈井慕者宻遣訊之野曰<lb/>
得情賞無爽慕請符邵子手書畀之越月餘慕以二人<lb/>
至曰此洪也此賛也審諸甲甲又曰是也邵子異而問<lb/>
焉慕曰四人者皆居次溝前二人家溝之北土著而著<lb/>
後二人家溝之南僑居而微盜者實後二人逸而傭於<lb/>
<pb n="KR4e0138_WYG_010-17b"/>
郾城大姓某有司以名居逮前二人耳邵子謂甲曰若<lb/>
何兩是之甲曰盜實後二人某始言謂是既而得前二<lb/>
人某故有怨且虞反覆之誅故遂是之雖是之實非今<lb/>
所是是也後二人頓首服釋前二人賞慕如初言君子<lb/>
曰聽獄之不可執也如此哉獲盜于所即録其辭得二<lb/>
人名是名也居是居也審之而信宜若無可疑者庸詎<lb/>
知復有後二人者哉使前二人有一先死其主者不遂<lb/>
非而成獄者寡矣<lb/>
<pb n="KR4e0138_WYG_010-18a"/>
　　　白鹿洞諭來學文<lb/>
謹按南康府白鹿洞書院實據匡廬彭蠡之勝宋儒周<lb/>
朱二先生嘗寓遊焉其秀自天可以資靜脩之趣其重<lb/>
因人可以興景仰之思士惟無志茍志欲上師聖賢進<lb/>
德修業期有益于天下者聞兹洞院皆當負笈褁糧從<lb/>
事於斯况有舍以居有田以贍有書以觀如今日者而<lb/>
可不遊乎但學者立心之始㡬莫大於誠偽辯莫先於<lb/>
義利此之不審皆茍而巳今學校遍天下立貢設科教<lb/>
<pb n="KR4e0138_WYG_010-18b"/>
且用之具有成法若舍彼就此徒欲自異於衆而所習<lb/>
者仍與衆同則於立身經世之道既皆有所妨奪而羣<lb/>
居之誚捷徑之譏或未能免焉吾亦豈敢輕舉以誤諸<lb/>
英俊哉學校諸生暨山林儒士有清修愼篤欲暫輟進<lb/>
取而志於前所謂學者許各府州縣起送前來某雖寡<lb/>
陋敬遵先儒舊規斟酌程課近臨几席逺寓筆札相與<lb/>
講明焉如其師道以伺君子此實區區奉詔崇正求眞<lb/>
之分也所謂暫輟進取或五六年或七八年必待學成<lb/>
<pb n="KR4e0138_WYG_010-19a"/>
然後出用不惟其言惟其事實斯為有志之士如或立<lb/>
志未定請勿輕至其四方學者聞而來遊當異館待之<lb/>
某不佞敢以誠告<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0138_WYG_010-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　容春堂前集巻十<lb/>
</p>
<p>
</p>
  </div>
</body>
</text>
</TEI>
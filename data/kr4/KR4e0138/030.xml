<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>容春堂後集巻九</head>
    <p>
<pb n="KR4e0138_WYG_030-1a"/>
欽定四庫全書<lb/>
　容春堂後集巻九　　　　　明　邵寳　撰<lb/>
　　辭<hi>十四</hi>古樂府<hi>七/</hi>古詩<hi>四十/三</hi>歌<hi>十四/</hi>行<hi>二/</hi>禽言<hi>一</hi>
　　　涯翁先生七十壽辭<hi>有序</hi>
　正德十有一年歲在丙子吾師今致政少師西涯先<lb/>
　生李公壽躋七十七十禮稱老平格之得天於是乎<lb/>
　始寳也疎逖莫能庭祝敢為之辭辭曰燕山高曰湘<lb/>
　水深凡二章公楚人也實産於燕師傅三朝道濟天<lb/>
<pb n="KR4e0138_WYG_030-1b"/>
　下凡天下之勝惟公儀範所臨文翰所及莫不繫以<lb/>
　為重而况生焉世焉公所敬止焉者哉興而祝焉宜<lb/>
　也祝而不頌天下之人固有頌之者矣<lb/>
燕山髙九重宫闕相岧嶤台斗錯落聨層霄下有碧海<lb/>
深且漻閬風中峙瀛周遭萬里咫尺通虹橋群仙相望<lb/>
手可招烟光霞彩夕復朝清氣磅薄無塵囂降神維嶽<lb/>
生賢豪童年冠目兹遊敖偉如元凱逢唐堯自天題賜<lb/>
雲錦袍維帝有制手所操斟酌元氣廻招搖坐令四海<lb/>
<pb n="KR4e0138_WYG_030-2a"/>
妖氛消鏗然大雅鳴鈞韶晩開緑野方逍遙壽公何以<lb/>
燕山髙<lb/>
湘水深來明一穴逺可尋蒼梧九疑雲氣隂雲飛入溪<lb/>
升復沈分為三湘流古今東行洞庭西有潯白沙碧石<lb/>
清人心復有菉竹如球琳雲陽先生多德音又厯數世<lb/>
達者興<hi>叶</hi>文章道德宗儒林玉堂不啻臺千金昔嘗南<lb/>
遊和楚吟歸挾天漢為商霖正聲尚在薫風琴舊相居<lb/>
洛海内欽雲山千里空北南老人星照衡陽岑何以壽<lb/>
<pb n="KR4e0138_WYG_030-2b"/>
公湘水深<lb/>
　　　樂閒園十二辭為夏如山賦<lb/>
　　　　其一<lb/>
峯何為兮天中倚泬寥兮凌長風旣崔嵬兮又凝重與<lb/>
灝氣兮流通憺靜對兮終日雲飛來兮相從<lb/>
　　　　其二<lb/>
仙之來兮何從繄海上兮山中睠吾巖兮戾止雲在下<lb/>
兮容容仙欲去兮復容與靈雨灑兮飄風<lb/>
<pb n="KR4e0138_WYG_030-3a"/>
　　　　其三<lb/>
朝登兮仁峯夕倚兮仙洞思江湖兮茫茫孰舊遊兮非<lb/>
夢折瑶華兮坐長謡聊終日兮逍遙<lb/>
　　　　其四<lb/>
思古人兮勞心登吾臺兮望遠岑吹參差兮誰和風泉<lb/>
泠兮成音<lb/>
　　　　其五<lb/>
謇吾漱兮此潭懷惠泉兮冽以甘孰云遠兮百里嘗西<lb/>
<pb n="KR4e0138_WYG_030-3b"/>
都兮海南聽滄浪兮未極悵何在兮餘酣<lb/>
　　　　其六<lb/>
峯西轉兮徑長磵将斷兮有梁指南巖兮飛瀑駕青雲<lb/>
兮東行武陵兮天台何處兮瑶臺<lb/>
　　　　其七<lb/>
折湘竹兮結桂枝建芳馨兮庭墀風被被兮露離離招<lb/>
隱士兮未來指秋中兮為期<lb/>
　　　　其八<lb/>
<pb n="KR4e0138_WYG_030-4a"/>
左栢兮右竹徑中通兮山麓積雪兮斵冰挺森森兮蒼<lb/>
以菉徃復還兮相忘若有人兮如玉<lb/>
　　　　其九<lb/>
出巉巖兮寛平參離坐兮石枰閴無人兮空谷若時聞<lb/>
兮有聲彼柯兮何物邈千秋兮㝠㝠<lb/>
　　　　其十<lb/>
攸然兮洋洋予之觀兮未荒彼何為兮于棠尾頳兮孔<lb/>
勞予為爾兮鬱陶彼何為兮于濠坐予石兮太息水潺<lb/>
<pb n="KR4e0138_WYG_030-4b"/>
湲兮日西夕<lb/>
　　　　其十一<lb/>
此有室兮深以藏耿獨見兮天光晨昭昭兮萬象夕煌<lb/>
煌兮八荒羌靜虛兮旣久誰之懷兮䝉荘<lb/>
　　　　其十二<lb/>
天蒼蒼兮山青近若接兮橑楹矌予望兮何極孰有目<lb/>
兮無情諒遐觀兮終古予誰虞兮隂以晴<lb/>
　　　明妃辭<lb/>
<pb n="KR4e0138_WYG_030-5a"/>
妾行入氊帳寵愛非漢宫妾心有恨千古無終窮妾生<lb/>
漢宫人妾死漢陵土君王不知妾妾心良獨苦去有路<lb/>
還無期君命妾焉逃之我思古人非我時我恨婁奉春<lb/>
不恨毛畫師<lb/>
　　　羲皇謡<lb/>
無懷民葛天民夢邪真天下無邦我有身有身可醉亦<lb/>
可貧我将用此全吾神歸來賦成江有津茫茫海内皆<lb/>
風塵菊花吾秋栁吾春先生非邪誰謂羲皇人<lb/>
<pb n="KR4e0138_WYG_030-5b"/>
　　　銅槃謠<lb/>
銅槃古色如碧石泉水清清石子白我方苦熱坐南風<lb/>
童子持來置前席手弄石子兮水生波擊銅槃兮發清<lb/>
歌炎威焚如如我何<lb/>
　　　伊葛歎<lb/>
漢鼎三分湯七十里莘野輟耕卧龍亦起夫何為乎殷<lb/>
興劉圯有臣無君猶君無臣𤣥德非天錫彼禪乎復何<lb/>
人出師二表徒為陳伊邪葛邪伯仲皆天民<lb/>
<pb n="KR4e0138_WYG_030-6a"/>
　　　采芝曲<lb/>
采芝復采芝避秦不避劉山中壮且老幸見兵戈休亦<lb/>
聞張子房苦為天下謀垂死得一見况從仁者遊歸歟<lb/>
返吾所已矣吾何求行過首陽嶺下有兩荒邱再拜謝<lb/>
夷齊吾道非公儔<lb/>
　　　天馬來<hi>讀史記作</hi>
天馬來來何方易有占乃爾荒先烏孫後大宛馬是非<lb/>
天近逺使端廣民怨多天不聞如馬何<lb/>
<pb n="KR4e0138_WYG_030-6b"/>
　　　三千牘<hi>讀史記作</hi>
三千牘二月讀君何勞臣何瀆申公言言不在多止輙<lb/>
乙今如何右呂獒左無逸不如對此朝還夕<lb/>
　　　以梅溪集贈浦文玉<lb/>
贈君一編書作者古君子書中何所云君行自知此雪<lb/>
寒冰載塗依依别桑梓高天望羽儀一日千萬里<lb/>
　　　雙松圖<lb/>
託根共山谷貞德元不孤天聲自相和泠然覺迷塗烟<lb/>
<pb n="KR4e0138_WYG_030-7a"/>
雲日徃來映此古貌臞尚友千載人賢哉二大夫<lb/>
　　　贈顧少㕘與成<lb/>
病餘羡人健如人視神仙焚香坐長日簾閣薫風前聞<lb/>
君錢塘行想望潮海天湖船弄烟水舊事今㡬年君行<lb/>
吳山重壮觀歸新篇秋清力當健我亦觀吾泉<lb/>
　　　謝人送菊<lb/>
北風晩颼颼寒香入我屋問渠何方來嘉園慧山麓山<lb/>
人為華謀如隣意先卜謂我城中居蕭然數竿竹主人<lb/>
<pb n="KR4e0138_WYG_030-7b"/>
抱秋懷須爾媚幽獨爾華爛如金我竹森如玉微醉和<lb/>
陶吟臨風有餘馥<lb/>
　　　芟笋於園戒僕成章<lb/>
長懷采伏靈燈夜及松霽山中無經綸幽事亦可意雨<lb/>
餘竹有萌頭角日以鋭佳報得山人玉汝勤我計芟繁<lb/>
載筠籠兩童不勝舁新稍復何如雙松與兄弟<hi>園有雙松數百</hi>
<hi>年矣</hi>
　　　贈吳山人<lb/>
<pb n="KR4e0138_WYG_030-8a"/>
淵明酒以逃陸羽乃茶癖千載兩高人同心不同跡山<lb/>
人鴻漸流有具隨我適采新試名泉吾山屢為客水火<lb/>
自成功居然得真液細啜對山僧永此風月夕山人竹<lb/>
為罏曽賞王友石九原誰起之邀君共壇席泉流茗復<lb/>
春山人眼長碧我歌柴桑詞把酒一浮白<hi>心逺翁自宜興來過我精</hi>
<hi>舍野服蕭然從以一鹿茶罷遂行曰吾将遊吳中諸山越數日復過此乃書此為贈翁以能茗聞而予先言酒</hi>
<hi>尚古也</hi>
　　　鶴饑<lb/>
<pb n="KR4e0138_WYG_030-8b"/>
鶴饑不啄溷長鳴振林柯主人自謀道粟貴如爾何野<lb/>
老饋麰麥升斗云已多呼鶴就庭沼飲之以清波汝壽<lb/>
未易量無為歎蹉跎<lb/>
　　　觀荷永言<hi>四首</hi>
鑿池種荷花東引冉涇水辟如築堂壇于焉待君子<lb/>
南風動清漪正好㸔花時君子有難進花開故遲遲<lb/>
花開淡有姿有香亦清逺可望不可親時舒復時巻<lb/>
夕坐當花前懷人思悠然玉井起作者詩成已千年<lb/>
<pb n="KR4e0138_WYG_030-9a"/>
　　　種蒲於稿菌之上<lb/>
山中有野人故出三秀族胡然朝暮姿乃夢長生籙澗<lb/>
邊有仙靈九節碧如玉偶就山人居清貞兩無歇久要<lb/>
見平生虛心願為谷匪石良自知餘子真碌碌薫風梅<lb/>
雨餘仙衣動新綠浮游水中央千春隔塵俗<lb/>
　　　詠銅槃水石<lb/>
東坡得怪石逺寄僧供佛我石乃不然作我齋中物我<lb/>
有古銅槃俗事久相屈以石貯其中載挹泉滭沸朱碧<lb/>
<pb n="KR4e0138_WYG_030-9b"/>
照清波古色一何蔚吾齋本幽貞復此為除祓弄丸思<lb/>
古人敢謂能髣髴白日生高寒長夏破煩鬱我心非佛<lb/>
心萬事惟四勿水止石無為勻圓亦强倔歌罷一掀髯<lb/>
南風正披拂<lb/>
　　　夏日書事<hi>二首</hi>
清泉浸白石瑩在古銅槃銅槃照眼碧赤日生高寒<lb/>
銅槃色朱綠石子白如玉客從山中來挹我泉一掬<lb/>
　　　為楊元平題畫<lb/>
<pb n="KR4e0138_WYG_030-10a"/>
秋華澹有姿有香亦堪佩若當春風時為蘭復為蕙悠<lb/>
然山澤間金紫豈不貴石丈有新盟南山正相對<lb/>
　　　寄壽秦一誠<lb/>
昔年有竒士遇子金陵中授子長生訣𤣥談入洪濛相<lb/>
期以無期有地還相逢爾來四十年閒居仰遐風大耋<lb/>
忽復届綠髪雙青瞳可望不可卽渺如湖上峯我生晩<lb/>
習隱謝病東山東靜虛拙乃逸夢見濂溪翁遙将惠泉<lb/>
水從子巢雲松<lb/>
<pb n="KR4e0138_WYG_030-10b"/>
　　　贈劉衢州<lb/>
數里衢東郭望望清獻祠願言艤君棹載誦東坡碑趙<lb/>
子不可作江水清漣漪焚香竚清夜矢心亦陳詞琴亡<lb/>
古調存鶴去歸何時吊古有餘感吾心自吾師<hi>衢州太守劉君</hi>
<hi>擢自大理寺正南來過無錫顧予容春精舍問政辭焉以闇請文辭焉以荒然衢予舊遊也君予舊知也賦衢</hi>
<hi>之故以為君贈予能已乎</hi>
　　　三一亭詩為俞吏科作<lb/>
暇登西岡亭我懷欒共子有言感予𠂻千載猶仰止生<lb/>
<pb n="KR4e0138_WYG_030-11a"/>
三事之一誰能不由此出為升堂由入為趨庭鯉廊廟<lb/>
復江湖蒼生共憂喜俯仰天地間念念何時已所不盡<lb/>
吾心有如此溪水<hi>俞司諫國昌作亭於盛河之上蓋游息地也而所題榜乃獨取夫欒共子</hi>
<hi>之言此而克念安徃不克念哉予於是得觀人之道焉故推其意而詩之</hi>
　　　送顧台州<lb/>
君從西南來復向東南去㑹稽望九疑愁雲蔽江渚禹<lb/>
穴閴無聲欲與神靈語台州海㝠㝠金城獨高據雙旌<lb/>
動文星共識君來處君來何所将東風共時雨寄語台<lb/>
<pb n="KR4e0138_WYG_030-11b"/>
州人君歸願無遽<lb/>
　　　見松子<lb/>
手種雙松樹直我庭前楹一年松花開三年松子生松<lb/>
子初辭花青青復青青日㸔日漸長勻圓自天生一粒<lb/>
成一樹森然遍郊坰<lb/>
　　　聽松<lb/>
聽松復聽松松聲在高閣閣成四十年聽者今如昨風<lb/>
來春濤生風去秋濤落當其無風時蕭然亦微作聰者<lb/>
<pb n="KR4e0138_WYG_030-12a"/>
聽於斯㝠心對寥廓<lb/>
　　　和浦文玉觀水<hi>四首</hi>
新晴出郭門四野惟一水憶自庚午年雨恒嘗見此坐<lb/>
我天上身江南畫船裏陶謝空遐思今有桂巖子<lb/>
仁人解憂時智者愛觀水具區接三江雲濤故如此浩<lb/>
蕩千古懷長嘯江湖裏載酌山下泉從吾者誰子<lb/>
篝燈照伏靈明月淡如水風從松頂來古樂安置此山<lb/>
空夜氣清僧龕白雲裏稍伺秋雨餘還期采松子<lb/>
<pb n="KR4e0138_WYG_030-12b"/>
萬壑正横流我方浚泉水山靈如有知應笑我為此我<lb/>
泉亦何心一道蒼茫裏滄浪復滄浪野歌聽孺子<lb/>
　　　荅顧與成<lb/>
九日缺登山南郊我行獨緬懷謫僊人秋聲北牕竹世<lb/>
事吾不聞吾道巻堪匊碌碌朝市間他年亦干禄風㡌<lb/>
倚斜暉霜鐘應虛谷千古滄洲情江天起群䳱白酒本<lb/>
無情偏許陶巾漉<lb/>
　　　與成過我論詩再用前韻<lb/>
<pb n="KR4e0138_WYG_030-13a"/>
南山多白雲日我媚幽獨杖藜或西山凉隂夢風竹渴<lb/>
思山下泉迤邐手自匊原田黍稷馨饑鶴如得禄行歌<lb/>
𥅆史篇我亦願為谷湖天明晩霞何心共飛䳱有客似<lb/>
醇醪飲我不湏漉<lb/>
　　　與成與與新復至<lb/>
今辰復何辰二妙來不獨短刺方在門清風已深竹䄂<lb/>
中有珠璣投我忽盈匊伯仲皆文星胡不照天祿城居<lb/>
自山林足音喜空谷相送冉涇涯雲洲起雙䳱回首見<lb/>
<pb n="KR4e0138_WYG_030-13b"/>
㳺魚寒潭凈如漉<lb/>
　　　荅浦文玉惠蓮房<lb/>
盈盈水上華垂垂露中實數應經天星不止摽梅七虛<lb/>
傳周董飴真嘗楚萍蜜置之萱草間吾親何固必珍重<lb/>
泛清泠薦以雕盤漆<lb/>
　　　又荅文玉<hi>三首</hi>
君子哉若人千古此聲實玉如丸復丸初筮得陽七苦<lb/>
心中自藏有房不營蜜尚友濂溪翁泛交亦何必坐我<lb/>
<pb n="KR4e0138_WYG_030-14a"/>
小耶溪相㸔眼如漆<lb/>
根撥幸知花自謂将食實高才迥絶塵名先建安七清<lb/>
甘入人脾霜餘啖新蜜褎然首王廷天定真可必禮樂<lb/>
三千言縱橫墨如漆<lb/>
無才甘退藏觀頥自求實吾道負蒼生敢擬作者七月<lb/>
夜照松苓霜秋割崖蜜蓮房自君投知味我應必報君<lb/>
此山泉無勞問膠漆<lb/>
　　　晩坐有懷<lb/>
<pb n="KR4e0138_WYG_030-14b"/>
新雨晴新月明道人移坐臨前庭東隣偶有瑯璈聲牆<lb/>
西雙鶴相和鳴欣然起歩春衣輕石子堦邉莎草生松<lb/>
花欲黃蒲葉青可人不來空復情<hi>予作是詩已客問可人謂誰予謂几旬月</hi>
<hi>而一問焉者皆是也蓋三年之病可以觀情矣</hi>
　　　題畫<lb/>
江上春潮晩來惡水氣㝠㝠接籬落忽㸔此景如此圖<lb/>
却怪當年何竹鶴天風吹雲山雨收明日焉知不如昨<lb/>
蓉湖望眼盡鄱湖㡬向東岡坐高閣<lb/>
<pb n="KR4e0138_WYG_030-15a"/>
　　　我冠<hi>我冠吊尚書吳公也寳聞公事於徐文靖公久矣今其𤣥孫鳯翔以忠節錄來載諷</hi>
　　　　<hi>群言賦而歸之</hi>
生我冠死我冠我冠不毁我璧完于嗟乎公乃蓋棺給<lb/>
孤寺中白骨寒蜀道難於天臣心有如鐡生前未致尉<lb/>
陀書死後空還蘇武節于嗟兹遊亦竒絶萬古清風一<lb/>
秦越<lb/>
　　　醉石為王翁賦<lb/>
湖上秋容淡如拭有人時卧林間石石邉有路通醉鄉<lb/>
<pb n="KR4e0138_WYG_030-15b"/>
夢邪真邪人不識人有託物無情石可醉亦可醒一聲<lb/>
何處滄浪清<lb/>
　　　志孝詩<hi>并序</hi>
　里人唐公常以其父墓當山水之衝而力不能改圖<lb/>
　也每至墓則哭不已復自鉗以志罪矢之曰墓不治<lb/>
　卽死不釋蓋七年而卒家人請釋不可聞者哀之卒<lb/>
　後若干年其子勉之始克脩墓或告二泉邵某某述<lb/>
　其意作詩名之曰志孝詩曰<lb/>
<pb n="KR4e0138_WYG_030-16a"/>
人謂墳可遷我無買山錢水不可虞澗道可易我有隻<lb/>
手不可轉石石可轉知何時我弗是圖安用我為我自<lb/>
鉗矢山鬼我圖不能有如水生無期死有子鉗不釋生<lb/>
終釋死<lb/>
　　　有客贈傳神張澤民<lb/>
有客來從東海湄筆弄丹青自得師囊中二像示我亦<lb/>
草草我於斯人如見之溪翁本豐頷匏翁故多髭有神<lb/>
乃在髭頷外予嘗得之朝省委蛇時客之此藝何太竒<lb/>
<pb n="KR4e0138_WYG_030-16b"/>
客言我先祖曽荷文皇知百年貎得㡬名士至今海内<lb/>
聲猶馳不才方愧裘與箕今予為親歸早卧江南野有<lb/>
形未能圗有影何湏寫君今傳我神誰謂非我者君歸<lb/>
海上超世塵應将此紙持示人尋常倘有知我者謂我<lb/>
今吾真未真<lb/>
　　　送蕭户部<lb/>
水衡之司天下七筭舟通楮時制同京師南來四千里<lb/>
滸墅實當吳㑹中地官主事延平彦鸞棲舊在吳江縣<lb/>
<pb n="KR4e0138_WYG_030-17a"/>
政平如水起歌謠今之歌謠乃重見司徒㩁課歲有常<lb/>
數或不經寧惠商太原周公有是語至今傳誦盈廟堂<lb/>
蕭君不苛亦不縱隱然名為司徒重江邉野老閲人多<lb/>
獨汲山泉逺相送<hi>𢎞治中太原公在户部人有言九江分司縱邏卒擾商者或曰不然則有</hi>
<hi>漏稅之弊公曰與其擾也寕漏時予為郎中實聞之</hi>
　　　寄題黃鶴樓<hi>秦中丞國聲以涯翁長句索和用韻為復時沈休翁亦以和篇寄至</hi>
片雲不向琴臺泊鶚渚飛來共黃鶴黄鶴千年尚未歸<lb/>
惟見高樓倚寥廓有磯嶻嵲非人鑿磯上臨觀何繹絡<lb/>
<pb n="KR4e0138_WYG_030-17b"/>
長史盃緣庾老停謫仙筆為崔郎閣内方迤邐大别峯<lb/>
逺樹中開夏后宫朝宗江漢直趨海天津地脉應流通<lb/>
登髙能賦亦餘事天子有使将觀風西涯老作動千古<lb/>
白首載歌還沈翁都臺駐節吾鄉彦五十功名猶未半<lb/>
不轉常持匪石心無涯每出如流翰匡廬雲隱具區濤<lb/>
我放扁舟君不見清秋貽我洞庭歌手墨新題溢緘靣<lb/>
君詩原是杜中人吏在漢廷稱老練馮君莫向棟邉懸<lb/>
恐露精光射星漢<lb/>
<pb n="KR4e0138_WYG_030-18a"/>
　　　題畫<lb/>
近山如城人可住逺山如屏帶烟霧天際孤舟何處來<lb/>
雲中指點津頭樹客至桃源花正春回首空嗟相見暮<lb/>
蒼壁丹厓㡬萬尋飛鳥廻旋不知路路逢樵者問山名<lb/>
山深只為無名故中有青蓮今古青時向幽人一披露<lb/>
馮生學畫舉業餘胷中塵土先掃除清秋此幅展向我<lb/>
請我茅筆縱橫書南沙風韻杜陵後隨物賦形吾不如<lb/>
　　　七曲灣足舊句<lb/>
<pb n="KR4e0138_WYG_030-18b"/>
七曲灣七曲灣邵家亭子靣西山亭荒久矣山長在一<lb/>
百餘年俯仰間吾亭今復此不見鶴飛還見山如見古<lb/>
人顔青青千萬古來徃白雲閒策杖臨流水重歌七曲<lb/>
灣<lb/>
　　　思萱為吳太學輅作<lb/>
伊昔母在萱正華兒呼母應春滿家而今見花不見母<lb/>
家道猶春兒獨苦苦心對花花亦愁慟哭披圖春復秋<lb/>
　　　潘氏兩壽歌<lb/>
<pb n="KR4e0138_WYG_030-19a"/>
伯翁九十常登山城中策杖猶等閒仲翁七十不覺老<lb/>
笑談出口人絶倒兩翁本是神仙流青囊傳世真箕裘<lb/>
二十年前古稀酒伯翁盃落仲翁手小山雨露年年春<lb/>
庭前已有折桂人先人種德如種樹蠟梅花放春佳處<lb/>
從今凖擬開壽筵千二百年如一年君不見兄酬弟勸<lb/>
歌且祝玉林季弟詩如玉<lb/>
　　　九峯書院歌<hi>涯翁先生為孫司徒作九峯書院歌司徒南還至揚州書來索和乃</hi>
　　　　<hi>用韻為復</hi>
<pb n="KR4e0138_WYG_030-19b"/>
司徒歸歟秋月九江上尋山厯厖糺九峯何在郢城西<lb/>
此景更無他處有誰将群物名飛走取類應出前人口<lb/>
為鷄為馬為象獅指點相呼故非偶烏嶺焦山自色形<lb/>
逺為神仙近慈母方牀若為野人懸斷舸不勞津吏守<lb/>
公心好靜復好竒孰謂傷廉本無取書堂清敞據中區<lb/>
曲徑烟蘿舒復紐雲開畫障當南榮泉送琴聲入西牖<lb/>
别來想像三十年清夢㡬回詩㡬首鑑湖不用乞新恩<lb/>
故物今還落公手九峯髣髴在壺中一笑春風共醇酒<lb/>
<pb n="KR4e0138_WYG_030-20a"/>
謝安卧不負東山杜甫望常依北斗携滿青囊采藥多<lb/>
坐溫白石觀棊久香山老者復何人此老此峯皆壽耇<lb/>
涯翁大作合磨崖為問山靈汝知否<lb/>
　　　謝徐員外送石子歌<lb/>
秋官西來自三衢贈我石子舁十夫問渠安所收拾此<lb/>
急水灘頭激浪餘君何太勞我太迂誰知古意皆可書<lb/>
世間竒貨玉與珠我獨愛此珠玉如君㸔磊磊復落落<lb/>
長短圓方不須鑿萬壑千巖雨送來沙與揩磨波與濯<lb/>
<pb n="KR4e0138_WYG_030-20b"/>
皎然潔素蔚然青夏造殷因亦惟錯尋常碌碌未足論<lb/>
顧我一巻方華嶽我行兩浙西復東布帆㡬颺嚴灘風<lb/>
一罌置此二三子澄清激濁膠無功而今萬軰皆我潤<lb/>
潤澤不與他山同便将羅列堦左右朝夕相㸔作良友<lb/>
坦然函丈堅且久君不見一畨雨洗一畨明中涵雲氣<lb/>
上應星<lb/>
　　　寳萱堂歌為華文逺作<lb/>
寳萱堂前春酒香東風吹花初日長諸郎将兒壽壽母<lb/>
<pb n="KR4e0138_WYG_030-21a"/>
賔階有客森成行具區西來入海去流到鵝湖未能遽<lb/>
乾坤匯澤同餘波正似君家慶鍾處君不見宜男有種<lb/>
春無涯一年一觴如此花<lb/>
　　　焦山歌<hi>林廷元提學山西嘗作金山行送之黎乾德有風憲之召乃作焦山歌二山天</hi>
　　　　<hi>下之勝二君同遊於斯而繼起登内外臺予知山且知二君於是乎言</hi>
焦山古稱浮玉山乃在南徐東北江波之間長江西來<lb/>
萬餘里地将到海天為關金山古金鼇與此相伯仲髙<lb/>
通鳥道兩崔嵬深入龍宫一空洞壮哉大觀乾坤中滄<lb/>
<pb n="KR4e0138_WYG_030-21b"/>
溟有際天無窮吐呑兮星日呼吸兮風雲有時變怪起<lb/>
雷雨滿盈之動成晦蒙上觀北斗定天極下指地勢惟<lb/>
兹水上之雙峯吾嘗濟𤓰州弭京口鼓楫中流屢回首<lb/>
仙翁招我上金山指㸃焦山引盃酒君不見百川四瀆<lb/>
先江河安流爭似驚濤多中河底柱復碣石江山非此<lb/>
如此逝者何子登臺我歌此吾道茫茫正如水<lb/>
　　　青山歌<hi>陸徳以昭欲刻予舊遊華藏寺詩于石予愧乎其傳也雪中偶興作青山歌與</hi>
　　　　<hi>之是山有宋張俊墓故擬諸桓山云</hi>
<pb n="KR4e0138_WYG_030-22a"/>
吾聞太湖之上郡山叢㕘差一碧皆摩空兹山乃獨擅<lb/>
名字兩洞庭北夫椒東南條西來㡬經絡東将到海還<lb/>
盤薄左旋右引真有情古色疑從天上落望湖亭如一<lb/>
巢小萬頃烟濤連樹杪七十二峯名者誰今古興亡雲<lb/>
杳杳援琴曽和桓山歌斷碑破塚如予何振衣獨上最<lb/>
髙處滄浪調逺清風多舊詔歸來病新起拭目江湖千<lb/>
萬里丹邱信有在人間兹山兹山無乃是老僧報我山<lb/>
花春題詩為報山中人它日歌詞已陳跡謂君再拂湖<lb/>
<pb n="KR4e0138_WYG_030-22b"/>
邉石吾嘗一題少室三匡廬不知山靈謂我今何如<lb/>
　　　謝莫如山惠菖蒲歌<lb/>
我有二竒石來自上下鍾是時我行自南復之東二物<lb/>
真相從樓船習習生清風邇來數年委置庭草叢新春<lb/>
有客贈我石其數與物皆相同問之云來自蜀中殊形<lb/>
異状不可以模寫大抵荒崖絶壁自天生質非一日復<lb/>
有長江之水朝夕相撞舂其間歲月不知㡬千百乃成<lb/>
造化之神功東坡雪浪何似者吾此四物無乃堪弟兄<lb/>
<pb n="KR4e0138_WYG_030-23a"/>
有客謂予言此石置之盆可種九節仙靈草南沙偶來<lb/>
觀謂客言誠好我将致之時尚早早聞扣門聲一童手<lb/>
持抱卽令童子洗石分種之如送仙人上蓬島走筆謝<lb/>
南沙清貞願相保世上瓊瑤何足寳<lb/>
　　　中秋客歌<hi>東廬至邀南沙</hi>
今夕中秋月有華古竒石下有幽花惠山泉水荆溪茶<lb/>
酒名且出仙壇麻客皆能賦無喧譁南沙未來東廬去<lb/>
抗手掉頭不肎住興在王猷放舟處雪月皆堪入詩句<lb/>
<pb n="KR4e0138_WYG_030-23b"/>
東廬去後南沙來草堂獨對秋星開晩雲冉冉生蒼苔<lb/>
我行中庭徃復廻鶴聲報客慰我懷海月東生酒在盃<lb/>
亦有瀾菴在我齋今夕不樂何為哉我題詩如作史明<lb/>
日揮毫二三紙東報東廬公南報南沙子<lb/>
　　　天趣園十景歌<hi>地官蕭九成作園于延平里第之旁名曰天趣園有景十皆自</hi>
　　　　<hi>成也二泉子為之作歌歌曰</hi>
石壁巉巖天斵成一屏萬古長青青蕭園卜隣得正直<lb/>
誰謂與立天無情磐石坦然在平地四望烟霞以為際<lb/>
<pb n="KR4e0138_WYG_030-24a"/>
數人共坐尚有餘下布莓苔作文罽原泉混混何處來<lb/>
白虹委地聲鳴雷水哉有本故如是清泠未受人間埃<lb/>
曲水流隨石渠曲曲曲春風動新淥觴泛蘭亭客如玊<lb/>
方池水亦瀦為方汪洋數頃涵天光昔人曽賦半畒塘<lb/>
今也有客歌滄浪水碓有機非作巧終古周旋曽未了<lb/>
尋常成物不言勞更復何心較多少釣磯垂釣者何人<lb/>
千秋再覩磻溪春水清見石魚可數旁有閒地堪經綸<lb/>
丹穴于今亦何有有窟如屋大於斗罏鼎已亡存杵臼<lb/>
<pb n="KR4e0138_WYG_030-24b"/>
應是山靈為訶守漱清軒外水漣漪仰高亭前山崛竒<lb/>
丹青盡物不盡意意在地官南望時<lb/>
　　　蓉溪書屋歌<hi>都憲金公奉使還自江西訪予冉涇之上出涯翁先生蓉溪書屋記</hi>
　　　　<hi>相示想望風景不可得見情見乎辭</hi>
綿州城東結書屋秋晩芙蓉花簇簇主人他日一歸來<lb/>
手檢牙籖三萬軸花謝花開清夢遙主人執法立中朝<lb/>
門前不植淵明栁觀裏曽歌禹錫桃主人懷思客賦詩<lb/>
此是諸郎擢第時西曹法吏春秋筆東閣儒臣雅頌詞<lb/>
<pb n="KR4e0138_WYG_030-25a"/>
君不見劒閣巉巖去天近左右峯巒相控引回首蓉溪<lb/>
雲隱隱<lb/>
　　　松棚歌奉次涯翁先生<lb/>
涯翁壮遊盡南東品題到處皆留蹤老閒逸事情亦鍾<lb/>
筆底雲氣成巃嵸乾坤竒觀此巻中有歌落落稱棚松<lb/>
眼前烟霧如鬱葱野無夏屋胡為幪胡不梁柱明光宫<lb/>
君子若人能固窮周旋地占五十弓脫去塵土将騰空<lb/>
上辭鸛鶴下蛇蟲天留竒崛當嚴冬實㸔糾結虛玲瓏<lb/>
<pb n="KR4e0138_WYG_030-25b"/>
蟠根定與東海通不然何以游群龍在淵在陸天機同<lb/>
多言莫如圖畫工神品妙得吟哦功使君驄馬纓垂紅<lb/>
偶入野寺披䝉茸閒将手剔古苔封行遍天涯亡是公<lb/>
㡬廻世上兒成翁青雲後擁風前衝工師過眼徒憧憧<lb/>
豈復斤斧遭樵童松兮如鳥已出籠時來貴客僧鳴鐘<lb/>
尋常曲直嗟麻蓬誰将此物驚盲聾涯翁詩成五色虹<lb/>
突然平地起危峯南來吏牘兼詩筒知音千里如相逢<lb/>
雅哉淇澳非衛風<lb/>
<pb n="KR4e0138_WYG_030-26a"/>
　　　太白山人歌為闗西孫太初賦<lb/>
山人西從太白來東南勝覽窮天台鳯歌落落復自和<lb/>
笑問楚狂安在哉江陵曽見子微否道骨仙風子真有<lb/>
神遊八極偕者誰江上聽潮何太久山人西望㡬回首<lb/>
石室高寒逼星斗六月爭傳雪未消萬峰誰遣雲長守<lb/>
南來遺我方山冠何以報之青竹竿杜陵詩人不可作<lb/>
擊節虛堂風雨寒<lb/>
　　　再作太白山人歌<lb/>
<pb n="KR4e0138_WYG_030-26b"/>
吾聞太白之山倚西極華嶽崚嶒勢相敵上凌剛風太<lb/>
古雪尚寒下撫蒼茫鳥無力吁嗟兹山有徑不與終南<lb/>
通士将避世徃徃遊其中超厯萬壑巢雲松伊昔丈人<lb/>
負芻者危言曾動河汾公至今談塵流清風孫君關中<lb/>
豪仰止兹山高自稱山人巾葛白布袍入山靜坐觀衆<lb/>
妙出指八極将翔翺胷有五色文眼底無青紫名家自<lb/>
視出杜陵走筆題詩乃如史子長有語稱董生季主何<lb/>
心譏賈子邇來五見江東春南尋禹穴能知津相逢下<lb/>
<pb n="KR4e0138_WYG_030-27a"/>
我東野拜何人復謂秦無人我作山人歌物色其柰山<lb/>
人何山林歲年晩江海風雨多山人不歸太白空嵯峨<lb/>
　　　水北山荘圗歌<lb/>
近來善學孟端畫眼中吾許張臨湘臨湘病後作此幅<lb/>
樹色慘淡山蒼蒼水北山人好事者要我題詩惠泉下<lb/>
秋林逝矣不可招臨湘臨湘亦其亞菊有黃華夜榻深<lb/>
長吟偶坐吾玉林罇前擊節與未已誰能和以無絃琴<lb/>
聽松庵裏廬山壁少日相㸔眼雙碧酒酣且作山人歌<lb/>
<pb n="KR4e0138_WYG_030-27b"/>
莫向山僧問疇昔<lb/>
　　　金山行送林提學之山西<lb/>
大江之中有峯崔嵬屹然獨立不可動百川到此皆縈<lb/>
廻乾坤風氣與水相移推來今徃古無斷續中間有闔<lb/>
復有開順流直瀉忽此突然者儼如𤣥圭錫禹戴履㕘<lb/>
三才吾聞岷山導江東沱北匯茫然兩涯瞿塘誰為峽<lb/>
灧澦誰為堆洞庭東去小孤小又東千里行繞鳯凰之<lb/>
髙臺南徐望海只尺是青天如宇置此㘭堂盃兹峯非<lb/>
<pb n="KR4e0138_WYG_030-28a"/>
柱亦非碣清泠隔絶人間埃神宫佛刹半參倚唐鐫宋<lb/>
刻剥落生莓苔蛟龍隱盤窟鸞鵠栖懸崖上摩蒼茫下<lb/>
臨空洞兮不可以測度但見海有西户江有東南隈一<lb/>
山二水理應爾嗟此巻石直從何地天将來水神夜戒<lb/>
百靈䕶萬騎驅逐疾走如銜枚吁嗟乎尾閭去終日崑<lb/>
崙㡬時回振陵風雨潮汐爭喧豗大哉吾道一逝者夫<lb/>
何為乎有瀾日倒波今頽若非藉此作孤障彼狂且悍<lb/>
将誰與之裁吾人定力如此石滄桑不變此石無傾隤<lb/>
<pb n="KR4e0138_WYG_030-28b"/>
送君須上最高處商聲擊石開君懷太行絶頂更回首<lb/>
一航東海何如哉<lb/>
　　　貘皮行<hi>成化癸卯冬予伺春試于京邸茹新寧自蜀來覲假我貘皮一寝處者兩越月</hi>
　　　　<hi>而還之蓋至于今正德乙亥三十有二年矣而猶徃來于懷也九月之晦巴東尹黃章遣</hi>
　　　　<hi>其子以是物來歸慨然有感焉越明日将考成我家廟齋宿容春精舍遂以藉寝物異且</hi>
　　　　<hi>適喜而有作曰貘皮行</hi>
客從巴東至遺我一獸皮觀之非虎非熊羆三十年前<lb/>
嘗見之貘哉貘哉古白澤蜀中諸山多窟宅嚼鐡復呑<lb/>
<pb n="KR4e0138_WYG_030-29a"/>
銅他物更何擇獨出不知雲霧深狂奔但恨林原窄辟<lb/>
邪亦袪濕此語自古聞今夕何夕來吾門貘乎貘乎汝<lb/>
誠武吾将高坐論斯文<lb/>
　　　禽言<lb/>
㸔蠶㸔火昨夜小姑今夜我夜不能眠晝不坐火弗戒<lb/>
兮蠶受禍無絲可無綿可蠶死慘那㸔蠶㸔火<lb/>
　<lb/>
　<lb/>
<pb n="KR4e0138_WYG_030-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　容春堂後集巻九<lb/>
</p>
<p>
</p>
  </div>
</body>
</text>
</TEI>
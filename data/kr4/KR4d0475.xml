<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>霞外詩集卷一</head>
    <p>
<pb n="KR4d0475_WYG_001-1a"/>
欽定四庫全書<lb/>
　霞外詩集卷一　　　　　　元　馬臻　撰<lb/>
　　春霽書懐<lb/>
紛雨洗游塵潤物亦已足淑氣浮芳鮮山澤一時緑回<lb/>
鴈逺零亂流雲髙斷續伊余愜所向偶景相穆穆好鳥<lb/>
如含情不語立嘉木靜知春事佳老覺世味熟遂展平<lb/>
生情誰復辨蕉鹿<lb/>
　　五雲山寫望<lb/>
<pb n="KR4d0475_WYG_001-1b"/>
少乏超絶姿瘦鶴存野格乾坤心自放頗覺塵土窄安<lb/>
得千金槖使我窮地脈征途多荆榛此志寧復得今晨<lb/>
躋山顛納納瞰廣陌正東臨大江髣髴海外國孤帆揚<lb/>
長風靜入秋氣白層巒引列嶂下有雲霧隔不知誰家<lb/>
樓突兀立逺色禹穴指顧外厯厯禾黍黒簸蕩千古愁<lb/>
人世一過客髙歌據苔石坐見日車仄目極窮㝠搜一<lb/>
鴈没空碧<lb/>
　　山中早梅<lb/>
<pb n="KR4d0475_WYG_001-2a"/>
孤根徹后土破冷爭春回惜哉氷雪姿落此荆榛隈若<lb/>
生白玉堂不負黄金罍一見一惆悵再歌再徘徊未央<lb/>
宫中花直待羯鼓催<lb/>
　　遣興二首<lb/>
長日閉門坐軒車誰與親鶯花欺白首鮭菜足青春今<lb/>
古斯文在江湖舊業貧丹心不可道風雨夜來頻<lb/>
老木蒼蒼合幽禽瑣瑣喧坐長樓轉影靜極客忘言雲<lb/>
物何時定亭臺幾處存虚懐推至理隨意且芳樽<lb/>
<pb n="KR4d0475_WYG_001-2b"/>
　　竹窗<lb/>
竹窗西日晚來明桂子香中鶴夢清侍立小童閒不動<lb/>
蕭蕭石鼎煮茶聲<lb/>
　　題墨竹<lb/>
拂雲標格嵗寒心墨色分隂重又輕不似渭川千畝緑<lb/>
只和風雨作秋聲<lb/>
　　雪夜仇仁近屠存博數先輩過山房分韻得朝字<lb/>
溼雲結空寒氣驕雲根古觀埋山腰山人宴坐觀物化<lb/>
<pb n="KR4d0475_WYG_001-3a"/>
竹風松雪聲飄蕭二三才子相招邀聨軒過我歡清宵<lb/>
小閣閉暖蠟光揺案頭置酒羅桂椒劇談若與元氣合<lb/>
銅匜火冷青煙消城樓殘更敲短夢鼾眠縱客嘲邊韶<lb/>
我無詩才學李杜又無仙術追松喬人生此㑹能有幾<lb/>
今朝未必知來朝請君得意歌且飲江上春風吹柳條<lb/>
　　偶成<lb/>
昔嫌上界多官府不道人間足是非四十年來悲喜夢<lb/>
倚欄閒看柳花飛<lb/>
<pb n="KR4d0475_WYG_001-3b"/>
　　詩愁<lb/>
城中親舊渾零落湖上園林幾變更只有詩愁消不盡<lb/>
旋隨芳草眼前生<lb/>
　　春日幽居<lb/>
淺淺春風尚帶寒日斜香篆半燒殘杏花一樹開如錦<lb/>
怕觸啼鶯不倚䦨<lb/>
　　春雨<lb/>
良㑹時不偶徒為物所嬰驚雷啟羣動有鳥遷喬鳴徙<lb/>
<pb n="KR4d0475_WYG_001-4a"/>
倚流逺日瀰瀰川去平風色誤花信春光消雨聲念此<lb/>
睽心賞取榼聊自傾幾微存倚伏兹理何㝠㝠孰能繼<lb/>
髙唱欲罷難忘情<lb/>
　　寄題終南山甘河鎮遇仙宫<hi>七真遇吕公傳道處</hi>
秋空劍别洞庭波道本忘言又若何人事百年迷苦海<lb/>
仙源一脈㑹甘河金蓮既秀真無待𤣥理雖深語不多<lb/>
惆悵終南笙鶴逺五雲宫闕自嵯峩<lb/>
　　湖中春遊曲<lb/>
<pb n="KR4d0475_WYG_001-4b"/>
堂堂復堂堂畫鷁誰家郎繡旌鴛頸冷膳府鸞刀光傾<lb/>
椒注桂邀流芳楚腰絡索聞懸璫箜篌急響如相惱岸<lb/>
頭折盡忘憂草黄金慣積自媒身隨肩滿席惟嗔老牙<lb/>
籖萬軸齒不拈孟客何賔跡如掃柳綿撲撲乗風吹花<lb/>
翎小鳥啼訴誰玉郎沉醉晚未醒春光去矣猶不知<lb/>
　　白鷺<lb/>
吟肩髙聳受風吹西塞山邊細雨時不染丹青愁鶴妬<lb/>
自矜清白見鷗欺某丘有樹猶堪宿何處無魚可療飢<lb/>
<pb n="KR4d0475_WYG_001-5a"/>
振振飛來應得意也曽物色到周詩<lb/>
　　為葛元白賦閑境<lb/>
大觀均喧寂結廬在人境所以葛天民妙處心自領靜<lb/>
者非有期物役敢馳騁有時絃歌聲清絶百慮屏坐久<lb/>
白日動厯亂竹木影翻笑龎徳公深向鹿門隱山林野<lb/>
客如龜藏造次數上君子堂先生髙卧北窗下曲肱一<lb/>
覺回羲皇門前參錯自車馬黄塵烏帽春茫茫春茫茫<lb/>
日欲老中有青天白雲落花芳草夢回不記邯鄲道<lb/>
<pb n="KR4d0475_WYG_001-5b"/>
　　危坐<lb/>
危坐不覺久月照一庭緑三更白露下夜氣溼野服恬<lb/>
淡失悲喜視聽非耳目閒將黄庭經更趂月下讀<lb/>
　　越中言懐<lb/>
分甘茅屋老蒼苔不是明時棄不才避社燕歸楊栁合<lb/>
趂虚人散鷺鷥來半江落日明漁浦兩㟁回潮掠釣臺<lb/>
呉越爭雄俱一夢年年杜若滿汀開<lb/>
　　遊雷峰寺<lb/>
<pb n="KR4d0475_WYG_001-6a"/>
雷峰壯南屏窣堵林外出老僧舊識面邀我一登陟髙<lb/>
回星漢流靜壓山水碧晝有白雲飛夜有明月入諸佛<lb/>
似安禪脈脈度朝夕野人怯髙險欲上股先慄不如履<lb/>
平地彼此無得失<lb/>
　　初春即事<lb/>
東風又到武林城靜裏看春各有情怕説利名多晝睡<lb/>
愛尋山水每閒行傍人冷笑營巢燕求友翻憐出谷鶯<lb/>
世事不窮時易失翠微深處夕陽明<lb/>
<pb n="KR4d0475_WYG_001-6b"/>
　　二禽篇<lb/>
杜鵑杜鵑聞爾曽為蜀天子一自城荒爾身死當年御<lb/>
極日萬幾何苦今朝自如此恭聞太上垂𤣥言治大國<lb/>
兮烹小鮮流情縱逸不追悔無端却恨春山烟毛衣鑑<lb/>
縷滿身黒萬里岷峨歸不得六合茫茫啼一聲春風為<lb/>
爾無顔色<lb/>
鷓鴣鷓鴣不知春色何負汝每到春來聲更苦百年不<lb/>
得此身安尚憶當時在行旅爾不學大鵬一舉培風兩<lb/>
<pb n="KR4d0475_WYG_001-7a"/>
翼如雲垂又不學籬邊斥鷃翺翔飛躍蓬蒿枝黄陵廟<lb/>
前幾春草空遺怨恨傳新詩江南二月煙花亂子子孫<lb/>
孫自呼喚説盡人間行路難凄風苦雨心腸斷<lb/>
　　貴公子<lb/>
麝沉灰暖瑞煙輕十二闌干轉畫屏翠袖閒調鸚鵡語<lb/>
牙牌分牓牡丹名半垂簾幙因春冷未放笙歌為宿酲<lb/>
颭颭流蘇風不定隔墻時送賣花聲<lb/>
　　雪<lb/>
<pb n="KR4d0475_WYG_001-7b"/>
冷逼街頭酒價髙晚來風急更蕭騷青樓醉舞不歸去<lb/>
江上一蓑憐汝曹<lb/>
　　送仲澤邢講師回汴梁<lb/>
寒日照呉山北風吹汴水山水一望間客路二千里是<lb/>
時𤣥冬月飛光促短晷之子忽言邁孤舟送行李仰睇<lb/>
極空煙嘶鴻入幽耳人生難滿百㑹合良有幾四海非<lb/>
無交利害射如矢鸞凰慕竹實雞蟲競糠粃悲哉道不<lb/>
同反為世所恥所以送君行感慨莫能已中條萬古青<lb/>
<pb n="KR4d0475_WYG_001-8a"/>
旦暮白雲起何時來卜鄰結茅白雲裏<lb/>
　　奉酬容齋徐廉使<lb/>
魯國真儒惟一人魯國多士徒紛紜紫微列宿光熒熒<lb/>
朅來蘇彼南州民夫子之才難比數復使清時見伊吕<lb/>
一夜霜風動列城黠胥縮膽如飢鼠棠隂欲轉公事餘<lb/>
髙堂晝永娯琴書千村萬落雞犬靜山民野婦安樵漁<lb/>
昨朝來過幽人屋亹亹𤣥談唾珠玉他日重期掃石床<lb/>
為啜山茶薦秋菊<lb/>
<pb n="KR4d0475_WYG_001-8b"/>
　　呉江夜泊<lb/>
不見天隨子令人逸興孤村砧聲自荅岸鳥語相呼河<lb/>
漢回西極星辰入太湖古情吟不盡明月照姑蘇<lb/>
　　宫怨<lb/>
多愁多怨怕春天花外時聞警蹕傳金縷繡衣渾不稱<lb/>
餘香猶帶御爐煙<lb/>
　　釋宫怨<lb/>
萬頃恩波一寸心玉堦青草斷車聲文章近日無人愛<lb/>
<pb n="KR4d0475_WYG_001-9a"/>
休把黄金乞長卿<lb/>
　　張野泉偕虚谷方使君趙春洲數先輩見訪即席<lb/>
　　　賦詩各以酒字為韻<lb/>
幽居扄青春水軒僅如斗敲門問誰來過我得良友浮<lb/>
雲無停隂霽色破古柳人生不自適嵗月欺老醜欲挽<lb/>
湖水春添我盃中酒酒盡意不盡落日照魚笱掀髯出<lb/>
門去悲歡一何有<lb/>
　　簡野泉兼呈同席諸公<lb/>
<pb n="KR4d0475_WYG_001-9b"/>
黄河一清一千年天下何代無才賢蘭亭㑹散日已逺<lb/>
茂林修竹閒風煙西湖山水古竒絶佳句已屬峨岷仙<lb/>
我住湖邊六七載此跡雖滯心𤣥𤣥靜觀羣動趨變化<lb/>
敢與物態分媸妍不知門外春已晚游絲暖絮晴相牽<lb/>
每思古人去不返肝膽偪仄愁如懸誰言我輩異古昔<lb/>
賴有故人張野泉攜詩載酒忽扣戸須臾品饌羅其前<lb/>
座中羣彦皆詩伯侈靡齊梁不足律坐驅澆薄回大雅<lb/>
氣豪頗覺天地窄君家城東我城西一見忽憶數年隔<lb/>
<pb n="KR4d0475_WYG_001-10a"/>
吁嗟嵗月不待人况復此㑹難再得狂歌浪飲春亦驚<lb/>
剰水殘山晚蕭瑟酒闌客去竹木靜坐久稍已收衆色<lb/>
向來喧寂何所之蘧蘧夢破東方白<lb/>
　　月下聞鶴<lb/>
山對澄湖樓對山愛山終日倚樓看洞天何處鶴歸晚<lb/>
月下一聲風露寒<lb/>
　　奉簡似山郭髙士<lb/>
仙翁仙島住應運下人寰讀易天心合論詩春思閒鐘<lb/>
<pb n="KR4d0475_WYG_001-10b"/>
聲太一殿草色武林山應有推敲者月明來扣闗<lb/>
　　送郭似山回張公洞<lb/>
春風吹沙春草長雜花媚煙飛野香幽華裊裊泫雨色<lb/>
人間光景勞中腸赤城老仙呼鶴起迢迢直度太湖水<lb/>
玉洞碧桃凝古芳𤣥扄窈窕羅疏綺吟詩贈别情相闗<lb/>
霧節風幢幾日還歸來無語生幽寂啼鴂一聲春晝閒<lb/>
　　題龍舟卷<lb/>
樓船耀日青天轉容與中流棹歌逺漢武仙遊竟不還<lb/>
<pb n="KR4d0475_WYG_001-11a"/>
汾隂幾度秋風晚至今流水愁無聲空令畫筆勞經營<lb/>
人間萬事等一笑雲淡天長千古情<lb/>
　　無事<lb/>
無事每日不出戸滿院松竹森交加晝眠厭聽啄木鳥<lb/>
早凉喜見牽牛花一真自可了生死萬事不必論等差<lb/>
誰能屑屑管迎送客來且試山中茶<lb/>
　　瑞鶴詩上大宗師真人<lb/>
皇皇古道尊三五雲從龍兮風從虎至尊垂拱四海寧<lb/>
<pb n="KR4d0475_WYG_001-11b"/>
詔令昭事𤣥元祖維時羽服昕趨朝環珮參差肅儀矩<lb/>
大哉聖徳合天心霓旌晝下胎仙舞初疑瑞雪飄晴空<lb/>
漸似雲衣來玉宇瑶壇春靜立多時碧落風清更延竚<lb/>
竒祥所致森有神閶闔門開又髙舉是日天顔喜色動<lb/>
蕩蕩肪階儼干羽乃知無為無不為真化風行邁前古<lb/>
真人有道通杳㝠力扶至教垂常名野人獻詩欣再拜<lb/>
山林自此陶休明上延景祚康黎民萬嵗千秋歌太平<lb/>
　　龔聖予畫瘦馬行<lb/>
<pb n="KR4d0475_WYG_001-12a"/>
在昔開元曹將軍徤筆突兀老入神能貌明皇玉驄馬<lb/>
博得聲價輕千鈞後來韓幹只畫肉少陵不許肥失真<lb/>
寥寥此道幾懸絶至理不付尋常人淮隂龔公老儒者<lb/>
落筆文辭馳二雅有時快意掃骨馬妙處不在曹公下<lb/>
畫時想極虚無垠思入萬里沙場昏凝精洞視色不變<lb/>
杳㝠之中百體存相經合備渥洼種仰首鳴天鼻欲動<lb/>
氣豪似與神龍爭疾雷迅電驚塵夢憶昨嫖姚騎戰時<lb/>
旋雲轉霧飛四蹄翻然踏碎闗山雪歸來汗血光淋漓<lb/>
<pb n="KR4d0475_WYG_001-12b"/>
霜枯萬骨功誰利太平總為將軍致如今衰瘦箭瘢乾<lb/>
生駒却受黄金轡此馬此畫絶世無先生慷慨傳此圖<lb/>
可憐韋諷日已逺獨撫此畫深嗟吁北風動地天色慘<lb/>
展開猛士寒摇膽詠罷新詩無限情卷向空齋白日晚<lb/>
　　夜坐<lb/>
空山髙寒雲不凝綿綿夜坐神宇清泥丸朝退月露滴<lb/>
但聽下方雞犬聲<lb/>
　　贈雲屋瑞上人<lb/>
<pb n="KR4d0475_WYG_001-13a"/>
曽擊鳴鞘羽衛前毳袍錫杖且隨縁田園賣盡思行脚<lb/>
師友參多學坐禪閒説升平猶淚下因傷老大自心憐<lb/>
回頭好趂歸時路不見人牛月正圓<lb/>
　　摘園橘寄戴祖禹<lb/>
幽園逼湖水闢地種嘉橘時雨既霑濡培養藉春力憶<lb/>
昨開小花清隂正繁密疎簾白日靜香氣散書帙邇來<lb/>
八九月喜見纍纍實因思造化功具此霜露質張華吟<lb/>
未工慧老畫不出大者發至精錯落金相射小者凝元<lb/>
<pb n="KR4d0475_WYG_001-13b"/>
氣低垂綴寒碧山鬼亦見避老烏不敢喫昨朝喚山童<lb/>
提筐事採拾落刃緑霧飛入手流脂溼我恐殄天物精<lb/>
爽颯如失遥憐洞庭山萬樹風雨夕焉能飽一看路逺<lb/>
不可即須臾遶行廊吟詠意方釋童僕不好事笑我太<lb/>
迂僻為君薦樽罍聊復慰相憶<lb/>
　　項王<lb/>
叱咤猶傳數里驚隂陵失道已沾巾江東父老羞相見<lb/>
忍可捐軀遺故人<lb/>
<pb n="KR4d0475_WYG_001-14a"/>
　　弔崔雲山<lb/>
埃風蕩天荒孤山卧秋草君家孤山下不厭孤山好昔<lb/>
我山中房識君師侍傍白髮映蕉水玅語回羲皇聞君<lb/>
又絶粒黙黙宴華室道畢合神風回車朝帝一制魔誠<lb/>
所難有身良可嘆層隂翳太景平陸翻狂瀾憶君出門<lb/>
去相看淚如雨始欣天道還逸駕倏飄舉有詩君莫吟<lb/>
有酒君莫斟神交動恍惚尚想聞空音我歌山日落松<lb/>
聲起寥廓魂兮其有知為我來㝠漠幽室苦夜長思君<lb/>
<pb n="KR4d0475_WYG_001-14b"/>
念春陽春陽難復見短歌不成章<lb/>
　　述懐<lb/>
家無負郭田何以懐歸耕豈不有他好復恐勞其生窮<lb/>
居四十年富貴浮雲輕乳鳥喧髙枝壯心忽然驚所憂<lb/>
聞道晚徳業將無成言此向知已欲語已忘情<lb/>
　　送郝景文<hi>闕</hi>　之京<lb/>
江上草已碧送君傷别心聽雞臨曉色䇿馬度春隂驛<lb/>
路燕山逺風花漢水深道人無外事林下問除音<lb/>
<pb n="KR4d0475_WYG_001-15a"/>
　　送孫大方講師回汴梁朝元宫<lb/>
遊遍江南山水地仙翁歸興動旌旄青溪人去鶴聲怨<lb/>
碧落風清劒氣髙驛路野花心獨逺江鄉夜月夢應勞<lb/>
到家想得春風晚開盡𤣥都觀裏桃<lb/>
　　山人<lb/>
山人行止在山林生怕侯門説姓名蟲臂鼠肝分得失<lb/>
奴顔婢膝事逢迎一聲啼鳥湖煙暝滿地落花春雨晴<lb/>
自煮新茶試新火坐看斜日轉窗明<lb/>
<pb n="KR4d0475_WYG_001-15b"/>
　　送姬講師回京<lb/>
冷雨逼古春春華溼蒼翠生意老不化節物為憔悴悠<lb/>
悠山川長念子之何地臨岐各慘淡草草叙别意達人<lb/>
不患貧貞女不事媚至道貴冲漠澹然有深致後㑹殊<lb/>
未期願君勉斯志<lb/>
　　聞杜宇<lb/>
飄泊身同泛梗萍年年因爾更闗情半啼半哭深含恨<lb/>
飛去飛來不住聲日落逺憐行客過風微閒見落花驚<lb/>
<pb n="KR4d0475_WYG_001-16a"/>
故家喬木彫零盡一夜月明芳草生<lb/>
　　歩虚詞<lb/>
逸轡太景阿蕭蕭導𤣥鈞虚節合萬奏髙㑹㝠五神隂<lb/>
陽鼓靈風一炁無不均淡然眄至寂大道無疎親適路<lb/>
非有待上仙齊飛輪哀哉貴終道塵波淪肉人丘垤祕<lb/>
濁骨大夜難希晨靈明喪愆穢繾綣來去因何不散爾<lb/>
想復此空中真虚舟縱風柁放浪無涯津期刼倐忽周<lb/>
真空浩無垠卓然吾獨存㑹當哂靈椿<lb/>
<pb n="KR4d0475_WYG_001-16b"/>
　　看春<lb/>
西湖二月春風豪蒲芽一日三寸髙慿軒不語笑桃李<lb/>
施朱㸃白真徒勞<lb/>
　　春日寫望<lb/>
逺山重疊限空明淡拂生綃絶㸃塵半舸夕陽喧酒客<lb/>
一樓寒色倚詩人早鶯懐舊隨時至芳草無情著處新<lb/>
却憶城中有貧者杏花開盡不知春<lb/>
　　山中寒食<lb/>
<pb n="KR4d0475_WYG_001-17a"/>
青陽轉節候雜芳麗原隰山中寒食近啼鴂亦已急新<lb/>
塜有人祭古墓無人泣傷心名利骨瑟瑟土花溼石馬<lb/>
悲無聲空對東風立<lb/>
　　春霽陪葛元白游南山<lb/>
積雨淹幽事初晴得此晨問舟尋上客放歩約同人偶<lb/>
入招提境如酬宿昔因禪心本無住吾道豈憂貧城郭<lb/>
千年鶴林丘一聚塵歡娯時不偶激越意空陳路改疑<lb/>
前夢雲孤憶老親彈琴僧舍晚覔句酒家春閒水文輕<lb/>
<pb n="KR4d0475_WYG_001-17b"/>
縠平蕪展細茵目驚流節駛心醉古風淳久識窮非鬼<lb/>
難言筆有神感深將下涕喜極欲忘身蹭蹬繁花老隂<lb/>
沉亂葉新野夫元懶放杜宇足酸辛更欲東蒙隱難期<lb/>
北郭隣有懐聊自適愧爾葛天民<lb/>
　　喜晴<lb/>
久雨山水暗荒雞鳴膠膠貧居匪琴書何以勝寂寥今<lb/>
晨户牖白天宇回光昭日華引生意衆卉緑寒條浮隂<lb/>
滅餘迹逺逺帶六橋蜂聲逺樹轉水影和春摇豈不展<lb/>
<pb n="KR4d0475_WYG_001-18a"/>
好懐潤我顔色凋床頭濁醪熟清士亦可招俯仰已陳<lb/>
迹疇能計明朝<lb/>
　　田家<lb/>
地偏生事僻轉覺入城遥犬吠三义路人行獨木橋炊<lb/>
煙時滅沒村酒自招邀昨日蠶新浴柔桑緑滿條<lb/>
　　姑蘇逢鄧覺非<lb/>
春夏忽已交放舟别吾廬計日念行邁薄言寓姑蘇出<lb/>
門無所從桑麻藹丘墟與君敦夙好邂逅臨長衢指我<lb/>
<pb n="KR4d0475_WYG_001-18b"/>
屋頭柳髙隂正扶蘇一室無長物清心有琴書洗觴酌<lb/>
醇酎呼童摘畦蔬乃知天壤間靜者樂有餘名者實之<lb/>
賔此語真不虚<lb/>
　　熱<lb/>
盛夏勢莫當昊天日亭午亢陽流赤光崇岡裂焦土夸<lb/>
父不知疲暍死自罹苦何不挽滄溟大霈天下雨<lb/>
　　寄越上友人<lb/>
分袂沙邊兩嵗餘生涯别後竟何如雲迷禹穴無來信<lb/>
<pb n="KR4d0475_WYG_001-19a"/>
秋隔呉山有故居思斷碧天江漠漠吟低白日雨疎疎<lb/>
郊墟昨夜新凉入珍重佳兒好讀書<lb/>
　　和陳無逸見寄詩韻<lb/>
感君髙誼曽傾蓋豈意今朝辱贈詩徤筆驚人秋浩蕩<lb/>
流年傷我老差池論文每恨識不早題橘徒能寄所思<lb/>
便欲相期賦招隱計疎難辦買山資<lb/>
　　身世<lb/>
身世寄悠悠閒門寂似秋時清孤劒化齒落萬縁休欹<lb/>
<pb n="KR4d0475_WYG_001-19b"/>
枕日下樹捲簾雲入樓近來添薜荔生滿屋山頭<lb/>
　　中秋見月<lb/>
去年中秋月團團上林藪文士兩三人竟夕坐相守精<lb/>
光浮白空誰見蝦䗫醜觴酌雜歌吟待得下髙柳今年<lb/>
中秋月輝輝入窗牖照我如有期怪我樽無酒月是去<lb/>
年月不復去年友人生如風花聚散良不偶賢愚與貴<lb/>
賤肉骨同一朽我今見明月再拜復稽首側聞古老言<lb/>
此言豈虚有正秋三五滿萬里絶纎垢玉兔搗神藥服<lb/>
<pb n="KR4d0475_WYG_001-20a"/>
之夀長久我無周生術安得月在手天梯邈難攀中扄<lb/>
欲成疚萬方浩漫漫月輪又西走<lb/>
　　秋日山家<lb/>
落葉不肻住堦前知幾重飢禽窺綻栗危石俯喬松日<lb/>
午客初到路迷雲更封何時了塵事卜築肻相容<lb/>
　　為張仲美畫夢元遺山雪夜論詩圖<lb/>
虐焰焦𤣥根古道日淪墜安知大化中元氣塞天地遺<lb/>
山與仲美先後本一揆上士以神契㝠㝠感靈㑹長淮<lb/>
<pb n="KR4d0475_WYG_001-20b"/>
夜風雪清夢短檠對𤣥趣非名言豈索形骸外煌煌三<lb/>
百篇光焰髙百世曰予託人境塵土觸肝肺苦吟愧蠅<lb/>
鳴况復事粉繪諸公足題品靡靡發真祕持此寄逺心<lb/>
江漢已秋意中有號風蟬哀哀響寒翠<lb/>
　　存此山寄清游藁<lb/>
秋風杖錫别多年細讀新詩盡極𤣥却憶姑蘇雲外寺<lb/>
月明誰伴夜深禪<lb/>
　　秋日即事<lb/>
<pb n="KR4d0475_WYG_001-21a"/>
芙蓉凉淺未全紅稚子攔街鬬草蟲節物變遷風景在<lb/>
故園心事不言中<lb/>
　　秋懐<lb/>
大火徂秋節炎炎幾何時今日昧明日敢作百嵗期凉<lb/>
風昨夜來西山白雲起舟人吹鷓鴣愁蕩一湖水嗟余<lb/>
寡所見就失𤣥髮歡獨坐待明月恨入青雲端自古賢<lb/>
達人誰獨免其死靜言求此理如此復如此呼童買美<lb/>
酒趂月傾樽罍雖然不解飲聊復暢此懐<lb/>
<pb n="KR4d0475_WYG_001-21b"/>
　　題日觀蒲萄卷<lb/>
老衲搏空無混沌為之闢拔得天地根不假雨露力寒<lb/>
藤挂鬼眼纍纍冷光碧驪龍亦驚猜夜半風霆急<lb/>
　　排悶<lb/>
諳盡時情薄似煙更憑誰覔買山錢催凉雨久添秋恨<lb/>
待客茶頻廢夜眠身退每蒙先達許詩成多得外人傳<lb/>
榮枯已悟須臾事一住湖邊又十年<lb/>
　　凉夜<lb/>
<pb n="KR4d0475_WYG_001-22a"/>
遺編掩罷又重披老去悠悠記性遲正是月沉燈半滅<lb/>
一園凉雨草蟲悲<lb/>
　　蛺蝶<lb/>
栩栩復翩翩迎風勢不前草根時㸃染花處自留連怕<lb/>
冷多尋日爭髙欲上天誰家騃兒女相逐過橋邊<lb/>
　<lb/>
　<lb/>
　<lb/>
<pb n="KR4d0475_WYG_001-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　霞外詩集卷一<lb/>
</p>
<p>
</p>
  </div>
<div>
                <head>霞外詩集卷二</head>
    <p>
<pb n="KR4d0475_WYG_002-1a"/>
欽定四庫全書<lb/>
　霞外詩集卷二　　　　　　元　馬臻　撰<lb/>
　　前結交行<lb/>
古交山上松青青色不改縱有霜雪侵節操固常在今<lb/>
交陌上花容貌相矜誇一朝風雨至飄泊隨泥沙陳雷<lb/>
管鮑世不有一貧一富難長久對面相看仰泰山下視<lb/>
羣峰皆培塿嗟來乎嗟來乎床頭黄金不可無君看金<lb/>
盡失顔色壯士灰心不丈夫<lb/>
<pb n="KR4d0475_WYG_002-1b"/>
　　後結交行<lb/>
古交皆結心其義能斷金今交皆結金倐忽能變心取<lb/>
舍既殊軌反掌生陸沉正平一朝忤黄祖有若將身投<lb/>
猛虎子桑莫逆忘其生乃能相與無相與古人今人皆<lb/>
足悲百年憂樂須臾期男兒節義死不變誰肻心懐未<lb/>
濟時嗚呼誰肻心懐未濟時<lb/>
　　釋愁<lb/>
去者不可追未來難强名二氣運昏曉萬物遂生成泰<lb/>
<pb n="KR4d0475_WYG_002-2a"/>
山若為重鴻毛若為輕苟不任天命百慮徒營營杞人<lb/>
一何愚無事憂天傾<lb/>
　　山平水逺圖<lb/>
乾坤浩浩目力短山水帖帖空光連人家半在溪影裏<lb/>
萬里春風來客船<lb/>
　　聞早鴈<lb/>
初鴻有餘音老眼無逺光登樓望不極但見天青蒼朝<lb/>
飛秋日短草宿秋水長不知從此去早晚到衡陽衡陽<lb/>
<pb n="KR4d0475_WYG_002-2b"/>
有故人書札不可將木末避矰繳雲邊足鷹揚中途多<lb/>
苦辛羽翮能無傷望爾三春歸依舊經呉鄉<lb/>
　　送陳子振歸姑蘇<hi>有序</hi>
　　　予與子振識面屢閲嵗矣一聚一散不復情親<lb/>
　　　偶辱見寄壯游諸詩觀其辭追躅風雅逺邁前<lb/>
　　　人不覺快然㑹心夫何鴈蕩片雲恨論交之不<lb/>
　　　早繇是酬酢唱和無日而虚未幾又復言還嗟<lb/>
　　　流景之易遷况良遇之不偶臨岐把袂故作詩<lb/>
<pb n="KR4d0475_WYG_002-3a"/>
　　　以餞之<lb/>
平生每多湖海交論心屈指不可數男兒勲業無所成<lb/>
忽忽身年四十五日日欠詩如欠債㝠搜豈憚物役苦<lb/>
晚嵗始得鮑叔親一語當機合前古怡然示我壮遊篇<lb/>
長歌短歌逼杜甫凝神注意一展誦山鬼水怪亦起舞<lb/>
夜風索索湖水驚蟄龍銜珠不敢吐羡君傑立懐長才<lb/>
富貴終當拾芥取胡為掉頭不肻住束書又向何方去<lb/>
君往姑蘇我在杭後㑹焉能定相許季秋鴻鴈盡南征<lb/>
<pb n="KR4d0475_WYG_002-3b"/>
江漢茫茫足風雨君若他時過環堵為君門前掃落花<lb/>
呼童厨中具雞黍君今别去相憶不<lb/>
　　冬夜客至<lb/>
故人終嵗别寒夜此留連雪暗天窗月風回地竈煙鴈<lb/>
羣侵夜發漏㸃隔城傳話舊成愁絶相看復草年<lb/>
　　嵗夜自遣<lb/>
坐見年殘竹爆中更将盃酒祝東風道人心事如灰久<lb/>
辜負燈花一穗紅<lb/>
<pb n="KR4d0475_WYG_002-4a"/>
　　徳清夜泊<lb/>
逺色變昏晦卸帆依淺沙浪搜盤岸木風逆赴巢鴉細<lb/>
草官塘直長煙野日斜寒機聞夜織燈火是誰家<lb/>
　　四聖觀寫望<lb/>
西林橋畔畫船開一片簫韶水上來多少緑楊遮不住<lb/>
天風吹過小蓬萊<lb/>
　　挽月湖陸尊師<lb/>
浮雲無定迹倐忽變其常四序相馳逐安得人久長先<lb/>
<pb n="KR4d0475_WYG_002-4b"/>
生負盛才早嵗道彌昌我翁亦年壮瓢笠行相将煙霞<lb/>
結幽志矻矻窮老荘先生彈素琴一詠復一觴山川半<lb/>
杖屨逸氣横天章醉袖拂萬象談笑輕侯王息肩城邑<lb/>
改兩鬢各已蒼我翁徵不起抱獨如龜藏先生善兼人<lb/>
持危振𤣥綱復來主𤣥都香火皈遐方功成身自退出<lb/>
處誠所當去嵗冬風來木落千林霜我翁在白石鵬化<lb/>
思騰翔慟哭挽靈櫬歸瘞湖山陽先生來㑹葬洒淚陟<lb/>
崇岡言别幾何時載見秋草黄遺書忽墮前顧盼憂且<lb/>
<pb n="KR4d0475_WYG_002-5a"/>
惶死生猶夜旦此理不足傷所悲失父執澆風散靈芒<lb/>
哀多情不盡厯厯寫我腸我來弔詩魂再拜陳酒漿落<lb/>
日大江草孤舟度微茫愁猿向我啼驚浪為我揚思君<lb/>
望八極想像仙人房鶴唳九皋清一笑人間忙<lb/>
　　書黄西有游塵藁後<lb/>
茫茫大塊噫清氣調調刁刁聲各異詩老得之肝膽雄<lb/>
吐出毫芒照天地書齋晝對百慮空忽如沆瀣澆心胸<lb/>
簷頭癡燕並兩足細語不敢驚春風嗚呼涪翁去世久<lb/>
<pb n="KR4d0475_WYG_002-5b"/>
一脈流芳到西有石床待月讀到明空山無人魑魅走<lb/>
　　擾擾<lb/>
擾擾行塵應接勞繇來斥鷃樂蓬蒿胸中丘壑開圖畫<lb/>
霞外光隂託酒醪未必漢廷疎四皓至今呉地事三髙<lb/>
功成便合謀身退緱嶺春風正碧桃<lb/>
　　春日言情兼懐同好<lb/>
漢隂抱甕久忘機一事無成只布衣萬水千山人獨去<lb/>
三春二月燕雙歸衰顔暗改青銅鏡舊業依前白板扉<lb/>
<pb n="KR4d0475_WYG_002-6a"/>
莫對落花思往事故交消息近來稀<lb/>
　　墨梅<lb/>
疎葩結冷光素質凝古色濡毫誰氏子巧奪真宰力展<lb/>
卷如有訴老兔向天泣髣髴月沉時影落參旗直夜久<lb/>
書燈青鴻飛楚天黒寒香忽破鼻幽意不可得悠悠感<lb/>
物理對此成太息我欲將贈逺真幻兩莫識長嘯臨春<lb/>
風春風浩無極<lb/>
　　寄越上張仲美<lb/>
<pb n="KR4d0475_WYG_002-6b"/>
十載萍蓬悵别離偶然一見又差池簿書官事何時了<lb/>
杖屨春風幾日隨俸薄不堪供鶴料才髙長是贈人詩<lb/>
鏡湖波暖多回鴈好寄書來亦未遲<lb/>
　　鄧牧心絶粒味道賦長句以贈<lb/>
榖者命之本此語足深致四體不服勤何以望卒嵗昏<lb/>
昏塵土喧疲役身口累食也苟失時飢火熱五内鄧君<lb/>
儒者仙久牧方寸地一朝遇至人𤣥言啟幽秘若非種<lb/>
杏翁定是赤松輩教以絶火粒咀嚼太和氣外美邪魔<lb/>
<pb n="KR4d0475_WYG_002-7a"/>
腥八珍豈足貴虚無空中素俗物盡疣贅過我索詩章<lb/>
已覺神彩異丹髓碧華滋道大淡無味富家食方丈日<lb/>
計萬錢費庖丁技雖窮鸞刀厭瑣碎安知遺世士回斡<lb/>
太古意萬象一秋毫忘形日月外翻嗟鄭子真谷口躬<lb/>
耜耒㑹當謝塵氛飄舉賔軒帝<lb/>
　　送鄒混無回邵武<lb/>
萬里晴空一劍飛浙山尋勝阻幽期歸舟醉叱神龍䕶<lb/>
行篋笑看仙鶴隨椰子酒濃欺瘴霧木綿花發待春詩<lb/>
<pb n="KR4d0475_WYG_002-7b"/>
隣家故老遥相接應問西湖話别時<lb/>
　　黒白雲<lb/>
落落出岫雲黒白分媸妍黒雲或成雨白雲空蔽天俗<lb/>
眼不見察俗意誰相憐美言傾人心中有千丈泉<lb/>
　　春日閑居二首<lb/>
滿院春隂半掩扉杏花猶怕曉寒欺蘚痕帶露侵碁石<lb/>
山影分雲落硯池貧久家僮生去意社遲梁燕阻歸期<lb/>
詩成一餉無人説芳草連天寄與誰<lb/>
<pb n="KR4d0475_WYG_002-8a"/>
數峰青處敞蕭齋自斫楊枝傍水栽問字無人攜酒去<lb/>
消閒有客抱琴來遙汀風急鷺雙起古岸日斜花亂開<lb/>
衮衮光隂堪一笑城頭畫角為誰哀<lb/>
　　湖邊春思<lb/>
西林花雨霽春氣欲飛浮船過吹簫客旗標賣酒樓暖<lb/>
煙鶯自在遲日蝶風流正是桑麻處支笻認舊游<lb/>
　　子規<lb/>
月冷聲聲在翠微千華萬草失光輝休言催得韶華去<lb/>
<pb n="KR4d0475_WYG_002-8b"/>
涪萬東川春也歸<lb/>
　　游虎丘寺<lb/>
野岸維行舟歩此金沙地孤墖出雲杪衆木攢古意蹲<lb/>
虎今何之裂石浮劍氣俯仰成古今人生樂為貴所以<lb/>
髙歌飲聊復慰身世<lb/>
　　為方仲客作子晉吹笙扇兼賦詩寄意<lb/>
昔君别桑梓彼此姿年芳音書兩莫致路逺徒相望暖<lb/>
風吹帆三百里闔閭城裏花如綺停車來扣故人家恍<lb/>
<pb n="KR4d0475_WYG_002-9a"/>
然一見心驚喜問余别後今何之摩捋髭鬚已如此論<lb/>
文把酒還相親幽尋幾處隨芳塵荒林雜卉留餘春愁<lb/>
姿野氣空惱人劍池舊事惟明月大笑髙歌醉中别歸<lb/>
來一卧呉山雲忽地西風下庭葉思君如江水迢迢不<lb/>
可忘我有尺素書魚鴈不得將却憶仙人王子晉月下<lb/>
吹笙向緱嶺仙人去世逺鶴亦竟不來為君寫入白團<lb/>
扇玉冠絳裳仙風道骨洒落何竒哉恍惚聽希聲於至<lb/>
寂一曲人間殊可哀獨坐長松下上有凌霄開此心隨<lb/>
<pb n="KR4d0475_WYG_002-9b"/>
此畫逺寄姑蘇臺<lb/>
　　海棠<lb/>
殷紅含露卧朝寒疑是春工畫末乾底事詩人吟不穩<lb/>
直須燒燭夜深看<lb/>
　　詩<lb/>
六義闗風教吟須字字安苦心雕琢易出口渾成難道<lb/>
合天心動篇終鬼膽寒極𤣥言不得休作等閒看<lb/>
　　烏夜啼<lb/>
<pb n="KR4d0475_WYG_002-10a"/>
烏夜啼朝啼東方曰夜啼林影黒闗河萬里天雨霜月<lb/>
冷夜長眠不得烏夜啼憐爾巢中黄口時哺腥吞腐羽<lb/>
毛長母子日日長追隨一旦離羣自成偶相呼相喚期<lb/>
相守故雄零落不復知留得孤雌住衰柳柳條蕭颯難<lb/>
棲身夢驚三月楊花春載飛載止情莫伸欲去不去愁<lb/>
殺人不知挾彈誰家子暴物傷生苦如此哀音散入江<lb/>
湖間老屋破窗燈欲死烏夜啼君豈知<lb/>
　　送陳鍊師遊方<lb/>
<pb n="KR4d0475_WYG_002-10b"/>
文章金玉有定價未測碧海青珊瑚浣花老翁久㝠漠<lb/>
種桃道士誰招呼髙風徤鶻固有待舊水窮魚非自圖<lb/>
千里之行始足下道也不可離須臾<lb/>
　　清明書懐<lb/>
疎懶無堪見物情自裁詩句了清明閒庭芳草年年緑<lb/>
不為東風管送迎<lb/>
　　春遊<lb/>
園草浮青入杖藜莫教孤負好花時人生屈指頭如雪<lb/>
<pb n="KR4d0475_WYG_002-11a"/>
消得春風幾首詩<lb/>
　　送梁中砥歸句曲山<lb/>
家住華陽第幾峰又將芩劍去匆匆地浮雲氣連山白<lb/>
露浴丹光入夜紅千里音塵隨斷鴈百年聚散類飛蓬<lb/>
呉頭楚尾闗春恨盡在鶯聲柳色中<lb/>
　　懐古<lb/>
媧皇補天闕后土遂咸寧化化者不化是為元化精先<lb/>
王官天下其政以結繩戰國事爭討四海森甲兵仲尼<lb/>
<pb n="KR4d0475_WYG_002-11b"/>
既去魯老𣆀西出秦後世滋華偽機巧易其誠愚智互<lb/>
吞吐得失紛相仍邇來百千年一一垂空名白骨填恨<lb/>
土大風吹不平我生宇宙間短羽飛秋螢進寸而退尺<lb/>
聖人戒其盈披衣起中夕念此傷心情素月行廣漢明<lb/>
星流太清但覺晝夜轉不知人世更黙坐觀天運萬壑<lb/>
回秋聲<lb/>
　　送楊古性之淮海山長<lb/>
嘉陵山水佳人物亦超邁楊君早讀書功名等拾芥仙<lb/>
<pb n="KR4d0475_WYG_002-12a"/>
山碁散桑海遷忽然邂逅西湖邊天綱宏大四海一聖<lb/>
君宵旰憂黎元君今又師儒之官向京口京口足衣冠<lb/>
彬彬魯中叟輕装三尺桐孤舟一樽酒相送各無言蟬<lb/>
聲在髙柳知君此去佳政多羣才詩禮相研磨西風昨<lb/>
夜發廣野北固江頭吹白波吹白波為君吟别奈秋何<lb/>
　　賣藥翁<lb/>
山人本在山中住偶向城中賣藥去不道石潭龍出雲<lb/>
失却朝來下山處<lb/>
<pb n="KR4d0475_WYG_002-12b"/>
　　題元暉小景<lb/>
幾㸃歸鴉入草煙漁簑和雨釣江天誰憐一片淋漓墨<lb/>
曽在米家書畫船<lb/>
　　游仙詞<lb/>
上清真人玉華仙夜䇿鸞輅凌珠煙罡風廣漠露華冷<lb/>
摇蕩金鈴聞半天路逢仙姥騎白鹿侍女雙雙散香玉<lb/>
遥看三島㸃神波恨入秋眉鏡中緑我自無為神自凝<lb/>
萬竅不動心㝠㝠靈君期我謁太帝下視濁海魚龍腥<lb/>
<pb n="KR4d0475_WYG_002-13a"/>
玉虚煒煜明𤣥景羽葆搖搖入空影一曲雲和奏未終<lb/>
月輪已到崑崙頂<lb/>
　　楊花<lb/>
品題曽入百花名長恨濛濛畫不成灞岸雨餘粘穗溼<lb/>
章臺風暖撲人輕緩隨流水知無力閒度髙樓似有情<lb/>
想得山齋清影裏亂和蛛網惹柴荆<lb/>
　　毘陵客思<lb/>
吾道已如此夜長眠不成雅歌傷白苧儒術誤青萍逺<lb/>
<pb n="KR4d0475_WYG_002-13b"/>
漏斷復續殘燈滅又明身前身後事都上十年情<lb/>
　　沙丘懐古<lb/>
憑髙懐古重依依秦駐山頭正落暉遼鶴信沉徐福去<lb/>
鮑魚風起祖龍歸固知倚伏存天道肻信强梁即禍機<lb/>
雲海微茫波浪惡一雙沙鳥傍船飛<lb/>
　　放懐<hi>出入韻</hi>
早悟身為累終期靜結廬一閒天不與半老地猶無籬<lb/>
菊陶彭澤畦蔬阮隱居誰能事拘束曵尾自泥途<lb/>
<pb n="KR4d0475_WYG_002-14a"/>
　　蝶<lb/>
曽隨秦女踏青陽幾被鶯捎出建章芳草夢寒迷碧色<lb/>
杏花雨細宿紅香粉凝薄翅春無力恨入修眉晚斷腸<lb/>
寄語莫尋歌舞處五侯門第有髙墻<lb/>
　　悼似山郭髙士<hi>髙士之師王頤山乙亥嵗浩歌終隱莫知所之故築亭曰待鶴</hi>
執手東風酒一巵武林曽有贈行詩迢迢夢想江湖濶<lb/>
杳杳音塵嵗月遲待鶴不來空感恨乗風歸去自堪悲<lb/>
綸巾羽扇松隂下猶記研朱㸃易時<lb/>
<pb n="KR4d0475_WYG_002-14b"/>
　　嘆落花<lb/>
芳花麗白日脈脈如凝愁朝承清露滋草逐長河流含<lb/>
和憶兒時轉眼成白頭欲見西王母披心訴其繇鶴從<lb/>
九天來聲落江湖秋濁骨如朽鐵安得從之遊<lb/>
　　紛紛<lb/>
紛紛寵辱暗消磨汶上曽聞嘆逝波利欲根心公論少<lb/>
是非私已嫉言多神傷涸轍魚相煦眼見權門雀可羅<lb/>
擬住南山餐白石不須扣角向人歌<lb/>
<pb n="KR4d0475_WYG_002-15a"/>
　　讀五代史<lb/>
五十年間遞吐吞龍爭虎鬬一消魂不如野老深山塜<lb/>
留得蒸嘗七世孫<lb/>
　　信筆賦雜言招葛元白<lb/>
湖邊春事空城裏渾未覺幽人嗒然卧强半不離藥有<lb/>
時自吟哦無事亦斟酌猶異爭馳名利塲百年勝負棊<lb/>
一著寒食清明去已逺可憐局促閒兩脚君不見成都<lb/>
杜陵老草堂破壊形枯槁典衣沽酒曲江頭蹇驢蹩<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>
<pb n="KR4d0475_WYG_002-15b"/>
尋花草青天白日眼不開俗子紛紛猶絶倒君早來君<lb/>
早來須判幾䩫青芒鞋好詩好酒消幾許忍使辜負繁<lb/>
花開振衣抖擻康衢埃莫教鷗鷺相驚猜與君靜看舟<lb/>
中醉客齊撫掌疾呼大呌舞三臺來不來幾字回<lb/>
　　初夏<lb/>
日下簾櫳午晝時黄庭讀罷篆煙遲虚齋靜極心無事<lb/>
卧看堦前樹影移<lb/>
　　山行書所見<lb/>
<pb n="KR4d0475_WYG_002-16a"/>
風吹桃李已成塵澗底幽花自晚春野廟蕭條門半掩<lb/>
樵夫折得獻山神<lb/>
　　睡起<lb/>
紅葵遶砌竹風凉睡起呼童上午香一帶粉牆平似紙<lb/>
閒研水墨畫瀟湘<lb/>
　　宿石公房和韻<lb/>
久憶南山寺春深始一行石靈將瀑冷僧好似詩清古<lb/>
壁蒲萄畫空林杜宇聲喚回湖海夢身世白鷗輕<lb/>
<pb n="KR4d0475_WYG_002-16b"/>
　　王昭君圖<lb/>
窈窕佳人絶代無一辭漢殿盡嗟吁丹青若恨毛延夀<lb/>
勾踐何功得破呉<lb/>
　　寄友人<lb/>
識君憐不早况復枉佳篇别去纔逾月思多似隔年亂<lb/>
田姑熟近平楚洞庭連想得門前柳清隂初有蟬<lb/>
　　題髙麗寺因上人房清淨觀<lb/>
竹屋翠微裏開軒獨望時法身山色見佛眼世音知琴<lb/>
<pb n="KR4d0475_WYG_002-17a"/>
寫僧傳譜牌懸客寄詩空塵侵不得心與白雲期<lb/>
　　首夏<lb/>
江南四月雨黄梅日日隂晴變百回又是一年農事急<lb/>
村村布榖正相催<lb/>
　　挽鄒混無<hi>將化之夕夢旌幢引回故里</hi>
問道師門鬢未彫偶因游學去家遙病深鶴骨無靈藥<lb/>
夢逐霓旌入古譙寒鴈隔雲書斷續孤兒扶櫬路蕭條<lb/>
心腸鐵石還悽愴泣把椒漿祖草潮<lb/>
<pb n="KR4d0475_WYG_002-17b"/>
　　贈隱者<lb/>
蕭蕭隱者屋㟁蓼入籬門木落凉煙薄魚行秋水渾居<lb/>
人忘爾汝沙鳥自兒孫却憶前時到梅花開正繁<lb/>
　　山禽<lb/>
我家衡門向山開山禽住久不相猜如今移家水邊住<lb/>
依舊山禽時復來<lb/>
　　寄題碧淨軒<lb/>
萬玉摇空軒亭亭護蒼翠勁色不受染脱略花柳氣有<lb/>
<pb n="KR4d0475_WYG_002-18a"/>
時清風生一掃塵土翳客來淡無語盡日坐相對此是<lb/>
詩中禪莫作心境㑹<lb/>
　　秋夜<lb/>
眼空夜色秋滿城城樓漏鼓聞四更杓垂月轉萬山白<lb/>
坐看天河西北傾<lb/>
　　聞鴈<lb/>
知汝幾時到先令獨客聞雨昏低度屋風急亂穿雲衡<lb/>
岳路猶逺呉江夜正分如何傳素札為我弔湘君<lb/>
<pb n="KR4d0475_WYG_002-18b"/>
　　卜居<lb/>
人間無處不風波卜得幽居向薜蘿世事即今知夢少<lb/>
詩情從古自哀多髙風老木山雄壯小雨枯荷水蕩摩<lb/>
隨分盤飱了朝草陸機休賦百年歌<lb/>
　　凉意<lb/>
昨日凉氣吹衣裳牽牛已花青蔓牆百年生事秋淡薄<lb/>
一湖古意雲飛揚齊齊急艣投煙渡箇箇歸鴉顧夕陽<lb/>
各盡天公流轉意莫教懐抱謾悲傷<lb/>
<pb n="KR4d0475_WYG_002-19a"/>
　　溪橋夜泊<lb/>
風雨連天鴈過初暫停歸舸傍村墟忽然喚起少年思<lb/>
竹裏人家夜讀書<lb/>
　　送龔聖予之姑蘇别業謁戎使君<lb/>
每因送别憶前時淮海名流漸漸稀獨樹草堂工部老<lb/>
蒼苔茅屋廣文歸三峰有約期終隱五馬推賢莫謾違<lb/>
若遇天隨憑寄語布袍今擬換荷衣<lb/>
　　卧疾<lb/>
<pb n="KR4d0475_WYG_002-19b"/>
雙肩漸聳鬢毛垂不擬秋來病不離道友相過惟論藥<lb/>
醫人教勸莫吟詩每違勝事因多懶偶憶兒時益自悲<lb/>
厯厯百年多少事卧看風裊菊花枝<lb/>
　　梅邊㑹飲寄葛禧巢<lb/>
癡雲糢糊欲釀雪湖上今朝北風正園林忽覺生意斷<lb/>
獨有孤根發清迥三花五蕋春已多况乃落漠被幽徑<lb/>
憶昔何遜在揚州月觀風臺動詩興後有孤山和靖翁<lb/>
留得髙名寄香影禧巢愛梅復可憐每見花開輒吟詠<lb/>
<pb n="KR4d0475_WYG_002-20a"/>
心胸磊落不受俗一笑樽空晚色靜巡簷動是隔嵗期<lb/>
人事推移苦不定同心之言臭如蘭趂我鬚眉白未盡<lb/>
但願明年老身健更待梅花報春信<lb/>
　　野宿<lb/>
野宿投村舍搴衣度石矼隣雞喧草柵寒蟹上燈窗戍<lb/>
鼓凌雲擊城鐘入夜撞蕭蕭楓葉下鴈已過呉江<lb/>
　　寳鏡<lb/>
寳鏡存朗照夜室難為光幽蘭抱貞心不能傲嚴霜荆<lb/>
<pb n="KR4d0475_WYG_002-20b"/>
玉未出璞豈畏雕琢傷和氏不解事刖足徒罹殃昭昭<lb/>
天上日萬古鑒中腸<lb/>
　　横山道中<lb/>
村舍喜留客相逢如故知槿籬垂橘柚溪艇賣鳬鷖斷<lb/>
港車魚早寒田穫稻遲時清民俗古野老亦言詩<lb/>
　　傷存此山<hi>號性常子</hi>
天台山上何年别一住姑蘇僅十春緇衲典錢收古帖<lb/>
好詩憑客寄閒人悟來靈徹心多懶老去維摩病漸頻<lb/>
<pb n="KR4d0475_WYG_002-21a"/>
真性常存元不昧隴頭石塔蘚痕新<lb/>
　　侯門<lb/>
侯門心不到幽事每相仍身向中年懶詩多逺客稱曉<lb/>
煙昏院落寒日上觚稜得句渾忘冷窗前曝硯氷<lb/>
　　野梅<lb/>
彫盡羣芳一樹竒傍山傍水最相宜如何慣守堅貞操<lb/>
不怕風霜怕笛吹<lb/>
　　日草<lb/>
<pb n="KR4d0475_WYG_002-21b"/>
日草登危峰下視江與湖霏霏暝色動風聲鼓天衢山<lb/>
川氣象大雲物自卷舒邈彼六合中海月如𤣥珠列宿<lb/>
轉天運隂陽旋六虚芸芸萬生根復歸混元初靈府一<lb/>
何靜廓落無所居妙極忽自哂欲言如有拘下士昧斯<lb/>
理白首空嗟吁<lb/>
　　冬日寫望<lb/>
久旱湖水落坐看山日西梅清如客對鷗冷似兒啼怕<lb/>
酒常先醉慵吟少著題游心與天逺無處覔端倪<lb/>
<pb n="KR4d0475_WYG_002-22a"/>
　　寒夜有感<lb/>
連宵風雨苦催寒吟對青燈夜向闌生事恰如蝸負殻<lb/>
入頭容易轉身難<lb/>
　　除夜<lb/>
竹爆聲殘燈燼垂坐聽更漏隔年期喜神宜向迎須早<lb/>
窮鬼難驅去任遲席上已無消夜果門前惟寫立春詩<lb/>
老夫記得承平事閒對兒曹説舊時<lb/>
　<lb/>
<pb n="KR4d0475_WYG_002-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　霞外詩集卷二<lb/>
</p>
<p>
</p>
  </div>
<div>
                <head>霞外詩集卷三</head>
    <p>
<pb n="KR4d0475_WYG_003-1a"/>
欽定四庫全書<lb/>
　霞外詩集卷三　　　　　　元　馬臻　撰<lb/>
　　題湘靈鼓瑟<lb/>
沅湘水闊風蕭蕭水風敲珮天光摇為彈寳瑟傳幽愫<lb/>
一㸃柔紅瀉香露蒼梧恨鎖雲欲流湘花背日烘春愁<lb/>
人間有夢到不得仙山翠滑江浪黒<lb/>
　　雨久江邊餞别<lb/>
别意千重酒暫停放歌一曲向君聽家貧禮數多相失<lb/>
<pb n="KR4d0475_WYG_003-1b"/>
雨久支干盡不靈古巷聚人祠櫟社草潮催客散樟亭<lb/>
孤帆又傍誰家宿遥見沙田燐火青<lb/>
　　春雨<lb/>
厭聽林鳩喚婦聲楚鄉梅柳一畨春南鄰酒伴無多子<lb/>
細雨斜風故惱人<lb/>
　　丹井<lb/>
巾子峰頭嶺勢分西湖西畔近西村丹丸化去人通聖<lb/>
山運移來井自存香沁冷光消世味潤滋靈脈破雲根<lb/>
<pb n="KR4d0475_WYG_003-2a"/>
空亭近日無題扁慚愧仙翁幾代孫<lb/>
　　見柳詠懐<lb/>
畫船曽繫柳邊橋歌舞升平樂意饒事去却憐橋畔柳<lb/>
春來猶學舞兒腰<lb/>
　　寓意二首<lb/>
原憲古達士被體衣如鶉抱道不茍得舉世誰其珍義<lb/>
士貴結客散金若沙塵富家重桮水不肻延閒人此理<lb/>
古不齊此風難復淳有氣干長虹縮頸不得伸蛙黽誠<lb/>
<pb n="KR4d0475_WYG_003-2b"/>
無知聒聒喧青春<lb/>
列子居鄭圃隱迹四十年自非将適衛詎識斯人賢含<lb/>
淳養天和遂發壺丘言長安豪俠兒寳馬黄金鞭身貴<lb/>
不讀書驕矜耀春妍志士若狥節簞瓢樂其全誰知化<lb/>
囿中䕫蚿謾相憐魚目笑隋珠三復逍遥篇<lb/>
　　奉簡盛元仁教授三首<lb/>
表表師儒徳業尊青衿弟子盡侯門何當經罷心無事<lb/>
作得新詩細與論<lb/>
<pb n="KR4d0475_WYG_003-3a"/>
湖光山色助幽情琳宇無塵夕照明昨日鄰家聽更好<lb/>
歩虚聲帶讀書聲<lb/>
數株楊柳隔苔磯卜得蕭齋景更稀正是先生讀書處<lb/>
白鷗時復傍簷飛<lb/>
　　新晴<lb/>
新晴初試夾衣裳梅豆垂青小未甞春色蕩摇鶗鴂恨<lb/>
煙光遮護牡丹香養生不去窗前草得句多題竹外牆<lb/>
心地太平風日好可憐岐路自羊腸<lb/>
<pb n="KR4d0475_WYG_003-3b"/>
　　即事<lb/>
地瘦仍慳雨桃羞未著花物華欺賤子草色戀貧家呉<lb/>
越山長對乾坤日易斜樓髙不可望春事已聞蛙<lb/>
　　花信<lb/>
花信頻催景漸和靜看新緑上庭柯夜來幾陣風兼雨<lb/>
添得春流一寸多<lb/>
　　春隂<lb/>
一嵗春光一半空鶯聲强在雨聲中老來言語渾多忘<lb/>
<pb n="KR4d0475_WYG_003-4a"/>
病起篇章漸不工廣岸霧生沈獨樹平湖日落起寒風<lb/>
無詩無酒花開盡狼籍西園滿地紅<lb/>
　　題灌畦圗<lb/>
悠悠世道久離淳機械雖多慮轉深野老灌畦甘抱甕<lb/>
可憐端木未知心<lb/>
　　把酒<lb/>
把酒問春春不知西林逺日生煙霏杜鵑哀怨聲欲死<lb/>
古水流蕩光相依南山北山自朝草今人昔人誰是非<lb/>
<pb n="KR4d0475_WYG_003-4b"/>
千金一笑復何有此心久與鷗忘機<lb/>
　　移蘭<lb/>
幽蘭雜桃李開花無清香本具巖壑姿庶得韜耿光誤<lb/>
入芳園中乃覺氣不揚少年不我顧志士徒見傷偶值<lb/>
朝雨餘日吉復時良呼童斸春泥移根上髙岡為爾去<lb/>
蕭艾曉露滋瀼瀼永託松竹隂爾生豈不昌細葉舒冷<lb/>
翠貞葩結青陽緩緩趍土脈慎勿近路傍路傍多轍迹<lb/>
曲曲如羊腸恐爾遭採掇委質兒女將哀哉楚靈均細<lb/>
<pb n="KR4d0475_WYG_003-5a"/>
佩荷為裳斯人不可見誰能復其常遂令蘼蕪輩各自<lb/>
爭芬芳回看桃李花零落空啼籹<lb/>
　　西湖小隱<lb/>
湖外風輕釀薄寒柳隂當戸晝常闗鷗羣不動水紋淡<lb/>
花氣欲流春意閒投老尚餘詩强項遣愁翻被酒孱顔<lb/>
笙歌日夜喧人耳擬卜亂雲生處山<lb/>
　　蒿里行<lb/>
春風花開春日靜看花少年色相映一朝花謝顔色衰<lb/>
<pb n="KR4d0475_WYG_003-5b"/>
怕見白髮不照鏡苦口勸君君莫哀請看陌上飛塵埃<lb/>
青松白楊過丹旐挽者齊歌蒿里來人生在世無愚智<lb/>
不惜黄金爭意氣黄金用盡意氣消大力不開𤣥室閉<lb/>
君知生死徒離憂我知生死真浮休春風自來還自去<lb/>
野花空笑山頭路<lb/>
　　贈歌者二首<lb/>
憶曽供奉獨超羣怕問當年樂府名唱到燈詞如有感<lb/>
亂敲檀板却吞聲<lb/>
<pb n="KR4d0475_WYG_003-6a"/>
一聲河滿遏行雲恨逐飛花委路塵莫道樽前無淚下<lb/>
聽歌不是舊時人<lb/>
　　晴窗<lb/>
晴窗睡起岸巾紗石鼎湯喧小試茶好客不來吟思懶<lb/>
一年辜負海棠花<lb/>
　　髙樓春望<lb/>
樓髙詩景聚雨霽日華新芳草不知夢杜鵑空怨春寒<lb/>
暄隨節變魚鳥自情親真忝林間客蹉跎老向人<lb/>
<pb n="KR4d0475_WYG_003-6b"/>
　　倍葛元白仇仁近訪南竺詩僧分韻得影字<lb/>
花開空山春窮幽到絶頂入寺逢逺公頓覺塵慮屏遂<lb/>
作蓮社遊把酒酹龍井萬生各有態得意還自領此樂<lb/>
殊未極落日倒林影明朝下山去笑别風篁嶺<lb/>
　　夜歸<lb/>
歸杖下山遲喚舟尋渡口霧黒迷逺近篙子不停手湖<lb/>
空菰蒲響脈脈水光走吾廬傍漁燈髣髴認髙柳到家<lb/>
及初更呼童買鄰酒酒酣詩興發明月入窗牖出門看<lb/>
<pb n="KR4d0475_WYG_003-7a"/>
月明中天垂北斗<lb/>
　　憶春三首<lb/>
斷畦零落薺花明雨過平湖水漸生坐久忽思春去逺<lb/>
緑隂濃淡隱啼鶯<lb/>
晴林紫笋出泥肥又見青梅似彈垂慚愧閒門無一事<lb/>
光隂換得幾聨詩<lb/>
岸柳分隂合小橋杖藜徐歩認鳴蜩山雞來往渾馴熟<lb/>
啄盡闌邊半夏苖<lb/>
<pb n="KR4d0475_WYG_003-7b"/>
　　自詠<lb/>
四友亡來懶結交芥舟只合置堂坳青溪㸃易知誰識<lb/>
白首探𤣥尚解嘲小景畫成時展玩新詩吟得自推敲<lb/>
閉門不道春將晚驚見殘紅褪杏梢<lb/>
　　呉中太伯廟<lb/>
茫茫天地裏元氣是貞魂至徳推三讓無稱見獨尊古<lb/>
今時自變尸祝禮常存再拜爐煙晚長歌出廟門<lb/>
　　栽孤松為九華山鍾道士作<lb/>
<pb n="KR4d0475_WYG_003-8a"/>
九華何崔嵬融結本真宰神器之所鍾雲物足瀟灑挺<lb/>
挺秦大夫獨立而不改既出衆木羣豈為豔陽待初疑<lb/>
凍蛟掉秃尾忽若山靈張偃蓋又如𤣥鶴歸來視城郭<lb/>
悵别人間動千載楚南靈椿浪得名茫茫天壤知何在<lb/>
流精貫浹骨欲飛風雨或致雷公怪林林紅紫索價髙<lb/>
幄錦圍春鬬光彩憐君令色不隨時空負才名成感慨<lb/>
留向青山閲古今為問桑田幾滄海<lb/>
　　覔句<lb/>
<pb n="KR4d0475_WYG_003-8b"/>
覔句不覺晚自吟還自酬因耽五字苦輕惹一生愁水<lb/>
落洲渚出天虚日月浮空持百年意不語對馴鷗<lb/>
　　靖傳董髙士寄百花詩集<lb/>
雕<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>元氣萃芳叢未覺唐人詠物工木客聽吟驚夜月<lb/>
花神無語泣春風碧雲影斷遊心處綵筆香生得句中<lb/>
見説草𤣥門巷靜草年事業有誰同<lb/>
　　月蝕三首<lb/>
夜半蝦䗫蝕月光衆星各自吐毫芒可憐兒女猶知畏<lb/>
<pb n="KR4d0475_WYG_003-9a"/>
擊瓦敲磚閙下方<lb/>
口誦黄庭内外篇堦前再拜爇爐煙丹心既切天應鑒<lb/>
不見還光不敢眠<lb/>
喜見還光漸漸盈紫微遙想泰階平癡䗫小伎何堪慮<lb/>
不減乾坤萬古明<lb/>
　　閑居重九<lb/>
零露綴白曉草根光離離扶笻歩前庭自覺與世遺我<lb/>
本事耘耔肯為好爵縻秋風淒以厲九日忽及兹手把<lb/>
<pb n="KR4d0475_WYG_003-9b"/>
東籬菊口誦淵明詩南山秪南山彼此俱一時俛仰成<lb/>
古今况隔千載期悠悠大方中精氣暫聚之君逺我徒<lb/>
思我思君豈知終然任天運君言不吾欺<lb/>
　　積雪<lb/>
凍雲晴已散濛密聚觚稜寒日照不化晚風吹更凝空<lb/>
光映書幌勁氣逼吟燈最愛南山寺浮屠白五層<lb/>
　　鷺雛<lb/>
頂絲未長雪毰毸第一橋邊買得來已覺今朝籠不住<lb/>
<pb n="KR4d0475_WYG_003-10a"/>
見人側腦却相猜<lb/>
　　除夕<lb/>
白日無停光嵗蛇行赴壑出門眺夕景慨念今非昨舊<lb/>
俗照庭燎餘輝散城郭貧家閉門坐富家自張樂貧富<lb/>
不相侔造物竟何託貧家無忌諱但被愁苦縛富家氣<lb/>
焰髙舉止動成錯山人無一事塊坐甘寂寞青山遶屋<lb/>
頭梅花滿籬落豈無樽中酒可以自斟酌醉卧北窗下<lb/>
此意甚不惡明朝望春來尋詩上江閣<lb/>
<pb n="KR4d0475_WYG_003-10b"/>
　　和王琴川見寄韻<lb/>
結茅我住西湖濵聞君海内詩有神遂懐昔日謫仙人<lb/>
大笑愚下如沙塵筆驅物色驟回薄隱約松聲轉萬壑<lb/>
壯心忽覺秋氣索抱琴莫負林泉約猶勝讐書天禄閣<lb/>
令威本是遼城鶴<lb/>
　　喜陳子振至二首<lb/>
兩三年不見詩仙白日追思夜廢眠及至相逢無一事<lb/>
桂花狼籍石池邊<lb/>
<pb n="KR4d0475_WYG_003-11a"/>
憶昔接歡詩酒裏恨君容易上歸船别來若問吟多少<lb/>
潦倒情懐不似前<lb/>
　　挽葛秀才二首<lb/>
半生門不出居市似居山自負詩書力肯低塵土顔夢<lb/>
回蝴蝶化原冷鶺鴒閒曉雨飛丹旐思君不可攀<lb/>
桑梓彫零盡耆儒獨數君天邊不獻賦地下忽修文恨<lb/>
接笑言晚還悲生死分奠芻空有淚歸洒嶺頭雲<lb/>
　　吟雪二首<lb/>
<pb n="KR4d0475_WYG_003-11b"/>
桑戸絃歌冷似冰子輿今日更無人莫嫌林下多牢落<lb/>
簷外欹斜一樹春<lb/>
四山削玉水無波冷坐孤吟意趣多未必朱門知此味<lb/>
紅爐畫閣正笙歌<lb/>
　　野歩<lb/>
野色畫難染杖藜春水邊新煙榆木火遲日杏花天村<lb/>
酒傾壺濁溪魚入膾鮮人生行處樂莫負杖頭錢<lb/>
　　春感書事<lb/>
<pb n="KR4d0475_WYG_003-12a"/>
升平日日事繁華惟恨人生自有涯破曉簾櫳喧燕子<lb/>
新晴巷陌賣桃花酒中賢聖客常滿樂按宫商字不差<lb/>
只有東風舊時柳依前飛絮滿鄰家<lb/>
　　辨真幻<lb/>
葉公駭真龍裴旻畏真虎舉世不識真大偽滋回互天<lb/>
地假我形起滅為誰故羣幻蔽一真奈何不知顧我心<lb/>
真獨存動觸羣幻怒急流多躁聲層巔無坦歩疇能逆<lb/>
常期巧琢喪純素取實去其華吾當事斯語<lb/>
<pb n="KR4d0475_WYG_003-12b"/>
　　客思<lb/>
行止皆難定江山信有涯平生不識路垂老始離家人<lb/>
别數聲艣春隨兩㟁花中原多古意吟詠荅年華<lb/>
　　渡揚子江<lb/>
鯨波撼地紀金焦峙中流神竒裂太古挺挺雙刹浮我<lb/>
行值利渉一葉如閒鷗空光明我心毛骨寒颼颼長揖<lb/>
郭景純明朝渡揚州<lb/>
　　舟次維揚<lb/>
<pb n="KR4d0475_WYG_003-13a"/>
數幅蒲帆泝急流南風吹送到揚州封侯拜將人何在<lb/>
日照荒城舊驛樓<lb/>
　　𤓰洲渡書懐二首<lb/>
離家時節正條桑船到𤓰洲麥已黄見説神州好風景<lb/>
自慚無賦獻明光<lb/>
一夜長淮浪拍船惡風疾雨不成眠家書寫得無人寄<lb/>
家在錢塘湖水邊<lb/>
　　邳州言懐二首<lb/>
<pb n="KR4d0475_WYG_003-13b"/>
戰骨銷沈水氣清沙邊砲石尚縱横不知天定安危計<lb/>
虚使生靈死亂兵<lb/>
昔日旌旗古戍秋將軍曽此覔封侯如今戰地成耕地<lb/>
得見升平任白頭<lb/>
　　徐州寫望<lb/>
　　　舟人云州有三百六十山四時無草木樊噲墓<lb/>
　　　凡七處莫知孰是<lb/>
三百六十徐州山骨立天風不受寒樊侯古塜七杯土<lb/>
<pb n="KR4d0475_WYG_003-14a"/>
飛沙野蔓斜陽殘舟人指㸃向余説側望淹留寸心切<lb/>
欲酹清樽弔古祠衮衮長河流不歇<lb/>
　　新州道中<lb/>
風沙渺渺客聨鑣時拂吟鞭慰寂寥車道緑縁酸棗樹<lb/>
野田青蔓苦𤓰苖杜陵老去家何在阮籍愁來氣不驕<lb/>
自笑閒人閒未得得閒終合隱漁樵<lb/>
　　魯中<lb/>
逺山忽已近近山忽已逺一山復一山使我情繾綣平<lb/>
<pb n="KR4d0475_WYG_003-14b"/>
野莽無人飛沙垢顔臉如何大暑月旅食備艱險古人<lb/>
亦有言富貴非所願休影不息隂望道未之見曷月予<lb/>
還歸飽食故山莧<lb/>
　　東平道中<lb/>
征途擾擾風沙黄征人下馬坐路傍此邦之人重逺客<lb/>
出門問我來何方笑言酬荅未及已急呼兒女傾壺漿<lb/>
青山堂堂日車轉老樹盤隂杜鵑晚引程驛吏莫漫催<lb/>
我有新詩自排遣感君義氣真可憐回首孤城草煙逺<lb/>
<pb n="KR4d0475_WYG_003-15a"/>
　　望岳<lb/>
驅車魯東門遥遥望泰山逺勢儼崇大真宰司其間稽<lb/>
首致心語我行良已艱親舍白雲下往轍何時還願言<lb/>
克相之造化終無端<lb/>
　　汶上即事<lb/>
北闗言别柳飛綿記得離家月又圓華髮流年身半百<lb/>
黄塵疋馬路三千戍兵自褁餱糧送津吏遥迎傳驛眠<lb/>
一夜南風吹汶水古榆深巷已聞蟬<lb/>
<pb n="KR4d0475_WYG_003-15b"/>
　　過沙河<lb/>
上闕何時到鄉心日夜懸蹇驢車轍路羸馬夕陽天傳<lb/>
驛飢仍逺篙師老不前微茫燈火近沙外有人煙<lb/>
　　御河阻風<lb/>
篙師飯日午繫舟嬰兒灣大風揚巨浪簸蕩天地間怒<lb/>
聲若驅雷猛勢驚移山得失禀定數真宰炳如丹水宿<lb/>
不及村誰能慘心顔<lb/>
　　大徳辛丑五月十六日灤都椶殿朝見謹賦絶句<lb/>
<pb n="KR4d0475_WYG_003-16a"/>
　　　三首<lb/>
黄道無塵帳殿深集賢引見羽衣人歩虚奏徹天顔喜<lb/>
萬嵗聲浮玉座春<lb/>
殿中錫宴列諸王羽䙱分班近御床特㫖向前觀妓樂<lb/>
滿身雨露溼天香<lb/>
清曉傳宣入殿門簫韶九奏進金樽教坊齊扮羣仙㑹<lb/>
知是天師朝至尊<lb/>
　　開平寓舍<lb/>
<pb n="KR4d0475_WYG_003-16b"/>
雨隂六月摧驕陽開平客舍白日長官街汙泥没馬股<lb/>
出門忽似河無梁土風不解重魚鳥東鄰西舍惟烹羊<lb/>
山人肺腑蔬笋氣對此頗覺神不揚昨日樓頭望逺色<lb/>
海霧不動晨光涼青山四面拱城闕龍盤虎踞爭翺翔<lb/>
乃見宸京勢宏大囊括造化吞洪荒惟甘槁木卧林壑<lb/>
豈意野服朝明光太平天子崇道徳繪麗琳宇開清揚<lb/>
列仙縹緲環珮下五里十里聞天香惟皇上帝降百祥<lb/>
煌煌大業垂無疆山人歌詩忽起舞山川草木騰文章<lb/>
<pb n="KR4d0475_WYG_003-17a"/>
山川悠悠望不極白雲飛去之何方故鄉親舍白雲下<lb/>
悵望山川空斷腸何當振翮附黄鵠萬里天風吹渺茫<lb/>
　　灤都寓興<lb/>
昨夜分明夢到家庭前開遍石榴花龍門不放東風過<lb/>
五月平灤雪滿沙<lb/>
　　寄舍弟<lb/>
鴈起秋雲白羇棲只恨仍心知貧易變口信逺難憑憶<lb/>
弟愁荀鶴思蓴老季鷹棲遲一盃酒不語對青燈<lb/>
<pb n="KR4d0475_WYG_003-17b"/>
　　黒山<lb/>
草造黒山頭下馬馬力疲大野無行客僕夫愁渇饑草<lb/>
根積霜露月照光離離王孫喜我至邀我入氊帷琵琶<lb/>
左右動勸我金屈巵此中風俗淳頗似上古時顧慚丘<lb/>
壑姿心迹與世遺際此聖明代厯覽山水竒不學古行<lb/>
役空傷木蘭詩<lb/>
　　為楊簡齋題空蒙圖<lb/>
西湖天下竒回薄太古色春風散花柳元氣蕩空碧淡<lb/>
<pb n="KR4d0475_WYG_003-18a"/>
然存天真豈為歌舞惑我家本住湖水邊筆床茶竈依<lb/>
漁船振衣一别五千里為君展卷心茫然欲問吾廬在<lb/>
何處但見老木浮寒煙吾廬不可尋山川不可越人生<lb/>
行止㑹有時長嘯堦前望明月<lb/>
　　開平即事<lb/>
土風渾似古民物自熙熙釀酒收駞乳裁裘聚鼠皮夏<lb/>
寒綿挾舊路滑馬行遲家在千山外思歸未有期<lb/>
　　得家信<lb/>
<pb n="KR4d0475_WYG_003-18b"/>
舊業今安不天涯我索居闗山萬里使鴻雁幾行書蟻<lb/>
夢秋光薄蟬吟暑氣餘三髙祠下水空憶釣鱸魚<lb/>
　　灤都旅夜二首<lb/>
不語登髙樓裴回日將夕涼風吹秋來萬葉謝深碧悠<lb/>
悠念逺道坐見山月出下聽城郭中歌笑雜啼泣物理<lb/>
不可窮令人長太息<lb/>
黄鵠垂兩翼徒懐四海心遊子中夜起攬衣歩前庭蕭<lb/>
條行天雲慘淡西風砧客愁結肺腑氣咽不能吟不吟<lb/>
<pb n="KR4d0475_WYG_003-19a"/>
亦不寐厯厯寒更深<lb/>
　　為疇齋張府卿作樵雲圖<lb/>
喧寂本異軌乃知靜者心清晨整芒屩斧斤入山林擔<lb/>
挑煙霞氣出没窮幽深終南太華長入眼蕭蕭不斷松<lb/>
濤響靜觀天地生化機抱膝無言坐成晚昔日㑹稽朱<lb/>
買臣汲汲行吟背負薪輕將富貴博幽意野風吹老青<lb/>
山春碧桃花底煙光草應見仙人著碁處時清不用歌<lb/>
紫芝獨自穿雲下山去<lb/>
<pb n="KR4d0475_WYG_003-19b"/>
　　龍門道中<lb/>
八月龍門路冰霜水不波草枯行地鼠風冷過天鵝棧<lb/>
道行車少人家閉户多殷勤䇿羸馬夜宿趂鵰窩<hi>驛名</hi>
　　李陵臺懐古<lb/>
在昔李將軍提師奮威武歩卒五千人縱横盡貔虎謀<lb/>
猷始欲成管敢摧一語漢恩既未報肝膽日益苦豈知<lb/>
萬里外骨肉膏草莽昭帝固任賢義斷難復取登臺望<lb/>
漢地山川眇如許北風吹不消恨入臺下土我行青山<lb/>
<pb n="KR4d0475_WYG_003-20a"/>
下矯首一懐古復笑秦家城彎環列遺堵惟有山上雲<lb/>
淒迷送秋雨<lb/>
　　經懐來縣<lb/>
策馬懐來縣明朝始秋節遥看東五臺三峰兩峰雪大<lb/>
野人煙稀穹廬白明滅寒風恐牛馬狐兔號古穴故山<lb/>
丹桂開念此惜𤣥髮<lb/>
　　寓金臺<lb/>
黄姑菴裏曉鐘聲金水河邊落日情幾許客愁禁不得<lb/>
<pb n="KR4d0475_WYG_003-20b"/>
數莖白髮漸分明<lb/>
　　得舍弟書<lb/>
木葉蕭蕭下玉闗書來為問幾時還窗前丹桂知無恙<lb/>
湖上白鷗應自閒向氏不勞愁聽笛龎公終是憶居山<lb/>
南中故老如相問莫道如今鬢欲斑<lb/>
　　寓金臺畫西湖空蒙圖<lb/>
呉雲飛燕山舒卷在所得西湖不在眼客子氣蕭瑟幾<lb/>
夕憑夢歸月暗失阡陌豈若隨天遊疇能縮地脈今朝<lb/>
<pb n="KR4d0475_WYG_003-21a"/>
好晴景木落窗影白潑墨水雲翻幻出空蒙色頓失羇<lb/>
旅愁萬里如不隔何當歸江南展卷畫江北<lb/>
　　金臺文廟石鼓<lb/>
獵碣鐫功事惘然摩娑壊石卧寒煙昌黎已道文殘缺<lb/>
又較昌黎五百年<lb/>
　　中秋<hi>并序</hi>
　　　大徳辛丑秋令正中客居金臺崇真道館追思<lb/>
　　　良夜能亡慨然于時逺山亭秋長煙薄晚月行<lb/>
<pb n="KR4d0475_WYG_003-21b"/>
　　　天而流景風散野以傳聲偶賦雜言奉呈松軒<lb/>
　　　太監<lb/>
憶得去年八月十五正黄昏東方擁出黄金盆湖光凝<lb/>
露滴空翠柳隂疎處羅清樽恬然數子文字飲六橋溟<lb/>
涬牽林影一聲何處雄雞鳴月輪已到栖霞嶺共言人<lb/>
世似川流有詩有酒須相酬朋吟醉卧忘爾汝氣吞十<lb/>
里菰蒲秋今年中秋去年月却向燕山照城闕素華摩<lb/>
蕩長庚精萬里清光元不别翻憶西湖看月時飛蓬聚<lb/>
<pb n="KR4d0475_WYG_003-22a"/>
散真難期欲將心事寄歸夢岐路迢迢雲間之雲間之<lb/>
歸夢杳目斷神馳山髙月小興來一夜不成眠還聽雞<lb/>
聲催白曉<lb/>
　　客中長至日偶成<lb/>
記得去年長至日故園梅蘂正含煙鄰家聚飲分冬酒<lb/>
稚子來需拜節錢已覺鄉愁添繡線還從雲氣卜豐年<lb/>
思歸不為荒三徑九陌黄塵懶著鞭<lb/>
　<lb/>
<pb n="KR4d0475_WYG_003-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　霞外詩集卷三<lb/>
</p>
<p>
</p>
  </div>
<div>
                <head>霞外詩集卷四</head>
    <p>
<pb n="KR4d0475_WYG_004-1a"/>
欽定四庫全書<lb/>
　霞外詩集卷四　　　　　　元　馬臻　撰<lb/>
　　大徳辛丑冬内醮禮成天師真人親奉上㫖祈雪<lb/>
　　　繼沐感通謹賦七言律詩稱賀二首<lb/>
金殿深沉曉仗寒鼓鐘三奏列仙班祥開寳墠𤣥風洽<lb/>
道在清朝白日閒七御瑞光浮帝座兩宫和氣藹天顔<lb/>
殷勤三獻封人祝五色雲生萬嵗山<lb/>
　　又<lb/>
<pb n="KR4d0475_WYG_004-1b"/>
醮罷龍樓異渥新煌煌印劔嗣金真綸音錫命期三日<lb/>
奏牘傳誠走百神雲葉尚籠中夜月雪花已散萬方春<lb/>
太平有象乾坤大一片丹心拱北辰<lb/>
　　白雲歌贈友人别<lb/>
白雲何處來皛皛揚長空卷舒合變化倏忽周西東出<lb/>
岫既無心敢望成霖功遂令淪落姿飄泊隨天風我身<lb/>
如雲亦無據五千里外君相遇殷勤不盡别時情又把<lb/>
離盃送君去送君去君早歸我亦思家心力違只恐著<lb/>
<pb n="KR4d0475_WYG_004-2a"/>
破慈母手中衣歌白雲雲自飛<lb/>
　　久客<lb/>
白露變榆柳滿城砧杵催故園經嵗别游子幾時回且<lb/>
盡山公酒難將驛使梅秋聲不可聽永夜獨徘徊<lb/>
　　寄家書<lb/>
輕别西湖十里山别時慈母勸加餐可憐寄得家書去<lb/>
不道艱難只道安<lb/>
　　易水懐古<lb/>
<pb n="KR4d0475_WYG_004-2b"/>
嚴霜薄廣野天寒易水潯遊情念古昔指物傷流隂荆<lb/>
卿感至徳捐已重君臨饑夕風蕭蕭慷慨成悲吟依依<lb/>
别故里道路多嶇嶔神勇正色厲客氣難頽侵武陽斗<lb/>
筲器觳觫喙如瘖强秦福尚綏誰使傳鳴琴良籌竟不<lb/>
進匕首將何任扶光朗中愫天道幽難諶哀哉九原下<lb/>
空負田樊心<lb/>
　　客夜不寐偶成短句十首用渭北春天樹江東日<lb/>
　　　草雲為韻<lb/>
<pb n="KR4d0475_WYG_004-3a"/>
丈夫慎出處功成乃身退古人夫如何八十釣清渭<lb/>
四時循化機萬物隨動息衆星紛熒熒天運齊拱北<lb/>
縞素製野服誤染京華塵舊業在何處梅花江上春<lb/>
男兒不得志壯心惜徂年長空起鵰鶚目送入寥天<lb/>
布衾生凄寒夜夜夢歸去心恐秋風深摧殘紫荆樹<lb/>
吟苦不成寐寒窗凝夜釭千古誰知心遥遥賈長江<lb/>
此身如斷蓬飄蕭隨北風錢塘一望地家住西湖東<lb/>
客慮千萬端長吁愁不出誰能事低眉揮盃送白日<lb/>
<pb n="KR4d0475_WYG_004-3b"/>
幾欲膏吾車老眼不識路弟妹今何之蕭蕭齒髮草<lb/>
昨日家書至慰我久離羣游子眼欲斷日日望白雲<lb/>
　　渡灤河<lb/>
疎疎逺雨霽草色凌天光融雲馳疾影倦客摧中腸牛<lb/>
車㴑黒水回折如探湯四顧何蕭條落日心徬徨豈無<lb/>
親與朋晤歎天一方物色可憐人悠揚動微芳題詩道<lb/>
逺意此意何能忘<lb/>
　　昔聞<lb/>
<pb n="KR4d0475_WYG_004-4a"/>
昔聞行役苦今日客殊方窗影燈岑寂雞聲夢渺茫僕<lb/>
奴忘禮數親友轉參商欲寄平安字天寒煙水長<lb/>
　　旅興<lb/>
客中白日送清樽燈下裁書眼漸昏南浦一年雲隔夢<lb/>
西風萬里月當門酥凝癭椀茶膏熟火慢筠籠楮被温<lb/>
未覺情懐殊冷落終身衣食是皇恩<lb/>
　　早春聞笛<lb/>
萬里南州客離家又一年春回苜蓿地笛怨鷓鴣天趂<lb/>
<pb n="KR4d0475_WYG_004-4b"/>
日裁烏帽㝷人賣馬韉歸心憂賦役負郭幸無田<lb/>
　　都下初春<lb/>
茶樓酒館照晨光京邑舟車㑹萬方驛路草生春報信<lb/>
御河氷散客遥装青山有夢慈親老白髮無私世事忙<lb/>
想得故園殘雪後梅花開遍讀書堂<lb/>
　　書龔彦釗畫舜二妃圖後<lb/>
伊大舜之鰥下兮玉藴櫝而藏諸堯側陋以巽位兮師<lb/>
錫帝而曰俞試諸難而孝恭兮惟懋嘉績降二女于溈<lb/>
<pb n="KR4d0475_WYG_004-5a"/>
汭兮迺嬪于虞繇治家以及區宇兮始克觀于婦道咨<lb/>
百辟而設居方兮胡陟南而云徂恐夙夜之弗逮兮服<lb/>
盛徳而靡失何昊天之不弔兮洒泣涕而漣如委重華<lb/>
而莫余申兮寧逐湘流之浩淼阽天命而隕厥躬兮疇<lb/>
能撫事而踟蹰悲湘筠以凄風雨兮膠淚漬而莫除蕩<lb/>
恨骨而誰為依兮空馳靈於故都昔四岳以明頑嚚昏<lb/>
傲兮猶烝烝而善治君今雖死而無憾兮生厥父而厥<lb/>
夫懐哉若人而不復見兮終混輿而罔極孰謂九京而<lb/>
<pb n="KR4d0475_WYG_004-5b"/>
不可作兮美彦釗之為圖爾有斯謀斯猷兮亦孔昭於<lb/>
永世我歌既成曷從而弔之兮望雲氣於蒼梧<lb/>
　　回南二首<lb/>
家在錢塘江上春京華投老獨漂零玉泉山外雪猶白<lb/>
金水河邊柳又青帽底流塵春冉冉花間行李髮星星<lb/>
分明記得經游處一路吟詩寫驛亭<lb/>
　　又<lb/>
回望京城在九霄西山晴暖雪纔消人行短草春容與<lb/>
<pb n="KR4d0475_WYG_004-6a"/>
馬拂香塵柳動摇老鶴心情終憶海浮雲富貴謾題橋<lb/>
尚憐歸去身强徤厯厯松風寄一瓢<lb/>
　　舟次楊村<lb/>
前望同舟逺不分打頭風急御河渾蹇驢無力牽船纜<lb/>
行到楊村日已昏<lb/>
　　江陵即事<lb/>
孤舟分破緑漣漪風滿蒲帆力半欹萬里客情空感慨<lb/>
一年春事又差池鴛鴦引子窺魚網楊柳飛花入酒巵<lb/>
<pb n="KR4d0475_WYG_004-6b"/>
南阮歸來渾似舊錦囊添得幾篇詩<lb/>
　　髙唐晚泊<lb/>
夾馬營邊晚繫舟遥看水接汴河流淡紅消盡斜陽影<lb/>
髙樹乳鴉生古愁<lb/>
　　渡御河用少陵日轉東方白風來北斗昏為韻<lb/>
御河出天津浩浩流水急質哉鼓兒船一站過三日<lb/>
歸心空如馳布帆風力軟曲肱倚篷窗草㟁遶船轉<lb/>
維舟縱晚眺草色浮春空廣野無阡陌欲往忘西東<lb/>
<pb n="KR4d0475_WYG_004-7a"/>
行行計故里未覺道路長緬懐燕耆舊却在天一方<lb/>
舟車載名利動越萬里隔詎識𤣥中言若辱乃大白<lb/>
聖君執大象萬方文軌同請看金臺髙英賢盡趨風<lb/>
沙柳如舊識沙鷗休見猜昔從東風去今逐東風來<lb/>
驚雷過急雨夜色如發墨夢經西津渡覺在大江北<lb/>
古驛燈影薄風定沙不走數問夜何其天空月在斗<lb/>
大塊佚我老故園松菊存湖山無變質吟詠足晨昏<lb/>
　　舟人婦<lb/>
<pb n="KR4d0475_WYG_004-7b"/>
眉黛攢愁鬢欲皤繫舟瓢水飯驢騾綺羅只解装歌妓<lb/>
看得悲歡不較多<lb/>
　　汶上<lb/>
芳草已碧色駐帆聊解顔柳花經汶水雲氣入梁山短<lb/>
褐行人老長途古木閒故園饒笋蕨喜得及春還<lb/>
　　清河舟中二首<lb/>
長淮渺渺接風沙桑柘岡頭四五家自古利名爭不盡<lb/>
潮生潮落自年華<lb/>
<pb n="KR4d0475_WYG_004-8a"/>
嵗旱沙田久廢鉏蕭條民屋盡桑樞生來不識繁華事<lb/>
菰米黄虀亦自娯<lb/>
　　歌風臺懐古<lb/>
西郊蛇斷此登臺千古風雲入壮懐海濶波濤吞楚越<lb/>
秋髙鷹隼掠江淮倚天劒化人何在揭日碑殘土半埋<lb/>
空恨英雄留不得咸原煙草正枯荄<lb/>
　　圯橋<lb/>
昔人已伴赤松遊橋下惟存漢水流一卷素書何處在<lb/>
<pb n="KR4d0475_WYG_004-8b"/>
數峰煙雨是邳州<lb/>
　　吕梁洪<lb/>
萬里長風送短篷亂流初下吕梁洪篙師㸃過鋒鋩石<lb/>
一片歡聲落日中<lb/>
　　泗上<lb/>
泗水東流逆棹遲逺看春色眼先迷㟁花影直日亭午<lb/>
雞在茶商船上啼<lb/>
　　維揚寫望<lb/>
<pb n="KR4d0475_WYG_004-9a"/>
東風吹盡馬頭塵空對今人憶古人不見劉安雲裏過<lb/>
雨昬二十四橋春<lb/>
　　途中寒食<lb/>
行装迢遞轉孤城一路閒吟緩客程潑火雨晴錫粥冷<lb/>
落花風暖笋輿輕感時已悟荘生夢遺俗空懐介子情<lb/>
只有啼鵑解人意平蕪漠漠兩三聲<lb/>
　　𤓰洲渡驛舍<lb/>
晚日依依照驛亭悔將年鬢逐飛塵魯連不是思浮海<lb/>
<pb n="KR4d0475_WYG_004-9b"/>
桀溺從來惡問津楚漢江聲千里接荆呉山色四時新<lb/>
詩人到處便懐古腸斷𤓰洲楊柳春<lb/>
　　楊子江寫望<lb/>
古渡風初急孤舟似浴鳬山形開混沌江勢拍虚無落<lb/>
日金焦寺長煙楚漢區乾坤盡詩景何事泣楊朱<lb/>
　　過京口<lb/>
自慙為客久理棹及春還醉别西津渡吟經北固山業<lb/>
思青笠底詩在緑隂間不及滄江上沙鷗盡日閒<lb/>
<pb n="KR4d0475_WYG_004-10a"/>
　　客懷<lb/>
楊柳窺煙色漸深亂花經眼又成塵半醒半醉看浮世<lb/>
無子無孫任此身春盡歸鴻成序少日斜行客轉頭頻<lb/>
中年未遂躬耕計憔悴山陽笛裏人<lb/>
　　呉中<lb/>
故鄉别久語言訛喜聽呉音入棹歌萬里歸來心未穩<lb/>
夜䦨猶夢過闗河<lb/>
　　贈顛上人<lb/>
<pb n="KR4d0475_WYG_004-10b"/>
越僧號顛叟逺自鑑湖來攜詩扣我門一見心顔開自<lb/>
説蚤行脚見佛向五臺倜儻了不羇談笑無塵埃乃知<lb/>
顛非顛俗眼徒見咍達士心地空明明本無猜詩成作<lb/>
回向此道何悠哉春風亦浩蕩飛花下蒼苔<lb/>
　　自適<lb/>
人心如跳丸怒風號萬竅狙公易朝草取捨本同調我<lb/>
心用苦拙綿綿抱獨照結廬逼湖水可以足吟嘯寵辱<lb/>
不復知風來水禽呌<lb/>
<pb n="KR4d0475_WYG_004-11a"/>
　　奉簡張仲美<lb/>
山川散淑氣灑灑揚芳塵眷言沂詠樂薄游及兹晨晨<lb/>
出草還歸乃聞來故人新詩發麗藻叙此平生親憶昔<lb/>
别故人轉燭餘十春萍蓬各異勢良覿遂無因借問今<lb/>
行役幾日航江津鑑湖波不改賀監誰為鄰嵗月何奄<lb/>
忽事往情難陳相逢且慰意庶復全其真<lb/>
　　題𤓰鼠圖<lb/>
女臂狸頭不自竒桑虞翦棘化偷兒飽他鼠腹能多少<lb/>
<pb n="KR4d0475_WYG_004-11b"/>
幸是癡猫未得知<lb/>
　　詩思<lb/>
本與名言絶乾坤鍾氣清靜中收拾得閒裏琢磨成美<lb/>
刺明時化幽微索至精不曽親悟入似隔萬重城<lb/>
　　西湖晚思<lb/>
日落湖水黒衆山生逺塵船回載酒客樓倚獨吟人老<lb/>
態多思舊時情只貴新籬邊古梅樹開謝幾年春<lb/>
　　送詩僧俊傑菴游越<lb/>
<pb n="KR4d0475_WYG_004-12a"/>
曽共山中聽杜鵑巾瓶還問剡溪船三生石上三更月<lb/>
早晚重來話極𤣥<lb/>
　　拜墓<lb/>
一别松楸又一年歸來拜掃一茫然老烏下竹窺盤飣<lb/>
稚子攀松挂紙錢心斷野花春色裏愁生杜宇夕陽邊<lb/>
東風不管流年事只向西湖送管絃<lb/>
　　安居<lb/>
午睡覺來晚倚䦨看水流柳花終日過荷葉向人浮掃<lb/>
<pb n="KR4d0475_WYG_004-12b"/>
地山當戸焚香書滿樓此心無愧怍吾道轉悠悠<lb/>
　　野外<lb/>
野外蕭條景更佳牧童將犢卧晴沙白鷗長遶分魚市<lb/>
紅杏深藏賣酒家倦向客程添懊惱老看春色厭紛譁<lb/>
田翁也學青門隱料理荒畦自種𤓰<lb/>
　　和曹梅南見寄詩韻二首<lb/>
毎憶仙人蔡少霞幾畨同㑹稚川家春光正好無閒日<lb/>
又負西園一度花<lb/>
<pb n="KR4d0475_WYG_004-13a"/>
閉戸誰能草太𤣥老來慵懶尚依然麻衣道者如相問<lb/>
休道錢郎骨未仙<lb/>
　　送仇仁近之溧陽教授<lb/>
我昔萬里遊轉覺山水好歸來桑梓間凝情向故老自<lb/>
從識君三十春交淡如水情相親愛君長才凌鮑謝和<lb/>
光接物同常人人生㑹晤真難據君又之官溧陽去溧<lb/>
陽地勝名士多道在絃歌閒適處春江漠漠春帆開柳<lb/>
花風起如塵埃只恐文星留不住玉堂金馬待君來待<lb/>
<pb n="KR4d0475_WYG_004-13b"/>
君來請看天上黄金臺<lb/>
　　哭巖翁龔處士二首<lb/>
平生師友最相知拄杖過眉白髮垂老大𤣥英心尚隱<lb/>
凄凉伯道死無兒驊騮絶筆堪成恨翰墨堆床付與誰<lb/>
挂席歸來還慟哭可憐不得挽靈輀<lb/>
耆儒行輩盡凋零每對先生憶古人亹亹笑談驚座席<lb/>
昂昂標格動星辰九原何憾遺編富孤女無依舊業貧<lb/>
今日隴頭誰誌石野花芳草一年春<lb/>
<pb n="KR4d0475_WYG_004-14a"/>
　　葛嶺言懐<lb/>
湖上繁華已隔塵樓臺遺址野田春蘇堤飛絮無多柳<lb/>
洛社工詩有幾人白石取殘山粲粲黄金銷盡水粼粼<lb/>
葛公丹井依然在換却西邊舊日隣<lb/>
　　和閑居韻<lb/>
萬物隨生化簞瓢任屢空短長荘説劒得失楚亡弓機<lb/>
盡心如醉言忘耳似聾已知身是幻休負百年中<lb/>
　　寄昇元陳渭叟<lb/>
<pb n="KR4d0475_WYG_004-14b"/>
白苧衣裳烏角巾昇元觀裏寄閒身自離别業行經嵗<lb/>
每得新詩説向人一室圖書朝㑹客滿山星月夜朝真<lb/>
可憐種杏仙翁去孤負涌金池上春<lb/>
　　墨竹<lb/>
墨光浮潤拂新梢尚憶清風遶鋭毫安得滿林生練實<lb/>
鳳巢丹穴正嗷嗷<lb/>
　　傷曹梅南<lb/>
忍君凄斷鼓盆歌便欲相從隱薜蘿仕路久忘貧自樂<lb/>
<pb n="KR4d0475_WYG_004-15a"/>
好山未買事多磨院房求寄閒家具風雨驚飛舊壁梭<lb/>
一曲陽春人不見隴頭消息竟如何<lb/>
　　草春<lb/>
風雨縈寒入草春倚䦨還動去年情淺流科斗已生脚<lb/>
喬木鶬鶊初有聲南畝歸耕無業在北窗髙卧喜心清<lb/>
樗蒲一局從兒戲已悟人間寵辱驚<lb/>
　　寄苕溪沈玉湖<lb/>
寶溪春晚柳花飛記得停橈送别時短髮霜侵難信藥<lb/>
<pb n="KR4d0475_WYG_004-15b"/>
壮心灰盡未忘詩呉山佳麗全非舊洛社風清尚有誰<lb/>
何日相過一樽酒西窗夜雨話襟期<lb/>
　　題姚安仁南陌㝷春圖<lb/>
杖藜徐歩趂晴光岸草無名亦自芳桃李不知何處問<lb/>
青蔬拾得已盈筐<lb/>
　　忽憶<lb/>
忽憶行年五十五擾擾得失枯人腸金魚緑酒我須換<lb/>
蒼狗白衣誰可量瘦梅喜浸古罍盎老態怕著新衣裳<lb/>
<pb n="KR4d0475_WYG_004-16a"/>
親朋相别萬里外一字不到三年强<lb/>
　　題鄧蓀壁所藏龔處士畫馬卷<lb/>
金釘繩短駐霜蹄曽見先生手畫時精凝繭香回緊爽<lb/>
氣隨神變發權竒華軒欲試丹青動絶筆無傳造化私<lb/>
今日有誰偏愛惜鄧公馬癖幾人知<lb/>
　　雪夜<lb/>
風急雲彤結晝隂水邊樓迥懶登臨老夫覔句愁人别<lb/>
稚子開門喜雪深漁火依稀明逺渡寒鴉撩亂集空林<lb/>
<pb n="KR4d0475_WYG_004-16b"/>
江山一片模糊白誰識孤鴻萬里心<lb/>
　　葛元白年登七袠寄詩寓意就韻以和<lb/>
士得佳名盡不虚曽提徤筆賦閒居經行國裏當扶杖<lb/>
豈向槎頭謾釣魚昔日家聲疑夢寐壮年交友盡稀踈<lb/>
讀書兩眼猶如月白首長懐董仲舒<lb/>
　　挽安人丘氏<lb/>
慣承甘㫖足優游八十慈親雪滿頭混沌鑿開真不變<lb/>
摩耶化去佛難留梁空落月萱堂曉香轉孤燈繐帳秋<lb/>
<pb n="KR4d0475_WYG_004-17a"/>
惟有隣家心緒切倚門人老正闗愁<lb/>
　　謾成<lb/>
暖催花雨溼行塵脈脈憑軒欲損神閒憶少年如昨日<lb/>
只疑樂事是前身黄鸝紫燕春仍好剰水殘山物自新<lb/>
可惜白鷗波浩蕩扁舟老却釣魚人<lb/>
　　永嘉包氏子孝感詩<lb/>
昔别風塵際驅馳三十春存亡違故里涕淚泣髙旻棄<lb/>
置青雲志間闗白髮親及泉悲厚地錫類有斯人就織<lb/>
<pb n="KR4d0475_WYG_004-17b"/>
從無婦揮金竟贖身生還休陟屺孝感實通神轉覺乾<lb/>
坤大難酬造化仁楠川耆舊在為爾一酸辛<lb/>
　　挽葛元白二首<lb/>
年登七十鬢絲垂纔别經旬病忽危死隔異途悲范式<lb/>
奏終流水失鍾期已無湖上重來日猶有床頭未和詩<lb/>
妻逸子賢人事盡難教竹杖化龍遲<lb/>
老來多感病孱顔不擬先生去不還酒約詩人時共飲<lb/>
門嫌俗客晝常闗傷心池畔新移菊瘞骨湖西舊買山<lb/>
<pb n="KR4d0475_WYG_004-18a"/>
牢落西風吹别淚楓林赤葉正斕斑<lb/>
　　春老言情<lb/>
野薔薇開花欲盡官蝦蟆呌春無多人生萬事聊復爾<lb/>
有句不禁芳草何<lb/>
　　偶成<lb/>
榖雨聲連四月初閉門甔石久無儲貧憐杜甫常賖酒<lb/>
老愛邊韶懶讀書鄉里小兒相爾汝簷楹乳雀自親疎<lb/>
生生化化皆春意誰羡簞瓢樂有餘<lb/>
<pb n="KR4d0475_WYG_004-18b"/>
　　和友人春雨詩韻<lb/>
物換山仍在春歸鬢亦華詩來慚馬異金盡誤劉又林<lb/>
色花如綺簷聲雨似麻世情忘已久投分老烟霞<lb/>
　　山行有感<lb/>
此聲欲發又還吞壮志消磨入瘦藤山北山南松色裏<lb/>
一年强半送親朋<lb/>
　　經山寺有懐故友<lb/>
浮雲春色眼前生萬事傷心布榖聲薊子休慙𤣥尚白<lb/>
<pb n="KR4d0475_WYG_004-19a"/>
屈平常愧濁難清鶯花世界經飄泊湖海襟期失老成<lb/>
山寺無人晚歸去詩牌忍見舊題名<lb/>
　　漁父歌<lb/>
老翁家住西湖邊自從學釣四十年瓦甌酒醒炊未熟<lb/>
白日過午常髙眠昨朝老婦丁寧泣銛鈎須利不須直<lb/>
得魚賣錢及早歸鄉吏打門征斂急嗚呼呉松笠澤秋<lb/>
水多筆床茶竈今如何<lb/>
　　傷廢塜<lb/>
<pb n="KR4d0475_WYG_004-19b"/>
春風習習吹花木千山萬山一齊緑日午諸村社鼓喧<lb/>
田家小兒徤如犢閒來徒歩上前岡纍纍古塜相攅簇<lb/>
荷鋤老叟向我言元是前朝貴人族貴人在時勢絶倫<lb/>
後擁前遮來繡轂并吞隣土孰敢嗔回山轉水開林麓<lb/>
相連崗幹成一丘斸斷雲根埋寳玉大書功徳紀豐碑<lb/>
直向山前起華屋子孫擬作千年計盡是老夫親拭目<lb/>
星移物換水東流泉下知誰伴幽獨翁仲雙雙賣與人<lb/>
留得三竿兩竿竹寒食不見紙錢飛只有啼鵑替人哭<lb/>
<pb n="KR4d0475_WYG_004-20a"/>
又説東家來卜地役夫日夜喧山谷天理蒼茫不可知<lb/>
後車須看前車覆<lb/>
　　浙江晚眺<lb/>
昔年呉越事并吞留得青山只斷魂落日正明漁浦渡<lb/>
歸鴉遙㸃范家村雲分雨脚回沙溆帆趂潮頭出海門<lb/>
欲問凄凉千古意鴟夷何處有兒孫<lb/>
　　閑思二首<lb/>
累石誅茅一徑開自移花木向陽栽春來可是多隂雨<lb/>
<pb n="KR4d0475_WYG_004-20b"/>
漬得棋枰上緑苔<lb/>
困來收起讀殘書閒坐蕭齋一事無學圃慣知花木性<lb/>
莫教蘭蕙雜䕷蕪<lb/>
　　西軒夕望<lb/>
鄭公粉繪久寂寞山水佳氣誰為傳閒雲無心底不定<lb/>
凍鴈失序空相憐獨留雙塔樹倒景尚憶髙堂祠昔賢<lb/>
寒煙蔓草亦自好未須歌鼓汙天然<lb/>
　　解嘲<lb/>
<pb n="KR4d0475_WYG_004-21a"/>
與奪紛譁事事虚此身天地一籧廬避名秪畏人心險<lb/>
存道元非世法疎甑裏塵生徒好客床頭金盡謾耽書<lb/>
秋聲又入窗前竹除却髙眠總不如<lb/>
　　凉夜獨吟<lb/>
竹風吹獨夜危坐破愁生嵗月此身老路岐何日平行<lb/>
雲攙月過戍鼓雜鐘鳴多少心中事苦吟吟不成<lb/>
　　天師真人畫小景卷<lb/>
溪煙蒙青林秋色灑天地歸舟何人斯傑閣吐茫昧洩<lb/>
<pb n="KR4d0475_WYG_004-21b"/>
雲展白練絶巘立蒼翠真人心虚無發頴抉元氣淋漓<lb/>
一尺楮回薄萬里意嘗聞郭忠恕刻畫破精粹豈若法<lb/>
自然淡乎似無味六丁慎呵護恐有風雷至<lb/>
　　短景<lb/>
短景移林影田家得暫依病牛㝷日睡枯葉帶霜飛坦<lb/>
蕩天公意凄凉客子衣窮通應有定未必計全非<lb/>
　<lb/>
　霞外詩集卷四<lb/>
</p>
<p>
</p>
  </div>
<div>
                <head>霞外詩集卷五</head>
    <p>
<pb n="KR4d0475_WYG_005-1a"/>
欽定四庫全書<lb/>
　霞外詩集卷五　　　　　　元　馬臻　撰<lb/>
　　述懷五十韻<lb/>
昔際承平乆生涯足可憐過庭猶昨日騎竹想當年書<lb/>
劒辛勤厯輕肥少壯便浪遊春富貴醉舞月嬋娟候轉<lb/>
芳華歇時移斗柄偏狂歌傷徳鳳再拜聽啼鵑敢議乾<lb/>
綱墜難支國步顛安危誰可料否泰理相連義士含孤<lb/>
憤謀臣誤大權少微潛在野太史泣占天不起嚴陵釣<lb/>
<pb n="KR4d0475_WYG_005-1b"/>
空懐范蠡船乗軒猶寵鶴治國昧烹鮮朽木終摧折微<lb/>
軀忍棄捐天兵威武奮皇澤至仁宣豈意波濤怗還容<lb/>
骨肉全萬方蘇雨露四海戢戈鋋倦鳥思喬木窮魚守<lb/>
故淵甑塵貧似范晝睡懶如邊逸翮淹髙翥羸驂恥後<lb/>
鞭夢疑隍鹿在機息海鷗眠喪亂頭顱改蕭條節序遷<lb/>
行將蠡測海坐待地流泉獻璞悲和泣辭金憶震賢世<lb/>
途從汨汨王道本平平東魯衣冠盛中原禮樂專逺塵<lb/>
山出沒大野轍盤旋砧響千門急蟾光幾度圓窺斑嗟<lb/>
<pb n="KR4d0475_WYG_005-2a"/>
隠豹顧影笑飢鸇古水縈長帶晴雲擘亂綿弓亡元在<lb/>
楚臺逈亦趍燕羽服陪瑤殿天厨錫綺筵域中知道大<lb/>
物外愧身先歸意驚張詠離居老鄭䖍風行猶有待嵗<lb/>
晚薄言還城郭人依舊湖山景自妍艤舟臨斷港散䇿<lb/>
陟層巔苑廢移山鬼祠荒謁水仙壞梁殘白蟻舊物失<lb/>
青氊落景連村雨薰風一樹蟬野茶伸雀舌林蕨竪兒<lb/>
拳挂劒㝷新塜懷人歎<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>川計疎生坎壈道直受迍邅<lb/>
穴冷拖腸鼠槎依縮項鯿愁䲭休嚇食饞犬誤垂涎業<lb/>
<pb n="KR4d0475_WYG_005-2b"/>
在詩三百沽從斗十千舉觴欺大白隠几味重𤣥涙盡<lb/>
山陽篴耕無杜曲田苦吟期自放脱藁怕人傳虎變愚<lb/>
難測龜藏我獨然梅花開又落誰復繼殘編<lb/>
　　贈王可受<lb/>
天上白日苦易傾湖外青山色長好卧沙秃栁回古春<lb/>
劒脊菖蒲瘦如草大船十丈騰五章絲管嘈嘈故相惱<lb/>
誰於此理得其全人間乆欠眉山老淮隂才子心好竒<lb/>
忽地入門喜絶倒溼雲吹雨紙上飛急觴一舉開懷抱<lb/>
<pb n="KR4d0475_WYG_005-3a"/>
看君學業須立成肋力慚余向枯槁靜吟不作西子妍<lb/>
粉白黛黒盡一掃更待秋風入杖藜與爾西山事幽討<lb/>
　　奉酬泰軒蔣明府惠詩集<lb/>
六義陳國風篇章著三百齊梁變浮靡雅道日崩迫大<lb/>
厯拯頽波雄鳴破昏惑有如赤水珠妙在心自得泰軒<lb/>
儒門老赤手探月窟折得芳桂枝月姊不敢惜吞香入<lb/>
肺腑出語固超特夜久虚室靜淡淡月光白一讀回古<lb/>
心再讀動精魄乃知天地間元氣運不息髙松挺節操<lb/>
<pb n="KR4d0475_WYG_005-3b"/>
衆卉失顔色小子愧學詩應當取其則<lb/>
　　遊淇緑園<lb/>
久雨今日晴芳意亦可悦前川有名園杖䇿信歩屧主<lb/>
人雅好事髙興乃激越長源遡淇水規矩隨曲折開軒<lb/>
逺色至平挹山數疊酌我以金罍餐我以玉屑森爽空<lb/>
光流左右萬竹列凛若隱君子錯磨嵗寒節所以賢達<lb/>
人篤靜以修業沂詠且及時春風未鶗鴂興來輒自至<lb/>
興盡即言别相送過河橋青天有明月<lb/>
<pb n="KR4d0475_WYG_005-4a"/>
　　題栖碧園<lb/>
青山多逸士住處絶囂塵不是人間世桃花流水春晴<lb/>
嵐凝户牖空翠撲松筠却憶騎鯨客忘言意更真<lb/>
　　因話金陀遺編奉呈復齋岳仙尉就叙别懐<lb/>
宋家王氣久凋零奸檜元來黨彗星陷得忠良寃漬骨<lb/>
路人空唾牧牛亭<lb/>
一簣功成觸禍根忠名還與此山存寺田廢盡誰能復<lb/>
武穆王家六代孫<lb/>
<pb n="KR4d0475_WYG_005-4b"/>
王孫徳業是真儒楚楚衣冠六十餘漸覺令人不好武<lb/>
傳家惟只用詩書<lb/>
相逢傾蓋即相知醮罷星壇秪説詩今日河橋還愴别<lb/>
柳花飛雪未多時<lb/>
　　雙鶴吟寄友人<lb/>
依依兩白鶴嵗久住青田一鶴垂兩翅飲啄沙汀煙一<lb/>
鶴展長翮㝠㝠自冲天思之不可見獨立秋風前有時<lb/>
月夜羣動息孤唳一聲山水碧凝眸側頸復裴回影落<lb/>
<pb n="KR4d0475_WYG_005-5a"/>
空林風露溼故人獨抱經濟才淵珠炯炯光難埋江南<lb/>
地暖梅花開折花待君君不來梅花嵗嵗開又落空向<lb/>
梅邊詠雙鶴<lb/>
　　春日幽居和韻二首<lb/>
吟多頭已白望極與偏長人靜坐臨水蝶髙飛過牆疎<lb/>
簾通草色急雨減花香幾畝山田在歸耕憶汶陽<lb/>
閒門芳草遍長日付文楸琴潤迎梅雨衣單近麥秋一<lb/>
春添藥債兩眼只詩愁更欲拈書賣湖邊買釣舟<lb/>
<pb n="KR4d0475_WYG_005-5b"/>
　　鷺<lb/>
水風吹冷逼菰蒲藕葉欹斜一半枯玉立鷺鷥渾不動<lb/>
滿身煙雨看西湖<lb/>
　　飲饑交友<lb/>
何處坐愁思西風吹客塵酒餘離岸艣秋老倚樓人言<lb/>
道無知已苦吟空役神還歌三疊意慘淡别交親<lb/>
　　送鄧蓀壁回師壇<lb/>
紫府仙人玉練容偶隨笙鶴下天風一千餘里梅花外<lb/>
<pb n="KR4d0475_WYG_005-6a"/>
二十四巖江水東贈别篇章今日賦論文樽酒幾時同<lb/>
不知三疊琴心裏早晚誰先上道功<lb/>
　　和張伯雨見寄懐友詩韻<lb/>
古道向淪没世逺懐羲軒衰梧鳳難止惡木隂易繁况<lb/>
兹雨露濡何以杜本根衆鳥欣所託日草爭奪喧喧卑<lb/>
令人瘦曠達寄琴樽士有張伯雨壯嵗髙誼敦豈無青<lb/>
雲交秋風過閒門好古既不泯汲汲資討論幸有茅簷<lb/>
下冬日可負暄所以陶元亮欲辯已忘言<lb/>
<pb n="KR4d0475_WYG_005-6b"/>
　　送蔣月屋歸富春<hi>并序</hi>
　　　富春才士蔣月屋於大徳癸卯冬始予識面一<lb/>
　　　語合道如平生親予愛其學贍而不矜處和而<lb/>
　　　節禮故日與青衿之徒誨而不倦凡寄予數詩<lb/>
　　　皆深入唐人之室讀之使人擊節欣歎今詩家<lb/>
　　　行輩中不可多得江空嵗晚掉頭言歸則世故<lb/>
　　　可知矣輒成律詩二首以罄别懐回雁春呉寄<lb/>
　　　書可待<lb/>
<pb n="KR4d0475_WYG_005-7a"/>
相見即傾蓋生涯同苦吟時情不好古雅道少知音木<lb/>
落年華晚帆懸雪意深男兒無别淚此日亦沾襟<lb/>
論交不易得此别轉難忘模楷存前古篇章逼盛唐早<lb/>
梅欹嶺白寒日照江黄家近嚴陵瀨垂鈎莫謾忙<lb/>
　　至節即事<hi>并序</hi>
　　　癸酉嵗長至節效王建體偶成絶句十首予年<lb/>
　　　始二十即一時之事寓一時之意故淪落不復<lb/>
　　　收今於故篋中得其舊藁青燈三復如對故人<lb/>
<pb n="KR4d0475_WYG_005-7b"/>
　　　樂天云欲留年少待富貴富貴不來年少去乃<lb/>
　　　知年少承平之樂誠不易逢三十餘年恍一夢<lb/>
　　　寐吁予老矣滿簪華髮投迹空林情之所來不<lb/>
　　　覺涕下故録于卷末以重感慨云<lb/>
觀臺雲物已書黄預卜年豐喜倍常萬姓只知行樂處<lb/>
更無餘事可思量<lb/>
天街曉色瑞煙濃名紙相傳盡賀冬繡幙家家渾不捲<lb/>
呼盧笑語自從容<lb/>
<pb n="KR4d0475_WYG_005-8a"/>
閒看來往坐多時雨灑香塵土溼微珠翠壓頭行不穩<lb/>
嬌羞兒女把人衣<lb/>
照席銀山處處同綺羅人坐畫堂中笙簫未動初筵秩<lb/>
先命歌兒勸冒風<lb/>
昨夜梅花已報春地瓶移插更精神酒酣纎手爭來折<lb/>
鸚鵡回頭不敢嗔<lb/>
已有紗籠照舞兒喧喧鼓<graphic n="KR1055" url="https://raw.githubusercontent.com/kanripo/KR-Gaiji/master/images/KR1055.png" mimeType="image/png"/>自相隨誰家院落來呼喚<lb/>
門外天明也不知<lb/>
<pb n="KR4d0475_WYG_005-8b"/>
簾旌疊疊繡鮫綃遮護香風不放消却恐酒䦨先睡去<lb/>
預教小玉問来朝<lb/>
新詞聽徹思徘徊侍女擎羮下筯遲紅燭有花心暗喜<lb/>
流蘇雙挂玉梅枝<lb/>
店舍喧譁徹夜開熒煌燈火映樓臺歡遊未曉不歸去<lb/>
早有元宵氣象來<lb/>
乾天行健復初陽宫線還添化日長報答升平將一念<lb/>
家家人靜爇爐香<lb/>
<pb n="KR4d0475_WYG_005-9a"/>
　　追别詩友<lb/>
送客歸來益自驚飄零又覺嵗華新瑶琴絃絶知音在<lb/>
紙帳燈昏得夢頻江上有家皆舊業門前無路不通津<lb/>
詩人漸漸東西去誰為梅花報答春<lb/>
　　贈梓山桑醫士三首<lb/>
上下膏肓二豎欺煙霞痼疾我難醫曽聞適口非良藥<lb/>
劉氏從教未得知<lb/>
扁鵲秦和久不聞桑君百世有神孫囊中羞澀胸中富<lb/>
<pb n="KR4d0475_WYG_005-9b"/>
藥劵如山總不論<lb/>
臨淄古有淳于意苕水今傳桑梓山已見髙名藏不得<lb/>
長留詩卷在人間<lb/>
　　冬日閑居<lb/>
世事於人喜漸稀交游惟寄隱居詩旋營暖閣延閒客<lb/>
自斫寒蘆葺破籬心懶尚餘詩骨徤年髙常被鬢毛欺<lb/>
悠悠此意誰知得萬里天風雁過時<lb/>
　　題節婦崔氏傳後<lb/>
<pb n="KR4d0475_WYG_005-10a"/>
貞婦抱節操彼蒼何降割志士懐孤忠豈謂靈均奪良<lb/>
人一已逝大力難回斡依依撫耄稚終作守義活姑死<lb/>
復厚送兒成固超達萬古如明月光彩不可掇詩罷神<lb/>
亦驚落日湘江闊<lb/>
　　鷺鷥<lb/>
羽毛疑積雪久立小溪傍只見身不動豈知心更忙眼<lb/>
迷寒藻色夢結白蘋香應恨魚難得遥天又夕陽<lb/>
　　村中書事四首<lb/>
<pb n="KR4d0475_WYG_005-10b"/>
桑條漸緑雨晴初二月風光似畫圖茅店酒香招過客<lb/>
籬邊懸出草葫蘆<lb/>
餉留兒女自喧呼指㸃春禽又引雛村婦相逢還笑問<lb/>
把蠶今嵗是三姑<lb/>
軋軋繰車草屋低新篁帶籜出簷齊鶯雛未省逢人避<lb/>
直向路傍花上啼<lb/>
神旗社鼓簇林煙野老村童滿路喧但得秋成官役少<lb/>
免教兒女賣田園<lb/>
<pb n="KR4d0475_WYG_005-11a"/>
　　宜興張公洞<lb/>
嵌巖竒怪復巑岏雲遶香臺奪目寒洞口無人逢果老<lb/>
石頭何代化靈官泥存丹竈千年迹花落清樽此日歡<lb/>
飲罷沈吟未歸去松隂露滴楮皮冠<lb/>
　　送陳渭叟回山居新隱<lb/>
問君何事遊春城黄塵不礙雙眼明碧桃開盡且歸去<lb/>
新宫正待山𤣥卿<lb/>
　　春歸曲<lb/>
<pb n="KR4d0475_WYG_005-11b"/>
平林靜緑生幽芳桃脂杏粉攢蜂房西樓浪客唱别恨<lb/>
屈巵酒暖珊瑚光百勞留春春不許愁觜喃喃如寐語<lb/>
翠鴉遊女捲香歸一夜花神老風雨<lb/>
　　閑意<lb/>
落花時節雨㝠㝠門掩春風逺市聲生怕閒人談俗事<lb/>
自開芳逕寄幽情團煙野竹侵霄立巢樹馴鳩傍客鳴<lb/>
却笑西湖鷗與鷺亂眠沙觜見船驚<lb/>
　　感懐<lb/>
<pb n="KR4d0475_WYG_005-12a"/>
山南山北菜花黄又做春風夢一場多少亭臺渾不見<lb/>
欲憑煙鳥問斜陽<lb/>
　　送王可受之京<hi>并序</hi>
　　　淮隂王可受竒才髙義志在四方一旦束書來<lb/>
　　　杭故流俗罕交簞瓢自若也且夫大塊賦形所<lb/>
　　　稟則異而分投膠漆者古亦鮮聞僕與可受㑹<lb/>
　　　面稀而襟誼合遽爾云邁能亡愴然吁聚散有<lb/>
　　　常徒感文通之賦出處努力當懐子美之詩輒<lb/>
<pb n="KR4d0475_WYG_005-12b"/>
　　　成短章少伸别緒車既膏矣夫復何言<lb/>
浩浩康衢塵迢迢長安陌疊疊經天雲遙遙逺行客之<lb/>
子當盛年詩書滿胸臆培風搏九萬㑹見生羽翼翻思<lb/>
夙昔情對面成脈脈不是臨行不贈言自是愁多言不<lb/>
得天長水闊無奈何髙拍䦨干衆山黒<lb/>
　　訪山家不值<lb/>
雲裏掩雙扉何山採蕨薇苔痕彌坐石竹色犯行衣露<lb/>
蝶一團宿風花四散飛靜中觀物理各自盡天機<lb/>
<pb n="KR4d0475_WYG_005-13a"/>
　　至大已酉春天師教主大真人俾予佑聖觀虚白<lb/>
　　　齋髙士謹裁七言律詩一首辭謝<lb/>
盤空獨鶴下仙壇紙上春風墨未乾駑馬斷無千里志<lb/>
鷦鷯惟羡一枝安青天蕩蕩𤣥恩大白髮悠悠世路難<lb/>
容得閒身老林壑湖西山色倚樓看<lb/>
　　雜詠六言五首<lb/>
堤晚遊人爭渡花密流鶯亂鳴近水亭臺柳色轉山樓<lb/>
觀鐘聲<lb/>
<pb n="KR4d0475_WYG_005-13b"/>
半村半郭幽隱不羈不束閒身無利無名到念有詩有<lb/>
酒酬春<lb/>
煙外幽人獨立落日正照平臺野鷺聨翩飛去山雲斷<lb/>
續歸來<lb/>
楚尾呉頭舊夢水邊山際閒情一夜杏園風急等閒吹<lb/>
老鸎聲<lb/>
野渡緑波芳草落日青山杜鵑多少臨岐别恨送君歸<lb/>
去閒眠<lb/>
<pb n="KR4d0475_WYG_005-14a"/>
　　地幽<lb/>
地幽無客過閒居種藥荒園手自鋤湖海故人何處在<lb/>
十年僅得兩回書<lb/>
　　聞蟬<lb/>
短翼含風薄似秋一聲聲帶夕陽愁年年古柳官塘路<lb/>
催得行人白盡頭<lb/>
　　凉夜<lb/>
漸喜親燈火更深獨坐時一庭凉雨歇百種草蟲悲吾<lb/>
<pb n="KR4d0475_WYG_005-14b"/>
道思浮海人心似奕棋昭文琴不鼓何處覔成虧<lb/>
　　晴湖<lb/>
晴湖䦨檻外坐憶十年遊吟靜得新意人閒生古愁髙<lb/>
煙羣木淡逺水亂山浮幾欲乗流去鄰家有釣舟<lb/>
　　為松瀑黄尊師作溪山疊翠圖<lb/>
平生固多愚懶墮足棄捐賴有詩畫事與物相磨研恨<lb/>
無鵝溪絹幽意鬱不宣秋晚形神清落筆且周旋尺素<lb/>
混太古象具剖闢先溪山忽重疊浩思浮雲煙樓觀金<lb/>
<pb n="KR4d0475_WYG_005-15a"/>
碧開衆態敷幽妍秋色挾以至髙風生樹巔羣有備一<lb/>
幻孰謂理不然老耳厭喧卑但覺靜所便幸遇古君子<lb/>
締此翰墨縁見山有真意淵明得其全<lb/>
　　九日<lb/>
把酒且酬重九節龍山㑹散幾斜曛嘲詩謾憶孫廷尉<lb/>
落帽今無孟府君冉冉黄花從古有寥寥清事更誰羣<lb/>
髙秋大笑人間世我亦天涯一片雲<lb/>
　　水軒秋眺<lb/>
<pb n="KR4d0475_WYG_005-15b"/>
幽軒駕平湖納納縱秋望目極心自逺頗覺脱塵坱融<lb/>
雲積白黒詭怪出萬状山㘭日色破川光亂流浪庭桂<lb/>
復憐人稍稍金粟放豈無數日好為我發清曠花落有<lb/>
時榮我老無日壮幼逐心境移了識死生妄委順夫如<lb/>
何忍使靈物喪回首送扁舟孤燈照漁唱<lb/>
　　飛霜歌<lb/>
飛霜悴百草芳蘭亦委柯縱欲努舊力奈此寒風何在<lb/>
昔結花初豈不受春多恥隨桃李場託迹空山阿四時<lb/>
<pb n="KR4d0475_WYG_005-16a"/>
有代謝陽豔忽已過薰蕕苦不辨一體同消磨不如牡<lb/>
丹根密幄相遮羅傷心復傷心傷此飛霜歌<lb/>
　　旅夜<lb/>
自慚身世拙客裏更闗情月樹回凉影秋聲疊夜砧道<lb/>
能忘畏壘酒不破愁城睡薄吟魂冷西風亦屢驚<lb/>
　　寄澉川楊如山<lb/>
吾聞沙丘之馬黄驪牝牡世莫知九方臯去不復有天<lb/>
風吹我滄海邊忽地相逢釣鼇手論文託契輸心胸傾<lb/>
<pb n="KR4d0475_WYG_005-16b"/>
倒金樽斟緑酒登髙望逺古意多百年之樂能幾何男<lb/>
兒屑屑志不展秋霜滿鬢空蹉跎酒酣眼極情未畢笑<lb/>
指青山歌落日却憐徐福向蓬丘蒼蒼煙浪無消息明<lb/>
朝挂席我歸來西湖十月梅花開梅花開動詩思思君<lb/>
不待春雁回因之一寄平安字<lb/>
　　送徐芝石之饒陽税使<lb/>
别袂分呉地之官及楚鄉還聞税斂薄㑹見姓名香山<lb/>
晚雲侵樹江春燕語檣公餘詩思好風月屬鄱陽<lb/>
<pb n="KR4d0475_WYG_005-17a"/>
　　春日獨坐言懐<lb/>
昔日歡娛憶此身名園歌舞接芳辰蟄雷夜送催花雨<lb/>
香逕春迷鬬草人合沓樓臺形勢壮風流鶯燕語言新<lb/>
眼前舊物渾狼籍休怪提壺勸客頻<lb/>
　　寄題皆山樓<lb/>
仙人好樓居縹緲半空立吐納萬里秋回合數州碧倚<lb/>
檻足吟嘯四面嵐氣入下視塵土中日夜風雨急處士<lb/>
種茶處髣髴白雲溼何時一登臨啜茗坐終日㑹待飛<lb/>
<pb n="KR4d0475_WYG_005-17b"/>
蓬山清風生兩腋<lb/>
　　桃花<lb/>
淺碧繁紅又滿枝化工消息本無機豔滋曉露鶯摇落<lb/>
香漬春泥燕掠歸金谷園中芳草在𤣥都觀裏昔人非<lb/>
自從雲隔天台路劉阮如今夢亦稀<lb/>
　　閑中書事<lb/>
不甘老眼坐相欺抄盡窗前近作詩因理舊書傷故友<lb/>
偶經閒事憶前時綺羅香散春風老鼓角聲來夕照遲<lb/>
<pb n="KR4d0475_WYG_005-18a"/>
咫尺青山歸未得可憐辜負白雲期<lb/>
　　送張仲美之黄陂縣令<lb/>
夫子先流輩之官冰蘗清吟髙存雅道嵗晏識交情天<lb/>
路飛鳬下津亭候吏迎黄陂嘉政在汛愛入琴聲<lb/>
　　春日寄友人<lb/>
聞道西山春事稠一年能得幾回遊莫教桃李虚開盡<lb/>
凖擬百錢懸杖頭<lb/>
　　行春<lb/>
<pb n="KR4d0475_WYG_005-18b"/>
行春無侣自遲留汀草汀花暖更稠馬援近來成矍鑠<lb/>
謝安應合減風流乍驚語燕穿人屋無賴遊絲絆客舟<lb/>
老我光隂忽如此不判樽酒復何求<lb/>
　　無營<lb/>
宇宙春風起無營只閉闗魚龍趍化日猿鶴戀空山去<lb/>
浪溶溶外飛花擾擾間人生謾多事不及嶺雲間<lb/>
　　送桐廬徐教諭<lb/>
詩禮名家積慶餘桐江文掾著鞭初不惟鄉里能稱善<lb/>
<pb n="KR4d0475_WYG_005-19a"/>
轉使兒曹愛讀書芹水春香心自得萱堂日暖喜何如<lb/>
却憐垂白嚴陵老萬頃煙波學釣魚<lb/>
　　題彈琴畫卷<lb/>
伯牙彈古調沖淡心天倪六馬猶仰秣其眹乃得窺至<lb/>
音存至寂未必鍾期知昭氏在不鼓然後無成虧<lb/>
　　世情<lb/>
世情人事兩蹉跎一夜西風掠燕窠不見襄陽于節度<lb/>
青山空羡白雲多<lb/>
<pb n="KR4d0475_WYG_005-19b"/>
　　雙鳳普福觀瑞芝<lb/>
雲朶絲金疊幾層似聞雙鳳遺瓊根潤浮𤣥圃煙霞氣<lb/>
色凝天壇雨露恩綺皓欲㝷還有約槖駞雖巧未須論<lb/>
由來福地多祥瑞萬嵗千秋祝至尊<lb/>
　　寫意<lb/>
諸機忘已盡魚鳥日相親移竹喜逢雨訪人愁問津杖<lb/>
藜徒歩弱行李索居貧未遂平生志長懐鄭子真<lb/>
　　山中重九二首<lb/>
<pb n="KR4d0475_WYG_005-20a"/>
忽忽九日至幽致饒山家石根去年菊復作今嵗花弱<lb/>
枝不自立<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>氉相交加恐爾霜風來寒英委泥沙流日<lb/>
不相貸衮衮天之涯登髙豈無人所欠惟孟嘉且就菊<lb/>
花飲寧復空咨嗟<lb/>
東籬菊花開每憶陶彭澤今人非昔人此士難再得隱<lb/>
几盼庭柯不語心惻惻遙憐柴桑里千古南山色<lb/>
　　秋日閑咏二首<lb/>
西湖晴雨畫圖間坐倚䦨干自解顔無酒可供千日醉<lb/>
<pb n="KR4d0475_WYG_005-20b"/>
有錢難買一生閒草衰春色來時路鶴宿秋聲起處山<lb/>
横笛吹殘天又晚釣舟燈火入蘆灣<lb/>
湖西日落湖東隂湖邊樓觀環蓬瀛孤山雲氣出亂樹<lb/>
六井水流通古城土風猶祠李相國菊泉誰薦蘇端明<lb/>
我有新詩弔草景景昏日短難為情<lb/>
　　蟹二首<lb/>
最憐生沮洳畫手亦曽摹郭索趍船火爬沙出㟁蘆旁<lb/>
行知性躁實腹任腸無張翰思歸興當年誤憶鱸<lb/>
<pb n="KR4d0475_WYG_005-21a"/>
慣穿籬落罅邊來名負横行誤被猜水國霜微初上籪<lb/>
沙田稻熟已朝魁因傷喣沫依筠籠忍見持螯薦菊桮<lb/>
籍籍禮經曽載入臨風吟詠獨徘徊<lb/>
　　贈鶴泉丁處士<lb/>
海鶴傳書謁洞天少微星已照林泉歩兵未合判長醉<lb/>
執㦸終懐草太𤣥清唳一聲孤嶼外飛流千仞亂雲邊<lb/>
小山叢桂能招隱細把推敲問浪仙<lb/>
　　就前韻寄翁子善<lb/>
<pb n="KR4d0475_WYG_005-21b"/>
已斷平生不問天流年混混似原泉短檠事業抛儒素<lb/>
老境光隂味道𤣥池草又生春夢裏野梅閒落草愁邊<lb/>
羣書讀盡成無用自課青童小學仙<lb/>
　　奉簡黄瀑翁求示病懐賦藁<lb/>
志士抱幽獨病懐吟楚聲聲悲多激越天地慘不明中<lb/>
有孤直氣叩之金石清金石無變質形器非常名是身<lb/>
<hi>闕</hi>不有擺落大患嬰所以南郭翁存此隱几情清商切<lb/>
暑勢隂陽遞相傾攢攢得失根寵辱盡若驚保守堅貞<lb/>
<pb n="KR4d0475_WYG_005-22a"/>
節糾結嵗草盟願君枉來章讀之平不平<lb/>
　　自適<lb/>
螢雪無功志已違此身堪笑復堪悲爐中化藥慵求術<lb/>
夢裏逢人也説詩固節謾教貧女媚背時翻學小兒癡<lb/>
百年傳舍終塵土多事楊朱泣路岐<lb/>
　　送恩斷江住平江天平寺<lb/>
雲門和尚舊家風聞道宗通説亦通佛法悟來曽徹底<lb/>
江流截斷合朝東指頭龍象叢林喜句裏乾坤大藏空<lb/>
<pb n="KR4d0475_WYG_005-22b"/>
想得禪餘詩興好鐘聲半夜月明中<lb/>
　　春雨寄興<lb/>
㝷芳每恨出郊遲白髮看春亦自嗤待得雨晴無暇日<lb/>
年年説過落花時<lb/>
　　暇日偕林芝巖數詩友清遊分韻得山字<lb/>
地僻幽棲絶往還門聽佳客喜開闗<graphic n="KR1152" url="https://raw.githubusercontent.com/kanripo/KR-Gaiji/master/images/KR1152.png" mimeType="image/png"/>稜轉影日過午<lb/>
鶗鴂不鳴春滿山萬古乾坤詩卷在百年身世釣舟閒<lb/>
𤣥都道士休愁思為報劉郎鬢已斑<lb/>
<pb n="KR4d0475_WYG_005-23a"/>
　　小軒晚望感懐<lb/>
依依城郭在耆舊盡凋殘赤水求珠易青天繫日難壯<lb/>
遊多入夢落景獨憑䦨嵗月無情極相思煙水寒<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0475_WYG_005-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　霞外詩集卷五<lb/>
</p>
<p>
</p>
  </div>
<div>
                <head>霞外詩集卷六</head>
    <p>
<pb n="KR4d0475_WYG_006-1a"/>
欽定四庫全書<lb/>
　霞外詩集卷六　　　　　　元　馬臻　撰<lb/>
　　嗣師總攝呉真人奉㫖乗驛逺詣龍虎二山等處<lb/>
　　　崇建金籙大齋庚戌仲夏十有四日抵杭四聖<lb/>
　　　延祥觀慶成典禮復被綸音回鄱陽進二親國<lb/>
　　　公夫人之秩千載盛事道俗交歡敬賦七言唐<lb/>
　　　律二首言賀<lb/>
翩翻羽節午風微夾路人看晝錦歸丹詔紫泥傳象闕<lb/>
<pb n="KR4d0475_WYG_006-1b"/>
寳冠金帔勝萊衣九天飛奏通齋典三日開晴應徳機<lb/>
要與東呉留盛事悠悠吾道發光輝<lb/>
榮際三朝昔未聞暫將飛鶴下天門詞源久仰文章伯<lb/>
化囿今瞻道徳尊雨露松椿推極品金湯冠褐戴深恩<lb/>
晚香堂上薰風細藹藹歡聲入夀樽<lb/>
　　送張仲實赴姑蘇教授<lb/>
夫子才難數斯文道益尊調官之魯頖理棹赴呉門詩<lb/>
價璠璵重家聲禮節存聖朝敦養士薦美荅君恩<lb/>
<pb n="KR4d0475_WYG_006-2a"/>
　　送陳渭叟歸山中<lb/>
人生少至百一别動經載不信嵗月馳請看容鬢改先<lb/>
生本是超絶人長竿學釣清渭濵釣頭不解挂芳餌岸<lb/>
草汀花空復春大魚小魚求不得芒鞋忽厭人間窄手<lb/>
攜詩卷出萬山來覔湖邊閉闗客終朝相對百不為口<lb/>
中咄咄唯言詩飛花濁酒日色靜天地悠悠知者誰興<lb/>
盡翩然即歸去鶴巢雛在門前樹他時我亦訪君家但<lb/>
問青山白雲處<lb/>
<pb n="KR4d0475_WYG_006-2b"/>
　　閑居自遣<lb/>
喜無軒蓋欵柴荆靜裏天機見物情徳愧王良千里馬<lb/>
食無婁護五侯鯖海翁豈為鷗防慮稚子休烹雁不鳴<lb/>
一笑行藏頭已白新凉又到讀書檠<lb/>
　　舟中即事<lb/>
家住西湖楊柳煙歸心一片逐帆懸推篷試聽舟人語<lb/>
正在鴻飛阿那邊<lb/>
　　湖西分韻得西字<lb/>
<pb n="KR4d0475_WYG_006-3a"/>
詩成曽在酒家題記得西湖更向西洛社交游雲斷絶<lb/>
梨園歌舞草凄迷年華老去心猶壯世故紛來物不齊<lb/>
行盡長堤理歸棹槿花籬落夕陽低<lb/>
　　秋霽<lb/>
雨久喜新霽曠懐歌薄遊鴈經孤驛暝雲入亂山秋落<lb/>
葉無時下啼烏有底愁年光與心事盡逐水東流<lb/>
　　嵗草偶成<lb/>
古人不可見養拙謝時髦隱傍淵明柳飢懐曼倩桃鑿<lb/>
<pb n="KR4d0475_WYG_006-3b"/>
坏誰敢望抱甕豈應逃義見馮公偉仁依范叔豪乾坤<lb/>
心浩浩江漢日滔滔老境誠難料繁荆未易薅親朋隨<lb/>
宿草嵗月捲秋濤夜短雞籌促天寒象緯髙燕情傷局<lb/>
促松節感持操姜被流離析鄒裾揖讓勞亂雲迷鶴路<lb/>
短髪問漁舠念與追攀絶心辭寵辱熬世情甘木石我<lb/>
輩豈蓬蒿萬事差池裏長歌對濁醪<lb/>
　　送楊仲𢎞之京<lb/>
迢遞官塘官樹隂征鞍催發短長亭荆吳雨漲河流白<lb/>
<pb n="KR4d0475_WYG_006-4a"/>
齊魯春歸岱嶽青玉宇風雲開北極金臺日月聚文星<lb/>
近聞下詔求賢急劉向終須論五經<lb/>
　　泊然暢學士將之太平守出示竹齋安大參見寄<lb/>
　　　詩屬余和韻<lb/>
山樊嵗晚締梅兄恬憺相看足古情湖上舊遊經幾載<lb/>
吟邊心事記三生清標野鶴昻昻立髙論長河亹亹傾<lb/>
正是太平風景好雙旌五馬試春行<lb/>
　　祖塋春祀賦雜言<lb/>
<pb n="KR4d0475_WYG_006-4b"/>
平湖納衆壑兹山亭紫㝠吾祖飛舄去遺蜕扄佳城思<lb/>
之感節序泫然傷我情莫教緑髮愁中變百年人事山<lb/>
鶯囀天邊明月來古今無復延陵懸寳劒青春不作松<lb/>
下人年年空掃松間塵松風蕭瑟不忍聽且將美酒澆<lb/>
青春親朋談笑分餘胙蝴蝶不來芳草草路傍遊子矜<lb/>
少年拍手揚眉唱歌去唱歌去入誰家請看昔日朱門<lb/>
今野花風光盡屬官蝦蟆<lb/>
　　籠鶴<lb/>
<pb n="KR4d0475_WYG_006-5a"/>
曽隨阿母宴瑶池野格昂藏不受羈側頸鸞凰那有待<lb/>
能言鸚鵡莫相嗤九臯月冷歸何日三島雲深夢自期<lb/>
誰惜天風舊毛羽瘦梅花下立多時<lb/>
　　松鶴吟寄儒魯山<lb/>
寒松屈鐵骨氣聚丘壑隂老怪不適用庶脱斤斧侵東<lb/>
風飾草木衆色自成林似聞孤飛鶴斂翮遙相㝷鶴性<lb/>
負髙潔松色融古今臭味既不殊未見情先深素琴三<lb/>
五絃中有太古音太行本不險行人自㠌嶔願持寒松<lb/>
<pb n="KR4d0475_WYG_006-5b"/>
操寄此孤鶴心復恐不見信遂作松鶴吟<lb/>
　　寄葛川髙子長<lb/>
春風巷陌喜逢君歸計無端阻重㝷恨别不禁啼鴂晚<lb/>
到家應是落花深出門送客山當路隱几讀書松滿林<lb/>
自笑白頭城郭裏釣竿空負五湖心<lb/>
　　送黄瀑翁回龍虎福地三教名流飲餞分韻得醉<lb/>
　　　字又得大字<lb/>
春來幾何時草色泛空翠如何百年中聚散若交臂衆<lb/>
<pb n="KR4d0475_WYG_006-6a"/>
賔羅髙堂把酒叙别意别意不在酒已為六經醉後㑹<lb/>
定何時更待秋風至<lb/>
幽獨一寸心閉戸學懶墮自非簷雀乳詎識青春過每<lb/>
懐彌明師文墨日牽課一朝動歸興我亦北窗卧逺意<lb/>
不可將花落風雨大<lb/>
　　臨岐叙别<lb/>
呉山蕭瑟呉雲隂臨岐送别還沈吟不愁聚散易反掌<lb/>
但恨輕薄難論心流年鼎鼎素髮短歸意拍拍青春深<lb/>
<pb n="KR4d0475_WYG_006-6b"/>
江中釣得一尺鯉莫惜書信來相㝷<lb/>
　　挽徐澹軒<lb/>
璧水衣冠舊有聲芹宫三仕已忘情承家徳業存誠敬<lb/>
落筆文章法老成汛愛能全饑饉活流芳還見子孫榮<lb/>
生芻一束人何在道悦堂前月自明<lb/>
　　屠存博偕詩友見過分韻得凉字<lb/>
院靜朋簪盍吟清夏日長道同忘爾汝俗薄任炎凉林<lb/>
木鶯雛鬬湖風藕葉香鹽車多服骥不必待王良<lb/>
<pb n="KR4d0475_WYG_006-7a"/>
　　新凉遣興<lb/>
山水光中屋數椽治生無術晝常眠詩成好句敲門説<lb/>
藥遇竒方信筆傳漸老一身休問卜未來萬事只憑天<lb/>
西窗昨夜西風起秋在歸鴉落照邊<lb/>
　　冬夜長<lb/>
寒房夜久燈如珠新霜薄薄鋪堦除擁衾敗纊不釀暖<lb/>
萬感鬱沒同鰥魚隣雞努力催殘漏飢鼠啁啾壁間鬬<lb/>
可憐心事誰得知愁殺梅花月中瘦<lb/>
<pb n="KR4d0475_WYG_006-7b"/>
　　和仇仁近嵗草見寄韻<lb/>
瑤琴三疊此心閒目送飛鴻信手彈千里故人行自逺<lb/>
一聲白雪和應難賀公嵗晚稱狂客鄭老才髙只冷官<lb/>
且向吟邊了身世西山草雨捲簾看<lb/>
　　挽清軒屠武翼<lb/>
槐隂舊夢不須論餘慶終歸積善門負郭無田耕化地<lb/>
傳家有子受皇恩并將白社肩隨盡記述清軒手澤存<lb/>
徳業既脩芳緒逺一經還擬教諸孫<lb/>
<pb n="KR4d0475_WYG_006-8a"/>
　　春意二首<lb/>
空堦重疊長莓苔春靜閑門晝未開江上故人終嵗别<lb/>
柳花飛盡不歸來<lb/>
春來藥褁不曽疎手内枯藤尚未除病起無端添懊惱<lb/>
壁魚蠧盡一床書<lb/>
　　春日客思<lb/>
天地羇情薄江山幽事稠人煙成小市風雨住行舟野<lb/>
色城邊斷春華水上浮歸鴻縁底急衮衮過西州<lb/>
<pb n="KR4d0475_WYG_006-8b"/>
　　挽淵徳周真人<lb/>
昔别西池下九霄雲龍風虎際逍遙已瞻母教推慈訓<lb/>
載育師真顯聖朝姑射謾傳年榖熟易遷難擬些詞招<lb/>
金支翠節知何處望斷秋煙凝不消<lb/>
　　送張子微赴鄱陽學正<lb/>
士有張子微早嵗已識面蘇杭一葦間白首復相見悤<lb/>
悤相見又何如云今欲度鄱陽湖鄱陽多士森琪琚先<lb/>
之徳行隨詩書子率以正孰不正斯文千古師嘉謨白<lb/>
<pb n="KR4d0475_WYG_006-9a"/>
蘋昨夜秋風起八幅蒲帆泝煙水鄉閭得士早歸來髙<lb/>
名已動青雲裏<lb/>
　　越上感懐二首<lb/>
曽負琴書到越中别來三十五秋風江山有待容回鴈<lb/>
嵗月無情類轉蓬禹穴荒煙寒木老鑑湖舊水野田空<lb/>
騎鯨人去知何在擬向沙邊問釣翁<lb/>
人事浮雲易變更越江如帶遶寒城千年舊夢青山在<lb/>
一曲髙歌白髮生馬首交情分曉渡鳩邊村意傍春耕<lb/>
<pb n="KR4d0475_WYG_006-9b"/>
東風嵗嵗吹芳草金粟堆前緑又萌<lb/>
　　錢清劉太守廟<lb/>
旌斾千年去不還一錢誰信重丘山使君有廟繇清政<lb/>
俗客過門合赧顔鄉社雞豚風物好嵗時簫鼓水雲間<lb/>
殘碑讀盡無人問日草隣翁為掩闗<lb/>
　　蕭齋<lb/>
怕侵塵土氣種竹護蕭齋吾道似無味人生嗟有涯日<lb/>
光穿壊壁鴈影落閒堦衮衮百年内勞生非我懐<lb/>
<pb n="KR4d0475_WYG_006-10a"/>
　　春日陪數詩友酹磐隱墓分韻得走字<lb/>
杖䇿隨躋攀欣此方外友搴英陟崇岡雨滑徑未取撫<lb/>
事骨屢驚攢眉酹親舊蕭瑟山門風委曲瓦盆酒僕夫<lb/>
致笋蕨行厨竹間走人生縱騷屑金石亦銷朽具論夜<lb/>
旦理萬古破聾䏂初聞子規呌于今未絶口扁舟問歸<lb/>
途放歌出林藪窈窕松聲長憂來錯回首<lb/>
　　憶孤山<lb/>
自從梅樹委荒煙湖上風光不直錢見説年來春好在<lb/>
<pb n="KR4d0475_WYG_006-10b"/>
擬攜樽酒報啼鵑<lb/>
　　黄瀑翁逺寄佳篇就韻奉和四首<lb/>
去帆張别恨極浦引餘情千里故人逺尺書雙眼明乾<lb/>
坤隨闢闔雲物偶逢迎幾欲傳回信黄梅雨未晴<lb/>
飲餞鶯花日懐歸雞黍情園蒿憐仲蔚石鼎憶彌明鄉<lb/>
老吟詩别篙師倚楫迎秋風正相待不必問隂晴<lb/>
風江塵漠漠野日草離離雲隔呉山外春歸楚水湄龎<lb/>
公惟避俗墨子謾悲絲人事多翻覆長懐招隱詩<lb/>
<pb n="KR4d0475_WYG_006-11a"/>
初月照逺意向人光陸離夜華沉木杪河影薄天湄習<lb/>
靜存丹火謀生理釣絲思君望不極翻讀贈行詩<lb/>
　　送草池謝法師之京<lb/>
求賢遙捧檄浮海逺寧親豈意金門客來盟白社人聽<lb/>
鶯懐桂館轉鶴覲楓宸林壑生生意還歌帝力均<lb/>
　　送善之鄧學士被㫖之越書譔大禹南鎮二廟碑<lb/>
　　　記<lb/>
遺廟稽山嵗月多負舟龍去事如何北宫視草重修記<lb/>
<pb n="KR4d0475_WYG_006-11b"/>
南鎮因方復共科片石文章光日月九功風化浹山河<lb/>
絶勝逸少誇才思只寫黄庭換白鵝<lb/>
　　雨窗懐感<lb/>
江湖積隂雨四月如凉秋我室空四壁風聲為颼飀短<lb/>
褐久已弊敗纊幸不收况兹蒲柳質賦性多謬悠不義<lb/>
取富貴未語顔先羞稱善在法則古有馬少游平生急<lb/>
難人青春卧林丘此道付寂寞有淚如泉流世議限迫<lb/>
阨冲和喪雕鎪鳬鶴互相笑所見竟不投泥龜樂曵尾<lb/>
<pb n="KR4d0475_WYG_006-12a"/>
煙水盟馴鷗棄置勿復道倀倀非我求<lb/>
　　夜吟<lb/>
靜吟松影裏抱膝久淹留衣透一身露心㝠萬里秋聞<lb/>
鐘如有省見月未能休此意應難極㝷閒不自繇<lb/>
　　寄太平使君暢學士<lb/>
天下英才不易得中原復見文章伯扶摇九萬始一搏<lb/>
大鵬不是籠中物君侯昔著宫錦袍集賢如堵看落筆<lb/>
花磚日過草萬言暫勞牧守皆餘力去年傾蓋西湖邊<lb/>
<pb n="KR4d0475_WYG_006-12b"/>
義薄層雲如古賢摩攏風景陶大白醉看俗物都茫然<lb/>
孤山處士呼不起梅花樹老咸平煙自從别去生幽恨<lb/>
心上流塵欲盈寸山重水複夢難通每辱書郵數相問<lb/>
采石江頭月色新一樽還酹謫仙人太平無象今有象<lb/>
政化已及民風淳平生得意真天真但懐後㑹殊無因<lb/>
霖雨八荒應爾待鳯凰池上柳條春<lb/>
　　送新城賈宰<lb/>
門堦閒寂晝垂簾重疊青山遶縣前政及鳴琴方百里<lb/>
<pb n="KR4d0475_WYG_006-13a"/>
化均馴雉已三年姓名不待公卿薦世業皆持將相權<lb/>
他日人來問民俗去思碑在浙江邊<lb/>
　　漢景帝紀<lb/>
道存恭儉接前王民自熙熙物自康已見竇嬰申漢約<lb/>
長星不用出光芒<lb/>
　　寄黄尊師<lb/>
岸花開盡木芙蓉雨意分凉到水葒比似髙眠消永日<lb/>
試來湖上看秋風<lb/>
<pb n="KR4d0475_WYG_006-13b"/>
　　倚樓<lb/>
徙倚西樓倦眼開古今人世一傷懐雲將晚雨飛平楚<lb/>
鴈帶秋風過兩淮可但學詩無孔鯉空聞志怪有齊諧<lb/>
固窮自是㝷常事蔬食聊從祭祀齋<lb/>
　　挽詠沂翁縣尉<lb/>
故家喬木已凄迷白髮衣冠只舊時貧樂簞瓢忘世味<lb/>
老將書籍課隣兒藥囊病久無方効薤露情深得句遲<lb/>
遺藁有傳真不愧殷勤説與九原知<lb/>
<pb n="KR4d0475_WYG_006-14a"/>
　　春遊<lb/>
呼童提攜老瓦盆杖藜逺逺敲柴門野芳幽草煙斷續<lb/>
流鴛乳燕春瀾翻山深自有古意在日靜不知人事繁<lb/>
花開花謝一如此身外得失誰能論<lb/>
　　呈達卿焦使君二首<lb/>
維摩隱几非干病病為民心病未平五馬揚揚風化首<lb/>
且將仁惠及蒼生<lb/>
道人慵懶久忘機畫㦸門深每到稀昨夜床頭虀菜老<lb/>
<pb n="KR4d0475_WYG_006-14b"/>
飽眠閒看白鷗飛<lb/>
　　送善之鄧學士之國子司業<lb/>
階州紫水進新泥喜聽除音下玉墀只合文星依帝座<lb/>
還於錦里得儒師揮毫作賦春雲動委珮趨朝曉漏遲<lb/>
想得誨人應不倦諸生館下立多時<lb/>
　　春日幽思二首<lb/>
閒看兒童鬬草歸三三五五自相隨老翁也趂堦前坐<lb/>
笑指飛蓬滿鬢垂<lb/>
<pb n="KR4d0475_WYG_006-15a"/>
溶溶池水夜來添一雨生寒似去年飛盡柳花無好句<lb/>
却移詩思在荷錢<lb/>
　　陪吟友山行分韻得山字<lb/>
春郊有幽致不在桃李間解后得三士緩歩隨躋攀玉<lb/>
泉古招提題詩憶香山信此流電身區區亦何顔一閒<lb/>
乃自棄造化未必慳且復理歸棹日入相與還<lb/>
　　和仲實張教授除夕詩韻<lb/>
春入屠蘇酒味輕燈前笑語待天明詩應神助筆初試<lb/>
<pb n="KR4d0475_WYG_006-15b"/>
癡任人嫌夢却清紅豆粥香分餽餉金花勝巧耐逢迎<lb/>
年來嵗去闗心事怕聽隣家爆竹聲<lb/>
　　挽黄松潭二首<lb/>
紛紛世事厭炎凉白首書林夢一場月冷夜長鸞弔影<lb/>
江空嵗晚鴈分行臨終覔得驚人句留别親傳教子方<lb/>
惆悵九原春草緑勒銘誰為發幽光<lb/>
悲凉舊事已難論唱和詩章滿篋存風雨市㕓多白眼<lb/>
妻兒燈火幾青樽玉樓有召能成賦蓬海無香為返魂<lb/>
<pb n="KR4d0475_WYG_006-16a"/>
處士不歸𤣥鶴去孤山梅老月明村<lb/>
　　題淨慈叢玉軒<lb/>
招提雄壓南屏山李侯筆底叢竹蟠風香細度白薝蔔<lb/>
秋影森立青琅玕瀾翻醉墨光凝鐵不受𤣥冬雪摧折<lb/>
室中老子心亦空白髮相看眼如月<lb/>
　　詠田横二首<lb/>
漢家天子詔遺臣恰是恩多慮轉深忠義自能輕一死<lb/>
可憐門客盡同心<lb/>
<pb n="KR4d0475_WYG_006-16b"/>
海日荒荒海氣凉一思前事一心傷繇來匪石終難轉<lb/>
不是將軍畏酈商<lb/>
　　送希真鄭尊師回新州洪丘山舊隱<lb/>
志士涵正氣不露荆虹輝一逢龜臺人慷慨脱繡衣去<lb/>
冬來江南還尋舊游處榾柮聚談𤣥愜我平生遇天地<lb/>
本不老江山生古情春風動歸興散入流鶯聲洪丘山<lb/>
上雲錢塘江中水滄江日夜奔急流只有青山是知已<lb/>
歸去來歸去來白雲滿山花亂開<lb/>
<pb n="KR4d0475_WYG_006-17a"/>
　　挽俞古梅三首<lb/>
力盡穿楊事可悲棲遲城郭自儒衣青燈夢寐功名逺<lb/>
白髮光隂志願違死悟潰癰皆幻化學窮大易到𤣥微<lb/>
案頭書卷塵狼籍珍重東床為發揮<lb/>
西湖遺老盡銷磨屈指如君數不多聞説篇章常見許<lb/>
每逢休暇即相過膏肓病證無良藥生死交情入感歌<lb/>
為問梅花全古節嵗寒心事欲如何<lb/>
古言七十人希有惟恨朋簪失典刑註易麻衣才脱藁<lb/>
<pb n="KR4d0475_WYG_006-17b"/>
讐書光禄罷傳經<hi>未化前三日夢中言詩記此二句</hi>髙門已繼中郎女<lb/>
後夜虚瞻處士星岑寂南山山下路緑隂黄鳥不堪聽<lb/>
　　贈心山<lb/>
真宰凝空無靈樞運百體顔子契坐忘淵明得真止妙<lb/>
感潛至寂詎作死灰擬風雨撼不動疇能計終始<lb/>
　　送姚江村回髙安<lb/>
聖賢法大道二氣調闢闔所以稷契心妙與古先合載<lb/>
聞盛明世總總任英達夫子璠璵器聲價久合㳫迎師<lb/>
<pb n="KR4d0475_WYG_006-18a"/>
不憚逺遂下陳蕃榻聖經光日月接要延問荅始知經<lb/>
濟材硎利若新發斯文藉彌縫善建固不拔錢湖舊游<lb/>
地即事傷素髮木落洞庭波商氣倏蕭颯緬懐千里蓴<lb/>
已覺寸心渴余衰矍鑠久送逺乏挈榼清江浩茫茫扁<lb/>
舟待明發<lb/>
　　送達卿焦使君<lb/>
疇昔相逢事壮遊盍簪人物盡名流蚤登霄漢辭朝列<lb/>
老向錢塘作郡侯井邑民歌千里月河橋客散數帆秋<lb/>
<pb n="KR4d0475_WYG_006-18b"/>
西風滿耳蟬聲急明日思君過别州<lb/>
　　冬至即事二首<lb/>
今日陽初復比隣相賀喧門深車馬盛筵秩管絃翻華<lb/>
屋皆新主寒梅只故園鞲鷹仍得意飽肉但飛鶱<lb/>
結屋傍湖水對門三四峰心灰無復煖鬢雪近來濃孤<lb/>
雁雨中過短書燈下封平生故人意衰老不相從<lb/>
　　髙樓晚望<lb/>
徙倚髙樓今古情暉暉晚日故留人真傷令節經冬至<lb/>
<pb n="KR4d0475_WYG_006-19a"/>
細數行年又甲寅樗櫟此身從物棄江湖舊友得書頻<lb/>
濁醪未必消愁絶為見寒梅發興新<lb/>
　　溪月王真人被㫖入覲謹賦五言六韻詩奉餞分<lb/>
　　　韻得在字<lb/>
天地鼓橐籥道備域中大彌綸宇宙間妙寓無不在真<lb/>
人體道用翊教際明代飛書下寥廓指鶴促行邁游雲<lb/>
澹微霄凉飈引虚籟二月江花開回車定相待<lb/>
　　為北村湯同知題畫卷二首<lb/>
<pb n="KR4d0475_WYG_006-19b"/>
山人慣識山中趣來訪山家陟山路轉頭萬事總不知<lb/>
只有秋聲在髙樹<lb/>
黄塵浩浩眯人目怪石急流生野姿溪橋不放車馬過<lb/>
山頭樓觀秋參差<lb/>
　　不眠<lb/>
不眠今夜月為我照書堂古木移長影飛星引細光嵗<lb/>
華行漫與人事日蒼茫自愧忘機客蕭蕭兩鬢霜<lb/>
　　嵗夜<lb/>
<pb n="KR4d0475_WYG_006-20a"/>
喧聲爆竹九街傳瑣瑣悲歡又一年魍魎已驅儺有道<lb/>
屠蘇先飲我無縁傍人燈火真相向殢食兒童强不眠<lb/>
休説開元舊時事長歌短髮易凄然<lb/>
　　題晝醉<lb/>
曽入咸平處士詩温存還向畫圖披須知小草難真醉<lb/>
飢鼠跳梁莫謾欺<lb/>
　　擬常建題破山寺<lb/>
古寺破山色入門松竹隂雨花傳祖意坐石契禪心潭<lb/>
<pb n="KR4d0475_WYG_006-20b"/>
靜白雲上月髙清梵沈幾時辭一尉尋社入東林<lb/>
　　讀漢明帝紀<lb/>
穆穆中興禮樂風雲臺諸將已論功如何海宇塵氛靜<lb/>
至死無人説祭彤<lb/>
　　題鶴泉圖<lb/>
我聞匡廬之山青入天上有瀑布千仞懸嵌空金碧根<lb/>
髙源噴薄直自太古前未知鑿開混沌竅神物茫昧誰<lb/>
之然翩然皓鶴來何許心融恍聽泠泠語云是遼城丁<lb/>
<pb n="KR4d0475_WYG_006-21a"/>
令威𤣥圃崑丘曾一舉為嫌天上多官府偶向人間值<lb/>
風雨稻粱與魚蝦瑣細不足數空餘舊標格燕雀莫敢<lb/>
侮令威令威我欲從之遊天風萬里㝠㝠秋力小羽翮<lb/>
短六合安能周乃知摶鵬鷽鳩各有分不如榆枋飛躍<lb/>
棲林丘<lb/>
　　和仇仁近教授見寄詩韻<lb/>
君詩如錦我難如為報交朋逺寄書爆竹又經椒頌獻<lb/>
浣花終卜草堂居百年過眼春排遣萬事傷心酒破除<lb/>
<pb n="KR4d0475_WYG_006-21b"/>
白髮滿頭還自笑一笻風雪出無驢<lb/>
　<lb/>
　<lb/>
　<lb/>
　<lb/>
　<lb/>
　<lb/>
　霞外詩集卷六<lb/>
</p>
<p>
</p>
  </div>
<div>
                <head>霞外詩集卷七</head>
    <p>
<pb n="KR4d0475_WYG_007-1a"/>
欽定四庫全書<lb/>
　霞外詩集卷七　　　　　　元　馬臻　撰<lb/>
　　讀盛明卿藏書目<lb/>
嘗聞張華博羣書祕府因之得精選李邕豈為芸閣謀<lb/>
苦恨無書讀未徧古來志士守蓬蒿閉戸不識春風面<lb/>
一生汲没竟不伸思爾令人臉常靦先王大道周孔業<lb/>
百氏森森則墳典呉中盛氏表明卿結搆雄樓藏萬卷<lb/>
義方之教誠惟精研𤣥咀騷天為成須知種徳在根柢<lb/>
<pb n="KR4d0475_WYG_007-1b"/>
鄉里稱善非虚名想當探討潛沉㝠隱隱八窗金石聲<lb/>
排雲毛質匪難取翻笑白頭窮一經衰年覽勝錯驚喜<lb/>
不意短髮秋飄零他時經濟看公等此語當為知者聽<lb/>
　　蕉池舊業<lb/>
仙子神遊浩劫家閑門深掩夕陽斜尚思來鶴盤清漢<lb/>
不復飛章出太霞挂劒枝空懐季札草𤣥人去老侯芭<lb/>
誰憐池上甘蕉樹曽向春風幾度花<lb/>
　　畫青山白雲圖<lb/>
<pb n="KR4d0475_WYG_007-2a"/>
每見青山即解顔生平不道住山難和雲數畝無錢買<lb/>
投老傳來畫裏看<lb/>
　　冬菊<lb/>
三逕荒蕪冷未分尚留秋色在籬根盈枝香老爭霜力<lb/>
遶砌叢低上凍痕芳芷不禁甘委質早梅如見斷消魂<lb/>
又輸彭澤饒詩興雪滿南山酒一樽<lb/>
　　喜蝶<lb/>
謾抛心力為人忙百計難消兩鬢霜羡殺西風白蝴蝶<lb/>
<pb n="KR4d0475_WYG_007-2b"/>
蘧蘧栩栩學蒙莊<lb/>
　　京口逢友人<lb/>
居庸闗外何年别揚子江頭此日逢語罷憑君一回首<lb/>
雲山知隔幾多重<lb/>
　　題畫卷四首<lb/>
翠疊洪濛色雲凝淡沲春髙寒不可到應有採芝人<lb/>
風雨撼不動亭亭萬物表憶得定回時霜鐘數聲曉<lb/>
拳石蹲蒼煙疎篁倚寒碧仙人筆有神山鬼為辟易<lb/>
<pb n="KR4d0475_WYG_007-3a"/>
古色仍凝素幽人似造𤣥水窮雲起處不語看青天<lb/>
　　和袁徳平見寄韻<lb/>
肯來相顧散幽襟疎懶還容此重尋有道合歸髙士傳<lb/>
論交今見古人心江湖短景催寒事風雨孤燈入夜吟<lb/>
自昔吾廬山水裏幾看春色上來禽<lb/>
　　為翁子善作晴江圖<lb/>
故人遺我清江縣裏一疋紙白光晶熒心所好幾欲寫<lb/>
作晴江圖塵土昏人意不到竹風入戸忽然鏗戞琅玕<lb/>
<pb n="KR4d0475_WYG_007-3b"/>
聲為我胷中掃煩躁濡毫掃素遊其神乃悟周穆王時<lb/>
西極之化人但見重巒列嶂盤春轉碧應接來不斷滄<lb/>
浪之水倒影翻青春風檣沙鳥紛入眼物色明麗不可<lb/>
陳因思神禹功疏鑿本天意愧我一寸筆浩浩逼茫昧<lb/>
又疑此水通星河八月秋風揚素波君若乗槎訪牛渚<lb/>
為言博望成蹉跎嗚呼雲邊縱得支機石成都卜肆今<lb/>
日無人識<lb/>
　　水軒夏日<lb/>
<pb n="KR4d0475_WYG_007-4a"/>
碧窗晝寂幽意長竹隂滿地琴樽凉輕雷送雨逺不到<lb/>
雪白水花生晚香<lb/>
　　題呉彩鸞書韻圖<lb/>
仙人固多門積行如累級髙卑位既陳所入蓋不一綵<lb/>
鸞遇文蕭夙運契㝠適居然西山下鬻字給朝夕混俗<lb/>
隱𤣥秀偶被山靈識蕭爽致福地期延沖化術萬試既<lb/>
已除天網疎不失豈擬囂塵徒紛亂喪明質正如楊安<lb/>
君擧手凌白日上道誠不邪匪曰係黄赤所以跨猛虎<lb/>
<pb n="KR4d0475_WYG_007-4b"/>
示此出世跡歸來乎山中棲神返空碧<lb/>
　　寄籌峰林芝巖十首<lb/>
白盡頭顱老伴疎采芝人去意何如鳳溪春水依前緑<lb/>
底事年餘始得書<lb/>
摘得籌峰榖雨茶封題遙寄野人家石泉試火由真味<lb/>
水到中<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>覺浪誇<lb/>
長記荷花香滿衣二三朋友共吟詩百年聚散渾如夢<lb/>
舊迹重尋又幾時<lb/>
<pb n="KR4d0475_WYG_007-5a"/>
甕頭濁酒且醺酣送謝迎繁事事難幾樹碧桃開似雪<lb/>
一生又得一春看<lb/>
淡煙疎雨滿江城怕聽村村九扈鳴傳語林花休落盡<lb/>
一春好句未曽成<lb/>
小院回廊日正長緑隂幽草自生香春風老矣猶多事<lb/>
時送飛花出短牆<lb/>
花落花開一夜風朝三草四任狙公人生未必無閒處<lb/>
錯恨桃源路不通<lb/>
<pb n="KR4d0475_WYG_007-5b"/>
市聲不到野人居滿院花隂晝睡餘偶憶新城羅給事<lb/>
枉將心力著讒書<lb/>
青鞋布襪厭趦趄肯向何門學曵裾錯為黄金換詞賦<lb/>
一生惆悵馬相如<lb/>
過雨殘紅轉碧溝夕陽偏戀水邊樓白頭慣見春來去<lb/>
縱聽啼鵑不解愁<lb/>
　　秋日書情<lb/>
水軒雨歇天影空我有斗酒誰來同秋風不知幾時到<lb/>
<pb n="KR4d0475_WYG_007-6a"/>
羣木盡在蟬聲中<lb/>
　　弔石田林隱君墓<lb/>
百年愁不盡樽酒一登臨吟事哀猿斷伊人宿草深少<lb/>
微淪夜壑孤子哭秋隂歸路西風裏誰能知此心<lb/>
　　浮雲<lb/>
浮雲世事付悠悠局促誰能笑沐猴終見是非身後定<lb/>
合將名利死前休化龍梭去驚陶侃挂樹瓢喧厭許由<lb/>
萬里夕陽天又晚一聲新雁五湖秋<lb/>
<pb n="KR4d0475_WYG_007-6b"/>
　　送屠存博之徽州路教官<lb/>
小時學讀書食寝失朝暝辛勤藉螢雪自謂古人並總<lb/>
角已識君藴秀發天性後來骨骼成覺我力不振夫子<lb/>
經濟才一邑著忠信于今六十載交友久彌敬詞源浩<lb/>
宏達氣岸激便佞靈椿森蒼標丹桂獨輝映經書選博<lb/>
士芹泮足沂詠新安山水佳况乃古名郡老别鄉黨情<lb/>
惻愴髮垂鬢晨征候鳴雞咿喔亦可聽潮平大江豁挂<lb/>
席風已正明年春草長書來幾時定<lb/>
<pb n="KR4d0475_WYG_007-7a"/>
　　信筆成雜言奉簡淨慈如一溪暢文溪粲雲谷三<lb/>
　　　上人<hi>時與葛川陳渭叟偕為湖山之行</hi>
康衢車馬喧塵埃閒門永日徧蒿萊八月殘暑埽不退<lb/>
萬里悵望秋風來青山盤盤入杖屨為我散盡平生懐<lb/>
積蘇與礧塊但覺隘九垓頽然兩詩翁班荆坐蒼苔一<lb/>
盃復一盃看雲興悠哉松風洒落如飛雨棹臂掀髯下<lb/>
山去古堤屈曲如壊城往事茫茫不知處魄驚耳熱未<lb/>
足論但見愁煙與飛鷺憂來仰白首南屏髙插天相逢<lb/>
<pb n="KR4d0475_WYG_007-7b"/>
惠休輩記得三生縁詩篇及茗椀好語相周旋一笑出<lb/>
門情不已握手論文樹隂裏浩歌不用懐古今蟲臂鼠<lb/>
肝聊復爾歸來一路夕陽明千山萬山白雲起<lb/>
　　施牧山良㑹見招不克赴分韻得何字<lb/>
聞道君家幽隱處名園緑水接官河桃花滿地雨初歇<lb/>
燕子欲雛春幾何千古文章輝麗藻百年人物聚菁莪<lb/>
自慚有句酬清事恨不相從為一過<lb/>
　　題秋山圖<lb/>
<pb n="KR4d0475_WYG_007-8a"/>
江山萬里舊曽遊閒裏收將水墨秋記得雙帆投别浦<lb/>
老來忘却是何州<lb/>
　　送友人之東浙<lb/>
淡交如水古應難松栢蒼標在嵗寒老去謾傷浮世薄<lb/>
病來多憶故園安終求伏道三年艾喜見桐廬七里灘<lb/>
心事悠悠轉無語數聲柔艣别江干<lb/>
　　冬日水軒寫望<lb/>
湖上冬暄鷗不來山山落日生浮埃半青半赤烏桕樹<lb/>
<pb n="KR4d0475_WYG_007-8b"/>
參差遮斷初陽臺<lb/>
　　雜詠四首<lb/>
幽芳泣露質好鳥弄春聲盡向東風裏悲歡各有情<lb/>
榮貴如風花安得長美好馮唐不解事却恨髮白早<lb/>
老翁似童稚豐歉總不知曝日聚簷下閒説小年時<lb/>
凉露老荷葉蓮房亦已空可憐紅蓼花搖搖受西風<lb/>
　　題聨句詩卷後<hi>有序</hi>
　　　至元甲午龔聖予鮮于伯機盛元仁訪予與王<lb/>
<pb n="KR4d0475_WYG_007-9a"/>
　　　子由於紫霞小隱不值聨句而去二十年間相<lb/>
　　　繼長往惟予與元仁在焉因感存殁書于卷尾<lb/>
嗚呼古人不復起我亦支離頭白裏憶昔三士相經過<lb/>
揚激風騷猶在耳鮮于詞翰中原英盛子蚤嵗蜚文聲<lb/>
髯龔詩畫復振古拄杖落落長庚星雄才盛事不易㑹<lb/>
似與百世標儀刑我家兄弟何為者氣與髙秋鬬瀟灑<lb/>
南北東西二十年淪落惟存盛兼馬銜哀不敢話耆舊<lb/>
掩卷看天淚如寫君不見此道誰復同一曲陽春和應<lb/>
<pb n="KR4d0475_WYG_007-9b"/>
寡<lb/>
　　山居寫興<lb/>
人事喧喧任奕碁青山數畝是歸期分將藥草鋤雲種<lb/>
買得松杉趂雨移老去故人多入夢愁來閒事總成詩<lb/>
芒鞋布襪身猶健十里沙堤信杖藜<lb/>
　　送大名髙北山之京<lb/>
江南山水久淹留又束琴書事逺遊忍負壯心銷嵗月<lb/>
曽將學業動公侯訴春幽鳥侵煙語迎棹飛花逐水流<lb/>
<pb n="KR4d0475_WYG_007-10a"/>
莫歎平生少知已故人多在鳳池頭<lb/>
　　遊葛嶺有懐<lb/>
有詩不敢吟吟詩恐未工有酒不敢飲飲酒多昏蒙無<lb/>
詩無酒情味俗眼前何以慰幽獨幽尋恰得兩三人雙<lb/>
撓破碎湖光緑鴉回古樹雲不開興䦨更問初陽臺只<lb/>
恐西山賈太傅嗔怪我輩乗船來却憶少陵詩轉好古<lb/>
人白骨生青苔如何不飲令心哀賈太傅安在哉西風<lb/>
落日飛黄埃<lb/>
<pb n="KR4d0475_WYG_007-10b"/>
　　賦雪吟<lb/>
屐齒痕深逕路迷閉門髙卧未朝炊句來天外渾忘冷<lb/>
竹折巖前竟不知蕭寺日斜羸馬去灞橋風急蹇驢遲<lb/>
謝家兒女空才思錯認三春柳絮時<lb/>
　　冬夜懐古<lb/>
金華牧羊兒海上釣鼇客伊人骨已飛曠世不可得求<lb/>
之匪憚逺道路有通塞况乃𤣥冬交蒼莽山水黒歸來<lb/>
守蓬蓽兹事且置側我生復如何浩歌山月白<lb/>
<pb n="KR4d0475_WYG_007-11a"/>
　　和雲谷粲公見寄詩韻二首<lb/>
疎簾閒白晝幽事每相親柳合孤山雨蛙喧兩岸春舊<lb/>
遊頻入夢落景獨傷神自愛吾廬好門無車馬塵<lb/>
志與榮名絶機將鷗鳥親滄江終負約白髮不多春吟<lb/>
靜驚山鬼心空守谷神徑荒猶笋蕨未覺甑生塵<lb/>
　　湖山春遊草歸偶作<lb/>
西月光景微斜簷尚如練攬衣昧旦起林巒淡方見景<lb/>
風積霧斂曙牖新禽囀塵動九衢喧爛爛流目眩遊衍<lb/>
<pb n="KR4d0475_WYG_007-11b"/>
惜歡悰行行信郊甸遺情席細草賞靜引華饌山水信<lb/>
恬和動息各恩怨雲斷舊時人梁回去年燕姿容一已<lb/>
晚浩蕩羣芳變豈不懐爾思狥往何由羡<lb/>
　　題宿雲圖<lb/>
白雲起生夕隂重重疊疊寒山深山人住處依林麓清<lb/>
曉開門雲滿屋老夫已製女蘿衣他日相期伴雲宿<lb/>
　　題畫龍門山桑乾嶺圖<lb/>
昔我經龍門晨發桑乾嶺回盤鬱青㝠驅車盡絶頂驛<lb/>
<pb n="KR4d0475_WYG_007-12a"/>
騎倦行役苦覺道路永引領望吳楚日入衆山暝歸來<lb/>
愜棲遲山水融心境寸毫寫萬里厯厯事可省理也存<lb/>
自然疇能搜溟涬<lb/>
　　即事<lb/>
白日坐成晚閉門喧寂分招提縁嶺見杜字隔湖聞樹<lb/>
合疑無㟁山空欲起雲鄰家晒漁網相見語殷勤<lb/>
　　偶成<lb/>
黼黻青黄入眼迷升沉人事理還齊曽看知北嘗論蟻<lb/>
<pb n="KR4d0475_WYG_007-12b"/>
不是巴西錯放麑百種時情雲擾擾一場春夢草萋萋<lb/>
此心肯與南風競已向蒙荘悟木雞<lb/>
　　秋日有懐黄瀑翁二首<lb/>
江闊人何逺言忘道屢空和詩多日懶左耳近來聾老<lb/>
栢繁秋鳥殘雲薄霽虹緬懐遲草作飄泊久成翁<lb/>
江左文章士風流悵寂寥别離書不至嵗月意難消夜<lb/>
氣勞燈火秋隂拂斗杓白頭仍世故吾道日蕭蕭<lb/>
　　福真觀主張貞居落成傑閣喜而賦詩<lb/>
<pb n="KR4d0475_WYG_007-13a"/>
樓觀澄湖濵稍稍薄林藪羽人何蹁蹮所迹蓋不偶貞<lb/>
居洞元化道勝百邪走一旦從天來經營入無有飛閣<lb/>
逈招仙虚牖寒垂斗旭日山獻酬翳翳煙侵柳緬懐咸<lb/>
平士載憶元祐守常恐金門歩未遂泉石久羣情慕飲<lb/>
徳伊余就白首即事不能忘結念千載後<lb/>
　　嗣師呉真人同李相黒谷觀水逺寄詩篇就韻奉<lb/>
　　　和<lb/>
遙瞻紫氣五雲邊立雪曽容馬自然道合迴風聨斗極<lb/>
<pb n="KR4d0475_WYG_007-13b"/>
心㝠秋水入詩篇思蓴每動東歸興報國常期大有年<lb/>
安得仙人飡玉法為師鋤月向藍田<lb/>
　　再用前韻述懐<lb/>
春風疋馬御河邊舊迹重懐一惘然入覲每趍黄道路<lb/>
思親曽賦白雲篇差池燕雁三千里奄忽星霜十五年<lb/>
不信等閒身便老子真谷口未求田<lb/>
　　喜徐芝石得子<lb/>
出處慎所懐山林饒暇日多君宦游意彌年阻良覿夙<lb/>
<pb n="KR4d0475_WYG_007-14a"/>
昔揚清芬皎皎萊妻逸徐卿得佳兒豈負懸矢射含和<lb/>
玉不如勝貯金百鎰須知濟世才本自書種出于公門<lb/>
髙大兹事由善積積善既有報孝感聽懐橘緬思陶元<lb/>
亮有子但梨栗失喜成詩章誰能事聲律<lb/>
　　秋日竹院<lb/>
竹院茶煙暝風簷燕壘虚移樽攀野逸打果信鄰居散<lb/>
木參差落寒花取次疎肯言貧未已爛熳食秋蔬<lb/>
　　九日<lb/>
<pb n="KR4d0475_WYG_007-14b"/>
今日重陽酒西風野老家山雲膠白晝籬菊散黄花醉<lb/>
倚過眉杖歸隨接翅鴉賦詩酬令節幽思極無涯<lb/>
　　送浙東帥幕韓聰甫請老歸汴梁白陽舊業因題<lb/>
　　　畫卷二首<lb/>
笑抛公府簿書忙坐石看春兩鬢霜不但昔人還手板<lb/>
祁奚應喜得賢郎<lb/>
東風汴水布帆飛舊業歸來計未遲只有白陽山色好<lb/>
青青渾似别家時<lb/>
<pb n="KR4d0475_WYG_007-15a"/>
　　經石田林隱君墓<lb/>
物色滋華風微和襲春服朋簪盍諧好容與南山麓嗟<lb/>
彼卧松人營魄抱其獨既秉漢隂志詎起終南禄形影<lb/>
一淪化疇云繼前躅沈沈正音逝徂輝難久燭搴芳託<lb/>
所意竟日不盈掬雨餘山更青文脈爛膏沐停雲散馳<lb/>
颷戢羽念深木返軫靡遑寧展轉達明旭<lb/>
　　暇日偕劉悦心仇山村白湛淵諸詩老訪西湖北<lb/>
　　　山淨空主人玉公清話草歸分韻得來字<lb/>
<pb n="KR4d0475_WYG_007-15b"/>
松栢山門晝不開秋隂散䇿此徘徊每懐白傅題詩去<lb/>
更憶揚雄問字來盡日酒杯隨晚菊千年人事疊蒼苔<lb/>
池中金鯽疑龍在歸路殘雲帶雨回<lb/>
　　題淵明和靖畫像<lb/>
干禄本為酒身退名益著那因五斗米便作折腰具東<lb/>
籬菊花開掉頭不肯住如何千載下却被丹青汙<lb/>
處士徴不起孤山重顔色寸禄既不沾童鶴亦自得野<lb/>
風吹青春梅花萬古白惟有雲間月可以照心魄<lb/>
<pb n="KR4d0475_WYG_007-16a"/>
　　述懐和東淇王髙士詩韻二首<lb/>
一徑蒼苔盡掩扉緇塵難染薜蘿衣欠詩了債人多笑<lb/>
無酒治聾燕又歸細草幽花春醖藉逺山平野樹因依<lb/>
東風不化頭顱雪牢落江湖萬事違<lb/>
竹床支穩晝眠醒卧讀離騷懶正巾壁記西山栽樹日<lb/>
蝶隨深巷賣花人太平簫鼓青春好零落交朋白社貧<lb/>
老眼無端厭塵事又看桃李一番新<lb/>
　　為一溪如上人賦所收窑爐<lb/>
<pb n="KR4d0475_WYG_007-16b"/>
春城閒買得埏埴自官窑雅與梅兄對清宜柏子燒心<lb/>
空凝祕色質古足髙標若擬博山並博山應意消<lb/>
　　題許道寧畫軸<lb/>
畫師天與力落筆貴宏壯神巧刻虚無衆色為彫喪嘗<lb/>
聞許道寧氣逼韋偃行君家見兹圖激我泉石况午光<lb/>
翻素壁錯愕引遐望㝠㝠霧靄霽水木散清曠逺近層<lb/>
岡來造設不可状初如擁陣馬忽覺轉疊浪秋髙㟁容<lb/>
瘦迴風進歸榜山陽最竒秀安得數椽傍終然記華顛<lb/>
<pb n="KR4d0475_WYG_007-17a"/>
蕭蕭擺塵坱因思造化理詩成一惆悵<lb/>
　　和嗣師真人詩韻<lb/>
物和疵癘已能消酇邑封侯合是蕭屢著錦衣榮夀櫟<lb/>
尚懐樽酒慰全椒秋風江漢歌遺老教雨林泉沐散樵<lb/>
莫向明時便思隱小山叢桂恐難招<lb/>
　　題畫海南入貢天馬圖<hi>傳驛每餵粱肉</hi>
余吾天馬生水中毛如澄墨耳插筒雄姿挺挺浴海氣<lb/>
一刷萬里追遺風九夷入貢賔來服畫出猶能駭人目<lb/>
<pb n="KR4d0475_WYG_007-17b"/>
韓子休教喂地黄太僕能令飽粱肉誰憐東郊瘦馬硉<lb/>
兀如堵牆汗血力盡徳不揚尚望明年春草長<lb/>
　　送仇伯夀之淳安教諭<lb/>
蚤年名字動鄉閭細數鄉閭總不如已肅師模先孝悌<lb/>
更承家學贍詩書桐江水逺輕帆疾芹泮春香仕路初<lb/>
好展長材規後學佇看他日際公車<lb/>
　　憶昔<lb/>
憶昔癡小時學語音未似鴉鴉與栗栗啼笑本無自長<lb/>
<pb n="KR4d0475_WYG_007-18a"/>
大教讀書早覺意不肆只今踰六十僅識數行字肝膽<lb/>
古今雜好惡出芒刺况乃衣食驅頗受塵埃漬居然無<lb/>
所成荏苒日月駛不如癡小時孩孩無一事人生非金<lb/>
石河清復誰俟<lb/>
　　和孫康侯見寄韻二首<lb/>
不羡青山可結茅閒居城市似江郊百年草草人空老<lb/>
三徑荒荒菊自苞露下天髙驚瘦鶴燈昏窟冷笑癡猫<lb/>
胸中萬事消磨盡只有詩情未易抛<lb/>
<pb n="KR4d0475_WYG_007-18b"/>
閒栽藥本旋誅茅自分詩飢學孟郊荷葉晚風吹老氣<lb/>
桂花凉雨拆輕苞癡兒已活能鳴雁黠鼠休欺不捕猫<lb/>
却笑詞人多漫興一生心力為誰抛<lb/>
　　寒食日<lb/>
密竹疎簾春晝閒疾風甚雨滿江南又逢寒食一百五<lb/>
不覺行年六十三楚女腰肢從妙舞晉人標格秪清談<lb/>
不勞燕子終朝語冷煖時情我自諳<lb/>
　　話舊偶成<lb/>
<pb n="KR4d0475_WYG_007-19a"/>
夢裏繁華憶壮時綺羅歌管競春遲如今耆舊猶能説<lb/>
更數千年誰得知<lb/>
　　和友人春日詩韻<lb/>
徐徐杖䇿到西林柳合湖煙滿路隂流水不回雙鬢改<lb/>
故人何在一鶯吟弄晴雲影時明晦過雨山光自淺深<lb/>
多少春風舊遊事轉頭陳迹竟難尋<lb/>
　　題畫山水<lb/>
連山轉迴谿衆木參差列上有不動雲練練積蒼雪寫<lb/>
<pb n="KR4d0475_WYG_007-19b"/>
此清曠心浩蕩入寥泬所以㝠栖士終身慕髙潔<lb/>
　　冬日閑思<lb/>
山水蒼寒雪已晴擁爐兀兀坐忘形西窗日轉梅花影<lb/>
趂暖閑書相鶴經<lb/>
　　三教名流小集葛嶺招賢梵宇奉餞雙徑丈席晦<lb/>
　　　機翁回江右舊業<lb/>
人生一世間疾若交行船相語未及聞去迹不可還感<lb/>
兹聚散理道在心所便我昔隨我翁締此翰墨縁巖嚴<lb/>
<pb n="KR4d0475_WYG_007-20a"/>
慧日峰杖屨時牽聨愴惻念舊雨轉首四十年荆榛塞<lb/>
古道隱几甘沈綿犧樽被青黄伊誰使之然吹萬本一<lb/>
竅久矣齊䕫蚿兹晨集羣彦餞逺清觴傳北風吹袈裟<lb/>
别意悽華巔林林山根樹淡淡川上煙扶藜慘不樂目<lb/>
斷東南天尚想向匡廬為我容三椽萬事擲天外飽聽<lb/>
松風眠<lb/>
　　讀秦紀<lb/>
六國爭雄事已空南遊勒石紀成功早知三月咸陽火<lb/>
<pb n="KR4d0475_WYG_007-20b"/>
不買魚燈照夜宫<lb/>
　　偶集招賢梵宇奉簡明碧主人併呈演福湛堂講<lb/>
　　　主<lb/>
西湖之西北山麓林泉勝處多佛屋招賢一刹丹井西<lb/>
樓殿崢嶸峙坤軸逺山坡陀儼趍向近山宛轉紛相屬<lb/>
大開象教走檀施天意㢮張無不足羣公一㑹豈易取<lb/>
使我平生散煩促忽憶廬山逺法師白社當年締陶陸<lb/>
明碧主人好事者風流千載今能續我行山下成白頭<lb/>
<pb n="KR4d0475_WYG_007-21a"/>
岐路﨑嶇幾翻覆童童孤山正相對獨鶴不歸煙草緑<lb/>
只今畫舫日遊衍酒肉笙歌自成俗百年萬事焉敢料<lb/>
吁嗟此輩空碌碌杖藜徒歩且歸休他日吟詩寫修竹<lb/>
　　南真宜休齋清㑹竟日偶呈瀑翁主人<lb/>
萬族何芸芸細大趍所託動靜不一理山林異城郭髙<lb/>
齋表宜休幽素滅丹艧主人有餘靜孤坐守沖漠幸與<lb/>
君子俱清樽稍酬酢發語各深詣頗覺被禪縛既得寰<lb/>
中趣稔此方外樂出門松杉暗掉臂寒景落何如杜陵<lb/>
<pb n="KR4d0475_WYG_007-21b"/>
翁有志但廬霍<lb/>
　　送友人之<hi>闕</hi>　税使<lb/>
眼冷江山長嵗晏風雪集嚴凝不可當如何逺行役借<lb/>
問此何之之官非所適一市必立平繩繩謹三尺嘗聞<lb/>
昔人言厚薄見損益載歌魚麗詩商賈豐貿易堂上坐<lb/>
慈親閨中處良匹歸來信多娯兒嬌未離膝鬱鬱凌雲<lb/>
松本自手中植此道詎幽逺君子有終吉<lb/>
　霞外詩集卷七<lb/>
</p>
<p>
</p>
  </div>
<div>
                <head>霞外詩集卷八</head>
    <p>
<pb n="KR4d0475_WYG_008-1a"/>
欽定四庫全書<lb/>
　霞外詩集卷八　　　　　　元　馬臻　撰<lb/>
　　春晚偶成<lb/>
名利塵邊隱几翁繁華慣識此心空湖光山色元無恙<lb/>
世事人情底不同隔㟁蛙喧梅子雨映堦簾捲楝花風<lb/>
瞢騰睡起吟詩懶讀得南華一卷終<lb/>
　　集句題山村圖二首<lb/>
先生髙興似樵漁更有何人在此居茅屋數間窗窈窕<lb/>
<pb n="KR4d0475_WYG_008-1b"/>
睡時山雨溼圖書<lb/>
萬疊青山但一川一村桑柘一村煙隔林髣髴聞機杼<lb/>
猶記騎驢掠社錢<lb/>
　　嗟餘春<lb/>
春雨足春水滿㟁花匼匝光風暖人間杜宇最知機啼<lb/>
得血流春不管迷芳著物苦忘歸直待楊花似雪飛多<lb/>
少好懐成别恨餘香沁入野薔薇<lb/>
　　舊宫姥<lb/>
<pb n="KR4d0475_WYG_008-2a"/>
自别長門五十春白頭往事尚分明閒邊偶説開爐宴<lb/>
數得供來泛索名<lb/>
　　送范起之赴海鹽州判分韻得一字<lb/>
喬木留髙隂多君富儒術分符佐海郡不減江左逸睠<lb/>
兹鄉黨彦餞祖賔筵秩此邦足魚鹽利自氓庶出願言<lb/>
問凋瘵惠化均所恤萬物適生意兹理在得一維時青<lb/>
春深鳥語桑間日懐君鬱素抱返軫守蓬蓽儻寄雲中<lb/>
書飛鴻及秋律<lb/>
<pb n="KR4d0475_WYG_008-2b"/>
　　幽居遣興<lb/>
逕穿花竹杖藜輕疊石分流趣漸成卜築每嫌山有姓<lb/>
避時長羡草無名去官彭澤懐元亮撾鼓漁陽愧正平<lb/>
不是不才明主棄野心元自懶逢迎<lb/>
　　夏日聞鶯<lb/>
參天夏木午隂清為引新雛斷續鳴不似翠芳園裏聽<lb/>
惹愁和恨一聲聲<lb/>
　　題溪山訪友圖<lb/>
<pb n="KR4d0475_WYG_008-3a"/>
溪風吹長松石路秋影薄下有尋幽人支笻注林壑良<lb/>
朋眇何許雜樹森草閣畫師發深機筆底氣參錯我昔<lb/>
事扁舟頗識山水樂于今日月駛此景亦蕭索愧乏買<lb/>
山資老負宿昔諾展卷令人嗟髙歌激寥廓<lb/>
　　贈句曲山李方外髙士<hi>有序</hi>
　　　雪巘先師嚮與茅阜玉海宗師蔣君以斯道相<lb/>
　　　與締泉石之盟厥後代代繼承而雲蘿之書往<lb/>
　　　來無間先師嘗手題緘書云俟玉海蔣宗師直<lb/>
<pb n="KR4d0475_WYG_008-3b"/>
　　　下髙人至授之余亦為之珍襲然莫測其微意<lb/>
　　　仙山雲深此道絶響幾四十年矣延祐丙辰仲<lb/>
　　　冬既望貞居張髙士以句曲髙人李方外道義<lb/>
　　　根心懐人千里扁舟東下因造吾廬風雪打窗<lb/>
　　　清話終日偶及宗壇厯代列仙書問方外取而<lb/>
　　　莊誦惟加敬羡余因矍然而起日我翁昔日手<lb/>
　　　緘之書有所待乎遂敬授之方外炷香啟祕乃<lb/>
　　　數詩藁因見昔人扣擊義意一念萬古列仙有<lb/>
<pb n="KR4d0475_WYG_008-4a"/>
　　　知當㸃首于洪濛之表就賦律詩一首餞行<lb/>
遼海千年鶴華陽萬古春書題誠有待嵗晚得斯人五<lb/>
世金蘭契羣公翰墨新舊山松石在為我話前因<lb/>
　　和王東淇病中見寄詩韻<lb/>
裘馬遺髙志山林喜若人誼深元有道吟苦不無神躑<lb/>
躅猶芳意鸝鶊只草春近聞親藥褁疎豁任吾真<lb/>
　　集句題張玉田畫水仙<lb/>
賞月吟風不要論曵裾何處覔王門誰人得似張公子<lb/>
<pb n="KR4d0475_WYG_008-4b"/>
粉蝶如知合斷魂<lb/>
　　挽雪房孫髙士二首<lb/>
飛書昔日下彤庭自帶孤琴趂鶴翎萬里冰霜頭盡白<lb/>
一生湖海眼誰青纔尋舊業盟松菊豈料斯文失典刑<lb/>
弔罷出門還慟哭看雲不見少微星<lb/>
帔月簪星七十翁結交真似古人風曵裾每憶升平舊<lb/>
對酒常疑夢寐同字好謾堪傳法帖病危猶得寄詩筒<lb/>
承家令子收文藁終古乾坤有至公<lb/>
<pb n="KR4d0475_WYG_008-5a"/>
　　為石室瑛上人題松陵圖<lb/>
左右江湖送客船分明往事十年前三髙祠下秋風起<lb/>
貌得詩愁畫裏傳<lb/>
　　讀史偶作<lb/>
閒讀遺編入夜深是非人事一傷心五絃已矣廣陵散<lb/>
三士嗟來梁父吟酒味豈應移厚薄書郵還得信浮沉<lb/>
平生羡殺青山色不逐浮雲變古今<lb/>
　　冬意<lb/>
<pb n="KR4d0475_WYG_008-5b"/>
赤葉楓林冬意深葛公嶺下晚沉沉冰霜不改蒼松操<lb/>
日月長懸古木心桑落酒醒添感慨初陽臺近憶登臨<lb/>
疎慵無補升平世自㸃寒燈續夜吟<lb/>
　　挽瀑翁黄尊師<lb/>
窮隂逼草景始候新陽舒開嵗倐人日復值寒雨餘駕<lb/>
言接親朋歩屐還踟蹰晨興驚扣門乃云哲人徂伊余<lb/>
篤雅好心邇跡自疎匪搆囂塵談所詣皆詩書時哉重<lb/>
三歎鑿枘方圓殊一朝忽長逝吾道將焉如緬懐宜休<lb/>
<pb n="KR4d0475_WYG_008-6a"/>
齋觴詠存怡愉揆景一今古豈不念厥初酸風切人腸<lb/>
有淚如楊朱廬山舊時雲魂歸今有無悠悠江中水青<lb/>
青水中蒲此别異生死何言不欷歔蒼天乎蒼天後來<lb/>
誰起予<lb/>
　　挽㑹稽喻千巖<lb/>
安道亡來隔幾塵羡君終作隱淪身故園松菊燈前夢<lb/>
白髮衣冠席上珍兩地月明寒浪積千巖木落草愁新<lb/>
誰憐矍鑠西湖叟嵗晚江空弔逺人<lb/>
<pb n="KR4d0475_WYG_008-6b"/>
　　暝色<lb/>
暝色下千里倚䦨勞此心歸鴉數不盡殘日看來沉㟁<lb/>
靜依漁火村寒急夜砧年光與流水汨汨向人深<lb/>
　　開元宫鶴雛<lb/>
𤣥圃春深瑞氣凝松風養得羽毛成開籠已覺逢人避<lb/>
趂食還能向母鳴待舉霜翎天路直偶遺瓊蘂露華清<lb/>
為言他日隨泥詔緱嶺飛仙在玉京<lb/>
　　贈山友<lb/>
<pb n="KR4d0475_WYG_008-7a"/>
諸峰生草色燈火靜相依老屋藤蘿滿詩家眷屬稀風<lb/>
香傳藥竈露冷葺荷衣明日城中去思君詠式微<lb/>
　　讀天台洪耕道詩集二首<lb/>
君詩如古人格律逈孤清極力不易到艱難中混成秋<lb/>
聲閒過水月色靜臨城夢想天台路何因慰此情<lb/>
詩名知已久老大不相逢雅道無人識至公終見容江<lb/>
深涵萬象雲盡出孤峰吟斷秋燈暗寒城聞曙鐘<lb/>
　　和仇村翁九日招飲詩韻<lb/>
<pb n="KR4d0475_WYG_008-7b"/>
每愛淵明詩珠璣光可摘君家枉新語粲粲壓元白有<lb/>
若探滄海驪龍此窟宅今嵗菊花開不受風雨迫念兹<lb/>
展良㑹觴詠忘主客百年幾何時況復難滿百緬想龍<lb/>
山人西風墮巾幘<lb/>
　　贈節婦<lb/>
一從慟哭失良人便撫孤兒誓此身不為困窮移素節<lb/>
自勤機杼給青春柏舟義大詩仍古竹帛名香史又新<lb/>
今日賢郎何以報好將忠孝答君親<lb/>
<pb n="KR4d0475_WYG_008-8a"/>
　　和灤都秋日詩韻<lb/>
古道經年雪髙秋萬里風遊鯤隨巨海斥鷃樂飛蓬天<lb/>
地皇居壮華夷聖化同吾宗貴清靜教在不言中<lb/>
　　廣微天師墨竹<lb/>
天人體道天機深書畫時傳道之迹葛陂龍去秋荒荒<lb/>
留得煙梢凝寒碧<lb/>
　　延祐丁已夏偶成七言二韻詩十首奉寄雲門斷<lb/>
　　　江長老聊述近況就敘别懐<lb/>
<pb n="KR4d0475_WYG_008-8b"/>
雲門寺裏斷江老向來逺寄十首詩我欲報之無好句<lb/>
到今夢想成差池<lb/>
憶昨讀詩五六輩小集净慈西隱樓鶯聲終日遶喬木<lb/>
南屏正在屋山頭<lb/>
晦機八十似古佛胸中盎盎浮陽春仰山極力負之去<lb/>
今也湖上無其人<lb/>
我家瀑翁廬山秀文行綽綽堪吾宗一住南真向十載<lb/>
不意嵗晚凋孤松<lb/>
<pb n="KR4d0475_WYG_008-9a"/>
錢唐耆舊不可數譬彼長風吹斷雲賴有白頭仇博士<lb/>
斯文一脈張吾軍<lb/>
匪石司業鄉黨敬有似荆玉楊文章新除待制翰林院<lb/>
此别動是三年强<lb/>
開元宫中鄧蓀壁身居職守心虚無近來世事不入意<lb/>
要鑿混沌求𤣥珠<lb/>
𤣥洲髙士張伯熙妙年藻思長於詩孤清不受俗物累<lb/>
掉臂看雲也大竒<lb/>
<pb n="KR4d0475_WYG_008-9b"/>
幽居背郭人事少況乃竹户濵湖開相望淨慈隔一水<lb/>
蒙堂髙僧時往來<lb/>
斷江放下鈍斧柄杯視江湖雙眼空如今宴坐白雲裏<lb/>
千巖萬壑生秋風<lb/>
　　廣微天師大真人仙遊詩<lb/>
憶侍飛轅謁紫宸教宏正一體慈仁真仙品極陶冠褐<lb/>
印劒光寒懾鬼神心契重𤣥丹亦化手書遺訓墨猶新<lb/>
又騎箕尾何方去龍虎山凝萬古春<lb/>
<pb n="KR4d0475_WYG_008-10a"/>
　　湖樓夜坐<lb/>
孤樓侵樹小老雁入雲迷月暗水光白夜深鄰語低鐘<lb/>
聲傳下竺梅信失西溪偶憶曽遊寺塵昏壁上題<lb/>
　　除夜<lb/>
憶昔元正少壯日斑衣鼓舞樂時和逢迎衮衮嵗月老<lb/>
今古悠悠興廢多舊俗猶存柏葉酒新詞還聽竹枝歌<lb/>
强裁詩句供春帖勝裏金花奈爾何<lb/>
　　挽瑞石許山長<lb/>
<pb n="KR4d0475_WYG_008-10b"/>
幾回言别竟差池聞訃令人信又疑老大猶為曵裾客<lb/>
孤髙渾似出家兒篇章舊藁刪纔定鄉里同年説更悲<lb/>
一樹紫荆花半落可堪吟斷鶺鴒詩<lb/>
　　山寺<lb/>
細泉分石路寺古占山㘭暗壁蒙蟲網枯松集鷺巢墖<lb/>
髙鈴語切峰逺燒痕交安得遺塵事雲邊小結茅<lb/>
　　村中社日即事<lb/>
春酒醺酣割肉歸數家茅屋住村西恢諧謾想東方朔<lb/>
<pb n="KR4d0475_WYG_008-11a"/>
牧養誰同百里奚廟古神旗標麥隴風輕疊鼓過桃蹊<lb/>
升平景物詩難寫又聽桑間戴勝啼<lb/>
　　集句和陳渭叟見寄詩韻五首<lb/>
幾處酒旗山影下為君沽酒若為情平生不解藏人善<lb/>
一夜船中語到明<lb/>
寒食離家麥熟還不應空老道途間㑹須伐竹開荒逕<lb/>
剰著溪南幾尺山<lb/>
池邊月影間婆娑卧聽行雲一曲歌閒憶昔年為客處<lb/>
<pb n="KR4d0475_WYG_008-11b"/>
囊中無物只詩多<lb/>
湖水入籬山遶舍紅蕖全謝鏡心香當年不得盡一醉<lb/>
沉李浮𤓰氷雪凉<lb/>
撼起流鶯晚吹寒懶眠沙草愛風湍身閒我欲頻來此<lb/>
只有東溪把釣竿<lb/>
　　浙江晚眺<lb/>
西興渡口江風起處處青山間白雲一幅天然古圖畫<lb/>
千金不羡李將軍<lb/>
<pb n="KR4d0475_WYG_008-12a"/>
　　弔月汀屠教授<lb/>
千山萬水新安郡頭白之官已足悲一夜謝池迷草夢<lb/>
三年魯頖失𤓰期讀書尚憶同窗日忍淚何堪㑹葬時<lb/>
留得乾坤清氣在遶墳梅樹夜吟詩<lb/>
　　送友人之東浙<lb/>
物換驚殊俗鶯啼憶舊城春江常不定風絮故能輕樽<lb/>
蟻延離席檣烏送别情所嗟俱素髮得得向人明<lb/>
　　田父詞二首<lb/>
<pb n="KR4d0475_WYG_008-12b"/>
龍鍾田父住深村桑柘岡頭石路分猶領兒孫到城市<lb/>
句人聽讀勸農文<lb/>
處處叢祠鼓篴喧已占蠶麥十分添醉騎牛背歸來晚<lb/>
亂把山花插帽簷<lb/>
　　挽南谷杜真人<lb/>
仙源奕葉草樓孫道俗人人仰達尊兩地祠真輪奐美<lb/>
一生接物語言温註經洞析𤣥元㫖錫號榮霑雨露恩<lb/>
多少鄉鄰懐舊徳紫雲闗外望天根<lb/>
<pb n="KR4d0475_WYG_008-13a"/>
　　春日山行即事二首<lb/>
弄晴小雨潤春泥野店青帘竹逕西記得去年同客醉<lb/>
花邊停酒聽黄鸝<lb/>
行春足繭倦躋攀坐石眠雲日草還又是一年寒食節<lb/>
幾家兒女哭青山<lb/>
　　春日偶成六言五首<lb/>
半窗落月人老一夜東風燕來迢遞春歸幾度依稀夢<lb/>
憶三臺<lb/>
<pb n="KR4d0475_WYG_008-13b"/>
絶憐姑惡啼曉不分桃花笑春萬事轉頭陳迹青山於<lb/>
我相親<lb/>
兩袖水風春冷一抹山煙晚晴小檻倒披花影歸船逺<lb/>
送歌聲<lb/>
燕拂花隂繡轂人指簫聲畫樓楊柳六橋舊夢夕陽一<lb/>
段新愁<lb/>
柳傍風前學舞鶯在山邊怨春桃李自矜好景是非不<lb/>
屬閒人<lb/>
<pb n="KR4d0475_WYG_008-14a"/>
　　題畫山水<lb/>
卓犖老氣吹蒼寒太古屹立天地間恰似秋風萬里至<lb/>
白雲飛動終南山<lb/>
　　賦得春潮送錢塘汪復心主簿<lb/>
滄江氣涵虚二月風濤作帶雨捲煙華連檣動林薄既<lb/>
復舊痕髙還向汀沙落錢塘東南盛兹邑半山郭多君<lb/>
時濯纓書暇問民瘼寓兹消長理聚散遣憂樂枝流無<lb/>
縱鱗所適惟大壑欲寄悠悠思川平已如昨<lb/>
<pb n="KR4d0475_WYG_008-14b"/>
　　春日閑居雜興十首<lb/>
宿雨兼風釀麥秋餘寒欲斷自遲留杜鵑啼得百花盡<lb/>
却向緑隂深處愁<lb/>
野草幽花似有期蜜蜂蝴蝶滿疎籬自鑽新火過寒食<lb/>
續得去年春草詩<lb/>
亂蛙聲歇四更多山寺燈昏窣堵波枕上句成還睡熟<lb/>
再尋幽夢入雲蘿<lb/>
芳園雨歇燕泥新草滿中庭不似貧書罷倚闌心緒懶<lb/>
<pb n="KR4d0475_WYG_008-15a"/>
敲門多是詠詩人<lb/>
故人去後詩筒少春雨晴來花事空<hi>缺</hi>　　　時不待<lb/>
謾教鶯燕語東風<lb/>
茶香庭院一枰棋柳影侵堦日自移因見刺桐花滿樹<lb/>
等閒憶得故園時<lb/>
緑波如染帶花流陣陣魚苗貼岸遊日草畫船歌舞歇<lb/>
春聲散入錦纒頭<lb/>
花底飛觴酒浪翻纔迎春至又春殘日斜客散爐煙盡<lb/>
<pb n="KR4d0475_WYG_008-15b"/>
自洗窑瓶插牡丹<lb/>
門掩春風柳數株淡黄蝴蝶遶畦蔬鄰家雅子渾無事<lb/>
鬭草歸來學釣魚<lb/>
白頭無意作生涯旋典琴書了嵗華有底閒愁消不盡<lb/>
曉來微雨溼楊花<lb/>
　　古碌碌詞<lb/>
碌碌復碌碌我所思兮在空谷空谷幽蘭獨自芳欲往從<lb/>
之失南北濁涇清渭不用分試聽烏啼丈人屋子雲枉著<lb/>
<pb n="KR4d0475_WYG_008-16a"/>
太𤣥經千載寥寥有誰讀何如北窗一覺睡况乃百年<lb/>
如轉燭不然留取三百青錢換美酒爛醉春風歌碌碌<lb/>
　　春江言别口占<lb/>
送子清江臯江煙黯行路鳥啼山隱春潮長人爭渡世<lb/>
上無别離何由髮垂素<lb/>
　　孟夏<lb/>
孟夏氣清曠眷然忻北林餘芳散縷縷佳木藹沈沈臨<lb/>
流敞南扉永日喧新禽塵務豈云料兹焉洒煩襟<lb/>
<pb n="KR4d0475_WYG_008-16b"/>
　　偶成小軸山水寄仰山長老熙晦翁<lb/>
南山每獨往問認西隱樓清隂藹喬木天風忽凉秋歸<lb/>
舟泝平湖遙見仰山月月色如徳人萬古光不㓕素練<lb/>
不盈尺寫此千里心欲知相憶不明月是知音<lb/>
　　嚴陵釣臺<lb/>
自整蒲輪出帝鄉客星名字也非常輕將好爵千鍾貴<lb/>
博得驢魚二尺强已訝錦衣榮故里更殊仙仗謁南陽<lb/>
富春山下雙臺逈青史芳傳萬古香<lb/>
<pb n="KR4d0475_WYG_008-17a"/>
　　賦得廬山洗墨池送陳成善記室還山<lb/>
疏鑿念前修一泓隨矩折千載硯雲香幾度匡山月慎<lb/>
勿濯素絲素絲光易滅送子惜離悰秋風動華髮<lb/>
　　題陳所翁畫墨色卧龍二首<lb/>
焦霧流雲意匠勞天風鱗甲動霜毫莫教流落人間世<lb/>
怕有當年葉子髙<lb/>
曽出泰山飲渭川怒風翻浪自髙眠如今四海均霖雨<lb/>
不用拏雲上九天<lb/>
<pb n="KR4d0475_WYG_008-17b"/>
　　自營<lb/>
自營荒圃翦蒿萊乞得鄰家菊本栽籬落螳螂搖露草<lb/>
堦除蟋蟀鬬秋苔靜拈古帖臨池寫閒把清樽向竹開<lb/>
鑑物近來知止水莫因兀者笑王駘<lb/>
　　送淨慈瑛照二上人往呉興讀藏經<lb/>
萬法本歸一一從何處得浮漚幻大海起滅波浪黒燦<lb/>
燦摩尼珠可以照羣惑上人俱妙年頴悟發英特方外<lb/>
信天遊匪為名言索悠悠霅川水一葦未嘗隔霜風切<lb/>
<pb n="KR4d0475_WYG_008-18a"/>
𤣥冬别我振飛䇿讀盡大藏教慎勿留一畫魚兔既入<lb/>
手筌蹄皆長物心天空蕩蕩觸處極樂國歸來面壁坐<lb/>
不讓過去佛相逢但一笑笑指山月白<lb/>
　　夢黄瀑翁<lb/>
忽忽逢迎事總虚夢回城柝四更初宜休齋裏窗前月<lb/>
曽照當年夜讀書<lb/>
　　贈筆生二首<lb/>
井梧分影半遮牆細細風生曉色凉閒寫新詩試新筆<lb/>
<pb n="KR4d0475_WYG_008-18b"/>
桂花時復送天香<lb/>
中山老兔觸罝蹄采得霜毫健復竒當日若逢回處士<lb/>
題詩應不用榴皮<lb/>
　　題李安忠畫雪㟁寒鴉圖<lb/>
北風萬里吹石裂古樹槎牙摧朽鐵羣烏啞啞如苦飢<lb/>
倦飛還向空林歇孤村荒寒得食逺日草沙邊啄殘雪<lb/>
回情訴意各有態羡殺畫師心更切我嘗記得天隨詩<lb/>
至今讀之長激越婦女衣襟便佞舌始得金籠日提挈<lb/>
<pb n="KR4d0475_WYG_008-19a"/>
老烏老烏爾身毛羽黒離離況復人間厭爾啼何不飛<lb/>
鳴丈人屋丈人屋頭春柳緑<lb/>
　　述懐<lb/>
清風窗戸竹蕭疎几席無塵足自娯囊罄未應慚北里<lb/>
金銷元不為西湖大荒今古漚生水萬化枯榮戸轉樞<lb/>
蠻觸到頭成底事輸他象罔得𤣥珠<lb/>
　　冬日村中即事<lb/>
暖釀霜晴打稻聲興來閒䇿短笻吟寒鴉流水岸容靜<lb/>
<pb n="KR4d0475_WYG_008-19b"/>
矮屋疎籬村意深嵗稔雞豚喧野市寺昏鐘磬出疎林<lb/>
路傍老叟逢人喜似得熙熙太古心<lb/>
　　山中雲<lb/>
山中至樂塵中稀洪濛之氣凝清暉如何白雲不肯住<lb/>
盡日隨風天上飛須臾影滅風難追望斷孤鶴歸無期<lb/>
無心有心吾不知負却一段山中竒<lb/>
　　題畫雜詩十九首<lb/>
輕紅淺碧斕斑溼複水重山共春色憑誰喚起鄭廣文<lb/>
<pb n="KR4d0475_WYG_008-20a"/>
白髮相看話胸臆<lb/>
山吐白雲雲吐山屋木淡靜天機閑洪荒古意畫圖在<lb/>
安得著我茅三間<lb/>
愛畫一生頭漫白人間誰復問營邱髙風急雨捲秋氣<lb/>
浩浩空光隨筆流<lb/>
四山莽蒼迷行路曉寒壓折槎牙樹竹屋柴門晝不開<lb/>
疑是袁安讀書處<lb/>
岸水依痕釣艇閑炊煙幾處出蘆灣西窗正是斜陽好<lb/>
<pb n="KR4d0475_WYG_008-20b"/>
一帶泥金抹逺山<lb/>
雨餘山色天然好洗盡鉛華任春老羡爾營丘水墨仙<lb/>
政須不用閑花草<lb/>
江上白雲連㟁起路邊山杏出籬開片帆知傍誰家宿<lb/>
春色還從萬里來<lb/>
山水蒼寒起煙霧客船繫在沙邊樹恰如昔日壯遊時<lb/>
揚子江頭卸帆處<lb/>
飄風不動江天豁何處歸舟犯空闊大哉宇宙春無私<lb/>
<pb n="KR4d0475_WYG_008-21a"/>
小草幽花岸邊活<lb/>
衆色一埽羣峰寒春凝寳汞石齒乾山腰殿閣不可辨<lb/>
髣髴太古𤣥都壇<lb/>
月華如水天如空蒼煙逺樹涵秋容筆頭墨盡意不盡<lb/>
參錯雲山三四重<lb/>
數㸃寒鴉水遶村幾家茅屋掩柴門白頭溪叟歸來晚<lb/>
自把漁舟繫柳根<lb/>
曉晴江浦生秋水林麓青黄差可喜詩情畫意欲相髙<lb/>
<pb n="KR4d0475_WYG_008-21b"/>
一抹沙堤三十里<lb/>
輕雲漠漠天影空江村雨過生微風似嫌野外春淡薄<lb/>
故㸃桃花深淺紅<lb/>
北風眼冷搖林莽興盡歸來數聲艣無人領此一段竒<lb/>
却向青樓醉歌舞<lb/>
白雲遮斷重重樹路轉峰回入雲去多應只是鹿門山<lb/>
不見龎公住何處<lb/>
春隂淡蕩歸帆急疊嶂層巒凝空碧知是夜來風雨深<lb/>
<pb n="KR4d0475_WYG_008-22a"/>
村外野橋低二尺<lb/>
平生每厭囂塵喧羡爾扁舟獨垂釣森森衆木水風凉<lb/>
應有新蟬慰斜照<lb/>
採菱渡頭秋日晚孤樓隔㟁知誰家參差逺樹雜雲氣<lb/>
滅没漁舟侵浪花<lb/>
　　題青松白鶴圖二首<lb/>
道人手中五色筆青山拂起秋雲飛秋雲飛去青山在<lb/>
白鶴一雙來翠微<lb/>
<pb n="KR4d0475_WYG_008-22b"/>
萬里天風下玉京瑤池宴罷碧桃春歸來城郭還依舊<lb/>
只有青松是故人<lb/>
　　送江西熊履善茂才之金陵五首<lb/>
洪崖嶺上白雲飛底事君歸未有期慈母手中針線迹<lb/>
征衫不似出門時<lb/>
君向秦淮我在呉柴門白髪老西湖書來莫附洪喬便<lb/>
只道經年一字無<lb/>
寒煙蔓草正淒迷虎踞龍蟠舊入詩若問六朝舊日事<lb/>
<pb n="KR4d0475_WYG_008-23a"/>
石頭城下月明知<lb/>
武林新酒緑於染不及熊郎别意濃正是江南佳麗地<lb/>
到時春滿積金峰<lb/>
寥寥古道轉堪憐懶讀殘書入晝眠眼底交朋星散盡<lb/>
一秋幾作送行篇<lb/>
　<lb/>
　<lb/>
　<lb/>
<pb n="KR4d0475_WYG_008-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　霞外詩集卷八<lb/>
</p>
<p>
</p>
  </div>
<div>
                <head>霞外詩集卷九</head>
    <p>
<pb n="KR4d0475_WYG_009-1a"/>
欽定四庫全書<lb/>
　霞外詩集卷九　　　　　　元　馬臻　撰<lb/>
　　西湖春日壯遊即事<lb/>
　　　延祐戊午春偶以釣槎之暇因念西湖春日壯<lb/>
　　　遊尚厯厯然眉睫間光隂幾何余矍鑠矣遂成<lb/>
　　　七言二韻詩三十首以寫幽懐後我之生或不<lb/>
　　　我信儻遺老覽之則將同一興感焉<lb/>
遶湖無處避芳塵疊鼔紅旗彩鷁新冉冉春雲來不斷<lb/>
<pb n="KR4d0475_WYG_009-1b"/>
涌金門外踏青人<lb/>
霍山廟食慶流虹民物謳歌樂嵗豐七寳社回呈了鳥<lb/>
年年歸路雨和風<lb/>
南屏山色染春煙路接髙峰社鼓喧第一橋邊春更好<lb/>
御舟閒在翠芳園<lb/>
問誰偏解占風光飛蓋金鞍白面郎山北山南遊欲遍<lb/>
畫船教艤集賢堂<lb/>
瑞煙祠字隱垂楊士女穿花語笑香三十九賢森翠碣<lb/>
<pb n="KR4d0475_WYG_009-2a"/>
虚舟亭上借傳觴<lb/>
鏤玉雕瓊簇閙竿珠花翠葉縷金籃東家年少貪游冶<lb/>
正值明朝三月三<lb/>
流蘇兩兩挂船頭繡額珠簾不上鉤金縷緩歌家宴靜<lb/>
午前先入裏湖遊<lb/>
紫染春羅窄袖裁伶人楚楚自詼諧部頭教奏金娥曲<lb/>
盡向船棚一字排<lb/>
笙歌簫鼓沸春濤耳目難禁應接勞院落鞦韆誰氏女<lb/>
<pb n="KR4d0475_WYG_009-2b"/>
綵繩擲起過牆髙<lb/>
綺陌遊人隘暖煙去年時節賣餳天隣家兒女歸來晚<lb/>
買得塘魚折柳穿<lb/>
萬柳搖金接畫橋一清堂外景偏饒文章太守開華宴<lb/>
預報龍舟奪錦標<lb/>
歌妓娉婷畫不成去年初籍教坊名新腔翻得梨園譜<lb/>
喜入王孫喝采聲<lb/>
園丁花木巧桮棬萬紫千紅簇綺筵折得青梅小如豆<lb/>
<pb n="KR4d0475_WYG_009-3a"/>
獻來還索賞金錢<lb/>
揉藍染水翠浮山堤上亭臺錦繡間花柳禁人攀折去<lb/>
要留春色大家看<lb/>
進餘薇露與流香散落人間任品嘗處處旗亭招客醉<lb/>
大書不是趕春場<lb/>
珍禽翠羽養雕籠列向船頭盡不同憐殺錦鸚偏解語<lb/>
喚人提挈避東風<lb/>
㶑灔春波鏡面平扁舟賣物往來輕翩翩鷗鷺翻晴雪<lb/>
<pb n="KR4d0475_WYG_009-3b"/>
慣聽笙歌也不驚<lb/>
豪家遊賞占頭船趂得風輕放紙鳶手拍絲綸爭上下<lb/>
一時回首看青天<lb/>
乍暖春衫薄似紗少年三五自讙譁醉眠芳草醒來晚<lb/>
尚覔魚羮向酒家<lb/>
嬌民技藝也天生鬭巧搜竒事事能稚子土宜偏劇戲<lb/>
浪兒黄累十三層<lb/>
一路亭臺間酒家漸看楊柳緑藏鴉太平官府無民訟<lb/>
<pb n="KR4d0475_WYG_009-4a"/>
補種沿堤四季花<lb/>
畫船過午入西林人擁孤山陌上塵曽被弁陽模寫盡<lb/>
晚來閒却半湖春<lb/>
要囑園丁取折枝紅桃白李紫薔薇石函橋畔人煙晚<lb/>
挑得春光一擔歸<lb/>
遙看暝色下漁汀金鴨香消酒半醒倒轉船頭元有意<lb/>
檻邊人報放流星<lb/>
天街夜市已喧闐半掩城門玉漏傳籠燭絳紗爭道入<lb/>
<pb n="KR4d0475_WYG_009-4b"/>
湖心猶有未歸船<lb/>
鞦韆罷蹴綵繩低林館鶯聲白日遲處處荼䕷開似雪<lb/>
不甘便作送春詩<lb/>
桃杏移春㸃碧苔柳綿飛盡小池臺慿君莫信啼鵑語<lb/>
更有花王最後開<lb/>
送得春歸夏又初名園不放玳筵虚只知富足家家事<lb/>
肯為兒孫教讀書<lb/>
誰家乳燕掠船過小小荷錢出水多梅雨乍晴人病酒<lb/>
<pb n="KR4d0475_WYG_009-5a"/>
緑隂天氣正清和<lb/>
慣見升平春復秋分明往事昔年遊西林橋外青山色<lb/>
幾度夕陽人白頭<lb/>
　　短髮<lb/>
短髮今餘幾浮生一笑嗤置身名教在造物小兒為司<lb/>
馬猶三好梁鴻謾五噫黄金留買賦不必鑄鍾期<lb/>
　　秋深村意<lb/>
過雨山光入眼明菊花店舍酒旗新村墟近市魚蝦聚<lb/>
<pb n="KR4d0475_WYG_009-5b"/>
禾黍登場鳥雀馴水驛幾株紅葉樹溪橋數㸃白衣人<lb/>
太平風景真圖畫長愧詩情寫不真<lb/>
　　嵗草懐友二首<lb/>
積靄迷山意殘冬逼鬢華㟁梅行的皪野竹任交加興<lb/>
盡山隂棹心㝠海上查故人歸未得雨雪正天涯<lb/>
少壯時難再沉憂酒被欺江山容老大嵗月信差池人<lb/>
事忙中盡天機靜裏知存存生意在翻羡石腸兒<lb/>
　　幽居<lb/>
<pb n="KR4d0475_WYG_009-6a"/>
一徑荒凉長碧苔竹門斜對逺山開自操清白傳家譜<lb/>
不受青黄致木災穴鼠苦銜詩藁去溪螯喜薦酒尊來<lb/>
東籬滿地金錢菊多謝西風為剪裁<lb/>
　　安分二首<lb/>
分明物物理非殊不足無心望有餘往事百年槐國夢<lb/>
清風千古漆園書畫龍已愧迷真偽抱甕還憐較疾徐<lb/>
滿屋秋聲堪隱几莫驚鐘鼔饗鶢鶋<lb/>
一身慵懶老來添倦汲溪流灌小園昭諫謾愁花解語<lb/>
<pb n="KR4d0475_WYG_009-6b"/>
天隨曽聽鴨能言看雲倚杖知閒極背郭移家為市喧<lb/>
珍重鴟鴞心自得休因腐鼠嚇雛鴛<lb/>
　　贈漁者<lb/>
湖山青湖水碧白頭漁叟扁舟急山青水碧竟不知賣<lb/>
得魚蝦將米歸沙邊矮屋兒啼飢<lb/>
　　院落<lb/>
院落閉深靜逍遙情叵同鳥鳴煙淡沲花晚春㝠濛遣<lb/>
理思慮外養真山水中唯當坐永日領此竹窗風<lb/>
<pb n="KR4d0475_WYG_009-7a"/>
　　暇日偶寫熙晦翁仇山村俾予陋貌髣髴三老坐<lb/>
　　　松石間傳于短縑長不盈尺就成七言詩一首<lb/>
　　　奉寄仰山丈席<lb/>
晦機老子八十餘青瞳烱烱霜眉鬚風幡自動心自如<lb/>
胸中錯落盤經書别時記得吟詩送世事區區等春夢<lb/>
漢無綺皓商山輕越有鴟夷五湖重神遊夜遶梅花洲<lb/>
覺來衣袂清香留賴有白頭仇博士與我聲氣同相求<lb/>
招邀三老成圖畫從渠讚嘆從渠罵不然只作虎溪看<lb/>
<pb n="KR4d0475_WYG_009-7b"/>
他日叢林作佳話<lb/>
　　悲哉行<lb/>
悲哉白璧埋黄壤富貴熏天一撫掌當年吐氣結成雲<lb/>
如今卧聽松風響<lb/>
　　蕭翼蘭亭卷<lb/>
治國不求難得貨使民為盗過繇誰松風已閉昭陵土<lb/>
誰料人間出有時<lb/>
　　為玉岑入侍者賦定巖<lb/>
<pb n="KR4d0475_WYG_009-8a"/>
凝結先天混沌胚亭亭八表任風吹要知心外無巖處<lb/>
不在蒲團宴坐時<lb/>
　　送僧入定巖回青鎮密印舊業二首<lb/>
玉岑聽徹講時鐘夏滿思歸别意濃想得經房秋色裏<lb/>
薜蘿窗外一重重<lb/>
海珠僧寳絶塵縁正印全提契密傳聞道昭明讀書處<lb/>
水光山色似當年<lb/>
　　寄題淳安方山長觀雲齋<lb/>
<pb n="KR4d0475_WYG_009-8b"/>
晝長倚檻書眼開一片兩片山中來無心不肻作霖雨<lb/>
轉覺清風生釣臺<lb/>
　　寄題臞叟徐學正小蘧廬<lb/>
嚴陵灘前山水緑萬古乾坤一茅屋床頭書滿僅容膝<lb/>
晚來無處招雲宿主人養浩心自足繇義居仁慎其獨<lb/>
誰言此室大於斗明月能量千萬斛却喜門無車馬喧<lb/>
秋聲不離窗前竹<lb/>
　　酬知已<lb/>
<pb n="KR4d0475_WYG_009-9a"/>
自笑謀生拙草年翻百憂古心終不變詩癖死纔休白<lb/>
髮時消息黄金身贅疣感恩非一飯毫髮未能酬<lb/>
　　挽悦心劉州判二首<lb/>
故家喬木暝煙愁文物衣冠不易求授業教尊侯泮日<lb/>
分符老寄浙江州每推詞賦多新語長對湖山憶壯遊<lb/>
杜宇數聲春夢斷可憐心事負盟鷗<lb/>
相看白髮重闗情誰謂先生便隔生池草入吟驚昨夢<lb/>
山花對酌誤春行圖書滿架人何在弓冶承家道自亨<lb/>
<pb n="KR4d0475_WYG_009-9b"/>
五十年來交友意曉風和淚送銘旌<lb/>
　　贈皇甫秀士<lb/>
止水鑒及微圓月光始揭一方可中庭物象逼騷屑桐<lb/>
江皇甫氏壯嵗盛學業其胄唐詩流未下白傅列源垂<lb/>
百世後亹亹襲芳烈貴賤取諸身索理詣超越麻衣希<lb/>
夷輩聞見亦欣悦勇退難其人此語慎輕説<lb/>
　　聞仰山丈席熙晦機訃音<lb/>
前年哭松瀑我家顔色薄今年哭晦機禪林慧日落大<lb/>
<pb n="KR4d0475_WYG_009-10a"/>
道甚平夷夫子猶木鐸攢眉聞訃音形聲想如昨驚怪<lb/>
欲狂呌淚下還復閣萬古一死生安用鐵鑄錯縮頸慎<lb/>
勿出門外北風惡<lb/>
　　簡王仲通明府<lb/>
曽聞宰邑江陵府汎愛民間説到今馴雉自諳絃誦樂<lb/>
飯牛不入利名心青春白日庭堦靜緑幙黄簾雨露深<lb/>
未必伯牙山水意只逢鍾子是知音<lb/>
　　題常牧溪山水卷<lb/>
<pb n="KR4d0475_WYG_009-10b"/>
髙林衆木秀延眺極秋閣川明宿霧斂巖迥飛淙落弱<lb/>
齡見手畫此士久㝠漠萬里岷峨風空待遼天鶴<lb/>
　　除夜二首<lb/>
此夕逢除夕春隨綵勝新盤飱寧媚竈斗酒更招鄰柏<lb/>
葉香仍緑燈花笑不嗔定知能報喜未料白頭人<lb/>
竹爆催年換椒香入頌新梅花休笑客燈火故親人詩<lb/>
憶周南化時驚甲子頻老夫無節序盡日懶冠巾<lb/>
　　雪霽<lb/>
<pb n="KR4d0475_WYG_009-11a"/>
嵗律春仍近寒威老不勝鵲巢擎積雪魚穴凝堅冰賖<lb/>
酒鄰多厭㝷詩檻獨凭逋仙在何處感激涕沾膺<lb/>
　　題錢舜舉畫竹萌茄蔬圖<lb/>
我茄戀我遣不去飲水曲肱有真意達官日日飽太官<lb/>
笑我出言蔬筍氣錢公寫生髙呉興筆力超詣森有神<lb/>
視此慎勿貴八珍重茵列鼎聞之嗔所謂紫駝峰猩猩<lb/>
唇夢想不到林下人但願一飽安餘齡區區口體之累<lb/>
何足云<lb/>
<pb n="KR4d0475_WYG_009-11b"/>
　　淨慈西隱祭晦機和尚<lb/>
四時有代謝隂陽隨慘舒萬物具一氣運此環中樞晦<lb/>
機宗門老貌古山澤臞我了三生縁識自壯嵗初融理<lb/>
貫百氏經書何不劬每挹瀟灑志㝠心失憂娛卓錫振<lb/>
叢林挺秀人天模無有入無間百體誰親疎區區過耳<lb/>
事臨風一長吁尚想留别時踏曉㝷吾廬數語發肝肺<lb/>
悠悠戒前途徑仰本一山芹雲隔錢湖秋風兩三至庶<lb/>
得數寄書正為梅花洲足以寧君軀胡為擺世故遺此<lb/>
<pb n="KR4d0475_WYG_009-12a"/>
載神車造化未形我濩落無所居我形忽已化還與造<lb/>
化俱范張未達道錯認生死殊但念平生意復惜流年<lb/>
徂惟予困白首寒巖一枯株既無枝葉累不受春吹嘘<lb/>
感愴謁西隱南屏峙層虚合爪一瓣香隨分營伊蒲冬<lb/>
交雨雪集魂兮歸來乎松菊固無恙入眼皆真如詩成<lb/>
流中腸覼縷不暇拘奠罷出門去野日低寒蕪悲風為<lb/>
我起躊躇重躊躇<lb/>
　　讀唐僧詩<lb/>
<pb n="KR4d0475_WYG_009-12b"/>
髙僧吟興苦吹萬各秋聲著物鬼難測為容人盡驚力<lb/>
回千古意氣逼五言城輸與無心者輕輕道得成<lb/>
　　題唐十八學士圖<lb/>
唐家天子登黄屋大業隆興調玉燭當年十八登瀛仙<lb/>
𢎞文日侍分三六兩京初定四海清君聖臣賢古難續<lb/>
立本圖真亮為讚遂令書府藏諸櫝後有龍眠傳此本<lb/>
禮樂衣冠激流俗自從淪落向人間畫手紛紛互翻覆<lb/>
千年事去君莫問留得青編遣人讀蕭蕭馬耳射東風<lb/>
<pb n="KR4d0475_WYG_009-13a"/>
長安道上春山緑<lb/>
　　為僧<hi>缺</hi>上人賦鶴山二首<lb/>
緱嶺春風白日閒上人愛鶴自名山别來莫似遼東客<lb/>
一去千年始一還<lb/>
記得嵩陽松樹髙採花不覺誤翻巢天風萬里飛何處<lb/>
老向山中自結茅<lb/>
　　謾成四十二首<lb/>
林間把酒山雞舞竹外支笻野鶴隨醉卧落花春不管<lb/>
<pb n="KR4d0475_WYG_009-13b"/>
醒來惟有白雲知<lb/>
松風滿屋散輕濤老圃無心事桔橰曝背簷前趂斜日<lb/>
怒爭梨栗笑兒曹<lb/>
徑曲交加鎖竹隂不教寵辱到林扄心閒莫道渾無事<lb/>
粉落松花汙鶴翎<lb/>
參天楊柳手親栽一院西風户牖開落日尚餘三四尺<lb/>
山平水逺看秋來<lb/>
區區得失付酣歌誰信簞瓢得意多荒逕久無桃李樹<lb/>
<pb n="KR4d0475_WYG_009-14a"/>
不知春事已如何<lb/>
遶籬緑橘間黄橙籬外青山取次横一陣晚風寒霧斂<lb/>
堦前待得月明生<lb/>
九日籬根菊未黄無詩無酒惱秋光偶思巢燕歸飛盡<lb/>
自理枯蒲葺草堂<lb/>
溪蟹初肥濁酒香村南村北稻登場白頭羡殺田翁樂<lb/>
醉向茅簷卧夕陽<lb/>
小春天氣未生寒綴樹朱<graphic n="KR2013" url="https://raw.githubusercontent.com/kanripo/KR-Gaiji/master/images/KR2013.png" mimeType="image/png"/>正入看昨夜海棠開數朶<lb/>
<pb n="KR4d0475_WYG_009-14b"/>
一雙蝴蝶上闌干<lb/>
新霜尚薄樹聲乾寒水無痕倒浸山知是釣船歸較晚<lb/>
鵁鶄嘠嘠起蘆灣<lb/>
飽霜紫芋細凝酥旋撥寒灰出地爐慚愧隣家新酒熟<lb/>
客來沽得滿葫蘆<lb/>
野花芳草三春夢楚水呉山兩地愁心緒晚來禁不得<lb/>
半身斜日倚江樓<lb/>
曽向山中靜結廬雲邊煮藥自樵蘇不知白鶴巢松樹<lb/>
<pb n="KR4d0475_WYG_009-15a"/>
占得門前第幾株<lb/>
世態爭趨向背機眼看朱碧漸成非山桃野杏春猶淺<lb/>
早有青蟲化蝶飛<lb/>
蕭蕭野老髮垂肩家住湖西杜若煙載得茭根入城賣<lb/>
西風落日滿歸船<lb/>
草木凄凉露未晞秋蟲琴瑟漸聲低竹窗夢覺湖光白<lb/>
月在鄰家釣艇西<lb/>
風琴流響韻虚堂湘簟欹眠水一方靜裏數聲棋剥琢<lb/>
<pb n="KR4d0475_WYG_009-15b"/>
乳鶯深向緑隂藏<lb/>
眼底紛紛五色迷楚人元不重山雞老夫驚覺槐隂夢<lb/>
悟得南華物理齊<lb/>
槐柳交隂日正長荷花荷葉滿回塘人間未必渾無暑<lb/>
心地清凉暑自忘<lb/>
老圃秋光亦可佳淡煙凉月自生涯儘容詩酒酬清事<lb/>
丹桂纔開第二花<lb/>
珠絡楂橙滿閣垂欣欣節物暖爐時膽瓶小巧偏堪愛<lb/>
<pb n="KR4d0475_WYG_009-16a"/>
插得檀梅一兩枝<lb/>
長憶成人總角年學吟終夜不成眠精神消盡今頭白<lb/>
秪得詩名不用錢<lb/>
夜雨膏濃曉又晴熙熙景物象升平啼鶯只在花開處<lb/>
誰識桑中布榖情<lb/>
槐隂滿院喧巢鴉蜜房香老蜂趂衙鄰家艇子釣魚去<lb/>
水光搖動金蓮花<lb/>
移榻松隂避月明天河萬里度流星仙遊夢覺蒼華冷<lb/>
<pb n="KR4d0475_WYG_009-16b"/>
猶聽鶴聲來杳㝠<lb/>
西風吹雨十分凉店舍新篘拍甕香淨洗瓦盆刪菊本<lb/>
老夫作意做重陽<lb/>
老我何堪樂自全不將造物强桮棬貪眠又過希夷子<lb/>
一夢人間七十年<lb/>
枯蒲風急駭棲禽紙帳燈昏坐擁衾門外霜華如練白<lb/>
不知何處尚鳴砧<lb/>
飯罷迴廊轉數遭不知積雪重林梢自憐迂僻人多笑<lb/>
<pb n="KR4d0475_WYG_009-17a"/>
洗竹交加助鶴巢<lb/>
勝景園西石路平瘦笻扶我過南屏希夷名在菴何在<lb/>
應是先生睡不醒<lb/>
北風小雨戒新寒隔水楓林葉已丹莫道閑門知己少<lb/>
白鷗飛去又飛還<lb/>
隱隱寒燈竹院深暗風吹雪打窗聲利名不入蒲團夢<lb/>
一衲蒙頭坐到明<lb/>
斜陽日日過山㘭鐘磬相聞隔水敲生事一盂饘粥外<lb/>
<pb n="KR4d0475_WYG_009-17b"/>
靜看林下鵲爭巢<lb/>
燕山楚水曽為客慣聽霜砧搗月明不似新愁怕新鴈<lb/>
秋風吹落兩三聲<lb/>
晴日穿花暖似烘風簷微動玊丁東山童睡起心無事<lb/>
斫得笻枝補鶴籠<lb/>
岸柳禁風葉漸疎乍凉還試夾衣初雨添秋水入籬落<lb/>
閑看鷺鷥行捕魚<lb/>
酒能醉客心雞醉詩解窮人思不窮千古湖山百年事<lb/>
<pb n="KR4d0475_WYG_009-18a"/>
倚闌分付落花風<lb/>
芙蓉露溼天宇清星河淡淡蟾蜍明西村知有夜船過<lb/>
撩亂一羣鸜鵒鳴<lb/>
雲歸雨歇湖水平五色螮蝀山邊明唱歌舟子採菱去<lb/>
十里柳堤蟬亂鳴<lb/>
煙水微茫沒釣磯物情人事兩依依楊花自逐東風去<lb/>
空見漁舟日草歸<lb/>
送客河橋愴别懐露花煙草見船開傷心不及梁間燕<lb/>
<pb n="KR4d0475_WYG_009-18b"/>
又逐春風冒雨來<lb/>
西鄰張樂通宵飲野老耽吟盡日詩總在天機流轉裏<lb/>
可憐樂處不相知<lb/>
　　村中即事<lb/>
溪流潏決山回縈村歌牧笛亦可聽㟁靜幾枝白菡蓞<lb/>
雨餘無數紅蜻蜓逺林風入自成韻野廟人來時乞靈<lb/>
詩家縛律寫不盡天與萬古開丹青<lb/>
　　挽周草庭母氏<lb/>
<pb n="KR4d0475_WYG_009-19a"/>
幾生種徳夀期頤早適儒門備母儀追逺不求黄面老<lb/>
送終喜見白頭兒堂萱杳杳承顔日風木蕭蕭陟屺時<lb/>
莫挽靈輀重惆悵已傳書種到孫枝<lb/>
　　碧山書堂<lb/>
巉巖潤聚洪濛色屹立長空湖海窄翠積松杉重不開<lb/>
昔日曽栖釣鼇客釣鼇客去凌蒼蒼今人此地營書堂<lb/>
桃花流水杳然意為君千載揚芬芳<lb/>
　　中秋夜偶成<lb/>
<pb n="KR4d0475_WYG_009-19b"/>
紫梨紅棗鬬芳鮮節物闗情亦可憐去住未成為客計<lb/>
隂晴不定看潮天百年林下人空老幾畨天邊月自圓<lb/>
夜倚髙樓逐清景怕他鶴過有神仙<lb/>
　　緑隂<lb/>
樹色雨餘多芳菲一夢過參天障午日接葉覆官河晝<lb/>
寂碧雲合風薰翠幄羅倦遊思避影况復正清和<lb/>
　　題虎溪三笑圖<lb/>
無生一曲無人和石池水滿蓮花大揚眉瞬目喜津津<lb/>
<pb n="KR4d0475_WYG_009-20a"/>
不覺回頭虎溪過咄哉三士皆人豪醉醒不理柴桑陶<lb/>
傍人若問笑何事向渠指㸃廬山髙<lb/>
　　經故人舊居<lb/>
物換人非夢一場世情消盡也思量春風門巷經行處<lb/>
欲倩啼鶯説斷腸<lb/>
　　為吉上人賦半雲<lb/>
山僧結屋青山麓只有巾瓶伴幽獨分取半間招白雲<lb/>
日草莫教巖際宿<lb/>
<pb n="KR4d0475_WYG_009-20b"/>
　　挽松江姚守二首<lb/>
皁蓋朱旛事宦游歸來聲價滿杭州民康物阜三年積<lb/>
子貴孫榮幾世修紫禁春濃期入覲玊棺天降已難留<lb/>
呉松父老懐遺徳掩面西風哭故侯<lb/>
占得人間樂事全一門餘慶盡才賢䕃依華胄朝廷重<lb/>
寵錫金章父子聨輪奐落成將佚老瑟琴中斷竟空傳<lb/>
佳城已卜佳山水鬱鬱南屏入翠煙<lb/>
　　為㑹上人賦百川<lb/>
<pb n="KR4d0475_WYG_009-21a"/>
百川日東流袞袞趨大海異派同一源萬古波不改冷<lb/>
風則帖妥飄風則滂湃善下無不容乃得成其大上人<lb/>
强名號此意亦有在彼來既不息此受非所待安得木<lb/>
𤣥虚作賦訴真宰<lb/>
　　午節<lb/>
晝永風薰午節臨葵榴此日更精神謀生已分同芻狗<lb/>
厭勝無勞結艾人包黍盃柈遺俗舊浴蘭兒女彩衣新<lb/>
老夫不解追時序靜讀離騷弔楚臣<lb/>
<pb n="KR4d0475_WYG_009-21b"/>
　　弭楫<lb/>
弭楫望清川寒暉淡將入候暖葉未變天回鴈仍急荒<lb/>
村雞豚瘦夕露煙火溼萬物感徂年軫念追前集脈脈<lb/>
藴言外臨風勉離立<lb/>
　　和友人韻<lb/>
瘦笻便領鶴糲食任無魚老去詩多拙貧來客自疎嚴<lb/>
陵終獨釣枚乗只安車委命存窮達吾生亦宴如<lb/>
　　和湛淵白州判見寄弔鶴詩二首<lb/>
<pb n="KR4d0475_WYG_009-22a"/>
養爾山中伴百齡偶因飄瓦便傷生酒闌尚憶梅邊舞<lb/>
月冷空遺操裏聲已斷荘生憂射矢謾傳周穆化巡兵<lb/>
西風一片凄凉意鮑照才髙賦不成<lb/>
頂丹不得駐修齡誤却相期共此生處士今無隨野歩<lb/>
仙人難復致簫聲曽聞弔墓辭陶母偶為乗軒阻衛兵<lb/>
幣褁𤣥黄齎送去華陽真逸已銘成<lb/>
　　河橋别友<lb/>
短日新霜急草年傷心此别見無縁孤帆自入寒煙去<lb/>
<pb n="KR4d0475_WYG_009-22b"/>
知向何村泊夜船<lb/>
　　賦童梅巖隱居圖<lb/>
龎公不愛入州府自結衡茅住山塢蒸梨炊黍飽妻兒<lb/>
幽事無人繼前譜梅巖愛山存古心卜築更向青山深<lb/>
區區世事不挂齒晝夜讀書松竹林永讓盧鴻傳十志<lb/>
圖此知君有真意山中之樂何其多白髮心違我應愧<lb/>
　　和落紅詩韻<lb/>
開謝匆匆本化工曉霞吹散失芳叢可堪長吉心判醉<lb/>
<pb n="KR4d0475_WYG_009-23a"/>
誰悟靈雲色是空鶗鴂自傷三月草詩人錯恨五更風<lb/>
倚闌獨客愁如海夢入回文織錦中<lb/>
　　題周法師月溪圖<lb/>
氷霜萬里弊貂裘炊熟黄粱認舊游坐看清溪溪上月<lb/>
虚舟不動水悠悠<lb/>
　　和春晚詩韻<lb/>
一天飛絮草堂低三月風光爛熳為僕老種花迷向背<lb/>
童癡沽酒任醇醨且將白眼聊從俗難覔黄金可樂飢<lb/>
<pb n="KR4d0475_WYG_009-23b"/>
傳語東君好歸去今年懶作送春詩<lb/>
　<lb/>
　<lb/>
　<lb/>
　<lb/>
　<lb/>
　<lb/>
　霞外詩集卷九<lb/>
</p>
<p>
</p>
  </div>
<div>
                <head>霞外詩集卷十</head>
    <p>
<pb n="KR4d0475_WYG_010-1a"/>
欽定四庫全書<lb/>
　霞外詩集卷十　　　　　　元　馬臻　撰<lb/>
　　題𤣥覽真人溪月圖<lb/>
溪風灑露兮弦月承雲儼真人之宴坐兮存夜氣之氤<lb/>
氲隘城郭之窘窘兮結塵夢而方殷<lb/>
　　送自誠真上人回秋溪普門舊業二首<lb/>
新詩吟得送詩僧寺憶秋溪到未能依舊入門風景在<lb/>
心明不昧佛前燈<lb/>
<pb n="KR4d0475_WYG_010-1b"/>
厯遍諸方合是歸津津喜色到家時殷勤問訊山中月<lb/>
曽照青松長舊枝<lb/>
　　和王仲道明府隱居詩韻二首<lb/>
身世誰能定卜居小舟風急信籧篨蓴鱸味美歸張翰<lb/>
詩禮家傳見伯魚春靜西湖勞杖屨道閒白日且琴書<lb/>
利名蠻觸非吾事滿耳松濤晝睡餘<lb/>
瘦竹勝巢笑拙鳩倚闌閒為晚風愁士貧始見身為寳<lb/>
齒落纔知舌尚柔靖節琴書三徑草𤣥真簔笠五湖秋<lb/>
<pb n="KR4d0475_WYG_010-2a"/>
相逢各自頭如雪指㸃江山説舊遊<lb/>
　　次筠軒詩韻<lb/>
幽軒列萬竹愜此冲澹襟乃知心跡逺不在山林深客<lb/>
散動秋影鶴歸分夕隂至樂寓言外任鼓昭文琴<lb/>
　　再題白湛淵買宅圖後<lb/>
靜者貴行止即事在厥初君家鄉黨敬稱善真不虚昔<lb/>
我當青年寫君買宅圖清風羅竹樹曲沼䕃遊魚嘉賔<lb/>
㳫然至日以清事娛稚川昔移家提挈何區區少陵得<lb/>
<pb n="KR4d0475_WYG_010-2b"/>
草堂經營三載餘東野亦移家家具少於車君今向人<lb/>
境森爽葺其廬居安則資深無乃種徳歟復見屋下郎<lb/>
箕裘振文儒展卷三十載撫迹肝膽舒願保嵗寒節看<lb/>
教諸孫書<lb/>
　　寄平江開元丈席恩斷江<lb/>
闔閭城裏開元寺信手拈來敞法筵有道不勞方外疏<lb/>
住山聊結世間縁化歸檀施僧能説詩出叢林客任傳<lb/>
截斷衆流江自在恩波湛湛碧連天<lb/>
<pb n="KR4d0475_WYG_010-3a"/>
　　敬讚純陽真人畫像<lb/>
自從樹老城南月不把𤣥機輕漏洩秋風千古洞庭波<lb/>
是凡是聖從渠説<lb/>
　　畫意二十二首<lb/>
千樹萬樹桃花發三聲五聲鶗鴂鳴溪山春色媚人眼<lb/>
但見物物生詩情<lb/>
晴雲冉冉拂空翠羣木隂隂生夏寒弭楫攜琴訪溪叟<lb/>
世塵膠擾知音難<lb/>
<pb n="KR4d0475_WYG_010-3b"/>
亭亭樓觀藏山㘭上有疊嶂爭秋髙支笻共語不知逺<lb/>
轉覺身世輕鴻毛<lb/>
寒空黯淡飛鳥没某丘某壑同一色絶憐驢背苦吟人<lb/>
風雪打頭烏帽側<lb/>
紅塵梅裏懶低顔石路迢遥入亂山擬向雲邊種黄獨<lb/>
幾時容我屋三間<lb/>
山凝太古洪濛氣一道飛泉瀉蒼翠小樓屹立溪影中<lb/>
應有伊人共幽意<lb/>
<pb n="KR4d0475_WYG_010-4a"/>
支笻路入諸峰頂回首繁華謝朝槿古來天下多名山<lb/>
不是終南終不隱<lb/>
江花江草映江樓寫出江天一片秋隔㟁小橋低數尺<lb/>
淡煙消處見漁舟<lb/>
石逕盤盤入翠微山腰樓觀白雲飛微茫野外人煙晚<lb/>
一片風帆何處歸<lb/>
城中車馬自喧譁江上清風未有涯欲遂平生瀟灑志<lb/>
數椽茅屋傍漁家<lb/>
<pb n="KR4d0475_WYG_010-4b"/>
千章古木間青紅路接溪橋出草鐘衰老無人賦招隱<lb/>
山雲更入兩三重<lb/>
江村日暖春㝠濛李花如雪桃花紅山長水逺望不斷<lb/>
盡在乾坤生意中<lb/>
呉儂生長浙江干慣見秋濤拍夜灘老去怕風兼怕水<lb/>
不妨傳入畫圖看<lb/>
有客騎驢入林麓山深疑是王官谷平生輸與釣魚翁<lb/>
獨木橋邊結茅屋<lb/>
<pb n="KR4d0475_WYG_010-5a"/>
江千秋染斕斑樹杖䇿幽人入雲去應是當年李謫仙<lb/>
來卜匡山讀書處<lb/>
數間草屋山煙靜夾岸桃花流水香愁殺武陵回棹客<lb/>
不知人世幾斜陽<lb/>
平生丘壑老棲遲敢信毫端為發揮忽憶楚江江上見<lb/>
雙帆怗怗帶雲飛<lb/>
溪翁住處臨溪水一道飛泉翠微裏西山爽氣爭秋髙<lb/>
樓觀參差白雲起<lb/>
<pb n="KR4d0475_WYG_010-5b"/>
幽人自樂山中趣閒訪山家入山去記得西峰阿那邊<lb/>
亂雲遮斷無㝷處<lb/>
青青疊嶂摩蒼天下有五湖煙水連漁家小橋雨新漲<lb/>
扁舟繫傍茅簷邊<lb/>
江雲皛皛侵林影境㑹心融發深省可惜長艘載利名<lb/>
乾坤清氣無人領<lb/>
縁溪路滑蹇驢遲水色山光總入詩還勝襄陽孟夫子<lb/>
滿身風雪灞橋時<lb/>
<pb n="KR4d0475_WYG_010-6a"/>
　　祖塋冬祀<lb/>
𤣥冬萬物瘦拱木自青葱感彼霜露降及兹成嵗功衣<lb/>
裾冒草逕柈飣羅山風慮斷寵辱外神交生死中念真<lb/>
故洒洒結抱還忡忡音響一何寂道論嗟無同<lb/>
　　偶成<lb/>
松風寄一龕蕭瑟我相諳雲海鷗盟冷名場蟻戰酣履<lb/>
須經實地道豈事虚談世態從欺老欣欣雪滿簪<lb/>
　　為嗇齋吕髙士寄題大瀛海道院<lb/>
<pb n="KR4d0475_WYG_010-6b"/>
茫茫大瀛海羅絡后土流象山襟爵溪一㸃波中浮昔<lb/>
日安期賣藥處至今海月懸髙樹丹丘羽人結瓊居誰<lb/>
道人間隔風雨三山滅没金銀臺聞有仙人時往來仙<lb/>
人不可見白髪令人哀安得再拜訴王母謫仙本是凌<lb/>
雲才<lb/>
　　挽饒國呉公二首<lb/>
夀櫟仙翁八十餘泥封初拜大司徒九重恩寵光瓊圃<lb/>
一段精神炯玊壺子領羣仙天上有身膺五福世間無<lb/>
<pb n="KR4d0475_WYG_010-7a"/>
更聞蟄蟄傳詩禮輝映鄱陽月滿湖<lb/>
髙門善積異殊恩三達稱尊古不如已向晚香娛嵗月<lb/>
更看榮禄表鄉閭耆英社冷虚元老碧落班催覲帝居<lb/>
𤣥徳真人應夀母長生有鶴下天書<lb/>
　　和越僧吉半雲見寄詩韻<lb/>
豈有詩才逼浪仙謾教方外姓名傳句忘雕琢才幾道<lb/>
理絶名言不異禪野鶴夢迷滄海事髙僧吟老翠微煙<lb/>
剡溪山水留佳趣為報扁舟待雪天<lb/>
<pb n="KR4d0475_WYG_010-7b"/>
　　題草蟲畫卷<lb/>
喓喓趯趯自知機展卷誰憐下筆時采得國風千古意<lb/>
分明一段召南詩<lb/>
　　題赤壁夜遊圖<lb/>
絶壁驚濤故壘西扁舟明月夜何其樂遊不記元豐事<lb/>
只有臨臯道士知<lb/>
　　挽月泉呉提㸃二首<lb/>
桑梓同年數不多長懐令徳養天和典刑已共推前輩<lb/>
<pb n="KR4d0475_WYG_010-8a"/>
言語真能入四科心殆𤣥門傷舊業病侵白髮動哀歌<lb/>
斯人已矣堪凄斷吾道悠悠竟若何<lb/>
壯年曽約隱茅峰鵬鷃飛翔勢不同榮被宸恩敷教雨<lb/>
晚安琳宇贊𤣥風潰癰忽悟南華㫖施藥難收扁鵲功<lb/>
六十八年多少事泉聲依舊月明中<lb/>
　　深靜亭<lb/>
徑曲藏林表亭孤逼水湄頓忘三伏日渾似入溝時市<lb/>
逺聲不到魚馴樂自知可堪文字飲慚愧少陵詩<lb/>
<pb n="KR4d0475_WYG_010-8b"/>
　　和秋日山行詩韻<lb/>
石路遍秋草朋簪信杖行嶺雲隨眼變野菊向人明澗<lb/>
水流元氣山風埽世情誰家猶紡績機杼隔林鳴<lb/>
　　春日口占<lb/>
豪士惜春不惜金老夫得句如得寳固知貧富本殊途<lb/>
各向東風展懐抱<lb/>
　　𤣥教大宗師張真人挽詩<lb/>
秀鍾河岳氣弧矢射生申龍虎聨真裔山林得偉人垂<lb/>
<pb n="KR4d0475_WYG_010-9a"/>
衣詢道徳舉鶴上星辰慶際風雲㑹光依日月新簪裳<lb/>
沾教雨砥柱屹天津望重山中相經傳席上珍談𤣥無<lb/>
野褐論道列朝紳琳宇開張盛彤庭錫予頻累朝親眷<lb/>
顧一品出絲綸忽憶三天事俄遺大患身玊棺下雲外<lb/>
草座失河濵骨俗蒙甄冶才凉只隱淪窮猿甘向老尺<lb/>
蠖竟難伸涕泗嗟何及名言不可陳天風舊時路回首<lb/>
鼻酸辛<lb/>
　　贈别友人<lb/>
<pb n="KR4d0475_WYG_010-9b"/>
湖海清秋日山林白髮翁未能從上下忍為各西東老<lb/>
别驚霜草深情引斷鴻天寒物色薄摇落晚來風<lb/>
　　讀石田詩有感三首<lb/>
吟看三數過不覺燼寒燈意趣無非道交游半是僧課<lb/>
書貧自樂媚竈夢何曽自後言詩輩苦心終未能<lb/>
雕搜還不到姚賈是宗風勢立典刑上句存規矩中片<lb/>
雲孤嶼逺寒水夕陽紅此理言難㑹㝠心感化工<lb/>
悟門難槩入轉讀轉堪傷天地因經緯風騷張紀綱髙<lb/>
<pb n="KR4d0475_WYG_010-10a"/>
秋明素髮老菊傲繁霜物化精神在中心何日忘<lb/>
　　為義齋方山長賦青山白雲圖<lb/>
𤣥英先生釣鼇手結廬正對桐江口坡陀四面環青山<lb/>
山上白雲終日有青衫博士居臨安萬山遶屋心自閒<lb/>
松竹林中讀書處白雲往往來其間𤣥英隱處昔曽見<lb/>
出岫無心如有羡為與先生芳譜聨臭味相同故相戀<lb/>
老我營得屋數椽錢塘湖上連秋煙青山白雲夙所愛<lb/>
為君寫入圖中傳<lb/>
<pb n="KR4d0475_WYG_010-10b"/>
　　送僧山雲上人<lb/>
山僧業在山深處自縛衡茅共雲住何時杖錫下山來<lb/>
錢塘煙草無心遇針芥相投杜徳機山雲無侣又思歸<lb/>
三盃春酒贈行色江上梅花如雪飛<lb/>
　　和山村見寄詩韻七首<lb/>
一經屹屹自窮年門巷無人問草𤣥安得雲龍隨上下<lb/>
還憐鑿枘失方圓間闗啼鴂春多恨牢落鰥魚夜不眠<lb/>
萬物去來天理見薰風未必競繁弦<lb/>
<pb n="KR4d0475_WYG_010-11a"/>
一舉曽聞累十觴即今酒量復誰强聖賢趣在中清濁<lb/>
鳬鶴天全任短長靜裏支頤觀物化閑來袖手看春忙<lb/>
功成名遂身須退千載清風緑野堂<lb/>
山人夢不離山林歸隱蹉跎愧孔賔平淡詩章心自得<lb/>
空濛煙雨畫難真室如懸罄那愁盜語不能神懶向人<lb/>
莫道無金憂不足黄金入眼也成塵<lb/>
閒愁常問竹平安竹外樓髙眼界寛覔句不孤池夢草<lb/>
休官猶得隴栽欒浮雲易散傷鄰<graphic n="KR1055" url="https://raw.githubusercontent.com/kanripo/KR-Gaiji/master/images/KR1055.png" mimeType="image/png"/>至藥難成失露盤<lb/>
<pb n="KR4d0475_WYG_010-11b"/>
莫負杖蔾行處樂江花江草滿江干<lb/>
得失悲懽較幾何西鄰雖富不曽過昔賢已分安漁釣<lb/>
貧女無心在綺羅挺挺松椿禁雪老紛紛桃李占春多<lb/>
憂來俛仰人間世背立斜陽讀九歌<lb/>
休將野服染緇塵大患須知為有身藥餌任從留過客<lb/>
是非終不到閒人山中相隱懐𢎞景谷口躬耕羡子真<lb/>
午睡醒來春事晚枝頭梅豆已生仁<lb/>
不成一事鬢先皤朋友偲偲喜琢磨千里音書歸雁少<lb/>
<pb n="KR4d0475_WYG_010-12a"/>
滿城風雨落花多迸堦新笋微過竹脱繭春蠶欲變蛾<lb/>
惆悵少陵身老大壯心激越醉時歌<lb/>
　　夜坐<lb/>
青燈照不寐食晏腹猶果開簾知夜分片月依林墮積<lb/>
雲忽如漆老樹懸神火遊淡遣歡戚意足物常黟窮達<lb/>
與死生自古非獨我胡為露電中寸心空瑣瑣<lb/>
　　為僧賦月巖二首<lb/>
髙巖挺雄姿本根插地軸青天月飛來炯炯照幽獨我<lb/>
<pb n="KR4d0475_WYG_010-12b"/>
嘗觀徼妙識此真面目理愜心自知慎勿語流俗<lb/>
明月無古今寒巖了今古體用元不殊明晦從吞吐既<lb/>
不昧本根疇能畏風雨持此問虚空虚空定相許<lb/>
　　追和南谷杜真人山居四時詩寄昇元主席桂菴<lb/>
　　　姚提㸃四首<lb/>
滄海雲迷鶴信稀地偏無客欵柴扉碧桃開盡春狼籍<lb/>
日草采芝人獨歸<lb/>
石底幽蘭隔澗香新篁楚楚出林長道人無語倚松坐<lb/>
<pb n="KR4d0475_WYG_010-13a"/>
羽扇不摇心自凉<lb/>
風瓢厯厯挂松梢慙愧心難繼許巢昨夜朝真衣露冷<lb/>
殿隂斜月轉螭㘭<lb/>
笑看功名蟻戰酣飢來自挹曉霞飡無端靜裏生吟興<lb/>
一夜猿啼雪嶺寒<lb/>
　　再和<lb/>
山桃野杏風中稀青山對面開柴扉家童破曉摘茶去<lb/>
日午穿雲猶未歸<lb/>
<pb n="KR4d0475_WYG_010-13b"/>
石泉潏潏幽草香日景陡覺山中長出門倚杖看雲起<lb/>
巖壑隂風生晝凉<lb/>
浮嵐半没長松梢落日正照白鷺巢他年容我結茅屋<lb/>
定知卜築青林㘭<lb/>
蒼苔濁酒凝醺酣山崦人家炊午飡隂雲淡薄不成雪<lb/>
散落下方風雨寒<lb/>
　　和陳仲庸春晴詩韻<lb/>
一榻寧無坐客氊典琴還辦酒家錢幾番夜雨東風惡<lb/>
<pb n="KR4d0475_WYG_010-14a"/>
三月清明上已連汀草乍濃纔見蝶山花正好未聞鵑<lb/>
趂晴莫惜㝷幽歩春去春來動隔年<lb/>
　　寄題桐江鳳山寺鷺雪軒<lb/>
西湖西畔茅家歩鬱鬱喬松宿羣鷺自從樹老浮雲空<lb/>
夢斷滄洲留不住今日桐江江上秋鳳山寺對青林幽<lb/>
紛飛萬㸃下晴雪軒窗晝敞明雙眸物色所寓真不偶<lb/>
千古煙波一回首可憐不見羊裘翁空屹髙臺大江口<lb/>
鷺耶雪耶心叵量倚闌對境還相忘他日滿林生竹實<lb/>
<pb n="KR4d0475_WYG_010-14b"/>
㑹看翔鳳鳴朝陽<lb/>
　　和蜀僧明上人詠雪詩韻二首<lb/>
不教禁體犯毫纎詩令還同酒令嚴村巷漸深愁桂玊<lb/>
山家任密慣虀鹽吟餘已怪冰生硯夢覺猶疑月在檐<lb/>
獨有喬松丈夫氣凌寒特地傲山尖<lb/>
薄雲猶見月纎纎陡覺寒威夜更嚴謝女已能吟比絮<lb/>
坡仙休嘆食無鹽聚時曉徑雲生地消處晴空雨滴檐<lb/>
記得當年天目頂冷欹烏帽望西尖<lb/>
<pb n="KR4d0475_WYG_010-15a"/>
　　集句遣懐三首<lb/>
懶慢無堪不出村當年心事與誰論如今老去愁無限<lb/>
雨打梨花深閉門<lb/>
紅塵無處不喧譁江上無人轉憶家寒食清明都過了<lb/>
夜來風雨送梨花<lb/>
且盡芳樽戀物華猩猩血染半園花東君自是人間客<lb/>
看到子孫能幾家<lb/>
　　送蕭存逺主簿之京<lb/>
<pb n="KR4d0475_WYG_010-15b"/>
交道無故新前哲有明儆解后憩寒齋水木交秋景方<lb/>
君歩凌雲顧我髮垂領離情霜柳斷去迤川途永金臺<lb/>
多故人天風候鳬影<lb/>
　　和山行詩韻二首<lb/>
秋風吹亂山山在白雲間老木忘今古幽人自往還柈<lb/>
餐麄糲慣樽酒語言閑悵望冲霄鶴寥寥不可攀<lb/>
今朝風日好有約㑹詩家路勢依山盡秋聲落雁斜凄<lb/>
迷孤嶼草滅没小春花人事堪誰比汀煙薄似紗<lb/>
<pb n="KR4d0475_WYG_010-16a"/>
　　寄湖山張太監<lb/>
楓葉蕭蕭霜滿林蒼煙寒結半湖隂三冬書巻千莖雪<lb/>
萬里綈袍一寸心驛路山光歸騎穩天門春色景雲深<lb/>
終看衣錦行清晝乾鵲枝頭聽好音<lb/>
　　村行遣興<lb/>
物色憐人意逢迎似有期野鶯啼半日山客聽多時崖<lb/>
蜜攢花就村橋架竹為閑心與閑景未必市廛知<lb/>
　　題山隂回棹赤壁夜遊圖二首<lb/>
<pb n="KR4d0475_WYG_010-16b"/>
夜雪蕭騷入剡溪髙懐忽起故人思當時興盡不回棹<lb/>
千載誰傳一段竒<lb/>
穿空亂石驚濤拍月滿孤舟從二客覺夢悲懽總不真<lb/>
一聲鶴唳東方白<lb/>
　　觀周景逺御史題讚雲叔羅教授喜容三首<lb/>
十年訣别萬山翁翰墨凄凉到眼中軒冕不移湖海志<lb/>
即今還有幾人同<lb/>
仁義根心禮數寛常言懶著惠文冠不知墓石誰人誌<lb/>
<pb n="KR4d0475_WYG_010-17a"/>
潛徳應傳後世觀<lb/>
新城昭諫耳孫枝雞黍情親更不疑貌得真成曽著語<lb/>
平生言行只君知<lb/>
　　送本初朱提㸃之玊隆主席五首<lb/>
風虎雲龍㑹有期文章道徳際清時名山正要名師住<lb/>
喜捧天書下玊墀<lb/>
衛道金湯佐上𤣥袖香常近御爐邊仙人出應龍沙合<lb/>
合主林泉五百年<lb/>
<pb n="KR4d0475_WYG_010-17b"/>
自憐學道晚無成華髮蕭蕭不受春多謝東風湖上柳<lb/>
每開青眼盼陳人<lb/>
蕉池月冷憶論詩别去無端信息稀衮衮相逢又相别<lb/>
一江春水看帆飛<lb/>
笙鶴遥知出郭迎歡聲雷動豫章城碧桃開盡春山晚<lb/>
驛騎還催上玊京<lb/>
　　送姑蘇權中上人回江隂禪香寺二首<lb/>
深省楓橋半夜鐘禪香得業早心空無端踏遍錢湖月<lb/>
<pb n="KR4d0475_WYG_010-18a"/>
又覔新詩送逺公<lb/>
杖錫秋風去住輕諸方解結慣曽經依然舊業歸來好<lb/>
庭樹森森柏子青<lb/>
　　和黄瀑翁寄弔龔巖翁畫馬詩<hi>續補入有序</hi>
　　　大徳丁未黄瀑翁寄弔龔巖翁畫馬詩因路雲<lb/>
　　　溪過西江訪李鶴田請同賦明年路雲溪回杭<lb/>
　　　瀑翁首出此卷索和章余於巖翁久敬不忘故<lb/>
　　　拭淚次其韻以重存殁之感焉<lb/>
<pb n="KR4d0475_WYG_010-18b"/>
吾聞曹韓之馬筆力相承如有待能使畫師神色改一<lb/>
落人間五百年珍襲如今復誰在髯龔貌得霜雪蹄曹<lb/>
韓無詩不敢齊神龍變化叵易測似聞展卷空中嘶朅<lb/>
來初放行天歩萬里闗河夜飛渡下慚俗馬相驕矜金<lb/>
羈但識西湖路猛氣尚欲超滹沱春風苜蓿生意多匡<lb/>
廬老仙得此畫迸淚激越成悲歌歌成惆悵翁仙去價<lb/>
直千金那忍顧殷勤寫挂墳樹枝不知㝠漠能知不<lb/>
　　送陳渭叟之涇縣崇𤣥觀主席<lb/>
<pb n="KR4d0475_WYG_010-19a"/>
葛翁川上一道士形臞貌古神仙似手持九節瘦竹笻<lb/>
來覔籌峰計然子計然仙去白雲深又束琴書㝷舊林<lb/>
武林城中訪親故鶯啼燕語㝷春草小将詩酒送平生<lb/>
煙雨西湖掉頭去有才還接謝宣城羣仙已草新宫銘<lb/>
紫府真官儼環珮鏗金戞玊相逢迎昔年東海釣鼇客<lb/>
白眼看人九州窄涇谿山水天下竒到今勝處多行迹<lb/>
金鼇峰白鷺洲請君放意隨天遊山邊水邊見明月為<lb/>
余問信敬亭秋<lb/>
<pb n="KR4d0475_WYG_010-19b"/>
　　山行口占<lb/>
一簇人家島嶼煙紛紛兒女閙茶園西峰應有夜來雨<lb/>
添得門前澗水喧<lb/>
　　和張仲舉書齋詩韻<lb/>
彬彬人物畫圖間一室絃歌白日閑授業儼如承闕里<lb/>
讀書何必向匡山青雲有路君髙歩華髮無成我靦顔<lb/>
看取姓名題雁墖柳條留待贈行攀<lb/>
　　偶成<lb/>
<pb n="KR4d0475_WYG_010-20a"/>
樓頭疊疊來青山開軒為我一破顔城中合㳫十萬戸<lb/>
奔趍慶弔無時閑老夫七十今踰一誰能對此長戚戚<lb/>
但恨難逢阮歩兵眼底看朱却成碧<lb/>
　　嵗晚喜友人至<lb/>
之子來何地江山復草冬船明依岸火人靜隔城鐘野<lb/>
俗樽罍古衰年筆硯慵北風吹正急此别欲何從<lb/>
　　嵗草雪霽書懐<lb/>
雨雪交𤣥隂崢嶸送殘嵗雪霽湖水涸寒風四山至林<lb/>
<pb n="KR4d0475_WYG_010-20b"/>
莽就摧折凍雀聲瑣碎魚蝦不足數快意鳬鷖輩詩翁<lb/>
骨肉瘦坐久白髮脆老竹垂寒姿小草足生意大哉乾<lb/>
坤中萬物自榮悴物理固莫奪慨慷激心志嘗聞是為<lb/>
非復見非為是不如飽煨芋一覺和衣睡<lb/>
　　山居即事<lb/>
茅齋低小山意深琴書老罷驚流隂食貧不愧乞米帖<lb/>
才薄喜無諛墓金兩峰隠約煙冉冉古木擁腫春沉沉<lb/>
吟梅處士難復見日草啼猿傷客心<lb/>
<pb n="KR4d0475_WYG_010-21a"/>
　　龍虎山彭法師禱雨感應六首<lb/>
一夏經秋亢旱災稻苖田上盡枯荄生民莫謾心荼毒<lb/>
真士新從福地來<lb/>
海嶽崇深禱不神宿逢箕畢也難慿道傍暍死嗟何及<lb/>
赤脚徒思可踏氷<lb/>
真士能推濟物仁夜通封事格天臨扶摇九萬誰云逺<lb/>
響荅惟存一寸心<lb/>
載展𤣥旗結晝隂令牌三擊鬼神聽木郎不待商羊舞<lb/>
<pb n="KR4d0475_WYG_010-21b"/>
雨脚浪浪似建瓴<lb/>
雨勢翻空走迅霆萬人回首沸歡聲秋風㑹待登場日<lb/>
比屋炊煙樂太平<lb/>
教行正一闡真風雷令初傳出巽宫一滴天瓢蘇萬物<lb/>
可憐真宰不言功<lb/>
　　挽趙天錫都事<lb/>
白髮星郎學問精大江南北播芳聲治家道在持心正<lb/>
佐省人稱涖事明萊氏逸妻先易簀徐卿令子已成名<lb/>
<pb n="KR4d0475_WYG_010-22a"/>
緑波春草靈輀去凄斷鄉中父老情<lb/>
　　挽鄉友徐和甫教諭<lb/>
同里同年值徳鄰南州髙士定前身病懐猶説科名事<lb/>
友誼渾如手足親子姪團欒家有慶膏肓上下藥難神<lb/>
虚堂他日重相過弔影驚心是古人<lb/>
　　湖上春日遣興六言<lb/>
夢覺笙歌聲裏人老湖山畫中花意欲回夜雨詩情不<lb/>
讓春風<lb/>
<pb n="KR4d0475_WYG_010-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　霞外詩集卷十<lb/>
</p>
<p>
</p>
  </div>
<div> <lb/>
    <p>
<pb n="KR4d0475_WYG_011-1a"/>
霞外詩集䟦<lb/>
虚中錢塘族也少時慕陶貞白為人師碩翁著道士服<lb/>
隠於西湖之濱嘗畫桒乾龍門二圖流傳海内不見者<lb/>
輒以為恨既從禇雪巘游肆力吟事風致酷似中州諸<lb/>
名家伯雨之後復有虚中何錢塘多隠君耶海虞毛晋<lb/>
識<lb/>
</p>
<p>
</p>
  </div></body>
</text>\m</TEI>
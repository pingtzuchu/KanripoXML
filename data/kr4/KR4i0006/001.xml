<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>六一詩話</head>
    <p>
<pb n="KR4i0006_WYG_001-1a"/>
欽定四庫全書<lb/>
　六一詩話　　　　　　　宋　歐陽修　撰<lb/>
　　居士退居汝隂而集以資閑談也<lb/>
李文正公進永昌陵挽歌辭云奠玉五回朝上帝御樓<lb/>
　三度納降王當時羣臣皆進而公詩最為首出所謂<lb/>
　三降王者廣南劉鋹西蜀孟昶及江南李後主是也<lb/>
　若五朝上帝則誤矣太祖建隆盡四年明年初郊改<lb/>
　元乾徳至六年再郊改元開寳開寳五年又郊而不<lb/>
<pb n="KR4i0006_WYG_001-1b"/>
　改元九年巳平江南四月大雩告謝于西京葢執玉<lb/>
　祀天者實四也李公當時人必不繆乃傳者誤云五<lb/>
　耳<lb/>
仁宗朝有數逹官以詩知名常慕白樂天體故其語多<lb/>
　得於容易嘗有一聫云有禄肥妻子無恩及吏民有<lb/>
　戲之者云昨日通衢遇一輜軿車載極重而羸牛甚<lb/>
　苦豈非足下肥妻子乎聞者傳以為笑<lb/>
京師輦轂之下風物繁富而士大夫牽於事役良辰美<lb/>
<pb n="KR4i0006_WYG_001-2a"/>
　景罕或宴遊之樂其詩至有賣花擔上看桃李拍酒<lb/>
　樓頭聴管絃之句西京應天禪院有祖宗神御殿葢<lb/>
　在水北去河南府十餘里嵗時朝拜官吏常苦晨興<lb/>
　而留守逹官簡貴每朝罷公酒三行不交一言而退<lb/>
　故其詩曰正夢寐中行十里不言語處喫三杯其語<lb/>
　雖淺近皆两京之實事也<lb/>
梅聖俞嘗於范希文席上賦河豚魚詩云春洲生荻芽<lb/>
　春岸飛楊花河豚當是時貴不數魚鰕河豚常出於<lb/>
<pb n="KR4i0006_WYG_001-2b"/>
　春暮羣遊水上食絮而肥南人多與荻芽為羹云最<lb/>
　美故知詩者謂秪破題兩句巳道盡河豚好處聖俞<lb/>
　平生苦於吟詠以閑逺古淡為意故其構思極艱此<lb/>
　詩作於罇爼之間筆力雄贍頃刻而成遂為絶唱<lb/>
蘇子瞻學士蜀人也嘗於淯井監得西南夷人所賣蠻<lb/>
　布弓衣其文織成梅聖俞春雪詩此詩在聖俞集中<lb/>
　未為絶唱葢其名重天下一篇一詠傳落夷狄而異<lb/>
　域之人貴重之如此耳子瞻以余尤知聖俞者得之<lb/>
<pb n="KR4i0006_WYG_001-3a"/>
　因以見遺余家舊蓄琴一張乃寳厯三年雷㑹所斵<lb/>
　距今二百五十年矣其聲清越如擊金石遂以此布<lb/>
　更為琴囊二物真余家之寳玩也<lb/>
吳僧贊寕國初為僧録頗讀儒書博覽強記亦自能撰<lb/>
　述而辭辯縱横人莫能屈時有安鴻漸者文辭雋敏<lb/>
　尤好嘲詠嘗街行遇贊寕與數僧相随鴻漸指而嘲<lb/>
　曰鄭都官不愛之徒時時作隊贊寕應聲答曰秦始<lb/>
　皇未坑之輩徃徃成羣時皆善其㨗對鴻漸所道乃<lb/>
<pb n="KR4i0006_WYG_001-3b"/>
　鄭谷詩云愛僧不愛紫衣僧也<lb/>
鄭谷詩名盛於唐末號雲臺編而世俗但稱其官為鄭<lb/>
　都官詩其詩極有意思亦多佳句但其格不甚髙以<lb/>
　其易曉人家多以教小兒余為兒時猶誦之今其集<lb/>
　不行於世矣梅聖俞晩年官亦至都官一日㑹飲余<lb/>
　家劉原父戲之曰聖俞官必止於此坐客皆驚原父<lb/>
　曰昔有鄭都官今有梅都官也聖俞頗不樂未幾聖<lb/>
　俞病卒余為序其詩為宛陵集而今人但謂之梅都<lb/>
<pb n="KR4i0006_WYG_001-4a"/>
　官詩一言之謔後遂果然斯可歎也<lb/>
陳舍人從易當時文方盛之際獨以醇儒古學見稱其<lb/>
　詩多類白樂天葢自楊劉唱和西崑集行後進學者<lb/>
　争效之風雅一變謂西崑體繇是唐賢諸詩集幾廢<lb/>
　而不行陳公時偶得杜集舊本文多脱誤至送蔡都<lb/>
　尉詩云身輕一鳥其下脱一字陳公因與數客各用<lb/>
　一字補之或云疾或云落或云起或云下莫能定其<lb/>
　後得一善本乃是身輕一鳥過陳公歎服以為雖一<lb/>
<pb n="KR4i0006_WYG_001-4b"/>
　字諸君亦不能到也<lb/>
國朝浮圖以詩名於世者九人故時有集號九僧詩今<lb/>
　不復傳矣余少時聞人多稱其一曰惠崇餘八人者<lb/>
　忘其名字也余亦略記其詩有云馬放降來地鵰盤<lb/>
　戰後雲又云春生桂嶺外人在海門西其佳句多類<lb/>
　此其集巳亡今人多不知有所謂九僧者矣是可嘆<lb/>
　也當時有進士許洞者善為辭章俊逸之士也因㑹<lb/>
　諸詩僧分題出一紙約曰不得犯此一字其字乃山<lb/>
<pb n="KR4i0006_WYG_001-5a"/>
　水風雲竹石花草雪霜星月禽鳥之類於是諸僧皆<lb/>
　閣筆洞咸平三年進士及第時無名子嘲曰張康渾<lb/>
　裏馬許洞閙裝妻者是也<lb/>
孟郊賈島皆以詩窮至死而平生尤自喜為窮苦之句<lb/>
　孟有移居詩云借車載家具家具少於車乃是都無<lb/>
　一物耳又謝人惠炭云暖得曲身成直身人謂非其<lb/>
　身備嘗之不能道此句也賈云鬢邊雖有絲不堪織<lb/>
　寒衣就令織得能得㡬何又其朝飢詩云坐聞西牀<lb/>
<pb n="KR4i0006_WYG_001-5b"/>
　琴凍折兩三絃人謂其不止忍飢而巳其寒亦何可<lb/>
　忍也<lb/>
唐之晩年詩人無復李杜豪放之格然亦務以精意相<lb/>
　髙如周朴者構思尤艱每有所得必極其雕琢故時<lb/>
　人稱朴詩月鍜季煉未及成篇巳播人口其名重當<lb/>
　時如此而今不復傳矣余少時猶見其集其句有云<lb/>
　風暖鳥聲碎日髙花影重又云曉來山鳥閙雨過杏<lb/>
　花稀誠佳句也<lb/>
<pb n="KR4i0006_WYG_001-6a"/>
聖俞常語予曰詩家雖率意而造語亦難若意新語工<lb/>
　得前人所未道者斯為善也必能狀難寫之景如在<lb/>
　目前含不盡之意見於言外然後為至矣賈島云竹<lb/>
　籠拾山果瓦缾擔石泉姚合云馬随山鹿放雞逐野<lb/>
　禽棲等是山邑荒僻官況蕭條不如縣古槐根出官<lb/>
　清馬骨髙為工也余曰語之工者固如是狀難寫之<lb/>
　景含不盡之意何詩為然聖俞曰作者得於心覽者<lb/>
　㑹以意殆難指陳以言也雖然亦可略道其髣髴若<lb/>
<pb n="KR4i0006_WYG_001-6b"/>
　嚴維柳塘春水慢花塢夕陽遲則天容時態融和駘<lb/>
　蕩豈不如在目前乎又若温庭筠雞聲茅店月人迹<lb/>
　板橋霜賈島怪禽啼曠野落日恐行人則道路辛苦<lb/>
　羇愁旅思豈不見于言外乎<lb/>
聖俞子美齊名於一時而二家詩體特異子美筆力豪<lb/>
　雋以超邁横絶為奇聖俞覃思精㣲以深逺閑淡為<lb/>
　意各極其長雖善論者不能優劣也余嘗於水谷夜<lb/>
　行詩略道其一二云子美氣尤雄萬竅號一噫有時<lb/>
<pb n="KR4i0006_WYG_001-7a"/>
　肆顛狂醉墨灑滂霈譬如千里馬巳發不可殺盈前<lb/>
　盡珠璣一一難揀汰梅翁事清切石齒潄寒瀨作詩<lb/>
　三十年視我猶後輩文辭愈精新心意雖老大有如<lb/>
　妖韶女老自有餘態近詩尤古硬咀嚼苦難嘬又如<lb/>
　食橄欖真味久愈在蘇豪以氣轢舉世徒驚駭梅窮<lb/>
　獨我知古貨今難賣語雖非工謂粗得其髣髴然不<lb/>
　能優劣之也<lb/>
呂文穆公未第時薄遊一縣胡大監旦方随其父宰是<lb/>
<pb n="KR4i0006_WYG_001-7b"/>
　邑遇呂甚薄客有譽呂曰呂君工於詩宜少加禮胡<lb/>
　問詩之警句客舉一篇其卒章云挑盡寒燈夢不成<lb/>
　胡笑曰乃是一渴睡漢爾呂聞之甚恨而去明年首<lb/>
　中甲科使人寄聲語胡曰渴睡漢狀元及第矣胡答<lb/>
　曰待我明年第一人及第輸君一籌既而次榜亦中<lb/>
　首選<lb/>
聖俞嘗云詩句義理雖通語渉淺俗而可笑者亦其病<lb/>
　也如有贈漁父一聫云眼前不見市朝事耳畔惟聞<lb/>
<pb n="KR4i0006_WYG_001-8a"/>
　風水聲説者云患肝腎風又有詠詩者云盡日覓不<lb/>
　得有時還自來本謂詩之好句難得爾而説者云此<lb/>
　是人家失却猫兒詩人皆以為笑也<lb/>
王建宫詞一百首多言唐宫禁中事皆史傳小説所不<lb/>
　載者徃徃見於其詩如内中數日無呼喚傳得滕王<lb/>
　蛺蝶圖滕王元嬰髙祖子新舊唐書皆不著其所能<lb/>
　惟名畫録略言其善畫亦不云其工蛺蝶也又畫斷<lb/>
　云工於蛺蝶及見於建詩爾或聞今人家亦有得其<lb/>
<pb n="KR4i0006_WYG_001-8b"/>
　圖者唐世一藝之善如公孫大娘舞劍器曹剛彈琵<lb/>
　琶米嘉榮歌皆見於唐賢詩句遂知名於後世當時<lb/>
　山林田畝潜徳隐行君子不聞於世者多矣而賤工<lb/>
　末藝得所附託乃垂於不朽盖其各有幸不幸也<lb/>
李白戲杜甫云借問别來太痩生總為從前作詩苦太<lb/>
　痩生唐人語也至今猶以生為語助如作麽生何似<lb/>
　生之類是也陶尚書榖嘗曰共簷㡌子卑凡厮短靿<lb/>
　靴兒末厥兵末厥亦當時語余天聖景祐間巳聞此<lb/>
<pb n="KR4i0006_WYG_001-9a"/>
　句時去陶公尚未逺人皆莫曉其義王原叔博學多<lb/>
　聞見稱於世最為多識前言者亦云不知為何説也<lb/>
　第記之必有知者耳<lb/>
詩人貪求好句而理有不通亦語病也如䄂中諫草朝<lb/>
　天去頭上宫花侍宴歸誠為佳句矣但進諌必以章<lb/>
　疏無直用槀章之理唐人有云姑蘇臺下寒山寺半<lb/>
　夜鐘聲到客船説者亦云句則佳矣其如三更不是<lb/>
　打鐘時如賈島哭僧云寫留行道影焚却坐禪身時<lb/>
<pb n="KR4i0006_WYG_001-9b"/>
　謂燒殺活和尚此尤可笑也若歩随青山影坐學白<lb/>
　塔骨又獨行潭底影數息樹邊身皆島詩何精麤頓<lb/>
　異也<lb/>
松江新作長橋制度宏麗前世所未有蘇子美新橋對<lb/>
　月詩所謂雲頭灔灔開金餅水面沉沉卧彩虹者是<lb/>
　也時謂此橋非此句雄偉不能稱也子美兄舜元字<lb/>
　才翁詩亦遒勁多佳句而世獨罕傳其與子美紫閣<lb/>
　寺聫句無媿韓孟也恨不得盡見之耳<lb/>
<pb n="KR4i0006_WYG_001-10a"/>
晏元獻公文章擅天下尤善為詩而多稱引後進一時<lb/>
　名士徃徃出其門聖俞平生所作詩多矣然公獨愛<lb/>
　其兩聫云寒魚猶著底白鷺巳飛前又絮暖鮆魚繁<lb/>
　露添蓴菜紫余嘗於聖俞家見公自書手簡再三稱<lb/>
　賞此二聫余疑而問之聖俞曰此非我之極致豈公<lb/>
　偶自得意於其間乎乃知自古文士不獨知已難得<lb/>
　而知人亦難也<lb/>
楊大年與錢劉數公唱和自西崑集出時人争効之詩<lb/>
<pb n="KR4i0006_WYG_001-10b"/>
　體一變而先生老輩患其多用故事至於語僻難曉<lb/>
　殊不知自是學者之弊如子儀新蟬云風來玉宇烏<lb/>
　先轉露下金莖鶴未知雖用故事何害為佳句也又<lb/>
　如峭帆横渡官橋柳疊鼓驚飛海岸鷗其不用故事<lb/>
　又豈不佳乎盖其雄文博學筆力有餘故無施而不<lb/>
　可非如前世號詩人者區區於風雲草朩之類為許<lb/>
　洞所困者也<lb/>
西洛故都荒臺廢沼遺迹依然見於詩者多矣惟錢文<lb/>
<pb n="KR4i0006_WYG_001-11a"/>
　僖公一聫最為警絶云日上故陵煙漠漠春歸空苑<lb/>
　水潺潺裴晉公緑野堂在午橋南徃時嘗屬張僕射<lb/>
　齊賢家僕射罷相歸洛日與賔客吟宴於其間惟鄭<lb/>
　工部文寳一聫最為警絶云水暖鳬鷖行哺子溪深<lb/>
　桃李卧開花人謂不減王維杜甫也錢詩好句尤多<lb/>
　而鄭句不惟當時人莫及雖其集中自及此者亦少<lb/>
閩人有謝伯初者字景山當天聖景祐之間以詩知名<lb/>
　余謫夷陵時景山方為許州法曹以長韻見寄頗多<lb/>
<pb n="KR4i0006_WYG_001-11b"/>
　佳句有云長官衫色江波緑學士文華蜀錦張余答<lb/>
　云叅軍春思亂如雲白髮題詩愁送春盖景山詩有<lb/>
　多情未老巳白髮野思到春如亂雲之句故余以此<lb/>
　戲之也景山詩頗多如自種黄花添野景旋移髙竹<lb/>
　聴秋聲園林換葉梅初熟池館無人燕學飛之類皆<lb/>
　無媿於唐諸賢而仕宦不偶終以困窮而卒其詩今<lb/>
　已不見於世其家亦流落不知所在其寄余詩殆今<lb/>
　三十五年矣余猶能誦之盖其人不幸既可哀其詩<lb/>
<pb n="KR4i0006_WYG_001-12a"/>
　淪棄亦可惜因録於此詩曰江流作險似瞿塘滿峽<lb/>
　猿聲斷旅腸萬里可堪人謫宦經年應合鬢成霜長<lb/>
　官衫色江波緑學士文華蜀錦張異域化為儒雅俗<lb/>
　逺民争識校讐郎才如夢得多為累情似安仁久悼<lb/>
　亡下國難留金馬客新詩傳與竹枝娘典辭懸待修<lb/>
　青史諫草當來集皁囊莫謂明時暫遷謫便将纓足<lb/>
　濯滄浪<lb/>
石曼卿自少以詩酒豪放自得其氣貌偉然詩格奇峭<lb/>
<pb n="KR4i0006_WYG_001-12b"/>
　又工於書筆畫遒勁體兼顔柳為世所珍余家嘗得<lb/>
　南唐後主澄心堂紙曼卿為余以此紙書其籌筆驛<lb/>
　詩詩曼卿平生所自愛者至今藏之貌為三絶真余<lb/>
　家寳也曼卿卒後其故人有見之者云恍惚如夢中<lb/>
　言我今為鬼仙也所主芙蓉城欲呼故人徃遊不得<lb/>
　忿然騎一素騾去如飛其後又云降於亳州一舉子<lb/>
　家又呼舉子去不得因留詩一篇與之余亦略記其<lb/>
　一聫云鶯聲不逐春光老花影長随日脚流神仙事<lb/>
<pb n="KR4i0006_WYG_001-13a"/>
　怪不可知其詩頗類曼卿平生舉子不能道也<lb/>
王建霓裳詞云弟子部中留一色聴風聴水作霓裳霓<lb/>
　裳曲今教坊尚能作其聲其舞則廢而不傳矣人間<lb/>
　又有望瀛洲獻仙音二曲云此其遺聲也霓裳曲前<lb/>
　世傳記論説頗詳不知聴風聴水為何事也白樂天<lb/>
　有霓裳歌甚詳亦無風水之説第記之或有遺亡者<lb/>
　爾<lb/>
龍圖學士趙師民以醇儒碩學名重當時為人沉厚端<lb/>
<pb n="KR4i0006_WYG_001-13b"/>
　默羣居終日似不能言而於文章之外詩思尤精如<lb/>
　麥天晨氣潤槐夏午隂清前世名流皆所未到也又<lb/>
　如曉鶯林外千聲囀芳草堦前一尺長殆不類其為<lb/>
　人矣<lb/>
退之筆力無施不可而嘗以詩為文章末事故其詩曰<lb/>
　多情懐酒伴餘事作詩人也然其資談笑助諧謔敘<lb/>
　人情狀物態一寓於詩而曲盡其妙此在雄文大手<lb/>
　固不足論而予獨愛其工於用韻也盖得其韻寛則<lb/>
<pb n="KR4i0006_WYG_001-14a"/>
　波瀾横溢泛入傍韻乍還乍離出入回合殆不可拘<lb/>
　以常格如此日足可惜之類是也得韻窄則不復傍<lb/>
　出而因難見巧愈險愈奇如病中贈張十八之類是<lb/>
　也余嘗與聖俞論此以謂譬如善馭良馬者通衢廣<lb/>
　陌縱横馳逐惟意所之至於水曲蟻封疾徐中節而<lb/>
　不少蹉跌乃天下之至工也聖俞戲曰前史言退之<lb/>
　為人朩强若寛韻可自足而輙傍出窄韻難獨用而<lb/>
　反不出豈非其拗强而然歟坐客皆為之笑也<lb/>
<pb n="KR4i0006_WYG_001-14b"/>
自科場用賦取人進士不復留意於詩故絶無可稱者<lb/>
　惟天聖二年省試采侯詩宋尚書祁最擅場其句有<lb/>
　色映堋雲爛聲迎羽月遲尤為京師傳誦當時舉子<lb/>
　目公為宋采侯<lb/>
　<lb/>
　<lb/>
　<lb/>
　六一詩話<lb/>
</p>
<p>
</p>
  </div>
</body>
</text>
</TEI>
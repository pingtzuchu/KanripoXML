<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4j0034_WYG_000-1a"/>
欽定四庫全書　　　　集部十<lb/>
　提要<lb/>
　　海野詞　　　　　　　詞曲類一<hi>詞集之屬</hi>
　　　　<hi>臣</hi>等謹案海野詞一卷宋曽覿撰覿字純甫<lb/>
　　　　號海野老農汴人紹興中以閤門祇候為建<lb/>
　　　　王内知客孝宗初除權知閤門事淳熙中除<lb/>
　　　　開府儀同三司加少保醴泉觀使事蹟具宋<lb/>
　　　　史佞倖傳馬端臨經籍考載覿海野詞一巻<lb/>
<pb n="KR4j0034_WYG_000-1b"/>
　　　　與此本合覿頗有文藻孝宗潛邸嘗與觴詠<lb/>
　　　　唱酬巻首水龍吟後闋有云攜手西園宴罷<lb/>
　　　　下瑶臺醉魂初醒即紀承寵游宴之事故用<lb/>
　　　　飛蓋西園故實以後嘗侍宴應制如阮郎歸<lb/>
　　　　賦燕栁梢青賦栁諸詞亦皆其時所作覿又<lb/>
　　　　嘗見東都之盛故奉使過京作金人捧露盤<lb/>
　　　　邯鄲道上作憶秦娥重到臨安作感皇恩等<lb/>
　　　　曲黄昇花菴詞選謂其語多感慨凄然有黍<lb/>
<pb n="KR4j0034_WYG_000-2a"/>
　　　　離之悲雖與龍大淵朋比作姦為清流所不<lb/>
　　　　齒而衡其才華實屬可觀過而存之亦選唐<lb/>
　　　　詩者不遺崔湜宗楚客例也<lb/>
　　審齋詞　　　　　　　詞曲類一<hi>詞集之屬</hi>
　　　　<hi>臣</hi>等謹案審齋詞一巻宋王千秋撰千秋字<lb/>
　　　　錫老審齋其號也東平人陳振孫書録解題<lb/>
　　　　載審齋詞一巻而不詳其始末據巻内有夀<lb/>
　　　　韓南澗生日及席上贈梁次張二詞南澗名<lb/>
<pb n="KR4j0034_WYG_000-2b"/>
　　　　元吉隆興間為吏部尚書次張名安世淳熙<lb/>
　　　　中為桂林轉運使是千秋為孝宗時人矣惟<lb/>
　　　　安世詩稱千秋為金陵耆舊與陳振孫所稱<lb/>
　　　　為東平人不合或流寓於金陵耶毛晉跋稱<lb/>
　　　　其詞多酬賀之作然生日嘏詞南宋人集中<lb/>
　　　　皆有何獨刻責於千秋况其體本花間而出<lb/>
　　　　入於東坡門徑風格秀拔要自不雜俚音南<lb/>
　　　　渡後亦卓然為一作手黄昇中興詞選不見<lb/>
<pb n="KR4j0034_WYG_000-3a"/>
　　　　採録或偶未見其本耳晉跋遽以絶少綺艷<lb/>
　　　　評之亦殊未允集中如憶秦娥清平樂好事<lb/>
　　　　近虞美人㸃綘唇以及詠花諸作短歌微吟<lb/>
　　　　興復不淺何必屯田樂章始為情語也乾隆<lb/>
　　　　四十四年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
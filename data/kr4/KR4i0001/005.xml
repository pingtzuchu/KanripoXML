<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0001_SBCK_005-1a"/>
文心雕龍卷之五<lb/>
　　　　　　　　梁通事舍人東莞劉勰撰<lb/>
　　封禪第二十一<lb/>
夫正位北辰嚮明南靣所以運天樞毓黎獻者何<lb/>
嘗不經道緯德以勒皇蹟者哉綠圖曰潬潬噅噅<lb/>
棼棼雉雉萬物盡化言至德所被也丹書曰義勝<lb/>
欲則從欲勝義則凶戒愼之至也則戒愼以崇其<lb/>
德至德以凝其化七十有二君所以封禪矣昔黃<lb/>
帝神靈克膺鴻瑞勒功喬岳鑄鼎荆山大舜廵岳<lb/>
顯乎虞典成康封禪聞之樂緯及齊桓之覇爰窺<lb/>
<pb n="KR4i0001_SBCK_005-1b"/>
王跡夷吾譎陳距以怪物固知玉牒金鏤專在帝<lb/>
皇也然則西鶼東鰈南茅北黍空談非徵勲德而<lb/>
巳是史遷八書明述封禪者固禋祀之殊禮銘號<lb/>
之祕祀天之壯觀秦始皇銘岱文自李斯法家辭<lb/>
氣體乏弘潤然疎而能壯亦彼時之絶采也鋪觀<lb/>
兩漢隆盛孝武禪號於肅然光武廵封於梁父請<lb/>
德銘勲乃鴻筆耳觀相如封禪蔚爲唱首爾其表<lb/>
權輿序皇王炳玄符鏡鴻業驅前古於當今之下<lb/>
騰休明於列聖之上歌之以禎瑞讚之以介丘絶<lb/>
筆兹文固惟新之作也及光武勒碑則文字張純<lb/>
<pb n="KR4i0001_SBCK_005-2a"/>
首㣧典謨末同祝辭引鈎䜟敘離分計武功述文<lb/>
德事覈理舉華不足而實有餘矣凡此二家並岱<lb/>
宗實跡也及揚雄劇秦班固典引事非鐫石而體<lb/>
因紀禪觀劇秦爲文影寫長卿詭言遯辭故兼包<lb/>
神怪然骨掣靡宻辭貫圓通自稱極思無遺力矣<lb/>
典引所敘雅有懿乎歷鑑前作能執厥中其致義<lb/>
㑹文斐然餘巧故稱封禪麗而不典劇秦典而不<lb/>
實豈非追觀易爲明循勢易爲力歟至於邯鄲受<lb/>
命攀響前聲風末力寡輯韻成頌雖文理煩序而<lb/>
不能奮飛陳思魏德假論客主問荅迂緩且已千<lb/>
<pb n="KR4i0001_SBCK_005-2b"/>
言勞深勣寡飈燄缺焉兹文爲用蓋一代之典章<lb/>
也搆位之始宜明大體樹骨於訓典之區選言於<lb/>
宏富之路使意古而不晦於深文今而不墜於淺<lb/>
義吐光芒辭成廉鍔則爲偉矣雖復道極數殫終<lb/>
然相襲而日新其來者必超前轍焉<lb/>
　贊曰封勒帝勣對越天休逖聽高岳聲英克彪<lb/>
　樹石九旻泥金八幽鴻律蟠采如龍如虬<lb/>
　　章表第二十二<lb/>
夫設官分職高卑聯事天子埀珠以聽諸侯鳴玉<lb/>
以朝敷奏以言明試以功故堯咨四岳舜命八元<lb/>
<pb n="KR4i0001_SBCK_005-3a"/>
固辭再讓之請俞徃欽哉之授並陳辭帝庭匪假<lb/>
書翰然則敷奏以言則章表之義也明試以功卽<lb/>
授爵之典也至太甲旣立伊尹書誡思庸歸毫又<lb/>
作書以讚文翰獻㬱事斯見矣周監二代文理彌<lb/>
盛再拜稽首對揚休命承文受冊敢當丕顯雖言<lb/>
筆未分而陳謝可見降及七國未變古式言事於<lb/>
王皆稱上書秦初定制改書曰奏漢定禮儀則有<lb/>
四品一曰章二曰奏三曰表四曰議章以謝恩奏<lb/>
以按劾表以陳請議以執異章者明也詩云爲章<lb/>
于天謂文明也其在文物赤白曰章表者標也禮<lb/>
<pb n="KR4i0001_SBCK_005-3b"/>
有表記謂德見儀其在器式揆景曰表章表之目<lb/>
蓋取諸此也按七略藝文謠詠必錄章表奏議經<lb/>
國之樞機然闕而不纂者乃各有故事而在職司<lb/>
也前漢表謝遺篇寡存及後漢察舉必試章奏左<lb/>
雄奏議臺閣爲式胡廣章奏天下第一並當時之<lb/>
傑筆也觀伯始謁陵之章足見其典文之美焉昔<lb/>
晉文受冊三從命是以漢末讓表以三爲斷曹公<lb/>
稱爲表不止三讓又勿得浮華所以魏初表章指<lb/>
事造實求其靡麗則未足美矣至於文舉之薦禰<lb/>
衡氣揚采飛孔明之辭後主志盡文暢雖華實異<lb/>
<pb n="KR4i0001_SBCK_005-4a"/>
㫖並表之英也琳瑀章表有譽當時孔章稱健則<lb/>
其標也陳思之表獨冠羣才觀其體贍而律調辭<lb/>
淸而志顯應物掣巧隨變生趣執轡有餘故能緩<lb/>
急應節逮覽晉初筆札則張華爲儔其三讓公封<lb/>
理周辭要引義比事必得其偶世珍鷦鷯莫顧章<lb/>
表及羊公之辭開府有譽於前談庾公之讓中書<lb/>
信美於徃載序志顯類有文雅焉劉琨勸進張駿<lb/>
自序文致耿介並陳事之美表也原夫章表文爲<lb/>
用也所以對揚王庭昭明心曲旣其身文且亦國<lb/>
華章以造闕風矩應明表以致禁骨采宜耀循名<lb/>
<pb n="KR4i0001_SBCK_005-4b"/>
課實以爲本者也是以章式炳賁志在典謨使要<lb/>
而非略明而不淺表體多包情僞屢遷必雅義以<lb/>
扇其風淸文以馳其麗然懇愜者辭爲心使浮侈<lb/>
者情爲出使繁約得正華實相勝唇吻不滯則中<lb/>
律矣子貢云心以制之言以結之蓋一辭意也荀<lb/>
卿以爲觀人美辭麗以黼黻文章亦可以喻於斯<lb/>
乎<lb/>
　贊曰敷奏綘闕獻僭黼扆言必貞明義則弘偉<lb/>
　肅恭節文條理首尾君子秉文辭令有斐<lb/>
　　奏啓第二十三<lb/>
<pb n="KR4i0001_SBCK_005-5a"/>
昔唐虞之臣敷奏以言秦漢之輔上書稱奏陳政<lb/>
事獻典儀上急變劾僭謬總謂之奏奏者進也敷<lb/>
于下情進於上也秦始立奏而法家少文觀王綰<lb/>
之奏勲德辭質而義近李斯之奏驪山事略而意<lb/>
逕政無膏潤形於篇章矣自漢以來奏事或稱上<lb/>
疏儒雅繼踵殊采可觀若夫賈誼之務農眺錯之<lb/>
兵卒匡衡之定郊王吉之觀禮溫舒之緩獄谷永<lb/>
之諌仙理旣切至辭亦通明可謂識大體矣後漢<lb/>
羣賢嘉言罔伏楊秉耿介於災異陳蕃憤懣於尺<lb/>
一骨鯁得焉張衡指摘於史職蔡邕銓列於朝儀<lb/>
<pb n="KR4i0001_SBCK_005-5b"/>
博雅明焉魏代名臣文理迭興若高堂天文黃觀<lb/>
教學王朗節省甌毅考課亦盡節而知治矣晉氏<lb/>
多難災屯流移劉頌殷勤於時務溫嶠懇切於費<lb/>
役並體國之忠規矣夫奏之爲筆固以明允篤誠<lb/>
爲本辨扸疏通爲首強志足以成務博見足以窮<lb/>
理酌古御今治繁總要此其體也若乃按劾之奏<lb/>
所以明憲淸國昔周之太僕繩愆紏繆秦之御史<lb/>
職主文法漢置中丞總司按劾故位在摯擊砥礪<lb/>
其氣必使筆端振風簡上凝霜者也觀孔光之奏<lb/>
董賢則實其姦囘路粹之奏孔融則誣其釁惡名<lb/>
<pb n="KR4i0001_SBCK_005-6a"/>
儒之與險士固殊心焉若夫傅盛勁直而按辭堅<lb/>
深劉隗切正而劾文闊略各其志也後之彈事迭<lb/>
相斟酌惟新日用而舊凖弗差然函人欲全矢人<lb/>
欲傷術在紏惡勢必深峭詩刺䜛人投卑豺虎禮<lb/>
嫉無禮方之鸚猩墨翟非儒目以豕彘孟軻譏墨<lb/>
比諸禽獸詩禮儒墨旣其如兹奏劾嚴文孰云能<lb/>
免是以世人爲文競於詆訶吹毛取瑕次骨爲戾<lb/>
復似善罵多失折衷若能闢禮門以懸䂓標義路<lb/>
以植矩然後踰垣者折肱捷徑者㓕趾何必躁言<lb/>
醜句話病爲切哉是以立範運衡宜明體要必使<lb/>
<pb n="KR4i0001_SBCK_005-6b"/>
理有典刑辭有風軌總法家之式秉儒家之文不<lb/>
畏強禦氣流墨中無縱詭隨聲動簡外乃稱絶席<lb/>
之雄直方之舉耳啓者開也高宗云啓乃心沃朕<lb/>
心取其義也孝景諱啓故兩漢無稱至魏國箋記<lb/>
如云啓聞奏事之末或謹宻啓自晉來盛啓用兼<lb/>
表奏陳政言事旣奏之異條讓爵謝恩亦表之别<lb/>
幹必歛徹入規促其音節辨要輕淸文而不侈亦<lb/>
啓之大略也又表奏确切號爲讜言讜者偏也王<lb/>
道有偏乖乎蕩蕩其偏故曰讜言也孝成稱班伯<lb/>
之讜言貴直也自漢置八儀宻奏隂陽皂囊封扳<lb/>
<pb n="KR4i0001_SBCK_005-7a"/>
故曰封事眺錯受書還士便宜後代便宜多附封<lb/>
事愼機宻也夫王臣匪躬必吐謇諤事舉人存故<lb/>
無待泛說也<lb/>
　贊曰皂飾司直肅清風禁筆銳干將墨含淳酖<lb/>
　雖有次骨無或膚浸獻政陳宜事必勝任<lb/>
　　議對第二十四<lb/>
周爰諮謀是謂爲議議之言宜審事宜也易之節<lb/>
卦君子以制度數議德行周書曰議事以制政乃<lb/>
弗迷議貴節制經典之體也昔管仲稱軒轅有明<lb/>
臺之議則其來遠矣洪水之難堯咨四岳宅揆之<lb/>
<pb n="KR4i0001_SBCK_005-7b"/>
舉舜疇五人三代所興詢及蒭蕘春秋釋宋魯桓<lb/>
務議及趙靈胡服而季父爭論商鞅變法而甘龍<lb/>
交辨雖憲章無筭而同異足觀迄今有漢始立駁<lb/>
議駁者雜也襍議不純故曰駁也自兩漢文明楷<lb/>
式照備藹藹多士發言盈庭若賈誼之遍代諸生<lb/>
可謂捷於議也至如主父之駁挾弓安國之辨匈<lb/>
奴賈捐之陳於朱崖劉歆之辨於祖宗雖質文不<lb/>
同得事要矣若乃張敏之斷輕侮郭躬之議擅誅<lb/>
程曉之駁校事司馬芝之議貨錢何曾蠲出女之<lb/>
科秦秀定賈充之謐事實允當可謂逹議體矣漢<lb/>
<pb n="KR4i0001_SBCK_005-8a"/>
世善駁則應劭爲首晉代能議則傅咸爲宗然仲<lb/>
瑗博古而銓貫以敘長虞識治而屬辭枝繁及陸<lb/>
機斷議亦有鋒頴而腴辭弗翦頗累文骨亦各有<lb/>
美風格存焉夫動先擬議明用稽疑所以敬愼羣<lb/>
務㢮張治術故其大體所資必樞紐經典採故實<lb/>
於前代觀通變於當今理不謬摇其枝字不妄舒<lb/>
其藻又郊祀必洞於禮戎事必練於兵佃榖先暁<lb/>
於農斷訟務精於律然後標以顯義約以正辭文<lb/>
以辨㓗爲能不以繁縟爲巧事以明覈爲美不以<lb/>
深隱爲竒此綱領之大要也若不逹政體而舞筆<lb/>
<pb n="KR4i0001_SBCK_005-8b"/>
弄文支離搆辭穿鑿㑹巧空騁其華固爲事實所<lb/>
擯設得其埋亦爲遊辭所理昔秦女嫁晉從文衣<lb/>
之媵者晉人貴媵而賤女楚珠鬻鄭爲薰桂之櫝<lb/>
鄭人買櫝而還珠若文浮於理末勝其本則秦女<lb/>
楚珠復在於兹矣又對䇿者應詔而陳政也射策<lb/>
者探事而獻說也言中理凖譬射侯中的二名雖<lb/>
殊卽議之别體也古之造士選事考言漢文中年<lb/>
始舉賢良眺錯對䇿蔚爲舉首及孝武益明旁求<lb/>
俊乂對策者以第一登庸射䇿者以甲科入仕斯<lb/>
固選賢要術也觀眺氏之對驗古今辭裁以辨事<lb/>
<pb n="KR4i0001_SBCK_005-9a"/>
通而贍超升高第信有徴矣仲舒之對祖述春秋<lb/>
本隂陽之化究列代之變煩而不慁者事理明也<lb/>
公孫之對簡而未博然總要以約文事切而情舉<lb/>
所以太常居下而天子擢上也杜欽之對略而指<lb/>
事辭以治宣不爲文作及後漢魯平辭氣質素以<lb/>
儒雅中策以入高第凡此五家並明代之明範也<lb/>
魏晉巳來稍務文麗以文紀實所失巳多及其來<lb/>
選又稱疾不㑹雖欲求文弗可得也是以漢飮博<lb/>
士而雉集平堂晉策秀才而麏興於前無他怪也<lb/>
選失之異耳夫駁議偏辨各執異見對策揄揚大<lb/>
<pb n="KR4i0001_SBCK_005-9b"/>
明治道使事深於政術理宻於時務酌三五以鎔<lb/>
世而非迂緩之高談馭權變以拯俗而非刻薄之<lb/>
僞論風恢恢而能遠流洋洋而不溢王庭之美對<lb/>
也難矣哉士之爲才也或練治而寡文或工文而<lb/>
疎治對䇿所選實屬通才志足文遠不其鮮歟<lb/>
　贊曰議惟疇政名實相課斷理必綱摛辭無懦<lb/>
　對策王庭同時酌和洽體高秉雅謨遠播<lb/>
　　書記第二十五<lb/>
大舜云書用識哉所以記時事也蓋聖賢言辭總<lb/>
爲尚書尚書之爲體主言者也揚雄曰言心聲也<lb/>
<pb n="KR4i0001_SBCK_005-10a"/>
書心畫也聲畫形君子小人可見矣故書者舒也<lb/>
舒布其言陳之簡牘取象乎史貴在明决而巳三<lb/>
代政暇文翰頗疎春秋聘繁書介彌盛繞朝贈士<lb/>
㑹以䇿子家與趙宣以書巫臣之遺子反子産之<lb/>
諌范宣詳觀四書辭若對靣又子服敬叔進弔書<lb/>
於滕君固知行人挈辭多被翰墨矣及七國獻書<lb/>
詭麗輻湊漢來筆札辭氣紛紜觀史遷之報任安<lb/>
東方朔之難公孫楊惲之酬㑹宗子雲之答劉歆<lb/>
志氣槃桓各含殊采並杼軸乎尺素抑揚乎寸心<lb/>
逮後漢書記則崔瑗尤善魏之元瑜號稱翩翩文<lb/>
<pb n="KR4i0001_SBCK_005-10b"/>
舉屬章半簡必錄休璉好事留意辭翰抑其次也<lb/>
稽康絶交實志高而文偉矣趙至贈離廼少年之<lb/>
激切也至如陳遵占辭百封各意禰衡代書親疎<lb/>
得宜斯又尺牘之偏才也詳總書體本在盡言言<lb/>
以散鬱陶託風采故宜條暢以任氣優柔以懌懷<lb/>
文明從容亦心聲之獻酬也若夫尊貴差序則肅<lb/>
以節文戰國以前君臣同書秦漢立儀始有表奏<lb/>
王公國内亦稱奏書張敞奏書於膠后其義美矣<lb/>
迄至後漢稍有名品公府奏記而郡將奏牋記之<lb/>
言志進巳志也牋者表也識表其情也崔寔奏記<lb/>
<pb n="KR4i0001_SBCK_005-11a"/>
於公府則崇讓之德音矣黃香奏牋於江夏亦肅<lb/>
恭之遺式矣公幹牋記麗而規益子桓弗論故世<lb/>
所共遺若略名取實則有美於爲詩矣劉廙謝恩<lb/>
喻切以至陸機自理情周而巧牋之爲善者也原<lb/>
牋記之爲式旣上窺乎表亦下睨乎書使敬而不<lb/>
懾簡而無傲淸美以惠其才彪蔚以文其響蓋牋<lb/>
記之分也夫書記廣大衣被事體筆劄雜名古今<lb/>
多品是以總領黎庶則有譜籍簿錄毉曆星筮則<lb/>
有方術占式申憲述兵則有律令法制朝市徵信<lb/>
則有符契劵疏百官詢事則有關刺解牒萬民逹<lb/>
<pb n="KR4i0001_SBCK_005-11b"/>
志則有狀列辭諺並述理於心著言於翰雖藝文<lb/>
之末品而政事之先務也故謂譜者普也注序世<lb/>
統事資周普鄭氏譜詩蓋取乎此籍者借也歲借<lb/>
民力條之於版春秋司籍卽其事也簿者圃也草<lb/>
木區别文書類聚張湯李廣爲吏所簿别情僞也<lb/>
録者領也古史世本編以簡䇿領其名數故曰錄<lb/>
也方者隅也醫藥攻病各有所主專精一隅故藥<lb/>
術稱方術者路也筭歷極數見路乃明九章積徵<lb/>
故以爲術淮南萬畢皆其類也占者覘也星辰飛<lb/>
伏伺候乃見精觀書雲故曰占也式者則也隂陽<lb/>
<pb n="KR4i0001_SBCK_005-12a"/>
盈虚五行消息變雖不常而稽之有則也律者中<lb/>
也黃鍾調起五音以正音以正法律馭民八刑克<lb/>
平以律爲名取中正也令者命也出命申禁有若<lb/>
自天管仲下命如流水使民從也法者象也兵謀<lb/>
無方而竒正有象故曰法也制者裁也上行於下<lb/>
匠之制噐也符者厚也徵召防僞事資中孚三代<lb/>
玉瑞漢世金竹末代從省易以書翰矣契者結也<lb/>
上古純質結繩執契今羗胡徵數負販記緡其遺<lb/>
風歟劵者束也明白約束以備情僞字形半分故<lb/>
周稱判書古有鐡劵以堅信誓王褒髯奴則劵之<lb/>
<pb n="KR4i0001_SBCK_005-12b"/>
楷也疏者布也布置物類撮題近意故小劵短書<lb/>
號爲疏也關者閉也出入由門關閉由審庶務在<lb/>
政通塞應詳韓非云孫亶四聖相也而關於州部<lb/>
蓋謂此也刺者逹也詩人諷刺周禮三刺事叙相<lb/>
逹若針之通結矣解者釋也解釋結滯徵事以對<lb/>
也牒者葉也短簡編牒如葉在枝溫舒截蒲卽其<lb/>
事也議政未定故短牒咨謀牒之尤宻謂之爲籖<lb/>
籖者籖宻者也狀者貌也禮貌本原取其事實先<lb/>
賢表謚並有行狀狀之大者也列者陳也陳列事<lb/>
情昭然可見也辭者舌端之文通巳於人子産有<lb/>
<pb n="KR4i0001_SBCK_005-13a"/>
辭諸侯所頼不可巳也諺者直語也䘮言亦不及<lb/>
交故弔亦稱諺㕓路淺言有實無華鄒穆公云囊<lb/>
漏儲中皆其類也太誓古人有言牝雞無晨大雅<lb/>
云人亦有言惟憂用老並上古遺諺詩書可引者<lb/>
也至於陳琳諌辭稱掩目捕省潘岳哀辭稱掌珠<lb/>
伉儷並引俗說而爲文辭者也夫文辭鄙俚莫過<lb/>
於諺而聖賢詩書採以爲談况踰於此豈可忽哉<lb/>
觀此四條並書記所總或事本相通而文意各異<lb/>
或全任質素或雜用文綺隨事立體貴乎精要意<lb/>
少一字則義闕句長一言則辭妨並有司之實務<lb/>
<pb n="KR4i0001_SBCK_005-13b"/>
而無藻之所忽也然才冠鴻筆多疎尺牘譬九方<lb/>
堙之識駿足而不知毛色牝牡也言旣身文信亦<lb/>
邦瑞翰林之士思理實焉<lb/>
　贊曰文藻條流託在筆札旣馳金相亦運木訥<lb/>
　萬古聲薦千里應㧞庶務紛綸因書乃察<lb/>
　　　　　　　　　　　　郷貢士張雲門校<lb/>
文心雕龍卷之五<lb/>
</p>
<p>
</p>
  </div>
</body>
</text>
</TEI>
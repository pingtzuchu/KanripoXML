<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0001_SBCK_009-1a"/>
文心雕龍卷之九<lb/>
　　　　　　　　梁通事舍人東莞劉勰撰<lb/>
　　指瑕第四十一<lb/>
管仲有言無翼而飛者聲也無根而固者情也然<lb/>
則聲不假翼其飛甚易情不待根其固匪難以之<lb/>
垂文可不愼歟古來文才異世爭驅或逸才以爽<lb/>
迅或精思以纎宻而慮動難圓鮮無瑕病陳思之<lb/>
文羣才之峻也而武帝誄云尊靈永蟄明帝頌云<lb/>
聖體浮輕浮輕有似於蝴蝶永蟄頗疑於昆蟲施<lb/>
之尊極豈其當乎左思七諷說孝而不從反道若<lb/>
<pb n="KR4i0001_SBCK_009-1b"/>
斯餘不足觀矣潘岳爲才善於哀文然悲内兄則<lb/>
云感口澤傷弱子則云心如疑禮文在尊極而施<lb/>
之下流辭雖足哀義斯替矣若夫君子擬人必於<lb/>
其倫而崔瑗之誄李公比行於黃虞向秀之賦稽<lb/>
生方罪於李斯與其失也雖寜降無濫然高原之<lb/>
詩不類甚矣凡巧言易摽拙辭難隱斯言之玷實<lb/>
深白圭繁例難載故略舉四條若夫立文之道惟<lb/>
字與義字以訓正義以理宣而晉末篇章依俙其<lb/>
㫖始有賞際奇至之言終無撫叩酬卽之語毎單<lb/>
舉一字指以爲情夫賞訓錫賚豈關心解撫訓執<lb/>
<pb n="KR4i0001_SBCK_009-2a"/>
握何預情理雅頌未聞漢魏莫用懸領似如可辯<lb/>
課文了不成義斯實情訛之所變文澆之致弊而<lb/>
宋來才英未之或改舊染成俗非一朝也近代辭<lb/>
人率多猜忌至乃比語求蚩反音取瑕雖不屑於<lb/>
古而有擇於今焉又製同他文理宜刪革若排人<lb/>
美辭以爲巳力寳玉大弓終非其有全寫則掲篋<lb/>
傍採則探囊然世遠者太輕時同者爲尤矣若夫<lb/>
注解爲書所以明正事理然謬於研求或率意而<lb/>
斷西京賦稱中黃育獲之疇而薛綜謬注謂之閹<lb/>
尹是不聞執雕虎之人也又周禮井賦舊有疋馬<lb/>
<pb n="KR4i0001_SBCK_009-2b"/>
而應劭釋疋或量首數蹄斯豈辯物之要哉原夫<lb/>
古之正名車兩而馬疋疋兩稱目以並耦爲用蓋<lb/>
車貳佐乘馬儷驂服服乘不隻故名號必雙名號<lb/>
一正則雖單爲疋矣疋夫疋婦亦配義也夫車馬<lb/>
小義而歷代莫悟辭賦近事而千里致差况鑽灼<lb/>
經典能不謬哉夫辯言而數筌蹄選勇而駈閹尹<lb/>
失理太甚故舉以爲戒丹青初炳而後渝文章歲<lb/>
久而彌光若能櫽括於一朝可以無慙於千載也<lb/>
　贊曰羿氏舛射東野敗駕雖有雋才謬則多謝<lb/>
　斯言一玷千載弗化令章靡疚亦善之亞<lb/>
<pb n="KR4i0001_SBCK_009-3a"/>
　　養氣第四十二<lb/>
昔王充著述制養氣之篇驗巳而作豈虚造哉夫<lb/>
耳目鼻口生之役也心慮言辭神之用也率志委<lb/>
和則理融而情暢鑚礪過分則神疲而氣衰此性<lb/>
情之數也夫三皇辭質心絶於道華帝世始文言<lb/>
貴於敷奏三代春秋雖㳂世彌縟並適分胸臆非<lb/>
牽課才外也戰代枝詐攻奇飾說漢世迄今辭務<lb/>
日新爭光鬻采慮亦竭矣故淳言以比澆辭文質<lb/>
懸乎千載率志以方竭情勞逸差於萬里古人所<lb/>
以餘裕後進所以莫遑也凡童少鑒淺而志盛長<lb/>
<pb n="KR4i0001_SBCK_009-3b"/>
艾識堅而氣衰志盛者思銳以勝勞氣衰者慮宻<lb/>
以傷神斯實中人之常資歲時之大較也若夫噐<lb/>
分有限智用無涯或慙鳬企鶴瀝辭鐫思於是精<lb/>
氣内銷有似尾閭之波神志外傷同乎牛山之木<lb/>
恒惕之盛疾亦可推矣至如仲任置硯以綜述敬<lb/>
通懷筆以專業旣暄之以歲序又煎之以日時是<lb/>
以曹公懼爲文之傷命陸雲歎用思之困神非虚<lb/>
談也夫學業在勤故有錐股自厲志於文也則申<lb/>
寫鬱滯故宜從容率情優柔適㑹若銷鑠精膽蹙<lb/>
迫和氣秉牘以驅齡灑翰以伐性豈聖賢之素心<lb/>
<pb n="KR4i0001_SBCK_009-4a"/>
㑹文之直理哉且夫思有利鈍時有通塞沐則心<lb/>
覆且或反常神之方昏再三愈黷是以吐納文藝<lb/>
務在節宣淸和其心調暢其氣煩而卽捨勿使壅<lb/>
滯意得則舒懷以命筆理伏則投筆以卷懷逍遥<lb/>
以針勞談笑以藥勌常弄閒於才鋒賈餘於文勇<lb/>
使刃發如新凑理無滯雖非胎息之萬術斯亦衛<lb/>
氣之一方也<lb/>
　贊曰紛哉萬象勞矣千想玄神宜寳素氣資養<lb/>
　水停以鑒火靜而朗無櫌文慮鬱此精爽<lb/>
　　附㑹第四十三<lb/>
<pb n="KR4i0001_SBCK_009-4b"/>
何謂附㑹謂總文理綂首尾定與奪合涯際彌綸<lb/>
一篇使雜而不越者也若築室之須基構裁衣之<lb/>
待縫緝矣夫才量學文宜正體製必以情志爲神<lb/>
明事義爲骨髓辭采爲肌膚宫商爲聲氣然後品<lb/>
藻玄黃摛振金玉獻可替否以裁厥中斯綴思之<lb/>
常數也凡大體文章類多枝派整派者依源理枝<lb/>
者循幹是以附辭㑹義務總綱領驅萬塗於同歸<lb/>
貞百慮於一致使衆理雖繁而無倒置之乖羣言<lb/>
雖多而無棼絲之亂扶陽而出條順隂而藏跡首<lb/>
尾周宻表裏一體此附㑹之術也夫畫者謹髪而<lb/>
<pb n="KR4i0001_SBCK_009-5a"/>
易貎射者儀毫而失墻銳精細乃必疎體綂故宜<lb/>
詘寸以信尺枉尺以直㝷棄偏善之巧學具美之<lb/>
績此命篇之經略也夫文變無方意見浮雜約則<lb/>
義孤博則辭叛率故多尤需爲事賊且才分不同<lb/>
思緒各異或製首以通尾或片接以寸附然通製<lb/>
者蓋寡接附者甚衆若綂緒失宗辭味必亂義脉<lb/>
不流則偏枯文體夫能懸識湊理然後文節自㑹<lb/>
如膠之粘木豆之合黃矣是以駟牡異力而六轡<lb/>
如琴馭文之法有似於此去留隨心修短在手齊<lb/>
其歩驟總轡而已故善附者異㫖如肝膽拙㑹者<lb/>
<pb n="KR4i0001_SBCK_009-5b"/>
同音如胡越改章難於造篇易字艱於代句此已<lb/>
然之驗也昔張湯疑奏而再却虞松草表而屢譴<lb/>
並理事之不明而辭㫖之失調也及兒寛更草鍾<lb/>
㑹易字而漢武歎竒晉景稱善者乃理得而事明<lb/>
心敏而辭當也以此而觀則知附㑹巧拙相去遠<lb/>
哉若夫絶筆斷章譬乘舟之振楫克終底績寄在<lb/>
寫以遠送若首唱榮華而媵句憔悴則遺勢鬱湮<lb/>
餘風不暢此周易所謂臀無膚其行次睢也惟首<lb/>
尾相援則附㑹之體固亦無以加於此矣<lb/>
　贊曰篇綂間關情數稠疊原始要終疎條布葉<lb/>
<pb n="KR4i0001_SBCK_009-6a"/>
　道味相附懸緒自接如樂之和心聲克恊<lb/>
　　總術第四十四<lb/>
今之常言有文有筆以爲無韻者筆也有韻者文<lb/>
也夫文以足言理兼詩書别目兩名自近代耳顔<lb/>
延年以爲筆之爲體言之文也經典則言而非筆<lb/>
傳記則筆而非言請奪彼矛還攻其盾矣何者易<lb/>
之文言豈非言文若筆不言文不得云經典非筆<lb/>
矣將以立論未見其論立也予以爲發口爲言屬<lb/>
筆曰翰常道曰經述經曰傳經傳之體出言入筆<lb/>
筆爲言使可强可弱分經以典奥爲不利非以言<lb/>
<pb n="KR4i0001_SBCK_009-6b"/>
筆爲優劣也昔陸氏文賦號爲曲盡然汎論纎悉<lb/>
而實體未該故知九變之實匪躬知言之選難備<lb/>
矣凡精慮造文各競新麗多欲練辭莫肯研術落<lb/>
落之玉或亂乎石碌碌之石時似乎玉精者要約<lb/>
匱者亦尠博者該贍無者亦繁辯者昭晢淺者亦<lb/>
露奥者複隱詭者亦典或義華而聲悴或理拙而<lb/>
文澤知夫調鐘未易張琴實難伶人告和不必盡<lb/>
窕槬之中動用揮扇何必窮初終之韻魏文比篇<lb/>
章於音樂蓋有徵矣夫不截盤根無以驗利噐不<lb/>
剖文奥無以辯通才才之能通必資暁術自非圓<lb/>
<pb n="KR4i0001_SBCK_009-7a"/>
鑒區域大判條例豈能控引淸源制勝文苑哉是<lb/>
以執術馭篇似善奕之窮數無術任心如博塞之<lb/>
邀遇故博塞之文借巧儻來雖前驅有功而後援<lb/>
難繼少旣無以相接多亦不知所刪乃多少之非<lb/>
惑何妍蚩之能制乎若夫善奕之文則術有恒數<lb/>
按部整伍以待情㑹因時順機動不失正數逢其<lb/>
極機入其巧則義味騰躍而生辭氣叢雜而至視<lb/>
之則錦繪聽之則絲簧味之則甘腴佩之則芬芳<lb/>
斷章之功於斯盛矣夫驥足雖駿纆牽忌長以萬<lb/>
分一累且廢千里况文體多術共相彌綸一物携<lb/>
<pb n="KR4i0001_SBCK_009-7b"/>
貳莫不解體所以列在一篇備總情變譬三十之<lb/>
輻共成一轂雖未足觀亦鄙夫之見也<lb/>
　贊曰文場筆苑有術有門務先大體鑑必窮源<lb/>
　乘一總萬舉要治繁思無定契理有恒存<lb/>
　　時序第四十五<lb/>
時運交移質文代變古今情理如可言乎昔在陶<lb/>
唐德盛化鈞野老吐何力之談郊童含不識之歌<lb/>
有虞繼作政阜民暇薰風詩於元后爛雲歌於列<lb/>
臣盡其美者何乃心樂而聲泰也至大禹敷土九<lb/>
序詠功成湯聖敬猗歟作頌逮姬文之德盛周南<lb/>
<pb n="KR4i0001_SBCK_009-8a"/>
勤而不怨太王之化淳邠風樂而不滛幽厲昏而<lb/>
板蕩怒平生微而黍離哀故知歌謡文理與世推<lb/>
移風動於上而波震於下者春秋以後角戰英雄<lb/>
六經泥蟠百家飈駭方是時也韓魏力政燕趙任<lb/>
權五蠧六蝨嚴於秦令唯齊楚兩國頗有文學齊<lb/>
開莊衢之第楚廣蘭臺之宮孟軻賔館荀卿宰邑<lb/>
故稷下扇其淸風蘭陵鬱其茂俗鄒子以談天飛<lb/>
譽騶奭以雕龍馳響屈平聯藻於日月宋玉交彩<lb/>
於風雲觀其豔說則籠罩雅頌故知暐燁之奇意<lb/>
出乎縱橫之詭俗也爰至有漢運接燔書高祖尚<lb/>
<pb n="KR4i0001_SBCK_009-8b"/>
武戯儒簡學雖禮律草創詩書未遑然大風鴻鵠<lb/>
之歌亦天縱之英作也施及孝惠迄于文景經術<lb/>
頗興而辭人勿用賈誼抑而鄒枚沉亦可知巳逮<lb/>
孝武崇儒潤色鴻業禮樂爭輝辭藻競騖栢梁展<lb/>
朝讌之詩金堤製恤民之詠徵枚乘以蒲輪申主<lb/>
父以鼎食擢公孫之對䇿歎兒寛之凝奏買臣負<lb/>
薪而衣錦相如滌噐而被繡於是史遷壽王之徒<lb/>
嚴終枚臯之屬應對固無方篇章亦不匱遺風餘<lb/>
采莫與比盛越昭及宣實繼武績馳騁石渠暇豫<lb/>
文㑹集雕篆之軼材發綺轂之高喻於是王襃之<lb/>
<pb n="KR4i0001_SBCK_009-9a"/>
倫底祿待詔自元曁成降意圖籍笑玉屑之諫清<lb/>
金馬之路子雲銳思於千首子政讐校於六藝亦<lb/>
巳美矣爰自漢室迄至成哀雖世漸百齡辭人九<lb/>
變而大抵所歸祖述楚辭靈均餘影於是乎在自<lb/>
哀平陵替光武中興深懷圖䜟頗略文華然杜篤<lb/>
獻誄以免刑班彪參表以補令雖非旁求亦不遐<lb/>
棄及明帝疊耀崇愛儒術肄禮璧堂講文虎觀孟<lb/>
堅珥筆于國史賈逵給禮於端頌東平擅其懿文<lb/>
沛王振其通論帝則藩儀輝光相照矣自安和巳<lb/>
下迄至順桓則有班傳三崔王馬張蔡磊落鴻儒<lb/>
<pb n="KR4i0001_SBCK_009-9b"/>
才不時乏而文章之選存而不論然中興之後羣<lb/>
才稍改前轍華實所附斟酌經辭蓋歷政講聚故<lb/>
漸靡儒風者也降及靈帝時好辭製造羲皇之書<lb/>
開鴻都之賦而樂松之徒招集淺陋故楊賜號爲<lb/>
驩兠蔡邕比之俳優其餘風遺文蓋篾如也自獻<lb/>
帝播遷文學蓬轉建安之末區宇方輯魏武以相<lb/>
王之尊雅愛詩章文帝以副君之重妙善辭賦陳<lb/>
思以公子之豪下筆琳琅並體貎英逸故俊才雲<lb/>
蒸仲宣委質於漢南孔璋歸命於河北偉長從宦<lb/>
於青土公幹徇質於海隅德璉綜其斐然之思元<lb/>
<pb n="KR4i0001_SBCK_009-10a"/>
瑜展其翩翩之樂文蔚休伯之儔子俶德祖之侶<lb/>
傲雅觴豆之前雍容袵席之上灑筆以成酣歌和<lb/>
墨以藉談笑觀其時文雅好慷慨良由世積亂離<lb/>
風衰俗怨並志深而筆長故梗槩而多氣也至明<lb/>
帝纂戎制詩度曲徵篇章之士置崇文之觀何劉<lb/>
羣才迭相照耀少主相仍唯高貴英雅顧盻合章<lb/>
動言成論於時正始餘風篇體輕澹而嵇阮應繆<lb/>
並馳文路矣逮晉宣始基景文克構並跡沉儒雅<lb/>
而務深方術至武帝惟新承平受命而膠序篇章<lb/>
弗簡皇慮降及懷愍綴旒而巳然晉雖不文人才<lb/>
<pb n="KR4i0001_SBCK_009-10b"/>
實盛茂先揺筆而散珠太冲動墨而橫錦岳湛曜<lb/>
聯璧之華機雲摽二俊之采應傅三張之徒孫摰<lb/>
成公之屬並結藻清英流韻綺靡前史以爲運渉<lb/>
季世人未盡才誠哉斯談可爲歎息元皇中興披<lb/>
文建學劉刀禮吏而寵榮景純文敏而優擢逮明<lb/>
帝束哲雅好文㑹升儲御極孳孳講藝練情於誥<lb/>
䇿振采於辭賦庾以筆才逾親溫以文思益厚揄<lb/>
揚風流亦彼時之漢武也及成康促齡穆哀短祚<lb/>
簡文勃興淵乎清峻微言精理凾滿玄席澹思醲<lb/>
采時灑文囿至孝武不嗣安㳟已矣其文史則有<lb/>
<pb n="KR4i0001_SBCK_009-11a"/>
袁殷之曹孫于之軰雖才或淺深珪璋足用自中<lb/>
朝貴玄江左稱盛因談餘氣流成文體是以世極<lb/>
迍邅而辭意夷泰詩必柱下之㫖歸賦乃漆園之<lb/>
義疏故治文變染乎世情興廢繁乎時序原始以<lb/>
要終雖百世可知也自宋武愛文文帝彬雅秉文<lb/>
之德孝武多才英采雲構自明以下文理替矣爾<lb/>
其縉紳之林霞蔚而飈起王袁聯宗以龍章顔謝<lb/>
重葉以鳯采何范張沈之徒亦不可勝也蓋聞之<lb/>
於世故略舉大較暨皇齊馭寳運集休明太祖以<lb/>
聖武膺籙高祖以睿文纂業文帝以貳離含章中<lb/>
<pb n="KR4i0001_SBCK_009-11b"/>
宗以上哲興運並文明自天緝遐景祚今聖歷方<lb/>
興文思充被海岳降神才英秀發馭飛龍於天衢<lb/>
駕騏驥於萬里經典禮章跨周轢漢唐虞之文其<lb/>
鼎盛乎鴻風懿采短筆敢陳颺言讚時請寄明哲<lb/>
　贊曰蔚映十伐辭采九變樞中所動環流無倦<lb/>
　質文㳂時崇替在選終古雖遠瞹焉如靣<lb/>
　　　　　　　　　　　　　山人沈荆石校<lb/>
文心雕龍卷之九<lb/>
</p>
<p>
</p>
  </div>
</body>
</text>
</TEI>
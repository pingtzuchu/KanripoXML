<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0001_SBCK_004-1a"/>
文心雕龍卷之四<lb/>
　　　　　　　　梁通事舍人東莞劉勰撰<lb/>
　　史傳第十六<lb/>
開闢草昧歳紀綿邈居今識古其載籍乎軒轅之<lb/>
世史有蒼頡主文之識其來久矣曲禮曰史載筆<lb/>
左右使之記巳者左史記事者右史記言者言經<lb/>
則尚書事經則春秋唐虞流于典謨商夏被于誥<lb/>
誓洎周命惟新姬公定法紬三正以班曆貫四時<lb/>
以聯事諸侯建邦各有國史彰善癉惡樹之風聲<lb/>
自平王微弱政不及雅憲章散紊彞倫攸斁夫子<lb/>
<pb n="KR4i0001_SBCK_004-1b"/>
閔王道之缺傷斯文之墜静居以歎鳯臨衢而泣<lb/>
麟於是就大師以正雅頌因魯史以修春秋舉得<lb/>
失以表黜陟徵存亡以摽勸戒襃見一字貴踰軒<lb/>
冕貶在片言誅深斧鉞然睿㫖存亡幽隱經文婉<lb/>
約丘明同時實得微言乃原始要終創爲傳體傳<lb/>
者轉也轉受經㫖以授其後實聖文之羽翮記籍<lb/>
之冠冕也至從橫之世史職猶存秦并七王而戰<lb/>
國有䇿蓋錄而弗敘故節簡而爲名也漢㓕羸項<lb/>
武功積年陸賈稽古作楚漢春秋爰及太史談世<lb/>
惟執簡子長繼至甄序帝勣比堯稱典則位雜中<lb/>
<pb n="KR4i0001_SBCK_004-2a"/>
賢法孔題經則文非元聖故取式呂覽通號曰紀<lb/>
紀綱之號亦宏稱也故本紀以述皇王列傳以總<lb/>
侯伯八書以鋪政體十表以譜年爵雖殊古式而<lb/>
得事序焉爾其實錄無隱之㫖博雅弘辨之才愛<lb/>
奇反經之尤條例踳落之失叔皮論之詳矣及班<lb/>
固述漢因循前業觀司馬遷之辭思實過半其十<lb/>
志該富讚序弘麗儒雅彬彬信有遺味至於宗經<lb/>
矩聖之典端緒豐贍之功遺親攘美之罪徵賄鬻<lb/>
筆之愆公理辨之究矣觀夫左氏綴事附經間出<lb/>
於文爲約而氏族難明及史遷各傳人始區詳而<lb/>
<pb n="KR4i0001_SBCK_004-2b"/>
易覽述者宗焉及孝惠委機呂后攝政班史立紀<lb/>
並違經實何則庖犧以來未聞女帝者也漢運所<lb/>
値難爲後法牝雞無晨武王首誓婦無與國齊桓<lb/>
著盟宣后亂秦呂氏危漢豈唯政事難假亦名號<lb/>
宜愼矣張衡同史而或同遷固元年二后欲爲立<lb/>
紀謬亦甚矣尋子弘雖僞要當孝惠之嗣孺子誠<lb/>
微實繼平帝之體二子可紀何有於三后哉至于<lb/>
後漢紀傳發源東觀袁張所制偏駁不倫薛謝之<lb/>
作疎謬少信司馬彪之詳實華嶠之凖當則其冠<lb/>
也及魏代三雄記傳互出陽秋魏略之屬江表吳<lb/>
<pb n="KR4i0001_SBCK_004-3a"/>
<pb n="KR4i0001_SBCK_004-4a"/>
計先集太史之府欲其詳悉於體國必閱石室啓<lb/>
金匱抽裂帛檢殘竹欲其博練於稽古也是立義<lb/>
選言宜依經以樹則勸戒與奪必附聖以居宗然<lb/>
後銓評昭整苛濫不作矣然紀傳爲式編年綴事<lb/>
文非泛論按實而書歲遠則同異難宻事積則起<lb/>
訖易疎斯固總㑹之爲難也或有同歸一事而數<lb/>
人分功兩記則失於複重偏舉則病於不周此又<lb/>
銓配之未易也故張衡摘史班之舛濫傅玄譏後<lb/>
漢之尤煩皆此類也若夫追述遠代代遠多僞公<lb/>
羊高云傳聞異辭荀况稱錄遠略近蓋文疑則闕<lb/>
<pb n="KR4i0001_SBCK_004-4b"/>
貴信史也然俗皆愛奇莫顧實理傳聞而欲偉其<lb/>
事録遠而欲詳其跡於是棄同卽異穿鑿傍說舊<lb/>
史所無我書則傳此訛濫之本源而述遠之巨蠧<lb/>
也至於記編時同多詭雖定哀微辭而世情利害<lb/>
勲勞之家雖庸夫而盡飾迍敗之士雖令德而常<lb/>
嗤理欲吹霜噴露寒暑筆端此入同時之枉可歎<lb/>
息者也欲述遠則誣矯如彼記近則囘邪如此析<lb/>
理居正唯素心乎若乃尊賢隱諱固尼父之聖㫖<lb/>
蓋纎瑕不能玷瑾瑜也姦慝懲戒實良史之直筆<lb/>
農夫見莠其必鋤也若斯之科亦萬代一凖焉至<lb/>
<pb n="KR4i0001_SBCK_004-5a"/>
於㝷繁領雜之術務信棄奇之要明白頭訖之序<lb/>
品酌事例之條曉其大綱則衆理可貫然史之爲<lb/>
任乃彌綸一代負海内之責而贏是非之尤秉筆<lb/>
荷擔莫此之勞遷固通矣而歷詆後世若任情失<lb/>
正文其殆哉<lb/>
　贊曰史肇軒黄體備周孔世歷斯編善惡偕總<lb/>
　騰襃裁貶萬古䰟動辭宗丘明直歸南董<lb/>
　　諸子第十七<lb/>
諸子者入道見志之書太上立德其次立言百姓<lb/>
之羣居苦紛雜而莫顯君子之處世疾名德之不<lb/>
<pb n="KR4i0001_SBCK_004-5b"/>
章唯英才特逹則炳曜垂文騰其姓氏懸諸日月<lb/>
焉昔風后力牧伊尹咸其流也篇述者蓋上古遺<lb/>
語而戰代所記者也至鬻熊知道而文王諮詢餘<lb/>
文遺事錄爲鬻子子自肇始莫先於兹及伯陽識<lb/>
禮而仲尼訪問爰序道德以冠百氏然則鬻惟文<lb/>
友李實孔師聖賢並世而經子異流矣逮及七國<lb/>
力政俊乂蠭起孟軻膺儒以磬折莊周述道以翶<lb/>
翔墨翟執儉确之教尹文課名實之符野老治國<lb/>
於地利騶子養政於天文申啇刀鋸以制理鬼谷<lb/>
脣吻以䇿勲尸狡兼總於雜術靑史曲綴以街談<lb/>
<pb n="KR4i0001_SBCK_004-6a"/>
承流而枝附者不可勝筭並飛辨以馳術饜禄而<lb/>
餘榮矣曁于暴秦烈火勢炎崐岡而煙燎之毒不<lb/>
及諸子逮漢成普思子政讎校於是七略芬菲流<lb/>
鱗萃止殺靑所編百有八十餘家矣迄至魏晉作<lb/>
者間出讇言兼存璅語必錄類聚而求亦充箱照<lb/>
軫矣然繁辭雖積而本體易總述道言治枝條五<lb/>
經其純粹者入矩踳駁者出規禮記月令取乎呂<lb/>
氏之紀三年問喪寫乎荀子之書此純粹之類也<lb/>
若乃湯之問棘云蚊睫有雷霆之聲惠施對梁王<lb/>
云蝸角有伏尸之戰列子有移山跨海之談淮南<lb/>
<pb n="KR4i0001_SBCK_004-6b"/>
有傾天折地之說此踳駁之類也是以世疾諸混<lb/>
洞虚誕按歸藏之經大明迂怪乃稱羿斃十日姮<lb/>
娥奔月殷湯如兹况諸子乎至如啇韓六虱五蠧<lb/>
棄孝廢仁轅藥之禍非虚至也公孫之白馬孤犢<lb/>
辭巧理拙魏牟比之鴞鳥非妄貶也昔東平求諸<lb/>
子史記而漢朝不與蓋以史記多兵謀而諸子雜<lb/>
詭術也然洽聞之士宜撮綱要覽華而食實棄邪<lb/>
而採正極睇參差亦學家之壯觀也研夫孟荀所<lb/>
述理懿而辭雅管晏屬篇事覈而言練列御冦之<lb/>
書氣偉而采奇鄒子之說心奢而辭壯墨翟隨巢<lb/>
<pb n="KR4i0001_SBCK_004-7a"/>
意顯而語質尸佼尉繚術通而文鈍鶡冠綿綿亟<lb/>
發深言鬼谷渺渺毎環其義情辨以澤文子擅其<lb/>
能辭約而精尹文得其要愼到折蜜理之巧韓非<lb/>
著博喻之富呂氏鑒遠而體周淮南汎採而文麗<lb/>
斯則得百氏之華采而辭氣文之大略也若夫陸<lb/>
賈典語賈誼新書揚雄法言劉向說苑王符濳夫<lb/>
崔寔正論仲長昌言杜夷幽求咸叙經典或明政<lb/>
術雖摽論名歸乎諸子何者博明萬事爲子適辨<lb/>
一理爲論彼皆蔓延雜說故入諸子之流夫自六<lb/>
國以前去聖未遠故能越世高談自開戸牗兩漢<lb/>
<pb n="KR4i0001_SBCK_004-7b"/>
以後體勢浸弱難明于坦途而類多依採此逺近<lb/>
之漸變也嗟夫身與時舛志共道申摽心於萬古<lb/>
之上而送懷於于載之下金石靡矣聲其銷乎<lb/>
贊曰大夫處世懷實挺秀辨雕萬物智周宇宙<lb/>
　立德何隱含道必授條流殊述若有區囿<lb/>
　　論說第十八<lb/>
聖世彞訓曰經述經敘理曰論論者倫也倫理有<lb/>
無聖意不墜昔仲尼微言門人追記故仰其經目<lb/>
稱爲論語蓋羣論立名始於兹矣自論語巳前經<lb/>
無論字六韜二論後人追題乎詳觀論體條流多<lb/>
<pb n="KR4i0001_SBCK_004-8a"/>
品陳政則與議說合契釋經則與傳注參體辨史<lb/>
則與贊評齊行銓文則與敘引共紀故議者宜言<lb/>
說者說語傳者轉師注者主解贊者明意評者平<lb/>
理序者次事引者㣧辭八名區分一揆宗論論也<lb/>
者彌綸羣言而研一理者也是以莊周齊物以論<lb/>
爲名不韋春秋六論昭列至石渠論藝白虎通講<lb/>
聚述聖言通經論家之正體也及班彪王命嚴允<lb/>
三將敷述昭情善入史體魏之𥘉覇術兼名法傅<lb/>
碬王粲校練名理迄至正始務欲守文何晏之徒<lb/>
始盛玄論於是聃周當路與尼父爭塗矣詳觀蘭<lb/>
<pb n="KR4i0001_SBCK_004-8b"/>
碩之才性仲宣之去代叔夜之辨聲太𥘉之本玄<lb/>
輔嗣之兩例平叔之二論並師心獨見鋒頴精宻<lb/>
蓋人倫之英也至如李康運命同論衡而過之陸<lb/>
機辨正效過秦而不及然其美矣次及宋代郭䝉<lb/>
銳思於機神之區夷甫裴頠交辨於有無之域並<lb/>
獨歩當時流聲後代然滯有者全繫於形用貴無<lb/>
者專守於寂寥徒銳偏解莫詣正理動極神源其<lb/>
般若之絶境乎逮江左羣談惟玄是務雖有日新<lb/>
而多抽前緒矣至如張衡譏世韻似排說孔融孝<lb/>
廉但談嘲戯曹植辨道體同書抄才不持論寧如<lb/>
<pb n="KR4i0001_SBCK_004-9a"/>
其巳原夫論之爲體所以辨正然否窮有數追無<lb/>
形迹堅求通鈎深取極乃百慮之筌蹄萬事之權<lb/>
衡也故其義貴圓通辭忌枝碎必使心與理合彌<lb/>
縫莫見其隙辭共心宻敵人不知所乘斯其要也<lb/>
是以論如析薪貴能破理斤利者越理而橫斷辭<lb/>
辨者反義而取通覽文雖巧而檢跡如妄唯君子<lb/>
能通天下之志安可以曲論哉若夫注釋爲詞解<lb/>
散論體襍文雖異總㑹是同若秦君延之注堯典<lb/>
十餘萬字朱普之解尚書三十萬言所以通人惡<lb/>
煩差學章句若毛公之訓詩安國之傳書鄭君之<lb/>
<pb n="KR4i0001_SBCK_004-9b"/>
釋禮王弼之解易要約明暢可謂式矣說者悅也<lb/>
言咨悅懌過悅必僞說之善者伊尹以論味隆殷<lb/>
太公以辨釣興周及燭武行而紓鄭端木出而存<lb/>
魯亦其美也曁戰國爭雄辨士雲踊從橫參謀長<lb/>
短角勢轉丸騁其巧辭飛鉗伏其精術一人之辨<lb/>
重於九鼎之寳三寸之舌強於百萬之師六印磊<lb/>
落以佩五都隱賑而封至漢定秦楚辨士弭節酈<lb/>
君旣斃於齊鑊蒯子幾入乎漢鼎雖復陸賈籍甚<lb/>
張釋傅㑹杜欽文辨樓護脣舌頡頏萬乘之階抵<lb/>
嘘公卿之席並順風以託勢莫能逆波而泝洄矣<lb/>
<pb n="KR4i0001_SBCK_004-10a"/>
夫說貴撫㑹㢮張相隨不專緩頰亦在刀筆范雎<lb/>
之言事李斯之止逐客並煩情入機動言中務雖<lb/>
批逆鱗而功成計合此上書之善說也至鄒陽之<lb/>
說呉梁喻巧而理至故雖危而無咎矣敬通鮑鄧<lb/>
事緩而文繁所以歷聘而罕過也凡論之樞要必<lb/>
使時利而義貞進有契於成務退無阻於榮身自<lb/>
非譎敵則唯忠與信披䏏膽以獻主飛文敏以濟<lb/>
辭此說之本也而陸氏直稱說煒曄以譎誑何哉<lb/>
　贊曰理形於言叙理成論詞深人天致遠方寸<lb/>
　隂陽莫貳鬼神靡遯說爾飛鉗呼吸沮勸<lb/>
<pb n="KR4i0001_SBCK_004-10b"/>
　　詔䇿第十九<lb/>
皇帝御㝢其言也神淵嘿黼扆而響盈四表唯詔<lb/>
䇿乎昔軒轅唐虞同稱爲命命之爲義制性之本<lb/>
也其在三代事兼誥誓誓以訓戎誥以敷政命喻<lb/>
自天故授管錫㣧易之姤象后以施命誥四方誥<lb/>
命動民若天下之有風矣降及七國並稱曰令命<lb/>
者使也秦并天下改命曰制漢𥘉定儀則則命有<lb/>
四品一曰䇿書二曰制書三曰詔書四曰戒勑勑<lb/>
戒州邦詔誥百官制施赦命䇿對王侯䇿者簡也<lb/>
制者裁也詔者告也勑者正也詩云畏此簡書易<lb/>
<pb n="KR4i0001_SBCK_004-11a"/>
稱君子以制數度禮稱明君之詔書稱勑天之命<lb/>
並本經典以立名目逺詔近命習秦制也記稱絲<lb/>
綸所以應接羣后虞重納言周貴喉舌故兩漢詔<lb/>
誥職在尚書王言之大動入史䇿其出如綍不反<lb/>
若汗是以淮南有英才武帝使相如視草隴右多<lb/>
文士光武加意於書辭豈直取美當時亦敬愼來<lb/>
葉矣觀文景以前詔體浮新武帝崇儒選言弘奥<lb/>
䇿對三王文同訓典觀戒淵雅埀範後代及制誥<lb/>
嚴助卽云厭承明廬蓋寵才之恩也孝宣璽書責<lb/>
搏士陳遂亦故舊之厚也逮光武撥亂留意斯文<lb/>
<pb n="KR4i0001_SBCK_004-11b"/>
而造次喜怒時或偏濫詔賜鄧禹稱司徒爲堯勑<lb/>
責侯覇稱黃鉞一下若斯之類實乖憲章曁明帝<lb/>
崇學惟詔間出安和政㢮禮閣鮮才毎爲詔勑假<lb/>
手外請建安之末文理代興潘朂九錫典雅逸羣<lb/>
衞凱禪誥符命炳燿弗可加也自魏晉誥䇿職在<lb/>
中書劉放張華牙管斯任施命發號洋洋盈耳魏<lb/>
文帝下詔辭義多偉至於作威作福其萬慮之一<lb/>
弊乎晉氏中興唯明帝崇才以温嶠文淸故中書<lb/>
自斯以後體慮風流矣夫王言崇祕大觀在上所<lb/>
以百辟其刑萬邦作孚故授官選賢則義炳重離<lb/>
<pb n="KR4i0001_SBCK_004-12a"/>
之輝優文封䇿則氣含風雨之潤勑戒恒誥則筆<lb/>
吐星漢之華治戎爕伐則聲有洊雷之威靑灾肆<lb/>
赦則文有春露之滋明罰勑法則辭有秋霜之烈<lb/>
此詔䇿之大略也戒勑爲文實詔之切者周穆命<lb/>
鄧父受勑憲此其事也魏武稱作勑戒當指事而<lb/>
誥勿得依違曉治要矣及晉武勑戒備告百官勑<lb/>
都督以兵要戒州牧以董司警郡守以恤隱勒牙<lb/>
門以禦衛有訓典焉戒者愼也禹稱戒之用休君<lb/>
父至尊在三同極漢高祖之勑太子東方朔之戒<lb/>
子亦顧命之作也及馬援巳下各賂家戒班姬女<lb/>
<pb n="KR4i0001_SBCK_004-12b"/>
戒足稱母師也教者效也言出而民效也契敷五<lb/>
教故王侯稱教昔鄭弘之守南陽條教爲後所述<lb/>
乃事緒明也孔融之守北海文教麗而罕於理乃<lb/>
治體乖也若諸葛孔明之詳約庾雅恭之明斷並<lb/>
理得而辭中辭之善也自教以下則又有命詩云<lb/>
有命在天明爲重也周禮曰師氏詔王爲輕命今<lb/>
詔重而命輕者古今之變也<lb/>
　贊曰皇王施令寅嚴宗誥我有絲言兆民尹好<lb/>
　輝音峻舉鴻風遠蹈騰義飛辭煥其大號<lb/>
　　檄移第二十<lb/>
<pb n="KR4i0001_SBCK_004-13a"/>
震雷始於曜電出師先乎威聲故觀電而懼雷壯<lb/>
聽聲而懼兵威兵先乎聲其來巳久昔有虞始戒<lb/>
於國夏后初誓於軍殷誓軍門之外周將交刃而<lb/>
誓之故知帝世戒兵三王誓師宣訓我衆未及敵<lb/>
人也至周穆西征祭公謀父稱古有威讓之令令<lb/>
有文告之辭卽檄之本源也及春秋征伐自諸侯<lb/>
出懼敵弗服故兵出湏名振此威風暴彼昏亂劉<lb/>
獻公之所謂告之以文辭董之以師武者也齊桓<lb/>
征楚告菁茅之闕晉厲伐秦責其郜之焚管仲呂<lb/>
相奉辭先路詳其意義卽今之檄文曁乎戰國始<lb/>
<pb n="KR4i0001_SBCK_004-13b"/>
稱爲檄檄者皦也宣露於外皦然明白也張儀檄<lb/>
楚書以尺二明白之文或稱露布播諸視聽也夫<lb/>
兵以定亂莫敢自專天子親戎則稱龔行天罰諸<lb/>
侯御師則云肅將王誅故分閫推轂奉辭伐罪非<lb/>
唯致果爲毅亦且厲辭爲武使聲如衡風所繫氣<lb/>
似攙搶所掃奮其武怒總其罪人懲其惡稔之時<lb/>
顯其貫盈之數揺姦宄之膽訂信愼之心使百尺<lb/>
之衝摧折於咫書萬雉之城顚墜於一檄者也觀<lb/>
隗囂之檄亡新有其三逆文不雕飾而辭切事明<lb/>
隴右文士得檄之體矣陳琳之檄壯有骨鯁雖姦<lb/>
<pb n="KR4i0001_SBCK_004-14a"/>
閹携養章宻太甚發丘模金誣過其虚然抗辭書<lb/>
釁皦然露固矣敢指曹公之鋒幸哉免袁黨之戮<lb/>
也鍾㑹檄蜀徵驗甚明桓公檄胡觀釁尤切並壯<lb/>
筆也凡檄之大體或述此休明或敘彼苛虐指天<lb/>
時審人事筭強弱角權勢摽蓍龜於前驗懸鞶鑑<lb/>
於巳然雖本國信實參兵詐譎詭以馳㫖煒曄以<lb/>
騰說凡此衆條莫或違之者也故其植義颺辭務<lb/>
在剛健挿羽以示迅不可使辭緩露板以宣衆不<lb/>
可使義隱必事昭而理辨氣盛而辭斷此其要也<lb/>
若曲趣宻巧無所取才矣又州邦徵吏亦稱爲檄<lb/>
<pb n="KR4i0001_SBCK_004-14b"/>
固明舉之義也移者易也移風易俗令徃而民隨<lb/>
者也相如之難蜀老文曉而喻博有移檄之骨焉<lb/>
及劉歆之移太常辭剛而義辨文移之首也陸機<lb/>
之移百官言約而事顯武移之要者也故檄移爲<lb/>
用事兼文武其在金革則逆黨用檄煩命資移所<lb/>
以洗濯民心堅用符契意用小異而體義大同與<lb/>
檄參伍故不重論也<lb/>
　贊曰三驅弛剛九伐先話鞶鑑吉㐫著龜成敗<lb/>
　推壓鯨鯢抵落蜂蠆移寳易俗草偃風邁<lb/>
<pb n="KR4i0001_SBCK_004-15a"/>
</p>
<p>
　　　　　　　　　　　　鄕貢士陸光宅校<lb/>
文心雕龍卷之四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0001_SBCK_006-1a"/>
文心雕龍卷之六<lb/>
　　　　　　　　梁通事舍人東莞劉勰撰<lb/>
　　神思第二十六<lb/>
古人云形在江海之上心存魏闕之下神思之謂<lb/>
也文之思也其神遠矣故寂然凝慮思接千載悄<lb/>
焉動容視通萬里吟詠之間吐納珠玉之聲眉睫<lb/>
之前卷舒風雲之色其思理之致乎故思理爲妙<lb/>
神與物游神居胸臆而志氣統其關鍵物㳂耳目<lb/>
而辭令管其樞機樞機方通則物無隱貌關鍵將<lb/>
塞則神有遯心是以陶鈞文思貴在虚靜䟽瀹五<lb/>
<pb n="KR4i0001_SBCK_006-1b"/>
藏澡雪精神積學以儲寳酌理以富才研閱以窮<lb/>
照馴致以繹辭然後使玄解之宰㝷聲律而定墨<lb/>
獨照之匠闚意象而運斤此蓋馭文之首術謀篇<lb/>
之大端夫神思方運萬塗競萌規矩虚位刻鏤無<lb/>
形登山則情滿於山觀海則意溢於海我才之多<lb/>
少將與風雲而並驅矣方其搦翰氣倍辭前曁乎<lb/>
篇成半折心始何則意翻空而易奇言徵實而難<lb/>
巧也是以意授於思言授於意宻則無際疎則千<lb/>
里或理在方寸而求之域表或義在咫尺而思隔<lb/>
山河是以秉心飬術無務苦慮含章司契不必勞<lb/>
<pb n="KR4i0001_SBCK_006-2a"/>
情也人之禀才遲速異分文之制體大小殊功相<lb/>
如含筆而腐毫揚雄輟翰而驚夢桓譚疾感於苦<lb/>
思王充氣竭於思慮張衡研京以十年左思練都<lb/>
以一紀雖有巨文亦思之緩也淮南崇朝而賦騷<lb/>
枚臯應詔而成賦子建援牘如口誦仲宣舉筆似<lb/>
㝛搆阮瑀據案而制書禰衡當食而草奏雖有短<lb/>
篇亦思之速也若夫駿發之士心總要術敏在慮<lb/>
前應機立斷覃思之人情饒岐路鑒在疑後研慮<lb/>
方定機敏故造次而成功慮疑故愈久而致績難<lb/>
易雖殊並資博練若學淺而空遲才疎而徒速以<lb/>
<pb n="KR4i0001_SBCK_006-2b"/>
斯成噐未之前聞是以臨篇綴慮必有二患理鬱<lb/>
者若貧辭溺者傷亂然則博聞爲饋貧之糧貫一<lb/>
爲拯亂之藥博而能一亦有助乎心力矣若情數<lb/>
詭雜體變遷貿拙辭或孕於巧義庸事或萌於新<lb/>
意視布於麻雖云未費杼軸獻功煥然乃珍至於<lb/>
思表纎㫖文外曲致言所不追筆固知止至精而<lb/>
後闡其妙至變而後通其數伊摯不能言鼎輪扁<lb/>
不能語斤其微矣乎<lb/>
　贊曰神用象通情變所孕物以貌求心以理應<lb/>
　刻鏤聲律萌芽比興結慮司契垂帷制勝<lb/>
<pb n="KR4i0001_SBCK_006-3a"/>
　　體性第二十七<lb/>
夫情動而言形理發而文見蓋㳂隱以至顯因内<lb/>
而符外者也然才有庸儁氣有剛柔學有淺深習<lb/>
有雅鄭並情性所爍陶染所凝是以筆區雲譎文<lb/>
苑波詭者矣故辭理庸儁莫能翻其才風趣剛柔<lb/>
寜或改其氣事義淺深未聞乖其學體式雅鄭鮮<lb/>
有反其習各師成心其異如靣若總其歸塗則數<lb/>
窮八體一曰典雅二曰遠奥三曰精約四曰顯附<lb/>
五曰繁縟六曰壯麗七曰新奇八曰輕靡典雅者<lb/>
鎔式經誥方軌儒門者也遠奥者馥采典文經理<lb/>
<pb n="KR4i0001_SBCK_006-3b"/>
玄宗者也精約者覈字省句剖析毫釐者也顯附<lb/>
者辭直義暢切理厭心者也繁縟者博喻釀采煒<lb/>
燁枝派者也壯麗者高論宏裁卓爍異采者也新<lb/>
奇者擯古競今危側趣詭者也輕靡者浮文弱植<lb/>
縹緲附俗者也故雅與奇反奥與顯殊繁與約舛<lb/>
壯與輕乖文辭根葉苑囿其中矣若夫八體屢遷<lb/>
功以學成才力居中肇自血氣氣以實志志以定<lb/>
言吐納英華莫非情性是以賈生俊發故文㓗而<lb/>
體清長卿傲誕故理侈而辭溢子雲沉寂故志隱<lb/>
而味深子政簡易故趣昭而事博孟堅雅懿故裁<lb/>
<pb n="KR4i0001_SBCK_006-4a"/>
宻而思靡平子淹通故慮周而藻宻仲宣躁銳故<lb/>
頴出而才果公幹氣𥚹故言壯而情駭嗣宗俶儻<lb/>
故響逸而調遠叔夜儁俠故興高而采烈安仁輕<lb/>
敏故鋒發而韻流士衡矜重故情繁而辭隱觸類<lb/>
以推表裏必符豈非自然之恒資才氣之大略哉<lb/>
夫才有天資學愼始習斵梓染絲功在初化噐成<lb/>
綵定難可翻移故童子雕琢必先雅製㳂根討葉<lb/>
思轉自圓八體雖殊㑹通合數得其環中則輻輳<lb/>
相成故宜摹體以定習因性以練才文之司南用<lb/>
此道也<lb/>
<pb n="KR4i0001_SBCK_006-4b"/>
　贊曰才性異區文體繁詭辭爲膚根志實骨髓<lb/>
　雅麗黼黻滛巧朱紫習亦凝眞功㳂漸靡<lb/>
　　風骨第二十八<lb/>
詩總六義風冠其首斯乃化感之本源志氣之符<lb/>
契也是以怊悵述情必始乎風沉吟鋪辭莫先於<lb/>
骨故辭之待骨如體之樹骸情之含風猶形之包<lb/>
氣結言端直則文骨成焉意氣駿爽則文風淸焉<lb/>
若豐藻克贍風骨不飛則振采失鮮負聲無力是<lb/>
以綴慮裁篇務盈守氣剛健旣實輝光乃新其爲<lb/>
文用譬征鳥之使翼也故練於骨者析辭必精深<lb/>
<pb n="KR4i0001_SBCK_006-5a"/>
乎風者述情必顯捶字堅而難移結響凝而不滯<lb/>
此風骨之力也若瘠義肥辭繁雜失統則無骨之<lb/>
徵也思不環周索課乏風則無風之驗也皆潘朂<lb/>
錫魏思摹經典羣才韜筆乃其骨髓峻也相如賦<lb/>
仙氣號凌雲蔚爲辭宗廼其風力遒也能鑒斯要<lb/>
可以定文兹術或違無務繁采故魏文稱文以氣<lb/>
爲主氣之清濁有體不可力强而致故其論孔融<lb/>
則云體氣高妙論徐幹則云時有濟氣論劉楨則<lb/>
云時有逸氣公幹亦云孔氏卓卓信含異氣筆墨<lb/>
之性殆不可勝並重氣之㫖也夫翬翟備色翾翥<lb/>
<pb n="KR4i0001_SBCK_006-5b"/>
百歩肌豐而力沈也鷹隼乏采翰飛戾天骨勁而<lb/>
氣猛也文章才力有似於此若風骨乏采則鷙集<lb/>
翰林采乏風骨則雉竄文囿唯藻耀而高翔固文<lb/>
筆之鳴鳯也若夫鎔冶經典之範翔集子史之術<lb/>
洞曉情變曲昭文體然後能莩甲新意雕畫奇辭<lb/>
昭體故意新而不亂曉變故辭奇而不黷若骨采<lb/>
未圓風辭未練而跨略舊規馳<graphic n="KR1405" url="https://raw.githubusercontent.com/kanripo/KR-Gaiji/master/images/KR1405.png" mimeType="image/png"/>新作雖獲巧意<lb/>
危敗亦多豈空結奇字紕繆而成輕矣周書云辭<lb/>
尚體要弗惟好異蓋防文濫也然文術多門各適<lb/>
所好明者弗授學者弗師於是習華隨侈流遁忘<lb/>
<pb n="KR4i0001_SBCK_006-6a"/>
反若能確乎正式使文明以健則風清骨峻篇體<lb/>
光華能研諸慮何遠之有哉<lb/>
　贊曰情與氣偕辭共體並文明以健珪璋乃聘<lb/>
　蔚彼風力嚴此骨鯁才鋒峻立符采克炳<lb/>
　　通變第二十九<lb/>
夫設文之體有常變文之數無方何以明其然耶<lb/>
凡詩賦書記名理相因此有常之體也文辭氣力<lb/>
通變則久此無方之數也名理有常體必資於故<lb/>
實通變無方數必酌於新聲故能騁無窮之路飲<lb/>
不竭之源然綆短者衘渇足疲者輟塗非文理之<lb/>
<pb n="KR4i0001_SBCK_006-6b"/>
數盡乃通變之術疎耳故論文之方譬諸草木根<lb/>
幹麗士而同性臭味晞陽而異品矣是以九代詠<lb/>
歌志合文財黃歌斷竹質之至也唐歌在昔則廣<lb/>
於黃世虞歌卿雲則文於唐時夏歌雕墻縟於虞<lb/>
代商周篇什麗於夏年至於序志述時其揆一也<lb/>
暨楚之騷文矩式周人漢之賦頌影寫楚世魏之<lb/>
薦制顧慕漢風晉之辭章瞻望魏采確而論之則<lb/>
黃唐淳而質虞夏質而辨商周麗而雅楚漢侈而<lb/>
艶魏晉淺而綺宋初訛而新從質及訛彌近彌澹<lb/>
何則競今疎古風味氣衰也今才頴之士刻意學<lb/>
<pb n="KR4i0001_SBCK_006-7a"/>
文多略漢篇師範宋集雖古今備閱然近附而遠<lb/>
疎矣夫青生於藍綘生於蒨雖踰本色不能復化<lb/>
桓君山云予見新進麗文美而無採及見劉揚言<lb/>
辭常輙有得此其驗也故練青濯錦必歸藍蒨矯<lb/>
訛翻淺還宗經誥斯斟酌乎質文之間而隱括乎<lb/>
雅俗之際可與言通變矣夫誇張聲貌則漢初巳<lb/>
極自兹厥後循環相因雖軒翥出轍而終入籠内<lb/>
枚乘七發云通望兮東海虹洞兮蒼天相如上林<lb/>
云視之無端察之無涯日出東沼月生西陂馬融<lb/>
廣成云天地虹洞因無端涯大明出東月生西陂<lb/>
<pb n="KR4i0001_SBCK_006-7b"/>
揚雄校獵云出入日月天與地沓張衡西京云日<lb/>
月於是乎出入象扶桑於蒙汜此並廣寓極狀而<lb/>
五家如一諸如此類莫不相循參伍因革通變之<lb/>
數也是以規略文綂宜宏大體先博覽以精閱總<lb/>
綱紀而攝契然後拓衢路置關鍵長轡遠馭從容<lb/>
按節慿情以㑹通負氣以適變采如宛虹之奮鬐<lb/>
毛若長離之振翼廼頴脫之文矣若乃齷齪於偏<lb/>
解矜激乎一致此庭間之廻驟豈萬里之逸歩哉<lb/>
　贊曰文律運周日新其業變則其久通則不乏<lb/>
乏趨時必果乘機無法望今制奇參古定法<lb/>
<pb n="KR4i0001_SBCK_006-8a"/>
　　定勢第三十<lb/>
夫情致異區文變殊術莫不因情立體卽體成勢<lb/>
也勢者乘利而爲制也如機發矢直澗曲文回自<lb/>
然之趣也圓者規體其勢也自轉方者矩形其勢<lb/>
也自安文章體勢如斯而巳是以模經爲式者自<lb/>
入典雅之懿效驗命篇者必歸豔逸之華綜意淺<lb/>
切者類乏醖藉㫁辭辨約者率乖繁縟譬激水不<lb/>
漪槁木無隂自然之勢也是以繪事圖色文辭盡<lb/>
情色糅而犬馬殊形情交而雅俗異勢鎔範所擬<lb/>
各有司匠雖無嚴郛難得踰越然淵乎文者並總<lb/>
<pb n="KR4i0001_SBCK_006-8b"/>
羣勢奇正雖反必兼解以俱通剛柔雖殊必隨時<lb/>
而適用若愛典而惡華則兼通之理偏似夏人爭<lb/>
弓矢執一不可以獨射也若雅鄭而共篇則總一<lb/>
之勢離是楚人鬻矛譽盾兩難得而俱售也是以<lb/>
括囊雜體切在銓别宮啇朱紫隨勢各配章表奏<lb/>
議則凖的乎雅頌賦頌歌詩則羽儀乎清麗符檄<lb/>
書移則楷式於明㫁史論序注則師範於覈要箴<lb/>
銘碑誄則體制於弘深連珠七辭則從事於巧豔<lb/>
此循體而成勢隨變而立功者也雖復契㑹相參<lb/>
節文互雜譬五色之錦各以本采爲地矣桓譚稱<lb/>
<pb n="KR4i0001_SBCK_006-9a"/>
文家各有所慕或好浮華而不知實覈或美衆多<lb/>
而不見要約陳思亦云世之作者或好煩文博采<lb/>
深沉其㫖者或好離言辨白分毫析釐者所習不<lb/>
同所務各異言勢殊也劉楨云文之體指實強弱<lb/>
使其辭巳盡而勢有餘天下一人耳不可得也公<lb/>
幹所談頗亦兼氣然文之任勢勢有剛柔不必壯<lb/>
言慷慨乃稱勢也又陸雲自稱徃日論文先辭而<lb/>
後情尚勢而不取悅澤及張公論文則欲宗其言<lb/>
夫情固先辭勢實須澤可謂先迷後能從善矣自<lb/>
近代辭人率好詭巧原其爲體訛勢所變厭黷舊<lb/>
<pb n="KR4i0001_SBCK_006-9b"/>
式故穿鑿取新察其訛意似難而實無他術也反<lb/>
正而巳故文反正爲之辭反正爲奇效奇之法必<lb/>
顚倒文向上字而抑下中辭而出外回互不常則<lb/>
新色耳夫通衢夷坦而多行捷徑者趨近故也正<lb/>
文明白而常務反言者適俗故也然宻㑹者以意<lb/>
新得巧苟異者以失體成怪舊練之才則執正以<lb/>
馭奇新學之銳則逐奇而失正勢流不反則文體<lb/>
遂弊秉兹情術可無思邪<lb/>
　贊曰形生勢成始末相承湍廻似規矢激如澠<lb/>
　因利騁節情采自凝狂轡學歩力心襄陵<lb/>
<pb n="KR4i0001_SBCK_006-10a"/>
</p>
<p>
　　　　　　　　　　　　　郡庠生董開大校<lb/>
文心雕龍卷之六<lb/>
<pb n="KR4i0001_SBCK_006-10b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0001_SBCK_008-1a"/>
文心雕龍卷之八<lb/>
　　　　　　　　梁通事舍人東莞劉勰撰<lb/>
　　比興第三十六<lb/>
詩文弘奥包韞六義毛公述傳獨標興體豈不以<lb/>
風通而賦同比顯而興隱哉故比者附也興者起<lb/>
也附理者切類以指事起情者依微以擬議起情<lb/>
故興體以立附理故比例以生比則畜憤以斥言<lb/>
興則環譬以寄諷蓋隨時之義不一故詩人之志<lb/>
有二也觀夫興之託諭婉而成章稱名也小取類<lb/>
也大關雎有别故后妃方德尸鳩貞一故夫人象<lb/>
<pb n="KR4i0001_SBCK_008-1b"/>
義義取其貞無從於夷禽德貴其别不嫌於鷙鳥<lb/>
明而未融故發注而後見也且何謂爲比蓋寫物<lb/>
以附意颺言以切事者也故金錫以喻明德珪璋<lb/>
以譬秀民螟蛉以類教誨蜩螗以寫號呼澣衣以<lb/>
擬心憂卷席以方志固凡斯切象皆比義也至如<lb/>
麻衣如雪兩驂如舞若斯之類皆比類者也襄楚<lb/>
信䜛而三閭忠烈依詩製騷諷兼比興炎漢雖盛<lb/>
而辭人夸毗詩刺道䘮故興義銷亡於是賦頌先<lb/>
鳴故比體雲構紛紜雜遝信舊章矣夫比之爲義<lb/>
取類不常或喻於聲或方於貌或擬於心或譬於<lb/>
<pb n="KR4i0001_SBCK_008-2a"/>
事宋玉高唐云纎條悲鳴聲似竽籟此比聲之類<lb/>
也枚乘兎園云焱焱紛紛若塵埃之間白雲此則<lb/>
比貌之類也賈生鵩賦云禍之與福何異糺纒此<lb/>
以物比理者也王褒洞簫云優柔温潤如慈父之<lb/>
愛子也此以聲比心者也馬融賦云繁縟絡繹范<lb/>
蔡說之此以響比辯者也張衡南都云起鄭舞璽<lb/>
抽緒此以容比物者也若斯之類辭賦所先日用<lb/>
乎比月忘乎興習小而棄大所以文謝於周人也<lb/>
至於楊班之倫曹劉以下圖狀山川影寫雲物莫<lb/>
不纎綜比義以敷其華驚聽回視資此效績又安<lb/>
<pb n="KR4i0001_SBCK_008-2b"/>
仁螢賦云流金在沙季鷹雜詩云青條若總翠皆<lb/>
其義者也故比類雖繁以切至爲貴若刻鶴類鶩<lb/>
則無所取焉<lb/>
　贊曰詩人比興觸物圓覽物雖胡越合則肝膽<lb/>
　擬容取心斷辭必敢攅雜詠歌如川之渙<lb/>
　　夸飾第三十七<lb/>
夫形而上者謂之道形而下者謂之噐神道難摹<lb/>
精言不能追其極形噐易寫壯辭可得喻其眞才<lb/>
非短長理自難易耳故自天地以降豫入聲貌文<lb/>
辭所被夸飾恒存雖詩書雅言風格訓世事必宜<lb/>
<pb n="KR4i0001_SBCK_008-3a"/>
廣文亦過焉是以言峻則嵩高極天論狹則河不<lb/>
容舠說多則子孫千億稱少則民靡孑遺襄陵舉<lb/>
滔天之目倒戈立漂杵之論辭雖巳甚其義無害<lb/>
也且夫鴞音之醜豈有泮林而變好荼味之苦寜<lb/>
以周原而成飴並意深褒讚故義成矯飾大聖所<lb/>
錄以垂憲章孟軻所說詩者不以文害辭不以辭<lb/>
害意也自宋玉景差夸飾始盛相如慿風詭濫愈<lb/>
甚故上林之舘奔星與宛虹入軒從禽之盛飛廉<lb/>
與鷦鷯俱獲及揚雄甘泉酌其餘波語瓌奇則假<lb/>
珍於玉樹言峻極則顚墜於鬼神至東都之比目<lb/>
<pb n="KR4i0001_SBCK_008-3b"/>
西京之海若驗理則理無不驗窮飾則飾猶未窮<lb/>
矣又子雲校獵鞭宓妃以饟屈原張衡羽獵困玄<lb/>
㝠於朔野欒彼洛神旣非魑魅惟此水怪亦非魑<lb/>
魅而虚用濫形不其疎乎此欲夸其威而其事義<lb/>
睽刺也至如氣貎山海體勢宫殿嵯峨掲業熠燿<lb/>
焜煌之狀光采煒煒而欲然聲貌岌岌其將動矣<lb/>
莫不因夸以成狀㳂飾而得奇也於是後進之才<lb/>
奬氣挾聲軒翥而欲奮飛騰躑而羞跼歩辭入煒<lb/>
燁春藻不能程其豔言在萎絶寒谷未足成其凋<lb/>
談歡則字與笑並論慼則聲共泣偕信可以發藴<lb/>
<pb n="KR4i0001_SBCK_008-4a"/>
而飛滯披瞽而駭聾矣然飾窮其要則心聲鋒起<lb/>
夸過其理則名實兩乖若能酌詩書之曠㫖剪揚<lb/>
馬之甚泰使夸而有節飾而不誣亦可謂之懿也<lb/>
　贊曰夸飾在用文豈循檢言必鵬運氣靡鴻漸<lb/>
　倒海探珠傾崑取琰曠而不溢奢而無玷<lb/>
　　事類第三十八<lb/>
事類者蓋文章之外据事以類義援古以證今者<lb/>
也昔文王繇易剖判爻位旣濟九三遠引高宗之<lb/>
伐明夷六五近書箕子之貞斯略舉人事以徵義<lb/>
者也至若㣧征羲和陳正典之訓盤庚誥民叙遲<lb/>
<pb n="KR4i0001_SBCK_008-4b"/>
任之言此全引成辭以明理者也然則明理引乎<lb/>
成辭徵義舉乎人事廼聖賢之鴻謨經藉之通矩<lb/>
也大畜之象君子以多識前言徃行亦有包於文<lb/>
矣觀夫屈宋屬篇號依詩人雖引古事而莫取舊<lb/>
辭唯賈誼鵩賦始用鶡冠之說相如上林撮引李<lb/>
斯之書此萬分之一㑹也及揚雄六官箴頗酌於<lb/>
詩書劉歆遂初賦歷叙於紀傳漸漸綜採矣至於<lb/>
崔班張蔡遂捃摭經史華實布䕶因書立功皆後<lb/>
人之範式也夫薑桂同地辛在夲性文章由學能<lb/>
在天資才自内發學以外成有飽學而才餒者有<lb/>
<pb n="KR4i0001_SBCK_008-5a"/>
才富而學貧者學貧者迍邅於事義才餒者劬勞<lb/>
於辭情此内外之殊分也是以屬意立文心與筆<lb/>
謀才爲盟主學爲輔佐主佐合德文采必覇才學<lb/>
𥚹狹雖美少功夫以子雲之才而自奏不學及觀<lb/>
書石室乃成鴻采表裏相資古今一也故魏武稱<lb/>
張子之文爲拙然學問膚淺所見不博專拾掇崔<lb/>
杜小文所作不可悉難難便不知所出斯則寡聞<lb/>
之病也夫經典沈深載籍浩汗實羣言之奥區而<lb/>
才思之神臯也揚班以下莫不取資任力耕耨縱<lb/>
意漁獵操刀能割必裂膏腴是以將贍才力務在<lb/>
<pb n="KR4i0001_SBCK_008-5b"/>
博見狐腋非一皮能温鷄蹠必數千而飽矣是以<lb/>
綜學在博取事貴約校練務精捃理須覈衆美輻<lb/>
湊表裏發輝劉邵趙都賦客云公子之客叱勁楚<lb/>
令㰱盟管庫隷臣呵强秦使鼓缶用事如斯可謂<lb/>
理得而義要矣故事得其要雖小成績譬寸轄制<lb/>
輪尺樞運關也或微言美事置於閒是綴金翠於<lb/>
足脛靚粉黛於胷臆也凡用舊合機不啻自其口<lb/>
出引事乖謬雖千載而爲瑕陳思羣才之英也報<lb/>
孔璋書云葛天氏之樂千人唱萬人和聽者因以<lb/>
篾韶夏矣此引事之實謬也按葛天之歌唱和三<lb/>
<pb n="KR4i0001_SBCK_008-6a"/>
人而巳相如上林云奏陶唐之舞聽葛天之歌千<lb/>
人唱萬人和唱和千萬人乃相如接人然而濫侈<lb/>
葛天推三成萬者信賦妄書致斯謬也陸機園葵<lb/>
詩云庇足同一智生理合異端夫葵能衞足事譏<lb/>
鮑莊葛藟庇根辭自樂豫若譬葛爲葵則引事爲<lb/>
謬若謂庇勝衞則改事失眞斯又不精之患夫以<lb/>
子建明練士衡沈宻而不免於謬曹仁之謬高唐<lb/>
又曷足以嘲哉夫山木爲良匠所度經書爲文士<lb/>
所擇木美而定於斧斤事美而制於刀筆研思之<lb/>
士無慙匠石矣<lb/>
<pb n="KR4i0001_SBCK_008-6b"/>
　贊曰經籍深富辭理遐亘皜如江海鬰若崑鄧<lb/>
　文梓共採瓊珠交贈用人若巳古來無懵<lb/>
　　練字第三十九<lb/>
夫文象列而結繩移鳥跡明而書契作斯乃言語<lb/>
之體貌而文章之宅宇也蒼頡造之鬼哭粟飛黃<lb/>
帝用之官治民察先王聲教書必同文輶軒之使<lb/>
紀言殊俗所以一字體總異音周禮保章氏掌教<lb/>
六書秦㓕舊章以吏爲師及李斯刪籀而秦篆興<lb/>
程邈造隷而古文廢漢初章律明著厥法太史學<lb/>
童教試六體又吏民上書字謬輙劾是以馬字缺<lb/>
<pb n="KR4i0001_SBCK_008-7a"/>
畫而石建懼死雖云性愼亦時重文也至孝武之<lb/>
世則相如譔篇及宣成二帝徵集小學張敞以正<lb/>
讀傳業揚雄以奇字纂訓並貫練雅頌總閱音義<lb/>
鳴筆之徒莫不洞曉且多賦京苑假借形聲是以<lb/>
前漢小學率多瑋字非獨制異乃共曉難也曁乎<lb/>
後漢小學轉疎複文隱訓臧否太半及魏代綴藻<lb/>
則字有常檢追觀漢作翻成阻奥故陳思稱楊馬<lb/>
之作趣幽㫖深讀者非師傳不能析其辭非博學<lb/>
不能綜其理豈直才懸抑亦字隱自晉來用字率<lb/>
從簡易時並習易人誰取難今一字詭異則羣句<lb/>
<pb n="KR4i0001_SBCK_008-7b"/>
震驚三人弗識則將成字妖矣後世所同曉者雖<lb/>
難斯易時所共廢雖易斯難趣舍之間不可不察<lb/>
夫爾雅者孔徒之所慕而詩書之襟帶也蒼頡者<lb/>
李斯之所輯而鳥籀之遺體也雅以淵源誥訓頡<lb/>
以苑囿奇文異體相資如左右肩股該舊而知新<lb/>
亦可以屬文若夫義訓古今興廢殊用字形單複<lb/>
妍蚩異體心旣託聲於言言亦寄形於字諷誦則<lb/>
續在宫商臨文則能歸字形矣是以綴字屬篇必<lb/>
須練擇一避詭異二省聯邉三權重幽四調單複<lb/>
詭異者字體瓌怪者也曹攄詩稱豈不願斯遊𥚹<lb/>
<pb n="KR4i0001_SBCK_008-8a"/>
心惡㕳呶兩字詭異大疪美篇况乃過此其可觀<lb/>
乎聯邊者半字同文者也狀貌山川古今咸用施<lb/>
於常文則鉏銛爲瑕如不獲免可至三接三接之<lb/>
外其字林乎重出者同字相犯者也詩驗適㑹而<lb/>
近世忌同若兩字俱要則寜在相犯故善爲文者<lb/>
富於萬篇貧於一字一字非少相避爲難也單複<lb/>
者字形肥瘠者也瘠字累句則纎疎而行劣肥字<lb/>
積文則黯默而篇闇善酌字者叄伍單複磊落如<lb/>
珠矣凡此四條雖文不必有而體例不無若值而<lb/>
莫悟則非精解至於經典隱曖方冊紛綸簡蠧帛<lb/>
<pb n="KR4i0001_SBCK_008-8b"/>
裂三寫易字或以音訛或以文變子思弟子於穆<lb/>
不祀者音訛之異也晉之史記三豕渡河文變之<lb/>
謬也尚書大傳有别風淮雨帝王世紀云列風滛<lb/>
雨别列淮滛字似濳移滛列義當而不奇淮别理<lb/>
乖而新異傳毅制誄巳用淮雨固知愛奇之心古<lb/>
今一也史之闕文聖人所愼若依義棄奇則可與<lb/>
正文字矣<lb/>
　贊曰篆隷相鎔蒼雅品訓古今殊跡妍蚩異分<lb/>
　字靡異流文阻難運聲畫昭精墨采騰奮<lb/>
　　隱秀第四十<lb/>
<pb n="KR4i0001_SBCK_008-9a"/>
夫心術之動遠矣文情之變深矣源奥而派生根<lb/>
盛而頴峻是以文之英㽔有秀有隱隱也者文外<lb/>
之重㫖者也秀也者篇中之獨㧞者也隱以複意<lb/>
爲工秀以卓絶爲巧斯乃舊章之懿績才情之嘉<lb/>
㑹也夫隱之爲體義生文外祕響傍通伏采濳發<lb/>
譬爻象之變玄體川瀆之韞珠玉也故玄體變爻<lb/>
而成化四象珠玉濳水而瀾表方圓凉風動秋草<lb/>
邉馬有歸心氣寒而事傷此覉旅之怨曲也凡文<lb/>
集勝篇不盈十一篇章秀句裁可百二並思合而<lb/>
自逢非研慮之所果也或有雕削取巧雖美非秀<lb/>
<pb n="KR4i0001_SBCK_008-9b"/>
矣故自然㑹妙譬卉木之耀英華潤色取美譬繒<lb/>
帛之染朱綠朱綠染繒深而繁鮮英華曜樹淺而<lb/>
煒燁秀句所以照文苑蓋以此也<lb/>
贊曰深文隱蔚餘味曲包辭生互體有似變爻<lb/>
　言之秀矣萬慮一交動心驚耳逸響笙匏<lb/>
　　　　　　　　　　　　山人蔡懋孝校<lb/>
文心雕龍卷之八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0001_SBCK_001-1a"/>
文心雕龍卷之一<lb/>
　　　　　　　　梁通事舍人東莞劉勰撰<lb/>
　　原道第一<lb/>
文之爲德也大矣與天地並生者何哉夫玄黄色<lb/>
雜方圓體分日月疊璧以垂麗天之象山川煥綺<lb/>
以鋪理地之形此盖道之文也仰觀吐曜俯察含<lb/>
章高卑定位故兩儀旣生矣惟人參之性靈所鍾<lb/>
是謂三才爲五行之秀人實天地之心生心生而<lb/>
言立言立而文明自然之道也傍及萬品動植皆<lb/>
文龍鳯以藻繪呈瑞虎豹以炳蔚凝姿雲霞雕色<lb/>
<pb n="KR4i0001_SBCK_001-1b"/>
有踰畫工之妙草木賁華無待錦匠之奇夫豈外<lb/>
飾盖自然耳至於林籟結響調如竽瑟泉石激韻<lb/>
和若球鍠故形立則章成矣聲發則文生矣夫以<lb/>
無識之物鬱然有彩有心之噐其無文歟人文之<lb/>
元肇自太極幽讚神明易象惟先庖犧畫其始仲<lb/>
尼翼其終而乾坤兩位獨制文言言之文也天地<lb/>
之心哉若廼河圖孕乎八卦洛書韞乎九疇玉版<lb/>
金鏤之實丹文綠牒之華誰其尸之亦神理而巳<lb/>
自鳥迹代繩文字始炳炎皥遺事紀在三墳而年<lb/>
世渺邈聲采靡追唐虞文章則煥乎始盛元首載<lb/>
<pb n="KR4i0001_SBCK_001-2a"/>
歌旣發吟詠之志益稷陳謀亦垂敷奏之風夏后<lb/>
氏興業峻鴻績九序惟歌勲德彌縟逮及啇周文<lb/>
勝其質雅頌所被英華日新文王患憂繇辭炳曜<lb/>
符采複隱精義堅深重以公旦多材褥其徽烈剬<lb/>
詩緝頌斧藻羣言至夫子繼聖獨秀前哲鎔鈞六<lb/>
經必金聲而玉振雕琢情性組織辭令木鐸啓而<lb/>
千里應席珍流而萬世響寫天地之輝光曉生民<lb/>
之耳目矣爰自風姓曁于孔氏玄聖創典素王述<lb/>
訓莫不原道心裁文章研神理而設教取象乎河<lb/>
洛問數乎蓍龜觀天文以極變察人文以成化然<lb/>
<pb n="KR4i0001_SBCK_001-2b"/>
後能經緯區宇彌綸彛憲發輝事業彪炳辭義故<lb/>
知道㳂聖以垂文聖因文而明道旁通而無涯日<lb/>
用而不匱易曰鼓天下之動存乎辭辭之所以能<lb/>
鼓天下者廼道之文也<lb/>
　贊曰道心惟微神理設教光采玄聖炳耀仁孝<lb/>
　龍圖獻體龜書呈貌天文斯觀民胥以傚<lb/>
　　徵聖第二<lb/>
夫作者曰聖述者曰明陶鑄性情功在上哲夫子<lb/>
文章可得而聞則聖人之情見乎文辭矣先王聖<lb/>
化布在方冊夫子風采溢于格言是以逺稱唐世<lb/>
<pb n="KR4i0001_SBCK_001-3a"/>
則煥乎爲盛近褒周代則郁哉可從此政化貴文<lb/>
之徵也鄭伯入陳以立辭爲功宋置折爼以多方<lb/>
舉禮此事蹟貴文之徵也褒美子產則云言以足<lb/>
志文以足言泛論君子則云情欲信辭欲巧此修<lb/>
身貴文之徵也然則忠足而言文情信而辭巧廼<lb/>
含章之玉牒秉文之金科矣夫鑒周日月妙極機<lb/>
神文成規矩思合符契或簡言以逹㫖或博文以<lb/>
該情或明理以立體或隱義以藏用故春秋一字<lb/>
以褒貶喪服舉輕以包重此簡言以逹㫖也邠詩<lb/>
聯章以積句儒行縟說以繁辭此博文以該情也<lb/>
<pb n="KR4i0001_SBCK_001-3b"/>
書契斷决以象夬文章昭晰以象離此明理以立<lb/>
體也四象精義以曲隱五例微辭以婉晦此隱義<lb/>
以藏用也故知繁略殊形隱顯異術抑引隨時變<lb/>
通㑹適徵之孔周則文有師矣是以政論文必徵<lb/>
於聖必宗於經易稱辨物正言斷辭則備書云辭<lb/>
尚體要弗惟好異故知正言所以立辨體要所以<lb/>
成辭辭成無好異之尤辨立有斷辭之義雖精義<lb/>
曲隱無傷其正言微辭婉晦不害其體要體要與<lb/>
㣲辭偕通正言共精義並用聖人之文章亦可見<lb/>
也顏闔以爲仲尼飾羽而畫徒事華辭雖欲此言<lb/>
<pb n="KR4i0001_SBCK_001-4a"/>
聖弗可得巳然則聖文之雅麗固衘華而佩實者<lb/>
也天道難聞猶或鑽仰文章可見胡寜勿思若徵<lb/>
聖立言則文其庶矣<lb/>
　贊曰妙極生知<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>哲惟宰精理爲文秀氣成采<lb/>
　鑒懸日月辭富山海百齡影徂千載心在<lb/>
　　宗經第三<lb/>
三極彜訓其書言經經也者恒久之至道不刋之<lb/>
鴻教也故象天地效鬼神參物序制人紀洞性靈<lb/>
之奥區極文章之骨髓者也皇世三墳帝代五典<lb/>
重以八索申以九丘歲歷綿曖條流紛糅自夫子<lb/>
<pb n="KR4i0001_SBCK_001-4b"/>
刋述而大寳咸耀於是易張十翼書標七觀詩列<lb/>
四始禮正五經春秋五例義旣極乎性情辭亦匠<lb/>
於文理故能開學養正昭明有融然而道心惟微<lb/>
聖謀卓絶墻宇重峻而吐納自深譬萬鈞之洪鍾<lb/>
無錚錚之細響矣易惟談天人神致用故繫稱㫖<lb/>
遠辭高言中事隱韋編三絶固哲人之驪淵也書<lb/>
實記言而詁訓茫昧通乎爾雅則文意曉然故子<lb/>
夏歎書昭昭若日月之明離離如星辰之行言昭<lb/>
灼也詩主言志詁訓同書摛風裁興藻辭譎喩溫<lb/>
柔在誦敢最附深衷矣禮記立體據事剬範章條<lb/>
<pb n="KR4i0001_SBCK_001-5a"/>
纎曲一字見義五石六鷁以詳略成文雉門兩觀<lb/>
以先後顯㫖其婉章志晦諒以邃矣尚書則覽文<lb/>
如詭而㝷理卽暢春秋則觀辭立曉而訪義方隱<lb/>
此聖人之殊致表裏之異體者也至根柢槃深枝<lb/>
葉峻茂辭約而㫖豐事近而喻逺是以徃者雖舊<lb/>
餘味日新後進追取而非曉前脩文用而未先可<lb/>
謂太山徧雨河潤千里者也故論說辭序則易統<lb/>
其首詔策章奏則書發其源賦頌謌讚則詩立其<lb/>
本銘誄箴祝則禮總其端紀傳銘檄則春秋爲根<lb/>
並窮高以樹表極遠以啓疆所以百家騰躍終入<lb/>
<pb n="KR4i0001_SBCK_001-5b"/>
環内者也若禀經以製式酌雅以富言是仰山而<lb/>
鑄銅煑海而爲鹽也故文能宗經體有六義一則<lb/>
情深而不詭工則風淸而不雜三則事信而不誕<lb/>
四則義直而不囘五則體約而不蕪六則文麗而<lb/>
不滛楊子比雕玉以作噐謂五經之含文也夫文<lb/>
以行立行以文傳四教所先符采相濟勵德樹聲<lb/>
莫不師聖而建言脩辭鮮克宗經是以楚艶漢侈<lb/>
流弊不還正末歸本不其懿歟<lb/>
　贊曰三極彛道訓深稽古致化歸一分教斯五<lb/>
　性靈鎔匠文章奥府淵哉鑠乎羣言之祖<lb/>
<pb n="KR4i0001_SBCK_001-6a"/>
　　正緯第四<lb/>
夫神道闡幽天命㣲顯馬龍出而大易興神龜見<lb/>
而洪範燿故繫辭稱河出圖洛出書聖人則之斯<lb/>
之謂也但世夐文隱好生矯誕眞雖存矣僞亦憑<lb/>
焉夫六經彪炳而緯候稠疊孝論昭哲而鉤䜟葳<lb/>
㽔按經驗緯其僞有四蓋緯之成經其猶織綜絲<lb/>
麻不雜布帛乃成今經正緯竒倍擿千里其僞一<lb/>
矣經顯聖訓也緯隱神教也聖訓宜廣神教宜約<lb/>
而今緯多於經神理更繁其僞二矣有命自天廼<lb/>
稱符䜟而八十一篇皆託於孔子則是堯造綠圖<lb/>
<pb n="KR4i0001_SBCK_001-6b"/>
昌制丹書其僞三矣啇周以前圖錄頻見春秋之<lb/>
末羣經方備先緯後經體乖織綜其僞四矣僞旣<lb/>
倍摘則義異自明經足訓矣緯何豫焉原夫圖錄<lb/>
之見廼昊天休命事以瑞聖義非配經故河不出<lb/>
圖夫子有歎如或可造無勞喟然昔康王河圖陳<lb/>
於東序故知前世符命歷代寳傳仲尼所撰序錄<lb/>
而巳於是伎數之士附以詭術或說隂陽或序災<lb/>
異若鳥鳴似語䖝葉成字篇條滋蔓必假孔氏通<lb/>
儒討覈謂起哀平東序祕寳朱紫亂矣至於光武<lb/>
之世篤信斯術風化所靡學者比肩沛獻集緯以<lb/>
<pb n="KR4i0001_SBCK_001-7a"/>
通經曹褒撰䜟以定禮乖道謬典亦已甚矣是以<lb/>
桓譚疾其虚僞尹敏戯其深瑕張衡發其僻謬荀<lb/>
恱明其詭誕四賢博練論之精矣若乃羲農軒皥<lb/>
之源山瀆鍾律之要白魚赤烏之符黃金紫玉之<lb/>
理事豐竒偉辭富膏腴無益經典而有助文章是<lb/>
以後來辭人援摭英華平子恐其迷學奏令禁絶<lb/>
仲豫惜其雜眞未許煨燔前代配經故詳論焉<lb/>
　贊曰榮河溫洛是孕圖緯神寳藏用理隱文貴<lb/>
　世歷二漢朱紫騰沸芟夷譎詭糅其雕蔚<lb/>
　　辯騷第五<lb/>
<pb n="KR4i0001_SBCK_001-7b"/>
自風雅寢聲莫或抽緒竒文鬱起其離騷哉固巳<lb/>
軒翥詩人之後奮飛辭家之前豈去聖之未逺而<lb/>
楚人之多才乎昔漢武愛騷而淮南作傳以爲國<lb/>
風好色而不滛小雅怨謗而不亂若離騷者可謂<lb/>
兼之蟬蛻穢濁之中浮游塵埃之外㬭然涅而不<lb/>
緇雖與日月爭光可也班固以爲露才揚已忿懟<lb/>
沉江羿澆二姚與左氏不合崑崙懸圃非經義所<lb/>
載然其文辭麗雅爲詞賦之宗雖非明哲可謂妙<lb/>
才王逸以爲詩人提耳屈原婉順離騷之文依經<lb/>
立義駟虬乘翳則時乘六龍崑崙流沙則禹貢敷<lb/>
<pb n="KR4i0001_SBCK_001-8a"/>
土名儒辭賦莫不擬其儀表所謂金相玉質百世<lb/>
無匹者也及漢宣嗟歎以爲皆合經術揚雄諷味<lb/>
亦言體同詩雅四家舉以方經而孟堅謂不合傳<lb/>
襃貶任聲抑揚過實可謂鑒而弗精翫而未覈者<lb/>
也將覈其論必徵言焉故其陳堯舜之耿介稱湯<lb/>
武之祗敬典誥之體也譏桀紂之猖披傷羿澆之<lb/>
顚隕規諷之㫖也虬龍以喻君子雲蜺以譬䜛邪<lb/>
比興之義也毎一顧而淹涕歎君門之九重忠怨<lb/>
之辭也觀兹四事同于風雅者也至於託雲龍說<lb/>
迂怪豐隆求宓妃鴆鳥媒娥女詭異之辭也康回<lb/>
<pb n="KR4i0001_SBCK_001-8b"/>
傾地夷羿蔽日木天九首土伯三足譎怪之談也<lb/>
依彭咸之遺則從子胥以自適狷狹之志也士女<lb/>
雜座亂而不分指以爲樂娛酒不廢沉湎日夜舉<lb/>
以爲懽荒滛之意也摘此四事異乎經典者也故<lb/>
論其典誥則如彼語其本誕則如此固知楚辭者<lb/>
體憲於三代而風雅於戰國乃雅頌之博徒而詞<lb/>
賦之英傑也觀其骨鯁所樹肌膚所附雖取鎔經<lb/>
意亦自鑄偉辭故騷經九章朗麗以哀志九歌九<lb/>
辯綺靡以傷情逺遊天問瓌詭而惠巧招䰟招隱<lb/>
耀艶而深華卜居摽放言之致漁父寄獨徃之才<lb/>
<pb n="KR4i0001_SBCK_001-9a"/>
故能氣性轢古辭來切今驚采絶艶難與並能矣<lb/>
自九懷以下遽躡其跡而屈宋逸歩莫之能追故<lb/>
其叙情怨則鬱伊而易感述離居則愴怏而難懷<lb/>
論山水則循聲而得貌言節候則披文而見時是<lb/>
以枚賈追風以入麗馬揚㳂波而得竒其衣被詞<lb/>
人非一代也故才高者菀其鴻裁中巧者獵其艶<lb/>
辭吟諷者衘其山川童蒙者拾其香草若能憑軾<lb/>
以倚雅頌懸轡以馭楚篇酌竒而不失其眞翫華<lb/>
而不墜其實則顧盻可以驅辭力欬唾可以窮文<lb/>
致亦不復乞靈於長卿假寵於子淵矣<lb/>
<pb n="KR4i0001_SBCK_001-9b"/>
　贊曰不有屈原豈見離騷驚才風逸壯志煙高<lb/>
　山川無極情理實勞金相玉式絶益稱豪<lb/>
　　　　　　　　　　　　　山人陸瑞家校<lb/>
文心雕龍卷之一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0001_SBCK_002-1a"/>
文心雕龍卷之二<lb/>
　　　　　　　　梁通事舍人東莞劉勰撰<lb/>
　　明詩第六<lb/>
大舜云詩言志歌永言聖謀所析義已明矣是以<lb/>
在心爲志發言爲詩舒文載實其在兹乎詩者持<lb/>
也持人情性三百之蔽義歸無邪持之爲訓有符<lb/>
焉爾人禀七情應物斯感感物吟志莫非自然昔<lb/>
葛天氏樂辭云玄鳥在曲黃帝雲門理不空綺至<lb/>
堯有大唐之歌舜造南風之詩觀其二文辭逹而<lb/>
巳及大禹成功九序惟歌太康敗德五子咸怨順<lb/>
<pb n="KR4i0001_SBCK_002-1b"/>
美匡惡其來久矣自啇曁周雅頌圓備四始彪炳<lb/>
六義環深子夏監絢素之章子貢悟琢磨之句故<lb/>
啇賜二子可與言詩自王澤殄竭風人輟采春秋<lb/>
觀志諷誦舊章酬酢以爲賔榮吐納而成身文逮<lb/>
楚國諷怨則離騷爲刺秦皇㓕典亦造仙詩漢初<lb/>
四言韋孟首唱匡諫之義繼軌周人孝武愛文栢<lb/>
梁列韻嚴馬之徒屬辭無方至成啼品錄三百餘<lb/>
篇朝章國采亦云周備而辭人遺翰莫見五言所<lb/>
以李陵班婕妤見疑於後代也按召南行露始肇<lb/>
半章孺子滄浪亦有全曲暇豫優歌逺見春秋邪<lb/>
<pb n="KR4i0001_SBCK_002-2a"/>
徑童謠近在成世閱時取證則五言久矣又古詩<lb/>
佳麗或稱枚叔其孤竹一篇則傅毅之詞比采而<lb/>
推兩漢之作乎觀其結體散文直而不野婉轉附<lb/>
物怊悵切情實五言之冠冕也至於張衡怨篇清<lb/>
曲可味仙詩緩歌雅有新聲暨建安初五言騰踴<lb/>
文帝陳思縱轡以騁節王徐應劉望路而爭驅並<lb/>
憐風月狎池苑述恩榮叙酣宴慷慨以任氣磊落<lb/>
以使才造懷指事不求纎宻之巧驅辭逐貌唯取<lb/>
昭哲之能此其所同也乃正始明道詩雜仙心何<lb/>
晏之徒率多浮淺唯稽㫖清峻阮㫖遥深故能摽<lb/>
<pb n="KR4i0001_SBCK_002-2b"/>
焉若乃應璩百一獨立不懼辭譎義貞亦魏之遺<lb/>
直也晉世羣才稍入輕綺張潘左陸比肩詩衢采<lb/>
縟於正始力柔於建安或㭊文以爲妙或流靡以<lb/>
自妍此其大略也江左篇製溺乎玄風嗤笑狥務<lb/>
之志崇盛亡機之談袁孫巳下雖各有雕采而辭<lb/>
趣一揆莫與爭雄所以景純仙篇挺㧞而爲俊矣<lb/>
宋初文詠體有因革莊老告退而山水方滋儷采<lb/>
百字之偶爭價一句之奇情必極貌以寫物辭必<lb/>
窮力而追新此近世之所競也故鋪觀列代而情<lb/>
變之數可監撮舉同異而綱領之要可明矣若夫<lb/>
<pb n="KR4i0001_SBCK_002-3a"/>
四言正體雅潤爲本五言流調淸麗居宗華實異<lb/>
用唯才所安故平子得其雅叔夜含其潤茂先凝<lb/>
其淸景陽振其麗兼善則子建仲宣偏美則太冲<lb/>
公幹然詩有恒裁思無定位隨性適分鮮能通圓<lb/>
若妙識所難其易也將至忽之爲易其難也方來<lb/>
至於三六雜言則自出篇什離合之發則明於圖<lb/>
䜟回文所興則道原爲始聯句共韻則栢梁餘製<lb/>
巨細或殊情理同致總歸詩囿故不繁云<lb/>
　贊曰民生而志詠歌所含興發皇世風流二南<lb/>
　神理共契政序相參英華彌縟萬代永耽<lb/>
<pb n="KR4i0001_SBCK_002-3b"/>
　　樂府第七<lb/>
樂府者聲依永律和聲也鈞天九奏旣其上帝葛<lb/>
天八閱爰乃皇時自咸英以降亦無得而論矣至<lb/>
於塗山歌於候人始爲南音有娀謡乎飛燕始爲<lb/>
北聲夏甲歎於東陽東音以發殷氂思于西河西<lb/>
音以興音聲推移亦不一槩矣及夫庶婦謳吟土<lb/>
風詩官採言樂育𬒳律志感絲篁氣變金石是以<lb/>
師曠覘風於盛衰季札鑒微於興廢精之至也夫<lb/>
樂本心術故響浹肌髓先王愼焉務塞滛濫敷訓<lb/>
胄子必歌九德故能情感七始化動八風自雅聲<lb/>
<pb n="KR4i0001_SBCK_002-4a"/>
浸微溺音騰沸秦燔樂經漢初紹復制氏紀其鑑<lb/>
鏘叔孫定其容與於是武德興乎高祖四時廣於<lb/>
孝文雖摹韶夏而頗襲秦舊中和之響<graphic n="KR1940" url="https://raw.githubusercontent.com/kanripo/KR-Gaiji/master/images/KR1940.png" mimeType="image/png"/>其不還<lb/>
曁武帝崇禮始立樂府總趙代之音撮齊楚之氣<lb/>
延年以曼聲協律朱馬以騷體製歌桂華雜曲麗<lb/>
而不經赤鴈羣篇靡而非典河間薦雅而罕御故<lb/>
汲黯致譏於天馬也至宣帝雅頌詩效鹿鳴邇及<lb/>
元成稍廣滛樂正音乖俗其難也如此曁後郊廟<lb/>
惟雜雅章辭雖典文而律非䕫曠至于魏之三祖<lb/>
氣爽才麗宰割辭調音靡節平觀其兆上衆引秋<lb/>
<pb n="KR4i0001_SBCK_002-4b"/>
風列篇或述酣宴或傷覊戍志不出於滔蕩辭不<lb/>
離於哀思雖三調之正聲實韶夏之鄭曲也逮於<lb/>
晉世則傳玄暁音創定雅歌以詠祖宗張華新篇<lb/>
亦充庭萬然杜夔調律音奏舒雅荀最改懸聲節<lb/>
哀急故阮咸譏其離聲後人驗其銅尺和樂精妙<lb/>
固表裏而相資矣故知詩爲樂心聲爲樂體樂體<lb/>
在聲瞽師務調其噐樂心在詩君子宜正其文好<lb/>
樂無荒晉風所以稱逺伊其相謔鄭國所以云亡<lb/>
故知季札觀辭不直聽聲而巳若夫豔歌婉孌怨<lb/>
志詄絶滛辭在曲正響焉生然俗聽飛馳職競新<lb/>
<pb n="KR4i0001_SBCK_002-5a"/>
異雅詠溫㳟必欠伸魚睨竒辭切至則拊髀雀躍<lb/>
詩聲俱鄭自此階矣凡樂辭曰詩詩聲曰歌聲來<lb/>
被辭辭繁難節故陳思稱李延年閒於增損古辭<lb/>
多者則宜减之明貴約也觀高祖之詠大風孝武<lb/>
之歎來遲歌童被聲莫敢不協子建士衡咸有佳<lb/>
篇並無詔伶人故事謝絲管俗稱乖調蓋未思也<lb/>
至於斬伎鼓吹漢世鐃挽雖戎喪殊事而並總入<lb/>
樂府繆襲所致亦有可筭焉昔子政品文詩與歌<lb/>
别故略具樂篇以標區界<lb/>
　贊曰八音摛文樹辭爲體謳吟垧野金石雲陛<lb/>
<pb n="KR4i0001_SBCK_002-5b"/>
　韶響難追鄭聲易啓豈惟觀樂於焉識禮<lb/>
　　銓賦第八<lb/>
詩有六義其二曰賦賦者鋪也鋪采摛文體物寫<lb/>
志也昔邵公稱公卿獻詩師箴賦傳云登高能賦<lb/>
可爲大夫詩序則同義傳說則異體總其歸塗實<lb/>
相枝幹劉向云明不歌而頌班固稱古詩之流也<lb/>
至如鄭莊之賦大隧士蔿之賦狐裘結言<graphic n="KR2058" url="https://raw.githubusercontent.com/kanripo/KR-Gaiji/master/images/KR2058.png" mimeType="image/png"/>韻詞<lb/>
自巳作雖合賦體明而未融及靈均唱騷始廣聲<lb/>
貎然賦也者受命於詩人招字於楚辭也於是荀<lb/>
况禮智宋玉風鈞爰錫名號與詩畫境六義附庸<lb/>
<pb n="KR4i0001_SBCK_002-6a"/>
蔚成大國遂客至以首引極貌以窮文斯蓋别詩<lb/>
之原始命賦之厥初也秦世不文頗有雜賦漢初<lb/>
辭人順流而作陸賈扣其端賈誼振其緒枚馬同<lb/>
其風王楊騁其勢臯翔巳下品物畢圖繁積於宣<lb/>
時校閱於成世進御之賦千有餘首討其源流信<lb/>
興楚而盛漢矣夫京殿苑獵述行序志並體國經<lb/>
野義尚光大旣履端於唱叙亦歸餘於總亂序以<lb/>
建言首引情本辭以理篇迭致文契按那之卒章<lb/>
閔言稱亂故知殷人輯頌楚人理賦斯並鴻裁之<lb/>
寰域雅文之樞轄也至於草區禽族鹿品雜類則<lb/>
<pb n="KR4i0001_SBCK_002-6b"/>
觸興致情因變取㑹擬諸形容則言務纎宻象其<lb/>
物宜則理貴側附斯又小制之區畛竒巧之機要<lb/>
也觀夫荀結隱語事數自環宋發巧談實始滛麗<lb/>
枚乘莵園舉要以㑹新相如上林繁類以成艶賈<lb/>
誼鵩鳥致辨於情理子淵洞簫窮變於聲貌孟堅<lb/>
兩都朋約以雅贍張衡二京迅㧞以宏富子雲甘<lb/>
泉構深瑋之風延壽靈光合飛動之勢凡此十家<lb/>
並辭賦之流也及仲宣靡宻發端必遒偉長博通<lb/>
時逢壯采太冲安仁䇿勛於鴻規士衡子安底績<lb/>
於流制景純綺巧縟理有餘彦伯梗槩情韻不匱<lb/>
<pb n="KR4i0001_SBCK_002-7a"/>
亦魏晉之賦首也原夫登高之㫖蓋覩物興情情<lb/>
以物興故義以明雅物以情觀故詞必巧麗麗詞<lb/>
雅義符采相勝如組織之品朱紫畫繪之著玄黃<lb/>
文雖新而有質色雖糅而有夲此立賦之大體也<lb/>
然逐末之儔蔑棄其本雖讀千賦愈惑體要遂使<lb/>
繁華損枝膏腴害骨無貴風軌莫益勸戒此楊子<lb/>
所以追悔雕蟲貽誚於霧縠者也<lb/>
　贊曰賦自詩出分岐異派寫物圖貌蔚似雕畫<lb/>
㭊滯必楊言庸無隘風歸麗則辭翦美稗<lb/>
　　頌讚第九<lb/>
<pb n="KR4i0001_SBCK_002-7b"/>
四始之至頌居其極頌者容也所以美盛德而述<lb/>
形容也昔帝嚳之世咸墨爲頌以歌九韶自啇巳<lb/>
下文理允備夫化偃一國謂之風風正四方謂之<lb/>
雅容告神明謂之頌風雅序人事兼變正頌主告<lb/>
神義必純美魯人以公旦次編啇人以前王追錄<lb/>
斯乃宗廟之正歌非饗讌之常咏也時邁一篇周<lb/>
公所製哲人之頌規式存焉夫民各有心勿壅惟<lb/>
口晉興之稱原田魯民之刺裘鞸直言不詠短辭<lb/>
以諷丘明子高並諜爲誦斯則野誦之變體浸被<lb/>
乎人事矣及三閭橘頌情采芬芳比類寓意又覃<lb/>
<pb n="KR4i0001_SBCK_002-8a"/>
及細物矣至於秦政刻文爰頌其德漢之惠景亦<lb/>
有述容㳂世並作相繼於時矣若夫子雲之表充<lb/>
國孟堅之序戴侯仲武之美顯宗史岑之述僖后<lb/>
或擬淸廟或範坰那雖深淺不同詳略各異其褒<lb/>
德顯容典章一也至於班傅之北征西逝變爲序<lb/>
引豈不褒過而謬體哉馬融之廣成上林雅而似<lb/>
賦何弄文而失質乎又崔瑗文學蔡邕樊渠並致<lb/>
美於序而簡約乎篇摯虞品藻頗爲精覈至云雜<lb/>
以風雅而不變㫖趣徒張虚論有似黃白之僞說<lb/>
矣及魏晉辨頌鮮有出轍陳思所綴以皇子爲摽<lb/>
<pb n="KR4i0001_SBCK_002-8b"/>
陸機積篇惟功臣最顯其褒貶雜居固末代之訛<lb/>
體也原夫頌惟典雅辭必清鑠敷寫似賦而不入<lb/>
華侈之區敬愼如銘而異乎規戒之域揄揚以發<lb/>
藻汪洋以樹義唯纎曲巧致與情而變其大體所<lb/>
底如斯而巳讚者明也昔虞舜之祀樂正重讚蓋<lb/>
唱發之辭也及益讚于禹伊陟贊于巫咸並颺言<lb/>
以明事嗟歎以助辭也故漢置鴻臚以唱拜爲讚<lb/>
卽古之遺語也至相如屬筆始讚荆軻及史班固<lb/>
書託贊褒貶約文以總錄頌體以論辭又紀傳侈<lb/>
評亦同其名而仲治流别謬稱爲述失之逺矣及<lb/>
<pb n="KR4i0001_SBCK_002-9a"/>
景純注雅動植讚之義兼美惡亦猶頌之變耳然<lb/>
其爲義事生奬歎所以古來篇體促而不曠必結<lb/>
言於四字之句盤桓乎數韻之辭約舉以盡情昭<lb/>
灼以送文此其體也發源雖逺而致用蓋寡大抵<lb/>
所歸其頌家之細條乎<lb/>
　贊曰容體底頌勲業垂讚鏤影摛文聲理有爛<lb/>
　年積逾逺音徽如旦降及品物炫辭作翫<lb/>
　　祝盟第十<lb/>
天地定位祀徧羣臣六宗旣禋三望咸秩甘雨和<lb/>
風是生黍稷兆民所仰美報興焉犧盛惟馨本於<lb/>
<pb n="KR4i0001_SBCK_002-9b"/>
明德祝史陳信資乎文辭昔伊祈始蜡以祭八神<lb/>
其辭云土及其宅水歸其壑昆蟲無作草木歸其<lb/>
澤則上皇祝文愛在兹矣舜之祠田云荷此長耜<lb/>
耕彼南畒四海俱有利民之志頗形於言矣至於<lb/>
商履聖敬日躋玄牡告天以萬方罪巳卽郊禋之<lb/>
祠也素車禱旱以六事責躬則雩禜之文也及周<lb/>
之太祝掌六祀之辭是以庶物咸生陳於天地之<lb/>
郊旁作穆穆唱於迎日之拜夙興夜處言於附廟<lb/>
之祝多福無疆布於少牢之饋宜社類禡莫不有<lb/>
文所以寅處於神袛嚴恭於宗廟也春秋巳下黷<lb/>
<pb n="KR4i0001_SBCK_002-10a"/>
祀謟祭祀幣史辭靡神不至至於張老成室致善<lb/>
於歌哭之禱蒯聵臨戰獲佑於筋骨之請雖造次<lb/>
顚沛必於祝矣若夫楚辭招䰟可謂祝辭之組纚<lb/>
也漢之羣祀肅其㫖禮旣總碩儒之儀亦參方士<lb/>
之術所以祕祝移過異於成湯之心侲子敺疾同<lb/>
乎越巫之祝體失之漸也至如黃帝有祝邪之文<lb/>
東方朔有罵鬼之書於是後之譴呪務於善罵唯<lb/>
陳思誥裁以正義矣若乃禮之祭祀事止告饗而<lb/>
中代祭文兼讚言行祭而兼讚蓋引神而作也又<lb/>
漢代山陵哀策流文周喪盛姬内史執策然則策<lb/>
<pb n="KR4i0001_SBCK_002-10b"/>
本書贈因哀而爲文也是以義同於誄而文實告<lb/>
神誄首而哀末頌體而呪儀太史所作之讚因周<lb/>
之祝文也凡羣言發華而降神實務修辭立誠在<lb/>
於無媿祈禱之式必誠以敬祭奠之楷宜㳟且哀<lb/>
此其大較也班固之祀濛山祈禱之誠敬也潘岳<lb/>
之祭庾婦奠祭之恭哀也舉彚而求昭然可鑒矣<lb/>
盟者明也騂毛白馬珠盤玉敦陳辭乎方明之下<lb/>
祝告於神明者也在昔三王詛盟不及時有要誓<lb/>
結言而退周衰屢盟以及要契始之以曹沫終之<lb/>
以毛遂及泰昭盟夷設黃龍之詛漢祖建侯定山<lb/>
<pb n="KR4i0001_SBCK_002-11a"/>
河之誓然義存則克終道廢則渝始崇㬱在人呪<lb/>
何預焉若夫臧洪㰱辭氣截雲蜺劉琨錢誓精貫<lb/>
霏霜而無補於晉漢反爲仇讎故知信不由衷盟<lb/>
無益也夫盟之大體必序危機奬忠孝共存亡戮<lb/>
心力祈幽靈以取鑒指九天以爲正感激以立誠<lb/>
切至以敷辭此其所同也然非辭之難處辭爲難<lb/>
後之君子宜在殷鑒忠信可矣無恃神焉<lb/>
　贊曰毖祀欽明祝史惟談立誠在肅修辭必甘<lb/>
　季代彌飾絢言朱藍神之來格所貴無慙<lb/>
<pb n="KR4i0001_SBCK_002-11b"/>
</p>
<p>
　　　　　　　　　　　　太學生程一枝校<lb/>
文心雕龍卷之二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0001_SBCK_003-1a"/>
文心雕龍卷之三<lb/>
　　　　　　　　梁通事舍人東莞劉勰撰<lb/>
　　銘箴第十一<lb/>
昔帝軒刻輿几以弼違大禹勒筍簴而招諫成湯<lb/>
盤盂著日新之規武王戸席題必戒之訓周公愼<lb/>
言於金人仲尼革容於欹器則先聖鑒戒其來久<lb/>
矣故銘者名也觀器必也正名審用貴乎盛德蓋<lb/>
臧武仲之論銘也曰天子令德諸侯計功大夫稱<lb/>
伐夏鑄九牧之金鼎周勒肅愼之楛矢令德之事<lb/>
也吕望銘功於昆吾仲山鏤績於庸器計功之義<lb/>
<pb n="KR4i0001_SBCK_003-1b"/>
也魏顆紀勲於景銘孔悝表勒於衞鼎稱伐之類<lb/>
也若乃飛廉有石槨之錫靈公有蒿里之謚銘發<lb/>
幽石吁可怪矣趙靈勒跡於畨禺秦昭刻傳於華<lb/>
山夸誕示後吁可茂也詳觀衆例銘義見矣至於<lb/>
始皇勒岳政暴而文澤亦有疎通之美焉若班固<lb/>
燕然之勒張昶華隂之碣序亦盛矣蔡邕銘思獨<lb/>
冠古今僑公之箴吐納典謨朱穆之鼎全成碑文<lb/>
溺所長也至如敬通雜器凖矱戒銘而事非其物<lb/>
繁畧違中崔駰品物讚多戒少李尤積篇義儉辭<lb/>
碎蓍龜神物而居博奕之中衡斛嘉量而在臼杵<lb/>
<pb n="KR4i0001_SBCK_003-2a"/>
之末曾名品之末暇何事理之能閒哉魏文九寳<lb/>
器利辭鈍唯張采劒閣其才淸采迅足駸駸後發<lb/>
前至勒銘岷漢得其宜矣箴者所以攻疾防患喻<lb/>
箴石也斯文興盛於三代夏啇二箴餘句頗存及<lb/>
周之辛甲百官箴一篇體義備焉迄至春秋微而<lb/>
未絶故魏綘諷君於后羿楚子訓民於在勤戰伐<lb/>
已來棄德務功銘辭代興箴文委絶至揚雄稽古<lb/>
始範虞箴卿尹州牧廿五篇及崔胡𥙷綴總稱百<lb/>
官指事配位鞶鑑可徵信所謂追淸風於前古攀<lb/>
辛甲於後代者也至於潘朂符節要而失淺温嶠<lb/>
<pb n="KR4i0001_SBCK_003-2b"/>
傅臣博而患繁王濟國子引廣事雜潘尼乘輿義<lb/>
正體蕪凢斯繼作鮮有克衷至於王朗雜箴乃寘<lb/>
巾履得其戒愼而失其所施觀其約文舉要憲章<lb/>
戒銘而水火井竈繁辭不巳志有偏也夫箴誦於<lb/>
官銘題於器名目雖異而警戒實同箴全禦過故<lb/>
文質確切銘兼襃譖故體貴弘潤其取事也必覈<lb/>
以辨其摛文也必簡而深此其大要也然矢言之<lb/>
道蓋闕庸器之制乆淪所以箴銘異用罕施代惟<lb/>
乘文君子宜酌其遠大焉<lb/>
　贊曰銘實表器箴惟德軌有佩于言無鑒于水<lb/>
<pb n="KR4i0001_SBCK_003-3a"/>
　秉兹貞厲敬言乎履義典則弘文約爲美<lb/>
　　誄碑第十二<lb/>
周世盛德有銘誄之文大夫之才臨䘮能誄誄者<lb/>
累也累其德行旌之不朽也夏啇巳前其詳靡聞<lb/>
周雖有誄未被於士又賤不誄貴㓜不誄長在萬<lb/>
乘則稱天以誄之讀誄定謚其節文大矣自魯莊<lb/>
戰乘丘始及於士逮尼父卒哀公作誄觀其愸遺<lb/>
之切嗚呼之歎雖非壡作古式存焉至柳妻之誄<lb/>
惠子則辭哀而韻長矣曁乎漢世承流而作揚雄<lb/>
之誄元后文實煩穢沙麓撮其要而摯疑成篇安<lb/>
<pb n="KR4i0001_SBCK_003-3b"/>
有累德述尊而闊略四句乎杜篤之誄有譽前代<lb/>
吳誄雖工而他篇頗疎豈以見稱光武而改盻千<lb/>
金哉傅毅所制文體倫序孝山崔瑗辨絜相參觀<lb/>
序如傅辭靡律調固誄之才也潘岳構意專師孝<lb/>
山巧於序悲易入新切所以隔代相望能徵厥聲<lb/>
者也至如崔駰誄趙劉陶誄黃並得憲章工在簡<lb/>
要陳思叨名而體實繁緩文皇誄末㫖言自陳其<lb/>
乖甚矣若夫殷臣誄湯追襃玄鳥之祚周史歌文<lb/>
上闡后稷之烈誄述祖宗蓋詩人之則也至於序<lb/>
述哀情則觸類而長傅毅之誄北海云白日幽光<lb/>
<pb n="KR4i0001_SBCK_003-4a"/>
雰霧杳㝠始序致惑遂爲後式景而效者彌取於<lb/>
功矣詳夫誄之爲制蓋選言錄行傳體而頌文榮<lb/>
始而哀終論其人也曖乎若可覿道其哀也悽焉<lb/>
如可傷此其㫖也碑者埤也上古帝皇始號封禪<lb/>
樹石埤岳故曰碑也周穆紀跡于弇山之石亦石<lb/>
碑之意也又宗廟有碑樹之兩楹事正麗牲未勒<lb/>
勲績而庸器漸闕故後代用碑以石代金同乎不<lb/>
朽自廟徂墳猶封墓也自後漢以來碑碣雲起才<lb/>
鋒所斷莫高蔡邕觀楊賜之碑骨鯁訓典陳郭二<lb/>
文句無擇言周乎衆碑莫非淸允其叙事也該而<lb/>
<pb n="KR4i0001_SBCK_003-4b"/>
要其綴采也雅而澤淸詞轉而不窮巧義出而卓<lb/>
立察其爲才自然而至孔融所創有慕伯喈張陳<lb/>
兩文辨給足采亦其亞也及孫綽爲文志在碑誄<lb/>
温王郤庾辭多枝雜桓彞一篇最爲辨裁夫屬碑<lb/>
之體資乎史才其序則傳其文則銘標序盛德必<lb/>
見淸風之華昭紀鴻懿必見峻偉之烈此碑之制<lb/>
也夫碑實銘噐銘實碑文因噐立名事光於誄是<lb/>
以勒石讚勲者入銘之域樹碑述巳者同誄之區<lb/>
焉<lb/>
　贊曰寫實追虚碑誄以立銘德慕行文采允集<lb/>
<pb n="KR4i0001_SBCK_003-5a"/>
　觀風似靣聽辭如泣石墨鐫華頺影豈忒<lb/>
　　哀弔第十三<lb/>
賦憲之謚短折曰哀哀者依也悲實依心故曰哀<lb/>
也以辭遣哀蓋下涙之悼故不在黃髪必施夭昏<lb/>
昔三良殉秦百夫莫贖事均夭橫黃鳥賦哀㧕亦<lb/>
詩人之哀辭乎曁漢武封禪而霍侯暴亡帝傷而<lb/>
作詩亦哀辭之類矣及後漢汝陽王亡崔瑗哀辭<lb/>
始變前戒然履突鬼門怪而不辭駕龍乘雲仙而<lb/>
不哀又卒章五言頗似歌謠亦彷彿乎漢武也至<lb/>
於蘇愼張升並述哀文雖發其情華而未極心實<lb/>
<pb n="KR4i0001_SBCK_003-5b"/>
建安哀辭惟偉長差善行女一篇時有惻怛及潘<lb/>
岳繼作實踵其美觀其慮善辭變情洞悲苦敘事<lb/>
如傳結言摹詩促節四言鮮有緩句故能義直而<lb/>
文婉體舊而趣新金鹿澤蘭莫之或繼也原夫哀<lb/>
辭大體情主於痛傷而辭窮乎愛惜㓜未成德故<lb/>
譽止於察惠弱不勝務故悼加乎膚色隱心而結<lb/>
文則事愜觀文而屬心則體奢奢體爲辭則雖麗<lb/>
不哀必使情徃㑹悲文來引泣乃其貴耳弔者至<lb/>
也詩云神之弔矣言神至也君子令終定謚事極<lb/>
理哀故賔之慰主以至到爲言也壓溺乖道所以<lb/>
<pb n="KR4i0001_SBCK_003-6a"/>
不弔又宋水鄭火行人奉辭國灾民亡故同弔也<lb/>
及晉築虎臺齊襲燕城使蘇秦翻賀爲弔虐民搆<lb/>
敵亦亡之道凡斯之例弔之所設也或驕貴而殞<lb/>
身或狷忿以乖道或有志而無時或美才而兼累<lb/>
追而慰之並名爲弔自賈誼浮湘發憤弔屈體同<lb/>
而事覈辭淸而理哀蓋首出之作也及相如之弔<lb/>
二世全爲賦體桓譚以爲其言惻愴讀者歎息及<lb/>
平章要切斷而能悲也揚雄弔屈思積切寡意深<lb/>
文略故辭韻沉膇班彪蔡邕並敏於致語然影附<lb/>
賈氏難爲並驅耳胡阮之弔夷齊襃而無聞仲宣<lb/>
<pb n="KR4i0001_SBCK_003-6b"/>
所制譏呵實工然則胡阮嘉其淸王子傷其隘各<lb/>
志也禰衡之弔平子縟麗而輕淸陸機之弔魏武<lb/>
序巧而文繁降斯以下未有可稱者矣夫弔雖古<lb/>
義而華辭未造華過韻緩則化而爲賦固宜正義<lb/>
以繩理昭德而塞違割㭊襃貶哀而有正則無奪<lb/>
倫矣<lb/>
　贊曰辭定所表在彼弱弄苗而不秀自古斯慟<lb/>
　雖有通才迷方告控千載可傷寓言以送<lb/>
　　雜文第十四<lb/>
智術之子博雅之人藻溢於辭辭盈乎氣苑囿文<lb/>
<pb n="KR4i0001_SBCK_003-7a"/>
情故日新殊致宋玉含才頗亦負俗始造對問以<lb/>
申其志放懷寥廓氣實使之及枚乘摛艶首製七<lb/>
發腴辭雲搆本麗風駭蓋七竅所發發乎嗜欲始<lb/>
雅末正所以戒膏梁之子也揚雄覃思文闊業深<lb/>
綜述碎文璅語肇爲連珠其辭雖小而明潤矣凡<lb/>
此三者文章之枝派暇豫之末造也自對問以後<lb/>
東方朔效而廣之名爲客難託古慰志疎而有辨<lb/>
揚雄解嘲雜以諧謔廻環自釋頗亦爲工班固賔<lb/>
戯含懿采之華崔駰逹㫖吐典言之裁張衡應問<lb/>
宻而兼雅崔寔客譏整而微質蔡邕釋誨體奥而<lb/>
<pb n="KR4i0001_SBCK_003-7b"/>
文炳景純客傲情見而采蔚雖迭相祖述然屬篇<lb/>
之高者也至於陳思客問辭高而理疎庾凱客咨<lb/>
意榮而文粹斯類甚衆無所取裁矣原兹文之設<lb/>
廼發憤以表志身挫憑乎道勝時屯寄於情泰莫<lb/>
不淵岳其心麟鳯其采此立本之大要也自七發<lb/>
以下作者繼踵觀枚氏首唱信獨㧞而偉麗矣及<lb/>
傅毅七激㑹淸要之工崔駰七依入博雅之巧張<lb/>
衡七辨結采綿靡崔瑗七厲植義純正陳思七啓<lb/>
取美於宏壯仲宣七釋致辨於事理自桓麟七說<lb/>
以下左思七諷以上枝附影從十有餘家或文麗<lb/>
<pb n="KR4i0001_SBCK_003-8a"/>
而義睽或理粹而辭馭觀其大抵所歸莫不高談<lb/>
宫舘壮語畋獵窮瓌奇之服饌極蠱媚之聲色甘<lb/>
意搖骨體艶詞洞䰟識雖始之以滛侈而終之以<lb/>
居正然諷以勸百勢不自反子雲所謂先騁鄭衞<lb/>
之聲曲終而奏雅者也唯七厲敘賢歸以儒道雖<lb/>
文非㧞羣而意實卓爾矣自連珠以下擬者問出<lb/>
杜篤賈逵之曹劉珍潘朂之輩欲穿明珠多貫魚<lb/>
目可謂壽陵匍匐非復邯鄲之歩里配捧心不關<lb/>
西施之嚬矣唯士衡運思理新文敏而裁章置句<lb/>
廣於舊篇豈慕珠仲四寸之璫乎夫文小易周思<lb/>
<pb n="KR4i0001_SBCK_003-8b"/>
閒可贍足使義明而辭淨事圓而音澤磊磊自轉<lb/>
可稱珠耳詳夫漢來雜文名號多品或典語誓問<lb/>
或覽略篇章或曲操弄引或吟諷謠詠總括其名<lb/>
並歸雜文之區甄别其義各入討論之或類聚有<lb/>
貫故不曲述<lb/>
　贊曰偉矣前脩學堅多飽負文餘力飛靡弄巧<lb/>
　技辭攢映嘒若參昻慕嚬之心於焉祗攪<lb/>
　　諧讔第十五<lb/>
芮良夫之詩云自有肺腸俾民卒狂夫心險如山<lb/>
口壅若川怨怒之情不一歡謔之言無方昔華元<lb/>
<pb n="KR4i0001_SBCK_003-9a"/>
棄甲城者發睅目之謳臧紇喪師國人造侏儒之<lb/>
歌並嗤戯形貌内怨爲俳也又𧖟解鄙諺貍首滛<lb/>
哇苟可箴戒載于禮典故知諧辭讔言亦無棄矣<lb/>
諧之言皆也辭淺㑹俗皆悅笑也昔齊宣酣樂而<lb/>
淳干說甘酒楚襄讌集而宋玉賦好色意在微諷<lb/>
有足觀者及優孟之諷<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>城優旃之諌葬馬並譎<lb/>
辭飾說㧕止昬暴是以子長編史列傳滑稽以其<lb/>
辭雖傾囘意歸義正也但本體不雜其流易弊於<lb/>
是東方枚臯餔糟啜醨無所匡正而詆嫚媒弄故<lb/>
其自稱爲賦廼亦俳也見視如倡亦有悔矣至魏<lb/>
<pb n="KR4i0001_SBCK_003-9b"/>
大因俳說以著茂書薛綜憑宴㑹而發嘲調雖抃<lb/>
推席而無益時用矣然而懿文之士未免枉轡潘<lb/>
岳醜婦之屬束晢賣餅之類尤相效之蓋以百數<lb/>
魏晉滑稽盛相驅扇遂乃應㻛之鼻方於盗削卵<lb/>
張華之形比乎握舂杵曾是莠言有虧德音豈非<lb/>
溺者之妄茂胥靡之狂歌歟讔者隱也遯辭以隱<lb/>
意譎譬以指事也昔還楊求拯於楚師喻眢井而<lb/>
稱麥麴叔儀乞糧於魯人歌佩玉而呼庚癸伍舉<lb/>
刺荆王以大鳥齊客譏薛公以海魚莊姬託辭於<lb/>
龍尾臧文謬書於羊裘隱語之用被于紀傳大者<lb/>
<pb n="KR4i0001_SBCK_003-10a"/>
興治濟身其次弼違曉惑蓋意生於權譎而事出<lb/>
於機急與夫諧辭可相表裏者也漢世隱書十有<lb/>
八篇歆固編文錄之歌末昔楚莊齊威性好隱語<lb/>
至東方曼倩尤巧辭述但謬辭詆戯無益規補自<lb/>
魏代巳來頗非俳優而君子隱化爲謎語謎也者<lb/>
廻互其辭使昏迷也或體目文字或圖象品物纖<lb/>
巧以弄忠淺察以衒辭義欲婉而正辭欲隱而顯<lb/>
荀卿𧖟賦巳兆其體至魏文陳思約而宻之高貴<lb/>
鄕公博舉品物雖有小巧用乖遠大夫觀古之爲<lb/>
隱理周要務豈爲童稚之戯謔摶髀而抃笑哉然<lb/>
<pb n="KR4i0001_SBCK_003-10b"/>
文辭之有諧隱譬九流之有小說蓋稗官所采以<lb/>
廣視聽若效而不巳則髠袒而入室旃孟之石交<lb/>
乎<lb/>
　贊曰古之嘲隱振危釋憊雖有絲麻無棄管蒯<lb/>
　㑹義適時頗益諷誡空戯滑稽德音大壞<lb/>
　　　　　　　　　　　　鄕貢士諸純臣校<lb/>
文心雕龍卷之三<lb/>
</p>
<p>
</p>
  </div>
</body>
</text>
</TEI>
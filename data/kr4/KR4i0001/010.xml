<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0001_SBCK_010-1a"/>
文心雕龍卷之十<lb/>
　　　　　　　　梁通事舍人東莞劉勰撰<lb/>
　　物色第四十六<lb/>
春秋代序隂陽慘舒物色之動心亦揺焉蓋陽氣<lb/>
萌而玄駒歩隂律凝而丹鳥羞微蟲猶或入感四<lb/>
時之動物深矣若夫珪璋挺其惠心英華秀其淸<lb/>
氣物色相召人誰獲安是以獻歲發春悅豫之情<lb/>
暢滔滔孟夏鬱陶之心凝天高氣淸隂沈之志遠<lb/>
霰雪無垠矜肅之慮深歲有其物物有其容情以<lb/>
物遷辭以情發一葉且或迎意蟲聲有足引心况<lb/>
<pb n="KR4i0001_SBCK_010-1b"/>
清風與明月同夜白日與春林共朝哉是以詩人<lb/>
感物聯類不窮流連萬象之際沈吟視聽之區寫<lb/>
氣圖貌旣隨物以宛轉屬采附聲亦與心而徘徊<lb/>
故灼灼狀桃花之鮮依依盡楊柳之貌杲杲爲出<lb/>
日之容瀌漉擬雨雪之狀喈喈逐黃鳥之聲喓喓<lb/>
學草蟲之韻皎日嘒星一言窮理參差沃若兩字<lb/>
連形並以少總多情貌無遺矣雖復思經千載將<lb/>
何易奪及離騷代興觸類而長物貌難盡故重沓<lb/>
舒狀於是嵯峨之類聚葳㽔之羣積矣及長卿之<lb/>
徒詭勢瓌聲模山範水字必魚貫所謂詩人麗則<lb/>
<pb n="KR4i0001_SBCK_010-2a"/>
而約言辭人麗滛而繁句也至如雅詠棠華或黃<lb/>
或白騷述秋蘭綠葉紫莖凡摛表五色貴在時見<lb/>
若靑黃屢出則繁而不珍自近代以來文貴則似<lb/>
窺情風景之上鑚貌草木之中吟詠所發志惟深<lb/>
遠體物爲妙功在宻附故巧言切狀如印之印泥<lb/>
不加雕削而曲寫毫芥故能瞻言而見貌印字而<lb/>
知時也然物有恒姿而思無定檢或率爾造極或<lb/>
精思愈疎且詩騷所摽並據要害故後進銳筆怯<lb/>
於爭鋒莫不因方以借巧卽勢以㑹竒善於適要<lb/>
則雖舊彌新矣是以四序紛廻而入興貴閒物色<lb/>
<pb n="KR4i0001_SBCK_010-2b"/>
雖繁而折辭尚簡使味飄飄而輕舉情曄曄而更<lb/>
新古來辭人異代接武莫不參伍以相變因革以<lb/>
爲功物色盡而情有餘者曉㑹通也若乃山林臯<lb/>
壤實文思之奥府略語則闕詳說則繁然屈平所<lb/>
以能洞監風騷之情者抑亦江山之助乎<lb/>
　贊曰山沓水匝樹雜雲合目旣徃還心亦吐納<lb/>
　春日遲遲秋風颯颯情徃似贈興來如答<lb/>
　　才略第四十七<lb/>
九代之文富矣盛矣其辭令華采可略而詳也虞<lb/>
夏文章則有臯陶六德䕫序八音益則有贊五子<lb/>
<pb n="KR4i0001_SBCK_010-3a"/>
作歌辭義温雅萬代之儀表也啇周之世則仲虺<lb/>
垂誥伊尹敷訓吉甫之徒並述詩頌義固爲經文<lb/>
亦師矣及乎春秋大夫則修辭聘㑹磊落如琅玕<lb/>
之圃焜耀似縟錦之肆薳教擇楚國之令典隨㑹<lb/>
講晉國之禮法趙襄以文勝從饗國僑以修辭扞<lb/>
鄭子太叔美秀而文公孫翬善於辭令皆文名之<lb/>
標者也戰代任武而文士不絶諸子以道術取資<lb/>
屈宋以楚辭發采樂毅報書辯以義范睢上疏宻<lb/>
而至蘇秦歷說壯而中李斯自奏麗而動若在文<lb/>
世則楊班儔矣荀况學宗而象物名賦文質相稱<lb/>
<pb n="KR4i0001_SBCK_010-3b"/>
固巨儒之情也漢室陸賈首發竒采賦孟春而選<lb/>
典誥其辨之富矣賈誼才頴陵軼飛兎議揠而賦<lb/>
清豈虚至哉枚乘之七發鄒陽之上書膏潤於筆<lb/>
氣形於言矣仲舒專儒子長純史而麗縟成文亦<lb/>
詩人之告哀焉相如好書師範屈宋洞入夸艶致<lb/>
名辭宗然覆取精意理不勝辭正楊子以爲文麗<lb/>
用寡者長卿誠哉是言也王褒構采以宻巧爲致<lb/>
附聲測貌泠然可觀子雲屬意辭人最深觀其涯<lb/>
度幽遠捜選詭麗而竭才以鑽思故能理贍而辭<lb/>
堅矣桓譚著論富號猗頓宋弘稱薦爰比相如而<lb/>
<pb n="KR4i0001_SBCK_010-4a"/>
集靈諸賦偏淺無才故知長於諷論不及麗文也<lb/>
敬通雅好辭說而坎壈盛世顯志自序亦蚌病成<lb/>
珠矣二班兩劉奕葉繼采舊說以爲固文優彪歆<lb/>
學精向然王命清辯新序該練璿璧產於崑岡亦<lb/>
難得而踰本矣傅毅崔駰光采比肩瑗寔踵武能<lb/>
世厥風者矣杜篤賈逵亦有聲於文跡其爲才也<lb/>
崔傅之末流也李充賦銘志慕鴻裁而才力沈膇<lb/>
垂翼不飛馬融鴻儒思洽登高吐納經範華實相<lb/>
扶王逸博識有功而絢綵無力延壽繼志瓌頴獨<lb/>
標其善圖物寫貌豈枚乘之遺術歟張衡通贍蔡<lb/>
<pb n="KR4i0001_SBCK_010-4b"/>
邕精雅文史彬彬隔世相望是則竹栢異心而同<lb/>
貞金玉殊質而皆寳也劉向之奏議㫖切而調緩<lb/>
趙壹之辭賦意繁而體疎孔融氣盛於爲筆禰衡<lb/>
思銳於爲文有偏美焉潘朂憑經以騁才故絶羣<lb/>
於錫命王朗發憤以託志亦致美於序銘然自卿<lb/>
淵巳前多俊才而不課學雄向巳後頗引書以助<lb/>
文此取與之大際其分不可亂者也魏文之才洋<lb/>
洋清綺舊談抑之謂去植千里然子建思捷而才<lb/>
儁詩麗而表逸子桓慮詳而力緩故不兢於先鳴<lb/>
而樂府清越典論辯要迭用短長亦無懵焉但俗<lb/>
<pb n="KR4i0001_SBCK_010-5a"/>
情抑揚雷同一響遂令文帝以位尊减才思王以<lb/>
勢窘益價未爲篤論也仲宣溢才捷而能宻文多<lb/>
兼善辭少瑕累摘其詩賦則七子之冠冕乎琳瑀<lb/>
以符檄擅聲徐幹以賦論摽美劉楨情高以㑹采<lb/>
應瑒學優以得文路粹楊脩頗懷筆記之工丁儀<lb/>
邯鄲亦含論述之美有足筭焉劉邵趙都能攀於<lb/>
前脩何晏景福克光於後進休璉風情則百壹摽<lb/>
其志吉甫文理則臨丹戎其采稽康師心以遣論<lb/>
阮籍使氣以命詩殊聲而合響異翮而同飛張華<lb/>
短章奕奕淸暢其鷦鷯寓意卽韓非之說難也左<lb/>
<pb n="KR4i0001_SBCK_010-5b"/>
思立才業深覃思盡銳於三都㧞萃於詠史無遺<lb/>
力矣潘岳敏給辭自和暢鍾美於西征賈餘於哀<lb/>
誄非自外也陸機才欲窺深辭務索廣故思能入<lb/>
巧而不制繁士龍朗陳以識檢亂故能布采鮮淨<lb/>
敏於短篇孫楚綴思毎直置以疎通摯虞述懷必<lb/>
循規以溫雅其品藻流别有條理焉傅玄篇章義<lb/>
多規鏡長虞筆奏世執剛中並杶幹之實才非羣<lb/>
華之韡蕚也成公子安選賦而時美夏侯孝若具<lb/>
體而皆㣲曹攄清靡於長篇季鷹辨切於短韻各<lb/>
其善也孟陽景福才綺而相埓可謂魯衛之政兄<lb/>
<pb n="KR4i0001_SBCK_010-6a"/>
弟之文也劉琨雅壯而多風盧諶情發而理昭亦<lb/>
遇之於時勢也景純艶逸足冠中興郊賦旣穆穆<lb/>
以大觀仙詩亦飄飄而凌雲矣庾元規之表奏靡<lb/>
宻以閒暢溫太眞之筆記循理而清通亦筆端之<lb/>
良工也孫盛子實文勝爲史凖的所擬志乎典訓<lb/>
戸牗雖異而筆彩略同袁宏發軫以高驤故卓出<lb/>
而多偏孫綽規旋以矩歩故倫序而寡狀殷仲文<lb/>
之孤興謝叔源之閒情並解散辭體縹緲浮音雖<lb/>
滔滔風流而大澆文意宋代逸才辭翰鱗萃世近<lb/>
易明無勞甄序觀夫後漢才林可參西京晉世文<lb/>
<pb n="KR4i0001_SBCK_010-6b"/>
苑足儷鄴都然而魏時話言必以元封爲稱首宋<lb/>
來美談亦以建安爲口實何也豈非崇文之盛世<lb/>
招才之嘉㑹哉嗟夫此古人所以貴乎時也<lb/>
　贊曰才難然乎性各異禀一朝綜文千年凝錦<lb/>
　餘采徘徊遺風藉甚無曰紛雜皎然可品<lb/>
　　知音第四十八<lb/>
知音其難哉音實難知知實難逢逢其知音千載<lb/>
其一乎夫古來知音多賤同而思古所謂日進前<lb/>
而不御遥聞聲而相思也昔儲說始出子虚初成<lb/>
秦皇漢武恨不同時旣同時矣則韓囚而馬輕豈<lb/>
<pb n="KR4i0001_SBCK_010-7a"/>
不明鑒同時之賤哉至於班固傅毅文在伯仲而<lb/>
固嗤毅云下筆不能自休及陳思論才亦深排孔<lb/>
璋敬禮請潤色歎以爲美談季緒好詆訶方之於<lb/>
田巴意亦見矣故魏文稱文人相輕非虚談也至<lb/>
如君卿脣舌而謬欲論文乃稱史遷著書諮東方<lb/>
朔於是桓譚之徒相顧嗤笑彼實博徒輕言負誚<lb/>
况乎文士可妄談哉故鑒照洞明而貴古賤今者<lb/>
二主是也才實鴻懿而崇巳抑人班曹是也學不<lb/>
逮文而信僞迷眞者樓護是也醬瓿之議豈多歎<lb/>
哉夫麟鳯與麏雉懸絶珠玉與礫石超殊白日垂<lb/>
<pb n="KR4i0001_SBCK_010-7b"/>
<pb n="KR4i0001_SBCK_010-7b"/>
辭如鏡矣是以將閱文情先標六觀一觀位體二<lb/>
觀置辭三觀通變四觀竒正五觀事義六觀宫商<lb/>
斯術旣形則優劣見矣夫綴文者情動而辭發觀<lb/>
文者披文以入情㳂波討源雖幽必顯世遠莫見<lb/>
其靣覘文輒見其心豈成篇之足深患識照之目<lb/>
淺耳夫志在山水琴表其情况形之筆端理將焉<lb/>
匿故心之照理譬目之照形目瞭則形無不分心<lb/>
敏則理無不逹然而俗監之迷者深廢淺售此莊<lb/>
周所以笑折楊宋玉所以傷白雪也昔屈平有言<lb/>
文質疎内衆不知余之異采見異唯知音耳揚雄<lb/>
<pb n="KR4i0001_SBCK_010-8a"/>
自稱心好沈博絶麗之文其事浮淺亦可知矣夫<lb/>
唯深識鑒奥必歡然內懌譬春臺之熈衆人樂餌<lb/>
之止過客蓋聞蘭爲國香服媚彌芬書亦國華翫<lb/>
澤方美知音君子其垂意焉<lb/>
　贊曰洪鍾萬鈞䕫曠所定良書盈篋妙鑒廼訂<lb/>
　流鄭滛人無或失聽獨有此律不謬蹊徑<lb/>
　　程噐第四十九<lb/>
周書論士方之梓材蓋貴噐用而兼文采也是以<lb/>
樸斵成而丹艧施垣墉立而雕朽附而近代詞人<lb/>
務華棄實故魏文以爲古今文人之類不護細行<lb/>
<pb n="KR4i0001_SBCK_010-8b"/>
韋誕所評又歷詆羣才後人雷同混之一貫吁可<lb/>
悲矣略觀文士之疵相如竊妻而受金揚雄嗜酒<lb/>
而少筭敬通之不循廉隅杜篤之請求無厭班固<lb/>
謟竇以作威馬融黨梁而黷貨文舉傲誕以速誅<lb/>
正平狂憨以致戮仲宣輕脆以躁競孔璋惚恫以<lb/>
麤疎丁儀貪婪以乞貨路粹餔啜而無耻潘岳詭<lb/>
禱於愍懷陸機傾仄於賈郭傅玄剛隘而詈臺孫<lb/>
楚佷愎而訟府諸有此類並文士之瑕累文旣有<lb/>
之武亦宜然古之將相疵咎實多至如管仲之盗<lb/>
竊呉起之貪滛陳平之汚點綘灌之讒嫉㳂兹以<lb/>
<pb n="KR4i0001_SBCK_010-9a"/>
下不可勝數孔光負衡據鼎而仄媚董賢况班馬<lb/>
之賤職潘岳之下位哉王戎開國上秩而鬻官囂<lb/>
俗况馬杜之磬懸丁路之貧薄哉然子夏無虧於<lb/>
名儒璿冲不塵乎竹林者名崇而譏减也若夫屈<lb/>
賈之忠貞鄒枚之機覺黃香之淳孝徐幹之沈黙<lb/>
豈曰文士必其玷歟蓋人禀五材修短殊用自非<lb/>
上哲難以求備然將相以位隆特逹文士以職卑<lb/>
多誚此江河所以騰湧㳙流所以寸析者也名之<lb/>
抑揚旣其然矣位之通塞亦有以焉蓋士之登庸<lb/>
以成務爲用魯之敬姜婦人之聰明耳然推其機<lb/>
<pb n="KR4i0001_SBCK_010-9b"/>
綜以方治國安有大夫學文而不逹於政事哉彼<lb/>
楊馬之徒有文無質所以終乎下位也昔庾元規<lb/>
才華清英勲庸有聲故文藝不稱若非台岳則正<lb/>
以文才也文武之術左右惟宜郤縠敦書故舉爲<lb/>
元帥豈以好文而不練武哉孫武兵經辭如珠玉<lb/>
豈以習武而不曉文也是以君子藏噐待時而動<lb/>
發揮事業固宜蓄素以剛中散悉以彪外楩柟其<lb/>
質豫章其幹摛文必在緯軍國負重必在任棟梁<lb/>
窮則獨善以垂文逹則奉時以騁績若此文人應<lb/>
梓材之士矣<lb/>
<pb n="KR4i0001_SBCK_010-10a"/>
　贊曰瞻彼前脩有懿文德聲昭楚南采動梁北<lb/>
　雕而不噐貞幹誰則豈無華身亦有光國<lb/>
　　序志第五十<lb/>
文心者言爲文之用心也昔㳙子琴心王孫巧心<lb/>
心哉美矣夫故用之古來文章以雕縟成體豈效<lb/>
鄒奭之羣言雕龍也夫宇宙綿邈黎獻紛雜㧞萃<lb/>
出頴智術而已歲月飄忽性靈不居騰聲飛實制<lb/>
作而巳夫有肖貎天地禀性五行擬耳目於日月<lb/>
方聲氣於風雷其超出萬物亦已靈矣形同草木<lb/>
之脆名踰金石之堅是以君子處世樹德建言豈<lb/>
<pb n="KR4i0001_SBCK_010-10b"/>
好辨哉不得巳也余生七齡乃夢彩雲若錦則攀<lb/>
而採之齒在踰立則常夢索源不述先哲之誥無<lb/>
益後生之慮蓋文心之作也本乎道師乎聖體乎<lb/>
經酌乎緯變乎騷文之樞紐云亦極矣若論文叙<lb/>
筆則品别區分原始以表時釋名以章義選文以<lb/>
定篇敷理以舉綂一篇以上綱領明矣至於剖情<lb/>
析采必籠圈條貫摛神性圖風勢以包㑹通以閱<lb/>
聲字崇替於時序襃貶於才略怡暢於知音耿介<lb/>
於程噐長懷序志以馭羣篇下篇以下毛目顯矣<lb/>
位理定名彰乎大易之數其爲文用四十九篇而<lb/>
<pb n="KR4i0001_SBCK_010-11a"/>
巳夫銓序一文爲易彌綸羣言爲難雖復輕採毛<lb/>
髪深極骨髓或有曲意宻源似近而逺辭所不載<lb/>
亦不可勝數及其品列成文有同乎舊談者非雷<lb/>
同也勢自不可異也有異乎前論者非苟異也理<lb/>
自不可同也同之與異不屑古今擘肌分理唯務<lb/>
折衷按轡文雅之場環絡藻繪之府亦幾乎備矣<lb/>
但言不盡意前聖所難識在瓶管何能規短茫茫<lb/>
徃代旣沈余聞渺渺來世諒塵彼觀也<lb/>
　贊曰生也有涯無涯惟智逐物實難慿性良易<lb/>
　傲岸泉石咀嚼文義文果載心余心有寄<lb/>
<pb n="KR4i0001_SBCK_010-11b"/>
</p>
<p>
　　　　　　　　　　　　太學生錢日省校<lb/>
文心雕龍卷之十<lb/>
<pb n="KR4i0001_SBCK_010-12a"/>
</p>
<p>
</p>
  </div>
</body>
</text>
</TEI>
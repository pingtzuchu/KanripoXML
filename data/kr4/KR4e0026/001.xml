<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>始豐稿巻一</head> <lb/>
    <p>
<pb n="KR4e0026_WYG_001-1a"/>
欽定四庫全書<lb/>
　始豐稿巻一<lb/>
　　　　　　　　　　　明　徐一䕫　撰<lb/>
　　雜述<lb/>
　　　讀韓文公薦士書<lb/>
史稱韓愈成就後進士往往知名今讀其與陸員外薦<lb/>
士書信其能成就後進士也書所列自侯喜以下四人<lb/>
則備言其文行自沈杞以下六人則或稱其文或著其<lb/>
<pb n="KR4e0026_WYG_001-1b"/>
行且曰今天下之士不可遽數但言其最近而切者爾<lb/>
以今而觀侯喜諸人時天下之有道而文者豈復有賢<lb/>
如愈者哉自愈而論當時之士誠未有當其薦者雖然<lb/>
天下之材大小長短各從所賦而未嘗無也謂天下無<lb/>
材者是厚誣天下之人也矧人之材所以為世用其不<lb/>
用者不幸也且天下之事如此其多也一人能集之乎<lb/>
不可也朝廷之位如此其廣也一人能兼之乎不可也<lb/>
不可責於一人則大者長者小者短者當各適其用而<lb/>
<pb n="KR4e0026_WYG_001-2a"/>
不可有一之或棄愈有見乎此惟恐已之不知人之不<lb/>
用國家曠官廢事是懼是以不敢薄待天下也當是時<lb/>
穆宗嘗欲大用愈而沮於皇甫鎛輩使愈大用豈曰論<lb/>
薦云乎哉此則當時士之不幸也嗟乎今天下之士如<lb/>
侯喜諸人者蓋有之矣不聞有論薦如愈者何也大抵<lb/>
負材名而驟進者恐其軋已而不欲言處禄位之崇髙<lb/>
者既不屑與貧賤之士接又不思求賢為國之義夫恐<lb/>
其軋已而不欲言者量不𢎞者也不屑與貧賤之士接<lb/>
<pb n="KR4e0026_WYG_001-2b"/>
與不思求賢為國之義者心不忠者也不𢎞之罪小不<lb/>
忠之罪大不𢎞不忠而曰天下未嘗有材焉者是謂厚<lb/>
誣天下之材之人者也嗟乎今天下之大豈真無其人<lb/>
哉吾嘗求之矣脱有人能識此者非其才名不足取信<lb/>
於人則其位在疎逺不信之地其敢責以愈之為耶或<lb/>
曰愈之論薦於陸蓋當時取士之法然爾今取士之法<lb/>
與唐異殆不可以此責人也不然吾所論者君子拔賢<lb/>
為國不自厚之心夫豈論其法之異與否哉茍今之取<lb/>
<pb n="KR4e0026_WYG_001-3a"/>
士與唐無異有如愈之論薦者乎吾不敢言也嗚呼安<lb/>
得有如愈者復生于今時以薦進為已務俾向之所謂<lb/>
不𢎞不忠者有蔽賢之誅之懼非特士之幸也亦天下<lb/>
國家之幸也<lb/>
　　　讀鄭䖍傳<lb/>
按鄭䖍傳鄭相如告䖍曰天寳十三年逆臣僭亂當汙<lb/>
偽官願守忠節相如言時開元三十年也及安禄山反<lb/>
䖍果陷賊中禄山署䖍水部郎中䖍念其言稱疾求攝<lb/>
<pb n="KR4e0026_WYG_001-3b"/>
市令事平議罪䖍得减死論貶台州司户夫為臣死忠<lb/>
理之常也䖍以相如豫告故不受偽署不然則受之耶<lb/>
䜟緯之學聖賢所不道宋景文撰唐書叙事嚴簡而汎<lb/>
及符䜟雜説非以為訓也以著䖍之不知自守爾覽者<lb/>
無惑焉<lb/>
　　　織工對<lb/>
余僦居錢塘之相安里有饒於財者率居工以織每夜<lb/>
至二鼔一唱衆和其聲驩然蓋織工也余嘆曰樂哉旦<lb/>
<pb n="KR4e0026_WYG_001-4a"/>
過其處見老屋將壓杼機四五具南北向列工十數人<lb/>
手提足蹴皆蒼然無神色進工問之曰以余觀若所為<lb/>
其勞也亦甚矣而樂何也工對曰此在人心心茍無貪<lb/>
雖貧樂也茍貪雖日進千金祇戚戚爾吾業雖賤日傭<lb/>
為錢二百緡吾衣食於主人而以日之所入養吾父母<lb/>
妻子雖食無甘美而亦不甚飢寒余自度以為常以故<lb/>
無他思於凡織作咸極精緻為時所尚故主之聚易以<lb/>
售而傭之直亦易以入所圖如此是以發乎情者出口<lb/>
<pb n="KR4e0026_WYG_001-4b"/>
而成聲同然而一音不自知其為勞也頃見有業同吾<lb/>
者傭於他家受直略相似久之乃曰吾藝固過於人而<lb/>
受直與衆工等當求倍直者而為之傭已而他家果倍<lb/>
其直傭之主者閱其織果異於人他工見其藝精亦頗<lb/>
推之主者退自喜曰得一工勝十工倍其直不吝也久<lb/>
之又以吾業織且若此舍此而他業當亦不在人下去<lb/>
事大官善其逢迎之術竭其奔走之力貴富可得也奈<lb/>
之何終為織家傭其後果事大官厠在衆奴中服役于<lb/>
<pb n="KR4e0026_WYG_001-5a"/>
車塵馬足者五年未見其所謂貴富之機也又如是者<lb/>
五年一旦以事觸大官怒斥逐之不使一再見又所業<lb/>
已遂遺忘人亦惡其狂不已分不肯復傭以織至凍餓<lb/>
以死若人也吾謹用以為戒如之何而弗樂余歎曰工<lb/>
知足者也老子曰知足之足常足工之謂也因著于篇<lb/>
工凡十人與余言者姚姓云<lb/>
　　解<lb/>
　　　推命解<lb/>
<pb n="KR4e0026_WYG_001-5b"/>
昔荆國王文公不貴推命其言曰君子修身俟命守道<lb/>
順時貴賤禍福之來有弗能沮而誕謾虚怪之説是溺<lb/>
余解之曰貴賤禍福之來非人所能為也惟聖人能安<lb/>
之惟賢人能知之自餘衆人不借聰於人無自而知也<lb/>
聖人不世出賢人不時出蠅營狗茍馳逐於聲利之場<lb/>
蹈禍機觸刑辟者皆是也茍有人焉就其年月日時之<lb/>
所值陳其休咎使利焉而就害焉而避斯人也免戾於<lb/>
斯世其功不亦博乎古之史氏列序方技於功臣世家<lb/>
<pb n="KR4e0026_WYG_001-6a"/>
之後而不讓者蓋有以也嘉興有東谷子者居春波門<lb/>
用五星家躔度遲留伏逆法推人生年月日時所值貴<lb/>
賤禍福毫分縷析無有不驗吾慮衆人之昧於所從也<lb/>
乃為之解<lb/>
　　　瑞芝解<lb/>
嵊縣之東有鄉曰靈芝故老相傳昔嘗有芝生其地鄉<lb/>
所以名也比者兵起邊境繹騷鄉人邢君某用守禦功<lb/>
得宰其縣君善於撫綏三年邑以治聞芝復生焉居人<lb/>
<pb n="KR4e0026_WYG_001-6b"/>
持以獻枝葉華色按諸圖牒惟肖當是時田夫野老歌<lb/>
頌于野騷人墨客詠歎于家達官貴人稱説于朝莫不<lb/>
以為瑞云余聞神仙家種芝以充食其品有木芝石芝<lb/>
菌芝肉芝之異故世或産芝遂以為不常有之物而與<lb/>
嘉禾瑞草並列余竊有疑焉使是物果為瑞耶宜生於<lb/>
熙洽之世今泰運未復天地之間沴氣充滿山川鬼神<lb/>
草木鳥獸舉失其寧而芝生其地何哉豈其土性所宜<lb/>
耶抑亂極將治司造化者發此以為之兆耶抑偶然耶<lb/>
<pb n="KR4e0026_WYG_001-7a"/>
不可得而知也意者天地之和惟人所召姑以往事明<lb/>
之霸在潁川嘉榖生堪在漁陽岐麥秀蓋有之矣是芝<lb/>
也其為縣宰瑞耶不然胡於斯時而有斯物也爰著于<lb/>
篇<lb/>
　　説<lb/>
　　　公葵説<lb/>
吾友郭君名復以秉心字行久矣一日夢神人授以葵<lb/>
因易其名與字而摠以公葵稱或以告余且請余為之<lb/>
<pb n="KR4e0026_WYG_001-7b"/>
説余曰名稱於已字行於人名以字表字以名生本末<lb/>
之謂也古之人名與字總稱者亦不多見獨班固書賈<lb/>
誼董仲舒傳不著其字後世著作家類稱誼仲舒則名<lb/>
與字總稱之一證也攷之春秋則不然春秋之法貶則<lb/>
書名褒則書字宰咺子突之類是也公羊子曰名不如<lb/>
字非謂其人不如也蓋謂見名於人則近乎卑見字於<lb/>
人則近乎尊也如君之於臣父之於子師之於弟子名<lb/>
之可也或學而交同志或仕而交同列斥其名不可也<lb/>
<pb n="KR4e0026_WYG_001-8a"/>
而郭君不以名稱為嫌何哉郭君辱與余交其立言制<lb/>
行非余所能及斯義也必有所屬尚當從君質之<lb/>
　　　尚友説<lb/>
君子為學求道其可有自足之心乎不可也蓋天下萬<lb/>
事皆有足惟為學求道不可以有足足斯畫矣古之人<lb/>
惟其不自足也是以廣於取友故近而一鄉之士逺而<lb/>
一國之士又逺而天下之士無不友焉猶未足也雖古<lb/>
之人亦尚友之嗚呼學而至於尚友未易言也昔者孔<lb/>
<pb n="KR4e0026_WYG_001-8b"/>
子之生後乎周公五百餘嵗志之所形夢見周公尚友<lb/>
周公也孟子之生後乎孔子百有餘嵗志之所至願學<lb/>
孔子尚友孔子也程子之生後乎孔子孟子又千有餘<lb/>
歳以不世有之識得孔子孟子之奥使其道益尊以明<lb/>
尚友孔子孟子也泰矣哉尚友之云也吾友牛君士良<lb/>
字其藏修之所曰尚友或曰此聖賢事也今人生而同<lb/>
世學而同道以某問某猶有不知者而况立乎千百世<lb/>
之下而取千百世之上之人友之不已誇乎不謂是也<lb/>
<pb n="KR4e0026_WYG_001-9a"/>
聖人之事衆人之所為也古人逺矣其詩存其書存誦<lb/>
其詩讀其書意領神㑹於千百世之上古人在是也孔<lb/>
子也孟子也程子也為聖為賢蓋此道也以衆人自處<lb/>
而自棄其聖賢之身祇見其誇也余識牛君久矣生長<lb/>
齊魯之邦而從其先君子宦逰楚越之野足之所及者<lb/>
廣矣所謂一鄉之士一國之士天下之士其必得而友<lb/>
之矣而且以尚友為事夫豈汲汲於小成者哉牛君間<lb/>
徵余説余謝之曰余於古人未之有知何足以語於此<lb/>
<pb n="KR4e0026_WYG_001-9b"/>
竊有告焉昔之人有以聖賢自許者矣<hi>闕</hi>　揚雄自以<lb/>
為孟子王通自以為孔子實則不至而名加浮焉後之<lb/>
人終不許也牛君出獨見於羣靡之中思慮之所形精<lb/>
誠之所聚夫豈不及乎此而余猶以是告者朋友之道<lb/>
也他日㑹精微之至以不愧於古人尚敎我哉<lb/>
　　　子亨字説<lb/>
亨者美且達之稱凡人處困嵗時相見必祝之曰亨則<lb/>
亨者人所願欲之辭也而致亨有道掾有姜姓者名貞<lb/>
<pb n="KR4e0026_WYG_001-10a"/>
字子亨徵余敷其義由名觀字其知所以致亨者歟何<lb/>
也名以生字由貞而亨是謂能致者也且亨義莫備於<lb/>
易稽之於易易言亨必以貞配之易首乾坤文王以元<lb/>
亨利貞贊其徳至於他卦隨事以示義皆先亨而後貞<lb/>
則處亨之道也蓋至於離其卦辭曰離利貞亨先貞而<lb/>
後亨則致亨之道存焉蓋離為卦隂麗於陽以附麗為<lb/>
義其在於人則在於所附之人人之所麗利于貞貞則<lb/>
亨試以子言之今子方壯出而試于時才非不通也識<lb/>
<pb n="KR4e0026_WYG_001-10b"/>
非不敏也歩趨出入在學政之地其在於知所附乎誠<lb/>
知所附習熟見聞脱去卑近日趨于光明正大之域其<lb/>
有弗亨者乎故自處而貞則道可行而亨在是矣其或<lb/>
阿私茍容以僥富貴利達而自以為亨將以誇於世俗<lb/>
則可而非君子之所謂亨也子善致亨因摭離麗之義<lb/>
告之<lb/>
　　贊<lb/>
　　　柯氏義事贊<hi>有序</hi>
<pb n="KR4e0026_WYG_001-11a"/>
柯遂卿者吾同郡人也讀書尚義當賊起海上時大府<lb/>
下令有能獲賊者賞强暴之徒並縁為奸民死於誣者<lb/>
不可以一二計有販夫張某三人者本柯鄰也亦為强<lb/>
暴所誣幾死柯詣府辨之甚力三人得不死郡之人咸<lb/>
以義稱之作柯氏義事贊贊曰<lb/>
盤盤海郡為望于東家絃户誦有鄒魯風有猘不除遂<lb/>
為民仇挾海以賊肆其䖍劉皇仁不殺視均赤子賊弗<lb/>
即攻日益驕恣有來大臣霆震風馳夫何陳旅望洋以<lb/>
<pb n="KR4e0026_WYG_001-11b"/>
嬉于時廷議討賊孔亟遂資于民以塞厥責懸賞則崇<lb/>
召奸斯訌掠及齊民弊如午䗬始賊之來民咸䑕匿比<lb/>
賊之去弱肉强食繄柯卿氏好義自初道逢羣兇掠此<lb/>
販夫其驅如風其攫如虎以是販夫獻于公府有美柯<lb/>
卿義形于色力辨于公乃人弗賊是夫之誣其音嗚嗚<lb/>
隂雲四塞白日以晡是夫之釋其色揚揚天青日白慶<lb/>
雲以翔靖惟人生惻隱自躬胡彼昧者戕帝之衷揆厥<lb/>
所由則有攸致上急近功下益近利是用逐逐其何能<lb/>
<pb n="KR4e0026_WYG_001-12a"/>
淑維我柯卿有惕于獨柯卿之為由𠂻之著如救入井<lb/>
匪曰要譽凡百官臣視柯之行仁民愛物罔有不寧嗟<lb/>
惟小子聞義斯省誦詩不遺蘄播于永<lb/>
　　　東臯隱者序贊<lb/>
隱者姓范氏其先在宋時有為防禦使用醫小兒名隱<lb/>
者去防禦五世傳其業益精居旁近人無貧與富有小<lb/>
兒疾輒趨隱者求醫然其為醫務利人不務利於人名<lb/>
愈益顯又性至孝壬辰之冦鈔掠市井亟擕其母出沒<lb/>
<pb n="KR4e0026_WYG_001-12b"/>
賊中走匿湖山之叢薄家貲不顧也且重然諾一日其<lb/>
友有請託業已諾矣他友聞之又以五十金為奉奪以<lb/>
利已不從也而從前諾其敦尚孝誼葢如此所居錢唐<lb/>
城東其地平衍有水木禽魚之樂暇日賦詩鼔琴圖寫<lb/>
山川人物以為嬉或勸之仕輒曰吾不能隨世俯仰不<lb/>
願仕也因共稱曰東臯隱者賈生有云古之至人不在<lb/>
朝廷必在卜醫之中隱者豈其人歟作東臯隱者贊隱<lb/>
者名某字思賢贊曰<lb/>
<pb n="KR4e0026_WYG_001-13a"/>
自昔先民所趨靡同或隱以為髙或仕以為通惟聖有<lb/>
訓卓有義方我觀今之人仕則以為容鼎以拄車筐以<lb/>
植宫鼎折斯仆筐敗斯崩彼曷揆曷守上下用以䝉有<lb/>
美隱君心夷而氣冲其行既周其惠又以充東臯之陽<lb/>
有木鬱蔥或偃而歌或踞而桐俛仰宇宙爵胡我降葆<lb/>
茲貞白穆其清風寔用作詩以播于邦<lb/>
　　　顧仲英摘阮小像贊<lb/>
夫人之在盛世居有圖史之娛出有裘馬之樂謂其為<lb/>
<pb n="KR4e0026_WYG_001-13b"/>
隱也則未嘗枕流漱石謂其為顯也又未嘗析圭儋爵<lb/>
是蓋不為世故之所嬰也確矣方其調寄於一阮渺乎<lb/>
若孤鴻之唳層霄峭乎若寒泉之度絶壑夫又孰知其<lb/>
幽情逺意之所託抑欲狀其髙簡其視晉人而無怍者<lb/>
耶<lb/>
　　　孟天暐豸冠像贊<lb/>
大冠既加華佩斯委肅若霜嚴屹若山峙匪容之盛乃<lb/>
徳之充相此大祭敢不恪恭<lb/>
<pb n="KR4e0026_WYG_001-14a"/>
　　　孟天暐山居像贊<lb/>
謂公為仕被服則野謂公為隱動容則雅或舒或巻心<lb/>
曠神夷山林之適廊廟之思<lb/>
　　　壽藏圖贊<lb/>
崑山顧仲英甫簡曠不覊年五十豫營壽藏并自誌其<lb/>
平生立之藏旁遇勝日率親戚故舊至其處飲酒賦詩<lb/>
為嬉非一死生解外膠者乎君游他郡圖壽藏規製并<lb/>
録誌文以自隨為作壽藏圖贊贊曰<lb/>
<pb n="KR4e0026_WYG_001-14b"/>
造化之運以亭以毒其機不息往禪來續衆萬之生氣<lb/>
母所司有聚斯散有成斯虧孰迷厥中而求不死彷徨<lb/>
服食卒戕而止不觀薪火同底於無曷不自悟繆悠是<lb/>
圖有顧英君其識孔卓死生一致克先衆覺謂來適然<lb/>
去亦若茲曷置欣戚於來去為里有綽阜若龍起伏曰<lb/>
此我歸爰協吉卜神靈攸聚風氣合完陽晶發輝隂縵<lb/>
糾蟠瑶華翠蕤駢生左右文膺繡羽鳴集先後君息於<lb/>
斯白雲為期君歌於斯明月為知人為君危君則順適<lb/>
<pb n="KR4e0026_WYG_001-15a"/>
人為君悲君則悦懌攝志養氣無慮無營安命處順時<lb/>
止時行視後千嵗猶今一日形銷迹亡與造化一凡百<lb/>
世人既夕謀朝聞君之風鄙恡内消以古視今如君葢<lb/>
少披圖作贊用著有道<lb/>
　　辭<lb/>
　　　林先生哀辭<lb/>
林先生古泉者同郡黄巖人其先在宋時登進士第者<lb/>
往往有焉先生生時宋已内附稍長無所於進去為浮<lb/>
<pb n="KR4e0026_WYG_001-15b"/>
圖氏先生性聰敏凡六經百氏無不記覽成誦其為文<lb/>
詞下筆輒千百言如不經思慮得者自負其才復歸于<lb/>
儒客吳楚間以授徒為業不喜表襮吳楚間新進士初<lb/>
甚易之及見其講解著述則又莫不相敬伏久之去㳺<lb/>
京師清河元公蜀郡虞公豫章揭公先後以文章顯先<lb/>
生皆與之㳺而知先生者無如揭公揭公嘗薦于朝政<lb/>
府無與為力者不獲用今上初賀丞相當國搜羅遺逸<lb/>
士擢先生敎授溧陽溧陽地肥沃有魚鱉稻米之饒其<lb/>
<pb n="KR4e0026_WYG_001-16a"/>
州之人夙知先生爭遣弟子來學又京師之達官貴人<lb/>
過賔是州者多先生故人亦來問候覊旅三十餘年及<lb/>
老始獲一命稍若自適居無何蘄黄冦起溢出江以南<lb/>
且被溧上先生避居墟疃守臣應敵死州人迎先生攝<lb/>
州事有州將子鼓衆從賊先生聞之驚曰有是哉彼固<lb/>
世爵者親往曉以逆順州將子不從卒致賊陷州境遂<lb/>
害先生先生垂死罵不絶口賊磔其屍州南大樹上已<lb/>
而南行臺御史出討賊引兵過見之始加衣冠而葬于<lb/>
<pb n="KR4e0026_WYG_001-16b"/>
溧上錢唐之古塘僧寺有髙僧曰本空師蓋先生初服<lb/>
時友也且同里始先生如溧時嘗舍其處余嘗謁焉先<lb/>
生既死其兄子某自溧走告師所以死狀師既為位哭<lb/>
且語余曰盍哀之以辭辭曰<lb/>
先生孑立兮履操以强去墨來歸兮于道之宗鄉邑寥<lb/>
落兮有事逺行才則超邁兮命實不臧上林蓊鬱兮羣<lb/>
蜚翺翔一枝不獲兮日夕徊徨鐘鼎以泰兮山林以窮<lb/>
性固有自兮分或有當末路筮仕兮于此州庠禄雖粗<lb/>
<pb n="KR4e0026_WYG_001-17a"/>
足兮時復不祥彼賊之訌兮何有天常以舌為斧兮思<lb/>
易其狂彼懵不率兮乃取其戕天道茫昧兮禍福無方<lb/>
吁嗟先生兮乃罹此殃渺彼溧水兮其波洋洋馳想風<lb/>
烈兮心神飛揚之死不惑兮我又何傷<lb/>
　　　夢鶴辭<lb/>
余讀赤壁賦見蘇長公稱鶴化道士事心甚異之然以<lb/>
其言寓不甚泥也吳人有為帶下醫者為余言疇昔之<lb/>
夜夢至無人之境有羽衣道士招余授以藥且曰以是<lb/>
<pb n="KR4e0026_WYG_001-17b"/>
命爾醫尋化為鶴逍遥而去其人自是醫無不効然如<lb/>
長公所云蓋有之矣大抵神仙變幻無迹非尋常人所<lb/>
得見抑豈其人為帶下醫有隂徳及人有此遇耶然不<lb/>
可得而知也為賦夢鶴之辭辭曰<lb/>
華星兮纚纚明河兮如帶月承宇兮嬋娟風觸帷兮綷<lb/>
䌨魂清兮思逺候均兮息寡神天游兮廣莫之野遇羽<lb/>
人兮御青雲而來下言不接兮意銷交不豫兮形忘曰<lb/>
余司<graphic n="KR2188" url="https://raw.githubusercontent.com/kanripo/KR-Gaiji/master/images/KR2188.png" mimeType="image/png"/>於下土兮授余以藥之良跪敷袵以陳辭兮明<lb/>
<pb n="KR4e0026_WYG_001-18a"/>
授受之大綱歘裳𤣥而衣縞兮遥引其脩吭去余不顧<lb/>
兮睨天路以翺翔豈仙凡之弗殊抑寤寐之難詳九霄<lb/>
寥泬兮三山渺茫往從不及兮空佇立以彷徨<lb/>
　　銘<lb/>
　　　虚白齋銘<hi>并序</hi>
學者以莊子十餘萬言大抵皆本老子且致嫌於近代<lb/>
蘇長公以莊子為助孔子之説余故惑之未解一日讀<lb/>
其書至人間世見其縱論存養大要有虚室生白之喻<lb/>
<pb n="KR4e0026_WYG_001-18b"/>
大槩與吾儒先君子之言合吾儒先君子之言心也不<lb/>
有虚靈不昧之説乎此虚室生白之喻也試講以所知<lb/>
心之為物官天地府萬物其量罔測也主于吾躬以應<lb/>
萬變其神無方一或蔽焉天地吾不得而官之矣萬物<lb/>
吾不得而府之矣懵懵焉貿貿焉見膠於物行躓於事<lb/>
惡乎其能神故人之有心猶居之有室也室虚則白生<lb/>
奥内之地而日月之明不及者無他蔽故也虚斯白焉<lb/>
故知心之體者觀諸虚室而已矣知心之神之不昧者<lb/>
<pb n="KR4e0026_WYG_001-19a"/>
觀室之白而已矣余然後知蘇公之言不我欺也廣陵<lb/>
茅先生有道之士也請余銘其虛白之齋故附茲説而<lb/>
為之銘銘曰<lb/>
至隂肅肅陽赫赫氣機來往潛絡繹生有衆萬紛充斥<lb/>
惟其精者我則獲天君威嚴泰宇闢窙豁晃朗無際極<lb/>
以一備萬孰叵測洪纎巨細詳且悉光輝晝夜著不息<lb/>
不蔽乃是神明宅有或弗謹斯間隙膠膠擾擾形所役<lb/>
一似太空雲霧隔不散何由見昭晢先生被服甫與掖<lb/>
<pb n="KR4e0026_WYG_001-19b"/>
潔脩自是流輩伯有嚴齋居坐昕夕致虚有道乃見白<lb/>
外至内應靡有忒繄我之神諒不惑夙興夜寐尚無斁<lb/>
　　碑<lb/>
　　　漢三老董公碑<hi>有序</hi>
予讀太史公書至三老董公説漢之事作而言曰三老<lb/>
董公其秦漢間有道而隱者乎不然何其言之符機際<lb/>
㑹而粹然一出於仁義道徳也公之説漢髙祖也其言<lb/>
曰順徳者昌逆徳者亡兵出無名事故不成名其為賊<lb/>
<pb n="KR4e0026_WYG_001-20a"/>
敵乃可服又曰仁不以勇義不以力至哉言乎不意文<lb/>
獻斵䘮之後兵戈搶攘之日有此人也蓋方是時項羽<lb/>
放弑義帝公以此説髙帝討之時髙帝左右稱讀書如<lb/>
酈生不及此稱文學如叔孫通不及此稱智術如張良<lb/>
陳平不及此而公獨及之意者公在草野㝠思天下之<lb/>
故項强而暴劉弱而仁莫有急于此者以故發憤為髙<lb/>
帝陳之不疑也公之始末史闕之即其言想其人必秦<lb/>
漢間有道而隱者惜乎漢用其言而遺其人也爰叙而<lb/>
<pb n="KR4e0026_WYG_001-20b"/>
銘之銘曰<lb/>
秦政不綱義旗四舉紛紛藉藉孰為義主緬彼有道鴻<lb/>
飛㝠㝠不聞其聲矧見其形猗嗟董公時止時作懐寳<lb/>
在躬不迷而覺劉弱項强公有深憂討逆致順公有逺<lb/>
猷一言之出萬鈞不㧞仆項興劉此機之發維此董公<lb/>
其執不猗維茲之言允也其時公言既用公迹愈邈推<lb/>
公之藴可興禮樂漢雖公遺公言不隳公言不隳大道<lb/>
之維<lb/>
<pb n="KR4e0026_WYG_001-21a"/>
　　　漢紀信碑<hi>有序</hi>
予讀太史公書至紀信以身代死之事作而言曰信之<lb/>
忠誠一至是乎且信倔起之徒也當其事漢項羽圍滎<lb/>
陽漢危甚王時欲存有降而已降則漢事去信遂自為<lb/>
王降羽王因得脱羽燒殺信吾意是時漢事未定如信<lb/>
者不過茍相依乘以饕富貴而忠誠若此何可得哉漢<lb/>
王既定天下嘗斬丁公以勸忠矣而於信獨無贈典及<lb/>
太史公記載刺客如荆軻聶政為之列傳説客如蘇秦<lb/>
<pb n="KR4e0026_WYG_001-21b"/>
張儀為之列傳刑名如韓非申不害貨殖如卓王孫陶<lb/>
朱猗頓為之列傳至於殺身成仁如紀信者乃獨不為<lb/>
之列傳遂使信之大忠不白於天下後世而臨危顧身<lb/>
者踵相接也爰叙而銘之銘曰<lb/>
黄金可銷白石可磨將軍之志之死靡他一念之精如<lb/>
霆之發視刄不銛視火不烈滎陽之圍漢累卵危委八<lb/>
尺軀全一帝基死生之故夫豈易與興亡之决在此一<lb/>
舉捐軀徇國有若斯人緬想光烈莫之與倫<lb/>
<pb n="KR4e0026_WYG_001-22a"/>
　　　齊王蠋碑<hi>有序</hi>
予讀太史公書至齊王蠋不屈之事作而言曰為臣死<lb/>
忠臣人律令也士不與焉蠋嘗諫齊王不從退耕于野<lb/>
未嘗居齊之位食齊之禄則齊之士也一旦燕人破齊<lb/>
走王而七十餘城俱下守城之臣非不多也不逃即降<lb/>
爾未聞一人為齊死者當是時湣王已死蠋猶區區為<lb/>
齊守畫燕人使謂蠋曰燕人髙子之義將以子為將封<lb/>
子萬家否且屠邑蠋謝曰忠臣不事二君烈女不更二<lb/>
<pb n="KR4e0026_WYG_001-22b"/>
夫經其頸於樹枝自奮絶脰而死攷其事與伯夷相類<lb/>
蓋伯夷孤竹君之子讓國而逃非有位者武王伐紂天<lb/>
下是之伯夷非焉殷既滅矣而猶耻食周粟猶蠋志也<lb/>
伯夷之事幸而見稱於孔子其道光明王蠋不幸不逢<lb/>
孔子太史公僅附於田單傳尾而稱説者鮮爰叙而銘<lb/>
之銘曰<lb/>
猗歟先生國之楨士之特也志弗隨以貞矢金石也衆<lb/>
反顧以生行不惑也執義之兵返仁宅也固然獨行匪<lb/>
<pb n="KR4e0026_WYG_001-23a"/>
矯激也休有烈聲軋亂賊也我揭其英髪上直也<lb/>
　　記<lb/>
　　　清隱軒記<lb/>
清隱軒者前福建廉訪司僉事章公宴居之所也公在<lb/>
癸巳嵗奉先府君歸葬于洛以道梗弗進僑居錢唐之<lb/>
同徳里其居有軒四楹户牖明豁可愛軒前方塘水波<lb/>
渺瀰塘之左右藂篁茂柳相掩映公居其中嘗施施而<lb/>
行漫漫而逰以節其憂戚之情一日過前貴池縣伊埒<lb/>
<pb n="KR4e0026_WYG_001-23b"/>
穆爾丹君見今所揭匾實紫陽先生朱文公所書問所從<lb/>
來則貴池得之伊埓哈雅君而伊埓哈雅君為崇安縣<lb/>
時得之武夷民家者也公請以歸喜曰是實稱吾軒且先<lb/>
正之手澤也遂尊而揭之間語一䕫以得匾之由且曰可<lb/>
記以否一䕫肅瞻已謹告之曰昔在梁時蕭子雲飛白<lb/>
蕭字以名天下之寺嵗久零落有買歸以建蕭齋好事<lb/>
君子雖寺額且以名齋况先正之手澤所在乎尊而揭<lb/>
之是也敢輒為公記之按文公先生居崇安之五夫里<lb/>
<pb n="KR4e0026_WYG_001-24a"/>
去武夷不一舍近暇日與門弟子登山臨水以暢其性<lb/>
情淳熙十年先生謝江東之節始作室武夷山中凡亭<lb/>
軒齋閣莫不完好而加頓置之是匾必其一也相去二<lb/>
百餘年風雨侵陵苔蘚剥蝕曾不朽漫而其筆精墨妙<lb/>
猶<graphic n="KR0974" url="https://raw.githubusercontent.com/kanripo/KR-Gaiji/master/images/KR0974.png" mimeType="image/png"/>然有光采若有神物扶持之者豈先生之精神見<lb/>
於字畫者尚不泯哉嗚呼先生逺矣見先生之手書而<lb/>
感慨興起云者夫亦豈止於字畫之末而已蓋先生以<lb/>
髙明正大之學接緒周程以趨孔孟之奥雖其道不盡<lb/>
<pb n="KR4e0026_WYG_001-24b"/>
行于時我朝許文正公尊信其説而表章之遂有至元<lb/>
之治不可誣也生乎先生之後思見先生之聲音氣貌<lb/>
而不可得得其片言隻字於運去物改之後有不加之<lb/>
意乎宜乎公獲茲匾不啻若兼金拱璧而不肯輕棄也<lb/>
抑聞公在成均時師事前祭酒太原吕公而凡先生所<lb/>
説吾道之大體用之全本於已而推之人者固嘗受之<lb/>
心傳口授之時而驗之立身行道之際矣今也以憂去<lb/>
官固將移孝為忠以展盡其所學念慮之所存精誠之<lb/>
<pb n="KR4e0026_WYG_001-25a"/>
所至必以先生為凖的矣此所以出警入省于茲尺咫<lb/>
之版也詩曰髙山仰止景行行止公之謂也如曰居有<lb/>
水木之秀而徒取清隱之美稱為考槃之計夫豈知公<lb/>
者哉是為記<lb/>
　　　孝子記<lb/>
余嘗寓於秀之白苧里見里中長老道戚孝子之行未<lb/>
嘗不咨嗟歎慕以為不可及初孝子之母被疾救之弗<lb/>
效及革刲股肉以進時母已不能啖不盡一日而死孝<lb/>
<pb n="KR4e0026_WYG_001-25b"/>
子勺飲不入口者三日慟哭絶而復甦踰月將葬而秀<lb/>
地卑下掘地尺泉水浸滛孝子負土為墳至若丘陵然<lb/>
迄葬其母既葬彷徨不忍去或勸之返孝子曰吾舍吾<lb/>
母何之乃附墓為菴廬覆以茨壁以坏日伏匿其中望<lb/>
墓扶服頓踊三月有白芝五本生廬側人聚觀之以為<lb/>
孝徵久之將像母而事之告工以狀工未悉一日姥夢<lb/>
工曰吾戚母也汝吾識之翌日工刻木惟肖孝子奉以<lb/>
龕帟飲食必祭出入必告有事必禱一如生時吳門之<lb/>
<pb n="KR4e0026_WYG_001-26a"/>
陷前鋒犯秀境里中豪右多遁去孝子瞪目起曰吾忍<lb/>
去吾父母墳墓耶乃散財集子弟若干人保里中時他<lb/>
里焚略幾盡而白苧完好如故公府將賞之孝子謝曰<lb/>
吾為墳墓舉爾賞不願也嗚呼戚孝子之行非聲音笑<lb/>
貌為也由乎天性發見精切故能為人之所不能為如<lb/>
此余聞戚氏之先有諱同文者當五代干戈之際抗志<lb/>
不仕善事祖母號正素先生至子若孫以孝友為家法<lb/>
致位卿相南豐曾公稱其行應禮義世世不絶為宋世<lb/>
<pb n="KR4e0026_WYG_001-26b"/>
家孝子其裔也戚氏家法不替故如是耶孝子名敬字<lb/>
秉肅嘗用部使者薦為文學掾歴二十年猶未徙官人<lb/>
以其孝不斥其名與字直曰孝子云<lb/>
　　　雙梧堂記<lb/>
嘉興之祥符寺在學宮之偏至正十九年夏余逰學宫既<lb/>
聞弦誦之美間一過寺時東雲海師方主寺席而友人<lb/>
四明周致堯亦以文學之職僑東雲所延坐堂上窻牖虚<lb/>
敞几榻整潔其外碧梧二離立若拱交柯接葉覆蓋堂<lb/>
<pb n="KR4e0026_WYG_001-27a"/>
下地可二畝許蓊然緑雲也三人者危坐良久凉意颯<lb/>
至清潤襲人一時神思殆若處乎塵囂之外有頃海師<lb/>
指二梧歎曰吾儕今日得蒙被其䕃夫豈偶然昔在仍<lb/>
改至元之嵗前住山既建茲堂幷植之垂二十年矣日<lb/>
者兵燹之烈比屋皆燬吾寺巋然獨存而二梧得無恙<lb/>
時時思之必有神物者主焉不可得而度也否則曷有<lb/>
此哉致堯因命字堂曰雙梧師曰此吾意所欲也幸相<lb/>
與成之因屬余記余惟物之成住壞空相尋於無盡葢<lb/>
<pb n="KR4e0026_WYG_001-27b"/>
各有數存焉是故以我觀物物也我得而有之以物觀<lb/>
物其成其住其壊其空我何所客其私嗟乎獨植物哉<lb/>
天也地也人也凡有形者皆是也由是髙世之士以萬<lb/>
形之轇轕于前而不可以迹泥也反而觀之心心之體<lb/>
湛然無滓也何物可以累吾虚心之量廓然無礙也何<lb/>
物可以累吾大造詣之功至有非言語意識之所能及<lb/>
則於物乎何有今師逰方之外夫豈留意於物者抑亦<lb/>
世俗所謂未能忘情者耶師謝曰子誠知我者請誌之<lb/>
<pb n="KR4e0026_WYG_001-28a"/>
　　　看山樓記<lb/>
余至海昌嘗怪其地平衍爽塏而無大山長林以為暎<lb/>
帶東行六十里至於黄灣而其山始出黄灣地瀕海外<lb/>
障波濤之激衝而内固聚落之生息者則皆山也灣之<lb/>
上馬氏世居焉馬氏之子弟有曰絅者靜重而慎宻方<lb/>
以種學績文為事有樓在屋廬之側題曰看山而日藏<lb/>
修其中今年余至其處延余樓上坐窻牖四啟指謂余<lb/>
曰岡巒起伏紆縈妍秀若翅翼飛舞而西者此鳳山也<lb/>
<pb n="KR4e0026_WYG_001-28b"/>
孤嶂特立隆崇突兀若屏風横峙於北者此黄山也連<lb/>
峰散出巉巖秀鬱若芙蓉發艷於青天白日而騖入乎<lb/>
武原之野者此澉浦諸山也先生試寓目焉余曰佳哉<lb/>
較其形勝雖無匡廬九華雲門天台鴈蕩瑰竒靈異之<lb/>
狀然得此於斥鹵莽蒼之中譬之適異域者見似人不<lb/>
亦快乎雖然吾有以告子岡巒之頹然崖壁之屹然山<lb/>
之質也四時朝暮草木榮悴而紋粲然日星出沒而光<lb/>
昱然雲烟開斂而容盎然雨暘晦明而氣充然其所以<lb/>
<pb n="KR4e0026_WYG_001-29a"/>
變化不一者山之文也子而安茲樓也看其頹然屹然<lb/>
者以厚其質則修諸已也必至看其粲然昱然盎然充<lb/>
然者以培其文則見諸用也必達子而看山以心不以<lb/>
目可也不然斯玩物耳昔王徽之在桓冲府冲問以府<lb/>
事徽之方拄頰看山徐對曰西山朝來致有爽氣徽之<lb/>
豈欺冲者要必其中自有所得而人不及知之耳徽之<lb/>
事業不多見而西山之名傳之天下後世豈徒然哉子<lb/>
承世業而父賢而知敎又方年富時雖多艱俟河之清<lb/>
<pb n="KR4e0026_WYG_001-29b"/>
未晚也他日學成出用里之人過子之樓指曰此馬氏<lb/>
子讀書之所也則山亦若增而重矣顧不美歟嗟乎士<lb/>
患無志爾有志而無成吾不信也絅字公著蓋嘗從余<lb/>
㳺云<lb/>
　<lb/>
　<lb/>
　<lb/>
　始豐稿巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>始豐稿巻五</head> <lb/>
    <p>
<pb n="KR4e0026_WYG_005-1a"/>
欽定四庫全書<lb/>
　始豐稿巻五<lb/>
　　　　　　　　　　　　明　徐一䕫　撰<lb/>
　　記<lb/>
　　　柟軒記<lb/>
柟軒者國子生葉蕡本蕃取其上世石林先生手植之<lb/>
樹而名也先生世居吳門政和中始卜葬其先府君于<lb/>
吳興之弁山其地據風氣之㑹竒石如林有瑰竒絶特<lb/>
<pb n="KR4e0026_WYG_005-1b"/>
之狀因號石林且營别業其處顧視前坡後崦尚乏嘉<lb/>
樹乃植桃梅李果暨凡松桂杉檜柟櫧之屬其後樹日<lb/>
以長鬱然穹林茂壑矣先生不忘此也宦轍稍息則來<lb/>
處焉其子與孫承世澤之懿封植惟謹樹固無恙及乎<lb/>
運去物改詩書之脉不絶如線百餘年間向之長且茂<lb/>
者今或萎且仆矣山空水冷為之後者過故丘壟不能<lb/>
不愴然以思國朝更化取材於學校於是蕡自諸生入<lb/>
預胄子之列既而有㫖凡國子生髙等者養其徳器至<lb/>
<pb n="KR4e0026_WYG_005-2a"/>
于老且成他日朝廷有大論建大製作則以畀焉慮至<lb/>
逺也而蕡首以髙等選充每試藝上前輒在前列親蒙<lb/>
奬諭且錫予有加因自念幸遭聖明吾宗已墜之緒或<lb/>
能振而起之其在斯乎因取其先世所植樹名軒以志<lb/>
余竊聞之宋運之中微也石林先生以髙明正大之學<lb/>
立朝其直言讜論可以格君心匡國勢故雖權姦當國<lb/>
亦未始不改顔待之宋轍既南時論倚以為重出而建<lb/>
閫入而執政其豐功盛烈足以衞安社稷撫綏生民至<lb/>
<pb n="KR4e0026_WYG_005-2b"/>
於發揮性命道徳之藴以鼓吹羣經者又足以承往聖<lb/>
惠來學先生之在當世可謂大儒名臣也已昔者鄒孟<lb/>
氏之論世大約以君子之澤止於五世説者以謂其人<lb/>
君子也易世而非君子也者猶可以五世使世世而君<lb/>
子也雖百世可也大抵天之所以厚君子也類如此葉<lb/>
氏之澤至蕡僅十世又幸而值方興之運受上寵遇至<lb/>
和薫蒸弁山之木行且枿矣加封植焉自拱把以至百<lb/>
圍可計日而待傳曰公侯之子孫必復其始茲樹其徵<lb/>
<pb n="KR4e0026_WYG_005-3a"/>
也余職敎杭學蕡為諸生其尊人仲芳甫隱居敎授又<lb/>
辱與余㳺因為著軒記以俟<lb/>
　　　追逺亭記<lb/>
蕭山湯彞既葬其先巡檢府君於海山之原仍作亭墓<lb/>
旁為祭享之所徵余記之海山在縣北三十五里而近<lb/>
深鬱秀拔北臨湘湖天光雲影滉漾几席其上望見海<lb/>
門波濤洶湧雲霧勃鬱風帆浪舶出沒於杳渺之中而<lb/>
湯氏之居距山不一舍逺府君嘗登焉曰樂哉斯丘顧<lb/>
<pb n="KR4e0026_WYG_005-3b"/>
語其子曰吾生則㳺於斯歿必託體魄于斯爾其識之<lb/>
後府君歿彞遂奉以葬而以其母祔且以嵗時掃墓子<lb/>
姓咸在不可無萃誠之地以格祖考乃作茲亭余嘗攷<lb/>
之墓祭之禮先王非以為非禮而禁之也蓋自天子諸<lb/>
侯以及大夫士莫不有廟有廟必有宔故既葬也則作<lb/>
宔而奉宔以歸于廟歳時祀之惟庶人無廟則祭父于<lb/>
寢葢宔也者神明之所依祭必於廟焉者求諸陽之義<lb/>
也然攷之立宔之制則惟天子諸侯有宔而大夫士以<lb/>
<pb n="KR4e0026_WYG_005-4a"/>
下皆無宔當其祭也惟設席以依神而已近世大儒議<lb/>
禮始定大夫士宔蓋本之天子諸侯之制斟酌為之以<lb/>
補禮之所未備如大夫士無宔祭則設席依神則祭于<lb/>
墓亦可也蓋墓也者先人體魄之所藏也山川迴合風<lb/>
氣完固松柏隂鬱䰟氣必來依焉人有言過丘壟則哀<lb/>
心生霜露之感莫此為切肅然僾然之意豈不有見於<lb/>
此乎從漢以降中原大夫士之家莫不以清明上墓為<lb/>
重曾不以禮無明文而廢之者此也然而墓祭之設亦<lb/>
<pb n="KR4e0026_WYG_005-4b"/>
何不可之有因彞之請而本諸制禮之意為之説如此<lb/>
使凡孝子慈孫作墓亭以申追逺之情者有取焉若曰<lb/>
華其構敞其户牖以資登髙望逺之樂吾則不敢知也<lb/>
府君諱某元季嘗為鄞之文亭巡檢子四長彞次某次<lb/>
某次某<lb/>
　　　中和室記<lb/>
錢唐潘氏其先由汳徙杭自其大父父皆以醫行潘氏<lb/>
既世其業人有疾者咸赴潘氏請療遂以醫官名家嘗<lb/>
<pb n="KR4e0026_WYG_005-5a"/>
取中和二字名其藥室與之㳺者管某柴某為之請記<lb/>
予以中和二字見於孔氏遺書者其義甚博未遑執筆<lb/>
己而二人請甚力予乃以前所云者詰之二人者曰非<lb/>
也天地之氣中和而己中和非二物也惟中故和其蓄<lb/>
也中其達也和人受是氣以生一或偏滯舛戾失其中<lb/>
和矣失其中和則病生矣醫也者所以反其中和而合<lb/>
於天地之自然也潘氏之所以自見者如此予曰如子<lb/>
所云則醫和之告晉侯者是已醫和之言曰天有六氣<lb/>
<pb n="KR4e0026_WYG_005-5b"/>
六氣者隂陽風雨晦明也隂淫寒疾陽淫熱疾風淫末<lb/>
疾雨淫腹疾晦淫惑疾明淫心疾夫淫者中和之反也<lb/>
故嘗觀於黄帝與岐伯鬼臾區之論難反覆推明五運<lb/>
六氣之秘以立補瀉之法無非反其中和以合於天地<lb/>
之自然者而己岐黄既逺本諸五運六氣以察隂陽升<lb/>
降之候而定臟腑虛實之所因以合經絡之所屬而起<lb/>
死回生者鮮矣求之近世則劉守真張子和張潔古李<lb/>
明之其人乎是數君子者相時運之盛衰因民氣之贏<lb/>
<pb n="KR4e0026_WYG_005-6a"/>
耗而為之醫方金源氏之盛國富兵强其人勁悍故劉<lb/>
氏張氏之治法多宣及其衰也干戈相仍飢饉荐至其<lb/>
人疲憊故張氏李氏之治法多補數君子之術可謂能<lb/>
反其中和而合於天地之自然者矣言醫而不出乎此<lb/>
是養病也潘氏以此自見其所得必異於人矣吾非知<lb/>
醫者姑以所聞者諗之若夫聖孫之稱中和其功至於<lb/>
天地位萬物育則請更僕而畢其説<lb/>
　　　雲林小隱記<lb/>
<pb n="KR4e0026_WYG_005-6b"/>
錢唐崔氏世居闤闠中閭閻比輳人馬雜沓聲囂若雷<lb/>
氣滃如霧彦暉氏有夐塵之思焉謀去此而他未遑也<lb/>
彦暉之外家蓋吳興趙氏嘗往來霅上見霅上諸山干<lb/>
青雲而耀白日恒欲深隱其間而未得其勝一日歩自<lb/>
弁山之麓夷猶澗谷之間五六里許前見大壑杉櫧松<lb/>
桂大木森立枝柯相樛時宿雨初霽雲氣上行木杪壑<lb/>
為晝隂彦暉躊躇不去歎曰此不足以居我耶遂締構<lb/>
室廬治凡麻絲粱稻牲魚之屬以供衣食祭祀賔客暇<lb/>
<pb n="KR4e0026_WYG_005-7a"/>
則取古人書閲三數行又或取斯冰篆法作□匾書已<lb/>
復山巾野服逍遥乎穹林之下仰觀乎雲來也無心去<lb/>
也無跡悠然若與為忘形交者遂自號曰雲林小隱其<lb/>
意以謂大隱在市朝吾以非才姑處其小者耳其地去<lb/>
錢唐僅踰三舍彦暉回視不啻蓬萊之隔弱水曾不暫<lb/>
往一日其友思之欲與相見貽書招之不荅也其友曰<lb/>
崔君誠長往耶復為辭招之其辭曰雲林鬱蕭森有虎<lb/>
晝咥人君不來兮勞我心彦暉亦不往也其友或誚之<lb/>
<pb n="KR4e0026_WYG_005-7b"/>
余解之曰古之人論隱其品有三上焉者負濟世之具<lb/>
自視甚髙而與世鑿枘寧辭名位而不屑就次焉者質<lb/>
弱氣冲内審其材不足為世用寧甘心林壑使人常髙<lb/>
其風至於漁名獵譽以徼利禄如漢世所謂處士純盗<lb/>
虛聲唐人所謂終南㨗徑少室髙價者斯又下矣吾知<lb/>
彦暉氏彼上焉者固其所讓而下焉者亦其所斥其所<lb/>
以自處其殆吾所謂次焉者耳招之不來毋怪也於是<lb/>
誚者意解後余過其處因為著雲林小隱記彦暉之上<lb/>
<pb n="KR4e0026_WYG_005-8a"/>
世多隱徳而趙文敏公則其外曾大父云<lb/>
　　　生意堂記<lb/>
余性頗嗜適每天地閉肅隩居之日久恒憒憒不樂及<lb/>
春始和則去之通衢廣陌翺翔以嬉見夫山川之間八<lb/>
風不姦淑氣發舒野姿妍媚悴者以滋軋者以茁瘖者<lb/>
以鳴輒心融意暢躍躍以喜私竊自謂造化者其禪續<lb/>
息復之機吾雖莫能測其藴自其著者而觀之庸非所<lb/>
謂生意者乎昔人有謂衆人熙熙如登春臺蓋若是也<lb/>
<pb n="KR4e0026_WYG_005-8b"/>
其後西㳺檇李入城門而東見有居藥之室翼然以敞<lb/>
臨于中逵仰而視之兩楹之間顔曰生意余歎曰嘻世<lb/>
固有欲與造化爭功者乎居藥主人肅余坐而言曰子<lb/>
無異也造化之功則誠大矣夫孰得而擬之其功或有<lb/>
不逮輔相之職獨不在於人乎是以古之聖人懼人之<lb/>
有夭札也故制為醫藥之具茍有人焉能廣其術而用<lb/>
之可使生意流動充滿於天地之間斯豈非造化之一<lb/>
助歟而余未之信也時天新霽道多行人抱病請診者<lb/>
<pb n="KR4e0026_WYG_005-9a"/>
赴門如織居藥主人且問且切隨其證而授之劑曰爾<lb/>
服是當愈爾服是當愈而其人始來也其氣奄奄其去<lb/>
也其氣舒舒始來也其色幽幽其去也其色愉愉於是<lb/>
和氣交暢而生意藹然而後知其命名之不誣余曰以<lb/>
子之術推之致理可乎居藥主人曰吾知醫而己致理<lb/>
非所知也余曰嘻以子之術施之致理天下之顛連無<lb/>
告者皆得其生無歎息愁恨之聲矣居藥主人姓嚴名<lb/>
某字某<lb/>
<pb n="KR4e0026_WYG_005-9b"/>
　　　徳慶府端溪縣新建廟學記<lb/>
皇朝既一四海乃洪武二年冬制詔州縣興學且監前<lb/>
代虛文之弊嚴立敎條限以歳月務底成效於是天下<lb/>
風動凡有民社之責者莫不知興學而人亦莫不知務<lb/>
學矣徳慶之端溪縣附府為治其地在廣東上㳺先是<lb/>
縣無學為縣者玩歳愒日奠謁不講弦誦不聞士率家<lb/>
自為學廣東既歸職方氏始來為縣者以為缺典乃即<lb/>
城隍廟基構屋二楹畧具廟學之體六年夏知縣事秦<lb/>
<pb n="KR4e0026_WYG_005-10a"/>
誠至顧瞻歎曰此何足以奉明詔亟宜更作時縣丞江<lb/>
某主簿章某議以克合乃白於郡守趙公鼎韙之乃斥<lb/>
基址審面勢鳩工庀材屬敎諭王某董其役先作大成<lb/>
殿翼以兩廡衞以㦸門直門作池形如半璧架石為梁<lb/>
以達櫺星門其後乃作論經之堂肄業之舍以及井竈<lb/>
湢溷周垣則植松柏以䕃之既成俯仰四顧錦江流其<lb/>
前香山倚其後蒼梧九疑諸峯亦在眉睫之外規制精<lb/>
壯氣象宏濶昔無今有莫不歎羡以為昉見廟學之制<lb/>
<pb n="KR4e0026_WYG_005-10b"/>
是役也學有舊佃若干户訪得之蠲其餘徭俾之運輸<lb/>
畚築故其事易集而民不勞肇工於六年秋八月某日<lb/>
而以明年春正月某日迄工邑人李公質今為浙江行<lb/>
省叅知政事以其邑建學始末授余請記余既序其事<lb/>
且告之曰人莫切於務學而有民社者亦莫先於興學<lb/>
古之人在畎畝則學於畎畝在山林則學於山林在漁<lb/>
鹽版築則學於漁鹽版築固不皆待於上之人也然而<lb/>
天之生人不能家稷契而人㳺夏為之上者必立學校<lb/>
<pb n="KR4e0026_WYG_005-11a"/>
以敎之故自三代而降未有舍學校而為治者此也夫<lb/>
學校興則民不惑於他道詩書禮樂之敎可講而明道<lb/>
徳性命之藴可求而知而人皆可至於成徳達材之地<lb/>
而後政可成也皇上龍興慨然欲以儒術為治重念儒<lb/>
效不振干戈甫戢亟下興學之詔其慮深且逺矣廣雖<lb/>
夐在嶺海之表唐宋以來若張文獻公九齡余文襄公<lb/>
靖實生其地聲名文物遂與中國等聖明之見視四海<lb/>
猶一家為守令者何可以遐陬裔壤而鄙之哉此端溪<lb/>
<pb n="KR4e0026_WYG_005-11b"/>
之學所以煥然一新於今日也且異時端溪之士非有<lb/>
振起之者而養材積學以待用於明時如今李公者且<lb/>
不乏人矧今縣大夫奉宣徳意而為此振起人心之具<lb/>
則夫人材之盛豈不十倍前日哉筆以俟之識余言之<lb/>
不佞也<lb/>
　　　臨安縣新建廟學記<lb/>
臨安縣新作廟學成學之耆彦陳某鄭某相與謀曰廟<lb/>
學之成經時五年前後令佐用心亦勤矣不可無述以<lb/>
<pb n="KR4e0026_WYG_005-12a"/>
示久逺時孔氏之後有寓茲邑者曰希智以其與佘善<lb/>
也介之請記縣舊有學在縣之南肇建於宋咸平初寳<lb/>
祐中知縣王肅嘗改作之締構堅緻其後時加修葺而<lb/>
已至正末燬於兵燹杭屬縣既歸職方氏臨安所治地<lb/>
在溪山之間内附初來為縣者雖加意廟學而徵輸事<lb/>
殷未遑并力而就其作禮殿作兩廡作齋廬居師弟子<lb/>
以創廟學之規者知縣事袁君思謙也其作禮門作靈<lb/>
星門作成化堂附於齋廬以備師弟子㑹講之所而具<lb/>
<pb n="KR4e0026_WYG_005-12b"/>
廟學之體者則知縣事賈君鵬程也至於户牖棖臬之<lb/>
未具棟宇髹彤之未飾階陛瓴甓之未施徑術之未闢<lb/>
庖湢之未頓則皆縣丞聶君原為之而廟學以成於是<lb/>
茲邑之廟學遂為九邑之最矣章縫之老有扶策至門<lb/>
而歎者曰吾少之時嘗藏於斯修於斯矣一旦鞠為榛<lb/>
莽之墟間一過之愀然不樂者竟日今也美輪美奐誠<lb/>
不自意其如此吾邑之令佐加惠吾人也不其厚歟時<lb/>
敎諭髙徳暘適至遂來趣文登石余嘗攷之州縣有學<lb/>
<pb n="KR4e0026_WYG_005-13a"/>
為師弟子講肄之地而又有廟以祀先聖先師此禮以<lb/>
義起者也蓋古者士初入學與學官四時之祭必釋菜<lb/>
釋奠以為禮而其事不可溷也故有學又有廟唐以降<lb/>
或有廟無學非無學也䘮亂之後裔逺之域未遑立學<lb/>
以廣敎事故姑葺廟以存祀典爾近世以來遐州僻縣<lb/>
則未有有廟而無學者而廟學之制備矣今天子更化<lb/>
制詔州縣置弟子員設分科之條立成効之限以成就<lb/>
人材而以州縣春秋釋奠為近於凟罷之有合於昔人<lb/>
<pb n="KR4e0026_WYG_005-13b"/>
學校之議若夫釋菜之禮弟子以事其師者自當修也<lb/>
歐陽子曰釋奠有樂無尸禮之略者也釋菜則併樂去<lb/>
之又其畧者也夫造其庭讀其書誦其詩不思其所自<lb/>
而修敬焉禮無是也而况禮之至畧者乎學校之設蓋<lb/>
以此也臨安令佐前規後隨於廟與學兼致其力有加<lb/>
弗替其知此者矣且吾聞之為民父母而不以聖賢之<lb/>
道敎其民是棄其民者也今其令佐作廟以存祀典作<lb/>
學以廣敎事其納民於道也至矣為之民者率其子弟<lb/>
<pb n="KR4e0026_WYG_005-14a"/>
鼔篋而來仰焉而瞻俯焉而思而不知所以自奮是棄<lb/>
其身者也臨安溪山明秀風氣淳固其人素知詩書修<lb/>
禮讓固不待於余言余也職在都授之地有相規之義<lb/>
焉茲適記其成績故不得不申告之也邑之俊秀尚念<lb/>
之哉<lb/>
　　序<lb/>
　　　聞人氏家譜序<lb/>
徳清聞人氏家譜一巻孝孫貞之所記録也按譜聞人<lb/>
<pb n="KR4e0026_WYG_005-14b"/>
之有姓自魯之馬正始漢元成間有名通漢者與大小<lb/>
戴講禮曲臺靈帝時有名襲者拜太尉用菑異免劉寵<lb/>
代之漢末之亂徙居吳中至晉武帝時有為博平令者<lb/>
名奭以上疏切諫有聲隋末徙錢唐至吳越王時有為<lb/>
新定從事者名珪累階銀青光禄大夫此其尤顯顯者<lb/>
周顯徳中又徙嘉興而嘉興之族在宋時類由科目起<lb/>
家號為特盛而貞之族則嘉興支也自訓武府君居武<lb/>
康之巽渚傳五世徙徳清之溪上今貞實為徳清聞人<lb/>
<pb n="KR4e0026_WYG_005-15a"/>
氏云貞之來建業也其父慮其㳺宦日久授以茲譜且<lb/>
告之曰兵革甫定而茲譜幸存爾慎承之貞承命唯謹<lb/>
重加彚次謁余請序嗚呼人本乎祖祖也者氣之所從<lb/>
始也故記禮者曰禮不忘其所出返始之道也先王盛<lb/>
時宗廟有制昭穆有序冠昬䘮祭有禮近而合也有敦<lb/>
睦之情逺而暌也無乖離之患其防範斯世之意至矣<lb/>
去古既逺宗廟之制廢昭穆之序紊冠昬䘮祭之禮不<lb/>
講夫能使世之人知其身之所自出而不墮於蚩蚩之<lb/>
<pb n="KR4e0026_WYG_005-15b"/>
類者亦以家有譜而已而家譜之設未必人人然也何<lb/>
也昧者不知所以修明者知所以修之而不能保其不<lb/>
失近世清河元文敏公以雄文重望伏一世至欲執筆<lb/>
叙其傳次以推世徳之源遡而上之僅四世而止自四<lb/>
世以上莫能詳也有遺憾焉是故譜牒不修雖有孝子<lb/>
慈孫欲以展追崇之敬有不可得豈不可歎也哉今觀<lb/>
貞之譜其逺者勿論自訓武而下以至于貞凡八世矣<lb/>
嗣是而書雖百世不泯可也居今之世有能自全其軀<lb/>
<pb n="KR4e0026_WYG_005-16a"/>
者足矣遑及其身之所自出哉此聞人氏之父子所以<lb/>
為可敬也乃為之序貞字廷榦慎敏而有學故知所重<lb/>
如此云<lb/>
　　　送都勒斡平章還燕序<lb/>
上之平浙西也元室大官貴人之縻於張氏者相率旅<lb/>
見于廷上既優待授館與粲其至如歸矣且以其世元<lb/>
臣也秩髙而年邁使佚老于此終非其意之所安迺悉<lb/>
遣還鄉國於是前江浙行省平章篤禡公實預在行六<lb/>
<pb n="KR4e0026_WYG_005-16b"/>
月之吉連檣接柂出秦淮而北父老百姓莫不瞻望咨<lb/>
嗟而頌聖徳之含𢎞光大度越前古甚盛舉也初張氏<lb/>
之有浙西其於元室陽順而隂悖用其正朔以飾文移<lb/>
而凡廢置予奪生殺爵禄悉自己出懼其情實之露也<lb/>
於元官尤慎防焉凡授官於其境者則扼使弗上或調<lb/>
官他境而道過其地者則留而弗遣或有阿順取容而<lb/>
得收用之者則必易其官而官之務抑遏其志如逼殺<lb/>
南臺大夫而强公攝行臺事之類是己公起世胄歴華<lb/>
<pb n="KR4e0026_WYG_005-17a"/>
要夙著能聲其自閩而至浙皆受藩屛之寄蓋光顯矣<lb/>
而固抑遏之夫其抑遏之情積以十年之久及歸國朝<lb/>
一旦䝉恩得返鄉國去壹鬱而就欣快情之所輸殆不<lb/>
啻若川之决防而注于壑顧不幸歟行矣歴覽河山周<lb/>
㳺邑里其亦追念徳意詠歌舞蹈以自慶也夫諸公之<lb/>
行上命儒臣製序以送之時一䕫亦以覊旅之士預在<lb/>
祼將之後朝廷不棄差撰制誥文字茲又辱近臣薦俾<lb/>
為序送公受命恐惶不敢以踈賤固讓謹為之序<lb/>
<pb n="KR4e0026_WYG_005-17b"/>
　　　送貝公逺序<lb/>
吾友貝公逺敦敏人也自其在鄉里時以種學績文有<lb/>
聲儒苑及志四方不逺千里來至京國遂被知遇俾職<lb/>
清閟之府以司典籍公逺官僅八品入則從宰相百官<lb/>
序立殿廷下與聞經國之論其出也則與博士先生稽<lb/>
經攷史討論性命道徳之懿古今治亂之原而其學彌<lb/>
進其識益𢎞以逺矣使其施於有政固若易易然也元<lb/>
年冬十有一月山東郡縣始歸職方氏上命廷臣亟選<lb/>
<pb n="KR4e0026_WYG_005-18a"/>
守令以補其處公逺以選同知沂州大夫君子以公逺<lb/>
起文史有民社之寄咸為之榮而一䕫有為公逺言者<lb/>
當更化之初善為政者能本其土俗相其時勢之宜而<lb/>
作新之其效立見且吾聞之沂在魯之南風氣完厚人<lb/>
性淳固而其地宻邇孔子之里禮義之敎在人心者未<lb/>
泯非若遐陬僻壤悍徒黠黨負其頑嚚之氣狃於偷詭<lb/>
而自冐刑憲者也故其人素稱易治及天下有故乃有<lb/>
據其地以事捍禦者務殫括財粟以供費用有司征斂<lb/>
<pb n="KR4e0026_WYG_005-18b"/>
弗逮乃十豕而九牧之則並縁為奸沂在宇下始有不<lb/>
寧厥居者矣而其人渴治之心亦未有甚於今日者也<lb/>
夫以易治之民而懷渴治之心茍有賢州司字之其民<lb/>
之生息必若萬物之被時雨勃然起矣傳曰雖有智慧<lb/>
不如乘勢此之謂也嗟乎儒者之効不白于天下久矣<lb/>
今以公逺撫茲新附之地上之人其欲坐收儒效也歟<lb/>
公逺勉焉可也<lb/>
　　　送劉崇眀還江西展墓序<lb/>
<pb n="KR4e0026_WYG_005-19a"/>
上平兩浙之歳余亦以遣至京師居無何忝蒙差撰制<lb/>
誥時江西之士以文學知名當世而仕於朝者若熊君<lb/>
伯穎劉君宗弼朱君仲雅茲數人者皆不以余為不敏<lb/>
而辱與㳺獨劉君伯序出倅徐州而未識也而君且以<lb/>
能詩名動諸公間益願見而不可得㑹朝廷方修大禮<lb/>
廷臣有以君薦者起自外官入預攷訂之列既職事相<lb/>
聨又舍館宻邇因得以遂其納交之私焉書既進擢君<lb/>
知州崇明而余亦以外艱歸鄉里相望始日以逺今年<lb/>
<pb n="KR4e0026_WYG_005-19b"/>
余以史事被徵道過浙西以病不果行有過余逆旅者<lb/>
言君在崇明一以公明為治斬焉太阿出匣光彩煥發<lb/>
不頓芒刃一時談州縣之政者必曰崇明君既自信不<lb/>
疑而同僚不與之協豪猾之徒尤不便其政遂相與搆<lb/>
陷之竟坐謫籍余為之歎惋不止自君被誣稱其寃者<lb/>
其民不獨崇明之民鄰壤之民皆然其士不獨崇明之<lb/>
士鄰壤之士皆然矧如余之嘗締交者哉時蓋未悉君<lb/>
誣之己白也余病稍瘳訪君謫居之地始知君之子靜<lb/>
<pb n="KR4e0026_WYG_005-20a"/>
年十三當皇上遣使巡問四方時匍匐走六百里以被<lb/>
誣狀訴於馬前使者憐而韙之以聞于上上曰此誣也<lb/>
勅臺臣申勘其事具得其情於是坐誣者罪其入重典<lb/>
者如干人入輕典者如干人天開日明風動雷奮向之<lb/>
稱寃者咸共稱快以為皇上聰明冠倫不使一士銜寃<lb/>
於聖明之朝如此則又不獨余之私快而己君事既白<lb/>
廷議將改授以他官君力請于朝暫還江西展其先墓<lb/>
得如所請茲將取道西上因徵言以行且曰向也恒懼<lb/>
<pb n="KR4e0026_WYG_005-20b"/>
無辭以告吾祖禰幸賴聖天子以有今日可以告吾祖<lb/>
禰矣吾其行旃余曰劉君今人為官惟視權之所能勢<lb/>
之所及志得意滿而止遑念無忝於其先今君必曰可<lb/>
以告祖禰吾知君之所存者矣如君之為其自外至者<lb/>
已不足較矧能取知於上而自白乎行矣剪其草萊省<lb/>
其鄰里敬恭展道其亟還朝揚芳聲樹偉績以荅主知<lb/>
而祖而禰且有光榮矣<lb/>
　　　韋齋藁序<lb/>
<pb n="KR4e0026_WYG_005-21a"/>
淵白上人以清才粹質為方外彦而雅嗜為詩其詩字<lb/>
鍛句鍊務去陳言而潔新是尚其言曰吾徒託跡空宗<lb/>
與青山白雲為友顧所踐之地幸在塵外或縁情指事<lb/>
見於語言猶不免汨於俚下則亦何取其為語言也哉<lb/>
故其為詩一字一句務道衆人之所不道一洗世俗之<lb/>
習讀之而意也消夫語言精者為文詩之於文又其精<lb/>
者也故為文必去陳言於詩尤所當務使陳言誠去則<lb/>
氣自清韻自逺夫孰不為詩而出此者鮮昔者東坡先<lb/>
<pb n="KR4e0026_WYG_005-21b"/>
生守杭時過一僧舍見短句壁上愛其瀟洒出塵雋永<lb/>
之久仍援筆和之尋自以為不及詠歎而止夫先生以<lb/>
天縱之才顧豈弗彼之及譬之豪徒傑侣張酒髙㑹羞<lb/>
有八珍列有九鼎醉醲飽鮮不勝厭飫忽蔗漿茗汁來<lb/>
至於前一啜之適不啻若𤣥霜絳雪之漱滌腸胃能不<lb/>
為之欣快故世有軼倫之才然至於詩或不免於貌凡<lb/>
而韻俗而知自厭今上人克自濯磨蘄出世俗之表良<lb/>
可尚已余過秀水出其所謂韋齋藁者請評蓋上人於<lb/>
<pb n="KR4e0026_WYG_005-22a"/>
古人詩獨嗜韋蘇州常字其吟室曰韋齋而并題其所<lb/>
為詩曰韋齋藁余不善評也觀其名藁可以識其趣云<lb/>
　　　陶尚書文集序<lb/>
國家之興必有魁人碩士乘維新之運以雄辭鉅筆出<lb/>
而敷張神藻潤飾洪業鏗乎有聲炳乎有光聳世徳於<lb/>
漢唐之上使郡國聞之知朝廷之大四夷聞之知中國<lb/>
之尊後世聞之知今日之盛然後見文章之用為非末<lb/>
技也嗚呼有志於此者疲神於六籍之間焦思於佔畢<lb/>
<pb n="KR4e0026_WYG_005-22b"/>
之下其勞蓋亦甚矣夫其所以為此者抑豈徒為華哉<lb/>
亦將効用於國家不使淪於虚器而已而得此者少也<lb/>
若今禮部尚書陶公凱者其得此者歟公姿性過人其<lb/>
才甚髙其學甚博其識見甚卓且逺故其為文多或千<lb/>
言少或百字下筆汨汨不見有艱難意嘗㳺吳楚㑹時<lb/>
方擯棄南士懐寳弗售其為文多激慨中更亂離自度<lb/>
無所於用去居深山之中授經以養其親而其為文多<lb/>
隱約今天子削平海内思變馬上之習遣使四出聘起<lb/>
<pb n="KR4e0026_WYG_005-23a"/>
巖穴之士使至台州得公公不敢固讓出應國家之需<lb/>
時上方命儒臣纂修元史上知其老於文學俾預纂修<lb/>
之列書成職敎大本堂旋擢應奉翰林文字未幾超遷<lb/>
今官凡稽古禮文之事公多論定㑹翰林虚座朝廷用<lb/>
之惟恐不盡其才遂命兼領其院事方是時天下大定<lb/>
朝廷務導宣恩意稱揚功徳推序勲閥以照明文物凡<lb/>
詔令封冊歌頌碑碣等製多出公手公自念文章之用<lb/>
蓋在此耳措辭陳義各當其體於是公之文沛然為一<lb/>
<pb n="KR4e0026_WYG_005-23b"/>
代之用矣故余以謂文章之工否存乎人而文章之用<lb/>
則係乎所遭也余也蚤嘗有志茲事向以與公有鄉里<lb/>
之好數嘗從於論著之末詎意未老先衰學日益落氣<lb/>
日益耗遂莫能有所成就亦安敢自謂顯諸用也茲見<lb/>
公京師盡出其所為文見示且徵言以弁其端余遂為<lb/>
之論次後之觀斯文者尚知余言之不詭也<lb/>
　　　鄉試程文序<lb/>
皇上既平海内有詔以科目取士尋以大比之期為稍<lb/>
<pb n="KR4e0026_WYG_005-24a"/>
稽滯而天下有遺材之歎復命嵗一舉行甚盛典也浙<lb/>
省嵗貢四十人洪武五年八月省臣合屬郡之士二百<lb/>
餘人命老於文學之士如格試之而差次其髙下有司<lb/>
遵故事凡職掌之方選擇之法防閑惟謹既撤棘得士<lb/>
如額以貢初科目之行上意欲去浮華之習以收實效<lb/>
是以廷議稍變前代之制以趨於古是故義必以經論<lb/>
必以禮樂策必以時務夫義必以經則其言必務奥雅<lb/>
以達性命道徳之原論必以禮樂則其言必務精覈以<lb/>
<pb n="KR4e0026_WYG_005-24b"/>
明文物度數之懿策必以時務則其言必務切實酌古<lb/>
今明事變以適時之宜不然玉巵無當亦奚益於用哉<lb/>
此國家之良法美意而凡為士子者之所當知也既竣<lb/>
事有司以其程文鋟版以貽四方蓋將以上昭國家興<lb/>
文之盛而下以勵來者有所矜式云爾<lb/>
　　　送趙鄉貢序<lb/>
洪武五年秋八月浙省鄉貢既撤棘一牓爛然懸于省<lb/>
門之上觀者榮之杭之士預貢者五人其第三人則趙<lb/>
<pb n="KR4e0026_WYG_005-25a"/>
惟一執中也初執中受經於郡助教何彦恭甫而何彦<lb/>
恭甫則授經於前鄉貢進士徐中先生授受有源委故<lb/>
其試于有司也卒以易冠同經云執中將上春官予告<lb/>
之曰科目之設在隋唐者吾弗暇逺引宋以方州貢士<lb/>
謂之鄉貢元暨國朝以行省貢士亦通謂之鄉貢杭為<lb/>
方州時貢士之額自淳熙至景定增至二十二人元置<lb/>
行省于浙領郡三十二杭𨽻焉貢士之額僅二十八人<lb/>
是時杭之士不加少也三年或不能貢一人今領郡九<lb/>
<pb n="KR4e0026_WYG_005-25b"/>
杭亦𨽻焉其額增至四十人矣杭之士不加多也三年<lb/>
一貢有至六七人者矣猶慮未足以盡其材也復比年<lb/>
一貢焉執中蓋比年所貢士也自今言之元有科目名<lb/>
存而實不副如以二十八人之額而欲收三十二郡之<lb/>
士幾何其不遺也方今天子更化鑒觀前代之失獨出<lb/>
睿算以為宜近法宋首建科目以廣取士之途詔書既<lb/>
下家有弦誦之聲人有青雲之志如杭之士預貢者無<lb/>
虛歳寧復有皓首窮經之歎者哉杭為東南都㑹人物<lb/>
<pb n="KR4e0026_WYG_005-26a"/>
最盛隋唐以來大率以科目得之而惟宋為最吾試枚<lb/>
數宋以進士起家有譽于天下後世者為子陳之政事<lb/>
則有若唐肅郎簡盛度詞章則有若錢易錢藻楊蟠文<lb/>
學則有若沈括沈晦洪咨䕫論建則有若趙汝談汝讜<lb/>
李宗勉是數人者或揚聲郡國或致身館殿或執政廟<lb/>
堂功名事業播之鄉評傳之國史昭昭在人耳目今子<lb/>
幸生斯世又為此邦之士去而拜官于朝固將如昔人<lb/>
所云上不負天子下不負所學以揚芳邁烈嫓美於前<lb/>
<pb n="KR4e0026_WYG_005-26b"/>
人矣豈徒要取名爵以為鄉榮而已哉是邦人材之盛<lb/>
軼元而追宋於子之行卜之矣<lb/>
　　　送王生序<lb/>
今年二月東州弟子員以陞太學而道過浙上者亡慮<lb/>
百數十人然皆謁余授經之堂予觀其性行與其文辭<lb/>
經藝皆卓然可稱道有王某者括郡諸生也其性淳其<lb/>
行敕其文辭經藝可稱道因自訟曰吾以膚陋職敎事<lb/>
恒懼訓迪無效今見有如生者滋益媿爾㑹生徵言以<lb/>
<pb n="KR4e0026_WYG_005-27a"/>
行因告之曰古先哲王之欲造就人材也未始不資於<lb/>
學校是故家有塾黨有庠術有序國有學自天子諸侯<lb/>
之子與國之俊選皆入學焉其學也自成童至於始仕<lb/>
講明乎仁義之説服習乎禮樂之容敦行乎孝友之行<lb/>
始于其躬及于其家達之鄰里鄉黨名譽既著然後論<lb/>
而薦之其始也謂之秀士為秀士矣其後又拔其秀之<lb/>
尤者為選士為選士矣其後又拔其選之最者為俊士<lb/>
為俊士矣其後又拔其俊之特者為進士而後官之夫<lb/>
<pb n="KR4e0026_WYG_005-27b"/>
積學累行也如此之勤且久而其量材授任也又如此<lb/>
其審而有漸則夫徼倖以干禄者安所容哉此古者學<lb/>
校育材之良法美意而其政不修也久矣皇上定鼎江<lb/>
左首建國學暨南北混一又詔立郡縣學加意儒事蓋<lb/>
至于今而作成之効已見聖慮宏逺以謂庠序之敎雖<lb/>
至茍不老其材識恐不適用又命簡其年之長與其材<lb/>
行之優者登於太學此實論秀於鄉而後陞為秀士俊<lb/>
士選士進士而後授之以官之意可謂盛矣生之舉於<lb/>
<pb n="KR4e0026_WYG_005-28a"/>
其鄉而來也等而上之隨所擇而得有不待卜而知若<lb/>
夫都髙位食厚禄為國宣力以揚芳邁烈吾雖老尚及<lb/>
見焉<lb/>
　　　倡酬禪偈序<lb/>
偈者詩之類也佛説諸經必有重偈以申其義觀於吾<lb/>
書春秋列國大夫交聘中國既修詞令以達事情末復<lb/>
舉詩明之蓋亦此類偈或五言七言惟便於讀誦而不<lb/>
叶以音韻詩多四言而以音韻叶之蓋被之弦歌故也<lb/>
<pb n="KR4e0026_WYG_005-28b"/>
詩自漢變為五言唐變為七言頗嚴聲律為釋氏者出<lb/>
言成偈大畧亦近於詩吾鄉佐上人字東州處靈隱禪<lb/>
窟還台省親有宻心嚴師者為偈一首以贈其行其言<lb/>
七言其句八句詩之類也依韻而繼作者又二十四人<lb/>
則近代詩人次韻之法也上人姿敏慧叅扣直指其同<lb/>
袍之友慮其愛親之心不勝求道之志更相提擊蘄振<lb/>
祖道而非世俗嘲風詠月之具故不曰詩而曰偈上人<lb/>
徵余題辭因筆于首簡<lb/>
<pb n="KR4e0026_WYG_005-29a"/>
　　　送塤上人歸四明序<lb/>
豫章復禪師唱道靈隱山中合儒釋以為敎從之者甚<lb/>
衆有塤上人者氣冲而守恬且有志于道事禪師有年<lb/>
將歸四明造門言别且請贈㑹予亦以被徵赴京師未<lb/>
暇執筆又介其師之友奫禪師以為言余謝之曰吾與<lb/>
上人所趨異塗所習異業今茲之别余方違親戚去妻<lb/>
子以奔走於車塵馬足之間而上人之髙踪峻跡如孤<lb/>
雲野鶴以翺翔於太虛之表其情又不同也其何以為<lb/>
<pb n="KR4e0026_WYG_005-29b"/>
上人言哉然余聞之古先哲人有深於佛者謂佛之道<lb/>
與易論語合其言非欺我也上人之師既合儒釋以為<lb/>
敎是宜不以我為異而有所請也豈余知有未深乃反<lb/>
以為異耶上人行矣四明雪竇層峰疊壁嶄絶空青傳<lb/>
聞異時多古佛化現上人歸卧雲壑益𢎞其道所造當<lb/>
益深余老且病得請而歸即將絶濤江而東過上人之<lb/>
廬而叩其所以同者<lb/>
　　　送林鳴善還台州序<lb/>
<pb n="KR4e0026_WYG_005-30a"/>
吾郡林先生鳴善隱居臨海之墟縛茅為廬藝麻與稻<lb/>
以供衣食暇則稽經閲史以求性命道徳之原治亂興<lb/>
亡之迹且曰吾老矣以是終吾身今天子更化壹是以<lb/>
儒術為治有㫖盡徵天下士布列庶位有司奉行惟謹<lb/>
廣蒐博訪罔有或遺於是先生以老辭不獲乃起就道<lb/>
西過錢唐上謁方面重臣以行方面重臣顧見先生鬚<lb/>
髩皤然曰老矣宜勿遣嗟乎男子四十始仕五十命為<lb/>
大夫服官政七十致仕此常典也夫身以任道故以孔<lb/>
<pb n="KR4e0026_WYG_005-30b"/>
子之聖志氣雖與人殊而血氣之禀則亦不能獨異方<lb/>
其少時夢寐欲行周公之道及其歴聘諸國不遇而歸<lb/>
而其言曰甚矣吾衰也久矣吾不復夢見周公此可想<lb/>
而見也先生方盛强時學足以有守材足以有為而勝<lb/>
國之制取人不以閥閲則以刀筆積勞彼以儒術進者<lb/>
猶冠之有緌履之有絇不可缺耳遂使先生之材之學<lb/>
浮沉閭里與編民伍不蒙一命以老雖然此必有任其<lb/>
咎者吾固不必論乃今遭值立賢無方之日而其既衰<lb/>
<pb n="KR4e0026_WYG_005-31a"/>
者不可使之復盛以為國宣力乃竟斂其有用之具以<lb/>
去亦可惜哉雖然君子之所貴固自有大於此者先生<lb/>
歸矣年日益髙學日益邃徳日益茂如異時徐中行先<lb/>
生以八行著稱吾里顧不偉歟其重其輕蓋必有見於<lb/>
此矣余也何足以知之錢唐大夫士多羡其歸相率為<lb/>
詩以送而余以同郡為之序<lb/>
　　　陶陽圖譜序<lb/>
陶陽在台之黄巖陶氏世居焉始陶氏自閩之長溪徙<lb/>
<pb n="KR4e0026_WYG_005-31b"/>
東甌又徙台之黄巖至今吏部員外郎漢生氏之十一<lb/>
世祖諱某者當宋皇祐間仕為都巡檢實遷陶陽故漢<lb/>
生為陶陽陶氏漢生之言曰宗法不立則族聚相視有<lb/>
若路人吾甚傷之遂列圖於前繫譜於後以明世次名<lb/>
曰陶陽圖譜夫陶自受姓以來蔓延天下世非一世也<lb/>
族非一族也今將圖譜以昭先徳迪後𦙍援逺以明近<lb/>
舉疏以見親可也不援逺以明近不舉疏以見親而曰<lb/>
陶陽圖譜者詳其所自出也詳其所自出則宜本之長<lb/>
<pb n="KR4e0026_WYG_005-32a"/>
溪遺長溪而本陶陽者崇始遷也此圖譜親親之意也<lb/>
予嘗攷陶氏世徳之懿而想巡檢府君當宋之全盛鳴<lb/>
玉廟朝分符郡國非乏可為之時顧乃位不滿其徳中<lb/>
更十世俊彦蓋有之矣然皆以儒自守未見有名上三<lb/>
銓秩登百石者乃今漢生氏以清材粹學遭值聖明之<lb/>
朝踐歴華要譬之騏驥馳騁康莊之衢未見其止也嘗<lb/>
觀其逺祖靖節先生所為命子詩歴叙虞賔以來至周<lb/>
司徒以及於愍侯舍丞相青長沙公侃勲徳之盛而卒<lb/>
<pb n="KR4e0026_WYG_005-32b"/>
乃自歎瞻望弗及則靖節之所遭蓋有異於漢生者矣<lb/>
然則陶氏世徳有豐有嗇又繫乎時之汙隆陶氏子孫<lb/>
循末求本尚有考於斯哉<lb/>
　　　送清源師還天界寺序<lb/>
清源師泉南之秀也慕浮屠入金華山學道於傅大士<lb/>
行化之地嘗出世矣京師之天界寺為方今第一禪林<lb/>
僧伽攸聚據猊床揮麈拂者稱人天師自非豐才碩徳<lb/>
為上所知者不以授今年春全室禪師泐公以髙僧召<lb/>
<pb n="KR4e0026_WYG_005-33a"/>
見遂有是命清源師聞而往焉全室嘉之延居第二座<lb/>
夏五月余至京師謁全室方丈始識清源間窺法㑹之<lb/>
盛見其持百文規約束大衆肅然其容秩然其儀如執<lb/>
法廟廷人莫敢犯及其退也間一過之則煮茗賦詩歌<lb/>
吟笑呼以為樂是時全室之客老宿如朽室楩圓徹如<lb/>
性原明冲黙如敏機慧皆辱與余㳺而清源師以方盛<lb/>
之年清曠不覊之氣處乎其間亦一竒也昔宋在汴時<lb/>
相國寺實為法窟而其傑然者則有秘演惟儼歐陽公<lb/>
<pb n="KR4e0026_WYG_005-33b"/>
於秘演則稱其豪曠於惟儼則稱其介特且喜其皆有<lb/>
文辭二人者其所造佛理雖不可得而知然亦一時方<lb/>
外之髙士今之天界昔之相國也有如清源師者吾亦<lb/>
謂有演儼之風余既南還心頗念之未幾復相見錢唐<lb/>
握手傾寫頗洽居無幾何又踵門請曰吾將還矣白雲<lb/>
在空去來無迹固如是耶歸造全室為我謝曰塵世之<lb/>
人追想禪悦則未始一日忘也<lb/>
　　　詹氏世譜序<lb/>
<pb n="KR4e0026_WYG_005-34a"/>
今翰林學士承㫖兼吏部尚書詹公出其世譜一通示<lb/>
一䕫曰吾家世譜蓋嘗燬于兵矣茲復手疏吾宗傳序<lb/>
之次以示吾子與孫子與我執筆序之余見其所疏榦<lb/>
支疏暢綱網聯絡秩然有條而不紊作而言曰此誠大<lb/>
夫君子反本崇始之具也一䕫蚤嘗讀周官書見有小<lb/>
史之職奠世系辨昭穆以定邦國之志曰此世譜之所<lb/>
由起也蓋世之有氏為族者非有譜以識其所從出與<lb/>
其所由分世日以逺族日以繁必至不相維繫而昭穆<lb/>
<pb n="KR4e0026_WYG_005-34b"/>
之辨淆矣此世譜之所以不可不作也按譜公之受姓<lb/>
實始于楚之詹尹其後子孫遂以官為氏渉漢歴唐代<lb/>
有聞人中更變故莫能考至宋有諱範與適者從蘇文<lb/>
忠公㳺其名具在家集適傳二世生武徳大夫殿前統<lb/>
制諱青始以武弁起家扈從髙宗都杭是為公之髙祖<lb/>
武徳府君再傳而生武翼郎馬歩摠轄諱某以驍勇為<lb/>
都統夏貴麾下將從鎮鄂州㑹元兵南下移守陽羅堡<lb/>
病作歸家第俄而宋亡宋將校多持告身換新命以仕<lb/>
<pb n="KR4e0026_WYG_005-35a"/>
武翼府君獨歎曰吾雖偏禆欲為國効死而不克遂今<lb/>
運去物改尚藉是為哉遂脱尺籍與編氓伍教子讀書<lb/>
曰安知吾子孫不有以文學興者是為公之曾大父武<lb/>
翼府君生聲甫先生諱鏜聲甫先生生古寳先生諱鼎<lb/>
新江南平向之藉武階以進者率以新附待之遷徙挫<lb/>
抑不遑寧處而武翼府君之子與孫獨為元之幸民峩<lb/>
冠博帶徜徉士林之中可謂遺之以安者矣而皆未有<lb/>
顯于時者公為古寳先生𦙍子年十二三從鄉先生學<lb/>
<pb n="KR4e0026_WYG_005-35b"/>
有俊聲時虞文靖公之仲弟槃為蒼梧尹見而竒之妻<lb/>
之以子授易於梅坡甘先生楚材學春秋於我山劉先<lb/>
生彭壽二先生皆當世老儒以經術名世而公天資俊<lb/>
爽見趣卓絶能盡造其閫奥涵揉濬發為文操筆立就<lb/>
水湧山立可喜可愕然在勝國懐寳莫售僅為州助敎<lb/>
遭值更化遂以豐材碩學受知皇上日躋華要由中書<lb/>
博士六轉而為吏部尚書國家用之惟恐不盡其材遂<lb/>
復有兼官之命十年之内非以藻鑑而甄别人倫則以<lb/>
<pb n="KR4e0026_WYG_005-36a"/>
文章而鋪張神藻曾不混以他職可謂榮且顯矣而武<lb/>
翼府君之所以望其後人者亦至是而驗矣一䕫伏覩<lb/>
公之世譜見詹氏至公而大執譜歎曰公之先世所以<lb/>
貽謀者茍失其道能至是乎及從公史館預於纂脩之<lb/>
末見公日被顧問知公隂進嘉言以福天下則公之子<lb/>
孫益大於後者又可知矣他日光昭家乘為南楚世家<lb/>
豈不自公始乎乃不讓而序之<lb/>
　　　送朱質夫知寧逺縣序<lb/>
<pb n="KR4e0026_WYG_005-36b"/>
海之南環島之州四黎人居之黎之種二依憑深山不<lb/>
供貢賦者謂之生黎耕牧省地知供貢賦者謂之熟黎<lb/>
今州縣所治者則熟黎之外地也竊聞其俗其可以州<lb/>
縣治者已數百年于此夷習猶未變而其知供貢賦者<lb/>
稍咈其意亦易以生變矧素不知供貢賦者乎嘗試思<lb/>
之其人視中國言語雖不通衣服雖不同而其肢體顔<lb/>
面則固不異於人也彼其天性豈獨與人殊哉夷攷其<lb/>
故良由異時朝廷視為險逺不暇擇賢守令賢者既以<lb/>
<pb n="KR4e0026_WYG_005-37a"/>
險逺為解而不憚險逺者又多挾私之人至以軍使治<lb/>
之又漫不以承流宣化為事為之師帥如此幾何而不<lb/>
為異也尚望其能化哉天兵南下其地悉歸版圖皇上<lb/>
鑒觀前政之失一視同仁謂其地雖在要荒之外不可<lb/>
以不治治之不以他道必以儒術於是銓曹欽承上意<lb/>
不暇計道里之逺近險易授官如内地六七年來冠章<lb/>
甫被縫掖者殆徧其州縣而報政于朝者亦謂黎人之<lb/>
向化不獨熟黎而所謂生黎者亦皆願為省地之氓矣<lb/>
<pb n="KR4e0026_WYG_005-37b"/>
此豈不足以見儒效之白乎海昌朱質夫氏與余㳺有<lb/>
年矣端慎而有守其先君子之欲其以明經起家也作<lb/>
經訓堂以勵之質夫克遵先志刻意向學故秘書卿貢<lb/>
公泰甫以文學政事知名當世質夫實師事之學日益<lb/>
以髙識日益以廣聲藉藉矣㑹有詔興學杭守辟起助<lb/>
敎錢塘諸生未幾監察御史採訪至浙以質夫材堪守<lb/>
令不宜在散地遂薦于朝而有寧逺之命夫寧逺崖之<lb/>
屬邑崖視瓊管三州昔人有再渉鯨波之語往者尤難<lb/>
<pb n="KR4e0026_WYG_005-38a"/>
之質夫既拜命作而言曰幼而學之壯而行之吾嘗誦<lb/>
矣吾學不如古人吾志亦豈不如今人吾今幸有可行<lb/>
之地尚安敢計夫道里之逺近險易以格吾君之徳意<lb/>
哉朱衣象笏道過錢唐不見有難色詩曰藹藹王多吉<lb/>
士惟君子使此王遵過九折坂所以願為忠臣也歟質<lb/>
夫行矣吾知海南氣習之變自我朝始而四州之邑聲<lb/>
明文物之盛自寧逺始矣若夫變夷為夏其設施次第<lb/>
必有其道質夫政成而還吾請問其目焉<lb/>
<pb n="KR4e0026_WYG_005-38b"/>
　　　哀頌序<lb/>
嗚呼哀頌之作其始於秦人所賦黄鳥者乎魏晉而降<lb/>
七哀八哀之賦蓋皆權輿於此然不徒作也必其人節<lb/>
誼之髙文學之懿政治之美有足以起人思慕之心而<lb/>
後作也余觀仁和之士頌其縣令於既歿之後非所謂<lb/>
起人思慕之心而後作者乎令吳姓平易近民以洪武<lb/>
五年冬來為仁和今年冬十月以疾卒于官仁和劇縣<lb/>
自辰抵酉公務蝟如吳令闗决趨辦上不瘝官下不疾<lb/>
<pb n="KR4e0026_WYG_005-39a"/>
民至於學校之務世所謂不急者尤數數然加之意故<lb/>
其歿也人皆思慕之而哀頌之所由以作歟嗚呼世道<lb/>
不古都髙位食重禄者皆足以致人之譽自予所見多<lb/>
在於居官之日而不在於罷官之後於此尤足以信吳<lb/>
令之政之善也傳曰詩可以興觀是什者其亦有以感<lb/>
發也夫<lb/>
　　　送王孟起還括蒼序<lb/>
古者文武並用後世或釐而二之是以深衣之制可以<lb/>
<pb n="KR4e0026_WYG_005-39b"/>
為文可以為武蓋可見也漢時期門羽林皆知讀書而<lb/>
博物洽聞之家亦有投筆而起立功萬里之外取封侯<lb/>
者曷嘗有二乎哉今都指揮使徐公鎮浙之五年令行<lb/>
禁止境内寧謐人吏洽和乃日召武弁子弟之當世襲<lb/>
者敎之騎射擊刺又慮羣子弟志剛而氣鋭也不開之<lb/>
以仁義忠信之説示之以古今成敗得失之故則他日<lb/>
當大任必將昧於所施宜有碩儒以為之師公雅善金<lb/>
華徐先生遂延致之先生問學該洽且善牖導一時鼔<lb/>
<pb n="KR4e0026_WYG_005-40a"/>
篋而來者殆將百人而公又以文武之事可以並用而<lb/>
不可以並習乃中分其日之晷而從事焉敎道之行聞<lb/>
者莫不興起時王升孟起之尊人以千夫之衆分鎮括<lb/>
蒼孟起其𦙍子也不逺數百里聞風而來孟起軀幹頎<lb/>
碩人初見之以為彼將家子騎馬試劍其長也操觚弄<lb/>
翰必弗暇及或頗泛視之及與之交其容粹然其氣温<lb/>
然而見於歌詩又清婉有體裁則又皆曰此非韋布士<lb/>
也耶以此知天之生才不可以一道取也於是自公而<lb/>
<pb n="KR4e0026_WYG_005-40b"/>
下至於其師或嘉奬之中夏之吉將還省其親别余請<lb/>
贈余告之曰言乎禄秩則子之所承者不薄言乎才質<lb/>
則子之所賦者不凡至於材與藝則子之所見者亦異<lb/>
於人然則子之所藉者亦以厚矣何能為子言哉竊獨<lb/>
聞之皇上勵精圖治以致太平之具在於時之俊彦遂<lb/>
大興學校以振起之伏見詔條所及每不以文武殊科<lb/>
其意深矣今都使公之篤於奬勵蓋以皇上之心為心<lb/>
矣如孟起者其亦心都使公之心乎立身揚名孝之大<lb/>
<pb n="KR4e0026_WYG_005-41a"/>
者徒奉甘㫖特其小者耳歸哉歸哉毋遲遲其來也<lb/>
　　　送錢主簿序<lb/>
上既削平海内壹是用儒為治乃洪武三年冬詔以科<lb/>
目取士如前代之制又以取士有定額試于春官而或<lb/>
下第非其才之不逮是額隘也官之如得第且又驗其<lb/>
身言有入優等出身至或在正奏<hi>闕</hi>　甚盛典也於是<lb/>
越士錢尚絅允裳氏以㑹試下第得調杭之新城簿允<lb/>
裳裔出武穆王鏐今國子先生子予甫之冢嗣也姿敦<lb/>
<pb n="KR4e0026_WYG_005-41b"/>
茂克㢘慎自持而其文辭經藝又精敏過人其來新城<lb/>
縣當杭睦之交頃嵗戰爭為咽喉地民之存者無幾允<lb/>
裳與其縣之長披草萊剪荆棘以立治所招其遺民而<lb/>
撫字之雖徵輸有嚴曾不示苛以揺其生民皆徳之間<lb/>
趨事㑹府峩冠束帶立於太守之庭氣容恂恂若不能<lb/>
言或頗以尋常儒生易之及其承約束而退量事之輕<lb/>
重緩急如期而集則又莫不交口稱譽斯亦難矣自允<lb/>
裳而觀使例以下第之士棄之顧不遺才也耶余嘗怪<lb/>
<pb n="KR4e0026_WYG_005-42a"/>
異時三歳大比所在有司合千數百人試于其鄉百一<lb/>
為收而貢之春官其額不過三百人又取其一而遺其<lb/>
二而後進之天子謂之廷試其得賜官而去者僅百人<lb/>
而止以四海之廣而取士止於百人士焉由進竊慮當<lb/>
時有才之士如吾允裳者固亦不乏欲承一命之寵稍<lb/>
試以自見譬猶仰而望天何階可陞徒守遺經至於皓<lb/>
首而已以此而論士之生世未嘗不可用也惟患時不<lb/>
偶爾然則允裳其遇時者歟雖然大雅之詩曰芃芃棫<lb/>
<pb n="KR4e0026_WYG_005-42b"/>
樸薪之槱之序者以為能官人也夫棫樸非巨材也棄<lb/>
之奚損於治而大雅之君子不遺之者誠以天下之材<lb/>
鉅細長短當各適其用而治道由茲而成也如允裳者<lb/>
其得遇於斯世抑不謂之至幸也哉㑹允裳以滿將改<lb/>
調其邑之文學掾請余言以贈其行余疏陋無以為贈<lb/>
也謹告之曰投檄選部退拜而翁于辟雍之館晨昬有<lb/>
暇考論道徳之懿經制之術増益有所未至再命于朝<lb/>
揚芳邁烈當不止於佐縣時是吾黨之望也其勉之哉<lb/>
<pb n="KR4e0026_WYG_005-43a"/>
　　　送趙貴伯歸省序<lb/>
同郡趙貴伯直諒人也自其先以貴𦙍别居於台遺澤<lb/>
之所濡代以簪纓顯貴伯承世徳之懿肆志於學所致<lb/>
力者非獨辭翰而已至於他藝有切於士大夫之用者<lb/>
亦習而精之嘗以材辟掌吏牘于天官之府實司四方<lb/>
文學之選洪武五年夏予以貢詣曹始與貴伯相識貴<lb/>
伯篤鄉黨之好每詣曹謁見情誼翕翕熱也暨予捧檄<lb/>
而還貴伯笑謂予曰吾幸已及考不久請間歸省取道<lb/>
<pb n="KR4e0026_WYG_005-43b"/>
錢塘必與子握手西湖之上如期候之不至明年秋八<lb/>
月予以史事被召至則首問貴伯已調官蜀南去矣然<lb/>
後知貴伯之不果於請者迫於之官故也今年春正月<lb/>
予方危坐冷署有客踵門大㡌長裾癯然其形蒼然其<lb/>
色疾呼而進亟起而迓之則貴伯也拜揖問安否已始<lb/>
悉貴伯以蜀省之命奉表入賀正旦大禮慶成得請而<lb/>
來也於是而貴伯省親之志遂矣予聞之士之事親立<lb/>
身揚名為上飲食衣服之奉次之古之人有子在親側<lb/>
<pb n="KR4e0026_WYG_005-44a"/>
雖無離憂其志不樂者子在京師雖有離憂其志樂者<lb/>
是故孝子貴乎養志使貴伯向也得請未釋褐也吾慮<lb/>
不足以悦而親今為日雖久已幸一命于朝束帶執簡<lb/>
趨蹌後先顧不足悦而親乎然則貴伯之請非有待也<lb/>
蓋若有待焉爾國家方以孝理天下故不以貴伯在官<lb/>
為難而如其請是不欲以公義廢私恩也貴伯歸拜而<lb/>
親其尚勿以區區飲食衣服之奉為孝亟治裝西上鞠<lb/>
躬盡瘁揚芳邁偉奏最于朝調官便近母夫人尚康健<lb/>
<pb n="KR4e0026_WYG_005-44b"/>
板輿迎養以樂其志刻日可待萬里之行不足惜也<lb/>
　　　送朱彦昭北㳺序<lb/>
括蒼朱彦昭警敏有竒氣斂藏書冊順浙河而下訪予<lb/>
吳山之陽揖而言曰昭東鄙之人也蚤有志四方今者<lb/>
買舟北郭之外將過吳門渡大江泝淮泗而上抵于大<lb/>
梁之墟然後折旋而東至於鄒魯而後歸古之人有逺<lb/>
役者必請贈先生寧無一言半辭為我贈乎予語彦昭<lb/>
曩者天下用兵疆場彼此跬歩阻絶有志之士顧瞻四<lb/>
<pb n="KR4e0026_WYG_005-45a"/>
方蹙蹙靡所騁今天下一國四海一家願㳺之士茍持<lb/>
尺寸之繻雖北之燕南適越誰復何問子當英妙之年<lb/>
值太平之日其㳺也維其時矣雖然竊有告焉子出吳<lb/>
門登姑蘇之臺而眺全吳泰伯之遺風泯矣若闔閭之<lb/>
伯業不足弔也渡大江而觀波濤之洶湧中原既清祖<lb/>
豫州擊楫之志亦何足壯抵大梁入自東門問魏公子<lb/>
侯生執御之事而想其下士之意真足以得人之死力<lb/>
自今觀之蓋戰國相傾之習君子亦奚取焉若夫鄒魯<lb/>
<pb n="KR4e0026_WYG_005-45b"/>
蓋聖人之邦也入其境見泰山之髙曰吾聖人蓋嘗登<lb/>
焉見泗水之流曰吾聖人蓋嘗濟焉入其里見林木之<lb/>
茂廟貌之尊曰吾聖人之神明蓋於此乎出入焉請于<lb/>
祠宫攝衣而進拜于履前仰瞻徳容之盛吾知子之心<lb/>
若憤而起若悱而發矣凡人在遐陬僻壤誦其詩讀其<lb/>
書且猶想像而興起而况于親造其地而楫其風聲氣<lb/>
澤也耶今子之游必至于鄒魯而返蓋必有見於此矣<lb/>
予安用凟告為哉因念少嘗北㳺及還取道魯橋而南<lb/>
<pb n="KR4e0026_WYG_005-46a"/>
瞻望聖人之居不逺二百里以有内艱不果往然猶自<lb/>
慰後至未晚也未幾而兵事作矣今雖可㳺而年已衰<lb/>
邁不能以筋骨為禮而子請贈以行吾寧不為之悵惋<lb/>
他日子歸過錢唐凡渉歴之次第見聞之始末試為我<lb/>
陳之<lb/>
　　　陳氏世譜序<lb/>
按陳本媯姓有國在太皥之墟宛丘之側其地近楚遂<lb/>
為楚所并其國既滅子孫因以國氏至漢有為太丘長<lb/>
<pb n="KR4e0026_WYG_005-46b"/>
者以有徳聞其子元方季方有難兄難弟之目故凡氏<lb/>
陳者多祖太丘五代之際有諱環者自婺之東陽徙台<lb/>
之松里是為松里陳氏而松里陳氏以詩書起家其登淳<lb/>
祐丁未進士第者諱元龍由番陽尉仕至撫州簽判其<lb/>
登咸淳乙丑進士第諱䝉由寧國推官擢為國子録至<lb/>
元大徳間又有以雄才碩學受知世祖者諱孚由國史<lb/>
院編修超授禮部郎中奉使安南有功出佐列郡入直<lb/>
翰林則尤陳氏之傑然者其他領鄉書升舍選第奉常<lb/>
<pb n="KR4e0026_WYG_005-47a"/>
補文學掌故者亦累累有焉而松里之陳氏蔚為台之<lb/>
望族矣陳氏之良有名朂字永年者嘗用儒飾吏為州<lb/>
縣六曹長鄉稱老成洪武初元其子譽仕浙遂來就養<lb/>
㑹有詔定户版因占籍錢唐永年慮傳序寖逺而後之<lb/>
人或不知其所自出也乃本其傳序之次用世經人緯<lb/>
之例著為家譜以遺後之人以一䕫有里閈之好請題<lb/>
辭譜端嗚呼古無譜牒而嚴大宗小宗之法自宗法不<lb/>
修而尚門地於是而譜牒之學興蓋譜牒之設以待夫<lb/>
<pb n="KR4e0026_WYG_005-47b"/>
為之後者曰是為本之所自出吾則思所以崇本反始<lb/>
以存尊尊之誼曰是為支之所由分吾則思所以别生<lb/>
分類以立親親之道於是而先王叙倫理篤恩義之意<lb/>
勿論親疏逺近昭然可見惡有視同姓若路人者哉永<lb/>
年亟著茲譜可謂知務者矣傳曰智者無不知也當務<lb/>
之為急永年有焉<lb/>
　　　送廖思誠知安肅縣序<lb/>
自夫學校之興郡縣弟子員所在林立其間超等之材<lb/>
<pb n="KR4e0026_WYG_005-48a"/>
固亦甚多然求其樸且愿者則亦鮮見也余職教杭郡<lb/>
㑹弟子員缺取之有司得今知安肅縣廖生思誠生以<lb/>
弟子禮來見其質温其言確其升降進退不躁率既就<lb/>
學習為辭章經藝亦循序而進不務躐等以取近效蓋<lb/>
所謂樸且愿者也九年冬貢于太學為博士弟子居無<lb/>
何有㫖命集事四方如古行人之職或謂思誠非敏於<lb/>
事者是行也恐非所堪生聞之曰盡吾力之所能為而<lb/>
為之而已亦安敢不敏故每承命以出輒劬躬瘁力營<lb/>
<pb n="KR4e0026_WYG_005-48b"/>
畫趨辦無纎毫詭遇意以求速成而其所集事無弗集<lb/>
者既而稱思誠者藉藉此足以明樸且愿者之有為也<lb/>
余久不見生今年秋九月坐論堂上生冠帶濟濟趨前<lb/>
再拜謝曰某嘗受敎今䝉恩宰保定之安肅矣茲將上<lb/>
官願先生更益一言之教以往余謂生服勤王事者有<lb/>
年未嘗有缺失可謂難能矣然不過行人之職今也拔<lb/>
自布衣授以七品之秩付以百里之地緋衣象簡臨乎<lb/>
吏民之上為一邑長若可以誇於人然猶不自足而請<lb/>
<pb n="KR4e0026_WYG_005-49a"/>
敎焉此其志殆非安於小成者也且吾聞之治民之道<lb/>
無他在乎因其俗而導之爾安肅在易水上其地風氣<lb/>
剛勁其人質樸而勤事質樸則易敎勤事則易使以不<lb/>
自足之心而長易敎易使之民安肅之政其有不成者<lb/>
乎昔者孔子之門有子張焉其人務外至其問政孔子<lb/>
告之曰居之無倦行之以忠説者曰無倦則始終如一<lb/>
以忠則表裏如一生非學子張者吾觀其平日所為己<lb/>
若能用力於所謂忠者矣今為安肅無他言也惟益慎<lb/>
<pb n="KR4e0026_WYG_005-49b"/>
如集事時而己他日報政必以最聞屬生請敎謹以是<lb/>
為規<lb/>
　<lb/>
　<lb/>
　<lb/>
　<lb/>
　<lb/>
　始豐稿巻五<lb/>
</p>
<p>
</p>
  </div>
</body>
</text>
</TEI>
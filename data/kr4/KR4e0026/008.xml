<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>始豐稿巻八</head> <lb/>
    <p>
<pb n="KR4e0026_WYG_008-1a"/>
欽定四庫全書<lb/>
　始豐稿巻八<lb/>
　　　　　　　　　　　　明　徐一䕫　撰<lb/>
　　序<lb/>
　　　崇徳趙氏世譜序<lb/>
崇徳趙氏葢宋太宗之系自金紫光祿大夫諱善某生<lb/>
朝散大夫知臨安府汝能以贅居崇徳因占籍焉朝散<lb/>
府君之十世孫珪作為世譜而謂之崇徳趙氏世譜者<lb/>
<pb n="KR4e0026_WYG_008-1b"/>
非舉其本原也葢本其枝派占籍之地而識之也禮有<lb/>
大宗小宗以明本支趙氏之系浚儀其本原也是之謂<lb/>
大宗枝派散處如在崇徳者特小宗耳此崇徳趙氏世<lb/>
譜之所以作也按譜朝散府君生承事郎昌化縣丞崇<lb/>
宋承事府君生通直郎僉臨安府判必表通直府君生<lb/>
朝奉郎廣東經畧司主管機宜文字良珂朝奉府君值<lb/>
宋亡元初軍前承制遥授同知州事傳序至珪凡十有<lb/>
一世云宋氏之制設玉牒之官以序同姓其為書既苐<lb/>
<pb n="KR4e0026_WYG_008-2a"/>
五服之戚䟽為屬籍又䟽其官爵功過生死及男若女<lb/>
為類譜又推其所自至於子孫而列其名位者為宗藩<lb/>
慶系錄又考定世次分枝别派而歸於本統者為僊源<lb/>
積慶圖其法可謂備矣夫自經畧府君而上其世次名<lb/>
位當在玉牒宋社既屋圖籍皆遷而北子孫不可得而<lb/>
見珪懼其久而失實也自其已推而上之至于金紫府<lb/>
君而止定為崇徳趙氏世譜嗚呼玉牒亡而世譜作固<lb/>
其宜也如譜所序按而考之經涉三代五世在宋六世<lb/>
<pb n="KR4e0026_WYG_008-2b"/>
在元其在于今則珪之世也在宋者伯叔子姓佐縣典<lb/>
郡比肩接踵葢光顯矣<hi>闕</hi>　　元未見有名上三銓秩<lb/>
登百石此足以驗運去物改雖宗室之系不過為庶亦<lb/>
足悲也今天子奄有四海立經陳紀以貽萬世獻言<lb/>
者以為國家宜取法宋一切用儒上頗遵用其言首<lb/>
崇學校以為儲材之地而珪之伯仲方以俊秀選為<lb/>
諸生有祿食傳曰公侯之子孫必復其始其在兹乎<lb/>
珪持譜請序予既本其家乗之懿列于首簡併以<lb/>
<pb n="KR4e0026_WYG_008-3a"/>
予所望者俟之<lb/>
　　　送郭孝亷還廬陵序<lb/>
廬陵郭珵孝㢘人也其父號學顔先生負竒氣頗精地<lb/>
理學好游覽名山川至正中委其家事踰淮入浙縱觀<lb/>
五湖之勝至於吳興而止會天下亂欲歸不能僑居其<lb/>
郡之漣水上漣上之人慕與之游爭舘之久之死于客<lb/>
同郡羅孔碩李訥𦵏之道塲山之阿而㝷陽張羽為撰<lb/>
其行實揭諸墓珵固弗知也初學顔先生去其家時珵<lb/>
<pb n="KR4e0026_WYG_008-3b"/>
年方七嵗其後年日益以長念其父逺去鄉里既莫省<lb/>
所向且存歿不可知又亂未息顧瞻四方惟日夜號慕<lb/>
王師既平浙有至自淮隂者得其父客死吳興之槩以<lb/>
告珵珵泣曰是矣吾父死矣即日匍匐東下然未悉也<lb/>
蘄遇浙人悉之至曲阿之逆旅客有操浙音者銜哀問<lb/>
之則漣上所嘗舘糓其父之家之子姓也具告其父存<lb/>
歿歛殯顛末并以所向之道告之曰爾苐往張羽先生<lb/>
李訥先生固在也往主之無弗得者珵既至見張羽李<lb/>
<pb n="KR4e0026_WYG_008-4a"/>
訥領至道塲山指隆然起宿草中如所謂馬鬛封者謂<lb/>
珵曰此爾父體魄所藏也珵慟哭哀動路人既拜奠已<lb/>
將啟窆發柩以行顧單身隻力且資用乏絶未克即舉告<lb/>
于墓曰兒不孝歸措資用率兄琮刻以百日返𦵏兒罪<lb/>
大逆重弗敢逭也遂還其還也取道錢唐予見之珵以<lb/>
情事白其形羸然有可憐之色予解之曰子勿悲也子<lb/>
患不見爾父之體魄所在誠得見爾父之體魄所在資<lb/>
用不足慮也獨不聞范丞相蘓長公之為義乎石曼卿<lb/>
<pb n="KR4e0026_WYG_008-4b"/>
三喪弗舉范丞相以麥五百斛與之無吝色李方叔四<lb/>
喪弗舉蘓長公以故人所贈絹十疋絲百兩與之又以<lb/>
其薄且為告之同志助之二人者卒克襄事秉彛好徳<lb/>
人皆有之泝浙湍過彭蠡至于大江之西經涉二千餘<lb/>
里所見之人計不一二而足夫豈無范蘓其人乎吾固<lb/>
謂資用不足慮也惟率爾兄如期襄事斯無憾矣子尚<lb/>
勉之珵字伯珵年三十六志行有足稱云<lb/>
　　　送鄧尊師代祀三陵還朝序<lb/>
<pb n="KR4e0026_WYG_008-5a"/>
國家治定功成制禮作樂遂咸秩無文今年夏六月丙寅<lb/>
皇帝御奉天殿分遣公侯大臣代祀岳瀆海鎮又以前<lb/>
代帝皇有功徳在天下後世者禮宜不絶其祀乃即其<lb/>
陵寢所在如岳瀆海鎮儀以類祀焉而將事之使詔以<lb/>
𤣥門有道之士充焉浙水東有帝大禹宋孝宗理宗之<lb/>
陵葢所謂有功有徳者乃以屬之上清鄧尊師仲修甫<lb/>
尊師欽承明詔即日戒行七月癸未抵浙水東擇日齋<lb/>
戒恭出祀冊告于有司曰冊有皇帝名乃上所自署事<lb/>
<pb n="KR4e0026_WYG_008-5b"/>
至重也凡室之為明宫齋庖者器之為爼豆鈿罍者物<lb/>
之為牲牷醴齊脯醢者其加精潔豐美如式八月庚戌有<lb/>
事于禹陵丙辰有事於孝宗理宗二陵將事之夕雲收<lb/>
雨歛薦祼有容降登有數執事有恪誠意孚暢神靈昭<lb/>
格山谷遺民以為近世所無之曠典相與星棲露宿旁<lb/>
觀盛禮莫不舉手稱頌聖天子之仁徳美意而嘉使者<lb/>
之善於將事也厥既竣事將復命于朝徴余序之余惟<lb/>
國家蕆祀而及於前代帝王之無祀者甚盛典也漢唐<lb/>
<pb n="KR4e0026_WYG_008-6a"/>
及宋固有建廟修陵示褒崇者矣然或嵗一享焉三嵗<lb/>
一享焉而猶弗徧而近世之有天下者以相勝為賢一<lb/>
值運去物改雖有令主功德被於當時埀於後世然亦<lb/>
同為若敖氏之鬼今也聖明之見度越前代施德於九<lb/>
京之下漙徧無遺載諸祀典嵗以為常猗歟盛哉然将<lb/>
事之使不以屬之在朝之臣而以屬之方外之士抑又<lb/>
何也盖鄧尊師學道於龍虎山中有真純之行先是以<lb/>
髙士被召在京師講道德經于上前敷揚𤣥義稱㫖又<lb/>
<pb n="KR4e0026_WYG_008-6b"/>
嵗無雪奉㫖祈雪有應光承褒賛夫既有以上結主知<lb/>
兹所以有奉祠之選也歟或曰禮莫大於祀古之知禮<lb/>
者莫過於老子氏孔子葢嘗問焉意者聖天子以老氏<lb/>
之徒為深於禮斯遣之也不然鄧尊師之将事又何其<lb/>
中於禮也如是夫乃叙為鄧尊師代祀還朝序<lb/>
　　送朱仲誼就飬序<lb/>
吾友朱仲誼曠達人也自其少時學明經舉進士嘗有<lb/>
志於世用矣然僅小試出坐學官末座而天下有事紛<lb/>
<pb n="KR4e0026_WYG_008-7a"/>
爭一時未遇之士悉變其所學不鬻孫吳之書則掉儀<lb/>
秦之舌以干時取寵仲誼薄此不為也獨務博覽强記<lb/>
以涵蓄其胸中及天下已定國家大收材畯而用之而<lb/>
仲誼年日以老自度無以盡其力乃以嘗所涵蓄者發<lb/>
為謌詩縁情指事引物連類多或千言少或百字雲行<lb/>
水流金鳴石應有風人之體裁當其秉筆運思牢籠萬<lb/>
彚摩蕩九霄傲睨乎宇宙之内千駟萬鍾不知其為富<lb/>
也崇資厚級不知其為貴也然亦坐是蹈近世所謂詩<lb/>
<pb n="KR4e0026_WYG_008-7b"/>
窮者人見其酷嗜吟事或勸之曰此致窮具也何自苦<lb/>
如此則應之曰吾道然也毋預公事嵗行在午之正月<lb/>
忽告其嘗所往來者曰吾將别子而去吾上世家吳陵<lb/>
吾嘗渡江訪故鄉里族人昆弟故有在者見吾至甚喜<lb/>
咸為我治田疇闢居室請吾歸耕吾游浙久今老矣計<lb/>
亦歸耕為上未數日又謂其嘗所往來者曰吾末暇耕<lb/>
也吾兒以選得備任使幸有祿食昨日之夕有文書至<lb/>
迎吾就養吾亦惟之勉徇吾兒之志而後歸耕亦未晚<lb/>
<pb n="KR4e0026_WYG_008-8a"/>
也余曰是也以子之才而居田野偃息不過茅屋樹林<lb/>
之下往來不過農夫田父之客至於呻吟佔畢亦不過<lb/>
閭閻之態畎畆之事今而就養享有㫖甘好天佳日葛<lb/>
巾竹杖從二三老友翺翔乎康莊之衢仰而觀乎天子<lb/>
宫闕之壯宗廟之尊百官有司之富龍文虎氣五彩騰<lb/>
上結為卿雲心開目朗永言之發皆足以鳴太平之盛<lb/>
顧不偉歟而况棄晨昬之奉而退處於寛閒寂莫之濵<lb/>
亦非人之情也雖然國家功成治定制禮作樂一剗近<lb/>
<pb n="KR4e0026_WYG_008-8b"/>
代茍且之習今十有餘年矣比聞㣲更前制合祭天地<lb/>
以新一代之典竊意登歌之章亦必新之有薦仲誼於<lb/>
上而任之以製作者則勿以老為辭<lb/>
　　　送潘僉憲致仕還鄉序<lb/>
太原潘公奉先甫之僉按察司事于浙也六年于茲矣<lb/>
一旦以年滿七十上謝事之請公在異時以文學牖導<lb/>
藩王轉丞相掾遂列朝行敭歴華要中拜二千石出典<lb/>
東郡恩威並用吏民畏愛之會元籙告訖大臣柄兵在<lb/>
<pb n="KR4e0026_WYG_008-9a"/>
外率用便宜行事輒自官人一時奔競之徒如蟻附羶<lb/>
公不屑也乃自引去退處荒閒寂寞之表若將以老者<lb/>
今上既一海内盡收膚敏而用之有以公名薦於上者<lb/>
召至京師遂有僉司之命公既至浙會國家更化設官<lb/>
分職方務循名責實以圖治效而六亷之地尤上所注意<lb/>
以紏百司者時長貳缺員公日夜惕厲以中正凝志以<lb/>
精明建事權衡物宜布昭公道黼黻治體不矯激以為<lb/>
髙不玩愒以為達政無不舉事無不集得風紀之體焉<lb/>
<pb n="KR4e0026_WYG_008-9b"/>
浙葢東南都會與公並治者為方伯為連帥見公持法<lb/>
平允有所論斷則咨以為是焉為公所按者為郡縣為<lb/>
羣有司見公持法明恕有所建白則倚以為平焉及朝<lb/>
廷既允其請則皆有不懌之色一䕫忝以教職每月旦<lb/>
望肅公於授經之堂前導諸生拱受約束有以得公之<lb/>
為人則解之曰公以凝重之姿宏逺之量博之以詩書<lb/>
六藝之學以廣其識以輔其材是宜聲實並茂於維新<lb/>
之朝獨不觀之天之道乎四時迭運功成者退故曰老<lb/>
<pb n="KR4e0026_WYG_008-10a"/>
者不以筋力為禮三代之制四十始仕七十而致其事<lb/>
禮也歴代遵之國家定為著令有以哉今公去歸其鄉<lb/>
沐浴聖澤涵濡神化日與親戚故舊從容里閭之間山<lb/>
林之下以昭國家養老之誼顧不美歟然亦何可以私<lb/>
情而妨公義也乃率吾黨作為歌詩送之北門之外而<lb/>
一䕫為之序<lb/>
　　　名人尺牘題辭<lb/>
尺牘之設古者以通音問之具其制用版三尺髹其膚<lb/>
<pb n="KR4e0026_WYG_008-10b"/>
而書之以代紙後世以紙易牘而猶云尺牘者仍舊也<lb/>
山隂韓致用甫宋治平丞相魏國韓公琦之十世孫也<lb/>
雅善結交當世名人至正間士以文章事業顯者致用<lb/>
悉從之游人見致用有文獻之懿問學之富辭章之美<lb/>
亦待之如骨肉不見久之輒枉尺牘問候積之之久至<lb/>
百數十帖其子師可慮其久而散軼請鋟版以備家乗<lb/>
既彚稡成編題曰名人尺牘以余亦其父執也請題辭<lb/>
焉謹告之曰朋友之道無他貴乎敦情誼而已而情誼攸<lb/>
<pb n="KR4e0026_WYG_008-11a"/>
敦則在於通音問是故古之君子與賢者别去懼其或<lb/>
我棄也則囑之曰毋金玉爾音而有遐心夫以區區之<lb/>
音問至比之金玉其貴重可知己茲編之存一時名人<lb/>
與吾致用交者情誼藹然具在為之子者而可以廢楮<lb/>
視哉茍以廢楮視之則交游之道泯矣大凡子之事父<lb/>
固當無所不用其情況於父執之翰墨有髙山仰止之<lb/>
意存乎其間者哉若師可者可謂知所重矣歸拜而父<lb/>
為我謝曰幸哉有子如此可謂孝也已<lb/>
<pb n="KR4e0026_WYG_008-11b"/>
　　　送章琛序<lb/>
余被檄編纂郡志以志雖一郡之書其事類頗繁言於<lb/>
上官得職訓導于屬縣之士以助昌化章琛景文其一也<lb/>
琛性敏給凡編纂有當鈔錄者當檢覈者當訪問者吾<lb/>
謹以意授之琛鈔錄不倦檢覈不舛訪問不遺以禆余<lb/>
之不逮吾甚愛之書成上送于官復貺余長詩一首以<lb/>
别其詩引物連類㡬三百言屬對精切格調森整而其<lb/>
諰諰然願學之意溢於詞氣之表若欲推余為之師者<lb/>
<pb n="KR4e0026_WYG_008-12a"/>
自方今儕輩觀之以寡聞謏見自足者比比而是惡有<lb/>
琛者哉吾嘗論學以為凡天下之事皆有足惟學也不<lb/>
可以有足何也富人之所欲廩有餘粟籝有餘帛斯足<lb/>
矣貴人之所欲爵及五等祿及萬鍾斯足矣惟夫性命<lb/>
道徳之藴禮樂刑政之用古今治亂成敗得失之迹載<lb/>
于經論著于百氏紀錄于羣史者其廣若天其浩若海<lb/>
夫欲博極其㫖涯涘曷在也何可有自足之心乎是故<lb/>
學恒病於自足惟其自足是以不足今吾子䝉縣文學<lb/>
<pb n="KR4e0026_WYG_008-12b"/>
推擇助教其邑人子弟有師職矣而知己之不足人之<lb/>
有餘其進詎易量哉惜乎吾不足以發之也比修郡志<lb/>
知昌化章氏實宋慶厯丞相郇公之裔舊志南渡以後<lb/>
進士年表昌化章氏科不乏人典郡宰邑珪組相暎有<lb/>
累官至華文閣待制者皆琛之曾髙也古人云公侯之<lb/>
子孫必復其始此其時矣子尚勉之<lb/>
　　　序醫<lb/>
杭人有錢寳翁者其孫名鈞年十五六郡以俊秀選為<lb/>
<pb n="KR4e0026_WYG_008-13a"/>
諸生翁甚愛之今年夏六月暑盛鈞偶失飲食節中滿<lb/>
作寒熱日就殆翁嘆曰吾覬此兒之有成也方長而嬰<lb/>
茲疾柰何同郡有楊徳中者吾世契也號稱名醫且其<lb/>
人有雅徳愈吾兒非楊氏不能為吾盡力亟致徳中來<lb/>
徳中切脉已曰是醫法所謂傷寒似瘧者公幸毋慮吾<lb/>
謹當如法療之療之浹旬而愈嗟乎凡人之愛其子猶<lb/>
種樹者之愛樹也醫者之能祛疾猶愛樹者之去蠧也<lb/>
愛子者疾之弗祛雖有粱肉之奉不能為其味也愛樹<lb/>
<pb n="KR4e0026_WYG_008-13b"/>
者蠧之弗去雖有雨露之濡不能為其華也錢翁之所以<lb/>
有徳於楊氏之愈其孫之疾也如是歟雖然愛子以覬<lb/>
其成人也愛樹以覬其成材也覬其成人者不徒恃粱<lb/>
肉以廢藥石覬其成材者不徒雨露以廢鋤剔今使錢<lb/>
氏兒日長且成如樹之劔㧞而上至於十尋百尋他日<lb/>
為棟為梁以充國家之用則楊氏之施徳不既厚乎錢<lb/>
寳翁走告余曰走之徳於楊氏也葢嘗奉金為夀矣三<lb/>
進而三却之吾心終不能已願得先生之文張之余戲<lb/>
<pb n="KR4e0026_WYG_008-14a"/>
之曰然則文固重於金乎翁曰不然古人謂贈人以金<lb/>
不若贈人以言夫報之以金者金銷則徳亦泯讐之以<lb/>
言者言傳則徳恒存此其所以不同也願勿讓乃序而<lb/>
畀之<lb/>
　　　送沈新民還太學序<lb/>
國子先生沈新民以服闋還太學謁余請贈余辭以積<lb/>
病神思荒落不能以有言而新民請之固乃告之曰士<lb/>
之生世夫欲以有用之身不與草木同腐惟以其學見<lb/>
<pb n="KR4e0026_WYG_008-14b"/>
諸事功與夫文辭之問而已國家混一之初四方俊彦<lb/>
登于太學葢嘗簡其材器畧其年勞待之不次之位以<lb/>
觀其設施亦既著有聲光矣邇者又患士或狃於事功<lb/>
而論譔之地將有匱材之歎申命國子師取其問學已<lb/>
優㧞擢未及者設專師以教之且久其嵗月俟其涵蓄<lb/>
充溢他日有大論譔則以畀焉慮至逺也昔人有謂朝<lb/>
廷百官皆可雜以他材至於舘閣之任非文章不可葢<lb/>
亦如此新民敦慎而有志自其入太學克勤勵自將視<lb/>
<pb n="KR4e0026_WYG_008-15a"/>
一時並進之人躋華躐要漠然不以為意及丁外艱而<lb/>
歸祭𦵏外不廢學事家積書成肆日坐肆中務記覽以<lb/>
資下筆縁事命意吐千數百言浩乎沛然無窘束態觀<lb/>
其意不汲汲於事功殆將以文章為職業者此其志葢<lb/>
已有合於今日作新之意雖然文章非末技也叙述功<lb/>
徳鏤之金石埀之簡冊立乎百世之下聳世徳於百世<lb/>
之上揄揚諷詠叅之詩書而無媿斯之謂文章其用大<lb/>
矣而言事功者或少焉而吾以謂唐之韓愈宋之歐陽<lb/>
<pb n="KR4e0026_WYG_008-15b"/>
修其文章盛矣後世著作之家雖有髙世之才邁往之<lb/>
識猶至圓不能違規至方不能違矩及考其立朝行事<lb/>
直言讜議嘉謀偉畧赫然在人耳目何嘗後於事功此<lb/>
又志於文章者之所當知也余也材既不足以建立於<lb/>
世至於觚翰之事固已分之所當務亦嘗苦心勞思蘄<lb/>
追作者之後柰之何昬昩黭淺終亦莫能有所成就今<lb/>
老矣又加之病胡能為役哉見如新民者誠有艷焉於<lb/>
其行故以區區之見塞其請<lb/>
<pb n="KR4e0026_WYG_008-16a"/>
　　　葛孝子詩序<lb/>
清苑葛仲謙先生事母至孝元末之亂兵蹂燕趙而先<lb/>
生之母已歿先生携家居明府山中一日出山取供具<lb/>
忽暴風當道起奮怒簸擊行者飄去先生曰不祥必暴<lb/>
兵至神告我也亟還徙其家匿他處已而暴兵突至自<lb/>
風所發處他不避者悉被刼戮而先生家無恙翌日有<lb/>
慿於山媼者呼先生來前告之曰昨日驅風以報汝者<lb/>
我也以汝至孝故隂祐之爾於是燕趙之人咸謂先生<lb/>
<pb n="KR4e0026_WYG_008-16b"/>
之行通于神明而稱道先生者喧傳于道路部使者㢘<lb/>
得其實將上于朝如令旌表先生聞之曰孝實子職非<lb/>
分外事何敢貪天之寵走謝不敢當部使者嘉其自抑<lb/>
則又為本其孝事著為傳一時大夫君子且相率為詩<lb/>
歌以美之其冡嗣今監察御史師曾既裒詩成什授予<lb/>
序之嗟乎孝弟之道通于神明也如是哉葢先生之孝<lb/>
非世俗之所謂孝傳稱先生之母素患痿痺手足莫能<lb/>
自遂凡起居食息之節先生躬左右之日以為常不衰<lb/>
<pb n="KR4e0026_WYG_008-17a"/>
母或有愠色先生輒不自安依依然迎母意所向務愉<lb/>
悦之乃已母性嚴一日先生自外歸有酣色母稍戒之<lb/>
惶恐謝過遂絶酒不飲嘗奉母之官便身之物莫不畢<lb/>
給如在家庭然或出遇果蓏異味母未食必奉以遺母<lb/>
然後敢食後母以夀終慟哭絶而復甦勺飲不入口者<lb/>
三日𦵏之日哀動路人至禫亦不御酒肉凡若此類夫<lb/>
豈世俗之所謂孝是宜神明有以隂隲之也白華之詩<lb/>
雖亡其辭序者以為美孝子而作諸公發徳之什大篇<lb/>
<pb n="KR4e0026_WYG_008-17b"/>
短章金鳴石應其美孝子也盛矣播之四方匪徒曰詠<lb/>
歌之而已可以移風俗美教化詩曰孝子不匱永錫爾<lb/>
類此之謂也序而傳之不亦宜乎先生名守徳仲謙字<lb/>
也世為清苑縣人有文學用薦為其縣之教諭後調中<lb/>
山保定兩郡教授云<lb/>
　　　贈蔣正齋序<lb/>
人有言居必擇醫誠至言也吾素病疝至杭無㡬何時<lb/>
問醫於所常往來者咸曰老於醫者莫若蔣正齋甫已<lb/>
<pb n="KR4e0026_WYG_008-18a"/>
而疝作召正齋甫療之而愈其後又作又召療之又愈<lb/>
吾恃其人而疝不能為吾患去年秋九月坐論堂上風<lb/>
雨竟曰文籍在前注視見意趣然不虞沴氣之我襲也<lb/>
翌日肩背拘攣大作疾痛勢若鐵壁堅不可撼呻吟呌<lb/>
號旁人為吾股栗移時乃稍自遂如是者連晝夜不止<lb/>
間召他醫視之曰是為風滛宜服涼劑比服涼劑疾痛<lb/>
愈益加迺召正齋甫正齋甫至切吾脉曰吾切子脉有<lb/>
素今證得於飲食失時勞勩踰度榮衛不足所致宜服<lb/>
<pb n="KR4e0026_WYG_008-18b"/>
温劑子知之乎榮衛不足則受病也深受病也深則疾<lb/>
痛也暴劑茍非良亦不足以祛之正齋甫為人至誠懇惻<lb/>
視人之疾猶已之疾日來視吾病劑或非良輒走市肆<lb/>
不惜重價購之蘄以愈吾疾療之旬浹而疾痛不作今<lb/>
人為醫即病家召戒童御負囊箱以出既造病家驟引<lb/>
病者手左右按之曰某經受病宜某劑某經受病宜某<lb/>
劑以余觀之是直以意度之而已非真知其所以然而<lb/>
補瀉之也至於藥品則又有難言者葢藥品或出自殊<lb/>
<pb n="KR4e0026_WYG_008-19a"/>
方異壤逺不易致間有致者銖兩直百金僥倖奏功即<lb/>
以近似者代之欲求十全之效其可得乎嘗試論之醫<lb/>
猶將也醫而辨脉而知人之虛實猶將之待敵而知敵<lb/>
之堅瑕也知人之虛實而必以良劑祛病猶將知敵之<lb/>
堅瑕而以精卒破敵也是故為醫而不知人之虛實不<lb/>
善於醫者也為將而不知敵之堅瑕不善於將者也知<lb/>
人之虛實而劑不以良與知敵之堅瑕而卒不以精猶<lb/>
操割而器不利也孔子所慎惟戰與疾厥有㫖哉雖然<lb/>
<pb n="KR4e0026_WYG_008-19b"/>
因脉而知病因病而用藥其説具於黄帝岐伯之書與<lb/>
夫張長沙劉河間張易水李東垣之論著備矣大要辨<lb/>
脉用藥二端而已而不知辨脉用藥為不易也吾以瀕<lb/>
危之病頼正齋甫療之旬浹而愈非其所察者精所用<lb/>
者良其能致然乎吾具述之匪徒曰報徳而已且以使<lb/>
凡慎疾者當知擇醫之有素云<lb/>
　　　送王生甫序<lb/>
天之生材其聰明出于衆人之表者世固不乏也及觀<lb/>
<pb n="KR4e0026_WYG_008-20a"/>
其成或至泯㓕無聞而止此其故何哉葢材成於學學<lb/>
不至則材不成以余觀之學之至與否固存乎人而其<lb/>
為學之病大畧有三焉其一曰習俗奢靡而蕩心生有<lb/>
蕩心者不足以言學其二曰志氣剛戾而挾心生有<lb/>
挾心者不足以言學其三曰謏聞鮮見充然自以為有<lb/>
餘此之謂矜心有矜心者不足以言學三者而有一焉<lb/>
皆足以累學况兼有之乎人材之難成職此由也余職<lb/>
教杭郡擇子弟之俊秀者補為諸生得王甫孟端焉生<lb/>
<pb n="KR4e0026_WYG_008-20b"/>
從余受業者七年是能自勵而成其材者也生治經藝<lb/>
辭章日有程法其居當闤闠之衝聲音采色之靡曼華<lb/>
麗者觸耳目而是他稱良子弟者猶不免隨羣而出逐<lb/>
隊而趨以事佚游而生固未嘗一日離庠序而為此蕩<lb/>
心習也為人姿篤厚處師友間情誼懇欵余嘗病勢危<lb/>
甚生日來問候視余差則喜不差則頞蹙不自安推此<lb/>
而往則生之待他朋友可知己視彼之悻悻然若有所<lb/>
挾者何可同日語生之治經也有疑必問之審而止其<lb/>
<pb n="KR4e0026_WYG_008-21a"/>
讀史也有窒必辨之暢而止至其作為文字也既成濡<lb/>
筆請改竄余視之其搆思也逺其遣辭也逹其布置也<lb/>
有序不至茍足篇段而止同學之友皆推之余亦謂生<lb/>
有作者風葢頴出者數奬進之而生曾無矜色方欿然<lb/>
自以為不足夫豈好誕者哉嗟乎木之生于窮林也絜<lb/>
之百圍而不足於廟廊之具者癭累之也玉之生於深<lb/>
山也孚尹旁逹而不足於宗廟之器者璺累之也生為<lb/>
學而能屛去為學之病而材不底於成者吾未之信也<lb/>
<pb n="KR4e0026_WYG_008-21b"/>
國朝著令州縣廩食生肄業三年之上者貢于太學薦<lb/>
加教養老其材而用之甚盛典也雖然人材之弗成以<lb/>
有如前之所云累之也茍無如前所云雖在遐陬僻壤<lb/>
猶將有成况鼓篋于天子之學育材之海乎他日立朝<lb/>
敷張神藻潤飾鴻業揚聲光于當世者在生輩矣吾雖<lb/>
老尚及見之生行有日其同學友孫生善請曰甫之行<lb/>
願有贈乃本其所以自勵者而為之序<lb/>
　　　時雨詩序<lb/>
<pb n="KR4e0026_WYG_008-22a"/>
洪武十年夏六月浙河西東自庚戌至於乙亥凡二十<lb/>
有六日田疇俱璺苗有悴色民方以為憂翌日丙子日<lb/>
加酉少女㣲風羣鳥翔鳴或以為雨證已而𤣥雲四布<lb/>
雷電交作大雨如澍夜至二鼓少止及四鼓又雨盡一<lb/>
日乃止於是膠者以䟽璺者以脗悴者以榮維時穉秋<lb/>
凉野空逈澄霄朗徹物意舒暢百官有司庶民父老交<lb/>
相為賀以為有年時監察御史王君行部至浙覩茲大<lb/>
霈顧謂章逢之士曰此時雨也盍有以歌詠之一䕫聞之<lb/>
<pb n="KR4e0026_WYG_008-22b"/>
有道之世五日一風十日一雨年榖順成物無疵癘民<lb/>
不夭札而太平之象見焉乃者浙下大水民以阻饑告<lb/>
上貽九重之憂至形清問聖人之徳與天地通感召之<lb/>
機在乎轉移之頃是以今年六月雨不違時而有有年<lb/>
之望也語有之不先不後之謂時使是雨也先時而至<lb/>
苗其秀乎後時而至其能實乎弗秀焉實此六月雨所<lb/>
以見書於春秋也耳目之司以觀風為職斯民也遭逢<lb/>
上瑞驩欣悦懌而不知誰之為之者此良御史所以屬<lb/>
<pb n="KR4e0026_WYG_008-23a"/>
吾黨之士歌詠之庶㡬乎康衢擊壤之謡也嗟乎涵泳<lb/>
神化沐浴膏澤頋惟鯫生何足以形容之雖然不敢辭<lb/>
也乃書為時雨詩序<lb/>
　　　徐恭字序<lb/>
徐生恭自成童時入學校為諸生今年秋當貢于胄監<lb/>
請曰古者冠而字恭雖未能据禮以冠而年則及矣今<lb/>
去此而處于衿佩之林辱與恭友者必不肯以名呼恭<lb/>
事先生于茲有年矣願字之俾得便於稱謂且因以自<lb/>
<pb n="KR4e0026_WYG_008-23b"/>
朂余告之曰恭主容敬存乎内恭見乎外字生曰士容<lb/>
為宜夫人學修於已行孚於人衣冠文物在士君子之<lb/>
列固非山氓野竪塗商市賈之並也動作容貎人皆于<lb/>
我乎視瞻是以揖讓登降獻酬俯仰莫不有容故君子<lb/>
慎容焉記禮者曰足容重手容恭目容端口容止聲容<lb/>
靜頭容直氣容肅立容徳色容莊以謂見於揖讓登降<lb/>
獻酬俯仰者如此為容而不悖乎禮行之於家則父子<lb/>
親兄弟睦行之於鄉則長幼順朋友洽行之於朝廷則<lb/>
<pb n="KR4e0026_WYG_008-24a"/>
君臣正上下和甚矣士之容不可不慎也其人仁也其<lb/>
容寛裕而溫厚其人義也其容嚴毅而方正其人孝也<lb/>
其容慈慎而惻怛君子於容而觀徳焉春秋之時成子<lb/>
受脤不敬楚令尹無威儀然不免君子之譏無徳故也<lb/>
生因事思義其務知所慎乎吾見生氣和色莊無浮躁<lb/>
習而有老成之風自其來學習經藝辭章不務躐等而<lb/>
務實詣行文析理皆不茍月旦暮朔望㑹講與凡賔友<lb/>
之至俾生相禮周旋中榘度吾甚愛之今也登于胄監<lb/>
<pb n="KR4e0026_WYG_008-24b"/>
養成徳器他日纓弁執玉接武䕫龍之後使人望而敬<lb/>
之頋不偉歟如生者出可以羽儀於天朝矣尚勉之哉<lb/>
　　　送張員外還永嘉序<lb/>
君子之出處安乎天而已天者理勢之自然也以人事<lb/>
驗之如寒至而裘暑至而葛饑渇至而食飲是也其或<lb/>
未至而迎之已至而遏之是皆不能安乎天者也永嘉<lb/>
張君時彦篤厚人也常以明經教其邑之子弟去年秋<lb/>
詔求博學之士郡大夫以張君薦趣裝上京師與天下<lb/>
<pb n="KR4e0026_WYG_008-25a"/>
之以博學貢者旅見于天子之廷親承顧問者數四擢<lb/>
都官員外郎朝廷用之如恐不盡其材曾僅三月改司<lb/>
門未㡬又改司封光采煥發斬焉太阿之出匣聞者愕<lb/>
之謂為竒遇今年夏五月上念羣臣勤勞王事將思所<lb/>
以休息之俾各自陳其志張君謹上奏曰臣無他故顧<lb/>
獨有老母年八十又三無他子侍飬烏鳥私情誠有不能<lb/>
自已者敢昩死以聞上若曰惡有使人母老而不得養<lb/>
者乎其即歸養翌日具冠裳詣闕扣首謝遂買舟東下<lb/>
<pb n="KR4e0026_WYG_008-25b"/>
方張君教其邑子弟時泊然自守曷嘗有希慕寵榮之<lb/>
心一旦起自布衣遂䝉不次之擢日見嚮用半嵗三遷<lb/>
無非青雲之境固將鞠躬盡瘁為國宣力以樹勲名何<lb/>
敢有退休之念乃今以親老得賜告而歸如張君者其<lb/>
進其退何嘗容心于其間哉亦安乎天而已夫天固未<lb/>
易知也所可得而知者盈虛消長之相乗不期然而然<lb/>
葢亦若是余也涉歴患難之日久當夫事機之來𠖇然<lb/>
不可臆料徐而驗之然皆不能違乎天天之於人何嘗<lb/>
<pb n="KR4e0026_WYG_008-26a"/>
數數然加之意而人之所值自不能違之爾張君道過<lb/>
錢塘為余陳其所遇且請贈甚懇余雖數竒不能如張<lb/>
君之際㑹觀其出處是殆所謂安乎天者因并以余之<lb/>
素所信者告之<lb/>
　　　送周照磨改調序<lb/>
南昌周君叔勉之為浙江布政司照磨也僅四閱月廷<lb/>
議以諸司庶府員多者省之而叔勉所居官在省員之<lb/>
列當改授于朝僚友曲江唐君某廬陵蕭君某惜其去<lb/>
<pb n="KR4e0026_WYG_008-26b"/>
咸為歌詩以紓其欲留不可之情而屬一䕫以序初叔<lb/>
勉隠居南昌郡城之東其地清曠西山秀色可攬而有<lb/>
何湖數百頃水波演漾煙霏晝騰白雨坌集叔勉世居<lb/>
其上藝有園田居有室廬凡給公上奉祭祀待賔客之<lb/>
需舉無不足族聚亦甚盛嵗時宴饗長幼畢集親睦之<lb/>
情藹如叔勉蚤失所怙大父實教育之築堂以奉甘㫖<lb/>
曰親親堂隂有竹數百箇掩暎雲日雨至時其聲琤琤<lb/>
然若鳴竽瑟作亭竹間以挹其趣曰雨竹方是時叔勉<lb/>
<pb n="KR4e0026_WYG_008-27a"/>
悠然自得殆若無志於當世者今年春二月上遣使者<lb/>
奉勑符四出設科目以求天下未用之士布列中外用<lb/>
圖維新之治有司以叔勉聰明正直應詔既見上㝷授<lb/>
前官叔勉器識闓朗其居官也悉心贊畫以承方靣重<lb/>
臣宣布之意事無不舉譬之明珠深藏弗耀之日久一<lb/>
旦出淵其光有煒以故上官甚禮之而其僚友所以惜<lb/>
其去之深也雖然惜其去者私情也詩不云乎藹藹王<lb/>
多吉士惟君子使曷嘗局於一職久於一方哉叔勉行<lb/>
<pb n="KR4e0026_WYG_008-27b"/>
矣穹資峻級可立而致無俟蓍龜而區區之見則欲叔<lb/>
勉施之他官者視今茲施之贊畫者益加之意無適而<lb/>
非青雲之地矣走雖耄猶幸見之<lb/>
　　題䟦<lb/>
　　　題傳大士三教像<lb/>
錢塘性天義師慈慧有戒行能以聲音為法事雅好收<lb/>
佛祖像一日持一軸示予請題其像圓冠方履而被袈<lb/>
裟曰此傅大士像也按大士諱翕字𤣥風義烏人少業<lb/>
<pb n="KR4e0026_WYG_008-28a"/>
漁有妻子嘗遇梵僧以宿縁曉之竟與其妻子去之雙<lb/>
檮樹間修苦行明佛理其後業成去謁梁武帝能以神<lb/>
通動之遂延大士講經秘殿甚見尊禮至陳大建初化<lb/>
去此其始末也今所畫像具世俗所謂三教衣冠有合<lb/>
三為一之意竊謂大士生齊梁間其時佛法方盛勿論<lb/>
老氏雖吾孔子之道亦未有以勝之大士固不必預慮<lb/>
他氏見詆而示人以同也而畫者為是何哉蓋佛之説<lb/>
有謂未來世當有具如是衣冠而示人以同者故畫者<lb/>
<pb n="KR4e0026_WYG_008-28b"/>
逆而為之以沮世之詆異端者此其或然歟然非予之<lb/>
所敢知也因師之請䟽其畧而歸之<lb/>
　　　䟦虞文靖公張外史墨蹟<lb/>
右虞文靖公禪偈四首句曲外史張公近體一首今靈<lb/>
隠瀞禪師之所藏也虞公字畫雖以目眚故行勢欹傾<lb/>
而其姿態溫潤自足以見其舘閣氣象外史固不以字<lb/>
名而其筆意清圓隠然有山林風格初禪師往謁虞公<lb/>
于臨川山中以四偈投贈而公答之如前歸而訪外史<lb/>
<pb n="KR4e0026_WYG_008-29a"/>
於錢塘南山并以所得四偈見時外史方賦詩送危檢討<lb/>
遂附此詩于虞公紙尾以歸禪師虞公晚年雅嗜禪理<lb/>
其言語意識超入無塵有非凡近所能窺測於荅禪師<lb/>
四偈可見外史素尚𤣥學其於禪理若非所知故其䟽<lb/>
于所附詩後自謂吾不解作禪語抑豈佛老異趣耶不<lb/>
然何以有是語也覽者當自得之<lb/>
　　　䟦趙鄧虞黄帖後<lb/>
右趙文敏公借佛書小帖一虞文靖公與方外交帖二<lb/>
<pb n="KR4e0026_WYG_008-29b"/>
黄文獻公與同年友帖一其用硬黄紙臨逸少八日帖<lb/>
則鄧文肅公之筆紙尾䟽云此余十八年前所臨後有<lb/>
莊節韓先生䟦語四公文章名位前後相望莊節之濳<lb/>
徳亦何可及而其翰墨此巻具有之一䕫晚出乃得悉<lb/>
覩豈不快哉<lb/>
　　　題雪庵臨蘭亭帖<lb/>
雪庵昔在至元大徳間以楷書大字名世所書碑版至<lb/>
徑㝷尺今猶有存者而未嘗見其小字錢塘錫上人示<lb/>
<pb n="KR4e0026_WYG_008-30a"/>
余以所臨禊帖其後有宋牟大理巘元趙承㫖孟頫䟦<lb/>
語雪庵自䟽云予書此帖時年七十有二頗自詫其嫵<lb/>
媚氣大理公有文學重望承㫖公與雪庵同朝書法妙<lb/>
絶名不在雪庵下咸相推重予不解書竊謂雪庵字畫<lb/>
譬如相馬不當貴肉而貴骨也知書者以為何如<lb/>
　　　䟦虞訢張三公墨蹟<lb/>
此巻詩凡九首葢越僧天然上座之法屬古鏡上人之<lb/>
所藏也初上座游江西謁故内翰虞公于臨川山中得<lb/>
<pb n="KR4e0026_WYG_008-30b"/>
絶句三首其苐三首則并柬前龍翔住持訢公上座持<lb/>
見請和又得三首及過錢塘以見勾曲外史張公復請<lb/>
和焉又得三首故總九首云大厯至順間虞公以文章<lb/>
擅名天下當是時釋有訢公老有張公亦各以文章鳴<lb/>
若將以竸爽焉者虞公雅相推重與結方外之好篇章<lb/>
往來無虛月三公既相繼化去片言隻字之存於今者<lb/>
得而觀之猶足以見其風流文雅矧茲一紙而三公之<lb/>
筆墨具存乎運去物改山川寥閴人物渺然把玩之餘<lb/>
<pb n="KR4e0026_WYG_008-31a"/>
不能不為之興<hi>闕</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0026_WYG_008-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　始豐稿巻八<lb/>
</p>
<p>
</p>
  </div>
</body>
</text>
</TEI>
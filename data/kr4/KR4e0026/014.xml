<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>始豐稿巻十四</head> <lb/>
    <p>
<pb n="KR4e0026_WYG_014-1a"/>
欽定四庫全書<lb/>
　始豐稿巻十四<lb/>
　　　　　　　　　　　　明　徐一䕫　撰<lb/>
　　碑<lb/>
　　　故元明威將軍平江等處水軍都萬戸府副萬<lb/>
　　　　户葉君墓碑<lb/>
君諱應槐字文舉後以字行世為台之臨海人曾大父<lb/>
某大父某皆不仕父謙夫仕至嘉興路照磨兼承發架<lb/>
<pb n="KR4e0026_WYG_014-1b"/>
閣卒扵官臨海葉氏自丞相信國公夢鼎顯扵宋季比<lb/>
閭族黨以詩書相尚君之伯叔亦並以儒術起家為郡<lb/>
文學君兄弟九人照磨府君捐館時君方九嵗服喪如<lb/>
成人親族憐之姿爽朗讀書過目成誦書翰有晉人筆<lb/>
法身長七尺倜儻有氣㮣且儇㨗過人善騎射至正初<lb/>
海上冦起朝廷發兵殄之未㨗君奮袂起曰此吾取功<lb/>
名時也因結集鄉兵圖之未舉而情露冦將覆其家潛<lb/>
挈家遯過浙㑹朝廷置水軍都萬戸府行省丞相達實<lb/>
<pb n="KR4e0026_WYG_014-2a"/>
特穆爾承制募君補水軍千户君以所部鄉兵就募駐<lb/>
杭州君素諳海上利害條陳殄寇之䇿如指諸掌丞相<lb/>
韙之尋陞水軍萬户行省方議大出舟師而海冦欵伏<lb/>
君切齒不已行省猶以防海為務調君出鎮海寧州之<lb/>
園花鎮會天兵渡江南御史臺失守移治紹興御史大<lb/>
夫強通選属帥守禦臺城君以所部徃應命三年外兵<lb/>
無敢犯境者朝廷實授明威將軍平江等處水軍都萬<lb/>
户府副萬户強通罷去繼居臺端者非材臺城内亂先<lb/>
<pb n="KR4e0026_WYG_014-2b"/>
是泰州張氏據蘇湖松秀等郡杭越猶聽行省莭制扵<lb/>
是遣其部將㨿臺城臺綱遂弛君亦失兵柄將取道扵<lb/>
海入朝時海上未靖慮蹈宿憾卜之得屯之上九乗馬<lb/>
班如泣血漣如卜者以為不吉遂止退處散地君雖困<lb/>
抑而氣不少衰張氏臣有怒其不下已者加之以罪械<lb/>
繫至蘇州將白扵其主殺之君處之自若張氏見之曰<lb/>
此有用人也何至是破其械釋之然猶覊縻不遣未幾<lb/>
天兵下蘇州徙凡故有官者扵河南之開封君亦在從<lb/>
<pb n="KR4e0026_WYG_014-3a"/>
中既至開封人初見之曰故偏禆也頗易之及見其談<lb/>
論皆本據經史曰此儒者争遣子弟來學君曰此固吾<lb/>
素業為之亦何害已而人見其訓迪有法戸外之屨日<lb/>
滿則又曰吾棄此久今已老安用此呶呶為哉皆謝遣<lb/>
之居開封十有五年歿扵上十字街之寓舎享年六十<lb/>
有五洪武十四年十月七日也前配汪氏繼配丁氏子<lb/>
男三人長虎都次仕和次越生女一人適廬州李權孫<lb/>
男<hi>闕</hi>　人曰<hi>闕/</hi>曰<hi>闕</hi>曰坦曰載孫女一真童汪夫人前<lb/>
<pb n="KR4e0026_WYG_014-3b"/>
君十四年卒殯蘇州丁夫人前君五十一日卒殯開封<lb/>
虎都越生皆籍開封仕和以君卒之明年十月十一日<lb/>
奉君與兩夫人之喪至合塟扵山隂縣承務鄉包家塢<lb/>
之原君雖以武弁起家而不失韋布之行治家有法嚴<lb/>
扵教子稍違禮輒叱責之終日不假以辭色雖處亂世<lb/>
所依以取功名者非乃心王室者不附樂扵周亟觧衣<lb/>
衣人推食食人不吝且好賔友茍賔友至傾貲為具相<lb/>
欵洽在開封無聊不平之鄉茍得一二同志輒相携而<lb/>
<pb n="KR4e0026_WYG_014-4a"/>
出游宋氏故宫徘徊艮嶽之下呼酒引滿慷慨懐古酒<lb/>
酣南望賦懐越之章擊莭歌之扵悒泣下君本台人而<lb/>
久居越樂其佳山水因卜築焉故其謫居也每語其子<lb/>
曰以天之福得還故丘魂魄其庶安乎夫何天者不副<lb/>
其願至於客死亦可悲哉余與君同里閈君戍海寧時<lb/>
嘗擁騎訪余扵客館抵掌劇談終日夜余亦嘗造其軍<lb/>
府已而軍事日殷不能數相見乃遂至於永訣仕和以<lb/>
余為知其父持其友越人王莭所為狀泣而請銘余亦<lb/>
<pb n="KR4e0026_WYG_014-4b"/>
幸君之有子也乃為之銘銘曰<lb/>
君之生也去文就武亦可謂瓌瑋不羣者矣柰何馬方<lb/>
馳而或勒之車方縱而或柅之詎非有其志而無其時<lb/>
者乎窮通得喪誰之所尸事有固然抑又何悲<lb/>
　　　王真士壽蔵碑銘<lb/>
杭佑聖觀之延真館有真士曰王君景舟既豫營冡壙<lb/>
于西山蓮花峰之下凡衣衾棺槨以及銘旌之類亦皆<lb/>
備具而属其友毛君起宗言扵余曰死生者晝夜之道<lb/>
<pb n="KR4e0026_WYG_014-5a"/>
也惟不死不生乃無晝夜而一氣之所聚則不能獨免<lb/>
吾將以吾之有晝夜者為之地焉願得徐君為我誌之<lb/>
庶吾未瞑目時得一覩焉亦足快也余曰異哉真士之<lb/>
見也非一死生觧外膠者其能然乎余乃不辭而叙其<lb/>
平生之槩為王真士壽蔵碑云真士世為錢唐人名應<lb/>
瑾景舟其字也父徳原母沈氏兄弟四人而真士行居<lb/>
四始生時其母夢紫氣滿室稍長氣韻凝重奉祠神明<lb/>
惟謹識者曰此道噐也非人家兒年十八從鸐林宫沈<lb/>
<pb n="KR4e0026_WYG_014-5b"/>
日瑞度為道士佑聖觀者故宋孝宗之潛邸也地勢亢<lb/>
爽林木䓗蒨飛樓傑閣在烟霞之中城府之僊都也星<lb/>
冠霞珮之侣集焉真士入處其觀之延真館精究𤣥業<lb/>
造詣出同軰上主領觀事者噐之請知庫司事金糓之<lb/>
出納了無所濡陞充提舉觀事真士德譽日隆其後遂<lb/>
為𤣥門尊宿洪武三年四十二代天師畀號教門髙士<lb/>
洞微真隐純一法師住持𤣥妙觀同領本府諸宫觀事<lb/>
又三年嗣天師加授東華𢎞道純一法師教門真士貞<lb/>
<pb n="KR4e0026_WYG_014-6a"/>
白先生住持龍翔宫兼領本府諸宫觀事此真士之履<lb/>
歴也真士雖以無為為宗扵道家法所以興雷致雨者<lb/>
尤盡心焉當世神師若王盤隐何東霞鄧子臯鄧仲修<lb/>
皆師事之咨决法要真士心志純一日游乎神明之庭<lb/>
杭地大物衆邦人或以旱乹告有民人社稷者走真士<lb/>
所陳懝真士用其術發揚蹈厲鼔舞隂陽之槖籥雷作<lb/>
雨至若呼而應前後二三十年之間以旱乹告者惟真<lb/>
士是頼此真士之道術也真士在龍翔時以興廢補弊<lb/>
<pb n="KR4e0026_WYG_014-6b"/>
為事而佑聖觀乃其業成之地頽圮尤甚凡棟宇之撓<lb/>
屈者赤白之漫漶者皆撤而新之且性至孝善事父母<lb/>
父母歿購地五畒扵南山之金沙塢塟其父母而為祭<lb/>
享之所俾其從子奉祀所以厚其親者不以托迹𤣥門<lb/>
而或後焉又雅好結交名勝如故楊提學㢘夫張外史<lb/>
伯雨俞山人子中今玘講經大<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>仁講經一初或師或<lb/>
友情好甚篤其崇本始敦交好又如此初真士謝龍翔<lb/>
之席歸延真館䟽種藥畦作洗竹亭浚天一泉置吹笙<lb/>
<pb n="KR4e0026_WYG_014-7a"/>
石築馭鶴臺而日逍遥其間曰吾聊以盡吾之有夜旦<lb/>
者爾他無所為也余告之曰真士亦誠異扵人哉且吾<lb/>
聞之古者王公貴人盛年而為椑嵗一漆之有事則載<lb/>
以從初不以蚤為諱惟夫昧者不知制事於未然故有<lb/>
以為諱者一旦倉卒卒堕扵墨子之所謂薄不免為君<lb/>
子所誚聞真士之風其亦少自廣乎乃為之銘銘曰<lb/>
名山西來何秀特金精煥發光<graphic n="KR0974" url="https://raw.githubusercontent.com/kanripo/KR-Gaiji/master/images/KR0974.png" mimeType="image/png"/>奕天日照耀菡蓞拆<lb/>
下有陽崗氣攸積𤣥門上士操卓識坐視夜旦如一息<lb/>
<pb n="KR4e0026_WYG_014-7b"/>
甲子未周卜窀穸辨方置臬龜乃食曰吾遺蛻此其宅<lb/>
冡人運钁仭丈尺黄膓深錮隂□塞厖洪久閟俄洞闢<lb/>
數實有待非偶適山靈藪怪紛衛翼孰敢躪之我其斥<lb/>
此維有道之兆域髙風不磨過者式有弗式者視兹刻<lb/>
後千萬禩無終極<lb/>
　　　平山禪師塔銘<lb/>
佛法至扵中國愈傳而愈盛由其度門廣大故每有辨<lb/>
才福德兼備之士出乎其間以任負荷之寄時遇緣合<lb/>
<pb n="KR4e0026_WYG_014-8a"/>
遂能以廢為興續佛慧命扵無窮也若平山林禪師者<lb/>
蓋其人焉師諱處林字平山杭仁和王氏子母黄氏師<lb/>
既誕比旦有異僧過其家持木刻梵僧像長僅尺許遺<lb/>
其父曰此即汝所生兒也語訖不知僧所徃其父與母<lb/>
異之曰必佛種也因不茹葷肉以保佑之年十二即欲<lb/>
出家學佛父母亦以其有宿因弗奪其志投禮其邑之<lb/>
廣嚴寺僧廣脩為薙度師十七即受具戒頃之告其母<lb/>
曰兒欲叅學四方母曰此汝分内事也為治衣械使行<lb/>
<pb n="KR4e0026_WYG_014-8b"/>
不數日復還見母其母亦忍愛隔壁語之曰大凡學佛<lb/>
當持不退轉心何趑趄若是因痛自警省泝濤江上金<lb/>
華山謁及菴信禪師扵西峯及菴一見噐之命處侍室<lb/>
一夕師在左右及菴撚紙沁膏以代蠟燭因舉以示師<lb/>
曰龍潭吹滅汝作麽生會師方擬荅及菴即揜其口因<lb/>
是省悟會及菴遷主湖之道塲禪寺師從之來遂典其<lb/>
蔵鑰一夕及菴陞座叅學畢集發百餘問隨問隨答如<lb/>
瓴建水衆皆伏其機鋒之㨗既而及菴化去師若失所<lb/>
<pb n="KR4e0026_WYG_014-9a"/>
依歸聞虛谷陵禪師在仰山門庭孤峻莫有當其機者<lb/>
遂徃江西求印證焉師初在衆中未有知者一日有僧<lb/>
持茶瓢請頌頌者滿巻其僧持呈方丈虛谷讀至師所<lb/>
為頌不勝驚喜曰宗門有人不可以常職處之處以第<lb/>
二座主賔之間相與激揚此事猶龍樹之待雲門久之<lb/>
去游江漢湖湘間徧禮祖塔而還皇慶癸丑出世大慈<lb/>
山之定慧禪寺辦香所歸遂為及菴之嗣延祐戊午嘉<lb/>
興之當湖張氏新建蘭若曰福源請師開山師為創立<lb/>
<pb n="KR4e0026_WYG_014-9b"/>
制度重䂓疊矩纎悉備具使來者有所遵守後至元庚<lb/>
辰遷住中天竺禪寺三年髙公納麟由樞宻使出為行<lb/>
宣政院使以拯教門為已任凡選住持必推有徳望者<lb/>
諸妄庸不得倖進浄慈禪寺杭之大方也自昔號稱五<lb/>
山而廢弛為最甚公素知師有道行以謂净慈住持非<lb/>
林公不可據猊揮麈之後學徒雲集動至萬指常儲不<lb/>
給至募施以贍之施者向風而至乃事興造殿堂門廡<lb/>
及阿羅漢殿棟梁撓屈丹琧漫漶瓴甓剥缺皆一新之<lb/>
<pb n="KR4e0026_WYG_014-10a"/>
以至佛菩薩天人之像鼓鐘薌鐙旛盖之具悉皆莊嚴<lb/>
如法仍作浄居菴一區為歸老之地然皆務極宏壯不<lb/>
以有為法而畧之而其自奉則甚薄二時粥飯必赴堂<lb/>
首衆不厭麄糲寒暑則大布大帛而已不求精緻至於<lb/>
勘辨學者隨機策勵皆得其歸趣一以古道自任不為<lb/>
藻麗緣飾之辭以動世俗學徒或滯於文字從容牖導<lb/>
曰當知佛祖西來意乃成妙覺一住十有八年始終如<lb/>
一日向非時緣遇合詎至是乎靈隐遭欝攸之禍時達<lb/>
<pb n="KR4e0026_WYG_014-10b"/>
實特穆爾丞相領行宣政院事以師足任起廢移住靈<lb/>
隐禪寺師既領寺事首捐衣盂旋募檀施已具大佛寳<lb/>
殿材是時泰州張氏自蘇州入杭國朝發兵討之未下<lb/>
靈隐宿兵殿材燬焉兵事既觧一日師與左右曰吾緣<lb/>
殆盡肩輿入城府别丞相及嘗所徃來者還至浄居沐<lb/>
浴取紙筆作辭世頌泊然而化至正辛丑五月一日也<lb/>
師生于前至元已夘世壽八十有三僧臘六十有六師<lb/>
頂平面圓音吐洪暢見而知為法門偉噐而其修證尤<lb/>
<pb n="KR4e0026_WYG_014-11a"/>
非同袍所可及當時禪門尊宿前有虛谷陵公後有元<lb/>
叟端公師分座仰山時陵公稱其定力如百錬綱開山<lb/>
福源時端公稱其提唱足為新剏楷範浄慈百廢既舉<lb/>
而前代住持失其傳次師懼其堙沒無聞擬求記扵虞<lb/>
文靖公師與虞公無平日之雅乃命侍者録所為偈頌<lb/>
曰浄居吟者二百餘首以寄公用表𤣥契虞公晚年深<lb/>
造禪理得師法語讀之大喜即為秉筆且答以四偈杭<lb/>
為東南都會元時江浙行省所治必命丞相領之且兼<lb/>
<pb n="KR4e0026_WYG_014-11b"/>
領行宣政院事前後以丞相領院事者悉皆敬禮為師<lb/>
外護而達實特穆爾丞相尤篤髙麗國王遣僧十軰賫<lb/>
香幣航海而來迎師至其國闡揚宗㫖丞相雅不欲師<lb/>
去中國乃以師年老為觧語其使曰師四會語有錄此<lb/>
即其道所在也録之還國足矣其使録之而去師四住<lb/>
名刹惟浄慈為盛且久距今聖朝更化僅閱二紀而師<lb/>
之大弟子蕳公祥公又俱以碩徳雅望相繼主浄慈之<lb/>
席父作子述前後相輝而蕳公譽徹九重至膺聖眷長<lb/>
<pb n="KR4e0026_WYG_014-12a"/>
僧司扵朝海内方袍之士倚以為重師之埀庥委祉扵<lb/>
其後者不其盛哉蕳公祥公辱與余有方外之好狀師<lb/>
之行業属余銘其塔上之石惟師道行大方當代鮮比<lb/>
頋余泥扵世間法未嘗獲扣心要以破拘攣自揆黤昧<lb/>
曷從而讃歎之哉諺云不識其父視其子亦姑以聞扵<lb/>
其徒者叙其應世之迹而已若其閫奥豈余之所能言<lb/>
哉銘曰<lb/>
教外别傳心宗攸託千江一源在乎妙覺属當像季其<lb/>
<pb n="KR4e0026_WYG_014-12b"/>
緒或微必有碩師振而起之惟净居師慧根夙植矢言<lb/>
求道必見其的勇徃精進如百鍊剛斬蛟剸犀不頓其<lb/>
芒東陟金蕐西登大仰不憚其髙究極無上岌彼南屏<lb/>
慧日所懸坐大道塲十有八年曰時與縁二者並至水<lb/>
光山色皆具法意宰臣恭敬三門晏然慈風所被至扵<lb/>
三韓航海來迎薌幣旁午願埀妙雲被彼東土智覺無<lb/>
礙應縁有終隻履言還欲依焉從有賢法嗣與龍象嫓<lb/>
大法不泯師常住世古嚴之阿宰堵巋然銘其彷彿以<lb/>
<pb n="KR4e0026_WYG_014-13a"/>
告承傳<lb/>
　　題䟦<lb/>
　　　䟦岐陽武靖王雪庭詩巻後<lb/>
右雪庭詩一首并䟦尾故岐陽武靖王所製以贈杭僧<lb/>
康上人者也上人精修白業解行兼至以聲音為法事<lb/>
䖍若見佛緇素信向初王開府鎮杭時聞其風亦加敬<lb/>
焉所以親御翰墨而為之詠贊也余惟上人假雪為號<lb/>
蓋即雪以觀心而王摹寫雪之為狀詞㫖精詣言雪之<lb/>
<pb n="KR4e0026_WYG_014-13b"/>
初天地茫然與月相貫皓旰皎潔之態表裏洞然一有<lb/>
覺悟了然明白可謂知上人之造詣者矣然非王之睿<lb/>
見固不足以及此不知上人何修而得此扵王也王以<lb/>
戚里懿親文武忠孝起乗興運為開國功臣至膺丹書<lb/>
鐵劵之錫以與我國家聫休共美扵無窮而上人得其<lb/>
翰墨不亦希世之盛遇也哉一䕫聞之宋天禧中西湖<lb/>
僧有省常者修蕐嚴净業王文穆公欽若判杭亦嘗贈<lb/>
之以詩當時以為美談以上人之行業而較之省常固<lb/>
<pb n="KR4e0026_WYG_014-14a"/>
若無媿以文穆公而視王之勛德則有難以同年語者<lb/>
矣是宜上人得其翰墨如兼金拱壁不敢玩視也一䕫<lb/>
淪落無似粗以觚翰為業初不足以取知扵人而王兼<lb/>
収並蓄弗遺䟽逺若欲振之扵衰朽之餘者然則王之<lb/>
待一䕫亦不後扵上人矣古人有言士為知已死一䕫<lb/>
既耄且病未及下門屏之拜而王薨矣曷從而攄効死<lb/>
之忱哉伏覩兹巻不勝慨歎久之<lb/>
　　　䟦吾子行墨蹟後<lb/>
<pb n="KR4e0026_WYG_014-14b"/>
吾子行先生篆𨽻得周秦石刻之妙前軰論其字畫殆<lb/>
千百年而一見此誠不刊之論其法今具扵所著三十<lb/>
五舉學古之家茍得其法扵言意之表可以脫去俗習<lb/>
而趨扵古獨先生之歿距今未及百年而其墨蹟已無<lb/>
存者抑豈博古者寡耶崔彦暉氏工篆書雅慕先生墨<lb/>
蹟而不可得一日在市肆中忽見先生篆書瘞鸖銘一<lb/>
通𨽻書寄友人近體詩一首共一紙因購得之不啻如<lb/>
獲重寳彦暉請余識于紙尾熟視久之歎曰使此紙落<lb/>
<pb n="KR4e0026_WYG_014-15a"/>
扵他人之手不過故紙視耳而彦暉得之真有合哉因<lb/>
為識之且慶其有此獲也先生性狷介不與俗合後不<lb/>
知所終朋友招其魂塟之胡先生長<g n="孑*_焉-正+?">]□</g>誌其出處扵墓<lb/>
甚悉且又無後余來杭學治鄉賢祠以其行藝可以範<lb/>
俗并祠之云<lb/>
　　　䟦張貞居五帖後<lb/>
貞居先生五帖蓋與其同袍毛知宫伯珪者知宫之孫<lb/>
繼祖裝潢成巻請誌貞居𤣥門髙士風度絶俗見之而<lb/>
<pb n="KR4e0026_WYG_014-15b"/>
意也消仙去已久意其神遊上界出入紫虛之府邈不<lb/>
可即幸其翰墨留落人世雖中間所言不過日用細事<lb/>
今一見之猶得以挹其風度扵波弋之間亦一快也<lb/>
　　　䟦張貞居與毛起宗手批後<lb/>
吾𤣥友有毛起宗者童稚時嘗侍張外史飲扵黄真人<lb/>
之小蓬山庖人適薦鰣魚外史命賦之起宗即口占曰<lb/>
胥江五月潮初落網得鰣魚價未平椒葉薦來風味美<lb/>
不思羊炙與牛羮外史竒之批其詩曰此生不倦扵學<lb/>
<pb n="KR4e0026_WYG_014-16a"/>
必有立扵吾門今起宗以𤣥教上士表倡大方真不負<lb/>
外史之期望也哉外史名雨字伯雨風裁絶俗工扵詩<lb/>
且善筆札與内翰虞黄諸公游嘗修三茆志故號句曲<lb/>
外史批後復自署曰脩撰者則其教門所錫號也起宗<lb/>
以此批裝潢成軸請予誌之為誌扵左方<lb/>
　　　䟦徐烈婦傳後<lb/>
余觀山隂王先生所書項里徐烈婦事想其奮死之烈<lb/>
未嘗不為之悚然以驚惕然以悸也烈婦本潘氏女年<lb/>
<pb n="KR4e0026_WYG_014-16b"/>
二十五歸里人徐允譲至正十九年春有大兵徇地越<lb/>
上烈婦從其夫走匿山谷中俄游兵至獲其舅與夫殺<lb/>
之且執烈婦烈婦自度不免謀死又不得間乃紿之曰<lb/>
吾夫既死吾從汝必矣獨念吾舅與夫暴屍原野誠不<lb/>
忍其狼籍茍為我曵屍納土窖中聚雜木焚之使化為<lb/>
燼吾無他念從汝决矣游兵信之行拾遺甓倉卒刻誓<lb/>
辭擲置草間伺火燄稍熾即躍入窖中并燒死嗚呼猛<lb/>
矣哉元季之亂婦人女子不汚而死者蓋有之矣談者<lb/>
<pb n="KR4e0026_WYG_014-17a"/>
徃徃引為口實以耻凡為人臣而懐貳心者求其奮死<lb/>
如徐烈婦者蓋鮮此吾所以為之悚然以驚惕然以悸<lb/>
也嗚呼忠臣不事二君孰不知有此語今婦人女子乃<lb/>
能蹈之而平日號稱大丈夫者乃反不能亦獨何哉<lb/>
　　　題康里公書仙都生三大字後<lb/>
喀爾文憲公起世胄以文學雅望重當世而字畫尤精<lb/>
用筆圓健清潤意態飛動無世俗氣觀扵此巻所書三<lb/>
大字可見已仙都生者括人王桂志學也初志學讀書<lb/>
<pb n="KR4e0026_WYG_014-17b"/>
仙都山中其後游學錢唐會文憲公出為浙省平章志<lb/>
學獲登其門公愛其警敏書仙都生三大字以贈之當<lb/>
是時得公片紙隻字寳之不啻拱璧而志學得此扵公<lb/>
良足歆羡臨川危内翰題其後云仙都山有獨峰朱文<lb/>
公行部浙東時有所按劾不與時合因屏居焉公號志<lb/>
學為仙都生非無意也欲吾志學景行先哲云爾今志<lb/>
學經明行修為縣文學訓迪有成效其亦無媿也哉<lb/>
　　　䟦楊貞姬傳後<lb/>
<pb n="KR4e0026_WYG_014-18a"/>
越人陸厚季和手槖詩文一編見示發而讀之乃呉郡<lb/>
大夫士以楊貞姬有賢行而稱述之也貞姬厚諸母初<lb/>
厚之從父裕有才行貞姬方擇配裕適游呉遂嫁之既<lb/>
嫁生男三裕病痿貞姬事之無少懈其母語之曰何用<lb/>
是彼不起矣不若為他適計貞姬不荅後又數廹之一<lb/>
日貞姬方食其母怒其不從痛詈之食下咽氣逆上竟<lb/>
憤懑死後五日其夫亦死貞姬之賢行如此余謝厚曰<lb/>
諸君之稱道貞姬者已備余復何言厚固以請曰子嘗<lb/>
<pb n="KR4e0026_WYG_014-18b"/>
執筆從太史氏其言可信幸不我鄙因以貞姬之事而<lb/>
較之夏侯令女蓋令女家人欲嫁令女在其夫既死之<lb/>
後而令女始則斷髮中則截耳終則劓鼻以明其志而<lb/>
貞姬之母欲嫁貞姬則在其夫方病之時而事之難處<lb/>
有甚焉者乃至飲恨而死亦可念哉或者以謂令女毁<lb/>
傷肢體不可以訓然則貞姬違母之命亦不足為訓乎<lb/>
大抵君子寧過扵厚我文公先生有取扵令女者厚之<lb/>
道也吾扵貞姬亦云<lb/>
<pb n="KR4e0026_WYG_014-19a"/>
　　　題出蜀行巻後<lb/>
右送廬陵李德善先生出蜀序并詩皆東南士君子之<lb/>
仕蜀者所作也蜀自司馬相如王褒揚雄陳子昂相繼<lb/>
而出至宋為極盛故有以一門兄弟而魁天下者焉有<lb/>
以一門兄弟而登制科者焉又有一州貢士多至五六<lb/>
十人者焉至扵卓然以道德文學師表一世者又不乏<lb/>
人當時論風俗者以蜀之文物殆過鄒魯夫何宋運中<lb/>
否至端平而失蜀章縫之士幸不死扵鋒鏑者則皆奔<lb/>
<pb n="KR4e0026_WYG_014-19b"/>
竄東南以依其主扵是蜀之文物掃地矣元之有蜀五<lb/>
六十年之間乃始有登舎選苐奉常者至其後也倫魁<lb/>
亦幸在蜀有足以風動人者然而禪續息復之機不可<lb/>
得而測不意遽有至正之亂先生少負才氣以歳庚寅<lb/>
入蜀居無幾何中原亂蜀據扵偽主兵戈阻絶先生弗<lb/>
克東還竄匿山谷天兵取蜀首開學校守土之臣旁求<lb/>
蜀儒以塞明詔而蜀儒無一存者訪得先生乃畀以學<lb/>
校之事先生以天下大定而親在大江之西未知存否<lb/>
<pb n="KR4e0026_WYG_014-20a"/>
請扵上官歸省意甚懇切上官念之為别致老儒扵他<lb/>
郡攝理政事而先生得還此行巻之所由以作也嗚呼<lb/>
蜀之禍僅百年而復見遭值更化欲得一二儒者為學<lb/>
校重而不可得幸得先生扵覉旅奔播之餘楚雖有材<lb/>
晉實用之豈其然乎雖然文運之隆汚有時振而起之<lb/>
俾人材軰出則有今日之聖人在乎上謹識扵巻末以<lb/>
俟行巻序一首詩七首作者為廬陵胡某臨川盛某豐<lb/>
城黄某會稽趙某華亭虞某王某其一曰錦城七十翁<lb/>
<pb n="KR4e0026_WYG_014-20b"/>
者則姚文公燧之孫亦寓公也因併識之<lb/>
　　　題黄文獻公所著墓銘初藁後<lb/>
右黄文獻公所著墓銘初藁二紙其一全篇有塗注字<lb/>
其一僅存其半乃四明樂君仲本既得公銘其師程先<lb/>
生與其大父浹江府君之墓并得其初所属藁遂装潢<lb/>
成巻蓋以公之文翰發揚其父師之潛德故敬重如此<lb/>
王待制禕云公凡為文脱藁必命門生代書而碎其初<lb/>
藁公字畫甚佳以秘惜故世多不傳此二紙誠不易得<lb/>
<pb n="KR4e0026_WYG_014-21a"/>
樂君當寳蔵之<lb/>
　　　題穆爾古蘇保越事蹟後<lb/>
余曩避地海昌之黄灣其地距越僅隔一水越人至海<lb/>
昌者見輙道邁公保越方畧甚悉今觀其友白君以中<lb/>
所述事蹟與余所聞無有不合者信直筆也比閱元史<lb/>
見邁公事已附傳苐視白君所述差畧耳蓋彼附傳體<lb/>
當然也欲得邁公之詳者自當扵此觀之<lb/>
　　　書錬菴丈人傳後<lb/>
<pb n="KR4e0026_WYG_014-21b"/>
有示余以錬菴丈人傳者其人居黄巖字某别號錬菴<lb/>
人髙其行稱之曰丈人傳者不著名氏叙其羣行甚詳<lb/>
至叙其事母之孝然以義裁之雖若過扵中庸而有厚<lb/>
之道焉余故不得不加之言蓋黄君有母年七十而瞽<lb/>
徧求良醫用藥弗效仿徨不知所為有告之者曰爾當<lb/>
皈依世所奉觀音大士日禮其像一千拜誦其所說普<lb/>
門品一千徧爾母目自愈矣苐爾習儒不此信也黄君<lb/>
曰吾方急扵捄母誠能愈吾母寧暇他頋哉黄君謹用<lb/>
<pb n="KR4e0026_WYG_014-22a"/>
其言設大士像莊嚴供養且拜且誦如是者三閱月不<lb/>
懈益䖍一夕大士夢黄君曰吾用金箆刮汝母眼膜矣<lb/>
行當自明既寤其母䨇目豁然蓋亦異矣吾嘗聞之佛<lb/>
者觀音大士扵東震旦有縁以故家崇而户信之有疾<lb/>
病患難倚以為命如黄君之乞靈捄母殆不誣矣雖然<lb/>
以理推之亦聖門之所不棄何以知其然孔子蓋曰觀<lb/>
過斯知仁矣然則黄君之奉佛蓋為母也雖曰過於中<lb/>
庸非所謂君子之過者乎吾故揭之以示凡欲為孝而<lb/>
<pb n="KR4e0026_WYG_014-22b"/>
無所用其力者亦或有取焉<lb/>
　　　䟦袁鏞傳後<lb/>
按宋季鄞人袁鏞嘗登咸淳辛未進士苐以憂未上官<lb/>
元兵將䧟宋都鏞與寓公將作少監謝昌元蕐文閣直<lb/>
學士趙孟博共謀死國已而游兵至鄞上鏞先二人徃<lb/>
覘敵奮不頋身以大義摧敵為敵所擒罵不絶口而死<lb/>
其妻孥一十七人聞之亦同時赴水死獨有僕護其一<lb/>
子其事類齊王蠋而又甚焉夫蠋嘗諌齊王不聽退而<lb/>
<pb n="KR4e0026_WYG_014-23a"/>
耕扵野未嘗一日食齊之禄固亦齊之士耳而欲以一<lb/>
邑存已亡之齊鏞雖登進士第亦未嘗一日食宋之禄<lb/>
固亦宋之士耳而欲以一身存已亡之宋及事不濟則<lb/>
皆繼以死亦可念哉夫為臣死忠無庸言者為士亦如<lb/>
之則誠罕見千百載而上有一王蠋固足以媿夫後世<lb/>
之為人臣而懐二心者矣詎意千百載而下復有如鏞<lb/>
者哉蠋幸遇太史公得書其事鏞不幸不遇太史公又<lb/>
其同志已叛盟事敵亦諱道其事故遂至扵無聞蓋可<lb/>
<pb n="KR4e0026_WYG_014-23b"/>
知已鏞死已易代其孫廷玉有文學行誼以國子生林<lb/>
右善叙事請為私傳以補宋史之缺亦孝事也余因附<lb/>
其說云<lb/>
　　　題印公所著字說後<lb/>
千江印公禀慈惠之資傳天台教觀之學解行兼至誠<lb/>
法門之鉅噐其徒有潤上人者以玉田為字印公曰玉<lb/>
出扵田則誠潤矣然止扵潤身而不能潤物非吾法自<lb/>
利利他之意因易其字曰受之且著為字說印公大意<lb/>
<pb n="KR4e0026_WYG_014-24a"/>
以謂法華一㑹誕開權乗悉歸真實功在溥潤譬如百<lb/>
榖草木同潤扵雨惟夫所受不同故各從所觧而有差<lb/>
别惟圓機之士能受潤不二推其所自在扵能受與否<lb/>
印公為其徒制字本法華真諦反覆開示其望上人受<lb/>
潤不二而溥潤扵物者可謂至矣間請余言焉而余何<lb/>
足以言之雖然吾夫子設教有時雨化之者亦受潤之<lb/>
功也然不知與妙教所說何如余也根噐懵闇未免執<lb/>
文滯相請從汝師質之<lb/>
<pb n="KR4e0026_WYG_014-24b"/>
　　　䟦劉子髙所著伯父墓誌銘後<lb/>
余讀劉禮部所譔其世父養䝉先生墓誌而知先生之<lb/>
卓識雅量有非衆人之所能及者焉先生經明行修為<lb/>
鄉里所推重至正初嘗一試扵有司不利漠然不以為<lb/>
意徐治肴蔬獨行過東湖謁徐孺子祠薦奠而還當是<lb/>
時江右之士試扵有司者亡慮三千餘人而為有司所<lb/>
取者僅二十二而止是求十一扵千百也故得者翺翔<lb/>
通衢揚揚然有矜色不得者埀首喪氣走委巷耻見故<lb/>
<pb n="KR4e0026_WYG_014-25a"/>
人先生方且歆慕髙莭若欲從之游而不可得者此何<lb/>
可及哉此何可及哉禮部君以從子而發其世父之潛<lb/>
徳而及扵此真知徳者矣先生之冢嗣子和以誌文示<lb/>
余因表而出之以著先生之髙俾後人知遡風云爾先<lb/>
生諱某字某養䝉其號也禮部諱某字子髙以文學知<lb/>
名卒扵官<lb/>
　　　䟦李唐所畫扁鵲授方圖<lb/>
此圖相傳為李唐䂓模扁鵲與長桑君授受大意一人<lb/>
<pb n="KR4e0026_WYG_014-25b"/>
在古樹間南向坐有授說狀似是長桑君一人坐扵樹<lb/>
旁囬視坐樹間者頗恭似是扁鵲旁有水波沄沄即所<lb/>
謂上池水也太史公紀長桑君授禁方扵扁鵲其事甚<lb/>
秘世莫得而知不知唐生扵千載之下乃能得其仿佛<lb/>
如此海昌郭子振氏得此圖甚加秘重請余識之子振<lb/>
以世醫名故知所尚如此吾聞昔有好為詩者嘗畫杜<lb/>
子美像而師事之惟謹醫家以扁鵲為宗子振之愛重<lb/>
此圖亦詩人像杜子美而事之意因識而歸之<lb/>
<pb n="KR4e0026_WYG_014-26a"/>
　　　䟦張外史墨蹟<lb/>
右句曲外史所書再和能仁詩一首希白𤣥上人之所<lb/>
蔵也外史名雨字伯雨嘗修茆山志故號句曲外史以<lb/>
詩名世其字畫得楊許筆意波戈飄逸自有敻塵風致<lb/>
觀扵此紙可見能仁者天台法師繼公也法師博綜内<lb/>
外典號稱鉅德嘗住台之能仁教寺法師寓席南山時<lb/>
與外史所居相近徃來甚宻其稱法師不以名而稱所<lb/>
住山尊其人也上人私淑扵法師而有臨池之好尤愛<lb/>
<pb n="KR4e0026_WYG_014-26b"/>
外史字畫其寳蔵此紙也宜哉<lb/>
　　　䟦孟先生墓誌銘後<lb/>
洪武初友人朱伯賢為余言國朝纂修元史吾郡前軰<lb/>
得列扵儒學傳者二三人而止而孟長文先生居其一<lb/>
焉蓋吾郡自王文憲公栢講道上蔡書院而朱子之學<lb/>
始盛行扵台當時及門弟子以楊氏王氏為稱首誌稱<lb/>
先生之學一以楊氏為師盡得性理之淵奥其所以得<lb/>
列扵儒學傳者有由然矣先生位雖不滿其德然得正<lb/>
<pb n="KR4e0026_WYG_014-27a"/>
學以垂名扵國史亦何憾哉<lb/>
　　　䟦呉縣徐氏家譜<lb/>
韓文公偃王廟碑言徐子章羽既執扵呉徐之公族子<lb/>
姓散處徐揚二州間余與呉縣徐良夫同姓良夫之上<lb/>
世來自汳後居呉中必徐州之族余上世來自太末今<lb/>
居天台則揚州族也其初蓋亦同所自出世言天下無<lb/>
二徐有由然哉良夫有行誼著書立言以亢其宗余已<lb/>
老學不加進行不加修有忝吾宗者也因閱良夫所著<lb/>
<pb n="KR4e0026_WYG_014-27b"/>
世譜識余媿焉<lb/>
　　　䟦先德記<lb/>
右先德記一通金華宋贊善為知石樓縣頋碩著也碩<lb/>
之先自宋南渡後有以薦為學校前廊官者有擢進士<lb/>
第為奉國軍簽判者又有以武舉第一人為殿前司同<lb/>
正將者否亦以博學髙行推重鄉里蓋望族也比余纂<lb/>
修杭郡志扵人物得齊塩官頋歡塩官實今海寧縣歡<lb/>
博學有隐操累徴不就去隐天台山開館授徒學者恒<lb/>
<pb n="KR4e0026_WYG_014-28a"/>
數百人後遂終焉余少家天台莫詳歡所居處先徳記<lb/>
本頋氏家乗云頋氏系出歡其所居處有頋儒嶺有歡<lb/>
溪可為歡所居左驗曰天台山者搃稱也因讀兹記偶<lb/>
有以資余之未詳故附著之碩字景蕃有學有守為石<lb/>
樓時能興學愛民表著忠臣義士蓋能亢其宗者云<lb/>
　　　䟦髙士敏送季弟南歸序後<lb/>
髙君士敏嘗為試吏部侍郎後以事去官謫居朐山其<lb/>
季士表徃省之留兩月以母夫人在南為文送之還其<lb/>
<pb n="KR4e0026_WYG_014-28b"/>
文反覆千餘言大㮣叙其離合之故悲喜之情而友于<lb/>
之誼藹然見乎其辭夫天倫之間至親莫如兄弟詩人<lb/>
有言兄及弟矣式相好矣無相猶矣柰何世之人相好<lb/>
者鮮而相猶者多余亦不自知其何若方侍郎君仕顯<lb/>
融時其季既徃省之及其退而處扵隐約之地又徃省<lb/>
之此自其相好然耳非矯飾也彼視同氣得志則為翕<lb/>
翕熱藉其聲勢以自張一有不然則掉臂不相頋無異<lb/>
路人此非相猶而何余交髙氏昆季間見其季裕其兄<lb/>
<pb n="KR4e0026_WYG_014-29a"/>
扵隐約之時愈扵顯融之日嘗欲述其事告凡薄扵同<lb/>
氣者今讀其文蓋有不待扵余之言者矣古稱元方難<lb/>
為兄季方難為弟相傳以為美談侍郎君以文學知名<lb/>
當世所以友其弟者誠難為兄矣若其季之篤扵倫理<lb/>
不尤難為弟哉或謂二難并為不易得今扵髙氏兄弟<lb/>
見之因識扵巻後<lb/>
　　　題賈氏族譜後<lb/>
天台賈氏在宋為㝡盛余少在鄉里所聞而知者惟知<lb/>
<pb n="KR4e0026_WYG_014-29b"/>
漢州之竒有遺惠在鄉里蜀多羙椒漢州觧官歸携其<lb/>
種蒔之其味辛烈不减蜀産至今人稱漢州椒云由漢<lb/>
州而下皆仕宋有階至承議郎承莭郎者而其别出之<lb/>
族有擁旄二鎮秉均兩朝者蓋甚顯矣而漢州之五世<lb/>
孫前行樞宻院副使嵩又顯扵元季賈氏之族代不乏<lb/>
人非所謂能亢其宗者乎樞宻值運去物改罷官家居<lb/>
亟以修譜為事而其修之之法特詳具見于同郡葉君<lb/>
夷仲所為序嗚呼人莫大扵崇本始自夫氏族之制不<lb/>
<pb n="KR4e0026_WYG_014-30a"/>
講士犬夫蓋有以此為不急者矣而樞宻君汲汲焉為<lb/>
此其知崇本始者哉<lb/>
　　　題蔵拙齋記後<lb/>
右會稽王先生為趙某著蔵拙齋記其友頋某以示余<lb/>
且請題辭余讀其文大意羙其知拙而能蔵也余獨以<lb/>
謂巧宜蔵拙不必蔵也櫟社樹匠石過而弗睨者以其<lb/>
材不足用也人之材茍不適用雖有庸有司亦未必取<lb/>
之焉用蔵為故巧宜蔵拙不必蔵也不然則是大巧若<lb/>
<pb n="KR4e0026_WYG_014-30b"/>
拙之士非真拙者也而况能言之士又從而文之是謂<lb/>
欲蓋而彰雖加十襲無益也余言非訐試以諗諸蔵拙<lb/>
者然歟不然歟<lb/>
　　說<lb/>
　　　草庭說<lb/>
昔者濂溪先生實開有宋道統之原近世大儒以元亨<lb/>
利貞分别上古中古近古之統而以先生為近古之元<lb/>
可謂知先生者矣先生平日<graphic n="KR1440" url="https://raw.githubusercontent.com/kanripo/KR-Gaiji/master/images/KR1440.png" mimeType="image/png"/>前草生不除程伯子見<lb/>
<pb n="KR4e0026_WYG_014-31a"/>
而問之先生曰與自家意思一般此可見先生胸次與<lb/>
天地萬物同體當時蘇長公為先生賦濂溪詩至謂先<lb/>
生豈我軰造物乃其徒蓋可見已後來朱子贊先生直<lb/>
曰道喪千載聖逺言堙不有先覺孰開我人書不盡言<lb/>
圖不盡意風月無邉庭草交翠所謂極盛徳之形容蓋<lb/>
未有踰扵此者孰謂不為近古之統之元乎新城周昉<lb/>
制行不溷扵俗自謂古人可學而到又謂欲求古人之<lb/>
道必觀古人之文以余亦好古者與余甚相好嘗謂余<lb/>
<pb n="KR4e0026_WYG_014-31b"/>
曰吾上世相傳系出營道與濂溪先生同所自出譜牒<lb/>
不存無所扵考詩曰豈無他人不如我同姓况吾同姓<lb/>
乃聖人之徒乎敢竊取先生牎前草生不除之意號曰<lb/>
草庭以致吾髙山仰止之意余復之曰論者以先生氣<lb/>
象似孔子易以感人如李初平得之扵二年王荆公得<lb/>
之扵連日夜蒲宗孟得之扵三日三夜侯師聖得之扵<lb/>
三日王君貺得之扵坐談之頃今雖不能得親炙之其<lb/>
言之具扵太極圖與通書者固在有志之士茍潛心而<lb/>
<pb n="KR4e0026_WYG_014-32a"/>
學焉將必意領神㑹扵數百載之上先生教人固曰士<lb/>
希賢賢希聖而况子有同姓之懿哉雖然目擊道存無<lb/>
乎不在春雨初霽之時庭草怒長子必自得之余也有<lb/>
志扵道懵懵焉莫知所之誠有得焉其肯語我以微乎<lb/>
因為之說如此<lb/>
　　傳<lb/>
　　　何莭婦傳<lb/>
洪武九年三月詔天下郡縣凡孝子順孫義夫莭婦事<lb/>
<pb n="KR4e0026_WYG_014-32b"/>
闗風教者其悉以聞扵是杭之仁和縣四隅里以何子<lb/>
貴母平氏守莭事上于縣縣上之郡郡上之部使者部<lb/>
使者覆實以聞于朝今年十月某日得㫖如律旌表其<lb/>
門閭初平年十有九歸同里何富居五年而富歿富歿<lb/>
之五月子貴始生時平方二十有四誓不他天養其舅<lb/>
姑以撫其遺嬰夫既歿生事落甚有不堪其為生者微<lb/>
諷之易天平曰吾為人妻不幸而失所天吾未亡人耳<lb/>
今棄人父母而挈其遺嬰以父他人吾復何心此言非<lb/>
<pb n="KR4e0026_WYG_014-33a"/>
吾所願聞也峻絶之平事其舅姑養生送死無遺禮而<lb/>
撫其遺嬰卒至于成人氷蘖自守四十餘年如一日何<lb/>
氏不絶如縷以平而振里之人有不幸如平者亦以平<lb/>
為法曰慎勿有媿扵何母以余所見何莭婦之行苐自<lb/>
盡其道耳非欲求知扵人也而國家必欲表而出之翼<lb/>
然綽楔一旦立扵沙潬廣斥之墟照耀其閭里其故何<lb/>
哉嗚呼莭義者人之大閑也見金夫不有躬易以為戒<lb/>
而栢舟之篇詩則存之敦莭義也有國家者扵匹夫匹<lb/>
<pb n="KR4e0026_WYG_014-33b"/>
婦茍有卓絶之行不使之泯沒無聞誠以飭勵風俗之<lb/>
具有在于此爾何莭婦之獲被光寵扵今盛世其有以<lb/>
夫爰著扵篇<lb/>
　　　席孝婦傳<lb/>
山隂席昌之避兵扵錢唐也為其子祥娶錢唐呉氏女<lb/>
亦既成伉儷矣兵退昌挈家還山隂而祥留錢唐生子<lb/>
未晬而祥以病歿時呉氏年纔二十有六行自歎曰吾<lb/>
席婦也義不當留父母家惟奉靈櫬絶濤江而東塟扵<lb/>
<pb n="KR4e0026_WYG_014-34a"/>
其先塋之次從吾妯娌事舅與姑以撫吾遺嬰至扵成<lb/>
人耳他無所用其心也已而一如所言一日其姑患瘍<lb/>
痛甚醫者曰此為膿所苦耳有能吮之者乎呉氏在旁<lb/>
吮之無難色姑瘍遂愈親戚鄉黨咸稱為莭孝今朝廷<lb/>
屢下制書旌表莭義以訓厲風俗呉氏年已老其子尚<lb/>
忠亦長大行應旌表有司將上其事云<lb/>
史氏曰貞女不更二姓固亦人所難能者至扵事姑能<lb/>
為人之所不肯為則又所難者也唐博陵崔氏婦至孝<lb/>
<pb n="KR4e0026_WYG_014-34b"/>
有姑年髙無齒每旦櫛縰笄拜于階下即升堂乳其姑<lb/>
其姑不粒食而康强者數年君子取以為訓以呉氏之<lb/>
孝行較之詎不謂之尤難乎哉因著扵篇<lb/>
　　祭文<lb/>
　　　祭曹右布政使文<hi>諱岱</hi>
維洪武十有六年嵗次癸亥二月甲辰朔越十有一日<lb/>
甲寅杭州府學教授徐一䕫等謹以清酌之奠致祭扵<lb/>
新逝右布政使曹公之靈曰惟公起自科名允為時彦<lb/>
<pb n="KR4e0026_WYG_014-35a"/>
佐縣有聲遂領方面自謂一士忝受主知誓以所學見<lb/>
之扵為喜愠不形寛嚴相濟惟務公平不尚苛細如公<lb/>
之賢百一見之胡彼天者乃不憗遺嵗覲甫修遽膺時<lb/>
沴遂使明時失此偉噐惟昔我曹承顔接辭話言相好<lb/>
不見鄙夷初謂暫違竟成永訣遡風一奠豈勝悲咽嗚<lb/>
呼哀哉尚享<lb/>
　　　祭錢生鈞文<lb/>
嗚呼子之材質濯濯乎如春栁之茂子之意氣翩翩乎<lb/>
<pb n="KR4e0026_WYG_014-35b"/>
如俊翮之翔子之學力蓋已耕耨乎經畬子之文藻又<lb/>
足以馳騁乎文塲便天而與之年寧不表表偉偉扵章<lb/>
縫之林鵷鷺之行胡乃二十有四而亡玉未琢而毁木<lb/>
未拱而戕猗天道之茫昧殊不可得而測量自子之死<lb/>
孰不盡傷而况師與友相與扵典册之側筆硯之傍一<lb/>
奠永訣有淚如滂嗚呼哀哉尚享<lb/>
　　祝文<lb/>
　　　杭學鄉賢祠増置神主祝文<lb/>
<pb n="KR4e0026_WYG_014-36a"/>
緬惟兹邦以徳行文學風莭事功顯者代不乏人舊祠<lb/>
自漢嚴先生而下惟十有六人得祠考之前志有宜祠<lb/>
而失祠者六人當祠而未祠者九人通三十有二人凖<lb/>
式作主本其時世之先後列其姓氏爵號而位置之以<lb/>
補兹祠之未備爰擇吉日式陳明薦伏惟諸賢特賜鍳<lb/>
格敢告<lb/>
　　啓<lb/>
　　　荅皇甫知州慶初度儷語<lb/>
<pb n="KR4e0026_WYG_014-36b"/>
睠言初度已越稀年方興白首之嗟乃辱華牋之贈拭<lb/>
目快覩粲然瓊琚玉佩之辭反已<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>思慊甚道徳文章<lb/>
之實誼特厪扵祝嘏分敢嫓扵逹尊伏念一䕫幸生于<lb/>
今竊慕乎古學不加進行不加修嗟流年之易度力則<lb/>
有限志則有餘追前人而逾逺求友已數十載遇知不<lb/>
四三人自視朽材非斯道隆汙之寄乃煩鉅筆述平生<lb/>
出處之詳必鍾期乃賞流水之音惟楊意肯薦大人之<lb/>
賦恭惟前景州知州彦昭先軰天姿近道噐識邁倫惟<lb/>
<pb n="KR4e0026_WYG_014-37a"/>
務修蔵不尚表襮擇交而處其介類郭林宗辭官而歸<lb/>
其故異陶靖莭偉矣簮纓之彦卓然甫掖之英詩得正<lb/>
音允稱大家之作文推爾雅深知天下之言惟所造之<lb/>
域既髙故所趨之塗敻異式相好矣同聲相應同氣相<lb/>
求受言蔵之千金非恩一語乃徳詎意埀老之嵗始獲<lb/>
知已之交致一瓣扵南豐甚媿推崇之盛意輯五福扵<lb/>
洪範願如属望之至情欣懌増加敷宣㒺既<lb/>
　　表<lb/>
<pb n="KR4e0026_WYG_014-37b"/>
　　　代尹都指揮使謝賜醫藥表<lb/>
臣某上言臣扵洪武十六年某月某日忽肺經受病欽<lb/>
蒙<hi>闕</hi>　　　特遣太醫院官療臣證侯其肺疾今已平<lb/>
安獨左手伸縮未便已扵今年十月十一日出司署事<lb/>
謹奉表稱謝者伏以聖人在位以仁育物凡在臣庶悉<lb/>
荷生成中謝伏念臣某迹本䟽賤遭逄聖朝曽乏寸勞<lb/>
之補已登二噐之崇榮寵方來菑厲忽至為證既重自<lb/>
分難存欽惟<hi>闕</hi>　　　量若海㴠恩如春育好生之德<lb/>
<pb n="KR4e0026_WYG_014-38a"/>
與天地同有若細微亦䝉眷注輟名醫扵近侍出良藥<lb/>
扵尚方雖尚左之猶艱幸報恩之有日僶俛視事深懼<lb/>
素飡惟當竭力扵餘年以報更生之大徳臣無任<lb/>
　　　代某官謝陞除表<lb/>
伏以祗奉綸音進膺峻秩仰恩數之洊至頋已分而奚<lb/>
堪雖被寵榮實深兢惕中謝伏念臣某迹本䟽賤材則<lb/>
愚䝉蚤承教育扵成均遂獲甄収扵給舍遭逢已至補<lb/>
報未能方期由中補外以竭駑材詎意一嵗三遷遂登<lb/>
<pb n="KR4e0026_WYG_014-38b"/>
要地拜命之後雖喜實驚兹蓋伏遇<hi>闕</hi>　　　量若海<lb/>
㴠仁如春育建太平之治収有用之材有若細微亦䝉<lb/>
記録臣某惟當頋寵思報恪守公勤務竭㳙埃之微仰<lb/>
補乾坤之大<lb/>
　<lb/>
　<lb/>
　<lb/>
　始豐稿巻十四<lb/>
</p>
<p>
</p>
  </div>
</body>
</text>
</TEI>
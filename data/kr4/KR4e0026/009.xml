<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>始豐稿巻九</head> <lb/>
    <p>
<pb n="KR4e0026_WYG_009-1a"/>
欽定四庫全書<lb/>
　始豐稿巻九<lb/>
　　　　　　　　　　　明　徐一䕫　撰<lb/>
　　題䟦<lb/>
　　　䟦葛翁移家圖<lb/>
右葛翁移家圖按洪蚤以儒學知名且好神仙導養之<lb/>
術其從祖𤣥在呉時學道得仙號葛仙公𤣥以丹術授<lb/>
弟子鄭隠洪就隠學遂盡得其法晉咸和初為諮議叅<lb/>
<pb n="KR4e0026_WYG_009-1b"/>
軍干寳薦其才堪國史洪辭不就聞交趾出丹砂求為<lb/>
勾漏令遂將子姪俱行故人鄧嶽為廣州刺史止之後<lb/>
竟去羅浮山煉丹乆之死于其處年八十一死時顔色<lb/>
如生舉尸甚輕人以為尸解云此移家圖葢畫者貌其<lb/>
入廣時行李也初洪以世儒知學周公孔子之道而不<lb/>
知有神仙之說乃著書言黄白之事示人以長生不死<lb/>
之訣有内外篇號抱朴子藏之名山以待識者余竊以<lb/>
謂洪以儒學知名葢嘗學乎周公孔子之道矣周公孔<lb/>
<pb n="KR4e0026_WYG_009-2a"/>
子之道皆常道耳不為怪也至於死生之道猶晝夜然<lb/>
無長生不死理也設使果有長生不死之說則周公孔<lb/>
子為之矣周公孔子不為而洪乃謂世儒知學周公孔<lb/>
子之道而不知有神仙之說何其謬哉且洪死時年八<lb/>
十有一此固世夀之常無足怪者史家傳㑹以為尸解<lb/>
夫人之所以樂生而惡死者無他以有父子之親也夫婦<lb/>
之好也朋友之交也養吾生而飲食也衣服也宫室也吾<lb/>
得而裕焉見諸事而仕宦也婚姻也祭祀也吾得而達焉<lb/>
<pb n="KR4e0026_WYG_009-2b"/>
今曰尸解既已委其形於槁壤矣而曰吾之氣與天地<lb/>
而長存無是理也人之有生形與氣之㑹耳未有形亡<lb/>
而氣獨存者也借曰有之必不能知吾之所云不能知<lb/>
吾之所云亦何為哉其後如唐之李遜歸登孟簡盧坦<lb/>
李道古李虛中之徒皆惑於其說以服食為<hi>闕</hi>　　其<lb/>
害至死不悟可嘆也哉同郡胡尚徳甫得此圖藏之甚<lb/>
秘亡友<hi>闕</hi>　　　效考工記為叙述所畫人物纎悉備<lb/>
具而洪之溺於丹術且貽患後世則未有破其謬者尚<lb/>
<pb n="KR4e0026_WYG_009-3a"/>
徳嘗為道家者流若豔洪之為而不能得其訣者吾因<lb/>
本洪事闢之以歸胡云<lb/>
　　　䟦釋交書後<lb/>
亡友朱長史嘗徳其友周宗性為經紀其母𦵏事著釋<lb/>
交書一通以貽之其書厯數心交市交勢交之等而謂<lb/>
凡交之道以禮與情而已吾謂非特禮與情也有義存<lb/>
焉盖禮言文情言好而義言實也如栁子厚以栁易播<lb/>
非激於義安肯毅然不顧利害而為衆人之所不為哉<lb/>
<pb n="KR4e0026_WYG_009-3b"/>
故曰有義存焉吾嘗追想其事輒加感泣而願為之執<lb/>
鞭今宗性之用心上視栁州之事差若易為然自今觀<lb/>
之葢亦絶無而僅有此釋交之書所由以作也嗚呼讀<lb/>
其書者視朋友死喪而不知相恤其亦有愧也夫<lb/>
　　　䟦虞道園論存省書後<lb/>
道園先生嘗為其門人趙氏論說存養省察之要為書<lb/>
一通其遺墨留落故都今漕使安豐吕公時為北平僉<lb/>
憲得之曰先生不獨為趙氏說也學者茍㑹于心皆當<lb/>
<pb n="KR4e0026_WYG_009-4a"/>
有益乃命楷書者錄為副本以自省而以真蹟入於北<lb/>
平憲司嗟乎漕使真善學者哉昔者程伯子之教學者<lb/>
曰學者於聖門弟子問處便作今日已問於聖人荅處<lb/>
便作今日耳聞乃為有益漕使於先生之告趙氏如告<lb/>
已然真善學者哉漕使名本字繼道安豐人<lb/>
　　　䟦吕氏孝感詩巻<lb/>
右孝感詩總若干首大夫君子為故安豐處士信翁吕<lb/>
先生作也初先生以不逮事其親哀慕不已於其親嘗<lb/>
<pb n="KR4e0026_WYG_009-4b"/>
所寓處日設飲食供具事之如生一日晨起汲井泉滌<lb/>
凡所設祭器方懸綆下汲器有黄色魚作隊入汲器中<lb/>
亟掣以上乃金魚三尾先生異之用别缶盛之置於几<lb/>
筵之上於是親戚隣里聚觀之皆曰天且氷鱗介潛伏<lb/>
胡有此耶必吕氏至孝所感先生曰某何修而敢當此<lb/>
靈貺乃復納之井中余謂魚雖㣲物然亦有知如晉王<lb/>
祥母當冬月思食生魚祥卧氷求魚忽雙鯉為祥躍出<lb/>
之是已以此論之足以明其有知先生因汲得魚實以<lb/>
<pb n="KR4e0026_WYG_009-5a"/>
事死如生故也其為至孝所感也奚惑不然易何以曰<lb/>
信及豚魚然以祥事攷之祥以至行身至三公先生不<lb/>
食其徳埀休委祉于其冢嗣遭遇聖明敡歴顯要為時<lb/>
名卿嗚呼天之隂騭孝子之後也固如是夫<lb/>
　　　䟦南海行巻後<lb/>
松江錢公瑄氏以洪武初元舉族謫瓊管間嵗請于有<lb/>
司北還松江省墓此巻葢中朝大夫士後先被謫在瓊<lb/>
管者送公瑄省墓之文與詩也文二首其一前浙省理<lb/>
<pb n="KR4e0026_WYG_009-5b"/>
問孫君孟賔所作詩若干首其一前浙憲僉事潘公奉<lb/>
先所作孫君與潘公同仕浙孫君先謫瓊管及潘公被<lb/>
謫挈行至嶺外道遇公瑄知孫君無恙公瑄請贈喜而<lb/>
為賦也公瑄還至錢塘知二人者皆辱與余交故持此<lb/>
巻見示余讀之盡巻嘆曰瓊管在炎天瘴海萬里外風<lb/>
氣麄厲至漢始開其域由唐迄宋因為放逐之所近世<lb/>
以來雖稍被聲教而黎人習俗未盡變也今國家視逺<lb/>
猶近既選有學之士以治其人而大夫士之落南者又接<lb/>
<pb n="KR4e0026_WYG_009-6a"/>
踵而至聲明文物漸同中國觀於此巻可見已語有之<lb/>
逃空谷者聞足音跫然而喜公瑄雖不幸在謫籍然與<lb/>
諸公不約而集顧得相與於觚翰之間至其暌違也契<lb/>
合之情屬望之意見於言辭者聨篇而累牘雖中國人<lb/>
文之盛亦不過是不其幸歟公瑄世儒家盛年有才學<lb/>
孫君簪纓之彦潘公文獻之老餘人固未嘗一見然觀<lb/>
其製作皆特逹之士朝廷方急於取才顧豈以一失而<lb/>
棄諸公於萬里外哉他日起自謫籍同陞於朝公瑄出<lb/>
<pb n="KR4e0026_WYG_009-6b"/>
此為劵將必相視一咲而嘆離合之不偶然也<lb/>
　　　書深溪王氏家則後<lb/>
浦陽深溪之上有尚義之家姓王氏同居者五世合食<lb/>
至二千指王氏之長有名子覺字復之者著為家則一<lb/>
巻以示後𦙍使世守之其友劉君養浩既為之序矣劉<lb/>
君復貽書錢唐俾余書其巻末余閱之盡巻歎曰復之<lb/>
甫所以遺其後𦙍者何其至也大抵人情至難制也雖<lb/>
父子兄弟不能必其無異見是故勃谿誶語之習不獨<lb/>
<pb n="KR4e0026_WYG_009-7a"/>
秦人為然欲整齊之如天子之命吏約之以法亦奚不<lb/>
可而君子之見則以此可施之齊民而父之詔子兄之<lb/>
教弟則非所宜然也葢父子兄弟恩義繋焉太嚴則傷<lb/>
恩恩虧則義㢮善為防範者因其彛性之懿而牖導之<lb/>
達諸事為大之為經小之為紀井然有條秩然有序如<lb/>
王氏之家則立為一家之政長幼卑尊耳有常聞目有<lb/>
常見動作食息從容乎矩矱之内悖戾之氣消雍睦之<lb/>
風行而恩義立矣如是而同居雖百世未艾也豈直五<lb/>
<pb n="KR4e0026_WYG_009-7b"/>
世而已哉記曰禮者因人之情而為之節文以為民坊<lb/>
者也家則之說其王氏齊家之坊也歟余觀聚族而居<lb/>
至於累世者若昔之九江陳氏臨川陸氏與今之浦江<lb/>
鄭氏皆有家法著而為書而鄭氏之家規則加詳焉王<lb/>
氏踵美鄭氏者也其書為類凡若干為目凡若干大畧<lb/>
皆本之鄭氏云<lb/>
　　　書浹江樂君墓銘後<lb/>
右浹江樂君墓銘一通金華黄文獻公所譔也後有臨<lb/>
<pb n="KR4e0026_WYG_009-8a"/>
川危内翰䟦語葢樂君之孫良請銘于公時未知其先<lb/>
世所歴官簿值方氏築城發其阿育王山下先墓獲所<lb/>
埋壙誌始知其先世嘗仕呉越錢氏累官至銀青光<lb/>
祿檢挍御史大夫故請危公補書以足前銘之未備<lb/>
葢孝子慈孫昭先徳埀後𦙍義當如此余先世亦仕呉<lb/>
越譜牒所載有累官至檢校尚書贈司空者每疑錢氏<lb/>
據有兩浙時然皆臣事中國其官屬例出表授固唐臣<lb/>
也如吾先世所得官封已非唐舊莫可得而曉欲求呉<lb/>
<pb n="KR4e0026_WYG_009-8b"/>
越備史攷之世亦無有獨五代史呉越世家言其自唐<lb/>
莊宗賜玉冊之後其官屬皆稱臣則其官制不承唐舊<lb/>
可知已今又見樂氏之上世所得官封如此以此觀之<lb/>
錢氏之臣皆不稟命于唐無可疑者矣良字仲本博學<lb/>
有文章為時所推重今被徵入朝以茲巻請識余既得<lb/>
博所未見以祛平昔之疑因併著之<lb/>
　　　䟦海寕楊氏族譜序後<lb/>
右海寕楊氏族譜序一通前進士榮君子仁為其從游<lb/>
<pb n="KR4e0026_WYG_009-9a"/>
生琦著也榮君叙述有法大意以姓氏之學不講則譜<lb/>
牒不明而世次紊琦知出此是能崇本者故榮君為之<lb/>
叙述以奬進之余聞宋南渡後刑部侍郎楊由義實居<lb/>
海寕有文學氣節嘗使金抗義不屈文公先生稱其忠<lb/>
義大節夷夏稱歎其子九鼎帥蜀亦死金人之難吾意<lb/>
琦為刑部之後今攷其所自出乃出北漢將楊無敵號令<lb/>
公者非刑部後也海寕楊氏如令公之後乃有如琦者請<lb/>
于名人叙入以發其先徳而刑部之後乃泯焉無聞何<lb/>
<pb n="KR4e0026_WYG_009-9b"/>
也忠義之家必有守其宗緒而弗墜者尚當訪之<lb/>
　　　周府君墓銘補遺<lb/>
新城周昉既得宋内翰銘其先府君節孝先生之墓又<lb/>
謂一䕫曰昔汴人從宋南遷時其居杭者殆不一姓獨<lb/>
昉之上世卜居新城仕雖不甚顯而以禮義為家法髙<lb/>
祖府君嘗曰人道莫大于崇本嵗時祭祀人或畧之非<lb/>
崇本之道也别置祭田二十畆以遺子孫儲其所入以<lb/>
備時享中更多故田入於他姓我先人既理家政嘆曰<lb/>
<pb n="KR4e0026_WYG_009-10a"/>
他業或可廢也至於祭田斷不可廢廢之非獨遺先志<lb/>
虧人道矣乃備已帑復其田於是吾族時享之盛如初<lb/>
而銘偶畧之嗚呼古者士大夫之家必有圭田以供祭<lb/>
祀士無田則不祭非不祭也士位卑授田有弗逮不能<lb/>
備物以獻耳後世有能出私田為祭祀之資盖亦禮以<lb/>
義起之意周氏之上世既克行之而節孝府君又復之<lb/>
於既失之餘使時享之禮不墜厚之道也府君以至孝<lb/>
稱元季之亂不屑茍祿以汚其身行應私謚至於復祭<lb/>
<pb n="KR4e0026_WYG_009-10b"/>
田之事尤足為薄俗勸昉端慤有至行惴惴焉惟恐沒<lb/>
其父之善銘既不及故敢不讓而為補書之<lb/>
　　文<lb/>
　　　勸農文<hi>嵗戊午代杭州府官作</hi>
古者長民之職凡以農事而已其故何也盖國以民為<lb/>
本民以食為天非他事比也故天子有親耕之典而近<lb/>
代守令至以農事繋銜我國家之興尤重茲事自京師<lb/>
以達於郡縣申嚴祀事曰社稷曰山川曰風雲雷雨有<lb/>
<pb n="KR4e0026_WYG_009-11a"/>
祈焉有報焉所以致如斯其誠者無非為農事尔杭領<lb/>
縣九提封千數百里地勢所及東南控引江海西北接<lb/>
連山谷民生其間雨暘稍愆輒以旱澇來告盖嘗登進<lb/>
父老於庭而問其所以近江海則其勢平下憂恒在澇<lb/>
地入山谷則其勢髙亢憂恒在旱此其大較也夫旱澇<lb/>
者天時也而所以備旱澇者人事也人事之不盡而委<lb/>
之於天未見其可也方春東作始興為爾農者耕墾之<lb/>
有日程播種之有時候爾農必為之力而慮之審矣而<lb/>
<pb n="KR4e0026_WYG_009-11b"/>
所以為旱澇計者吾則為爾言之地而平下也則宜髙<lb/>
其圩岸以防澇髙亢也則宜廣其陂池以防旱是故言<lb/>
水利者在於謹蓄泄其法如是而已為農而能用力於<lb/>
此將見嵗入且倍雖有旱澇可無乏食之患矣吾沗佐<lb/>
郡值太守去官恒慮催科頻繁而撫綏不至頼方面重<lb/>
臣為之綱維二三僚友為之匡贊庶㡬振其不逮嵗二<lb/>
月之吉勉循故常躬秉耒耜以率爾農爾尚告其隣里<lb/>
鄉黨聖天子在上和氣致祥必有豐年而有備無患乃<lb/>
<pb n="KR4e0026_WYG_009-12a"/>
先哲之明戒矧爾農乎爾其勉之其或不順于父不敬<lb/>
于兄不睦于婣黨以賭博為賢以爭鬬為强以訟訐為<lb/>
能而不務農事律有常條<lb/>
　　祝文<lb/>
　　　昌文侯祝文<lb/>
惟神以武畧為宋岳武穆王飛前驅著有勛績附見宋<lb/>
史岳飛傳中及王不幸被誣神用不顯其後王誣既雪<lb/>
神䝉錫諡牒令廟食京學以相文化寺中舊有故牒近以<lb/>
<pb n="KR4e0026_WYG_009-12b"/>
典守者不謹失去而肖像猶存一䕫至學之初咨詢故<lb/>
實敬仰神庥式陳明薦敢告<lb/>
　　祭文<lb/>
　　　祭朱長史文<lb/>
維洪武九年嵗次丙辰夏四月甲申朔越十有三日丙<lb/>
申友生杭州府學教授徐一䕫謹以清酌時羞之奠致<lb/>
祭于亡友晉相府長史朱君之靈曰惟君之材䟽通俊<lb/>
邁可備顧問可禆經濟惟君之學該洽辯博上探洙泗<lb/>
<pb n="KR4e0026_WYG_009-13a"/>
下泝濂洛惟君之文精確深淳逺窺姚姒近追漢秦脩<lb/>
辭求道我蚤有志倀倀靡適誰其我惎求友四方君不<lb/>
我棄以學則講必析其㣲以文則評必抉其疵以志則<lb/>
礪必崇其卑我則不逮君實振之君有史才克兼三長<lb/>
有事編摩非君孰當六年之秋詔修國史起君于家俾<lb/>
預斯事取道而西過我論堂死生契闊話言不忘余雖<lb/>
不才尋亦被召君前我後相顧一笑沉沉華舘在殿之<lb/>
西執筆相從揚𣙜事辭朝言譆譆夕言詒詒偕入而出<lb/>
<pb n="KR4e0026_WYG_009-13b"/>
渉歴三時自我索居埀二十載于茲合并豈不慰意我<lb/>
還職教君登詞林中外相望實獲我心今年正月有書<lb/>
見貽云入晉邸為王之毗寵榮有加聲聞日至顧余濩<lb/>
落莫之敢企胡為一疾遽至不支始吾不聞既驚且疑<lb/>
終吾有聞涕泗交頤江湖寥落故舊無㡬嗚呼吾友又<lb/>
至於此含哀莫宣聊以辭矣嗚呼哀哉尚享<lb/>
　　　祭陳叅政文<hi>代安布政使作</hi>
洪武十年嵗次丁已十有二月乙已朔越十有三日戊<lb/>
<pb n="KR4e0026_WYG_009-14a"/>
午浙江等處承宣布政使安某謹以牲醴庶羞之奠致<lb/>
祭于故河南行省叅知政事陳公之靈曰邇者朝廷選<lb/>
外執政公受上知往領汴省我則無能詔與公並公負<lb/>
其材自持甚力有不公如弗假以色不鄙謂我見謂亮<lb/>
直有論有建公倡于前我贊我襄用底罔愆經時五載<lb/>
曾無間言譬之作樂金石相宣茍或慸滯則音不完公<lb/>
性介㓗物莫能累每退自公寂無媵侍維我與公弗間<lb/>
此彼公心弗懌酒杯相慰公體弗寕食衣是視職則同<lb/>
<pb n="KR4e0026_WYG_009-14b"/>
列義則同氣興念疇昔我心實悲滄江嵗晏有來靈輀<lb/>
情兮繾綣矢之以辭有肉在俎有酒在巵𠖇靈如在庶<lb/>
其鑒之嗚呼哀哉尚享<lb/>
　　　祭陳叅政文<lb/>
洪武十年嵗次丁已十有二月乙已朔越十有三日丁<lb/>
已杭州府學教授徐一䕫訓導常貞王裕謹以清酌果<lb/>
脯之奠致祭于故河南行省叅知政事元禮先生陳公<lb/>
之靈曰惟公問學辯博器局超邁自視甚髙不溷當世<lb/>
<pb n="KR4e0026_WYG_009-15a"/>
其視義也若泰山之重其視財也若一羽之輕故公之<lb/>
居官也氷蘖之操可以礪貪鄙其交友也金石之誼可<lb/>
以託死生嗚呼材非不髙也時非不遇也位非不顯也<lb/>
而柰何乎天者之難憑滄江嵗暮凍雲含雪靈輀在茲<lb/>
曷勝嗚咽追想交游一奠為訣嗚呼哀哉尚享<lb/>
　　　祭常山長文<lb/>
維洪武十二年嵗次乙未閏五月丙申朔越二十有九<lb/>
日甲寅杭州府學教授徐一䕫訓導何敬髙譲以清酌時<lb/>
<pb n="KR4e0026_WYG_009-15b"/>
羞之奠致祭于故宣公書院山長先生常君之靈曰惟<lb/>
君賦性介特履行淳固蚤嵗南游明經是務春秋大㫖<lb/>
筆削所存熟精胡氏弗媿専門呉山之隂以學以斆惟<lb/>
利與鈍恬然罔較中遇漕試獲展所長聿振教鐸宣公<lb/>
之鄉俄值更化奔播以旅言返舊游莫或寕處有詔興<lb/>
學辟士于庠僉謂經術非君孰當童冠侁侁眷言受教<lb/>
經時八年克著成效蒼顔白髪居然老成出入學校後<lb/>
輩典刑偶值數竒遽嬰時沴六月徂暑奄然而逝嗚呼<lb/>
<pb n="KR4e0026_WYG_009-16a"/>
常君模範是資豈謂一疾遂至于斯名止一薦年止七<lb/>
袠室家遲暮箕裘零落嗟我與君相識廿年迺于茲學<lb/>
復相周旋一日不見竟成永訣追念疇昔中心如怛爰<lb/>
率諸生治宂與棺既曰無歸在義則然北山之麓其原<lb/>
深厚庶㡬魂魄永安于久嗚呼哀哉尚享<lb/>
　　傳<lb/>
　　　鄒母傳<lb/>
凡女婦修其職者非難惟動必以禮之為難禮婦人無<lb/>
<pb n="KR4e0026_WYG_009-16b"/>
外事送迎不出門見兄弟不踰閾春秋之季公甫文伯<lb/>
之母季康子之從祖母也康子見之䦱門而與之言仲<lb/>
尼聞之以為别於男女之禮是時孔子在魯而獨有取<lb/>
於公甫文伯之母則魯人之不能守此禮者亦已多矣<lb/>
不意百世之下乃有如鄒確之母者焉確之母李氏登<lb/>
州黄縣人性貞慧而知禮自其在父母家以至于嫁凡<lb/>
所謂女婦之職如治女紅主饋食與事其舅姑與夫勤<lb/>
儉恭順悉可為姊妹妯娌矜式且動必以禮足迹未嘗<lb/>
<pb n="KR4e0026_WYG_009-17a"/>
出户限一日夫族有合兩姓之好為酒食以召姻黨者<lb/>
姻黨見鄒母咸愕眙相視莫識為某氏及就序乃始知<lb/>
之其後其夫用門功得六品武官南戍錢唐有湖山之<lb/>
勝方春時邦人士女競事游衍以為樂確與其昆弟謀<lb/>
曰盍亦奉吾母為樂乎乃治游具請于母曰湖山甚佳<lb/>
幸大人及時一游其母曰爾為我子乃獨不能以禮事<lb/>
我吾聞婦人晝不游庭而可逺適湖山事逸樂耶確等<lb/>
慙懼而退以此言之鄒母可謂以禮自守者矣使生孔<lb/>
<pb n="KR4e0026_WYG_009-17b"/>
子之時其不與公甫文伯之母並稱哉鄒母又有女嫁<lb/>
為同邑周仲賔妻後仲賔調贛之瑞金簿以非辜就逮<lb/>
仰天歎曰吾夫死必矣吾出門安適遂投舍後池水死<lb/>
談者咸謂得之母訓云因併著之<lb/>
　　墓誌銘<lb/>
　　　平陽王公墓誌銘<lb/>
平陽王公以洪武九年九月二十七日歿于里苐其孤<lb/>
鐸時為浙江布政使司左叅政又十有五日叅政方坐<lb/>
<pb n="KR4e0026_WYG_009-18a"/>
布政司涖事忽訃至驚慟欲仆地即還寓舘設位奠哭<lb/>
如禮且走文書告于朝明日匍匐往弔叅政在苫次輟<lb/>
哀謂一䕫曰走不幸罹此大故誠䝉予告獲申情事惟<lb/>
是先人之行實所以掲之墓以示久逺者惟子是託予<lb/>
固辭不獲乃叙而銘之公諱思義字恭讓世居平陽府<lb/>
洪洞縣之郭上里曾祖某祖某皆潛徳弗耀父叔謙以<lb/>
長子允恭貴贈某大夫某騎尉澤州知州母范氏繼劉<lb/>
氏贈某縣君公天資樸茂不喜表襮性極孝友事澤州<lb/>
<pb n="KR4e0026_WYG_009-18b"/>
府君以至行聞伯兄允恭仲兄思忠皆有材行公事之<lb/>
尤謹平居未嘗有違言忤色平陽陶唐氏所都也其俗<lb/>
素尚勤儉而公勤儉有加貲用日益以饒以世俗分財<lb/>
異居為恥誓弗分異以為家法仲兄有子曰誠於叅政<lb/>
為兄公嘗語之曰爾年稍長其經紀吾家俾鐸力學且<lb/>
曰吾平生未嘗為不善事以累子孫必有光大吾門者<lb/>
吾聞積善之家必有餘慶作餘慶堂以自見誠亦克承<lb/>
公志凡涉經紀之事一不以委其弟而叅政得専意於<lb/>
<pb n="KR4e0026_WYG_009-19a"/>
學會國家誕興文治叅政遂以春秋貢于其鄉既至養<lb/>
材胄監㝷以選侍讀王宫未㡬攝監察御史敭厯有聲<lb/>
超授前職階中奉大夫公之餘慶於此而驗公生於大<lb/>
徳已酉六月二十四日享年六十有八配劉氏子男一<lb/>
鐸也以某年某月某日𦵏于其里東岡之原公之行實<lb/>
難一二舉而予之生也與公相去逺未嘗承顔接辭不<lb/>
得詳也叅政授余以其大者如此嗟乎為善而有餘慶<lb/>
可以審其徳矣雖然為之也𠖇𠖇報之也昭昭其徳不<lb/>
<pb n="KR4e0026_WYG_009-19b"/>
亦可述已乎銘曰<lb/>
冀州之墟古帝所都遺風攸存俗朴以勤爰有善士惟<lb/>
善是履埀休委祉以有令子際遇盛時爰躋膴仕謂非<lb/>
為善而至於此是猶弗種而穫是俟洞嶺之陽有隆其<lb/>
岡爰卜新阡以固其藏有或弗似視此刻章<lb/>
　　　元故保冲大夫江浙等處官醫提舉倪公墓誌<lb/>
　　　　銘<lb/>
故保冲大夫江浙等處官醫提舉倪公既歿之九年其<lb/>
<pb n="KR4e0026_WYG_009-20a"/>
孤伯溫持其姻友前鄉貢進士卜埜所狀世系行實拜<lb/>
而請銘曰先人有潛徳而未有為不朽之託者不肖孤<lb/>
實疚心焉惟先生哀而賜之銘余辭不獲乃序而銘之<lb/>
公諱居敬字行簡世為杭州人其先嘗以醫仕宋而未<lb/>
甚顯父諱垕號信菴為醫始著信菴府君嘗遇異人授<lb/>
以秘方其法揉劑為膏用以愈瘍瘍者受其劑即愈杭<lb/>
地大物衆有瘍者輒趨倪氏一時言瘍醫者莫不曰信菴<lb/>
信菴云公之生也承家傳之秘府君既歿事其母徐夫人<lb/>
<pb n="KR4e0026_WYG_009-20b"/>
至孝夫人嘗戒之曰爾幸承世業惟能益廣其道斯不<lb/>
忝于前人公承命惟謹遂兼精岐黄之書以及諸家方<lb/>
論察脉辯證究極内外之所因以探表本以驗虚實而<lb/>
知疾病之候故其為醫或遇竒證輒取神效於是倪氏<lb/>
之醫擅名大方矣至正中用薦補杭州路醫學正㝷為<lb/>
醫學教授善以其術淑人三皇廟壊則捐已資新之陞<lb/>
江浙官醫副提舉階成全郎會外兵攻城附城居民奔<lb/>
竄入避多依釋老宇下草栖露宿上漏下濕以故時疫<lb/>
<pb n="KR4e0026_WYG_009-21a"/>
大作行省丞相逹實特穆爾捐金市藥命公枚視之公<lb/>
以為已任為人切脉授藥無倦色頼以全活者亡筭改<lb/>
官醫提舉階保冲大夫時行省丞相得承制行事雅敬公<lb/>
以公活人功多不宜久處散地遂由官醫提舉特轉五品<lb/>
流官同知江浙財賦府事換奉訓大夫以寵褒之公曰醫<lb/>
吾職也固辭不受而行官醫提舉事如初杭既内附方屏<lb/>
迹家居天兵下呉門士卒有犯霜露而違節宣者時開平<lb/>
忠武王總兵問醫於左右有以公薦者即遣使具舟迎公<lb/>
<pb n="KR4e0026_WYG_009-21b"/>
至軍前療之無弗愈者其辭還也贈白米二十石錢幣<lb/>
有加公涉歴日久方將優游湖山以佚其老俄得㣲疾<lb/>
而卒洪武四年十一月三日也享年六十有二其生<lb/>
之嵗則元大徳已酉之四月十又一日伯溫以是月十<lb/>
又一日奉柩𦵏于錢塘縣栖霞嶺掃帚塢之原公配宋<lb/>
氏諱徳原婦徳母道皆備後四年卒奉以附焉子男二<lb/>
長伯溫也娶龔氏次叔正娶沈氏叔正後公六年卒亦<lb/>
附墓次女二長適同郡李思齊次適沈禮孫男三人長<lb/>
<pb n="KR4e0026_WYG_009-22a"/>
某次某女一尚㓜公天性醇篤恂恂然有古君子風官<lb/>
自醫學正三轉而至提舉階自成全郎一轉而進保冲<lb/>
大夫人皆榮之而公處之泊如也當顯榮時勢得致公<lb/>
醫者非王公大人則髙門巨族而閭閻單人窶士雖有<lb/>
病劇甚莫或易致之而不知公一以濟人利物為心彼<lb/>
單人窶士一走告之汲汲焉屏去騶從以袖褁藥折入<lb/>
委巷徑造病家恐後病家見公至惶恐謝曰不意長者<lb/>
乃肯辱臨吾門公曰非也吾道然爾公嘗築堂署曰尊<lb/>
<pb n="KR4e0026_WYG_009-22b"/>
徳南行臺御史大夫強通聞之曰倪公殆無媿於此者<lb/>
為書三大字畀之故公之歿也街童巷叟亦痛惜之嗚<lb/>
呼倪公之於醫如此而太史公稱倉公之師以富給故<lb/>
不為人醫獨何心哉伯溫姿粹雅有學有守能世其醫<lb/>
今選為杭州惠民藥局提領銘曰<lb/>
九流之塗各適其正惟醫之設切於民命六氣之淫疇<lb/>
克免之彼以富給而靳於醫如見入井而不引手相其<lb/>
所存嗚呼曷有恂恂倪公為徳自𠂻視人之疾如疢在<lb/>
<pb n="KR4e0026_WYG_009-23a"/>
躬凡百病家有召即赴不以顯榮而棄單窶惻隠之發<lb/>
如火始然曷肯計較以虧其全是有令子溫其如玉爰<lb/>
食其施以似以續北山之原有封若堂既固且安子孫<lb/>
其永昌<lb/>
　　　元故將仕郎建寕路錄事兼防禦事韓君墓誌<lb/>
　　　　銘<lb/>
嵗行在未之十月友人韓君致用有失聲之疾既而稍<lb/>
差告於始豐徐一䕫曰吾近者音吐不揚此一經受病<lb/>
<pb n="KR4e0026_WYG_009-23b"/>
也吾殆不久於世子素知我能及我未死時為我著埋<lb/>
銘亦足慰也余謝之曰禮無是也吾誠後死銘君未晚<lb/>
何用太早計耶後一年為洪武十三年十月甲子而君<lb/>
果卒年五十有九其孤師可以明年某月某日奉柩𦵏<lb/>
于會稽縣上管鄉昌源先塋之次衰絰蹐門請銘曰先<lb/>
人臨終時囑師可曰徐君嘗諾我以銘矣必得徐君銘<lb/>
乃有以慰我於地下先生其勿辭嗚呼詎意吾果銘君<lb/>
於一年之後哉江湖寥落失此良友尚忍不銘之哉乃<lb/>
<pb n="KR4e0026_WYG_009-24a"/>
序而銘之君諱諤姓韓氏致用字也其先相之安陽人<lb/>
宋司徒兼侍中尚書令魏國忠獻王琦其十世祖也靖<lb/>
康之亂忠獻之曾孫朝請大夫尚書左司員外郎直秘<lb/>
閣知饒州累贈金紫光祿大夫膺胄始定居于越則君<lb/>
之七世祖也曾大父將仕郎桂甫大父義行先生亢宋<lb/>
亡始不有禄仕博極羣書研精性理之學與其從弟莊<lb/>
節先生性自相師友先後師表當世父耘之亦以文學<lb/>
書翰知名母魏氏君之生也有文獻之懿耳濡目染無<lb/>
<pb n="KR4e0026_WYG_009-24b"/>
非詩書禮樂之訓經史百氏博覽强記為文老蒼不作<lb/>
嫵媚語然亦好古法書名畫彛器之屬以資博雅與人<lb/>
交情誼周至或行檢有不謹者輒謝絶之且急於義見<lb/>
人窮約若自已致必盡力振之嘗過嘉興有故人子貧<lb/>
不能𦵏其親君惻然傾已槖𦵏之身饑寒不恤也力學<lb/>
制行聲譽日起時天下承平大夫士之過越者必慕與<lb/>
之交名公鉅人如歐陽文公黄文獻公見其文行器識<lb/>
亦數為延譽而張内翰翥危内翰素待之尤厚有請必<lb/>
<pb n="KR4e0026_WYG_009-25a"/>
為論著弗靳或久不相見輒枉書問候浙東部使者嘗<lb/>
薦補太平路儒學正不就後王御史餘慶余御史觀薦<lb/>
之于朝擢溫州路儒學教授乃稍起就職東嘉學者聞<lb/>
君至爭自鼓舞曰是為義行先生之孫莊節先生之從<lb/>
孫必能以經術淑我君既至首延明經士分經以教而<lb/>
已坐講堂上辯析經史疑義以牖導之三年皆有成及<lb/>
考乃欲引去學者爭共挽留之又居二年朝廷乃調建<lb/>
寕路錄事兼防禦事階將侍郎遂移病不赴俄值更化<lb/>
<pb n="KR4e0026_WYG_009-25b"/>
蒐羅舊所用士而用之君曰吾非膚敏也亦從吾志爾初<lb/>
忠獻當唱苐時太史奏日下五色雲見後金紫卜宅乃<lb/>
在越之五雲門君因自號五雲生其卜築鑑湖上亦名<lb/>
曰五雲書屋君之歸自永嘉也書屋無恙因閉門却掃<lb/>
不接人事日以著述為職業曰書屋固不負吾也晚無<lb/>
他好獨好文字手抄竒文成帙時出而誦之或他適必<lb/>
訪學古之家與之極論論不合輒巻而去錢塘其舊游<lb/>
也素稱文物都會亦時過浙河訪之運去物改徘徊四<lb/>
<pb n="KR4e0026_WYG_009-26a"/>
顧度無合者則折而過余曰斯文在子吾觀子文理粹<lb/>
矣而氣加充必傳後行逺吾死必以銘累子故君之嬰<lb/>
疾也即欲以銘事屬我今死矣茍弗有請吾猶當銘之<lb/>
矧其孤請之固哉君平生所著述有五雲書屋藁六巻<lb/>
重定先世祭式一巻彚粹魏國家集十二巻類編名人<lb/>
詩文八巻名人尺牘一巻君嘗一娶有竒疾不乳而歿<lb/>
遂不再娶以從兄謂之子為後即師可也師可亦嗜學<lb/>
克世其家云銘曰<lb/>
<pb n="KR4e0026_WYG_009-26b"/>
魏國世澤有長源其流愈逺愈弗堙錄事承之播清芬<lb/>
毅然直往志不羣擯却羣飛肆孤騫曰吾不敢媿吾門<lb/>
好古學慕揚子雲獨行與元徳秀倫誰云今人非古人<lb/>
同流合汚世泯棼斯人云亡孰可親有悲弗紓述茲文<lb/>
　　　元故將仕郎金玉府軍器提舉司同提舉夏君<lb/>
　　　　墓誌銘<lb/>
錢唐夏君以洪武七年甲寅六月十又二日卒其年八<lb/>
月丙申𦵏于錢唐縣龍井義安鄉積慶山之原明年乙<lb/>
<pb n="KR4e0026_WYG_009-27a"/>
夘四月十又七日其配錢氏亦卒其年五月庚申朔合𦵏<lb/>
焉君歿八年其孤仁夀以未能昭揚先德日夜疚心於是<lb/>
以郡人周昉之狀拜而請銘按狀君諱應祥字<hi>闕</hi>　姓夏<lb/>
氏世為錢唐人曾大父莊妣張氏大父億妣呉氏父良妣<lb/>
曹氏君之上世俱隠德弗耀元置行諸路金玉總管府于<lb/>
杭治百工之事其官屬頗盛君始用薦為其府雜造局大<lb/>
使改金玉局大使稍陞軍器局提舉司同提舉階將仕<lb/>
郎尋移疾去君為人端重而詳慎處鄉黨一以謙抑自持<lb/>
<pb n="KR4e0026_WYG_009-27b"/>
平居無疾言遽色或倉卒臨事亦由由然自如不少變<lb/>
其常度性不嗜烹宰家故饒財未嘗以口腹之欲傷物<lb/>
命一禽魚之㣲亦不出獨意烹之或會親友珎羞異饌<lb/>
一取具於市庖人至不煩操刀見人饑寒尤矜恤之所<lb/>
督𨽻局工類多單人細户或内府需器用急工集局晝<lb/>
夜併作而有寒餓色輒戒僮僕為飲食餉之不吝君平<lb/>
生切於濟人利物方其仕金玉府時以日月積勞得八<lb/>
品官循資而上紆金曵紫不難至而勝國之制士以雜<lb/>
<pb n="KR4e0026_WYG_009-28a"/>
流進者終不畀以民社君自度不足以逹故寕棄去恒<lb/>
自誦曰匹夫而欲濟人利物無他術也惟醫藥可爾君<lb/>
素習岐黄氏書諳和劑法乃聚藥材按古方書製為丸<lb/>
散大開藥室于郡城之夀安坊以待凡病家之需視貧<lb/>
不能自存者則施予之君又以藥材多出殊方異壤其<lb/>
不易致者一藥或價直百金世醫往往以近似者代之<lb/>
坐是多弗效者君恒以為病故君居藥不計價直備陸<lb/>
海之所産惟所用之至於本藥性之溫凉以定君臣佐<lb/>
<pb n="KR4e0026_WYG_009-28b"/>
使之宜必躬為斟酌等分而成劑其言曰此人命所繋<lb/>
不可忽也故其藥劑號稱精絶服者輒效錢塘地大物<lb/>
衆凡需藥劑者悉趨夏氏之門矣初君置藥室以所居<lb/>
坊名其堂其意以謂吾以醫藥濟人人必夀且安也已<lb/>
而如其言稱說其徳者盈耳君竊自喜曰吾志遂矣乃<lb/>
屬其家事于其子時時杖履逍遥山水間以為適如是<lb/>
者數年而歿其歿也猶戒其子勿輕藥事君生於大徳<lb/>
四年壬寅十二月十又五日歿之嵗葢七十有三云其<lb/>
<pb n="KR4e0026_WYG_009-29a"/>
配少君一嵗淑慎有婦徳善事舅姑處妯娌間有禮意<lb/>
族黨稱之且克以儉素相其夫起家自其夫之歿以哀<lb/>
成疾逾年亦卒子男一即仁夀也女二長適徐錫次在<lb/>
室孫男二長曰時次曰禮嗚呼有濟人利物之心而位<lb/>
不稱其施卒頼醫術以施其不謂之仁人君子也哉仁<lb/>
夀有學有守克繼父志者也銘曰<lb/>
恂恂夏君篤仁慈蘄以惠澤濟癃疲位不滿徳嗇其施<lb/>
六氣之淫有癘疵按證授藥以療之俾夀且安各熙熙<lb/>
<pb n="KR4e0026_WYG_009-29b"/>
豈必有位乃可為施徳不食報不遲積慶之原土廣夷<lb/>
儲祥委祉後𦙍宜有欲諗之視刻辭<lb/>
　　　朱處士墓誌銘<lb/>
古者士修于躬誠推其道詎止于家而已而崇教範俗<lb/>
之具實有在焉成周以徳行教民而賔興之漢舉孝弟<lb/>
舉孝亷詔無虛嵗宋處士必以科目又詔舉八行士生<lb/>
其時亦可以行其道矣而勝國之制取士必以門地雜<lb/>
流次之科目又次之不幸楚産之士又遭隂廢故夫里<lb/>
<pb n="KR4e0026_WYG_009-30a"/>
閭之間雖有夷齊之亷曾閔之孝亦僅克施為一家之<lb/>
政終不使之有位以行其道而士亦以是不能有譽於<lb/>
天下後世不亦可悲也夫余觀海寕曹彦仁所狀朱處<lb/>
士之行誠有如余之所悲者焉處士性介特髫齡時已<lb/>
卓然有識見年十六丁外艱服闋又丁内艱年方弱冠<lb/>
連遭家難克自感厲故其治䘮不徒致哀而止𦵏祭必<lb/>
以禮曰吾不能盡於大事吾弗子矣有異母兄二事之<lb/>
甚恭順曰母異而氣同也同居同㸑未嘗有違言宗族<lb/>
<pb n="KR4e0026_WYG_009-30b"/>
頗盛屬有親䟽居有逺近待之煦然有恩意其待外婣<lb/>
亦然至於交友尤敦相恤之義元季之亂四方衣冠之士<lb/>
多避地其里中貧不能存者有之喪不能舉者有之處士<lb/>
頗饒於財語其子曰世事如此吾何可獨厚而不周之乎<lb/>
於是貧不能存者振之喪不能舉者𦵏之人至稱為長者<lb/>
處士之行如此使當是時選舉之制如周如漢如宋若處<lb/>
士者其所見詎止如是而已然處士亦頗尚隠操以自潔<lb/>
為賢嘗讀易至履之九二曰幽人貞吉處士曰貞不溷俗<lb/>
<pb n="KR4e0026_WYG_009-31a"/>
故吉因自號曰貞白道人其後専制方靣之人收攬材<lb/>
俊以自雄長屢徵不就卒以貞白終身得年五十有二<lb/>
至正廿一年某月某日也其歿也前進士嚴君瑄哭之<lb/>
以詩大抵皆悲其懷徳弗售而又不得上夀以歿已而<lb/>
寓公遊士哀挽相繼亡慮百數十首亦足以見其為人<lb/>
矣處士諱景仁族出徽國文正公五世祖始遷鹽官即<lb/>
今之海寕其詳具見所著世譜故秘書卿宣城貢公實<lb/>
序之大父某父某世有隠徳母李氏繼陳氏其配賈氏<lb/>
<pb n="KR4e0026_WYG_009-31b"/>
恭儉慈順為婦有婦道為母有母徳後十二年卒得年<lb/>
六十有五子男四長演次濟次浩次源女二長適賈某<lb/>
次適張某孫男二曰某曰某孫女八曾孫男二曾孫女<lb/>
二其孤以歿之年某月某日𦵏于其鄉湖塘村先塋之<lb/>
次其配祔焉嗚呼士固不自衒也夫使為善者不得其<lb/>
職而名之不副世必有任其咎者焉銘曰<lb/>
粤惟先民所尚以徳其積在躬而施于國其施伊何穆<lb/>
其休風薰蒸融液化偷為忠後世賤徳以爵為貴或豐<lb/>
<pb n="KR4e0026_WYG_009-32a"/>
于積而嗇于施道徳之意泯然于斯匪屯其躬式屯于<lb/>
時有嘉處士徽國之出少失怙恃為善孔力行則多有<lb/>
一命弗加厚積弗施君子之嗟有墳隆然湖塘之側吉<lb/>
人斯藏過者其式<lb/>
　<lb/>
　<lb/>
　<lb/>
　<lb/>
<pb n="KR4e0026_WYG_009-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　始豐稿巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>始豐稿巻十三</head> <lb/>
    <p>
<pb n="KR4e0026_WYG_013-1a"/>
欽定四庫全書<lb/>
　始豐稿巻十三<lb/>
　　　　　　　　　　　明　徐一䕫　撰<lb/>
　　墓誌銘<lb/>
　　　故元松江府儒學教授孔君墓誌銘<lb/>
前松江府儒學教授孔君既𦵏之十年其孤希智以文<lb/>
學被薦瀕行告於天台徐一䕫曰先人塟已久不肖孤<lb/>
未遑圖其所以不朽者兹將去墳墓而聽調於朝失今<lb/>
<pb n="KR4e0026_WYG_013-1b"/>
不圖致先人之潛德或遂堙沒將墮於不孝幸矜而賜<lb/>
之銘且子辱與先人有平昔之雅子其勿辭希智别去<lb/>
調補華之華隂丞以有能聲擢審刑司詳議貽書來趣<lb/>
文而余比嵗困於痼疾觚翰事踈有稽前諾已而希智<lb/>
得告來省其母夫人趣之愈亟余告之曰未晚也古之<lb/>
孝者必躋膴仕而後大書深刻以發幽光今子仕方顯<lb/>
融樹銘之事此維其時未為晚也遂乃扶憊叙而銘之<lb/>
以塞其請按狀君諱森字英夫世籍温之平陽平陽之<lb/>
<pb n="KR4e0026_WYG_013-2a"/>
有孔氏蓋自五季之亂有諱檜者自曲阜浮海至温家<lb/>
焉歿塟其縣之净水山後唐同光中縣人表其墓曰唐<lb/>
襲封文宣公曾孫之墓至今石表猶存歴宋渉元平陽<lb/>
之孔氏躋世科登舎選者累累有焉而君之曾祖考諱<lb/>
貴敬宋迪功郎祖考諱漟孫理宗時一再試禮部不利<lb/>
考諱文振度宗末亦試禮部不利元至元初歴建德之<lb/>
桐廬徽之歙縣兩學教諭後居錢塘故今為錢塘人君<lb/>
方五嵗而教諭府君即世長姊適同郡葉氏其母章夫<lb/>
<pb n="KR4e0026_WYG_013-2b"/>
人挈家依焉稍長從潘先生多吉學先生浙之名儒見<lb/>
其聡敏甚愛之因博習經史百氏其姊夫誘之從商久<lb/>
之私謂其母曰葉姊夫誘兒從商資以為養固當而非<lb/>
兒志也吾族人昆弟類出游學四方所至學校官莫不<lb/>
折莭而迎適館授粲不敢後故吾族人昆弟多所成就<lb/>
兒奈何逐錐刀利辱孔氏哉於是出游四方學日益廣<lb/>
元制凡孔氏後得從其族長推舉移衍聖公府送所𨽻<lb/>
類選注學校官出身視庻姓優一等至正初族長元祐<lb/>
<pb n="KR4e0026_WYG_013-3a"/>
舉孔氏子孫之在江南者以君為首選衍聖公府移江<lb/>
浙行省注充慶元之翁洲書院山長翁洲在海上去城<lb/>
府逺有司不暇顧殿宇頹圮米廪弗給釋奠不備君走<lb/>
謁於郡守以修葺廢墜為請郡守是之書院遂得一新<lb/>
為山長三年祿米仰於郡庠俸錢給於府庫無所自遂<lb/>
韲塩之况處之裕如人曰孔氏之為學校官者蓋如此<lb/>
秩滿陞松江府儒學教授未上而張氏據蘇松干偽署<lb/>
者已占其缺矣君曰逢時不祥庸何言哉乃退處荒閒<lb/>
<pb n="KR4e0026_WYG_013-3b"/>
寂寞之野以教子授徒為事属天朝平兩浙即故㢘訪<lb/>
司為按察司而西湖書院舊附司設教西湖書院者大<lb/>
德中㢘訪使徐公琰所剏以祠唐刺史白公居易宋知<lb/>
州事蘇公軾林處士逋也其制如州縣學而國朝之制<lb/>
置州縣學而罷書院司風紀者惜其遂廢謀所以攝書<lb/>
院事者咸言孔先生德尊望重其攝為宜乃檄君來攝<lb/>
書院事君至視如家塾書院之䂓摹如初一日被疾其<lb/>
子彷徨營捄弗效遂終于書院之别齋洪武六年正月<lb/>
<pb n="KR4e0026_WYG_013-4a"/>
十日也得年六十有四配范氏宋太傅忠肅公諱宗尹<lb/>
之七世孫男二長希智今審刑司詳議次希昇蚤世孫<lb/>
男二曰諌曰議君軀榦頎碩少時識量過人以蚤失怙<lb/>
故依葉氏姊葉氏無子言於章夫人欲以為子時君方<lb/>
八嵗其母曰我家幸託聖人之系何可後他姓以自貶<lb/>
哉他日葉氏果無子兒事之如母可也不可從其姓其<lb/>
後學成行尊致䝉族長推舉為學校官屹然為儒林望<lb/>
非有卓然之見定之於初安至是哉故君位雖不滿其<lb/>
<pb n="KR4e0026_WYG_013-4b"/>
志而有子嚮用於時所以顯榮其親者方來未艾將見<lb/>
屢書不一書而足而余懼咈其請不敢復稽也姑書以<lb/>
為先焉銘曰<lb/>
五季戎馬蹂中州乃有聖系來東甌或視小宗如懸疣<lb/>
樹以石表昭所由歴宋渉元碩且稠松江後出克自修<lb/>
有識自稺孰與侔歴游四方學行優大宗飛薦不敢留<lb/>
位雖弗稱澤則流有子進列簪紱儔式瞻寵贈賁松楸<lb/>
　　　故元仙居縣稅務副使張君墓誌銘<lb/>
<pb n="KR4e0026_WYG_013-5a"/>
仙居張子恭氏䟦山逾江見余於武林拜而言曰先大<lb/>
父之塟於今二十年矣當大朝更化之初凡仕勝國者<lb/>
例從他郡吾父亦以有官籍于和陽用是未遑乞銘于<lb/>
當世名人以貽不朽子恭深懼大父之潛德日就泯沒<lb/>
敢以教諭謝𢎞文所為狀請願矜而賜之銘按狀君諱<lb/>
道謙字仲益姓張氏其先金華人徙台之仙居至君四<lb/>
世矣曽祖恒祖彧父瑶有隠德元至元中嵗大侵有司<lb/>
推擇上戸出鈔易粟以振饑民徴期甚急有某氏者實<lb/>
<pb n="KR4e0026_WYG_013-5b"/>
下户質錢五十錠以帛包之而輸官行憇張氏市肆而<lb/>
遺之其父得之護視封識懸于門移時有泣而過者其<lb/>
父呼之曰得非遺鈔者乎曰是也諗所封識而符擲還<lb/>
之翌日其人具羊酒來謝亦弗受人以長者稱之君至<lb/>
孝父病衣不解帶者累月卧起躬自抱持既革痰液上<lb/>
行力憊不能吐輒以手掬之父既歿諸娣弟未有室家<lb/>
相視贏然曰此吾責也撫育之長大皆擇伉儷嫁娶之<lb/>
使不失時且善治生其家視編户為裕比閭族黨有不<lb/>
<pb n="KR4e0026_WYG_013-6a"/>
能自存者必周之曰吾何可以獨厚尤急于義見人有<lb/>
難奮不顧身捄之其人德之若欲為之死而不得其所<lb/>
者而君無德色有薦其材于江浙行省者擢為其縣稅<lb/>
務副使君亦不以為卑曰茍能平市為之何傷為之一<lb/>
年號能通商利民上官又將上其㝡超遷之君以老辭<lb/>
而止至正二十三年十月九日以疾卒于家得年六十<lb/>
有九其年十二月十日塟于其縣昇平鄉洞橋之原其<lb/>
配龔氏有淑德為婦為母有楷範後君十三年卒則洪<lb/>
<pb n="KR4e0026_WYG_013-6b"/>
武八年二月廿八日也其年某月某日祔焉子男七人<lb/>
長德原次德潤將仕郎江浙等處行中書省照磨次德<lb/>
澤次德浩台州路仙居縣尉女三人長適某次適某孫<lb/>
男二十三人子恭照磨君子也余既序其世系而論次<lb/>
其行實蓋亦庶幾乎周官六行者焉而僅職征商而止<lb/>
位不滿其德可悲也夫銘曰<lb/>
其德則豐其位則卑雖嗇于逢而裕于垂有弗余信請<lb/>
視刻辭<lb/>
<pb n="KR4e0026_WYG_013-7a"/>
　　　錢塘夏君墓誌銘<lb/>
錢塘夏君之歿也其孤年幾弱冠凡䘮塟之事其友俞<lb/>
子中甫徐子貞甫實左右之既又與其孤謀曰而父有<lb/>
善行盍誌諸石不可使遂泯堙於是其孤衰絰造門再<lb/>
拜以請初余未識夏君時吾友新城周昉為余言其父<lb/>
提舉府君歿已八年以未獲銘其墓遑遑焉如有求而<lb/>
弗得者其後猥以属余為述其行以登于石其心乃始<lb/>
釋然古人言先人有潛德為之子孫者不求名人銘是<lb/>
<pb n="KR4e0026_WYG_013-7b"/>
謂不孝余固不足以當此而夏君能以世俗之所緩者<lb/>
為急其不謂之孝乎今其孤又以夏君之誌為請余尚<lb/>
忍不為之述哉君性詳雅色夷而氣仁在鄉黨一以謙<lb/>
慎自持善與人交不為翕翕熱久而益親有弗給者不<lb/>
俟其請解衣推食不吝生殖頗殷未始乗約以規利里<lb/>
有以大宅一區質錢者久之質直與屋等君趣之贖其<lb/>
人辭以匱請以屋歸之君辭不獲乃厚其直立劵以購<lb/>
或曰太贏君曰乗約以䂓利吾不為也其家有藥肆在<lb/>
<pb n="KR4e0026_WYG_013-8a"/>
郡城壽安坊其父所創也儲藥甲于一郡其父埀歿猶<lb/>
戒以勿輕藥事君遵命惟謹捐重資以購良藥致藥之<lb/>
富川委山積而凡病家非夏氏藥不用矣君自念吾生<lb/>
長壽安坊中年踰强仕僅以藥劑濟人無能為役矣因<lb/>
自號曰壽安處士年四十有七以弱疾而歿洪武十四<lb/>
年十二月二十五日也君諱仁壽字景安世為錢塘人<lb/>
自曾髙而下皆隐德弗耀至其父應祥始為杭之金玉<lb/>
府軍噐提舉司同提舉元配徐氏值㓂難死于水以貞<lb/>
<pb n="KR4e0026_WYG_013-8b"/>
莭著聞繼配石氏子男二長時徐出也次禮石出也君<lb/>
歿之明年閏二月甲申祔𦵏于提舉府君之兆其孤二<lb/>
皆質良性温所謂稱其家兒也銘曰<lb/>
猗嗟夏君行則多有有開于前有承于後雖嗇于壽其<lb/>
獲已厚奠兹幽堂其寧且乆<lb/>
　　　上虞顧君墓誌銘<lb/>
世有特達敢為之士能出死力以捍菑禦患雖其為德<lb/>
不竟而其歿也精誠通乎神明不亦異哉有若而人余<lb/>
<pb n="KR4e0026_WYG_013-9a"/>
於上虞顧君見之矣君少負竒氣髫齓時從鄉先生學<lb/>
見先生談說古今人磊落竒偉見義勇為事輒傾耳聽<lb/>
咨嗟歎羡若欲為之執鞭而不可得者及壯有設施為<lb/>
鄉里所倚重里有巨浸介于餘姚上虞二邑之間號夏<lb/>
蓋湖隣邑之强有力者一遇旱暵輒奪湖水以利己田<lb/>
先是其父嘗言于官官為立水則平之其父既歿奪如<lb/>
初君諭之曰若等敢渝前約是死吾父也吾不敢墜父<lb/>
志當與若等决之其人畏縮遂不敢奪而止里人頼焉<lb/>
<pb n="KR4e0026_WYG_013-9b"/>
時邉境繹騷方氏㨿有温台鄞三郡且遣偏禆侵餘姚<lb/>
上虞二邑而行樞宻院判穆爾古蘇猶為元守越城兩<lb/>
兵相接而君雅不欲為方氏臣團結鄉兵以應邁里古<lb/>
思里有邵某者素强暴嘗聚羣不逞剽掠鄉里君用所<lb/>
團結兵殄之弗果其人竄去為方氏向導來侵上虞君<lb/>
復與戰于曹娥江之上衆寡不敵遂遇害里人哀之収<lb/>
其屍以塟其冡濵江風濤囓㟁冡上下皆蕩析而冡獨<lb/>
無恙越七月兵事稍戢其孤謀返塟唘冡視之容體如<lb/>
<pb n="KR4e0026_WYG_013-10a"/>
生後旬日視其地則為江矣人以為異相與尸而祝之<lb/>
君得年四十有二其遇害之嵗則元至正十八年十一<lb/>
月六日其返𦵏也則以明年某月某日墓在其邑任巷<lb/>
先塋之次君之先本呉人由呉徙剡由剡徙上虞曾祖<lb/>
某祖某父仁壽有隐操處鄉黨非義弗為母徐氏有婦<lb/>
德相其夫以禮不使有過舉配俞氏治家有法盛年而<lb/>
寡事其姑以孝聞教其子皆有成立待族婣禮意周洽<lb/>
寡居三十年能使家貲裕于夫在時永雪自守前後如<lb/>
<pb n="KR4e0026_WYG_013-10b"/>
一日内外無間言子男三長諒次原多學而有文嘗為<lb/>
無錫縣學教諭今見辟於燕府次邹倜儻有父風且以<lb/>
善醫行女一適呉琛孫男二同亨有亨孫女二尚㓜君<lb/>
既塟三十有五年其孤持其同姓友前石樓縣知縣顧<lb/>
所為狀蹐門請銘狀稱君於孝友之莭委曲備至有人<lb/>
所不能及者余獨以君見義有為精誠所至雖死猶生<lb/>
有足以風動人者乃為之銘銘曰<lb/>
猗嗟斯人為義孔力弗計成敗之死不惑體魄攸蔵去<lb/>
<pb n="KR4e0026_WYG_013-11a"/>
江咫尺陸變為江匪朝伊夕有寧一丘不至蕩析英爽<lb/>
昭昭川后效職忠臣死事精誠貫日大㮣義士肝膽與<lb/>
匹尸而祝之永永無斁<lb/>
　　墓碣<lb/>
　　　處士徐君墓碣<lb/>
處士徐君以元至正八年十一月二十九日卒得年四<lb/>
十有七其子大和𦵏于錢塘縣楊村湖浦先塋之次後<lb/>
十有二年其配鄭氏亦卒其子值時多囏未克祔𦵏會<lb/>
<pb n="KR4e0026_WYG_013-11b"/>
天朝更化蒐羅海内賢材布列中外其子以才行被徴<lb/>
至則擢為潭王府典寳正階迪功郎久之從王之國大<lb/>
和有文學且性介直王甚禮貎之一日含哀唘于王曰<lb/>
臣之先人雖塟久弗展視先妣越在淺土未克奉以祔<lb/>
臣實疚心王頷而憐之予告襄事且賜寳鈔若干錠製<lb/>
詩三首至親灑翰墨以寵其行光輝赫奕照耀閭里人<lb/>
皆榮之於是大和獲奉其母祔于其父之兆洪武十有<lb/>
九年五月二日也既襄事以與一䕫有夙昔之雅蹐門<lb/>
<pb n="KR4e0026_WYG_013-12a"/>
請見余方有子夏之戚觀其意若有所欲言而未敢出<lb/>
諸口間與其友萬君振謀曰吾父與母有潛德茍弗得<lb/>
銘于有道而文之士是我情事猶未伸也其友矜之為<lb/>
狀其世系行實偕來乞銘余謝之曰幸甚子克顯揚其<lb/>
親吾寧以憂患而不副所請乎按狀處士諱復字希賢<lb/>
杭之富陽人大父某父某母盧氏處士性至孝蚤失所<lb/>
怙恒以不逮養為憾尤䔍于事母晨昏之間必承候顔<lb/>
色以恱其心志母歿慟哭絶而復甦者數四䘮已及禫<lb/>
<pb n="KR4e0026_WYG_013-12b"/>
而猶齊衰食粥恒言塟親必土厚水深可以安體魄否<lb/>
則猶委之壑久之得吉地而非己産百計營之弗獲至<lb/>
夕必稽顙北辰以丐如願渉四年而後塟處士少卓犖<lb/>
有材氣以重違其親不慕榮進或勸之仕曰茍有以榮<lb/>
吾親而使吾親日有離憂亦非孝也終身不仕雅好周<lb/>
人之急家不過中人之産其樂于周急曾不顧家之有<lb/>
無或其人以劵為質曰無用是吾不覬償也惟好結交<lb/>
賢士大夫當時有文藝者若杜徴君清碧有政事者若<lb/>
<pb n="KR4e0026_WYG_013-13a"/>
王貟外止善善談易者若陳先生牧南善言醫者若朱<lb/>
處士彦修皆從之游且嚴於教子每與朋友談論至夜<lb/>
分不寐必命其子侍側母語處士曰爾惟一子且羸弱<lb/>
勿令其勞苦處士謹謝之曰兒惟一子教之不可不嚴<lb/>
願母勿罪兒其配亦有懿行在家為賢女既嫁為賢婦<lb/>
有子為賢母族黨稱之子男一大和也孫男二長道<hi>闕</hi>
次道綿孫女二長徳珎適袁中魯王府紀善袁君時之<lb/>
子也次尚㓜處士之歿戒其子與其内弟盧養源曰我<lb/>
<pb n="KR4e0026_WYG_013-13b"/>
辛苦購地以塟吾親之側初處士之大父與越人盧翁<lb/>
共以販繒致富且約通財合居而互為婚故盧翁以女<lb/>
歸之處士母是也處士之父既歿母曰此雖大人髙誼<lb/>
然非持久之道分異為宜乃厚與其弟財而自處其薄<lb/>
至今兩姓之好不替故其内弟相其喪𦵏之事如己事<lb/>
云銘曰<lb/>
其事親也弗違晨昬其取友也必于聞人其周急也寧<lb/>
窘于身其寵既厚其發必振是有令子際此昌辰入毗<lb/>
<pb n="KR4e0026_WYG_013-14a"/>
于王實惟藎臣寵數攸加澤沁歿存顧此恤典時也罕<lb/>
倫叙而銘諸用告後昆<lb/>
　　　杏所翁墓碣<lb/>
杏所翁諱德完字叔大别號杏所世為台之天台人翁<lb/>
善醫故用神仙家董奉種杏故事號曰杏所以洪武十<lb/>
五年冬十二月五日卒其孤以明年十月二十五日塟<lb/>
于其鄉石罏峰之原以一䕫同里閈且以文字為職業<lb/>
請其從叔父前儀徴縣儒學教諭叔静甫狀其世系行<lb/>
<pb n="KR4e0026_WYG_013-14b"/>
實貽書武林城中乞著銘于其墓一䕫少之時雖嘗承<lb/>
顔接辭於翁及長而游四方遂不能朝夕繼見於翁之<lb/>
潛德懿行有未能悉是以逾年未能執筆其孤趣之再<lb/>
三誼不得辭乃按狀合以所粗知者序而銘之序曰胡<lb/>
氏世為天台著姓宋南渡後有諱宗冕者為殿前都捴<lb/>
管翁之髙祖也曾大父諱璟大父諱嶙父諱如翁有詞<lb/>
賦才氣㟁超邁以醫行翁少負贏疾有志讀書父母慮<lb/>
其勞神耗氣以岐黄氏之術有禆于衛生俾翁習之且<lb/>
<pb n="KR4e0026_WYG_013-15a"/>
不替家傳是時宋亡未久有深于其術而職醫禁廷者<lb/>
咸退居田里其父好結交名勝悉延致于家講求虛實<lb/>
補瀉之法翁在侍旁盡得其秘病家來求療其父與師<lb/>
欲試其術命翁先加問切而覆察之以驗其合與否而<lb/>
翁所問切與父師所問切不少異用是醫名日振來求<lb/>
療者皆赴于翁之門矣而翁之志務在愈人疾乃已不<lb/>
以賤貴貧富而二其心既授藥寢食不自安必候病家<lb/>
告愈乃始有喜色或奉金為壽輒郤之曰吾不用於世<lb/>
<pb n="KR4e0026_WYG_013-15b"/>
無利澤及人今幸因人之疾如法愈之尚敢受人之報<lb/>
以貪天功乎悉辭不受且善事父母以至行聞於兄與<lb/>
弟充盡友恭之誼在鄉黨接人待物和氣藹然雅善諧<lb/>
謔賔友集次杯酒歡洽間發俳語一座為之傾倒而已<lb/>
黙然自若垂歿之嵗微感末疾一日諸子侍側曰吾今<lb/>
日神思若有不堪者殆將盡矣頃之泊然而逝享年七<lb/>
十有五配周氏子男五長鉢嘗以文學薦擢龍江<hi>闕</hi>宣<lb/>
課提舉司副使精地理學翁之宅兆皆其所自卜次鑑<lb/>
<pb n="KR4e0026_WYG_013-16a"/>
次鎮次鑰次鋌女一鈿姑適盧某孫男<hi>闕</hi>人一䕫雖不<lb/>
盡知翁狀稱懸繂之日送者千數百人縞素滿望且相<lb/>
與言曰良醫已矣吾属而有札瘥將誰頼哭之皆盡哀<lb/>
嗟乎翁懐材負藝雖不効用於時其利澤之及於人也<lb/>
多矣何必有位哉彼有位而徒厚其身何足道也賈子<lb/>
有云古之至人不在朝廷必在卜醫之中徴之於翁而<lb/>
信銘曰<lb/>
凡百有位其施孔易茍非其人實艱于施施之之術莫<lb/>
<pb n="KR4e0026_WYG_013-16b"/>
善於醫惟杏所翁樹德務滋較其所及逾於有位施而<lb/>
弗食以遺後嗣罏峰之阡子也所營遺魄在兹利其後<lb/>
人<lb/>
　　　俞子中墓碣<lb/>
錢塘俞子中之塟也五年于兹矣而志墓之石未樹其<lb/>
友有為潭府臣僚者以王有臨池之好取子中遺墨以<lb/>
獻王既覽若曰以予而觀其筆意亦足以發不可使此<lb/>
人泯焉無聞王適遣使如浙因賜鈔若干貫俾其家為<lb/>
<pb n="KR4e0026_WYG_013-17a"/>
石刻費使者既至召其孤授之其孤既西向拜受乃來<lb/>
謁余請銘余與子中有交游之誼固不得而辭矧遇賢<lb/>
王貤恩於子中既歿之後誠希遇也扵凡文翰之士亦<lb/>
與有光何敢不銘之哉子中為人不尚表襮與俗浮湛<lb/>
若玩世然少時得見趙文敏公用筆之法極力工書書<lb/>
日益有名篆楷行草各臻于妙一紙出戱用文敏公私<lb/>
印識之人莫能辨其真贋至其臨摹晉唐人法書尤稱<lb/>
妙絶髙堂廣厦風日清美賔友會集酒數行後濡筆伸<lb/>
<pb n="KR4e0026_WYG_013-17b"/>
紙一揮數十行波戈趯磔轉換神速真有驚虵入草飛<lb/>
鳥出林之態已乃停筆按紙詫衆客曰顛長史不我過<lb/>
也人争購之以為珍玩而雅不樂仕進至正初朝廷修<lb/>
遼金宋三史成書移文江浙行省繕寫鏤版遣翰林應<lb/>
奉張公翥來視工而行省叅知政事秦公從德任程督<lb/>
事既開局集儒生繕寫張公謂秦公曰此朝廷盛典字<lb/>
畫懼不如式宜得精書法如俞子中者校正秦公是之<lb/>
即日命有司奉幣請子中入局如式校正時行省得自<lb/>
<pb n="KR4e0026_WYG_013-18a"/>
除未入流官既竣事秦公擬以學校官處之子中固謝<lb/>
曰某以國家有文事効薄勞耳不願仕也秦公以其有<lb/>
髙志亦弗彊之當是時文章巨家如黄文獻公溍陳監<lb/>
丞旅前後相繼為江浙提學每為文脫藁必致子中書<lb/>
之一時名勝亦莫不與子中游而方外髙士若勾曲外<lb/>
史張公伯雨以辭翰名世與子中徃來尤宻壬辰之亂<lb/>
避地隣縣之黄岡嘯傲于海風山月之閒者久之比還<lb/>
故廬故舊彫謝出門四顧無復向時繁華苐見山青水<lb/>
<pb n="KR4e0026_WYG_013-18b"/>
緑則俛首蹙額感慨係之呼酒獨酌賦近體詩歌長短<lb/>
句援筆書之以寫其無聊不平之思而其草聖猶飛動<lb/>
如初其居有醉墨軒嘗属余記之余未及為而竟銘其<lb/>
墓上之石悲哉子中諱和别號紫芝生本嚴之桐廬人<lb/>
自其父章游錢塘因家焉娶楊氏先十五年卒子男三<lb/>
長琮次璂次珩女三長適趙仁本次皆適士族以洪武<lb/>
十五年三月七日卒享年七十有六卒之月十又七日<lb/>
塟于其縣南山仙芝塢之原銘曰<lb/>
<pb n="KR4e0026_WYG_013-19a"/>
有德有藝泊焉自守不遇於生前而遇於死後豈其用<lb/>
之也薄故其發之也厚理有固然又何足究有石如圭<lb/>
永貽不朽<lb/>
　　塟誌<lb/>
　　　孫處士塟誌<lb/>
友人周昉元亮為余道其同邑孫處士之行甚悉其言<lb/>
曰處士以力田起家頗致餘饒平生衣取蔽體食取充<lb/>
口室廬取庇風雨少渉奢靡輒不喜見里閈間少年鮮<lb/>
<pb n="KR4e0026_WYG_013-19b"/>
衣華服以事逸遊輒召其子與孫戒之曰吾見若軰祖<lb/>
父稍以勤儉薄有儲蓄一旦遽爾豈持家之道不改必<lb/>
僨爾曹戒之其子與孫遵教惟謹鄉之人亦更相飭勵<lb/>
曰慎毋取誚于孫叟性至孝母嘗得危疾彷徨營捄弗<lb/>
效一夕露禱于天刲股上肉和粥麋以進其母啖之而<lb/>
愈後以天年終兄歿從孫潮甫六嵗撫之歎曰吾兄僅<lb/>
餘此息耳躬教育之至於成人俾有室家如己子有女<lb/>
兄適人而寡即料理其家且順適其意如事母撫諸孤<lb/>
<pb n="KR4e0026_WYG_013-20a"/>
甥亦如兄子新城為邑當杭嚴二郡之衝元季之亂戎<lb/>
馬蹂踐無安地處士徙居桐廬之桐洲而族姓多留新<lb/>
城者過兵殱焉覘兵稍退輒率諸子含哀冒險蚤夜兼<lb/>
程具棺槨衣衾歛塟之斯人也其行足以範俗而今歿<lb/>
矣其孤欲得子為之誌以貽不朽而未敢以請昉也嘗<lb/>
獲私扵執事且與處士有世契夫發潛揚幽亦盛德之<lb/>
事願矜而畀之處士諱某字畯卿世為新城縣人今即<lb/>
所遷地占籍焉大父參父文母沈氏其配湯氏亦桐廬<lb/>
<pb n="KR4e0026_WYG_013-20b"/>
人能修婦職以如其夫之志先十年卒子男三長昱次<lb/>
恭次恕昱娶葛氏恭娶姚氏恕娶俞氏孫男五人德生<lb/>
道生智生安生義生孫女四人元延祐元年甲寅正月<lb/>
廿又九日處士生之日也大明洪武六年癸丑九月廿<lb/>
又一日歿之日也新城縣鄭家塢之原塟之地也歿之<lb/>
年十有二月朔塟之日也其配之歿嘗權厝于桐洲之<lb/>
南至是奉以祔焉嗚呼孝于其親友于其兄弟睦婣之<lb/>
誼敷于族黨此先王設為六行之目以教萬民者也自<lb/>
<pb n="KR4e0026_WYG_013-21a"/>
夫先王之迹熄民不興行久矣有若孫處士者乃能不<lb/>
待教而興以庶幾乎所謂六行者焉是可尚已銘曰<lb/>
猗孫叟行恂恂既孝友又睦婣聖教弛古風泯慨叔世<lb/>
見斯人薫其徳澆可淳猗孫叟古遺民<lb/>
　　表<lb/>
　　　故元將仕郎杭州路西北録事司録事貢府君<lb/>
　　　　新阡表<lb/>
宣城貢頴之之將遷塟其先録事府君與其母夫人也<lb/>
<pb n="KR4e0026_WYG_013-21b"/>
卜地于宣城縣三十二都中山之原而吉其地盖穎之<lb/>
曾大父所嘗卜者也扵今八十餘年矣頴之曰吾曾大<lb/>
父卜而不用蓋必有待以塟吾二親為宜厥既襄事以<lb/>
一䕫嘗辱交其父子間䟽其世系官簿行實不逺千里<lb/>
致書請表其墓按府君諱師剛字剛父别號木訥野人<lb/>
系出孔子弟子端木氏其後以王父字氏貢至漢有御<lb/>
史大夫禹㝡顯後鮮聞人迨宋中葉有諱祖文者由大<lb/>
名之蒲城扈從髙宗來南初居秣陵後居宣城之南湖<lb/>
<pb n="KR4e0026_WYG_013-22a"/>
故今為宣之宣城人曾祖諱應霆宋承莭郎元贈中順<lb/>
大夫禮部侍郎驍騎尉追封廣陵郡伯大父諱士濬元<lb/>
贈秘書監鄉追封廣陵郡侯父諱㮚元天富南監塲司<lb/>
丞累贈奉訓大夫禮部郎中府君為人和易樂與善人<lb/>
游見不善人輒避去與人交未始計較錙銖以乖情誼<lb/>
有忤之者亦聽其自悔性警敏少時就學先生長者或<lb/>
命題使賦能操筆立就讀書二三過輒成誦與其兄翰<lb/>
林待制師道從兄户部尚書師泰自相師友其兄亦不<lb/>
<pb n="KR4e0026_WYG_013-22b"/>
敢以弟目之而其伯父翰林直學士文靖公奎亦深期<lb/>
許曰此兒他時不忝吾門者也府君少失怙年及弱冠<lb/>
從母夫人之命出贅于鄞阮縣尹之家阮亦賢令曰不<lb/>
可使貢氏子荒嬉延黄彦實先生于家俾府君與其子<lb/>
同學黄亦當世名士學者經其指授皆能取科第府君<lb/>
從之學通尚書周易兩經就試有司不利乃歸宣城時<lb/>
東平王公士熙為江東㢘訪使王公有文學重望府君<lb/>
䄂文謁之王公大喜曰貢門子弟如鄧林之木一枝一<lb/>
<pb n="KR4e0026_WYG_013-23a"/>
榦皆美材也薦于中書府君荷王公知已遂沿檄北上<lb/>
久之未調時文靖公在翰苑而尚書待制仕亦顯融府<lb/>
君矍然曰幸吾父兄布列扵朝吾姑徐徐而仕亦未為<lb/>
晚拂袖南歸益修其德業後中書移文江浙行省俾為<lb/>
學官補婺之麗澤書院山長轉饒之餘干州學教授再<lb/>
調廣德在麗澤時訓迪有法來學者有成效書院宻邇<lb/>
憲府學官或弗稱職輒庸人視之甚則斥去府君之為<lb/>
山長也司風紀者皆一時名人莫不以賔師禮待之時<lb/>
<pb n="KR4e0026_WYG_013-23b"/>
許先生謙黄文獻公溍桞待制貫呉博士師道在婺府<lb/>
君暇輒修謁諸公皆稱譽之一日黄公來報謁適府君<lb/>
白事上司公題其壁有冷官人事亦紛紜之句在餘干<lb/>
時廟學久廢能不資學廪新之學田久沒能據版藉復<lb/>
之士業不振能立教條以程督之其在廣徳亦然元制<lb/>
歴教授兩考例得八品流官謁調銓曹得將仕郎太平<lb/>
路當塗縣主簿未上會中原亂水寨軍有號長鎗者先<lb/>
襲南湖府君倉惶移家入浙浮湛浙東西者久之江浙<lb/>
<pb n="KR4e0026_WYG_013-24a"/>
行省丞相辟為掾時方囏危内則楊左丞擁苗獠以肆<lb/>
脅制外則張太尉據州縣以務僭竊丞相孤立寡助為<lb/>
掾者亦不易府君能出婉畫以左右之多所禆補丞相<lb/>
目為文學掾字而不名考滿表授于朝仍前將仕郎杭<lb/>
州路西北録事司録事時元官類為强有力者所沮撓<lb/>
而府君周旋其間有善譽張氏欲㧞用之遜辭固却不<lb/>
肯就退居嘉興之野會天朝更化例從故有官者府君<lb/>
亦從居和州流離顛沛處之恒裕如頃之有㫖放歸田<lb/>
<pb n="KR4e0026_WYG_013-24b"/>
里而南湖故業鞠為兵燹依陶氏壻于蕪湖縣之東川<lb/>
恬澹寂寞之濵有遣子弟來就學者府君亦不辭曰吾<lb/>
故學校官也為師固宜方圖修葺舊田廬俄感末疾遂<lb/>
至不起歿于東川之寓舎洪武六年十一月廿又六日<lb/>
也享年七十有一又七年十一月廿又七日頴之始克<lb/>
遷塟于中山夫人諱徳惠字巽軒姓阮氏大父諱麟翁<lb/>
宋進士父治鳯共㮄元贈太中大夫寧國路捴管謚文<lb/>
安侯父諱申之累官至奉政大夫慶元路市舶提舉母<lb/>
<pb n="KR4e0026_WYG_013-25a"/>
諱婉伯故宋贈開府儀同三司諱嚴之之孫女有賢行<lb/>
見于虞文靖公集所著墓銘及改塟誌夫人慈順恭儉<lb/>
年十八贅府君後四年而歸事其姑如禮處妯娌間和<lb/>
睦訓子女嚴而有法至於奉祭祀待賔客舉無違莭其<lb/>
姑嘗言人言娶婦湏不若吾家三郎妻生貴驕而能然<lb/>
亦吾家福也府君行居三故云三郎長鎗之禍府君尚<lb/>
猶豫未去夫人曰稍緩且及矣既出境適頴之留婦家<lb/>
不及從夫人積憂成疾比得見乃愈久之復作乃歿享<lb/>
<pb n="KR4e0026_WYG_013-25b"/>
年四十有九距府君歿之嵗則十有八年矣客殯于山<lb/>
隂縣之九里山頴之<hi>闕</hi>　府君之明年自山隂遷以合<lb/>
塟則其年之十月三日也子男四長相之故元慶元路<lb/>
昌國州儒學正前若干年卒次頴之前鄉貢進士洪武<lb/>
四年蘇州府儒學教授今奉旨館于駙馬都尉李府次<lb/>
集之故元將仕佐郎紹興路曺娥塲塩司丞前若干年<lb/>
卒次稱之方習舉子業女一人柔永適士人湯潤祖孫<lb/>
男三人曰譽曰諤曾孫男三人初貢氏以正將起家不<lb/>
<pb n="KR4e0026_WYG_013-26a"/>
棄其君扈從而南肇跡于播遷之地世䔍其祜至秘書<lb/>
府君而始大作南湖書院延致大儒先生若眉山牟伯<lb/>
成氏剡源戴帥初氏為之師以牖𨗳羣子姓比閭族黨<lb/>
敦詩書而恱禮樂宣亦東南名藩持部使者莭而至則<lb/>
栁城姚公遂大名盧公摯巴西鄧公文原東平王公士<lb/>
熙其人也嵗時行部必枉騎過書院親與秘書為客主<lb/>
禮褒奨再四以風厲四方時則文靖公以宏偉之才該<lb/>
贍之學以代言為職業在帝左右而尚書待制克濟其<lb/>
<pb n="KR4e0026_WYG_013-26b"/>
美其文其學益大以閎入則鳴玉廟朝出則揚鏕郡國<lb/>
天下之想望其風采府君處乎名父兄之間所謂觀道<lb/>
德於前後聽教誨於左右身親而炙之者固非衆人之<lb/>
所敢企使一嵗三遷以襲父兄之餘烈分之宜也而位<lb/>
不滿其徳惜哉吾聞有徳者必在其後頴之以前鄉貢<lb/>
進士起家學贍而文髙際今盛時為戚邸賔師聲譽日<lb/>
起其進蓋未易量也代有禪續而貢氏之文脉宛如一<lb/>
昨誠罕見哉嗚呼其德厚者其流光必然之理也無假<lb/>
<pb n="KR4e0026_WYG_013-27a"/>
蓍龜而知吾謹表諸其墓以俟<lb/>
　　　黄灣馬公墓表<lb/>
黄灣馬公之既歿也其孤塟于其鄉菩提山長生嶺之<lb/>
原後十有二年值大朝更化從郡縣巨姓居于中州馬<lb/>
氏亦徙居穎上又十有二年其孤自頴奉其母以還歿<lb/>
扵濠州之舟中含哀茹毒裹遺骸而南與公合塟既襄<lb/>
事匍匐走見余泣且言曰我先人有潛德不肖孤以奔<lb/>
播故不得請銘扵當世立言君子以貽不朽今著作家<lb/>
<pb n="KR4e0026_WYG_013-27b"/>
為東南所推重者在先生矧不肖孤又辱有一日之雅<lb/>
寧靳而不為之執筆乎余記張氏䧟呉門之嵗避地黄<lb/>
灣時馬公捐世未久其孤嘗闢舘以處我而使其子與<lb/>
妷扵余授經余以亂故為三年留故知公為悉於義不<lb/>
得辭乃本其世系與其行實之尤章章者為之表公諱<lb/>
振字廷舉其先汳人從宋南遷居今海寧縣之黄灣譜<lb/>
牒散軼莫能考其傳序大父以行稱是為萬十一宣教<lb/>
父諱君玉習知塩筴事元至元間仕為西路塩司典史<lb/>
<pb n="KR4e0026_WYG_013-28a"/>
母鄭氏盛年而寡守志不易以撫遺孤馬氏世業鬻海<lb/>
藉羣鹵丁以事淋熬属嵗大侵羣鹵丁散去其母盡鬻<lb/>
簮珥以活之公扵經史頗通大意㓜游鄉校以父喪未<lb/>
卒業而歸事母至孝色順辭婉迎承母意以理家政其<lb/>
後家日以裕不厚自封殖鄉黨親戚有不能自存者皆<lb/>
周給之性度寛厚與人交不置町畦亦頗尚氣里有出<lb/>
已右者則折之以義使自媿伏平生不惑扵邪說里人<lb/>
有疾輒赴詭祠吹簫擊鼓刲羊釃酒曰以祛菑公曰此<lb/>
<pb n="KR4e0026_WYG_013-28b"/>
正所謂非其鬼而祭之謟也絶而不為浙俗信佛多貲<lb/>
之家莫不争施財以華飾其居曰以種福公曰彼惑扵<lb/>
因果輪廽之說故至是施財扵生前而収福扵死後理<lb/>
無是也家雖餘饒不以一錢尺帛施僧惟䔍扵教事每<lb/>
語其子曰吾觀諸孫多秀發宜擇良先生教之曰讀書<lb/>
知禮義可以持家可以發身將属纊其子請遺訓又以<lb/>
為言故其子奉命惟謹雖在衰絰亟築舘為設教之地<lb/>
故長史朱君右過之嘗本其意而名之曰詒教可以見<lb/>
<pb n="KR4e0026_WYG_013-29a"/>
其為人矣公之歿以元至正十有六年三月某日得年<lb/>
六十有一塟以其年十月某日配朱氏孝順慈儉為婦<lb/>
為母皆盡其道其歿也年八十有四而祔塟之日則大<lb/>
明洪武之十有六年正月某日也子男四長繼周次維<lb/>
周以督海運功元授杭州路緫管府判官次用周出繼<lb/>
弟同知嘉興路緫管府事某後次臣周後公十二年歿<lb/>
女二長適沈某次適董某孫男十人曰絅曰秩皆明經<lb/>
舉進士絅蚤亡秩今為穎上縣儒學訓導孫女七人曾<lb/>
<pb n="KR4e0026_WYG_013-29b"/>
孫十人女五人嗚呼自夫鬼之說盛扵荆楚而江以南<lb/>
莫不媚鬼自夫佛之教行扵中國而浙以西事佛為甚<lb/>
至扵家塾黨庠之制既廢富而不知教不獨遐陬僻壤<lb/>
為然雖鄒魯之邦亦或有之夫人茍有才力命與時逢<lb/>
能使其家轉約為裕亦易易耳求其有卓然之見不媚<lb/>
鬼不事佛而諰諰然以教為事如馬公者蓋亦鮮見余<lb/>
以其事可以範俗是用揭之扵墓<lb/>
　始豐稿巻十三<lb/>
</p>
<p>
</p>
  </div>
</body>
</text>
</TEI>
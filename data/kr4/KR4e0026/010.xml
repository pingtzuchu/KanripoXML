<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>始豐稿巻十</head> <lb/>
    <p>
<pb n="KR4e0026_WYG_010-1a"/>
欽定四庫全書<lb/>
　始豐稿巻十<lb/>
　　　　　　　　　　　明　徐一䕫　撰<lb/>
　　雜述<lb/>
　　　歐陽公書王彥章事<lb/>
古人為文非徒然也蓋必有為而作宋至慶厯蓋已四<lb/>
十年不用兵矣一旦趙元昊叛兵聚西陲歴四五年而<lb/>
攻守之計不决歐陽公獨持用竒取勝之議朝廷不以<lb/>
<pb n="KR4e0026_WYG_010-1b"/>
為然而邊將多失機會公以梁將王彦章之善於用竒<lb/>
也故於其事獨惓惓焉彥章姓王氏鄆州壽張人號王<lb/>
鉄槍事梁至宣義軍節度使梁晉交争河上之戰凡數<lb/>
百合彦章戰輒勝至於徳勝之戰尤竒末帝時小人段<lb/>
凝用事忌彦章功名唐兵攻兖州故與羸卒遂至於敗<lb/>
見執於唐死之歐陽公著五代史既列彦章於死節傳<lb/>
而加感憤嘆息其後在河北又得其家傳并畫像以家<lb/>
傳補舊史之畧以畫像損壊重加補緝且為著畫像記<lb/>
<pb n="KR4e0026_WYG_010-2a"/>
至於徳勝之戰傳既書之畫像記復申言之不厭於複<lb/>
其所以然蓋致其希慕不可及之意而警發當時用兵<lb/>
者之不尚竒也議者以謂古之良將多矣歐陽公何獨<lb/>
惓惓於彥章其意蓋不足於公也夫公不舉古之良將<lb/>
而獨舉彦章非謂古之良將不善用竒也蓋舉近則人<lb/>
易知所謂殷監不逺在夏后之世是也若謂彦章事梁<lb/>
為亂賊之黨而以其死為徒知食焉不避其難之為義<lb/>
則尤大非且自古亂賊莫甚於漢之莽操梁雖倔起乗<lb/>
<pb n="KR4e0026_WYG_010-2b"/>
唐衰而取之視莽操尤當末減且揚雄嘗事莽矣荀彧<lb/>
嘗事操矣彦章起自卒伍素不知書尚得而外之哉彦<lb/>
章之事梁政如舅以嬖妾為妻為之婦者何敢不以為<lb/>
姑乎茍其說行非特不知歐陽公之意有在且不知五<lb/>
季之世死節之臣為不多見使彦章之忠義不白於天<lb/>
下後世無以為人臣勸因著於篇<lb/>
　　　宋行宫攷<lb/>
宋行宫在杭州鳳凰山下即唐以來州治也按咸淳臨<lb/>
<pb n="KR4e0026_WYG_010-3a"/>
安志建炎三年二月髙宗詔以杭州為行宫時執政奏<lb/>
屋宇隘陋髙宗以百官六軍未得其所不御正寢紹興<lb/>
元年十一月詔守臣徐康國措置且命不得華飾二年<lb/>
南門成名曰行宫之門三年以百官遇雨坭行非便詔<lb/>
梁汝嘉創廊廡於南門之内十八年名南門曰麗正北<lb/>
曰和寧東苑門曰東華二十八年始增築禁城而其宫<lb/>
殿之制六㕘官起居與百官聴宣布則曰文徳殿謂之<lb/>
正衙其四㕘官起居則曰埀拱殿謂之常朝曰紫宸殿<lb/>
<pb n="KR4e0026_WYG_010-3b"/>
則上夀御焉曰大慶殿則朝賀御焉曰明堂殿則宗祀<lb/>
御焉曰集英殿則䇿士御焉此四殿者皆即文徳殿隨<lb/>
事而揭名未暇専建也後殿有四曰崇攻<hi>一名祥曦</hi>曰福寜<lb/>
曰復古曰延和福寧則寢息之所復古則燕閒之所而<lb/>
延和在埀拱之後遇聖節冬至正旦寒食齋戒或避正<lb/>
殿則御焉曰選徳殿則孝宗建以為射殿曰緝熙殿則<lb/>
理宗闢以為講殿曰熙明殿則度宗改東宫之益堂為<lb/>
之置經籍其中以肄習焉而講筵延閣則在禁中髙宗<lb/>
<pb n="KR4e0026_WYG_010-4a"/>
之將倦勤也即秦檜舊第更築新居其内禪也則退居<lb/>
之名曰徳壽孝宗之内禪也改名曰重華而居焉不更<lb/>
作也至於東宫初無定制蓋宋諸帝多由外邸入繼正<lb/>
統不遑築宫如孝宗之資善堂度宗之益堂皆在宫中<lb/>
遂以為就學之地至於臣僚之署獨學士院在和寧門<lb/>
内蓋放唐北門之制也郊社圜丘則在嘉會門外龍華<lb/>
寺西太社太稷則在觀橋東北其地北有靈池九宫貴<lb/>
神壇則在東青門外一里籍田先農髙禖等壇皆在嘉<lb/>
<pb n="KR4e0026_WYG_010-4b"/>
會門外南四里理宗以南渡後依海建都宜以海神為<lb/>
大祀又立海神壇於東青門外太平橋之東宗廟太廟<lb/>
則在瑞石山之左<hi>即鳳凰山左翅也</hi>景靈宫則在新莊橋之西蓋<lb/>
太廟乃宗祀之常而景靈宫則漢原廟之制也又有欽<lb/>
先孝思殿以奉神御則仍東都之舊置在内中閣則自<lb/>
真宗御龍圖閣召近臣觀太宗御書及古今名畫其名<lb/>
昉見仁宗召輔臣於天章閣朝拜太祖太宗御容則不<lb/>
獨藏書畫也南渡後遂令修内司復建諸閣太宗閣曰<lb/>
<pb n="KR4e0026_WYG_010-5a"/>
龍圖真宗閣曰天章仁宗閣曰寳文神宗閣曰顯謨哲<lb/>
宗閣曰徽猷徽宗閣曰敷文不忘先也而髙宗閣則曰<lb/>
煥章孝宗閣則曰華文光宗閣則曰寳謨寜宗閣則曰<lb/>
寳章諸閣皆在禁中閣置學士直閣苑囿凡五處曰聚<lb/>
景園曰玉津園曰富景園曰翠芳園曰玉壺園聚景在<lb/>
清波門外玉津在嘉會門外富景在崇新門外翠芳在<lb/>
錢湖門外玉壺在錢塘門外集芳在葛嶺其後理宗以<lb/>
賜其相賈似道為第宅云南渡後宫室不過如此若夫<lb/>
<pb n="KR4e0026_WYG_010-5b"/>
苑囿之設亦不過奉其親宴㳺非荒嬉也徳祐二年宋<lb/>
亡元有司封鐍以幼主北行明年為至元十四年民間<lb/>
失火飛燼及其宫室焚燬殆盡後十年西僧嘉木揚喇勒智<lb/>
言於朝即其基造佛寺五<hi>曰興元曰報國曰白塔曰般若曰小仙林</hi>塔一<hi>曰尊</hi>
<hi>勝</hi>而壇廟亦皆夷為民居僧舎元末之亂張氏毁塔造<lb/>
城五寺亦就廢今姑識之<lb/>
　　　吳越國考<lb/>
呉越國在杭州鳳凰山下其子城南曰通越門北曰雙<lb/>
<pb n="KR4e0026_WYG_010-6a"/>
門錢氏納土後二門猶存臨安志載呉越錢氏造而不<lb/>
言在鳳凰山下宋政和二年孫沔守杭蔡襄為沔撰雙<lb/>
門記内云吳越王依山阜以為治而雙門置木石錮金<lb/>
鐵用為敵備沔以為非禮制改作之則錢氏宫室在鳳<lb/>
凰山下無疑髙宗南渡駐蹕杭州徙州治於清波門内<lb/>
今州治是也但宋南渡即其地為行都故後人但知有<lb/>
宋故都而不知有錢氏耳初錢氏以强弩射潮築隄捍<lb/>
國而以鐵幢識其射處以今驗之去鳳凰山僅二百許<lb/>
<pb n="KR4e0026_WYG_010-6b"/>
步此足為證錢氏當五季據有兩浙八十餘年亦頗有<lb/>
功徳於民詢之故老已不知其建國之處弔古者無從<lb/>
質焉呉越舊有備史今亦不存因修新誌補其闕畧云<lb/>
爾<lb/>
　　贊<lb/>
　　　崆峒外史畫像贊<lb/>
維<hi>闕</hi>溥氏千人之特道全顯晦學兼儒墨慕古人之行<lb/>
以礪其操服今人之服以溷其跡淺而言之排人之難<lb/>
<pb n="KR4e0026_WYG_010-7a"/>
不以為功拯人之危不以為徳學士大夫稱為畏友公<lb/>
侯貴人待以揖客若論其至物我兩忘以蘧廬等天地<lb/>
真幻一視以浮漚為今昔蓋廓乎不知其所容而邈乎<lb/>
不知其所極也此其為人又安用問其所居之有東西<lb/>
南北指崆峒於無何有之鄉稱外史為員外置之軄也<lb/>
耶<lb/>
　　　耿㕘議小像贊<hi>字申叔</hi>
軀幹秀挺心氣和平起居語黙不肆不矜蚤探經術得<lb/>
<pb n="KR4e0026_WYG_010-7b"/>
義理之奥晚佐方岳擅政事之名雪鬢霜鬚志操彌礪<lb/>
金章紫綬品秩方陞威儀聳乎朝著聞望孚於鄉評是<lb/>
為南陽之人物抑將追蹤於洛社之耆英者乎<lb/>
　　　徐良夫小像贊<lb/>
心閒意暇神完氣清撓之不溷挹之不盈閉户著書求<lb/>
四子傳授之緒出門嘯傲得五湖煙月之情知之者以<lb/>
為曲全其道而不知者以為欲以塟枅事屬其家僮而<lb/>
去其父年已老自傷其子死不以命容顔<hi>闕</hi>　憔悴比<lb/>
<pb n="KR4e0026_WYG_010-8a"/>
入見上顧其老不使任事賜還鄉里其還也語余以枅<lb/>
死狀悲不自勝余亦為之欷歔於邑且求余誄之余固<lb/>
未暇其明年春自定海貽書於余曰吾兒已塟而吾舐<lb/>
犢之情不能自已既為著其生死嵗月納諸壙子忍不<lb/>
畀之言乎因繫之以辭以紓其哀其父名良字仲本辭曰<lb/>
嗚呼人之生世有萬不齊不賢者或有不虞之譽而<lb/>
賢者乃有無妄之菑如樂氏子者可謂賢矣至於如此<lb/>
而死哀哉雖然知子莫如父為之父者既有以慰之九<lb/>
<pb n="KR4e0026_WYG_010-8b"/>
泉之下則夫枅之不幸亦又何哀<lb/>
　　記<lb/>
　　　餘杭縣重建廟學記<lb/>
杭之餘杭縣肇置於秦至宋景徳中始有廟學規模卑<lb/>
隘紹興中以法喜院改作之面勢稍宏敞時宋行都在<lb/>
杭廟祀絃誦為畿邑之望涉元弗替如初其後燬於兵<lb/>
會聖朝更化首詔州縣興學知縣梁初至始作講誦之<lb/>
舎以居師弟子員至於廟宇兩廡皆未遑也而初以代<lb/>
<pb n="KR4e0026_WYG_010-9a"/>
去教諭王奎訓導朱義鄒濟相與言曰學必有廟此獨<lb/>
未備奈何未幾知縣王原良繼至奎等首以為言皆曰<lb/>
是禮殿何可後踰年政敷民和乃鳩材庇工作禮殿六<lb/>
楹崇若干尺廣視崇加若干尺深視廣減若干尺有竒<lb/>
宏深靚奥以妥先師之神四配十哲以次就列而廟貌<lb/>
一新矣既而縣令丞又以秩滿去至於明倫之堂習射<lb/>
之圃治饍之厨儲粟之庾以及祭祀之庖庫作而未完<lb/>
奎等方以為憂主簿楊銘徳後至奎等又以為言曰是<lb/>
<pb n="KR4e0026_WYG_010-9b"/>
吾責也豈可使前緒弗就於是未完者悉完之肇工於<lb/>
洪武十六年正月某日至四月某日而後訖工而凡學<lb/>
所宜有者無一不具至是教諭訓導相與謀曰吾邑廟<lb/>
學自入國朝經時十年始克大備厥惟艱哉不可無述<lb/>
以示久逺乃使邑士韓守中來請文以記余乃為之言<lb/>
曰古者論士於學士初入學則釋菜於先師無廟也漢<lb/>
或有學無廟唐或有廟無學而其論士亦皆不盡出於<lb/>
學而近世之制有學必有廟於是乎論士焉且學之設<lb/>
<pb n="KR4e0026_WYG_010-10a"/>
所以聚人材而教育之固若無資於廟然世必致隆於<lb/>
廟者蓋吾夫子上傳堯舜禹湯文武周公之道而集厥<lb/>
大成顔子曾子子思孟子以及羣弟子則皆傳其道者<lb/>
也今焉衿佩濟濟朝斯夕斯誦其書而求其道非不欲<lb/>
聞一而知十也然而道徳之光輝不可得而親見矣必<lb/>
有神棲聖止之地以萃其景慕之心斯足以為成徳達<lb/>
財之助成周論士於學而士初入學必釋菜於先師意<lb/>
蓋如此初國家之興學也既因郡縣之版藉而定師弟<lb/>
<pb n="KR4e0026_WYG_010-10b"/>
子之員額設為教條限以嵗月責以成效亦既升舎選<lb/>
登仕藉彬彬然矣尋又申嚴貢舉之法至於春秋釋奠<lb/>
肇隆於太學闕里未徧於天下乃者又敕郡縣通祀犧<lb/>
牲制幣以次俱升儀文之盛視昔有加焉嗚呼國家推<lb/>
大其制於學與廟其造就人材之意蓋無所不至矣若<lb/>
夫為之師以教為之子弟以學其有不愓然於斯者乎<lb/>
餘杭山水之邑其民亦多秀而知學昔者龜山楊先生<lb/>
以程門髙弟唱鳴其學於東南而我紫陽朱文公實承<lb/>
<pb n="KR4e0026_WYG_010-11a"/>
道統之傳則先生啓之也先生蓋嘗宰邑於斯其流風<lb/>
善政猶有存者夫以秀而知學之民而生長於先生過<lb/>
化之地又幸而遭值國家崇儒重道之日所謂千載一<lb/>
時也士寧有不自激勵而奮起者乎自今而後吾知餘<lb/>
杭之俊秀出為時用必也暴白儒效以副聖天子一新<lb/>
學校之良法美意矣謹為之記以俟<lb/>
　　　思政堂記<lb/>
姑孰阮竹友先生剛介有守隱居南陵之野績學累行<lb/>
<pb n="KR4e0026_WYG_010-11b"/>
不求聞於人鄉評所及稱其賢者如出一口洪武十五<lb/>
年春天子發幣聘起天下賢士講求治道時應詔者肩<lb/>
摩踵接先生亦預旅見於天子之廷既而遣還以待後<lb/>
命今年夏六月勅㫖及門先生即日戒道入覲如初獲<lb/>
自布衣超拜四品官知杭州府先生既拜命不俟騶從<lb/>
以一童自随擇日上官視事既逾月自念一介之㣲而<lb/>
受國家一郡之託其何以報郡有公廨一區在府治之<lb/>
後深奥靚密郡守退食之所也先生善楷書乃大書思<lb/>
<pb n="KR4e0026_WYG_010-12a"/>
政堂三字揭於兩楹之間其意以政有所未逮則於此<lb/>
而致思也且屬余記之余告之曰思之於人大矣天下<lb/>
之事未有不思而得者以周公之聖一有不得於心猶<lb/>
且仰而思之夜以繼日况衆人乎杭為郡領縣九地大<lb/>
物衆古昔稱為都㑹雖錢穀之入於大農者差劣於他<lb/>
郡而五方之民所聚貨物之所出工巧之所稡徵輸之<lb/>
所入實他郡所不及而其治密邇使者府凡朝廷有所<lb/>
須文書下使者府差次頒之杭承約束又在他郡先故<lb/>
<pb n="KR4e0026_WYG_010-12b"/>
為郡於杭者尤難一或不得其平並縁為奸者衆是以<lb/>
獄訟繁興弊如蠭午有不可勝言者夫欲平其政如之<lb/>
何而弗思此政之所以貴乎思也而思也者是非得失<lb/>
之所由决也夫心之官則思思則知慧生而是非得失<lb/>
判然於胸中大抵人之知慧多汨於耳目紛擾之時而<lb/>
得於神氣清明之後鄭有大夫謀於國則否謀於野則<lb/>
獲者此也非其知慧有豐嗇地有静躁耳先生致思於<lb/>
退食之地厥有㫖哉然嘗觀昔之為郡於杭者莅官之<lb/>
<pb n="KR4e0026_WYG_010-13a"/>
暇輒多作堂以寄其髙曠之情若唐白太傅之虚白宋<lb/>
梅龍圖之有美蔡端明之清暑是也今先生莅官云初<lb/>
不假締構乃獨以思政名堂推其志之所在視白太傅<lb/>
之虚白梅龍圖之有美蔡端明之清暑孰勞而孰逸哉<lb/>
雖然時有古今事有簡劇故治有勞逸其勢然也今天<lb/>
子方加惠斯民他日先生報政於朝書最上考䝉增秩<lb/>
賜金之寵光被茲堂不其偉哉則彼虚白有美清暑之<lb/>
適又何足羡哉<lb/>
<pb n="KR4e0026_WYG_010-13b"/>
　　　樂清軒記<lb/>
君子未始無所樂也而衆人之所樂者君子有弗與焉<lb/>
是故羊豕以為羞粉黛以為飾絲竹以為驩此衆人之<lb/>
所樂也而君子則曰吾羮藜飯稻不必羊豕之美也縞<lb/>
衣綦巾不必粉黛之靡也誦詩讀書聲若金石不必絲<lb/>
竹之嘲轟也是則衆人之所樂君子蓋有弗樂者焉若<lb/>
夫君子之樂在此而不在彼則其為樂不既清矣乎鄭<lb/>
君桂芳學廣而行髙隱居姑孰之野安意肆志乎恬淡<lb/>
<pb n="KR4e0026_WYG_010-14a"/>
寂寞之鄉而於世俗紛華之事漠然不相入若將以老<lb/>
其身焉者鄉大夫數剡薦之卒辭不就㑹聖天子大召<lb/>
天下遺逸士制書有曰共論治道以安生民於是鄉大<lb/>
夫以君薦既詣闕親䝉清問奏對稱上意擢知杭之錢<lb/>
唐縣為民選也既眡事治其公署之東偏為退食之所<lb/>
而顔之曰樂清徵予記之予告之曰清者濁之對也人<lb/>
之情不入於清則入於濁甚可畏也今君奉天子命為<lb/>
一邑長臨乎吏民之上禄足以自豐權足以自用而其<lb/>
<pb n="KR4e0026_WYG_010-14b"/>
所治又在東南華麗之地湖山之秀人物之繁陸海之<lb/>
儲蓄何求而不得使資以自奉亦未為過而能泊然自<lb/>
守如處士時甚至不以為戚而反以為樂其趨向與人<lb/>
殊哉君又雅善草書喜賦詩莅事之暇燕坐此室草具<lb/>
飲食已輒令家僮治筆硯作草書數行賦五七言三四<lb/>
首遇得意處輒置筆躍然以喜而所以助其清者又如<lb/>
此嗚呼五色令人目盲五音令人耳聾馳騁田獵令人<lb/>
心發狂此善戒也世俗之人往往溺而不止如蟻附羶<lb/>
<pb n="KR4e0026_WYG_010-15a"/>
何哉雖然吾亦清者也朝韲暮鹽風梧雨竹天機忽動<lb/>
時作吚唔聲斯亦清矣顧吾處之有素初不以為樂也<lb/>
聞君樂清始若有慊焉者自余而觀是謂安於固然而<lb/>
不自知者也如君者非余之所慕羡者乎庸不辭而為<lb/>
之記<lb/>
　　　悠然亭記<lb/>
悠然亭者三衢舒氏之園亭也一日舒君訪余於呉山<lb/>
之陽道向慕外頗言園亭之勝欲得余記之余謝之曰<lb/>
<pb n="KR4e0026_WYG_010-15b"/>
吾未嘗造君之亭不知所以記舒君徐為余言昔者歐<lb/>
陽公未嘗至杭其著有美堂記模寫江山景物雖數造<lb/>
者不能言也又何靳焉雖然姑言之其亭縱廣各三丈<lb/>
許户牖軒敞几榻整潔左右布席容客可十數輩未至<lb/>
亭甃小徑百步許兩邊種栁夏之日可藉其陰既至當<lb/>
亭前種古檜綰結其枝為屏狀如屈銕冬之日可攬其<lb/>
翠其外鑿大池養魚千數百尾雨霽時魚大小喁噞水<lb/>
上又其外稻田連畦接畛苗盛時濃緑際天皆可觀也<lb/>
<pb n="KR4e0026_WYG_010-16a"/>
引領南望又有好山如蒼玉案横置於前陶淵明飲酒<lb/>
詩云採菊東籬下悠然見南山似與吾意合因取悠然<lb/>
二字名吾亭子肯為我記之則吾亭滋不凡矣余諾其<lb/>
請因為之言曰凡人跂行喙息於天地之間内之而營<lb/>
衣食以仰事俯育外之而治賦税以給公上鷄鳴而起<lb/>
日入而息弊精神於旦暮茍遇佳山水孰不欲上登崇<lb/>
髙下臨清泠浣滌其胸次以取一餉之快哉舒氏為三<lb/>
衢巨姓所以為家為官者其事蝟如及間而息釋倥偬<lb/>
<pb n="KR4e0026_WYG_010-16b"/>
而就閒曠據榻而坐玩花竹之幽茂觀禽鳥之上下野<lb/>
意横集塵坌頓消方是時雖不見南山其興亦已悠然<lb/>
况又有南山佳色發其興哉此吾舒氏園亭所以作也<lb/>
世常言古今人不相及以地位言之誠有不相及者若<lb/>
夫心與境㑹其興悠然而生則淵明之興一悠然而舒<lb/>
君之興亦一悠然也初何古人今人之間舒君姿爽朗<lb/>
器宇恢廊好與賢士大夫游宜其所得夐出於尋常之<lb/>
表吾他日倘至三衢而登於其亭茍吾之興亦一悠然<lb/>
<pb n="KR4e0026_WYG_010-17a"/>
則當為君泚筆賦之<lb/>
　　　菽水軒記<lb/>
越人李養能甫居姚虞之間事親至孝恒媿不能備甘<lb/>
㫖以菽水二字顔其晨昏之室其意以謂吾欲為孝僅<lb/>
能為菽水之養爾非敢以為孝也且徵余記之余曰昔<lb/>
者仲由氏之貧不能養也孔子嘗告之曰啜菽飲水得<lb/>
父母之歡心是亦為孝以此言之孝殆不止於飲食古<lb/>
之人蓋有以三鼎為養者矣牛羊豕具焉君子不以為<lb/>
<pb n="KR4e0026_WYG_010-17b"/>
足亦有以五鼎為養者矣牛羊豕之外又加魚麋焉可<lb/>
謂備物矣而君子亦不以為足此有以見養不止於飲<lb/>
食而在於得其歡心夫能使父母列鼎而食而使父母<lb/>
之心不怡則不若啜菽飲水而得其歡心之為愈也易<lb/>
曰東鄰殺牛不如西鄰之禴祭實受其福此之謂歟夫<lb/>
菽者豆之總稱貧者煑以為粥饑而啜菽渴而飲水養<lb/>
之至薄者也吾意養能甫家雖不甚贏其養未必止於<lb/>
菽水其云然者蓋示其不自足之心耳揚子雲曰事父<lb/>
<pb n="KR4e0026_WYG_010-18a"/>
母自知不足者其舜乎養能甫之心不自足於飲食之<lb/>
奉則其餘皆不自以為足從可知已姚虞之間舜支子<lb/>
之所封也有舜之遺風焉若養能甫之為養其殆庶幾<lb/>
乎宋紹興執政李莊簡公光養能甫之七世祖也力沮<lb/>
和議為秦檜所斥謫居嶺海十有餘年而没南渡忠臣<lb/>
以公為稱首嗚呼忠孝無二道莊簡公身居朝廷故効<lb/>
忠於國養能甫於今為庶故孝行於家世有先後而忠<lb/>
孝出於李氏一門亦可羡哉是為記<lb/>
<pb n="KR4e0026_WYG_010-18b"/>
　　　春暉堂記<lb/>
同郡馬仁安甫初主郿縣簿又主臨卬縣簿七八年之<lb/>
間較其䆠轍所至自今天子之都渡大江北涉汳洛入<lb/>
潼闗仰觀太華之勝徘佪乎秦漢故都西過漢中扳縁<lb/>
棧道而上劒閣覽觀全蜀而後出䕫門徑瞿塘灔澦之<lb/>
險蓋萬有餘里而還可謂逺逰也已而其人氣岸竒偉<lb/>
談說身所厯處使人聴之雖不出門户如親履其地而<lb/>
覩山川之形勢衰憊之氣頓起視其行槖則甚蕭然獨<lb/>
<pb n="KR4e0026_WYG_010-19a"/>
見其有手軸一包裹如秘寳發而視之題其睂曰春暉<lb/>
余詰之言在鄉里時二親相繼而殁吾思吾親不置作<lb/>
堂曰春暉以見不忘及既出而仕去吾堂日逺故以茲<lb/>
巻自隨求四方能言君子敷吾區區之意時取而誦之<lb/>
庶幾如登吾堂而見吾親也余告之曰仁安甫之所以<lb/>
自見者其本於孟郊氏之詩乎夫親之徳大矣舉天下<lb/>
之物皆不足以形容之而惟春暉為近古之善方人者<lb/>
嘗以日為喻其稱曰趙衰冬日之日也趙盾夏日之日<lb/>
<pb n="KR4e0026_WYG_010-19b"/>
也蓋夏日之日有可畏之象冬日之日有可愛之意此<lb/>
以喻一人之性情則或似之而以喻人父母之徳則未<lb/>
當也夫暉日之光也春日之暉燠煦萬物萬物以之而<lb/>
長養故言父母鞠育之恩顧復之意惟春暉可以擬之<lb/>
此孟郊氏謂人子之心如寸草然不能報也然則孟郊<lb/>
氏可謂善言父母之徳者矣以余而觀天下之事未始<lb/>
有不可足者如飲食衣服宫室事之至切於已者也是<lb/>
故羮藜飯糗不足於食易之以膏粱則足矣緼袍布褐<lb/>
<pb n="KR4e0026_WYG_010-20a"/>
不足於衣易之以狐貉則足矣蓽門圭竇繩樞甕牖不<lb/>
足於居室易之以華堂麗宇則足矣至於親也存能奉<lb/>
之以滫瀡殁能厚之以棺槨逺能薦之以時物可以謂<lb/>
之孝矣而皆不可以為足也茍有足心則非孝矣蓼莪<lb/>
之詩人曰欲報之徳昊天罔極良以父母之徳無涯不<lb/>
易報故也然則孟郊氏春暉之喻其亦蓼莪詩人之意<lb/>
也歟嗚呼詩可以興此有以知吾仁安甫春暉之念不<lb/>
惟家居之日有見乎其位聞乎其容聲而後不敢忘故<lb/>
<pb n="KR4e0026_WYG_010-20b"/>
雖䟤跋萬里王事倥傯旅懐凄惡亦不敢蹔忘也若仁<lb/>
安甫者可以謂之孝人也哉於是筆以為春暉堂記<lb/>
　　　風木軒記<lb/>
風木軒者錢唐褚偩本中思其親而作也本中性至孝<lb/>
稍長喪其母既壯又喪其父其喪母也哀痛愁苦幾不<lb/>
能生喪父亦如之母殁之嵗有嘉木二茁於所居之牆<lb/>
上枝葉類椅桐本中以母殁而佳木生亦異徴也爰改<lb/>
植於所居之傍十閲寒暑二木劍拔而上而其父又殁<lb/>
<pb n="KR4e0026_WYG_010-21a"/>
後數年本中過謂余曰始偩不幸喪母㑹有木生之異<lb/>
改而植之以謂既不見母或逺而忘此木所以識也當<lb/>
是之時吾先人見而憐之時偩以先人方强健必享百<lb/>
齡之夀以庇覆我諸孤如二木之日就長茂而息其陰<lb/>
也詎意二木方長茂而我先人竟棄我諸孤而去悲不<lb/>
自勝嘗與二弟徘佪樹下有風颯然起於木末俄而怒<lb/>
號樹為披靡有欲仆之狀移刻不止偩顧二弟言曰古<lb/>
之人有欲養而親不逮者蓋嘗以風木為喻今我與爾<lb/>
<pb n="KR4e0026_WYG_010-21b"/>
所見是也因相嚮而泣遂名所植二木處曰風木之軒<lb/>
值四十二代天師以朝覲過錢唐偩修謁焉以情事上<lb/>
白天師矜之為篆三大字揭諸軒中而未有為不肖孤<lb/>
記者故敢以請嗟乎孝子之所見與衆人不同天下之<lb/>
物衆人見之以為悦孝子或以為悲此不得養其母者<lb/>
見蓼蓼之莪或以為蒿或以為蔚也今夫褚氏之墻嘉<lb/>
木茁焉改而植之長茂立見此蓋和氣薫蒸之所致使<lb/>
他人處此必指為家慶詠歌舞蹈稱揚之不暇而本中<lb/>
<pb n="KR4e0026_WYG_010-22a"/>
息於兹樹值天風撼之乃獨起無涯之悲何其所見與<lb/>
人殊哉記禮者曰春雨露既濡君子履之必有怵惕之<lb/>
心如將見之夫雨露之被萬物華澤鮮好穹壤之間有<lb/>
知覺運動者莫不情驩意懌而孝子獨加怵惕此本中<lb/>
所以見風木而興悲也雖然仲由氏之所感蓋少以貧<lb/>
賤故躬負米以養其後南逰於楚累茵而坐列鼎而食<lb/>
連軫結駟而游而親不在此所以有不足之感今褚氏<lb/>
家故餘饒本中親在堂時甘㫖足以備養非有仲由氏<lb/>
<pb n="KR4e0026_WYG_010-22b"/>
之不足而其區區之心乃猶若此嗟乎若本中者可以<lb/>
謂之純孝人矣乃不讓而為之記<lb/>
　　　幻泊軒記<lb/>
太湖之上有真慶禪寺是為韞中琇師之居寺之北有<lb/>
别業花竹泉石頗瀟洒師朝夕燕休於是掲名曰幻<lb/>
泊以表所見之出於寰區有原師無極者其法侣也亦<lb/>
嘗辱與余俱一日偕來謁余呉山之下原師曰彼之幻<lb/>
泊意欲得子記之何如余辭之曰吾所學不與而道合<lb/>
<pb n="KR4e0026_WYG_010-23a"/>
吾所知者目擊道存不馳騖於窅㝠昏黙浮屠氏之説<lb/>
愽大𤣥逺上極無際不可以思議具述逺而山河大地<lb/>
近而食飲宫室又近而四肢百骸耳目鼻口一動一静<lb/>
一呼一吸以至盡未來際一皆視為虚幻而不以為真<lb/>
實而吾之所見不然非山河大地不足為吾身之所依<lb/>
非食衣宫室不足為吾身之所資非四肢百骸耳目鼻<lb/>
口一動一静一呼一吸不能使吾人倫日用所欲適宜<lb/>
故吾所見惟真之為務而不知他有所為此無它第吾<lb/>
<pb n="KR4e0026_WYG_010-23b"/>
所學異業故不能不岐而二之雖然此身泊於此室政<lb/>
如一葉之舟泊乎滄江之上溟海之涯師能以泊為幻<lb/>
其視世相不啻電之易滅露之易晞吾見向之浮屠人<lb/>
衣不以麻而以狐貉食不以蔬而以膏酪覆不以茆茨<lb/>
而華其堂傑其閣使若人也克知以泊為幻必不以此<lb/>
為樂琇也積其功行如此其必為菩薩大士之徒吾愛<lb/>
其人而未暇與論其所以殊亦將往造其室觀其幻花<lb/>
幻竹幻泉幻石使百累悉至於無姑為記其幻泊而使<lb/>
<pb n="KR4e0026_WYG_010-24a"/>
書之壁膚<lb/>
　　　蘭菊草堂記<lb/>
錢唐徐子貞甫廉介有雅操築草堂於城東隅不蒔他<lb/>
物獨蒔蘭與菊而日循行其間客或過見之曰子愛此<lb/>
耶子貞曰吾愛其與吾性合爾既而大書蘭菊草堂四<lb/>
字而請余記蓋蘭之為物生於澗谷深絶之地人雖不<lb/>
採而清芬細馥洒洒然於風露之下有不求媚於人之<lb/>
意焉菊之為物發於卉木彫落之後時雖揫斂而幽姿<lb/>
<pb n="KR4e0026_WYG_010-24b"/>
雅艶采采然在風露之表有不争妍於時之意焉之二<lb/>
物者有道之士所不棄也方子貞隱處時人見其戀嫪<lb/>
此二物不置固曰其性然爾而不知其見於用者何如<lb/>
也及遭維新之朝盡起天下之遺逸而用之子貞起自<lb/>
草堂得以才行選為親王官屬趨蹌王廷一以直道自<lb/>
持如蘭之不求媚於人菊之不争妍於時為王所禮貌<lb/>
所謂國有道不變塞焉者蓋如此詩曰惟其有之是以<lb/>
似之豈不信然子貞之所守可謂不蘭菊媿矣因筆之<lb/>
<pb n="KR4e0026_WYG_010-25a"/>
為記<lb/>
　　　安序堂記<lb/>
安序堂者今四十三代天師無為子之所作也天師既<lb/>
膺符籙之命爰即府第之西大作重屋丹楹畫棟穹檐<lb/>
邃宇干青雲而麗白日望之如在天上其東則象山龎<lb/>
然其西則僊巖巋然又其北則髙風亭跂然翼然而麈<lb/>
湖琵琶雲林三十六峯則羅列相向川光嶽色畢赴於<lb/>
睂睫之下天師既即其上<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>凡先世琴劔圖籍與夫道<lb/>
<pb n="KR4e0026_WYG_010-25b"/>
藏所儲仙經真誥三洞瓊綱以及近世儒先道徳性命<lb/>
之書靡不備具琅函縹帙荖次鱗比化日悠永端居清<lb/>
閟以愽其趣不知身在大道之世天師以謂此第吾所<lb/>
自適者然耳而吾所以存諸躬與為吾後𦙍法者當必<lb/>
有防範之具乃即其下兩楹之間顔曰安序且徵余著<lb/>
堂記大傳曰君子所居而安易之序也得其序則安矣<lb/>
聖人作易卦自竒耦而成八變而至於六十四爻分陰<lb/>
陽而成六變而為三百八十四卦爻所著性命之理幽<lb/>
<pb n="KR4e0026_WYG_010-26a"/>
明之故事物之情莫不各有次第是之謂序序之云者<lb/>
如乾之象為龍有潛有見有躍有飛有亢是也易有聖<lb/>
人之道四曰象曰辭曰變曰占君子於易而得其序亦<lb/>
惟象辭變占之間究心焉耳大凡卦爻有象而後有辭<lb/>
辭所以著象故玩辭而觀象有變而後有占占所以决<lb/>
變故觀變而玩占君子居而學易既觀象矣又玩辭焉<lb/>
以觀其所處之當否動而用易既觀變矣又考占焉以<lb/>
觀其所值之吉凶驗之於事反之於身有居安之實斯<lb/>
<pb n="KR4e0026_WYG_010-26b"/>
不違乎易之序矣既安其序其於吉凶消長之理進退<lb/>
存亡之道將無所求而不得大而君臣父子小而事物<lb/>
細㣲亦無所處而不當故得其序則安不得其序而能<lb/>
安者未之有也天師以神仙之胄超邁之姿作止語黙<lb/>
與道委虵視人間世窮通得喪毁譽榮辱曾不足以累<lb/>
其靈臺顧猶慮其積諸躬與為後𦙍法者未循乎易之<lb/>
序而昧於吉凶消長進退存亡之所以然而諰諰然以<lb/>
安序為意無乃過乎不然易與老合昔之人蓋有本其<lb/>
<pb n="KR4e0026_WYG_010-27a"/>
㫖以註易者矣天師雖以清浄無為為宗凝神至道有<lb/>
得於易存之於躬者莫非實理埀諸後𦙍者亦莫非實<lb/>
徳尚何患乎存諸已者有未至為後𦙍法者有弗裕乎<lb/>
以安序名堂此蓋天師慎於持盈不自滿假之盛心也<lb/>
今也領袖仙班於維新之朝光膺帝眷嵗時入覲將必<lb/>
有如廣成子之告軒轅黄帝者矣道徳所孚陰翊皇祚<lb/>
於百千萬䙫而天師之𤣥𦙍亦䝉休被祉於無窮不其<lb/>
盛哉雖然此非吾儕小人之所敢知然而徵諸至理則<lb/>
<pb n="KR4e0026_WYG_010-27b"/>
有必然者矣於是筆以為安序堂記<lb/>
　　　環翠樓續記<lb/>
國朝設行人之職以傳命於四方蓋本周官之制行人<lb/>
員至衆又設率人為之長非材識邁衆在言語之科者<lb/>
不與兹選而卓子强氏與焉子强世居閩其居在三琅<lb/>
山之下其山氣勢磅礴隆而為麓衍而為原而羣峰羅<lb/>
立老人在其前貪狼在其後天驥在其左文筆在其右<lb/>
如拱如挹每旭日始旦翠氣四合坌入牕户蒼然襲人<lb/>
<pb n="KR4e0026_WYG_010-28a"/>
坐客莫知其所從來誠佳處也初卓氏以儒術起家宋<lb/>
全盛時有諱夢龍夢麟者伯仲聮登進士第佐州有聲<lb/>
實子强之十四世祖也其後有六學先生菊泉先生明<lb/>
性理之學與紫陽朱夫子游於子强為九世祖六學菊<lb/>
泉存日以謂山川之間神秀發舒亦必有待於是作樓<lb/>
為燕息之地以傳其勝曲欄横檻窙豁無礙三琅山之<lb/>
勝萃於目前名曰環翠後之人克承先志率皆未弊而<lb/>
葺環翠之勝一如昨也子强既仕於朝使於四方無虚<lb/>
<pb n="KR4e0026_WYG_010-28b"/>
日環翠之勝未嘗不往來於懐遇善畫者授以鄉山大<lb/>
意俾規模為圖趨辦之暇時加披覽匪徒曰挹其勝而<lb/>
已而其先人神明之往來亦或如在也子强過浙上謁<lb/>
余授經之堂具道其所以請記余告之曰懐土恒物之<lb/>
大情古有莊舄者本越人也顯於上國其心未嘗忘越<lb/>
而每為越吟兹固人情之所不能免然吾有為子强言<lb/>
者子强閩人吾不暇逺引請以閩人告之唐貞元間閩<lb/>
人有歐陽詹生者嘗㳺上國其親雖有離憂其志樂也<lb/>
<pb n="KR4e0026_WYG_010-29a"/>
詹在親側其親雖無離憂其志不樂此足以明為人父<lb/>
母者欲其子為國宣力以功名顯也夫人以有用之軀<lb/>
而老於一同之地與草木同腐亦獨何哉子强年富力<lb/>
强材足以有為䆠轍伊始環翠之勝不必加戀嫪也他<lb/>
日光膺寵命歸榮故鄉顧視環翠之山色光彩絢爛照<lb/>
映乎書樓之上計日可待矣斯時也圖何有焉因筆以<lb/>
為環翠樓續記<lb/>
　　　柴氏義事記<lb/>
<pb n="KR4e0026_WYG_010-29b"/>
錢唐有柴姓望名而字宗禮者其人姿樸茂不尚表襮<lb/>
見義事輒為其友有金觀者本栝蒼人自其父游宦錢<lb/>
唐遂家焉觀嘗舉進士元至正中亦登備牓為州縣學<lb/>
官矣遭值運去物改窮居田里生事落甚母殁不能塟<lb/>
宗禮相其經營未克襄事觀竟以哀毁成疾而殁已而<lb/>
其妻亦相繼殁宗禮哭曰吾友之不幸至是哉且其子<lb/>
弱三喪在前吾責也乃捐家貲治塟事其力弗逮則告<lb/>
助於觀所嘗往來者因得舉觀及其母與妻之䘮從其先<lb/>
<pb n="KR4e0026_WYG_010-30a"/>
人之兆葬焉聲稱所及四方之士咸恨識之之晚於是<lb/>
人以義士目之嗚呼朋友道䘮久矣平居無事意氣<lb/>
相與襟期相許其膠如漆及夫一死一生交情乃見孰<lb/>
肻施徳於不報之地哉今夫人未為無所施率皆有所<lb/>
為而為今觀已死其子且弱夫豈有所為而為之者求<lb/>
之古人惟郭代公栁仲塗范丞相蘇長公二三君子爾<lb/>
他鮮聞也是二三君子者為義誠厚然或藉貴富或資<lb/>
俸禄推以予人若不難也宗禮一介之士其家不過中<lb/>
<pb n="KR4e0026_WYG_010-30b"/>
人之産而亦能如古人之所為獨不可尚也哉友人筦<lb/>
籥為余道其事甚悉故為筆之以示夫觀民風者焉<lb/>
　　　梅閣記<lb/>
梅閣者今浙江按察副使何公宴居之所也公性潔脩<lb/>
於凡植物獨梅花是好作層屋出梅花上每冬深梅花<lb/>
驟發俯檻盻睞玉雪燦爛芬芳襲人詩興油然而生吟<lb/>
哦竟日不知此身之在太素鄉也因自誦曰吾鼻祖水<lb/>
部府君在揚州見東閣官梅賦詩有名吾名吾居曰梅<lb/>
<pb n="KR4e0026_WYG_010-31a"/>
閣夫豈不可既而徵余記之惟人生乎百世之下而尚<lb/>
友乎百世之上必其風聲氣韻有以動乎心術之㣲意<lb/>
領神㑹有不期然而然者非勉强也雖然此特以衆人<lb/>
之善尚友者言之耳若夫推其所自出本乎一源蓋不<lb/>
必較逺近戚疏則其所以相感者又易易然矣此憲使<lb/>
公所以有慕於何水部之梅閣也按何水部遜字仲言<lb/>
世為東海人八嵗能賦詩弱冠有文名當時范雲沈約<lb/>
皆負重名雲稱其文含清濁中今古沈約亦面譽之曰<lb/>
<pb n="KR4e0026_WYG_010-31b"/>
吾讀卿詩一日三復不能自已其為當時名人所推重<lb/>
蓋如此唐人於詩為尤盛而杜子美出諸家右亦推重<lb/>
之曰沈范早知何水部是也水部嘗為梁建安王行㕘<lb/>
軍記室後官至尚書水部郎從其王鎮揚州時東閣有<lb/>
梅方發水部倚樹而吟終日不去其詩清絶見於家集<lb/>
至今猶膾炙人口後來杜子美在蜀㑹裴節度登東亭<lb/>
送客見梅賦詩因用其事和裴詩遂有東閣官梅動詩<lb/>
興還如何遜在揚州之句此憲使公之梅閣所以名也<lb/>
<pb n="KR4e0026_WYG_010-32a"/>
然觀水部平生止以文學立名而於事業不多見抑豈<lb/>
當時所用者止於文學耶不可得而知也今憲使公學<lb/>
廣而才贍其見於製作大篇雲行短章鏗鍧得水部家<lb/>
法方持部使者節按行浙水西蓋將以飲氷囓蘖之操<lb/>
如梅花之犯寒而茂揚芳聲邁偉烈以報主知詎止以<lb/>
其玉雪之燦爛芬芳之襲人如何水部之發興於詩也<lb/>
哉吾聞古之善占人後者曰光逺而自他有耀者也憲<lb/>
使公之於水部有耀矣如但曰所好之似豈知言者哉<lb/>
<pb n="KR4e0026_WYG_010-32b"/>
　　　玉帶山房記<lb/>
玉帶山在蘭溪縣東三十里而近其山秀拔頂趾皆青<lb/>
而其腰色純白横亘數十百丈如拖玉帶故號玉帶山<lb/>
邑人王端翁先生有先廬在其下因署曰玉帶山房屬<lb/>
予以記且曰玉帶之勝在吾户庭非一世矣我先人在<lb/>
元至元初以覊孤之跡至燕獲事竇文正公黙得其銅<lb/>
人鍼法用醫官起家稍遷江西官醫提舉後簽太醫院<lb/>
事雖留燕嵗久而朝夕之念未嘗不在玉帶左右故未<lb/>
<pb n="KR4e0026_WYG_010-33a"/>
老而謝官歸休於玉帶之下而負病踵門者不逺千里<lb/>
而來望見玉帶粲然曰活我者在是矣一時玉帶之色<lb/>
若濯而瑩吾幼在侍旁觀先人按俞穴求經絡之貫屬<lb/>
以驗氣機不敢不究心焉先人既殁中更多故薄宦不<lb/>
足以達人不以我為無似見謂克承先緒趨吾乞療者<lb/>
如趨吾先人焉曾不以吾父子異世而或我間玉帶之<lb/>
色猶幸一如昨也維是先人之弊廬在玉帶者何可不<lb/>
圖表見以昭先志敢固以請余曰嘻玉韞於石而山木<lb/>
<pb n="KR4e0026_WYG_010-33b"/>
為之光潤况在於人乎古有庚桑楚者居畏壘之山而<lb/>
畏壘大穰彼庚桑楚者惡能使畏壘大穰哉由其徳之<lb/>
薰蒸故山為發祥耳余游四方遇有過玉帶者談王氏<lb/>
父子生人之死不可殫紀其積世徳如累金城於先生<lb/>
諗之而信他日玉帶之上禎符發見如畏壘之穰未足<lb/>
多也其必有曳玉廟朝埀聲邁烈以大其施者為之徴<lb/>
乎山房所以識也簽院號鏡潭瑞翁號玉泉蓋山下有<lb/>
淵澄渟瑩徹光可以鑑故其父子以自命云<lb/>
<pb n="KR4e0026_WYG_010-34a"/>
　　　明徳樓記<lb/>
吾邑張可敬氏與余同僑武林城中一日手出一巻見<lb/>
余於授經之堂發而視之則前内翰鄱陽周伯温甫所<lb/>
篆明徳樓三字周公以篆書名一世而此三字端勁圓<lb/>
潤得斯氷之妙撫玩乆之緬想前朝文物之懿不忍釋<lb/>
手已而揜巻問樓之面勢與名樓之義何若可敬進曰<lb/>
吾居在邑之中先大父為處州學官而歸爰作兹樓以<lb/>
務窮理盡性之學適周内翰以使事過天台嘗登吾樓<lb/>
<pb n="KR4e0026_WYG_010-34b"/>
為先大父書此三字揭之楣間以示正學之有在吾大<lb/>
父不幸捐館茲樓亦燬於兵幸内翰公之遺墨猶在作<lb/>
新樓於舊趾取其遺墨摹而揭之吾大父雖殁猶不殁<lb/>
也子幸為我記之可敬之大父伯寧先生也吾去鄉里<lb/>
蚤未嘗一造其樓而拜先生今觀先生之所以表見者<lb/>
亦或可得而窺其涯涘矣涉浙而東山岳之秀無出天<lb/>
台而赤城瓊闕玉霄諸峰之最秀者又悉赴於縣樓近<lb/>
市廛髙出衆屋上諸峯之秀悉可攬而有秋髙氣清先<lb/>
<pb n="KR4e0026_WYG_010-35a"/>
生身處埃壒之表倚樓而望天宇鏡浄纎翳不生萬象<lb/>
呈露先生神觀爽朗收視返聴㝠然内觀所謂天之所<lb/>
以與我者其本然之體段顧不洞見於此乎此樓之所<lb/>
以名也雖然此義也文公先生於孔氏之遺書言之備<lb/>
矣而其門人弟子又復以鏡為喻以謂鏡之為物塵垢<lb/>
去而鏡之體見猶物欲去而心之體全是則是矣此第<lb/>
言其用力之地初不若即境觀心表裏一致之為至親<lb/>
且切也文公先生平生精力盡在大學論語孟子中庸<lb/>
<pb n="KR4e0026_WYG_010-35b"/>
四書而明徳二言又大學第一義學者誠有見乎此大<lb/>
之而用天下國家小之而為天下國家用胥此焉出經<lb/>
生學士何可以習熟見聞而易視之哉吾聞文公先生<lb/>
四書之成傳於吾台最蚤意者先生去前輩未逺精㣲<lb/>
之㫖蓋必有所受矣宜其表見如銘刀劒銘户牖之不<lb/>
敢忽也不然兹樓專山嶽之勝芳題雅匾何所不有而<lb/>
獨有取於此哉吾雖不及聆先生之緒論因可敬之請<lb/>
而粗言之而亦未知其至與否也夫茍未至在可敬用<lb/>
<pb n="KR4e0026_WYG_010-36a"/>
力如何耳大雅云無念爾祖聿脩厥徳子幸歸而求之<lb/>
　　　滋徳堂記<lb/>
先王之憂民也以凡踵行喙息於天地之間者未免淫<lb/>
於六氣而致夭折故制為醫藥之具以全其生而躋之<lb/>
於壽考徳至厚也是以周官設醫師掌醫之政令凡邦<lb/>
之有疾病者造焉使醫分而治之嵗終則稽其醫事而<lb/>
制其食若五味五榖五藥之齊存於神農氏子儀之術<lb/>
者是也而岐伯俞拊秦越人淳于意諸人察五氣五色<lb/>
<pb n="KR4e0026_WYG_010-36b"/>
五聲之劇易九竅九藏之變動以定盈虚休王又皆羽<lb/>
翼其道以補天地造化之所不及為生人萬世立徳者<lb/>
也秦為無道敢於焚燒六經以廢周公孔子之道至於<lb/>
醫藥之書所以續斯人之命者則幸獨存於世誠以天<lb/>
地生生之徳不可一朝冺也今夫人明乎經絡骨髄陰<lb/>
陽表裏之原五苦五辛温涼燥濕之性蓋本諸神農氏<lb/>
子儀岐伯俞拊秦越人淳于意之遺法以濟人利物故<lb/>
論其徳殆不可襲而取之言其所自則必尚世言其所<lb/>
<pb n="KR4e0026_WYG_010-37a"/>
及則必尚衆而非茍且於一時僥倖於一人之所可致<lb/>
也故君子務滋徳焉錢塘有徐鎮字鼎夫者本醫家子<lb/>
性静而敏郡以伖秀選為杭學弟子員習經藝辭章有<lb/>
足稱者而不廢醫其家嘗作堂以儲藥而未有名請余<lb/>
名其堂余曰經云樹徳務滋子之道亦類是宜名滋徳<lb/>
生曰唯唯蓋生之先君子以醫名於大方其療法具存<lb/>
於家已樹徳矣而生以妙年承之又愈人疾亡算如余<lb/>
之多病亦且賴生以存可謂善於務滋者矣雖然吾尚<lb/>
<pb n="KR4e0026_WYG_010-37b"/>
告生以滋之之術獨不見富人之滋財乎一金為母則<lb/>
子百金百金為母則子千金萬金惟其滋財之心勝故<lb/>
雖走荒徼而犯狼虎浮重溟而觸蛟鼉濵死弗憚遂乃<lb/>
至於大盈又况滋徳無此險難不過舉斯心加諸彼而<lb/>
已生以滋財之術滋徳持乆而不懈徳之為用有不可<lb/>
勝言者矣其以吾言為然否乎生曰承教承教願筆以<lb/>
為記<lb/>
　　　澤存室記<lb/>
<pb n="KR4e0026_WYG_010-38a"/>
易貞庭幹本荆州人幼時從其父母避地來浙遂家焉<lb/>
姿粹雅行甚謹飭以選為杭學弟子員出入學校非特<lb/>
不為嬉戯徵逐事未始見其笑而至矧怒而至詈恒有<lb/>
不怡之色余沗為都授師生嘗從余質疑義余為之辨<lb/>
析從余習文字余為之刪潤生善筆札余時有論著多<lb/>
屬生繕冩故生在衿珮之列往來余所尤密每熟視生<lb/>
而甚矜之一日告余曰貞之從親至浙也日漸長大覬<lb/>
有所成立以養吾父與母今幸吾父猶强健而吾母竟<lb/>
<pb n="KR4e0026_WYG_010-38b"/>
棄不肖孤而去欲報無地是以㷀㷀如在疚恒讀大戴<lb/>
記至母殁而桮棬不能飲焉口澤之氣存焉爾澘然出<lb/>
涕猶愳其或忘也爰就吾母飲食起居之處顔之曰澤<lb/>
存先生其能賜以一言之教乎余語生事死如事生事<lb/>
亡如事存人子之道也曷敢有死其親之心夫桮棬飲<lb/>
器也揉木為之而加髹焉常人之家日用之所須非貴<lb/>
重而不可致者也記禮君子以是器也其母之所嘗御<lb/>
母雖已殁而口澤之氣猶存捧茲遺器而哀痛之誠心<lb/>
<pb n="KR4e0026_WYG_010-39a"/>
有不期然而然者故若有不能飲者焉非誠不能飲也<lb/>
生以之自見可謂不死其親者矣凡人知養其親於生<lb/>
存之日固不必論求有不忘其親於既殁之後者或未<lb/>
必然則是死其親者也死其親非孝子也人固未嘗無<lb/>
所思也有覩河洛而思禹者矣有見甘棠而思召伯者<lb/>
矣彼其思也出於衆人之所同見桮棬而思母則惟孝<lb/>
子為然嗟乎亦有誓及黄泉無相見者吾則不知其何<lb/>
心也古稱純孝為難由生觀之蓋亦庶幾乎所謂純孝<lb/>
<pb n="KR4e0026_WYG_010-39b"/>
人矣生方育材於學校將向用於時今日之不遺其親<lb/>
則他日之不後其君的然可見故移此心以服官政暢<lb/>
皇仁迪民性革薄從忠使風俗如唐虞三代之時顧不<lb/>
在於生輩乎吾雖耄尚及見之筆以為記<lb/>
　　　存誠齋記<lb/>
鄭敬常甫敦固周慎孝友行於家庭信義孚於鄉黨學<lb/>
足以華躬而不自衒識足以致逺而不自賢與之游者<lb/>
撓之不見其濁澄之不見其清蓋庶幾所謂古有道之<lb/>
<pb n="KR4e0026_WYG_010-40a"/>
士者焉嘗潔一室名曰存誠請余著記余曰敬常甫其<lb/>
為知道者歟蓋天下之理不出乎誠人之所以㕘天地<lb/>
而為人者此誠也出乎誠則入乎偽矣甚可畏也夫人<lb/>
之所以為人身之所接君臣也父子也夫婦也兄弟也<lb/>
朋友之交也以至一事一物一動一静一食一息莫不<lb/>
有實理存乎其間理無為也在人以實心行之耳仰不<lb/>
愧俯不怍則可至於聖人矣聖人之心渾然天理無往<lb/>
而非誠衆人之心膠膠擾擾與利害物欲相旋轉於無<lb/>
<pb n="KR4e0026_WYG_010-40b"/>
窮故於人倫日用之間不暇盡其道未免茍焉而已故<lb/>
曰誠者物之終始不誠無物故君子誠之為貴烏乎誠<lb/>
非聖人不能全也夫欲至乎聖人者其在存誠乎敬常<lb/>
甫以存誠名齋非知道者其孰能與於此吾嘗謂聖賢<lb/>
言誠散見於五經四書其言備矣原其入徳之要未有<lb/>
若乾之九二閑邪存其誠一言蓋學者用力之方也敬<lb/>
常甫其有見於此乎蓋邪者物欲所生之穢汚所以汨<lb/>
没乎靈明者實在於此邪既閑則誠自存矣敬常甫為<lb/>
<pb n="KR4e0026_WYG_010-41a"/>
人威儀辭氣必其學用心於内而以敬自持者以敬自<lb/>
持則方寸之間凛然神明之居城堅池深外侮焉能入<lb/>
哉此必敬常甫之所自得人所不能知者余也學未聞<lb/>
道其於聖賢之學故不敢以易言之而亦不敢不用其<lb/>
力尚當從敬常甫詢其所以然庶幾聖學之要或得而<lb/>
聞一二乎<lb/>
　<lb/>
　<lb/>
<pb n="KR4e0026_WYG_010-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　始豐稿巻十<lb/>
</p>
<p>
</p>
  </div>
</body>
</text>
</TEI>
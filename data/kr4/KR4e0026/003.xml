<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>始豐稿巻三</head> <lb/>
    <p>
<pb n="KR4e0026_WYG_003-1a"/>
欽定四庫全書<lb/>
　始豐稿巻三<lb/>
　　　　　　　　　　　　明　徐一䕫　撰<lb/>
　　序<lb/>
　　　序灌園生<lb/>
錢唐潘時雍讀書賦詩廉介自將視當世貴富雖非不<lb/>
願欲者使其脂韋取容以僥倖一時寧貧賤而肆志郡<lb/>
城之東未傅城二百歩而近有地十餘畝古井一宋輦<lb/>
<pb n="KR4e0026_WYG_003-1b"/>
院基也入於居民久矣荒棄弗治暇日過見之徘徊相<lb/>
度曰是豈不足為吾生乎既而購得之除治一畝為廬<lb/>
用其餘地析而為畦縱横數十塍茹菜若干品天稍不<lb/>
雨輒置桔橰井上俯前仰後聲軋軋如龍鳴出井水以<lb/>
灌已則攝弊衣屨循行畦間顧見菜色青青若緑雲覆<lb/>
地喜曰生意若此足矣掇其脆美為其父母妻子供具<lb/>
而斥其餘賣諸市中日以為常不輟或曰錢唐陸海之<lb/>
府魚鹽蜄蛤之所産羽革竹箭之所生象犀珠玉之所<lb/>
<pb n="KR4e0026_WYG_003-2a"/>
聚街居之民用貧求富十金為母則子百金百金為母<lb/>
則子千金萬金若此者家相望也又其地為今行省丞<lb/>
相治所往時承平丞相守法而已今天下多故丞相承<lb/>
制得自爵禄人卜醫衆技茍有以自見不必去妻子違<lb/>
父母跋渉逺道輒致位顯要紆金曳紫翺翔康莊之衢<lb/>
中世以降道徳之意泯矣惟聲與利可以驚動世俗子<lb/>
年甚富又居聲利之場不為彼以取寵榮顧乃為此何<lb/>
哉時雍曰嘻夫尺有所短寸有所長彼所能者我則不<lb/>
<pb n="KR4e0026_WYG_003-2b"/>
能吾亦豈能枉吾之性以我所不能為彼之能故寧自<lb/>
附於農家者流使人稱之曰灌園生灌園生不辭也嗟<lb/>
夫習俗之移人也久矣自今以往錢唐之人不尚貨殖<lb/>
而尚徳義不尚奔競而尚恬退不自時雍始乎余故序<lb/>
其出處以為趨附聲利者勸焉<lb/>
　　　錢南金詩藁序<lb/>
詩人之言貴平易而不貴竒怪横渠先生有言三百篇<lb/>
之詩不過舉目前之事而寓至理於其中此最為善説<lb/>
<pb n="KR4e0026_WYG_003-3a"/>
詩者夫詩情性以本之問學以充之才氣以發之思致<lb/>
以廓之此之謂詩不知出此而務炳炳烺烺以驚世駭<lb/>
俗謂之詩未可也三百篇不可尚已渉漢魏晉宋齊梁<lb/>
陳隋唐宋以及國朝之盛作者代有其人大家鉅集具<lb/>
在也試取而讀之雖其材力所就不無等差觀其縁情<lb/>
指事寂寥乎短章舂容乎大篇有平易而無竒怪至於<lb/>
雋永其味則悠永宏濶而反覆無窮下視近時斥平易<lb/>
為庸腐指竒怪為神俊號為一家之體非神仙鬼魅金<lb/>
<pb n="KR4e0026_WYG_003-3b"/>
玉錦繡龍虎鸞鳳名花官酒髙歌醉舞等語不道者何<lb/>
如也華亭錢君南金深居不出呻吟嘯咏在雲水泬寥<lb/>
之境不求人知向見豫章辛好禮有與君唱和什知君<lb/>
善詩比㑹曲江錢思復論淞上詩人亦以君為稱首二<lb/>
君以詩擅名者而皆稱君心甚慕之今年夏㑹于蒨溪<lb/>
蘭若周旋旬日因舉前所説與之商確君以余言為然<lb/>
因請序其平生所為詩余閲其詩盡巻清而不枯華而<lb/>
不艷整暇而不汎精切而不刻屛去竒怪之語得詩人<lb/>
<pb n="KR4e0026_WYG_003-4a"/>
之意焉君年向老成克自充養珠藏淵媚當有知者吾<lb/>
姑著其所以合者弁諸首云<lb/>
　　　齊壽堂詩序<lb/>
番昜周君叔彬之二親同生於至元乙酉其奉以避亂<lb/>
于浙也逮今至正丙午皆八十有二而康寧如一叔彬<lb/>
喜曰此天以福我也爰就其親起居飲食之處署曰齊<lb/>
壽以悦親心叔彬方以明經起家其所與游皆能言之<lb/>
士遇其親始生之日至奉觴為壽仍賦詩以悦之積而<lb/>
<pb n="KR4e0026_WYG_003-4b"/>
成帙叔彬屬余序之余惟天下之不可必得者人壽是<lb/>
也間有得者亦未必並見于一門今叔彬之父母同生<lb/>
同壽又同康寧是能得人之所不能得者矣叔彬之喜<lb/>
宜何如也嘗試論之二老人之得壽有二焉大江之東<lb/>
洪流巨浸穹林邃壑環匯障蔽地脉之聯絡風氣之藴<lb/>
蓄深厚雄固其人多壽國家混一之初地大物衆徳洽<lb/>
仁浹桴鼔不驚呻吟不作閭閻田里之間熙熙皥皥生<lb/>
於其時者必壽自二老人言之其地則大江之東也其<lb/>
<pb n="KR4e0026_WYG_003-5a"/>
生之年則國家混一之初也本以山川之積而乘國家<lb/>
方亨之運宜其得壽有異於人者矣譬之貞松勁柏其<lb/>
託根也固其植榦也强其受雨露也深渥雖剛風虐雪<lb/>
不能摧拔之也今夫人立於輕揚之域衰微之世上視<lb/>
二老人若以朝菌議晦朔有不指以為異者哉余嘗拜<lb/>
二老人於堂上見其耳聰目明神完氣足談説盛時身<lb/>
所遭逢事亹亹忘倦退而歎曰民物凋謝若二老人者非太<lb/>
平之明徵也歟觀世道者尚有取於斯也若夫諸君子之詩<lb/>
<pb n="KR4e0026_WYG_003-5b"/>
善頌善禱不必加評故特推本二老人得壽之由而為之序<lb/>
　　題後<lb/>
　　　題崔元亨所著亡弟崔永復行實後<lb/>
余記甲午乙未嵗與博陵崔元初㑹於西湖之上元初<lb/>
時為淮南行省宣使善辭章其氣充然其言粲然一時<lb/>
材俊罕及也其後余避亂村疃不見元初者八年意元<lb/>
初躋膴仕矣一日在友人几格上覩一巨帙取而視之<lb/>
則元初所進端本堂五箴藁也既讀已歎羡其辭章之<lb/>
<pb n="KR4e0026_WYG_003-6a"/>
益工復閲至牘尾有文累數牘署其目曰述亡弟永復<lb/>
行實驚曰永復元初諱也元初死耶攷其始末則元初<lb/>
死已三年矣嗚呼惜哉其兄元亨痛之切故著之元初<lb/>
有才而壽不及在朋友猶惜之况其兄耶或曰予之翼<lb/>
者兩其足然才而壽者亦何限何獨於元初靳之耶造<lb/>
物㝠㝠不可得而解姑誌其末以紓余悲云<lb/>
　　　題永思亭巻後<lb/>
亂離以來平昔交㳺或存或亡或淪異地恒欲著懐友<lb/>
<pb n="KR4e0026_WYG_003-6b"/>
賦以洩余思未能也茲逰嘉禾郡齋達實氏止善示以<lb/>
永思亭記并詩一巻發而視之乃同郡朱石伯言陶凱<lb/>
中立郭公葵秉心陳秉彞性初南陽堵簡無傲金華王<lb/>
禕子充㑹于錢唐宗陽宫時止善請論著其永思之亭<lb/>
而伯言實為之記中立秉心性初無傲子充暨一䕫六<lb/>
人者為之賦詩止善宦逰來歸亦僑嘉禾近地用以諗<lb/>
余余按而數之無傲已死王事子充在江東性初亦去<lb/>
之大江之西其存其亡未可知也伯言隱居越上中立<lb/>
<pb n="KR4e0026_WYG_003-7a"/>
秉心還鄉郡而余留浙西則皆幸而存思欲復叙前好<lb/>
邈不可得乃得見其文辭翰墨於尺楮之中諷詠摩撫<lb/>
豈勝故舊之思然以嵗月攷之距今十有一年耳豈意國<lb/>
家盈成之業一旦挈而置之分崩離析之地向也同志<lb/>
之人彼格此禁弗克㑹聚以輔徳業不知過此以往其<lb/>
幸者猶得遂斯願焉否也因識以俟再觀至正二十四<lb/>
年九月某日題<lb/>
　　誄<lb/>
<pb n="KR4e0026_WYG_003-7b"/>
　　　黄處士誄<lb/>
至正十二年十月處士暨陽黄先生諱禮字子敬年九<lb/>
十卒既葬于湖州花城之原其子溥辱與余㳺乃摭其<lb/>
行實而為之誄誄曰<lb/>
維黄之出肇于軒轅其後有國江漢之濆至於春秋助<lb/>
齊有勲有熊疾之覆其宗禋散處朔南族類實繁爰至<lb/>
東京光大而文憲賢視顔香孝視騫瓊位三公琬悟絶<lb/>
羣亦有允也罹黨錮寃其本硌硌其源渾渾至宋叔世<lb/>
<pb n="KR4e0026_WYG_003-8a"/>
有提刑君有徳有烈皂葢朱旛維此提刑其産則閩其<lb/>
來于越則仲子昕實處士祖始為越人處士之生端一<lb/>
靖温詩書為宅禮義為垣云胡不淑遭值不辰宋祚訖<lb/>
籙海㝢揚塵斂其所有靡途可遵欲潔其身曷養吾親<lb/>
乃棄觚翰刀筆是循處吏之汙擴儒之仁以濟時艱非<lb/>
志所存雖嗇其施而裕後昆是有令子學富行純西㳺<lb/>
吳興克昌其門有田有廬以奉晨昬處士婆娑九十其<lb/>
春徳與齒隆而位弗臻此天於物翼足惟均達人知足<lb/>
<pb n="KR4e0026_WYG_003-8b"/>
抑又何云惟古之道諡實行因無位無號亦誼之敦我<lb/>
實小子不敢凟陳累行布辭告于多聞嗚呼處士有永<lb/>
其芬<lb/>
　　書<lb/>
　　　通危大叅書<lb/>
一䕫無所肖似蚤嘗從事科舉之學既而屢試有司不<lb/>
利度不足以自立乃復求古人之道於其文辭之間殆<lb/>
若有所入比以亂故寓迹浙水西屏去舊所習專取經<lb/>
<pb n="KR4e0026_WYG_003-9a"/>
史傳記與凡諸大家集伏而讀之含咀其英華規模其<lb/>
歩驟益若有所得然亦頗自期許故雖處亂世饑寒逼<lb/>
迫不忍棄此妄有所圖茍富貴於一時也顧以不得取<lb/>
正於宗工是恧近識貢尚書持所為文質之尚書見謂<lb/>
有作者風且期一䕫有可以至於逺者乃稍自信而獨<lb/>
以未見閤下為恨厥今朝廷之上以文章致位通顯繫<lb/>
天下士子之望者閤下而已竊嘗觀於閤下之文屬辭<lb/>
陳義深厚爾雅不豐不約動中矩度其言的然而實其<lb/>
<pb n="KR4e0026_WYG_003-9b"/>
態彧然而光其味幽然而永蓋由閤下受業吳文正公<lb/>
傳授既有端緒若清河范太史蜀郡虞内翰又皆身親<lb/>
炙之涵揉充暢本實支茂其發也足以信于今而傳于<lb/>
後如閤下者非一䕫之所願受教者乎去年㑹陳編修<lb/>
嘗以所為文五首與之商確久之編修君謂一䕫曰吾<lb/>
嘗以子之文致之中書危公矣公必知子一䕫因竊自<lb/>
念去閤下四千里介紹不通贄幣不修俯仰拜揖不至<lb/>
於前遽然以是區區者取知於左右不以簡乎益自悚<lb/>
<pb n="KR4e0026_WYG_003-10a"/>
懼今年謁俊禪師於天竺禪師所嘗過從者且與閤下<lb/>
有夙昔之好間語及此禪師則曰危公盛徳人也位愈<lb/>
髙而心愈下望愈隆而守愈約取人以言不以繁文<hi>闕</hi>
　　　讓又謂一䕫曰宜更以所為文達之使危公得<lb/>
子之悉輒不<hi>闕</hi>　　　寫所為文十首而并陳其不敏<lb/>
介禪師以達焉惟昔秦少㳺之未遇也曾文昭公在史<lb/>
院參寥子實薦其文文昭稱其言辭瓌偉閎麗言近指<lb/>
逺至謂如獲明珠大璧當時少㳺於文昭紹介未嘗通<lb/>
<pb n="KR4e0026_WYG_003-10b"/>
贄幣未嘗修俯仰拜揖未嘗至於前也而相知之深不<lb/>
啻如父兄之契姻黨鄉曲之舊何哉鳴聲相應仇偶相<lb/>
從也然而古人不相見而相知者蓋有之矣一䕫雖不<lb/>
敢竊比少㳺而閤下汲士之量不下文昭公禪師樂善<lb/>
之意不異叅寥子今者相須之迹若可以自附於此伏<lb/>
望閤下廣樂育之義如文昭公荅秦少㳺故事賜以一<lb/>
言之敎至幸至幸一䕫今年四十有五晚節末路得列<lb/>
於作者之後則區區之志不孤矣以天之福拜閤下之<lb/>
<pb n="KR4e0026_WYG_003-11a"/>
賜於他日亦未晚也惟冀矜察<lb/>
　　　謝危大叅書<lb/>
一䕫遡往下風之日久矣顧以時艱道阻不能北走四千<lb/>
里遂其願見之私去年陳編修來南一䕫以所為鄙文<lb/>
五首與之商確然不敢率易求知于下執事也不意陳<lb/>
君以鄙文達之鄭博士而鄭君竟達于左右夫以陳君<lb/>
之薦揚鄭君之貢送其意則誠美矣揆之於禮則非所<lb/>
當然也今年三月訪俊禪師於錢唐知其與閤下有疇<lb/>
<pb n="KR4e0026_WYG_003-11b"/>
昔之好間語及此乃疏其所以簡慢之由侑以近所為<lb/>
鄙文十首介禪師以達庶幾於禮或一得焉計猶未達<lb/>
俄六月十七日入閩詔使道出嘉興召一䕫來前道閤<lb/>
下之意授以建寧教授勅牒且謂危公得子之文如獲<lb/>
秘寳校官之擢筮仕之階耳未足以盡子之才也一䕫<lb/>
驚喜出於望外始知閤下以向之所致區區者遂加奬<lb/>
録初不計其識與不識而求之之禮恭與否也自非閤<lb/>
下盛徳宏度同符古人疇肯若是一䕫前書妄引曽文<lb/>
<pb n="KR4e0026_WYG_003-12a"/>
昭公待秦少㳺故事為比以今觀之實類焉夫以一䕫<lb/>
之疎陋何敢上儗少㳺而閤下汲士之量視文昭公則<lb/>
又過之何也文昭公之於少㳺苐賞其文而他日校書<lb/>
之命則不盡出於文昭公也今閤下於一䕫不徒有取<lb/>
於其區區之言又使蒙一命有可以至於逺且大則誠<lb/>
厚矣荷徳何可云喻未克拜謝茲值鄭掾便謹布向往<lb/>
之忱伏惟照察<lb/>
　　墓誌<lb/>
<pb n="KR4e0026_WYG_003-12b"/>
　　　顔欽若墓誌銘<lb/>
天長顔惟中時若既克葬其兄告於徐一䕫曰哀哉吾<lb/>
兄欽若之死也昔在至正十四年之夏冦至天長移家<lb/>
吳門避焉甫三月吳門陷自吳門趨錢唐甫三月錢唐<lb/>
又陷乃絶浙而東旅于上虞者三年既又東土弗靖復<lb/>
折而西以松江僻在西州一隅僑于華亭之青龍鎮又<lb/>
三年而吾兄以脾胃疾死矣二十三年正月二日也得<lb/>
年三十有二臨終執惟中手訣曰吾志未嘗敢後於人<lb/>
<pb n="KR4e0026_WYG_003-13a"/>
吾弟所知也而今死於流離之地豈非命耶是可哀已<lb/>
吾宗本兖國公後靖康之亂金人蹂中原稍徙而南至<lb/>
于淮安之天長家焉稱千一總轄者初居天長祖也自<lb/>
大父至吾父用貲産起家吾兄少負竒氣不伍鄉里兒<lb/>
居當南北要衝名人魁士往往過賔其地輒延致于家<lb/>
資其聞見而名人魁士見吾兄言辭意氣亦退謂人曰<lb/>
顔欽若竒士也不可失之平昔自謂功名可立就嘗用<lb/>
明經試于有司不利輒曰此不足置胷臆間也比寇至<lb/>
<pb n="KR4e0026_WYG_003-13b"/>
白于大人請散財鳩民以保鄉里可用以樹勲業大人<lb/>
止之曰財非吾惜也顧汝諸生兵事非所素習恐致不<lb/>
救不若姑避之耳重違父命而止方謀避兵而大人遘<lb/>
疾遂至不起吾兄哀毁幾䘮生老母在堂諭之曰汝父<lb/>
已死我不欲生耶乃稍自節哀率惟中經紀葬事且戒<lb/>
勿以劻勷薄吾親故自始䘮至於奠窆反虞無違禮既<lb/>
襄事奉母而行凡便養之物率令惟中先至而集而已<lb/>
奉母隨至以故吾母雖渉險阻恒若在家然有一二姻<lb/>
<pb n="KR4e0026_WYG_003-14a"/>
家亦同在行飲食起居視同一家前後五六年如一日<lb/>
嗚呼以吾兄之材與行詎意遽止於斯耶先是一年吾<lb/>
嫂卒後是二年吾從子二又相繼卒是又重可哀也已<lb/>
道梗未能返葬邑人前鄞縣丞任某捐地一畝許在青<lb/>
龍鎮南亭橋之原遂以卒之年二月十七日奉吾兄權<lb/>
厝吾嫂祔焉惟中重哀先兄既遭亂世又不永年而賫<lb/>
志以歿嘗念乞銘於立言君子以白其志茍死者有知<lb/>
將不悼其不幸於地下而未有所屬先生慤而文幸哀<lb/>
<pb n="KR4e0026_WYG_003-14b"/>
而賜之銘余不識欽若凡見吾友與欽若㳺者言欽若<lb/>
之死有歎息者歔欷者涕泣者曰斯人而止於斯耶則<lb/>
其人之賢可知也今其弟克葬其兄又乞銘以圖永長<lb/>
存則其兄之賢又足徵也余雖不佞銘其敢辭耶欽若<lb/>
諱惟臣祖諱仁壽妣殷氏父諱竒母殷氏妻徐氏卒時<lb/>
年三十男某卒時八歳女某卒時二歳銘曰<lb/>
生也時不值乎洽熙死也壽不登於艾耆何賦材之孔<lb/>
良而受數之獨竒玉在璞而毁木既拱而萎吁其可悲<lb/>
<pb n="KR4e0026_WYG_003-15a"/>
　　　元故敦武校尉益都翼管軍上百户鄒君墓誌銘<lb/>
君諱世聞字文達登州黄縣人世以武弁起家髙祖斌元<lb/>
初以從征功尚書省版授忠勇校尉管軍千户後平河<lb/>
南定禄秩以所領軍不多數改授管軍上百户曾大父<lb/>
寧大父威父震咸世其官君軀榦豐碩鼻隆口方鬚髯<lb/>
森若望之儼然而天性淳篤與人交有恩意然頗嫉惡<lb/>
見為不善者雖素與交必謝絶之不顧不以兵家子自<lb/>
處渉獵經史務通大義旁至醫藥書數音樂亦皆習之<lb/>
<pb n="KR4e0026_WYG_003-15b"/>
初江南平其父以敦武校尉益都翼管軍上百户從其<lb/>
帥出鎮宋都至正初謝事歸鄉里君例當世襲不忍輕<lb/>
去膝下其父戒之曰此世澤也爾勉之乃始告襲階換<lb/>
進義校尉六年丙戌峒冦犯汀漳從江浙行省左丞呼<lb/>
圖克布哈討之能以一旅之師破其前鋒進階敦武校尉<lb/>
十一年辛卯海冦起台州從江浙行省左丞博囉討之<lb/>
㓂恃海頗易王師君帥善水者駕舟身先士卒迎擊敗<lb/>
之賊既欵附賞賚銀幣有加君位雖偏禆而通敏有才<lb/>
<pb n="KR4e0026_WYG_003-16a"/>
識凡民訟渉于軍者有司移軍府共理軍府每屬君處<lb/>
决人不以為寃杭支郡瀕海民私鬻鹽軍府歳遣一百<lb/>
户提兵鎮之而軍府每遣君行巡禁有方民不敢犯蘄<lb/>
冦犯杭之歳君適在鎮有羣不逞欲謀響應君日夜治<lb/>
部伍以讋伏之無一人敢動者張氏繼陷姑蘇浙以西<lb/>
震恐有官資者多趣附之君切齒怒罵自度年且老力<lb/>
殫援寡徒死無益乃屏居峽石之野峽石其所嘗鎮處<lb/>
也既而以病終二十六年丙午九月十又四日也君之<lb/>
<pb n="KR4e0026_WYG_003-16b"/>
生以大徳三年已亥七月十又七日享年六十有八娶<lb/>
同郡李氏繼田氏胡氏子男五人長觀山東義兵千户<lb/>
後君一年歿于王事次課廬早亡次確次益次勉江浙<lb/>
行省宣使女二人長適李繼先次適同知萊州事周仲<lb/>
彬孫男三人曰守信曰瀛曰浙孫女一人曽孫二人確<lb/>
有至行以君歿之年八月丙申卜葬於錢唐縣鳳凰山<lb/>
擔水闗之原既葬猶惸然如在疚持其友周昉所為狀<lb/>
再拜請曰先人不幸賫志以歿不肖孤欲圖其不朽他<lb/>
<pb n="KR4e0026_WYG_003-17a"/>
不足為也惟先生哀而賜之銘爾余辭不獲乃為序其<lb/>
世次履歴因歎鄒君以偏禆之將而行可以範俗材可<lb/>
以有為而今制文武殊科卒使不獲究其所施而乾沒<lb/>
於亂世惜哉銘曰<lb/>
懿厥胄𦙍自邾出武弁五葉以世襲材豐行完用則詘<lb/>
遭時不然氣愈崛有欲聞之視茲述<lb/>
　　　鞠隱先生墓碣<lb/>
鞠隱先生諱嗣壽字得仁姓朱氏世居台之臨海十一<lb/>
<pb n="KR4e0026_WYG_003-17b"/>
世祖希述仕宋為殿中侍御史六傳至宣撫司掌機宜<lb/>
文字友直始遷仙居之東門又六傳至鄉貢進士懋先<lb/>
生之曾大父也大父智父元豪補武學生母應氏繼金<lb/>
氏先生㓜聰悟讀書數行並下日記近萬言為文辭濡<lb/>
筆伸紙立就汨汨千數百言若不煩搆思者鄉校師竒<lb/>
之台自金華王氏得考亭夫子之傳講道上蔡書院從<lb/>
者甚衆而性理之學日盛先生既長謂學不出此雖多<lb/>
無益也遂研窮濂洛諸書究極歸趣後凡為文辭其為<lb/>
<pb n="KR4e0026_WYG_003-18a"/>
説必本之性命之藴不為華言綺語以誇耀世俗同郡<lb/>
紫巖周先生潤祖學術為鄉里推重少與先生同舍相<lb/>
見論學先生髙見層出周先生斂袵歎服長潭陶君凱<lb/>
視先生差後出亦以文學知名四方每見先生輒以師<lb/>
禮待之先生嘗言世俗為學不過資講説助佔畢求其<lb/>
躬行之實蓋有媿故其事父母凡力之所可為者必盡<lb/>
力為之父母歿哀戚幾毁治冡壙必如法不遺後憾其<lb/>
處兄弟間懼夫情誼之或乖也作順徳堂以示意其弟<lb/>
<pb n="KR4e0026_WYG_003-18b"/>
既分財異居而家頗落其歿也諸從子貧不克葬出已<lb/>
財葬之一不以累其子待宗黨不以貧富而禮意有厚<lb/>
薄鄉人稱之春秋祭祀必遵先正家禮時物不具則不<lb/>
以薦敎子孫必以讀書為先務且戒之曰不讀書非吾<lb/>
子與孫也夕則坐堂上召其子與孫來前以序立問其<lb/>
日所事事申訓之至二鼔乃退以為常其見諸行事蓋<lb/>
如此忠介公台哈布哈貫台州進士及第及其躋要路見<lb/>
台之老成前輩待之如鄉先生而待先生尤厚以薦于<lb/>
<pb n="KR4e0026_WYG_003-19a"/>
朝時先生父已歿一日聞之貽書謝曰禄以逮親為榮<lb/>
親已歿矣不願仕也公亦重違其志而止晚謝家事治<lb/>
别業於東園引流種樹以自適蒔鞠數十本曰鞠有隱<lb/>
操吾實愛焉乃自號曰鞠隱學者尊之不斥其姓字因<lb/>
稱曰鞠隱先生以至正十五年乙未十月廿又一日卒<lb/>
年六十有九其配吕氏有賢行先十二年歿子男二長<lb/>
公立次公成俱能世其學公成先四年卒女一適同邑<lb/>
楊𢎞祖孫男六曰某曰某曰某曰某曰某曰某孫女一<lb/>
<pb n="KR4e0026_WYG_003-19b"/>
適同邑吕志尹曾孫男<hi>闕</hi>人曾孫女<hi>闕</hi>人皆尚㓜先生<lb/>
歿十有一年公立奉柩葬之縣東門外若干里鄉曰慶<lb/>
雲山曰石牛原曰東嶴且奉其配祔焉實二十五年乙<lb/>
巳正月二日也公立既襄事謀於其友安陽韓君諤曰<lb/>
墓銘未有攸屬韓君曰銘非徐君不可遂來請銘銘曰<lb/>
為學尚理而不尚多為文尚質而不尚葩道不行于時<lb/>
而行于家斂華就實厥徳孔嘉其歸也全抑又何嗟<lb/>
　始豐稿巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0420_SBCK_030-1a"/>
遺山先生文集卷第三十<lb/>
　　碑銘<lb/>
　　　　濮州刺史畢侯神道碑銘<lb/>
乙卯秋八月予來自鎮陽東平叅佐王君璋以畢<lb/>
侯叔賢之子之子婿來請曰矦之塟乆矣墓當有<lb/>
銘以吾子扵矦有一日之雅敢以屬筆使不随世<lb/>
磨㓕爲幸也按畢氏本易人其遷永清者不知其<lb/>
㡬昭穆矣侯諱某叔賢其字也大父某父某皆以<lb/>
農爲業貞祐之亂侯年甫十一從其親避兵至濟<lb/>
南之章丘猝爲㳺騎所馳因逃難散走濟南総管<lb/>
<pb n="KR4d0420_SBCK_030-1b"/>
成侯江得侯草間愛其風骨不凡子養之時宰相<lb/>
蕭國侯公摯行尚書省事扵東平成侯隷焉侯因<lb/>
𬒳蕭公指使少長知讀書且習扵省寺衣冠文物<lb/>
之盛故能自樹立如成人㒷定戊寅宋軍出漣水<lb/>
益都宣撫使田公琢㑹兵進擊侯從成侯而東以<lb/>
功𥙷昭信校尉遥授章丘尉田公知侯姓名署軍<lb/>
中都綂張林反山東土崩宋保寜節度李全入㨿<lb/>
益都用為帳前都統換承信郎遷統制丁亥<lb/>
國兵圍益都城中食盡保寧計無所出閉户将自<lb/>
經矦排户直前曰公死城即破大兵一縱城中無<lb/>
<pb n="KR4d0420_SBCK_030-2a"/>
噍類矣太師日望公降公降必不死何惜屈一身<lb/>
而不為数十萬生聚之地乎保寜悔悟随詣軍前<lb/>
太師受其䧏悉以全境付之而不戮一人竟如矦<lb/>
所料者先相崇進以太師命召成矦成矦從之而<lb/>
西自是奉公周旋戮力一心不間風夜公信倚之<lb/>
如家人父子佗部曲莫能比也凡畧地于澶淵于<lb/>
淮楚于徐亳于歸徳侯無不在亦皆以功遷先相<lb/>
資剛嚴威望素重人有徃愬者率以不測為憂矦<lb/>
曲為營護使得自安至扵决重刑亦時得與議貰<lb/>
貸未减前後不勝数矦不自言亦無能知者妖人<lb/>
<pb n="KR4d0420_SBCK_030-2b"/>
人李佛子之獄詿誤萬人巳㑹諸鎮兵守之長清<lb/>
三日不與食将盡誅之矣侯言之先相愚民自䧟<lb/>
扵死尚有可哀其老㓜何罪垂死之命恃公如父<lb/>
毋一言之重人獲更生之賜何忍坐視而不捄乎<lb/>
先相惻然感動為之别白故悮剖决生殺力所不<lb/>
及且以金繒贖之故𬒳僇者不能什三四侯與有<lb/>
力焉事先相首尾十五年行䑓得承　制封拜自<lb/>
行軍緫領遥授鄒平齊河兩縣令衷翼総領提領<lb/>
本路僧道累官宣武将軍癸巳先相命侯復畢氏<lb/>
之姓時其父及妣王氏乱後病沒於章丘邑人以<lb/>
<pb n="KR4d0420_SBCK_030-3a"/>
矦故收瘞之至是始俻展省之礼立新塋於魯城<lb/>
之東原追贈如故事庚子嗣相莅事以総府都提<lb/>
領出為臨清令丙午復充左総領遷懐逺大将軍<lb/>
遥授濮州刺史求觧軍職改營屯都總領以便之<lb/>
甲寅選充本路課税所長官幹局既優歴練亦乆<lb/>
不事苛細而曺務畢舉時議稱焉是歲十二月之<lb/>
二十七日不幸遇暴疾卒扵崇仁坊之私第得年<lb/>
五十有五娶納合氏鎮國上将軍鎮西軍節度使<lb/>
思烈之女封河南縣君子男一人日守約業進士<lb/>
女二人長嫁府學生張守謙其㓜在室孤子守約<lb/>
<pb n="KR4d0420_SBCK_030-3b"/>
以今年正月二十一日舉矦之柩祔扵新瑩之次<lb/>
礼也矦性忠厚敬老慈㓜出扵自然家所有臧獲<lb/>
得扵南中之生口者多放之自便一毫無所取與<lb/>
人交有終始終身不言短長皆人所難能然予獨<lb/>
取其有及民之功者為之銘銘曰<lb/>
　欝欝佳城東澗之阿畢氏有子姬姓故家維矦<lb/>
　之𥘉童子執戈童子執戈而大事克荷青社食<lb/>
殚九虎磨牙非排户直前噍類奈何鄭公堂堂<lb/>
髙山大河不怒而威有物禁訶矦承事之子職<lb/>
　有加敏給赴功而秉心柔嘉從容一言隂慘化<lb/>
<pb n="KR4d0420_SBCK_030-4a"/>
　而陽和合散扶傷姦拊瘡摩曽是殿屎載笑載<lb/>
　歌功歸所天不以自夸若夫㒷哀無知之埸援<lb/>
　手髙懸之羅計長清之所全活竝青社為尤多<lb/>
　不龍不蛇而有賢人之嗟積厚而報不豊神理<lb/>
　為差汶耶濟耶其未涯耶公矦之世必復其始<lb/>
　者尚信然耶<lb/>
　　　　宣武将軍孫君墓碑<lb/>
君諱慶字伯善姓善氏世為濟南人曽大父某大<lb/>
父某考榮皆隱徳不仕君資禀信厚蚤有成人之<lb/>
量郷父兄以起宗期之貞祐之亂先相光禄公壁<lb/>
<pb n="KR4d0420_SBCK_030-4b"/>
青崖山君挈家徃依焉以對問當公意得隷帳下<lb/>
公所戦攻䧏下餘五十城君皆從焉指使既乆為<lb/>
所倚信部曲諸人少與為比大名彭義斌乗濟鄆<lb/>
耕稼廢倉無見糧悉衆守之公審度事勢與之連<lb/>
和義斌拜公為長強之而西公宻遣騎卒告難于<lb/>
國兵大帥大帥聞報率数千騎來援與義斌遇於<lb/>
賛皇之西山兵刀甫接君献計扵公曰援兵既至<lb/>
我當入北軍以張其勢成敗在此舉㡬不可失也公<lb/>
即馳赴之将士氣倍皆殊死闘大名軍遂潰義斌<lb/>
投死無所㝷即授首不数日故地盡復公時承<lb/>
<pb n="KR4d0420_SBCK_030-5a"/>
制封拜乃授君忠武校尉濟南府軍資庫使改行<lb/>
尚書省應辦使壬辰遷武畧将軍威捷軍都指揮<lb/>
使兼巡捕事公猶以賛皇之功為未報也再加宣<lb/>
武将軍己亥遷本路鎮撫軍民副弹壓兼行東平<lb/>
府録事君莅事嚴明有能吏稱然性剛直與時多<lb/>
忤卒見罷去今行䑓公念君先相舊人不宜乆在<lb/>
退閑復都指揮使及廵捕事未㡬以疾告公又惻<lb/>
然憫之且謂君長子天益嚮學知義理氣節不凡<lb/>
命代父仕而君之疾竟不治以某年月日春秋五<lb/>
十有七終扵私第之正寢娶薛氏封冨春縣君後<lb/>
<pb n="KR4d0420_SBCK_030-5b"/>
君八年卒子男三人天益天瑞天寵女一人嫁金<lb/>
鄉縣丞栾珎男孫五人徳安翁安夀安世安永安<lb/>
孤子等以某年月日舉公之柩塟扵長清縣黄山<lb/>
之新阡遵治命也癸丑之冬予以行䑓之召東來<lb/>
天益謂予頗知其先人持府學教授康矦顕之誌<lb/>
文見示涕泗再拜以墓碑之銘為請按康矦所載<lb/>
君所善二人其一兖人刘徳潤其一潞人閻載之<lb/>
徳潤仕行䑓詳議官二十年家無餘財病且殁泣<lb/>
為君言遭離䘮乱無歸頋之望曽大父以來皆在<lb/>
白殯身後獨一老嫗在渠安能辦此吾死不瞑目<lb/>
<pb n="KR4d0420_SBCK_030-6a"/>
矣君慨然曰吾子無慮我當任其事及徳潤殁君<lb/>
為之送終并塟三世一如平生之言此予所親見<lb/>
者載之失侯故将落魄嗜酒身沒之後家貧子㓜<lb/>
無以為<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>君感念疇昔營護䘮事威儀䌓盛祖祭<lb/>
填塞與時貴無異亦予所親見者維君事長如此<lb/>
與人交又如此又得康矦譔述其不朽也必矣尚<lb/>
何俟扵不腆之文因辭不敢當天益三請益堅度<lb/>
不可以終辭乃強為論次之其銘曰<lb/>
　鷙勇兮翩翩纓縵胡兮事戎旃許公驅馳死生<lb/>
　必前魏㓂來攻孰擣其堅君扵其間知椅角之<lb/>
<pb n="KR4d0420_SBCK_030-6b"/>
　㩲材官蹶張發機其先齊五十城之復與有勞焉<lb/>
　迄今賛皇之謀弦聲騞然欝欝佳城樂石千年<lb/>
　誌以康矦之文賁彼下泉頋雖志節之所自致<lb/>
　其亦出扵有子而可傳<lb/>
　　　　龍山趙氏新塋之碑<lb/>
歲癸酉冬十月先太師以王爵統諸道兵長驅而<lb/>
南兵及永清都元帥金紫光禄大夫史公首倡大<lb/>
義建開　國之功　太師承　制封拜命公開幕<lb/>
府駐軍髙州又明年春正月破北京龍山降今真<lb/>
定路工匠都総管趙侯振玉在籍中遂隷金紫公<lb/>
<pb n="KR4d0420_SBCK_030-7a"/>
幕下侯雅以幹局為公所知選署龍安府庫使改<lb/>
永安令遷軍中都提控乙酉春公遭變矦及從兄<lb/>
真定府判官真玉脱身走滿城衆推金紫公季弟<lb/>
五路萬户帥本軍其六月復真定八月命矦招降<lb/>
臨城杏樹等砦遂下邢趙两州州民之在保聚者<lb/>
不啻数千百家悉復故居幕府啓　太師復趙州<lb/>
慶源軍之號以矦為節度使兼趙州管肉觀察使<lb/>
己丑十月改河北西路按察使兼帥府叅謀辛卯<lb/>
秋復授慶源丁酉秋幕府以矦前後功上於<lb/>
朝宣授今職癸卯冬十月矦介扵同官李稚川周<lb/>
<pb n="KR4d0420_SBCK_030-7b"/>
才卿為予言吾趙氏世居保塞以仕遷大梁五代<lb/>
末有諱匡頴者官至静江軍節度使兼桂州管内<lb/>
觀察使弟匡衡及八世孫㐮壘仕扵宋皆矣通顯<lb/>
金朝兵破大梁吾宗例為兵所驅盡室北行至龍<lb/>
山遂占籍焉雖譜諜散亡而其見扵祖塋石誌者<lb/>
盖如此振玉之曽大父伸隱田間致貲鉅萬娶王<lb/>
氏生大父憲資倜儻好施子人多以急難歸之娶<lb/>
馬氏生子八人吾父琳其第四子也㓜出大家頗<lb/>
以裘馬自憙為人知義理排難釋紛有豪俠之風<lb/>
由大父而上皆塟鄉里振玉之考妣兵乱中權厝<lb/>
<pb n="KR4d0420_SBCK_030-8a"/>
縣西佛寺比避兵還而寺屋𬒳焚遂失藁殯所在<lb/>
振玉去鄉餘二十年歸碩之理既絶感愴霜露殞<lb/>
身無及向辱我公悞知承乏大郡安習既乆眷焉<lb/>
有桐鄉之戀乃用故事卜於平棘縣西北鄉蘇村里<lb/>
之南原為顯考衣冠之藏日者室人兾氏物故因<lb/>
從祔焉維逺祖自保塞遷大梁既無歲月可考自<lb/>
大梁遷龍山則僅能志之今南原卜宅亦吾趙宗<lb/>
之大舉不勒之金石以昭示永乆後世其謂我何<lb/>
誠得吾子辱以文賜之為幸多矣敢再拜以請自<lb/>
予北渡河時過慶源聞廟學之盛佗州郡莫與為<lb/>
<pb n="KR4d0420_SBCK_030-8b"/>
比甞徃觀焉堂廡齋除像儀禮噐遭離䘮亂𥘉若<lb/>
未甞毁而又加飾焉問之諸生盖一本於矦之經<lb/>
度出貲於家雇庸於民躬自督視寒暑不少懈数<lb/>
年而後乃克有成固以為賢扵時之人逺矣范蕭<lb/>
兩煉師及叅佐諸人亦皆稱矦滿城之舉竭事君<lb/>
之節奮復讐之義奨厲士卒輯穆同異禆益之力<lb/>
為多𥘉蒞慶源戸不能百為之披荆棘拾瓦礫招<lb/>
散亡立庐舎勸課耕稼流通貿易西山群盗時出<lb/>
剽畧矦深入搜討州境晏然及入為叅佐豪猾無<lb/>
所頋忌有白晝殺人扵市者矦受命再至郡民鼓<lb/>
<pb n="KR4d0420_SBCK_030-9a"/>
舞迎勞歌謡載路下車未㡬即按殺人者之罪敕<lb/>
怨家婦手刃以報之闔郡稱快故言治郡之効者<lb/>
率以矦為稱首予竊嘆焉嗚呼兵禍慘矣自五季<lb/>
以來明徳雅望之後重矦絫将之族糜㓕所存曽<lb/>
不能十之一然且狼狽扵道路汨没於奴隷寒飢<lb/>
不能自存者不可勝数也趙氏固名族然先之以<lb/>
靖康之兵継之以貞祐之亂将絶而復續稍微而<lb/>
更熾朞功群從布列伯府以報施言之非先世有<lb/>
以開之耶趙矦㓜仕州縣乗時奮起遂有良民吏<lb/>
之目雖其材幹足以自致推䆒源委益知世徳之<lb/>
<pb n="KR4d0420_SBCK_030-9b"/>
自矣夫忠以事上敬以蒞官孝以顯親揚名義以<lb/>
慎終追逺是可書也乃為書之且告之曰降福非<lb/>
難所以致之者為難致福非難所以養之者為尤<lb/>
難予閱人多矣長劍拄頥大冠如箕以揖譲人主<lb/>
之前可謂極矣其變也至一簮不得著身河潤九<lb/>
里澤及三族名園甲第布滿州郡可謂盛矣其衰<lb/>
也子孫或不得聚庐而託處是天道特未定也夫<lb/>
端正者必以正其未善始者必以令其終古有之<lb/>
父作室厥子乃弗肯構盖有任其責者矣為山九<lb/>
仞功虧一簣亦必有任其責者矣夫江之發源也<lb/>
<pb n="KR4d0420_SBCK_030-10a"/>
㣲至扵放而與洞庭彭蠡同波沛而與北𬈑南海<lb/>
同味特大川三百小川三千有以廣之耳侯年運<lb/>
而往矣更事既多植節亦固誠能廣興學之志充<lb/>
治郡之善進進而不巳新新而不既他日冡置萬<lb/>
家室祭三世當有鴻儒碩士如燕公昌黎公者演<lb/>
招䰟之辭而紀嚴牲之碑至扵不腆之文所以記<lb/>
新塋者乃其濫觴耳趙矦其勉<lb/>
　　　　冠氏趙矦先塋碑<lb/>
冠氏帥趙矦録其世次見屬曰貞祐之季中原受<lb/>
兵先人忠顯君起田閒有功扵鄉里鄉里推為邑<lb/>
<pb n="KR4d0420_SBCK_030-10b"/>
丞太中觧公以便宜行諸道升黜縣長佐謂先人<lb/>
統率有方莫有犯之者言之招撫使宗室惟宏乃<lb/>
自丞遷而令大名所統三州十一縣義軍吾兄顯<lb/>
署軍中都提控弟顒軍民都弹壓仍佩銀符天錫<lb/>
亦以㤙例𥙷官扵是吾趙宗固以雄視扵齊魏之<lb/>
間矣及六龍南駕豪傑並起大名東平皆為大有<lb/>
力者所割㩀先人介於彊敵之間率創罷之民而<lb/>
為城守計百誘而不變百戦而不沮人事既窮與<lb/>
城俱䧟㮣之當世孰與倫比天錫既隷今行䑓特<lb/>
進公出入行陣頗著㣲効及再受父任而縣民人<lb/>
<pb n="KR4d0420_SBCK_030-11a"/>
力又憊於往時軋扵他盗困扵凶荒弱而振離而<lb/>
合立官府扵攘敚之際闢田疇扵榛莾之域重為<lb/>
公所録假之旄節歲丁亥五月乃用故事上扵臺承<lb/>
制之命榮及祖祢梁君用之記贈官之事巳俻之<lb/>
矣惟是数世之殯昭穆具舉松檟百年而有旌紀<lb/>
寂寥之嘆天錫無所似肖蒙頼先世以武弁起身<lb/>
大懼前人之隱徳無所發見将遂湮㓕冝有文辝<lb/>
以昭示來裔敢再拜以請按趙氏世為縣人宋靖<lb/>
康𥘉侯之曽大父諱存從髙宗南渡以騎射得召<lb/>
見数年後北歸换保義校尉鄉人至今以保義名<lb/>
<pb n="KR4d0420_SBCK_030-11b"/>
其居大父諱誠明昌中歲饑民無所於糴能出其<lb/>
家所有以活旁近忠顯君諱林喜賔客好施予負<lb/>
欠之家有貧不能償者率折劵以貸之䘮亂之後<lb/>
冨商徃徃𬒳掠乞丐道路無歸頋之望君悉資遣<lb/>
之風義所激州里稱嘆故有令丞之舉嗚呼兵興<lb/>
三十年河朔之禍慘矣盛業大徳名卿鉅公之後<lb/>
遭罹元元遂絶其世者多矣僅得存者亦顚沛之<lb/>
不暇也趙侯居則食萬家之邑出則為千夫之長<lb/>
年未五十孫息滿前群從自生齒而上餘七十軰<lb/>
侯之姊氏乗時奮興所握萬夫如臂之使指錦衣<lb/>
<pb n="KR4d0420_SBCK_030-12a"/>
繡㡌角逐於草昧之日東西数千里識與不識皆<lb/>
以女王目之盖先之以靖康後之以貞祐再渉大<lb/>
變嚮絶而復續稍㣲而更熾不曰先世之所開則<lb/>
無以考天人之際矣故予樂為之書雖然此予聞<lb/>
而知之者然也侯之太夫人董資善良夙尚内典<lb/>
忠顯君之時中饋之位乃為上僣者所奪於夫人<lb/>
也撝斥如媵侍凌轢如囚虜井曰之事率躬親之<lb/>
如是積三十年夫人推之以夙業堅之以苦行怡<lb/>
然委順惡言未甞出諸口晝哭之後僣奪者故在<lb/>
反以其老寡而憐之時徃慰藉且敕諸子事之惟<lb/>
<pb n="KR4d0420_SBCK_030-12b"/>
謹既沒之後塟祭過礼無降殺之貶夫妬爲婦之<lb/>
常而怨亦人之所必報不妬不報直千萬人而一<lb/>
耳况乎其奪也不以怨而以㤙其報也不以直而<lb/>
以徳不出於強勉不由於沽激傳記所載如是者<lb/>
㡬人女有徤婦之稱男有時豪之選期順甫及福<lb/>
禄方來乃今野服蕭然脫屣世事躬不受祉其安<lb/>
歸乎予見而知之趙宗之所積在此母矣因述侯<lb/>
之世并以夫人之事附之侯字受之今爲東平左<lb/>
副元帥兼分治大名府路同知兵馬都総管事宣<lb/>
授行軍千户官鎮國云戊戌歲七月𥘉吉記<lb/>
<pb n="KR4d0420_SBCK_030-13a"/>
　　　　西寕州同知張公之碑<lb/>
公諱榮祖字孝先姓張氏世爲獲鹿人曽王父明<lb/>
王父顯父丙三世在野叔父帥府監軍昇少日以<lb/>
良家子充南征軍士貞祐改元之明年六飛南狩<lb/>
真定幕府得用便冝拜官取鄉曲之譽辟監軍爲<lb/>
本縣尉及縣改西寧州遷縣令未㡬改代爲今經<lb/>
畧使史侯所倚信累功至監軍兼行西寕州事𬒳<lb/>
檄招集未附爲叛者所脅偃蹇不屈竟及扵難幕<lb/>
府存念勞旧以軍属公兼領縣務時年甫二十卓<lb/>
然有成人之量爲人有志膽善騎射時軰少有及<lb/>
<pb n="KR4d0420_SBCK_030-13b"/>
者庚寅冬河平失利䧟堅陣中率死士五十餘人<lb/>
突圍而出所向披靡莫有當其鋒者流矢中面而<lb/>
鏃不得出毉者破骨取之神色不少變經畧公壮<lb/>
其勇以為不减古人具以名　聞遷総統廵山軍<lb/>
民千户恒山公仙壁雙門遣别将屯抱犢山<lb/>
宣權萬戸親以軍守之隘獈可上者十有八所而<lb/>
山上皆有俻禦不便仰攻公期以三日破之乃潜<lb/>
軍由鳥道攀援而上出其不意山軍震蕩謂從天<lb/>
而下投死無所問知公名皆束手自歸黨與未盡<lb/>
者依太行為巢穴在所有之根結盤互時出剽掠<lb/>
<pb n="KR4d0420_SBCK_030-14a"/>
旁近之民隂為齎助以紓焚刼之禍甞乗隙入吾<lb/>
境公測其來設伏擊之軍卒踊躍而戦戮首領一<lb/>
人而擒其副餘衆悉降郡邑倚公為重亦得少安<lb/>
甲午歲大旱百姓飢窘軍賦减扵平時而終亦不<lb/>
辦公出粟代輸之縣當関輔汾晉驛傳之衝供億<lb/>
倍於他邑公時以財給之歛扵民者什纔二三而<lb/>
已不幸遘疾以庚戌夏五月日春秋四十有七終<lb/>
扵私第之正寢先期自刻云吾明日日中逝矣巳<lb/>
而果然其明了如此夫人同邑戎氏子男二人長<lb/>
曰伋次曰某孤子伋等以某年月日奉公之柩塟<lb/>
<pb n="KR4d0420_SBCK_030-14b"/>
扵某鄉某原礼也公㓜出大家以施予為常事故<lb/>
其周急継困不計有無賔客過門供給承事一出<lb/>
誠欵椎牛釃酒與相娱樂下迨厮養亦獲饜飫生<lb/>
平結交如某人某人契分欵宻終始如一赴人之<lb/>
急如恐不及故得其報力為多太原大帥郝侯氣<lb/>
岸髙亢少所降屈一見公結為昆弟不敢以爵齒<lb/>
自居公起身戎行不閑文墨裁决訴訟以情為断<lb/>
不三数語而是非曲直立判未甞有留滯者凡所<lb/>
區處吏民奔走從事無敢墮窳言政者不敢以武<lb/>
人㮣之𥘉監軍没其子継祖纔十歲公襲其任三<lb/>
<pb n="KR4d0420_SBCK_030-15a"/>
十年扵今伋軰既冠㛰矣公念爲叔父所保養生<lb/>
死報之屡以縣章譲継祖至扵再三辭㫖懇切人<lb/>
爲感動經畧公不之許慰遣之曰轉輸期會急扵<lb/>
星火應卒之材爲難况乎縣治繁劇須習慣然後<lb/>
可君雖不忘叔父之惠如公家何及病且革復申<lb/>
前請幕府不得巳許之竊甞謂風俗之壊乆矣同<lb/>
父之人徃徃自爲讐敵血戦於錐刀之下頋肯以<lb/>
大縣萬家推之群從之間乎惟公不出扵生長見<lb/>
聞之素而不階扵教育講習之益爲能自拔扵流<lb/>
俗如此雖曰未學君子謂之學矣是可書乃爲之<lb/>
<pb n="KR4d0420_SBCK_030-15b"/>
銘云<lb/>
　重甲兩鞬馳突翩翩唯勍敵是求而與相周旋<lb/>
虵矛之所盪夬莫當其前破骨出鏃不廢笑言<lb/>
　一死鴻毛效之所天劍服短後殆先趙之所然<lb/>
嶪嶪西山逋逃之淵刁斗嚴更通曙不眠我軍<lb/>
之所撫臨人為息肩大縣萬家意氣盛年敝屣<lb/>
千金食客四筵弟昆之交金石其堅急難而赴<lb/>
之白刃空弮自世道下衰人理絶焉同父子參<lb/>
商且百且千孰於礼服之群從釋銅墨而自捐<lb/>
戒行區區乃有士夫之賢惟不學而至扵學知<lb/>
<pb n="KR4d0420_SBCK_030-16a"/>
氣質之渾全欎欝佳城海山之原我銘表之尚<lb/>
　以信無窮之傳<lb/>
　　　　兖州同知五翼総領王公墓銘<lb/>
東平軍民彈壓叚遷状其友王公生平属予為墓<lb/>
銘曰始遷與王同行伍年相若志相得故甞約為<lb/>
兄弟王之殁今十年遺女孤弱藁殯不克舉遷將<lb/>
以今年三月十六日遷其柩扵憲王陵之東幸吾<lb/>
子為誌之予謂朋友之廢乆矣自退之時大夫士<lb/>
以古人自期者不為不多士之相與者宜若無愧<lb/>
然子厚請以桞易播事未甞行退之極口稱道若<lb/>
<pb n="KR4d0420_SBCK_030-16b"/>
将曠世而不復見當時且然尚何望扵今之世耶<lb/>
古有之朋友死無所歸曰於我殯又曰乆要不忘<lb/>
平生之言亦可以為成人矣叚武人也而能學者<lb/>
所難能之事銘其可辭哉按総領諱徳禄北京㒷<lb/>
中府人世為農家貞祐癸酉以騎兵從錦州将王<lb/>
守玉屯東平辛巳夏東平不守歸今行䑓嚴公隷<lb/>
五翼軍以功轉総領凡行䑓畧地所在必以之從<lb/>
積六七年遷同知兖州軍州事為人資善柔而戦<lb/>
陣勇捷人少有可敵者甲申五月十五日與宋将<lb/>
彭義斌軍戦𬒳創年三十二以殁一女許嫁日照<lb/>
<pb n="KR4d0420_SBCK_030-17a"/>
張左相之孫濵夀其塟也公感念平昔贈以信武<lb/>
将軍云銘曰<lb/>
　突如其馳蕩如其麾馬革自随非壮夫之悲魂<lb/>
　兮來歸汝友是依<lb/>
　　　　五翼都総領豪士信公之碑并引<lb/>
大行䑓特進公當朔南分裂之際合散亡一同異<lb/>
挈全魏齊魯歸命有司乃得承　制封拜麾下諸<lb/>
将剖符錫壌懐黄佩紫者不可悉数今四十年矣<lb/>
凡公與之共功名者徃徃取竒龎福艾之士然乗<lb/>
時倔起徼倖萬一舎短取長為公所録用翕忽變<lb/>
<pb n="KR4d0420_SBCK_030-17b"/>
化由䑕而虎者抑多矣公亡恙時拊罷瘵之民恒<lb/>
若不及繭絲所入務以給公上周困亟業單貧奉<lb/>
賔客而巳身服𥙷紉之衣家無肉食之奉故一時<lb/>
化之上而偏禆參佐下而閭巷細民莫不畏公之<lb/>
威而効公之儉弓刀旧習爲之一新盖徳風之所<lb/>
偃有不得不然者若夫覆轍知戒迷途随復嫉貪<lb/>
冐而㢘介歛雄夸而信厚捄餓推食臨深援手心<lb/>
之所安非出扵矯揉者猶以光祖爲稱首云光祖<lb/>
諱亨祚姓信氏光祖其字也魏公子無忌號信陵<lb/>
君子孫因以爲氏北史信氏有名都芳字玉琳者<lb/>
<pb n="KR4d0420_SBCK_030-18a"/>
以藝術著稱後遂無顯人光祖家上谷塟縣之榆<lb/>
河者不知其㡬昭穆矣大父懐陽父慶夀以貲雄<lb/>
鄊里有萬千之目好交結樂施予知名燕雲間光<lb/>
祖㓜有志膽不甘落人後貞祐兵㒷以良家子係<lb/>
軍籍從平章政事蕭國矦公鎮天平蕭公還朝不<lb/>
一二年國世淪敗它帥不能軍軍遂亂軍中有欲<lb/>
圖光祖者光祖偕郷曲千餘人壁梁山提控鄭倜<lb/>
來攻前後三数月出入百戦未甞挫衂聞光祖姓<lb/>
名者皆恐怖毛竪倜敗走自是歸光祖者益衆矣<lb/>
宋将彭義斌㩀大名聲勢甚張頻以官賞誘降光<lb/>
<pb n="KR4d0420_SBCK_030-18b"/>
祖䇿其坐談終無所成不從以辛巳春歸特進公<lb/>
扵青崖公知其可用署五翼都総領佩金符奉檄<lb/>
招降石城為屯田經乆之計濟南軍來襲一戦敗<lb/>
之殺獲甚衆壬午守曺州不觧甲踰三年事定還<lb/>
帳下公破黄山取恩州先登䧟陳光祖之功為多<lb/>
東平食盡公與義斌連和光祖知事勢所在提孤<lb/>
軍渉太行及太師扵火炎義斌誅死光祖復從公<lb/>
東還時劉慶福者猶為義斌城守太師進軍慶福<lb/>
敗第功遷同知曺州軍州事官宣武将軍畫疆旣<lb/>
定官府粗立且無戦攻之事光祖給使左右特見<lb/>
<pb n="KR4d0420_SBCK_030-19a"/>
保任公以児子畜之公治軍嚴動以軍法從事光<lb/>
祖從容救止多所全活徂徠山司仙綂戸萬餘因<lb/>
光祖自歸光祖受之秋毫無所犯五翼號爲難馭<lb/>
光祖統之乆能得其歡心少有𬒳笞罰者軍之族<lb/>
属萬家散處梁山徂徠之間光祖未甞輙至所部<lb/>
使有供張之勞生平不治生産至婢無完裠人有<lb/>
以急難告者百方賙䘏不計有無生口北渡道殣<lb/>
相望作糜粥以救餓者思𣣔徧及之其仁心爲質<lb/>
多此類也幕府暇日日與文士歌酒相燕樂談笑<lb/>
謔浪不爲小㢘曲謹人亦以此多之河南破家所<lb/>
<pb n="KR4d0420_SBCK_030-19b"/>
購法書名畫無慮数十百種客至時出展玩欣然<lb/>
忘倦如畜未名之寳聞人談閑閑趙公書法愛而<lb/>
學之落筆即有可觀児子入小學迤漸買書經史<lb/>
完備雖儒素家少有及者時譽既盛今相君方議<lb/>
擢用不幸遘疾以庚子夏六月二十有三日春秋<lb/>
四十九終於私第之正寢以其年九月十有四日<lb/>
舉公之柩塟扵湏城縣盧泉鄉金谷山東原之新<lb/>
阡礼也夫人竇氏真定甲族婦道母儀中表以爲<lb/>
法子男一人世昌湏城令女二人長適某氏次適<lb/>
某氏男孫三人曰同寅曰恊恭曰和衷皆學舉業<lb/>
<pb n="KR4d0420_SBCK_030-20a"/>
女孫一人㓜在室世昌受學扵予以墓碑為請予<lb/>
謂光祖能教其子學而世昌果以諸生釐戎務今<lb/>
十年大縣萬家調度百出他人筋疲力涸有不能<lb/>
辦者世昌常有餘暇吏曺求代者而不可得生子<lb/>
如此光祖為不忘矣黄金滿籯何足道哉銘曰<lb/>
　排難觧紛朱家俠聞百戦冊<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>郷子冠軍收之<lb/>
　桒榆遂有濁涇清渭之分燕趙固多竒士尚有<lb/>
　考扵斯文<lb/>
遺山先生文集卷第三十<lb/>
<pb n="KR4d0420_SBCK_030-20b"/>
</p>
<p>
</p>
  </div>
</body>
</text>
</TEI>
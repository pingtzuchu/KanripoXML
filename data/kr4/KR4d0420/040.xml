<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0420_SBCK_040-1a"/>
遺山先生文集卷第四十<lb/>
　　上梁文<lb/>
　　　　南宮廟學大成殿上梁文<lb/>
兒郎偉竊以窮則變變則通聖人之道所以亘萬<lb/>
世而無敝庻而冨冨而教司徒之官所以敬五典<lb/>
之克從方屬靈䑓偃伯之秋冝有庠序盈門之盛<lb/>
眷紫微之舊治肇清廟之新基繄改作之良難知<lb/>
樂成之有在中國有詩書之教風以動之癃老思<lb/>
徳化之成今其時矣敢竊閟宫之義以佐武城之歌<lb/>
兒郎偉抛梁東井邑弓刀變舊風孝悌力田從此<lb/>
<pb n="KR4d0420_SBCK_040-1b"/>
始衣冠禮樂有儒宮<lb/>
南極目農郊露氣酣五畝樹桑明府教馬鳴無用<lb/>
說冝蠶<lb/>
西木鐸新聲換皷鼙學館大亨知有日冨兒未用<lb/>
笑朝虀<lb/>
北草創古來須潤色妙年令佐嚮儒風子弟於今<lb/>
有矜式<lb/>
上漢日鄕賢多将相儒林發藻廣川君奎壁光芒<lb/>
三萬丈<lb/>
下絃誦洋洋新羙化朝家頻賜鶴頭書長吏今年<lb/>
<pb n="KR4d0420_SBCK_040-2a"/>
應勸駕<lb/>
伏願上梁之後生徒石室常師蜀郡之文翁保障<lb/>
繭絲不媿晉陽之尹鐸旁沾鄰郡共洽文明<lb/>
　　　　南陽𪠘署上梁文<lb/>
拙以力巧以勞野人飬君子之義政有居訟有所<lb/>
國家謹官府之常繄改作之果難宜樂成之有在<lb/>
爰從舊邑改隷新州一朝公𪠘之逓遷三政民居<lb/>
之雜處吏卒靡瞻依之地簿書失扄鐍之嚴加之<lb/>
僦直稍愆公移卽至度財計役有司誠憚於紛更<lb/>
習陋安卑職者亦為之竊笑眷惟吾土今號名藩<lb/>
<pb n="KR4d0420_SBCK_040-2b"/>
田則九州上腴人則四方和㑹山連峴首如瞻大<lb/>
将之皷旗樹入舂陵猶有故鄕之城郭豈有官為<lb/>
十萬戸之長地方二千里而遥陛級不為之少崇<lb/>
繩墨自拘之如此<hi>後逸</hi>
　　　　外家别業上梁文<lb/>
窮於途者返於家乃人情之必至勞以生而佚以<lb/>
老亦天道之自然方属風霜匽薄之餘而有里社<lb/>
浮湛之漸兹焉卜築今也落成遺山道人蟫蠧書<lb/>
癡鷄虫禄薄猥以勃窣槃跚之迹仕於危急存亡<lb/>
之秋左曹之斗食未遷東道之戈船巳御乆矣公<lb/>
<pb n="KR4d0420_SBCK_040-3a"/>
私之俱罄困於春夏之長圍窮甚析骸死唯束手<lb/>
人望荆兄之通好義均紀季之附庸出涕而女於<lb/>
吳莫追於旣徃下車而封之𣏌有覬於方來謀則<lb/>
僉同議當孰抗爰自上書宰相所謂試㣲軀於萬<lb/>
仞不測之淵至於喋血京師亦常保百族於群盗<lb/>
垂涎之口皇天后土實聞存趙之謀枯木死灰無<lb/>
復哭秦之淚初一軍構亂群小歸功刼太學之名<lb/>
流文鄭人之逆節命由威制佞豈願為就磨甘露<lb/>
御書之碑細刻錦溪書叟之筆蜀家降欵具存李<lb/>
昊之世修趙王禪文何預陸機之手迹<hi>文選謝平原内史表</hi>伊<lb/>
<pb n="KR4d0420_SBCK_040-3b"/>
誰受賞於我嫁名悼同聲同氣之間有無罪無辜<lb/>
之謗耿孤懐之自信聴衆口之合攻果吮癰䑛痔<lb/>
之自甘雖竄海投山其何恨惟彼證龜而作鼈始<lb/>
於飬虺以成虵追韓之騎甫還射羿之弓隨彀<hi>予北</hi>
<hi>渡之𥘉献書中令君請以一寺觀所費養天下名士造謗者二三亦書中枚舉之類也</hi>以流言之自<lb/>
止知神理之可憑復齒平民僅延殘喘澤畔而湘纍<lb/>
巳老樓中而楚望奚窮懷先人之敝盧可憐焦土<lb/>
眷外家之宅相更愧前途豈謂事有幸成計尤私<lb/>
便東諸侯助竹木之飬王録事寄草堂之貲占松<lb/>
聲之一丘<hi>東臯子北山賦菊花兩岸松聲一丘</hi>近桃花之三洞<hi>子此别業与白子西所居</hi>
<pb n="KR4d0420_SBCK_040-4a"/>
<hi>相近</hi>東牆西壁無𥙷圻之勞上雨旁風有閉藏之固<lb/>
已與編戸細民而雜䖏敢用失侯故将而自名因<lb/>
之挫銳以解紛且以安常而䖏順老盆濁酒便當<lb/>
接田父之歡春韮晚菘尚媿奪園夫之利彼扶摇<lb/>
直上擊水三千韋杜城南去天尺五坐廟堂佐天<lb/>
子盖有命焉使卿里稱善人斯亦足矣輙取合歡<lb/>
之意演爲助役之謡<lb/>
兒郎偉抛梁東人笑家山蕙帳空老大讀書無用<lb/>
處且将耕穫教兒童<lb/>
南羊谷山中好石翁杖屨一逰無脚力㑹稽禹穴<lb/>
<pb n="KR4d0420_SBCK_040-4b"/>
更須探<lb/>
西未要坊名改碧雞種下五株桃樹子本無心學<lb/>
浣花溪<lb/>
北老怯寒冬思宻室嶺頭騎馬是官人萬里風來<lb/>
沙土黒<lb/>
上何人落日心猶壯雲間道有少㣲星兩眼眵昏<lb/>
無復望<lb/>
下百尺長松遶茅舎他年拈出次山詩七十腰鐮<lb/>
行時稼<hi>長松萬株遶茅舍又云老公七十自腰鐮將引兒孫行時稼此吾家次山公詩也</hi>
伏願上梁之後里仁為羙鄰徳不孤于期永作知<lb/>
<pb n="KR4d0420_SBCK_040-5a"/>
音<hi>曹子期吾友生</hi>季膺早思命駕<hi>張緯文留滯燕京</hi>起居飲食身為<lb/>
無事之人伏臘歲時家有長生之釀旁沾親舊共<lb/>
樂安閑<lb/>
　　青詞<lb/>
　　　　太夫人五七青詞<lb/>
恩重託身生成之義等禮名猶子嗣續之道存痛<lb/>
夘翼之未終忽桮捲之永棄敢伸悃愊仰訴昊蒼<lb/>
<hi>中謝</hi>伏念臣毋張婦徳成家母儀範世儉必求於<lb/>
中禮嚴不至於失慈所以命臣者其道公所以拊臣<lb/>
者其勤盡三釡得蹔榮之禄百身無可贖之年㳙<lb/>
<pb n="KR4d0420_SBCK_040-5b"/>
埃之願莫施風樹之悲曷巳惟幽誠之有假或冥<lb/>
福之可徼敬叩玄科竊依真廕土灰有望儻沾再<lb/>
造之仁草木何知永戴曲全之賜<lb/>
　　　　劉宣撫設醮青詞<lb/>
威然後懲恒情之必至枚而不棄大道之曲成惟<lb/>
洪纎同萬化之歸故幽顯靡一誠之間敢殫悃愊<lb/>
仰叩希夷<hi>中謝</hi>伏念臣某塵刼賦形昬衢失歩偶㑹<lb/>
崩離之遇妄從角逐之餘出入兩州因循十稔豈<lb/>
㣲勞之可録徒多罪之與俱果令暮景之桑榆尋<lb/>
䧟畏塗之荆棘憂虞甫集䘮病踵來暴貴非祥固<lb/>
<pb n="KR4d0420_SBCK_040-6a"/>
退藏之巳晩孤根易橈在摧折以何堪悔莫自追<lb/>
孽将安逭眷深衷之有假尚後福之可徼載舉玄<lb/>
科竊依真廕恭惟至公立徳弘濟為仁閔其翾飛<lb/>
蠕動之愚重以氣化形生之賜土灰有望儻霑善<lb/>
貸之私溝壑未填舉是自新之日<lb/>
　　　　張喜千户青詞<lb/>
暴貴無漸一歸自召之菑大徳曰生萬有必從之<lb/>
欲敢殫悃愊仰叩希夷臣某腐朽餘生編齊庻品<lb/>
匪時縁之幸際撫氣質以奚堪户封巳迫於通侯<lb/>
子婿繼聮於鼎族滿盈之極負乗是憂果罹瘞夭<lb/>
<pb n="KR4d0420_SBCK_040-6b"/>
之殃危失保家之長尚頼至仁之弘濟庻㡬大道<lb/>
之曲成恭按玄科竊依真廕自同草土固所謝之<lb/>
莫知未卽灰釘惟改新之永誓<lb/>
　　　　樊守謝土詞<lb/>
營建非時事關於倉卒隂陽干禁理藉於祈禳恭<lb/>
扣玄科切依真廕有相之道何知隂隲之私永建<lb/>
爾家尚覬曲成之賜<lb/>
　　　　郡守天池祁雨狀<lb/>
維太歲甲辰四月辛未朔二十四日甲午忻州某<lb/>
官等惶恐百拜獻狀天池龍君殿下惟神血食一<lb/>
<pb n="KR4d0420_SBCK_040-7a"/>
方膏潤千里靈應之迹著見有年某等資品凡陋<lb/>
徳薄任重不能撫安閭里召迎和氣自開歲以來<lb/>
雖嘗被一漑之賜旣雨而旱今已十旬夏苗欲枯<lb/>
秋稼無望民庻嗷嗷将遂逋播匪我神明則将疇<lb/>
訴乃㳙吉旦謹遣管内僧某道士某躬詣靈湫奉<lb/>
迎甘澤某卑職所限止於道左顒俟雲輿風馬尚<lb/>
辱臨之不勝懇禱之至謹狀<lb/>
　　祭文<lb/>
　　　　祭飛蝗文<lb/>
粤惟此州百道從出調度之急膏血旣枯懸望此<lb/>
<pb n="KR4d0420_SBCK_040-7b"/>
秋以紓日夕沴氣所召百螣踵來種類之繁蔽映<lb/>
天日如雲之稼一飽莫供道路嗷嗷無望卒歲考<lb/>
之傳記事有前聞魯公中牟今為異政貪墨汝罰<lb/>
詎曰弗靈言念兹時瀕於陸沉吏實不徳民則何<lb/>
辜歲或㓙荒轉死誰捄敢殫志願神其憫之<lb/>
　　　　為第四女配婚祭家廟文<lb/>
維太歲辛亥十二月丙辰朔十有四日己巳孝曾<lb/>
孫元某謹以家奠敢昭告于顯曾祖忠顯府君曾<lb/>
祖妣王氏顯祖朝列大夫銅山府君顯祖妣河南<lb/>
縣太君趙氏顯伯考贈中順大夫東巖府君顯伯<lb/>
<pb n="KR4d0420_SBCK_040-8a"/>
妣河南郡太君王氏顯考廣威隴城府君顯妣河<lb/>
南縣太君張氏先以庚戌八月為第四女擇配得<lb/>
世官張氏之長子興柤作婿家居龜筮叶吉今正<lb/>
是時廟授有儀式伸䖍告尚饗<lb/>
　　　　中令耶律公祭先妣國夫人文<lb/>
維大朝癸卯歲八月乙巳朔五日巳酉哀子某謹<lb/>
以家奠敢昭告于先妣國夫人蘇氏之靈負釁蒙<lb/>
累貽禍庭闈龜筮告期迫於襄事尚假殘息勉瀝<lb/>
血誠維先夫人系繇鼎族天作之配嬪於我家婦<lb/>
徳有光毋儀克備彤管所擬於古無慙維我嚴君<lb/>
<pb n="KR4d0420_SBCK_040-8b"/>
蚤逢昌運仕非為巳義不及私家政所由倚之中<lb/>
饋悉力一志以濟時康寅亮天功實資内助謂當<lb/>
陽報俾夀而康如何盛年奄棄榮飬相彼庻品資<lb/>
於坤元得一靡常倐焉傾圯藐是煢獨託體何從<lb/>
創鉅痛深百霣奚贖人皆有毋今我獨無哀哀昊<lb/>
穹忍此荼毒終天一慟五内崩離嗚呼哀哉伏惟<lb/>
尚饗<lb/>
　　題跋<lb/>
　　　　䟦國朝名公書<lb/>
任南麓書如老法家㫁獄綱宻文峻不免嚴而少<lb/>
<pb n="KR4d0420_SBCK_040-9a"/>
恩使之治京兆亦當不在趙張三王之下黄山書<lb/>
如深山道人草衣木食不可以衣冠禮樂束縛逺<lb/>
而望之知其為風塵表物黃華書如東晉名流徃<lb/>
往以風流自命如封胡羯末猶有藴藉可觀閑閑<lb/>
公書如本色頭陀學至無學横說堅說無非般若<lb/>
百年以來以書名者多不媿古人字文大學叔通<lb/>
王禮部無競蔡丞相伯堅父子呉深州彦髙髙待<lb/>
制子文耳目所接見行輩相後先為一時任南麓<lb/>
趙黄山趙禮部龐都運才卿史集賢季宏王都勾<lb/>
清卿許司諫道真為一時龎許且置若党承㫖正<lb/>
<pb n="KR4d0420_SBCK_040-9b"/>
書八分閑閑以為百年以來無與比者篆字則李<lb/>
陽氷以後一人郭忠恕徐常侍不論今卷中諸公<lb/>
書皆傋而竹溪獨見遺正如鄴中賓客應劉徐阮<lb/>
皆天下之選使坐無陳思王則亦不得不為西園<lb/>
淸夜惜也歲甲午三月二十有三日書<lb/>
　　　　題樗軒九歌遺音大字後<lb/>
胙國公詩筆圓羙字畫清徤南渡以後楊趙諸公<lb/>
無不歎賞有不待言者公家所藏名畫當中秘十<lb/>
分之二客至相與展玩品第髙下至於筆虗筆實<lb/>
前人不言之秘皆纎悉道之故時人推畫中有鍳<lb/>
<pb n="KR4d0420_SBCK_040-10a"/>
裁者唯公與龐都運才卿李治中平甫三二人而<lb/>
巳子意公畫亦必入品而世未嘗見蓋詩與畫同<lb/>
源豈有工於彼而不工於此者如前所書九歌遺<lb/>
音謂非李思訓著色趙大年小景可耳<hi>九歌遺音易曲山薊東山蒼檜</hi>
<hi>千章竹萬竿嶺頭雲自閑杏花殘欲春闌立玉峰前水一湾鷗飛落照間正大三年季春二十三日為松庵書</hi>
　　　　跋閑閑自書樂善堂詩<lb/>
人皆有兩足不踐荆棘地人皆有兩手不劘虎兕<lb/>
齒如何身與心擇善不如是從善如登天從惡如<lb/>
棄屣而於趍舎乖知之不審耳盗跖膾人肝顔子<lb/>
一瓢水均為一窖塵誰光百世祀較其得失閒奚<lb/>
<pb n="KR4d0420_SBCK_040-10b"/>
翅十萬里所以賢逹人去彼而取此道腴時雋永<lb/>
世味不染指作詩銘吾堂兼以朂諸巳閑閑公此<lb/>
詩為他人作而皆公日用之實古人謂有徳者必<lb/>
有言又曰立言踐行公無媿焉今日見公心畫玩<lb/>
其辭旨不覺歛枉生敬公嘗為襄城廟學作省齋<lb/>
銘云言有非耶行有違耶君子之棄而小人之歸<lb/>
耶銘不滿二十言而於三省之義委曲備盡可以<lb/>
一倡而三歎惜今世不傳因附於此癸丑六月吉<lb/>
日門生河東元某謹書<lb/>
　　　　跋二張相帖<lb/>
<pb n="KR4d0420_SBCK_040-11a"/>
二張皆人豪不應以責文士者責之書粗記姓名<lb/>
已爲過望况工妙如此耶<lb/>
　　　　跋蘇黄帖<lb/>
蘇黄翰墨片言隻字皆未名之寳百不為多一不<lb/>
為少尚計少作耶<lb/>
　　　　跋松庵馮丈書<lb/>
士大夫有天下重名然其詩筆字畫大有不能稱<lb/>
副者閑閑公有言以人品取字畫其失自歐公始<lb/>
如吾松庵文詩筆字畫皆不减古人以人品取之<lb/>
歐公之言亦不為過必有能辯之者<lb/>
<pb n="KR4d0420_SBCK_040-11b"/>
　　　　跋蘇叔黨帖<lb/>
叔黨文筆雄贍殊有鳯毛坡嘗云海外無以自娯<lb/>
過子毎作文一篇輙喜數日蘇氏父子昆弟文派<lb/>
若不相逺俗子乃疑黄樓賦坡亦甞辯之颶風賦<lb/>
亦謂非坡不能作不然亦當增入筆點竄之也風<lb/>
俗薄惡如此文賦且不論至如叔黨此帖其得意<lb/>
處豈亦坡代書耶可以發一笑也閏月十八日書<lb/>
　　　　跋東坡和淵明飲酒詩後<lb/>
東坡和陶氣象秪是坡詩如云三杯洗戰國一年<lb/>
消彊秦淵明决不能辦此獨恨空杯亦甞持之句<lb/>
<pb n="KR4d0420_SBCK_040-12a"/>
與論無絃琴者自相矛盾别一詩云二子真我客<lb/>
不醉亦陶然此為佳丙辰秋八月十二日題<lb/>
　　　　題蘇氏父子墨帖<lb/>
次公字畫端愿而靖深類其為人小坡筆意稍縱<lb/>
放然終不能改家法杞國節士八大字某不能識<lb/>
其妙䖏故不敢妄論甲寅閏月十有七日同覺師<lb/>
大中清涼僧舎敬覧<lb/>
　　　　題許汾陽詩後<lb/>
眼醫許太丞彦清示其從柤汾陽君山水圖詩語<lb/>
意髙妙而其字畫與明昌辭人龍嵓黄華黄山諸<lb/>
<pb n="KR4d0420_SBCK_040-12b"/>
公各自名家世尤寳惜之其子右司諫道真亦以<lb/>
能書稱今以汾陽筆法較之父子如出一手生平<lb/>
亦嘗見蔡大學安世大丞相伯堅濰州使君伯正<lb/>
甫三世傳字學雖明眼人亦不能辨前輩守家法<lb/>
蓋如此汾陽守澤州日戒子云婁相任唾靣周廟<lb/>
貴緘口寸隂大禹惜三命考甫走吾河東人至今<lb/>
傳誦之司諫在貞祐興定間直言極諌與陳公正<lb/>
叔齊名時號陳許父子名流在中朝百餘年少有<lb/>
似者而彦濟承其後何其幸耶彦清隱於枝者三<lb/>
十年技旣髙又所至以善良稱謂之稱其家盖無<lb/>
<pb n="KR4d0420_SBCK_040-13a"/>
媿也此詩渠家靑氈其寳祕之當令後人知世徳<lb/>
之所自云丙辰夏六月二十一日晚進河東元某<lb/>
謹書<lb/>
　　　　毛氏家訓後跋語<lb/>
渭南君避地中方正卿方從事洛陽之西樞君手<lb/>
書戒敕以公清廉正不昩神理為言内翰王君伯<lb/>
翼述之備矣某向在汴梁婦翁提舉以宗盟之故<lb/>
與君通譜諜相好善巳數十年矣兩君資稟髙亮<lb/>
略相彷彿言行之閒有不期合而合者提舉馳驛<lb/>
方城御史以私憤横造飛語遂陷詔獄一僨而不<lb/>
<pb n="KR4d0420_SBCK_040-13b"/>
復振無所告語書與渭南叙述始末終之以許國<lb/>
之誠唯天地神祇可知朝廷雖復知誣染亦無為<lb/>
昭雪之者此書正卿亦嘗見示因得并渭南手筆<lb/>
紬繹之私竊慨嘆東坡有言人無所不至唯天不<lb/>
容偽壬辰之亂侯王家世之舊忠賢名士之裔不<lb/>
顚仆於草野則流離於道路者多矣大名毛氏将<lb/>
絶而復續稍㣲而更熾河潤九里澤及中表孰謂<lb/>
不有以啓之吾知中方執筆之際渭南之子孫弟<lb/>
姪固巳安居於雞水之上矣已酉冬某自燕還幕<lb/>
府舘客勤甚公夫人予姨也獲觀世徳名氏敢以<lb/>
<pb n="KR4d0420_SBCK_040-14a"/>
蕪辭繼於王内翰之後十一月二十六日姪婿河<lb/>
東元某歛衽書<lb/>
　　　　跋張仲可東阿鄉賢記<lb/>
東阿進士張仲可以鄉先生平章政事夀國張公<lb/>
叅知政事翰林學士承旨髙公平章政事蕭國侯<lb/>
公而下由文階而進者凢二十有三人旣列其姓<lb/>
名刻之石又謄鴈别本以示同志僕意以為夀公<lb/>
𥘉諌立元妃李氏再諫山東軍撥地以為得軍心<lb/>
而失民心其禍有不可勝言者言旣不聽卽致相<lb/>
印而歸風節凜凛當代名臣無出其右者蕭公行<lb/>
<pb n="KR4d0420_SBCK_040-14b"/>
臺東平威惠竝舉山東父老焚香迎拜有太平宰<lb/>
相之目承㫖公之死節雖古人無以加雖不見於<lb/>
金石孰不敬而仰之自餘二十人不見行事徒記<lb/>
爵里僕竊以爲未盡何則追述前賢鄉里後生寔<lb/>
任其責栁子厚先友紀近世名臣言行録有例也<lb/>
至於大縣萬家歷承平百年之乆風化之所涵飬<lb/>
名節之所勸激一介之士時命不偶齎志下泉以<lb/>
與草木同腐者亦何可勝數誠使見之紀錄如汝<lb/>
南先賢襄陽耆舊以垂示永乆此例獨不可援乎<lb/>
仲可名家子有志於學故敢以相告見賈文顯之<lb/>
<pb n="KR4d0420_SBCK_040-15a"/>
嘗試問之以為如何歲丁巳夏五月二十六日河<lb/>
東人元某謹書<lb/>
　　　　跋紫㣲劉尊師山水<lb/>
山水家李成范寛之後郭熈為髙品熈筆老而不<lb/>
衰山谷詩有郭熈雖老眼猶明之句記熈年八十<lb/>
餘時畫也近世太原張公佐山間風雨有入神之<lb/>
妙年八十六乃終平生遺蹟河東徃徃有之公佐<lb/>
之後得紫㣲劉尊師尊師愛畫山水晚得郭熈平<lb/>
逺四幅愛而學之自是晝筆大進今年九十有七<lb/>
為門第子邵抱質作春雲出谷湖天清晝千崖秋<lb/>
<pb n="KR4d0420_SBCK_040-15b"/>
氣雪滿群山殊有典刑抱質請予題記因為書之<lb/>
此翁定襄人童丱人道道行髙潔而邃於玄學吾<lb/>
夫子謂人之生也直者於兹見之予恐後人閱翁<lb/>
此筆但與郭熈公佐論優劣而不知其道行如此<lb/>
玄學如此故表出之歲癸丑冬十月旦郡人元某記<lb/>
　　　　題學易先生劉斯立詩帖後<lb/>
學易先生詩絶似東坡和陶不應入江西派閑閑<lb/>
之論定矣此詩余𥘉到崧山時曾見之能得其意<lb/>
而不能記其辭搜訪一十年北渡後将還太原過<lb/>
東郡乃復見之鄕人王清卿家愛之深而不見之<lb/>
<pb n="KR4d0420_SBCK_040-16a"/>
乆煥若神明蝢還舊觀故喜為之書余家唐劉長<lb/>
卿詩學易堂舊物是先生手所校本題云壬午六<lb/>
月就夏英公孫儀公家本校之字畫楚楚如唐人<lb/>
書盤谷序又儀真令諱蹟者皇統宰相宣叔之父<lb/>
是先生弟昆行有詩文二冊號南榮集宣叔錄之<lb/>
以備遺忘亂後唯余家有之然則余於學易劉氏<lb/>
豈世之所謂縁熟者耶戊戍八月六日謹書<lb/>
　　　　䟦龍嵓書柳子厚獨覺一詩<lb/>
龍嵓此卷大字學東坡而稍有歛束故歩仍在末<lb/>
後四行二十二字如行雲流水自有竒趣唯其在有<lb/>
<pb n="KR4d0420_SBCK_040-16b"/>
意無意之間故如出兩手耳<lb/>
　　　　題閑閑書赤壁賦後<lb/>
夏口之戰古今喜稱道之東坡赤壁詞殆戯以周<lb/>
郎自况也詞纔百許字而江山人物無復餘藴冝<lb/>
其爲樂府絶唱閑閑公乃以仙語追和之非特詞氣<lb/>
放逸絶去翰墨畦逕其字畫亦無媿也辛亥夏五月以事<lb/>
來太原借宿大悲僧舎田侯秀實出此軸見示閑閑七十有<lb/>
四以壬辰歲下世今此十二日其諱日也感念疇昔悵然<lb/>
乆之因題其後赤壁武元真所畫門生元某謹書<lb/>
遺山先生文集卷第四十<lb/>
</p>
<p>
</p>
  </div>
</body>
</text>
</TEI>
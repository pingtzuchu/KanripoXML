<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0420_SBCK_034-1a"/>
遺山先生文集卷第三十四<lb/>
　　記<lb/>
　　　　王無競題名記<lb/>
安陽王尚書無競天眷中以文章顯于呉蔡諸公<lb/>
間凢燕遼汴梁宫殿題牓如大安大慶應天承天<lb/>
之等皆其筆也興定中閑閑趙公為禮部下蔡州<lb/>
取顔魯公逍遥楼額入京師予因問公無競大字<lb/>
何如逍遥閑閑言字有真行大小之不一人鮮能<lb/>
兼之無競他書未必便過前人至于㝷丈大字盤<lb/>
之筆勢如作小楷自當為古今第一殆天機所到<lb/>
<pb n="KR4d0420_SBCK_034-1b"/>
非學能也乙巳秋予與梁辨疑李輔之武伯佐游<lb/>
崞山祠囙得無競崞山神三字問之伯佐南申王<lb/>
氏國𥘉以好客名河東朱少章姚仲純滕秀頴趙<lb/>
光道宇文叔通皆㳺其門叔通後歴䑓閣髙氏子<lb/>
姪名行中者不逺数千里走書幣求為其父濟叔<lb/>
晦叔墓碣銘殆無競以叔通故為書之耶不然邊<lb/>
鄙荒陋時無貴仕者何以致此哉自明昌巳後縣<lb/>
多名進士如劉洗馬子安欒少尹仲容胥莘公和<lb/>
之張大與信之楊大叅叔玉王監使正之皆嘗于<lb/>
祠下何獨無一言及無競此書使州里知之為希<lb/>
<pb n="KR4d0420_SBCK_034-2a"/>
代之寳在吾河東祠廟為第一手耶予恐多故之<lb/>
際神筆寳墨有意外不測之變雖百悔不可及乃<lb/>
託好事者使刻之石以傳不朽八月十有一日新<lb/>
興元某題記<lb/>
　　　東平賈氏千秋錄後記<lb/>
東平賈氏自真定三祖始見譜諜始祖曰鎮州都<lb/>
督法曹諒再世為大理少卿瑾次為司封貟外郎<lb/>
贈尚書右丞杓次為給事中史館修撰中書舎人緯<lb/>
累贈尚書令太師魯國公塟獲鹿西北三十里之<lb/>
牛山翰林學士陶糓碑銘在焉次為左正諫議大<lb/>
<pb n="KR4d0420_SBCK_034-2b"/>
夫樞宻直學士贈尚書左丞琰即給事中之第五<lb/>
子也次為殿中丞贈工部侍郎汾汾之昆弟六歳<lb/>
神童十六擢進士第叅知政事致仕黄中次為太<lb/>
常少卿直昭文舘知廣州昌齡苐魏國文元公判<lb/>
都省昌朝即工部汾之兄而著作郎贈太師注之<lb/>
子也次為宣奉大夫知饒州蕃蕃即太常昌齡之<lb/>
第三子而朝散大夫常之兄也常行第四左丞益<lb/>
謙出此房次為光禄大夫知鄆州公直知饒州蕃<lb/>
之子范丞相希文之外孫致仕于鄆囙而家焉次<lb/>
為知滄州君文大觀中武舉第一人策問選将以<lb/>
<pb n="KR4d0420_SBCK_034-3a"/>
仁智勇對其説累二千言次為顯謨閣直學士尚<lb/>
書戸部侍郎偉節嘗著勸弟姪脩進書與滄州君<lb/>
文皆鄆州公直之子也次為都水内<graphic n="KR1069" url="https://raw.githubusercontent.com/kanripo/KR-Gaiji/master/images/KR1069.png" mimeType="image/png"/>使者洵滄<lb/>
州之長子宋末奏𥙷金朝𥘉出官次為廕𥙷贈明<lb/>
威将軍棣次為山東東路按察司知事炤明昌五年<lb/>
經義進士嗜古學尚友嚴子陵陶淵明白樂天邵<lb/>
堯夫號四友居士故詩有髙風希四友古學守三<lb/>
玄之句即今東平河倉提領起之父也自法曹而下<lb/>
有言行文筆見于紀録者魏國文元公戒子孫文<lb/>
二首仁宗朝議裁减浮費文元建言将相戚里之<lb/>
<pb n="KR4d0420_SBCK_034-3b"/>
家多占六軍耗縣宫衣粮而為私門奴隷在京不<lb/>
啻数千人浮賫可減孰此為急朝議是之仁宗朝<lb/>
戚里之家兄弟𥙷邊多不聽許仁宗以語文元文<lb/>
元對曰母后之家自昔固多蒙㤙今陛下重惜爵<lb/>
賞不肯輕授非惟示天下以公抑亦保全外家之<lb/>
福也太平興國寺災文元以易春秋進戒囙言近<lb/>
歲屡災寺觀天意盖有所在可勿繕治以稱陛下<lb/>
畏天威重民力之意上從之康定間劉平為元昊<lb/>
所得邊吏告以降敵議收其族文元時為御史建<lb/>
言漢殺李陵母妻陵不能歸而漢有後悔真宗<lb/>
<pb n="KR4d0420_SBCK_034-4a"/>
撫王継忠家而其後竟頼其力事固未可知今收<lb/>
其族恐貽後日之悔上從其言而止慶暦四年元<lb/>
昊歸石元孫議賜死文元言自古将帥𬒳執而<lb/>
歸多貰其死上從之都水君知邳州州新去湯<lb/>
火殺僇之餘盡為俘虜故州有户曹而無籍民君<lb/>
建白都綂府願出金帛贖生口田臧獲而良者凡<lb/>
七百三十餘人州有籍民始于此皇統中改陜西<lb/>
轉運使適歳饑民無所扵糴君拝章乞賑貸未報<lb/>
而民益急君輙開倉捄餓者坐專擅奪四官降刺<lb/>
石州既而改内監督燕都十三門之役郡衆聚居<lb/>
<pb n="KR4d0420_SBCK_034-4b"/>
病疫所起君出已俸市醫藥有物故者又爲買棺<lb/>
以塟之某不敏常𬒳省檄登左丞公之門公嘗由諫<lb/>
議大夫出刺寕化不半歳政成州人爲立生祠祠<lb/>
䘮亂後故在也大安𥘉知河中有㫖宣諭河東南<lb/>
北百姓艱食而綘觧尤甚朕以卿朝廷舊臣夙著<lb/>
徳望可兼南北路安撫勾當仍以便宜許之公至<lb/>
鎮移佗州餘粟以活飢民汾晋受兵㳺騎已及晋<lb/>
安公命老㓜婦女乗城悉兵東下鉦鼓之聲聞数<lb/>
十里㳺騎爲之宵遁晋安献牛酒犒師而還官吏<lb/>
請曰吾州兵力單寡自捄不暇公乃徃援晋安設<lb/>
<pb n="KR4d0420_SBCK_034-5a"/>
吾州有警何以備之公笑曰君未之思耳吾捄晋<lb/>
安所以守河中正大𥘉公致政閒居鄭下哀宗即<lb/>
位史官乞囙宣宗實録遂及衛紹王𥘉虎賊弑逆<lb/>
乃立宣宗宣宗之人至衛謂王失道天命絶之虎<lb/>
實無罪且于主上有推戴之功獨張左相信甫言<lb/>
虎賊大逆不道當用宋文帝誅傳亮謝晦故事章<lb/>
奏不報爾後舉朝以大安崇慶為諱及是朝議謂<lb/>
公大安中叅知政事宜知衛王事乃遣編修官一<lb/>
人就訪之公知其㫖謂某言我聞海陵𬒳弑大定<lb/>
三十年禁近能暴海陵蟄惡者得羙仕史臣囙誣<lb/>
<pb n="KR4d0420_SBCK_034-5b"/>
其滛毒驁狠遺笑無窮自今觀之百可一信耶衛<lb/>
王勤儉重惜名噐較其行事中材不能及者多矣<lb/>
吾知此而已設欲餙吾言以實其罪吾亦何惜餘<lb/>
年朝論偉之某𥘉及公門三徃而後見及見頗賜<lb/>
顔色問及時事輙一二言之若有當于公之心者<lb/>
公移坐就之以至接膝留連二十許日某獻詩云<lb/>
黄閣歸来履舄輕天将五福卑康寜四朝人物推<lb/>
耆舊萬古清風在典刑鄭圃亦能知有道漢庭乆<lb/>
𣣔訪遺經帝城百里瞻依近長傍弧南候極星公<lb/>
荅云見說才名自妙年多慙政府舊妨賢物華天<lb/>
<pb n="KR4d0420_SBCK_034-6a"/>
寳無今古鳯閣鵉䑓孰後先鄭圃道尊何敢望漢<lb/>
廷書在子當傳莫言老眼昏花滿及見風鵬上九<lb/>
天公又敕諸子賢卿臺掾翔卿閤門凢某京師用<lb/>
物月為供給之其曲相奨借如此某北渡後獲從<lb/>
公從孫河倉提領起㳺起字顕之少日為名進士<lb/>
資禀信厚生長見聞藹然有名門之舊仕東平行<lb/>
䑓厯平隂簿提領堂邑歲課提點河倉惠飬疲民<lb/>
歡謡載路某嘗以三口號紀之云今年堂邑有清官<lb/>
三尺児童也喜歡縣帖追來不驚擾丁絲納去得<lb/>
餘殘休言清慎少人知三十年來更数誰今代取<lb/>
<pb n="KR4d0420_SBCK_034-6b"/>
魚湏宻網東州新有放生池三歲終更舊有期吏<lb/>
民安習枉迁移平隂奪得來堂邑却是行䑓未盡<lb/>
知壬于冬十月自真定來東原顕之以此本見示<lb/>
且徴後記某以賈宗名徳相望奕葉公輔宋以來<lb/>
文士極口稱道如蔡内翰君謨王臨川學易劉先<lb/>
生之哀挽屏山李君之純故人外傳過賈侯故居<lb/>
及上賈明府求易說等二詩具在尚何待不腆之<lb/>
文雖然某以晩進小生辱大賢特逹之遇且扵顯<lb/>
之有通家之舊使公家名徳懿範不白于後世㮣<lb/>
之門生故吏之義不亦甚闕乎謹述家傳所未載<lb/>
<pb n="KR4d0420_SBCK_034-7a"/>
者三数條如右冬至日河東人元某歛祍書<lb/>
　　　校笠澤藂書後記<lb/>
右藂書予家舊有二本一本是唐人竹𥿄畨椱冩<lb/>
元光間應辭科時買扵相國寺販肆中宋人曾校<lb/>
定塗抺稠疊殆不可讀此本得于閻内翰子秀家<lb/>
比唐本有春寒賦拾遺詩天隨子傳而無顔蕘後<lb/>
引其間脫遺有至数十字者二本相訂正乃為完<lb/>
書向在内鄉信之仲經嘗約予合二本為一因循<lb/>
至今盖八年而後卒業然所費日力纔一旦暮耳<lb/>
嗚呼學之不自力如此哉惜一日之功為積年之<lb/>
<pb n="KR4d0420_SBCK_034-7b"/>
負不獨此一事也此學之所以不至歟按亀蒙詩<lb/>
文如藂書與松陵集予俱曽熟讀亀蒙髙士也學<lb/>
旣慱贍而才亦峻㓗故其成就卓然為一家然識<lb/>
者尚恨其多憤激之辭而少敦厚之義若自憐賦<lb/>
江湖散人歌之類不可一二数摽置太髙分别太<lb/>
甚鎪刻太苦譏罵太過唯其無所遇合至窮悴無<lb/>
聊頼以死故欝欝之氣不能自掩推是道也使之<lb/>
有君有民有政有位不面折庭争埋輪叩馬則奮<lb/>
髥抵几以柱後惠文從事矣何中和之治之望哉<lb/>
宋儒為唐人工于文章而昧于聞道其大較然非<lb/>
<pb n="KR4d0420_SBCK_034-8a"/>
獨一亀蒙也至其自迩云少攻歌詩𣣔與造物者<lb/>
爭柄遇事輒變化不一其體裁始則陵轢波濤穿<lb/>
穴險固囚鎻怪異破碎陣敵卒之造平淡而後巳<lb/>
者信亦無媿云甲午四月二十有一日書于聊城<lb/>
寓居之西<graphic n="KR1440" url="https://raw.githubusercontent.com/kanripo/KR-Gaiji/master/images/KR1440.png" mimeType="image/png"/>
　　盡記二<lb/>
　　　　朱繇三官<lb/>
天官冠服具大人相神思淵黙憑几而坐二天女<lb/>
侍双鳯扶輦輦有輪月輪在上獨畫桂樹而巳左<lb/>
右官抱文書而立武衛負劍夾侍貌比從官有威<lb/>
<pb n="KR4d0420_SBCK_034-8b"/>
武之状二天女持枤侍双鳯之前<lb/>
地官王者服顔而威重乗白馬隊仗在山林間大<lb/>
怪樹之下两力士捉馬銜施絳繖两團扇障之扇<lb/>
前一衛士輕行一皂衣使者前導右一武士執鉞<lb/>
左一功曹挾書從官騎虎從後一介胄胯弓刀一<lb/>
功曹抱案牘拱楫扵重崖之下一鬼卒横刀而拜<lb/>
三人皆不見其面獨鬼卒肘間露一目耳一樹魅<lb/>
赤躰倒拔一樹根見而未出也<lb/>
水官亦王者服面目嚴毅湏髯長磔又非地官之<lb/>
比乗班龍在海濤雲氣中一力士以鉄繩挽龍怒<lb/>
<pb n="KR4d0420_SBCK_034-9a"/>
目廻視如捉一馬然龍不能神矣一女童前導一<lb/>
使者恭揖白事鬼卒獰惡殊甚肉袒髮上指颺大<lb/>
錦旗洎一力士負劍者掖龍而行一掾史挾簿書<lb/>
騎<graphic n="KR1608" url="https://raw.githubusercontent.com/kanripo/KR-Gaiji/master/images/KR1608.png" mimeType="image/png"/>牛從水府大門出一力士扵大樹下昂面視<lb/>
水官不見其額珊瑚大珠浮行水面旋轉如活犀<lb/>
牛甫出水府雲氣隨之真天下之絶藝也<lb/>
　　　張萱四景宫女<lb/>
一轉角亭桷欄楹檻渥丹為飾緑琉璃塼為地女學<lb/>
士三皆素錦帕首南向者緑衣紅裳隱几而坐一<lb/>
手柱頰凝然有所思其一東坐素衣紅裳按筆作<lb/>
<pb n="KR4d0420_SBCK_034-9b"/>
字西坐者紅衣素裳䄂手凭几昻面諦想如作文<lb/>
而未就者亭後来禽盛開一内人不褁頭倚欄仰<lb/>
看凢裳者皆有双帶下垂㡬與裳等但色别扵裳<lb/>
耳亭左湖石右木芍藥一素衣紅裳人剪花一人<lb/>
捧盤承之一人得花緩歩囬首按錦帕挿之䯻鬟<lb/>
之後此下一人錦帕首淡黄錦衣紅裙䄂手而坐<lb/>
並坐者吹笙左二人弹筝合曲右一人黄帽如重<lb/>
戴而無瀝水不知何物背面吹笙乃知錦帕有二<lb/>
帶繫之髻鬟之後一小鬟前立按拍一女童舞一<lb/>
七八歳白錦衣女戯指扵舞童之後吹笙者紅衣<lb/>
<pb n="KR4d0420_SBCK_034-10a"/>
素裳筝色笛色板色素衣紅裙巳上為一幅<lb/>
一湖石芭蕉竹樹紫薇花繁盛花下二女憑檻仰<lb/>
看團花藍紗映生衣紅纈為桾並立者白花籠紅<lb/>
綃中單三人環氷盤坐一紅衣者顧憑檻㸔花者<lb/>
二白衣相對女侍二一挈秘壷一捧茗噐四人臨<lb/>
池觀芙渠鷄鵣一坐砌上一女童𣣔掬水弄操便<lb/>
面者十一人便面皆以青緑為之琵琶一笙一簫<lb/>
笛三板一聚之按上二籐杌在旁為一幅<lb/>
一大桐樹下有井井有銀床樹下落葉四五一内<lb/>
人冠髻著淡黄半臂金紅衣青花綾裙坐方牀牀<lb/>
<pb n="KR4d0420_SBCK_034-10b"/>
加褥而無裙一擣練杵倚牀下一女使植杵立牀<lb/>
前二女使對立擣練練有花今之文綾也畫譜謂<lb/>
萱取金井梧桐秋業黄之句為圖名長門怨者殆<lb/>
謂此耶芭蕉葉微變不為無意樹下一内人花錦<lb/>
冠緑背搭紅繡為裙坐方牀繒平錦滿箱一女使<lb/>
展紅纈托量之此下秋芙蓉滿藂湖石旁一女童<lb/>
持扇熾炭俻熨帛之用二内人坐大方牀一戴花<lb/>
冠正面九分紅繡窄衣藍半臂桃花裙双紅帶下<lb/>
垂尤顯然一膝跋床角以就縫衣之便一桃花錦<lb/>
窄衣緑繡䄡裁綉段二女使掙素綺女使及一内<lb/>
<pb n="KR4d0420_SBCK_034-11a"/>
人平熨之一女童白錦衣低首熨帛之下以爲戲<lb/>
中二人双綬帶胸腹間繫之亦有不與裙齊者此<lb/>
上爲一幅<lb/>
一大堂界畫細整眷獸獰惡與今時特異積雪盈<lb/>
瓦溝山茶盛開髙出簷際堂錦亦渥丹而楹桷間<lb/>
有青緑錯雜之堂下湖石一樹立湖石旁其枝柯<lb/>
盖紫葳也堂上垂簾二内人坐中楹花㡌羃首衣<lb/>
䄂寛愽鈎簾而坐如有所待然女使五人二在簾<lb/>
楹間一抱孩子孩子花㡌緑錦衣女使抱之蹇簾<lb/>
入堂中真態宛然二捧湯液噐一導四内人外階<lb/>
<pb n="KR4d0420_SBCK_034-11b"/>
衣著青紅各異三人所戴如今人蠻笠而有瑇瑁<lb/>
班不知何物為之一内人擁花㡌與前所畫同一<lb/>
女使從後砌下池水凍結枯蒲匝其中凍鴨並卧<lb/>
有意外荒寒之趣巳上為一幅人物毎幅十四共<lb/>
五十六人<lb/>
　　　　濟南行記<lb/>
予兒時從先隴城府君官掖縣嘗過濟南然但能<lb/>
憶其大城府而已長大来聞人談此州風物之羙<lb/>
逰觀之富每以不得一逰為恨嵗乙未秋七月予<lb/>
來河朔者三年矣始以故人李君輔之之故而得<lb/>
<pb n="KR4d0420_SBCK_034-12a"/>
一至焉囙次第二十日間所逰歴為行記一篇傳<lb/>
之好事者𥘉至齊河約杜仲梁俱東並道諸山南<lb/>
與太山接是日以隂晦不克見至濟南輔之與同<lb/>
官權國器置酒厯下亭故基此亭在府宅之後自<lb/>
周齊以来有之旁近有亭曰環波鵲山北渚嵐漪<lb/>
水香水西凝波狎鷗䑓與橋同曰百花芙蓉堂曰<lb/>
静化軒曰名士水西亭之下湖曰大明其源出扵<lb/>
舜泉其大占城府三之一秋荷方盛紅緑如繡令<lb/>
人渺然有吴児州渚之想大㮣承平時濟南楼觀<lb/>
天下莫與為比䘮亂二十年惟有荆榛瓦礫而已<lb/>
<pb n="KR4d0420_SBCK_034-12b"/>
正如南都隆徳故宫頽圯百年澗谿草樹有荒寒<lb/>
古澹之趣錐髙甍畫棟無復其舊而天巧具在不<lb/>
待外飾而後竒也凡北渚亭所見西北孤峯五曰<lb/>
匡山齊河路出其下世傳李白嘗讀書於此曰粟<lb/>
山曰藥山以陽起石得名曰鵲山山之民有云毎歲<lb/>
七八月烏鵲群集其上亦有一山皆曰鵲時此山<lb/>
之所以得名歟曰華不注太白詩云昔歳㳺厯下<lb/>
登華不注峯兹山何峻秀青翠如芙蓉此真華峰<lb/>
冩照詩也大明湖由北水門出與濟水合瀰漫無<lb/>
際遥望此山如在水中盖厯下城絶勝䖏也華峰<lb/>
<pb n="KR4d0420_SBCK_034-13a"/>
之東有卧牛山正東百五十里鄒平之南有長白<lb/>
山范文正公學舎在焉故又謂之黌堂嶺東十里<lb/>
有南北两妙山两山之間有閔子騫墓西南大佛<lb/>
頭嶺下有寺千佛山之西有凾山長二十里所山<lb/>
有九十谷太山之北麓也太山去城百里而近特<lb/>
為凾山所碍天晴登北渚則隱隱見之歴山去城<lb/>
四五里許山有碑云其山脩廣出材不匱今但兀<lb/>
然一丘耳西南少断有蠟山由南山而東則連亘<lb/>
千里與海山通矣爆流泉在城之西南泉濼水源<lb/>
也山水匯扵渇馬崖洑而不流近城出而為此泉<lb/>
<pb n="KR4d0420_SBCK_034-13b"/>
好事者曽以糓糠驗之信然徃時漫流纔没脛故<lb/>
泉上湧髙三尺許令漫流為草木所壅深及㝷丈<lb/>
故泉出水面纔二三寸而巳近世有太守改泉名<lb/>
檻泉又立檻泉坊取詩義而言然土人呼爆流如<lb/>
故爆流字又作趵突曾南豊云然金線泉有紋若<lb/>
金線夷猶池面泉今為靈泉庵道士髙生妙琴事<lb/>
人目為琴髙留予宿者再進士解飛卿好賢樂善<lb/>
欵曲周宻從予㳺者凡十許日說少日曾見所謂<lb/>
金線者尚書安文國寳亦云以竹竿約水使不流<lb/>
尚或見之予與觧裴囬泉上者三四日然竞不見<lb/>
<pb n="KR4d0420_SBCK_034-14a"/>
也杜康泉今湮沒土人能投其䖏泉在舜祠西廡<lb/>
下云杜康曽以此泉釀酒有取江中冷水與之較<lb/>
者中冷毎升重二十四銖此泉减中冷一銖以之<lb/>
瀹茗不减陸羽所第諸水云舜井二有歐公詩大<lb/>
字石刻丼露園紀歴下泉云夫濟逺矣𥘉出河東<lb/>
王屋曰沇水注秦澤潜行地中復出共山始曰濟<lb/>
故禹書曰道沇水東之逾温逾墳城入扵河益扵<lb/>
滎洑扵曹濮之間乃出于陶丘北會扵汶過歴下<lb/>
濼水之北遂東流且濟之為瀆與江淮河等大而<lb/>
均尊獨濟水所行道障扵太行限扵太河終能獨<lb/>
<pb n="KR4d0420_SBCK_034-14b"/>
逹於海不然則無以謂之瀆矣江淮河行地上水<lb/>
性之常者也濟或洑扵地中水性之變者也予愛<lb/>
其論水之變與常有當扵予心者故并録之珎珠<lb/>
泉今爲張舎人園亭二十年前吾希顔兄嘗有詩<lb/>
至泉上則知詩爲工矣凡濟南名泉七十有二爆<lb/>
流爲上金線次之珎珠又次之若玉環金虎黒虎<lb/>
桞絮皇華無憂洗鉢及水晶簟非不佳然亦不能<lb/>
與三泉侔矣此㳺至爆流者六七宿靈泉庵者三<lb/>
汎大明湖者再遂東入水栅柵之水名繡江發源<lb/>
長白山下周圍三四十里府參佐張子鈞張飛卿<lb/>
<pb n="KR4d0420_SBCK_034-15a"/>
觴予繡江亭漾舟荷花中十餘里樂府皆京國之<lb/>
舊劇談豪飲抵暮乃罷留五日而還道出王舎人<lb/>
荘道旁一石刻云隋開皇丙午十二月鈆珎墓誌<lb/>
珎巴郡武昌人學通三家優㳺田里以夀卒誌文<lb/>
鄙陋字以巴為已盖周隋以來俗書傳習之弊其<lb/>
云塟　山之西者知西南小丘為　山也以歲計<lb/>
之隋開皇六年丙午至今甲午碑石出壙中盖十<lb/>
周天餘一大衍数也道南有仁宗時侍從龍圖張<lb/>
侍郎掞讀書堂讀書堂三字東坡所書并范純粹<lb/>
律詩俱有石刻掞字叔文自題仕宦之後毎以王<lb/>
<pb n="KR4d0420_SBCK_034-15b"/>
事至某家則必會郷鄰甥姪盡醉極歡而罷各以<lb/>
歲月為識叔文有文譽仕亦逹然以榮利之故終<lb/>
身至其家三而已名宦之役人如此可為一嘆也<lb/>
至濟南又留二日汎大明待杜子不至明日行齊<lb/>
河道中小雨後太山峯嶺厯厯可数两旁小山間<lb/>
見層出雲烟出没顧揖不暇恨無佳句為摹冩之<lb/>
耳前後所得詩凡十五首并諸公唱醻附扵左<lb/>
　　　　東㳺畧記<lb/>
丙申三月二十有一日冠氏趙侯将會行䑓公于<lb/>
㤗安侯以予宿尚逰觀拉之偕行凡三十日徃復<lb/>
<pb n="KR4d0420_SBCK_034-16a"/>
千里而在鞌馬者八日故所厯不能從容然亦愈<lb/>
扵未嘗至焉者囙畧記之以俻遺忘郭巨廟在長<lb/>
清西南四十里所路傍小山之上齊武平中齊州胡<lb/>
僕射所造石室在焉所刻人物舟車馬象三壁皆<lb/>
滿衣冠之制絶與今世不同有如沈存中所記幞<lb/>
頭但不展腳耳西壁外胡僕射刻頌規制如磨崖<lb/>
狀字作隷書文齊梁躰而不苦佳後題云居士慧<lb/>
朗侍從至朗能草肄書世謂朗公書者是也予意<lb/>
此頌必朗公所書故題字云然又有開元二十一<lb/>
年題字并長清尉李皐祭文隔馬祠在長清馬山<lb/>
<pb n="KR4d0420_SBCK_034-16b"/>
之南距縣八九十里所大觀三年東平陳彦元廟<lb/>
記云盧城圯澗中得唐中和二年義昌軍節度押<lb/>
衙國子祭酒兼御史大夫李公瞻作廟縣中時石<lb/>
刻載齊師為晉所敗殺馬隘道晋師不得過謂以<lb/>
是得名字當為格而今為隔馬疑與左氏不合人<lb/>
謂里俗相傳景徳中契丹㓂兖鄆山之神隂障戎<lb/>
馬使不得南以是得名以予觀之古今祠廟不能<lb/>
考其所從来而妄為立名號者多矣殺馬隘道神<lb/>
何預焉而祠之至扵隂障戎馬則又齊東野人語<lb/>
也記又云知縣事晁端肅禱雨而應将以封爵請<lb/>
<pb n="KR4d0420_SBCK_034-17a"/>
扵朝今牓云豊施矦廟者豈端肅遂得所請耶靈<lb/>
岩寺亦長清東南百里所寺旁近有山曰鷄鳴曰<lb/>
明孔寺後有方山泉曰双鶴曰錫杖寺先有宋日<lb/>
御書今亡矣絶景亭在方山之下絶類嵩山法王<lb/>
党承㫖世傑寺記云寺本希有如來出世道埸後<lb/>
魏正光𥘉𣑽僧法定撥土立之定之來青蛇導前<lb/>
双虎負經景徳中賜今名子按大觀中石橋記云<lb/>
寺是正光𥘉重建然則党承㫖亦未嘗徧考耶梁<lb/>
縣香山寺記說寺𥘉建時一胡僧自西域來云此<lb/>
地山川甚似彼方香山今人遂謂梁縣香山真是大<lb/>
<pb n="KR4d0420_SBCK_034-17b"/>
悲化現之所予意前所云希有道埸者豈亦此類<lb/>
者抑党有所㩀而言也寺壁石刻甚多有張掞叔<lb/>
文蘇轍子由吴拭頋道詩餘人不能悉記太山舊<lb/>
説髙四十三里今云四十五里又有言二十五里者<lb/>
出州北門經水簾馬棚迴馬嶺御帳護駕泉而上<lb/>
遂登天門岳頂四峰曰秦觀曰觀越觀周觀秦觀<lb/>
有封禅壇壇之下有秦李斯唐朱磨崖太史公謂<lb/>
太山鷄一鳴日出三丈而予登日觀平明見日出<lb/>
疑是太史公夸辭問之州人云嘗有抱鷄宿山上<lb/>
者鷄鳴而日始出盖岱宗髙出天半昏曉與平地<lb/>
<pb n="KR4d0420_SBCK_034-18a"/>
異故山上平明而四十里之下纔昧爽問耳此語似<lb/>
亦有理故録之岳祠在城中大定十九年𬒳焚二<lb/>
十一年新廟成又三十年毁扵貞祐之兵今惟客<lb/>
省及誠享殿在耳此殿是貯御香及御署祝版之<lb/>
所城四周有岱岳青帝乾元升元四觀青帝觀有<lb/>
唐大中歲金龍石刻大聖祖無上大道金闕玄元<lb/>
天皇大帝之號見扵此岱岳觀有漢栢柯葉甚茂<lb/>
東有嵓嵓亭山水自溪磵而下就两崖為壁如香<lb/>
山石楼上以亭壓之北望天門屹然如立屏而濁<lb/>
流出几席之下真太山絶勝䖏也州門南道左有<lb/>
<pb n="KR4d0420_SBCK_034-18b"/>
宋封祀壇合祀五方帝及九宫貴人壇壇南有碑<lb/>
碑隂載献官姓名駙馬都尉二人攝司徒司空充<lb/>
黒帝青帝献官九宫貴神合祀官右諫議大夫种<lb/>
放其餘知名如魏庠軰又三四人近城有真宗御<lb/>
製御書并篆登太山謝天書述二聖功徳銘碑石<lb/>
堅整若三山幈風然道右有宋封禪朝覲壇壇亦<lb/>
有頌壇西南四五里所有蒿里山山坡陀地中如<lb/>
大冡墓石壇在其上宋禪社首碑在山下祠中宋<lb/>
以大中祥符元年十月二十七日封太山碑刻皆<lb/>
王欽若陳堯叟錢惟演楊億譔述然字畫多剥落<lb/>
<pb n="KR4d0420_SBCK_034-19a"/>
不能完讀矣太山上書院元是周朴所居宋太山<lb/>
孫先生明復居之州學有魯两先生祠堂党承㫖<lb/>
作記两先生者明復與徂徠先生石守道也龍泉<lb/>
寺在平隂東南四十里齊天統中建下寺有石刻<lb/>
劉豫阜昌三年皇于皇弟符改甲乙院亦有碑又<lb/>
阜昌中題名最多佛像古雅皆数百年物上方大<lb/>
佛與龍泉觀音非晚唐人不能造也此行㳺太山<lb/>
者丑日靈岩龍泉皆一宿而去得詩凡十首云<lb/>
　　　　两山行記<lb/>
甲辰夏五月八日予以事當至<graphic n="KR1746" url="https://raw.githubusercontent.com/kanripo/KR-Gaiji/master/images/KR1746.png" mimeType="image/png"/>縣𥘉約定㐮李<lb/>
<pb n="KR4d0420_SBCK_034-19b"/>
之和偕徃適幕府從事宣徳劉惠之平陽李幹臣<lb/>
還軍官山過吾州遂與同行是日行八十里野宿<lb/>
天涯山前明旦入縣劉李别去予獨㳺神清觀舊<lb/>
聞行䑓貟外廣寕王純甫弃官學道築環堵而居<lb/>
甚欲見之乃屬其徒潞人和志冲道姓名純府聞<lb/>
予來欣然岀迎予謂先生方晏坐不肖之來将無<lb/>
妨静業乎曰習静固道人事然亦有不應靜時因<lb/>
相與大笑巳而之和至同郡荘煉師通玄時住此<lb/>
縣之天慶觀携酒見過乃聚話扵西齋純甫先隱<lb/>
前髙予問前髙景趣比鴈門鳯凰山爲何如純甫<lb/>
<pb n="KR4d0420_SBCK_034-20a"/>
言前髙去此五十里而近君能一游到則當自知<lb/>
之予竊自念言先東岩君生平愛鳯山然竟不一<lb/>
到故詩有鳯凰聞說似天壇北去南來馬上㸔想<lb/>
得松聲滿嵓谷秋風無際海波寒之句予二十許<lb/>
時自燕都試乃與客登南楼亡友蘇莘老閻徳潤<lb/>
張九成王仲容軰說山中道人所居有松風軒層<lb/>
簷髙棟半出空際長松滿澗谷如雲幢烟盖植立<lb/>
闌楯之下山空夜寂石上聞墜露聲使人耿耿不<lb/>
寐曩時聞此固嘗以不一㳺為恨矣北渡又十年<lb/>
毎過鴈門壽寜武尊師子和圎果慶上人鍾秀李<lb/>
<pb n="KR4d0420_SBCK_034-20b"/>
文必以此山為言是則夙志為不可負而前高之<lb/>
㳺當次第及之也即日與純甫之和並山而東出<lb/>
鴈門之南夜宿壬仲章道正瑞雲菴菴在鳯山之<lb/>
麓山中來儀觀仲章主之道士孫守真年八十童<lb/>
丱入道其家為此觀黄冠者至渠十五世矣亂後<lb/>
無圖志可考山之故事多從此翁得之十一日仲<lb/>
章歩送入山由真人谷行夾道雜花盛開水聲激<lb/>
激自澗壑而下且行且止不知登頓之為劳也半<lb/>
山一峯為釣魚臺其上為十八盤為青龍嶺為風<lb/>
門由風門而下繞佩劍峰之右為來儀觀觀在山<lb/>
<pb n="KR4d0420_SBCK_034-21a"/>
腹峯迴路轉䑓殿突起雲林悄然别有天地信靈<lb/>
境之絶異也觀有天寳四載石記是道學士董思<lb/>
珎所造思珎殆學䆒之粗能秉筆者耳文鄙而義<lb/>
隱讀之或不能句故雖郷人少有知來儀之始末<lb/>
者予為之反復数過始見崖畧盖後魏太武嘗都<lb/>
扵此師事㓂謙之授秘籙自崧髙迎謙之來居此<lb/>
山時有鳯凰見太武為立觀且以鳯凰名之觀厯<lb/>
周隋至唐而廢真人谷本以謙之為言而訛為質兒<lb/>
鳯㳺池以鳯凰來游為言亦轉而為伏牛開元𥘉北<lb/>
岳先生諌議胡山隱案圖誌求故實嘗為辨之天<lb/>
<pb n="KR4d0420_SBCK_034-21b"/>
寳元載敕天下玄元廟有頽毀者在所長官量事<lb/>
脩建又古今得道昇仙之地代遠跡存者皆䖍加<lb/>
禮醮此山應焉北京居士髙談幽辟糓練師髙敬<lb/>
臣乃共𥙷葺之碑文刻云天寳五載改鳯凰山爲<lb/>
嘉瑞山八載置天長觀盖唐以玄元爲祖天長者<lb/>
以㣧祚而言之也觀度道士七人髙悟真董參玄<lb/>
馮通玄朱自然孫冷然餘二人石闕供養童于尉<lb/>
遟如玉朱自然姓字下别刻云自然以天寳十三<lb/>
年七月十五日昇天其日未時至京陳謝唐天子<lb/>
天子異焉敕中使覆勘如玉以後十日亦上上昇<lb/>
<pb n="KR4d0420_SBCK_034-22a"/>
孫守真言朱仙翁上昇事觀曾有敕書碑唐以後<lb/>
荐經䘮亂焚毀畧盡獨董記僅存耳來儀觀額政<lb/>
和七年九月兵馬鈐轄知代州王機建權發遺河<lb/>
東沿邊按撫司公事王誨書觀之東有飬虎峰飲<lb/>
虎及五斗二泉南有天柱峯峯之南有神山與五<lb/>
䑓境接西南有玉案峯西北有煉丹峯洗藥池次<lb/>
有玉女峰峰南有㑹仙峯傍有五薓樹北有王母<lb/>
池佩劍峯有白虎池谷中有水簾朱砂白雲三洞<lb/>
青龍嶺旁有桃花洞觀北少西洗薓池<hi>薓與參同</hi>
又名青龍池門之下有鳯㳺池中殿曰太霄太霄<lb/>
<pb n="KR4d0420_SBCK_034-22b"/>
前石壇上有大松名昇仙樹門右有松髙與壇樹<lb/>
等名望仙佩劍之下有燒藥爐疊石故在白虎池<lb/>
之下有鳯栖樹立石為識凡洗薓望仙昇仙藥竈<lb/>
悉朱自然遺跡也自餘葛洪煉丹爐孫真人養虎<lb/>
峰四子峰有荘列亢倉文子祠土人便謂向上諸<lb/>
人皆嘗隱扵此殆齊東語也予恐識者或并其可<lb/>
信者而疑之故不錄守真又言神仙劉海蟾以天<lb/>
聖九年㳺厯名山所至並有留跡代州夀寕古詩<lb/>
十韻去醉走白馿來倒提銅尾秉引箇碧眼奴檐<lb/>
着獨壷癭自言秦世事家住葛洪井不讀黄庭經<lb/>
<pb n="KR4d0420_SBCK_034-23a"/>
豈燒龍虎鼎獨立都市中不受俗人請欲携霹<lb/>
靂琴去上芙蓉頂吴牛買十角溪田耕半頃種秫<lb/>
釀白醪便是仙家景醉卧古松隂閑立白雲嶺要<lb/>
去即便去直入秋霞影仍自寫真其旁撮襟書龜<lb/>
鶴齊夀四字題云廣寕閑民劉操書此詩宋白皡<lb/>
子西曽次韻子西扵詩號為專門極力追之曽不<lb/>
能彷彿仙材凢筆固自不同世俗所傳劉翁入道<lb/>
詩所謂予因太歲生燕地十六早登科甲第者吾<lb/>
知翁碧眼奴亦當羞道之矣今全真家推翁為祖<lb/>
翁之姓名郷里且不能知况其道乎是又可為一<lb/>
<pb n="KR4d0420_SBCK_034-23b"/>
嘆也來儀亦自冩真飛白清安福夀四字所畫五<lb/>
星惟土宿獨存巳上皆在太霄殿外壁土宿閉目<lb/>
倚一幡坐下一牛四字清安在東福夀在西説者<lb/>
以為心清而安則福夀從之翁此書不為無意也<lb/>
冩真在西南一幅巾黄衣右肩挑酒瓢左肩捉布<lb/>
囊破䖏䘺𥙷之氣韵古贍望之知為有道者年歲<lb/>
既乆将就湮㓕惜無名手為臨摹之耳守真住山<lb/>
五十年不省有為猛獸毒螫所傷害者山中靈異<lb/>
甚多佩劍峰劍聲錚然隂晦中時有光怪照山谷<lb/>
皆明静夜或聞音樂雜作琴筑筝笛歴厯可辨仙<lb/>
<pb n="KR4d0420_SBCK_034-24a"/>
犬時吠今年上元村落來燒燈者及聞之之和持<lb/>
荘練師所餉酒來約月中飲之是晚雷雨大作遂<lb/>
不果山氣蒸欝可喜可愕雨從林際來謖謖有聲<lb/>
雲烟草樹濃澹覆露不两時頃而極隂晴晦明之<lb/>
變夜參半星月清潤中庭散歩森然魄動惜清景<lb/>
之不可乆留也之和賦詩予亦漫作樂府一首欲<lb/>
為純甫醉後歌之明日期城中諸公不至留題殿<lb/>
壁而去下山宿孫張道院又明日為前髙之㳺<lb/>
　　　　毛氏宗支石記<lb/>
毛氏上世出于汝州遷耀州之三原三原迄今有<lb/>
<pb n="KR4d0420_SBCK_034-24b"/>
毛氏村其後乂迁徐州房從中有留之大名者今<lb/>
大名機察房是巳本房既來彭城遂為彭城人祖<lb/>
諱珎自宋日雄于財有十萬毛氏之號生一子諱<lb/>
允金朝𥘉允以戸計推擇為吏一郡以吏能稱之<lb/>
生子曰矩曰矰矩字仲方承安元年由州掾属保<lb/>
隨朝吏員試秋塲中甲首二年𥙷吏部覃科令史<lb/>
轉貼黄科房長太和二年考滿授忠勇挍尉慱州<lb/>
防禦判官四年改永豊庫使六年轉遼陽縣丞吏<lb/>
民畏愛有廉能之譽大安二年用宰相薦特授桓<lb/>
州軍事判官三年北兵攻枑州刺史以力不支議<lb/>
<pb n="KR4d0420_SBCK_034-25a"/>
降公不從城䧟自縊于軍資庫夀五十八崇慶元<lb/>
年以殁身王事贈宣武将軍同知桓州軍州事誥<lb/>
敕有篤堅忠節之語先娶靳氏生子一人曰端卿<lb/>
女一人嫁関中㸑君玉名宦甚顯再娶鄭氏同殁<lb/>
于桓州矰不仕生二子曰傑曰翼兵亂不知所終<lb/>
端卿字飛卿少日有志節宣武欲䕃以官不就去<lb/>
學進士自父祖以廉介自持家甚貧年二十餘負<lb/>
書來濟南從名士劉蟠于章丘備厯艱苦蟠知其<lb/>
有成傾意教之𥘉試東平中經義觧魁再試益都<lb/>
第五遂登㤗和三年進士第調崞縣簿摧折豪右<lb/>
<pb n="KR4d0420_SBCK_034-25b"/>
姦民歛手官委排此戸計貧冨適當甚有遺愛貞<lb/>
祐三年入為尚書省令史雒陽多流亡當官者不善<lb/>
撫治君以風力選注河南府録事判官果以政跡<lb/>
聞召為戸部勾當官復用薦書授同提夆南京路<lb/>
摧貨兼戸部貟外郎馳驛㐮葉值監察御史以私忿<lb/>
𬒳誣時宣宗用法急凡䑓察𬒳推例皆誣伏下降<lb/>
外路七品借鄭州司候再調孟津縣丞竟以冤憤<lb/>
感疾終于官下夀大十官至少中大夫娶同郡秦<lb/>
氏生一子曰思遹再娶遼陽髙氏西京路轉運使<lb/>
曼卿之女生女三人思遹以䕃再仕酒官娶孟氏<lb/>
<pb n="KR4d0420_SBCK_034-26a"/>
生二子一女曰從曰復女尚㓜維毛氏祖考積累<lb/>
如此躬不受祉後當有興者子孫其永念之<lb/>
　　　尚藥吴辨夫壽冡記<lb/>
丁祀秋七月予将西歸尚藥吴辨夫有請曰思問<lb/>
不佞侍先生湯液有年矣日者不自揆度輙預作<lb/>
冢墓以寄終焉之志而州里不經見頗有言敢質<lb/>
之先生以祛二三之惑余謂辨夫言古有之祼葬<lb/>
何必惡人當解其表死生之際非我所敢知亦自<lb/>
毋庸知試以常理爲之說夫形噐之域古今同盡至<lb/>
于太上立徳其次立功其次立言三者扵人道爲<lb/>
<pb n="KR4d0420_SBCK_034-26b"/>
極致無以加矣然亦有能出形噐之外壮而不老<lb/>
老而不死者乎生死之在人萬世更相送猶夜之<lb/>
必旦寒之必暑雖甚愚無知亦知其必至世乃有<lb/>
烹金煉石合駐景之劑衘刀𬒳髪為厭勝之術戀<lb/>
嫪殘喘僥倖萬一甚者至聞凶禍㓕亡之語必向<lb/>
之而唾可不大哀耶唐髙士司空表聖自作冢棺<lb/>
時或引客坐曠中飲酒賦詩裴回終日客或難之<lb/>
表聖笑曰君何不廣死生一致吾寕暫㳺此中㦲此<lb/>
語載之史冊作範來裔其視漢魯相孔耽之神祠<lb/>
趙岐之墓石晋陶徵士之自祭唐王無功杜牧之<lb/>
<pb n="KR4d0420_SBCK_034-27a"/>
之墓銘宋米元章坐棺木黄堂上表聖之言尤為<lb/>
殷重吾意子顓業方伎頻值䘮亂閱世變也熟超<lb/>
然逺覧闇與古合悠悠者何足恤哉辨夫再拜曰<lb/>
願終教之乃為作壽冢記吴氏世為東平人祖璋<lb/>
字文寳金朝𥘉用良家子推擇為吏仕為郡功曹<lb/>
以廉平見稱考子昭字進叔讀書知義理資稟静<lb/>
黙容服脩潔閭里或旬月不見其面與党承㫖世<lb/>
傑同研席試本道常取觧魁今賈文顯之及見之<lb/>
道其性行如此辨夫童丱失怙恃年十七尚醫王<lb/>
継先以子妻之憫其惸獨并小弱弟思義飬于家<lb/>
<pb n="KR4d0420_SBCK_034-27b"/>
而教之貞祐𥘉南渡河以婦翁醫術精愽之故𬒳<lb/>
令㫖收充侍藥局藥童東宫即大位用隨龍㤙澤<lb/>
掌藥太醫院㝷𬒳㫖充皇太后醫正局掌藥累官<lb/>
懐遠大将軍汴梁下北歸復以婦翁舊業行総府<lb/>
署醫工都管勾婦翁無子年八十以夀終辨夫篤<lb/>
于邜翼之報䘮祭旌紀皆無悔焉中年後欲置家<lb/>
事不問乃為其弟姪殖産畢児女婚　娶最後營<lb/>
此冢以某年月成而余以某年月日記辨夫時年<lb/>
六十八云<lb/>
　　　樊侯壽冢記<lb/>
<pb n="KR4d0420_SBCK_034-28a"/>
知郡定㐮樊侯天勝以武公積官服民政者垂二<lb/>
十年思所以昭積厚扵祖考侈寵榮扵郷國今年<lb/>
冬十月修治先塋列松檟樹碑表以吉日壬辰合祭<lb/>
三世牲幣來助者傾動州里諸侯之礼備而孝子<lb/>
之情盡且欲作夀家以為他日寕神之地謀扵塟<lb/>
家師郷之父兄皆以為徃在丙戌之春吾侯方從征<lb/>
淮海常山軍取太原及吾州行省大帥怒其二三<lb/>
聚境中之民而守之将盡戮而後巳吾侯奉郡王<lb/>
命至自益都以吾民被脅之故不當妄有屠㓕者<lb/>
愬扵帥辭㫖哀切有足感動且自與山軍閗轉戰<lb/>
<pb n="KR4d0420_SBCK_034-28b"/>
逐北不旬日而東山平帥知侯之忠即日并所守<lb/>
者縱遺之又三年常山復取平定盂五䑓阜平軍<lb/>
東山先鋒大帥巳廢州民三十餘聚落且命侯入<lb/>
滹沱原侯設方畧閗山軍擣其巢穴殺獲甚衆主<lb/>
帥知侯無它則引兵去州之民再𬒳更生之賜皆從<lb/>
吾侯得之侯之福禄如川之方增何遽以身後為<lb/>
計乎又謀扵州之士僕僣為侯言生而飬死而塟<lb/>
中國之大政而聖人之中道自佛老家之說勝誕<lb/>
者遂以形骸為外物天地為棺槨日月為舎禭甚<lb/>
者至有狐狸亦可蝼蟻亦可之說雖畚鍤後隨以<lb/>
<pb n="KR4d0420_SBCK_034-29a"/>
曠逹自名者猶見笑扵大方之家雖然彼自有方<lb/>
内外之辨矣吾䖏方之内聖人之中道舎而不由<lb/>
尚何從乎漢以來太宗指走覇陵道武帝治茂陵<lb/>
五十年至尊且不以陵寝為諱况其下者乎漢相<lb/>
孔耽髙士趙岐吴人范慎皆作夀冢唐司空表聖<lb/>
預作冡墓圖先賢其中時徃醉飲人有難之者表<lb/>
聖曰吾寕暫㳺此中耶米元章知淮陽自尅死期<lb/>
作棺櫬置黄堂上飲食坐卧對之彼皆名世大賢<lb/>
顧豈為驚世詭俗之行以取崖異耶吾侯雖未之<lb/>
學而識趣自逺悟代謝之必至要歸藏之有所終<lb/>
<pb n="KR4d0420_SBCK_034-29b"/>
焉之志有不期合而合者雖不謀扵人可也侯喜<lb/>
而飲予酒再拜謝曰有是哉請刻予之文扵石以<lb/>
曉來者扵是乎書<lb/>
遺山先生文集卷第三十四<lb/>
<pb n="KR4d0420_SBCK_034-30a"/>
</p>
<p>
</p>
  </div>
</body>
</text>
</TEI>
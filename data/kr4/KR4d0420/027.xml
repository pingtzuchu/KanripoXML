<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0420_SBCK_027-1a"/>
遺山先生文集卷第二十七<lb/>
　碑銘表誌碣<lb/>
　　　　龍虎衞上將軍术虎公神道碑<lb/>
生而靜之謂性靜而應之謂材材與性出于天其𥘉<lb/>
則通而中有大不同者盖性者材之體而材者性之<lb/>
用體喻則璞也用喻則璞之雕也然性不害爲不及<lb/>
而材毎患于有餘惟其不及故勉于成惟其有餘故<lb/>
趨於壞人知椎鈍朴魯拙於變通艱於鐫鑿之爲無<lb/>
所取而不知聦悟敏給敢於負荷安於墮窳爲大可<lb/>
哀也古有之愽學雖愚必明况賢者乎困而學之又<lb/>
<pb n="KR4d0420_SBCK_027-1b"/>
其次也况不至於困者乎以是論公則學之力爲可<lb/>
見矣公諱筠壽字堅夫姓术虎氏世爲上京人五世<lb/>
祖术不從武元下寧江王業漸隆論功第一一命銀<lb/>
青榮禄大夫節度寧江開國之後一門世封猛安五<lb/>
人謀克十七人尚縣主者三人子孫以世官故移戍<lb/>
西北路桃山之陽因古籍撫州勳貴之盛國史家諜<lb/>
詳焉曽大父布苦徳襲猛安積官鎮國上將軍妣完<lb/>
顔氏金源郡夫人大父查刺明威將軍比部詳穩官<lb/>
妣温敦氏金源縣君考阿散懐逺大將軍覇州益津<lb/>
縣主簿後用公貴贈鎮國上將軍妣金源郡君陀滿<lb/>
<pb n="KR4d0420_SBCK_027-2a"/>
氏進封太夫人公即益津府君之長子也𥘉名雲壽<lb/>
道陵特㫖改焉大定二十九年以人門選充親䘙軍<lb/>
騎射驍捷時軰無能出其右𥘉著籍即衙直點檢司<lb/>
㤗和中元妃李氏兄弟貴寵方盛内外謟附大奴文<lb/>
童者以事陵轢平民市人聚觀無敢爲救止者公見<lb/>
之唾掌大數曰若人奴耳何敢耳耶直前擊之馬箠<lb/>
亂下奴流血被靣號訴於都點檢喜兒人爲公危之<lb/>
公泰然自若謂同列言點檢公宫闈之長果觧事當<lb/>
加重我或以一奴故而害正人豈乆於富貴者我何<lb/>
懼爲喜兒召公入善言慰之曰外人見吾家鷹犬且<lb/>
<pb n="KR4d0420_SBCK_027-2b"/>
知愛之君乃能辦此可謂不畏疆禦矣奴軰儻復恣<lb/>
横無惜教督之公用是知名嘗聞一䇿論老生曰世<lb/>
謂親衛軍舉不能官其病安在生言公軰年二十許<lb/>
隷籍又二十年乃出官四十而學從政盖巳晚矣况<lb/>
衞士之職尊君之外無復餘事平日唯知威制疆脅<lb/>
積習既乆豈復有平易近民者乎公復問然則如何<lb/>
而可生曰公試取律令讀之公退而讀律不二三年<lb/>
條例及注釋問無不知他日又問生我讀律知大綱<lb/>
矣竊謂刑法但能治罪惡之有迹者耳假有情不可<lb/>
耐而迹無可尋者何以治之生曰聖人作春秋不誅<lb/>
<pb n="KR4d0420_SBCK_027-3a"/>
其人身子能讀春秋則治心與跡兩俱不困矣公<lb/>
復從人授春秋泰和中行䑓駙馬都尉揆南征詔<lb/>
給親衞軍二百五十人以從而公爲之長破羅山<lb/>
得經生曹鼎從之講授從是言論開廓又非呉下<lb/>
阿蒙矣嘗言吾𥘉讀律繼而授春秋因之渉獵史<lb/>
傳粗見成敗比死者湏一見天子不有所建明可<lb/>
乎復取劉顔輔弼名對陸宣公奏議成誦之其疆<lb/>
學堅志類如此八年軍還用行䑓薦收充奉職宣<lb/>
諭良厚大安𥘉奉詔使髙麗立節清介不聴以舘<lb/>
伎給使令玄市之利僅不廢故事而巳御史上之<lb/>
<pb n="KR4d0420_SBCK_027-3b"/>
即日授中宫護衞尋遷之御前至寜𥘉右承綱軍<lb/>
居庸詔公爲叅謀數與綱議不合綱積不能平檄<lb/>
公從縉山髙琪軍時<lb/>
大朝兵巳薄居庸㳺騎旁午道路阻絶公從僮僕<lb/>
二三軰夜出關無一卒與俱㑹髙琪移軍合河公<lb/>
馳赴之比至而軍已潰單騎南還且戰且走僅入<lb/>
南山與都綂興哥收潰卒四千騎二千拒險而陣<lb/>
軍中遣譯人好謂公言我無他求止欲得馬耳公<lb/>
報言渠欲淂馬我欲得吾人之被掠耳果以吾人<lb/>
見歸馬非所惜也約既定相與結盟與馬十得老<lb/>
<pb n="KR4d0420_SBCK_027-4a"/>
㓜千餘以歸以功加鎮國上將軍賜馬十疋貞祐<lb/>
二年扈從南遷公憤懣欲有所言而無自發之行<lb/>
及新樂爲上言妃后車乗綵畫鮮明徒事外飾而<lb/>
適用之具或不足任重而致逺設有意外之變非<lb/>
臣子所敢言盖積弊之極以致今日非獨此一事<lb/>
而巳宣宗感悟詔公以便宜提控尚輦局七月以<lb/>
扈從勞授噐物局副使一日内出鞠仗命料理之<lb/>
工部下開封市白牯取皮公以家所有鞠仗進且<lb/>
言車駕以都城食盡逺弃陵廟正陛下坐薪甞膽<lb/>
之日柰何以毬鞠細物動揺民間使屠宰耕牛以<lb/>
<pb n="KR4d0420_SBCK_027-4b"/>
供不急之用仇敵在邇非所以示新政也上不懌<lb/>
擲仗籠中明日出公爲橋西都提控是歲臨秋公<lb/>
度逺近設候望河朔無警則聴河防民丁蹔㱕省<lb/>
薪糧以贍軍公私便之四年冬十一月潼関失守<lb/>
樞宻院檄公守虎牢虎牢陵谷遷變無險可扼倉<lb/>
卒中作大橋以拒西師橋甫成而敵至相去百舉<lb/>
武長兵巳相接矣公横槊橋上獨當之西師十六<lb/>
軰棄馬潜由澗中路傴偻而上欲出公軍士之後<lb/>
軍爲小却公䇿馬大呼後騎隨進聲勢甚張十六<lb/>
人者皆倉皇失措展轉澗底公下馬立視指麾後<lb/>
<pb n="KR4d0420_SBCK_027-5a"/>
騎乗髙而下顧盻之頃梟六首而還汜水東數城<lb/>
西師雖不侵突而群不逞有因亂相剽竊者獨公<lb/>
所鎮軍民按堵如故諸縣就河隂爲立生祠樞宻<lb/>
院别帥軍二萬戍虎牢此軍至自河朔剽掠成俗<lb/>
且主帥馭之無紀律變在旦夕民謂公可恃自陳<lb/>
苦急公言之帥帥言我軍皆盗賊彊梗之餘當以<lb/>
漸柔服急則生變咎将誰執公知帥不能軍縳暴<lb/>
横尤甚者三人斬之以徇軍中肅然俄改武噐署<lb/>
令五年除同知定國軍節度使事自夏陽抵潼関<lb/>
上下千里戍卒五萬公兼領之因上奏関輔被兵<lb/>
<pb n="KR4d0420_SBCK_027-5b"/>
之後殘民疲於供給在所城塹之後乞以農隙爲<lb/>
之秦民頼焉興定二年改同知隴安軍節度使事<lb/>
三年改環州刺史夏人大舉入宼城中軍不能二千<lb/>
公以老㓜婦女乗城度宼至木波地狭道險利用<lb/>
設伏自将歩騎五百乘夜襲之㓂果驚潰南走追<lb/>
斬千人奪老㓜数千獲将領一人㓂奔徃西道公<lb/>
復邀擊之斬首數百獲牛羊萬餘慶陽緫管子容<lb/>
以巡檢幕客再能有名馬二欲取之倚公同局之<lb/>
舊私遣掾属趙以情告公公耻以求索見汚爲趙<lb/>
言彼部落族以馬爲死生凡馬且不可淂况名馬<lb/>
<pb n="KR4d0420_SBCK_027-6a"/>
乎於是總管者怨且慙乃誣再能有叛計遣趙掾勒<lb/>
公捕送趙復淂以此脅再能獻馬可免罪再能率所<lb/>
部千人州署前望闕泣拜曰我曹受恩百年何甞有<lb/>
一人萌異志者幸太守申明之趙掾在我亦不爲冤<lb/>
死鬼矣公欲兩觧之総管愈怒馳奏再能有叛計刺<lb/>
史不奉府檄擁護罪人可并按之有詔京兆行䑓窮<lb/>
治其事叅知政事把公延安帥完顔公保公無他詔<lb/>
勿問猶以州府不相能兩罷之平凉行䑓奏公爲馬<lb/>
歩軍都総領公自以無罪横𬒳廢弃欝欝不自聊雖<lb/>
櫂置亞帥非其好也居無㡬何偕同官㳺崆峒遂有<lb/>
<pb n="KR4d0420_SBCK_027-6b"/>
終焉之志不三数日遘疾疾遂革所親問後事公强<lb/>
起應之曰我武人不死彊埸而死床簀獨是爲介介<lb/>
爾此外何必言言終而逝享年五十有一實五年七<lb/>
月之十一日也元光改元冬十月諸孤扶護東還權<lb/>
殯汝陽積官龍虎衞上將軍金源郡矦先娶夾谷氏<lb/>
雲陽令阿合門之女前公卒再娶徒單氏秘書監歐<lb/>
里白之女後公十有八年而卒竝封金源郡夫人子<lb/>
男五人長伸道次仲貞櫟陽監酒次仲坦閿鄉令次<lb/>
彭孫𣆀孫俱蚤卒女二人皆適士族男女皆前夫人<lb/>
出也男孫二人祖安老安女孫一人尚㓜公儀幹秀<lb/>
<pb n="KR4d0420_SBCK_027-7a"/>
偉資禀沉毅清儉公勤爲人寡言笑不妄取即事<lb/>
親孝友愛諸季恩禮備至及弟兄析居公悉有以<lb/>
處之曰季弟通貴無俟分財其弟戰殁其孤當䘏<lb/>
小弱弟早失怗恃尤可哀者孰多孰寡咸適其當<lb/>
公所取唯白玉㡌環一雙而巳曰此大門時物也<lb/>
在軍中餘十年與士卒同丼苦至　盛夏不操扇<lb/>
或問之故曰古名将類如此吾願學焉且身歴艱<lb/>
苦亦從儉入奢之義也或言軍士近年例無戰志<lb/>
殆不堪用耶公謂不然猶之鷹隼徃在田間悉能<lb/>
自取食人得而畜之豈遽忘搏擊耶婦人女子爲<lb/>
<pb n="KR4d0420_SBCK_027-7b"/>
氣所激尚能持刃而鬪况男子乎吾謂兵士無不<lb/>
可用亦猶鷹隼飬之未至耳公旣躭嗜書史故親<lb/>
授三子者學夜參半猶課誦不巳三子服教悉能<lb/>
自樹立有聞於時某歲仲坦舉公柩北歸卜塟於<lb/>
輝州蘇門比之某原枉道過好問新興授公行事<lb/>
之状涕泗百拜以神道碑銘爲請仲坦從好問㳺<lb/>
有昆弟之義義不可辭乃爲件右之惟公故大家<lb/>
生長燕雲間州閭貴㳺華靡相尚公家累鉅万僮<lb/>
僕千人帷帳軒車琴筑棊槊可取諸左右而足<lb/>
能被服儉素攻苦食淡不變老人大父國俗真<lb/>
<pb n="KR4d0420_SBCK_027-8a"/>
淳之舊此一難也帶刀宿衞從事獨賢而於番<lb/>
宿更休之餘爲㓜學壮行之計心樂性熟寝食<lb/>
不廢乃如寒苦一書生雖明昌右文海内嚮化<lb/>
家存籝金之諺士有橋門之盛至於以衞士而治<lb/>
儒術者唯公一人是又一難也流品旣髙朝譽旣<lb/>
著髙墉射隼足致要津公則剛近乎仁義形於<lb/>
色未信不虞於謗已而奉公寜至於失名蹭<lb/>
蹬一麾有識興嘆使之得時行道持衆羙而<lb/>
效之君文武志膽用無不可徒以一言忤旨不<lb/>
得乆居中何泰和封殖之難而貞祐摧折之<lb/>
<pb n="KR4d0420_SBCK_027-8b"/>
暴也彼以假儒衣冠生死利禄碌碌無補蘇而<lb/>
復上六經掃地沒世不復反以武弁待公自今<lb/>
觀之其賢不肖果何如也銘曰<lb/>
　　北方維強間氣維雄以宗起身而以名起<lb/>
　　宗金石獨止而无竝流脂膏共処而不自<lb/>
　　豐直前徑行之謂剛有犯無隱之謂忠<lb/>
　　匪惟公賢簡䇿之功丞相材官危戮鄧通<lb/>
　　北山諌書乃在筆公使公不學無術猶當<lb/>
　　有古人之風大冠如箕鉅儒宗工徼廵周<lb/>
　　廬寔命不同乃如之人亐禄不計庸我銘<lb/>
<pb n="KR4d0420_SBCK_027-9a"/>
　　墓石欎孤憤兮何窮<lb/>
　　　　　　　恒州刺史馬君神道碑<lb/>
死生之際大矣可以死可以無死一失其<lb/>
當不以之傷勇則以之害仁然自召忽管仲<lb/>
折衷於聖人之手斯不必置論至於忠臣之於<lb/>
國義士之於知巳均爲一死而中有大不相侔<lb/>
者盖不可不辨也嘗謂意氣感激衆人之所同<lb/>
殀夀不二君子之所獨今夫傳記所載猝然<lb/>
就一死以取千載名者多矣及就其平素攷<lb/>
之果嘗以千載自望乎夫惟志士仁人知所<lb/>
<pb n="KR4d0420_SBCK_027-9b"/>
以自守也不汨於義利之辨不乖於去就之理<lb/>
端夲旣立磪乎不㧞靜以飬勇剛以作彊其視<lb/>
横逆之来曽虚舟飄瓦之不若控搏之變如寒<lb/>
暑旦暮之有常心爲權衡自量輕重知有太山<lb/>
之義而不知有鴻毛之生結纓之礼不至无取於<lb/>
海隖之伏劍<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>身之志旣篤不屑於督亢之献<lb/>
圖孰先孰後必有能次第之者語有之君子无終<lb/>
食之間違仁造次必於是顛沛必於是信斯言也<lb/>
匹夫爲諒自經於溝瀆其可與求仁而得仁者一<lb/>
槩論乎君諱慶祥字瑞寜姓馬氏以小字習里吉<lb/>
<pb n="KR4d0420_SBCK_027-10a"/>
斯行出于花門貴種宣政之季與種人居臨洮之<lb/>
狄道盖巳莫知所從来矣金兵略地陕右盡室遷<lb/>
遼東因家焉太宗甞出獵恍惚間見金人挾日而<lb/>
行心悸不定莫敢仰視因罷獵而還敕以所見者<lb/>
物色訪求或言上所見殆佛陀變現而遼東無塔<lb/>
廟尊像不可得唯回鶻人𣑽唄之所有之因取畫<lb/>
像進之真與上所見者合上懽喜讃嘆爲作福田<lb/>
以應之凡種人之在臧獲者貰爲平民賜錢幣縱<lb/>
遣之君之祖諱迭木兒越哥父把騷馬也里黜又<lb/>
遷靜州之天山天山占籍今四世矣此地近接邉<lb/>
<pb n="KR4d0420_SBCK_027-10b"/>
堡玄市所在於殖産爲易君家勤儉自力耕墾畜<lb/>
牧所入遂爲富人君之父生三子其二早卒獨君<lb/>
資禀聦悟氣量宏愽儕軰無出其右年未二十巳<lb/>
能通六國語併與其字書識之泰和中試𥙷尚書<lb/>
省譯史使者報聘麗夏君率在行中大安初衞紹<lb/>
王始通問大朝國信使副倚君徃復傳報<lb/>
皇帝賞君談吐辨捷欲㽞不遣君百計自觧竟獲<lb/>
復命其年乙里只持譯書多所徴索君白於有司<lb/>
諸所徴物皆畫一供進自以身在名取之目匿而<lb/>
不言乙里只見衞王自陳所以名取君者王召問<lb/>
<pb n="KR4d0420_SBCK_027-11a"/>
君靣奏不願行之意辭情懇到王爲感動連賜之<lb/>
酒出内帑重幣并所酌金鍾賞之宣宗遷汴梁乙<lb/>
里只再至復斥名索君朝廷幸和事可成諭以敦<lb/>
遣之旨君以死自誓行議遂寢於是君相以腹心<lb/>
倚君頻歲遷擢乃自常調中特恩授開封府判官<lb/>
進官昭武大將軍内城之役奏充應辦使城成以<lb/>
勞遷鳯翔府路都総管判官元光二年秋大兵有<lb/>
深入之耗行䑓檄君與治中胥某分道清野去城<lb/>
不三四里猝爲㳺騎所馳君與其子三達俱爲所<lb/>
執兵人欲降君擁迫而行言語相徃復竟不屈而死<lb/>
<pb n="KR4d0420_SBCK_027-11b"/>
得年四十有六實十一月之二十二日也三逹<lb/>
以是夜亡還主帥惡於坐眎而不能捄也出騎兵<lb/>
千人與尸而歸三軍之士爲之慟哭官吏士庶旦<lb/>
夕臨者三日<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>之尋具君死節驛奏之詔贈恒州<lb/>
刺史輔國上將軍立像褒忠廟歲時致祭且徴一<lb/>
子入侍皆異恩也君娶馬氏子男三人長即三逹<lb/>
次鐸刺次福海女一人適楊氏君嚴於敎子動有<lb/>
成法必使知逺大者三子亦能自樹立有君之風<lb/>
女弟適安氏甥天合父沒後躬自教督踰於所生<lb/>
習諸國語洎字書授之爲它日起家之地其後馬<lb/>
<pb n="KR4d0420_SBCK_027-12a"/>
氏宅相果有成之者己酉秋九月晦三達涕泗再<lb/>
拜以君墓銘見請予謂南渡以来死節之士皆耳<lb/>
目所接見恒州之事固巳飽聞而饜道之矣盖君<lb/>
平生時毎謂所親言君父之恩大矣在狄道則捕<lb/>
爲生口而全活之在遼東則衣食之衣食之矣又<lb/>
縱遣之在大興則開仕進之路而官使之官使之<lb/>
矣危急之際又以腹心倚之顧以盡此身以荅萬<lb/>
分耳是則忠義奮發不謂之素定於胸中可乎是<lb/>
可銘也乃爲論次之君尚多可稱弗著著所以與<lb/>
享於褒忠者銘曰<lb/>
<pb n="KR4d0420_SBCK_027-12b"/>
　墓木柏松碑石蛟蛇君得所以歸而行路齎嗟<lb/>
　莫嗇者才賦君則多沉潜而剛悃幅而無華曾<lb/>
　是象胥孰從漸摩主恩岱崧我乃負荷何以矢<lb/>
　之之死靡它參乎吾前不磷於磨寜以四方之<lb/>
　彊偕妾婦而媕婀河源九天放爲頽波砥柱中<lb/>
　流終古不頗彼羙人兮何直去裔而即華匪我<lb/>
　前知神理不遐漠貂七葉其必爾家<lb/>
　　　　贈鎮南軍節度使良佐碑<lb/>
天興元年六月乙亥尚書左丞臣蹊上故禦侮中<lb/>
郎将陳和尚死節事且言臣以使事至朔方有爲<lb/>
<pb n="KR4d0420_SBCK_027-13a"/>
臣言者中國百餘年唯飬得一陳和尚耳乞褒贈<lb/>
如故事以勸天下事聞詔贈鎮南軍節度使尚書<lb/>
省擇文臣與相徃来而知其生平者爲褒忠廟碑<lb/>
宰相以東曹椽吏部主事臣某應詔臣嘗考於朋<lb/>
友之際漢李陵以力盡䧏匈奴武帝族其家隴西<lb/>
士大夫至以李氏爲媿而司馬遷亦以陵故而下<lb/>
𧖟室盖天倫之重羙有以相成惡有以相及所繫<lb/>
之大如此惟鎮南之事壮矣以聖朝丞學之臣之<lb/>
多而猥用下臣槩之古人所以爲辱者臣與有榮<lb/>
焉謹百拜稽首而論次之按蕭王諸孫曰乞哥者<lb/>
<pb n="KR4d0420_SBCK_027-13b"/>
於國姓爲踈属其上世以上京軍戍天徳因而家<lb/>
焉泰和南征有功授同知階州軍州事及階州反<lb/>
爲宋戰於嘉陵江之上死之是生鎮南鎮南諱彛<lb/>
字良佐以小字陳和尚行貞祐中年二十餘北兵<lb/>
破豊州執之而北時從兄安平都尉鼎亦以力戰<lb/>
沒入北中二人者名爲群從而義均同父故鎮南<lb/>
之母留豊州而安平母事之鎮南居帳下歲餘託<lb/>
以省母乞南還北人以一卒監之至豊乃與安平<lb/>
殺監卒奪十餘馬奉大夫人而南北軍覺合騎追<lb/>
之得由他道以免旣而失馬載大夫人以鹿角車<lb/>
<pb n="KR4d0420_SBCK_027-14a"/>
而兄弟共挽之南渡河朝廷官之安平得以世爵<lb/>
爲都綂鎮南試護衛中選宣宗知其材未㡬轉奉<lb/>
御安平行帥府事奏鎮南自随詔以提控從軍安<lb/>
平敬賢下士有古賢将之風辟太原王渥仲澤爲<lb/>
經歷官仲澤文章論議與雷淵李獻能相上下故<lb/>
鎮南得師友之天資髙明雅好文史自居侍衛日<lb/>
巳有秀才之目至是授孝經論語春秋左氏傳盡<lb/>
通其義軍中無事則窓下作牛毛細字如寒苦一<lb/>
書生仲澤愛其有可進之資示之新安朱氏小學<lb/>
書使知踐履之實識者知其非呉下阿蒙矣三年<lb/>
<pb n="KR4d0420_SBCK_027-14b"/>
安平罷帥職例為総領屯方城軍中有太和者與<lb/>
鎮防千户葛宜翁閗訟訴于鎮南鎮南在其兄軍<lb/>
中一軍之事皆與知之非特於其部曲然葛之事<lb/>
不直即量笞之葛素凶悍恥以理屈受杖竟欝欝<lb/>
以死留語其妻必報鎮南妻乃以侵官訟于朝且<lb/>
有挾私讎之愬積薪龍津橋之南約不得報則自<lb/>
焚朝廷乃繫鎮南方城獄國家百餘年累聖相承<lb/>
一以人命爲重凢殺人者之罪雖在宗室而與閭<lb/>
巷細民無二律南渡以後郡縣吏以榜掠過差輒<lb/>
得罪去者相踵也議者疑鎮南狎於禁近之習倚<lb/>
<pb n="KR4d0420_SBCK_027-15a"/>
兵閫以爲重不能如奉法之吏横恣之犯谷或有<lb/>
之使者承望風旨即當以大辟奏上乆之不能㳏<lb/>
鎮南聚書獄中而讀之盖亦以死自處矣安平病<lb/>
乆而愈明年詔提兵而西因朝京師上怪其瘦問<lb/>
卿寜以方城獄未决故耶卿第行吾今赦之矣明<lb/>
日䑓諌復有言後数月安平以物故聞始馳赦之<lb/>
有旨有司奏汝以私忿殺人私忿未必有至於非<lb/>
所得笞而彊之非故而何汝兄死矣失吾一名将<lb/>
今以汝兄故曲法赦汝計天下必有議我者他日<lb/>
汝奮發立功名國家有所頼人始當以我爲非妄<lb/>
<pb n="KR4d0420_SBCK_027-15b"/>
赦矣鎮南泣且拜悲動左右竟不得以一言爲之<lb/>
謝乃以白衣領紫微軍都綂再遷忠孝軍提控五<lb/>
年北兵犯大昌原勢甚張平章芮國公問誰可爲<lb/>
前鋒者鎮南出應命先巳沭浴易衣若将就木然<lb/>
者擐甲上馬不反顧是日以四百騎破勝兵八千<lb/>
乗勝逐北營帳悉遷而西三軍之士爲之振奮思<lb/>
戰有必前之勇盖用兵以来二十年始有此勝奏<lb/>
功第一手詔褒諭一日名動天下忠孝一軍皆回<lb/>
紇乃滿羗渾部落及中原人𬒳掠避罪而来歸者<lb/>
鷔狠陵突號難制之甚鎮南御之有方俯首聴命<lb/>
<pb n="KR4d0420_SBCK_027-16a"/>
弭耳帖伏東而東西而西易若駈羊豕而逐狐兔<lb/>
所過州邑常例所給之外一毫不犯毎戰則先登<lb/>
䧟陣疾若風雨諸軍倚以爲重六年有衞州之勝<lb/>
八年有倒廽谷之勝始自弛刑不四五遷爲中郎<lb/>
将官世襲於是四方内外知方城之獄聖天子所<lb/>
以定國是結民心厲士氣以弘濟於艱難者至矣<lb/>
其當之也不以一人之私而廢萬世之法其貸之<lb/>
也不以匹夫之細而傷天下之功不然則生殺與<lb/>
奪廷尉平一言之頃而决何至歷十有八月之乆<lb/>
耶陛下之所以御將鎮南之所以報國君臣之間<lb/>
<pb n="KR4d0420_SBCK_027-16b"/>
可以無媿千古矣副樞宻使蒲瓦無持重之略嘗<lb/>
一日夜馳二百里而趣小利諸将莫敢諌鎮南私<lb/>
爲同列言副樞以大将而爲剽刼之事今日得生<lb/>
口三百明日得牛羊一二千而士卒以喘死者不<lb/>
復計國家所積必爲是家破除盡去矣人以告蒲瓦<lb/>
蒲瓦一日置酒手勸諸将及鎮南蒲瓦曰汝嘗短長<lb/>
我又謂國家兵力當由我而盡至以比刑人時徳<lb/>
全誠有之以不鎮南飲酒竟徐曰有之蒲瓦見其<lb/>
無懼容漫爲好語云有過當面論無後言也元年<lb/>
鈞州䧟北軍下城即縱兵以防巷戰者鎮南避隠<lb/>
<pb n="KR4d0420_SBCK_027-17a"/>
處殺掠稍定即出而自言我金國大将欲見合按<lb/>
白事北兵以数騎夾之詣牙帳前問姓名曰我忠<lb/>
孝軍総領陳和尚大昌原之勝亦我衞州之勝亦<lb/>
我倒回谷之勝亦我死於亂軍則人将以我爲負<lb/>
國家今日明白死天下必有知我者矣北人欲䧏<lb/>
之斫其脛不爲屈脛折畫地大数語惡不可聞豁<lb/>
口吻至兩耳噀血而呼死至不絶北人義之有以<lb/>
馬酒酹之者云好男子他日再生當令我得之時<lb/>
年四十一銘亡<lb/>
　　　　輔國上将軍京兆府推官康公神道碑<lb/>
<pb n="KR4d0420_SBCK_027-17b"/>
　　　　銘<lb/>
維金朝入仕之路在近代爲最廣而出於任子者<lb/>
十之四國初監州懸酒稅亦以文資叅之故任子<lb/>
多至大官其不逹者猶得爼豆於大夫士之列大<lb/>
定以後雜用遼制罷文資之注酒使副者純用任<lb/>
子且増内廷供奉䑓儤直之目凡歴監當乆及課<lb/>
最者得他遷謂之岀職如唐人入流之比是後摧<lb/>
酤日増風俗随壊六七十年之間遂有愚賢　滯<lb/>
之嘆論者以爲此誠選曹泥法之弊至於㢘恥道<lb/>
䘮自同商販亦爲任子者有以来之然且以國家<lb/>
<pb n="KR4d0420_SBCK_027-18a"/>
舊人觀之使人人有士君子之清清慎自守不爲<lb/>
利惑有如吾輔國康公者其敢以今日任子法待<lb/>
之乎公諱某字徳璋康氏世爲遼陽人魯租某遼<lb/>
澄州刺史祖斌天㑹中進士仕爲咸平路轉運副<lb/>
使考道安不慕榮利優㳺郷里以讀書講道爲業<lb/>
臨終敕諸子言允人在仕籍豈有憂飢凍者事當<lb/>
從正貨利不得関諸心後用公貴累贈輔國上将<lb/>
軍京兆郡矦公即矦之長子也大定中以咸平君<lb/>
䕃歷邯鄲沂州酒官明昌五年積遷樂安塩使司<lb/>
管勾資㢘介動以䋲墨自撿佩服遺訓無敢失墜<lb/>
<pb n="KR4d0420_SBCK_027-18b"/>
及莅是職至家所食亦就市買之塩司所轄竈户<lb/>
舊出分例錢以資司官管勾歷三周歲乃成考所<lb/>
淂不下萬緡公皆讓之同官黄思忠不毫末取也<lb/>
諸管勾分辦歲課額外仍有積貯者謂之附餘管<lb/>
勾私用之有司視之以爲例而不禁也及公當受<lb/>
代悉籍所餘上之官使范文淵大爲驚異嘆曰康<lb/>
君奉公乃至此耶用課最當遷且本道提刑司薦<lb/>
公材可臨民七年得陞陳留令時旱巳久公下車<lb/>
而雨明年復旱民大艱食而無從賑貸之公出俸<lb/>
粟爲之倡縣豪傑共賛之所得至三萬斛全活不可<lb/>
<pb n="KR4d0420_SBCK_027-19a"/>
勝計雖旁縣亦有受其賜者承安二年冬朝㫖更<lb/>
定户籍異時郡縣通檢名爲聚訟豪民猾吏嚢槖<lb/>
爲姦若新増若舊乏徃徃不得其實徒長告訏而<lb/>
巳公精敏有幹局縣人之肥瘠先巳黙識之差次<lb/>
髙下一出其手籍既定無一人有言不平者秩滿<lb/>
赴常調吏工部連辟爲曹甸河防都提舉都水使<lb/>
者言於朝馬蹄埽河從東北流害田爲多閉之則<lb/>
由徐州東南入海所經皆葭菼荒穢之地河壖腴<lb/>
田可利東明諸縣乃檄公董其役而河水湍駛土<lb/>
木不能勝水面髙出堤上危欲奔潰巳報都水而<lb/>
<pb n="KR4d0420_SBCK_027-19b"/>
督之愈急公具香火禱河伯一昔水落丈餘時人<lb/>
以正直感通許之尋𬒳按察司薦泰和三年遷河<lb/>
北東路轉運司户籍判官五年選授襄陵令平陽<lb/>
縣十此爲難治公發姦擊彊尤更致力旬月之頃<lb/>
治效卓然明年秋在所蝗害稼已及縣境公率士<lb/>
庶齋沐致禱其日蝗徑過無留者復爲按察司所<lb/>
保八年授京兆府推官公仁心爲質加更事之乆<lb/>
故决獄之際多所平反京兆大府公使庫例有所<lb/>
給官屬月酒常費之餘率賣之民間公獨以爲不<lb/>
可甞謂所親言酒果有定額吾屬侵縣官而益私<lb/>
<pb n="KR4d0420_SBCK_027-20a"/>
藏非害公乎三白渠業户每以爭水爲訟或至殺<lb/>
人浚渠京兆檄幕官行視幕官奉故事徃不加意<lb/>
公受檄爲親至渠上求致訟之故果得石刻記渠<lb/>
以青石爲之地盖渠路歲乆爲泥滓填塞受水纔<lb/>
半分溉不能給因閧起而爭之公率役夫浚渠以<lb/>
石地爲限渠深常歲丈餘自是無致訟者俄致仕<lb/>
愛林慮山水有終焉之志以貞祐二年五月之五<lb/>
日遘疾終于私第之正寢累官輔國上将軍護軍<lb/>
京兆郡矦食邑千户食實封一百户兩娶髙氏俱<lb/>
封京兆郡矦夫人子男一人瑭興定五年擢詞賦<lb/>
<pb n="KR4d0420_SBCK_027-20b"/>
進士第官正奉大夫鈞州刺史權沁南軍節度使<lb/>
兼懐州招撫使孫男二人天英世英孫女三人曽<lb/>
孫女一人俱尚㓜瑭以癸卯十月十有二日奉公<lb/>
之柩葬於林慮縣三陽里東南原禮也旣卒事以<lb/>
公事状来謂某言劉内翰極之誌先府君墓巳納<lb/>
之壙中矣神道有碑碑當有銘敢質之以爲請某<lb/>
於瑭爲同年生義不得辭乃爲之銘并叙其平生<lb/>
如此其銘曰<lb/>
　秩侯其腴山澤其癯身處脂膏不以自濡執法<lb/>
　與㳺御史與居退食自公飲水飯𬞞清白所遺<lb/>
<pb n="KR4d0420_SBCK_027-21a"/>
　吾以觀發源之水初士不於材相彼㓗汙百藝<lb/>
　不足一節有餘趙張三王之治聲非不藹如使<lb/>
　九徴至焉而有所愧君子盗諸貪夫我愚曲士<lb/>
　我迂我愚我迂不與義俱無碑有銘大書特書<lb/>
　是維古㢘吏之墓可勿表歟<lb/>
　　　　奉國上将軍武廟署令耶律公墓誌銘<lb/>
公諱辨才遼太祖長子東丹王之八世孫曽祖諱<lb/>
内刺贈定逺大将軍祖諱聿魯考諱履章宗明昌<lb/>
初拜尚書右丞謚文獻公生三子公其長也資倜<lb/>
儻軀幹雄偉毎以志節自負不甘落人後年十八<lb/>
<pb n="KR4d0420_SBCK_027-21b"/>
以門資試護衞校射者餘七百人皆天下之選而<lb/>
公中第三俄以公事免泰和中從軍南征攻取三<lb/>
関以十一騎䡖身入光州時宋巳復三関復奪而<lb/>
出身𬒳十三創以功授兾州録事判官轉曹州司<lb/>
候中夏受兵山東西路行䑓檄公戍東平尋詣北<lb/>
軍議和事遂爲所刼行及居庸関潜謀帰國奪老<lb/>
㓜數萬入都城宣宗嘉其功授順天軍節度副使<lb/>
賞賜鉅萬扈從南渡奏充孟津提控興定中選授<lb/>
京兆府兵馬使靜難軍節度副使左䧏河中府判<lb/>
官復次同知睢州軍州事兼歸徳府推官歷中京<lb/>
<pb n="KR4d0420_SBCK_027-22a"/>
兵馬副都指揮使召見問以軍政利害公慷慨爲<lb/>
之言将相多非其材遂忤權貴出爲許州兵馬鈴<lb/>
轄召授武廟署令壬辰正月公之季弟今中書令<lb/>
楚才奉命理索公昆季北歸二月朔諭㫖於隆徳<lb/>
殿公涕泣請留死汴京哀宗幸和事可成賜金幣<lb/>
固遣之公歸留寓真定以丁酉歲十一月十有一<lb/>
日春秋六十有七遘疾終夫人靖氏前公卒子男<lb/>
一人曰鏞男孫二人曰誌公奴謝家奴皆尚㓜鏞<lb/>
以癸卯秋九月奉公之柩葬於義州弘政縣東南<lb/>
郷之先塋鏞弱冠而有老成之風以甞從予學来<lb/>
<pb n="KR4d0420_SBCK_027-22b"/>
請銘故畧爲次第之其銘曰<lb/>
　以射則絶傳以戰則無當前虎視鷹楊而風義<lb/>
　凛然材則人耦竒則天賫志一棺埋辭九淵千<lb/>
　年而見白日尚有望於攓蓬之賢<lb/>
遺山先生文集卷之二十七<lb/>
</p>
<p>
</p>
  </div>
</body>
</text>
</TEI>
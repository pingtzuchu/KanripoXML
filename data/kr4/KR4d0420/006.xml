<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0420_SBCK_006-1a"/>
遺山先生文集卷第六<lb/>
　　樂府<lb/>
　　　　天門引<lb/>
秦王深居不得近從破衡成欲誰信白頭㳺客困<lb/>
咸陽憔悴黄金百斤盡海中仙人黄鵠舉大咲人<lb/>
間争腐䑕丈夫何意作蘇秦六印才堪警兒女古<lb/>
来多為虚名老不見阿房净如掃千年虎豹守天<lb/>
門一日牛羊卧秋草<lb/>
　　　　蛟龍引<lb/>
古劒咸陽墓中得抉開青雲見白日蛟龍地底氣<lb/>
<pb n="KR4d0420_SBCK_006-1b"/>
如虹土花千年不敢蝕洪鑪烈蜭𥘉騰精横海巳<lb/>
覺無長鯨世上元無倚夫手匣中誰解不平鳴割<lb/>
城恨不逢相如佐酒恨不逢朱虗尚方未入朱雲<lb/>
請盟槃合與毛生俱誰念田文坐中客只将弹鋏<lb/>
嘆無魚<lb/>
　　　　湘夫人詠<lb/>
木蘭芙蓉滿芳洲白雲飛来北渚逰千秋萬歲帝<lb/>
郷逺雲来雲去空悠悠秋風秋月沅江渡波上寒<lb/>
烟引輕素九疑山髙猿夜啼竹枝無聲堕殘露<lb/>
　　　　湘中詠<lb/>
<pb n="KR4d0420_SBCK_006-2a"/>
楚山䳽鳴風雨秋楚岸猿啼送客舟江山萬古騷<lb/>
人國猿鳥無情也觧愁西北長安遠於日慿君休<lb/>
上岳陽樓<lb/>
　　　　孤劔詠<lb/>
欝欝重欝欝夜半長太息吟成孤劒詠門外山鬼<lb/>
泣清霜稜稜風入骨殘月耿耿燈映壁君不見一<lb/>
飢縛壮士僵卧時自惜黄鵠一舉摩蒼天誰念樊<lb/>
籠束脩翼<lb/>
　　　　渚蓮怒<lb/>
阿溪何許来素面涴風雨寂寞烟中魂依依欲誰語<lb/>
<pb n="KR4d0420_SBCK_006-2b"/>
　　　　芳華怨<lb/>
娃兒十八嬌可憐亭亭裊裊春風前天上仙人玉<lb/>
爲骨人間畫工畫不岀小小油壁車軋軋出東華<lb/>
金縷盤雙帯雲𥚑踏鴈沙一片朝雲不成雨𬒳風<lb/>
吹去落誰家少年豈無㤙澤候金鞍綉㡌亦風流<lb/>
不然典取鷫鸘䘮四壁相如堪白頭金谷樓䑓悄<lb/>
無主燕子不来花着雨只知環珮作離聲誰向琵<lb/>
琶得私語無情<graphic n="KR1484" url="https://raw.githubusercontent.com/kanripo/KR-Gaiji/master/images/KR1484.png" mimeType="image/png"/>鶒翡翠兒有情蜂雄蛺蝶䳄勸<lb/>
君滿酌金屈巵明日無花空折枝<lb/>
　　　　後芳華怨<lb/>
<pb n="KR4d0420_SBCK_006-3a"/>
江南破鏡飛上天三五二八清光圎豈知汴梁破<lb/>
來一千日寂寞菱花仍半邉白沙漫漫車轆轆鯤<lb/>
鷄絃中杜䳌哭塞門憔悴人不知枉爲珠娘怨金<lb/>
谷樂府𥘉唱娃兒行彈棊局平心不平只今雄蜂<lb/>
雌蝶两不死老眼天公如有情白玉搔頭綠雲髪<lb/>
玫瑰面脂透肉滑春風着人無氣力不必相思觧<lb/>
銷骨洛花絶品姚家黄楊州銀紅一國香千圍萬<lb/>
繞看不足雨打風吹空㫁腸丹砂萬年薬金印八<lb/>
州督不及秦宫一生花裏活長門曉夕壽相如儘<lb/>
著千金買痟渇<lb/>
<pb n="KR4d0420_SBCK_006-3b"/>
　　　　結楊桞怨<lb/>
長樂坡前一盃酒鄭重行人結楊栁可憐楊桞千<lb/>
萬枝看看盡入行人手輕烟細雨綠相和淄亂春<lb/>
風態度多路人愛是風流樹無柰朝攀暮折何朝<lb/>
攀暮折何時了不道行人暗中老素衣今日洛陽<lb/>
塵白髪明朝塞城草栁色年年歲歲青關人何事<lb/>
管離情春風誰向丁寜道折㫁柔條莫再生<lb/>
　　　　秋風怨<lb/>
碧瓦髙梧響踈雨坐倚薫籠時獨語守宫一着死<lb/>
生休狗走鷄飛莫爲女雲間簫皷夜厭厭禁漏誰<lb/>
<pb n="KR4d0420_SBCK_006-4a"/>
将海水添一春門外羊車過又見秋風拂翠簾揔<lb/>
把丹青怨迴壽不知猶有竹枝塩<lb/>
　　　　歸舟怨<lb/>
渡頭楊栁青復青閨中少婦動離情只從問得狂<lb/>
夫䖏夜夜夣到洛陽城南風吹櫓聲北鴈鳴嚶嚶<lb/>
江流望不極相思春草生<lb/>
　　　　征人怨<lb/>
瀚海風烟掃易空玉關歸路幾時東塞垣可是秋<lb/>
寒早一夜清霜滿鏡中<lb/>
　　　　塞上曲<lb/>
<pb n="KR4d0420_SBCK_006-4b"/>
平沙細草散羊牛一簇征人在戍楼忽見隴頭新<lb/>
鴈過一時廻首望南州<lb/>
　　　　西樓曲<lb/>
㳺絲落絮春漫漫西樓䁱晴花作團樓中少婦弄<lb/>
瑶瑟一曲未終坐長嘆去年與郎西入關春風浩<lb/>
蕩随金鞍今年疋馬妾東還零落芙蓉秋水寒并<lb/>
刀不剪東流水湘竹年年露痕紫海枯石爛两鴛<lb/>
鴦只合雙飛便雙死重城車馬紅塵起乾鵲無端<lb/>
爲誰喜鏡中獨語人不知欲挿花枝淚如洗<lb/>
　　　　後平湖曲<lb/>
<pb n="KR4d0420_SBCK_006-5a"/>
越女顔如花呉兒㓗於王天教並墻居不着同𬒳<lb/>
宿美人一笑千黄金連城不博百年心樓上墻頭<lb/>
無一物暮㸑朝㫪一生足秋風拂羅裳秋水照紅<lb/>
粧舉頭見郎至低頭采蓮房郎心只如菱刺短妾<lb/>
意未覺藕絲長與郎期何許眼礙同舟女春波澹<lb/>
澹無盡情雙星盈盈不得語十里平湖艇子遅岸花<lb/>
汀草伴人歸駌鴦驚起東西去唯有蜻蜓接翅飛<lb/>
　　　　洧川行<lb/>
洧川道邉日欲西誰家少婦掩靣啼漫漫長路行<lb/>
不徹粉綿鏡衣手自携自言娼家女家在梁門東<lb/>
<pb n="KR4d0420_SBCK_006-5b"/>
夫婿輕薄兒新人不相容憶𥘉在家時只辦放嬌<lb/>
慵爺娘惜女如惜玉近前細着面發紅無端嫁作<lb/>
蕩子婦流落棄擲風埃中可憐桃李花顔色嬌䝉<lb/>
茸朝看花枝好暮看花枝空安得明珠三百斛重<lb/>
簾複幕圍春風<lb/>
　　　　長安少年行<lb/>
黄衫少年如玉筆生長侯門人不識道逢豪客問<lb/>
姓名柚把金鞭側身揖卧駞行橐錦帕䝉石榴壓<lb/>
漿銀作筒八月蒼鷹一片雪五花驕馬四蹄風日<lb/>
暮新豊原上獵三更歌舞㶚橋東<lb/>
<pb n="KR4d0420_SBCK_006-6a"/>
　　　　黄金行<lb/>
王郎少年詩境新氣象慘澹含古春筆頭仙語復<lb/>
鬼語只有温李無他人天公着詩貧子身子曽不<lb/>
知乃自神人間不買詩名用一片青衫衡霍重兒<lb/>
貧女冨母两心何論同𫀆不同夣入門喚婦不下<lb/>
機淚子垢面兒啼飢君詩只有貧女謡何曽夣見<lb/>
金縷衣外家翁媪日有語嫁女書生徒爾爲昆陽<lb/>
城下三更酒醉膽輪囷挿星斗一昔詩腸老蛟吼<lb/>
十尺長人堕車走斫頭不屈三萬言欲向何門復<lb/>
伭首何人壽我黄金千使君破鏡飛上天<lb/>
<pb n="KR4d0420_SBCK_006-6b"/>
　　　　隋故宫行<lb/>
渭川楊桞先得春二月鶯啼百囀新長春宫中千<lb/>
樹錦緩日晴雲思煞人君王半醉唱呉歌絳仙起<lb/>
舞嚬翠蛾呉兒謾說曽行樂三十六宫能幾多千<lb/>
秋萬古金銀闕海没三山一毫髪繁華夣覺人不<lb/>
知留得寒螿泣秋月<lb/>
　　　　觧劒行<lb/>
古劒黒於<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>欝欝動星文摩挲二十年今日持贈<lb/>
君長鯨皷浪三山没知君不是泥中物䄂間一卷<lb/>
白猿書未分持刀買黄犢牡懐風雲欝沉沉慚媿<lb/>
<pb n="KR4d0420_SBCK_006-7a"/>
漂母無千金長安侏儒飽欲死萬古不觧天公心<lb/>
北風浩浩吹行客隴水無聲雪花白荆卿墓頭秋<lb/>
草乾擊筑行歌欲誰識君不見秦相五羖皮去時<lb/>
烹雞炊扊扅又不見敝䘮蘇季子合從歸来印纍<lb/>
纍丈夫堕地自有萬里氣翕忽変化安能知大冠<lb/>
如箕望吾子冨貴同生亦同死<lb/>
　　　　征西壯士謡<lb/>
三十未有二十強手内虵矛丈八長揔爲官家金<lb/>
印大不怕百死向沙埸捉却賀蘭山下賊金鞍綉<lb/>
帽好還鄊<lb/>
<pb n="KR4d0420_SBCK_006-7b"/>
　　　　望雲謡<lb/>
涉江采芙蓉芙蓉待秋風登山采蘭苕蘭苕霜早<lb/>
彫羙人亭亭在雲霄欎揺行歌不可招湘絃沉沉<lb/>
冩幽悠愁心歴亂如曵蠒金支翠蕤紛在眼春草<lb/>
迢迢春波逺<lb/>
　　　　望歸吟<lb/>
塞雲一抺平如截塞草離離卧榆葉長城窟深戰<lb/>
骨寒萬古牛羊飲寃血少年錦帶佩呉鈎獨騎疋<lb/>
馬覔封侯去時只道從軍樂不道關山空白頭北<lb/>
風吹沙雜飛雪弓絃有聲凍欲折寒衣昨夜洛陽<lb/>
<pb n="KR4d0420_SBCK_006-8a"/>
来腸断空閨搗秋月年年歲歲望還家此日歸期<lb/>
轉未涯誰與南州問消息㡬時重拜李輕車<lb/>
　　　　梁園春五首<hi>車駕遷汴京後作</hi>
軍從南去三迴勝雪自冬来二尺強今歲長春多<lb/>
樂事内家應舉萬年觴<hi>長春徳陵誕節名</hi>
暖入金溝細浪添津橋楊桞綠纎纎賣花聲動天<lb/>
街逺㡬處春風掲綉簾<lb/>
上苑春濃晝景閑綠雲紅雪擁三山宫墻不隔東<lb/>
風断偷送天香到世間<lb/>
樓觀沉沉細雨中出墻花木亂青紅朱門不觧蔵<lb/>
<pb n="KR4d0420_SBCK_006-8b"/>
春色燕宿鶯喧處處通<lb/>
雙鳯簫聲隔綵霞宮鶯催賞玉谿花誰憐䴡澤門<lb/>
邉桞瘦倚東風望翠華<hi>龍徳宫有玉谿舘麗澤燕都西門名</hi>
　　　　探花詞五首<lb/>
禁裏蒼龍啓九關殿前鸚鵡唤新班沉沉綠樹鞭<lb/>
聲遠嫋嫋薫風扇影閑<lb/>
浩蕩春風入綉鞍可憐東野一生寒皇州花好無<lb/>
人管不用新郎走馬看<lb/>
六十人中数少年風流誰占探花筵阿欽正使才<lb/>
情盡猶欠張郎白玉鞭<hi>李欽用二十七張夣祥少一歲人未婚云</hi>
<pb n="KR4d0420_SBCK_006-9a"/>
羙酒清歌結勝㳺紅衣先爲渚蓮愁曲江共說櫻<lb/>
桃宴不見西園風露秋<lb/>
人物風流見藹然逼人佳筆巳翩翩龍津春色年<lb/>
年在莫着新㗸惱必先<lb/>
　　　　獵城南<lb/>
翩翩㳺俠兒白馬如疋練朝出城南獵暮趂軍中<lb/>
宴北平有真虎愛惜腰間箭<lb/>
　　　　春風来<lb/>
春風来時瑶草芳綠池珠樹宿鴛鴦春風去後瑶<lb/>
草歇来鴻去燕遥相望鴛鴦不得雙燕鴻天一方<lb/>
<pb n="KR4d0420_SBCK_006-9b"/>
姢姢愁眉色静與遥山長錦衾復羅薦夣語相思<lb/>
怨月明烏夜啼空閨淚如霰<lb/>
　　　　幽蘭<lb/>
仙人来從舜九疑辛夷爲車桂作旂䟽麻導前杜<lb/>
若隨披猖芺蓉散江籬南山之陽草木腓澗崗重<lb/>
複人迹希蒼崖出泉懸素霓脩然獨立風吹衣問<lb/>
何爲来有所期歲云暮矣胡不歸鈞天帝居清且<lb/>
夷瑶林玉樹生光輝自棄中野誰當知霰雪慘慘<lb/>
清入肌寸根如山不可移雙麋不返夷叔飢飲芳<lb/>
食菲尚庻㡬西山高高空蕨薇露槃無人薦湘纍<lb/>
<pb n="KR4d0420_SBCK_006-10a"/>
山鬼切切雲間悲空山月出夜景㣲時有彩鳯来<lb/>
雙棲<lb/>
　　　　梅華<lb/>
去歲梅華晚今歲梅華早和羙要佳實春風莫草草<lb/>
　　　　寳鏡<lb/>
寳鏡掛秋水青娥紅粉粧春風不相識白地断肝腸<lb/>
　　　　續小娘歌十首<lb/>
呉兒㳂路唱歌行十十五五和歌聲唱得小娘相<lb/>
見曲不觧離郷去國情<lb/>
北来㳺騎日紛紛断岸長堤是陣雲萬落千村藉<lb/>
<pb n="KR4d0420_SBCK_006-10b"/>
不得城池留着護官軍<lb/>
山無洞穴水無船單騎駈人動数千直使今年留<lb/>
得在更教何處過明年<lb/>
青山髙處望南州漫漫江水遶城流願得一身随<lb/>
水去直到海底不迴頭<lb/>
風沙昨日又今朝踏碎鵶頭路更遥不似南橋騎<lb/>
馬日生紅七尺繋郎腰<lb/>
鴈鴈相送過河来人歌人哭鴈聲哀鴈到秋来却<lb/>
南去南人北渡㡬時廻<lb/>
竹溪梅塢静無塵二月江南烟雨春傷心此日河<lb/>
<pb n="KR4d0420_SBCK_006-11a"/>
平路千里荆搸不見人<lb/>
太平婚嫁不離郷楚楚兒郎小小娘三百年來涵<lb/>
飬出却将沙漠換牛羊<lb/>
飢鳥坐守草間人青布猶存舊領巾六月南風一<lb/>
萬里若爲白骨便成塵<lb/>
黄河千里扼兵衝虞虢分明在眼中爲向淮西諸<lb/>
将道不湏誇說蔡州功<lb/>
遺山先生文集卷第六<lb/>
</p>
<p>
</p>
  </div>
</body>
</text>
</TEI>
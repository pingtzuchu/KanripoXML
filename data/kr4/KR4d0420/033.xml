<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0420_SBCK_033-1a"/>
遺山先生文集卷第三十三<lb/>
　　記<lb/>
　　　鄧州新倉記<lb/>
觀察判官曹君徳甫以書扺某云武勝一軍雄殿<lb/>
南服重兵所宿兼倍諸道故廪庾之積尤為吾州<lb/>
之大政今漆水公之鎮是邦也至之日即以新倉為<lb/>
事度材于山賦庸于兵心計手授百堵皆作盖經<lb/>
始于正大六年之八月而㫁手于八年之四月文<lb/>
石既具子為我記之某以為天下之為食者莫勞<lb/>
于農而其不害于農農之力至于今極矣嘘牛而<lb/>
<pb n="KR4d0420_SBCK_033-1b"/>
耕曝背而耘十人之勞不能給一人之食水旱霜<lb/>
雹螟蝗蟊蠈凡害于稼者不論也用兵以來調度<lb/>
百出常賦所輸皆創夷之民終歲勤動不得以養<lb/>
其父母妻子而以之佐軍興者兵則恃農而戰農<lb/>
則恃戰而耕朝廷旰食宵衣惟榖之恤勸農冠盖<lb/>
相望于道廪人之制非不具俻而有司或不能奉<lb/>
承精粗之不齊陳腐之不知度量之不同薄領之不<lb/>
一收貯之不謹啓閉之不時訶禁之不嚴檢察之不<lb/>
恒冐濫之不䆒請託之不絶一隙所開百姦乗之<lb/>
百家之所歛不足以給雀鼠之所耗一邑之所入不<lb/>
<pb n="KR4d0420_SBCK_033-2a"/>
足以𥙷風雨之所敗四方承平粒米狼戻時然且<lb/>
不可况道殣相望之後乎然則有能為國家重民<lb/>
食而謹軍賦者業文之士宜喜聞而樂道之也唯<lb/>
公為徐為陜為鳯翔為京兆為洛陽盡力民事二<lb/>
十年于玆知民之所難知戦之所資知廢政之不<lb/>
可不舉知積弊之不可不去是役也易腐敗為堅<lb/>
整廣狹陋為宏敞增卑濕為爽塏導壅蔽為開廓<lb/>
環以復垣鍵以重扄圭撮有經新陳有次暵曝有<lb/>
所檢視有具出入有籍巡衛有卒條畫周宻截若<lb/>
畫一萬箱踵來千倉日盈陳陳相因如岡如陵望<lb/>
<pb n="KR4d0420_SBCK_033-2b"/>
之巍然有以増金城湯池之重京師仰給于是乎<lb/>
張本某属吏也知公為詳故并著其設施如此四<lb/>
月二十三日儒林郎南陽縣令武騎尉賜緋魚袋<lb/>
元某記<lb/>
　　　南陽縣令題名記<lb/>
為縣難為南陽尤難由漢以來千百年居是邦者<lb/>
不知其㡬何人獨召杜有父母之稱其餘則有問<lb/>
姓名而不知者可謂尤難矣自功利之說行王伯<lb/>
之辨興墮窳者淂以容其姦而振厲者無以盡其<lb/>
力盖嘗疑焉仁人君子正其誼不謀其利明其道<lb/>
<pb n="KR4d0420_SBCK_033-3a"/>
不計其功與夫安静之吏悃愊無華日計不足月<lb/>
計有餘者理誠有之然唐虞之際司空則平水土<lb/>
后稷教民稼穡司徒則敬敷五教在寛士明于五<lb/>
刑虞則若予上下草木鳥獸伯與禮夔典樂龍納<lb/>
言三載考績三考黜陟幽明君臣相敕率作興事必<lb/>
于成而後巳謂之不計其功也而可乎漢宣帝之治<lb/>
樞機宻而品式具上下相安莫敢苟且政平訟理<lb/>
固出于良二千石徳譲之風至于摘奸伏擊豪右<lb/>
敢悍精敏砉砉雋快如刃之發于硎者亦多矣三<lb/>
代之民治漢之民亦治孰王孰伯必有能辨之者<lb/>
<pb n="KR4d0420_SBCK_033-3b"/>
嗚呼道䘮乆矣召杜之政豈人人能之准稍自振<lb/>
厲不入于墮窳斯可矣若夫碌碌自保寂寥而無<lb/>
所聞去之日使人問姓名而不能知雖居是邦謂<lb/>
之未嘗居是邦可也年月日某記<lb/>
　　　吏部掾屬題名記<lb/>
吏部為六曹之冠自前世號為前行官属府史由<lb/>
中後行而進者皆以為榮焉國朝故事掾属之分<lb/>
有左右選右選之在吏曹者徃徃至公卿逹官然<lb/>
不能終更者亦時有之古人以為吏猶賈然賈有<lb/>
賢有愚賢賈之取廉日計不足月計有餘愚賈之<lb/>
<pb n="KR4d0420_SBCK_033-4a"/>
求無紀極舉身以狥貨反為所累者多矣此最善<lb/>
喻者自風俗之壊上之人以徒隷遇佐史甚者先<lb/>
以機詐待之㢘恥之節廢苟且之心生頑鈍之習<lb/>
成實坐于此夫以天下銓綜之係與夫公卿逹官<lb/>
之所自出乃今以徒隷自居身辱而不辭名敗而<lb/>
不悔甚矣人之不自重也乃録南幸以來名姓凡<lb/>
若干人刻之石孰善孰惡孰由此而逹孰由此而<lb/>
敗觀者當自知之得以監焉正大二年五月日儒<lb/>
林郎權國史院編修官元某記<lb/>
　　　警巡院𪠘署記<lb/>
<pb n="KR4d0420_SBCK_033-4b"/>
汴京官府寺舍百年以來無復其舊車駕南渡百<lb/>
司之洽徃徃以民居為之如兩警院之繁劇緊要<lb/>
者亦無定所焉夏津宋侯之領右院也以為吾之<lb/>
職有前世長安洛陽令之重其權則又右內史之所<lb/>
分乃今僑寓于編户細民之間余也不敏就得以<lb/>
倥偬為辭後之君子奚頼焉陛級之不崇何以示<lb/>
民寝䖏之不飾何以待賢貴賤無章上下混淆則<lb/>
又非所以謹官常而侈上命也乃以故事請于縣<lb/>
宫乆之得故敎授位于樂善坊之東教官廢乆屋<lb/>
為民居鏬漏邪傾風雨弗庇矦以暇時易而新之<lb/>
<pb n="KR4d0420_SBCK_033-5a"/>
治有<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>事寝有堂奥厨庫井廐以次成列外周以<lb/>
垣內鍵以門不私困不公滯盖百日而後成即以<lb/>
其事屬余記之竊嘗謂治人者食于人勞其心者逸<lb/>
其身于此有人焉朝夕從事使斯民也皆得其所<lb/>
欲安民安矣至于吾身之所以安則謂之私而不<lb/>
敢為夫豈人情也哉履屐之間可以用極皷鍾之<lb/>
未可以觀政若曰此猶傳舍耳不足用心于其間<lb/>
君子以為不智可也故子樂為書之侯名九嘉字<lb/>
飛卿擢進士甲科文采風流照映一時歴髙陵三<lb/>
水藍田扶風四縣令皆有能聲云正大二年五月<lb/>
<pb n="KR4d0420_SBCK_033-5b"/>
日儒林郎權國史院編低官元某記<lb/>
　　　創開滹水渠堰記<lb/>
州倅定襄李侯介于教官劉浚明之深以滹水新<lb/>
渠記為請曰滹水之源出于雁門東山之三泉過<lb/>
繁畤遂為大川放而出忻口並北山而東去僕所<lb/>
居横山為不逺上世以來知水利可興故甞興之<lb/>
由宋尔朱氏而下凡三人焉尔朱丘村人家有賜<lb/>
田百頃因以雄吾郷役家之僮奴欲從忻口分支<lb/>
流為渠郷之人以是家公為較固之計莫有助之<lb/>
者且姍笑之因自沮而罷大定戊子無畏荘信武<lb/>
<pb n="KR4d0420_SBCK_033-6a"/>
喬公號稱十萬喬氏者度其財力易于與造復以<lb/>
渠為事開及日陽里農民以盗水致訟有避罪而<lb/>
就死者事出于瞹眛甲乙鈎連無從開釋役夫散<lb/>
歸至以水田為諱承安中吾里齊全羡率鄉曲大<lb/>
家按喬公故迹欲終成之而竞亦不成僕不自度量<lb/>
以先廣威甞與齊共事思卒前業頼縣豪傑郷父<lb/>
兄子弟伙助之歴二年之乆僅有所立盖經始於<lb/>
壬寅之八月𧺫湯頭嶺西之白村上下逾六十里<lb/>
經建安口乃合流又明年之三月既望合鄉人預<lb/>
議洎執役者置酒張樂以落之老㓜欣快驩呼動<lb/>
<pb n="KR4d0420_SBCK_033-6b"/>
地出平昔所望之外宜有文辭以垂示永乆幸吾<lb/>
子留意焉余以謂立功立事必天時人事合而後<lb/>
可然繫于人事者為尤多曩余官西南鄧之屬邑<lb/>
多水田業户餘三萬家長溝大堰率因故蹟而増<lb/>
築之而其用力有不可勝言者試一二考之夫水<lb/>
在天壌問為至平且善利萬物而不争有餘者損<lb/>
之不足者𥙷之時乃天之道兼并之家力足以制<lb/>
卑貧而賄足以侮文法身私九里之潤人無一溉<lb/>
之益者多矣以至平為不平不争為必争𥙷有餘損<lb/>
不足傷水之性逆天之道覆車之轍前後相接田<lb/>
<pb n="KR4d0420_SBCK_033-7a"/>
野細民有敢復與大豪共公者乎矧夫非大變之<lb/>
後無不争之田非婁豐之年無供役之食事艱於<lb/>
慮始人習於惡勞賢否異情理難脗合彼巳分利<lb/>
孰為綱維故雖有萬折必東之心而終屈於七遇<lb/>
皆北之勢使臨之以公上之命且無望于必成况<lb/>
創始于鄉社二三之議乎有其時而乏其人有其<lb/>
人而無其志力不前勝事必後艱大哉志乎唯強<lb/>
也故能立天下之懦唯堅也故能易天下之難由<lb/>
是而克之關輔之三白㐮樊之黔蘆皆此物也故<lb/>
嘗謂江鄉澤國巧於用水凢可以取利者無不盡<lb/>
<pb n="KR4d0420_SBCK_033-7b"/>
舉鍤投袂隨為豐年今河朔州郡非無川澤而人<lb/>
不知有川澤捐可居之貨失當乗之機如愚賈操<lb/>
金昧于貿遷之術旱暵為虐乃無以療之求象龍<lb/>
候啇羊坐為焚尫暴巫禳禬家之所悮搏手困窮<lb/>
咎将誰執方新渠之成也余徃觀焉流波沄沄浄<lb/>
㵊盈溝若大有力者擁之而前農事奮興坐享豐<lb/>
潤禾麻蔽麥欝欝彌望計所收拾如有以相之夫<lb/>
孤倡而合衆力一善而兼萬夫蹔勞而有亡窮之<lb/>
利若李矦者其可謂有志之士矣雖然水利之在<lb/>
吾州者非特滹河而巳也出東門一舍少折而南<lb/>
<pb n="KR4d0420_SBCK_033-8a"/>
由三霍而東盡南邢之西其間無井邑無聚落無<lb/>
丘壟特沮洳之爍而已誠能引牧馬之水以合三<lb/>
㑹于蒙山之麓隄障有所出內有限纔費数千人<lb/>
之功平湖渺然當倍晉溪之十惜無大農尺一之<lb/>
版使扁舟落吾手中耳因記侯興建始末慨然有<lb/>
感于中故兼及之侯名子成先廣威用承直郎䕃<lb/>
當𥙷官州牒已上吏曹矣而新令限至朝請大夫<lb/>
者乃係班廣威詣登聞皷院自陳道陵從之預供<lb/>
奉者四百二十人仕至蠡州酒務使李侯所謂是<lb/>
以似之者歟年月日記<lb/>
<pb n="KR4d0420_SBCK_033-8b"/>
　　　市隱齋記<lb/>
吾友李生爲予言予㳺長安舍于婁公所婁隱者<lb/>
也居長安市三十年矣家有小齋號曰市隱徃來<lb/>
大夫士多爲之賦詩渠欲得君作記君其以我故<lb/>
爲之予曰若知隱乎夫隱自閉之義也古之人隱<lb/>
于農于工于啇于醫卜于屠釣至于愽徒賣漿抱<lb/>
關吏酒家保無乎不在非特深山之中蓬蒿之下<lb/>
然後爲隱前人所以有大小隱之辨者謂𥘉機之<lb/>
士信道未篤不見可欲使心不亂故以山林爲小<lb/>
隱能定能應不爲物誘出䖏一致喧寂兩忘故以<lb/>
<pb n="KR4d0420_SBCK_033-9a"/>
朝市爲大隱耳以予觀之小隱于山林則容或有<lb/>
之而在朝市者未必皆大隱也自山人索髙價之<lb/>
後欺松桂而誘雲壑者多矣况朝市乎今夫乾沒<lb/>
氏之属脅肩以入市疊足以登壠㫁利觜長距争<lb/>
捷求售以與傭兒販夫血戰于錐刀之下懸羊頭<lb/>
賣狗脯盗跖行伯夷語曰我隱者也而可乎敢問<lb/>
婁之所以隱柰何曰鬻書以爲食取足而已不害<lb/>
其爲廉以詩酒逰諸公間取和而已不害其爲髙<lb/>
夫㢘與髙固古人所以隱也子何疑焉予曰予得<lb/>
之矣予爲子記之雖然予於此猶有未滿焉者請<lb/>
<pb n="KR4d0420_SBCK_033-9b"/>
以韓伯休之事終其說伯林賣藥都市藥不二賈<lb/>
一女子買藥伯休執價不移女子怒曰子韓伯休<lb/>
邪何乃不二價乃嘆曰我本逃名乃今為兒女子<lb/>
所知棄藥徑去終身不返夫婁公固隱者也而自<lb/>
閉之義無乃與伯休異乎言身之文也身将隱焉<lb/>
用文之是求顯也奚以此為哉予意大夫士之愛<lb/>
公者強為之名耳非公意也君歸試以吾言問之<lb/>
貞祐丙子十二月日河東元某記<lb/>
　　　惠逺廟新建外門記<lb/>
晉溪神曰昭濟祠曰惠遠自宋以來云然然晉祠<lb/>
<pb n="KR4d0420_SBCK_033-10a"/>
本以祠唐候乃今以昭濟主之名實之紊乆矣不<lb/>
必置論盖魏齊而下晉陽有北門之重山川盤結<lb/>
士馬強盛天下名藩巨鎮無有出其右者此水去<lb/>
城纔跬歩間耳山之麓出两大泉噴薄湍駃流不<lb/>
数歩遂可以載舟楫匯為巨陂派為通渠稲塍蓮<lb/>
蕩延袤百餘里望之令人渺焉有呉兒洲渚之想<lb/>
若濟源之清曠蘇門之古澹濟南之秀潤以知水<lb/>
者言之皆吾餘波之所及也太平興國𥘉漢入於<lb/>
宋城闕雖毀而風物故在旁近之民擅灌溉之利<lb/>
春祈秋報惟神之為歸割牲釃酒日月不絶宫庭<lb/>
<pb n="KR4d0420_SBCK_033-10b"/>
靖深丹碧紛耀遺臺老樹朱楼畫舫承平游覧之<lb/>
盛予兒時尚及見之廟舊有殿有別殿有廊廡有<lb/>
門貞祐之兵迄仐三十年雖不盡廢而腐敗故暗<lb/>
極矣創罷之人迫於調度故未暇補葺父老過之<lb/>
有潸然出涕者南北路驆使寳坻髙候天輔憫外<lb/>
門之頽毁也力為新之起于辛丑之正月而成于<lb/>
其年之七月請予記之予謂昭濟廟之在吾晉有<lb/>
决不能廢者然其廢而興之則存乎人焉爾夫一<lb/>
門之役固不可謂之全功異時有以全功自任者<lb/>
安知其不自髙侯發之是可紀也故樂為之書明<lb/>
<pb n="KR4d0420_SBCK_033-11a"/>
年五月吉日新興元某記<lb/>
　　　順天府營建記<lb/>
清苑置于隋開皇末歴唐五代爲鄚州属縣宋境<lb/>
與遼接故改爲保塞重兵所宿常倍髙陽諸戍金<lb/>
朝既都燕陞縣爲州州仍以保名縣則復清苑又<lb/>
號且置順天莭度一軍太行諸山東走遼碣盤礴<lb/>
偃蹇挾大川以入于海而州居襟抱之下壁壘崇<lb/>
峻民物繁夥輦轂而南最爲雄鎮貞祐𥘉中夏受<lb/>
兵遂例有覆隍之變今萬户張候徳剛之起定興<lb/>
也𥘉保西山之東流堝隷經畧苗公累功至永定<lb/>
<pb n="KR4d0420_SBCK_033-11b"/>
軍節度使權元帥右都監及苗公為其副賈瑀所<lb/>
害侯慷慨憤發期必報瑀會麾下何伯祥獻苗公<lb/>
符節即推矦為長亊聞興定戊寅五月以矦留守<lb/>
中都行元帥府亊國兵由紫荊而下侯率所部陳<lb/>
于狼牙嶺馬跌為所執大帥以矦骯骿無所屈義<lb/>
而釋之且復舊職矦招降旁郡威佶並著遂下雄<lb/>
易安保諸州留戍滿城西山豪傑皆授印號為部<lb/>
曲兵勢大振滿城隘狹自不能容者歲丁亥乃移<lb/>
軍順天以遏信安行剽之黨時順天為蕪城者十<lb/>
五年矣矦起堂使宅之故基将留居之隨為水軍<lb/>
<pb n="KR4d0420_SBCK_033-12a"/>
所焚矦曰盗所以來揣我無固志耳堂復成吾且<lb/>
不歸矣于是立前鋒左右中翼四營以安戰士置<lb/>
行幕荒穢中披荆棘拾瓦礫力以營建為事適衣<lb/>
冠北渡得大名毛居節正卿如其材幹強敏足任<lb/>
倚辦署為幕府計議官兼領衆役矦心計手授俱<lb/>
有成筭正卿恱于見知勞不言倦底藴既展百廢<lb/>
具與承平時州民以井泉鹹鹵不可飲食為病滿<lb/>
城之東有南北泉南曰雞距以形似言北曰一畒<lb/>
以輪廣言宋十八塘濼發源于此二泉合流由城<lb/>
外濠出為减水口矦頋而嘆曰水限吾州跬歩間<lb/>
<pb n="KR4d0420_SBCK_033-12b"/>
耳竒貨可居乃棄之空虚無用之地吾能指使之則<lb/>
井泉有甘冽之變溝澮流惡又餘波之所及也乃<lb/>
度地之勢作為新渠鑿西城以入水水循市東行<lb/>
由古清苑㡬百舉武而北别為東流垂及東城又<lb/>
折而西双流交貫由北水門而出水之占城中者<lb/>
什之四淵綿舒徐青緑彌望為桞塘為西溪為南<lb/>
湖為北潭為雲錦　夏秋之交荷芰如繡水禽<lb/>
容與飛鳴下上若與■人共樂而不能去舟行其<lb/>
中投網可以得魚風雨鞍馬間令人渺焉有呉兒<lb/>
洲渚之想由是營■備以甲乙次第之則為北衙為<lb/>
<pb n="KR4d0420_SBCK_033-13a"/>
南宅宅矣所居工材皆不資于官役夫則以南征<lb/>
生口為之至别第悉然為南楼因保塞故堞而為<lb/>
之位置髙敞可以盡一州之勝西望郎山如見呉<lb/>
嶽于汧水之上青壁千仭顔行而前肩駢指比歴<lb/>
歴可数濃淡覆露變態百出信為燕趙之竒觀也<lb/>
為驛舍為将佐諸第為經歴司為倉庫為芻萬塲<lb/>
為啇稅務為祗供所為藥局為傅舎煖室為馬院<lb/>
市陌紆曲者侯所甚悪必裁正之為坊十増於舊<lb/>
者七曰雞泉呉澤懋遷歸厚循理遷善由義富民<lb/>
歸義興文為橋十而起楼者四西曰來青北曰浮<lb/>
<pb n="KR4d0420_SBCK_033-13b"/>
空南曰薰風東曰分潮爲水門二西曰通津北曰<lb/>
朝宗爲譙楼四北曰拱極南曰蠡吾西曰常山東<lb/>
曰碣石爲廟學一増築堂廡三倍其𥘉爲佛宇十<lb/>
五曰栖隱鴻福天寕興國志法洪濟報㤙普濟大<lb/>
雲崇嶷天王興福清安凈土永寕大悲閣一由栖<lb/>
隱而下創者四而十一復其舊規制宏麗𥘉若不<lb/>
經毁者獨大悲出矦新意尤爲殊勝金碧爛然髙<lb/>
出空際唯燕中仁王佛壇成于國力可等而上之<lb/>
耳爲道院十一曰神霄天慶清寕洞元玄武全真<lb/>
朝元玄真清爲朝真得一創者九而復其舊者二<lb/>
<pb n="KR4d0420_SBCK_033-14a"/>
爲神祠四曰三皇岱宗武安城隍爲酒舘二曰浮<lb/>
香金䑓亭榭皆水中爲樂棚二爲園囿者四西曰<lb/>
種香北曰芳潤南曰雪香東曰夀春城内外爲水<lb/>
磑者四水既出朝宗門又将引蒲水爲稻田于西<lb/>
南波乃合九龍之末流患其淺漫而不能載舟也<lb/>
爲之十里一起閘以便牲來毎閘所在亦皆有灌<lb/>
溉之利焉城居既有定属即聴民築屋四關以復州<lb/>
制远而四郊周泊千里完保聚植桒棗樹藝之事<lb/>
人有定数歲有成課属吏實任其責攬轡問涂駸<lb/>
駸乎齊魏之富矣庚戌秋七月予過順天左副元<lb/>
<pb n="KR4d0420_SBCK_033-14b"/>
帥賈輔良佐授矦經度之事請記之于石曰始吾<lb/>
城無寸甓尺楹之舊而吾矦决意立之民則新造<lb/>
而未集冦則蹔潰而復合以戰以守日不暇給自<lb/>
常情度之不牽于道旁築舎之惑則必安于聚廬<lb/>
託䖏之陋矣矦仁以繼絶義以立懦信以一異智<lb/>
以乗時技合力并故能事之頴脱如此夫立城市<lb/>
營居室前人良政見於經於史於歌詠於金石者<lb/>
多今屬筆於子其自意乎予因為言自予來河朔<lb/>
雅聞矦名人謂其文武志膽可為當代矦伯之冠<lb/>
起行陣閒不十五年取萬户矦金虎符如探嚢中<lb/>
<pb n="KR4d0420_SBCK_033-15a"/>
物綂城三十■制詔以州爲府别自爲一道并控<lb/>
関陜汴洛淮泗之重将佐喬惟忠孝先而下賜金<lb/>
銀符者十数人光大震耀當世莫及夫佩金紫秉<lb/>
節鉞書旂常著鐘鼎古人之所重奔馳角逐筋疲<lb/>
力涸有不敢望者矦則頋盻嚬呻而得之况乎土<lb/>
木之計力有可成者豈不㳺刃恢恢有餘地哉古<lb/>
有之强可以作氣堅可以立志唯強也故能舉天<lb/>
下之巳廢唯堅也故能成天下之至難非矦何以<lb/>
當之是可書也巳雖然端本者必以正某末謹始<lb/>
者必以善其後矦人豪也願豈以城恒山池滹沱<lb/>
<pb n="KR4d0420_SBCK_033-15b"/>
空大茂之林以爲㨕盡枹陽之石以爲礎然後爲<lb/>
快歟吾意其必以行水之智移之于利物作室之<lb/>
志充之以立政寛庸調以資懇闢薄征歛以業單<lb/>
貧黜功利以厚基本尊文儒以變風俗率輕典以<lb/>
致忠愛崇儉素以飬後福盖公清净之化冦君愛<lb/>
利之實于是乎張本于雖老矣如獲見其成尚能<lb/>
爲矦屢書之<lb/>
　　　邢州新石橋記<lb/>
州北郭有三水焉其一潦水其一曰逹活泉父老傳<lb/>
爲佛圖登卓錫而出逹活不知何義非訛傳則武<lb/>
<pb n="KR4d0420_SBCK_033-16a"/>
鄊羯人之遺語也其可曰野狐泉亦傳有妖狐穴<lb/>
于此潦水由枯港行並城二三里所稍折而東去<lb/>
為蔡水䘮亂以来水散流得村墟徃来取疾之道<lb/>
潰隄口而岀宊入北郭泥淖弥望冬且不涸二泉<lb/>
與港水舊由三橋而行中橋古石梁也淤墊既乆<lb/>
無跡可㝷数年以来常架木以過二泉規制儉狹<lb/>
隨作隨壞行者病渉乆矣兩安撫張君耘夫刘居<lb/>
才卿思欲為經乆計詢訪耆舊行視地眿乆乃得<lb/>
之經度既定言于宣使宣使亦以為然乃命里人<lb/>
郭生立凖計工鎮撫李質董其事分畫溝渠三水<lb/>
<pb n="KR4d0420_SBCK_033-16b"/>
各有歸宿果得故石梁于埋沒之下矼石堅整與<lb/>
始構無異堤口既完潦水不得騁附南橋而行石<lb/>
梁引二泉分流東注合于栁公泉之右逵路平直<lb/>
徃來憧憧無褰裳濡足之患凢役工四百有畸纔<lb/>
四旬而成擇可勞而勞因所利而利是可紀也嘗<lb/>
謂古人以慮始為難改作為重重以悪劳而好逸<lb/>
安早而習陋此天下之能事無所望于後世也歟<lb/>
且以二君之事言之有一國之政有一色之政大<lb/>
綱小紀無非政也夏官之属曰司險山林之阻則<lb/>
開鑿之川澤之阻則橋梁之僖公春新作南門傳<lb/>
<pb n="KR4d0420_SBCK_033-17a"/>
謂啓塞有時門户道橋謂之啓城郭牆壍謂之塞<lb/>
開閉不可一日而闕特隨其壞而治之修飾南門<lb/>
非閉塞之急故以土功之制譏之是則道橋之為<lb/>
政不亦甚重矣乎子路治蒲溝洫深治孔子以恭<lb/>
敬而信許之子産以所乗輿濟人溱洧之上孟軻<lb/>
氏至以為惠而不知為政若二君者謂不知啓閉<lb/>
之急與不知為政可乎雖然此邦之無政有年矣<lb/>
禁民政也作新民亦政也禁民所以使之遷善而<lb/>
逺罪作新民所以使之移風而易俗■賢王付卑<lb/>
者如此二君之奉承者亦如此猶之陋巷有敗屋<lb/>
<pb n="KR4d0420_SBCK_033-17b"/>
焉得善居室者居之必将正方隅謹位置修治杞<lb/>
梓崇峻堂搆以為子孫無窮之傳豈止𥙷苴罅漏<lb/>
支柱斜傾而巳乎僕知石梁之役特此邦百廢之<lb/>
一耳異時過髙明之壤當舉酒落之二君勉哉<lb/>
　　　臨錦堂記<lb/>
燕城自唐季及遼為名都金朝貞元迄大安又以<lb/>
天下之力培植之風土為人氣所移物産豐潤與<lb/>
趙魏無異六飛既南禁鑰隨廢比焦土之變其物華<lb/>
天寳所以濟宫掖之勝者固以散落于人間矣御<lb/>
苑之西有地焉深寂古澹有人外之趣稍增築之<lb/>
<pb n="KR4d0420_SBCK_033-18a"/>
則可以坐得西山之起伏幕府從事劉公子裁其<lb/>
西北隅為小圃引金溝之水渠而沼之竹樹葱蒨<lb/>
行布棊列嘉花珍菓靈峯湖玉徃徃而在焉堂于<lb/>
其中名之曰臨錦癸卯八月公子觴予此堂坐客㫮<lb/>
天下之選酒半公子請予為堂作記并志雅集予<lb/>
亦聞去秋堂之南來禽再華騷人詞客多為作樂<lb/>
府歌詩以記其異名章雋語傳播海内夫營建之<lb/>
盛㳺觀之羙以今日較之十倍于臨錦者㧕多矣<lb/>
而臨錦獨以名天下何耶盖劉公子出貴家春秋<lb/>
鼎盛志得意滿時軰莫敢與抗乃能折節下士敦<lb/>
<pb n="KR4d0420_SBCK_033-18b"/>
布衣之好以相期于文字間境用人勝果不虚語<lb/>
河朔版蕩以來公宫矦第曲室便房止以貯管絃<lb/>
列姬侍深閉固拒敕外内不得通其不為風俗所<lb/>
移者纔一二見耳異時有嚮儒術通賓客置鄭荘<lb/>
之驛授相如之簡以復承平故事者予知其自臨<lb/>
錦主人發之故樂為之書<lb/>
　　　馬矦孝思堂記<lb/>
天地立人聖人立名教天大地大而孝亦大孔子<lb/>
作經師弟子之問荅必以因心為言謂孝與生俱<lb/>
生生則嬰兒慕壮則五十慕五十而慕者則終終<lb/>
<pb n="KR4d0420_SBCK_033-19a"/>
身而慕不幸而至大故莙蒿悽愴蓼莪所述始于<lb/>
鞠有願復卒至于吴天罔極吾知頃歩而忘其親<lb/>
者直無父之人耳天山馬矦作孝思堂請予為記<lb/>
予以為孝子之念其親無乎不在君獨以名其堂<lb/>
者其必有說歟馬矦涕泗言曰吾先人恒州府君<lb/>
以習諸部譯語且通其字書仕為都省掾屬九使<lb/>
者聘報麗夏吾先人率在行中忠信為實人所保<lb/>
任積十数年之乆乃為朝廷所知自常調中特㤙<lb/>
授開封幕職內城之役𬒳命經度復以勞遷鳯翔<lb/>
路都緫<graphic n="KR2636" url="https://raw.githubusercontent.com/kanripo/KR-Gaiji/master/images/KR2636.png" mimeType="image/png"/>判官平日教語諸子以為吾家始于<lb/>
<pb n="KR4d0420_SBCK_033-19b"/>
狄道𬒳俘則有全活之賜遼東占藉則有拊<lb/>
存之賜象胥之任銓選有常又不次遷擢之主<lb/>
㤙天大無從報稱唯有盡此身以荅萬分耳精<lb/>
誠激烈有如白日造次顛沛無念不在果能以<lb/>
千載事自任持忠入地與古烈丈夫並游諸孤<lb/>
無所似肖其以孝思名所居者欲吾子孫不忘<lb/>
先人之故為無窮之傳耳予太息曰有是哉古<lb/>
人有言不孝則事君不忠莅官不敬朋友不信戰<lb/>
陣無勇是故為百行之本先恒州忠義奮發<lb/>
無媿千古贈典之追崇褒忠<lb/>
<pb n="KR4d0420_SBCK_033-20a"/>
之預享其必有以得之聞諸朝著舊人公之教子<lb/>
也嚴以法其撫有孤甥也恩以俻今諸子布列府<lb/>
寺悉有事功之望其甥則材量宏愽庶㡬能成外<lb/>
家之宅相者盖恒州純孝天至以父事君就諸子<lb/>
及其甥觀其身教之實既有成效矣諸孫雖不迨<lb/>
事王父母其生長見聞寕不以忠臣孝子之門髙<lb/>
自表見乎經有之孝子不匱永錫爾類登斯堂也<lb/>
雖在於塗之人聞恒州之風亦必有與起者又豈<lb/>
特馬氏孫息而己哉于是乎書年月日河東人元<lb/>
某記<lb/>
<pb n="KR4d0420_SBCK_033-20b"/>
　　　致樂堂記<lb/>
癸丑之夏余以事來故都進士新城王惇甫温陽<lb/>
張無咎謂余言武可賈仲徳仲温貪慕髙誼乆欲<lb/>
奉杖屨致師賔之敬日者以守義軰爲介吾子既<lb/>
惠顧之矣仲徳故家世淳厚兄弟力供子職所以<lb/>
事其母者滫瀡脂膏醪醴乳薬無不給昏定晨省<lb/>
寒温燥濕無不戒故賈氏以謹厚稱燕中比年以<lb/>
來仲温者又能歲授一經孝經語孟以次卒業駸<lb/>
駸乎行巳之學非但渉獵之而巳事母既孝而事其<lb/>
兄惟謹友愛弟者甚篤閨門雍睦中表以爲法母<lb/>
<pb n="KR4d0420_SBCK_033-21a"/>
氏春秋髙而神明未衰弄孫之外尚能眎諸婦補<lb/>
紉歲時顯夀言笑晏晏諸福俻其方來而未艾也<lb/>
與之共學者因以致樂名其堂取養則致其樂者<lb/>
堂未有記幸吾子終教之余謝曰僕也衰謬頋何<lb/>
以荅盛意雖然嘗聞之師致樂云者所以卜孝者<lb/>
之淺深惧其乍出乍入若存若亡使之時自省察<lb/>
焉耳盖親之於其子子之於其親一體而分也違<lb/>
逺相通也憂患相感也猶草之有實木之有根心<lb/>
也天地間大順至和之氣自然之理與生俱生于<lb/>
襁褓于膝下于成童至于終身焉雖僻居四無人<lb/>
<pb n="KR4d0420_SBCK_033-21b"/>
聲之郷疾痛苦困必呼親而訴之不謂之根于心<lb/>
成於性而可乎故有深愛者斯有和氣氣和矣斯<lb/>
有愉色色愉矣斯有婉容怙恃之下託二天以爲<lb/>
庇日為無聲之樂之所感發皷舞動蕩喜不自任<lb/>
老萊子衣爛編之衣弄烏雀于親側非矯飾也惟<lb/>
聖人有因心之教然亦不能教人以性之所無有<lb/>
者要必就其材而封殖之使有日新之功省察之<lb/>
說其憂天下後世不既懇切至到矣乎余行天下<lb/>
四方惟燕析木之分風土完厚有唐三百年雅俗之<lb/>
舊而不爲遼霫之所變遷是以敦龎耆艾之士眎他<lb/>
<pb n="KR4d0420_SBCK_033-22a"/>
郡國為尤多至扵子弟秀民徃徃以横經問道為<lb/>
事若又子者皆是也是家不階于儒素之業不漸<lb/>
于教育之化乃能自樹立如此所謂行有餘力則<lb/>
以學文者尚庶㡬焉然則名堂之意殆惇甫無咎<lb/>
愛人以徳而然耳故予樂為記之嗚呼昊天罔極<lb/>
父母之徳也白駒過隙父母之年也人子之情曷<lb/>
維其巳言不稱老禮別自尊之嫌我獨何害詩存終<lb/>
養之慕故牲牢不加于菽水三釡無羡乎萬鍾古<lb/>
人所以願為兄之日長而惜報劉之日短也子曽<lb/>
子有言曰君子有三樂有天下不與存焉其一曰<lb/>
<pb n="KR4d0420_SBCK_033-22b"/>
有親可事是則有親可事者何其幸歟樂哉斯堂<lb/>
吾於是乎有感五月望日河東人元某記<lb/>
　　　　李叅軍友山亭記<lb/>
由龍門而東其北為轘轅南為頴谷轘轅崧髙在<lb/>
焉穎谷頴水在焉南北道合為告成告成維天地<lb/>
之中測景䑓在焉又東為陽翟連延二百里間少<lb/>
室大箕大陘大熊大茂具茨在焉為山者九而崧髙<lb/>
以峻極為嶽嶽有鎮有輔輔與鎮大率皆崧髙絡<lb/>
脉之所分去也近代以陽翟為鈞之州治九山環<lb/>
列頴水中貫景氣清澄淑覧髙曠豫州諸郡莫與為<lb/>
<pb n="KR4d0420_SBCK_033-23a"/>
比自昔号為東望唐人陳寛記頴亭所見以為雲<lb/>
烟草樹濃淡覆露望之使人意逺超超然如萬里<lb/>
之鶴唯此地可以當之市南之西有宅一區竹木<lb/>
瀟洒逈若塵外鎮人李叅軍麟㞐之築亭其中以<lb/>
攬九山之勝心之所存目之所見唯山之為歸故<lb/>
以友山名之庚戌之夏自汴梁來請記於予疑而<lb/>
問焉叅軍者復於予曰麟故大家由王父以來以<lb/>
好事名郷里家鎮之闤闠中而庭宇髙敞如素封<lb/>
之矦居有竹里有堂曰清閟党丞㫖世杰張都漕仲<lb/>
淹李都司之純李治中彦明禮部閑閑趙公翰墨<lb/>
<pb n="KR4d0420_SBCK_033-23b"/>
致在一時名勝若公卿逹官毎車騎過門吾先人<lb/>
必盛為具館之或苛留至旬浹管絃絲竹雜以棊<lb/>
槊之戯窮日竟夕而後巳客亦愛主人之賢而不<lb/>
能去也貞祐𥘉麟避兵南渡河僑寓此州樂共風<lb/>
土遂有終焉之志未㡬州廢二十年之間雖城<lb/>
郭粗立材有殘民数百家而巳麟老矣遭離䘮亂<lb/>
轉徙半天下僅得復來時移物換資深華表之感<lb/>
其特用自慰者頼吾九山在耳古有之厭於動者<lb/>
趍静困於智者歸仁夫仁與智固聖人示愚者以<lb/>
養福之域也吾九山之志一水一石皆崑閬間物<lb/>
<pb n="KR4d0420_SBCK_033-24a"/>
顧揖所不暇稱喻所不能盡愚獨以為岩岩青峙<lb/>
壁立千仭如端人神士朗出天外雲興霞蔚光彩<lb/>
溢目施文章鉅公金玉淵海漠焉而無情默焉而<lb/>
意巳傳又似夫木石磵飲隱几而坐忘者極古今取<lb/>
文豈復加扵此媿珠玉在側無以稱副之耳麟無<lb/>
所以業無可致賔客清閟之業掃地而盡惟人将<lb/>
拒我是惧其敢以三損速戾五交賈釁自附于王<lb/>
丹朱穆劉孝標之後褰裳褁足逺引髙蹈以與麋<lb/>
鹿同群而㳺乎予笑之曰有是哉予向所疑釋然<lb/>
矣子歸幸多問草堂之靈參軍固佳士而封彫丘<lb/>
<pb n="KR4d0420_SBCK_033-24b"/>
方移文以謝逋客君乃與之進𥘉不以欺松桂誘<lb/>
雲壑而為嫌紫雲仙季能無少望乎何金衣招隱之<lb/>
書之来之暮也年月日記<lb/>
遺山先生文集卷第三十三<lb/>
</p>
<p>
</p>
  </div>
</body>
</text>
</TEI>
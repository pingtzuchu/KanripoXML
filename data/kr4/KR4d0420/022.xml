<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0420_SBCK_022-1a"/>
遺山先生文集卷第二十二<lb/>
　　碑銘表誌碣<lb/>
　　　　太中大夫劉公墓碑<lb/>
公諱汝翼字舜卿姓劉氏世爲淄州鄒平人曽大<lb/>
父諱异政和末擢進士第釋褐隆平主簿時西山<lb/>
劇賊千餘人據險爲柵旁近多𬒳刼掠朝廷責州<lb/>
将擒捕之州将謀于官属諸人恇怯不敢應公毅<lb/>
然曰兵力單弱恐不能勝賊獨當以氣攝之耳乃<lb/>
常服詣賊栅自通姓名且言所以來辭情慷慨群<lb/>
盗慙服相與宴飲明日與其首把臂俱下而無亡<lb/>
<pb n="KR4d0420_SBCK_022-1b"/>
鏇之費詔遷白馬令以賞其功大父諱伸不樂仕<lb/>
進以財雄郷里周急継困為多父諱時昌太定初<lb/>
律學出身歴孟州軍事判官終於左三部檢法用<lb/>
法詳慎多所平反後用公貴累贈太中大夫公其<lb/>
第四子也㓜頴悟日誦数百言師事郷先生單雄<lb/>
飛張元造初治書改授易卒業於詩山東諸儒間<lb/>
聲名籍甚貞祐四年經義第一人擢第特授儒林<lb/>
郎賜緋衣銀魚調兖州録事未赴丁母彭城郡太<lb/>
君邵氏憂服除借注盧氏主簿入爲尚書省掾終<lb/>
更遷同知嵩州軍州事兼楊翟縣令縣户籍餘三<lb/>
<pb n="KR4d0420_SBCK_022-2a"/>
萬豪猾所聚令丞少不目撿爲所把持莫有得善<lb/>
代者公下車差次貧富一一籍記之一夫之役斗<lb/>
粟之歛均賦而平及之大豪以苞苴私見欲相誣<lb/>
染公發其奸并以所賄者暁于衆至於宗室大家<lb/>
聲勢熖㷔人莫敢與之抗一爲平民所訴必深治<lb/>
而痛繩之黠賊禇二養丐者爲子羅富民闘毆有<lb/>
勸觧者即逡廵而退乃於隠豦以大棓繫兒胷背<lb/>
腫青随以藥殺之明日就富家索命公知其奸計<lb/>
械禇送獄禇咆哮不即承公召尉司宿賊與褚同<lb/>
繋以計覘之数日言意相得乃肯吐露事既白竟<lb/>
<pb n="KR4d0420_SBCK_022-2b"/>
償丐者命一縣稱爲神明考滿換洛陽令陽翟父<lb/>
老百餘人詣都堂請留不聽縣中爲立生祠以致<lb/>
去思之心焉洛陽政成召爲户部主事正大八年<lb/>
超同知汝州防禦使事留爲户部員外郎官太中<lb/>
大夫輕車都尉彭城郡開國伯食邑七百户賜紫<lb/>
金魚袋河南受兵中令君聞公名以　朝㫖理索<lb/>
北歸僑居鎮陽辟萬户史侯幕府行部郎中歳庚<lb/>
子辟尚書省叅佐癸卯　朝命擢授行六部侍郎<lb/>
㢘訪使者佩金符公春秋已髙力求引退徃來燕<lb/>
齊之間以壬子冬遘疾春秋六十有六終於燕京<lb/>
<pb n="KR4d0420_SBCK_022-3a"/>
開陽坊私第之正寢實十一月之六日也娶袁氏<lb/>
封彭城郡君子男五人長曰衍奏差清滄塩司都<lb/>
提舉次曰衍真定河間路都提舉次曰衡清塩司<lb/>
提舉次曰復次曰元諸子皆傳家學女二人一適<lb/>
進士謝芝一適士族張簡男孫四人尚㓜女孫七<lb/>
人二及笄者適士族餘㓜在室諸孤等外年月日<lb/>
奉公之柩歸葬於邳平梁鄒卿孫鎮東原之先塋<lb/>
禮也公㓜有至性生六歳太中公下世藁葬燕城<lb/>
南僧舎既冠問知族櫬所在将徃迎之大夫人鍾<lb/>
愛于公不𣣔使之遠去膝下公因東平郷賦徑至<lb/>
<pb n="KR4d0420_SBCK_022-3b"/>
燕城歳月既乆丘瓏荒没哀慕訪求十数日乃獲<lb/>
刻甓為識官號宛然扶謢束還州里嘉嘆公之立<lb/>
志巳見于此矣百年以來御題魁選以趙内翰承<lb/>
元賦周徳莫若文王超出倫等有司目爲金字品<lb/>
及公經義第一詩傳三題絶去科舉蹊徑以古文<lb/>
取之亦當在優等故継有金字之褒連宰二大縣<lb/>
以經術飾吏事雖擊伏強梗人不能欺至于仁心<lb/>
爲質亦要其終而後見也南渡以來士子潜心文<lb/>
律視師弟子之傳爲重從公講學者如羅鼎臣賈<lb/>
庭揚李浩輩徃徃甲一擢第其有功後進盖如此<lb/>
<pb n="KR4d0420_SBCK_022-4a"/>
某早以詩文授知于公千慮一得極口稱道諸孤<lb/>
以碑銘爲請輙爲銘詩以表公墓而不敢一言私<lb/>
焉其銘曰<lb/>
　風雅三百正而葩何以蔽之思無邪詁訓瑣細<lb/>
　春官科莅政弗逹奚取多公昔治詩始萠芽真<lb/>
　積力乆無復加石磨玉琢絶類瑕内羙信厚外<lb/>
　柔嘉百里之命令所荷銅墨卑品責望奢是時<lb/>
　軍聲振三河星火餽饟供荷戈筯疲力涸方薦<lb/>
　瘥獨以砥柱當頽波翁歸記籍列等差守以安<lb/>
　静無敢譁庻疫剛癉公禁訶流離顛蝢公拊摩<lb/>
<pb n="KR4d0420_SBCK_022-4b"/>
　三月報政民氣和昔也殿屎今笑歌望公長劍<lb/>
　冠巍峩百未一試老澗阿不龍不蛇賢人嗟人<lb/>
　言公材如命何公家嘉樹欎以華㑹與毛鄭俱<lb/>
　名家墓碑有銘豈浮夸劉宗淄川其未涯<lb/>
　　　　中順大夫鎮南君節度副使張君墓碑<lb/>
癸巳之兵既破河南景賢㣲服返郷里予毎過寜<lb/>
晋景賢必以杯酒相勞苦予問君閑居何以自娱<lb/>
景賢爲言吾平生嗜讀書䘮亂以來典籍散落獨<lb/>
有通鑑及柯山書觧日得專志如此随冩随讀頗<lb/>
若有所得異時汨沒科舉鞅掌簿書殆於學業無<lb/>
<pb n="KR4d0420_SBCK_022-5a"/>
尚書省令史考滿擢黄河漕運副使提舉丁外艱<lb/>
服除辟洧川令前政有籍惡子姓名掲之通衢者<lb/>
景賢到官遽命撤去使渠輩知自新之路迄終更<lb/>
果無一犯者有司以稱職聞壬辰二月遷南京左<lb/>
警巡院副使属歳飢縣官作麋粥以食餓者曰費<lb/>
菽米数拾斛景賢區豦有法䑕雀無敢耗人受實<lb/>
惠多所全活六月以洧川課㝡陞一階改開封令<lb/>
九月復以左警巡院副使借注之大㮣景賢爲人<lb/>
有幹局而以學術濟之爲政不務表襮人乆而信<lb/>
故所去見思其年積前後勞遥領鎮南軍節度副<lb/>
<pb n="KR4d0420_SBCK_022-5b"/>
使兼蔡州𬋩内觀察副使官中順大夫上騎都尉<lb/>
清河郡開國伯食邑七百户以丁未九月之七日<lb/>
春秋六十有七遘疾終於家越四日葬於縣西北<lb/>
唐城郷内王里之先塋禮也配清河郡君王氏<hi>同有</hi>
<hi>縣</hi>豦士成之女後景賢七年卒子男一人即世莫<lb/>
也女二人長適平晋進士李銑次適安肅進士陳<lb/>
惟良男孫四人女孫二人皆㓜銘曰<lb/>
　近民慈样其馭吏也靜以荘悃幅無華愈乆不<lb/>
　忘晚節而昌幅巾故郷神理昭然飲食壽康聖<lb/>
　謨洋洋詠歌虞唐殆天錫之以為善之樂歸老<lb/>
<pb n="KR4d0420_SBCK_022-6a"/>
令權河東北路轉運司户籍判官帥府檢察君嚴<lb/>
於自律滴水不交部民兵來耕稼既廢軍食爲重<lb/>
一府倚辦於君君悉力經畫取於民者均而給於<lb/>
軍者無所枉内外翕然以公平賛之府經歴官輸<lb/>
米入倉数不盈斛而倉官以盈斛受之君發其奸<lb/>
杖經歴八十徳升賞君之直以上尊餉之又明年<lb/>
鴈門破兵勢駸駸而南郷曲以太原不可保趣君<lb/>
弟献臣就謀去就君爲献臣言城不保必矣我臣<lb/>
子也尚𣣔逃死斗献臣𣣔挈君妻子以出君又不<lb/>
可曰吾守官於此而不以妻子自随是懐二也吾<lb/>
<pb n="KR4d0420_SBCK_022-6b"/>
弟徃吾死於此矣乃與之泣别於北門之外是歳<lb/>
城䧟沒於兵實興定二年九月六日也得壽三十<lb/>
有七官奉直大夫娶武氏子男一人鐡和女一人<lb/>
方㓜献臣既通貴佩金符以年月日奉公衣冠葬<lb/>
於五村里西原之先塋禮也好問辱從君㳺献臣<lb/>
以墓表見属尚憶在汴梁結夏課時君日酣飲於<lb/>
世事略不介懷予亦笑其迁緩及入官其風力乃<lb/>
如此始恨交㳺半生知君不盡耳乃為述其故且<lb/>
系以招魂之辭其辭曰<lb/>
　若有人兮洵且都城復于隍兮徇以軀覊魂倀<lb/>
<pb n="KR4d0420_SBCK_022-7a"/>
兮冥素途巫陽下招兮宜可呼天厚子兮内羙<lb/>
　俱綰銅墨兮握瑾瑜豦脂膏兮不自濡植節苦<lb/>
　兮甘糒𬞞護念所牧兮劇髪膚鉏治強梗兮惠<lb/>
　惸孤宜貴而壽兮與徳符其孰乗之兮又孰除<lb/>
　蒙山之丘兮欎扮榆復子之郷里兮返厥𥘉攓<lb/>
　蓬之言兮直厚誣舎我祖禰兮将焉如汾沮洳<lb/>
　兮參之墟猰㺄群走兮雄牙湏俱腐草木兮孰<lb/>
　别區魂兮歸來兮安汝居<lb/>
　　　　奉直趙君墓碣銘<lb/>
予嘗愛予同年進士通許趙君仕不近名隠不違<lb/>
<pb n="KR4d0420_SBCK_022-7b"/>
俗藹然有古人之風故甞求其淵源得汴人之賢<lb/>
者四人焉曰王磵逸賔王世賞彦功㳺㧾宗之學<lb/>
易髙先生仲震正之明昌中故相馬吉甫判開封<lb/>
逸賔彦功宗之俱以徳行才能薦於朝逸賔鹿邑<lb/>
簿就請致任彦功以親老調鞏州教官宗之譲不<lb/>
受三人者趣嚮不同而時人皆以髙士目之髙岀<lb/>
於世家而能以清介自守死心於六藝之學隱居<lb/>
嵩山二十年人望之以爲神仙蓋逸賔則君之所<lb/>
師尊而髙則其交乆而敬者也惟汴梁聖賢所宅<lb/>
典章法度之所在流風善政之所從出興㢘舉孝<lb/>
<pb n="KR4d0420_SBCK_022-8a"/>
養士大學薫醲<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>浸作成人物之日乆矣雖其細<lb/>
民溺於宣政侈靡之習而不能返至於學士大夫<lb/>
通經學古安貧樂道懐先王之澤而不為風俗之<lb/>
所奪移者故未絶也語有之魯無君子者斯焉取<lb/>
斯殆君之謂歟君諱端卿字正之其先浙人逺祖<lb/>
某以啇販留東京因而家焉甞仕漢鐡騎營指揮<lb/>
使與宋宣祖有里巷之舊及太祖取柴氏有㫖訪<lb/>
求隠居不為出故終宋之世為民家其居通許以<lb/>
教讀為業者君之曽大父諱弼者也大父諱昱父<lb/>
諱渥居通許者四世矣君㓜孤養於叔父澤賢簡<lb/>
<pb n="KR4d0420_SBCK_022-8b"/>
重簿於世味以曰父教以科舉之業而於經學有<lb/>
所得雖有聲塲屋間非其好也興定五年春省試<lb/>
魁多士遂登乙科釋褐徴事郎守觧州安邑丞即<lb/>
閉户讀書無復仕進意教誨子弟以孝弟忠信為<lb/>
根本身自表率使知踐履之實不徒事章句而巳<lb/>
辟舉法行當路有知君之賢欲以一縣相屈者君<lb/>
為書以絶之正大𥘉脩宣宗實録揚禮部之羙趙<lb/>
内翰用臣連章奏君為編脩官召至史舘力辭而<lb/>
去執政聞君名有欲求見之者君深自閉匿不使<lb/>
見也天興壬辰避亂京居車駕東狩崔立刼殺宰<lb/>
<pb n="KR4d0420_SBCK_022-9a"/>
相都人聞變求死無所君方與正之對食顔色不<lb/>
少變投筋而起嘆曰知有今日乆矣尚何言哉其<lb/>
七月二十八日以病終於寓舎春秋五十有四用<lb/>
覃恩積官至奉直大夫夫人同縣李氏子男二人<lb/>
長曰晋次曰益女一人適許州倉副使穆鑑男孫<lb/>
一人六九尚㓜晋等以某年月日舉君之柩歸葬<lb/>
於縣東原之先塋禮也自利禄之學盛且百年間<lb/>
有以經術自捄者私欲既勝強爲揉治之徃徃齟<lb/>
齬而不相入君天資既髙且恬於進取其學也優<lb/>
柔饜飲乆與俱化眉宇津津然望之知其爲善人<lb/>
<pb n="KR4d0420_SBCK_022-9b"/>
君子力省而功倍盖有不可誣者晋來速銘用所<lb/>
以知君者著于篇而不敢一言私焉銘曰<lb/>
　欎如其充渙如其融六經之春見服與容彼合<lb/>
　也人我天之通求人而得之何計幸逢還堵蕭<lb/>
然薇藿不供啇歌之聲天地滿中萬物並流至<lb/>
　君而止司南聖涂發軔伊始黄裳元吉無庸清<lb/>
柴華髪元龜望君百年君逰不留道将就傳松<lb/>
　栢之丘石表其前是唯子趙子之墓過者式焉<lb/>
　　　　史邦直墓表<lb/>
邦直諱元姓史氏世爲武陟人某年遷河内乃占<lb/>
<pb n="KR4d0420_SBCK_022-10a"/>
籍焉曽祖良祖萬父選三世在野毋常氏出士族<lb/>
知邦直可以起家力課之學邦直亦能自樹立從<lb/>
郷先生王國光㳺不数年學業大進遂擢興定五<lb/>
年詞賦一科釋楬武陟簿懷孟𬒳兵巳乆邦直安<lb/>
集有方郷人頼之秩滿以材選管句三白渠入爲<lb/>
尚書省令史宰相李公適之聞其名問以三白渠<lb/>
利害邦直以書對細字滿三十𥿄推䆒源委凡公<lb/>
私所以爲弊者無不備按而用之強有力者将無<lb/>
所容奸適之大稱異之遷管局黃河漕運未幾河<lb/>
南破右丞仲徳行䑓徐州檄邦直守禦注授彭城<lb/>
<pb n="KR4d0420_SBCK_022-10b"/>
令尋轉充觀察判官危急存亡之際多所連白仲<lb/>
德甚倚重之䘮亂後間関東歸歳戊戍十二月二<lb/>
十有六日春秋五十有七以疾終於州之私第邦<lb/>
直爲人軀幹雄偉望之如羽人劍客而豦事詳雅<lb/>
倉猝無失辭事毋孝待故舊有終始身殁之日識<lb/>
者多嗟惜之初娶某氏再娶遼東髙氏某官之女<lb/>
邦直無子以姪爲之後以某年月日葬於河内王<lb/>
封里之東南原初邦直沒之七日而懐州亂老㓜<lb/>
奔潰城爲之空髙夫人暮夜挈家人避於州西南<lb/>
五十里之别墅事定而歸家蕩然無一物蝗旱連<lb/>
<pb n="KR4d0420_SBCK_022-11a"/>
歳道殣相望人謂從此無史氏矣夫人攻苦食淡<lb/>
存拊愚㓜入門應接不减邦直生平比營大葬凡<lb/>
舉十餘丧安厝如禮生死受獲雖徤男子有不能<lb/>
辦者邦直可無恨矣邦直予同年進士又交分殊<lb/>
欵其孤請爲墓碣銘乃論次之其銘曰<lb/>
　能者人不能者天得配而賢獨爲始終之全我<lb/>
　銘詔之以慰下泉<lb/>
　　　　御史孫公墓表<lb/>
正大中内帑𬒳盗所失皆慈聖宫珠具上怒甚公<lb/>
時爲監察御史被詔按其事而無迹可㝷法官讞<lb/>
<pb n="KR4d0420_SBCK_022-11b"/>
疑欲棄守者市公執奏緩之會赦得原汴民李氏<lb/>
女有姿色已許嫁矣首相白撒之姪恃勢奪婚且<lb/>
欲以爲妾夫家訴於官官畏徇不爲理遂訴於公<lb/>
公爲奏聞詔還己許八年親享太廟郕國夫人温<lb/>
敦氏過廟門而不偃蓋公劾奏以爲失臣妾禮上<lb/>
不忍加姨毋罪勑有司杖御者百仍罰俸以愧之<lb/>
舊制承天門非犒軍不登一日上無故登焉公奏<lb/>
人主不可示民不信上即日爲公犒軍庚寅辛卯<lb/>
以來雖軍出屡勝而亡徵已具危急存亡之際大<lb/>
夫士以自保爲幸或髙路逺引脫屣世務或酣歌<lb/>
<pb n="KR4d0420_SBCK_022-12a"/>
縱酒苟延歳月公獨正色立朝耿耿自信言事数<lb/>
十條藹然有承平之風詩所謂風雨如晦鷄鳴不<lb/>
巳者唯公有焉公諱徳秀字伯華其先涇州長武<lb/>
人大父臯遭靖康之亂流寓大原之文水因家焉<lb/>
父栮資禀淳直樂於爲善時與羽人禪客㳺尤喜<lb/>
賙䘏貧乏或養之終其身且葬祭之用公貴贈朝<lb/>
列大夫有子五人公其長也㓜頴悟有學性及長<lb/>
㳺太學有聲埸屋間至寜元年以三赴廷試試𥙷<lb/>
御史掾興定六年中開封府觧試魁䑓掾考成升<lb/>
尚書省掾数月以毋樂安縣太君成氏春秋髙乞<lb/>
<pb n="KR4d0420_SBCK_022-12b"/>
歸侍俄辟權國史院編脩官元光𥘉以選充豐俻<lb/>
倉監支納官正大元年擢詞賦進士第授奉直大<lb/>
夫三年辟京兆雲陽令行省以長安劇邑而令非<lb/>
其人用便宜以公易之雲陽之人相率請留詞㫖<lb/>
懇切宰相不能奪還公雲陽六年㩲行省左右司<lb/>
員外郎七年拜監察御史終更授太府監丞遥領<lb/>
同知鎮南軍節度使事壬辰之變㣲服出汴京客<lb/>
居大名欝欝不樂竟以成疾以明年冬十有二月<lb/>
朔春秋五十終於寓居權葬某所娶要氏吉州倅<lb/>
伯升之女弟封樂安郡君子男三人長頥次觀次<lb/>
<pb n="KR4d0420_SBCK_022-13a"/>
孚皆習儒業女二人長適祭酒吉州馮内翰子駿<lb/>
之子亨次適進士太原王楫孫男五人崇仁崇義<lb/>
崇禮崇智崇信皆習儒業女孫五人尚㓜公羙湏<lb/>
眉容服甚都家居整爾遇物以誠臨官事官有法<lb/>
絲髪不少徇其憂國愛君出於天性惜其遭罹季<lb/>
末抱利噐而無所試見於行事者止此而巳季子<lb/>
孚以王内翰百一所譔家傳來乞銘僕於公爲郷<lb/>
人敢用所以知公者爲之銘以致懷賢之思其銘<lb/>
曰<lb/>
　和臣不忠忠臣不和碑石有銘百世不磨公起<lb/>
<pb n="KR4d0420_SBCK_022-13b"/>
　太原儒素爲家以貌言而觀卜其柔嘉怫然聞<lb/>
　義而起勇莫我加創罷我扶剛癉我訶不量寸<lb/>
　鐵之㣲訴九閽而磔妖蟇白筆風生朝著無詳<lb/>
　宗周不綱蕩而頽波亦有不二心之臣哀䘮亂<lb/>
　之弘多幸大福之可再憤却曰而麾戈念君平<lb/>
　生慨然長嗟委蛇委蛇豸冠峩峩蓬蒿一丘窘<lb/>
　此澗阿天之廢商乆矣公其如命何公其如命<lb/>
　何<lb/>
遺山先生文集卷第二十二<lb/>
</p>
<p>
</p>
  </div>
</body>
</text>
</TEI>
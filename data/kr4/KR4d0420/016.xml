<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0420_SBCK_016-1a"/>
遺山先生文集卷第十六<lb/>
　　　　平章政事壽國張文貞公神道碑<lb/>
故相壽國張公之孫好退謂某言先大父之薨叅<lb/>
知政事髙公子約爲神道碑碑石巳具遭貞祐之<lb/>
亂不克立好退南渡二十年乃還鄊里思卒前事<lb/>
而髙公之文於時事有嫌不敢復議惟我先人以<lb/>
書生起家仕䆠至宰相身存踐履之實國有經綸<lb/>
之業雖流風未逺而人代旣遷徴良史則墜簡巳<lb/>
亡懐舊俗則髙年垂盡瞻言丘壠旌紀寂寥好退<lb/>
無所似肖不能奉揚徽烈負釁蒙累無以自處誠<lb/>
<pb n="KR4d0420_SBCK_016-1b"/>
得吾子辱以第二碑賜之則瞑目爲無憾矣敢百<lb/>
拜以請某竊自念言不腆之文頋無足以紀公之<lb/>
羙且不能継於髙公之文之後固宜以不敏辭所<lb/>
以不敢終辭者盖金朝官制大臣有上下四府之<lb/>
目自尚書令而下左右丞相平章政事二人爲宰<lb/>
相尚書左右丞參知政事二人爲執政官凡在此<lb/>
位者内屬外戚與國人有戰伐之功預腹心之謀<lb/>
者爲多潢霫之人以門閥見推者次之叅用進士<lb/>
則又次之其所謂進士者特以示公道繫人望焉<lb/>
爾軒輕之權既分踈宻之情亦異孤立之迹處乎<lb/>
<pb n="KR4d0420_SBCK_016-2a"/>
危疑之間難入之言奪於衆多之口以常情度之<lb/>
謂必以苟容爲得計循黙爲知體矣然而持區區<lb/>
之忠以盡心於所事如石右丞琚董右丞師中胥<lb/>
莘公鼎之流慨然以名臣自任者亦時有之惟公<lb/>
歷仕四朝再秉鈞軸不難於佗人之所難不徇於<lb/>
世俗之所徇忠信篤實足以自結人主名徳雅望<lb/>
足以師表百僚敦龎耆艾足以填國家而撫百姓<lb/>
故百年以来談良相者莫不以公爲稱首夫善化<lb/>
一鄊智効一官人且喜聞而樂道之不𣣔使之随<lb/>
世磨㓕有如我公乃不得以著金石傳永乆秉筆<lb/>
<pb n="KR4d0420_SBCK_016-2b"/>
之士將不有任其責者乎謹按儀同三司平章政<lb/>
事壽國文貞公諱萬公字良輔姓張氏唐名臣公<lb/>
謹之後唐末有自東海徙汶上者後又徙東阿遂<lb/>
為東阿人曽祖諱晞行善好施鄊人歸之宣政末<lb/>
常出財佐軍二子得補國子助教用公貴贈銀青<lb/>
榮禄大夫清河郡侯妣劉氏清河郡太夫人祖諱<lb/>
詢孝弟力田家用不匱贈金紫光禄大夫清河郡<lb/>
公妣崔氏清河郡太夫人考諱弥學篤於學問以尚<lb/>
書為專門之業𥘉應郷試擢夲經第一後罷經義<lb/>
科以詞賦取士復預薦書已而嘆曰丈夫寕老於<lb/>
<pb n="KR4d0420_SBCK_016-3a"/>
童子彫蟲之技耶吾不復出矣常銘其左右云欲<lb/>
求子孫先當積孝欲求聦明先當積學世以爲名<lb/>
言累贈崇進壽國公妣王氏壽國太夫人生四子<lb/>
公其第四子也崇進公嘗夢至一大官府署曰張<lb/>
萬相公之室巳而公生因以名焉公㓜頴悟號稱<lb/>
慱聞強記弱冠登正隆二年詞賦進士第釋褐頴<lb/>
順軍新鄭縣主簿丁崇進公憂服除調沂州費縣<lb/>
主簿正隆政衰盗賊群起公有䇿禦之盗爲衰止<lb/>
邑人頼焉大定四年調遼陽府路辰渌塩司判官<lb/>
課最超淄川長山令去官之日百姓爲之立祠十<lb/>
<pb n="KR4d0420_SBCK_016-3b"/>
五半充尚書省令史考滿遷河北西路轉運司都<lb/>
勾判官嵗餘改大理司直十九年遷武寕軍節度<lb/>
副使二十一年召爲尚書省右司都事朝廷知公<lb/>
始將大用矣未㡬攝同知登聞檢院事奏對稱㫖<lb/>
乃真受焉再遷侍御史不數月改右司員外郎郎<lb/>
中敷奏詳明不爲縁飾世宗嘉賞之頋謂侍臣曰<lb/>
張萬公純直人也俄遷刑部侍郎章宗即位詔以<lb/>
遺留使於宋使還㑹創設提刑司首命公爲河南<lb/>
路提刑使不朞年御史臺奏課爲凡路之㝡擢拜<lb/>
御史中丞時明昌元年也元妃李氏有寵上欲立<lb/>
<pb n="KR4d0420_SBCK_016-4a"/>
爲后臺諌以爲不可交攻之監察御史宗端脩右<lb/>
拾遺路鐸翰林脩撰趙秉文皆得罪去一日上遣<lb/>
中使宻訪公吾𣣔立后何所不可而臺諌乃不相<lb/>
容卿以爲如何公言此大事明日當面奏及對因<lb/>
爲上言國朝立后非貴種不預選擇元妃夲出太<lb/>
府監户細微之極豈得母天下上黙不言明日岀<lb/>
公爲彰徳軍節度使兼應州管内觀察使其後立<lb/>
后議寢上思公言召爲大興府尹二年九月拜叅<lb/>
知政事以太夫人年過八十表乞就養不許未㡬<lb/>
復申前請乃授山東西路兵馬都總管兼判東平<lb/>
<pb n="KR4d0420_SBCK_016-4b"/>
府事以便親歲餘復以親老爲言乃聽歸侍六年<lb/>
起爲河中府尹時属軍興調度百出公爲之平物<lb/>
價寛民力比它州所費省者什六七承安三年正<lb/>
月上以太夫人之故移公濟南尹河中之人爲建<lb/>
去思堂畫像事之九月丁内艱卒哭詔以明年正<lb/>
月朝京師起復授平章政事超資善大夫封壽國<lb/>
公主兵者言比歲征伐多至敗衂凡以軍事所給<lb/>
之地不足自贍至有不兑飢寒者所以無闘志願<lb/>
括民田之冐税者分給之則戰自倍矣朝臣議巳<lb/>
定公獨上章極諌其不可者五大略以爲軍旅之<lb/>
<pb n="KR4d0420_SBCK_016-5a"/>
後瘡痍未復百姓拊摩之不睱何可重擾一也通<lb/>
檢未乆田有定籍括之必不能盡適足以増猾吏<lb/>
之敝長告訐之風二也浮費侈用不可勝計推之<lb/>
以養軍可歛不及民而足無待於奪民之田三也<lb/>
兵士失於選擇強弱不别而使之同田而共食振<lb/>
厲者無以盡其力而疲劣者得以容其姦四也奪<lb/>
民而與軍得軍心而失天下心其禍有不勝言者五<lb/>
也必不得已乞已冐地之已括者召民蒔之以所<lb/>
入贍軍則軍有坐獲之利而民無𬒳奪之怨矣不<lb/>
從即以衰病不任職乞罷賜告兩月且以尚醫調<lb/>
<pb n="KR4d0420_SBCK_016-5b"/>
護之㤗和元年六月連章請老遷榮禄大夫且以<lb/>
公第四子某四赴庭試當同進士出身詔充閤門<lb/>
祗候又改筆硯局承應尋賜進士第所以優禮公<lb/>
者佗相莫與爲比二年章再上有㫖卿頻上章告<lb/>
老寧以言事不見從或與同列者有差别故耶何<lb/>
求去之数也公奏言臣誠衰老當避賢者路無佗<lb/>
意也三年正月章再上不允加銀青榮禄大大三<lb/>
月歴舉朝賢之可代巳者求去甚力上為感動中<lb/>
使宣旨朕𥘉即位首命卿入政府繼遷相位以卿<lb/>
習於典故處事詳雅春秋雖髙而神明未衰故且<lb/>
<pb n="KR4d0420_SBCK_016-6a"/>
以機務相勞今去意旣堅不得下屈朕以從卿耳<lb/>
明日入辭詔以金紫光禄大夫致仕公退居上所<lb/>
以待之者不少衰朝廷有大利害則遣使者就訪<lb/>
之六年南鄙用兵上以山東重地須大臣鎮撫之<lb/>
手詔起公判濟南府山東東西路宣撫使便宜行<lb/>
事公爲之布教條問民所疾苦貸逋賦以寛流亡<lb/>
假閒田以業單貧戍邉郡者戒之以守疆場毋敢<lb/>
妄動莅州郡者戒之以省符牒毋敢妄擾經畫旣<lb/>
定即移文有司乞還鄊里上優詔許之仍加崇進<lb/>
以榮其歸七年冬十月寢疾一日令具湯沐洒掃<lb/>
<pb n="KR4d0420_SBCK_016-6b"/>
庭内曰吾將逝矣命子益執筆書遺戒戒子孫以<lb/>
貴薄尚儉而巳尋薨春秋七十有四上聞之震悼<lb/>
輟視朝賻贈加等祭葬皆用詔書從事有司攷行<lb/>
謚曰文貞仍贈開府儀同三司以八年二月舉公<lb/>
之柩葬於青太里北原之先塋壽國夫人劉氏祔<lb/>
焉大安元年詔繪公像於衍慶宫配享章宗廟庭<lb/>
公資朴直不自表襮自少日便能以沉默自養平<lb/>
居不妄言笑事親孝待昆弟有禮與人交不苟合<lb/>
太夫人喜家居留官下者未嘗乆每一書示至公<lb/>
必望拜庭下欷歔流涕而後發左右皆爲感動夫<lb/>
<pb n="KR4d0420_SBCK_016-7a"/>
人前殁章宗𣣔有所賜再拜謝不敢當㓗居終身<lb/>
兩童子自随侍婢不得至其前閒居鄊縣與父老<lb/>
㳺敦布衣之好𥘉不以名位自居仕宦五十年在<lb/>
州縣則治化清净不事科罰而人有畏愛之實在<lb/>
朝廷則切於論列有不便於民者必委曲道之雖<lb/>
理若訐直而辭氣容貌不失其爲大臣之體大定<lb/>
之治近古所未有紀綱法度俻具周宻公在相位<lb/>
謹奉行而重改作得守文之體故能不動聲氣而<lb/>
天下隂受其賜古所謂日計不足月計有餘者於<lb/>
兹見之故嘗論公平生所言者不勝載而繫於癈<lb/>
<pb n="KR4d0420_SBCK_016-7b"/>
興存亡者有二事焉一立后二括田立后難於從<lb/>
而章宗從之括田不難於從而竟不聽其後武夫<lb/>
悍卒倚國威以爲重山東河朔上膄之田民有耕<lb/>
之数世者亦以冐占奪之兵日益驕民日益困養<lb/>
成癕疽計日而潰貞祐之亂盗賊滿野向之倚國<lb/>
威以爲重者人視之以爲血讐骨怨必報而後巳<lb/>
一頋盻之頃皆狼狽於鋒鏑之下雖赤子不能免<lb/>
盖立后之事在庭之臣皆以爲不可獨上以爲可<lb/>
故公之言易爲力括田之事上下皆以爲可而公<lb/>
獨以爲不可故難爲功以一言之不相入其禍果<lb/>
<pb n="KR4d0420_SBCK_016-8a"/>
有不可勝言者是不獨在公爲遺恨異世相望亦<lb/>
當有太息而流涕者嗚呼豈非天耶銘曰<lb/>
留侯授書三徃雞鳴濟北有期廼祠嘉平神物不<lb/>
亡時出効靈糓城之張帝傳載生帝傳維何文貞<lb/>
壽公木訥之剛朴魯之忠以静而應以介而通悃<lb/>
愊無華安事勇功郎署擢長憲臺進貳相業之良<lb/>
興陵所試大定之治講若畫一公如曹叅守而勿<lb/>
失守而勿失民以寧謐賜則隂受跡容致詰皇天<lb/>
生之曷不成之孝孫受之曷不䆒之在昔所難在<lb/>
聽思聦烏群於前孰知雌雄兵以農戦國從夲固<lb/>
<pb n="KR4d0420_SBCK_016-8b"/>
皮之不存毛將安傳一言之微邦可以興作法於<lb/>
貪敝将曷勝悔罔後及忠無前寤我思古人愛而<lb/>
莫助黃山之陽喬木蒼蒼公墓有碑千載涕滂<lb/>
　　　　王黄華墓碑<lb/>
泰和壬戌冬内翰王公卒於京師道陵雅知公家<lb/>
無餘財將無以爲葬也詔有司賵錢八十萬以給<lb/>
襄事求生平詩文藏之秘閣未㡬以御製詩賜其<lb/>
家其引云王遵古朕之故人也乃子庭筠復以才<lb/>
選直禁林者首尾十年今兹云亡玉堂東觀無復<lb/>
斯人矣其家以遺文耒上尋繹之乆良用愴然而<lb/>
<pb n="KR4d0420_SBCK_016-9a"/>
其詩有天材超邁無慙琬琰之句盖公門閥人品<lb/>
器識文藝一時名卿材大夫少有出其右者上意<lb/>
亦恨其得之晚而用之者百未一試也故殷重嗟<lb/>
㥉之如此公諱庭筠字子端姓王氏家諜載其三<lb/>
十二代祖烈太原祁人避漢末之亂徙居遼東曹<lb/>
公特徴不應隱居終身其後遼東亦亂子孫散處<lb/>
東夷十七代孫文林仕髙嚴爲西部將殁於王事<lb/>
又八世曰樂徳居渤海以孝聞遼太祖平渤海封<lb/>
其子爲東丹王都遼陽樂徳之曾孫繼逺仕爲翰<lb/>
林學士因遷家遼陽繼逺孫中作使咸飾避大林<lb/>
<pb n="KR4d0420_SBCK_016-9b"/>
延之難遷漁陽咸飾孫六宅使恩州刺史叔寜遷<lb/>
白霫六宅生永壽居韓州遼天慶中遷盖州之熊<lb/>
岳縣遂占籍焉永壽之長子政事金朝官至金吾<lb/>
衛上將軍建州保静軍節度使保静之中子遵古<lb/>
字元仲正隆五年進士仕爲中大夫翰林直學士<lb/>
文行兼俻潜心伊洛之學言論皆可紀述明昌應<lb/>
詔有昔人君子之目子孫以昔人名所居之山而<lb/>
君子名其泉所爲志也中大夫四子庭玉庭堅次<lb/>
即公太師南陽郡王張公浩之外孫生未朞視書<lb/>
識十七字六歲聞父兄誦書能通大義七歲學詩<lb/>
<pb n="KR4d0420_SBCK_016-10a"/>
十一歲賦全題讀書五行俱下日記五千餘言涿<lb/>
郡王公翛然風岸孤峻少所許可一見公以國士<lb/>
許之弱冠擢大定十六年甲科釋褐承事郎恩州<lb/>
軍事判官臨政即有能官之譽郡民鄒四者謀爲<lb/>
不軌事覺逮捕千餘人而鄒四者竄匿不能得朝<lb/>
廷遣大理司直王仲軻與公治其獄公以計獲鄒<lb/>
四分别詿誤坐預謀者十二人而已再調舘陶主<lb/>
簿公蚤有重名天下士夫想聞風采謂當一日九<lb/>
遷乃今碌碌常選限於賢愚同滯之域簿書期㑹<lb/>
隨俗俯仰殊不自聊秩甫滿單車徑去卜居隆慮<lb/>
<pb n="KR4d0420_SBCK_016-10b"/>
周覧山川以謂西山横截千里隱然如臥龍起硔<lb/>
硲天平黄華至魯般門龍之首脊肋尾皆具而黄<lb/>
華蔚然涵濃秀之氣山有慈明覺仁二寺上下相<lb/>
去不半里所西抵鏡臺直鷄趐洪之懸流幽林穹<lb/>
谷萬景坌集一水一石皆崑閬間物頋視塵世殆<lb/>
不可一日居也乃置家相下買田隆慮借二寺爲<lb/>
拪息之地時徃嘯詠若將終身焉晉人庾衮隱居<lb/>
義陽僅見於傳記黄華雖勝絶而近代無所知名<lb/>
至於髙賢題詠亦罕及之自公耒居以黄華山主<lb/>
自號兹山因之傑出太行之上人境俱勝於公見<lb/>
<pb n="KR4d0420_SBCK_016-11a"/>
之山居前後十年得悉力經史務爲無所不闚旁<lb/>
及釋老家尤所精詣學益慱志節益高而名益重<lb/>
明昌𥘉用薦者以書畫局都監召俄授應奉翰林<lb/>
文字同知制誥遷翰林脩撰坐爲言事者所累出<lb/>
爲鄭州防禦判官承安𥘉継丁内外艱衰毁骨立<lb/>
㡬至不起四年起復應奉翰林文字泰和元年復<lb/>
翰林脩撰扈從秋山應制賦詩至三十餘首寵眷<lb/>
優異盖將大用朞年罹此不幸春秋五十有二實<lb/>
二年十月之十日也官止丞務郎緋衣銀魚夫人<lb/>
張氏亦太師文孫子男三人萬安萬孫萬吉皆早<lb/>
<pb n="KR4d0420_SBCK_016-11b"/>
卒女三人長曰從浄㓜爲女官公沒後以能詩召<lb/>
見特加敬異次曰琳秀入侍掖庭季女㓜在室公<lb/>
既無子以弟庭淡之次子萬慶爲之後以䕃𥙷官<lb/>
至行尚書省左右司郎中文章字畫能世其家孫<lb/>
某曾孫某尚㓜公儀觀秀偉善談笑俯仰可觀外<lb/>
視若簡貴人𥘉不敢與之接一見之後和氣津津<lb/>
溢於顔間殷勤慰籍如恐不及少有可取極口稱<lb/>
道他日雖百負之亦不恨也從之㳺者如韓温甫<lb/>
路元亨張晉卿李公度所引見者如閑閑趙公内<lb/>
翰馮公屏山李公皆爲文章鉅公下者猶不失為<lb/>
<pb n="KR4d0420_SBCK_016-12a"/>
名士世以知人許之爲文能道所𣣔言如文殊院<lb/>
斵琴飛耒積雪賦及漢昭烈廟碑文等辭理兼俻<lb/>
居然有臺閣體裁暮年詩律深嚴七言長篇尤以<lb/>
險韻爲工方之少作如出兩手可爲知者道也有<lb/>
藂辨十卷文集四十卷傳於世世之書法皆師二<lb/>
王魯直元章号爲得法元章得其氣而魯直得其<lb/>
韻氣之勝者失之奮迅韻之勝者流爲柔媚而公<lb/>
則得於氣韻之間百年以耒公與黄山閑閑兩趙<lb/>
公人俱以名家許之畫鍳旣髙又嘗𬒳㫖與舅氏<lb/>
宣徽公汝霖品第秘府書畫因集所見及士大夫<lb/>
<pb n="KR4d0420_SBCK_016-12b"/>
家藏前賢墨蹟古法帖所無者摹刻之号雪溪堂<lb/>
帖一十卷至於筆墨㳺戯則山水有入品之妙墨<lb/>
竹殆天機所到文湖州以下不論也每作一幅必<lb/>
以千文爲號不肯輕以予人閑閑有上公詩云李<lb/>
白一杯人影月鄭䖍三絶畫詩書馮内翰挽章云<lb/>
詩名摩誥畫絶世人品右軍書入神人以爲實録<lb/>
云癸丑夏六月某客燕中萬慶爲言先公之殁四<lb/>
十餘年矣南北䘮亂𥘉無歸頋之望衰年乃得灑<lb/>
掃墳墓丘木巳老而旌紀寂寥某死不得暝目矣<lb/>
今属筆於子幸有以惠顧之某不敏自𥘉學語先<lb/>
<pb n="KR4d0420_SBCK_016-13a"/>
夫人教誦公五言志學以耒知慕公名德盖嘗夢<lb/>
寐見之雖不迨指授至於不腆之文亦從公沾丐<lb/>
得之已嘗不自揆度爲先正壽國文貞張公閑閑<lb/>
趙公内相文獻楊公碑矣有如我公乃不得著金<lb/>
石傳永久頋安所逃責乎乃勉爲論次之而係以<lb/>
銘銘曰<lb/>
山立兮楊休元精兮當中冠名士兮中朝何隠隠<lb/>
兮隆隆明昌天開文治昭融婉孌龍姿孰雲之從<lb/>
望公脩門劒珮從容行人㑹盟常伯秩宗閒燕論<lb/>
思衮職弥縫頋曷任弗勝而鉛槧是供生材實難<lb/>
<pb n="KR4d0420_SBCK_016-13b"/>
間氣所鍾有物妬之隨以禍攻白駒忽其過隙乃<lb/>
𣣔歴九關而上通詩至夔州而僊文以潮陽而雄<lb/>
假公歲千寕阨以窮研摩於韓杜之後宜愈困而<lb/>
愈工養吾棟而先代果奚貴乎楠松謂公不遇耶<lb/>
獨簡在乎淵衷謂公爲遇耶方積絫之爲功卑鎡<lb/>
基而奪之而無庸計夫乖逢馬鬛兮蒿蓬摧熊嶽<lb/>
兮天之東望倒景兮不及抱明月兮長終澤畔行<lb/>
吟俯水伯之幽宫裴回故都而不忍訣冩孤憤於<lb/>
迴風讁傳長沙蟊賊内訌邈前席之不再俄占書<lb/>
之告凶貴大患若身兮羌今昔之攸同我作銘詩<lb/>
<pb n="KR4d0420_SBCK_016-14a"/>
并以慰公使不幸而爲屈賈其何以釋玄壤之遺<lb/>
恫<lb/>
　　　　沁州刺史李君神道碑<lb/>
君諱楫字濟川姓李氏系出隴西唐末其逺祖官<lb/>
汴梁石晉之亂流寓遼之北京是爲大定府金朝<lb/>
取遼有昭信校尉諱楅者避乱雲中生子彦直爲<lb/>
汴京行臺令史仕至明威將軍宛丘令即君之考<lb/>
也宛丘嘗尉淄川樂其風土遂爲淄川人路孟州<lb/>
宣叔撰墓碑述先世之徳備矣君年十六以䕃𥙷<lb/>
轉運司押逓官時正隆南征在所㓂盜充斥及歲<lb/>
<pb n="KR4d0420_SBCK_016-14b"/>
終受代間關還侍下人以其年甫成童而能自樹<lb/>
立甚嗟惜之凢三歴酒官遷忠武校尉君㓜學頴<lb/>
悟雖巳在仕籍所以爲舉子計者不少輟三赴省<lb/>
試皆入優等嘗以所業見鄭内翰景純景純大爲<lb/>
㢡異謂君言吾子必名世吾郷爲不乏人矣俄登<lb/>
大定十九年詞賦進士第換承矜郎調歴城主簿<lb/>
改積石州軍事判官積石邉郡羗渾雜居君撫治<lb/>
有方人甚安之遷范陽令召𥙷尚書省令史章宗<lb/>
以原王領省事愛君占對詳明審當每啓事退目<lb/>
送者乆之終更留再考未㡬除吏部主事陜右旱<lb/>
<pb n="KR4d0420_SBCK_016-15a"/>
甚詔君乗傳問民所疾苦君至關輔馳奏百姓苦<lb/>
饑當議有以賑貸之未報即開倉賑貧所全活不勝<lb/>
計朝廷以爲知權不罪也改太府監丞兼職常四<lb/>
五朝譽既著盖將大用矣明昌三年以歲歉流乏<lb/>
者多故田野不闢詔君充山東東西路勸農副使<lb/>
君遍歴郡縣勸課備至世官有墮窳者率真决之<lb/>
徭役害農務者以便宜罷之是歲山東爲之有秋<lb/>
使還授中都路轉運副使京都承平日乆經費十倍<lb/>
大定間一時府庫充實君有力焉丞相軍北行轉<lb/>
運司例以正貟督餽饟同列方以從軍爲憂而君<lb/>
<pb n="KR4d0420_SBCK_016-15b"/>
自請焉宰相重君之行爲改檄他貟五年召授沁<lb/>
州刺史兼知軍事陛見之日有詔朕比欲以郡守<lb/>
命卿有司以卿資淺未當得郡朕識卿舊故有此<lb/>
授卿宜悉力爲民以稱朕意政成即召卿矣朝貴<lb/>
重君材其行也祖道都門冠盖塞路是夕太夫人<lb/>
張氏無疾而殁乃扶護還郷里君天性純至𥘉赴<lb/>
積石太夫人以六盤路險登頓殊甚山外髙寒非<lb/>
老人所堪故留居郷里君在官一年即以長告歸<lb/>
侍年過五十每違逺庭闈惻然有孺子之慕至是<lb/>
哀感過甚殆無以自存食飲淡薄且不以時進比<lb/>
<pb n="KR4d0420_SBCK_016-16a"/>
葬柴毁骨立竟用是得疾以某年月日春秋五十<lb/>
有五終於服次随以某日奉君之柩祔于某原之<lb/>
先塋執紼之人傾動州里行路爲之悽愴其誠孝<lb/>
之所感如此君自就學即以和雅自將宛丘莅官<lb/>
剛嚴君從容諌止以故多從寛厚歴中外餘十五<lb/>
年廉正敬慎超出倫等又其行已之所以移於官<lb/>
者也其登科時御題易無體同年生六十人自甲<lb/>
選張行簡至黄士表賦學家謂人人可以魁天下<lb/>
程卷皆鋟木以傳凢仕宰相數人刺史節度殆過<lb/>
其半人以比前世龍虎牓至論孝弟忠敬尚以君<lb/>
<pb n="KR4d0420_SBCK_016-16b"/>
爲稱首云先娶沂州蒲氏再娶錦州張氏武安軍<lb/>
節度使臨海老人子雲之女再娶宛平王氏忻州<lb/>
刺史子正之女皆封某郡君子男二人長國瑞試<lb/>
𥙷禮部令史再任南陽縣令以惠愛見稱次子國<lb/>
維興定五年進士歴符離葉令淳正古雅爲時聞<lb/>
人女二人長適山東東路總管判官徒單喜僧次<lb/>
適南京廣盈倉副使趙思孫男女皆尚㓜銘曰<lb/>
處爲儒先岀曰吏師明昌名臣道陵所咨至性薫<lb/>
然旣厚其資於濟事也權於及民也慈永錫爾類<lb/>
從古有辭人子養親易失者時含飴弄孫爲樂不<lb/>
<pb n="KR4d0420_SBCK_016-17a"/>
貲聖善所宜神豈我私誰爲隙駒忽其崦嵫頋瞻<lb/>
玄堂泣涕漣洏及母下泉尚慰我思孰物之尸孰<lb/>
命之司曷卑之者全而不以究施伐石西山勒我<lb/>
銘詩是惟純孝李君之墓過者式之<lb/>
遺山先生文集十六卷終<lb/>
<pb n="KR4d0420_SBCK_016-17b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0420_SBCK_037-1a"/>
遺山先生文集卷第三十七<lb/>
　　序引<lb/>
　　　　張仲經詩集序<lb/>
仲經岀龍山貴族少日隨宦濟南從名士劉少宣<lb/>
問學客居永寜永寜有趙冝之辛敬之劉景玄其<lb/>
人皆天下之選而仲經師友之故蚤以詩文見稱<lb/>
及予官西南仲經偕杜仲梁麻信之髙信卿康仲<lb/>
寜挈家就予内郷時劉内翰光甫方觧鄧州倅日<lb/>
得相從文字間仲經之所成就又非洛西時比矣<lb/>
北渡後薄游東平謁先行臺嚴公一見即𬒳賞識<lb/>
<pb n="KR4d0420_SBCK_037-1b"/>
待以師賔之禮授館于長清之别墅積十餘年得<lb/>
致力文史以詩為專門之學此其出䖏之大畧也<lb/>
今觀其詩永寕王趙幽居云寒盡隂崖草有芽行<lb/>
稍殘雪墮氷花號空老木風纔定倒影荒山日又<lb/>
斜天地悠悠常作客干戈擾擾漫思家烟村寂寞<lb/>
無人語獨倚寒藤数莫鴉其落筆不凡類如此及<lb/>
來内郷嘗阻雨板橋張主薄草堂同賦浙江觀漲<lb/>
詩仲經云一雨天地來濤聲破清曉光甫大加賞<lb/>
嘆以為有前人風調是年出居縣西南白鹿原名<lb/>
所居為行齋取素貧賤行貧賤之義行齋之南有<lb/>
<pb n="KR4d0420_SBCK_037-2a"/>
菊水湍流噴薄景氣古澹陽崖囬抱緑莎盈尺臈<lb/>
月紅梅盛開諸公藉草而坐嘉肴㫖酒嘯咏彌日<lb/>
仲經有詩云寒客逺峰猶帯雪煖私幽圃已多花<lb/>
仲梁雖有煖散春泉百汊流之句亦自以為不及<lb/>
也其餘如次韻見及云長松偃蹇十年物病鶴摧<lb/>
頽萬里心春思云一春常作客連日苦多風野樹<lb/>
妻迷緑簷花暗澹紅愁隨詩卷積囊與酒樽空巢<lb/>
燕如相識頻來草舎中書事云故國三年夢新愁<lb/>
两鬂蓬淚從南望盡塗自北來窮破牗蠅烘日枯<lb/>
梢鵲<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>風悵然搔白首逺目過㱕鴻贈員善卿云<lb/>
<pb n="KR4d0420_SBCK_037-2b"/>
詩材雖滿腹家具少扵車珎珠泉感舊云紅槿有<lb/>
情依壊砌緑莎隨意上寒㕔秋興云壊壁粘蝸艱<lb/>
國歩荒池漂蟻失軍容秋日云寒花矝晚色病葉<lb/>
怯秋聲憶永寜舊㳺寄魏内翰云上閣寺髙迎晚<lb/>
翠㳺家樓小簇春紅獨脚云洛岸瀟瀟雨送春老<lb/>
<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>青山悟静縁問路前村犬吠人病枕偏宜夜雨<lb/>
聲林深鹿近人年衰與杖宜雲出祗園雨亦香又<lb/>
如風琴一首囬軍謡四首清明日陪諸公讌集東<lb/>
園一首病中一首移居學東坡八首再到方山絶<lb/>
句書陶詩後集句徃徃傳在人口内相文獻楊公<lb/>
<pb n="KR4d0420_SBCK_037-3a"/>
有言文章天地中和之氣大過為荒唐不及為㓕<lb/>
裂仲經所得雍容和緩道所欲言者而止其亦得<lb/>
中和之氣者歟為人資稟樂易恬于進取進退容<lb/>
止皆有藴藉可觀與人交重然諾敦分義終始可<lb/>
以保任使之束帯立朝當言責之重豈得輕負所<lb/>
學忘禮諫之義乎憂世旣切恵飬是其所長趙張<lb/>
三王鈎距之吏奮髯抵几砉砉俊快保其盖而不<lb/>
為至于徳譲君子之風良有望焉自丙午以後叅<lb/>
幕府軍事當賢候擁篲之敬得寸行寸謂當見之<lb/>
一日未一試而病不起矣其孤夢符持橘軒詩集<lb/>
<pb n="KR4d0420_SBCK_037-3b"/>
求予編次感念平昔不覺出涕因題其後嗚呼有<lb/>
言可述學者之能事有子可傳人道之大本吾仲<lb/>
經言可述矣子可傳矣頋雖賫志下泉其亦可以<lb/>
少慰矣夫甲寅冬至日詩友河東元某𥙿之題<lb/>
　　　　陶然集詩序<lb/>
貞祐南渡後詩學為盛洛西辛敬之淄川楊叔能<lb/>
太原李長源龍坊雷伯威北平王子正之等不啻<lb/>
十数人稱號專門就諸人中其死生扵詩者汝海<lb/>
楊飛卿一人而巳李内翰欽叔工篇翰而飛卿從<lb/>
之㳺𥘉得樹古葉黄早僧閑頭白遲之句大為欽<lb/>
<pb n="KR4d0420_SBCK_037-4a"/>
叔所推激從是㳺道日廣而學亦大進客居東平<lb/>
將二十年有詩近二千首號陶然集所賦青梅瑞<lb/>
蓮缾聲雪意或多至十餘首其立之之卓鑚之之<lb/>
堅得之之難積之之多乃如此此其所以為貴也<lb/>
歟歲庚戍東平好事者求此集刋布之飛卿毎作<lb/>
詩必以示予相去千餘里亦以見寄其所得予亦<lb/>
頗能知之飛卿扵海内詩人獨以予為知巳故以<lb/>
集引見託或病吾飛卿追琢功夫太過者予釋之<lb/>
曰詩之極致可以動天地感鬼神故傳之師本之<lb/>
經真積之力乆而有不能復古者自匪我愆期子<lb/>
<pb n="KR4d0420_SBCK_037-4b"/>
無良媒自伯之東首如飛蓬愛而不見搔首踟蹰<lb/>
旣見復関載笑載言之什觀之皆以小夫賤婦滿心<lb/>
而發肆口而成見取扵采詩之官而聖人删詩亦<lb/>
不敢盡廢後世雖傳之師夲之經真積力乆而不<lb/>
能止焉者何古仐難易不相侔之如是耶盖秦以<lb/>
前民俗醇厚去先王之澤未遠質勝則野故肆口<lb/>
成文不害爲合理使今世小夫賤婦滿心而發肆<lb/>
口而成適足以汚簡牘尚可辱采詩官之求取耶<lb/>
故文字以來詩爲難魏晋以來復古爲難唐以來<lb/>
合規矩凖繩尤難夫因亊以陳辭辭不迫切而意<lb/>
<pb n="KR4d0420_SBCK_037-5a"/>
獨至𥘉不為難後世以不得不難為難耳古律歌<lb/>
行篇章操引吟詠謳謡詞調怨嘆詩之目旣廣而<lb/>
詩評詩品詩說詩式亦不可勝讀大槩以脫棄凡<lb/>
近澡雪塵翳驅駕聲勢破碎陣敵囚鎻恠變軒豁<lb/>
幽祕籠絡今古移奪造化為工鈍滞僻澁淺露浮<lb/>
躁狂縱滛靡詭誕瑣碎陳腐為病毫髪無遺恨老<lb/>
去漸扵詩律細佳句法如何新詩改罷自長吟語<lb/>
不驚人死不休杜少陵語也好句似仙堪换骨陳<lb/>
言如賊莫經心薛許昌語也乹坤有清氣散入詩<lb/>
人脾千人萬人中一人两人知貫休師語也㸔似<lb/>
<pb n="KR4d0420_SBCK_037-5b"/>
㝷常最竒崛成如容易却艱難半山翁語也詩律<lb/>
傷嚴近寡恩唐子西語也子西又言吾扵它文不<lb/>
至蹇澁惟作詩極難苦悲吟累日僅自成篇𥘉讀<lb/>
時未見可羞䖏姑置之後数日取讀便覺瑕舋百<lb/>
岀輙復悲吟累日反復改定比之前作稍有加焉<lb/>
後数日復取讀疵病復出凡如此数四乃敢示人<lb/>
然終不能工李賀母謂賀必欲嘔出心乃巳非過<lb/>
論也今就子羙而下論之後世果以詩為專門之<lb/>
學求追配古人欲不死生扵詩其可巳乎雖然方<lb/>
外之學有為道日損之說又有學至扵無學之説<lb/>
<pb n="KR4d0420_SBCK_037-6a"/>
詩家亦有之子羙夔州以後樂天香山以後東坡<lb/>
海南以後皆不煩繩削而自合非技進於道者能<lb/>
之乎詩家所以異扵方外者渠輩談道不在文字<lb/>
不離文字詩家聖䖏不離文字不在文字唐賢所<lb/>
為情性之外不知有文字云耳以吾飛卿立之之卓<lb/>
鑚之之堅得之之難異時霜降水落自見涯涘吾<lb/>
見其泝石楼歴雪堂問津斜川之上萬慮洗然深<lb/>
入空寂盪元氣扵筆端寄妙理於言外彼悠悠者<lb/>
可復以昔之隱几者見待耶陶然後編請取此序<lb/>
證之必有以予為不妄許者重九日遺山真隱序<lb/>
<pb n="KR4d0420_SBCK_037-6b"/>
　　　木庵詩集序<lb/>
東坡讀叅寥子詩愛其無𬞞笋氣叅寥用是得名<lb/>
宣政以來無復異議予獨謂此特坡一時語非定<lb/>
論也詩僧之詩所以自别於詩人者正以𬞞笋氣<lb/>
在耳假使叅寥子能作桞州超師院晨起讀禅經<lb/>
五言深入理窟髙出言外坡又當以𬞞笋氣少之<lb/>
耶木庵英上人弱冠作舉子從外家遼東與髙慱<lb/>
州仲常㳺得其論議爲多且因仲常得僧服貞祐<lb/>
𥘉南渡河居洛西之子盖時人固以詩僧目之矣<lb/>
三郷有辛敬之趙宜之劉景玄予亦在焉三君子<lb/>
<pb n="KR4d0420_SBCK_037-7a"/>
皆詩人上人與相徃還故詩道益進出世住寳應<lb/>
有山堂夜岑寂及梅花等篇傳之京師閑閑趙公<lb/>
内相楊公屏山李公及雷李劉王諸公相與推激<lb/>
至以不見顔色為恨予嘗以詩寄之云<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>君山堂<lb/>
句深靖如幽蘭愛君梅花詠入手如弹丸詩僧第<lb/>
一代無媿百年閑曾説向閑閑公公亦不以予言<lb/>
為過也近年七夕感興有輕河如練月如舟花滿<lb/>
人間乞巧楼野老家風依舊拙蒲團又度一年秋<lb/>
之句予為之擊節稱嘆恨楊趙諸公不及見之乙<lb/>
酉冬十月将㱕太原侍者出木庵集求予為序引<lb/>
<pb n="KR4d0420_SBCK_037-7b"/>
試為啇略之上人才品髙真積力乆住龍門崧少<lb/>
二十年仰山又五六年境用人勝思與神遇故能<lb/>
㳺戯翰墨道埸而透脱叢林科臼扵𬞞芛中别為<lb/>
無味之味皎然所謂情性之外不知有文字者盖<lb/>
有望焉正大中閑閑公侍祠太室㑹上人住少林<lb/>
乆倦於應接思欲退席閑閑公作䟽留之云書如<lb/>
東晋名流詩有晚唐風骨予謂閑閑雖不序木庵<lb/>
集以如上語觀之知閑閑作序巳竟然則向所許<lb/>
百年以來爲詩僧家第一代者良未盡歟<lb/>
　　　　南冠録引<lb/>
<pb n="KR4d0420_SBCK_037-8a"/>
予以始生之七月出繼叔氏隴城府君迨六安庚<lb/>
午府君卒官扶護還郷里時予年二十有一矣元<lb/>
氏之老人大父彫䘮殆盡問之先世之事諸叔皆<lb/>
晚生止能道其梗㮣予亦以家諜具存碑表相望<lb/>
他日論次之盖未晚也因循二三年中原受兵避<lb/>
宼陽曲秀容之間歲無寜居貞祐丙子南渡河家<lb/>
所有物經亂而盡舊所傳譜諜乃于河南諸房得<lb/>
之故宋以後事為詳而宋前事皆不得而考也益<lb/>
之兄嘗命予脩千秋録雖畧具次第他所欲記者<lb/>
尚多而未暇也歲甲午覊管聊城益之兄邈在㐮<lb/>
<pb n="KR4d0420_SBCK_037-8b"/>
漢遂有彼彊此界之限姪摶俘縶之平陽存亡未<lb/>
可知伯男子叔儀姪孫伯安皆尚㓜未可告語予<lb/>
年巳四十有五残息奄奄朝夕待盡使一日顛仆<lb/>
于道路則世豈復知有河南元氏哉維祖考承王<lb/>
公餘烈賢雋輩出文章行業皆可稱述不幸而與<lb/>
皂隷之室混為一區泯泯黙黙無所發見可不大<lb/>
哀耶乃手冩千秋録一篇付女嚴以俻遺忘又自<lb/>
為講説之嗚呼前世功名之士人有<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>慕之者必<lb/>
問其形質顔貌言語動作之状史家亦徃徃為記<lb/>
之在他人且然吾先人形質言貌言語之動作乃<lb/>
<pb n="KR4d0420_SBCK_037-9a"/>
不欲知之豈人之情也哉故以先世雜事附焉予<lb/>
自四歲讀書八歲學作詩作詩今四十年矣十八<lb/>
先府君教之民政從仕十年出死以為民自少日<lb/>
有志于世雅以氣節自許不甘落人後四十五年<lb/>
之間與世合者不能一二数得名為多而謗亦不<lb/>
少舉天下四方知已之交唯吾益之兄一人人生<lb/>
一世間業巳不為世所知又将不為吾子孫所知<lb/>
何負于天地鬼神而至然耶故以行年襍事附焉<lb/>
先祖銅山府君正隆二年賜出身訖正大之末吾<lb/>
家食先朝禄七十餘年矣京城之圍予為東曹都事<lb/>
<pb n="KR4d0420_SBCK_037-9b"/>
知舟師将有東狩之役言于諸相請小字書國史<lb/>
一本隨車鴐所在以一馬負之時相雖以爲然而不<lb/>
及行也崔子之變歴朝實録皆滿城帥所取百年<lb/>
以來明君賢相可傳後世之事甚多不三二十年<lb/>
則世人不復知之矣予所不知者亡可柰何其所<lb/>
知者忍棄之而不記耶故以先朝雜事附焉合而<lb/>
一之名曰南冠録叔儀伯安而下乃至傳数十世<lb/>
當家置一通有不觧者就他人訓釋之違吾此言<lb/>
非元氏子孫<lb/>
　　　　興定庚辰太原貢士南京状元楼宴集<lb/>
<pb n="KR4d0420_SBCK_037-10a"/>
　　　　題名引<lb/>
晋北號稱多士太平文物繁盛時發䇿决科者率<lb/>
十分天下之二可謂富矣䘮亂以來僵仆扵原野<lb/>
流離扵道路計其所存百不能一今年預秋賦者<lb/>
乃有百人焉從是而徃所以荣吾晋者在吾百人<lb/>
而巳為吾晋羞者亦吾百人而巳然則為吾百人<lb/>
者其何以自䖏耶将僥倖一第以苟活妻子耶将<lb/>
靳固一命<graphic n="KR1029" url="https://raw.githubusercontent.com/kanripo/KR-Gaiji/master/images/KR1029.png" mimeType="image/png"/>
                    <graphic n="KR1029" url="https://raw.githubusercontent.com/kanripo/KR-Gaiji/master/images/KR1029.png" mimeType="image/png"/>廉謹死心扵米塩簿書之間以取<lb/>
羙食大官耶抑将為竒士為名臣慨然自㧞扵流<lb/>
俗以千載自任也使其欲為名臣竒士以千載自<lb/>
<pb n="KR4d0420_SBCK_037-10b"/>
任則百人之少亦未害如曰不然雖充賦之多至<lb/>
十分天下之九亦何貴乎十分天下之九哉嗚呼<lb/>
徃者巳矣來者未可期所以榮辱吾晋者旣有任<lb/>
其責者矣凡我同盟其可不勉<lb/>
　　　　送秦中諸人引<lb/>
関中風土完厚人質直而尚義風聲習氣歌謡慷<lb/>
慨且有秦漢之舊至扵山川之勝逰觀之富天下<lb/>
莫與為比故有四方之志者多樂居焉予年二十<lb/>
許時侍先人官略陽以秋試留長安中八九月時<lb/>
紈綺氣米除沉涵酒間知有逰觀之羙而不睱也<lb/>
<pb n="KR4d0420_SBCK_037-11a"/>
長大來與秦人㳺益多知秦中事益熟毎聞談周<lb/>
漢都邑及藍田鄠杜間風物則喜色津津然動于<lb/>
顔間二三君多秦人與余逰道相合而意相得也<lb/>
常約近南山㝷一牛田營五畆之宅如舉子結夏<lb/>
課時聚書深讀時時醸酒爲具從賔客㳺伸眉髙<lb/>
談脱屣世事覧山川之勝槩考前世之遺蹟庻㡬<lb/>
乎不負古人者然予以家在嵩前暑途千里不若<lb/>
二三君之便于㱕也清秋揚鞭先我就道矯首西<lb/>
望長吁青雲今夫世俗愜意事如羙食大官髙貲<lb/>
華屋皆衆人所必争而造物者之所甚靳有不可<lb/>
<pb n="KR4d0420_SBCK_037-11b"/>
得者若夫閒居之樂澹乎其無味漠乎其無所得<lb/>
盖自放于方之外者之所貪人何所争而造物者<lb/>
亦何靳耶行矣諸君明年春風待我于輞川之上矣<lb/>
　　　　送李輔之之官濟南序<lb/>
輔之李君膺剡章之招有汎舟之役東門祖道北<lb/>
海開樽念㑹合之良難欲殷勤之重接時則莫春<lb/>
三月人則楚囚再期魯連之一箭空飛不季之百<lb/>
金行盡釋射鈎之怨雖當三沭而三薰動去國之<lb/>
䰟徒有九招而九散<hi>沈云郷云東南水國腸一斷而一連西北郷関䰟九招而九散</hi>見銅<lb/>
駞之荊棘夢金馬之衣冠感今懷昔惄焉如擣况<lb/>
<pb n="KR4d0420_SBCK_037-12a"/>
復中年哀樂流景湏叟歌驪駒而再中横素波而<lb/>
徑去瞻仰弗及我勞如何如春登䑓翻失熈熈之<lb/>
意仰天擊缶能無嗚嗚之聲諸公從衍聖孔公賦<lb/>
詩贈别凡若干首而某為之引<lb/>
　　　　送髙雄飛序<lb/>
恒府天壌間大都會在今為　長樂宫之湯沐邑且<lb/>
乾龍潜躍之淵也自文統紹開俊造駢集七八年<lb/>
之間　鶴書特徴與　鳯尾諾之所招致眎他郡<lb/>
國為尤多乃七月甲申漕司從事河東髙鳴雄飛<lb/>
𬒳賢王之教當乗傳北上聲光四馳懽動州里僉<lb/>
<pb n="KR4d0420_SBCK_037-12b"/>
謂髙子春秋鼎盛卓然以問學為業真積力乆故胷<lb/>
中之言多六經百氏史漢陳范之書司馬氏范氏<lb/>
通鑑唐鑑之學六朝唐以來之篇什馳騁上下累<lb/>
百數萬言徃徃見扵成誦文章翰墨冝在茂異之<lb/>
科古所謂立談可以致雙璧一日可以至九遷者<lb/>
在此行矣髙晉産也僕以犬馬之齒之故謬為之<lb/>
一言　天家包舉六合臣屬萬國立武亊以兼<lb/>
文備由草創而為潤色延見故老網羅豪雋必當<lb/>
攷古昔之理亂論治道之先後察生民之休戚觀<lb/>
風俗之<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>惡以成長治之業以建乆安之勢金城<lb/>
<pb n="KR4d0420_SBCK_037-13a"/>
千里太山而四維之顧豈汲汲扵文章翰墨之用<lb/>
縻羔鴈而敝玄纁乎且夫人臣以納忠為難人君<lb/>
以寛聴盡下為尤難盖義則古今之體同而情則<lb/>
天淵之路絶逢干之㳺未逺伊管之辨易窮䛕臣<lb/>
嫉立仗之鳴説家懼嬰鱗之怒况乎裹糧三月被<lb/>
髮九閽事重而言輕威尊而命賤雖復憤泉秋沸<lb/>
冤霜天零思欲片辭自明胡可得已乃今首登<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>
之選接曵裙之逰使者牽車太官挏酒主好善而<lb/>
忘世士見義而得為陸太中之詩書叔孫奉常之<lb/>
典禮賈長沙之經濟魏相國之謀謨有懐不攄生<lb/>
<pb n="KR4d0420_SBCK_037-13b"/>
才奚用是則為吾髙子者亦豈輕負所學棄以為<lb/>
雙璧之甘餌九遷之捷逕乎諺有之見夘而求時<lb/>
夜謂之蚤計椎牛饗客會其巳食謂之後期智無<lb/>
後期亦無蚤計行矣吾子今正是時請賦南山有<lb/>
䑓勸為之駕云壬子秋二十有七日新興元某引<lb/>
　　　　寒食靈泉宴集序<lb/>
出天平北門三十里而近是為鳯山之東麓有寺<lb/>
曰靈泉阻以絶磵䕃以深樾重崗複嶺囬合蔽映<lb/>
夏秋之交湍流噴薄殷勤谿谷寺巳廢扵兵而石<lb/>
楼之典刑故在僧扉禅室間見層出南望坡陀小<lb/>
<pb n="KR4d0420_SBCK_037-14a"/>
山如几按間物嵒花錯綉群鶯下上雲光金碧林<lb/>
煙彩翠隂晴朝暮萬景岔集盖輞川之郷社而桃<lb/>
源氏之别業也昭陽薦歲維莫之春諸君以僕燕<lb/>
路言㱕東藩應聘困鞍馬風沙之役渝樹林水鳥<lb/>
之盟千里相思一杯為夀楊雄獻賦自詫雕蟲之<lb/>
工許汜求田乃為元龍所諱尊前見在身外何窮<lb/>
釋塵累而玩物革厭囂湫而樂閑曠卬湏我友天<lb/>
與之時兵厨之良醖踵來京洛之名謳自獻談謔<lb/>
間作磈磊一空倒蔗有佳境之餘食苹無此時之<lb/>
羙一之為甚覺今是而昨非四者難并苦夜長而<lb/>
<pb n="KR4d0420_SBCK_037-14b"/>
晝短謫仙所謂醉盡芲桞賞窮江山者扵是乎張<lb/>
本不有蘭亭絶唱留故事以傳之其在白雲老兄<lb/>
負古人者多矣五言古詩任用韻共九首以寒食<lb/>
靈泉宴集命篇而某爲之序諸公可共和之<lb/>
　　德華　周卿　德昭　英孺　文伯　元某<lb/>
　　期而不至者　聖與　子中<lb/>
　　不期而至者　徳謙　夣符<lb/>
　　　　太原昭禅師語録引<lb/>
慈明與瑯瑘覺皆法兄弟其扶臨濟一枝慈明而<lb/>
下十餘世得玄冥顗禅師瑯瑘而下亦十餘世得<lb/>
<pb n="KR4d0420_SBCK_037-15a"/>
虗明亨禅師玄㝠風岸孤峻無所許可寧絶嗣而<lb/>
不傳虗明急于接納故子孫滿天下又皆稱其家<lb/>
加慈雲海清凉相羅漢汴與法王昭公皆是也屏<lb/>
山為虗明作墓誌以為二公傳與不傳雖異而其<lb/>
道並行而不相悖也正大𥘉予在史舘昭公属予<lb/>
求書屏山所作銘于禮部閑閉公公𥘉以目疾為<lb/>
辭予請之堅公因問法王皆來有何言句時昭公<lb/>
方為虚明作塔于法王之朝䑓有偈云以塔為身<lb/>
以鈴為舌萬仞岡頭横説竪説予為公舉似公欣<lb/>
然曰銘安在我當為書之盖師家父子為時賢所<lb/>
<pb n="KR4d0420_SBCK_037-15b"/>
稱如此歲丁酉八月予自大名還太原師之徒蔚<lb/>
某出師語録求作序引吾家㣲之有言若佛法師<lb/>
當為予説而予不當為師説故畧以数語遺之太<lb/>
原元某引<lb/>
　　　　暠和尚頌序<lb/>
歲甲寅秋七月余自清凉還太原㑹乾明志公出<lb/>
其法兄弟萬夀暠和尚頌古百則語諉余題端余<lb/>
往在南都侍閑閑趙公禮部楊公屏山李先生燕<lb/>
談毎及青州以來諸禅老皆為萬松老人號稱辨<lb/>
材無礙當世無有能當之者承平時已有染衣學<lb/>
<pb n="KR4d0420_SBCK_037-16a"/>
亡之目故凡出其門者望而知其爲名父之子雖<lb/>
東林隆髙出十百輩而暠於是中猶爲上首其語<lb/>
言三昧蓋不必置論余獨記屏山語云東坡山谷<lb/>
俱嘗以翰墨作佛事而山谷爲祖師禅東坡爲文<lb/>
字禅且道暠和尚百則語附之東坡歟山谷歟余<lb/>
亦嘗贈嵩山雋侍者學詩云詩爲禆客添花錦禅<lb/>
是詩家切玉刀暠和尚添花錦歟切玉刀歟余皆<lb/>
不能知所可知者讀一則語未竟覺氷壼先生風<lb/>
味津津然出齒頰間當是此老少年作舉子時結<lb/>
習未盡爾志公試以此語問阿師當發一笑中元<lb/>
<pb n="KR4d0420_SBCK_037-16b"/>
日遺山居士元某引<lb/>
　　　　傷寒會要引<lb/>
徃予在京師闓鎮人李杲明之有國毉之目而未<lb/>
之識也壬辰之兵明之與予同出汴梁扵聊城扵<lb/>
東平與之游者六年扵今然後得其所以為國毉<lb/>
者為詳蓋明之世以貲雄郷里諸父讀書喜賓客<lb/>
所居竹里名士日造其門明之㓜歲好毉藥時易<lb/>
州人張元素以毉名燕趙間明之捐千金從之學<lb/>
不数年盡傳其業家旣富厚無事扵技操有餘以<lb/>
自重人不敢以毉名之大夫士或病其資髙譽少<lb/>
<pb n="KR4d0420_SBCK_037-17a"/>
所降屈非危急之疾有不得巳焉者則亦未始謁<lb/>
之也大槩其學如傷寒氣疽眼目病爲尤長傷寒<lb/>
則著㑹要三十餘萬言其說曰傷寒家有經禁時<lb/>
禁病禁此　禁者學毉者人知之然亦顧所以用<lb/>
之爲何如耳㑹要推明仲景朱奉議張元素以來<lb/>
偹矣見證得藥見藥識證以類相從指掌皆在倉<lb/>
猝之際雖使粗工用之蕩然如載司南以適四方<lb/>
而無問津之惑其用心慱矣扵他病也以古方爲<lb/>
膠柱本乎七方十劑之說所取之學特以意增損<lb/>
之一劑之出愈扵託宻友而役孝子他人盖不能<lb/>
<pb n="KR4d0420_SBCK_037-17b"/>
也北京人王善甫為京兆酒官病小便不利目睛<lb/>
凸出腹脹如鼓膝以上堅硬欲裂飲食且不下甘<lb/>
淡滲泄之藥皆不効明之來謂衆毉言疾深矣非<lb/>
精思不能䖏我㱕而思之夜參半忽攬衣而起曰<lb/>
吾得之矣内經有之膀胱者津液之府必氣化乃<lb/>
出焉渠輩巳用滲泄之藥矣而病益甚是氣不化<lb/>
也啓玄子云無陽者隂無以生無隂者陽無以化<lb/>
甘澹滲泄皆陽藥獨陽無隂欲化得乎明日以群<lb/>
隂之劑投不再服而愈西䑓掾蕭君瑞二月中病<lb/>
傷寒發熱醫以白虎投之病者面黒如墨本證遂<lb/>
<pb n="KR4d0420_SBCK_037-18a"/>
不復見脉沉細小便不禁明之𥘉不知用何藥也<lb/>
及胗之曰此立夏以前誤用白虎之過得無以投<lb/>
白虎耶白虎大寒非行經之藥止能寒腑臓不善<lb/>
用之則傷寒本病隱曲於經絡之間或更以大熱<lb/>
之藥捄之以苦隂邪則它證必起非所以捄白虎<lb/>
也有温藥之升陽行經者吾用之有難者云白虎<lb/>
大寒非大熱何以捄君之治奈何明之曰病隱於<lb/>
經絡間陽大升則經不行經行而本證見矣本證<lb/>
又何難焉果如其言而愈魏邦彦之夫人目醫暴<lb/>
生從下而上其色緑腫痛不可忍明之云醫從下<lb/>
<pb n="KR4d0420_SBCK_037-18b"/>
而上病從陽明來也緑非五色之正殆肺與腎合<lb/>
而為病耶乃就畫工家以墨調膩粉合而成色諦<lb/>
視之曰與瞖色同矣肺腎為病無疑矣乃瀉肺腎<lb/>
之邪而以入陽明之藥為之使旣効矣而他日病<lb/>
復作者三其所從來之經與瞖色各異乃復以意消<lb/>
息之曰諸脉皆属扵目脉病則目從之此必經絡<lb/>
不調經不調則目病未巳也問之果然因如所論<lb/>
而治之疾遂不作馮内翰叔獻之妷擽年十五六<lb/>
病傷寒目赤而頓渇脉七八至毉欲以承氣下之<lb/>
已煑藥而明之適從外來馮告之當用承氣明之<lb/>
<pb n="KR4d0420_SBCK_037-19a"/>
切脉大駭曰㡬殺此児内經有言在脉諸数爲熱<lb/>
諸遲爲寒今脉八九至是熱極也而會要大論云<lb/>
病有脉從而病反者何也脉至而從按之不鼓諸<lb/>
陽皆然此傳而爲隂證矣趣持薑附來吾當以熱<lb/>
因寒用法䖏之藥未就而病者瓜甲變頓服者八<lb/>
两汗㝷出而愈陜帥郭巨濟病偏枯二拮著足底<lb/>
不能伸迎明之京師明之至以長鍼刺委中深至<lb/>
骨而不知痛出血二三升其色如墨又且謬刺之<lb/>
如是者六七服藥三月病良愈裴擇之夫人病寒<lb/>
熱月事不至者数年以喘嗽矣醫者率以蛤蜊桂附<lb/>
<pb n="KR4d0420_SBCK_037-19b"/>
之等投之明之曰不然夫病隂爲陽所摶温劑太<lb/>
過故無益反害投以寒血之藥則經行矣巳而果<lb/>
然宣徳侯經歴之家人病崩漏毉莫能効明之切<lb/>
脉且以𥿄䟽其證多至四十餘種爲藥療之明日<lb/>
而二十四證减前後五六日良愈侯厚謝而去明<lb/>
之設施皆此類也戊戌之夏予将還太原其子執<lb/>
中持所謂會要者來求爲序引廼以如上事冠諸<lb/>
篇使學者知明之之筆扵書其巳試之効盖如此<lb/>
云閏月望日河東元某書扵范尊師之正一宫<lb/>
　　　　元氏集騐方序<lb/>
<pb n="KR4d0420_SBCK_037-20a"/>
予家舊所藏多毉書往徃出扵先世手澤䘮亂以<lb/>
來寳惜固護與身存亡故卷帙獨存壬寅冬閑居<lb/>
州里因録予所親驗者為一編目之曰集騐方付<lb/>
搏拊輩使傳之且告之曰吾元氏由靖康迄今父<lb/>
祖昆弟仕䆠南北者又且百年官無一麾之寄而<lb/>
室乏百金之業其所得者此数十方而巳可不貴<lb/>
哉十二月吉日書于讀書山之東龕<lb/>
　　　　周氏衛生方序<lb/>
定㐮周侯夢卿弱冠從其兄户籍判官器之作舉<lb/>
子遭罹兵亂投迹戎行屢以戦多取千户封佩金<lb/>
<pb n="KR4d0420_SBCK_037-20b"/>
符然其舉子習氣故在也中年以來頗以醫藥卜<lb/>
筮為事孤虚壬遁風角鳥占俱號精俻軍旅問病<lb/>
患瘡猝為之投劑救療旣廣遂為專門之業以夏<lb/>
課綴葺之勤而移之芝术葠桂之下好事者有祕<lb/>
方可責目前之効者必來告之歲月旣乆浸成卷<lb/>
帙凡若干卷若干首以周氏衛生方目之予以世<lb/>
契之故得傳録焉竊謂毉藥大亊也古人以為藥<lb/>
猶兵然兵殺人之噐善用之者能以殺人者生人<lb/>
不善用之則反以生人者殺人世之君子留意于<lb/>
性命之學者良有旨哉予於周侯不獨羙其巳試<lb/>
<pb n="KR4d0420_SBCK_037-21a"/>
之功與兼愛之心又以見其角逐風塵之際雖有<lb/>
獨掃千軍之勇果非樂于戰闘以人命為輕者故<lb/>
為道所以然者冠諸篇遺山元某引<lb/>
遺山先生文集卷第三十七<lb/>
<pb n="KR4d0420_SBCK_037-21b"/>
<pb n="KR4d0420_SBCK_037-21b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0420_SBCK_017-1a"/>
遺山先生文集卷第十七<lb/>
　　碑銘表誌碣<lb/>
　　　　閑閑公墓銘<lb/>
唐文三變至五季衰陋極矣由五季而爲遼宋由<lb/>
遼宋而爲國朝文之廢興可考也宋有古文有詞<lb/>
賦有明經栁穆歐蘇諸人斬伐俗學力百而功倍<lb/>
起天聖迄元祐而後唐文振然似是而非空虚而<lb/>
無用者又復見於宣政之季矣遼則以科舉爲儒<lb/>
學之極致假貸剽竊牽合𥙷綴視五季又下衰唐<lb/>
文奄奄如敗北之氣沒世不復亦無以議爲也國<lb/>
<pb n="KR4d0420_SBCK_017-1b"/>
𥘉因遼宋之舊以詞賦經義取士預此選者選曹<lb/>
以爲貴科榮路所在人争走之傳注則金陵之餘<lb/>
波聲律則劉鄭之未光固已占髙爵而釣厚禄至<lb/>
於經爲通儒文爲名家良未暇也及翰林蔡公正<lb/>
甫岀於大學大丞相之世業接見宇文濟陽呉深<lb/>
州之風流唐宋文派乃得正傳然後諸儒得而和<lb/>
之盖自宋以後百年遼以耒三百年若党承㫖世<lb/>
傑王内翰子端周三司徳卿楊禮部之羙王延州<lb/>
從之李右司之純雷御史希顔不可不謂之豪傑<lb/>
之士若夫不溺於時俗不泊於利禄慨然以道徳仁<lb/>
<pb n="KR4d0420_SBCK_017-2a"/>
義性命禍福之學自任沉潜乎六經從容乎百家<lb/>
㓜而壮壮而老怡然渙然之死而後已者惟我閑<lb/>
閑公一人公諱秉文字周臣姓趙氏閑閑其自号<lb/>
也世爲磁州滏陽人祖諱某用公貴贈正議大夫<lb/>
上輕車都尉天水郡伯考諱某贈中奉大夫上護<lb/>
軍天水郡侯李右司誌其墓述先世以耒詳矣公<lb/>
㓜頴悟讀書若夙習弱冠登大定二十五年進士<lb/>
第調安塞簿以課最遷鄲邯令再遷唐山丁郡侯<lb/>
憂用薦者及提刑㢘舉起復充南京路轉運司都<lb/>
句判官丁太夫人某氏憂又用薦者起復應奉翰<lb/>
<pb n="KR4d0420_SBCK_017-2b"/>
林文字同知制誥上書論宰相胥持國當罷宗室<lb/>
守貞可大用又言刑獄征伐國之大政自古未有<lb/>
君以爲可大臣以爲不可而可行者坐譏訕免官<lb/>
未㡬起爲同知岢嵐軍州事轉北京轉運司度支<lb/>
判官承安五年冬十月隂晦連日宰相萬公入對<lb/>
上頋謂萬公言卿昨言天日晦冥亦猶人君用人<lb/>
邪正不分者極有理趙秉文曩以言事降授聞其<lb/>
人有才具又且敢言朕非棄不用直以北邊軍興<lb/>
姑試之耳泰和二年改户部主事遷翰林脩撰考<lb/>
滿留再任衞紹王大安𥘉北兵入邉召公與待制<lb/>
<pb n="KR4d0420_SBCK_017-3a"/>
趙資道論邉備公言今大軍聚宣徳宣徳城小列<lb/>
營其外夏暑雨器械弛敗人且病迨秋敵至我不<lb/>
利矣可遣臨潢一軍擣其虚則山西之圍可觧兵<lb/>
法所謂出其不意攻其所必捄者也王不能用其<lb/>
秋宣德以敗聞十月出爲寕邉州刺史二年改平<lb/>
定州前政苛於用刑盗賊無大小皆棓殺之聞赦<lb/>
将至先棓賊死乃拜赦而盗愈繁公爲政每從寛<lb/>
厚不旬月盗賊屏跡終任無犯者歲飢出俸粟爲<lb/>
豪民倡以賑貧乏頼以全活者甚衆及受代老㓜<lb/>
攀送戀戀不忍訣巳出郭復遮留之再三乃得去<lb/>
<pb n="KR4d0420_SBCK_017-3b"/>
入爲兵部郎中兼翰林脩撰俄提點司天臺崇慶<lb/>
二年春太白經天公上奏歲八月當有人更王之<lb/>
變當國者以爲妖言置章不通及期王出居衞邸<lb/>
如公言俄轉翰林直學士貞祐𥘉公言時事三一<lb/>
遷都二導河三封建大略謂中國無古北之險則<lb/>
燕爲近邊車駕幸山東爲便山東天下富強處也<lb/>
且有海道可通遼東接上京宋有國時河水常由<lb/>
曹濮開滑大名東平滄景㑹獨流入于海今改而<lb/>
南由徐邳水行處下視堤北二三丈有建瓴之便<lb/>
可使行視故堤稍脩築之河復故道則山東河南<lb/>
<pb n="KR4d0420_SBCK_017-4a"/>
合敵兵雖入可阻以爲固矣三代封建外裔不能<lb/>
得中國之利秦罷諸侯而郡縣之無虜禍而有不<lb/>
及其之禍喻如秦銷鋒鏑今民間不得藏弓矢是<lb/>
也墮名城今腹内州軍不置楼櫓是也在承平日<lb/>
若無患及其弊則天下有土崩之勢秦之勝廣漢<lb/>
之張魯唐之安史皆是也房琯因禄山之亂請出<lb/>
諸王分置諸道禄山聞之曰天下不可得矣今就<lb/>
不能復三代之故亦冝分王子弟置諸道節度則<lb/>
是山東有大河之險有維城之固而無燕近塞之<lb/>
憂　舉而三者得矣明年上書請爲朝廷守殘破<lb/>
<pb n="KR4d0420_SBCK_017-4b"/>
一州上以公宿儒當在左右不宜𥙷外不許四年<lb/>
除翰林侍講學士明年轉侍讀興定中拜禮部尚<lb/>
書兼前職同脩國史知集賢院事又明年知貢舉<lb/>
坐爲同官所累奪一官致仕有㫖以卿嘗告老今<lb/>
遂之也公家居上所以禮遇公者不少衰時遣中<lb/>
使問卿精神何如徃年不數日復起爲禮部尚書<lb/>
兼官如故入謝上曰卿春秋雖高以文章故湏復<lb/>
用卿公亦以身受厚恩無以自効願爲天子開忠<lb/>
言廣聖慮毎進見從容爲上言人主當儉勤慎兵<lb/>
刑所以祈天永命者上嘉納焉今天子即位公再<lb/>
<pb n="KR4d0420_SBCK_017-5a"/>
以年乞身改翰林學士脩國史公以上嗣德在𥘉<lb/>
當日親經史以自禆益進無逸直觧貞觀政要申<lb/>
鍳各一通開興改元北兵由漢中道襲荆襄京師<lb/>
戒嚴上命公爲赦文以布宣悔悟哀痛之意公指<lb/>
事陳義辭情俱盡城下之役國家所以感人心作<lb/>
士氣者公與有力焉時公已老日以時事爲憂雖<lb/>
食息頃不能忘每聞一事可便民一士可擢用大<lb/>
則奏章小則爲當路者言殷勤鄭重不能自巳竟<lb/>
用是得疾以夏五月十有二日春秋七十有四終<lb/>
於私第之正寢時軍國多故賻祭不及大夫士相<lb/>
<pb n="KR4d0420_SBCK_017-5b"/>
弔閭閻細民亦知有邦國殄瘁之歎越二日權殯<lb/>
開陽門外二百步有待也積官至資善大夫勲上<lb/>
護軍爵天水郡侯食邑一千户實封一百户先娶<lb/>
劉氏再娶郭氏並封天水郡侯夫人前公卒子男<lb/>
一人名似待闕御史臺掾女三人長劉出也嫁汝<lb/>
州推官髙可約次嫁衛州行部郎中石玠季嫁省<lb/>
知管差除令史張履三婿皆名進士也所著易藂<lb/>
説十卷中庸説一卷揚子發微一卷太玄箋賛六<lb/>
卷文中子類説一卷南華略釋一卷列子𥙷注一<lb/>
卷删集論語孟子觧各一十卷生平文章號滏水<lb/>
<pb n="KR4d0420_SBCK_017-6a"/>
集者前後三十卷資暇録十五卷公䆒觀佛老之<lb/>
説而皆極其指歸嘗著論以爲害於世者其教耳<lb/>
又其徒樂從公㳺公亦嘗爲之作文章若碑誌詩<lb/>
頌甚多晚年録生平詩文凢渉於二家者不在也<lb/>
大槩公之文出於義理之學故長於辨折極所𣣔<lb/>
言而止不以繩墨自拘七言長詩筆勢縱放不拘<lb/>
一律律詩壯麗小詩精絶多以近體爲之至五言<lb/>
則沉欝頓挫似阮嗣宗真淳古淡似陶淵明以它<lb/>
文較之或不近也字畫則有魏晋以耒風調而草<lb/>
書尤驚絶殆天機所到非學能至今宣徽舜卿使<lb/>
<pb n="KR4d0420_SBCK_017-6b"/>
河湟夏人多問公及王子端起居狀朝廷因以公<lb/>
報聘已而輟不行其爲當時所重如此公之葬也<lb/>
孤子似以好問公門下士耒速銘因考公平生而<lb/>
竊有所嘆焉道之傳可一人而足所以弘之則非<lb/>
一人之功也唐昌黎公宋歐陽公身爲大儒繫道<lb/>
之廢興亦有皇甫張曽蘇諸人輔翼之而後挾小<lb/>
辨者無異談公至誠樂易與人交不立崖岸主盟<lb/>
吾道將四十年未嘗以大名自居仕五朝官六卿<lb/>
自奉如寒士而不知冨貴爲何物生河朔鞍馬間<lb/>
不本于教育不階於講習紹聖學之絶業行世俗<lb/>
<pb n="KR4d0420_SBCK_017-7a"/>
所背馳之域乃無一人推尊之此文章字畫在公<lb/>
爲餘事自以徒費日力者人知貴之而不知貴其<lb/>
道歟桓譚有言凡人賤近貴逺親見揚子雲故輕<lb/>
其書若使更閱賢善爲所稱道其傳世無疑譚之<lb/>
言今信矣然則若公者其亦有所待乎銘曰<lb/>
　道綂中絶力任權御一判藩籬倒置冠屨公起<lb/>
　河朔天以經付挺身頽波爲世砥柱優柔而永<lb/>
　饜飫而趍春風舞雩如望趍歩心與理叶黙以<lb/>
　言寓發道大全𥘉莫我助大夜而旦大夣而寤<lb/>
　乾端坤倪軒豁呈露致知力行開物成務在徳<lb/>
<pb n="KR4d0420_SBCK_017-7b"/>
　爲柄在治爲具吾道非耶而以文遇足巳無待<lb/>
　恃義不懼憂國愛君華首弥固蔵書名山京師<lb/>
　其副後禮樂興當表公墓<lb/>
　　　　朝散大夫同知東平府事胡公神道碑<lb/>
公諱景崧字彦高姓胡氏其先威州人曽祖智避<lb/>
靖康之亂遷武安遂占籍焉相益家累鉅其　父<lb/>
課之讀書渉獵經史工於書翰輕財好施不責報<lb/>
償秋冬之交量以布絮散寒者仍作麋粥以食之<lb/>
歲以爲常趙魏間稱積徳者莫不以胡氏爲稱首<lb/>
云正隆南征以良家子從軍載國子監書以歸因<lb/>
<pb n="KR4d0420_SBCK_017-8a"/>
之超萬卷堂延致儒士門不絶賔儒素起宗實兆<lb/>
於此後以第四子浩官五品贈宣武將軍考仲溶<lb/>
嗜讀書不以世務縈懐大定𥘉两赴廷試不中即<lb/>
以詩酒自娱竟用是得疾甫三十而殁用公貴贈<lb/>
朝列大夫安定縣子公㓜有至性十歳喪父哀毀<lb/>
成疾嘗泣謂其母孔氏言吾父不幸早世兒誓當<lb/>
學以成吾父之志孔夫人有賢行所以作成其子<lb/>
者爲甚力故公十五知属文弱冠有聲埸屋間年<lb/>
三十擢大定二十五年詞賦甲科釋褐海州軍事<lb/>
判官用提刑司㢘舉特旨陞即墨令縣治瀕海土<lb/>
<pb n="KR4d0420_SBCK_017-8b"/>
墝而俗悪公清介自律人莫敢犯一新珥筆之舊<lb/>
縣界多世官侵愁細民累政以爲苦及是有以牧<lb/>
馬傷民田者公深治而痛繩之強暴爲之怗然𥘉<lb/>
縣廨在古城之隅爲妖狐所㨿狐畫伏夜出變化<lb/>
狡獪或爲獄卒縱遣囚繫或爲官妓盗驛傳𬒳襆<lb/>
媚惑男女有迷亂至死者民無如之何反以香火<lb/>
奉之餘五十年矣公下車問知所以然頋謂同僚<lb/>
官舎所以居賢今令不得居而狐得據之耶時屋<lb/>
空巳乆頽圯殊甚即命完葺之明日即聽事理務<lb/>
抵暮張燭而坐夜參半狐鳴後圃中一唱百和少<lb/>
<pb n="KR4d0420_SBCK_017-9a"/>
頃群集周匝廷内中一大狐㨿地而吼如𣣔搏噬<lb/>
然卒伍散走投死無所公安坐不爲動而孤亦不<lb/>
敢前良乆稍稍引退如是者三日遂不復耒後十<lb/>
餘日傳一女奴歌嘯跳躍狂若寐語公以朱書迫<lb/>
逐之置奴釵間奴即知人明日尉自巡邏還遭群<lb/>
狐數百由縣東南而去狐禍遂絶縣民以公爲神<lb/>
刻石頌徳李右司之純之文也秩未滿用提刑司<lb/>
薦遷河南府推官<graphic n="KR2016" url="https://raw.githubusercontent.com/kanripo/KR-Gaiji/master/images/KR2016.png" mimeType="image/png"/>師送強㓂十數軰尹以下謂<lb/>
此㓂爲民害乆亟𣣔除之公疑縣所送者皆平民<lb/>
爲緩其獄尹怒強出囚於市且以稍緩譲公公執<lb/>
<pb n="KR4d0420_SBCK_017-9b"/>
議之次忽有馳報<graphic n="KR2016" url="https://raw.githubusercontent.com/kanripo/KR-Gaiji/master/images/KR2016.png" mimeType="image/png"/>師獲正賊者尹慚謝即日上<lb/>
書薦之就除太原推官未赴召爲大興推官時道<lb/>
陵新即大位留意庻獄敕尚書省吾徃判大興獄<lb/>
犴填滿推官雖小職尤難其人可選文臣公平審<lb/>
慎者充宰相以公爲能故有此授公<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>職不三月<lb/>
以獄空聞詔錫宴以寵之俄改上京等路提刑司<lb/>
判官秩滿以稱職超授西京路轉運副使丁内艱<lb/>
服除爲國子監丞兼户部員外郎未㡬改同知遼<lb/>
東路轉運使事本路税額以牛頭徵者積數百萬<lb/>
石多有名無實無所從出而重爲主典者之累公<lb/>
<pb n="KR4d0420_SBCK_017-10a"/>
躬自閲實無有欺㧕者凡樁配之數悉從蠲貸在<lb/>
所倉官坐傷耗而礙銓調者率以新官代之旬月<lb/>
入爲刑部員外郎東平大名同時有告人謀反者<lb/>
朝廷以户部員外郎蘇某鞠獄大名而東平則以<lb/>
公决之蘇法吏專事榜掠囚不勝慘毒皆自誣服<lb/>
株連者以千數公至東平有司供獄具至有蝎籠<lb/>
大匱之属公歎曰㫁獄以情奚以此爲哉引告者<lb/>
諦審之十日而後其情得告者搏頰自恨言所以<lb/>
誣罔者獄旣具止反坐此人而巳東平尹率其属<lb/>
勞公曰非使者忠愛三千人之命誰當續之百姓<lb/>
<pb n="KR4d0420_SBCK_017-10b"/>
焚香拜送連延百餘里馬爲不得前及奏上道陵<lb/>
喜曰胡景崧䖏置稱朕意矣大名之獄獨無冤乎<lb/>
随以它使者覆之蘇竟以罪去而公之朝譽由是<lb/>
益隆㤗和六年以選爲上京東京等路按察司簽<lb/>
事陛辭以例言三事然皆天下之大計非例所當<lb/>
言者其一天子之職在擇相相得人則垂拱而治可<lb/>
也其二今皇嗣未立宜肅正六宫以廣繼嗣之路<lb/>
時元妃李氏專寵其宗有威福之漸外臣有寅縁<lb/>
至宰相者故公爲上言如此不報改同知鎮西軍<lb/>
節度使事属歲旱公禱而雨明年郡國蝗中使四<lb/>
<pb n="KR4d0420_SBCK_017-11a"/>
出掩捕獨公所治近城三十里無有也樓煩報蝗<lb/>
入縣境公馳至禱於后土祠言罪在守令幸無毒<lb/>
平民頋盻之際蝗去無留者衞紹王大安𥘉擢坊<lb/>
州刺史公老於吏事布宣敎條恩威並著旬月之<lb/>
後但臥治而巳俄改解州刺史坊人攀送垂泣而<lb/>
去踰年遷同知東平府路兵馬都總管事以崇慶<lb/>
二年五月日遘疾春秋五十有九卒於雒陽之傳<lb/>
舍積官朝㪚大夫上護軍安定郡開國伯食邑七<lb/>
百户後㡬日<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>於某所之先塋娶馬氏封安定郡<lb/>
君婦德母儀中表以爲法後公幾年卒子男三人<lb/>
<pb n="KR4d0420_SBCK_017-11b"/>
長曰徳珪正大四年進士儒林郎冨平縣主簿次<lb/>
徳琚早卒次徳琳以公廕爲禮曹掾女二人長適<lb/>
刑臺焦日新封中山縣君次適洧川楊振文封弘<lb/>
農縣君孫男三人祗遹祗承祗畏公羙丰儀善談<lb/>
論臨事剛嚴人莫敢犯至於推誠接物則慈祥愷<lb/>
悌唯恐不及族属餘百口同居迨公四世公䘏睦<lb/>
之小大無間言從弟義㓜孤頼公教督繼擢髙第<lb/>
舊制文資官例提舉學校故公所在必課諸生學<lb/>
委曲周至終始如一前後三知貢舉凡置在優等<lb/>
者皆竒俊宏傑之士士論以得人許之歲丙午某<lb/>
<pb n="KR4d0420_SBCK_017-12a"/>
過彰徳徳珪方爲府從事謂某言先人棄養將三<lb/>
十年貞祐之亂倉皇南渡頋瞻先壟有旌紀寂寞<lb/>
之感迨今北歸先夫人之柩從祔有日誠得吾子<lb/>
銘而志之以俟百世之下不肖孤死不恨矣敢百<lb/>
拜以請某不敏嘗問公於曹徴君子玉子玉公郷<lb/>
里知公爲詳以爲公無他過人但能充孝弟之性<lb/>
而巳古有之事親孝故忠可移於君居家理故治<lb/>
可移於官又曰孝弟之至通於神明信斯言也公<lb/>
可以無媿矣銘其可辭其銘曰<lb/>
　地天而人泰山微塵不以元氣綱維之奚取于<lb/>
<pb n="KR4d0420_SBCK_017-12b"/>
　眇焉之身元氣維何由孝而仁智効一官大或<lb/>
秉鈞民吾同胞忍弗愛其親惟悉聦明而致忠<lb/>
愛故所過者化而存者神上下同流何有乎獸<lb/>
　伏而鳥馴問牛及馬不足以謂之能柱後惠文<lb/>
　不足以謂之循我思胡公煖然而春欝彼佳城<lb/>
　志以貞珉千年而見白日尚知爲泰和之名臣<lb/>
　　　　寄庵先生墓碑<lb/>
道陵承安中賊臣胡沙虎尹大興先生爲府推官<lb/>
虎方謟事中貴竊弄威柄内則以姦佞固主恩外<lb/>
則鼓動聲勢以刼制天下同列有一事不相叶一<lb/>
<pb n="KR4d0420_SBCK_017-13a"/>
語不相入者不䧟之死地則排諸逺方故時人視<lb/>
之猶蛇虎鬼魅疾走逺避之不睱先生直前徑行<lb/>
𥘉不爲死生禍福計每以公事相可否至絲髪不<lb/>
少貸又摘其隂事數十條將發之私謂所親言此<lb/>
人口無所不能言手無所不能爲政恐寕我負人<lb/>
終成噬主之狗虎篡者也平居頥指氣使無不如<lb/>
意乃今爲一書生所軒輕積不能平乃先以非罪<lb/>
誣染之凡可以中傷者無不至先生守之益堅坑<lb/>
之者愈力如是二年既無可撼摇乃奏之上前謂<lb/>
先生於種人有奴視之傲頼上雅見知譛爲不得<lb/>
<pb n="KR4d0420_SBCK_017-13b"/>
行盖自承安迄至寕之弑前後二十年朝臣非無<lb/>
剛稜疾惡不畏強禦之士然敢與此賊角者唯先<lb/>
生與尚書左丞張公行中二人而巳先生諱某字<lb/>
平父姓李氏系出唐明皇帝歷五季宋末之亂譜<lb/>
諜散失無可攷案靖康𥘉先生之祖玘自濟南齊<lb/>
河避亂鎮州僑寓一名醫家遂傳其學生子拯徙<lb/>
居欒城仍食先業資樂易多伎能所居置病寮過<lb/>
客及貧無以爲資者耒謁醫湯劑麋粥必躬親之<lb/>
病旣平又量爲道塗之費以給之賦詩飲酒談玄<lb/>
講道優㳺以壽終後用先生貴贈奉訓大夫先生<lb/>
<pb n="KR4d0420_SBCK_017-14a"/>
即奉訓君之第二子也年十五奉訓君仍以家學<lb/>
授之學旣成一日診一病者而心有所疑乃悔曰<lb/>
吾寕當以人命試吾術即於是改讀律已而又以<lb/>
法家少恩與前療病無異也即盡棄故學一意讀<lb/>
六經學爲文章二十得解住府庠移籍太學試𥙷<lb/>
河北東路提刑司書史登明昌二年詞賦進士第<lb/>
釋褐槀城丞史畏民愛雖老於從政者莫與爲比<lb/>
縣舊多盗先生治之有方皆相率爲平民以政迹<lb/>
陛遼東冝風令改薊州盧龍丁太夫人張氏憂起<lb/>
復潞州渉縣令縣乏水去城十五里所汲澗泉以<lb/>
<pb n="KR4d0420_SBCK_017-14b"/>
供飲雖浣濯之餘不敢遺棄人用是多病先生行<lb/>
視西山得羙泉度地之髙卑將引致之先以便宜<lb/>
白於州然後籍丁爲渠民樂於赴功不两旬而成<lb/>
近郭數千家坐獲膏潤之利卿大夫洎其父老相<lb/>
與立石用詫於他邦人爲尚書省令史終更宰相<lb/>
議留再考先生力以疾辭授大興府推官轉河北<lb/>
東路轉運司都句判官不一歲遷遼東路塩使舊<lb/>
例使副判官分辨歲額而通比增虧考滿坐爲同<lb/>
官所累降太常愽士兼祕書省校書郎至寕元年<lb/>
春遷同知静難軍節度使事時西北兵巳動先生<lb/>
<pb n="KR4d0420_SBCK_017-15a"/>
以邠城頽圯爲憂謀之州將爲浚築計不合𣣔聞<lb/>
之朝俄改同知許昌軍節度使事比到許下聞夏<lb/>
人入㓂邠巳䧟官属虜而西矣秋八月改山東西<lb/>
路兵馬副都總管東平府治中制下三日賊虎弑<lb/>
逆自署太師尚書令澤王專制除拜先生即日以<lb/>
疾告徑歸陽翟築屋頴水之上名之曰寄庵因以<lb/>
爲號先生通悟多智學有原本明於析理而勇於<lb/>
赴義中值大變知世事無可爲故一切以蒙晦自<lb/>
居浮湛里社將二十年興定元光之間先生益巳<lb/>
老矣某歲某月日春秋六十有七終於隠所先生<lb/>
<pb n="KR4d0420_SBCK_017-15b"/>
喜作詩律切精嚴似其爲人雅爲王内翰子端周<lb/>
貟外徳卿趙禮部周臣李右司之純之所激賞字<lb/>
畫得於蘇黄之間畫入神品賞識至到當世推爲<lb/>
第一所在求謁者縑素填積随日月先後償之謂<lb/>
之畫債至於星歴占卜釋部道流稗官雜家無不<lb/>
臻妙弦歌棊槊在它人以一技自名者皆其餘事<lb/>
也臨終預尅死期戒家人勿遽哭果如期而逝家<lb/>
人哭不禁良乆開目云戒汝勿哭令我心識散亂<lb/>
言訖復瞑其明了又如此先娶里中郝氏再娶槀<lb/>
城劉氏三娶河間王氏有道敏修之女末娶大興<lb/>
<pb n="KR4d0420_SBCK_017-16a"/>
崔氏兾州倅曼卿之妹子男三人澈方山抽分窯<lb/>
治官劉岀也次曰治自㓜有文章重名正大中收<lb/>
世科徵事郎長陵主簿王出也次曰滋崔出也女<lb/>
二人皆嫁士族壬寅某月孤子治自陽翟護先生<lb/>
之柩歸<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>於欒城某原之先塋<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>有日再拜涕泗<lb/>
謂門下士元某言先人諸孤唯治僅存兵軰流離<lb/>
不得以時歸祔獲罪神明無所於死唯先人不大<lb/>
用於世故事業無聞若夫方徳之㦤問學之博志<lb/>
節之堅鍳裁之公則不可不白見於後今表墓有<lb/>
石吾子盍以所聞見者爲我書之某竊自念言自<lb/>
<pb n="KR4d0420_SBCK_017-16b"/>
南渡以耒登先生之門者十年先生不鄙其愚㓜<lb/>
不肖與之考論文㙯商略古昔人物之流品世務<lb/>
之終至問無不言言無不盡開示期許皆非愚㓜<lb/>
不肖所當得者今得属辭比事以相兹役頋以不<lb/>
獲爲恨其何敢辭唯是駑劣老矣無聞其何以䆒<lb/>
闡精微信示乆逺雖義不可辭而又有不敢不辭<lb/>
者因起拜謝不敢當治重以大誼要責以爲得先<lb/>
人所知者多矣孰若吾子之深與先人相從者多<lb/>
矣孰與吾子之厚治不謀若實治之尤謀之或違<lb/>
尤將誰在於是不得終辭謹論次其事如右又系<lb/>
<pb n="KR4d0420_SBCK_017-17a"/>
之以銘銘曰<lb/>
　君子時中立不倚偏經緯萬方以心爲權嗟維<lb/>
　先生中學之傳得之無息之乆守以不磨之堅<lb/>
　承安玩威魚脱於淵虎守天門四顧垂延擊伏<lb/>
　主臣且百且千曽是下僚敢相周旋虎奮其須<lb/>
　赤手往編恃義與存豈樂自捐禍逮至寕𥘉服<lb/>
　歸田憤請討之無所寕與賊而同天人卻也而<lb/>
　我前人安也而我獨遷行無理違止不義寒嗟<lb/>
　維先生其卑也全材不一能我則百焉量測則<lb/>
　閎籌計則賢藥石可以活國舟揖可以濟川抱<lb/>
<pb n="KR4d0420_SBCK_017-17b"/>
　利噐而莫之試竟匡坐而窮年一室圖書我歌<lb/>
　我絃處順安常無憾下泉伐石西山表先生之<lb/>
　阡孰能爲世底柱如是之卓然<lb/>
　　　　朝列大夫同知河間府事張公墓表<lb/>
泰和𥘉元妃李氏干預時政兄弟同在禁近聲勢<lb/>
㷔㷔鼓動海内臺諌多以爲言公時爲監察御史<lb/>
上書切諌至有妾上僣后夫人失位之語引援古<lb/>
今陳説成敗皆君臣之間所難言者朝議韙之佗<lb/>
御史有與公齊名者其後畏禍不終名節掃地而<lb/>
公守河間得所以死而死身㓕而名益著至今言<lb/>
<pb n="KR4d0420_SBCK_017-18a"/>
泰和名臣者唯公可以當之公諱公著字庭俊姓<lb/>
張氏𥘉名宁以夢兆改焉世爲太原陽曲人曽大<lb/>
父某知宋將亂隱居不仕大父祐好讀書尤長於<lb/>
術數卜<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>東山之大石谷自言却後三十年吾宗<lb/>
當有文達者巳而果然考諱某資禀寛緩輕財好<lb/>
施以詩書棊酒自適後用公貴封朝列大夫生三<lb/>
子公其季也𥘉自童丱朝列君教之學長㳺府庠<lb/>
即有能賦聲尋擢明昌二年進士第釋褐平遥丞<lb/>
歴洛郊雲川二縣令𥙷尚書省令史考滿留知管<lb/>
差除以親老不就授都轉運司户籍判官無㡬何<lb/>
<pb n="KR4d0420_SBCK_017-18b"/>
拜監察御史元妃兄黄門喜兒嘗以水田事私請<lb/>
於公公以正義責之喜兒惶懼而退虎賊尹大興<lb/>
固寵負恃恣爲不法朝臣無敢言者公倡諸御史<lb/>
發其姦章十餘上章宗言胡沙虎定何罪但跋扈<lb/>
耳卿等不相容乃如此耶公同中丞孟鑄言聖明<lb/>
之朝豈容有跋扈將軍乎上爲之動容張仲淹以<lb/>
趍附宰相起家不十年至太興尹公薄其爲人衆<lb/>
辱之明日而仲淹死時人以爲慚憤致卒云扈從<lb/>
秋山車駕所經居民爲近侍所擾無所於訴公屏<lb/>
騎從著大席㡌行圍中杖大奴十數人權貴爲之<lb/>
<pb n="KR4d0420_SBCK_017-19a"/>
歛手或相警云大席㡌者至矣其威望如此泰和<lb/>
四年以稱職遷同知震武軍節度使事丁太夫人<lb/>
郭氏憂起復都轉運副使改簽南京路按察司事<lb/>
搏擊豪右發擿姦伏威惠並舉天下想聞風采遂<lb/>
有公輔之望衞紹王大安𥘉授管州刺史朞年改<lb/>
景州兼漕運使丁朝列君憂起復陜西西路按察<lb/>
轉運副使宣宗貞祐二年改同知河北東路兵馬<lb/>
都總管兼河間府事特詔馳驛赴鎮不踰月河間<lb/>
受攻總管不能軍城遂䧟公方在應辨局聞之大<lb/>
駭率城中壮士近千人督戰殁於陣中實十一月<lb/>
<pb n="KR4d0420_SBCK_017-19b"/>
二十六日也得年五十有一夫人李氏再娶曹氏<lb/>
俱封清河縣君子男一人綽以廕𥙷官女四人皆<lb/>
嫁士族男孫三人曰革曰賁曰恒公天性孝友爲<lb/>
宗族郷黨所知歴三縣两州當官剛果明於剖析<lb/>
吏畏民愛有古能吏之風太原民罷小七夜殺數<lb/>
人而考驗無迹三推不能决朝命委公鞠之一問<lb/>
得情人以爲神明之政在所敦奨儒學留意風教<lb/>
舊俗爲之一變起文廟于所居安生里社延致名<lb/>
儒課子弟授業二姪經緯皆有聲場屋間繼擢上<lb/>
第張氏遂爲河東文章宗郷人至今榮之孤子綽<lb/>
<pb n="KR4d0420_SBCK_017-20a"/>
以某年月日葬公於某所之先塋禮也歳癸夘秋<lb/>
九月某客燕中緯以世舊之故徴銘於某曰自衣<lb/>
冠南渡二十年之間無復歸頋之望叔父墓不巳<lb/>
拱而旌紀寂寥不肖負釁蒙累死無以自贖誠得<lb/>
吾子譔述以著金石傳永乆則瞑目無恨矣敢百<lb/>
拜以請某復之曰先大夫履正奉公惟義所在死<lb/>
生禍福無所頋藉天下大夫士飽聞而厭道之果<lb/>
得挂名表誌自託不腐郷里晚生預有榮焉敢不<lb/>
唯命是聽乃退而論次之而系之以銘銘曰<lb/>
　平易而仁卓魯之近民發姦撃強趙張三王之<lb/>
<pb n="KR4d0420_SBCK_017-20b"/>
　所以神此在公爲一節固巳無望於時之人若<lb/>
　夫確固而不移質直而無文直前徑行唯義所<lb/>
　存有言責則致其忠有官守則致其身名節凛<lb/>
　然獨爲不二心之臣聞公之風益知鄙夫之不<lb/>
　可以事君<lb/>
遺山先生文集卷第十七<lb/>
<pb n="KR4d0420_SBCK_017-21a"/>
</p>
<p>
</p>
  </div>
</body>
</text>
</TEI>
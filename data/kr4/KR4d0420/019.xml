<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0420_SBCK_019-1a"/>
遺山先生文集卷第十九<lb/>
　碑銘表誌碣<lb/>
　　　　内翰王公墓表<lb/>
歲癸卯夏四月辛未内翰王公遷化於泰山𥘉公<lb/>
以汴梁破歸鎮陽間居無事毎𣣔一登泰山為神<lb/>
明之觀然因循未暇也今年春渾源劉郁文季當<lb/>
以事如東平乃言於公之子恕請御公而東公始<lb/>
命駕焉東平嚴侯榮公之來率賔客叅佐置酒髙<lb/>
㑹公亦喜此州衣冠禮樂有齊魯之舊為留十餘<lb/>
日乃至奉符府從事上谷劉翊子忠以嚴侯命從<lb/>
<pb n="KR4d0420_SBCK_019-1b"/>
公㳺偕郡諸生五六人以行公春秋雖髙而濟勝之<lb/>
具故在及廽馬嶺褰裳就道頋揖岩岫欣然忘<lb/>
倦迤邐至黃峴峰憇於萃羙亭之左頋謂同㳺言<lb/>
汩沒塵土中一生不意晚年乃造仙府誠得終老<lb/>
此山志願畢矣乃約子忠先歸而遣其子恕前行<lb/>
視夷儉因就大石上垂足而坐良乆瞑目若假寐<lb/>
然従者怪其移時不寤迫視之而公巳逝矣支體<lb/>
柔輭顔色不少變子忠諸人且悲且駭以為黄冠<lb/>
衲子終世修静業其坐脫立化未必能爾謂公非<lb/>
仙去可乎即馳報州将扶舁而還安置於郡北之<lb/>
<pb n="KR4d0420_SBCK_019-2a"/>
岱嶽觀又明日孤子恕奉喪西歸嚴侯特以叅議<lb/>
張澄仲經護送焉議者謂泰山為天壤間一巨物<lb/>
其神之尊且雄有不可誣者齊景公伐宋夣有随<lb/>
而詬之者當時以為師過山下不祭而然秦始皇<lb/>
帝鞭笞六合志得而意滿欲以封禪夸萬世乃為<lb/>
大風雨之所匽薄萬乗且然况其下者乎若夫天<lb/>
門日觀邈若世外霞景靈異水木清潤宜有閎衍<lb/>
博大之真人徃來乎其間前人謂草堂之靈廽俗<lb/>
駕而謝逋客者非寓言也惟公名德雅望為天下<lb/>
大老版蕩之後大夫士求活草間徃徃倚公以為<lb/>
<pb n="KR4d0420_SBCK_019-2b"/>
重至於鄙朴固陋挾兎園䇿而授童子學者亦皆<lb/>
想聞風采争先暏之為快謂不為山之靈所貪慕<lb/>
吾不信也夫人以境適境亦用人勝故古今以人<lb/>
境相值為難謝安之海道東還李白之匡山歸老<lb/>
雅志未遂零落中涂杜陵見於感詠而羊曇為之<lb/>
慟哭以今較之公可以無恨矣恕旣還鄉里以六<lb/>
月辛未舉公之柩葬於新興里之某原袝先塋也<lb/>
冬十月好問拜公墓下恕持門生某人撰公行事<lb/>
之狀以銘為請乃泣下而銘之公諱若虚字従之<lb/>
姓王氏槀城人自先世以農為業考諱靖質直尚<lb/>
<pb n="KR4d0420_SBCK_019-3a"/>
義樂於周急郷人有訟多就决之後用公貴贈朝<lb/>
散大夫妣石氏太原縣太君考妣俱以上夀終公<lb/>
即朝散君之第二子也㓜頴悟若夙昔在文字間<lb/>
者鎮人以文章徳行稱者禇公茂先而後有周先<lb/>
生德卿德卿公舅行自齠齓間識公為偉噐教督<lb/>
周至盡傳所學及官四方又託之名士劉正甫使<lb/>
卒業焉弱冠擢承安二年經義進士甲科俄丁朝<lb/>
㪚君憂服除調鄜州録事治化清静有老成之風<lb/>
歴管城門山二縣令門山之政尤為縣民所安秩<lb/>
滿老㓜攀送數日乃得行用薦者入為國史院編<lb/>
<pb n="KR4d0420_SBCK_019-3b"/>
修官稍遷應奉翰林文字同知制誥奉使夏國還<lb/>
授同知泗州軍州事留為著作佐郎哀宗正大𥘉<lb/>
章宗宣宗實録成遷平凉府判官未㡬召為左司<lb/>
諌正大末以資歷轉延州刺史不拜超翰林侍制<lb/>
遂為直學士天興𥘉乆十二月車駕東狩明年春<lb/>
正月京城西面元帥崔立刼殺宰相送欵行營群<lb/>
小獻謟請為立建功徳碑以都堂命召公為文喋<lb/>
血之際翟奕軰恃勢作威頥指如意人或少忤則<lb/>
横遭讒搆立見屠㓕公自分必死私謂好問言今<lb/>
召我作碑不從則死作之則名節掃地貽笑将來<lb/>
<pb n="KR4d0420_SBCK_019-4a"/>
不若死之為愈也雖然我姑以理諭之乃謂奕輩<lb/>
言丞相功徳碑當指何事為言奕輩怒曰丞相以<lb/>
京城降城中人百萬皆有生路非功徳乎公又言<lb/>
學士代王言功徳碑謂之代王言可乎且丞相旣<lb/>
以城降則朝官皆出丞相之門自古豈有門下人<lb/>
為主帥誦功徳而為後人所信者問荅之次辤情<lb/>
間暇奕輩不能奪竟脅太學生託以京城父老意<lb/>
而為之公之執義不囬者盖如此京城大掠之後<lb/>
㣲服北歸以至㳺泰山浮湛里社者十餘年得壽<lb/>
七十娶某郡趙氏封太原郡夫人子男一人即恕<lb/>
<pb n="KR4d0420_SBCK_019-4b"/>
也女一人嫁爲士人妻所著文編稱慵夫者若干<lb/>
卷滹南遺老者若干卷傳於世公資禀醇正且有<lb/>
師承之素故於事親待昆弟及與朋友交者無不<lb/>
盡學無不通而不爲章句所困頗譏宋儒經學以<lb/>
旁牽逺引爲夸而史學以探頥幽隱爲功謂天下<lb/>
自有公是言破即足何必呶呶如是其論道之行<lb/>
與否云戰國諸子之雜說寓言漢儒之繁文末節<lb/>
近世士大夫叅之以禪機玄學𣣔聖賢之實不隱<lb/>
難矣經觧不善張九成史例不取宋子京詩不愛<lb/>
黃魯直著論評之凢數百條世以劉子玄史通比<lb/>
<pb n="KR4d0420_SBCK_019-5a"/>
之爲人強記黙識誦古詩至萬餘首他文稱是文<lb/>
以歐蘇爲正脉詩學白樂天作雖不多而頗能似<lb/>
之秉史筆十五年新進入舘日有記録之課書吏<lb/>
以呈宰相必問王學士曽點竄否又善持論李右<lb/>
司之純以辨慱名天下杯酒淋漓談辤鋒起公能<lb/>
三數語窒之唯有嘆服而巳髙琪當國崇奨吏道<lb/>
從政者承望風㫖以榜掠立威門人張仲傑爲縣<lb/>
公書喻之曰民之憔悴乆矣旣不能捄又忍加暴<lb/>
乎君子有德政而無異政史傳循吏而不傳能吏<lb/>
寕得罪於人無獲罪於天可也此書傳世多有慙<lb/>
<pb n="KR4d0420_SBCK_019-5b"/>
公者朝臣論列所見不能一公從容决之䖏置穩<lb/>
愜至楊吏部之羙楊大叅叔玉亦推服焉雅負人<lb/>
倫之學黑白善惡皆了然於胷中值真識者始一二<lb/>
言之朝議以公於中外繁劇至於坐廟堂進退百<lb/>
官者無不堪任特以投閑置散不自衒鬻故百不<lb/>
一試耳典貢舉二十年門生半天下而不立厓岸<lb/>
雖小書生登其門亦殷重之滑稽無窮談笑尤有<lb/>
味而以雅重自持朋㑹間春風和氣周浹四坐使<lb/>
人愛之而不忘也自公没文章人物公論遂絶人<lb/>
哭之者云却後㡬何時當復有如公者乎嗚呼哀<lb/>
<pb n="KR4d0420_SBCK_019-6a"/>
哉其銘曰<lb/>
　其秉心也磨而不磷其及民也静而無譁慕樂<lb/>
　天之髙而不禪逃挾東方之䧺而不辤夸老儒<lb/>
　便便留書五車我知天下之至理寕當貴其多<lb/>
　小㢘拘拘規以匿瑕而不知用其和翕集群賢<lb/>
　從我嘯歌春風時兩之沾浹枯枿為華嗟惟公<lb/>
乎孰當測其涯飄然而來其必於瀚海而鯨波<lb/>
　汎然而㳺亦何計乎東觀之與鑾坡太山天門<lb/>
　有物禁訶蓋仙聖之所庐而今得以為家然則<lb/>
　為瑞人神士者其翕忽變化固如是耶<lb/>
<pb n="KR4d0420_SBCK_019-6b"/>
　　　　内翰馮公神道碑銘<lb/>
所貴於君子者三曰氣曰量曰品有所充之謂氣<lb/>
有所受之謂量氣與量備材行不與存焉本乎材<lb/>
行氣量而絶出乎材行氣量之上之謂品品之所<lb/>
在不風岸而峻不表襮而著不名位而重不耆艾<lb/>
而尊是故為天地之羙噐造物者靳固之不輕以<lb/>
予人閱百千萬人之衆歴數十百年之乆乃一二<lb/>
見之同乎其時非無孤雋偉傑之士從容於禮文<lb/>
之域角逐乎功名之㑹惟其俗不可以為雅而劣<lb/>
不可以為勝故自視缺然陳太丘事業無聞而名<lb/>
<pb n="KR4d0420_SBCK_019-7a"/>
重天下房次律坐鎮邪俗而舉世以王佐許之施<lb/>
之當時未必適用然千載而下有爲之歛祍者非<lb/>
品何以得之元光正大以來天下大夫士論公平<lb/>
生者蓋如此公姓馮氏諱璧字叔獻别字天粹其<lb/>
先定州中山人也曽大父居泗贈氶務郎大父仲<lb/>
尹天眷𥘉以進士起家仕爲中議大夫同知山東<lb/>
西路轉運使事考子翼正隆𥘉進士中順大夫同<lb/>
知臨海軍節度使事殁葬真定縣三橋里之南原<lb/>
子孫遂爲縣人鄭内翰景紀路孟州宣叔𫐠世徳<lb/>
之舊備矣公㓜頴悟不几始解語中議君置之膝<lb/>
<pb n="KR4d0420_SBCK_019-7b"/>
上戯問未嘗見之物而能以近似者名之中議君<lb/>
喜曰吾孫文性見之於此矣弱冠補太學生賦聲藉<lb/>
甚諸人無能出其右者承安二年中經義乙科制<lb/>
策復入優等調莒州軍事判官宰相以公學問該<lb/>
洽奏留校秘書丁繼母張夫人憂去官服閲再調<lb/>
遼濵主簿縣有和籴粟之未給價者餘十萬斛散<lb/>
貯民居而以富户掌之中有腐敗者則責償於民<lb/>
歲旣乆官吏囊槖為姦民殊以為苦公白於漕司<lb/>
即日還之民一境稱快丁臨海君憂四年調鄜州<lb/>
録事明年王師伐蜀刑部檄充軍前檢察帥府以<lb/>
<pb n="KR4d0420_SBCK_019-8a"/>
書檄委之章廟欲招降吳㬢詔先以文告暁之然<lb/>
後用兵公檄蜀旣以上意諭之矣蜀人守散關不<lb/>
下我軍得竒道突出關背殺獲甚衆公為叅佐言<lb/>
彼軍拒守而并禍其民無乃與詔書相戾乎主帥<lb/>
聞而憾之擠公招兩當潰卒公即日率鳯州巳降<lb/>
官屬淡剛李果偕行道逢軍士所得子女金帛牛<lb/>
馬皆奪付剛使歸之其家軍則以違制决遣之比<lb/>
到兩當軍民三萬餘衆鼓舞迎勞公以朝㫖慰遣<lb/>
之其還也帥始以公為賢奏遷一官五年借注東<lb/>
阿丞召𥙷尚書省令史用宰相宗室承暉薦援應<lb/>
<pb n="KR4d0420_SBCK_019-8b"/>
奉翰林文字同知制誥兼韓王府記室叅軍俄以<lb/>
大學愽士兼前職至寕𥘉賊臣弑逆随以子渭婚<lb/>
假去官貞祐𥘉宣宗幸汴梁公時避兵東方從單<lb/>
父渡河詣行在所宰相奏復前職𬒳樞宻院檄行<lb/>
視河防條上津渡屯戍之䇿二年同知貢舉事竟<lb/>
詔公乗傳講究陜西守禦方略三年遷翰林修撰<lb/>
山東河朔軍六十餘萬口率不逞輩竄名其間詔<lb/>
公攝監察御史汰逐之公與同官立式軍戸僑寓<lb/>
民家者主人具丁口上之官冐増偽代主客同坐<lb/>
總領撒各門冐劵四百餘口劾案以聞詔杖殺之<lb/>
<pb n="KR4d0420_SBCK_019-9a"/>
故使節所至争自首减㡬及於半復進一官𥘉監<lb/>
察御史本温被命汰宗室従坦軍於孟州軍謀為<lb/>
變夲温懼不知所為尋有㫖北軍沈思忠以下四<lb/>
將屯衞州餘衆果叛入太行本温益懼宿留孟州<lb/>
樞宻院奏公代本温竟其事公至衞召四將喻以<lb/>
上意思忠等挾叛者請公還奏之公責以大義辝<lb/>
直氣壮將士慚服不半日就汰者三千人六月改<lb/>
大埋丞詔與臺官行關中劾奏姦贓之尤者啇州<lb/>
防禦使宗室重福諌議大夫石者而下十數人陜<lb/>
西行臺以夏㓂之警奏事定理問詔公還朝貴自<lb/>
<pb n="KR4d0420_SBCK_019-9b"/>
是側目矣興定𥘉京畿春旱詔禮部尚書楊雲翼<lb/>
曁公審理在京刑獄事竟而雨人以爲無冤民之<lb/>
應七月遷南京路轉運副使三年春上以宋人利<lb/>
吾北難歲幣不入者累年假公安逺大將軍兵部<lb/>
侍郎充國信副使副吕子羽詳問宋人拒於淮上<lb/>
使者不得行明年行臺兵南伐當由壽春渉淮抵<lb/>
滁楊詔京東緫帥紇石烈志攻盱眙仍繫浮梁以<lb/>
備臺兵之還志小字牙古太強臣之尤難制者也<lb/>
臺兵且南志以盱眙不易攻旋領精騎由滁州略<lb/>
宣化縱兵大掠故臺兵所至悉爲志軍所殘原野<lb/>
<pb n="KR4d0420_SBCK_019-10a"/>
蕭條無復人迹宋人堅壁不戰遂迤邐而東擬取<lb/>
道泗州宋復屯重兵盱眙㳂淮戰艦如櫛我軍乃<lb/>
泝淮西上僅由壽春而歸行臺奏志故違元授節度<lb/>
以故無功詔公佩金符鞠之公馳入志軍奪金符<lb/>
易以他帥攝志入獄獄之外軍士譁譟以吾帥無<lb/>
罪爲言公怒責志曰元帥欲以兵抗制使邪帥臣<lb/>
待罪之禮恐不如此使者當還奏之獄不必竟也<lb/>
志伏地請死公言兵法進退自專有失機㑹以致<lb/>
覆敗者斬即用所擬聞時議壮之再授翰林修撰<lb/>
十月改禮部員外郎權右司諫治書侍御史詔問時<lb/>
<pb n="KR4d0420_SBCK_019-10b"/>
務所當先者公上六事大率言减冗食備選鋒緩<lb/>
疑似以慎刑擇公㢘以檢吏屯戍革朘削之弊權<lb/>
貴嚴請託之科又言山東地方數千里齊魏燕趙<lb/>
皆在其中士馬強富豪傑軰出耕蠶足以衣食天<lb/>
下形勢足以控制四方彼疆此界且在所必争况<lb/>
本吾版圖中物廼置之度外乎國家所以無東意<lb/>
者不過謂財力單屈有所不暇或謂前日巳嘗出<lb/>
兵而事竟不成故置而不論耳臣以為不然兵出<lb/>
無功固不可因噎而廢食生聚教育盖有馴致之<lb/>
道必先當強而後進取陛下亦安能欝欎乆居於<lb/>
<pb n="KR4d0420_SBCK_019-11a"/>
此乎又條自治之䇿四謂别賢侫信賞罰聽覧以<lb/>
通下情貶損以謹天戒又論賢不肖渾殽曰崇慶<lb/>
𥘉西南路招討使九斤請先事用兵仍乞詔夏人<lb/>
爲犄角計執政者沮撓之䇿爲不行不旋踵而有<lb/>
縱敵之禍大丞相承睴正色立朝凛然社稷之鎮<lb/>
而姦人忌之擠守都城人臣而死社稷在承暉爲<lb/>
無恨然宗室賢相安危之所繫焉者而以姦人之<lb/>
謀使之無益而死天下爲國家惜之耳臣嘗謂賢<lb/>
不肖之不分乆矣夫惡惡著則賢不肖别賢不肖<lb/>
别則天下可運之掌於恢復乎何有詔以東方饑饉<lb/>
<pb n="KR4d0420_SBCK_019-11b"/>
盗賊竝起以御史中丞百家爲宣慰使監察御史<lb/>
道逺從行道逺發永城令簿贓賕百家與令有連<lb/>
付令有司而釋簿不之問燕語之際又許叅佐克<lb/>
忠等臺官公皆劾之百家竟得罪去𥘉諜者告歸<lb/>
徳行樞宻院言河朔叛軍有竊謀南渡者行院事<lb/>
知府胡土門都水監使毛花輦易其言不爲俻一<lb/>
日紅衲數百聮筏逕渡殘下邑而去朝廷命公鞠<lb/>
之公以二将託疾營私聞㓂而弛備且來不戰去<lb/>
不追在法皆當斬或以爲言二將皆寵臣而都水<lb/>
者貲累巨萬若求援禁近必從輕典公徒結怨權<lb/>
<pb n="KR4d0420_SBCK_019-12a"/>
貴果何益耶公嘆曰睢陽行關東藩重兵所宿門<lb/>
庭之宼且不能禦有大於此者復何望乎有法而<lb/>
巳吾不知其他即以所擬者聞四年遷刑部郎中<lb/>
關中旱詔公與吏部侍郎畏忻審理冤獄時河中<lb/>
帥阿虎帶及僚属十數人皆以棄城罪當死繫同<lb/>
州獄待報同州官承望風旨問公何以處之公為<lb/>
言故相賈公益謙判河中聞絳陽受兵悉軍捄之<lb/>
鉦鼓旗幟連延數十里敵聞捄至解圍去僚属請<lb/>
於公公不守河中而捄絳陽設兵至城下何以待<lb/>
之公言諸君未之思耳吾捄絳陽所以守河中也<lb/>
<pb n="KR4d0420_SBCK_019-12b"/>
諸人皆謝諸人不及河中在今日尤為重地朝議<lb/>
擬為駐驆處也本根不固則河南陜右有脣亡之<lb/>
憂以渠宗室勲貴故使鎮之平居無事以預備為<lb/>
言竭民膏血為浚築計剽騎纔及觧梁乃以金城<lb/>
之險為不足守遽焚蕩而去駈迫老㓜填塞枕藉<lb/>
争舟而上者千百而一哭聲竟天流尸蔽川而下<lb/>
煩冤之民無所於訴此而不誅三尺法無所用矣<lb/>
吾常恨南渡倉卒賈公之功不蒙顯異然則不經<lb/>
之失可使復見於今乎竟以無冤上之冬十月出<lb/>
為歸德治中未㡬改同知保静軍節度使事又改<lb/>
<pb n="KR4d0420_SBCK_019-13a"/>
同知集慶軍節度使事於是公之年甲子周矣自<lb/>
衞紹王專尚吏道繼以髙琪當國朝士鮮有不𬒳<lb/>
其折辱者公憂畏敬慎不忽遺細㣲故自釋褐至<lb/>
今将三十年而公私無笞贖之玷然其撫四方者<lb/>
亦倦矣到官不踰月即上章請老進通議大夫一<lb/>
官致仕徑歸崧山愛龍潭山水有終焉之志結茅<lb/>
竝玉峯下旁有長松十餘名之曰松菴因以為號<lb/>
自少日留意攝生俛仰詘信通昔不少倦是以神<lb/>
明不衰飲食起居處豊儉之間臺閣舊㳺門生故<lb/>
吏問遺山中者不絶非若一節之士逃匿於空虛<lb/>
<pb n="KR4d0420_SBCK_019-13b"/>
之璄以瞧悴枯槁而為髙也明窓棐几危生終日<lb/>
琴尊硯席翦然無塵埃客至廢書清談雅論俗事<lb/>
不挂口或與之徜徉泉石間飲酒賦詩悠然自得<lb/>
嘗畫管㓜安濯足圖以寄意其趣尚略可見也<lb/>
所醸酒名松醪東坡所謂歎幽姿之獨髙者惟公<lb/>
能盡之客有以京國名酒來與之校者味殊不可<lb/>
近正如與深山草衣木食人語覺傭兒販夫塵土<lb/>
氣為不可嚮也山多蘭毎中春作華山僧野客人<lb/>
持数本詣公以香韻髙絶者為勝少劣則有罰謂<lb/>
之闘蘭闘蘭松醪遂為山中故事正大壬辰河南<lb/>
<pb n="KR4d0420_SBCK_019-14a"/>
破乃北歸以庚子七月十有四日終於家春秋七<lb/>
十有九某日孤子渭奉公之柩祔於臨海君墓之<lb/>
側若干歩夫人趙氏汝州刺史周卿之孫兵亂中<lb/>
曁三女俱失之渭南京右廂機察孫運安尚㓜公<lb/>
資髙朗儀觀峻整燕居未嘗有惰容子弟化之童<lb/>
㓜皆以孝謹稱母李氏為臨海所絶公奉之於外<lb/>
家而事張夫人唯謹嫌疑之地能使内外無間言<lb/>
公殁悉以圖書第宅譲諸弟獨護飬小弱弟填與<lb/>
同丼苦族弟理七歲失怙恃而貲産殊厚公慮為<lb/>
奴輩所侵籍於有司携理之官下及長乃付之理<lb/>
<pb n="KR4d0420_SBCK_019-14b"/>
迄於有成其與人交也先難而後固似踈而實親<lb/>
雖㓜同硯席者亦皆嚴憚之左丞董公紹祖奉使<lb/>
江左得公詩餞行喜見顔間詩四韻毎誦一句輙<lb/>
為一舉觴李右司之純談笑此世為不足玩見公<lb/>
必為之<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然王延州從之公於鑒裁為海内稱首<lb/>
敬公名德至不敢以同年生數之學長於春秋詩<lb/>
筆清峻似其為人字畫楚楚有魏晉間風氣雅為<lb/>
禮部閑閑公所激賞制詰典麗當代少見其比尺<lb/>
牘又其専門之學風流醖藉不减前世宋景文徃<lb/>
在京師渾源雷淵太原王渥河中李獻能龍山冀<lb/>
<pb n="KR4d0420_SBCK_019-15a"/>
禹錫従公問學其人皆天下之選而好問與焉自<lb/>
辛卯壬辰以來不三四年而吾五人惟不肖在耳<lb/>
故渭以譔述墓碑莫好問為宜尚憶公還鎮陽遏<lb/>
好問冠氏時方為中暍所苦然語及舊事則徃徃<lb/>
色揚而神躍以公𥘉挂冠時校之其神情故未减<lb/>
也意天錫公難老使後生望見眉宇以知百年以<lb/>
來文章鉅公敦龎耆艾故家遺俗蓋如此私竊慨<lb/>
嘆使公得時行道褒衣大冠坐于廟堂託六尺之<lb/>
孤寄百里之命招之不來麾之不去何必减古人<lb/>
朝廷用違其長頋毎以城旦書見役卒使之不遇<lb/>
<pb n="KR4d0420_SBCK_019-15b"/>
而去雖淮陽非公所簿孫劉輩有不得不任其責<lb/>
者耳嗚呼公巳矣渭所以属筆者其可辭哉乃為<lb/>
論次之銘曰<lb/>
　維公之生厚有基　陽剛在中鯁自持<lb/>
　巖巖青峙峻以竒　塵表朗出莫可梯<lb/>
　白筆一奮雷風馳　耽耽虎如毛髪威<lb/>
　奔走魍魅號狐狸　元精降材匪一機<lb/>
　三光九泉絶等夷　大君裁成相所冝<lb/>
　望公廟堂佩安危　聲氣不動山四維<lb/>
　冠之惠文其敢卑　九鼎大吕棄若遺<lb/>
<pb n="KR4d0420_SBCK_019-16a"/>
　負而趍者先所窺　鳯兮徳衰天實為<lb/>
　正有來者吾何追　竝玉之麓草木腓<lb/>
　兩崖出泉懸素霓　朝猿與吟暮鶴飛<lb/>
　不飲不食玉雪飢　㓜安東還人代非<lb/>
　臨流濯足尚庻㡬　滹河北原公所歸<lb/>
墓形馬鬛大茂齊　龜石有銘告無期<lb/>
　公名萬年我前知<lb/>
　　　　國子祭酒權刑部尚書内翰馮君神道<lb/>
　　　　碑銘<lb/>
歲壬辰夏四月辛丑京城受兵刑部君逃難倉猝<lb/>
<pb n="KR4d0420_SBCK_019-16b"/>
遂與家人相失明日事定君之子源吉輩求訪百<lb/>
至幸其㣲服而北也乃渡河物色之於大名於東<lb/>
平於平陽於太原大興大定閱三數年之乆歴萬<lb/>
餘里之逺間關險阻飢凍困踣瀕於死者屢矣然<lb/>
亦竟無所見乙巳冬好問過大名始以所聞告君<lb/>
之季子亨蓋君旣爲騎兵所得欲擁而北行人有<lb/>
見之者謂君辤情慷慨義不受辱竟自投城旁近<lb/>
井中亨乃發喪行服又将以故事奉君衣冠葬於<lb/>
某所以好問嘗得幸於君涕泗百拜以碑銘見請<lb/>
謹爲次弟之君諱延登字子駿姓馮氏世爲吉州<lb/>
<pb n="KR4d0420_SBCK_019-17a"/>
吉鄊人曽大父世安以醫名河東郷里推其隂德<lb/>
及物謂子孫當有起其家者大父成易醫而農父<lb/>
時頗知讀書且好與羽人禪客㳺後用君貴贈資<lb/>
善大夫始平郡侯妣柳氏始平郡太夫人生二子<lb/>
君其仲也㓜頴悟不凡𥘉入小學輙云吾家生我<lb/>
将不復耕鉏矣少長從鄕先生作舉子即有聲場<lb/>
屋間年二十三登章宗承安二年詞賦進士第觧<lb/>
褐臨真主簿再調徳順州軍事判官泰和元年知<lb/>
懐寕寨事部使者舉㢘能轉寕邉縣令衞紹王大<lb/>
安元年秋七月霜害稼民無所於糴官為發粟賑<lb/>
<pb n="KR4d0420_SBCK_019-17b"/>
貧君躬自區處全活不勝計刺史滏陽趙公周臣<lb/>
慨然以良民吏許之三年丁内艱宣宗貞祐二年<lb/>
起復𥙷尚書省令史知𬋩差除五年授河中府判<lb/>
官兼行尚書省左右司員外郎興定五年充國史<lb/>
院編修官考試開封進士改太常愽士未㡬出為<lb/>
平凉路行尚書省左右司員外郎元光𥘉遷鞏昌<lb/>
軍節度副使員外郎如故明年十月召為吏部郎<lb/>
中兼翰林修撰俄以知登聞鼓院兼修撰奉使夏<lb/>
國就充接送伴使哀宗即位正大元年超翰林待<lb/>
制同修國史兼皷院事三年考試宏詞科尋𬒳詔<lb/>
<pb n="KR4d0420_SBCK_019-18a"/>
審理冤滯七月岀為京兆行尚書省左右司員外<lb/>
郎五年授睢州刺史兼行大名府治中尋改京兆<lb/>
府路司農少卿七年復翰林待制充御前讀卷官<lb/>
仍試宋詞十二月遷國子祭酒借注翰林學士承<lb/>
㫖榮禄大夫充國信使以八年春奉國書見於<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>
縣之御營有有旨問汝識鳳翔帥否對曰識之又<lb/>
問何若人曰能辨事者也又問汝能招之使降即<lb/>
貰汝死不則殺汝矣曰臣奉書請和招降豈使者<lb/>
事乎招降亦死還朝亦死不若今日即死之為愈<lb/>
也明日復問昨所問汝曽思之否對如前問至再<lb/>
<pb n="KR4d0420_SBCK_019-18b"/>
三君執義不囬又明日乃諭旨云汝罪應死但古<lb/>
無殺使者理耳君湏髯甚偉乃薙去遷之豊州壬<lb/>
辰河南破車駕駐鄭州有㫖發還三月入京哀宗撫<lb/>
慰乆之復祭酒歴禮吏二部侍郎權刑部尚書明<lb/>
年遭變得年五十有八積官資善大夫勲上護軍<lb/>
封始平郡侯食邑千户食實封一百户娶同郡樊<lb/>
氏同官縣令邦憲之女封始平郡侯夫人後君兩月<lb/>
卒子男三人皆用䕃補源廣威將軍嵩州軍資庫<lb/>
監吉廣威将軍睢州軍事判官亨忠顯校尉遥授<lb/>
靈寳縣尉二女長嫁盱眙元帥府經歴官張慥次<lb/>
<pb n="KR4d0420_SBCK_019-19a"/>
嫁監湖城稅蘭公輔男孫三人曰魏孫衆奴千奴<lb/>
女孫二人長適進士徐升其㓜在室君資謹厚寡<lb/>
於言笑外若平易而臨事有執持死生禍福不少<lb/>
變𥘉入官遂有能名懷寕先無廟學君為伐縣中<lb/>
長生栁取以為材廟甫成有芝十八莖生大成殿<lb/>
梁間時人異焉在寕邊日學詩於閑閑公從是詩<lb/>
律大進緻宻工巧切時輩少見其比及入翰苑一<lb/>
日直宫省殿上急召草官誥三篇君援筆立就文<lb/>
不加點夀國髙公大加賞異曰學士才藻如此而<lb/>
汝礪不能盡知慙負多矣因命録所業以獻君諾<lb/>
<pb n="KR4d0420_SBCK_019-19b"/>
之而不之奉也或以為言丞相求君文甚懃何自<lb/>
閉之深也君曰仕䆠窮逹在我而已何至假人耶<lb/>
吉郷别業有溪水當其門故君以横溪翁自號有<lb/>
横溪集若干卷行於世平生以易為業及安置豊<lb/>
州止以易一編自随日夕研䆒大有所得旣歸集<lb/>
前人章句為一書目曰學易記藏於家竊謂君於<lb/>
生死之際剛决如此殆有得於易之所謂知命者<lb/>
非耶系之以銘曰<lb/>
　日吉兮時良鬱佳城兮君所藏仁者之勇兮决<lb/>
　以剛身已㓕兮名益光何以命之兮北方之強<lb/>
<pb n="KR4d0420_SBCK_019-20a"/>
　天厚之報兮復且昌世侯伯兮歲䒱嘗横溪兮<lb/>
　洋洋植豊碑兮墓旁魂歸來兮安故郷滯淫盗<lb/>
　墟兮亦何望<lb/>
遺山先生文集卷第十九<lb/>
<pb n="KR4d0420_SBCK_019-20b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0420_SBCK_029-1a"/>
遺山先生文集卷第二十九<lb/>
　　碑銘表誌碣<lb/>
　　　　顯武将軍呉君阡表<lb/>
君諱璋字噐玉姓呉氏石晉末有官献州從少帝<lb/>
北行者又自遼陽遷㤗州其子孫遂為長春人六<lb/>
世祖匡嗣遼開府儀同三司同中書門下平章事<lb/>
陳國公五世祖吴咸雍十年刘霄牓登科仕未逹<lb/>
而殁四世祖敬良潜徳不耀子譲東頭供奉官贈<lb/>
安逺大将軍即君之曽祖也祖鐸閤門祗候金朝<lb/>
天㑹中左班殿直考徳元貞元中監崞縣烟火公<lb/>
<pb n="KR4d0420_SBCK_029-1b"/>
事贈明威将軍妣傳氏濮陽縣太君君即明威之<lb/>
元子也生七歲而孤飬扵其姑樂亭齊氏稍長即<lb/>
能自樹立大定十年以廕𥙷官歴遂城滿城四務<lb/>
酒官明昌四年調保州軍噐庫使改太原大備倉<lb/>
副使㤗和𥘉以六品諸司差監歴城稅課最迁濟<lb/>
南軍資庫副使轉鄧州草塲副使㑹録事缺員父<lb/>
老状扵州請君攝司事不期月政成郡人以吏能<lb/>
稱焉衛紹王即位用大安霈㤙官顯武将軍騎都<lb/>
尉濮陽縣男食邑三百户因爲所親言吾猥以賞<lb/>
延入仕将四十年得不償勞寧不自知徒以先君<lb/>
<pb n="KR4d0420_SBCK_029-2a"/>
子蚤世不及通顯故強顔末秩耳今品及列爵當<lb/>
預追錫之典生平之志畢矣今不自止欲何求耶<lb/>
乃投牒請老武勝節度髙矦雅知君勸止之曰選<lb/>
法廕子五品例入一差随有超擢君淹筦庫乆能<lb/>
少忍之且當𬒳百里之命何求去之决耶君不得<lb/>
巳起調得監方城稅到官不数日以崇慶元年五<lb/>
月二十五日春秋六十有五終扵官舎君資孝友<lb/>
姑氏殁哀過所生識者以為生長見聞宜有加扵<lb/>
人者為人誠實樂易重然諾輕施予有以急難來<lb/>
歸者必極力營贍之以故家屡貧然不䘏也少日<lb/>
<pb n="KR4d0420_SBCK_029-2b"/>
酒不能亂中歲以止飲自誓賔客過門歡宴彌日<lb/>
不見惰容人尤以此多之身殁之日識與不識皆<lb/>
為之嗟惜名士赴吊者数十人其得人心又如此<lb/>
夫人某郡張氏閨門肅睦有内助之効封濮陽縣<lb/>
君後君二十年而殁子男二人長仲侃忠顕校尉<lb/>
次仲傑鄧州教授孫七人曰綱曰維既冠而卒曰<lb/>
綽曰綰曰續曰級皆早卒継僧未名仲傑将以某<lb/>
年月日奉公之柩歸祔扵大㒷府宛平縣玉河郷<lb/>
黄村里之先塋歲甲辰冬予過洛西仲傑涕泗百<lb/>
拜以墓碣銘為請仲傑學為通儒徳為善人殆維<lb/>
<pb n="KR4d0420_SBCK_029-3a"/>
其有之是以似之者乃為論次之并用予之所感<lb/>
為作銘其銘曰<lb/>
　我足天衢彼責守閭我噐凾牛彼求柱車論族<lb/>
　膏腴卒不能以自濡筦庫之須仕無他途選部<lb/>
　一拘同滯賢愚然則前日之所謂任子者非敝<lb/>
　法也與<lb/>
　　　　忠武任君墓碣銘<lb/>
前泌陽令任嘉言亨甫状其考忠武君之行涕泗<lb/>
百拜謂某言先君子棄養十年惟是轉徙南北不<lb/>
得以時安厝今北還矣期以明年春勉卒大事墓<lb/>
<pb n="KR4d0420_SBCK_029-3b"/>
當有碣碣當有銘敢以譔述為請某扵亨甫有州<lb/>
里通家之旧不可以不敏辝乃為論次之并著予<lb/>
之所感焉按任氏世為汾陽人有諱才珎者登天<lb/>
㑹六年進士第由洪洞令入為尚書省令史皇統<lb/>
中坐吏部田侍郎瑴之黨殁扵貶所曰𥘉為朝廷<lb/>
所倚用慨然以分别流品慎惜名噐自任群小積<lb/>
不能平造作飛語<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>成大獄鍜鍊田以下伏首悪<lb/>
者八人以敢為朋黨誑昧上下擅行爵賞之權皆<lb/>
置極邢自餘除名為民杖决徙逺方者又二十八<lb/>
人明昌𥘉始蒙昭雪洪洞預贈興復朝散大夫生<lb/>
<pb n="KR4d0420_SBCK_029-4a"/>
子㣲以廕𥙷官監惠民司君即惠民之元子也諱<lb/>
徳懋字君範資稟醇雅有受學之質弱冠就舉屡<lb/>
為鄉府所薦惠民蚤世事継毋無間言泰和南征<lb/>
以良家子𬒳推擇署軍中千夫長積官忠武校尉<lb/>
巳而罷歸閒居郷里愈更樂易雖在愚㓜皆知其<lb/>
為善人君子甞為人言先大夫以直道立朝横被<lb/>
羅織自明昌昭雪之後右丞蘇公而下凡二十有<lb/>
六家徃徃将絶而復續稍㣲而更盛吾知吾子孫<lb/>
必不獨為神理所遺也乃力課亨甫學其後果以<lb/>
正大庚寅收世科　郷里榮之中歲之後即置<lb/>
<pb n="KR4d0420_SBCK_029-4b"/>
家事不問惟日誦般若而巳積習既乆靈應昭著<lb/>
休咎多前知之避貞祐之亂扵鄜扵京兆以天㒷<lb/>
壬辰五月十有六日春秋六十有七終扵鄧州之<lb/>
寓舎臨終遺命以所誦經内懐中纊息定家人發<lb/>
哀良久復開目云經安在家如言奉之怡然而逝<lb/>
其明了如此先娶桞氏再娶刘氏子男三人長即<lb/>
亨甫次震亨鼎亨皆早亡女一人適士子白季昌<lb/>
皆桞出也亨甫以某年奉君之柩祔扵郡西南洪<lb/>
哲里之東原嗚呼朋黨之禍何其易起而屡作也<lb/>
宣政之季蔡京吕惠卿軰至指司馬丞相為元祐<lb/>
<pb n="KR4d0420_SBCK_029-5a"/>
姦黨魁列其姓名著之金石自謂彰善癉悪可爲<lb/>
萬世臣子不忠不孝者之戒碑石甫立随爲雷火<lb/>
所擊惠卿等惧大禍将及乃赦黨人死者復官流<lb/>
徙者復還自今觀之元祐黨禁不過追削竄逐禁<lb/>
其子弟不得至京師而已曽不若皇統之禍之慘<lb/>
也余嘗深求䜛夫之心而後知䜛之所以爲病者<lb/>
盖心魄既䘮猝爲謾疾所乗甞糞爲甘嗅足爲香<lb/>
口鼻耳目皆失所守而不自知謾疾不巳矯亢忌<lb/>
嫉合而爲聖癲始扵天地一我卒之古今一我敢<lb/>
爲大言居之不疑造大謗起大獄視正人端士若<lb/>
<pb n="KR4d0420_SBCK_029-5b"/>
有血讐骨怨期必報而後巳苟可以售其術雖殺<lb/>
身㓕親亡人之國有不恤焉者余觀扵成敗之變<lb/>
多矣自有天地以來未有食人而不爲人所食者<lb/>
凢爲䜛夫者其才智類出扵人逺甚寧不知事有<lb/>
必至理有固然乃今至扵殺身㓕親亡人之國而<lb/>
莫之䘏焉者獨何歟殆受病既深至扵中風狂走<lb/>
雖和扁操萬金良劑亦無如之何耳古語有之憂<lb/>
心悄悄愠扵群小又曰朕堲䜛說殄行震驚朕師<lb/>
又曰悪利口之覆邦家者盖聖人之所悪又其所<lb/>
甚畏者也人無所不至惟天不容偽姦人敗交亂<lb/>
<pb n="KR4d0420_SBCK_029-6a"/>
四國作於其心害於其事不有人禍必有天刑生<lb/>
為天下所咀嚼死為海内所痛快唯遺臭無窮是<lb/>
所得耳蔡吕諸人欲以黨議誣天下士而天下反<lb/>
以不預温公黨為恥又欲以黨禍絶士大夫之世<lb/>
而後之名卿才大夫賢宰相皆出扵黨人之門然<lb/>
則為朋黨之論者其亦未之思歟銘曰<lb/>
　善為吉先夀為福元有子而賢卒歸骨扵九原<lb/>
　惟其有之是以似之吾得推其源至扵人衆勝<lb/>
　天而天㝎亦能破人者盍當以家為知言<lb/>
　　　　信武曹君阡表<lb/>
<pb n="KR4d0420_SBCK_029-6b"/>
巳酉秋九月予以事來燕都行䑓叅佐曹侯椿年<lb/>
持其先人信武君事状再拜涕泗為予言徃者過<lb/>
太原甞以宗人益甫咫尺之書之故得見顔色時<lb/>
先人始就安厝欲求阡表以昭示永乆而未敢也<lb/>
側聞從者在燕将徃拜之而邂逅扵此今願竊有<lb/>
請焉案事状益甫所譔益甫予同舎郎其言可信<lb/>
不妄且曹矦之意甚賢故為次論之君諱元字長<lb/>
卿曹氏世為隰州隰州之以貲雄鄉里者累十数<lb/>
代矣曽大父秀妣張氏大父継純賢而有文以善<lb/>
人獲稱妣郭氏朱氏何氏朱氏宋朝散大夫某之<lb/>
<pb n="KR4d0420_SBCK_029-7a"/>
女父鎮資仁厚有士風妣靳氏張氏生子五人君<lb/>
其第五子也齠齓受學年十二孤𥘉父病革獨念<lb/>
君未有所立殊以為憂及父沒君持䘮如成人未<lb/>
㡬毋卒勺水不入口者累日廬墓側至終䘮鄉黨<lb/>
稱焉其後兄弟析居君力學自奮不数年博通經<lb/>
傳以至隂陽醫藥法理之學無不精至為人謹厚<lb/>
舉動不碌碌喜賔客好施予周急継困不責報謝<lb/>
郡長吏而下皆推重焉兄槙既老君事之惟謹疾<lb/>
則躬侍湯藥存拊諸孤更為賙贍有間之者君不<lb/>
聽曰鄉人不能自存者且當救之况兄之子乎貞<lb/>
<pb n="KR4d0420_SBCK_029-7b"/>
祐之兵隰州破群不逞之徒乗亂剽掠君具牛酒<lb/>
集壮士得千人約曰吾州𬒳兵惟州倅獨存今迯<lb/>
匿他境吾欲與公等立州事迎倅以歸可乎衆曰<lb/>
諾乃安集境内還倅扵州群黨破散遺民頼之以<lb/>
安有欲推君為官長者君義而却之明年大飢民<lb/>
無所於糴君出所餘以救餓者全活不勝計而𥘉<lb/>
不一錢取也興定己卯秋八月二十四日将適終<lb/>
陽遘疾終扵途春秋四十四夫人霍氏同郡檢法<lb/>
某之女閨門粛睦内助之力為多君殁之两月州<lb/>
乃䧟盡室𬒳俘惟椿年調官京師夫人紿兵士言<lb/>
<pb n="KR4d0420_SBCK_029-8a"/>
我主婦蟄財所在當盡指佀餘人何所知以故家<lb/>
人得少寛夫人私語之曰若等自爲計吾老矣終<lb/>
不能苟活以重吾児憂遂俱兵士至其家正色言<lb/>
曰吾家父子皆食官禄吾殺身以報可矣財豈可<lb/>
得耶兵士怒縛之夫人罵不絶口而死生子三人<lb/>
長即椿年次松年大年一女嫁郡人周惠今爲真<lb/>
㝎叅謀椿年大安中出粟佐軍仕爲綏徳令階五<lb/>
品得贈君信武将軍某縣男夫人縣太君松年大<lb/>
年俱以兄廕祗候承奉班諸孫皆尚㓜孤子等實<lb/>
以巳亥十一月十有九日葬君某里某原之先塋<lb/>
<pb n="KR4d0420_SBCK_029-8b"/>
夫人祔焉銘曰<lb/>
　孝子之志慈且祥仁者之勇直且剛衣冠堂堂<lb/>
　百夫之防無移官之階而有為政之方施扵閨<lb/>
　門義存義亡凛凛皚皚崑玉秋霜墓石有銘徳<lb/>
　潜而光我卜曹宗偕隰川其未央<lb/>
　　　　千户喬公神道碑銘<lb/>
公諱惟忠字孝先涿州定興人大父恩父順世為<lb/>
農家而以義俠見稱公資禀沉黙見扵童㓜及長<lb/>
驍勇善騎射志膽堅央軰流中少見其比衛紹王<lb/>
大安𥘉北鄙用兵良家子有以戦功取階級夸示<lb/>
<pb n="KR4d0420_SBCK_029-9a"/>
郷誾者公慷慨奮發不甘落其後乃棄家事不問<lb/>
俠游燕趙間貞祐南渡河朔板蕩豪傑競起公從<lb/>
今萬户張公聚族屬郷曲保西山之東流堝别自<lb/>
為一軍及張君副經畧苗公道潤承制封拜公<lb/>
亦受定逺大将軍恒州刺史居無㡬何　國兵由<lb/>
紫荆而南張公以馬跌𬒳執而公不知其守東流<lb/>
者如故也大帥以張公至堝下諭公使降公盛為<lb/>
禦俻日戦数十合力盡乃降張公先以公為爪牙<lb/>
且嘉其忠憤不撓力為保全益以腹心倚之宋将<lb/>
彭義斌既破東平随據大名聲勢甚張南北軍待<lb/>
<pb n="KR4d0420_SBCK_029-9b"/>
為勍敵無敢試之者一日義斌提銳卒数千北向<lb/>
猝與公遇扵真定之南公以騎数百直前挫其鋒<lb/>
義斌㒤焉武仙刼殺主帥並山郡縣反為金張公<lb/>
㑹諸道兵擊之公時攝帥府事将騎五百歩卒三<lb/>
千鼓<hi>行而</hi>西聞敵将保郎山行列方整殆不可犯公<lb/>
謂部曲言歸師而遏之兵家所禁不若設伏山下<lb/>
開其歸路彼得路則無閗志吾邀擊之取獸扵穴<lb/>
得志必矣巳而敵兵過公出其不意大敗之如公<lb/>
所料時别将有䧟陣中者公以单騎出之不旬日<lb/>
諸叛者日継䧏附進逼真定仙懼南奔轉戦逐北<lb/>
<pb n="KR4d0420_SBCK_029-10a"/>
遂攻彰徳彰徳下畧地齊魯駐軍滕州之牙山紅<lb/>
衲軍夜至公獨摶戰奮戈大呼營中驚奮皆殊死<lb/>
闘衲軍敗走填壓山谷間無慮数百人益都之役<lb/>
宋援兵数萬将及城下公逆戦走之獲軍資甚衆<lb/>
城中軍突出将為掎角公随以短兵遮擊敵退保<lb/>
不復出大帥㑹諸将特稱公之勇以褒異之先是<lb/>
張公開幕府滿城公為元帥都監以功遷左副元<lb/>
帥及師還兼行两安州帥府事移軍唐縣鎮遏西<lb/>
山者累年辛卯冬南渡河戦扵陽翟之三峰山明<lb/>
年圍汴梁汴梁圍觧公北渡天央軍北渡平章白<lb/>
<pb n="KR4d0420_SBCK_029-10b"/>
白撒攻圍衛州公力戦郤之河南平張公入覲公<lb/>
復攝府事從征淮右歲甲午　朝廷第功張公因<lb/>
陛奏臣之副喬惟忠出入百戦功最多乞加寵擢<lb/>
扵是特恩以宝書金符授公行軍千戸自是愈自<lb/>
奮勵其破棗陽攻光黄率以先登𬒳賞張公勇而<lb/>
有謀能得士死力毎以方畧授公使戦公亦禀而<lb/>
後行故所至克捷幕府統城三十遭離䘮亂人物<lb/>
憔悴而能生聚教育使之去愁嘆而就妥安出于<lb/>
翼賛者為多計公之功盖不特攻城戦野而已也<lb/>
公生而孤事太夫人某氏孝敬純至問安視膳躬<lb/>
<pb n="KR4d0420_SBCK_029-11a"/>
侍湯薬士大夫以為知禮壬寅秋丁内艱適在病<lb/>
中比㐮事哀毁骨立用是病増劇竟以丙午年五<lb/>
月二十有七日春秋五十有五終于正寢越某日<lb/>
權厝順天城東之某原娶大名毛氏廣威将軍潞<lb/>
州録事之女閨門肅睦中表以為法子男五人長<lb/>
珪襲公職出屯河南次曰琚順天路人匠緫管雄<lb/>
州新城等處長官次琇皆毛出也次璋次琳女五<lb/>
人長適千户賈某早卒次女継焉亦毛出也次適<lb/>
聶氏餘在室男孫三人女孫一人皆尚㓜公羙湏<lb/>
髯舉止詳雅有素宦之風恬於喜怒未甞見於色<lb/>
<pb n="KR4d0420_SBCK_029-11b"/>
毎戦勝将佐共為欣快而公𥘉不以功伐自髙其<lb/>
攻黄州也宋兵乗昏莫奄至公率銳卒與戦主帥<lb/>
命舉火視之見青甲而黄馬者戰甚力而不知為<lb/>
公也明日懸賞求之公竟不自言其推譲又如此<lb/>
太夫人素慈仁事佛老惟謹教公母妄殺重惜物<lb/>
命公亦視母意所在以寛厚從事所捕生口多縱<lb/>
遣之冠氏李君玉先在俘中問知為士人即館之<lb/>
門下令授諸子學古人北面降虜者今真見之常<lb/>
以時俗侈靡相尚中歲以來尤尚純素出入㑹計<lb/>
見之朱墨者率無浮費之妄然人以緩急來赴者<lb/>
<pb n="KR4d0420_SBCK_029-12a"/>
必重為賙給負責則徃徃折劵以貸之識者謂公<lb/>
孝以安親忠以立節義以扞難仁以濟物視履考<lb/>
祥必當敦龐耆艾五福具俻今禄不酧庸夀不符<lb/>
徳者乃如此天之量報施可易量耶孤子某等以<lb/>
某年月日祔公於東王里之先塋以僕辱在葭莩<lb/>
之末以神道碑為請乃為件右之其銘曰<lb/>
　沈騺其姿角逐其時欝無所施豪傑以為資成<lb/>
　周既東日薄崦嵫志横潰之獨障勢一木之弗支<lb/>
　義釋嚴顔殆天使之大邦維藩虎臣桓桓瓜牙<lb/>
　方張而傳之羽翰蛇矛突前奮力如湍堅陳枯<lb/>
<pb n="KR4d0420_SBCK_029-12b"/>
　株名城弹丸有來創罷革膚靡完豺貇荆棘挈之<lb/>
　妥安我㤙我威爾煦爾寒疾疫剛癉孰我敢干<lb/>
　北方之強碣石盤盤戦功曰多公與不刋勒銘<lb/>
　豊碑以永後觀重侯兮累将戞戞乎厥𥘉之難<lb/>
　　　　千户趙矦神道碑銘<lb/>
河朔用武之國自金朝南駕文事掃地後生所習<lb/>
見唯馳逐射獵之事莅官政者或不能執筆記名<lb/>
姓風俗既成恬不知恠惟矦在軍旅中日以文史<lb/>
自隨延致名儒考論今古窮日夕不少厭時或投<lb/>
壷雅詠揮麈清坐倡優雜戯不得至其前又<lb/>
<pb n="KR4d0420_SBCK_029-13a"/>
子弟之可教者薄其徭役使得肄業而邑文人亦<lb/>
随而化之行臺所統百城比年以來将佐令長皆<lb/>
興學養士駸駸乎齊魯礼義之舊推究源委盖自<lb/>
侯發之侯諱天錫字受之姓趙氏世為冠氏人曽<lb/>
祖諱存金國𥘉㠯保義校尉祖諱誠明昌中歲飢<lb/>
發粟振貧為卿曲所歸考諱林貞祐之亂以鄉豪<lb/>
保冠氏有功大名主帥用便宜授縣令階忠顯校<lb/>
尉殁于王事事見先塋碑此不具載侯即忠顯君<lb/>
之次子也趙為大族大安未侯始弱冠即入栗佐<lb/>
軍𥙷修武校尉監洺水縣酒罷官歸遂為縣防城<lb/>
<pb n="KR4d0420_SBCK_029-13b"/>
提挫屬<lb/>
大朝兵勢浸盛避扵洺水洺州防禦使蘇政召幕<lb/>
下擬充冠氏令耕稼既廢城邑無所恃乃挈縣人<lb/>
壁桃源天平諸山以辛巳春帰大行臺特進公子<lb/>
青崖固行臺聞侯之名隷帳下從征上黨以功授<lb/>
冠氏令俄遷元帥左都監仍兼前職甲申宋将彭<lb/>
義娬㩀大名屡以兵來侵人心頗摇矦謂業巳事<lb/>
行䑓公不可以貳兵勢雖不振姑少避其鋒以圖<lb/>
後舉耳乃率将佐徃依大将孛里海軍未㡬破義<lb/>
斌于真定授右副元帥同知大名府路兵馬都総<lb/>
<pb n="KR4d0420_SBCK_029-14a"/>
管事階鎮國上将軍乙酉八月復還冠氏先是故<lb/>
帥李泉為義斌所攻既降之矣大軍至怒其反復<lb/>
有屠城之議侯救護百至老㓜数萬竟得全活時<lb/>
泉巳在大名不数月又結蘇椿葷納河南軍從宜<lb/>
鄭倜主兵柄日以取冠氏為計侯每戦每勝氣不<lb/>
少衰某月倜自将萬人來攻侯率死士乗城力戦<lb/>
三晝夜倜度不能下乗大風晦冥而遁巳丑五月<lb/>
朝于<lb/>
北庭所上便民事皆優詔從之行䑓公亦以其論<lb/>
列且當尤加重焉壬辰正月黄龍堽失利将佐千<lb/>
<pb n="KR4d0420_SBCK_029-14b"/>
餘人𬒳俘侯皆以計活之又明年用行䑓公薦<lb/>
宣授行軍千戸仍賜金符戊戌南征駐兵蘄黄間<lb/>
被病還以庚子夏五月二十有四日春秋五十終<lb/>
于縣治之正寢娶杜氏封某郡夫人子男六人長<lb/>
復亨次㤗亨賁亨柔亨萬亨㓜未名女二人長嫁<lb/>
東平路鎮撫軍民都弹壓呉荅里甲㓜在室侯資<lb/>
重厚造次必以礼事太夫人孝意所嚮必奉之惟<lb/>
恐不及撫存㓜孤皆使有所立孤女亦擇時貴嫁<lb/>
之在軍中二十年未嘗妄笞一人誅殺不論也人<lb/>
有以急難來歸者力爲賙䘏之脱之于奴虜活之<lb/>
<pb n="KR4d0420_SBCK_029-15a"/>
于屠戮者前後不勝筭他日有負之者亦不以為<lb/>
意也𥘉縣經䘮亂之後荆棘滿野敝衣糲食與士<lb/>
卒同甘苦立城市完保聚合散亡業單貧俻禦盗<lb/>
賊勸課耕稼所以安集之者心力俱盡經畫既定<lb/>
上下如一四境之内獨為樂土賔客至者燕享犒<lb/>
勞肅然如太平官府礼成而退皆相與稱嘆以為<lb/>
侯之材盖有大過人者矣大㮣矦所長者甚多所<lb/>
以自待者殊不薄又其所與㳺皆天下名士氣節<lb/>
之所感激論議之所薰習鷹揚虎視自當有萬里<lb/>
之望百未一出竞賫志以殁此有識之士所以深<lb/>
<pb n="KR4d0420_SBCK_029-15b"/>
悼而屡嘆也孤子復亨等以其年十二月庚寅朔<lb/>
舉侯之柩塟扵保義里之先塋礼也旣巳事以予<lb/>
甞得幸于其先人辱以神道碑為請予徃客平陽<lb/>
者六年歲戊戌七月以叔父之命将就養于太原<lb/>
侯留連鄭重数月不能别軍行河平予與之偕分<lb/>
道新鄉置酒行營中夜參半把燭相視不覺流涕<lb/>
之覆面也明日使人留語云欲與吾子别而情所<lb/>
不忍唯有母相忘而巳扵是疾馳而去不反顧嗚<lb/>
呼此意其可忘哉乃為之碑而系之以銘<lb/>
　銘曰<lb/>
<pb n="KR4d0420_SBCK_029-16a"/>
　趙矦翩翩蚤有稱乗時雲風志騫騰怕府選勞<lb/>
　廼進登樹之旂旄冠汝懲大縣萬家既分崩疲<lb/>
　癃之民侯所矜摩拊不給矧暴陵逋亡日來月<lb/>
　有増田野載闢歲載登昔無粗麻今纊繒賔礼<lb/>
　師儒講顔曽弈邑子弟前伏<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>絃歌洋洋通薛<lb/>
　滕東州百城文治㒷繄誰弘之侯所弘仁心為<lb/>
　質莫我能躬不受祉豈所應孰為除之又孰乗<lb/>
　我矦種徳既有徴趙方亢宗理可馮咨爾嗣人<lb/>
　其敬承<lb/>
　　　　故帥閻矦墓表<lb/>
<pb n="KR4d0420_SBCK_029-16b"/>
辛丑元日　方客東平載之盛為具召予及大㒷<lb/>
張聖予祁人宋文卿東光句龍英孺鎮人刘子新<lb/>
大原崔君卿渾源刘文季夀春田仲徳軰飲于家<lb/>
之養素齋載之先病于酒醫者戒勿飲然其所致<lb/>
客皆名士樂籍又京國之舊飲既洽談謔間作坐<lb/>
客無不滿引舉白者載之懽甚不自顧藉亦復大<lb/>
醉明日疾暴作一仆地遂不起載之資樂易不近<lb/>
貨利與人交無大小能得其懽心以故來哭者皆<lb/>
為之盡哀将塟孤子徳榮請于予曰先人得幸吾<lb/>
子前日之飲亦惟子之故今大故矣忍使之随世<lb/>
<pb n="KR4d0420_SBCK_029-17a"/>
磨㓕耶予即為叙其平生使刻之石載之姓閏氏<lb/>
先諱輪後有所避改名珍上世有自太原官于上<lb/>
黨者因而家焉考諱謹郷人以孝直稱娶邢氏生<lb/>
四子載之其第三子也少頴悟知讀書及長仕州<lb/>
縣累至公府掾上黨公開壁馬武砦遣别将李松<lb/>
守潞州壬午三月東平行䑓嚴公偕<lb/>
國兵畧地上黨公選懦不能軍乘夜潰圍而遁載<lb/>
之醉不及從明日父老請載之主州事遂以城降<lb/>
行䑓授宣武将軍潞州招撫使當是時州人数萬<lb/>
八縣又以千百計非載之知權變則其禍有不可<lb/>
<pb n="KR4d0420_SBCK_029-17b"/>
勝言者矣㝷有讃于行䑓者以為載之多歛部民<lb/>
金而私貯之行䑓按籍問之其出入皆有朱墨可<lb/>
㝷行䑓直之加懐逺大将軍元帥左監軍兼同知<lb/>
昭義軍節度使事先太師承　制封拜載之用行<lb/>
䑓薦授輔國上将軍左副元帥昭義軍節度使佩<lb/>
金虎符且命載之積粮数萬選壮士数千守潞州<lb/>
馬武軍頻出攻北兵大帥懼守者不能堅乃命遷<lb/>
州人真定散處滹水之上恒山公仙旣降復謀南<lb/>
歸乃刼載之送馬武上黨公開頗知載之叅佐諸<lb/>
人又為之出力乃釋不誅放之河南河南破載之復<lb/>
<pb n="KR4d0420_SBCK_029-18a"/>
　行䑓公留之東平載之雖失侯故将而公以賔<lb/>
從處之凢燕犒賞賜無不預浮沉酒間者十年卒<lb/>
以樂死時年五十七娶常氏有于二人長即徳榮<lb/>
次義榮女一人嫁為進士王得臣妻卒後三十日<lb/>
權塟府五里之某原銘曰<lb/>
　不崖岸而孤不邊幅而拘不薮澤而枯不木石<lb/>
　而愚身為鴟夷日與酒俱憤則以舒燥則以濡<lb/>
虚舟悠然聽其所如六合蘧庐八荒庭除蝸左<lb/>
　區區化而大庭之居亦何知湏臾之非萬期而<lb/>
　萬期之不湏臾彼有衣而弗婁有車而弗驅溘<lb/>
<pb n="KR4d0420_SBCK_029-18b"/>
　死中涂他人是娱顧雖不死殆暴胔露骼鬼籍<lb/>
　而強行者歟<lb/>
遺山先生文集卷第二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0420_SBCK_015-1a"/>
遺山先生文集卷第十五<lb/>
　　　章宗皇帝鐵劵行引<lb/>
臣嘗考唐史所載鐵劵之説有二其一則将相有<lb/>
社稷之功者賜之其一則許藩鎮以自新者也唐<lb/>
自安史之亂之後盗據河朔若魏愽若幽燕若鎮<lb/>
兾根結盤互一㓂死一㓂生天子不問有司不訶<lb/>
者数十年其制御之術可考也温言善辭以開慰<lb/>
之髙爵厚禄以尊寵之甚者又以待社稷臣之禮<lb/>
而禮之也辨理曲直洗滌怨悪質之於天地而示<lb/>
必信申之以丹鐵而圗不朽當是時武尅不剛君<lb/>
<pb n="KR4d0420_SBCK_015-1b"/>
臣相與爲一切之計幸賊之不吾梗雖所求有過<lb/>
於此者将奔走而奉之故所謂丹書之信特迫於<lb/>
不得已焉而與之耳道陵朝有以田氏所藏唐賜<lb/>
藩鎮鐵劵耒上者上爲製七言長詩以破其説名<lb/>
曰鐵劵行臣幸獲覩焉自聖人以書契代結䋲之<lb/>
政大朴雖散天理之真淳者猶在人也治稍下衰<lb/>
而誓誥興信不足有不信夏后作誓而民始叛殷<lb/>
人作誥而下益惑盖自結䋲而爲書契自書契而<lb/>
爲誓誥利害相摩機械相直君父而臣子也君有<lb/>
不得於其臣臣有不得於其君天埋之存者曽不<lb/>
<pb n="KR4d0420_SBCK_015-2a"/>
毫髪况又自誓誥而爲鐵劵其欲使人不叛且惑<lb/>
亦難矣故施之藩鎮不可也黄河㤗山之盟不能<lb/>
捄韓彭於旋踵之頃赤心白日之語又安可保唐<lb/>
室於威令復振之後乎施於功臣亦不可也君不<lb/>
得於其臣而與之爲不直臣不得於其君而受之<lb/>
爲不義不直不義㡬何其不以功臣爲藩鎮也大<lb/>
哉孔子之言曰天何言哉四時行焉百物生焉知<lb/>
乎此則知聖人所以及豚魚者爲不在彼也臣竊<lb/>
伏觀章宗皇帝以仁聖之姿淵懿之智緝熈光明<lb/>
之學正心誠意脩身治天下二十年之間大信之<lb/>
<pb n="KR4d0420_SBCK_015-2b"/>
所孚股肱大臣之貴與臺皂隷之賤皆不言而喻<lb/>
不約而随不契而合不膠而固其視前世誓誥之<lb/>
繁固巳貫三光而洞九泉矣况於恃片鐡以爲固<lb/>
者乎宜其播之於号令發之於歌詩慨然自得於<lb/>
大道破裂之後祛千載之惑爲萬世之戒也如此<lb/>
有詔下臣爲作篇引謹昧死百拜而言曰聖人之<lb/>
公之信皆天也臣何足以知之若夫雲漢之昭囬<lb/>
日星之炳曜編之詩書而無愧質之鬼神而不疑<lb/>
者臣愚不自度量尚庻㡬自託於不腐云<hi>臣</hi>謹引<lb/>
　　　　秦王擒竇建徳降王世充露布<hi>已上二篇正大</hi>
<pb n="KR4d0420_SBCK_015-3a"/>
<hi>元年五月應辝科程文餘二篇光武中興頌大司農箴亡不及録</hi>
臣聞天地之大無不容王者所以悉臣而悉主雷<lb/>
霆之擊無不㓕神兵所以萬舉而萬全其有怙姦<lb/>
自終同悪相濟雖合從連衡而自爲得計而禁暴<lb/>
誅亂者理有固然輔車之勢未成連頸之刑巳及<lb/>
陳餘之輔趙歇竟成汦水之亡公孫之得隗囂何<lb/>
捄咸門之酷明鍳不逺覆轍相尋我國家綂接軒<lb/>
符亂除秦跡斷鰲足以立四極射旄頭而靖八荒<lb/>
南征北怨而俱荷耒蘇西被東漸而無思不服獨<lb/>
兹狂狡猶爾跳梁竇建徳王世充者闒茸下材昏<lb/>
<pb n="KR4d0420_SBCK_015-3b"/>
迷小醜要領不足以膏斧鉞名姓不足以污簡書<lb/>
僣号位以自居意兵刑之莫及狐鼠不神於畫出<lb/>
鷹鳩當化於陽和敢爲椅角之謀自隔照臨之造<lb/>
魚肉兆姓塗炭二方稔悪貫以旣盈諒靈誅之莫<lb/>
逭五侯共憤期分項羽之尸四塚旣成待葬蚩尤<lb/>
之骨臣與諸将等致行天討動禀睿謀謂虢旣㓕<lb/>
則虞自亡故燕可先而齊當後肅将禁旅進次東<lb/>
都賊既身来義當面喻人有請師之舉天開悔禍<lb/>
之期今不自歸後将無及計即從於馴伏乃更肆<lb/>
於憑陵不虞當轍之難遽有背城之役臣等先登<lb/>
<pb n="KR4d0420_SBCK_015-4a"/>
進擊深入合攻戰聲騰洛水之波怒氣動邙山之<lb/>
色紛投戈而蔽野殷流血之成川徤將既殱餘衆<lb/>
皆潰世充則堅璧自固恃求援之方来建徳則掃<lb/>
境赴期曽胥亡之不悟臣等鼓已㨗之勇迎自送<lb/>
之師破竹未比乎發機建瓴莫喻其乗勢武牢方<lb/>
啓突騎直前諸将引陣以當其衝微臣卷甲以出<lb/>
其後䲔鯢自警蟣虱相悲以彼氣之旣歸當我軍<lb/>
之方鋭亂難復整徒誇軍属於鵲山勢不乆存果<lb/>
見豆亡於牛谷臣以既擒夏賊尋詣洛師示之巳<lb/>
獲之俘縱其所遣之使世充外謀巳敗内勢又窮<lb/>
<pb n="KR4d0420_SBCK_015-4b"/>
知無地而可逃乃詣軍而自縛一卒不損二盗克<lb/>
平其東都吏民等虐政乆罹王靈甫及金鼓動發<lb/>
生之氣旌旗導長養之風莫不動地懽呼戴天感<lb/>
泣廓妖氛而一掃混文軌而大同升平之期自今<lb/>
以始兹盖伏遇皇帝陛下沉幾先物神武應期從<lb/>
容高拱乎九重之中纎悉周知於萬里之外日将<lb/>
旦而群隂伏顧小竊之何施天不言而四時行宜<lb/>
雋功之丕應臣某等謬司戎律𥘉乏將材仰憑折<lb/>
箠之神俯遂請纓之志七旬来格微勞深愧於禹<lb/>
征萬壽無疆善頌敢忘於武拜<lb/>
<pb n="KR4d0420_SBCK_015-5a"/>
　　　　擬賀登寳位表<hi>巳下五題正大元年奉都堂鈞㫖作</hi>
中國之有至仁無思不服聖人之得大寳咸與維<lb/>
新凡在照臨舉深慶抃<hi>中謝</hi>竊以社稷隆神噐之<lb/>
重父子處人倫之先付與旣公衆庻斯定我國家<lb/>
光宅天下丕冐海隅世祚承平古無倫擬先皇帝<lb/>
揔持權柄弘濟艱難安強成道徳之威信順得天<lb/>
人之助大功甫集明命有歸欽惟皇帝陛下孝弟<lb/>
通於神明忠厚及於草木聖神文武克享皇天之<lb/>
心獄訟謳歌皆曰吾君之子百年享國𥘉得正傳<lb/>
三后在天更無遺恨大定明昌之治增光宜及於<lb/>
<pb n="KR4d0420_SBCK_015-5b"/>
此時周宣夏后之功專羙豈容於他日風雲嘉㑹<lb/>
日月中興臣等夙𬒳生成重叨際㑹接千歲之綂<lb/>
既欣歴数之有歸上萬年之觴行慶版國之盡復<lb/>
　　　　擬立東宮詔<lb/>
惟王建國篤爲長世之謀惟國立儲荗正萬邦之<lb/>
本位号定而莫不以爲悅典禮崇而莫敢以爲私<lb/>
眷予上嗣之良優有中興之略内則視膳問安之<lb/>
禮俻外則尊道譲齒之義隆藹然仁孝之稱粹矣<lb/>
温文之表朕自紹休於大綂猶虚位於東朝乃考<lb/>
蓍龜之占乃稽方册之寳夏后與子天人之望攸<lb/>
<pb n="KR4d0420_SBCK_015-6a"/>
歸周家尚親廟社之尊斯在載㳙榖旦爰闢青宮<lb/>
下以副四海之心上以對两宫之訓某可立爲皇<lb/>
太子於戯文昭武穆夙詒燕翼之謀震長离明本<lb/>
有承華之象尚因主鬯之重嗣啓迓衡之期<lb/>
　　　　擬除樞宻使制<lb/>
在天垂象璣衡通紫極之嚴稽古象賢有宻極洪<lb/>
樞之峻故非智辯無窮則不足以語成敗安危之<lb/>
要非威望素重則不足以馭梟俊強悍之臣敷求<lb/>
天下之竒才以属國家之大計誕告於衆予得其<lb/>
人具官某沉鷙有謀矜嚴不撓達用兵之善志厲<lb/>
<pb n="KR4d0420_SBCK_015-6b"/>
許國之精忠戎陣有年膚公屡奏出竒應變森然<lb/>
武庫之雄厭難折衝隱若長城之固属機庭之虚<lb/>
職咨群牧以擇賢才氣無雙士皆樂属李廣䇿慮<lb/>
愊億時則有若陳湯是用假以夲兵之權置諸右<lb/>
府之長於戯漢有汲長孺邪謀寢於淮南唐相李<lb/>
文饒威令行於河朔盖屈人貴乎不戰而銷患在<lb/>
於亡形予将以中興而責成尔其以上䇿而自任<lb/>
尚恢逺略無及近功<lb/>
　　　　擬御史大夫譲樞宻使表<lb/>
憲府備員積有妨賢之畏樞庭謀帥遽膺制勝之<lb/>
<pb n="KR4d0420_SBCK_015-7a"/>
求拊陋質以何堪對寵光而知懼<hi>中謝</hi>臣聞受禄<lb/>
過量忠臣恥其素餐因能任官明主不以私授盖<lb/>
物勝於權則衡爲之殆馬竭其力則御速於顛臣<lb/>
雖至愚敢忘斯義伏念臣智靈弗兢器藴尤踈𥘉<lb/>
無落落過人之材徒有區區自信之志荐更中外<lb/>
無補事功竊憂大譴之方来敢謂異恩之横𬒳而<lb/>
况樞極通帝位之紀宥府嚴師律之謀周設六官<lb/>
司馬聮於冡宰漢分三府太尉列於中台故必文<lb/>
武智能之臣乃付腹心瓜牙之任人歌宣后豈無<lb/>
吉甫之憲邦天啓髙皇冝得留侯而籌幄顧以非<lb/>
<pb n="KR4d0420_SBCK_015-7b"/>
才而叨據在於公議而謂何伏望皇帝陛下大道<lb/>
曲全至明愽照察臣心之有愧憫臣力之弗勝追<lb/>
還誤恩妙東良輔退而勞力足昭名噐之至公因<lb/>
是得人旋致朝廷之增重<lb/>
　　　　擬除司農卿制<lb/>
田政維天下之大綱古有播百榖之命農臣分戸<lb/>
曹之外務今爲治六府之官况假以部使者之權<lb/>
位於中執法之次自非智数足以豊財賦風采足<lb/>
以動縉紳則何以察吏治之否臧究貨源之通塞<lb/>
疇若予采僉曰汝諧具官某志大而氣剛智明而<lb/>
<pb n="KR4d0420_SBCK_015-8a"/>
才邵遇事不滯砉然新發之鋒挺身而前凛乎後<lb/>
彫之節自預時髦之選浸階華貫之游蔚爲名臣<lb/>
簡在朕聽是用進以穡臣之貳委兹邦計之繁朕<lb/>
惟西北用兵以来朝廷多事之際歛散之術旣廢<lb/>
罪功之辨不明官必仰給於創罷之民民或重困<lb/>
於侵獻之吏盖基本急於<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>養而綱紀貴乎設張<lb/>
朕方以一道之事而責成尔得以三載之功而自<lb/>
效於戯生之有道則財恒足率之以正則令必行<lb/>
劉晏之輕重相權筭不忘於馬上范滂之澄清自<lb/>
任志巳見於車中罔俾斯人專羙前世<lb/>
<pb n="KR4d0420_SBCK_015-8b"/>
</p>
<p>
遺山先生文集卷第十五<lb/>
</p>
<p>
</p>
  </div>
</body>
</text>
</TEI>
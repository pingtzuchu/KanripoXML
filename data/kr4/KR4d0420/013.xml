<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0420_SBCK_013-1a"/>
遺山先生文集卷第十三<lb/>
　　七言絶句<lb/>
　　　　𥘉挈家還讀書山雜詩四首<lb/>
并州一别三千里滄海横流二十年休道不蒙稽<lb/>
古力㡬家兒女待安全<lb/>
天門筆勢到閑閑相國文章玉笋班從此晋陽方<lb/>
志上繫舟山是讀書山<hi>繫舟先大夫讀書之所閑閑公改爲元子讀書山又大絫楊公叔玉譔先人墓銘</hi>
眼中華屋記生存舊事無人可共論老樹婆娑三<lb/>
百尺青衫還見讀書孫<lb/>
乞得田園自在身不成還更入紅塵只愁六月河<lb/>
<pb n="KR4d0420_SBCK_013-1b"/>
堤上髙桞清風睡殺人<lb/>
　　　賦缾中雜花七首<hi>予絶愛未開杏花故末篇自戯</hi>
老栁驚看節物新今年更與酒盃親東山一道花<lb/>
如繡從此他郷不是春<lb/>
香中人道睡香濃誰信丁香臭味同一樹百枝千<lb/>
萬結更應薫染費春工<lb/>
生紅點點弄嬌妍半折花房更可憐傳語春風好<lb/>
将護莫教容易作銀錢<lb/>
紅抺蘭膏緑染衣緑嬌紅小兩相冝華邉剰有清<lb/>
香在木石癡兒自不知<lb/>
<pb n="KR4d0420_SBCK_013-2a"/>
素艶來從月姊家温風淑氣發清華人間自有交<lb/>
枝玉天上休開六出花<lb/>
昨日桃華錦片新兎葵今日到殘春低枝留得稀<lb/>
踈朶比似全開更惱人<lb/>
古銅瓶子滿芳枝裁剪春風入小詩看看海棠如<lb/>
有語杏花也到退房時<lb/>
　　　　贈羅友卿三首<lb/>
一般花木各榮枯筦庫區區亦仕途前日江東羅<lb/>
給事只今城裏范萊蕪<lb/>
不離城市得幽棲未要坊名改碧鷄種下五株桃<lb/>
<pb n="KR4d0420_SBCK_013-2b"/>
樹子本無心學浣花溪<lb/>
閑中日月病中身寂寞相求有㡬人莫恠門前可<lb/>
羅雀詩家所得是清貧<lb/>
　　　　又觧嘲二首<lb/>
鴈後花前日日閑頗思尊酒慰愁顔憑君細数東<lb/>
州客誰在花花緑緑間<lb/>
詩卷親來酒醆踈朝吟竹隱暮南湖䄂中新句知<lb/>
多少坡谷前頭敢道無<lb/>
　　　　爲衍聖孔公題張公佐湘江春早圖二<lb/>
　　　　首張自書云涂水張公佐畫時年八十<lb/>
<pb n="KR4d0420_SBCK_013-3a"/>
　　　　一先大夫嘗題公佐畫有雲靜洞庭秋<lb/>
　　　　寺月雨昏湘浦夜舡燈之句因及之<lb/>
郭熈畫筆老益壯未比并州九十翁想是江南春<lb/>
夣裏水村曽見酒旗風<lb/>
黄陵祠下雨如繩老筆題詩想舊曽今日圖間見<lb/>
晴景依然愁絶夜舡燈<lb/>
　　　　渾源望湖川見百葉杏花二首<lb/>
四月山泉凍未開東君纔爲挽春逥多情丹杏知<lb/>
人意留着雙華待我來<lb/>
兒時憶向西溪廟丹杏曽㸔百葉花今日山中見<lb/>
<pb n="KR4d0420_SBCK_013-3b"/>
雙朶自憐鷦悴老天涯<hi>陵川西溪二仙廟有百葉杏兩株在殿前</hi>
　　　　代州門外南楼二首<lb/>
東洛西秦徃復逥㡬畨風雨與塵埃家山㝡與南<lb/>
楼近三十三年恰再來<lb/>
汀樹㣲茫岸草青滹河四月水泠泠鳯山可是生<lb/>
來巧堪與南楼作臥屏<lb/>
　　　　杜生絶藝<lb/>
杜生絶藝兩絃弹穆護砂詞不等閑莫恠曲終雙<lb/>
淚落数聲全似古陽関<lb/>
　　　　以玉連環爲吕仲賢壽<lb/>
<pb n="KR4d0420_SBCK_013-4a"/>
玉環何意兩相連環取無窮玉取堅願得主人如<lb/>
此物吕翁他日作回僊<lb/>
　　　　徳華小女五歳能誦予詩数首以此詩<lb/>
　　　　爲贈<lb/>
牙牙嬌語緫堪誇學念新詩似小茶好箇通家女<lb/>
兄弟海棠紅點紫蘭芽<hi>唐人以茶爲小女羙稱</hi>
　　　　劉壽之買南中山水畫障上有朱文公<lb/>
　　　　元晦淳熈甲辰中春所題五言得於太<lb/>
　　　　原酒家<lb/>
蜀山青翠楚山蒼愛玩除教寳繪堂且道中州誰<lb/>
<pb n="KR4d0420_SBCK_013-4b"/>
具眼晦菴詩挂酒家牆<lb/>
　　　　跋紫㣲劉尊師所畫山水横披四首<hi>劉時年八十六</hi>
　　　　溪橋獨歩<lb/>
納納溪橋逗晚風水村山閣徃來通馬蹄踏遍黄<lb/>
塵路畫裏𥘉逢避俗翁<lb/>
胷次江山老更竒太𥘉元氣入淋漓僊翁不是人<lb/>
間客俗筆休將比郭熈<lb/>
　　　　江亭㑹飲<lb/>
瓦盆濁酒憶同傾郷社豊年有笑聲世外華胥誰<lb/>
復夣且從圖畫㸔升平<lb/>
<pb n="KR4d0420_SBCK_013-5a"/>
　　　　秋江待渡<lb/>
筆頭雲景性中天誰似僊舟有靜縁只合此間添<lb/>
此老脫巾和月弄江煙<lb/>
　　　　東山四首<lb/>
半欲天隂半欲晴層巒疊巘各分明去年風雪無<lb/>
多景㸔盡東山是此行<lb/>
自笑平生被眼謾㸔山只向畫中㸔天公老筆無<lb/>
今古枉着千金買范寛<lb/>
錦里春光風馬牛鳥飛不到太湖秋一丘一壑都<lb/>
堪老且具神山煙景休<lb/>
<pb n="KR4d0420_SBCK_013-5b"/>
馬水横陳聖阜前滹沱陂堰逺相連魚多只說牛<lb/>
家匯何處秋風有釣舡<hi>牛家匯在神山下</hi>
　　　　曉起<lb/>
鬢毛衰䬃病凌兢暫入紅塵倦不勝學似玉山樵<lb/>
客了八年流落醉騰騰<hi>予痛飲至是八年故用韓致堯此句</hi>
　　　　追錄乙未八月十七日莘縣夣中所得<lb/>
夣裏哦詩信口成分明濟水道中行夣廽真到哦<lb/>
詩處滿馬西風雲月清<lb/>
　　　　春歸<lb/>
野杏溪桃三兩枝春歸也作送春詩東君自愛長<lb/>
<pb n="KR4d0420_SBCK_013-6a"/>
安好能住山城得㡬時<lb/>
　　　　感興四首<lb/>
梦中驚見白頭新信口成篇却自神天上近來詩<lb/>
價重一聮直欲換青春<hi>後二句梦中所得</hi>
詩印髙提教外禅㡬人針芥得心傳并州未是風<lb/>
流减五百年中一樂天<lb/>
廓逹靈光見太𥘉眼中無復野狐書詩家関捩知<lb/>
多少一鑰拈來便有餘<lb/>
好句端如綠綺琴静中窺見古人心陽春不比黄<lb/>
華曲未要千人作賞音<lb/>
<pb n="KR4d0420_SBCK_013-6b"/>
　　　　從孫顯卿覔平定小山<lb/>
愛殺熈春萬玉峯綱舡廽首太湖空一拳秀碧煙<lb/>
霞了早晚東山入䄂中<lb/>
　　　　發南楼度㕐門関二首<lb/>
鷄聲未動發南楼澗水隨人向北流欲望讀書山<lb/>
逺近鴈門関上懶廽頭<lb/>
稜磳石磴倚髙梯穹谷無人綠樹齊總爲古來征<lb/>
戍苦宿雲常傍塞垣低<lb/>
　　　　墨竹扇頭<lb/>
嫩香新粉玉交加小筆風流自一家只欠雪溪王<lb/>
<pb n="KR4d0420_SBCK_013-7a"/>
處士醉來肝肺出枯槎<lb/>
　　　　王希古乞言<lb/>
支幹空虚不捄貧素衣空染洛陽塵一龜早晚搘<lb/>
床了䄂手風簾閱市人<lb/>
　　　　龍門公墨竹風煙夕翠二首<lb/>
渭川東望水雲寛雨潤煙濃下筆難今日龍門圖<lb/>
上看蕭郎只合老荒寒<lb/>
煙梢露葉捲秋山揮灑縱横意自閑莫問筆頭龍<lb/>
未化看看霖雨滿人間<lb/>
　　　　從希顔覔篤耨香二首<hi>追録</hi>
<pb n="KR4d0420_SBCK_013-7b"/>
緑洋竒品賽濃梅永憶薫爐試淺灰尤物也知人<lb/>
愛惜簾篩風動只縈囬<lb/>
自倚詩情合得消暮寒新火覺無聊懸知受用無<lb/>
多在試徃新詩乞㫁瓢<lb/>
　　　　戯贈栁花<lb/>
誰擘輕綿亂眼飄不教翠紐綴長條只愁更作浮<lb/>
萍了風轉波衝去轉遥<lb/>
　　　　喬夫人墨竹二首<lb/>
萬葉千梢下筆難一枝新緑儘髙寒不知霧閣雲<lb/>
窓晚幾就扶踈月影看<lb/>
<pb n="KR4d0420_SBCK_013-8a"/>
只待驚雷起蟄龍怱從女手散春風渭川雲水三<lb/>
千頃悟在香嚴一擊中<hi>夫人叅洞下禅有省</hi>
　　　　醉貓圖二首何尊師畫宣和内府物<lb/>
窟邉癡坐費工夫側輥横眠却自如料得仙師曽<lb/>
細看牡丹花下日斜𥘉<lb/>
飲罷鷄蘇樂有餘花隂真是小華胥但教殺鼠如<lb/>
丘了四脚撩天一任渠<lb/>
　　　　自題中州集後五首<lb/>
鄴下曹劉氣儘豪江東諸謝韻尤髙若從華實評<lb/>
詩品未便呉儂得錦𫀆<lb/>
<pb n="KR4d0420_SBCK_013-8b"/>
陶謝風流到百家半山老眼净無花北人不拾江<lb/>
西嗂未要曽郎借齒牙<lb/>
萬古騷人嘔肺肝乾坤清氣得來難詩家亦有長<lb/>
沙帖莫作宣和閣夲看<lb/>
文章得失寸心知千古朱絃屬子期愛殺溪南辛<lb/>
老子相從何止十年遅<lb/>
平世何曽有稗官亂來史筆亦燒残百年遺藳天<lb/>
留在抱向空山掩淚看<lb/>
　　　　講武城<lb/>
作計千年復萬年似嫌蒸土不能堅祗今講武人<lb/>
<pb n="KR4d0420_SBCK_013-9a"/>
何在衰桞殘楊有亂蟬<lb/>
　　　　藥山道中二首<lb/>
石岸人家玉一灣樹林水鳥静中閑此中未是無<lb/>
佳句只欠詩人一徃還<lb/>
西風砧杵日相催着破征衣整未廽白鴈巳衘霜<lb/>
信過青林閑送雨聲來<lb/>
　　　　善應寺五首<lb/>
平崗回合盡桑麻百汊清泉兩岸花更得青山作<lb/>
重復武林何處覔仙家<lb/>
石潭髙樹映寒藤閑有沙鷗静有僧緫愛山陽竹<lb/>
<pb n="KR4d0420_SBCK_013-9b"/>
林好七賢來了更誰曽<lb/>
夕陽人影卧平橋倦客登臨不自聊且放游魚覔<lb/>
歸宿争教白鷺逞風標<lb/>
山中魚鳥夙相親問舎求田有主人自讀舊題還<lb/>
自笑七年鞍馬只紅塵<hi>前題善應寺壁有紅塵鞍馬幾時休之句又七年矣</hi>
困不成眠百感生田家燈火夜深明無因洗耳風<lb/>
沙底枉費潺潺落枕聲<lb/>
　　　　摘瓜圗二首樗軒家物<lb/>
四摘空留抱蔓詩阿婆真作木腸兒履霜只說琴<lb/>
心苦不見房陵道上時<lb/>
<pb n="KR4d0420_SBCK_013-10a"/>
髙鳥長憂挂網羅如菴日月坐消磨憑君莫話前<lb/>
朝事比似黄䑓摘更多<hi>如菴宻國公所居</hi>
　　　　黄華峪十絶句<lb/>
岱崧王屋舊經過自倚胸中勝㮣多獨久太行髙<lb/>
絶處青天白日看山河<lb/>
樹經凍雨半青黄山入髙秋老更蒼且就同遊盡<lb/>
佳客不妨五日未重陽<lb/>
紅葉黄花風露清比來春色不多爭秋山却也堪<lb/>
人限白與髙歡作錦城<lb/>
絶壁孤雲子細看雲間龍穴想髙寒碧瀾寸寸横<lb/>
<pb n="KR4d0420_SBCK_013-10b"/>
秋色空對山靈說到難<hi>唐人到難篇有碧瀾之下寸寸秋色之句見文粹</hi>
玉立千峯畫不如天公自有范寛圗閭山要着黄<lb/>
華老千尺珠簾得似無<hi>前軰閭山詩有向使早逄周處士子端應不號黄華之句處士指周先生徳卿</hi>
團團石甕琢青瑶仰靣看雲覺動摇誰着天瓢灑<lb/>
飛雨半空翻轉玉龍腰<lb/>
萬古飛流㵼不供枉教噴薄困魚龍謪仙剰有銀<lb/>
河句不道香爐更一峯<lb/>
天漢何因有蚌胎無窮冰雹落懸崖只愁駞背糢<lb/>
糊錦翻倒龍宮復此來<lb/>
落峽飛流散不收湍聲<graphic n="KR0837" url="https://raw.githubusercontent.com/kanripo/KR-Gaiji/master/images/KR0837.png" mimeType="image/png"/>
                    <graphic n="KR0837" url="https://raw.githubusercontent.com/kanripo/KR-Gaiji/master/images/KR0837.png" mimeType="image/png"/>動髙秋也應嫌𬒳紅<lb/>
<pb n="KR4d0420_SBCK_013-11a"/>
塵浣才近山門便洑流<lb/>
乞得三泉住不成風沙鞍馬負平生故山定巳移<lb/>
文了又𬒳黄華識姓名<lb/>
　　　　七賢堂<lb/>
水上盤陀不見人煙中白露玉無塵竹林未恨風<lb/>
流减負殺共城麴米春<hi>是日有餉名酒獨酌水邊</hi>
　　　　峽口食鯿魚有感<lb/>
無柰㣲雲踈雨何孟公詩律費研磨慿君莫愛襄<lb/>
陽好縮項鯿魚刺鯁多<lb/>
　　　　太簡之畫松風圗爲脩端卿賦二首<lb/>
<pb n="KR4d0420_SBCK_013-11b"/>
董元老筆欝盤盤萬壑蒼雲復此看絶似鳯凰山<lb/>
下路秋風無際海波寒<lb/>
新亭相泣血沾襟一日神州見陸沉好就崆峒山<lb/>
叟問醉眠春晝果何心<lb/>
　　　　秋江待渡横披<lb/>
物外琴尊合徃還争教俗駕㸃溪山畫師果識閑<lb/>
中趣只作横舟落照間<lb/>
　　　　贈荅要襄叔二首<lb/>
長洲連日逺相迎展讀新詩眼倍明鄧下舊人多<lb/>
念我感君兼有故鄊情<lb/>
<pb n="KR4d0420_SBCK_013-12a"/>
文擬邳侯下筆難韜春一讀不知寒名家未覺風<lb/>
流减洗眼青雲看阿端<hi>襄叔之先人擬下邳使傳作竇韜春以賦火焙又其児子小字端平者方就學</hi>
　　　　贈脩端卿張去華韓君傑三人六首<lb/>
姓字舊熟相知新三子皆我眼中人洛西荒山有<lb/>
此客酒光灔灔梅花春<lb/>
去華手中倒樹搠亦要筆力挽千鈞知君辦作南<lb/>
山豹霧雨七日蔚成文<lb/>
掃地焚香樂有餘情知怏怏米監書枉教棄擲泥<lb/>
塗了緑髪脩郎玉不如<lb/>
古來馬隊非講肆韓生頗似周生勤舉家都無擔<lb/>
<pb n="KR4d0420_SBCK_013-12b"/>
石粟老氣仍有垂天雲<lb/>
中庸胡公隔天壌<hi>寳臣近日客死</hi>大木失望工師來明堂老<lb/>
手李明麻我知此公無棄材<hi>斥李順陽吉甫</hi>
乳虎守穴子可探斫頭不屈貧所甘異時三客俱<lb/>
熖熖人倫東國吾無慙<lb/>
　　　　秋江曉發圗<lb/>
百轉羊腸挽不前<graphic n="KR0999" url="https://raw.githubusercontent.com/kanripo/KR-Gaiji/master/images/KR0999.png" mimeType="image/png"/>車轆轆共流年畫圖羡殺扁<lb/>
舟好萬里清江萬里天<lb/>
　　　　題山亭㑹飲圗二首<lb/>
女几樵人塞上詞<hi>劉景玄號</hi>溪两老子坐中詩因君喚<lb/>
<pb n="KR4d0420_SBCK_013-13a"/>
起山亭梦好似三鄊共醉時<lb/>
曽將心事許烟霞酒榼書囊便是家前日山亭亭<lb/>
上客而今鞍馬老風沙<lb/>
　　　洛陽衞良臣以星圗見貺漫賦三詩爲謝<lb/>
敗筆成丘死不神侯門書卷欲誰親鰥鰥魚目漫<lb/>
漫夜盻到明星老却人<lb/>
參旂亦自遇災年横𬒳狐星射右肩牽牛只有榰<lb/>
機石送與天公折聘錢<lb/>
西虎東龍緫伏雌老蟇却是可憐兒星圖何物堪<lb/>
相報借用盧仝月蝕詩<lb/>
<pb n="KR4d0420_SBCK_013-13b"/>
　　　　題鷺鷥敗荷扇頭<lb/>
荷經凍雨緑全枯葦到窮秋影亦踈爲問風標兩<lb/>
公子此中能有幾多魚<lb/>
　　　　西山楼爲王仲理賦二首<lb/>
天日晴明四望開楼中舒嘯亦悠㢤䦨干十萬人<lb/>
家裏只有青山入眼來<lb/>
拄笏西山老騎曹朝來爽氣與秋髙休將人物輕<lb/>
題品湖海元龍也未豪<lb/>
　　　　樂天不䏻忘情圖二首<lb/>
得便宜是落便宜木石癡兒自不知就使此情忘<lb/>
<pb n="KR4d0420_SBCK_013-14a"/>
得了可能長在老頭皮<lb/>
芙蓉脂肉紫霞漿别是仙家煖老方不枉栁枝<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>
下得忘情一馬亦何妨<lb/>
　　　　燕省掾屬張彦通舉釋莱之廢仁卿以<lb/>
　　　　詩羙之亦賦二詩<lb/>
一奠區區入詠歌請看文治竟如何李侯落筆非<lb/>
無意告朔羊存得巳多<lb/>
一日新儀見泮宫共驚綿蕝有遺風化州亦可燕<lb/>
中比只枉今無百彦通<lb/>
　　　　采菊圗二首<lb/>
<pb n="KR4d0420_SBCK_013-14b"/>
信口成篇底用才淵明此意亦悠㢤枉教詩景分<lb/>
留在百繞斜川覔不來<lb/>
梦寐煙霞卜四隣爭教晚節傍風塵詩成應𬒳南<lb/>
山笑誰是東籬采菊人<lb/>
　　　　無塵亭二首<lb/>
霧廓雲開病未能波流草靡亦何曽胸中自有西<lb/>
風扇身外休論有髪僧<lb/>
日日門前車馬喧玉壷冰簟酒如川亭中剰有題<lb/>
詩客獨欠雲間李謫仙<hi>時仁卿尚未到燕</hi>
　　　　李廣道寫真二首<lb/>
<pb n="KR4d0420_SBCK_013-15a"/>
華髮蕭蕭玉錬顔一篇秋水想髙間須知八表神<lb/>
游客不在披裘擁絮間<lb/>
擁絮披裘動数千肉身那得盡飛僊玄門此老留<lb/>
教在滄海横流未必然<lb/>
　　　　錢過庭煙溪獨釣圗二首<lb/>
鞍馬風沙萬里身眼明驚見楚江春緑蓑衣底玄<lb/>
真子不觧吟詩亦可人<lb/>
小景風流二百年典刑來自米家舡詩人無復承<lb/>
平舊重爲遺音一慨然<hi>畫學米元章楚山清曉故有上句</hi>
　　　　蒼崖逺渚圖二首<lb/>
<pb n="KR4d0420_SBCK_013-15b"/>
深谷髙林自一天紅塵無路近風煙兩椽茅屋平<lb/>
生了况是清溪有釣舡<lb/>
竹帛功名一筆無殘年那復計榮枯青山未得携<lb/>
家去惆悵題詩是畫圖<lb/>
　　　　　三士醉樂圗<lb/>
依様胡盧畫不成三家兒女日交兵瓦盆一醉糊<lb/>
塗了比似髙談却較爭<lb/>
　　　　郷郡雜詩五首<hi>余家自五代以復自汝州遷平定宋未又自平定遷忻故大字中以平定爲郷郡</hi>
百年喬木欎蒼蒼耆老風流趙與楊爲向榆関使<lb/>
君道郡中合有二賢堂<hi>楊吏部之羙臯落人閑閑曽守此郡</hi>
<pb n="KR4d0420_SBCK_013-16a"/>
神仙官府在瀛洲何意閑閑得此留莫笑山城小<lb/>
於斗他州誰有湧雲楼<hi>楼閑閑所建</hi>
一溝流水㡬橋横岸上人家種栁成來歲春風一<lb/>
千樹緑煙和雨暗重城<lb/>
新堂縹渺接飛楼雲錦週遭霜樹秋若道使君無<lb/>
妙思冠山移得近城頭<lb/>
故鄊飛鳥亦裴回更覔何鄊飬不才見說陽泉好<lb/>
春色野夫乗興欲東來<lb/>
　　　　宗人明道老師澹軒二首<lb/>
潞人澹社有來源濟水分流到澹軒莫問軒中賔<lb/>
<pb n="KR4d0420_SBCK_013-16b"/>
與主一家同是潞州元<lb/>
澹中無地着醎酸老口年多不受謾流外巳曾增<lb/>
一董不妨傳法到黄冠<lb/>
　　　　題啇梦卿家晦道堂圗二首<lb/>
松亭竹閣数家村通徳仍餘舊里門喬木未湏論<lb/>
巨室青衫今有讀書孫<hi>一作青衫誰有讀書孫</hi>
東國人門㡬百年素風纔到此公傳卷中甚欲題<lb/>
詩句慚愧韋家祖徳篇<lb/>
　　　　啇正叔隴山行役圖二首<lb/>
隴坂經行十過春也随風土變真淳呉山汧水不<lb/>
<pb n="KR4d0420_SBCK_013-17a"/>
必畫留在秦音已可人<lb/>
梦中陳迹畫中詩前日行人鬢巳絲我亦寒亭徃<lb/>
來客因君還寄出関詩<lb/>
　　　　息軒秋江捕魚圖三首<lb/>
擲網牽罾太俗生煙波名利不多争綠蓑衣底玄<lb/>
真子可是詩翁畫不成<lb/>
擊瓮喧天網截河得魚何啻一罾多漁郎不作明<lb/>
年計柰此纎鱗細甲何<lb/>
正始風流一百年竹谿衣鉢有真傳玉堂人物今<lb/>
安在𥿄尾題詩一㮣然<lb/>
<pb n="KR4d0420_SBCK_013-17b"/>
　　　　東平李漢卿草蟲卷二首<lb/>
蟻穴蜂衙筆有靈就中秋蜍㝡関情知君夢到南<lb/>
華境紅穂碧花風露清<lb/>
過眼千金一唾輕畫家元有老書生草蟲莫道空<lb/>
形似正欲爾曹鳴不平<hi>李資髙亢視錢幣如糞土貴人求畫或大罵而去故不與世合</hi>
　　　　郭熈溪山秋晚二首<lb/>
煙中草木水中山筆到天機意態閑九十仙翁自<lb/>
遊戯不應辛苦作荆関<lb/>
雲樹㣲茫石崦開呉兒洲渚不塵埃慿君記取題<lb/>
詩處杖屨適從谼谷來<lb/>
<pb n="KR4d0420_SBCK_013-18a"/>
　　　　七賢寒林圗<lb/>
萬古騷人有賞音畫家滿意與幽㝷題詩記得崧<lb/>
前事絶似馮雷入少林<lb/>
　　　　右丞文獻公著色鹿圖<lb/>
野鹿標枝氣象閑老皇頻歲赦秋山不妨右相丹<lb/>
青筆時到霜林紫翠間<lb/>
　　　　李仲華湍流髙樹圖二首<lb/>
細宻功夫足自神經營慘澹欲誰親却應林影湍<lb/>
聲外猶欠呉山小筆春<lb/>
小景風流恰入時留題𥿄尾竟何辭不因脫兎投<lb/>
<pb n="KR4d0420_SBCK_013-18b"/>
林了何處而今更有詩<hi>癸巳正月之變逆黨中有欲謀害巳者頼仲華力爲營護得釋故篇末有及</hi>
　　　益都宣撫田侯噐之燕子圖詩傳本巳亥<lb/>
　　　　秋七月予得於馮翊宋文通家㑹侯之<lb/>
　　　　子仲新自燕中來随以歸之仲新謂予<lb/>
　　　　言兵間故物一失無所復望乃今從吾<lb/>
　　　　子得之煥若神明頓還舊觀似非偶然<lb/>
　　　　者方謁時賢以嗣前作幸吾子發其端<lb/>
　　　　因賦三詩丙午春三月河東元某謹題<lb/>
紅綫還驚掌上看十年音息海漫漫渠家王謝堂<lb/>
前慣暗認曹劉可是難<lb/>
<pb n="KR4d0420_SBCK_013-19a"/>
古錦詩嚢半陸沉呉楓句好入江深世間妾婦爭<lb/>
相妬禽鳥區區却賞音<hi>首句謂怨家投李長吉詩厠中</hi>
才氣田侯絶世竒山丘零落更堪悲休驚燕子詩<lb/>
留在化鶴歸來未可知<lb/>
　　　　前髙山雜詩七首<lb/>
梦寐煙霞卜四隣眼明今日出紅塵山中景趣君<lb/>
休問谷口泉聲巳可人<lb/>
山經地志揔難慿鄊社流傳太俗生前後兩髙從<lb/>
我改合教松海作新名<lb/>
蚊聚蛙喧杳不聞巳甘麋鹿與同群胷中所得知<lb/>
<pb n="KR4d0420_SBCK_013-19b"/>
多少半是青松半白雲<lb/>
天池一雨洗氛埃全晋堂堂四望開不上朝元峯<lb/>
北頂真成不到此山來<lb/>
世上𥘉無物外縁人間却有洞中天如何長伴王<lb/>
居士買盡青山不用錢<lb/>
白驢前日鳳山廻爲愛朝元復此來却憶廣陵劉<lb/>
老子醉吟應在釣魚䑓<lb/>
白首同歸未省曾青山獨徃竟誰能莫嫌麋鹿無<lb/>
情識比似人間少愛憎<lb/>
　　　　楚山清曉圗<lb/>
<pb n="KR4d0420_SBCK_013-20a"/>
雨潤煙濃十二峯雲間合有楚王宮遥知别後西<lb/>
州梦一抺春愁淺淡中<lb/>
　　　題石𥙿卿郎中所居四詠<lb/>
　　　　寓樂堂<lb/>
此心安處是真歸念念今知故習非一首新詩一<lb/>
盃酒五陵裘馬自輕肥<lb/>
　　　　徳恒齋<lb/>
養心如虎亦良勤血戰紛華老册勲百草千花過<lb/>
春雨白衣蒼狗看浮雲<lb/>
　　　　雪巖<lb/>
<pb n="KR4d0420_SBCK_013-20b"/>
貞松勁栢四時春霽月光風一色新置屋懸崖儘<lb/>
堪老層氷千里只愁人<lb/>
　　　　聱齋<lb/>
弓刀陌上未知還心寄漁郎笭箵間名作聱齋疑<lb/>
未盡峿山衣鉢在遺山<lb/>
　　　　贈李子範家兒子<lb/>
神理乗除不偶然只疑陽報向君偏試評掌上明<lb/>
珠價㡬倍諸家覔藥錢<lb/>
　　　　䟦文獻公張果老圖<lb/>
耆舊能談相國賢功名欲占冷巖前清風萬古猶<lb/>
<pb n="KR4d0420_SBCK_013-21a"/>
應在未用仙公甲子年<lb/>
　　　　三鄉雜詩三首<lb/>
梦寐滄洲爛熳游西風安得釣魚舟薄雲樓閣尤<lb/>
烘暑細雨林塘巳帶秋<lb/>
尖新秋意晚晴中六尺笻枝滿䄂風草合㫁橋通<lb/>
暗緑竹摇殘照漏踈紅<lb/>
溪南老子坐詩窮窮到簞瓢更屢空五鳯樓頭無<lb/>
手段碧鷄坊外有家風<lb/>
　　　　鈞州道中<lb/>
野隂莾蒼日將夕歲律峥嶸風有聲從昔南山歌<lb/>
<pb n="KR4d0420_SBCK_013-21b"/>
短褐何時北闕請長纓<lb/>
遺山先生文集卷第十三<lb/>
<pb n="KR4d0420_SBCK_013-22a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0420_SBCK_031-1a"/>
遺山先生文集卷第三十一<lb/>
　墓銘碑表<lb/>
　　　　清凉相禪師墓銘<lb/>
清凉唐廢寺大定中第一代琇公開荆棘立之在<lb/>
两山間𥘉無所知名琇殁後遂虗席乆之西岩徳<lb/>
來居徳軰流中號為楚楚者又屏山李公為之護<lb/>
持苟可以用力則無不至而亦竟無所成盖又一<lb/>
再傳而得吾西溪師西溪道行清實臨濟一枝以<lb/>
北向上諸人至推其餘以接物則又以為大夫士<lb/>
之賢而文者也山中人舊熟師名及受請無賢不<lb/>
<pb n="KR4d0420_SBCK_031-1b"/>
肖皆喜曰相禪師來清凉不寂寞矣當是時諸禪<lb/>
方以貲雄相夸齋皷粥魚之聲殷然山谷間清凉<lb/>
儉㣣僻左僅庇風雨石田不能百畒師一顧盻而<lb/>
雲山為之改色向之相夸者皆自是缺然矣師諱<lb/>
弘相出於沂水王氏㓜即棄其家為佛子事沂州<lb/>
普照僧祖照年十九以誦經通得僧服乃恣讀内外<lb/>
書凡十年多所䆒觀聞虗眀亨和尚住普照道價<lb/>
重一時乃盡棄所學而學焉虗眀知其不凡欣然<lb/>
納之又十年乃佩其印出世住鄭州之大覺嵩山<lb/>
之小林沂州之普照最後住清凉師勤於接納有<lb/>
<pb n="KR4d0420_SBCK_031-2a"/>
諮决之者為之徴詰開示傾囷倒廪無復餘地故雖<lb/>
退居謝事而學者益親之以某年月日示疾終於<lb/>
寝室閱世六十有四夏坐四十有六所度十人曰<lb/>
義曰詰而為上首所證三人曰顯今嗣師席曰静<lb/>
曰雋所著文集三曰歸樂曰退休曰清凉并録一<lb/>
卷傳諸方顯等以某年月日奉師遺骨塔扵西溪<lb/>
之上以状来乞銘凡此皆状所言也𥘉予末識師<lb/>
有傳其詩與文來者子愛其文頗能道所欲言詩<lb/>
則清而圓有晚唐以來風調其深入理窟七縱八<lb/>
横則又於近世詩僧不多見也及登其堂香火間<lb/>
<pb n="KR4d0420_SBCK_031-2b"/>
有程沂州戩名幡問之侍者云師與程逰甚欵殁<lb/>
後歳時祀之子用是與之交嘗同逰蘭若峰道中<lb/>
談避㓂時事師以為凡出身以對世者能外生死<lb/>
然後能有所立生死雖大事視之要如翻覆手然<lb/>
則坎止流行無不可者此須從静功中來念念不<lb/>
置境當自熟耳時小雪後路峻而石滑師巳老力<lb/>
不能自持足一跌翻折而墜同行者失聲而莫能<lb/>
救直下数十尺僅礙大樹而止予驚問寜有所損<lb/>
否師神色自若徐云學禪四十年脚跟乃為石頭<lb/>
所勘聞者皆大笑然亦歎境熟之言果其日<lb/>
<pb n="KR4d0420_SBCK_031-3a"/>
用事而不妄也予嘗論師之為人欵曲周宻而疾<lb/>
悪太甚人有不合理者必大数之怫然之氣不能<lb/>
自掩平居教學者禪道㣲矣非專一而静則决不<lb/>
可入世間學謾廢日力耳及自為詩則言語動作<lb/>
一切以寓之至食息頃不能忘此為不可暁者今<lb/>
年西堂成約予來習静度此夏比亰師歸而師殁矣<lb/>
惜予欲叩其所知而不及也乃為之銘曰<lb/>
　理性與融物迹與通不雷不霆有聲隆隆宴坐<lb/>
　中林薇藿不充朝詩有瓢暮詩有筒澹其無心<lb/>
　愈出愈工䖏順而老安常而終覺海虗舟莫知<lb/>
<pb n="KR4d0420_SBCK_031-3b"/>
　所窮嘗試臨西溪楫層峯萬景前陳而白塔屹<lb/>
　乎其中悠然而雲泠然而風頽然而石欝然而<lb/>
　松彼上人者且未冺其音容孰亡孰存孰異孰<lb/>
　同招歸来而不可待耿月出兮山空<lb/>
　　蕐嚴寂大士墓銘<lb/>
師諱惠寂姓王氏西河陽城里人為童子時白其<lb/>
父求出家父定以一子故難之及長扵佛書無不<lb/>
讀授蕐嚴法界觀扵汾州天寧寳和尚父殁乃祝<lb/>
髮居孝義之夀聖時年已五十有一矣崇慶𥘉以<lb/>
㤙例得僧服俄賜紫遂主信公講席學者日盈其<lb/>
<pb n="KR4d0420_SBCK_031-4a"/>
門避兵南來居汝州之普照又遷南陽之鄂城師<lb/>
以蕐嚴為業手抄全經日誦四怢為課旣客居徒<lb/>
衆觧散獨䖏土室中而不廢講說人有問之者云<lb/>
吾為龍天說耳龕前叢竹旣枯而蕐随采随生人<lb/>
以為道念堅固之感正大丙戌九月五日夜說世<lb/>
界成就品明日以偈示衆告以寂㓕之意旦曰何<lb/>
從而來何從而去扵是右脇而化夀七十有九會<lb/>
塟萬人所得舎利及它靈異甚多此不具録起塔<lb/>
扵普照華嚴廣陽之大聖舞陽之弘教傳法界觀<lb/>
四人祖登法昌福柔尼了過落髮三人辛卯夏四<lb/>
<pb n="KR4d0420_SBCK_031-4b"/>
月昌等因比丘尼浄蓮求予銘其墓蓮即道學郝<lb/>
葉縣之甥父尉南陽秩滿棄官翁媪及諸弟如漢<lb/>
上龐禪家說師平生扵禪那有所得故不與他義<lb/>
學僧同其言不妄也乃爲之銘銘曰<lb/>
　大方無隅渉迹則偏攝一<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>法歸頓漸圓究竟<lb/>
　云何且實且權彼上人者言外之傳扵華嚴海<lb/>
　爲大法舡一龕宴居幽祗滿前曽是枯株秀頴<lb/>
　欝然靈塔相望有光燭天鈴音演法普爲大千<lb/>
　　　　墳雲墓銘<lb/>
南陽靈山僧法雲徃在鄉里時巳棄家爲佛子遭<lb/>
<pb n="KR4d0420_SBCK_031-5a"/>
歳飢乃能為父母<graphic n="KR1966" url="https://raw.githubusercontent.com/kanripo/KR-Gaiji/master/images/KR1966.png" mimeType="image/png"/>車就食千里母亡廬墓旁三<lb/>
年號哭無時父殁亦然山之人謂之墳雲旌其孝<lb/>
也元光二年冬十二月夜中僧給詣師求講法界<lb/>
觀明旦出門見庵旁近雨雪皆成花大如杯盌状<lb/>
居民聞之老幼畢集其在塼瓦上者皆持去文士<lb/>
為賦詩道其事又山之東水泉不給用講學者患<lb/>
之一日寺西岩石間出一泉衆謂純孝之報也世<lb/>
之桑門以割愛為本至視其骨肉如路人今師孝<lb/>
其親者乃如此然則學佛者亦何必皆棄父而迯<lb/>
之然後為出家耶師臨汾人姓劉氏七歳不茹葷<lb/>
<pb n="KR4d0420_SBCK_031-5b"/>
十一出家于洪洞之圓明師僧智真二十五且戒<lb/>
受義學於廣化僧慧學禪於韶山義公來南陽主<lb/>
崇勝之觀音院住靈山為之起報㤙寺以正大三<lb/>
年冬十二月十五日夀六十四示疾而化弟子四<lb/>
人覺懿行思行了為上首明年起塔於山前劉鄧<lb/>
州光父師鄉曲也知師為詳托予銘其墓予以劉<lb/>
為不妄許可者乃為之銘銘曰<lb/>
　僧雲之來晋臨汾六年居廬哭親墳地泉觱沸<lb/>
　天花紛孝聲香如世普薰何以表之今有文<lb/>
　　　　孫伯英墓銘<lb/>
<pb n="KR4d0420_SBCK_031-6a"/>
伯英在太學時所與逰皆一時名士故相程公日<lb/>
新判河南伯英居門下甚愛重之貞祐𥘉中原受<lb/>
兵朝廷隔純府治中髙庭玉獻臣接納竒士号為<lb/>
衣冠龍門大尹復興惎之㑹有為非語者云治中<lb/>
結客将據河以反遂為尹所構凢所與徃来者如<lb/>
雷淵希顔王之竒士衡辛愿敬之俱䧟大獄危有<lb/>
一網之禍伯英出入府寺人為出死力者多故得<lb/>
先事遁去依殷輔之商州變姓名從外家稱道人<lb/>
王守素會赦乃歸貞祐丙子予自太原南渡故人<lb/>
劉昻霄景玄愛伯英介予與之交因得過其家登<lb/>
<pb n="KR4d0420_SBCK_031-6b"/>
壽樂堂飲酒賦詩尊爼間談笑有味使人久而不<lb/>
厭伯英時年四十許困名埸巳乆重為世故之所<lb/>
摧折稍取荘周列禦㓂之書讀之視世味盖漠然<lb/>
矣子意其本出将家氣甚髙巳折節為書生束以<lb/>
詩禮優柔饜飫偶以緼籍見名其欝欝不能平者<lb/>
時一發見如縛虎之急一怒故在世巳亂天下事<lb/>
無可為思得毁裂冠冕投竄山海以髙蹇自便日<lb/>
暮途逺倒行而逆施之古人或為抱関或仕執翿<lb/>
或妄從慱徒賣漿者㳺其畫皆出扵無聊頼之至<lb/>
耳非本志也又明年客有来崧山者云伯英其為<lb/>
<pb n="KR4d0420_SBCK_031-7a"/>
黄冠師矣正大庚寅十月十九日殁于亳之太清<lb/>
宫春秋五十有一因即其地塟之始祖堅國𥘉以<lb/>
軍功贈龍虎衛上将軍隴州刺史祖汝楫武畧将<lb/>
軍魯山令父鈞武義将軍昌州塩使司判官室劉<lb/>
氏前殁子璋壻同郡王好禮伯英初名邦傑後改<lb/>
天和孫氏雄州容城人居雒陽四世矣銘曰<lb/>
　馬逸覂駕犢徤破車覇畧所貪世議之拘我足<lb/>
　天衢彼責守閭我材明堂彼求侏儒蚩蚩之與<lb/>
曺而昧昧之與居俱腐草木孰別以區千百載<lb/>
　而下或有攓蓬而問者又焉知其輕世肆志自<lb/>
<pb n="KR4d0420_SBCK_031-7b"/>
放於方之外以耗壮心而老歳月歟<lb/>
　　　　紫虗大師于公墓碑<lb/>
有為全真之言者衛致夷状其師离峯子之行請<lb/>
予為墓道碑曰始吾离峯子事長生劉君年未二<lb/>
十便能以苦行自立丐食齊魯間雖腐敗委棄蠅<lb/>
蚋之餘食之不少厭不置廬舎為定居計城市道<lb/>
塗遇昏莫即止風雨寒暑不䘏也吾全真家禁睡<lb/>
眠謂之煉隂魔向上諸人有脇不沾席数十年者<lb/>
吾离峯子行丐至許昌寄止岳祠通夕疾走環城<lb/>
数周日以為常其堅忍類如此嘗立城門之側有<lb/>
<pb n="KR4d0420_SBCK_031-8a"/>
大車載槀秸而過者槀觸其鼻忽若有所省懽喜<lb/>
踴躍不能自禁為一老師鎻閉空室中三日乃止<lb/>
𥘉不知書自是日誦数百言示之老荘隨讀隨講<lb/>
如迎刃而觧不数年偏通内外學作為歌詩伸紙<lb/>
引筆𥘉若不經意皆切扵事而合扵理學者至今<lb/>
傳之為人偉儀觀器量寛慱世俗毀譽不以関諸<lb/>
心獨於周急繼困解衣輟食恒若不及也南渡後<lb/>
道價重一時京師貴㳺聞師名奔走承事請為門<lb/>
弟子者不勝紀正大中𬒳㫖提點亳州太清宫賜<lb/>
紫虚大師离峯子之平生大畧如此致夷将以某<lb/>
<pb n="KR4d0420_SBCK_031-8b"/>
年月日塟師於洛陽長生觀吾子嘗許以銘幸卒<lb/>
成之予在三鄊時盖嘗望見离峯子扵衆人之中<lb/>
及官東南离峯子亦嘗寓書求子為録章封事予<lb/>
雅知若人樂與吾属㳺思欲叩其所知而末果也<lb/>
且致夷求予文有年矣今年復自聊城走数百里<lb/>
及予扵濟上待之者又累月予病懶於筆墨若謂<lb/>
有疑扵其師者然予於离峯子何疑哉予聞之今<lb/>
之人全真道有取扵佛老之間故其憔悴寒餓痛<lb/>
自黥劓若枯寂頭陀然及其有得也樹林水鳥竹<lb/>
木瓦石之所感觸則能事頴脫■律自解心光燁<lb/>
<pb n="KR4d0420_SBCK_031-9a"/>
然普照六合亦與頭陀得道者無異故嘗論之夫<lb/>
事與理偕有是理則有是事三尺童子以為然然<lb/>
而無是理而有是事載於書接見扵耳目徃徃有<lb/>
之是三尺童子不以為然而老師宿學有不敢不<lb/>
以為然者予譔夷堅志有平居未嘗知點畫一旦<lb/>
作偈頌肆口成文深入理窟者三数人黥卒販夫<lb/>
且然况念念在道者乎張内翰敏之离峯子旧也<lb/>
叙其歌詩曰師自以其言為道之棄物今所以傳<lb/>
者欲知此老林下百<graphic n="KR2178" url="https://raw.githubusercontent.com/kanripo/KR-Gaiji/master/images/KR2178.png" mimeType="image/png"/>塵中㡬蛻耳又曰悠然而<lb/>
風鳴汎然而谷應彼區區者或以律度求我是按<lb/>
<pb n="KR4d0420_SBCK_031-9b"/>
天籟以宫商而責渾沌之尠丹青也吾友孫伯英<lb/>
河洛名士在太學日出髙河南獻臣之門若雷希<lb/>
顔渊辛敬之愿劉景玄昻霄其人皆天下選伯英<lb/>
與之㳺頭角嶄然不甘落其後一見師即北面事<lb/>
之竟為黄冠以殁張予所敬而孫子所愛也二君<lb/>
子旦然予於离峯子何疑哉乃為之銘离峯子諱<lb/>
道顯出於文登于氏𥘉隱觀津女几之桃花平過<lb/>
洛陽得劉君舊廬葺居之是為長生觀住太清宫<lb/>
三年避壬辰之兵於盧氏<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>水公迎致鄧下俄以<lb/>
疾終春秋六十有五离峯其自号云<lb/>
<pb n="KR4d0420_SBCK_031-10a"/>
分食鷄豚託䖏鼯蛇視身㓂讐自干罝羅樂有加<lb/>
耶年可遐耶所持者狹而所獲奢耶豈無考槃在<lb/>
澗之阿木茹草衣<graphic n="KR3767" url="https://raw.githubusercontent.com/kanripo/KR-Gaiji/master/images/KR3767.png" mimeType="image/png"/>來天和急而張之弦絶柰何<lb/>
學道之難成使人咨嗟曰婦姑勃磎交䘮則多千<lb/>
日之功或棄於毫末之差彼避險而就夷皆實而<lb/>
趍蕐拱璧以先駟馬不免於道夸若人者不潰於<lb/>
流不磷於磨始於同氣關弓終以大方為家頋雖<lb/>
有墓於此安知其不冠青雲而佩飛霞也耶<lb/>
　　　天慶王尊師墓表<lb/>
尊師諱志常姓王氏恒心道人其自号也世為秀<lb/>
<pb n="KR4d0420_SBCK_031-10b"/>
容西山水馬里人年十六七許時牧牛羊田間一<lb/>
道人曰來相就旣與之熟問汝肯隨我徃天壇否<lb/>
天壇神仙洞府勝似此間師雖㓜聞之頗亦愛樂<lb/>
道人者即挈之而西是日薄暮至一城忽失道人<lb/>
所在問其地乃濟源也又問去天壇遠近人云百<lb/>
餘里耳師自度無所歸明日徑徃入陽䑓宫道衆<lb/>
問所以來師具言道衆駭其為異人挈之能一日<lb/>
千里是夙有仙分留為香火童子八年乃歸父母<lb/>
謂其死已乆悲喜交集因送之天慶觀事王大用<lb/>
佐材尊師資禀重厚不妄言笑冠服朴素若不以<lb/>
<pb n="KR4d0420_SBCK_031-11a"/>
世累為懷而内敏殊甚間讀史傳略知古今成敗<lb/>
留意醫藥必以先所驗者告之天慶唐以来福地<lb/>
廢扵貞祐之兵及官府立尊師率其屬力為崇建<lb/>
規制峻整遂為一州之冠兵間暴骨狼藉無復收<lb/>
瘞宣撫使劉公易假師縁契為哀丘而祭之州里<lb/>
尤歸重焉尊師生大定壬午又再閲二十九年顔<lb/>
渥丹湏眉皓白飲食如少壮人客至與談承平故<lb/>
事歴歴可聽識者謂異人得師童丱中必謂他日<lb/>
為受道之噐故置之仙聖所廬敦龎耆艾今旣效<lb/>
矣以庚戌冬十一月十有八日沭浴易衣召弟子<lb/>
<pb n="KR4d0420_SBCK_031-11b"/>
告以後事留頌而逝某日寧神扵州西北原守冲<lb/>
等為植碑予用所知者為之銘<lb/>
　銘曰<lb/>
　至人翩翩坐凌八遐惟其識𥘉平扵芻牧故不<lb/>
　以長房縮地而為夸道之所存不扵㤗奢必有<lb/>
　敦龎耆艾之士乃克負荷彼浮偽而淫采我悃<lb/>
　愊而無華道如自擇當孰舎耶使大方之家而<lb/>
　無若人亦奚貴扵大方之家<lb/>
　　　　冲虗大師李君墓銘<lb/>
其卑也全其守也專以人合天以極乎自然若人<lb/>
<pb n="KR4d0420_SBCK_031-12a"/>
者吾不知其寂㓕為樂如佛子之順世縁耶抑将<lb/>
乘冷冷之風化栩栩之蝶與至人而仙也<lb/>
　　　　通真子墓碣銘<lb/>
通真子諱志安字彦容出於陵川秦氏大父諱事<lb/>
軻通經慱古工作大字為州里所推重父諱畧字<lb/>
簡夫中歲困於名塲即以詩為專門之學自号西<lb/>
溪道人詩殊有古意苦於琱斵而無迹可㝷當代<lb/>
文士極稱道之生二子通真其長也自蚤歲趣尚<lb/>
髙雅三舉進士而於得䘮澹如也避亂南渡西溪<lb/>
年在喜惧親旧以禄養為言不獲已復一試有司<lb/>
<pb n="KR4d0420_SBCK_031-12b"/>
至御簾罷歸正大中西溪下世通真子巳四十遂<lb/>
致家事不問放浪嵩少間取方外書讀之以求治<lb/>
心養性之實於二家之學有所疑質諸禪子乆之<lb/>
猒其推堕滉漾中而無可徴詰也去從道士㳺河南<lb/>
破北歸遇披雲老師宋公於上黨畧数語即有契<lb/>
嘆曰吾得歸宿之所矣因執弟子禮事之受上清<lb/>
大洞紫虗等籙且求道藏書縦觀之披雲爲言䘮<lb/>
亂之後圖籍散落無㡬獨𬋩州者僅存吾𣣔力紹<lb/>
絶業鋟木宣布有可成之資第未有任其責者耳<lb/>
獨善一身曷若與天下共之通真子再拜曰<lb/>
<pb n="KR4d0420_SBCK_031-13a"/>
　受教乃立局二十有七役工五百有竒通<lb/>
校書平陽玄都以総之其於三洞四輔萬八千餘<lb/>
篇𥙷完訂正出於其手者為多仍増入金蓮正宗<lb/>
記烟霞録繹仙婺仙等傳附焉起丁酉盡甲辰中<lb/>
間奉𬒳<lb/>
朝㫖借力貴近牽合𥙷綴百萬並進卒至扵能事<lb/>
頴脱真風遐布而通真子之道價益重於一時矣<lb/>
通真子記誦該洽篇什敏捷樂扵提誨不立崖岸<lb/>
居玄都埀十稔雖日課校讐其參玄學受章句自<lb/>
逺方至者源源不絶他主師席者皆竊有望洋之<lb/>
<pb n="KR4d0420_SBCK_031-13b"/>
嘆寳藏既成之五月為徒衆言寳藏成壞事関幽<lb/>
顯冥冥之間當有隂相者今人縁已竟吾其行乎<lb/>
越二十有五日夜參半天無隂翳忽震電風烈大<lb/>
木随<hi>㧞遽</hi>沭浴易衣蛻形于所居之樗櫟堂得年五<lb/>
十有七髙弟李志實等以某月日奉其衣冠寕神<lb/>
扵天壇之麓披雲之命也所著林泉集二十卷行<lb/>
扵代徃予先君子令陵川予始成童及識通真子<lb/>
之大父閑居崧山與西溪翁為詩酒之友者十五<lb/>
年通真子以世契之故與予道相合而意相得也<lb/>
故志實軰百拜求為其師作銘今年春二月劉志<lb/>
<pb n="KR4d0420_SBCK_031-14a"/>
玄者復自濟上訪予新興冰雪沍寒䟦渉千里其<lb/>
勤有足哀者乃為作銘使刻之松䑓其銘曰<lb/>
昔在窮桑發真源鑿民耳目神始全遭罹元元<lb/>
坤軸旋壊劫欲堕未開前道山絶業當時傳百<lb/>
扵苾蒭了大縁若有人兮静以專嚮也易老固<lb/>
𥘉筵玄綱力挽孰我先苦節終志孰我堅網羅<lb/>
落簡手自編寒暑不廢朱黄研琅凾瓊笈閉九<lb/>
渊垂芒八角星日懸司功㑹計盖上遷乃今出<lb/>
鉼鳥飛翩安常䖏順古所賢死而不亡豈其然<lb/>
蕐陽九障名一焉豈不委形殆賓天為復延康<lb/>
<pb n="KR4d0420_SBCK_031-14b"/>
轉靈篇爲復蕋珠參七言爲復虎書校三元爲<lb/>
復逸度論九玄寕當七祖歸枯禪松䑓有名鶴<lb/>
　千年我相夫子非頑仙<lb/>
　　　圓明李先生墓表<lb/>
先生諱志源姓李氏邠之二水人㓜有至性宗黨<lb/>
以孝稱年未三十考妣俱䘮因棄家入道師事玉<lb/>
峯周君伐薪供水執役不少倦積三数年周君憫<lb/>
其勞使之㳺歷諸方至醴泉與同業■結茅以居<lb/>
全真家樂與過客餌道院所徃至者如歸嘗歳飢<lb/>
資用乏絶先生辟糓数旬以供給来者其先人後<lb/>
<pb n="KR4d0420_SBCK_031-15a"/>
巳類此又十有八年乃築圜堵扵三水李氏家三<lb/>
年人莫見其面周君知其有所得也召之還豳遂<lb/>
主玉峯觀并以法席付之号曰圓明子先生資禀<lb/>
醇正寡扵言論行己接物始終如一時人以其仁<lb/>
䘏周至故有慈孝之目周君亦以為無愧其名也<lb/>
正大末関中受兵先生避地雒陽及河南破僑寓<lb/>
東阿者数年𥘉周君以重陽煉化之地号活死人<lb/>
墓者蕪殁巳乆毎𣣔葺居之歳甲午関輔畧定先<lb/>
生乃縁其師雅意率法兄弟諸人分遣徒衆力為<lb/>
經度之是為重陽成道觀營建未幾即召駕西還<lb/>
<pb n="KR4d0420_SBCK_031-15b"/>
先生旣老道價益重學者嚮慕過扵玉峯時以丙<lb/>
午秋八月之五日春秋七十有一反真扵成道之<lb/>
中堂以故即其地塟之眀年夏四月先生之同業<lb/>
潘志元周志静門弟子陳志清来新興踵門致謁<lb/>
以先生墓表為請曰吾圓眀老師營成道訖功将<lb/>
就太原謁文吾子期以秋七月即途而以事不果<lb/>
行遺命吾属使必成夙志其眷眷于吾子者如是<lb/>
聞吾子亦以普照范君幕府正之王君之故知其<lb/>
名能不以文字使少見扵後乎子因問三子者圓<lb/>
眀旣以名取我以文託我意其臭味必有相同者<lb/>
<pb n="KR4d0420_SBCK_031-16a"/>
其言句可得聞乎三子者曰圓眀臨終沭浴易衣<lb/>
㑹法屬與之訣有求遺教者第告之以清净無為<lb/>
不染不著而已巳而復求詩頌圓眀麾之曰吾平<lb/>
生未嘗弄筆墨設強作一語非留病人間乎且近<lb/>
世諸師文編逹者猶将以為筌蹄况萬萬不相侔<lb/>
者乎言終怡然而逝圓明平實如此何言句之有<lb/>
哉予止之曰子休矣圓眀所得吾得之矣乃為之<lb/>
銘其銘曰<lb/>
　舌吐而吞駟馬追奔孰愈扵目擊而道存夫惟<lb/>
　不関鍵而閉是謂玄玄之門終南之原若人復<lb/>
<pb n="KR4d0420_SBCK_031-16b"/>
　其元始扵𥙷劓息黥乃今㧞本而塞源盖予許<lb/>
　之以忘言之契故以其不言者而為知言<lb/>
　　　　通玄大師李君墓碑<lb/>
眀昌承安間文治已極天子思所以敦本抑末厚<lb/>
天下之俗既以經眀行修舉王磵逸賓張建吉甫<lb/>
文商伯起軰三数公官使之矣至扵道家者流潔<lb/>
己求志有可以賛清净之化者亦特徴焉最後得<lb/>
通玄李君天下翕然以得人歸之盖君天質冲逺<lb/>
蝉蜕俗外出入世典而無專門獨擅之蔽從容雅<lb/>
道而無山林髙蹇之陋一時名士如竹谿党公世<lb/>
<pb n="KR4d0420_SBCK_031-17a"/>
傑黄山趙公文孺黄蕐王公子端皆以道義締交<lb/>
扵君大丞相莘國胥公扵人物慎許可及為君作<lb/>
賛至有百世清規之語則君之流品為可見矣君<lb/>
諱大方字廣道世為汾西人父以醫為業母𬋩氏<lb/>
妊十二月夣神人捧日照其室巳而君生弱不好<lb/>
弄言語動作率非嬰児所當有者家人異焉七歳<lb/>
入道師冲佑觀道士郭師禮學有夙昔能日記千<lb/>
言年十二以誦經通得度即辭師徃趙城讀書天<lb/>
寧道院積力旣乆遂窮藏史之祕至扵六經百氏<lb/>
之學亦稱淹通大定𥘉逰関中道風藹然有騫飛<lb/>
<pb n="KR4d0420_SBCK_031-17b"/>
不群之目講師郝君道夲名重一時一見君即以<lb/>
大噐許之及郝𬒳召君佩上清三洞祕籙主<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>秦<lb/>
雍者餘二十年奉和七年春詔以君提點中都太<lb/>
極宫事賜号體玄大師俄𬒳㫖以祈嗣設大醮君<lb/>
嚴恭科禁方士誕幻之語未嘗一出諸口徒以精<lb/>
誠感通遂有萬鶴下臨之應百官表賀文士亦多<lb/>
賛詠召對稱㫖又召入禁中訪道君儀觀秀偉占<lb/>
對詳雅玄談舋舋聽者忘倦章宗特敬異之衛紹<lb/>
王大安𥘉召君馳驛詣嶽瀆投金龍玉冊爲民求<lb/>
福賜雲錦羽衣仍佩金符加号通玄大師所至靈<lb/>
<pb n="KR4d0420_SBCK_031-18a"/>
應昭著此不具載真祐南渡君還居郷邑因自号<lb/>
北山退翁莘公鎮平陽以歳旱請君致禱車轍未<lb/>
旋而澍雨霑足時人以神人許之壬午秋避兵清<lb/>
凉山一日布卦得剥之上九嘆曰吾行矣眀日㳺<lb/>
騎至擁老㓜萬人下山君為門弟子元慶言吾将<lb/>
安歸乎朝家以我為有道者猥以徴書見及寧當<lb/>
負之耶而軰第徃母念我為也乃䇿杖入深谷臥<lb/>
大龕下怡然而逝春秋六十有四實元光元年九<lb/>
月二十二也兵退元慶等奉公衣冠塟扵某所癸<lb/>
卯冬予自燕都還太原道出范陽君之族孫閔持<lb/>
<pb n="KR4d0420_SBCK_031-18b"/>
蕭練師公弼所録事跡以墓表見屬曰吾祖墓木<lb/>
己拱而旌紀寂寥誠得吾子譔述以著金石傳永<lb/>
乆死不恨矣敢百拜以請某謝曰自予為舉子時<lb/>
熟君名𣣔造其門然以愚㓜未敢也幸當以不腆<lb/>
之文託君以傳其何敢辭乃為論次之<lb/>
其銘曰<lb/>
　䖏士素隠方士誕荒天厚通玄卑之玄綱相彼<lb/>
　少㣲出此兾方姑射之山草木有光可陽可隂<lb/>
　以柔以剛千仞壁立屹乎堂堂雖有栱壁駟馬<lb/>
　不失其燕䖏之常巨浸稽天一簣莫障所謂伊人<lb/>
<pb n="KR4d0420_SBCK_031-19a"/>
　柴立中央自古皆有死獨有道者爲不亡望君<lb/>
蓬莱海日蒼凉千年一歸裴囘故鄉勒銘墓石<lb/>
　維以志衣冠之藏<lb/>
　　　藏雲先生袁君墓表<lb/>
先生諱從義字用之族袁氏世爲虞郷著姓母娠<lb/>
十二月而生且有神光照室之異㓜沉黙不好爲<lb/>
童子劇及長儀觀秀偉音声如鍾識者知其不凡<lb/>
年十九入道師事玉峯胡先生于金玉峯道風儒<lb/>
業名動京師年八十章宗特徴授禮官先生盡傳<lb/>
其學通經史百家旁及釋典亦稱該洽而扵易學<lb/>
<pb n="KR4d0420_SBCK_031-19b"/>
盖終身焉𥘉親舊以先生龍蟠鳯翥有雲漢之望<lb/>
勸之就舉選先生薄扵世味不之屑也中條靈峯<lb/>
觀唐賢羅通舊隱歲乆頽圯不庇風雨先生率同<lb/>
志麻長官平甫共葺之命髙弟喬知先象之居焉<lb/>
結茅此山之王官谷近司空表聖休休亭故基是<lb/>
為藏雲道院先生因以藏雲自号種竹餘三十畒<lb/>
山由二頃足充賓客之奉先生道價旣重州郡長<lb/>
吏到者率詣山門致謁禮部閑閑趙公周臣内翰<lb/>
屏山李公之純毎見必厚相慰藉互以詩什為贈<lb/>
中朝名勝如史季先王隆吉羅鳴道李欽止吉仲<lb/>
<pb n="KR4d0420_SBCK_031-20a"/>
器馬元章王可道許徳臣元禮昆季皆就傳易道<lb/>
自餘成業于先生之門者又不知㡬何人矣先生<lb/>
資樂易行己接物得扵吾孔孟書者為多事母孝<lb/>
故生平未嘗逺出母年九十終扵隠所塟祭如禮<lb/>
州里稱焉里中孤㓜不能自存者先生收養之躬<lb/>
自教督使有受學之漸旣長又為之婚娶如是十<lb/>
餘軰其後俱有所成雅好醫術病者來以藥請頼<lb/>
以全濟者甚衆兵後歲飢民無所扵糴盡出餘粟<lb/>
以贍貧者或時出鄉人争延致之談經誦道言笑<lb/>
彌日凡今世道家祭醮章奏皆鄙而不為嘗獨行<lb/>
<pb n="KR4d0420_SBCK_031-20b"/>
山間遇異人自稱衡岳主者䔥正之謂先生三世<lb/>
學道乃今有成吾扵蓬山仙註院見吾子名氏却<lb/>
後當為孝㢘貞凈仙人代鄭雲叟為少室伯主司<lb/>
真洞天言訖失所在然先生自以為不敢當也正<lb/>
大甲申朔方兵再畧蒲觧先生避亂山陽史華國<lb/>
家巳而保聚𬒳攻先生義不受辱頋謂弟子言吾<lb/>
徃矣乃閉息土室中怡然而逝年六十六時二月<lb/>
十有四日也猶子致中等塟之山麓之南所著易<lb/>
畧釋列子章句荘子畧觧雲菴妙選方傳扵世始<lb/>
予罷内鄉致中介扵劉鄧州光甫丐予文以表先<lb/>
<pb n="KR4d0420_SBCK_031-21a"/>
生之墓及官京帥見閑閑公亦以為言并以挽詩<lb/>
見示朔南䘮亂因循未暇而予心未始忘也丁未<lb/>
春芮城李邦彦過吾州邦彦先生鄉曲與之㳺甚<lb/>
欵用是重以斯文為請予問邦彦藏雲所以為天<lb/>
下所髙可得聞乎邦彦言蔵雲隱節可以配古人<lb/>
而器量可以奉至尊吾不知其他予捧手曰有是<lb/>
哉乃為次第之其銘曰<lb/>
　山澤與之<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>通味與之膄翩翩獨征逰物之初<lb/>
　謂當風岸絶出而莫可接乃温兮其玉如以君<lb/>
　為黄冠師耶合煉之刀圭禳禬之綿蕝又非句<lb/>
<pb n="KR4d0420_SBCK_031-21b"/>
　漏令㓂謙之之徒况乞靈扵緑嚢進技扵黄𥜗<lb/>
勸義人倫之先盡驩菽水之餘洗心有經先天<lb/>
有圖絶學我傳宿惑爾祛以君為縫掖生耶胡<lb/>
　不繁文以拘而脂膏以濡嗒焉尸居奮而亨衢<lb/>
塞為瓠壼震驚八區其卷其舒其知其愚之人<lb/>
　也吾無以命之殆方内之外而方外之内者歟<lb/>
　　　告山贇禪師塔銘<lb/>
龍興汴禪師為予言汴落髮扵告山䝾公承事五<lb/>
六年始避兵而南北歸贇公去世巳乆師生扵正<lb/>
隆𥘉而殁扵興定之未年年過六十但以䘮亂之<lb/>
<pb n="KR4d0420_SBCK_031-22a"/>
後時軰凋䘮師之行事無從攷按至扵卒塟時日<lb/>
亦不能知今所知者特某甲未南渡時事耳吾子<lb/>
嘗試聴之師諱法贇出扵兖州俟氏自㓜出家事<lb/>
嵫陽眀首座大定間以誦經通得僧服即以義理<lb/>
之學從事根性頴利同學者少所及㳺參扣詰洞<lb/>
見深祕得法扵告山明和尚嗣法靈岩才師即大<lb/>
名曽孫也出世住告山方世路清夷禪林軌則未<lb/>
改師道風藹然為諸方所重再住兖州之普照州<lb/>
倅信都路公宣叔文翰之外兼渉内與與師為淘<lb/>
汰之友師開堂宣叔具文䟽朝服施敬継為先大<lb/>
<pb n="KR4d0420_SBCK_031-22b"/>
夫薦冥福禮有加焉其爲中朝名勝所推服如此<lb/>
汴老矣尚能記師況嘿自守不以文字言語驚流俗<lb/>
爲門戸計住持下務營造學者雖多迄無授記者<lb/>
行義如是而使之随世磨㓕門人弟子寔任其責<lb/>
竊不自揆度敢以譔述爲請幸吾子惠顧之不肖<lb/>
交扵汴公者三十餘年矣汴南遷後嗣法虗眀亨<lb/>
公在法兄弟最後蒙印可扵臨濟一枝亭亭直上<lb/>
不爲震風淩雨之所摧偃龍興焚蕩之餘破屋数<lb/>
椽日與殘僧三四軰灌園自給不肯輕傍時貴之<lb/>
門子嘗以五言贈之有大道疑髙謇禪枯耐寂寥<lb/>
<pb n="KR4d0420_SBCK_031-23a"/>
盖頭茅一把繞腹蔑三條之句意其孤峻自㧞如<lb/>
此必有所從來循流測源乃今知所自矣因畧記<lb/>
贇公遺事故兼及之歳丁巳夏五月二十有五日<lb/>
河東人元某書<lb/>
遺山先生文集卷第三十一<lb/>
<pb n="KR4d0420_SBCK_031-23b"/>
<pb n="KR4d0420_SBCK_031-23b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0420_SBCK_005-1a"/>
遺山先生文集卷第五<lb/>
　　雜言<lb/>
　　　　去歲君逺㳺送仲梁出山<lb/>
去歲君遠㳺今年客它州青天萬古一明月只與<lb/>
行人生暮愁問君㳺何許情多地遐兮偏處處金<lb/>
鞭㫁折騏驥死萬里長鴻思一舉憶𥘉識子梁王<lb/>
臺清風入座無纎埃華嶽峯尖見秋凖金眸玉瓜<lb/>
不凡材西園日晴花滿烟五雲樓閣三山巔玉樹<lb/>
瑶林照春色青錢白璧買芳年三年一夣南陽道<lb/>
汴水迢迢入秋草拏雲心事人不知千首新詩怨<lb/>
<pb n="KR4d0420_SBCK_005-1b"/>
枯槁破屋仰見星踈衾風露清匣中有長劒爲君<lb/>
鳴不平泥途乆辱思一濯去去舉足皆清冷鄧州<lb/>
大師材望雄愛客不减竒章公軍中宴酣笳皷競<lb/>
銀燭吐熖如長虹幕中多士君又徃談咲巳覺南<lb/>
夷空東州春迴十月後梅華分香入春酒平生得<lb/>
意欽與京青眼高歌望君乆浙江南下青沄沄石<lb/>
門細路蒼烟屯五松平頭白日静千山萬山如亂<lb/>
雲菊源不逐時事改芝嶺自與啇顔鄰他日想思<lb/>
一廻首漁舟時問武陵人<hi>欽謂欽叔京即京父也樂天書以㣲之爲㣲</hi>
　　　　此日不足惜<lb/>
<pb n="KR4d0420_SBCK_005-2a"/>
此日不足惜此酒不可無頗怪昌黎公亦復爲世<lb/>
儒天生至神物與人作華胥一酌舌本疆二酌燥<lb/>
吻濡三酌動髙興四酌色敷膄連綿五六酌枯腸<lb/>
潤如酥眼花耳熱後萬物寄一壷十酌未渠央百<lb/>
觚亦奚拘人生一世間忽若過隙駒有酒不觧飲<lb/>
問君誰與娯君不見東家騎鯨李膽滿六尺軀萬<lb/>
言黄石䇿八陣䕫州圖酒酣起舞不稱意長吁青<lb/>
雲指夷吾又不見西家紫髯郎老氣雄萬夫狂歌<lb/>
飲燕市撃筑聲嗚嗚倚天長劒挿少室頗欲四海<lb/>
皆東湖鷹楊虎視今焉如河山永隔黄公罏㗸盃<lb/>
<pb n="KR4d0420_SBCK_005-2b"/>
直待秋井塌青苔白骨憐君愚少年覔計生白湏<lb/>
捫參歴井無危途榮不滿睫良區區就令一朝便<lb/>
得八州督爭似高吟大醉窮朝晡餘名安得潤枯<lb/>
骨四十豈不知頭顱此日不足惜此酒不可無太<lb/>
虚爲室月爲燭醉到不用春風扶<lb/>
　　　　送希顔赴召西臺兼簡李汾長源<lb/>
昨日游崧丘今日西臺行勞生好夣亦大少枕中<lb/>
馬嘶車鐸鳴山林之樂無虧成胡爲觧蘭縛塵纓<lb/>
蒼生望君湏一起我知無地迯功名関中得君作<lb/>
金城氣象已覺西山平諸人誰出仲卿右一座想<lb/>
<pb n="KR4d0420_SBCK_005-3a"/>
爲相如傾風華浩蕩春冥冥馬頭仙掌遥相迎長<lb/>
安市上見李白爲我一醉秦東亭<lb/>
　　　　嵩山玉鏡<lb/>
玉鏡見何許今旦東山陲積雨洗昏霾旭日發光<lb/>
輝光輝奪人目灔灔如動移𥘉如秋月圓漸如曙<lb/>
星㣲曙星不能乆併與晨露晞此鏡何從來造化<lb/>
秘莫窺山精或寳氣恍惚令人疑誰爲問岳祗山<lb/>
川英秀㑹有歸不能生申與甫瑞王國萬丈光芒<lb/>
徒爾爲<lb/>
　　　　虎害<lb/>
<pb n="KR4d0420_SBCK_005-3b"/>
北山虎有穴南山虎爲群目光如電聲如雷倚蕩<lb/>
起伏山之垠百人一飽不留骨敗衣墜絮徒紛紛<lb/>
空谷絶樵聲長略無行塵呀呀垂涎口耽耽闞城<lb/>
闉天地豈不仁社公豈不神哀哀太山婦呌㫁秋<lb/>
空雲可憐封使君生不治民死食民世上無復裴<lb/>
将軍北平太守今何人<lb/>
　　　　飲酒<lb/>
江南秋泉雲液濃遼東抺利玉汁鎔椰瓢朝傾荔<lb/>
支緑螺盃暮捲珎珠紅此酒誰所留今日乃汝逢<lb/>
仙人一丸藥洗我芥蔕胸金沙一散風雨疾世事<lb/>
<pb n="KR4d0420_SBCK_005-4a"/>
盡與浮雲空東家劉伯倫西家王無功醉鄊日月<lb/>
萬萬古眼中優擾誰爲雄人㑹有歸盡飲不飲所<lb/>
同所恨獨醒人百年枯槁中獨醒恨未通獨醉恨<lb/>
未公安得清江變醇酎盡廻天地入春風<lb/>
　　　　送高信卿<lb/>
高卿去歲山中居橡朝栗暮分猿狙今年移家入<lb/>
城市甑中生塵釡生魚文窮智亦窮五鬼更嘯呼<lb/>
迺翁延客著上座兩兒巳復遭椰榆三冬兎園冊<lb/>
牧竪呌語麁濕薪烟滿眼破硯氷生湏賣符與行<lb/>
藥不飬堂堂軀無衣思南州千里走單車我嘗相<lb/>
<pb n="KR4d0420_SBCK_005-4b"/>
夫君不是山澤臞十八學擊劒二十了隂符平生<lb/>
結交王與李神中頗有魚䴡圖文武志膽誰不如<lb/>
不能㧞劒斫蛟鱷亦當赤乎降於菟胡爲堅坐守<lb/>
寒饑坐令兒女悲窮途萬事糊塗酒一壷别時聊<lb/>
爲皷嚨胡中原麟鳯今如此莫道皇家結網踈<lb/>
　　　　寄趙冝之<hi>趙時在盧氏</hi>
大城滿豺虎小城空雀䑕可憐河朔州人掘草根<lb/>
官煑弩北人南來向何處共說莘川今樂土莘川<lb/>
三月春事忙布榖勸耕鳩喚雨舊聞抱犢山摩雲<lb/>
出蒼<graphic n="KR0994" url="https://raw.githubusercontent.com/kanripo/KR-Gaiji/master/images/KR0994.png" mimeType="image/png"/>長林絶壑人迹所不到可以避世如武陵<lb/>
<pb n="KR4d0420_SBCK_005-5a"/>
煑橡當果榖煎术甘飴餳此物足以度荒歲况有<lb/>
麋鹿可射魚可<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>自我來嵩前旱乾歲相仍耕田<lb/>
食不足又復違親朋三年西去心籠禽念飛騰一<lb/>
瓶一鉢百無累恨我不如雲水僧崧山㡬来層不<lb/>
畏登不得但畏不得登洛陽一昔秋風起羡煞呉<lb/>
中張季鷹<lb/>
　　　　叚志堅畫龍爲劉鄧州賦<lb/>
豬龍可豢亦可屠世人畫蛇復畫魚天飛忽入阿<lb/>
堅筆始覺衆史欺庸愚腥風萬里来白浪横江湖<lb/>
一麾走海若再顧失天呉浩蕩明河翻尾鬛慘不<lb/>
<pb n="KR4d0420_SBCK_005-5b"/>
濡只愁𥿄上出雷火搏控大千如此珠天生神物<lb/>
與化俱㓕沒變見何所無逆鱗自古不受觸乃今<lb/>
縮頭随卷舒怪得堂堂髯御史平生長有雨随車<lb/>
　　　　送詩人秦略簡夫歸蘇墳别業<lb/>
三月不見君渇心欲生塵論文一樽酒雅道誰當<lb/>
陳昨朝見君臨水句乃知抽青配白非詩人南山<lb/>
明月北山雲恨君不作由東隣擊鮮爲具非無好<lb/>
事者天随𣏌菊年年新石田茅屋連蘇墳兩兒力<lb/>
耕足養親君詩或者昌晚節不應道路長逡逡白<lb/>
髪刀騷一幅巾豊年鄉社樂閑身蹇驢駞入醉鄉<lb/>
<pb n="KR4d0420_SBCK_005-6a"/>
去䄂中知有眉山春<lb/>
　　　　紀子正杏園燕集<hi>甲午歲</hi>
紀翁種杏城西垊千株萬株紅艶新今年寒食好<lb/>
天色曉氣鬰鬰含芳津天公自愛此花好朝薰暮<lb/>
染煩花神融霞暈雪一傾倒非烟非霧非卿雲未<lb/>
開何所似乳兒粉粧深絳唇能啼能笑癡復騃盡<lb/>
出百子元非真半開何所似里中處女東家隣陽<lb/>
和入骨春思動欲語不語時輕顰就中爛熳尤更<lb/>
好五家合隊虢與秦曲江江頭㸔車馬十里羅綺<lb/>
争紅塵陽平一邑多詩豪主人買酒邀衆賔花時<lb/>
<pb n="KR4d0420_SBCK_005-6b"/>
有成約恨少楊子張吾軍落花着衣紅<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛四坐<lb/>
慘澹傷精魂花開花落十日耳對花不飲花應嗔<lb/>
愛花常苦得花晚爭教行樂無閑身芳苞一破不<lb/>
更合且看錦樹烘殘春<lb/>
　　　　送李叅軍北上<lb/>
五日過居庸十日渡桑乾受降城北㡬千里出塞<lb/>
入塞沙漫漫古來丈夫淚不<graphic n="KR0904" url="https://raw.githubusercontent.com/kanripo/KR-Gaiji/master/images/KR0904.png" mimeType="image/png"/>别離間今朝送君<lb/>
行清涕留餘潜生女莫作王明君一去紫臺空珮<lb/>
環生男莫作班定逺萬里馳書望玉関我知驥子<lb/>
堕地無齊燕我知鴻鵠意氣青雲端草間尺鷃亦<lb/>
<pb n="KR4d0420_SBCK_005-7a"/>
自樂扶揺直上何勞搏一衣敝緼𫀆一飯苜蓿盤<lb/>
歲時壽翁媪團欒有餘歡就令一朝便得八州督<lb/>
爭似綵衣起舞春欄班去年雒陽人今年指天山<lb/>
地遠馬韉破霜重貂裘寒朔風浩浩來客子慘在<lb/>
顔扼胡嶺上一廻首未必君心如石頑君不見桓<lb/>
山烏乳哺不得須臾閑衆鶵一朝散孤雌回顧聲<lb/>
悲酸寒鴈來時八九月白頭阿母望君還<lb/>
　　　　王黃華墨竹<hi>爲郭輔之賦</hi>
古来畫竹尊右丞東坡歛袂不敢評開元石本出<lb/>
摹冩燕市駿骨留空名亦有文湖州畫意不畫形<lb/>
<pb n="KR4d0420_SBCK_005-7b"/>
一爲坡所賞四海知有篔簹亭深衣幅巾老明經<lb/>
老死不敢言縱横豈知遼江一泒最後出運斤成<lb/>
夙刃發硎雪溪仙人詩骨清畫筆尚餘詩典刑月<lb/>
中㸔竹冩秋影清鏡平明白髪生姢姢略似萱草<lb/>
詠落落不减叢臺行千枝萬葉何許來但見醉帖<lb/>
字欹傾君不見忠恕大篆草書法趙生怒虎噀墨<lb/>
成至人技進不名技㳺戯亦復通真靈百年文章<lb/>
公主盟屏山見之跽且擎聲光舊塞天壌破議論<lb/>
今着兒曹輕有物於此鳴不平悲耶嘯耶誰汝令<lb/>
只恐破窓風雨夜怒随雷電上青冥<lb/>
<pb n="KR4d0420_SBCK_005-8a"/>
　　　　汎舟大明湖<hi>待杜子不至</hi>
長白山前繡江水展放荷花三十里㸔山水底山<lb/>
更佳一堆蒼烟收不起山從陽丘西来青一灣天<lb/>
公擲下半玉環大明湖上一盃酒昨日繡江眉睫<lb/>
間晚凉一棹東城渡水暗荷深若無路江妃不惜<lb/>
水芝香狼籍秋風與秋露蘭襟欝欝散芳澤羅襪<lb/>
盈盈見㣲歩晚晴一賦畫不成枉着風標誇白鷺<lb/>
我時驂鵉追散仙但見金支翠㽔相後先眼花耳<lb/>
熱不稱意高唱呉歌叩兩舷喚取樊川摇醉筆風<lb/>
流聊與付他年<lb/>
<pb n="KR4d0420_SBCK_005-8b"/>
　　　　九月七日夣中作詩續以末後一句<lb/>
桃花紅深李花白昨日成團今日折歌聲滿耳何<lb/>
處来楊桞青旗洛陽陌拊君背握君手朝鍾暮皷<lb/>
無了期世事於人竟何有青青鏡中髪忽忽成白<lb/>
首六國印何如負郭二頃田千載名不及即時一<lb/>
盃酒<lb/>
　　　　賦邢州鵲山<lb/>
去時唐山道望望鵲山背今朝西北㸔<hi>平声</hi>竒秀益<lb/>
可愛蒼茫失層疊觧駮見縈帯浮雲自来去盡巧<lb/>
寕變壞呉粧入小筆隠隠拂殘黛城隅静女人不<lb/>
<pb n="KR4d0420_SBCK_005-9a"/>
知擁髪伭顰如有待太行横截九州半一掩一重<lb/>
俱有態只知天平六峯天下稀此山東来亦閑在<lb/>
烟埋雨沒今㡬時殆天所蔵予發之郭熈未足語<lb/>
平逺摹冩誰有韋郎詩<lb/>
　　　　送王亞夫舉家歸許昌<lb/>
一日兩食藜藿葵三冬一褐骭與齊監河貣粟困<lb/>
欲死望望江水湔塵泥故書一束手自携汴兒跳<lb/>
梁翠女啼出門疾走勿反顧正恐五鬼從之西馬<lb/>
中豈是無龍媒世人徒如牝牡黄與<graphic n="KR0784" url="https://raw.githubusercontent.com/kanripo/KR-Gaiji/master/images/KR0784.png" mimeType="image/png"/>尺如黄金<lb/>
絡頭亦不悪誰謂茅索能相覊天公醉着百不問<lb/>
<pb n="KR4d0420_SBCK_005-9b"/>
汝偶而偶竒而竒前途兀兀黒於<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>昨日把笏今<lb/>
扶犂乃知世間倚伏不可料井底容有青雲梯春<lb/>
風兩淮多皷鼙軍中少年舞荒鷄因君南望一大<lb/>
咲落日澹澹青山伭<lb/>
　　　　湧金亭示同㳺諸君<lb/>
太行元氣老不死上與左界分山河有如巨鰲昻<lb/>
頭西入海突兀巳過餘坡陁我從汾晋來山之靣<lb/>
目腹背皆經過濟源<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>谷非不佳烟景獨覺蘇門<lb/>
多湧金亭下百泉水海眼萬古留山阿觱沸濼水<lb/>
源奫淪晋溪波雲雷<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>鬼物窟宅深蛟鼉水妃簸<lb/>
<pb n="KR4d0420_SBCK_005-10a"/>
弄明月璣地蔵發泄天不訶平湖油油碧於酒雲<lb/>
錦十里翻風荷我来適與風雨㑹世界三日澷兠<lb/>
羅山行不得山北望空長哦今朝一掃衆峯出千<lb/>
鬟萬䯻高峩峩空青㫁石璧㣲茫散烟蘿山陽十<lb/>
月未揺落翠㽔雲旓相盪摩雲烟故爲出濃淡魚<lb/>
鳥似欲留婆娑石間仙人迹石爛迹不磨仙人去<lb/>
不返六龍忽蹉跎江山如此不一醉拊掌笑煞孫<lb/>
公和長安城頭烏尾訛并州少年夜枕戈舉杯爲<lb/>
問謝安石蒼生今亦如卿何元子樂矣君其歌<lb/>
　　　　南冠行<lb/>
<pb n="KR4d0420_SBCK_005-10b"/>
南冠纍纍渡河關畢逋頭白乃得還荒城雨多秋<lb/>
氣重頽垣敗屋深茅菅漫漫長夜浩歌起清涕曉<lb/>
枕留餘潸曹侯少年出紈綺髙門大屋垂楊裏諸<lb/>
房三十侍中郎獨守殘編北窓底王孫上客生光<lb/>
輝竹花不實鵷鶵飢絲桐切切觧人語海雲喚得<lb/>
青鸞飛梁園三月花如霧臨錦芳華朝復暮阿京<lb/>
風調阿欽才暈碧裁紅湏小杜長安張敞號眉嫵<lb/>
呉中周郎知曲悞香生春動一詩成瑞露靈芝滿<lb/>
䆫户魚龍吹浪三山沒萬里西風入華髪無人重<lb/>
典鷫鸘裘展轉空床卧秋月寳鏡埋寒灰鬰鬰萬<lb/>
<pb n="KR4d0420_SBCK_005-11a"/>
古不可開龍劒出地底青天白日駈雲雷層冰千<lb/>
里不可留離魂楚些招歸來生不願朝入省暮入<lb/>
臺願與竹林嵇阮同舉杯郎食猩猩唇妾食鯉魚<lb/>
尾不如孟光案頭一杯水黄河之水天上流何物<lb/>
可煑人間愁撑霆裂月不稱意更與倒飜鸚鵡洲<lb/>
安得酒船三萬斛與君轟醉太湖秋<lb/>
　　　　醉後走筆<lb/>
建茶三盌冰雪香離騷九歌日月光腰金更騎楊<lb/>
州鶴雋永不羡大官羊短燈檠于移近床秋風吹<lb/>
簾月轉廊一歌再歌魂魄動入眼渺渺横沅湘湘<lb/>
<pb n="KR4d0420_SBCK_005-11b"/>
妃漸遠望不及金支翠㽔澹飛颺漁父話獨醒孺<lb/>
子歌滄浪山鬼獨一脚拊掌笑我旁湘纍歸來弔<lb/>
故國遺臺老樹山蒼蒼掩書一太息夜如何其夜<lb/>
未央東家女兒綉羅裳銀瓶㵼酒勸客嘗一酌均<lb/>
跖顔再酌齊彭殤宇宙不今古氣節無隂陽少年<lb/>
避酒不肯喫跬歩乃有無何鄉愛茶愛書死不徹<lb/>
乃以冰炭貯我腸世間唯有麴生風味不可忘<lb/>
　　　　南湖先生雪景乗騾圖<hi>并引</hi>
　　　　南湖先生原武人年二十許時曽以鄉<lb/>
　　　　賦兩魁鄭州然其資倜儻所以自望者<lb/>
<pb n="KR4d0420_SBCK_005-12a"/>
　　　　　甚高終不樂爲舉子計即棄去學擊刺<lb/>
　　　　　當正隆征南頗欲馳逐戎行間既而大<lb/>
　　　　　定詔書下兵各罷歸先生抱利噐而無<lb/>
　　　　　所試乃浮湛里社以詩酒自娯買田南<lb/>
　　　　　湖之上築亭種樹徜徉乎其間盡置家<lb/>
　　　　　事日與賔客酣飲歌管棊槊窮日夕不<lb/>
　　　　　少休家故饒財又好施予其赴人之急<lb/>
　　　　　猶疾痛之在巳故人尤以此歸之所與<lb/>
　　　　　㳺如臨洺王逸賔㳺宗之大定劉之昻<lb/>
　　　　　其人皆天下名士至論人物必曰靖逹<lb/>
<pb n="KR4d0420_SBCK_005-12b"/>
　　　　　卿今日之竒男子也先生生於天㑹𥘉<lb/>
　　　　　歴大定明昌㤗和優㳺於太平和樂之<lb/>
　　　　　世者五十年大安兵興乃下世平生喜<lb/>
　　　　　作詩樂府尤有藴藉觀西子棄瓢詩可<lb/>
　　　　　見也<hi>髪鬟蕭颯苧羅秋千古香溪水自流吳越兵争竟何得風流輸與五湖舟</hi>嘗雪中<lb/>
　　　　　騎青騾行京水道中作長詩卒章有安<lb/>
　　　　　得西都畫史吮筆出新意冩作南湖老<lb/>
　　　　　子雪景乗騾圖之句其子文煒北渡後<lb/>
　　　　　來東平始以先生之意追畫此圖求僕<lb/>
　　　　　賦詩文煒質直好義讀書作文有聲時<lb/>
<pb n="KR4d0420_SBCK_005-13a"/>
　　　　輩中觀其子可以想見先生之爲人故<lb/>
　　　　爲道其事并以致懐賢之思<lb/>
大河茫茫白連空寒雲迢迢度南鴻汴梁髙樓管<lb/>
絃裏成臯行人西北風北風吹雪来飄瞥捲孤蓬<lb/>
異色變慘澹元氣開洪濛㐮陽潮陽詩境在掇拾<lb/>
物色真難工青騾誰此游望見知是南湖翁南湖<lb/>
翁少日骯髒今龍鍾猶能吐氣萬丈如長虹閉門<lb/>
兀坐意不愜要㸔銀海翻魚龍寳華世界瓊瑶宫<lb/>
江山随翁入清雄詩成仰天一大笑飛花落絮春<lb/>
濛濛鬰鬰梁宋郊翁家出強宗許與必豪右收入<lb/>
<pb n="KR4d0420_SBCK_005-13b"/>
等侯封<hi>收音去声</hi>翁年十八九弄筆學彫蟲疊取兩觧魁<lb/>
隠隠何隆隆一且拂衣去學劒事猿公正隆適南<lb/>
征疋馬走從戎墨瓦磨楯鼻意與江流東紫㣲出<lb/>
東方淮海亦來同都将書與劔田間就春農仕宦<lb/>
不作邴㬅容醉鄉自愛王無功鶢鶋從渠致鍾皷<lb/>
野鶴豈合棲樊籠南湖煙景多魚鳥亦從容亦有<lb/>
兩小船綸竿挿舡蓬高亭出秀樾窓户連青紅清<lb/>
飈随睡輿瞑色赴吟笻門前車馬來日醸日不供<lb/>
但苦佳客少焉知清興終看翁棄瓢詩調戯鴟夷<lb/>
老子如児童雄吞巳覺雲夣小寒縮寧作書生窮<lb/>
<pb n="KR4d0420_SBCK_005-14a"/>
當年我得奉談咲晝夜肯放清樽空東家西家不<lb/>
相從南海北海不相逢風流耆舊今誰似惆悵相<lb/>
看是畫中<lb/>
　　　　癸邜歳杏花<lb/>
南州景氣煖杏花見紅梅讀書山前二月尾向陽<lb/>
杏花全未開待開竟不開怕寒貪睡嗔人催愛花<lb/>
𬒳花惱不徹一日遶樹空千囬牙牙嬌語山櫻破<lb/>
稠閙成團稀作顆小蕾從教絳䗶封繁枝未要晴<lb/>
雲裹两月不舉酒半歲不作詩更教古銅瓶子無<lb/>
一枝綠隂青子長相思今年閠年好寒節花開不<lb/>
<pb n="KR4d0420_SBCK_005-14b"/>
妨遅一月<hi>留舡買魚作寒節宋方舟先生李知幾語</hi>
　　　　題劉紫㣲尭民野醉圗<lb/>
蒼苔濁酒同歌呼白鬚紅頰醉相扶堯時皇質未<lb/>
全散不論朝野皆歡虞望雲雲非雲就日日非日<lb/>
先秦迂儒強解事極口譽堯𥘉未識尭民與酒同<lb/>
一天此外更誰爲帝力仙老曽經甲子年戯将陳<lb/>
迹畫中傳山川淳朴忽當眼逥望康衢一慨然不<lb/>
見只今汾水上田翁鞭背出租錢<hi>堯甲子年仙人張果事</hi>
　　　　贈荅趙仁甫<hi>仁甫名復雲夣人江表竒士也</hi>
我友高御史愛君曠以真昨朝識君靣所見勝所<lb/>
<pb n="KR4d0420_SBCK_005-15a"/>
聞江國辭客多玉骨無泥塵軒昻見野鶴過眼無<lb/>
鷄群想君夜醉潯陽時明月對影成三人散着紫<lb/>
綺䘮草裹烏紗巾浩歌魚龍舞水伯不敢嗔何意<lb/>
醉夣間失脚堕燕秦萬世一旦暮萬里猶比隣世<lb/>
無魯連子黒頭萬蟻徒紛紛君居南海我北海握<lb/>
手一盃情更親老来詩筆不復神因君兩詩發興<lb/>
新都門廽首一大笑䄂中知有江南春<lb/>
　　　　下黄榆嶺<lb/>
北厓玄武暮黕黒如積鐵東厓刼火餘絢爛開錦<lb/>
纈就中嶺頭一峯凸樸竒剰費寒雲幾千疊摩圍<lb/>
<pb n="KR4d0420_SBCK_005-15b"/>
可望不可到青壁無梯猿呌絶林煙日射彩翠新<lb/>
跬歩疑有黄金闕畫工胷次墨汁滿那得氷壺貯<lb/>
秋月直湏潮陽老筆廻萬牛露頂張顛揮醉帖石<lb/>
門細路無澗泉行人飢渇挽不前辛苦黄榆三十<lb/>
里豈知却有㸔山縁<lb/>
　　　　駈豬行<hi>黄臺張氏庄作</hi>
㳂山蒔苗多費力辦與豪豬作糧食草菴架空㝷<lb/>
丈髙撃板摇鈴閙終夕孤犬無猛噬長箭不暗射<lb/>
田夫睡中時叫號不似駈豬似稱屈放教田䑕大<lb/>
於兎任使飛蝗半天黒害田争合到渠邉可是山<lb/>
<pb n="KR4d0420_SBCK_005-16a"/>
中無椽术長牙短喙食不休過處一抹無禾頭天<lb/>
明壠畝見狼藉婦子相㸔空淚流旱乾水溢年年<lb/>
日會計収成纔什一資身百備粟豆中儋石都能<lb/>
㡬錢直兒童食麋須愛惜此物群豬口中得縣吏<lb/>
即来銷稅籍<lb/>
　　　　嘯臺感遇<lb/>
裴囬五岩上浩歌弥激烈望望蟾房翁倒影乍明<lb/>
滅池古足靈異祠廢餘像設子規夜啼山竹裂老<lb/>
鶴亂踏枯松折嘯臺音響杳不聞蕩蕩青天一明<lb/>
月荒山破瓦色十歩九窪疊水泉出沮洳一綫僅<lb/>
<pb n="KR4d0420_SBCK_005-16b"/>
不絶翁乎何意留此居可是他山無地穴太道既<lb/>
下衰日鑿聦明開玉從珪璋毁木以青黄災天和<lb/>
散不留去浪無東廻咄咄此老蒼骯髒仰怪魁兇<lb/>
年生甲子含徳如未孩標枝野鹿致足樂火倉屋<lb/>
居良所哀史筆亦厚誣何曽校計識與材纏身正<lb/>
有一文髪直以何物觀形骸大笑黄冠師金丹羽<lb/>
化之說何從来豈知大人先生獨立萬物表太古<lb/>
元氣同胚胎不見今日孫公和横絶四海隘九垓<lb/>
嵇康飬生安在哉<lb/>
　　　　水簾記異<hi>癸邜九月四日同杜仲梁賦</hi>
<pb n="KR4d0420_SBCK_005-17a"/>
黄華絶境探未窮道人曽約山櫻紅鏡臺懸流不<lb/>
易得世俗名取香爐峯七年長路今一到刺鯁欲<lb/>
滿平生胷豈知旱乆泉脉絶快意一濯無由供神<lb/>
明自足還舊觀湧浪争敢徼靈通何因狡獪出變<lb/>
化勝㮣轉盻増清雄天孫機絲拂夜月佛界珠網<lb/>
摇秋風稱竒叫絶喜欲舞恨不百繞青芙蓉銀橋<lb/>
清凉巓玉鏡崧丘東世外杲無物邂逅乃一逢書<lb/>
生眼孔塞易破勺水巳復誇神功東坡拊掌應大<lb/>
笑不見蟄窟鞭魚龍<lb/>
　　　　谼谷聖燈<hi>九月五日作</hi>
<pb n="KR4d0420_SBCK_005-17b"/>
金門寺前山突起并底寳巖三十里舊聞聖燈在<lb/>
山上紫㣲侍郎冝不妄山空月黒無人聲林間宿<lb/>
鳥時一鳴游人焼香仰天立不覺紫烟峯頭一燈<lb/>
出一燈一燈續一燈山僧失喜見未曽金繩脫串<lb/>
珠散迸玉丸走柈光不定飛行起伏誰控搏華䴡<lb/>
清圎自殊勝北荒燭龍開晦冥南極入地多異星<lb/>
豈知心光毫相有真遇物外恍惚終難憑腐儒心<lb/>
魄爲動蕩再拜中庭謝靈貺何曽辦作劉更生下<lb/>
照乃辱青藜杖昨朝黄華瀑流神所憐今朝金門<lb/>
佛燈佛作緣紛紛世議何足道盡付馬耳春風前<lb/>
<pb n="KR4d0420_SBCK_005-18a"/>
　　　　食榆莢<lb/>
露葵滑寒羊蕨羶春榆作莢絶可憐榆令人瞑何<lb/>
暇計田舎年例湏濃煎簫声吹暖賣餳天家人鑚<lb/>
火分青烟長鈎矮籃走童稚頃刻緑萍堆滿前炊<lb/>
飯雲子白剪韮青玉圓一杯香羙薦新味何必烹<lb/>
龍炮鳯誇肥鮮䑕肝蟲臂萬化途神竒腐朽相推<lb/>
遷夣中鸜鵒亦大樂随意飲啄真飛僊先生捫腹<lb/>
一筦然此日何功食萬錢<lb/>
　　　　李峪園亭㸔雨<lb/>
龍山右脇松十里細路蜿蜒繞龍尾松林迫塞悶<lb/>
<pb n="KR4d0420_SBCK_005-18b"/>
煞渠北望玉泉疑井底玉泉元自别一天眼界廓<lb/>
廓無神川金城百里纔一俯半尖浮圗挿蒼烟行<lb/>
行下絶巘招提忽當眼未到倦不勝小憇遂忘返<lb/>
玉泉一杯甘以洌未湏張陸誇冰雪主人不在客<lb/>
不留烈風崖下風颼颼石頭路滑馬路怯山雨未<lb/>
落雲先愁将軍林園永安下秋霽村墟絶瀟洒濃<lb/>
雲壓屋風打頭僅得覊御脫疲馬只知龍山之神<lb/>
神更神永安亦能撼詩人晦瞑變化千萬態畫出<lb/>
風雨元非真山靈亦愁歸後夜半面時時見雲罅<lb/>
天瓢細洒供晚凉不似草堂廻俗駕層隂一掃群<lb/>
<pb n="KR4d0420_SBCK_005-19a"/>
峯出一洗深青徹山骨夕陽展放紫翠屏只欠松<lb/>
梢一輪月山中一石廻萬牛况是一壑復一丘不<lb/>
如一詩招将入南州先生興来時卧㳺<lb/>
　　　　㳺龍山<lb/>
曩予魏大梁得交此州雷與劉自聞兩公誇南山<lb/>
每恨南海北海風馬牛老龍面目今日始一見更<lb/>
信造物工雕鎪是時山雨晴平田綠油油並山凉<lb/>
氣多况得通深幽山泉谷口出迎客石罅戞擊琳<lb/>
琅球蜿蜒入㣲行漸覺藤蘿罥衣樹打頭悪木拉<lb/>
䬃棲直幹比指稠石門無風白日静自是林響寒<lb/>
<pb n="KR4d0420_SBCK_005-19b"/>
颼颼一峯忽當眼仰看看不休一峯一峯千百峯<lb/>
雖欲一一顧揖知無由金城偃蹇不得上瑶罋囬<lb/>
合如相留苔花萬錦石丹碧爛不收天關守虎豹<lb/>
武庫開戈矛小山随起随偃仆獨立千仞絶頂縹<lb/>
緲之飛楼百花崗頭藉草坐瀟洒正值金蓮秋亭<lb/>
亭妙髙臺玉斧何年修燈高攬元化快如鷹脫韝<lb/>
山靈故爲作開闔巧與詩境供冥搜白雲何許來<lb/>
纎絲弄輕柔蓬蓬作霧湧飄飄與烟浮玉衣仙人<lb/>
鞭素蚪翕忽變化令人愁湏臾視六合浩蕩不可<lb/>
求𥘉疑陶輪北運甓今悟夜壑真蔵舟刼石拂未<lb/>
<pb n="KR4d0420_SBCK_005-20a"/>
窮𣏌國浪自憂㫁鰲立極萬萬古争遣起㓕如浮<lb/>
漚快㢤萬里風一掃天四周誰言太始再開闢日<lb/>
馭本自無停輈舉手謝山靈就無清凉毫相非神<lb/>
羞賤子貪名山客刺已屡投黄華挂鏡䑓天壇避<lb/>
秦溝太山神明觀二室汗漫㳺胷中隠然復有此<lb/>
大物便可揮斥八極隘九州玉峯有佳招絶唱湏<lb/>
一酬爲君探囊擲下珊瑚鈎白雲相望空悠悠異<lb/>
時華表見老鶴姓字莫忘元丹丘<lb/>
　　　　醉中送陳季淵<lb/>
寒食不數日天氣殊未佳翩翩金門客行行指龍<lb/>
<pb n="KR4d0420_SBCK_005-20b"/>
沙朝發忻城暮隴隴頭頭地寒無草芽拂雲堆邉<lb/>
春更晚雪花茫茫楊白雪紇干山髙凍煞雀榆葉<lb/>
離離小藂薄愛君只欲苦死留不道南飛何所樂<lb/>
書生弓馬能㡬何乃今寳校金<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>陁孔璋文筆妙<lb/>
天下敕勒不數隂山歌向年賦竒雨擁海駈雲筆<lb/>
頭注快如懐素書布障狂笑劉义冩冰柱李汾王<lb/>
鬱俱灰塵天意乃在溵陽陳舌吐萬里唾一世眼<lb/>
髙四海空無人殘民假息仍瘡痏誰作東山謝安<lb/>
起恨我不比長桑君一月觴君上池水眼中之人<lb/>
不易忘誰作冰炭置我腸衰顔明鏡兩寂寞别意<lb/>
<pb n="KR4d0420_SBCK_005-21a"/>
春江誰矩長但願年年見顔色與君連日醉壷觴<lb/>
　　　　送弋唐佐還平陽<lb/>
我從啇餘之山過庵羅聞君六經百家冨研摩㑹<lb/>
最上指冠巍峩豈肯俯首春官科覃懐變生十載<lb/>
後我時避兵方北走通家弋宋共有無行軰許之<lb/>
爲老友晉州一書君肯来握手大笑心顔開春風<lb/>
着人不覺醉快卷更湏三百杯鶴骨騫飛法當夀<lb/>
况是丹房藥鏡留心乆崑崙神泉蓡术芝乞與餘<lb/>
膏潤衰朽天府學士登瀛洲松頂仙人垂直鈎愛<lb/>
君直欲抵死留自言世事非所求千古黄金鑛中<lb/>
<pb n="KR4d0420_SBCK_005-21b"/>
淚不獨盧仝并馬異蘇州韋郎交分深香山白傳<lb/>
金玉音借渠兩詩冩我心相知非不多但苦心不<lb/>
同同心一人去坐覺長安空離愁何從生生從情<lb/>
愛中不見行路人拂䄂自西東汾流滔滔兮日千<lb/>
里青眼高歌吾老矣<hi>寳豊山中有庵羅寺唐佐嘗從程内翰天益問學於此</hi>
　　　　㳺㤗山<lb/>
㤗山天壤間屹如鬰蕭臺厥𥘉造化手辦此何雄<lb/>
哉天門一何高天險若可階積蘇與累塊分明見<lb/>
九垓扶揺九萬里未可誣齊諧秦皇憺威靈茂陵<lb/>
亦雄材翠華行不歸石壇滿蒼苔古今一俯仰感<lb/>
<pb n="KR4d0420_SBCK_005-22a"/>
極令人哀是時夏春交紅綠無邉涯竒探忘<hi>去声</hi>登<lb/>
頓意愜自遅囬惜無賞心人<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>然盡餘杯夜宿玉<lb/>
女祠崩奔湧雲雷山靈見光怪似喜詩人來鷄鳴<lb/>
登日觀四望無氛霍六龍出扶桑翻動青霞堆平<lb/>
生華嵩逰茲山未忘懷十年望齊魯登臨負吟鞵<lb/>
孤雲拂層崖青璧落落雲間開眼前有句道不得<lb/>
但覺胷次高崔嵬徂徠山頭喚李白吾欲從此觀<lb/>
蓬萊<lb/>
　　　　付阿耽誦<lb/>
昨得啇子書知有阿耽名今朝見阿耽驚喜喜復<lb/>
<pb n="KR4d0420_SBCK_005-22b"/>
驚廼翁雅望傾漢庭仕才千石埋九京我知渠孫<lb/>
不虚生虎穴生虎子堕地骨骼成舉頭爲城尾爲<lb/>
旌㡬人雄猛得寕馨繡衣青春佳御史路人望見<lb/>
行且止老夫從旁當說似前日晦道堂前小皃子<lb/>
雷動風行自應耳藜藿不来今其始<lb/>
遺山先生文集卷第五<lb/>
<pb n="KR4d0420_SBCK_005-23a"/>
</p>
<p>
</p>
  </div>
</body>
</text>
</TEI>
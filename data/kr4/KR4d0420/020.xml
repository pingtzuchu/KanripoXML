<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0420_SBCK_020-1a"/>
遺山先生文集卷第二十<lb/>
　碑銘表誌碣<lb/>
　　　　順安縣令趙公墓碑<lb/>
公諱雄飛字真卿姓趙氏世爲博之髙唐人曽大<lb/>
父某大父極皆潜徳不耀郷里以善人稱之父忠<lb/>
信資禀通悟喜接近儒士及公生愛其風骨有起<lb/>
家之望正隆末㓂盗蠭起公方在襁褓舉家藏匿<lb/>
林莾間懼爲盗所迹祝兒勿啼啼則累我竟以不<lb/>
啼免難宗黨異焉童丱入學記誦出佗兒上稍從<lb/>
郷先生受賦業未三十四赴殿廷擢承安二年乙科<lb/>
<pb n="KR4d0420_SBCK_020-1b"/>
釋褐長垣主簿縣瀕大河時新𬒳水害廬舎漂没<lb/>
城壁頽圯公日以捄災爲事公𪠘巳毀僑寓編民<lb/>
家上漏下濕若不可一日居者公㤗然安之而不<lb/>
以煩民也𥘉水壞廟學先聖十哲塐像遷開封縣<lb/>
之青岡安集稍定首建新學躬率吏民迎奉以歸<lb/>
其審於先後緩急類如此縣民佃鎮防軍田既淤<lb/>
墊有未嘗投種者營卒恃勢徴租不少貸民無所<lb/>
於訴任其凌轢有奪之牛者公捕繫之白按察司<lb/>
嚴督主兵者視實種畆如千收入幾何輸之詬租<lb/>
者不得逞佃户以安流散來歸者十倍其𥘉士子<lb/>
<pb n="KR4d0420_SBCK_020-2a"/>
即廟學植碑頌之再任南樂簿適令闕公攝縣務<lb/>
南樂劇邑民頑事殷号爲難理署事之𥘉有惡子<lb/>
号舍五十者以公書生易之詣縣廷自陳云民以<lb/>
受杖自拌敢以献公諭之曰國法加有罪者汝無<lb/>
罪杖之何名惡子又謂公爲懦也乃公爲横恣無<lb/>
所顧籍不數日以故毆被訟公械之市三日切責<lb/>
之科决無所増而其受痛至移晷之乆惡子慚恨<lb/>
自斂迄終更境内兇狡無復犯者躬教諸子學不<lb/>
聽外出毎患經史不備妨於指授或言文士李夏<lb/>
卿家文籍甚富假借用之宜無不從公曰夏卿藏書<lb/>
<pb n="KR4d0420_SBCK_020-2b"/>
我寕不知然渠家闔縣首户予雖曽同塲屋今部<lb/>
民矣與之交通可乎是後邑子有来請益者亦謝<lb/>
遣之識者以爲治官有業與農功亡異農夫嘘牛<lb/>
曝背寒耕熱耘知有盡地利而已終不以逢年爲<lb/>
幸也惟其治田不鹵莾故田亦不鹵莾報之公早<lb/>
有時譽聞老師宿學論議爲多纔佐二縣仕之初<lb/>
筵乃能以任重道逺自力若将死而後巳者其弘<lb/>
毅爲可見矣卒之吏畏而愛民愛而畏藹然有良<lb/>
吏之風猶之於農其不以逢年爲幸者歟秩滿遷<lb/>
懿州順安令挈家北赴過廣寕愛其山水清羙且<lb/>
<pb n="KR4d0420_SBCK_020-3a"/>
去瓜時尚早也姑留寓焉不幸遘疾以㤗和四年<lb/>
十二月之八日春秋四十有七終於寓舍積官至<lb/>
某郎娶觧氏習於儒素之訓二女姪恩過所生拊<lb/>
孤者以爲難能後公二年卒子男四人長曰安上<lb/>
𥘉應進士舉晚乃學道次安常早卒次安世貞祐<lb/>
二年詞賦進士無愧先逹而能謙嘿自将正大中<lb/>
臺省交薦拜監察御史時論以剛柔適中歸之北<lb/>
渡後破召授參議京兆宣撫使司事改佐河平軍<lb/>
儲次安國以䕃補監涇陽税司卒女三人長適鄢<lb/>
陵醋務監馮鵬舉次未笄而夭男孫四人曰遹餘<lb/>
<pb n="KR4d0420_SBCK_020-3b"/>
早卒安世既通貴得贈公中大夫輕車都尉天水<lb/>
郡開國伯夫人天水郡太君𥘉廣寕受兵安上等<lb/>
﨑嶇百死中扶護東還藁葬於縣北大李荘之某<lb/>
原是後伯仲季偕没獨安世流寓河南汴梁既下<lb/>
猶復旅食異縣蓋四十年後始用今年七月日改<lb/>
小舉公洎夫人之柩祔於先塋之次禮也安世既<lb/>
㐮事訪某於鎮陽涕泗百拜請曰先大夫之葬棺<lb/>
椁衣衾不能無悔顧已無及矣今墓巳樹木寂<lb/>
無旌紀其何以贖有而不彰之罪乎髙聘君哀安<lb/>
世不天既銘誌石矣聞之諸公謂吾子紀述國来<lb/>
<pb n="KR4d0420_SBCK_020-4a"/>
名卿賢大夫言行以傅不杇不勝區區之情敢以<lb/>
墓碑爲託某再拜曰固所願也乃爲之銘曰<lb/>
　受質堅白無磷緇持心權衡平設施古難其人<lb/>
　公如斯行可士矩政吏師百未一試遽奪之彼<lb/>
　囂耋老誰所資碑石有銘無媿辭罔羅放失㑹<lb/>
　有時幽光發越兮神匪私<lb/>
　　　　資善大夫吏部尚書張公神道碑銘<lb/>
　　　　并引<lb/>
歳乙巳二月十有九日甲申葬我吏部尚書張公<lb/>
於輔岩縣將相郷新安里東南原之新塋禮也孤<lb/>
<pb n="KR4d0420_SBCK_020-4b"/>
子知剛涕泗謂某言先公之葬永年王磐状其行<lb/>
東明王鶚誌其墓既卒事矣神道有碑碑當有銘<lb/>
州里大夫士屬筆於子敢百拜以請某以爲自貞<lb/>
祐南駕初設大司農分領地官之政而假之以部<lb/>
使者之任以勸耕稼以平賦役以督堕窳以紏姦<lb/>
慝内振外肅百廢具舉傾朝復支公以碩材雅望<lb/>
首膺是選始貳其長終㧾其務剛稜之所摧折深<lb/>
識之所奨拔材量之所興造利澤之所惠養閭閻<lb/>
細民亦皆飽聞而猒道之至於論列上前謂國家<lb/>
兵力非前日之比以守則有餘以戰則不足大敵<lb/>
<pb n="KR4d0420_SBCK_020-5a"/>
在此何暇逺事江淮又五代以来都汴梁非用武<lb/>
之國特恃大河爲固耳然唐取梁遼取晉國朝取<lb/>
宋河其果足恃乎関中有金城天府之險按秦之<lb/>
舊進可以圖恢復而退不失其爲自疆不都関中<lb/>
則猶當駐蹕河朔繫海内之心故莫若都河中河<lb/>
中中夏腹心負背全秦揔制三鎮屯軍中條之麓<lb/>
建行臺河南根本既彊國勢乃張今不都關中而<lb/>
又弃河中不知他日汴梁孰爲國家守者凡此三<lb/>
者我天下大計繫於危急存亡者爲甚切公發先事<lb/>
之機篤詭辭之義故雖同列或不得與知史筆散<lb/>
<pb n="KR4d0420_SBCK_020-5b"/>
亡故老垂盡不著之金石以示永乆後世徵廢興<lb/>
論成敗殆将有秦無人之嘆竊爲宗國羞之是以<lb/>
慨然論次之而不敢辭公諱某字公理世爲蕩隂<lb/>
陽邑里人曾大父某妣石氏大父某贈正奉大夫<lb/>
清河郡伯妣尚氏追封清河郡太君考某累贈資<lb/>
善大夫清河郡侯妣李氏清河郡太夫人公㓜頴<lb/>
悟六歳知讀書十二能背誦五經二十八登㤗和<lb/>
二年詞賦進士第釋褐徐州録事判官丁資善君<lb/>
憂服除調許州郾城主簿縣有逋賦二十万配之<lb/>
平民公白按察司悉除之民力以紓再調壽張主<lb/>
<pb n="KR4d0420_SBCK_020-6a"/>
簿時北鄙用兵科役無適從公差次物力爲鼠尾<lb/>
簿按而用之保社有号引散户有由帖褐牓於通<lb/>
衢喻民以所當出交舉互見同出一手吏不得因<lb/>
縁爲姦自是爲縣者皆取法焉縣境多營屯世襲<lb/>
官主兵挾勢横恣令佐莫敢與之抗兵人歐縣民<lb/>
民訴之縣縣不决申送軍中謂之就被論官司民<lb/>
大苦之一日閽者告百夫長夜破門鑰狹兩伎以<lb/>
出公謂夜破門鑰盗也遣吏捕還榜掠至百數且<lb/>
祴繫之明日千夫長與其属哀請不巳約此後不<lb/>
復犯平民乃釋之訖公任終更無一人敢橫者調<lb/>
<pb n="KR4d0420_SBCK_020-6b"/>
林慮令貞祐𥘉辟舉法行除糓熟令未機改丞豪<lb/>
右歛迹御史行縣吏抱官文書候檢覆御史先知<lb/>
公麾吏去曰張君治縣尚有未盡耶召爲尚書省<lb/>
今史穀熟民千數詣闕乞留平章政事濮王以聞<lb/>
徳陵欲賜可宰相髙琪以朝省尤湏得人爲<lb/>
奏詔以㫖喻民民乃歸轉知管差除房俄提控吏<lb/>
部銓選選法積弊公爲之更定周宻備具迄正大<lb/>
末仍遵用之興定三年超陜西東路轉運副使宰<lb/>
相莘公行臺關中辟公爲左右司郎中時臺務填<lb/>
委日不暇給公所以䖏之者常若有餘朝譽歸焉<lb/>
<pb n="KR4d0420_SBCK_020-7a"/>
汾晉䧟沒公建言河東郡縣業巳爲敵有誠能就<lb/>
所存官属選有才望如郭文振胡天作張開之等<lb/>
略依古制封建之使自爲戰守計亦國家禦敵之大<lb/>
計也是後益封九公蓋自公發之尋以母老丐歸<lb/>
飬卜居渭南五年関中受兵公避地華州之南山<lb/>
行臺檄公爲沿山軍馬都提控不給一卒聴自招<lb/>
募公移檄諸縣得民兵五千他州盗賊徧野惟公<lb/>
号令所及帖然如平時路有遺物亦無敢拾也明<lb/>
年敵退辭軍務京兆取公所練卒隷帳下皆倚爲<lb/>
選鋒是秋兵復至行臺檄公以前職保箭谷砦兵<lb/>
<pb n="KR4d0420_SBCK_020-7b"/>
仗噐用取呉倉卒敵人来攻公奨厲士衆親當矢<lb/>
石比歳終潼関迄鳯翔山六十餘柵相繼䧟沒獨<lb/>
箭谷保完老㓜頼公以全者三十万人元光二年<lb/>
詔復河中行臺驛召公詣軍前行尚書省六部事<lb/>
兵亂之後百姓逃匿山谷無以供餽饟公躬歴山<lb/>
谷延見父老喻以朝廷用兵之意勸出所有以佐<lb/>
軍辭情感激人樂爲用迄河中之復軍食不乏公<lb/>
之力爲多行臺以樊澤籍阿外留屯阿外土人取<lb/>
城日嘗爲内應恃其功輕客軍軍分兩黨故二帥<lb/>
亦不相能行臺憂之奏公爲帥府經歷官公至曉<lb/>
<pb n="KR4d0420_SBCK_020-8a"/>
樊籍以大義且告之㢘藺之事二帥佩眼公言更<lb/>
爲朝睦城乆䧟而復帥府以威刑刼之用法殊慘<lb/>
新民重足而立公爲言國有常憲何至如此凡科<lb/>
禁過甚者悉除去之民大感悦如受更生之賜正<lb/>
大元年公被召兵民惜公之去戀戀不忍訣老㓜<lb/>
遮道馬爲之不前至流涕相唁云張使君去吾属<lb/>
能乆於此乎及入見授京東路司農少卿緫二路<lb/>
事都水使者冐河禁貿易曹單間致貲鉅万且虚<lb/>
增兵籍盗取縣官錢米賂遺權貴公爲不道連章<lb/>
發其姦卒廢爲民士論快之伊陽民楊鐸郾城猾<lb/>
<pb n="KR4d0420_SBCK_020-8b"/>
吏韓祖謙舞陽捕盜提控劉汝楫以殺人繫獄法<lb/>
官納賂宿留不爲决以俟末减公㢘得之嘆曰若<lb/>
輩漏網則千金之子果不死於市矣乃奏其罪竟<lb/>
致法右司郎中平陽公府騎兵十餘人以事至葛<lb/>
伯砦兇卒髙敏輩利其鞍馬衣仗掩殺之誑招撫<lb/>
使髙倫謂是敵兵之偵伺者倫不知其詐以殺聞<lb/>
官後事敗指倫爲首謀倫迫於箠楚自誣伏家人<lb/>
訟其冤尚書省付有司諦審之倫無異辭家人復<lb/>
抱登聞院鼓以訴有司再評倫自伏如𥘉獄将决<lb/>
公終以爲疑及奏上問公公奏言倫雖自欵伏而<lb/>
<pb n="KR4d0420_SBCK_020-9a"/>
其家訴敏輩殺人之日倫適飲酒河南迨報至始<lb/>
北歸以次第推倫何得爲首惡罪疑惟䡖忠厚之<lb/>
至且歲早己乆願緩倫死以察天意上亦以爲然<lb/>
遣中使赦倫省中械破而雨大作中使還奏容服<lb/>
霑湿上爲之喜見顔間同判睦親府事殿前都點<lb/>
檢撒合輦上所倚信聲勢熖熖權過将相其娣妙<lb/>
淵爲女官依託營建挾勢歛財以侵愁州縣至役<lb/>
衞士爲前導而以皇姑自名爲有司所劾上以弟<lb/>
故欲勿問公力辨以爲不可竟勒妙淵返𥘉服出<lb/>
撒合輦中京貞祐以後武臣以戰功徃徃至將帥<lb/>
<pb n="KR4d0420_SBCK_020-9b"/>
置貟既多而不相統欇公建言乞以都尉易将帥<lb/>
之號上從其計爲置建威折衝寕逺安平等十都<lb/>
尉各以勝兵万人配之超户部侍郎提控軍前行<lb/>
六部事四年丁太夫人憂甫卒哭特旨起復宰相<lb/>
奏擬公京南路司農卿上曰吾欲得張某朝夕相<lb/>
見勿令外補宰相以三路調度京南當什六司農<lb/>
寄託尤重欲暫輟之以徃耳上從之故有此授及<lb/>
陛辭上喻之曰乆知卿可大用所以授此者以卿<lb/>
能鎮静故耳公爲政内寛而外嚴雖急於督責官<lb/>
吏有犯未嘗輕肆斥逐如上意焉五年暨同官朝<lb/>
<pb n="KR4d0420_SBCK_020-10a"/>
京師上㢡諭良厚且詔劉大有輩當以張某矜<lb/>
式尋授户部侍郎踰月改刑部侍郎不十日又<lb/>
改陜西西路司農卿七年上念公乆外疊遣中使<lb/>
驛召之仍詔邠州帥護送諭以道路所從岀六月<lb/>
至京師授以右諌議大夫兼户部侍郎遂赴潼関<lb/>
軍明年正月軍潰於陽翟公間関至闕下爲上言<lb/>
平章政事百撒奸邪誤國雖巳遣逐而典刑未正<lb/>
無以服中外心樞宻副使合喜将軍中牟垂與恒<lb/>
山軍合而瞻望不進恒山用是失利合喜狼狽中<lb/>
盡失軍士乞斬之以謝天下上悟旋廢合喜爲<lb/>
<pb n="KR4d0420_SBCK_020-10b"/>
民十二月授吏部尚書車駕東狩慷慨請從行不<lb/>
許未㡬汴京送欵公柴車北歸結廬洹水之上不<lb/>
以世務縈懐左右圖書以亂思遺老而巳癸卯正<lb/>
月十有九日春秋六十有八終於所居累官資善<lb/>
大夫勲上護軍爵清河郡開國侯食邑千户實封<lb/>
百户娶同郡齊氏封清河郡夫人前公五月卒<lb/>
子男二人長知剛舉進士次知柔早卒孫一人延<lb/>
祖尚㓜公臨事有幹局自歴州縣即能敦風化立<lb/>
公道定契劵以睦兵民布恩信以息㓂<graphic n="KR1987" url="https://raw.githubusercontent.com/kanripo/KR-Gaiji/master/images/KR1987.png" mimeType="image/png"/>發奸賍<lb/>
以械府吏募疆悍以輟丁男此他人之所難能在<lb/>
<pb n="KR4d0420_SBCK_020-11a"/>
公特小者耳既爲朝廷所知爲郎官爲大農當官<lb/>
而行無毫末顧望義之所在必至而後已其於<lb/>
憂國愛君蓋不食息頃忘也居農司十年事以苟<lb/>
且爲耻所立條畫力省功倍無有能變易者在京<lb/>
南日課民區種栽地桑歲視成否若父兄之於子<lb/>
弟慰以農里之言而勉之公上之奉軍興之際簿<lb/>
領塡委米塩之鱗雜朱墨之紏紛先後緩急亦心<lb/>
計而手授之方其培植國夲經度邦賦丞掾細務<lb/>
宜不屑爲之然其克勤小物乃如此人謂公有不<lb/>
可曉者㢘介自持而噐量閱慱風岸峻整似不可<lb/>
<pb n="KR4d0420_SBCK_020-11b"/>
梯接而應於物者粹以温少長郷校而有素䆠之<lb/>
風從容儒雅而有應敵之略此言論事業之所以<lb/>
出人意表歟平生事親孝事長敬與人交死生禍<lb/>
福不少變冀禹錫李大節受知於公年少入仕踈<lb/>
於自檢坐爲文吏所䧟并不復用人知其冤而莫<lb/>
有爲辨之者公獨曰驥不以一蹷而廢千里况羙<lb/>
士乎言之宰相乞爲昭雪不報乃上書申理之二<lb/>
子竟得復叙後爲中朝名勝士論以公爲知人所<lb/>
著詩文箋奏簡重典雅稱其爲人爲集若干卷藏<lb/>
於家嘗論公大夫士仕於中國全盛時立功立事易於取<lb/>
<pb n="KR4d0420_SBCK_020-12a"/>
稱故太定明昌間多名臣天下士固不可盡誣設<lb/>
使易全盛而爲季末起坐嘯而應急遽是猶拯溺<lb/>
以規行之雅而料敵以清談之誤吾恐黄相國之<lb/>
功名减於頴川治㝡之日矣古有之亂則智士馳<lb/>
騖而不足治則中材髙枕而有餘信斯言也兹世<lb/>
之士其無幸歟銘曰<lb/>
　農政名卿臺務望郎職思其憂公極所長南駕<lb/>
　而都百壘爲防乃積乃倉暨彼褁糧百冗坌來<lb/>
　倚公設張嗷嗷創罷望我小康捄寒袴𥜗療飢<lb/>
　膏梁愛育本基繋公慈祥孰求豫章公材明堂<lb/>
<pb n="KR4d0420_SBCK_020-12b"/>
　孰濟巨川公任舟<graphic n="KR3237" url="https://raw.githubusercontent.com/kanripo/KR-Gaiji/master/images/KR3237.png" mimeType="image/png"/>盗販黥髠龍起雲<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>何儷<lb/>
　景同翻而不於興王相古先民繋於苞桑豈無<lb/>
　興邦之言天乆矣其廢啇屹頽波之砥柱又安<lb/>
　得遡橫貴而獨障文武備具之謂成夙夜匪懈<lb/>
　之謂荘克勤小物之謂敏不畏疆禦之謂剛公<lb/>
是所存奚必太常欝欝佳城維公之藏勒我銘<lb/>
　詩發其幽光千秋兮万古耿故國兮難忘<lb/>
　　　　通奉大夫鈞州刺史行尚書省叅議張<lb/>
　　　　君神道碑銘<hi>并引</hi>
保静一軍北當沂海滕兖濟單之衝南控淮楚重<lb/>
<pb n="KR4d0420_SBCK_020-13a"/>
兵之所宿大河而南㝡爲重鎮興定二年詔以元<lb/>
帥右都監尅石烈志開府此州不終歳復有㧾統<lb/>
東道諸帥之命志由親衞起身以小字牙吾塔行<lb/>
宋人訛傳又以盧國瑞目之其所統兵屯戍之外<lb/>
隷帳下者歩五千騎二千而已爲人強悍鷙猛操<lb/>
縱叵測用兵知變化徃徃闇與古合自二年泗州<lb/>
乗勝席卷之後靈壁土山龜山蒙城五河九岡前<lb/>
後殺獲莫可勝計先聲所及宋人為之膽落兩淮<lb/>
之間名姓可以止啼署字可以怖瘧勲伐旣髙知<lb/>
朝議倚以爲重乃髙自標置日有䟦扈之漸朝廷<lb/>
<pb n="KR4d0420_SBCK_020-13b"/>
亦無如之何使者䘖王命或被省檄計事東方凛<lb/>
凛危懼如遇大敵應對之際横𬒳陵轢殆一食頃<lb/>
不可與居而君乃以幕属與之從事者十有三年<lb/>
計舉世敢與之抗者唯君一人君始以諸生仕臺<lb/>
閣衣冠顔貌見者以爲懦而不武志𥘉亦甚易之<lb/>
及與之議軍務凡獨任胷臆妄有執持君必為之<lb/>
委曲開諭不動聲氣獷悍化而柔良既乆乃更親<lb/>
爱外有手足之託而内有骨肉之義志雖髙亢偃<lb/>
蹇卒能免於顛㓕之禍者君之力爲多蘧伯玉為<lb/>
顔闔說養虎人以爲荘周氏之寓言以君之事觀<lb/>
<pb n="KR4d0420_SBCK_020-14a"/>
之世乃真有飬虎者至於時其飽饑逹其怒心虎<lb/>
之與人異類而媚信斯言也君其有道者與君諱<lb/>
汝翼字李雲族張氏世爲河内人曽王父甲王父<lb/>
琳皆隱德弗耀父郁字文甫章宗明昌𥘉詔州里<lb/>
舉才能德行之士自河中教授曲沃主簿遷狄道<lb/>
令後用君貴累贈通奉大夫清河郡侯母馬氏清<lb/>
河郡太夫人君其第四子也天資頴悟童丱中以<lb/>
善属句稱弱冠擢㤗和三年經義進士第釋褐河<lb/>
陽簿丁外艱服除調猒次丞復以内艱去職衞紹<lb/>
王崇慶二年任西寕主簿西寕近接夏境頻𬒳侵<lb/>
<pb n="KR4d0420_SBCK_020-14b"/>
刼君問民所疾苦政從寛簡民甚安之宣宗貞祐<lb/>
二年夏㓂来攻縣中兵力單寡城爲所䧟君乗亂<lb/>
而出有司以不守議罪父老詣州稱枉遂獲申明<lb/>
四年召爲尚書省令史興定二年考滿授同知泗<lb/>
州防禦使事軍前行户工部事俄改行部爲規措<lb/>
所就充規措使州将移刺羊哥以宋兵脆弱不足<lb/>
爲慮日與将佐燕飲君獨不預五年正月宋人乗<lb/>
不備取西城遂據之時君與羊歌在東城羊哥聞<lb/>
變計無所出謀弃城而遁君戒廐吏毋敢給州将<lb/>
馬且躬自廵城衆頼以安已而保静軍来援碭山<lb/>
<pb n="KR4d0420_SBCK_020-15a"/>
従宜張惠出莾宋兵乃弃城而遁州人徳君爲立<lb/>
生祠尋改靈壁軍前規措使充便宜揔帥府經歷<lb/>
官元光元年改充唐鄧𥙿帥府經歴官保静失君<lb/>
軍事廢不治志凡七上奏乃聴君還旦擢拜祕書<lb/>
少監兼行户部郎中二年邳州從宜納合六哥劫<lb/>
殺行省事忙古剛以州降宋詔揔府率東方兵攻<lb/>
取之檄城中兵民有能誅六哥反正者官賞有差<lb/>
脅從之人一切勿問攻數十日軍士死傷甚衆而<lb/>
城中無應者又數日宋禆将髙顯梟六哥首来降<lb/>
而餘黨堅守如故志與朝官之在軍中者怒曰此<lb/>
<pb n="KR4d0420_SBCK_020-15b"/>
州從賊叛國賊既死自當開門納軍然且旅拒如<lb/>
此不盡阬之何以示威君進曰平民從叛夲非獲<lb/>
巳竟有何罪况嘗許首惡之外不戮一人心欲阬<lb/>
之朝廷将不以爲失信乎若重以㤙詔開示出三<lb/>
日不降某請身任其責志以下皆是其言射書敦<lb/>
諭州人知禍福所在祖繼出降爾後竟無一人𬒳<lb/>
詿誤者詔書褒羙遷同知保静軍節度使事哀宗<lb/>
正大五年志移鎮関陜時関中游騎充斥老㓜扣<lb/>
関者亡慮數十万志以関東人心易揺重爲避兵<lb/>
者所警則或有意外之變欲禀命于朝然後納之<lb/>
<pb n="KR4d0420_SBCK_020-16a"/>
君進曰陜西老㓜投死無所獨以関東爲生路今<lb/>
坐視不救任爲兵人所魚肉豈朝廷倚公存活生<lb/>
靈之意乎志曰不然敵人百計窺關無從而入間<lb/>
有挾詐雜老㓜而東者誰當任之吾所以待朝命<lb/>
者不過三二日命即下禀而後行蓋未晚也君復<lb/>
進曰帥府設經歴官主帥所行得預啇略帥若專<lb/>
輙而參佐曲意從之設此官焉用假有挾詐而東<lb/>
爲意外之變者某以百口保之志不能奪即命開<lb/>
關西民由是免禍中使者以聞詔諭之云牙吾塔<lb/>
資性素剛非卿不能勸導卿爲參佐而主張大事<lb/>
<pb n="KR4d0420_SBCK_020-16b"/>
如此朕甚嘉之當益盡乃心勉建功業朕不汝忘<lb/>
也搃府軍還鎮改遥領同知鎮南軍節度使事七<lb/>
年志行尚書省事於陜西君以目疾求解留居歸<lb/>
徳天興元年歸徳受兵㧾帥赤盞元凱起爲經歴<lb/>
官明年春正月車駕幸歸德改吏剖郎中經歷如<lb/>
故未㡬徐州帥樂安郡王王徳全不禀朝命授君<lb/>
户工部侍郎充徐州帥府叅議官且諭之曰卿昔<lb/>
佐牙吾塔甚有能名今知王徳全與卿有連屈卿<lb/>
徃佐之徳全雖鄙野亦當從卿言無貽朕東頋之<lb/>
憂也及尚書左丞完顔仲徳以䇿誅徳全乃用便<lb/>
<pb n="KR4d0420_SBCK_020-17a"/>
宜授君行省叅議兼同知武寕軍節度使事遥領<lb/>
鈞州刺史進階通奉大夫冬十月州爲沛縣人鹿<lb/>
琮所破擁官吏北渡君用憂憤感疾以明年甲午<lb/>
春二月之十七日春秋六十卒於沛之旅舎翌日<lb/>
蒿殯於歌風䑓之下後十有三年孤子翔等舉君<lb/>
旅櫬歸祔於山陽南徐澗之先塋禮也君娶朱氏<lb/>
河北西路塩鐡判官汴梁名進士文伯之女弟封<lb/>
清河郡夫人前公七年卒子男二人長曰翔武義<lb/>
将軍遥領鄭州防禦判官次曰浚武義将軍遥領<lb/>
河内縣令女一人適汴京東水門副使邉汝礪男<lb/>
<pb n="KR4d0420_SBCK_020-17b"/>
孫二人長曰奉世次曰延世女孫一人㓜在室壬<lb/>
子冬十月翔浚奉京東行省貟外郎王君禧伯所<lb/>
譔家傳以神道碑銘爲請三請益堅某不得以不<lb/>
敏辭乃爲論次之君向多可稱弗著著所以活万<lb/>
人者其銘曰<lb/>
　柏松青青風水攸寕張君之阡樂石有銘偘偘<lb/>
唯君仁信篤誠一說解紛千室更生舞雩之春<lb/>
　風潤物無聲有簫韶之克諧無水火之必争彼<lb/>
舉頭而城颺尾而旌方弭耳而帖伏何磔裂之<lb/>
敢萌有方無方孰爲權衡使存諸巳者而未之<lb/>
<pb n="KR4d0420_SBCK_020-18a"/>
　定奚暇及於暴人之所行惟天下之至柔馳騁天<lb/>
　下之至剛吾然後知黄老家之言爲有徴<lb/>
　　　資善大夫集慶軍節度使蒲察公神道碑<lb/>
　　　銘<hi>并引</hi>
公諱元衡字君平姓蒲察氏以小字某行世爲某<lb/>
路貴族國初遷種人屯戍中州遂爲真定人祖諱<lb/>
昔　乃贈鎮國上将軍考諱福山親衞出身官鎮<lb/>
國上将軍臨洮路康樂知寨公則康樂之弟子也<lb/>
康樂愛公風骨不凡度能起家使應童子舉年十<lb/>
一登科移籍大學弱冠擢㤗和三年䇿論進士第<lb/>
<pb n="KR4d0420_SBCK_020-18b"/>
釋褐永年縣丞繼歴三縣佐皆有能名召爲左三<lb/>
部檢法司正公資禀仁厚臨政本於惠飬不以鞭<lb/>
箠立威及居議獄之地忠愛欵曲末减者爲多法<lb/>
家稱焉貞祐初從狩汴都拜監察御史累遷左司<lb/>
諌朝廷知公蓋将大用矣未㡬授慶陽府治中權<lb/>
府事部民妻有與外人私者民捕獲之手刃其妻<lb/>
詣官自陳公釋而不問一時能官者以知義許之<lb/>
入爲刑部郎中正大二年𬒳詔審理冤獄時所在<lb/>
獄犴填滿官吏習於柄臣弄威之後知有無辜而<lb/>
彼繫者亦莫敢言公徧歴郡邑躬自臨問非情有<lb/>
<pb n="KR4d0420_SBCK_020-19a"/>
不可耐者一切以詔㫖出之所活不啻千人四<lb/>
年遷户部侍郎詔以鄭州軍卒謀反命與防禦使<lb/>
臨淄郡王張惠鞠之辭連二偏将一遥領陳州防<lb/>
禦使王一息州刺史李公以理諭卒言汝以小怨<lb/>
置人造逆之地就使人詿誤而死能代汝否神理<lb/>
不可誣冤報何時而已耶卒感悟盡吐情寶公以<lb/>
聞二人得不坐五年授京西路大司農卿兼采訪<lb/>
提舉刑獄事公老於從政仁信愈篤不動声氣而<lb/>
感惠並舉公議藹然有公輔之望七年改集慶軍<lb/>
節度使毫州管内觀察使未赴遘疾以某年月日<lb/>
<pb n="KR4d0420_SBCK_020-19b"/>
春秋五十有二薨於私第之正寝去河南破不一<lb/>
年耳積官資善大夫彭城郡開國侯夫人王氏燕<lb/>
郡大族封彭城郡侯夫人家致整㓗有内助之功<lb/>
中耒歸之年七十二後公二十年而卒子男一人<lb/>
桓端護衞懷逺大将軍男孫二人榮祖慶祖皆尚<lb/>
㓜桓端以某年月日舉公之柩葬於某所之先塋<lb/>
夫人祔焉既葬之㡬年某過東平恒端以碑銘爲<lb/>
請平時以公恂恂退譲不爲鍜錬之風所移嘗嚮<lb/>
慕之故不復以固陋辭乃爲銘曰<lb/>
　廷平之于大理之徐議獄闊䟽至可以漏吞舟<lb/>
<pb n="KR4d0420_SBCK_020-20a"/>
　之魚于嗟公乎其斯人之徒歟大安權移變亂<lb/>
　維𥘉傳翼虎臣恣爲誅鉏一羽死而一虎出封豕<lb/>
　與俱公適其時職司刑書乗御史騘登使者車<lb/>
　悃愊無譁閑雅甚都周旋於柱後惠文之間温<lb/>
　其褐寛之儒平反㡬何月計有餘方血肉狼籍<lb/>
　而有治古之騶虞禍慘河隂或僇或俘不爲國<lb/>
　殤即亡國之大夫天獨厚公得歸公于黄壚湯<lb/>
　旱焚如一溉者後枯孰乗孰除吾知神理之不<lb/>
　誣于嗟公乎<lb/>
　　　　資善大夫武寕軍節度使夾谷公神道<lb/>
<pb n="KR4d0420_SBCK_020-20b"/>
　　　　碑銘<lb/>
貞佑初大駕南廵公以省掾扈行事出倉卒乃留<lb/>
㓜子今先鋒使斜烈於平州之撫寕朔南分裂父<lb/>
子相失者餘二十年先鋒既長立能自奮發立功<lb/>
名仕䆠貴顯歲癸巳汴梁下乃奉　朝命迎公<lb/>
北歸公巳老而身見代謝愴焉有去國之感頋瞻<lb/>
裴回不能自已生平植節堅苦食𬞞糒不猒既居<lb/>
民間倍自貶損先鋒有至性夫人殷氏尤盡婦道<lb/>
日具甘脆百方奉公而公所以白持者不少變一<lb/>
室蕭然使日夕裁足而巳人事餽餉瓜果菜茄之細<lb/>
<pb n="KR4d0420_SBCK_020-21a"/>
亦峻拒而疾麾之如御史執法之在前後惟恐其<lb/>
汚己也時貴慕公名有謁見者敕外白不得通曰<lb/>
我亡國之大夫耳尚何言哉初自聊城居宣德惟<lb/>
渾源魏内翰邦彦以簡重得登公門與之考論文<lb/>
藝自餘雖鄰舎有不得見其面者蓋嘗論公君臣<lb/>
之義於名教爲尤重名教者天地之大經而古今<lb/>
之恒典惟天下之至誠爲能守故人臣之於君者<lb/>
有天道焉有父道焉大分一正義均同體吉㐫禍<lb/>
福不以回其慮廢興存亡不以奪其節任重道逺<lb/>
死而後巳猶之父有罔極之慕而天無可逃之理<lb/>
<pb n="KR4d0420_SBCK_020-21b"/>
㣲子之過舊都包胥之哭秦廷王蠋布衣義不北<lb/>
面於燕樂毅終其身不敢謀趙之徒隷非誠何以<lb/>
當之是故誠之所在即名教之所在有不期合而<lb/>
合焉者語有之善人吾不得而見之矣得見有恒<lb/>
者斯可矣居今之時行古之道若公者吾不知其<lb/>
去古人爲逺近然則不以名教處之其可乎公諱<lb/>
土刺字大用姓夾谷氏世爲合懶路人曽大父息<lb/>
虎起天㑹初嘗以王爵握兵柄史諜載其功詳矣<lb/>
大父僕干驃騎尉上将軍娶完顔氏父阿海驃騎<lb/>
尉上将軍澄州刺史娶阿勒根氏贈金源郡夫人<lb/>
<pb n="KR4d0420_SBCK_020-22a"/>
生五子公其第二子也弱冠始知讀書三舉䇿論<lb/>
進士以㤗和三年登科歴撫寧海濵簿貞祐初𬒳<lb/>
召道出平州平州適被兵州将請公充軍中彈壓<lb/>
以功陞一階入𥙷省掾終更除武寜軍節度副使<lb/>
五年用樞蜜院薦充京東緫帥府經歴司主帥牙<lb/>
古大資驁狠恃功自髙奴視叅佐徃徃置之死地<lb/>
從事輩畏之惟意所嚮噤不出一語公直前徑行<lb/>
無所頋籍論事之際極所欲言者而止少不見聴<lb/>
則移疾不爲岀帥悔悟或詣公謝之其秉志抗<lb/>
直如此興定𥘉宋人歩騎数萬侵泗州聲勢甚張<lb/>
<pb n="KR4d0420_SBCK_020-22b"/>
公爲畫䇿潜軍趍靈壁出其不意殺獲甚衆以功<lb/>
遷兩階四年召爲户部貟外郎轉刑部尋遷郎中<lb/>
元光𥘉設三路司農分治户部以公剛稜疾惡材<lb/>
任刺舉授京南路少卿兼郎中未㡬以穪職聞是<lb/>
後公雖改他官言政者猶以少卿名之正大𥘉擢<lb/>
𥙿州刺史改睢州是歲大蝗公境獨無有秋旱甚<lb/>
禱之而雨識者以爲善政之報三年召爲户部郎<lb/>
中𥘉置申州輟公爲刺史明年城洛陽授同知中<lb/>
亰留守兼同知金昌府事留守移刺瑗雅敬公事<lb/>
無巨細諮之而後行俄改汝州防禦使洛陽之民惜<lb/>
<pb n="KR4d0420_SBCK_020-23a"/>
公之行祖道填咽度旬日不得發公以形迹自嫌<lb/>
竟由他路而去未經歲改陳州公老於從政先声<lb/>
所暨有識相賀州有東平宣銳軍餘百輩率以戰<lb/>
功得官有至四品者恃勢作威備極㓙悍前後不<lb/>
能制一葛知府者尤不法公捕得之檄送本管一<lb/>
郡帖然考城胥史所聚結黨爲社有大刀之目把<lb/>
持令佐連起詔獄細民雖𬒳侵愁而無所於訴公<lb/>
籍其姓名置之㕔事自是無一人敢犯者尋上章<lb/>
請老御史張特立樂夔上書言陳州防禦使土刺<lb/>
剛直㢘介有古良吏之風今雖年及其黽勉王事<lb/>
<pb n="KR4d0420_SBCK_020-23b"/>
強仕之人有不能及者比聞以例告老而有司亦<lb/>
以例許之貪賢之道誠有所未盡特望重加拔擢<lb/>
以觀自竭之效書奏落致仕超授同知開封府事<lb/>
明昌以来鎬厲王衞紹王族属皆終身禁錮男女<lb/>
幽閉絶婚嫁之望公建言二宅僇辱既乆賤同匹<lb/>
庻就有詭謀誰與同惡宜釋其宿怨弘以大度使<lb/>
之各就人道遂生化之性夫國君不可以讐匹夫<lb/>
讐之則通國皆懼匹夫且然况骨肉乎語雖不即<lb/>
從其後天興𥘉元之赦皆聽自便蓋自公發之云<lb/>
六年授武寕軍節度使徐州管内觀察使兼提舉<lb/>
<pb n="KR4d0420_SBCK_020-24a"/>
河防使詔㫖褒諭道所以遷擢之故且命乗傳赴<lb/>
鎮桃園行樞宻院事幹魯倉官王邦昌嚢槖爲姦<lb/>
盗官糧二万斛公按問得實悉從徴理轉漕爲之<lb/>
少寛踰年竟以衰病不任得請北渡後五年以戊<lb/>
戌年二月晦春秋七十有三終於家積官資善大<lb/>
夫金源郡開國侯殁後三日權殯宣徳州東南天<lb/>
王寺壬寅三月壬申奉公之柩葬於永興縣王家<lb/>
堡之西北原從弟平章政事華國公畢蘭岀及其<lb/>
子奉職六十一皆葬墓次蓋子孫去先塋乆不能<lb/>
歸祔故改卜於此前夫人奥敦氏贈金源郡夫人<lb/>
<pb n="KR4d0420_SBCK_020-24b"/>
繼室蒲速烈氏亦封金源郡夫人子男三人德興<lb/>
輔國上将軍早卒次斜烈〇宣授先鋒使佩金符<lb/>
緫綂質子軍次万僧女一人嫁爲世襲官妻早卒<lb/>
男孫三人留住㧞突七十二女孫二人秦奴元奴<lb/>
皆尚㓜妷二人永喜輔國上将軍次中山皆弟明<lb/>
威将軍老哥之子妷孫二人阿憐壽童從孫一人<lb/>
八十二奉職之子從妷女一人平章公之女蓋公<lb/>
收飬之者将葬五路万户郝丑和尚以行状来請<lb/>
曰吾子徃在省寺宜知武寜之詳先鋒與我結弟昆<lb/>
之義公之葬猶葬吾父也幸辱以神道碑賜之予<lb/>
<pb n="KR4d0420_SBCK_020-25a"/>
素善郝侯義不可辭乃用所以知公者著之篇而<lb/>
系之以銘銘曰<lb/>
　清慎以自持介特而不詭随祖𬒳築室天實厚<lb/>
　其基温乎召杜之慈凛乎趙張之威民不忍忘<lb/>
　吏不敢欺真識㡬希頋以能官爲見知風雨如<lb/>
　晦鷄鳴有期滄海横流鰲足不欹幅巾布衣陋<lb/>
　巷棲遲吾寜汩濁流之泥吾寕啜餔餘之醨周<lb/>
　粟京坻采薇以療飢尚友千載匪義迹其焉追<lb/>
燕雲之郊丘壠纍纍使九原而可作非公吾誰<lb/>
與歸<lb/>
<pb n="KR4d0420_SBCK_020-25b"/>
</p>
<p>
遺山先生文集卷第二十<lb/>
<pb n="KR4d0420_SBCK_020-26a"/>
</p>
<p>
</p>
  </div>
</body>
</text>
</TEI>
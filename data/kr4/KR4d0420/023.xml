<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0420_SBCK_023-1a"/>
遺山先生文集卷第二十三<lb/>
　　碑銘表誌碣<lb/>
　　　　故河南路課稅所長官兼㢘訪使楊公<lb/>
　　　　神道之碑<lb/>
君諱奐字煥然姓楊氏乾之奉天人唐<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>國公之<lb/>
二十世孫也譜系之詳見君自叙載之先大夫墓<lb/>
銘兹得而畧之曽大父楙大父超道父振是爲蕭<lb/>
軒翁及上二世皆在野毋程嘗夢東南日光射其<lb/>
身旁一神人以筆授之已而君生蕭軒以爲文明<lb/>
之象就爲制名君甫勝衣嘗信口唱歌有紫陽閣<lb/>
<pb n="KR4d0420_SBCK_023-1b"/>
之語扣之不能荅也未冠夢㳺紫陽閣景趣甚異<lb/>
後因以自號年十一丁内艱哀毁如成人日𬞞食<lb/>
誦孝經爲課人以天至稱焉又五年州倅宗室永<lb/>
元謂翁曰若老矣守佐重以案牘相煩聞若有佳<lb/>
児姑𣣔試之即檄君爲倉興書時調度方殷君掌<lb/>
出納朱墨詳整訖歲終無圭撮之誤倅愛之謂他<lb/>
日當有望勸之宦學師郷先生呉榮叔指授未幾<lb/>
逈出倫軰賦業成即有聲埸屋間不三十三赴庭<lb/>
試興定辛巳以遺誤下第同舎盧長卿李欽若欽<lb/>
用昆季惜君連蹇勸試補臺掾臺掾要津仕子慕<lb/>
<pb n="KR4d0420_SBCK_023-2a"/>
羡而不能得者君荅書曰先夫人毎以作掾爲諱<lb/>
僕無所似肖不能顕親揚名敢貽下泉之憂乎正<lb/>
大初朝廷一新敝政求所以改弦更張者君慨然<lb/>
草萬言䇿詣闕将上之所親謂其指陳時病辭㫖<lb/>
剴切皆人所不敢言保爲當國者所沮忠信獲罪<lb/>
君何得焉君知直道不容浩然有歸志即日出國<lb/>
門而西教授卿里者五年嵗巳丑乾州請爲講議<lb/>
安撫司辟經歴官京兆行尚書省以便宜署君隴<lb/>
州經歴皆辭不就再以叅乾恒二州軍事親舊爲<lb/>
言世議廹隘不宜髙蹇自便始一應之庚寅京師<lb/>
<pb n="KR4d0420_SBCK_023-2b"/>
春試授舘左丞張公信甫之門張公嘗謂人曰諸<lb/>
孫得君主善老夫沾丐抑多矣癸巳汴梁䧟㣲服<lb/>
北渡羈孤流落人所不能堪君豦之自若也宼氏<lb/>
帥趙侯壽之延致君待之師友間㑹門生朱極自<lb/>
京師輦書至君得聚而讀之東平嚴公喜接寒素<lb/>
士子有不逺千里來見者嚴公乆聞君名数以行<lb/>
藏爲問而君終不一詣或問之故曰不招而徃禮<lb/>
歟且業已主趙侯矣将無以我爲二三乎戊戌<lb/>
天朝開舉選特詔宣徳課税使劉公用之試諸道<lb/>
進士君試東平兩中賦論第一劉公因委君考試<lb/>
<pb n="KR4d0420_SBCK_023-3a"/>
雲燕俄從監試官北上謁領中書省耶律公一見<lb/>
大䝉賞異力奏薦之<lb/>
宣授河南路徴收課税所長官兼㢘訪使<lb/>
陛辭之日言於中令公曰僕不敏誤蒙不次之用<lb/>
以書生而理財賦巳非所長又河南兵荒之後遺<lb/>
黎無幾烹鮮之喻正在今日急而擾之糜爛必矣<lb/>
願公假以歲月使得拊摩創罷以爲<lb/>
朝廷愛養基本萬一之助中令甚善之君𥘉莅政<lb/>
招致名勝如蒲隂禓正卿武功張君羙華隂王元<lb/>
禮下邽薛㣲之澠池翟致忠太原劉継先之等日<lb/>
<pb n="KR4d0420_SBCK_023-3b"/>
與商略條畫約束一以簡易爲事按行境内親問<lb/>
監務月課如干難易若何有循習舊例以増額爲<lb/>
言者君詞之曰剥下罔上若𣣔我爲之耶即減元<lb/>
額四之一公私便之官長所臨率有餽餉君一沏<lb/>
拒絶亦有𬒳刑責沒財物于官者不踰月政成官<lb/>
民以爲前乎此盖未有漕司惠吾属之如是也在<lb/>
官十年乃請老于燕之行臺以猶子元楨襲職壬<lb/>
子九月　王府驛召入関尋𬒳教叅議京兆宣撫<lb/>
司事累上書乃得請閒居郷郡築堂曰歸來爲佚<lb/>
老之所雖在病卧猶召子弟秀民與之酒諭之曰<lb/>
<pb n="KR4d0420_SBCK_023-4a"/>
吾郷宻邇豊鎬民俗敦朴児輦皆當孝弟力田以<lb/>
㢘慎自保毋習珥筆之陋以玷傷風化及病革䖏<lb/>
置後事明了如平時敕家人吾且死勿以二家齋<lb/>
醮貽識者笑遂引觴大噱望東南注香命門生員<lb/>
擇執筆留詩三章恬然而逝春秋七十實乙卯歲<lb/>
九月之一日也後五十七日葬於郡東南十里小<lb/>
劉里先塋之次夫人陳氏劉氏祔焉禮也君三娶<lb/>
呉氏子男四人保烜萬駒嵩山緱山皆早夭駒郎<lb/>
者在孕有異風骨不凡齠齓知讀書八九歳開君<lb/>
講授即通大義尋爲人講說十二以羸疾至于不<lb/>
<pb n="KR4d0420_SBCK_023-4b"/>
幸君䘮之盡然有童烏之感女四人長嫁郡人張<lb/>
箎次華隂王亨二㓜者在室初泰和大安間入仕<lb/>
者惟舉選爲貴科榮路所在人爭走之程文之外<lb/>
翰墨雜體悉指爲無用之技尤諱作詩謂其害賦<lb/>
律尤甚至於經爲通儒文爲名家不過翰苑六七<lb/>
公而巳君授學之後其自望者不碌碌舉業既成<lb/>
乃以餘力作爲詩文下筆即有可觀嘗撰扶風福<lb/>
嚴院碑宋内翰飛卿時宰髙陵見之竒其才期君<lb/>
以逺大與之書曰吾子資禀如此宜有以自愛得<lb/>
于彼而失于此非僕所敢知也君復之曰辱公特<lb/>
<pb n="KR4d0420_SBCK_023-5a"/>
逹之遇敢不以古道自期飛卿喜曰若如君言吾<lb/>
知韓歐之門世不乏人矣與定末関中地震乾守<lb/>
吕君子成徧禱祠廟請爲祝文凡二十有四首援<lb/>
筆立成文不加點在鄠下日中秋燕集一寓士忌<lb/>
君名諷諸生作詩請君屬和君被酒謂客曰𣣔觀<lb/>
詩者舉酒𣣔和以次唱韻意氣閑逸筆不停級長<lb/>
韻短章終夕成三十九首長安中目爲鄠郊即席<lb/>
倡和詩傳之性嗜讀書博覧強記務爲無所不闚<lb/>
真積力乆猶恐不及寒暑飢渇不以累其業也中<lb/>
歳之後目力差减猶能燈下閱蠅頭細字夜分不<lb/>
<pb n="KR4d0420_SBCK_023-5b"/>
罷作文剗刮塵爛創爲裁製以蹈襲剽竊爲恥其<lb/>
持論亦然觀刪集韓文及所著書爲可見矣禮部<lb/>
閑閑趙公平章政事蕭國侯公内翰馮公屏山李<lb/>
公皆折行位與相問遺御史劉公光輔編脩張公<lb/>
子中諸人與之年相若而敬君加等河朔士夫舊<lb/>
熟君名想聞風采又𬒳三接文衡有在所過求見<lb/>
者應接不睱其爲世所重如此暮年還秦中秦中<lb/>
百年以來號稱多士較其聲聞赫奕聳動一世盖<lb/>
未有出其右者前世關西夫子之目今以歸君矣<lb/>
有還山集一百二十卷槩言十卷紀正大以來朝<lb/>
<pb n="KR4d0420_SBCK_023-6a"/>
政號近鑑者三十卷正統六十卷其自叙曰正統<lb/>
之說所以禍天下後世者凡以不出於孔孟之前<lb/>
故也且夫湯武之應天順人後世莫可企及猶曰<lb/>
予有慙徳武未盡善後世僻王乃復頼前哲㮣以<lb/>
正統之傳非私言乎今立八例曰得曰傳曰襄曰<lb/>
復曰與曰䧟曰絶曰歸始皇十年貶絶䧟者何懲<lb/>
任相之失也太宗傳之而曰得者何志奪宗之惡<lb/>
也責景帝者何短通䘮也責明帝者何啓異端也<lb/>
與明宗者何有君人之言也與周世宗者何世宗<lb/>
而在禮樂可興也如是八例其說累数十萬言以<lb/>
<pb n="KR4d0420_SBCK_023-6b"/>
謂不如是則是非不白治亂不分勸戒不明雖綿<lb/>
歴百千萬世正統之爲正統㫥昭矣此書徃徃人<lb/>
間見之有詰難者則曰吾書具在豈復以口舌爲<lb/>
辨後世有賞音者君不治生産不取非義仕䆠十<lb/>
年而家無十金之業然其周困急䘏孤遺扶病疾<lb/>
助<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>祭習以爲常力雖不瞻猶強勉爲之與人言<lb/>
毎以名教爲言有片善則委曲奬藉唯恐其名之<lb/>
不着或有小遇失必以苦語勸止之怨怒不計也<lb/>
評者謂君志立而學富噐博而用逺使之官奉掌<lb/>
歷臺諫掌辭命治賔客必有大過人者白首見招<lb/>
<pb n="KR4d0420_SBCK_023-7a"/>
日暮途逺有才無命可為酸鼻丙辰冬十月予間<lb/>
居西山之鹿泉貟生自奉天東來持京兆宣撫使<lb/>
商挺孟卿所撰行伏以墓碑爲請且道君臨終念<lb/>
念不相置留語殷重以譔述爲頋惟不腆之文曷<lb/>
足爲君重竊念風俗之壊乆矣氷雪沍寒徃復四<lb/>
千里爲其師爲不朽計門弟子風誼如生者幾人<lb/>
此巳不可辭况於平生之言乃勉爲論次之而系<lb/>
以銘其銘曰<lb/>
　有文者螭於㫙者龜是爲關西夫子楊君之碑<lb/>
　頋瞻佳城泫焉涕洟學道之難成使人傷悲君<lb/>
<pb n="KR4d0420_SBCK_023-7b"/>
　擅名埸深藂孤罷迨乎駢儷而變古雅快潜蛟<lb/>
　之雲飛謂君不逢歟奮回谿而澠池一命而佩<lb/>
　金紫何若若兮纍纍<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>賔于唐世乆衰㣲河潤<lb/>
　九里蔚松檟兮増輝謂君爲逢歟徒以文窮而<lb/>
　自嬉斬伐俗學力涸筋疲世無玄聖乆矣望伯<lb/>
　起其庻幾白首太玄坐爲悠悠者之所䛋繄正<lb/>
　統之無適從職予奪之非宜君排諸儒斥偏執<lb/>
　與詭隨彼月旦之有評且曩是而仐非豈有一<lb/>
　定罪功之名而槩終世之成虧我黜我升我招<lb/>
　我麾不主故常不貸毫釐自我作古奚竊取爲<lb/>
<pb n="KR4d0420_SBCK_023-8a"/>
　自非慨然任當仁之重能不懼於西河之見疑<lb/>
　維鼎之爲噐也雖小而重屹神寳而弗移孰謂<lb/>
漢唐甚盛之際亦不免於窮運之攸歸我車司<lb/>
　南爾輙背馳傳者嗟誰異時有如君家子雲者<lb/>
　出邈千載兮求知<lb/>
　　　　劉景玄墓銘<lb/>
景玄年十六七許時其先人朝請君官四方景玄<lb/>
留學陵川巳能自樹立如成人老師宿學多穪道<lb/>
之而朝請君獨未知也及罷官歸行視景玄所舎<lb/>
見其架上書散亂無部帙意不擇因問讀書有後<lb/>
<pb n="KR4d0420_SBCK_023-8b"/>
先汝寧亂讀耶漫取一書試之則隨問隨荅無所<lb/>
忘失朝請君始大驚拊其背曰及吾未老當見汝<lb/>
聳壑昻霄時耳乃名之昻霄字景玄别字季房泰<lb/>
和中予初識景玄於太原人有爲予言是家讀廣<lb/>
記半月而初無所遺忘者予未之許也杯酒間戯<lb/>
取市人曰暦鱗雜米塩者約過目則讀之巳而果<lb/>
然大率景玄之學無所不闚六經百氏外世譜官<lb/>
制地理與兵家所以成敗者爲㝡詳作爲文章淵<lb/>
綿致宻視之若早易而態度横生自有竒趣他人<lb/>
極力追之有不能到者爲人細瘦似不能勝衣好<lb/>
<pb n="KR4d0420_SBCK_023-9a"/>
橫䇿危坐掉頭吟諷幅巾奮袖談辭如雲人有發<lb/>
其端者徵難開示𥘉不置慮窮探源委觧折絡脉<lb/>
漫者知所以統窒者知所以通旁貫徑出不可窺<lb/>
測要之不出天下之至理四座聳聽噤不得語故<lb/>
評者以爲承安泰和以來王湯臣諭人物李之純<lb/>
玄談號爲獨歩景玄則兼衆人之所獨愈叩而愈<lb/>
無窮詩與文則或有之其辨博則不知去古談士<lb/>
爲近逺餘者不論也其與人交也不立崖岸洞見<lb/>
心肺世間機械皆不知有之河東梁仲經渾源雷<lb/>
希頳王官麻信之皆海内名士交乆而無間言人<lb/>
<pb n="KR4d0420_SBCK_023-9b"/>
以此多之至其善惡太明黑白太分則亦坐是而<lb/>
窮也初舉進士不中以廕𥙷官調監慶陽軍噐庫<lb/>
非其好也諸公期以明年薦試辭科而景元病不<lb/>
起矣正大乙酉夏予自京師來哭其墓太夫人謂<lb/>
好問言吾児有當世志今鬱鬱以死矣子與之㳺<lb/>
最爲知己當爲作銘無使埋沒也好問泣且拜曰<lb/>
銘吾兄者莫好問爲宜乃作銘景玄陵川人自言<lb/>
系出楚元王交祖諱溥不仕朝請君諱俞第進士<lb/>
官至管勾承發司太夫人上黨宋氏封彭城縣君<lb/>
妻永寜李氏子男一人名庸女一人尚㓜以元光<lb/>
<pb n="KR4d0420_SBCK_023-10a"/>
二年六月十三日春秋三十有八終于永寜之寓<lb/>
居權殯郭西南一里所庸将以某年月日舉二世<lb/>
之柩歸<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>陵川之先塋銘曰<lb/>
　深心而文洩人天和聲光一流有物禁訶君起<lb/>
　太行學自爲家元精當中散爲雯華有發其談<lb/>
　瀉江傾河坦其正途不渉誕夸有喙三尺有書<lb/>
　五車噤不得<hi>一本作時</hi>施萬古長嗟望君天門奉<lb/>
　璋峩峩蓬蒿一丘窘此澗阿天如天如命也柰<lb/>
　何<lb/>
　　　　文儒武君墓銘<lb/>
<pb n="KR4d0420_SBCK_023-10b"/>
銘曰真積力乆積乆而愽其所立也卓百家浩浩<lb/>
未害其說之約故雖渉於紅女之纂組其破而圜<lb/>
斵而朴者固自若也愽士三年誨誘循循子弟秀<lb/>
民自我作新投之萬金良劑以湔浣潄滌易形而<lb/>
錬神朱墨進爲文儒鈎距化而真純庚桑豊羽山<lb/>
之年鄒律發寒郷之春是之謂神而明之存乎其<lb/>
人敎育之廢乆矣安得敦龎耆艾仁信篤誠如先<lb/>
生者以復三代兩漢風士完厚之秦乎河東人元<lb/>
某銘<lb/>
　　　　郝先生墓銘<lb/>
<pb n="KR4d0420_SBCK_023-11a"/>
泰和初先人調官中都某甫成童學舉業先人思<lb/>
所以引而致之者謀諸親舊間皆曰濩澤風土完<lb/>
厚人質直而尚義在宋有國時俊造輩出見於黃<lb/>
魯直季父廉行縣之詩風俗既成益乆益盛迄今<lb/>
帯經而鉏者四野相望雖閣巷細民亦能道古今<lb/>
暁文理爲子求師莫此州爲宜於是先人乃就陵<lb/>
川令之選時郷先生郝君方衆子弟秀民教技縣<lb/>
庠先生習於禮義之俗出於賢父凡敎養之舊且<lb/>
嘗以太學生游公卿間閱人既多慮事亦審故其<lb/>
容止可觀而話言皆可傳州里老成宿徳多自以<lb/>
<pb n="KR4d0420_SBCK_023-11b"/>
爲不及也某既從之學先生嘗教之曰學者貴其<lb/>
有受學之噐噐者何慈與孝也今汝有志矣噐如<lb/>
之何又曰今人學詞賦以速售爲功六經百氏分<lb/>
裂𥙷綴外或篇題句讀之不知幸而得之且不免<lb/>
爲庸人况一敗塗地者乎又曰讀書不爲文藝選<lb/>
官不爲利養唯知義者能之今世仕䆠多用貪墨<lb/>
敗官皆苦於飢凍不能自堅者耳丈夫子䖍世不<lb/>
能飢寒雖一小事亦不可立况名節乎汝試以吾<lb/>
言求之先生工於詩嘗命某属和或言令之子𣣔<lb/>
就舉詩非所急得無徒費曰力乎先生曰君自不<lb/>
<pb n="KR4d0420_SBCK_023-12a"/>
知所以教之作詩正𣣔渠不爲舉子耳盖先生惠<lb/>
後學者類如此不特於某然也先人既罷官某留<lb/>
事先生又二年然後歸先生殁於成臯其子思温<lb/>
歸葬郷里以書扺某言吾子徃年赴弔成皐曽以<lb/>
墓銘爲請今卒事矣願有以慰不肖孤之心某謝<lb/>
不敢當六七年之間思温之請益堅辛丑之秋又<lb/>
属其外凡牛元偉来致辭曰先子生無一命之爵<lb/>
殁無十金之産賫志下泉有識興嘆授業得如吾<lb/>
子者且不能一言半辭以見於後世其命之矣某<lb/>
再拜曰僕有罪乃叙而銘之先生諱天挺字晋卿<lb/>
<pb n="KR4d0420_SBCK_023-12b"/>
先世有自太原遷上黨者宋末又遷陵川遂爲陵<lb/>
川人曽祖諱元祖諱璋考諱昇以選擇爲縣功曹<lb/>
至先生之伯父東軒先生始官學蔚爲聞人先生<lb/>
少日舉進士預春官氏薦書便能出諸公之右多<lb/>
疾早衰猒於名場遂不就選貞祐之兵避於河南<lb/>
徃來淇衞之間爲人有崖岸耿耿自信寜落薄而<lb/>
死終不傍貴人之門故時無料理者以某年月日<lb/>
遘疾春秋五十有七終於寓舎臨終浩歌自得若<lb/>
不以生死爲意者其平生自䖏為可見矣前娶同<lb/>
縣張氏繼室髙平司氏子男一人即思温也女一<lb/>
<pb n="KR4d0420_SBCK_023-13a"/>
人嫁進士侯公佐男孫三人曰經曰恒曰彛經最<lb/>
知名女孫一人弟天禔從弟天祐猶子思忠皆有<lb/>
聲埸屋間銘曰<lb/>
篤於其資誠於其思行可以士矩政可以吏師<lb/>
　奉璋峩峩其誰曰我私卑鎡基而奪之時操利<lb/>
　噐而莫施穹巷抱書在涅而不緇曵履商謳長<lb/>
　與世辭寧以一寒暑徃來之蹔㮣細人而怨咨<lb/>
　良璞含光平價不貲棄擲泥塗識者涕洏孰物<lb/>
　之尸孰命之司吾𣣔問之有如先生者而至於<lb/>
　斯有如先生者而止於斯<lb/>
<pb n="KR4d0420_SBCK_023-13b"/>
　　　　曹徵君墓表<lb/>
歲丙午秋九月日曹徵君子玉以疾終於㐮隂之<lb/>
寓舎春秋七十有四嗚呼哀哉世豈復有敦龐耆<lb/>
艾之士如君者乎始予在京師登君郷先生禮部<lb/>
閑閑公之門公毎論人物及君姓名必極口稱道<lb/>
謂今人少見其比其後見君於方城介於太原王<lb/>
右司仲澤乃定交焉君長予十七歲予以兄事之<lb/>
壬辰之兵君流寓弘州癸卯冬予自新興将之燕<lb/>
中乃枉道過之死生契濶始一見顔色握手而語<lb/>
恍如隔世不覺流涕之覆面也又五年予間居郷<lb/>
<pb n="KR4d0420_SBCK_023-14a"/>
里與君相望六百里而近耳妄人有傳予下世者<lb/>
君聞之寢食俱廢至問之卜筮及就日者王希道<lb/>
推予禄命以自開釋巳而知其妄也又爲之喜見<lb/>
顔間居未幾聞君九月之訃予爲位而哭且爲文<lb/>
以表之孤子汝弼徒歩至雲州求予銘先人之墓<lb/>
不及見而去君之孫孝待於鎮州者又三數月矣<lb/>
追念平生之言乃泣而銘之君諱珏姓曹氏子玉<lb/>
其字也世爲磁州滏陽人曽大父圓大父莘父濬<lb/>
皆潜徳弗耀君生数月而孤養於祖毋史氏少長<lb/>
敎之讀書學性頴悟有成人之量及就舉選即有<lb/>
<pb n="KR4d0420_SBCK_023-14b"/>
聲埸屋間以兩赴廷試移籍大學時輩翕然推重<lb/>
之君資禀厚重接物誠實世俗機械舉不知有之<lb/>
居方城二十年教授爲業僅有中人之産長子國<lb/>
噐力於幹蠱故君得優㳺自便賔客過門厚相接<lb/>
納爲具豊㓗不類寒士家不獨公卿逹官愛敬之<lb/>
至於軍府悍卒閭巷細民望君褒衣皤腹言笑和<lb/>
雅亦皆訢訢焉嘗再娶未幾婦卒其父哀悼成疾<lb/>
君徃候之問之所親云公初不病痛女嫁未㡬而<lb/>
徒捐奩具耳君盡其所得者直百金并兩女使悉<lb/>
歸之方城人有倉猝避吏留一篋而去者君勑家<lb/>
<pb n="KR4d0420_SBCK_023-15a"/>
人毋敢竊視亊定其人復來發篋驗之貯金滿中<lb/>
而封識宛然如手未嘗觸者君之㢘類如此正大<lb/>
末京南大司農楊公叔玉丞康公伯禄薦君及猗<lb/>
氏薛曼卿武陟宋予之武清張仲升汴梁髙振之<lb/>
大名王大用等六人文章徳行乞加官使以厲風<lb/>
俗事聞徵聘有期㑹兵勸而罷里中郭提控者䘮<lb/>
亂中聚老㓜数千守一砦自保人有誣郭嘯聚爲<lb/>
亂者州将捕繫之将至不測時立州治大乘山君<lb/>
就爲申理之郭以無罪而君幾爲道梗不得還避<lb/>
兵之民無所迯死君擇貧病之尤者留養之頼以<lb/>
<pb n="KR4d0420_SBCK_023-15b"/>
全活者甚衆群不逞乗亂欲以兵相加父老有曉<lb/>
之者云而曹麄暴如此獨不愧曹先生父子耶居<lb/>
㐮隂又十年依尚書李仲臣仲臣爲之起廟學以<lb/>
師席奉君州人化君之徳文風爲之一變君既老<lb/>
自號囂囂老人有卷瀾集三卷蔵於家君凡六娶<lb/>
曰陳氏徐氏張氏陳氏顧氏前君卒曰姞氏今無<lb/>
恙子男二人曰國器字大用陳出也端愿而信有<lb/>
君之風不幸沒於京師之兵士論惜之汝弼顧出<lb/>
孫一人即孝也曽孫二人㓜未名女孫一人尚㓜<lb/>
銘曰<lb/>
<pb n="KR4d0420_SBCK_023-16a"/>
　仁信而篤誠寛博而和平以儒行槩之衆善具<lb/>
　并何負於人而不能百齡豈無百齡孰愈君之<lb/>
　名城郭千年貞石有銘曰是維子曹子之墓尚<lb/>
　可以爲郷人之榮<lb/>
遺山先生文集卷第二十三<lb/>
<pb n="KR4d0420_SBCK_023-16b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0420_SBCK_026-1a"/>
遺山先生文集卷第二十六<lb/>
　碑銘表誌碣<lb/>
　　　　東平行䑓嚴公神道碑<lb/>
歲庚辰秋七月東平嚴公籍彰徳大名磁洺恩愽<lb/>
滑濬等州户三十萬歸於有司竊嘗考於前世興<lb/>
王之迹蓋帝王之興天将舉全所覆者而卑之時<lb/>
則有魁偉宏傑之士為之倡大義建大事一六合<lb/>
之同異定群心之去就猶之天造草昧龍見而躍<lb/>
雲雷合勢為之先後然後騰百川而雨天下者易<lb/>
為力臣主之感遇天人之叅㑹無不然者𥘉貞祐<lb/>
<pb n="KR4d0420_SBCK_026-1b"/>
南渡豪傑乘亂而起四方之人無所歸命公據上<lb/>
流之便握勁鋒之選威望之著隱若敵國人心所<lb/>
以爲楚為漢者皆倚之以為重至是曉然知天命<lb/>
所在莫敢有異志　國家亦藉之以成包舉之勢<lb/>
故自開創以来功定天下之半而聲馳四海之表<lb/>
者惟公一人而巳非夫使之倡大義建大事以應<lb/>
興王之迹其能若是乎公諱某宇武叔其先博之<lb/>
愽平人後遷長清遂占籍焉曽大父啓大父祺父<lb/>
珪皆以農為業妣同里楊氏生二子長彬字才叔<lb/>
次即公公㓜警悟略知讀書及長志節豪宕若以<lb/>
<pb n="KR4d0420_SBCK_026-2a"/>
生産爲不足治者爲人羙儀觀喜交結好施予落<lb/>
魄里杜間不自顧藉屡以事𬒳繫俠少輩愛慕之<lb/>
多爲之出死力以故得脫去癸酉之秋　國兵破<lb/>
中夏巳而北歸東平行䑓調民爲兵以公爲衆所<lb/>
伏署百夫長明年春泰安人張汝揖據靈岩遣别<lb/>
将攻長清公破走之以功授長清尉東阿平隂長<lb/>
清三縣提控捕盗官戊寅六月攝長清令八月宋<lb/>
人取益都乘勝而西行䑓檄公備芻粮爲守禦計<lb/>
公出督租比還而長清䧟尋以兵復之有譛于行<lb/>
䑓者謂公與宋有謀行䑓疑公以兵圍之公挈老<lb/>
<pb n="KR4d0420_SBCK_026-2b"/>
㓜璧青崖固依益都主将以避䑓兵之鋒宋因以<lb/>
公爲濟南治中分兵四出所至無不下於是太行<lb/>
之東皆公所節度矣庚辰三月河南軍攻彰徳守<lb/>
将單仲力不支數求公救公爲請於主将主将逗<lb/>
留不行公獨以兵赴之比至而仲𬒳擒公知宋不<lb/>
足恃首謁先太師於軍門挈所部以獻太師時以<lb/>
王爵統諸道兵承制封拜乃授公金紫光禄大夫<lb/>
行尚書省事其年進攻曹濮單三州皆下之偏将<lb/>
李信留鎮青崖嘗有罪懼誅乘公出征叛降于宋<lb/>
公兄及夫人杜氏皆遇害明年公以太師兵復青<lb/>
<pb n="KR4d0420_SBCK_026-3a"/>
崖擒信誅之進攻東平守将何立剛弃城而奔公<lb/>
始入居之又明年軍上黨宋将彭義斌說青崖晁<lb/>
海叛公公之家人復𬒳略去義斌軍西下郡縣多<lb/>
為所脅乙酉四月遂圍東平公間遣人㑹大将孛<lb/>
里海軍軍乆不至城中食且盡乃與義斌連和義<lb/>
斌亦𣣔藉公取河朔而後圖之請以兄事公時麾<lb/>
下衆尚數千義斌不之奪而青崖所掠則留不遣<lb/>
也其七月義斌下真定道西山與孛里海等軍相<lb/>
望分公以帳下兵陽助而隂伺之公知勢巳迫即<lb/>
連趣孛里海軍而與之合戰始交宋兵崩潰乃擒<lb/>
<pb n="KR4d0420_SBCK_026-3b"/>
義斌不旬月先所失部分盡復之是冬郡王戴孫<lb/>
取彰徳明年取濮東平又明年太師攻益都凡公<lb/>
之功所在皆爲諸道之冠庚寅四月朝于牛心之<lb/>
帳殿天子賜之坐宴享終日　上歡甚錫公金虎<lb/>
符寵以不名又數數目公顧謂侍臣言若嚴公者<lb/>
真福人矣又四年朝于和林城授東平路行軍萬<lb/>
户偏禆賜金符者八人𥘉公之所統有全魏有十<lb/>
分齊之三魯之九及是畫境之制行公之地於魏<lb/>
則别大名又别爲彰徳齊與魯則復以徳兖濟單<lb/>
歸于我丁酉九月　詔書命公毋出征伐當是時<lb/>
<pb n="KR4d0420_SBCK_026-4a"/>
公以百城長東諸侯者十五年矣始於披荆棘犴<lb/>
豺虎敝衣糲食暴露風日挈溝壑轉徙之民而置<lb/>
之袵席之上以勸耕稼以豊委積公帑所積盡於<lb/>
交聘燕享祭祀賔客之奉而未嘗私貯之辟置俊<lb/>
良汰逐貪墨頥指所及竭蹷奉命不三四年由武<lb/>
城而南新泰而西行於野則知其為樂歲出于塗<lb/>
則知其為善俗觀于政則知其為太平官府而公<lb/>
之心力亦已盡矣上亦雅知公不便鞍焉念其功<lb/>
而憫其勞視之猶家人父子𣣔使之坐享康寕壽<lb/>
考之福故　聖意優卹如此公病風痺乆人有勸<lb/>
<pb n="KR4d0420_SBCK_026-4b"/>
迎良醫者笑曰人豈不死耶得無疾痛以沒足矣<lb/>
以庚子四月己亥春秋五十有九薨于私第之正<lb/>
寝是夕大星殞于縣界人以為公殁之應五月壬<lb/>
申舉公之柩葬於鵲里之新塋禮也公既掘兵柄<lb/>
顓生殺時年巳長經渉世故乆乃更折節自厲間<lb/>
亦延致儒士道古今成敗至前人良法羙意所以<lb/>
仁民愛物者輙欣然慕之故雖起行伍間嚴厲不<lb/>
可犯至於仁心為質者亦要其終而後見也彰徳<lb/>
既下又破水栅郡王怒其反復驅老㓜數萬𣣔屠<lb/>
之公觧之曰此國家舊民吾兵力不能及為所脅<lb/>
<pb n="KR4d0420_SBCK_026-5a"/>
從果何罪耶王從公言釋不誅継破濮州復有水<lb/>
柵之議公爲言百姓未嘗敵我豈可與兵人併戮<lb/>
之不若留之農種以給芻秣濮人免者又数萬其<lb/>
後於曹於定陶於楚丘於上黨蓋未有不然者大<lb/>
兵由武休出㐮鄧公時在徐邳間以爲河南破屠<lb/>
戮必多我當載金繒徃贖之且約束諸将母敢妄<lb/>
殺有所鹵獲必使之骨肉完保靈壁一縣當廢者<lb/>
五萬人公所以救之者百方兵人既素服公言重<lb/>
爲資弊所誘故皆全濟中有求還郷里者悉縱遣<lb/>
之是冬大飢生口之北渡者多餓死又藏亡法嚴<lb/>
<pb n="KR4d0420_SBCK_026-5b"/>
有犯者保杜皆從坐之逋亡纍纍無所於託僵尸<lb/>
為之蔽野公命作麋粥盛置道旁人得恣食之所<lb/>
活又不知㡬何人矣初公之部曲有亡歸益都者<lb/>
数十人益都破皆獲之人以為必殺而公一切不<lb/>
問王義深義斌之别将聞義斌敗将奔河南凡公<lb/>
族屬之在東平者皆為所害河南破公獲義深妻<lb/>
子厚為賙䘏之且護送還郷里終不以舊事為嫌<lb/>
其能人之所難能者又如此東州既為樂土四外<lb/>
之人託公以為命者相踵也公為之合散亡業單<lb/>
貧舉䘮葬助婚嫁多求而不靳屡至而不厭肉骨<lb/>
<pb n="KR4d0420_SBCK_026-6a"/>
之賜夘翼之惠日積而月累之蓋有不可勝書者<lb/>
矣故聞訃之日逺近悲悼境内之人野哭巷祭旬<lb/>
月不能罷古之所謂愛如父母敬如神明者於公<lb/>
見之子男七人長忠貞金紫光禄大夫前公卒次<lb/>
忠濟襲公職次忠嗣忠範忠傑忠𥙿忠祐姪一人<lb/>
忠輔女七人孫一人忠貞之子朗既葬之三月孤<lb/>
子忠濟等状公之行以神道碑爲請敢以智愚之<lb/>
所共知者論次之而系之以銘銘曰<lb/>
　　岱宗巖巖　清濟洋洋　仡彼嚴公<lb/>
　　尹茲東方　維大國齊　維魯所荒<lb/>
<pb n="KR4d0420_SBCK_026-6b"/>
　　　大安衰微　元元遘㓙　鋤耰棘矝<lb/>
　　　迭爲長雄　遺黎惘然　擿埴斯窮<lb/>
　　　公乘其時　奮從兵戎　心爲蓍龜<lb/>
　　　徃迓大同　挾右太行　以入王封<lb/>
　　　人瞻者烏　我龍之從　儷景同翻<lb/>
　　　欝爲雷風　乾端坤倪　一廓屯蒙<lb/>
　　　奔走先後　莫予敢侮　莫予敢侮<lb/>
　　　惟公之武　乃錫金虎　民汝予撫<lb/>
　　　民惟天民　惟公受之　有内之溝<lb/>
　　　職公捄之　大布我衣　大帛我冠<lb/>
<pb n="KR4d0420_SBCK_026-7a"/>
　　　斜傾我扶　罅漏我完　爾有瘡罷<lb/>
　　　我遑我安　金革之威　肅于凛秋<lb/>
　　　化而陽春　悴槁和柔　祥風愉愉<lb/>
　　　叶氣油油　河潤之溥　暨於他州<lb/>
　　　民拜公賜　有憂斯禱　祝公壽考<lb/>
　　　爲國元老　如山如河　受福則遐<lb/>
　　　齊政方報　魯婦巳髽　布宣王靈<lb/>
　　　繄公是頼　愛飬基本　繄公是戴<lb/>
　　　巨室喬木　式瞻誰在　相彼邦民<lb/>
　　　古無遺愛　有開必先　惟公之功<lb/>
<pb n="KR4d0420_SBCK_026-7b"/>
　　寵以不名　公名之崇　巍巍堂堂<lb/>
　　哀榮始終　誰其配之　錢氏孝忠<lb/>
　　荏平之原　龜石穹窿　勒我銘詩<lb/>
　　以對景鍾<lb/>
　　　　東平行䑓嚴公祠堂碑銘<hi>有序</hi>
山東重地所在天下莫與爲比杜牧以爲王者不<lb/>
得之則不可以王伯者不得之則不可以伯古之<lb/>
山東今河朔燕趙魏是以就三鎮較之魏常制燕<lb/>
趙之生死而懸河南之重輕故又重焉方<lb/>
天兵南下海宇震蕩雷霆迅擊無不糜㓕燕城既<lb/>
<pb n="KR4d0420_SBCK_026-8a"/>
開朔南分裂贍烏爰止不知于誰之屋公擁上流<lb/>
握勁鋒審大命之去就一群疑之同異乃以庚辰<lb/>
春籍所䋁彰徳大名磁洺恩愽滑濬等州户三十<lb/>
萬獻之太師之行䑓形勢既彊基本斯固<lb/>
國家所以無傳檄之勞亡鏃之費而成包舉六合<lb/>
之功者公之力無多昔淮隂襲歴下軍盡有齊地<lb/>
髙祖因之以成帝業耿弇攻祝阿竇融合五郡兵<lb/>
光武因之以集大統以公方之尚無愧焉好問客<lb/>
公幕下乆故能知公所以得民者蓋公資禀沉毅<lb/>
威望素著且嚴於軍律少所寛貸見者流汗奪氣<lb/>
<pb n="KR4d0420_SBCK_026-8b"/>
莫敢仰視中歳之後乃能以仁民愛物爲懐郡王<lb/>
兵破相下之水栅継破曹濮怒其翻覆莫可保全<lb/>
𣣔盡坑之公百方營救得請而後巳兵出荆襄公<lb/>
自邳徐赴之謂所親言河南受兵殺戮必多當載<lb/>
金帛以贖之靈壁降民方假息待命公餽主兵者<lb/>
下迨卒伍亦霑膏潤一縣老㓜皆𬒳更生之賜且<lb/>
縱遣之計前後所活無慮十数萬人生口北渡無<lb/>
從得食糜粥所救者尚不論也畫境之後創罷之<lb/>
人新去湯火獨恃公爲司命公爲之闢田野完保<lb/>
聚所至延見父老訓飾子弟教以農里之言而勉<lb/>
<pb n="KR4d0420_SBCK_026-9a"/>
之孝弟之本懇切至到如家人父子初不以侯牧<lb/>
自居官使善良汰逐貪墨貸逋賦以寛流亡假間<lb/>
田以業單貧節浮費以豊委積抑游末以厚風俗<lb/>
至於排難觧紛周急繼困收恤孤婺佽助葬祭菽<lb/>
粟易於水火冰霜化而紈袴人出強勉我則樂爲<lb/>
故薨謝之日境内之人號泣相弔自謂一日不可<lb/>
復活非䇿慮幅億洞見物情權剛柔之中持操縱<lb/>
之術始以重典立威終以仁心爲質者能如是乎<lb/>
壬子孟冬公之嗣子某走書幣及好問於鎮陽書<lb/>
謂好問言先公功著興王之初名出勲臣之右虎<lb/>
<pb n="KR4d0420_SBCK_026-9b"/>
符龍節長魏齊魯五十城者踰二十年官有善政<lb/>
政有遺愛敬者比之神明報之𣣔其長乆某猥嗣<lb/>
世爵大懼弗克奉揚先徳輙與叅佐部曲士庻耆<lb/>
壽同力一志作爲新廟以致杓祠烝嘗之敬宜有<lb/>
文辭昭示永乆惟吾子惠顧之好問以爲柌祭之<lb/>
之爲大事尚矣以勞以功三代不易之道若欒布<lb/>
之五杜甄于然宋登之配食後世亦有以義起之<lb/>
者蜀人祭忠武侯於道陌而愽士拜章王珪通貴<lb/>
不營私廟而法官劾奏禮固不可以變古而亦貴<lb/>
於㳂人之情况乎時則綿蕝未遑人則焄蒿将見<lb/>
<pb n="KR4d0420_SBCK_026-10a"/>
如公之廟貌獨不可以義起乎祀典廢於一時公<lb/>
議存乎千載異時有援表忠觀故事言於朝者尚<lb/>
有攷焉好問既述公之事又系之以詩使歌以祀<lb/>
公其詩曰<lb/>
　　天造草昧福有㡬　風雲感㑹神與期<lb/>
　　乾龍用九方奮飛　潜蛟豈得留汙池<lb/>
　　王伯之柄魏所持　金城千里山四維<lb/>
　　公籍盈數數有畸　燕趙廓廓無藩籬<lb/>
　　六合遂入天戈麾　猶之歴下開漢基<lb/>
　　楚破竹耳将安歸　天官葵功絶等夷<lb/>
<pb n="KR4d0420_SBCK_026-10b"/>
　　介三大藩畫郊圻　大帛之冠大布衣<lb/>
　　煌煌徳星出虚危　扶傷合散傾復支<lb/>
　　民恃保障䡖繭絲　年榖屡豊物不疪<lb/>
　　諸侯代興公維師　誰謂華髙可齊而<lb/>
　　武公司徒屈於斯　眉夀保魯止於斯<lb/>
　　昔歌且舞今涕洏　人疇依乎遽奪之<lb/>
　　甘棠之䕃公之祠　麗牲有碑碑有詩<lb/>
　　戰功曰多民政慈　尸而𣏌之寜我私<lb/>
　　公福我兮無巳時　子孫衆民其世思<lb/>
　　　　順天萬户張公勲徳第二碑<lb/>
<pb n="KR4d0420_SBCK_026-11a"/>
歲辛亥冬行軍千户賈侯輔持順天路軍民萬户<lb/>
張公勲徳碑見示謂僕言此内翰滹南王君從之<lb/>
之辭也蓋自板蕩以来我公爲吾州披荆棘立城<lb/>
市完保聚闢田野復官府舉典制摧伏彊梗拊存<lb/>
單弱使暴骸之埸重爲樂國其有徳於州之人爲<lb/>
甚厚如輔不敏亦得禀授成筭自竭徼效猥先叅<lb/>
佐紆佩金紫圖所以報謝者不忘食息頃而迄無<lb/>
萬分之𥙷姑取境内士庻耆壽偏禆部曲之意就<lb/>
公所以成顯顕焉在人耳目者著之金石以昭示<lb/>
永乆王君偉公之功而有取於吾属之誠且一故<lb/>
<pb n="KR4d0420_SBCK_026-11b"/>
樂爲道之凡我公率族属保塵障由西山之東流<lb/>
堝以功令定興至節度雄州從經略使苗公道潤<lb/>
及賈瑀賊殺道潤公殺瑀復讎散其餘黨戊寅之<lb/>
秋䇿名天朝以功加榮禄大夫帥河北東西路以<lb/>
寳書錫命自千户陞萬户佩金虎符順天别爲一<lb/>
道者亦既載之矣惟是碑之立将二十年而公之<lb/>
勲伐積累日盛而皆王君不之見者區區之意大<lb/>
爲慊然考之古人𥘉令一邑進而守一州始将千<lb/>
人終至於統百萬衆若惠政若戰多其見之褒述<lb/>
者不一而足故有大書特書屡書之語朝論以爲<lb/>
<pb n="KR4d0420_SBCK_026-12a"/>
羙談史臣資其實録珪爵旂常鼎鐘竹帛於是乎<lb/>
張本有如我公炳河山之靈㑹　龍興之運𨳩拓<lb/>
疆守爲國虎臣治民莅官威惠並舉而英聲茂實<lb/>
百不宣一其餘褒讃之義得無未盡乎今属筆於<lb/>
子幸以第二碑實之僕以不腆之文不足以爼豆<lb/>
於於王君之後辭不敢當而賈侯請益堅度不可<lb/>
以終辭乃勉爲次第之𥘉公之下東流軍滿城也<lb/>
滿城小而缺且無禦備帳下纔數百人恒山公武<lb/>
仙㑹鎮定深兾歩卒一萬騎五百来攻公以老㓜<lb/>
婦女乘城率壮士出戰敵不能勝然未退也後數<lb/>
<pb n="KR4d0420_SBCK_026-12b"/>
日公䇿其老且怠遣人假爲輜重聲言救兵至自<lb/>
西山曵柴揚塵皷譟其後仙軍果驚潰公追擊之<lb/>
遺尸數十里是歲六月軍市川帥牛顯結髙陽公<lb/>
張甫河間公衆哥等軍數萬来攻公登城拒戰爲<lb/>
流矢所中敵大呼曰射中張某矣公不爲動開門<lb/>
出戰甫衆哥皆敗走由是祁陽曲陽皷城諸将帥<lb/>
降者二十餘城易州守盧應御下卞急吏卒毎𣣔<lb/>
爲變畏公不敢發公北覲次于宣徳群不逞乃環<lb/>
應第攻之應挺身而逸妻子皆爲所虜復大掠于<lb/>
州遂據西山之馬頭砦公聞之即弃輜重而南問<lb/>
<pb n="KR4d0420_SBCK_026-13a"/>
之路人得賊要害曰六門堂者遣部曲任徳等潜<lb/>
執守者而反據之故賊不之覺公先約徳軍曰我<lb/>
砦下舉火爾即發聲乃率卒至砦下数賊以叛逆<lb/>
且諭之曰能以盧應家属来降者當貸爾命不然<lb/>
無遺類矣賊且笑且罵曰盧應妻子非白金三千<lb/>
两不可得乃𣣔降我乎公怒呼之曰吾問爾三不<lb/>
從則攻爾矣問之者三竟不應乃舉火攻之徳等<lb/>
如約轉石擊砦中賊大驚以為從天而下窘無所<lb/>
逃束手就縳公歸應妻子諸賊悉臠殺之縁山反<lb/>
側鹿兒和和羙女擔車堵墻百峰東西五峯苑家<lb/>
<pb n="KR4d0420_SBCK_026-13b"/>
西水姑姑堝紅花谷閃堂水谷白虹白家野貍諸<lb/>
砦望風降附及武仙以兵来犯公與之戰一月凡<lb/>
十七勝每勝必斬馘千餘級於是公之威名震河<lb/>
朔矣丁亥之春以滿城隘狹移軍順天順天焚毀<lb/>
之後為空城者十五年矣公置行幕荒穢中日以<lb/>
營建為事繼得計議官毛居節共為經度民居官<lb/>
府截然一新遂引鷄距一畆二泉穴城而入爲亭<lb/>
榭為池䑓方山陽則無蒸欝之酷比歴下則無卑<lb/>
濕之患此州遂為燕南一大都㑹無復塞垣之舊<lb/>
矣京城之役守者屡出接戰我軍不能前一日公<lb/>
<pb n="KR4d0420_SBCK_026-14a"/>
被重鎧躍馬横戈而出大呼謂諸帥言公輩平時<lb/>
陵轢同列以驍果自名乃今蓄縮不進虧䘮聲實<lb/>
氣岸果安在能從我即同入陣不然爾後當尊事<lb/>
我勿復故態爲也諸帥無應者公即馳入陣中呼<lb/>
聲所及無不披靡出入數四而氣益壮歸徳之役<lb/>
城中兵夜斫營並堤而進其鋒甚銳北面守者不<lb/>
戰而走多溺水死西北一軍俄亦奔潰公命軍士<lb/>
繫舟南岸示無還意因諭之曰我輩得舟亦不得<lb/>
濟濟亦不能免惟有决死而已衆心乃定命一卒<lb/>
執幟立堤上諸軍隱堤自蔽待敵下舟即力卷之<lb/>
<pb n="KR4d0420_SBCK_026-14b"/>
敵果不敢下公命軍士先渡将校次之公殿其後<lb/>
竟不失一卒而還汝南之役宋人聴節制我𣣔决<lb/>
柴潭城中兵陣於南門外决死戰宋兵瞻望不進<lb/>
公率歩卒二十餘渉水入陣左右盪决莫有當其<lb/>
鋒者諸軍壮之徐州之役攻乆不下宋人出戰大<lb/>
帥大赤令曰田四帥先入不能則張公繼之又不<lb/>
能則我當徃既而田不克入公率死士五十人逆<lb/>
擊之戰于分水楼下敵退走公追及于門俘獲数<lb/>
人明日急攻西南隅城既墮缺敵以重扉覆之攻<lb/>
者不能上公募死士乘城擁一卒起推置扉之上<lb/>
<pb n="KR4d0420_SBCK_026-15a"/>
城随䧟論功第一邳州之役諸軍築壘環其外城<lb/>
中危迫潰圍而出望見公旗幟即犯别帥軍公率<lb/>
兵救之敵不能山又犯别一軍公復救之敵竟敗<lb/>
而諸軍亦頼之以全棗陽之役公奪傳城軍壘二<lb/>
又奪外城據之城中人啓南門出諸軍爲木栅禦<lb/>
之公繞出其後敵大潰衆十餘萬多溺濠水餘軍<lb/>
西走復爲史侯所襲而公横盪之<lb/>
皇太子壮其勇而惜其材傳呼止之而公戰愈力<lb/>
迨宋兵盡乃巳郢州之役城䧟州人奪西門出走<lb/>
前即漢水公乘勝擁之溺水者如山崗然曹武之<lb/>
<pb n="KR4d0420_SBCK_026-15b"/>
役公将度九里関或言関路險惡宋必設伏不若<lb/>
候大軍與之偕進公曰出其不意可以得志若止<lb/>
而不進爲彼所先建瓴之下吾得其便乎乃率二<lb/>
十騎直前果得関宋兵覺由西山之間翼而下我<lb/>
軍方休息不虞敵至士皆䡖衣無鎧仗猝爲所圍<lb/>
皆倉皇失措公單騎馳突潰圍而出宋軍不敢迫<lb/>
遂屯曹武北之長封嶺結陣而居戰守不易縁山<lb/>
保聚皆攻下之連破瀕江諸二十餘所秋八月攻<lb/>
洪山與宋大軍遇自旦至暮宋軍潰斬統制官十<lb/>
三人脫走者纔一人耳光州之伇大帥令公取敵<lb/>
<pb n="KR4d0420_SBCK_026-16a"/>
壘以公喜深入戒勿親徃而公輙親徃壘既下明<lb/>
日而城降黃州之役道出三山寨寨髙險不可上<lb/>
公率衆攻戰方交公引数卒潜視要害處即引還<lb/>
夜四皷起黎明至寨下㑹天大霧咫尺不相辨公<lb/>
曰此天也即取昨所視路發石伐木横戈而先之<lb/>
敵殊死闘公奮擊之馘虜数萬自相踐蹂墜崖谷<lb/>
而死者不勝計遂攻黄州州之西有大湖曰張大<lb/>
與江通流公攻下之得戰艦萬艘選什之一順流<lb/>
而下循江接戰十日乃至城下營於西北隅有乘<lb/>
小舟来覘公䇿之曰此必𣣔伺吾隙来攻耳乃分<lb/>
<pb n="KR4d0420_SBCK_026-16b"/>
軍爲三一竝江路爲偵伺一伏赤壁下公自将一<lb/>
軍陣而待是夜宋果水陸並進公遮撃之宋軍不<lb/>
得前㑹我軍合並攻之不戰而潰徃徃溺水死生<lb/>
獲者尚数百人州東門禦備甚堅矢石如雨諸軍<lb/>
爲之少郤大帥命公取之公𬒳重鎧率死士三十<lb/>
餘輩奮戈而入守者爲之奪氣宋人請和乃班師<lb/>
還及淮水南岸有保聚曰張家砦軍民十萬餘諸<lb/>
帥議立砲攻之公曰不必爾獨率一軍攻之顧盻<lb/>
之頃守卒崩潰諸将懾伏皆自謂不及也滁州之<lb/>
伇公至自北觀從二百人而南時廬泗盱眙安豊<lb/>
<pb n="KR4d0420_SBCK_026-17a"/>
濠州之間皆宋重兵所宿斥候旁午屯戌相望有<lb/>
以四千騎歛退者或勸公無行公不之顧且戰且<lb/>
前一曰獨騎入一保聚值敵兵二千餘人環射之<lb/>
矢著鎧如蝟公馳突囬旋毎射輙中敵不能近良<lb/>
久從兵至合擊之敵人殱焉遂㑹滁之兵時大帥<lb/>
以城乆不㧞議觧圍公前請曰某起身細微猥蒙<lb/>
龐遇擢任非次顧何功以堪之况新𬒳異恩圖報<lb/>
無所知大軍在此故轉戰来㑹誠不能奮力於諸<lb/>
君之後遽爾北歸将不與𥘉心相違背乎請身率<lb/>
士卒以决一戰雖死不恨也帥義而從之公馳入<lb/>
<pb n="KR4d0420_SBCK_026-17b"/>
圍中激石中其鼻大帥謂公不能戰合軍繼之公<lb/>
褁創躍馬而出帥止之不顧率銳卒先登城遂㧞<lb/>
自大河放而南𣏌爲中潭東連淮海浩瀚無際國<lb/>
朝方有事南鄙彼爭利舟揖間殆無寜歲朝議以<lb/>
𣏌爲　流不以大将鎮守之則一葦所航河不能<lb/>
廣矣公以甲辰歲彼<lb/>
朝命節制河南路軍馬因地之形殺水之勢築爲<lb/>
連城分戌戰卒衝要既固姦謀坐屈艟艨有横截<lb/>
之阻而走舸無奔軼之便北安濮鄆西固梁豫公<lb/>
之力爲多𥘉大軍還自滁宋境連歲𬒳兵民物蕭<lb/>
<pb n="KR4d0420_SBCK_026-18a"/>
條耕稼俱廢我軍爲因粮之計𥘉不以餽饟自資<lb/>
北軍還間関千里道殣狼藉公一軍先事爲備故<lb/>
獨無饑色許鄭之間亦有儲蓄雖他帥軍亦被贍<lb/>
給焉君興以来賈人出子錢致求<graphic n="KR1151" url="https://raw.githubusercontent.com/kanripo/KR-Gaiji/master/images/KR1151.png" mimeType="image/png"/>餘歲有倍稱<lb/>
之積如羊出羔今年而二明年而四又眀年而八<lb/>
至十年則累而千調度之来急於星火必假貸以<lb/>
輸之債家執劵日夕取償至於賣田業鬻妻子有<lb/>
不能給者公哀而憐之與真定史侯論列<lb/>
上前乞債家取贏一本息而止<lb/>
聖度寛明隨賜開允徳音四布海㝢欣幸𥘉移刺<lb/>
<pb n="KR4d0420_SBCK_026-18b"/>
衆哥張甫牛顯皆嘗與公爲敵既殁其妻子流離<lb/>
無所於託公求得之皆厚爲存卹顯長子國祥以<lb/>
材具署爲郡守次黒子爲大官所俘公賂以金繒<lb/>
僅乃得歸仍歲有白金之輸自餘完復離散婚嫁<lb/>
孤㓜周急繼困扶病助䘮者日月不絶蓋不可以<lb/>
十百計也人徒知公席百勝之功以取顓面之貴<lb/>
威望崇重見者起立拜揖或周章失次而不知㓂<lb/>
敓略平之後日與文儒攷論今古見仁民愛物之<lb/>
事輙欣然慕之恩拊吏民恒若不及雖笞罰之細<lb/>
亦未嘗妄加所謂仁心爲質要其終而後見者也<lb/>
<pb n="KR4d0420_SBCK_026-19a"/>
僕老經生耳何足以知兵以公之故嘗妄論之天<lb/>
地一氣也萬物一體也同仁一視宜莫三代聖人<lb/>
者若也今見之於書則曰天吏逸徳火炎崑崗又<lb/>
曰前徒倒戈血流漂杵信斯言也謂不戰而屈人<lb/>
之兵也而可乎三代以来将兵者何啻千萬人孰<lb/>
不𣣔不鼓不成列不禽二毛曠然爲仁義之舉然<lb/>
而百姓按堵獨稱忠武侯市不易肆獨稱李良噐<lb/>
其餘豈皆樂戰嗜殺執㓙器而履危道得已而不<lb/>
已乎抑所遭之時有同有不同也僕既件右公之<lb/>
事且系之以詩使并刻之其詩曰<lb/>
<pb n="KR4d0420_SBCK_026-19b"/>
　朔方幽都燕曰北門土風厚完海山雄吞戰國<lb/>
　荆髙義烈言言欝摧行歌風流猶存維清河公<lb/>
　治車騎諸孫軀幹中人勇則孟賁大安失邦南<lb/>
　渡崩奔公乘其時萬夫<graphic n="KR1060" url="https://raw.githubusercontent.com/kanripo/KR-Gaiji/master/images/KR1060.png" mimeType="image/png"/>鞬　乾龍天飛霆裂<lb/>
　厚坤有盤者螭儷景同翻<lb/>
　天子倚公宣力四方虎節麟符以長戎行太行<lb/>
　西東在所冦攘盗販黥髠自爲侯王妖狐夜號<lb/>
　平民晝藏千里蕭條道殣相望翩翩一軍誅鋤<lb/>
　暴彊指以神鋒孰我敢當扇靈風之威訶禁不<lb/>
　祥曽是冰天化而春陽　王旅嘽嘽頻歲江濆<lb/>
<pb n="KR4d0420_SBCK_026-20a"/>
　於光於黃棘陽壽春公不以大帥自居而矢石<lb/>
　必親出入行間勇氣益振每戰而輙得志古難<lb/>
　其人公殿南藩淮海与隣中潬新　矗若長雲<lb/>
　具児艟艨暮夜潜軍有扼其吭去如驚麕望見<lb/>
　皷旗謂公江神徐方既平荆楚既同觀於王庭<lb/>
　三接日隆何以錫之琱戈彤弓何以命之侯國<lb/>
　世封臣拜稽首<lb/>
　天子之功臣力方剛臣報未終教子若孫惟孝<lb/>
　與忠布宣王靈地天無窮伐石西山刻詩頌公<lb/>
　千年此碑當配景鍾<lb/>
<pb n="KR4d0420_SBCK_026-20b"/>
　　　　龍虎衞上将軍耶律公墓誌銘<lb/>
公諱思忠字天祐以小字善才行遼太祖長子東<lb/>
丹王之八世孫曽大父内刺贈定逺大将軍大父<lb/>
聿魯隱徳不仕考履章宗明昌初拜尚書右丞生<lb/>
三子公其仲也弱冠以宰相子引見𥙷東上閣門<lb/>
祗候泰和四年終更調衡水令蘭州軍士判官入<lb/>
爲西山閣門簽事大安二年改太子典儀轉裁造<lb/>
署令扈從宣宗南渡以勞授儀鸞局使俄遷太府<lb/>
少監兼直西上閣門尚食局使貞祐三年出爲同<lb/>
知昌武軍節度使事改章化軍歷嵩𥙿息延四州<lb/>
<pb n="KR4d0420_SBCK_026-21a"/>
刺史同知鳯翔府事中京副留守同知歸徳府事<lb/>
北兵襲荆襄京師戒嚴詔公以都水監使充鎮撫<lb/>
軍民都彈壓壬辰二月公之季弟今中書令楚才<lb/>
奉　㫖理索公北歸召見隆徳殿公再拜乞留死<lb/>
汴梁哀宗幸和議可成贈金幣固遣之君臣相視<lb/>
泣下竟以某月十有七日自投於内東城濠中水<lb/>
而殁時年六十有一上聞之震悼贈工部尚書龍<lb/>
虎衞上将軍夫人郭氏先公卒子男一人曰鈞仕<lb/>
爲尚書省譯史女二人嫁士族男孫三人寧壽昌<lb/>
夀徳壽女孫一人皆尚㓜公資雅重讀書知義理<lb/>
<pb n="KR4d0420_SBCK_026-21b"/>
遇事明敏雖老姦不能遁其情從仕四十年未嘗<lb/>
有笞贖之玷其畏慎如此死之日朝賢多嗟惜之<lb/>
孤子鈞以某年月日奉公之柩葬於義州弘政縣<lb/>
東南鄉之先塋以好問於公有一日之雅百拜請<lb/>
銘故略爲次第之其銘曰<lb/>
　其賦材也愽以通其植志也敬以㳟安靜以養<lb/>
　民敏給以赴功斯足以爲賢或生長見聞者之<lb/>
　所同至於憂國愛君存亡始終裴囬故都而不<lb/>
　忍訣則藹然有古人之風<lb/>
遺山先生文集卷第二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0420_SBCK_041-1a"/>
遺山先生文集後序<lb/>
自有書契以來以文字名世得其全者㡬<lb/>
人耳六經諸子在所勿論姑以兩漢而下<lb/>
至六朝及隋唐前宋諸人論之上下數千<lb/>
載間何物不品題過何事不論量了大都<lb/>
㡬許不重複字凡經㡬手左撏右扯横安<lb/>
竪置搓揉亦熟爛盡矣惟其不相蹈襲自<lb/>
成一家者為得耳噫後之秉筆者亦訒乎<lb/>
其為言哉今觀遺山文集又别是一副天<lb/>
生爐鞴比古人轉身䖏更覺省力不使竒<lb/>
<pb n="KR4d0420_SBCK_041-1b"/>
字新之又新不用晦事深之又深但見其<lb/>
巧不見其柮但見其易不見其難如梓匠<lb/>
輪輿各輸技能可謂極天下之工如肥濃<lb/>
甘脆疊爲餖飣可謂併天下之味從此家<lb/>
跳出便知藉湜之汗流者多矣必欲努力<lb/>
追配當復積學數世然後再議曩在河南<lb/>
時辛敬之先生嘗爲予言吾讀元子詩正<lb/>
如佛說法云吾言如宻中邊皆甜此論頗<lb/>
近之矣雖倡優駔儈牛童馬走聞之莫不<lb/>
以爲此皆吾心上言也若夫文之所以爲<lb/>
<pb n="KR4d0420_SBCK_041-2a"/>
文亦安用艱辛竒澁爲哉敢以東坡之後<lb/>
請元子繼其可乎不識今之作者以爲如<lb/>
何或者曰五百年後當有楊子雲復出子<lb/>
何必喋喋乃爾濟南杜仁傑直序<lb/>
<pb n="KR4d0420_SBCK_041-2b"/>
<pb n="KR4d0420_SBCK_041-2b"/>
　遺山先生文集卷第二十二闕文𥙷<lb/>
　　　陽曲令周君墓表<lb/>
　君諱鼎字器之姓周氏世爲定襄人曾大父萬力田爲業大父慶嗣字<lb/>
　榮甫通六經教授郷里者六七十年鄕人尊之父丕顯字著明質直尙<lb/>
　義好交結四方獲鹿世家有以女婢誘陜右饑民爲贅壻者歲旣久幷<lb/>
　所生男女皆奴之贅壻單弱無以自解著明冤之示以文法及訴訟次<lb/>
　第累爲有司所直准生女從母其餘皆奪爲良嘗自言吾後世當有興<lb/>
　者君其長子也幼穎悟未十歲大父教之六經應童子舉平陽宿儒畢<lb/>
　晉卿愛其風骨謂當有所成許之親授賦學年十六卽辭家從之又二<lb/>
　年取平陽解名三赴廷試貞祐乙亥程嘉善榜内登第釋褐徴事郎五<lb/>
　臺主簿未幾丁母王氏艱太原行元帥府事翟德升雅知君名以便宜<lb/>
　起復定襄丞時中原受兵所在殘毀民人保聚多爲脅從君時佩銀符<lb/>
　兼義軍彈壓以爲軍力不足備敵而人無所逃死豈樂爲背逆凡所詿<lb/>
　誤者一切貸之縣民賴以全活者甚衆明年遷陽曲<hi>以下不闕</hi>
<pb n="KR4d0420_SBCK_041-3a"/>
　　　遺山先生集今世行者以此本爲最古惟二十二卷内中順張君<lb/>
　　　碑中脫一葉末闕銘文兩行陽曲周君表佚去前半十八行蓋明<lb/>
　　　時已然後刻各本仍之近見靈石楊氏本搜訪頗勤厪從金石例<lb/>
　　　補得陽曲周君表闕文半首而已爰迻錄於此聊彌前隟云爾丁<lb/>
　　　卯八月呉縣姜殿揚校補并記<lb/>
<pb n="KR4d0420_SBCK_041-3b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0420_SBCK_036-1a"/>
遺山先生文集卷第三十六<lb/>
　　序引<lb/>
　　　　陸氏通鑑詳節序<lb/>
中州文明百年有經學有史漢之學通典之學而<lb/>
通鑑則不能如江左之盛唯蔡内翰伯正甫珪簫<lb/>
戸部真卿貢宗室宻國公子瑜璹之等十數公號<lb/>
稱專門而巳近歲此學頗行河朔武臣宿将講說<lb/>
記誦有爲日課者故時人稍稍效之卷帙旣多艱<lb/>
扵傳冩通都大邑好事家所蔵不過三五本而止<lb/>
其餘願見而不可得者多矣温公脩此書十五餘<lb/>
<pb n="KR4d0420_SBCK_036-1b"/>
年雖相業未䆒而能成百代不刋之典以與左丘<lb/>
明氏並傳立功立言皆聖哲之能事在公爲無憾<lb/>
特其傳與否繫學者幸不幸耳歴亭州将張侯晋<lb/>
亨知好此書取陸氏詳節且以外記及諸儒精義<lb/>
附益之公所載大政事大善悪備見扵此盖有不<lb/>
可勝學者矣以爲得之易則學者衆因鋟木以傳<lb/>
從是而徃一邑之令一州之守千人君之長若見<lb/>
而有所得愛而知所慕舉而措之施爲之間免扵<lb/>
面墻之蔽張侯與有力焉侯官偏将軍佩金符食<lb/>
大縣萬家千頭木奴足供指使何至就楮墨工營<lb/>
<pb n="KR4d0420_SBCK_036-2a"/>
什一耶予惜其私淑之意不白故爲道其所以然<lb/>
乙邜秋九月望日太原元某𥙿之書<lb/>
　　　　杜詩學引<lb/>
杜詩注六七十家發明隱奥不可謂無功至扵鑿<lb/>
空架虗旁引曲證鱗雜米塩反爲蕪累者亦多矣<lb/>
要之蜀人趙次公作證誤所得頗多託名扵東坡<lb/>
者爲最妄非託名者之過傳之者過也切嘗謂子<lb/>
美之妙釋氏所謂學至扵無學者耳今觀其詩如<lb/>
元氣淋漓随物賦形如三江五湖合而爲海浩浩<lb/>
瀚瀚無有涯涘如祥光慶雲千變萬化不可名状<lb/>
<pb n="KR4d0420_SBCK_036-2b"/>
固學者之所以動心而駭目及讀之熟求之深含<lb/>
咀之乆則九經百氏古人之精華所以膏潤其筆<lb/>
端者猶可髣髴其餘韻也夫金屑丹砂芝术參桂<lb/>
識者例能指名之至扵合而爲劑其君臣佐使之<lb/>
互用甘苦酸醎之相入有不可復以金屑丹砂芝<lb/>
參术桂而名之者矣故謂杜詩爲無一字無來䖏<lb/>
亦可也謂不從古人中來亦可也前人論子羙用<lb/>
故事有著塩水中之喻固善矣但未知九方皐之<lb/>
相馬得天機扵㓕沒存亡之間物色牝牡人所共<lb/>
知者爲可畧耳先東巖君有言近世唯山谷最知<lb/>
<pb n="KR4d0420_SBCK_036-3a"/>
子羙以爲今人讀杜詩至謂草本蟲魚皆有比興<lb/>
如試世間啇度隱語然者此最學者之病山谷之<lb/>
不注杜詩試取大雅堂記讀之則知此公注杜詩<lb/>
巳竟可爲知者道難爲俗人言也乙酉之夏自京<lb/>
師還閒居崧山因録先君子所教與聞之師友之<lb/>
閒者爲一書名曰杜詩學子美之傳誌年譜及唐<lb/>
以來論子美者在焉侯児子輩可與言當以告之<lb/>
而不敢以示人也六月十一日河南元某引<lb/>
　　　　東坡詩雅引<lb/>
五言以來六朝之唐謝陶之陳子昻韋應物桞子<lb/>
<pb n="KR4d0420_SBCK_036-3b"/>
厚最爲近風雅自餘多以雜體爲之詩之亡乆矣<lb/>
雜體愈備則去風雅愈逺其理然也近世蘇子瞻<lb/>
絶愛陶桞二家極其詩之所至誠亦陶桞之亞然<lb/>
評者尚以其能似陶桞而不能不爲風俗所移爲<lb/>
可恨耳夫詩至扵子瞻而且有不能近古之恨後<lb/>
人無所望矣乃作東坡詩雅目録一篇正大巳丑<lb/>
河南元某書扵内郷劉鄧州光父之東齋<lb/>
　　　　東坡樂府集選引<lb/>
絳人孫安嘗注坡詞叅以汝南文伯起小雪堂詩<lb/>
話刪去佗人所作無愁可觧之類五十六首其所<lb/>
<pb n="KR4d0420_SBCK_036-4a"/>
是正亦無慮數十百䖏坡詞遂爲完本不可謂無<lb/>
功然尚有可論者如古岸開青葑南柯子以末後<lb/>
二句倒入前篇此等猶爲未盡然特其小小者耳<lb/>
就中野店鷄號一篇極害義理不知誰所作世人<lb/>
誤爲東坡而小說家又以神宗之言實之云神宗<lb/>
聞此詞不能平乃貶坡黄州且言教蘇某閑䖏䄂<lb/>
手㸔朕與王安石治天下安常不能辨復收之集<lb/>
中如當時共客長安似二陸𥘉來俱妙年有胷中<lb/>
萬卷筆頭千字致君堯舜此書何難用舎由時行<lb/>
蔵在我䄂手何妨閑䖏㸔之句其鄙俚淺近叫呼<lb/>
<pb n="KR4d0420_SBCK_036-4b"/>
衒鬻殆市駔之雄醉飽而後發之雖魯直家婢僕<lb/>
且羞道而謂東坡作者悮矣又前人詩文有一句<lb/>
或一二字異同者盖傳寫之乆不無訛謬或是落<lb/>
筆之後隨有改定而安常一切以别本爲是是亦<lb/>
好竒尚異之蔽也就孫集録取七十五首遇語句<lb/>
兩出者擇而從之自餘玉龜山一篇予謂非東坡<lb/>
不能作孫以爲古詞刪去之當自别有所㩀姑存<lb/>
卷末以侯更考丙申九月朔書于陽平寓居之東<lb/>
齋元某引<lb/>
　　　　錦機引<lb/>
<pb n="KR4d0420_SBCK_036-5a"/>
文章天下之難事其法度雜見扵百家之書學者<lb/>
不徧考之則無以知古人之淵源子𥘉學属文敏<lb/>
之兄爲予言如此興定丁丑閑居汜南始集前人<lb/>
議論爲一編以便觀覧盖就李嗣榮衛昌叔家前<lb/>
有書而録之故未俻也山谷與黄直方書云欲作<lb/>
楚辭湏熟讀楚辭觀古人用意曲折䖏然後下筆<lb/>
喻如世之巧女文繡妙一世誤欲織錦必得錦機<lb/>
乃能成錦因以錦機名之十一月日河東元某自<lb/>
題<lb/>
　　　　集諸家通鑑節要序<lb/>
<pb n="KR4d0420_SBCK_036-5b"/>
汝下弋唐佐集諸家通鑑成一書以東萊吕氏節<lb/>
要爲㫁増入外紀甲子譜年目録考意舉要暦法<lb/>
及與道原史事問荅古輿地圖帝王世系釋音温<lb/>
公以後諸儒論辨若事類若史傳終始括要又皆<lb/>
科舉家附益之者爲卷百有二十凡二百餘萬言<lb/>
唐佐學有源委讀書論文精玩㫖意隨疑訂正必<lb/>
理順而後已故其所編次部居條流截然不亂時<lb/>
授舘平陽張存惠魏卿家張精于星暦之學州里<lb/>
以好事見稱請爲唐佐鋟木以傳唐佐過某于太<lb/>
原以定本見示且言温公識治之良相時君用之<lb/>
<pb n="KR4d0420_SBCK_036-6a"/>
不盡屏䖏閑局餘二十年其所得者通鑑一書而<lb/>
巳頋雖功業未䆒較其成一家之言而爲百代不<lb/>
刋之典不謂之不負所學可乎承平時明經詞賦<lb/>
取士主文衡者尚以科目爲未廣謂杜氏通典司<lb/>
馬氏通鑑皆可増置學官爲士子專門之業宰相<lb/>
以爲然而未暇也此書編帙浩繫傳冩不易辦寒<lb/>
鄊之士有願見而不可得者張氏此本减完書𥿄<lb/>
墨之半見得之易則流布必廣戸牗旣開他日當<lb/>
有由堂而及奥者幸爲我道所以然雖然某切有<lb/>
所憾焉公與二劉氏范氏紀千三百年治亂廢興<lb/>
<pb n="KR4d0420_SBCK_036-6b"/>
成敗之跡盖用春秋左氏傳荀悅袁宏漢紀例爲<lb/>
之以便觀覧故于中祕外邸之書芟夷翦截舉宏<lb/>
綱而撮機要其所取纔十一耳而公旣爲成書上<lb/>
之復自爲通鑑詳節傳于世者獨何歟其後吕陳<lb/>
王陸諸人亦皆以公例爲之豈數公者于編年本<lb/>
末故使之不相綴属開學者渉獵之漸乎唐佐真<lb/>
積之力乆必能得其微㫖幸爲講明之以曉我曹<lb/>
之未知者年月日河東人元某謹序<lb/>
　　　　十七史蒙求序<lb/>
安平李瀚撰蒙求二千餘言李華作序李良薦扵<lb/>
<pb n="KR4d0420_SBCK_036-7a"/>
朝盖在當時巳甚重之迄今數百年之間孩㓜入<lb/>
學人挾此册少長則遂講授之宋王逢原復有十<lb/>
七史蒙求與瀚並傳及詩家以次韻相夸尚以䝉<lb/>
求韻語也故姑汾王琢又有次韻蒙求出焉評者<lb/>
謂次韻是近世人之敝以志之所之而求合他人<lb/>
律度遷就傳㑹何所不有唯施之賦物詠史舉古<lb/>
人徴之事例遷就傅㑹或當聴其然是則韻語次<lb/>
韻爲有㨿矣始予年二十餘住太原學舎交城呉<lb/>
君庭秀洎其弟庭俊與予結夏課扵由義西齋嘗<lb/>
以所撰蒙求見示且言逄原旣以十七史命篇矣<lb/>
<pb n="KR4d0420_SBCK_036-7b"/>
而間用吕氏春秋三輔决録華陽國志江南野録<lb/>
謂之史可乎今所撰止扵史書中取之諸所偶儷<lb/>
必事類相附其次強韻亦力爲搜討自意可以廣<lb/>
異聞子爲我序之可乎予欣然諾之而未睱也後<lb/>
三十七年予過鎮陽見張叅議耀卿耀卿受學扵<lb/>
吴君之門者也問以此書之存亡乃云版蕩之後<lb/>
得扵田家故箱中因得而序之按李瀚自嫌文碎<lb/>
此特自抑之辭華謂可以不出卷而知天下是亦<lb/>
許與大過唯李良薦章謂其錯綜經史隨便訓釋<lb/>
童子固多弘益而老成頗覺起予此爲切當耳載<lb/>
<pb n="KR4d0420_SBCK_036-8a"/>
籍之在天下有棟宇所不能容而牛馬所不能舉<lb/>
者精力有限記誦無窮果使漫而無絃廣心浩大<lb/>
将不有遺忘之謬乎如曰記事者必提其要吾知<lb/>
蒙求之外不復有加矣古有之積絲成寸積寸成<lb/>
尺尺寸不已遂成丈疋信斯言也雖推廣三千言<lb/>
爲十萬其孰曰不可哉吴君愽覧強記九經傳註<lb/>
率首自抄冩且諷誦不去口史書又其專門之學<lb/>
文賦華贍有聲場屋間教授生徒必使知巳之所<lb/>
知能己之所能時議以此歸之貞祐兵亂負母入<lb/>
山道中遇害年甫四十云庚戌五月晦日新興元<lb/>
<pb n="KR4d0420_SBCK_036-8b"/>
某叙<lb/>
　　　　拙軒銘引<lb/>
左轄公以拙軒自號徴文于某謹述而銘之去古<lb/>
旣逺天質日䘮人僞日勝機械之士以拙爲諱天<lb/>
下萬事一以巧爲之矝長出竒争捷求售其汩心<lb/>
汩焉如弄丸如運斤如刻猴之工如貫虱之射唯<lb/>
恐巧之不極至扵汲黯之戅絳侯之訥石建之醇<lb/>
謹卓茂之迂緩班超平平之䇿陽城下下之巧咸<lb/>
共嗤點以爲不智事業之鄙陋風俗之薄悪實坐<lb/>
于此惟公以清白傳世徳以忠信結人主出入四<lb/>
<pb n="KR4d0420_SBCK_036-9a"/>
朝再秉鈞軸危言髙論聳動天下發㓙竪未形之<lb/>
謀則先識者以爲明犯強臣不測之怒則疾悪者<lb/>
以爲髙視千載無所扵譲其以拙爲號者非欲賢<lb/>
于斯世而已也濂溪先生論拙之極致有天下拙<lb/>
刑政徹上安下順風清弊絶之語夫能至扵上安<lb/>
下順風清弊絶則天下之能事畢矣然則公之所<lb/>
以自名者乃所以自任耶<lb/>
　　　　如庵詩文叙<lb/>
宻國公韓璹字子瑜越王長子而興陵之諸孫也<lb/>
明昌𥘉已受封公以例授金紫光禄大夫衛紹王<lb/>
<pb n="KR4d0420_SBCK_036-9b"/>
時除開府儀同三司宣宗南渡後封胙國公哀宗<lb/>
正大𥘉進封宻自明昌𥘉鎬厲等二王得罪後諸<lb/>
王皆置傳與司馬府尉文學名爲王府官属而實<lb/>
監守之府門啓閉有時王子若孫及外人不得輒<lb/>
出入出入皆有籍訶問嚴甚金紫若國公雖大官<lb/>
無所事事止扵奉朝請而已宻公斑朝著者如是<lb/>
四十年𥘉燕都遷而南危急存亡之際凡車輅宫<lb/>
縣寳玉秘噐所以資丕天之奉者舟車輦運國力<lb/>
不贍至汴者千之一耳而諸王公貴主至有脫身<lb/>
而去者公家法書名畫連箱累篋寳惜固護與身<lb/>
<pb n="KR4d0420_SBCK_036-10a"/>
存亡故他貨一錢不得著身方遷革倉卒朝廷止<lb/>
以乏軍興爲憂百官俸給减削幾盡歲日所入大<lb/>
官不能贍百指而宻公又宗室之資無以爲資者<lb/>
其落薄失次爲可見矣元光以後王薨門禁緩文<lb/>
士稍遂欵謁然亦不過二數人而止矣公資禀簡<lb/>
重而至誠接物不知名爵爲何物少日師三川朱<lb/>
巨觀學詩龍嵓任君謀學書真積之乆遂擅出藍<lb/>
之譽扵書無所不讀而以資治通鑑爲專門馳騁<lb/>
上下千有三百餘年之事其善悪是非得失成敗<lb/>
道之如目前穿貫他書考證同異雖老扵史學者<lb/>
<pb n="KR4d0420_SBCK_036-10b"/>
不加詳也名勝過門明窓棐几展玩圖籍啇略品<lb/>
第顧陸朱吴筆虗筆實之論極幽眇及論二王筆<lb/>
墨推明草書學䆒之說窮髙妙而一言半辭皆可<lb/>
紀録典衣置酒㦯終日不聴客去爐薫茗椀或橙<lb/>
蜜一杯有承平時王家故態使人愛之而不能忘<lb/>
也字畫得扵蘇黄之間叅禪扵善西堂名曰祖敬<lb/>
自題寫真有枯木寒灰亦自神應縁來現胙公身<lb/>
只縁苦愛東坡老人道前身趙徳麟之句舊制國<lb/>
公祭山陵則佩虎符乘傳號曰嚴祭若上清儲祥<lb/>
宫若太乙宫五岳觀設醮上方相藍大道塲則國<lb/>
<pb n="KR4d0420_SBCK_036-11a"/>
公代行香公多預焉又有詩自戲云借來羸馬鈍<lb/>
扵墻馬上官人病且尩無用老臣還有用一年三<lb/>
五度燒香盖實録云公詩五卷號如庵小藁者汴<lb/>
梁鬻書家有之樂府云夣到鳯凰䑓上山圍故國<lb/>
週遭又云咫尺又還秋也不成長似雲閑識者聞<lb/>
而悲之予竊謂古今愛作詩者特晋人之自放扵<lb/>
酒耳吟詠情性留連光景自當爲緩憂之一物在<lb/>
公則又以之遯世無悶獨立而不懼者也使公得<lb/>
時行所學以文武之材當顓面正朝之任長轡逺<lb/>
馭何必减古人頋與槁項黄馘之士争一日之長<lb/>
<pb n="KR4d0420_SBCK_036-11b"/>
扵筆硯間哉朝家踈近族而倚䟽　屬其敝乃至<lb/>
扵此可爲浩嘆也天興壬辰曹王出質公求見扵<lb/>
隆徳殿上問叔父欲何言公奏聞孛徳雖議和孛<lb/>
徳不苦諳練恐不能辦大事者臣請副之或代其<lb/>
行上慰之曰南渡後國家比承平時有何奉養然<lb/>
叔父亦未嘗沾丐無事則置之泠地無所顧籍緩<lb/>
急則置扵不測叔父盡忠固可天下其謂我何叔<lb/>
父休矣扵是君臣相顧泣下未幾公感疾以其夏<lb/>
五月十有二日薨春秋六十一後二十有六年此<lb/>
集再刻扵大名門下士河東人元某爲之引<lb/>
<pb n="KR4d0420_SBCK_036-12a"/>
　　　　琴辨引<lb/>
彦實苗君平陽人童丱中爲鄊先生喬孟州扆君<lb/>
章所噐命其子河東按察轉運使字徳容與同研<lb/>
席君章文學深慱兼通音律教彦實與徳容琴事<lb/>
𥘉授指法累錢手背以輕肆爲禁至一聲不敢妄<lb/>
増損彦實後以雅重見稱有自來矣弱冠應明經<lb/>
舉選三赴廷試至論知琴亦與徳容相後先當熈<lb/>
宗守成之際惟弄琴爲樂而巳琴工衛宗儒者一<lb/>
日鼓琴不成聲問之故曰山後苦寒手拮据耳即<lb/>
賜之貂䑕帳熾炭其前使皷之世宗好此藝殊有<lb/>
<pb n="KR4d0420_SBCK_036-12b"/>
父風寝殿外設琴工幕次皷至夜分乃罷嘗言吾<lb/>
非好琴人主心無所住則營建征伐田獵寵嬖何<lb/>
所不有吾以琴繫著吾心耳一侍從皷琴東宫衣<lb/>
著華麗上以輕浮敕不得入宫至顯宗又妙于琴<lb/>
事者也三四十年之間此道大行而彦實出于其<lb/>
時近臣有薦扵章廟者因得待朝翰林居京師未<lb/>
乆而聲譽籍甚至廢舉業不就南渡後日從楊趙<lb/>
㳺閑閑嘗有詩推敬故詩人止以髙士目之公藝<lb/>
既專又漸扵敦朴之化習與性成其分别古今操<lb/>
弄孰雅孰鄭猶數一二而辨黒白也常選古人所<lb/>
<pb n="KR4d0420_SBCK_036-13a"/>
傳操弄百餘篇有古意者纂集之将傳扵世為急<lb/>
存亡之秋良未睱也長子名某字君瑞嘗仕爲省<lb/>
郎閑居燕中悼雅道之将廢而先意之不䆒将鋟<lb/>
木以傳請予題端且以卜當傳與否也子謂君瑞<lb/>
言子弟傳之山谷有云枯木嵌空㣲暗淡古噐雖<lb/>
在無古弦䄂中正有南風手誰爲聴之誰爲傳東<lb/>
坡有云琴裏若能知賀若詩中定合愛陶潜漢大<lb/>
司空宋弘薦桓譚文學可比前世楊雄劉向父子<lb/>
光武拜爲議郎帝毎讌輒令皷琴好其繁聲弘聞<lb/>
之不恱悔扵薦舉伺譚内出正朝服坐府上遣吏<lb/>
<pb n="KR4d0420_SBCK_036-13b"/>
召之譚至不與席而譲之曰吾所以薦子者願令<lb/>
輔國家以道徳也而今數進鄭聲以亂雅頌非忠<lb/>
正者也能自改耶㑹相舉以法乎譚頓首謝良乆<lb/>
乃遣之後大㑹群臣帝使譚皷琴譚見弘失其常<lb/>
度帝怪而問之弘乃離席免冠謝曰臣所以薦桓<lb/>
譚者謂能以忠正導主而今朝廷躭恱鄭聲臣之<lb/>
罪也帝改容謝之譚遂不得給事中予切謂南風<lb/>
手不可得而今世愛陶詩者幾人果如坡谷所言<lb/>
唯當破此琴爲烹鶴之具耳光武好繁聲舉朝亦<lb/>
好之乃有宋司空謂宋弘之後遂無宋弘則彦實<lb/>
<pb n="KR4d0420_SBCK_036-14a"/>
此書何從出哉夫八音與政通為難審音以知政<lb/>
居今而行古又為難合是二難始有此書乃欲藏<lb/>
之名山以待其人乎司空表聖最為通論云四海<lb/>
之廣豈無賞音固應不待五百年耳請以此為之<lb/>
引歲丁巳穐八月𥘉吉遺山詩老引<lb/>
　　　　雙溪集序<lb/>
燕中文士張顕卿趙昌齡為予言省寺賓客集今<lb/>
中令詩傳於時欲吾子為作序引其有意乎予復<lb/>
之曰詩與文同源而別派文固難詩為尤難李長<lb/>
吉母以賀苦扵詩謂嘔出肝肺乃巳耳又有論詩<lb/>
<pb n="KR4d0420_SBCK_036-14b"/>
者云乾坤有清氣散入詩人脾十人萬人中一人<lb/>
两人知其可謂尤難矣前世詩人凡有所作遇事<lb/>
輙變化例不一其体裁乃欲與造物者争柄囚鎻<lb/>
怪異破碎陣敵凌轢洝濤穿穴險固者尤未盡也<lb/>
槁項黄馘一莭寒餓之士以是物為顓門有白首<lb/>
不能道劉長卿一字者青雲貴公子乃咳唾嚬呻<lb/>
而得之是可貴也學道者有神遇有懸觧如以無<lb/>
礙辨才㳺戯翰墨龍拿虎擲動心駭目不可致詣<lb/>
彼區區者方纓冠𬒳髮流汗而追之九萬里夙斯<lb/>
在下矣中令天資髙扵詩風夙習故落筆有過人<lb/>
<pb n="KR4d0420_SBCK_036-15a"/>
者不足訝也近時燕中两詩人擅名一時當其得<lb/>
意時視北征南山反有德色然毎見中令一詩岀<lb/>
必<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>喜讃嘆失喜噎嘔曰此長吉語也義山語也<lb/>
樊川集所無有也而中令慊然自以為不足長轡<lb/>
遠馭進進而不已如欲踔宇宙而遺俗渺翩翩而<lb/>
獨征者尚奚以序引為哉顕卿昌齡為我謝中令<lb/>
君朝議以四世五公待閣下天下大夫士以太平<lb/>
宰輔望閣下李文饒一品集鄭亞有序陸宣公奏<lb/>
議蘇東坡有劄子大書特書而屡書之韓筆有例<lb/>
子欲我叙雙溪小集而遂巳乎年月日門下士河<lb/>
<pb n="KR4d0420_SBCK_036-15b"/>
東元某題<lb/>
　　　　鳩水集引<lb/>
徳安鄭夢開以所編朱君周臣鳩水集見示云宋<lb/>
君以文章名海内乆矣世以不見全集為恨今欲<lb/>
鋟木流布子厚扵宋者請為題端某不敏不足以<lb/>
知詩文正脉嘗試妄論之文章雖出於真積之力<lb/>
然非父兄淵源師友講習國家教養能卓然自立<lb/>
者鮮矣自隋唐以來以科舉取士學校養賢俊逸<lb/>
所聚名卿才大夫為之宗匠琢磨淬礪日就作新<lb/>
之功以德言之則士君子之所為也以文言之則<lb/>
<pb n="KR4d0420_SBCK_036-16a"/>
鴻儒碩生之所出也以人物言之則公卿大臣之<lb/>
所由選也不必皆鴻儒碩生公卿大臣而其材具<lb/>
故在是矣宋君起太行其經明行脩盖故家遺俗<lb/>
然且得郷先生李承㫖致羙按察使簡之宗盟内<lb/>
翰濟川潞倅祐之父子王孟州大用之所沾丐住<lb/>
太學十年讀書績文動為有用之學使之得時行<lb/>
道其所成就頋豈出名卿材大夫之下哉易代以<lb/>
來佐東平幕二十年當賢候擁篲之敬不動聲氣<lb/>
酧酢䑓務皆迎刃而觧有用之學僕旣言之矣嗚<lb/>
呼文章聖心之正傳逹則為經綸之業窮則為載<lb/>
<pb n="KR4d0420_SBCK_036-16b"/>
道之器頋所遭何如耳它日人讀鳩水集或以文<lb/>
人之文求之渠特襬襶子耳非吾心相科中人也<lb/>
癸丑清明日河東元某引<lb/>
　　　　楊叔能小亨集引<lb/>
貞祐南渡後詩學大行𥘉亦未知適從溪南辛敬<lb/>
之淄川楊叔能以唐人為指㱕敬之舊有聲河南<lb/>
叔能則未有知之者興定末叔能與予㑹于亰師<lb/>
遂見禮部閑閑公及楊吏部之羙二公見其幽懐<lb/>
久不冩及甘羅廟詩嘖嘖稱嘆以為今世少見其<lb/>
比及将徃関中張左相信甫李右司之純馮内翰<lb/>
<pb n="KR4d0420_SBCK_036-17a"/>
子駿皆以長詩贈别閑閑作引謂其詩學退之此<lb/>
日足可惜頗能似之至比之金膏水碧物外自然<lb/>
竒寳景星丹鳯承平不時見之嘉瑞叔能用是名<lb/>
重天下今三十年然其客于楚于漢沔于燕趙魏<lb/>
齊魯之間行天下四方多矣而其窮亦極矣叔能<lb/>
天資澹泊寡于言笑儉素自守詩文似其為人其<lb/>
窮雖極其以詩為業者不變也其以唐人為指㱕<lb/>
者亦不變也今年其所譔小亨集成其子復見予<lb/>
鎮州以集引為請予亦愛唐詩者唯<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>之篤而求<lb/>
之深故似有所得嘗試妄論之詩與文特言語之<lb/>
<pb n="KR4d0420_SBCK_036-17b"/>
别稱耳有所記述之謂文吟咏情性之謂詩其爲<lb/>
言語則一也唐詩所以絶出于三百篇之後者知<lb/>
本焉爾矣何謂夲誠是也古聖賢道德言語布在<lb/>
方冊者多矣且以弗慮胡獲弗爲胡成無有作好<lb/>
無有作惡樸雖小天下莫敢臣較之與祈年孔夙<lb/>
方社不莫敬共明神冝無悔怒何異但篇題句讀不<lb/>
同而巳故由心而成由誠而言由言而詩也三者相<lb/>
爲一情動于中而形扵言言發乎迩而見乎遠同<lb/>
聲相應同氣相求雖小夫賤婦孤臣孽子之感諷<lb/>
皆可以厚人倫羙敎化無它道也故曰不誠無物<lb/>
<pb n="KR4d0420_SBCK_036-18a"/>
夫惟不誠故言無所主心口别爲二物物我邈其<lb/>
千里漠然而徃悠然而來人之聴之若春風之過<lb/>
馬耳其欲動天地感神鬼難矣其是之謂本唐人<lb/>
之詩其知本乎何温柔敦厚藹然仁義之言之多<lb/>
也幽憂憔悴寒饑困<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>一寓扵時而共阨窮而不<lb/>
憫遺佚而不怨者故在也至扵傷讒疾悪不平之<lb/>
氣不能自揜責之愈深其旨愈婉怨之愈深其辭<lb/>
愈緩優柔饜飫使人涵泳于先生之澤情性之外<lb/>
不知有文字幸矣學者之得唐人爲指歸也𥘉予<lb/>
學詩以十數條自警云無怨懟無謔浪無驁狠無<lb/>
<pb n="KR4d0420_SBCK_036-18b"/>
崖異無狡訐無媕阿無傅會無籠絡無衒鬻無矯<lb/>
餙無爲堅白辨無爲賢聖癲無爲妾婦妬無爲仇<lb/>
敵謗傷無爲聾俗閧傳無爲瞽師皮相無爲黥卒<lb/>
醉横無爲黠児白捻無爲田舎翁木強無爲法家<lb/>
醜詆無爲牙郎轉販無爲市倡怨㤙無爲琵琶娘<lb/>
人魂韻詞無爲村夫子兔園䇿無爲筭沙僧困<lb/>
義學無爲稠梗治禁詞無爲天地一我今古一我<lb/>
無爲薄悪所移無爲正人端士所不道信斯言也<lb/>
予詩其庻幾乎惟其守之不固竟爲有志者之所<lb/>
先今日讀所謂小亨集者祗以増媿汗耳子旣以<lb/>
<pb n="KR4d0420_SBCK_036-19a"/>
如上語為集引又申之以種松之詩因為復言帰<lb/>
而語乃翁吾老矣自為瓠壼之日乆矣非夫子亦<lb/>
何以發予之狂言巳酉秋八月𥘉吉河東元某序<lb/>
　　　　新軒樂府引<lb/>
唐歌詞多宫体又皆極力為之自東坡一出情性<lb/>
之外不知有文字真有一洗萬古凢馬空氣象雖<lb/>
時作宫体亦豈可以宫体槩之人有言樂府本不<lb/>
難作從東坡放筆後便難作此殆以工拙論非知<lb/>
坡者所以然者詩三百所載小夫賤婦幽憂無聊<lb/>
頼之語時猝為外物感觸滿心而發肆口而成者<lb/>
<pb n="KR4d0420_SBCK_036-19b"/>
爾其𥘉果欲𬒳管紋諧金石經聖人手以與六經<lb/>
並傳乎小夫賤婦且然而謂東坡翰墨㳺戯乃求<lb/>
與前人角勝負誤矣自今觀之東坡聖䖏非有意<lb/>
扵文字之為工不得不然之為工也坡以來山谷<lb/>
晁無咎陳去非卒㓜安諸公俱以歌詞取稱吟詠<lb/>
情性留連光景清壮頓挫能起人妙思亦有語意<lb/>
拙直不自縁餙因病成妍者皆自坡發之近歲新<lb/>
軒張勝予亦東坡發之者與新軒三世遼宰相家<lb/>
從少日滑稽玩世两坡二棗所謂入其室而啖其<lb/>
炙者故多喜而謔之之辭及隨計两都作覇諸彦<lb/>
<pb n="KR4d0420_SBCK_036-20a"/>
時命不偶十得𥙷掾中䑓時南狩已乆日薄西山<lb/>
民風國勢有可為太息而流涕者故又多憤而吐<lb/>
之之辭予與新軒臭味既同而相得甚驩或别之<lb/>
乆而去之遠取其歌詞讀之未嘗不灑然而笑慨<lb/>
焉以嘆況思而遠望欝摇而行歌以爲玉川子嘗<lb/>
孟諫議貢餘新茶至四盌發輕汗時平生不平事<lb/>
盡向毛孔散真有此理退之聽頴師弹琴云䛏䛏<lb/>
兒女語恩怨相爾汝忽然變軒昻勇士赴敵埸吾<lb/>
恐頴師不足以當之予旣以此論新軒因說向屋<lb/>
梁子屋梁子不悦曰麟角蘭畹尊前花間䓁集傳<lb/>
<pb n="KR4d0420_SBCK_036-20b"/>
播里巷子婦母女交口教授媱言媟語深入骨髓<lb/>
牢不可去乆而語之俱化浮屠家謂筆墨勸滛當<lb/>
下犂舌之獄自知是巧不知是業陳後山追悔少<lb/>
作至以語業命題吾子不知耶離騷之悲囬風惜<lb/>
徃日評者且以露才揚巳怨懟沉江少之若孤憤<lb/>
四愁七哀九悼絶命之辭窮愁志自憐賦使樂天<lb/>
知命者見之又當置之何地耶治亂時也遇不遇<lb/>
命也衡門之下自有成樂而長歌之哀甚扵痛哭<lb/>
安知憤而吐之者非呼天稱屈耶世方以此病吾<lb/>
子子又以及新軒其何以自觧予謂屋梁子言子<lb/>
<pb n="KR4d0420_SBCK_036-21a"/>
頗記謝東山對右軍哀樂語乎年在桑榆正頼絲<lb/>
竹陶冩但恐児輩覺損此歡楽趣耳東山似不應<lb/>
道此語果使児輩覺老子楽趣遂少减耶君且道<lb/>
如詩仙王南雲所説大羙年賣珠楼前風物彼打<lb/>
硬頭陀與長三者三禮何嘗夣見在歲甲寅十月<lb/>
望日河東元某題<lb/>
　　　　迯空絲竹集引<lb/>
南渡後李長源七言律詩清壯頓挫能動揺人心<lb/>
髙䖏徃徃不减唐人麻知幾七言長韻天隨子所<lb/>
謂陵轢波濤穿穴儉固囚鎻怪異破碎陳敵者皆畧<lb/>
<pb n="KR4d0420_SBCK_036-21b"/>
有之然長源失在無穣茹知幾病在少持擇詩家<lb/>
亦以此為恨仲梁材地有餘而持擇功夫勝其餘<lb/>
或亦有不迨二子者絶長𥙷短大槩一流人也今<lb/>
二子亡矣仲梁氣鋭而筆徤業專而心精極他日<lb/>
所至當扵古人中求之不特如退之之扵李元賓<lb/>
　河東人元某書<lb/>
遺山先生文集卷第三十六<lb/>
</p>
<p>
</p>
  </div>
</body>
</text>
</TEI>
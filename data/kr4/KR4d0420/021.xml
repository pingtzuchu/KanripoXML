<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0420_SBCK_021-1a"/>
遺山先生文集卷第二十一<lb/>
　　碑銘表誌碣<lb/>
　　　　御史張君墓表<lb/>
東平幕府從事張昉持文士李周卿所譔先御史<lb/>
君行事之状請於僕言先御史在興定元光間於<lb/>
州縣爲良民吏於臺閣爲材大夫朝譽藹然吾子<lb/>
所知䘮亂之後挈家還郷社春秋雖高而神明未<lb/>
衰乃一意與世絶㤗然以閉户讀書爲業者餘十<lb/>
五年凡向之所以爲良民吏材大夫者未嘗一語及<lb/>
之沈黙退譲齊魯大夫士翕然稱道之亦吾子所<lb/>
<pb n="KR4d0420_SBCK_021-1b"/>
知者棄養以来三見霜露而不肖孤以斗食之役<lb/>
汨沒簿領間不得灑掃墳墓列樹碑表使先子名<lb/>
德懿範闇焉而不彰誠懼一旦先狗馬填溝壑其<lb/>
何以瞑目乎今属筆於子幸爲論次之以俟百世<lb/>
之下僕嘗謂聖人澤後世深矣今虞芮有間田豊<lb/>
鎬之間男女異路孔子近文王六七百歳故言衣<lb/>
冠禮樂則莫齊魯爲盛冝矣百年以来東平劉莘<lb/>
老斯立宣叔之祖孫文元賈公昌朝之家世滕陽<lb/>
張丞相永錫日照清獻張公父子東阿壽國張公<lb/>
肖國侯公叅政髙公奉髙丞㫖党公黄山内翰趙<lb/>
<pb n="KR4d0420_SBCK_021-2a"/>
公嵫陽内翰閻公敦厖耆艾海内取以爲法其餘<lb/>
經明行脩由晦道商公醇徳王先生而下何可一<lb/>
二数至於人代変革才智勇皆廢守道之士懷先<lb/>
王之舊俗區區不能自巳者徃徃有之如御史君<lb/>
者皆是也古有之魯無君子者斯焉取斯其澤及<lb/>
後世之謂乎謹桉中奉大夫故治書侍御史守申<lb/>
州刺史張君諱汝明字子玉世家汶上曽大父靖<lb/>
大父彦皆潜徳弗耀父恕用君貴贈中議大夫母<lb/>
程氏清河郡太君君三歳䘮父程母故衣冠家而<lb/>
有賢行力課君學君亦能自樹立如成人弱冠櫂<lb/>
<pb n="KR4d0420_SBCK_021-2b"/>
大安元年經義進士第釋褐将仕郎調頴州泰和<lb/>
縣主簿崇慶元年換懐州武陟簿丁内艱服除貞<lb/>
祐四年由鹿邑簿入爲尚書省掾正大元年終更<lb/>
擢同知嵩州軍州事盜入軍資庫而無迹可尋官<lb/>
繫主者獄凡十餘人不住訊掠皆自誣服君時以<lb/>
檄出及還繫者称屈君諦審知其冤即縱遣之不<lb/>
数月諸黥卒以贓敗郡人以爲神明三年八月辟<lb/>
許州長葛令未㡬政成農司以稱職聞及罷縣父<lb/>
老上贐禮一無所受乃相率立祠以致去思之心<lb/>
焉六年二月召爲太常愽士權監察御史不半歳<lb/>
<pb n="KR4d0420_SBCK_021-3a"/>
遷户部員外郎七年八月授治書侍御史八年七<lb/>
月遷禮部員外郎兼脩起居注俄陞歸德洽中兼<lb/>
提舉河防學校常平漕司事不赴天興元年遥領<lb/>
嵩州刺史二年二月改授申州以庚戌七月二十<lb/>
有二日遘疾春秋七十有六終於東平遵化坊私<lb/>
第之正寝娶魏氏封清河縣君子男三人長即眆<lb/>
也今爲東平萬户府經歴官遥領同知單州防禦<lb/>
使事次曄次煦皆早卒男孫二人女孫一人尚㓜<lb/>
孤子某以庚戌年八月之三日奉君之柩祔於汶<lb/>
上由村里某原之先塋禮也君資禀厚重與人交<lb/>
<pb n="KR4d0420_SBCK_021-3b"/>
　敦信義平居恂恂似不能言及當官而行剛介有<lb/>
　守論議純正人不能奪仕宦三十年家無餘資其<lb/>
　他尚多可稱弗著著不爲窮達易節者銘曰<lb/>
　　汶之洋洋思聖有堂禮樂衣冠此爲之郷維御<lb/>
　史君尤魯士之良沉潜而剛耆艾而敦厖可以<lb/>
　爲公卿大臣訓于四方昔徃矣秉筆帝旁藹然<lb/>
　粹温如珪如璋今来斯微服褁粮衡門棲遅詠<lb/>
　歌虞唐謂其逢也耶茫乎及夜舟之藏其不逢<lb/>
　也耶泰焉如晚節之昌抱明月而長終懷舊俗<lb/>
　而不忘在君爲樂天而識者涕滂林深而蘭芳<lb/>
<pb n="KR4d0420_SBCK_021-4a"/>
　風雨如晦而鷄鳴有常世無良史乆矣孰爲發<lb/>
　幽潜之光<lb/>
　　　　御史程君墓表<lb/>
君諱震字威卿先世居雒陽元魏遷兩河豪右實<lb/>
雲中三州遂爲東勝人曾大父獲慶大父緫質直<lb/>
尚氣節鄉人有訟多就决之至于婚嫁䘮葬不能<lb/>
給者亦借力焉父徳元自少日用俠聞嘗與群從<lb/>
分財多所椎讓州里稱之後用君貴封太中大夫<lb/>
雷内翰渊述世德之舊俻矣太中子八人長曰鼎<lb/>
孝弟仁讓閨門肅睦有古君子之風以六赴廷試<lb/>
<pb n="KR4d0420_SBCK_021-4b"/>
賜第調濮州司候次曰雷由武弁起身官懐逺大<lb/>
将軍君其第三子也資嚴毅雖所親不敢以非禮<lb/>
犯之㓜日夣人呼爲御史故毎以諫輔自期章宗<lb/>
明昌二年經童岀身補将仕佐郎泰和中年及注<lb/>
授臨洮府司獄忻州司候判官以廉幹爲西京招<lb/>
討司奏辟提控㳂邉營城粮草尋擢王剛牓詞賦<lb/>
進士一科換偃師主簿宣宗幸汴梁入爲尚書省<lb/>
令史時相知其可用不半歳特授南京警巡副使<lb/>
秩滿例爲廣盈倉監攴納官興定𥘉辟舉法行<lb/>
用薦者除陳留令将之官白府尹言縣務不治令<lb/>
<pb n="KR4d0420_SBCK_021-5a"/>
自任其責丞簿佐史輩無預焉幸無擾之使令得<lb/>
盡力尹諾之既到官事無大小率自負荷次官奉<lb/>
行而巳時秋大旱冬十月乃雨歸徳行樞宻院發<lb/>
民牛運粮徐邳君爲使者言吾麥乗雨将入種牛<lb/>
役興則無来歳計矣使者不能寛十日程耶民事<lb/>
果集雖乏軍興吾不辭也使者怒而去君力畢農<lb/>
種粮運亦如期而辦行院仍奏君要譽小民不以<lb/>
軍食爲急朝廷不罪也既受代大司農奏課爲天<lb/>
下第一御史䑓察能吏亦爲奏首且言可充䑓諫<lb/>
亰東緫帥府奏辟經歴官不許乃拜監察御史君<lb/>
<pb n="KR4d0420_SBCK_021-5b"/>
蒞職慨然有理輪之志即劾奏平章政事荆王以<lb/>
陛下之子任天下之重不能上賛君父同濟艱難<lb/>
頋乃專恃權勢㓕棄典禮開納貨賂妄進退官吏<lb/>
從臾奴隷侵漁細民名爲和市其實脅取諸所不<lb/>
法不可一二数陛下不能正家而正天下難矣書<lb/>
奏宣諭御史䑓程某敢言如此佗御史不當如是<lb/>
耶且有㫖切責荆王岀内府銀使償物直敕司馬<lb/>
杖大奴尤不法者数人於是權貴皆爲歛手東方<lb/>
頻歳飢饉盜賊蠭起特㫖以君攝治書侍御史兼<lb/>
户部員外郎運亰師粮八万石賑徐邳君經畫饟<lb/>
<pb n="KR4d0420_SBCK_021-6a"/>
道十里一置驛羅弓刀以防㓂敓具斧斤以完噐<lb/>
用備晋藥以起病疾勸助藉以通留滯輦運相仍<lb/>
如出祍席之上飢民踵来凡所以爲貸爲糴爲賑<lb/>
贍忖度肥瘠無一失其當州民請於亰東帥府願<lb/>
留我程御史以楅殘民帥府奏君行爲部官詔再<lb/>
徃徐宿邳荆王積不平蜜遣諸奴誘姦民徐璋造<lb/>
飛語訟君於䑓諸相不爲奏而王獨奏之宣宗頗<lb/>
直君欲勿問王執奏再三乃從之哀宗時在春宫<lb/>
遣晋藥官王子玉諭㫖推問官程御史爲縣治行<lb/>
第一監察又稱職有罪無罪勿爲留難巳而璋伏<lb/>
<pb n="KR4d0420_SBCK_021-6b"/>
誣告君當還䑓在律官人與部民對訟無罪猶觧職<lb/>
王風大理寺御史言天下事在以皆部民竟用是<lb/>
罷官君泰然自豦都無巳仕之愠聚書深讀蓋将<lb/>
終身焉天不假年以正大元年三月二十有一<lb/>
日春秋四十有四終於亰師嘉善里之私第積官<lb/>
大中大夫夫人史氏封安定郡君先君三年殁子<lb/>
一人思温舉進士以某年月日舉君之柩柎於金<lb/>
昌府芝田縣某里太中君之新塋禮也嗚呼生才<lb/>
實難盡其才重爲難使君得時行道坐於廟堂分<lb/>
别賢否其功烈可量也哉方行万里而車折其軸有才<lb/>
<pb n="KR4d0420_SBCK_021-7a"/>
無命古人所共嘆雖然地逺而位卑身㣲而言䡖<lb/>
乃以一御史犯疆王之怒卒使權貴落膽縉紳増氣雖<lb/>
不遇而去伸眉髙談亦可以無愧天下矣尚何恨耶乃爲銘<lb/>
曰曲士賣直見豺而慄鄙夫媕婀與鳬同波犯父<lb/>
　子之至難孰絞訐而上劘横潰我障剛癉我阿<lb/>
　鍊心成𥙷天之石奮筆爲却日之戈古有之和<lb/>
　臣不忠忠臣不和彼容容者之所得奚後福之<lb/>
　能多有山維嵩有水維河程君之名永世不磨<lb/>
　　　　平叔墓銘<lb/>
河間許古道真以直諌見称徳陵朝正大𥘉詣闕<lb/>
<pb n="KR4d0420_SBCK_021-7b"/>
拜章言八座率非其材省寺小臣有可任宰相者<lb/>
不大升黜之則無以致中興章奏詔道真赴都堂<lb/>
問孰可爲相道真以尚書省令史商衡對當是時<lb/>
上新即大位經略四方思所以弘濟艱難者爲甚<lb/>
力道真己得請居伊川即命驛召之落致仕復右<lb/>
司諌天下想望風采道真亦慷慨願以人所不敢<lb/>
言者爲天子言之及論天下事乃首以公爲可相<lb/>
則公之材爲可知矣公字平叔商氏系出陳継遷<lb/>
鄆七世祖南華府君諱懐欽官于曹遂占籍焉曽<lb/>
祖諱岡以武弁入官宋末奏補從事換忠勇校尉<lb/>
<pb n="KR4d0420_SBCK_021-8a"/>
祖諱駒兩廷試教授鄉里考諱錫用公貴及封朝<lb/>
請大夫妣王氏濮陽縣太君公朝請君之長子也<lb/>
𥘉從鄉先生李昉方平學貧無以爲資方平愛其<lb/>
才每賙恤之使得卒業年二十五登崇慶二年詞<lb/>
賦進士第釋褐洛郊簿以㢘能換郿縣尋辟威戎<lb/>
令時歳飢民無所於糴公白之行䑓得開倉賑貸<lb/>
頼以全活者甚衆縣民爲之立祠再辟原武令以<lb/>
例罷入爲尚書省令史歴粮草邉関知管差除三<lb/>
房考再滿授户部主事兩月擢監察御史又充右<lb/>
司都事於是朝廷知公蓋将大用矣改同知河平<lb/>
<pb n="KR4d0420_SBCK_021-8b"/>
軍節度使事不赴奏充樞宻院經歴官遥領昌武<lb/>
軍同知節度使事丞相莘公領陜西行䑓奏公偕<lb/>
行充左右司員外郎宻院表留有㫖行䑓地重急<lb/>
於用人可從丞相奏自是䑓事一决於公矣明年<lb/>
召還行䑓再上奏留之又明年丁内艱乃得還時<lb/>
正大八年也十月起服中充秦藍緫帥府經歴官<lb/>
正月河潼失守召主帥入援二月九日軍至陜将<lb/>
由間道之啇州十一日抵盧氏山與北軍遇相拒<lb/>
大雪中士卒飢不能戰是夜遂潰公爲北軍所得<lb/>
欲䧏之令去巾不從将害公有止之者曰此忠孝<lb/>
<pb n="KR4d0420_SBCK_021-9a"/>
人也姑留之其夜公觧佩刀自剄時年四十七積<lb/>
官至少中大夫濮陽縣伯食邑七百户賜𬗋金魚<lb/>
袋初娶鄧氏再娶鄭氏並封濮陽縣君子男二人<lb/>
長曰挺次曰隴安女一人適泗州司候安邑劉懋<lb/>
公事長上以禮接下以誠與人交有終始家居亦<lb/>
未嘗有愠容性嗜學藏書数千卷古今金石遺文<lb/>
人所不能致者徃徃有之南渡以来士大夫以捄<lb/>
世之學自名高者闊略而無綂紀下者或屑屑於<lb/>
簿書米塩之間公資雅重遇事不碌碌人所不能<lb/>
措手率優爲之苟可以利物則死生禍福不復計<lb/>
<pb n="KR4d0420_SBCK_021-9b"/>
平居以大事自任而人亦以大任期之至今評者<lb/>
以公用違其長使文卒然就一死爲世所惜也孤<lb/>
子挺等以某年月日奉公衣冠葬於某原好問辱<lb/>
公知爲厚敢述梗槩而爲之銘以寄招魂之詞詞曰<lb/>
　唐虞之世麟鳯游出非其時聖爲憂黃琮禮天<lb/>
帝所休毀之櫝中孰汝仇海内茂異君上流坐之<lb/>
廟堂衆職脩天路阻長徃莫由維兕有角不我<lb/>
　投人以死諱我則求衣冠李衞汙褐裘氣息奄<lb/>
　奄藏鬼幽禽息鳥視天爲囚枯龜千年一蜉蝣<lb/>
　卑君完節乃所酬不然報施神其尤河濟之水<lb/>
<pb n="KR4d0420_SBCK_021-10a"/>
　無千秋若孫若子公且侯豆籩奔走物㓗差魂<lb/>
　兮歸居安此丘北隂莾墟不可留<lb/>
　　　希顔墓銘<lb/>
南渡以来天下称宏傑之士三人曰髙廷玉獻臣<lb/>
李純甫之純雷淵希顔獻臣雅以竒節自負名士<lb/>
喜從之㳺有衣冠龍門之目衞紹王時公卿大臣<lb/>
多言獻臣可任大事者紹王方重吏員䡖進士至<lb/>
謂髙廷玉人材非不佳恨其出身不正耳大安末<lb/>
自左右司郎官出爲河南府治中卒以髙材爲尹<lb/>
所忌瘐死雒陽獄中之純以薊州軍事判官上書<lb/>
<pb n="KR4d0420_SBCK_021-10b"/>
論天下事道陵竒之詔參淮上軍仍驛遣之泰和<lb/>
中朝廷無事士大夫以宴飲爲常之純於朋㑹中<lb/>
或堅坐深念咄咄嗟唶若有旦夕憂者或問之故之<lb/>
純曰中原以一部族待朔方兵然竟不知其牙帳<lb/>
所在吾見華人爲所魚肉去矣聞者訕笑之曰四<lb/>
方承平餘五六十年百歳無狗吠之警渠不以時<lb/>
自娯樂乃妖言耶未㡬北方兵動之純從軍還知<lb/>
大事己去無復仕進意蕩然一放於酒未嘗一日<lb/>
不飲亦未嘗一飲不醉談笑此世若不足玩者貞<lb/>
祐末嘗召爲右司都事巳而擯不用希顔正大𥘉<lb/>
<pb n="KR4d0420_SBCK_021-11a"/>
拜監察御史時主上新即大位宵衣旰食思所以<lb/>
弘濟艱難者爲甚力希顔以爲天子冨於春秋有<lb/>
能致之資乃拜章言五事大略謂精神爲可飬𥘉<lb/>
心爲可保人君以進賢退不肖爲職不宜妄費曰<lb/>
力以親有司之事上嘉納焉庚寅之冬朔方兵突<lb/>
入倒廻谷勢甚張平章芮公逆擊之突騎退走填<lb/>
壓谿谷間不可勝筭乗勢席卷則當有謝玄淝水<lb/>
之勝諸将相異同欲釋勿追奏至廷議亦以爲勿<lb/>
追便希顔上書以破朝臣孤注之論謂機不可失<lb/>
小勝不足保天所予不得不取引援深切灼然易<lb/>
<pb n="KR4d0420_SBCK_021-11b"/>
見而主兵者沮之䇿爲不行後京兆鳯翔報北<lb/>
兵狼狽而西馬多不暇入䘖数日後知無追兵乃<lb/>
聚而攻鳯翔朝廷始悔之至今以一日縱敵爲當<lb/>
國者之恨凡此三人者行輩相及交甚歡氣質亦<lb/>
略相同而希顔以名義自檢彊行而必致之則與<lb/>
二子爲絶異也蓋自近朝士大夫始知有經濟之<lb/>
學一時有重名者非不多而獨以獻臣爲称首獻<lb/>
臣之後士論在之純純之後在希顔希顔死遂有人<lb/>
物渺然之嘆三人者皆無所遇合獨於希顔尤嗟<lb/>
惜之云希顔别字季黙渾源人考諱思大定末仕<lb/>
<pb n="KR4d0420_SBCK_021-12a"/>
爲同知北京路轉運使事希顔其暮子也崇慶二<lb/>
年中黄裳榜進士乙科釋褐涇州録事不赴換東<lb/>
平府録事以勞績遥領東阿縣令調徐州觀察判<lb/>
官召爲荆王府文學兼記室叅軍轉應奉翰林文<lb/>
字同知制誥兼國史院編脩官考滿再任俄拜監<lb/>
察御史以公事免用宰相侯莘卿蒍除太學慱士<lb/>
還應奉終于翰林脩撰累官太中太夫娶侯氏子<lb/>
男二人公孫八歳宜翁四歳女二人長嫁進士陳<lb/>
某其㓜在室𥘉希顔在東平東平河朔重兵豦也<lb/>
驕将悍卒倚外㓂爲重自行臺以下皆務爲摩<lb/>
<pb n="KR4d0420_SBCK_021-12b"/>
拊之希顔莅官所以自律者甚嚴出入軍中偃然<lb/>
不爲屈故頗有喧嘩者不数月䦒巷間家有希顔<lb/>
畫像雖大将亦不敢以新進書生遇之嘗爲户部<lb/>
髙尚書唐卿所辟權遂平縣事時年少氣銳擊豪<lb/>
右發奸伏一縣畏之稱爲神明及以御史延行河<lb/>
南得賍吏尤不法者榜掠之有至四五百者道出<lb/>
遂平百姓相傳雷御史至豪猾望風遁去蔡下一<lb/>
兵與權貴有連脫役遁田間時以藥毒殺民家馬<lb/>
牛而以小直脅取之希顔捕得数以前後罪立杖<lb/>
殺之老㓜聚觀万口稱快馬爲不得行然亦坐是<lb/>
<pb n="KR4d0420_SBCK_021-13a"/>
失官希顔三歳䘮父七歳養於諸兄年十四五<lb/>
貧無以爲資乃以冑子入國學便能自樹立如<lb/>
成人不二十游公卿間太學諸人莫敢與之齒渡<lb/>
河後學益慱文益竒名益重爲人軀翰雄偉髯張<lb/>
口哆顔渥册眼如望羊遇不平則疾惡之氣見於顔<lb/>
間或嚼齒大駡不休雖痛自摧折猝亦不能變也<lb/>
食兼三四人飲至数斗不亂杯酒淋漓談謔間作<lb/>
辭氣縱横如戰國游士歌謡慷慨如關中豪傑料<lb/>
事成敗如宿将能得小人根株窟穴如古能吏其<lb/>
操心危慮患深則又似夫所謂孤臣孽子者平<lb/>
<pb n="KR4d0420_SBCK_021-13b"/>
生慕孔融田疇陳元龍之爲人而人亦以古人期<lb/>
之故雖其文章號一代不数人而在希顔仍爲餘<lb/>
事耳希顔年四十六以八年辛卯八月二十有三<lb/>
日暴卒後二日葬戴楼門外三王寺之西若干歩<lb/>
好問與太原王仲澤哭之因謂仲澤言星殞有占<lb/>
山石崩有占水断流有占斯人已矣瞻鳥爰止不<lb/>
知於誰之屋耳其十月北兵由漢中道襲荆㐮京<lb/>
師戒嚴銘曰<lb/>
　維季默父起营平弱齡飛鶱振厥声俻具文武<lb/>
　任公卿百出其一世已驚紫髯八尺傾漢庭前<lb/>
<pb n="KR4d0420_SBCK_021-14a"/>
　有趙張耻自名目中之敵無遁情太息流涕請<lb/>
　進兵揜聦不及馳迅霆一日可復齊百城天網<lb/>
　四面開鯢鯨砥柱不捄洪濤傾望君佐王正邦<lb/>
　經或當著言垂日星一債不起誰使令如秦而<lb/>
　帝寕勿生不然亦當蹈東溟元精烱烱賦子形<lb/>
　溘焉寕與一物并千年紫氣鬱上征知有龍劒<lb/>
　留泉扄何以驗之石有銘<lb/>
　　大司農丞康君墓表<lb/>
君諱錫字伯禄姓康氏世爲寕晋人大父諱成嘗<lb/>
與昆弟分財他田宅定無所問止取南中生口十餘<lb/>
<pb n="KR4d0420_SBCK_021-14b"/>
人縱爲民而巳以故家獨貧考諱溢少爲里胥資<lb/>
純　篤縣令者倚之以納賄及令爲御史所劾溢自<lb/>
念言直則令被罪終世不齒渠官長而我以事證<lb/>
之何以立於世乃自縊而死令竟以無跡可尋獲<lb/>
免伯禄既孤飬於外祖田氏田見伯禄骨骼異他<lb/>
兒謂當有望使之應童子舉飲食臥起躬自調護備<lb/>
極劳苦得觧赴都一日暮行茭葦中懼爲同行者<lb/>
所遺至負之而趍及長師柏鄉王翰周輔束脩不<lb/>
能備周輔與諸生共賙給之中崇慶二年進士第<lb/>
釋褐櫟陽簿警廵判官辟彭原今入爲尚書省掾<lb/>
<pb n="KR4d0420_SBCK_021-15a"/>
考滿遷開封府判官俄拜監察御史言宰相侯摯<lb/>
師安石非相材提點近侍局宗室安之聲勢㷔㷔<lb/>
公門請托不可使乆在禁近朝議偉之選授右司<lb/>
都事遷京南路大司農丞破上蔡諸縣群不逞把<lb/>
持之黨彈種人以賍汚尤狼藉者五六輩宰相有<lb/>
不說者云康錫不欲吾種人在仕路耶因以飛語<lb/>
中之出為河中府治中充行尚書六部郎中城䧟<lb/>
投水死時年四十八伯禄孝於毋友於其弟有㤙<lb/>
義於朋友從仕則死心奉公以為民古所謂公家<lb/>
之利知無不為者唯伯禄為然同年生如雷御史<lb/>
<pb n="KR4d0420_SBCK_021-15b"/>
希顔兾都司京父宋内翰飛卿之等名士数十人<lb/>
世以比唐曰龍虎牓至論公輔大噐尚以伯禄為<lb/>
稱首云歳戊申秋九月予過寕晋伯禄之從弟鋭<lb/>
招魂葬柏禄於唐城郷東南五里之先瑩以其第<lb/>
三子阿千爲之後伯禄先娶薊州㳺氏再娶魯山<lb/>
張氏皆封京兆縣君一子彭原張出殁於京師之<lb/>
兵銘曰<lb/>
　　仕以義行死與義俱義存義亡葬何計乎江<lb/>
　　魚寕晋之墟維君之居眷焉顧之泣涕漣如<lb/>
　　豈無蛟蜃之波以投卑乎讒夫百歲而下有<lb/>
<pb n="KR4d0420_SBCK_021-16a"/>
　　歷九関為上訴者其有說歟<lb/>
　　　　聶元吉墓誌銘<lb/>
元吉諱天驥姓聶氏代之五䑓人元吉其字也父<lb/>
諱明自先世雄於財而以隂德聞里中用元吉貴<lb/>
封太中大夫元吉其長子也弱冠登進士第釋褐<lb/>
汝隂簿轉睢州司候㢘舉封丘令入為尚書省邉<lb/>
関粮草房令史考滿授吏部主事權監察御史夏<lb/>
人請和使者玄市於㑹同舘外戚有身自貿易于<lb/>
其間者元吉以大官近利失朝廷體且取䡖外夷<lb/>
彈之遂忤太后㫖除同知汝州防禦使事未赴為<lb/>
<pb n="KR4d0420_SBCK_021-16b"/>
陜西行䑓所辟仍用薦書遥領金安軍節度副使<lb/>
兼行尚書省都事不半歳入為右司員外郎例授<lb/>
京兆府治中衞州行尚書六部事慶陽圍急朝議<lb/>
以宿州緫帥徃捄之奏克經歷官圍解從别将守<lb/>
邠将欲棄州而東元吉陳說利害力止之不從将<lb/>
坐是𬒳繫辭連元吉降授京兆治中尋有訟其冤<lb/>
者即召為開封府簽事旬月還右司員外郎丁太<lb/>
夫人憂未百日而奪哀復職車駕東遷公在留中<lb/>
賊殺二相兵及元吉臥創二十許日醫言可治公<lb/>
誓之以死死之二日權厝某所娶王氏子男二人<lb/>
<pb n="KR4d0420_SBCK_021-17a"/>
長黄童次玄童女三人長嫁進士張伯豪孝友有父<lb/>
風夫殁歸在室元吉既葬之明日女不勝哀慕絶<lb/>
脰而死時亂巳極凌奪烝報無復人紀女獨以大<lb/>
義自皃士大夫賢之有爲泣下者其二尚㓜𥘉元<lb/>
吉以衛紹王崇慶二年登科時雷希顔淵宋飛卿<lb/>
九嘉商平叔衡張正卿天綱冀京父禹錫康伯掾<lb/>
錫皆在選中朝野以爲得人而元吉起田畝能以<lb/>
雅道自将踐歴䑓閣若素宦然諸人多以爲不及<lb/>
也予與元吉同郷里年相若仕相及然元吉重遅<lb/>
予資卞急元吉耿耿自信未嘗以言下人予則矯<lb/>
<pb n="KR4d0420_SBCK_021-17b"/>
枉過直率屈巳以徇物道不同不相爲謀故雖與<lb/>
之同郷里年相若仕相及而交未嘗合也今元吉<lb/>
巳矣予惜其有志於世世亦望焉而卒之無所就<lb/>
也乃爲之銘以哀之辭曰<lb/>
　　巖牆之死匪曰正命義存義亡何適非正天<lb/>
　　奪予衆力獨奚競多夀辱随瞑目爲竟善乎<lb/>
　　子程子之言曰今世之士其無幸歟展布其<lb/>
　　四體未有以爲容也而得栱梏萌意於方寸<lb/>
　　未有毫末也而觸機穽吾於吾元吉誠愛其<lb/>
　　得所以死而死然亦悲夫抱一㮣之操泯泯<lb/>
<pb n="KR4d0420_SBCK_021-18a"/>
　　黙黙少不能俟天之定也<lb/>
遺山先生文集卷第二十一<lb/>
<pb n="KR4d0420_SBCK_021-18b"/>
</p>
<p>
</p>
  </div>
</body>
</text>
</TEI>
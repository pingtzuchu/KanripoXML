<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經濟文集卷五</head> <lb/>
    <p>
<pb n="KR4d0526_WYG_005-1a"/>
欽定四庫全書<lb/>
　經濟文集卷五<lb/>
　　　　　　　　　　　元　李士瞻　撰<lb/>
　記<lb/>
　　福建憲司題名記<lb/>
國家之有憲臺猶天之有北斗斗為天之喉舌所以斡<lb/>
元氣平四時而成歲功也憲臺為天子耳目所以廣聰<lb/>
明旌淑慝以清政本也洪惟我世祖皇帝文謨武烈奄<lb/>
<pb n="KR4d0526_WYG_005-1b"/>
造區夏立綱陳紀九有攸同於是天下立御史臺三風<lb/>
紀之司二十有二而福建閩海道其一也道有長有副<lb/>
有佐及賓屬之置員各有差綱維之意至矣閩海去朝<lb/>
廷幾萬里其土風之澆厖山川之險惡海醝市舶之所<lb/>
集官殘吏蠧膠固彌深加以連年兵興道路修梗强梁<lb/>
䟦扈之人依勢而敗度者又比比聖天子宵旰懐憂無<lb/>
逺弗届思得剛方端亮之臣為斯道之長既而㢘訪使<lb/>
恩寧普君以累任憲臺由本省右丞首膺是選増秩有<lb/>
<pb n="KR4d0526_WYG_005-2a"/>
加制下之日逺近竦慶憲司舊有題名記二滿不可復<lb/>
紀恩君謀諸僚佐請更文諸别石予惟公署題名盖欲<lb/>
其彰既往詔方來俾人得指而議之為勸戒之助至公<lb/>
也吁可不慎哉<lb/>
　露布<lb/>
　　平山東露布<lb/>
中書分兵部盖聞帝王之歴數在天妄干者自戮國家<lb/>
之版圖極地竊據者必還揆理勢則當然徴事情則允<lb/>
<pb n="KR4d0526_WYG_005-2b"/>
驗我太祖皇帝剪夷𤣥漠肇造丕基我世祖皇帝包括<lb/>
夷夏纉成大業文物涵於九有政聲被於八垂雕題鑿<lb/>
齒之酋駿奔銜璧椎髮𠢐膚之長躬走奉琛曜緯含彩<lb/>
而宣祥峙融孕珎而發媚百工凝其懋績兆姓合其厖<lb/>
風更睿哲之迭興致雍熙之累暢迄乎聖上臨宇道徳<lb/>
益昌重乎英儲體元馨烈彌盛規模卓越往懿制作兼<lb/>
備前徽惠渥而貢賦屢蠲教隆而刑罰幾措夫承泰則<lb/>
否變抑反治則亂生斯虞后弗遏於苖征故夏君用脩<lb/>
<pb n="KR4d0526_WYG_005-3a"/>
於扈伐粤惟汝頴實開倡厲之階誕眷江淮俄蔓聚逋<lb/>
之藪毒熖轉熏函夏妖鋒旁靡幽荒韓騃出蟒族孱孤<lb/>
誘尸雜醜劉秃起狗屠惡少欺率羣愚慿阻我城隍蹂<lb/>
<graphic n="KR1011" url="https://raw.githubusercontent.com/kanripo/KR-Gaiji/master/images/KR1011.png" mimeType="image/png"/>我疆埸華宫蕩於焚燼鉅府傾於剽資父兄之膏髓<lb/>
濡矛子弟之肝腸薦鼎彛倫顛錯善法斁隳忠襄獻武<lb/>
王夙挺雄材素韜偉畧義旗始奠里閭之豪傑雲從威<lb/>
鉞載揚海嶽之拳翹雨附振銛利於許甸奮勁徤於雒<lb/>
畿闔虎牢而掃温懐超鷄阜而披挾孺卷彭衙之浩祲<lb/>
<pb n="KR4d0526_WYG_005-3b"/>
刮太華之層氛周岐偃斾霄撞秦畤囬戈夕擣移屯細<lb/>
栁縱獵長楊崤函失險於建瓴豳隴復平於鋪砥摧勍<lb/>
姦于狐嶺永乂晉區掩餘孽於鴈門遥寧代域偏師度<lb/>
遼而襲潰特介逾沔而受降翻陳蔡之舊封扳梁宋之<lb/>
都邑猾竪僅遁疲氓獲存三河之烽火既休五原之羽<lb/>
書亦絶遂分留以西撫爰大舉以東征將匝絳壇列緹<lb/>
綃之千幙士循黄道聮氍罽之萬營僚佐盡簡竒髦賓<lb/>
舎咸標雋彦旌旂蔽於白日棘戚摩於丹霄鞮鞶礧碨<lb/>
<pb n="KR4d0526_WYG_005-4a"/>
乎狻猊韎韐嶙峋乎獬豸連躍湛盧之劍柘號繁弱之<lb/>
弓粟庾山驅芻廥林動指嵩邙而直赴涉瀍澗而斜趨<lb/>
珠犀照井陘之輝鉄馬刷邯郸之影樓船斷孟津電激<lb/>
屋車亘牧野雷喧嚴刁斗於鄴丘震鉦鼙於湛苑秉麾<lb/>
申號獻冠之囊牘已來坐握沈機納捷之蠟章尋至環<lb/>
轅抱鹽溝之月浮梁貫滑浦之虹迎鏖于河流血漂杵<lb/>
逐背于汝積尸隱干兇魁膽讋而奉鄆求盟獷類膝行<lb/>
而歸牂代贄祓周公衣冠之廟汛孔文絲竹之堂薄鳬<lb/>
<pb n="KR4d0526_WYG_005-4b"/>
繹以探收徇䝉龜以掩取駐驂㝠覽窺岱頂之金泥解<lb/>
胄雅歌考泗濱之石磬飲溜而鼪鼯莫咋乘□而猰㺄<lb/>
奚跳鈎陳袤絙於泲南欃槍黯淪於歴下緝鄒郯滕薛<lb/>
之境踐莒墨膠萊之墟放於瑯琊臺望鰲嶼以弭節登<lb/>
乎興愚觀挽鵬池以洗兵獨視清藩最居洪鎮九雉因<lb/>
於神力五龍頼於化工黠負固而為巢狡藏深而作窟<lb/>
本非窮黷示寛伐以昭綏終罔改悛决亟嬰以困廹壁<lb/>
凌烟而棊布栅拂漢而箕張或肖像於魚麗或傚形於<lb/>
<pb n="KR4d0526_WYG_005-5a"/>
隼伏伊降師之間處肆邪黨之内通其田豐王士誠者<lb/>
性獸則狶行禽則獍詐竭而輿櫬力屈而繫纓待之無<lb/>
異股肱倚之則同心膂班以尊爵假以要權翁媪有推<lb/>
恩之榮妻孥有覃澤之慶玉帛充牣寶羞厭殘豈期愛<lb/>
狎感銷孰慮防踈難入兹先王委躬社稷彼逆冦竄命<lb/>
岩墉邦殞孫呉切宸𠂻之悼惜户殤曾閔縈慈念之悲<lb/>
牽析圭共弔於廷束帶交唁於位七萃若捐其父鞠四<lb/>
恒如釋其母依比廬之織機輟鳴逹巷則㫪杵停和貿<lb/>
<pb n="KR4d0526_WYG_005-5b"/>
墟俱寂炊突並寒覩江右而増嗟猶巴蜀之思葛相過<lb/>
峴碑而墮淚其襄樊之慕羊侯優綸音以奬崇殊典章<lb/>
以褒顯陟之以政宰䟽之以勳王篤其祚於土田綿其<lb/>
祀於廟貌賚豐遺孝賞裕後昆總兵官光禄大夫中書<lb/>
平章政事兼知河南山東等處行樞密院事皇太子同<lb/>
知詹事嘉猷蚤敷令譽又著搢紳之所欽嚮部曲之所<lb/>
樂從以嫡以賢乃佀乃續含哀受賜墨縗之憤曷舒雪<lb/>
恥撫戎素縞之勇自倍殪宿叛而陸川皆赭殄滋蔓而郡<lb/>
<pb n="KR4d0526_WYG_005-6a"/>
邑咸清行碩畫以謀攻藉鋭芒以誓尅植板梯於亭毒<lb/>
仰接逰鳶懸樓櫓於杳㝠俯瞻行蟻衡輣逸濠而撼觸<lb/>
飛棧排陴而騰躋轟礟石以靡堅簇藜答以蹶猛迸矢<lb/>
攢而棲蝟奔旗毶以翳山氣蒸而霾霧欝盤譟閧而乾<lb/>
坤摇盪十面合而復垣裂八陣衡而叢閈掀殱馘者草<lb/>
芟殭仆者麻卧震雹之滅小堁驚颷之散輕塵縛二熟<lb/>
於廣㕓纍諸渠於徽竇宄宗畢執稚屬全俘衮舄設於<lb/>
黼帷豆籩羅於瑶席式慰攸恚用告厥成初膾剉其童<lb/>
<pb n="KR4d0526_WYG_005-6b"/>
孩次脤斮其婦女田豐王士誠刳心以侑祭醢肉以分<lb/>
餐傳首藳街暴骨髙垤其馮陳楊李等或竿磔於市或<lb/>
轞送於京全齊由是而削平鄒魯由是而鏟定方将淬<lb/>
礪鉶鍔勦僣偽之根且復搜索璺瑕除狂惑之蔓强梁<lb/>
瀆紀之輩䟦扈犯關之徒毋怒蛙膺敢擎螗臂悉宜播<lb/>
誡咸使知懲謹露布上聞<lb/>
　讚<lb/>
　　濵國張文忠公賛<lb/>
<pb n="KR4d0526_WYG_005-7a"/>
山川孕靈篤生名賢志氣開朗秉心塞淵金玉其相肫<lb/>
肫其仁愷悌君子粒我民人<lb/>
　　楚國程文憲公先生畫像續贊<lb/>
仰先生之儀彩粹然有君子之德容覩先生之衣冠藹<lb/>
然有三代之遺風是盖當國家草昧之際天必生碩德<lb/>
之賢為之經綸而彌縫之不然幾何其能混一九有而<lb/>
建不㧞之業於無窮者乎顧荆州為余父母之邦實自<lb/>
古豪傑之所産而先生適崛然生乎其中其所以鍾山<lb/>
<pb n="KR4d0526_WYG_005-7b"/>
川之英靈全扶輿之淑氣是非希世之逢誠為曠代之<lb/>
豪雄歟宜乎其一時明良之相與蔚乎若雲龍風虎之<lb/>
相從也惟不肖瞻之與先生也世之相後百有餘䙫地<lb/>
之相去百有餘里前雖不得攀奉顔彩一聆罄欬之益<lb/>
後乃得與其孫世京黍斯文契之美噫雖不幸猶幸也<lb/>
悲夫<lb/>
　詞<lb/>
　　海上祈風投詞<lb/>
<pb n="KR4d0526_WYG_005-8a"/>
伏以慾海波深惟藉慈航之渡胥濤勢險用叨隂相之<lb/>
功敬叩𤣥闗特陳䖍懇切念某等烟波覊旅螻蟻㣲生<lb/>
罪獲於天爰自平生而積情出非已多因有故而來頃<lb/>
縁國步之迍邅遂致民黎之播越或情牽於骨肉而痛<lb/>
切於父兄或志迫於饑寒而賢勞於王事迹偶同於首<lb/>
䑕念豈比於秃鶖類由公事而私還類值寒來而暑往<lb/>
皇華之使每懐靡盬之悲式㣲之歌恒起遄歸之念情<lb/>
該萬狀話匪一端恭惟天妃夙契道縁悟超仙品體太<lb/>
<pb n="KR4d0526_WYG_005-8b"/>
上好生之德普濟生靈仗佛光真乘之威同扶社稷名<lb/>
既登於把典功久冠於皇家重念某等偶因公委一行<lb/>
公私人衆參隨下官顧撘温州楚門戴某大亨船隻前<lb/>
往福建已經取自十月初旬登舟放洋不圖行次中途<lb/>
日值逆風横作既波濤之洶湧即衆意之愴惶浩乎莫<lb/>
之茫若無措水薪殆盡軀命是關何一葦之艇未航而<lb/>
八閩之州安在人情伊阻王程孔艱言念及斯痛傷何<lb/>
既伏願神幖順指風馭逥翔海上靈槎冀即登於彼岸<lb/>
<pb n="KR4d0526_WYG_005-9a"/>
天心明月幸普照於迷塗<lb/>
　　謝風投詞<lb/>
伏以一葦之航事已付於僥倖中流之瓠恩斯倍於生<lb/>
成天實相之人胡謂也言念某等孱孱弱質擾擾浮生<lb/>
行藏固出於有因形迹頗同於亡命疾痛而呼父母至<lb/>
性難逃利害而切肌膚𠂻情所在飄飄乎風濤是苦惴<lb/>
惴焉淪胥以亡望洋而退者再三垂涕而告者數四如<lb/>
是𤣥㝠布德炎颷歛威風馭整而迴鑣雲㠶張而順指<lb/>
<pb n="KR4d0526_WYG_005-9b"/>
一時有慶萬變胥停化逆浪為亨衢起呻吟為言笑是<lb/>
盖神妃黙贊衆聖周旋首露投忱敬伸虔謝<lb/>
　<lb/>
　<lb/>
　<lb/>
　<lb/>
　<lb/>
　經濟文集卷五<lb/>
</p>
<p>
</p>
  </div>
</body>
</text>
</TEI>
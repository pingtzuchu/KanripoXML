<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經濟文集卷一</head> <lb/>
    <p>
<pb n="KR4d0526_WYG_001-1a"/>
欽定四庫全書<lb/>
　經濟文集卷一<lb/>
　　　　　　　　　　　　元　李士瞻　撰<lb/>
　書<lb/>
　　上中書丞相書<hi>為右司省掾時辦濟寧省官作</hi>
蓋聞賞罰者國家之大柄是非者人心之至公賞罰無<lb/>
章雖堯舜不能以為治况後世乎是非混殽雖智者不<lb/>
能以有為况庸人乎我國家自太祖皇帝肇基朔方世<lb/>
<pb n="KR4d0526_WYG_001-1b"/>
祖皇帝奄有區夏皆未始有尺地專城之藉一旦乘斯<lb/>
民雲霓之望乃能揮霍八極席捲中原一舉而蹙殘金<lb/>
再舉而躓南宋一時將相大臣又能丕闡皇猷聿宣至<lb/>
化遂使海内之人争効臣妾豪傑之士奔走慕義翕然<lb/>
如雲龍風虎之相從者此無他賞罰明而是非公故也<lb/>
承平以來百年于兹禮樂教化日益不明紀綱法度日<lb/>
益廢弛上下之間玩歲愒日率以為常恬不為怪一旦<lb/>
盗賊猝起茫若無措總兵者惟事虚聲秉鈞者務存姑<lb/>
<pb n="KR4d0526_WYG_001-2a"/>
息其失律喪師者未聞顯戮一人玩兵養㓂者未聞明<lb/>
誅一將是以不數年間使中原雲擾海内鼎沸山東河<lb/>
北莽為丘墟千里王畿舉皆騷動而終未見尺寸之效<lb/>
者此無他賞罰不明而是非不公故也近者天子以兩<lb/>
丞相為元老舊臣命總萬機今日之事政宜開誠布公<lb/>
振作綱紀明示賞罰號令天下使六軍之衆鼓舞踊躍<lb/>
忠義之氣振彩揚精一新天下之耳目以盡掃前日之<lb/>
宿弊庶幾盗賊可平四海可定中興之事業可計日而<lb/>
<pb n="KR4d0526_WYG_001-2b"/>
待也今巨㓂在邇敗軍滿前其雷霆之威邈乎無聞而<lb/>
姑息之風愈勝前日但聞今日取一招明日送刑部切<lb/>
為閣下惑焉今姑以一節近事言之如哈喇巴圖爾等<lb/>
所犯最為容易處置者乃至遷延到今未有定論中外<lb/>
之人謂聖君賢相作事猶且若此安得不觖望乎傳曰<lb/>
賞不踰時罰必當罪斯言是矣何則盖哈喇巴圖爾官<lb/>
雖知院其職則總兵也右丞阿克塔齊叅政賈惟貞名雖<lb/>
省官其職則供給也在律主將所犯冝處重刑供給所<lb/>
<pb n="KR4d0526_WYG_001-3a"/>
招應得杖流今哈喇巴圖爾雖有特敕免死之文不過<lb/>
聖上寛仁少延其死耳然法者祖宗之所授天下之名<lb/>
器也雖天子不能以自私是故舜為天子臯陶為士瞽<lb/>
瞍殺人彼為舜者惟知竊負而逃耳漢薄昭太后之母<lb/>
弟也昭有罪文帝終不忍貸之以死焉夫虞舜大聖人<lb/>
也漢文賢主也而其所為若是誠以恩不足以掩義私<lb/>
不可以廢公古者制勑一下事有弗順於人而礙於理<lb/>
者在百官有司猶且三復還奏不即奉詔未聞宰相秉<lb/>
<pb n="KR4d0526_WYG_001-3b"/>
國之鈞職當繩愆糾繆而徒以承顔順㫖為事者也必<lb/>
不得已其總兵官既已特勅免死則分省官正應坐以<lb/>
本罪如此則輕重纔適其均後世猶懼為公道之玷安<lb/>
可使冠履倒置輕重失倫以啓將來紛然之議乎况濟<lb/>
寧密邇賊壘竊恐此聲一聞將必使賊人有窺測朝廷<lb/>
之淺深以懈惰諸軍之心者誠非國家之福也丞相聰<lb/>
明絶人識見髙逺則此三人之罪宜公是非以厭天下<lb/>
之望不宜依違兩端以滋人心之惑此所謂關治道之<lb/>
<pb n="KR4d0526_WYG_001-4a"/>
大者宰相之事也若夫規規於簿書之末𤨏𤨏於錢榖<lb/>
之務而昧夫經國之要不圖為長久之計者此非僕之<lb/>
所敢知也僕一介草茅濫叨掾屬顧惟職在簿書叨司<lb/>
法守固不敢偷容取合以賣法誤國亦不敢畏避詭隨<lb/>
以䧟閣下於不義此不忠之甚者非曰弗能寔所弗忍<lb/>
伏惟閣下亮之進退惟命干冐威嚴不勝戰慄之至<lb/>
　　上中書總兵書<hi>為刑部主事時軍前作</hi>
夫用兵之要貴於察敵情量彼我審緩急之宜而用之<lb/>
<pb n="KR4d0526_WYG_001-4b"/>
不務出此雖有管葛之智韓白之能僕未見其可也請<lb/>
姑以目前之勢論之今賊人之形出沒難知我軍覊縻<lb/>
動為所制此政兵家所謂形人而我無形則我專而敵<lb/>
分我專為一敵分為十是以十攻其一也則我衆而敵<lb/>
寡今我勢反分賊反專我形易知敵形難測此所以彼<lb/>
勢日張我力日屈而疲於奔命者也然賊前日攻䧟濟<lb/>
南徳陵之時使能舉全齊之衆乘破竹之勢諭拙速之<lb/>
機擣我無備鼓譟長驅則勝敗存亡未可知也彼迺計<lb/>
<pb n="KR4d0526_WYG_001-5a"/>
不出此方且圖為固蒂自全之慮此賊之失計我軍得<lb/>
志之時也釋此不慮且復徴調逺兵近救目前之急此<lb/>
賊前日之失計未必不為今日之得計也今日賊必度<lb/>
我援兵俱駐西南其直沽之兵雖設守備尚且巢壘未<lb/>
堅類皆無足畏者止謂真定以北涿州以南必有備禦<lb/>
而又以努都爾噶太尉伊蘇知院等軍俱係敗衂之兵志<lb/>
喪氣餒雖散屯於御河单家橋等處其鋒已挫皆無足<lb/>
恃也况又有陵州長蘆青州之冦以綴其後不敢動摇<lb/>
<pb n="KR4d0526_WYG_001-5b"/>
此賊所以深知我之虚實我之形迹而但取京師東南<lb/>
一角水陸並進首尾相<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>有直向長安之意其志豈小<lb/>
小哉所以東西二路多設疑兵多張聲勢以撓我救援<lb/>
之師此寔批亢擣虚之意也何則蓋賊兵之進必分為<lb/>
三路其一路畏直沽分院在後慮有腹背受敵之患必<lb/>
先發海舶數百艘往來海口并永平等處以為東道之<lb/>
疑兵綴我直沽之軍馬則我軍之左臂不敢動矣其一<lb/>
路畏今哈喇布哈副樞及平章之軍馬有横衝邀遏之<lb/>
<pb n="KR4d0526_WYG_001-6a"/>
患故今但出霸州之背直抵後衞右衞交横侵掠以為<lb/>
西道之疑兵綴我霸州涿州之軍馬則我軍之右臂不<lb/>
敢動矣布置既定其大㓂必取水路沿靖海而下以出<lb/>
直沽之右而達河西務以及通州取陸路自東安州而<lb/>
上以出青潤之背而望京邑日使驅迫之民喧闐於前<lb/>
巨冦之衆鼓譟於後比及諸道勤王之師至而京師旋<lb/>
募之兵出則大事去矣愚前所謂宜審緩急之勢而用<lb/>
之者此也且朝廷但知平章之兵一出將大有所倚仗<lb/>
<pb n="KR4d0526_WYG_001-6b"/>
謂其必能捨緩就急隨機應敵遂爾不遑逺畧儻或因<lb/>
循如此豈不深為悮事也哉况各處居民驚惶四散曽<lb/>
無定志王畿州縣悉皆空城有司不才誰肯死守且邦<lb/>
家之本在於百姓王畿州縣所以藩屏京師者也今百<lb/>
姓之流離如此州縣之不完如此有司之不守又如此<lb/>
此誠危急存亡之秋不可不慎也僕竊為今日計其目<lb/>
有六一者平章冝綂本部軍馬於固安霸州上下權且<lb/>
深溝髙壘多設疑兵於青潤後衞右衞左右晝夜廣張<lb/>
<pb n="KR4d0526_WYG_001-7a"/>
旗幟烽火以疑賊心賊雖能深入我境然其心不能不<lb/>
懐疑懼我軍當乘其窠穴未定急發精騎攻之少挫其<lb/>
鋭使賊無必向之志急調副樞哈喇布哈軍馬直趍青<lb/>
州擣賊不意則進有擒敵必尅之勢退無牽連掣肘之<lb/>
患矣二者調發諸道援兵地逺一時必不能到又丞相<lb/>
台哈布哈軍馬控制大河以北京師西南諸郡不為不重<lb/>
若大營一前則彰徳衛輝必為曹濮之冦所有是山東<lb/>
全齊之地不獨失之於前而河北諸郡又復失之於後<lb/>
<pb n="KR4d0526_WYG_001-7b"/>
且海濱距河東西綿亘二千餘里舉齊魯衞之地以抗<lb/>
燕趙豈不危哉宜急咨達朝廷大發府庫并各投下所<lb/>
有珎玩財貨就大都内外募選驍勇之士計旬日可得<lb/>
十餘萬再别選精鋭騎兵計見在可得五萬使馬步錯<lb/>
進作三運而行一運姑存護京師二運姑存備非常三<lb/>
運急引當前敵仍分為二道且徐徐而發視緩急如何<lb/>
以圖大舉一道出自涿州向固安霸州以斷賊之左肩<lb/>
一道出自通州向河西靖海以斷賊之右肩其東西則<lb/>
<pb n="KR4d0526_WYG_001-8a"/>
連引直沽分院與平章副樞軍馬相為犄角則賊之前<lb/>
鋒挫衂已甚而京師無虞矣三者冝急催請太尉伊蘇<lb/>
知院收集各枝軍馬除撥軍守禦单家橋等處以捍陵<lb/>
州之賊其餘精兵急令各官綂領直趍青州以助副樞<lb/>
之兵出賊腹背截賊歸路使賊進無所前退無所據則<lb/>
已驕之賊兵不虞我師之衝擊將如猛虎跳跌必有自<lb/>
斃之勢兵法乘勞此其時也四者近郊之攻既寧則始<lb/>
可以舉我全勝之師議討濟南益都之賊盖兵貴我為<lb/>
<pb n="KR4d0526_WYG_001-8b"/>
主而敵為客今主客之勢既分便當行逺取近攻之策<lb/>
分調我之大軍自陵州長蘆青州河間而下以攻賊之<lb/>
北面次調左丞察罕特穆爾軍馬自黄河而下以攻賊<lb/>
之南面又次調國珎王瑄顧稷等軍馬自莒宻穆陵關<lb/>
而上以擣賊之東面又次調丞相台哈布哈楊孟等軍馬<lb/>
自濟寧東昌而進以衝賊之西面分布既定速令各軍<lb/>
分揀精鋭之兵立為二一居陣前一居營後在内則東<lb/>
起靖海西至東昌以備曹灞在外則南連淮海北接濟<lb/>
<pb n="KR4d0526_WYG_001-9a"/>
寧以狥河北各軍所駐之營星羅碁布使烽堠相連聲<lb/>
勢相接每於要害之地加謹廵視御衆以寛練兵則嚴<lb/>
居陣前者則選精鋭以從庶能一以當十其餘羸弱專<lb/>
事農作近畿州縣守令之不才者以及丞尉佐貳之不<lb/>
堪任使者不拘於資格以用之使所在董率無或因循<lb/>
怠惰修城濬池與民死守耕桑課農毋失其時如此則<lb/>
糧無轉輸之勞軍無匱乏之患邦本既寧藩屏亦固彼<lb/>
三齊之孱㓂直猶釡中之魚苟延殘息耳夫何虞哉近<lb/>
<pb n="KR4d0526_WYG_001-9b"/>
日乃欲調左丞察罕特穆爾副樞哈喇布哈等兵來屯<lb/>
涿州捍禦京師謂之耀兵則不武謂之勤王則不力竊<lb/>
觀特穆爾布哈等僄疾有餘而持重不足况逺來之兵<lb/>
不習水土人懐鄉井各無奮心於事何濟又百姓但聞<lb/>
逺兵一至驛騷驚動雞犬不寧皆駭於耳目之所見聞<lb/>
傳曰大軍所在荆棘生焉寧可不慮歟五者朝廷急宜<lb/>
側身修行以囬天心振作綱紀以荅人望專併總兵以<lb/>
一軍權徹去遥制以責成效汰冗官以給軍食節浮費<lb/>
<pb n="KR4d0526_WYG_001-10a"/>
濫賞以助國用庶幾天怒回於上人怨銷於下士氣鼔<lb/>
舞而人思自奮矣六者冝作急住罷京東南分司農衙<lb/>
門併入有司其一切槩有已種未墾係官田地或召諸<lb/>
色人民或募流移百姓或驗口數或驗丁力隨宜取便<lb/>
撥付佃種已熟之地比依常例權且増倍徴收未墾之<lb/>
地照依常例止令二十取一仍傳諭此等百姓隨宜就<lb/>
便團結非惟少固民心抑且有助國用即日三春將盡<lb/>
隴無人耕土無宿種失此不救則時不再來興喪安危<lb/>
<pb n="KR4d0526_WYG_001-10b"/>
在兹一舉凡此數事皆今日之急務所懼者姑見是害<lb/>
優游不斷若能决而行之則不必上煩睿駕親征而天<lb/>
下之勢已可以逆料之矣横槊之暇特賜觀覽甚之轉<lb/>
而上聞則愚者千慮必有一得閣下其毋以為嫌而畧<lb/>
之且閣下平日智術出於衆人名聲揚於中外而又博<lb/>
通前覽練達時宜而况適丁此難負兹重寄亟宜虚已<lb/>
授人廣攬英豪恢𢎞逺畧毋為嫌疑所憚毋為小節所<lb/>
拘識時觀變鋭意决為將見指日可以建不世之功樹<lb/>
<pb n="KR4d0526_WYG_001-11a"/>
不㧞之業播休烈於歌聲勒駿勲於金石豈獨俾方叔<lb/>
召虎專美於前哉某日者叅侍掾屬過䝉知奬今兹實<lb/>
當從事敢不剖心悉慮以答萬一第愧病在枕席未獲<lb/>
跪誦昨辱寵命倍切驚惶夫尊爵重禄所以網羅俊彦<lb/>
優禮有功無功冐授是謂貪榮切恐軍士聞之必有離<lb/>
心解體者甚可懼也僕雖不才寔所不敢今將所賜劄<lb/>
付一道謹同此納上非敢為是矯情以干譽也亦宜也<lb/>
伏望鈞慈俯垂矜亮宗社幸甚生民幸甚<lb/>
<pb n="KR4d0526_WYG_001-11b"/>
　　與察罕平章書<lb/>
前因使中嘗録夫麴生祕方計徹左右此大有佳處不<lb/>
敢不為公獻之也陜州之别甚悉雅喻僕於此行凡遇<lb/>
耳聞目擊之際多所宜處當時鄙意政謂不即奔走上<lb/>
告必致處置乖方人非聖賢何能盡肯低首俛聴以安<lb/>
臣節比到京師不圖業已輙先施行勢難中止又以走<lb/>
也出使無效遂無置喙之地此固不能無少失處然考<lb/>
其初意不過欲暫那三晉之地少安彼軍之心彼軍既<lb/>
<pb n="KR4d0526_WYG_001-12a"/>
離則雲中一帶自可輸之京師以實國本而山西之糧<lb/>
既路逺一時難運其勢亦當少緩根本稍定然後合兩<lb/>
軍之衆併力東南則門庭之冦庶可指日而靖何意使<lb/>
轍未還遽致自相魚肉暴横如此良可慨也愚者誠不<lb/>
足論公為當今賢者天下之寳安得不為天下惜之大<lb/>
抵臣子之於君父惟求其所當盡不責於人然後天下<lb/>
之為君臣父子者由是而定彼其反怨日深則是非日<lb/>
起是使瞽瞍終無底豫之期申生終無待烹之理此非<lb/>
<pb n="KR4d0526_WYG_001-12b"/>
見道分明所養素定何以臻此三代而上孝莫如舜忠<lb/>
莫如周公古今天下此兩人之外固不多見自是而下<lb/>
其能處富貴而不移當常處而不惑卓然無所繫累一<lb/>
出乎千萬人志慮之表亘古今不可議擬者近代惟郭<lb/>
汾陽為然耳汾陽公事業冠當世聲名垂後來用舎進<lb/>
退皆庶幾乎聖賢中庸之道僕前謂後之殷監無出於<lb/>
是當時閣下亦嘗咲而許之今乃背馳若泰人與越人<lb/>
然夫以閣下之識見如此忠義如此事功又如此乃至<lb/>
<pb n="KR4d0526_WYG_001-13a"/>
使人不相信遽如此然則將何時何人而可信乎謂閣<lb/>
下之志在公耶則閣下之事業乃天下之事業也閣下<lb/>
之土疆乃國家之土疆也於閣下何與焉謂閣下之志<lb/>
在私耶彼以桓文之義舉猶不足以服當時信後世况<lb/>
欲如曹將軍桓司馬之為哉僕知閣下之志有不在是<lb/>
矣閣下䖏衆人之中獲天下之盛名四方諸侯環堵而<lb/>
側目者一以公為盛衰自冬徂春兩軍交惡謗書迭積<lb/>
至煩天子遣宰周公之使至今兵不觧而使不返焉其<lb/>
<pb n="KR4d0526_WYG_001-13b"/>
跡則類乎拒命其心則近乎要君自是以來閣下之名<lb/>
聲遂不能不損於前日吾恐春秋之責不在彼而在公<lb/>
矣天下苟有桓文之君倡義而呼之閣下其能堪耶且<lb/>
入幕之人未必皆居州安知無郗生之徒以伺君之隙<lb/>
乎麾下之佐又安知無田神功之輩以叛君之命乎閣<lb/>
下聰明過人料事如算凡此數事宜在所慮矣慮弗及<lb/>
斯寧不為之寒心哉方今山東之冦相繼狐疑淮魯之<lb/>
孽久持觀望公不以此時提兵東向克終前業方且效<lb/>
<pb n="KR4d0526_WYG_001-14a"/>
兩虎交鬬擁兵相持此所謂謹其小而遺其大快私憾<lb/>
而棄公義安得不見笑於藺相如乎旦夕將有酈生之<lb/>
徒奮袂中起掉長舌而下之則閣下之能事解矣天下<lb/>
之人其以公為何如人耶且易失者幾會難得者事功<lb/>
時乎時乎不再來僕為閣下惑焉彼黄口之子久當自<lb/>
斃烏足以為公敵哉某平昔於閣下無袍綈之交徒以<lb/>
舊歲河南一見有半靣之雅而辱公知待之厚迨今念<lb/>
念其存故不避言深之忌而妄意陳之雖獲罪左右無<lb/>
<pb n="KR4d0526_WYG_001-14b"/>
憾也宿藏墨一長笏聊致左右惶恐惶恐<lb/>
　　與泉南左丞書<lb/>
小生近自朝廷而來到此未久以公事紛糾未得往諭<lb/>
徳音豈勝悵惋主上眷念藩臣賜以尚醖恩寵有加徳<lb/>
至渥矣今遣從事官某頒下逮可領也夫泉南為郡控<lb/>
帶畨廣海舶之所集珍貨之所聚視七路尤為要衝比<lb/>
年以來四方多故道路梗塞加以閩省去天萬里僻在<lb/>
海隅故朝命之及不能常繼閣下以雄傑之才為國家<lb/>
<pb n="KR4d0526_WYG_001-15a"/>
右族攄忠効勞保守無虞聖天子徳度寛仁皇太子春<lb/>
秋鼎盛賢宰相定䇿廟堂論功行賞嘉賚萬方不吝爵<lb/>
賞以勸忠義是用輟台階之位錫符章之寵以待閣下<lb/>
其恩亦不輕矣三代封建諸侯歲貢方物以覲天子齊<lb/>
桓責楚不貢包茅春秋偉之况我元車書混同尺土一<lb/>
民無非所有公能體諸侯歲貢之心效齊桓責楚之義<lb/>
罄竭𠂻懇以報國家何往不可况今中原底平江南欵<lb/>
附獻俘奏凱無日無之乾坤再造日月重明太平之基<lb/>
<pb n="KR4d0526_WYG_001-15b"/>
近在目下公不以此時勉圖報效努力脩名他日太平<lb/>
雖有長才將無所施矣某被命來閩惟鹽一事課額所<lb/>
出貴處頗多近知閣下已行陸續起運不勝忻喜然凡<lb/>
百利益更煩從冝處畫比及年終運到尤為萬荷其一<lb/>
切脚價並依常例撥還此外彼中但有堪貢之物如青<lb/>
段之類煩為出銀買過即便照價酬納亦無不可明年<lb/>
首夏風便使吾舟先兩浙之運早達直沽上慰宸𠂻之<lb/>
望則閣下之功當居第一矣朝廷公論豈無謂乎<lb/>
<pb n="KR4d0526_WYG_001-16a"/>
　　與普大夫書<lb/>
近辱教音既審鈞候萬福而勤拳之情上為國家下為<lb/>
故舊又無一弗至其為感荷奚罄名言僕自戊戌春首<lb/>
誤為良公所引叨賛機權當時承别之際荷閣下諄諄<lb/>
之諭逮今言猶在耳佩服拳拳日慎一日所以虚譽日<lb/>
隆謬膺峻用者皆前日相愛之賜也區區本非識時之<lb/>
英誤塵公選兹者之來惟懼弗克然私心亦時復自喜<lb/>
幸得與左右聨事頗謂有鈞陶之託到此之日不圖軒<lb/>
<pb n="KR4d0526_WYG_001-16b"/>
從已先往此雖士君子出處之常其如方面何其如故<lb/>
舊何近者仰奉綸音欽賫御酒賜馬賞功勸勞甚謂願<lb/>
得旌節少留俟子實公至日許以起任為方靣之計聖<lb/>
天子明見萬里之外賢宰相洞曉人情謂公聞此舉必<lb/>
不肯苟然自安所以急發使者宣諭徳音良為是耳豈<lb/>
意風汛愆期率負聖意走之獲罪萬萬曷言本擬親拜<lb/>
下風一吐𠂻曲但到後每事頗費料理今雖粗舉大畧<lb/>
然次第未覩成緒又承尊命許以勿徃特遣從事某欽<lb/>
<pb n="KR4d0526_WYG_001-17a"/>
奉前項頒賜禮物及本省公文前詣行府伏丐欽領為<lb/>
千萬荷凡百進止惟命是裁人旋幸乞賜教原理僉憲<lb/>
與僕為鄉曲交契骨肉平日氣節學問政事不待言説<lb/>
近日由畨廣冐險間關而來伶仃一身其復讐雪耻之<lb/>
念同青天白日良可喜也今詣麾下必有以處之檢校<lb/>
唐仁三十年父子交通之舊忠厚老成朋友中無與為<lb/>
角異姓骨肉也往昔雖䝉與進然迄今無成流落海表<lb/>
尤為可憐今差建寧立碑來此又不得一見碑亦𤨏事<lb/>
<pb n="KR4d0526_WYG_001-17b"/>
也聞鐫刻已見次第旦夕欲發一帖呼之幸分付早還<lb/>
為荷是言也毋乃多乎特爾格皮條并哈達罕一付聊表<lb/>
鄙懐拳拳之思伏丐笑納<lb/>
　　與燕平章書<lb/>
疇昔叨厠簿書之末幸得攀奉左右朝夕侍教與進良<lb/>
多爾後不承顔色倐忽數年今秋江南人來具審動定<lb/>
之詳宣布徳雅為方面増重有光朝廷倚注之隆可謂<lb/>
利器有别矣八閩為海表孤藩勢尤嚴𦂳非得雄才重<lb/>
<pb n="KR4d0526_WYG_001-18a"/>
望何以繫軍民之心哉國家之意固有在也區區不才謬<lb/>
膺器使受命之後日夜懐慙幸得遇平章故人相與共<lb/>
事私心政自不能不喜耳但海洋中風汛所悞以十一<lb/>
月十四日方達福州中間艱阻不可名言又兼善臺端<lb/>
久往延平省中諸公皆皇皇無措日來惟望旌節早降<lb/>
而已今因員外郎華善禮請之便聊為先容咨文就此<lb/>
付上御酒賜馬已託尚書徹爾托里領去伏丐鈞照<lb/>
　　再與普大夫書<lb/>
<pb n="KR4d0526_WYG_001-18b"/>
昨遣小頑往頒恩禮且奉禮狀左右稽留之罪所不能<lb/>
辭近日特員外大都郎中繼至具悉鈞候起居多福甚<lb/>
慰懐想非意之干良可深笑何煩相恤也但前日留鎮<lb/>
之文若使驟然早下則閣下進退必有牽制之累終於<lb/>
隱密則是倚閤君命非愛人以徳之意也且子實公消<lb/>
息尚逺軒纛又未出境如近日之事足為殷鑒不得不<lb/>
致慮耳妄意延邵等路係行鹽地面欲煩左右留情就<lb/>
彼指揮諸鎮少為鹽事之助豈徒足以應命塞責其於<lb/>
<pb n="KR4d0526_WYG_001-19a"/>
事功不亦大有所補耶以故專遣焦掾士温賫文前去<lb/>
禀候伏望鈞裁曲賜寛恕而已僕為此事頗費心力今<lb/>
雖創置數局通商變易大段根本虚少泉州之場近固<lb/>
有一二到來然船運極為艱澁上路雖皆發鹽之地尚<lb/>
慮未悉邇來彼中事情若止就此株守而待又恐失於<lb/>
拘泥良為悞事熟思再三未得其䇿兹就去人所在掛<lb/>
榜召募客商若客商流通則諸貨自集隨後又擬分遣<lb/>
官屬次第轉運而上咨煩諸鎮不限方物共成其事多<lb/>
<pb n="KR4d0526_WYG_001-19b"/>
方周旋將千慮必有一得但鄙人孤立無與兼之才識<lb/>
寡陋須藉鈞算為之號令鼓舞則談笑之間必可立覩<lb/>
其效况都省亦有劄付本道憲司添力之文大夫端揆<lb/>
諸司控制四省即名義俱正誰敢弗從顧肯仰體上心<lb/>
則無不了之事某受命以來日夜憂惕自以君相軫念<lb/>
兹事擬將朝夕發至不圖到此幰蓋先往可謂缺所望<lb/>
矣言發𠂻情不覺過多豈勝悚息<lb/>
　　與汀州陳叅政書<lb/>
<pb n="KR4d0526_WYG_001-20a"/>
走與足下處南北之間平生風氣不相接顔色不相識<lb/>
到此之日忠義之譽日益聞所未聞如登太華忽見秋<lb/>
隼如理盆盎忽遇罍洗以謂於今不復見古人者乃今<lb/>
復見之私心安得不樂然一快哉吾黨承國家百餘年<lb/>
太平雨露之恩其所教育其所栽培千萬人之内豈無<lb/>
一人焉亂離以來舉天下節義之士固不為少崛乎而<lb/>
起草萊者非驕將悍夫則庸人竪子毅然為豪杰之稱<lb/>
者屈指數公而已足下天資髙見道明不憚死亡為一<lb/>
<pb n="KR4d0526_WYG_001-20b"/>
方捍禦為國家殺賊不邀功不責報恬然安其下非端<lb/>
亮忠義之士其能若是乎雖然夫為臣能如周公忠矣<lb/>
而君子猶論其過為子能如曽子孝矣而孟氏尚<lb/>
言其可而今而後公能益勉其所不及益行其所未至<lb/>
則周公其人也曽參其人也何古人之多讓哉即今明<lb/>
良在廷將相輯睦獻俘奏欵無日無之行賞論功嘉賚<lb/>
四海所以遣某來此督辦鹽貨易換方物以備勞來之<lb/>
費凡為臣為子政冝奔走效勞少慰君親之望尚懼已<lb/>
<pb n="KR4d0526_WYG_001-21a"/>
晚忍坐視不究付之黙黙而已耶但走也才識踈短不<lb/>
能人百其身政當與諸君子共成事功分任其責亦善<lb/>
善之意也治下所轄之地多行鹽産物去處又閣下平<lb/>
日作事擬於古人走故以忠義相托欲煩周旋之耳朝<lb/>
廷公論於賢者良獨為欠是在吾輩而已兹專經歴某<lb/>
將賫微禮前詣左右亮之亮之<lb/>
　　答普大夫書<lb/>
喇實鼐鎮撫至自行舘猥辱惠書及厚貺良拜嘉也走<lb/>
<pb n="KR4d0526_WYG_001-21b"/>
以不才重承介念曷以堪此近者遣人奉狀執事者兾<lb/>
為借重之助中心雅無他也迫人於險羊叔子不忍為<lb/>
之豈復有鴆人李某耶望賜心亮則所幸至矣兒輩在<lb/>
麾左過辱鍾愛望遣之早回可也言語不次萬乞亮詧<lb/>
履端伊邇伏丐善加愛䕶以迓泰來之慶人旋因以謝<lb/>
不敏區區奉狀不宣<lb/>
　　再與燕平章書<lb/>
年前華先員外行便嘗奉興居狀海汛叵測不審曽徹<lb/>
<pb n="KR4d0526_WYG_001-22a"/>
左右否日來心旌摇摇無念弗至近者人來遽審軒從<lb/>
已在中途計可不日而達私心所喜實為無量此間鹽<lb/>
事極費心力初到之日舊存具已支費在倉無干引之<lb/>
數大夫既先赴任其他皆非切已疼熱之人而執事又<lb/>
卒未到區區只得違冐衆怒自為區畫逮今稍見一二<lb/>
之緒但恐風汛難延事干上慮兹因人便先此奉候餘<lb/>
兾早降共成兹事曷勝幸也使舟垂臨又當專人逺迓<lb/>
區區奉狀不宣<lb/>
<pb n="KR4d0526_WYG_001-22b"/>
　　與邵武魏叅政書<lb/>
僕平生無他所長惟於忠孝之人喜親炙而樂道之以<lb/>
謂所就者小所關者大雖聖賢與人良不是過况夫立<lb/>
勲名以顯其親安得不謂之大孝乎足下以中州人寄<lb/>
跡海嶠承一方擾攘奮身草萊殺賊靖難不愛一死以<lb/>
報國家其立志已偉既而不幸敗績母子俱䧟乃能夤<lb/>
縁賊中不受偽署周旋脱難寧捨親以就大義不忠而<lb/>
能之乎義聲一聞卒使賊人感動終送母氏以歸足下<lb/>
<pb n="KR4d0526_WYG_001-23a"/>
不孝而能之乎只此二事賢於諸公逺甚去年予自海<lb/>
上來毎聞衆人言及斯事未嘗不擊賞之可謂後世有王陵矣<lb/>
邇者大明當天羣邪竄伏太平之基尅日而復國家不<lb/>
吝重賞以勞賚諸軍故遣予來此督鹽易物以助賞賚<lb/>
公平日大節過人甚欲嘉與同志樂成其事亦春秋善<lb/>
善之意也今專提舉某運去鹽一千引作二次起儧不<lb/>
限米糧金銀諸物但可以充内府之用一聴相公從長<lb/>
䂓措𣲖賣而已具數節次賣訖見數陸續解送而來歸<lb/>
<pb n="KR4d0526_WYG_001-23b"/>
日第功上達此則區區之事公論所在定不誣也㣲禮<lb/>
表忱幸乞情亮不一<lb/>
　　與建寧阮叅政書<lb/>
士瞻頓首欲馳狀奉候一布上徳少伸朝廷慰藉之意<lb/>
逓中遽辱遣幕屬介問書貺兼厚愧先施矣走與足下<lb/>
邈然南北而忠義之聞不覺㝠㝠而相契過於平生雖<lb/>
不睹芝眉猶真見也朝廷大賚諸方太平新造政君子<lb/>
竭身死事之日建勲立業之秋走當承乏被命惟懼弗<lb/>
<pb n="KR4d0526_WYG_001-24a"/>
堪欲煩賢者助我不及賛成其事或亦可以因事建功<lb/>
一表𠂻腸以破覆盆之暗冝無不可咫尺北上安敢不<lb/>
一一第此功能首為公道之陳邪今專檢校某來使某<lb/>
通發鹽一千五百引船運前去不限方物銀段一惟足<lb/>
下從長規畫而去官留否亦在所處也作事貴乘機㑹<lb/>
是所望耳閩中去天特逺於閣下公論頗自欠缺是在<lb/>
區區為之也部下其他軍功望具手抹而來或别有所<lb/>
貢之需當與同舟而往㣲薄之禮聊致左右情亮是幸<lb/>
<pb n="KR4d0526_WYG_001-24b"/>
諸餘不能一一<lb/>
　　與周淑亮書<lb/>
計八年前奉違執事者今想慕風采宛然如復一日前<lb/>
日辱書下問故人之懐何可多得也鄙人疎懶不能先<lb/>
施為愧甚矣履端方始體况何如計車從趍期未晚也<lb/>
鹽事方殷其成尚未有涯顧惟才淺極費心力㑹須賁<lb/>
然早來胥與共成兹績歸日第功而上亦盛事也走以<lb/>
承乏謬膺器任偶叨前列無益公私曷勝慚悚不既<lb/>
<pb n="KR4d0526_WYG_001-25a"/>
　　與延平趙僉院書<lb/>
年前陳照磨還已具卑悃近日華理問回傳致雅喻感<lb/>
悉無量老耄平日無他才能至於待人接物未嘗有一<lb/>
語之妄足下氣節英爽亦曷能受人之欺咫尺之間恨<lb/>
不得一見傾倒安能以此一事過欲相疑猶使人欝悒<lb/>
而不展耶彼此當肝膽相照可也所發鹽一千引今已<lb/>
遣張宣使子固都事子長押前去令交割見數回還必<lb/>
欲用者姑留焦士温在彼聴候亦可其事一惟賢者從<lb/>
<pb n="KR4d0526_WYG_001-25b"/>
長規畫得銀為上布帛次之早得先期完滿可無憂矣<lb/>
福州係置絲處所非仗四逺諸商何以盡得發落望賜<lb/>
通加照畧俾上下流通無少凝阻必大有遂願之期尤<lb/>
望知契一切作成之也今專從事某奉去白銀若干聊<lb/>
表區區之情切希亮含其他在去人口覆未中千萬保<lb/>
愛不宣<lb/>
　　再與普大夫書<lb/>
華理問張都事至傳道盛意敢不拜嘉夀帕之賜足見<lb/>
<pb n="KR4d0526_WYG_001-26a"/>
懸情何以堪此是蓋閣下平日聰敏過人所以綜理周<lb/>
宻豈易以庸人俗子同日語哉節前值時事擾擾不得<lb/>
專一介行李往叙節意動為髙明所先感愧曷已兹專<lb/>
從事某馳狀奉候兼謝不敏聊具柔毛魯酒㣲禮以表<lb/>
區區之忱此外不能作詩為夀專上夀帕一角為後天<lb/>
之祀亦獻芹之念也惶惶恐恐比軒纛西上又當作歌<lb/>
走呈左右以壯行色鹽事依命發去但彼處及建寧皆<lb/>
客旅必經之地而此間置局乃大節所係若復少有所<lb/>
<pb n="KR4d0526_WYG_001-26b"/>
阻彼得此失必致乖隔逺望薄加一指揮勸導之力使<lb/>
上下客旅流通無礙則能事諧矣諸葛頗㢘敏諳練此<lb/>
事悉經其手一日不可離散以此復雅斯哈候子實至<lb/>
一如所命不致悮也區區奉狀不宣<lb/>
　　與泉州左丞相書<lb/>
區區到此兩月有餘既不䝉遣一价來問差去之人久<lb/>
無一言回報不知何所阻也過節以來倐爾又將一月<lb/>
彼處鹽貨雖已陸續起運然屈指不及百分之一縱然<lb/>
<pb n="KR4d0526_WYG_001-27a"/>
儘力儧運比及春暮運得幾何閣下果有真實報國之<lb/>
心必須乘時多方以為猶慮不及其見運之鹽便盡數<lb/>
到來一半作官一半脚價其脚價之鹽又須就此變易<lb/>
已是襯貼大課而又於還官之外中間所得一半而已<lb/>
以此校之必作畫餅則閣下平日報効之心有名無實<lb/>
誠為文具是豈臣子所為哉予今為閣下計莫若將見<lb/>
運五萬之數盡寔作官其脚價之費權且就彼代過候<lb/>
正數齊足却將餘鹽補償諒無不可此外更望多出勘<lb/>
<pb n="KR4d0526_WYG_001-27b"/>
合執照發來總省招商就場支撥尤為便益其餘舊數<lb/>
仍煩就彼為買段子諸物先且打發船汛赴都則閣下<lb/>
亦得以安枕而卧如此抑豈不可以見閣下先公後私<lb/>
之心皎然如青天白日者乎不然則人將得以指議之<lb/>
矣愛人以徳乃君子之事走誠不妄敢為閣下言之毋<lb/>
煩星夜遣人來道可也不宣<lb/>
　<lb/>
　經濟文集卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>經濟文集</head>
    <p>
<pb n="KR4d0526_WYG_000-1a"/>
欽定四庫全書　　　　　集部五<lb/>
　經濟文集　　　　　　　别集類四<hi>元</hi>
　　提要<lb/>
　　　　<hi>臣</hi>等謹案經濟文集六卷元李士瞻撰士瞻<lb/>
　　　　字彦聞先世新野人徙居荆門幼英敏好學<lb/>
　　　　至正初中大都路進士中書辟充右司掾除<lb/>
　　　　刑部主事累官戸部尚書出督福建海漕就<lb/>
　　　　拜行省左丞召入為參知政事改樞密副使<lb/>
<pb n="KR4d0526_WYG_000-1b"/>
　　　　拜翰林學士承㫖封楚國公以至正二十七<lb/>
　　　　年卒元史不為立傳惟順帝本紀載至正二<lb/>
　　　　十二年樞密副使李士瞻上疏極言時政凡<lb/>
　　　　二十事具列其目大抵當時急務蓋亦讜直<lb/>
　　　　之士也是集為其曽孫伸所編次皆自為右<lb/>
　　　　司掾以迄奉使閩中時所著故元史所載時<lb/>
　　　　政疏不在其中檢核卷目其與人簡劄至七<lb/>
　　　　十餘通㡬居全集之半雖多屬一時酬答之<lb/>
<pb n="KR4d0526_WYG_000-2a"/>
　　　　作而當時朝政之姑息兵事之乖方藩臣之<lb/>
　　　　跋扈俱可藉以考見梗概至士瞻之彌縫匡<lb/>
　　　　救委曲周旋其拳拳憂國之忱不憚再三苦<lb/>
　　　　口尤有為人所難能者元史於順帝時事最<lb/>
　　　　稱疎畧此集洵足資叅訂之助矣士瞻有子<lb/>
　　　　延興能嗣其家學所著别有一山文集亦已<lb/>
　　　　著於録云乾隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4d0526_WYG_000-2b"/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
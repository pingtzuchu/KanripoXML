<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>經濟文集卷四</head> <lb/>
    <p>
<pb n="KR4d0526_WYG_004-1a"/>
欽定四庫全書<lb/>
　經濟文集卷四<lb/>
　　　　　　　　　　　　元　李士瞻　撰<lb/>
　襍著<lb/>
　　題王彦方小傳後<lb/>
皇帝至正二十有一年秋九月中書省臣奉詔命臣士<lb/>
瞻以户部尚書使閩中董理鹽賦以進明年夏五月分<lb/>
授官屬治裝戒航卜日將往適㑹兵亂留城中竟弗果<lb/>
<pb n="KR4d0526_WYG_004-1b"/>
還因周旋亂兵中間三閲月始得解内外之圍城幸以<lb/>
全至冬十月遇疾作幾死十一月辱承乏本省左丞俾<lb/>
專董前事越三年春二月南陽王彦方以南臺都事調<lb/>
江西僉憲過閩來與予㑹一見傾冩歡若平生因語及<lb/>
冦䧟吳門時某與今晉寧總管王君仲沔俱䧟城中幾<lb/>
二年誘脅百至終未嘗以一屈丐百死幸天活我今日<lb/>
得見諸君語畢因嗚咽不自勝後數日僉憲君遣其吏<lb/>
王允章持承㫖張君伸舉為公所撰小傳暨諸公論説<lb/>
<pb n="KR4d0526_WYG_004-2a"/>
若干篇展誦累日於是益信彦方前日之説真能不降<lb/>
志不辱身毅然以正自持者豈小丈夫鄙陋者所為哉<lb/>
予嘗槩論今之士大夫當平居無事時皆能以道徳功<lb/>
業自負謂我處天下一綽綽無難其論古今人長短得<lb/>
失悉如燭照數計貌無尺寸之失横吐意氣即凌轢諸<lb/>
物直視死無難色人亦多信之者一遇不測臨大難則<lb/>
心䘮膽落魂魄俱褫聲嘶嘶若弗續遇賊迫脅則拜伏<lb/>
俛首感謝恐後日夜惟下涎乞喣喣常如刀劍加頸上<lb/>
<pb n="KR4d0526_WYG_004-2b"/>
臣妾狗焉顧為之而不辭甚者又從而媒説其向導彼<lb/>
視其君父弗啻如冦仇然將極意而反噬之此豈啻禽<lb/>
畜奴𨽻若哉嗚呼使其人聞吾彦方之風其不羞而死<lb/>
者幾希矣切惟本朝自立國以來仁義忠孝之道陶濡<lb/>
百年士大夫以名節自立者風滿天下兵興十年餘仗<lb/>
節死義之人固不為少求其生不害於義死無益於事<lb/>
如吾彦方者屈指曽不千百之什一而已間嘗讀史氏<lb/>
傳記三代而下士大夫能以名節自全者多無如兩漢<lb/>
<pb n="KR4d0526_WYG_004-3a"/>
兩漢名節之士又無如黨錮為最盛黨錮之禍雖因諸<lb/>
君子有激而然然使劉氏得終四百年之運卒曹賊之<lb/>
世而不敢取禪者實滂泰諸賢清議之力也嗚呼清議<lb/>
之不聞也久矣朝廷之上使一日無清議存焉則天下<lb/>
之人將貿貿焉莫知所從矣其何以為國乎或曰王君<lb/>
之不降志辱身固善矣其如不能一死何予獨怪之曰<lb/>
子惡知吾王君哉昔者仲尼稱殷有三仁去者死者為<lb/>
奴者皆得次第而竝論之使管仲必死祗足以成匹夫<lb/>
<pb n="KR4d0526_WYG_004-3b"/>
之諒其死果足云乎哉由是觀之士大夫不幸而處乎<lb/>
此者惟當顧義理之當否不當計生死之是非若不察夫<lb/>
義理之如何而徒以一死之為快此淺夫亡命無知而<lb/>
妄作者之所為君子無取焉予來閩近兩歲矣凡此之<lb/>
類尤所喜聞而願採者况職忝周爰之列行將歸矣他<lb/>
日以吾彦方之事告諸太史氏云<lb/>
　　題濟國張文忠公雲莊卷後<lb/>
大凡論聖賢君子之出處當觀其心不當觀其跡心苟<lb/>
<pb n="KR4d0526_WYG_004-4a"/>
是跡或不同不害其為君子心苟非跡雖偶是終不免為<lb/>
小人濟國文忠公張先生禀天地正大之氣學聖賢正<lb/>
大之學藴之而為道義發之而為文章推之而為政事<lb/>
功業無一而非正大之寓也故㣲而為一縣則一縣䝉<lb/>
其福達而為御史則朝廷頼其尊又大而登省臺秉鈞<lb/>
賛化執政事之柄則治理以之而綱維况其胷次開朗<lb/>
志慮公忠其見之設施注措者冝乎其井然有條而弗<lb/>
紊若先生者果何如人乎夫當至治間英皇好以剛<lb/>
<pb n="KR4d0526_WYG_004-4b"/>
鋭神武御下羣臣一忤㫖禍且弗測在朝無小大皆側<lb/>
足度日適有建造燈山事者其勢方峻先生獨不避鼎<lb/>
鑊抗章極諫宰臣大人皆以為危先生則處之裕如也<lb/>
故章疏一上卒能回天之力霽雷霆之怒而事頼以寢<lb/>
至是人始大服先生之忠義先生之量將周召而伊傅<lb/>
之先生則棄官長去堅卧雲庄之谷日相忘於山水間<lb/>
遨逰詠歌若將終身焉吁何其輕去就急恬退無一毫<lb/>
係累如此哉盖其中心之燭理明慮事逺不如此他日<lb/>
<pb n="KR4d0526_WYG_004-5a"/>
必將有攖龍鱗以犯人主之怒者復求如今日得乎夫<lb/>
人臣不能炳幾先作卒使人主有一旦誤殺直臣之名<lb/>
焉不幾於賣直以要人之譽乎其心盖即孔子去魯之<lb/>
意也先生之於君可謂忠愛之篤矣豈真在乎山水之<lb/>
間耶人知累詔不起以為先生髙余則謂先生之用心<lb/>
盖有不獲已焉者故大厯之間既有西臺中丞之詔時<lb/>
陕西大旱已五年矣民饑瘐死者不可枚舉先生一聞<lb/>
命即幡然就道了無難色既至乃大發食賑饑救禱百<lb/>
<pb n="KR4d0526_WYG_004-5b"/>
全汲汲焉若不足且捐己之財以濟不及日夜仰天號<lb/>
泣憂勞成疾而卒以死先生之於民可謂憂慮之過矣<lb/>
夫豈真有過髙絶俗之事耶嗚呼人欲求聖賢君子之<lb/>
用心觀於先生斯可己欲求先生之用心觀於先生之<lb/>
出處斯可已余來閩解后其子江東僉憲引示余雲庄<lb/>
記暨諸公之説得備考其本末之詳因題諸公卷後<lb/>
　　題䟦吳溥泉所藏哈瑪爾丞相書贈尚友二大字<lb/>
廉貞丞相未當國之先嘗侍宿衞最號親近然已與士<lb/>
<pb n="KR4d0526_WYG_004-6a"/>
大夫相往來日親翰墨一旦秉鈞持衡即專精治道求<lb/>
賢審官躬吐握之勤訖無虚日此書盖丞相未當國之<lb/>
前書也筆法蒼古意態藹然溥泉郎中受知丞相最稔<lb/>
故為書尚友二字以畀之尚志不足而尚友夫古之人<lb/>
焉吁丞相期公之意逺矣哉<lb/>
　　題安慶余闕廷心左丞死節説<lb/>
唐經安史之亂天下死事之臣固不為無人焉然求其<lb/>
能為國家憂深思逺不苟以死為快者惟張巡許逺為<lb/>
<pb n="KR4d0526_WYG_004-6b"/>
然耳當時二人同守睢陽以死自誓需四方援兵以圖<lb/>
後舉者誠以睢陽為江淮保障脱無睢陽是無江淮也<lb/>
此其忠君愛國之意奚啻青天白日若哉本朝自邇時<lb/>
盗賊蜂起兵連禍結十有餘年而謀國馭兵之人率皆<lb/>
昧於形勝不能先事預圖是致竊據土崩之勢不數年<lb/>
而成余公廷心以名卿碩儒朝廷奪之哀而俾鎮安慶<lb/>
公亦以國家多難寧釋親之喪毅然一起以從君上之<lb/>
命到鎮之日凡可以保城池佑兆姓以捍賊冦者無不<lb/>
<pb n="KR4d0526_WYG_004-7a"/>
殫智力而樂為之日與軍士庶民相親睦一如父子而<lb/>
人亦甘為之用故公死之日帳中一時士大夫無苟安<lb/>
以向賊者盖公之用心亦如巡逺之保睢陽誠謂安慶<lb/>
實當九江之保障若失兹郡是失江右也公之設心處<lb/>
慮又豈盡出巡逺之下也哉由是觀之忠臣志士當兹<lb/>
紛糺之際屹然如中流砥柱真足以回頽波而障狂瀾<lb/>
不然將滔滔不已祇見其淪胥以亡耳嗚呼巡逺死責<lb/>
在進明廷心死將責何人乎予以晚進且適當治装之<lb/>
<pb n="KR4d0526_WYG_004-7b"/>
促恨不得為公不一而書之因觀道夫説及泰父序漫<lb/>
識於後臨楮感激不覺潸然<lb/>
　　題閩憲僉索克濟政續卷<lb/>
福建𨽻八郡汀為最逺且僻我朝仁政之被猶負固時<lb/>
不率教部使者或一年不能一至比因四方多壘土冦<lb/>
曹栁順遂竊據以叛迄今十餘年諸屬縣邑悉為逆境<lb/>
若汀人陳君有定負忠貞果敢之氣崛起草莾首提義<lb/>
旅以從征討誓不與賊曹俱生於是保民勵卒阨其要<lb/>
<pb n="KR4d0526_WYG_004-8a"/>
害卒能擒賊以奠厥土時至正二十二年壬寅也初閩<lb/>
海僉憲索君克濟嘗嘉其勞又以其地初當親歴率其<lb/>
曹屬躬造其壘面加勞勉以其所罰金五百兩為犒師<lb/>
之費陳之部佐無小大皆感激思奮故卒成陳君平汀<lb/>
之功嗚呼天下當多難之時豪傑之士其忠君親上之<lb/>
意出於秉彛好徳之素若固無待於勸奬而後能然其<lb/>
任風紀之司者舎是道何以哉雖然使為將校者人人<lb/>
能如陳君之向義盗賊奚有不平哉而職司風紀者亦<lb/>
<pb n="KR4d0526_WYG_004-8b"/>
人人能如索君之躬任其責烏有將校之士不思感激<lb/>
立功樹勲以報國家者哉彼其逡巡畏縮不啻如首䑕<lb/>
之遇人或視國家之事一如秦人視越人之肥瘠漫不<lb/>
知省者果何如人哉予適持節以使事至閩目擊其善<lb/>
政故樂為之書并為將來者勸<lb/>
　　䟦福州儒學提舉陳景忠所藏東坡公炤太師墨帖<lb/>
坡翁以文章氣節髙步一時而書法之妙當時無能盡<lb/>
識之者獨山谷老人謂其結束幽雅意態髙妙如山人<lb/>
<pb n="KR4d0526_WYG_004-9a"/>
處士灑然有出塵之想雖武夫暴客遇之亦當歛衽加<lb/>
敬視魏晋隋唐之善書者殆未易以優劣論也今觀此<lb/>
帖廼知山谷此言是謂得夫三昧而具金剛眼者下此<lb/>
則辟利果爾嗚呼今距坡翁近四百餘年恨不得一望<lb/>
其顔彩而僅獲睹其手澤之存尚惜其止千百之一二<lb/>
而公照此帖風神俊逸逈超尋常之見而為吾陳君<lb/>
忠收之又安得不作君家之珎玩哉夫景忠博學宗匠<lb/>
文髙乎衆人而不得盡白於當時將如坡翁之書他日<lb/>
<pb n="KR4d0526_WYG_004-9b"/>
必有能識之者景忠尚未老必能有待三復此帖為之<lb/>
永慨<lb/>
　　䟦傳西軒托克托大師所贈宣文閣本智永千文臨<lb/>
　　　本卷<lb/>
今上皇帝視政之初即燕寢之左開宣文閣日延學士<lb/>
大夫臣其中讀書講道緝熈聖學精求治理㳺息之暇<lb/>
尤好近翰墨日必命儒臣之善於書者摘取秘府所藏<lb/>
古今圖書及歴代名人法書時賜評題自是宸章大進<lb/>
<pb n="KR4d0526_WYG_004-10a"/>
雖晉唐人善者有所不逮一日取隋僧智永千文墨蹟<lb/>
一本上自臨摹久之遂命崇文太監至浙西命太常臣<lb/>
周伯琦摹勒于石寘之閤内謂之閤本千文毎有所賜<lb/>
即於榻本識宣文閤寳其上而先太師丞相臣托克托首<lb/>
獲與焉臨川傅君允中以布衣抱藝京師受知丞相最<lb/>
稔他日允中辭歸丞相出此以贈嗚呼當宣文侍直之<lb/>
時載筆供職之臣非無其人焉乃獨命臣伯琦而摹之<lb/>
其眷顧之意至矣當丞相持國枋時羙官珠玉之資非<lb/>
<pb n="KR4d0526_WYG_004-10b"/>
不可以富貴之焉廼獨取此以為贈其嘉惠之念厚矣<lb/>
今兵興十年餘當時侍從之臣或相繼而逝或身䧟賊<lb/>
庭與大夫士之辱在方鎮及避跡江海者又比比不能<lb/>
無焉嗚呼亦嘗有不忘我主上之恩者乎亦嘗有念及<lb/>
先太師之意者乎<lb/>
　　王仲𢎞卷<lb/>
至正二十一年秋七月余承乏地官尚書叨奉明命以<lb/>
航萬里海督閩中鹽賦以輸朝廷來自其年七月至則<lb/>
<pb n="KR4d0526_WYG_004-11a"/>
十一月十日也始至則即督省府戒合屬大選官曹分<lb/>
局𨽻事明示賞罰嚴立考課成算既授峻命有程日久<lb/>
自給書禮播諭藩方遣行人以布徳意暇日凡官府之<lb/>
賓客與夫南北大夫士之往來干謁者並得進延于庭<lb/>
訪䆒得失由始至距今年三月已五閲月其所與接欵<lb/>
而交談者不知其幾何人矣有所謂王生仲𢎞者足不<lb/>
履於公府之門言不接於左右之耳一日或有持生手<lb/>
卷請予文視之則生嘗以儒生士子隱業於裝潢弗苟<lb/>
<pb n="KR4d0526_WYG_004-11b"/>
焉以食者也今若諸公之論則知生之為人非古之所<lb/>
謂伐檀君子之流歟甘隱賤藝為之不耻又非古之所<lb/>
謂伶官賢者之儔歟具是二者賢於庸人逺甚余既羙<lb/>
生之為人而又嘉汀生晃之善於其喻故即其事而為<lb/>
之説<lb/>
　　貢泰甫詩䟦<lb/>
貢泰甫先生以文章政事追蹤先輩當先生敭歴中朝<lb/>
間搢紳之士識與不識皆知其抱經濟而為國家大用<lb/>
<pb n="KR4d0526_WYG_004-12a"/>
也十年前走落落京師時知先生之名最久自以屬在<lb/>
下僚無暴名顯於士大夫間徒負麄豪倔强之氣不肯<lb/>
往就一見脱若見時又恐待以衆人則沒身不能雪恥<lb/>
癸巳科走也例以在官得挍藝南城適先生典文衡院<lb/>
中發狂有難犯之勢竟迕公議斥走弗省自是益不<lb/>
敢託執事者為先容去年冬走叨使來閩中乃得日奉<lb/>
言笑即其論議之諄諄顔色之温温從容慷慨若金石<lb/>
相宣山谷相應無絲毫之造飾信乎其為大人君子也<lb/>
<pb n="KR4d0526_WYG_004-12b"/>
所謂狎愛敬畏欲舍之而不可得者於是覺前時負氣<lb/>
而弗肯就見者追悔媿恨已無及矣今觀先生晨起夜<lb/>
坐二詩若庾信所謂珠玉在側覺我形穢醜婦效毛嬙西<lb/>
子之顰殆難取媚矣敬䟽短䟦姑贅卷末<lb/>
　　䟦張子固都司詩軸後<lb/>
走與子固忝同鄉井計十年前子固為郎中書時已巉<lb/>
巉樹頭角於衆人之表予今偶寄海嶠忽覩此軸此贈<lb/>
益信其為人矣噫人生功名尤在晚節太平伊邇耆英<lb/>
<pb n="KR4d0526_WYG_004-13a"/>
之㑹尚期未晚不知子固以為然否<lb/>
　　䟦關西楊煥然先生畫像賛<lb/>
煥然先生當國初時文章道徳為第一流人物栁塘歸<lb/>
隱乃其素志詎易以片言為先生増重哉世之人乃或<lb/>
誣以晚節托求神仙虚誕之談其亦誤矣今覩其孫益<lb/>
知其祖噫源深流長本固末茂良有以哉<lb/>
　<lb/>
　<lb/>
<pb n="KR4d0526_WYG_004-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經濟文集卷四<lb/>
</p>
<p>
</p>
  </div>
</body>
</text>
</TEI>
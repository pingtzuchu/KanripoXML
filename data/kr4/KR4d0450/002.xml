<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>牧潛集卷二</head> <lb/>
    <p>
<pb n="KR4d0450_WYG_002-1a"/>
欽定四庫全書<lb/>
　牧潛集卷二<lb/>
　　　　　　　　　　　　元　釋圓至　撰<lb/>
　　銘<lb/>
　　　對翠軒銘<lb/>
番昜山人開所居東室為軒以臨大屋屋之外高松十<lb/>
餘離離見其尾青葱蒨鬱若几案盆缶之植榜曰對翠<lb/>
筠溪牧潛為之銘曰洛園萬葉青蒼蒼秋霜一夕為紅<lb/>
<pb n="KR4d0450_WYG_002-1b"/>
黄偉哉正色無炎凉青虬緣雲紺鬚長㣲從屋端露昻<lb/>
藏道人緑眼含秋光憑軒不言淡相望莫隨秦官立道<lb/>
傍空山歲晏無遺芳<lb/>
　　　静中齋銘<lb/>
記曰人生而静天性也感於物而動性之欲也又曰喜<lb/>
怒哀樂未發謂之中發而中節謂之和余謂未發者静<lb/>
者也性也發者感而動者情也故感於其所不忍而惻<lb/>
隠生焉感於其所不為而羞惡生焉感於可欲可恚而<lb/>
<pb n="KR4d0450_WYG_002-2a"/>
忿忮淫辟生焉無不本於性無不感於情中者性之恒<lb/>
和者情之善性情之辨學之大端也世儒言中曰不偏<lb/>
夫性感而情興然後其發也有善惡偏正自孟軻氏以<lb/>
情言性世儒尊守之而棄仲尼子思之說謂其近於佛<lb/>
而不敢取余不可毋辨從余遊者表上人名其室静中<lb/>
乞銘銘曰孰迫焉而紛孰召焉而應曰此妄動非吾之<lb/>
正吾之所我不形而存是謂大本生生之元孰其無形<lb/>
其有無情惟寂不動乃以一貞昧罔聖言銘訊於明<lb/>
<pb n="KR4d0450_WYG_002-2b"/>
　　　印空字銘<lb/>
不可取非伯仁之印不可繫非五龍之紐泯焉而銷不<lb/>
磷於無紛然而鑄不緇於有天地以為龜萬物以為籀<lb/>
兼以子虚之章疊以鳥有之綬縱衡佩之六國息鬭<lb/>
　　　合浦字銘并序<lb/>
孟嘗為合浦而徙珠還天隠子曰珠不徙民詭辭以塞<lb/>
黷吏之求耳世之惑久矣不亡而戚其失本有而計為<lb/>
得者寧獨浦哉銘曰聖頑異軀人襡其珠惟騖以求其<lb/>
<pb n="KR4d0450_WYG_002-3a"/>
獲愈䟱如彼饕官民煩珠逋民恬逋集孰返孰徂予女<lb/>
淵淵赤水不淤常沕其珍以直浦誣<lb/>
　　　義空字銘并序<lb/>
以㫖引迷而義立焉迷無蒂也義有實耶銘之曰佛垂<lb/>
曲誘祖立直指迷既幻生義亦詭示求洎㳿於薨腊夢<lb/>
拾金而旦矜所獲以盩聖之則維昧之惑<lb/>
　　　碧潭字銘<lb/>
觀潭於潭其碧湜湜酌潭於器視碧無碧色生於深而<lb/>
<pb n="KR4d0450_WYG_002-3b"/>
潭不色土濬於内湛渟泓洋炳為德藝惟湛之光光由<lb/>
湛生湛非光相人驚曄曄我泊無象不留以止不潰以<lb/>
肆維寒山子實有實似<lb/>
　　　秀溪字銘并序<lb/>
珵姪居天台秀溪自號秀溪上人乞銘銘曰潮之惡水<lb/>
之愚豈其實由所居吾宗之秀賁其軀施及於溪乃其<lb/>
餘常流其名與溪俱為彼不清潔前汚<lb/>
　牧潛集卷二<lb/>
</p>
<p>
</p>
  </div>
</body>
</text>
</TEI>
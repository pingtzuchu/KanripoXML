<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>牧潛集卷四</head> <lb/>
    <p>
<pb n="KR4d0450_WYG_004-1a"/>
欽定四庫全書<lb/>
　牧潛集卷四<lb/>
　　　　　　　　　　　　元　釋圓至　撰<lb/>
　　序<lb/>
　　　淦明甫詩集序<lb/>
古者賦以觀志類於片語之間占其終身所享葢機發<lb/>
於心形於聲成於文若或使之雖言者不自知其然也<lb/>
宋景文之落花冦平仲之孤舟皆布衣貧賤之辭而識<lb/>
<pb n="KR4d0450_WYG_004-1b"/>
者許其為富貴之兆彼二子者豈注心設意求為如是<lb/>
之言哉其受於天者異故發於辭氣之形容者不掩也<lb/>
葢詩之用與樂合皆所以宣民風而暢其壅故必有和<lb/>
平之音然後能養其和平之性而孟郊賈島之徒抉肝<lb/>
斸肺務為險艱竒苦以角其能既以窮其身又以愁於<lb/>
人使讀者愾然不愉如處呻寃號痛者之側則亦何樂<lb/>
於詩而為之而讀之耶脩川淦君余嘗見其詩於隣僧<lb/>
之座豐融暢茂雖備其刻繪之巧然終無艱難困窘之<lb/>
<pb n="KR4d0450_WYG_004-2a"/>
態余固占其為福徳所寓非臞儒餓士蓬巷茨簷歎戚<lb/>
之作也已而君過余所止余往謝焉入其鄉則隣童巷<lb/>
叟嬉迎笑揖陶然如化國之人闖其門則窗絃壁誦聫<lb/>
聲合響與族居隣處之塾更答而互應進其堂二子侍<lb/>
側即之語文而禮甥孫旅立豐庭秀角稱家之相頎然<lb/>
而君以康恬夀愷之身優游數者之間日引其客升堂<lb/>
而飲坐亭而賦以撫花問竹嘲雲劇月為笑樂不知世<lb/>
有窮亨得䘮戚喜之事余然後知占於君者果信而<lb/>
<pb n="KR4d0450_WYG_004-2b"/>
古之驗其人於所賦者不吾欺也君出詩數百篇使余<lb/>
引其首余奔走天下遇厄窮困苦雖激於中若羮火之<lb/>
沸鉦鼓之考終不能以哀思怨憤噍殺之言喜君所存<lb/>
得性情之正於余心不期而合也故不譲而言之<lb/>
　　　送天台座主原上人歸四明序<lb/>
君子之取於人也視其賢則與之不以其學異已而嫌<lb/>
於自下也易曰同人于野亨亨通也又曰同人于宗吝<lb/>
夫善善以私則取友之途狹欲為通人而黨其所學不<lb/>
<pb n="KR4d0450_WYG_004-3a"/>
肯博知廣見以盡天下之能其可謂通耶至於吾法三<lb/>
學共出一門均於為教善世尤宜各以所傳互相博約<lb/>
以通知聖道之大合勢并力相䘏相救以衛其教之衰<lb/>
豈宜割溝垣於堂奥之上挺戈㦸於同室之間以自鬭<lb/>
其道哉而比年以來三學浮圖各私其教而不相恱攻<lb/>
争伐撃於一佛之說有邪正是非大浮圖不能窒其源<lb/>
反嘵嘵為諍首以媚其下辯無當於道勝無益於宗顧<lb/>
為兒戲之争市井之閧聚訟於廣衆之上㦸手於卿相<lb/>
<pb n="KR4d0450_WYG_004-3b"/>
之筵使新學小生騰其餘說以相訕口語紛然其勢若<lb/>
儒墨不相下此何道耶噫毋惑乎法之益㣲也至元二<lb/>
十三年余遊四明天台氏之徒原訪余於所止禪室余<lb/>
葢未嘗識原也而原懽然親余不以學術異同為疑外<lb/>
後三年余留嘉興原復來曰我將自錢塘返四明子能<lb/>
無言以慰吾歸於原予見其通異於嘵嘵為鬭者也㑹<lb/>
余病眩弛思慮務瘖默以休其羸求余言者皆拒不與<lb/>
獨喜原之通得余之志也彊言以慰其行因道余心不<lb/>
<pb n="KR4d0450_WYG_004-4a"/>
樂者以勸夫三學之諍黨焉江西禪者圓至叙<lb/>
　　　廬山遊集序<lb/>
夫所謂言者氣志之形容爾浩然溢乎中沛然發於外<lb/>
不可欺也孟子善養氣故其言鏗横磬辨肆出不懾而<lb/>
禮稱風之哀樂亦由其志和怨然則言者志之動氣之<lb/>
宣無所養而敏於言是撥其根責其末之茂也故觀人<lb/>
之道言為著審其音而中之正慝見矣余居廬山友人<lb/>
恩以仁印廷用來自錢塘出其道途所為詩數十篇號<lb/>
<pb n="KR4d0450_WYG_004-4b"/>
廬山遊讀之寛恬清平壯浪豪快泰然如得意者然視<lb/>
其人則柴肩木項穴衣苞屨貌服䘮其常度怪而詰焉<lb/>
則曰舟覆於盜僅脫者身耳嗟乎君之家以聲貨為鄉<lb/>
智馳力取為俗咄嗟指顧足以自奮反捨其所樂自棄<lb/>
於荒窮絶僻以背其進取之勢其所趣固與人異而又<lb/>
衝濤波犯宼<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>漂沈顛隕瀕死而後濟其困且勞如是<lb/>
使無所養者居之方戚戚相歎泣不暇何暇為賦咏談<lb/>
笑取無憀之樂而二君曾不少動其志有哀思怗懘悔<lb/>
<pb n="KR4d0450_WYG_004-5a"/>
沮之言則其所養又可知矣然則是詩之工文詞之美<lb/>
固君餘事不足言余獨繁言之者葢欲覽者知二君<lb/>
氣志所養如此<lb/>
　　　雨塘字序<lb/>
天之澤下者亦多矣雖雪霜之厲風霆電雹之威無非<lb/>
成物之仁然發生所資功鉅而澤溥不可旬月無者惟<lb/>
雨之用最急雖然沾灑之候及於物者或爽其期則物<lb/>
皆焦然以旱暵為憂若無以遂其性豈天不仁有時而<lb/>
<pb n="KR4d0450_WYG_004-5b"/>
愛其澤乎吾意㝠漠之間氣之聚㪚爍為歊赫沛為霖<lb/>
霪者雖造物不能以自必世之良農知不可必者之難<lb/>
恃也故修其具以俟之因地之下者塞土石設隄防謹<lb/>
其滀洩為先事未然之備雖旱乾水溢之變相尋於前<lb/>
而不能災之者其所恃可必也君子之於才也亦然夫<lb/>
聰睿材智敏得而捷見者天所命以聖賢其人者也然<lb/>
矜其所授而慢於學則以聖賢人之才為衆人者多矣<lb/>
君子知其不足恃也故禮以閑其淫敬以存其亡學以<lb/>
<pb n="KR4d0450_WYG_004-6a"/>
發之辭以出之滀之以深養之以厚其心以為不能是<lb/>
則其不至於聖賢者不可以罪吾才也南康新上人器<lb/>
厚而質醇得於天者良矣而知以操修問道為兢兢其<lb/>
字雨塘乞言於余余以其義有似於天人之說遂以告<lb/>
焉<lb/>
　　　送李伯達秀才序<lb/>
余嘗患世之竒山水皆生於荒窮僻絶之州不與繁都<lb/>
劇邑接非甚好竒士不能至使其美掩而不聞幸而歴<lb/>
<pb n="KR4d0450_WYG_004-6b"/>
千百歲乃始得所托以見於世者固衆矣而翳藏委棄<lb/>
於荒榛藂莽之聚狐虺之鄉不能自出者又豈少哉惟<lb/>
錢塘東南大都山水之勝又當郊闗城郭人之至者不<lb/>
勞其秀潤清美之狀日接於游者之目傳於談者之口<lb/>
故其名壓天下羈臣旅士吟人賦客往往藉是出其所<lb/>
欲言不獨為貴富者絃觴娛翫之具也武昌李伯達癖<lb/>
山水而淫於詩雖深荒薈蔚無不至猶以未足暢其才<lb/>
之發思為吳越遊縱觀以博其趣葢非獨適意於耳目<lb/>
<pb n="KR4d0450_WYG_004-7a"/>
之勝固取彼而益此者也而問途於余余方懐舊遊之<lb/>
樂而以牽縶未更往為愠感其求悵然出所見書以授<lb/>
之<lb/>
　　　横川和尚語録序<lb/>
至元二十六年育王大長老珙公既以示滅門人本光<lb/>
集所說法一編授高安比邱圓至且囑以言首之圓至<lb/>
再拜請授顯者光曰子不見古録耶由其徒以所聞見<lb/>
序引之故指明而事信末俗謁貴人求奨飾不足而借<lb/>
<pb n="KR4d0450_WYG_004-7b"/>
於外其足襲哉圓至既不獲命又四年乃克為之葢師<lb/>
之唱示不假梯引斗起歘絶隱顯迅疾乍此倐彼磨鉥<lb/>
之至角圭刓圓撤階窒户不可攀闖故機之所觸則窒<lb/>
者暢其所久滯辯之所奪則夸者䘮其所素蓄學者隨<lb/>
其器而有得於視聽之間不皆呪飼羽養而成也嗚呼<lb/>
師於是其可謂至耳矣自宋衰宗徒趣習苟淺言禪者<lb/>
率剽摘乾淳以下師獨諄諄引古以正其惑聲希而味<lb/>
淡溺於所習者頗笑訕之師不為變守益固既則翕然<lb/>
<pb n="KR4d0450_WYG_004-8a"/>
從其言以及今雖童機齔學非師之言不談不視則師<lb/>
於宗道其所振興摧闢勞不茂哉故常謂善繼者必超<lb/>
其先然後能振其傳若應庵之支虎丘佛日之掖圓悟<lb/>
皆過之嗣之師於西丘葢近是矣<lb/>
　　　送浄髮唐生序<lb/>
髮工為技賤而易能者也居招提之側者率受傭以供<lb/>
比邱浄人之髮事月常四五入招提手刀櫛匜盥候衆<lb/>
治髮蒼顱素頂動以千數然傭粟月計無兼庾利寡而<lb/>
<pb n="KR4d0450_WYG_004-8b"/>
事勤故招提髮工常鮮善藝唐生者年雖弱而志異其<lb/>
類恥族工之苟售也以為藝必遊而後工将廣其學以<lb/>
變其徒苟簡之習聞錢塘有善藝不憚逺遊而求之嘉<lb/>
生者咸以言赠焉夫不以業之易能而怠其為學之力<lb/>
生亦慎於術矣天隱子曰博取於人以益已治藝猶然<lb/>
也道之於藝卓矣而吾學者或家食而里居足不越街<lb/>
閭目不識屝屨嶷然自謂成者又何哉<lb/>
　　　送妙智上人入浙序<lb/>
<pb n="KR4d0450_WYG_004-9a"/>
昔龍安恱公既首衆於洞山猶以己道為未至更匿其<lb/>
名潜出求之於食飲談笑之間聞素公一言之異則虚<lb/>
已自降踽踽為咨詢禮不以貶名為嫌卒能於立語之<lb/>
間獲其終身之所欲豈獨雲庵之道恃以不墜使素公<lb/>
不賴恱以見於世世亦不識其為何類人矣葢名者道<lb/>
之表也古之人有其表則求其實以應之而今之士反<lb/>
以表害實一居其名則崇髙之勢傲然不可復屈雖内<lb/>
揆其不慊亦安肯降心以求其所未至耶噫此古今所<lb/>
<pb n="KR4d0450_WYG_004-9b"/>
以異道之所以衰歟余友智上人自少時所就學皆耆<lb/>
齒德既首衆於䂖耳峰下余乃識之而上人視余退然<lb/>
忘其名之長也又聞吳越多山水竒觀賢師良友之㑹<lb/>
将冒千里求之以上人所有之富雖益之奚加然且汲<lb/>
汲不苟止亦見君之誠於道異夫以名自累者也余衰<lb/>
且病不復有意於世視道存亡宗法授受之延促兀然<lb/>
無恱戚於其心獨於子之行則拳拳猶有望焉子勉之<lb/>
異時得厚位廣衆以陳其所學張其道為龍安之盛尚<lb/>
<pb n="KR4d0450_WYG_004-10a"/>
毋忘衰疾於匡山泉石間也<lb/>
　　　瑞田字叙<lb/>
頴上人以其字瑞田咨言於余昔周公以聖徳休於<lb/>
天人帝應以祥粤有穡瑞異壟一穎嘉稔其野周君<lb/>
臣策傳之以為邦休于今炳炳焉余謂古之文字所記<lb/>
瑞物多矣若麟龍龜鳳河圖洛書卿雲景星無非古帝<lb/>
王治化之應然皆世所難有不時出者所以赫奕焜燿<lb/>
震耳目而光簡牘類非畎畂習見常物也天誠以是為<lb/>
<pb n="KR4d0450_WYG_004-10b"/>
周瑞歟宜使其邦人取而獻之以公其事昭其應而得<lb/>
禾者獨公之弟何哉葢周之先以播種得國而東征之<lb/>
禍至施刑于弟兄而不足釋王疑當此時豈真公一已<lb/>
之私憂亦周業廢興亡存之機也天意若曰骨肉咸而<lb/>
後邦業固故託類示兆以曉王惑使得禾者昆弟之親<lb/>
而為異者農畝之物㣲指所諭昭若誥命此變也非瑞<lb/>
也吾意歸禾嘉禾之作必周君臣相訓儆之詞若殷咸<lb/>
乂元命奔走相戒以慎其德惜其亡於火而不可見使<lb/>
<pb n="KR4d0450_WYG_004-11a"/>
傳注者失其意妄以為瑞也今子以問學為耒耜禁<lb/>
戒為畎畝智為種慧為畔以植乎不貸之田未嘗以苕<lb/>
英翹秀之好誇於外而所至皆争致取為囊笥物惟恐<lb/>
失之此真瑞也子將閟其華蟄其穎而不可得又奚俟<lb/>
余言然後信其瑞於世哉<lb/>
　　　美中字序<lb/>
四明暢上人請字於余余字諸易曰美中珠娠于淵其<lb/>
輝為虹山有璞而草木雲氣染其澤美於中而暢於外<lb/>
<pb n="KR4d0450_WYG_004-11b"/>
也君子良貴藏乎躬而言面蔚然禮行乎肩背手足而<lb/>
衣裳履屐化之易曰美在其中而暢于四肢發于事業<lb/>
美之至也暢懋焉<lb/>
　　　修虎丘塔頌序<lb/>
曹洞氏之老秀公鎮虎丘明年始以官命并西菴墟之<lb/>
徙其棟瓦椽梠完寺壊屋於是虎邱隆禪師之塔破而<lb/>
復新藩級崇閎奥閾㝠深户容庭貌煒煥赫奕觀瞻聳<lb/>
恱如教復振論者多秀公之義頌聲不期而作焉惟禪<lb/>
<pb n="KR4d0450_WYG_004-12a"/>
師之道於臨濟氏為正𦙍的受當敕統之季羣宗遺支<lb/>
㣲絶不嗣獨禪師衆胄曼衍天下百年之間以道德表<lb/>
兹山居禪師之居者父子弟昆後先之踵相接也然皆<lb/>
熟視其祖凛然欲壓於頽簷仆壁之下莫肯引手持一<lb/>
瓦一木救其風雨寒暑而秀公異氏也獨知尊教基飭<lb/>
祠宇致孝乎非己之祖豈惟善善之公足以滅黨私而<lb/>
矯薄俗彼為人後而遺其先者視公之為宜何如也<lb/>
　　　贈塑者張生序<lb/>
<pb n="KR4d0450_WYG_004-12b"/>
態見於容者塑之工也德見於態者塑之難也人鬼物<lb/>
以態菩薩以德故塑之智至菩薩病焉駢木為骨傅土<lb/>
為肉糜金膠采為冠裾容飾操墁以損益之豐而為人<lb/>
瘠而為鬼粲然布列而為衆物其形其事必當其類一<lb/>
堂之上坐立有度貴賤有容怒者喜者敬者倨者情隨<lb/>
狀異變動如誠人使觀者目憚魄悸不敢慢為土偶此<lb/>
塑之工也菩薩則不然慈眼視物無可畏之色以聳視<lb/>
瞻其姣非婉其顓非愿其服御容止有常制巧無以顯<lb/>
<pb n="KR4d0450_WYG_004-13a"/>
拙無以隱其慈若喜其寂若蛻德晬於容溢於態動於<lb/>
神而手藝之巧智不能與故菩薩之祀通古今遍國邑<lb/>
其像萬億而名世之塑無聞焉豈非難哉塑者張生善<lb/>
人物有生態作大士像於長庚新殿之陰盡其藝於所<lb/>
難而不志乎利既成能偈者咸賦以美其勤而余為之<lb/>
序嘻以張生之藝之智也而所就僅爾可以知塑之難<lb/>
矣<lb/>
　　　送印空上人歸四明序<lb/>
<pb n="KR4d0450_WYG_004-13b"/>
人之於其與苟情之所厚則其去也必言以留之不可<lb/>
則杼其不忍之意以送之所以極其情而致其厚於交<lb/>
也然交之道必好同乃合不好同雖合不厚人莫不有<lb/>
好亦莫不有合賢不肖之好不同而知厚其所合一也<lb/>
賢以德合不肖以凶合觀其與以知其人則人可不慎<lb/>
其所合乎印空上人得度於横川禪師年甚稚而能不畏<lb/>
千里自四明孤遊秀水上其臨衆嶷然果於言動無恒<lb/>
兒畏避羞縮之色輩類年少咸畏服推先焉秋七月東<lb/>
<pb n="KR4d0450_WYG_004-14a"/>
歸其所厚十餘人皆舟而東其不能者則賦偈叙情以<lb/>
嗟惜其行又十餘人噫奚合之多耶古之人知友之難<lb/>
多而慎於取雖一友足終其身奯公智頭陀是也今子<lb/>
所取之多将十倍古人不啻是其獲益宜博而成德宜<lb/>
疾也果能然耶則人謂子賢也謂子之與舉賢也未能<lb/>
然耶人皆於是觀子也亦以觀子之與也子也得不懼<lb/>
而務其所未能乎哉余故獲教於横川禪師於上人之<lb/>
來未有報也故盡言以為贈<lb/>
<pb n="KR4d0450_WYG_004-14b"/>
　　　蒙泉字序<lb/>
易曰山下出泉蒙君子以果行育德夫水之始達為泉<lb/>
五行並立於天地之間水境獨深以廣環九州被萬里<lb/>
舟楫不能窮禹之智不能知往復循環畢萬古而莫見<lb/>
其終始其長流巨浸湍奔悍激人力弗能勝也然即其<lb/>
源視之則積百川為海積衆流為百川而衆流之積則<lb/>
山之泉耳方其溢於重壌之下洩乎穴隙之間混混潏<lb/>
潏未知所出一左一右隨物所決畜之則止引之則發<lb/>
<pb n="KR4d0450_WYG_004-15a"/>
若人之初生聽視雖開而辨事接物之機䝉而未達斯<lb/>
時也欲窒其源則一引手之勞卷石撮土之力耳及其<lb/>
流逺而勢益壯則瀑懸澗激盪木發石雖百夫之勇莫<lb/>
敢禦其怒廻其勢而况為江為河為濤為波蕩乎大荒<lb/>
之澨放乎渤澥之尾尚得以隄防畚築之力限其所至<lb/>
哉故聖人取是為養正之功君子育徳之象所以致其<lb/>
養者豈必徴於色發於言動於事而後為之防哉視有<lb/>
度以養目聽有物以養耳有儀有容以養其肩背手足<lb/>
<pb n="KR4d0450_WYG_004-15b"/>
而猶未也於是刳念捐慮以養其心使所養者凝然靈<lb/>
然周流於百體之間一動静貫死生而不二此聖之事<lb/>
蒙之至而養之成也聖上人字蒙泉才智而剛持已有<lb/>
幅尺謹謹自守不恣恃為遨放事其知所養者矣於蒙<lb/>
之道其幾乎因廣其義而為之叙<lb/>
　　　悼一了翁頌序<lb/>
至元二十九年三月八日余友了翁卒於石耳峰下君<lb/>
不年而無位賢其道者咸慟其不施無所寄其悲則人<lb/>
<pb n="KR4d0450_WYG_004-16a"/>
以偈歸其姪而哭焉姪芳受而聫之以請於余嗚呼君<lb/>
其竟止於斯乎雖然世以權利勸畏人者存則名榮之<lb/>
沒則詬集之有能恒其譽於生死之間而不失者耶君<lb/>
無勢以樹聲無多錢財以市援與而繋於人如此迹其<lb/>
自致之難庸非賢哉生也賢之沒也戚之兹君所以不<lb/>
死者也余既哀君之死又懼冺君之不死故詳其言於<lb/>
衆之首以慰夫知君者告夫未知君者焉君諱惟一字<lb/>
了翁鄱人用文翰侍先師於仰山掌其記而首衆於侯<lb/>
<pb n="KR4d0450_WYG_004-16b"/>
溪通宗而博儒其狀偉然貴夀者之相也得陽病醫以<lb/>
剛劑投之卒時年四十<lb/>
　　　頌莊子叙<lb/>
余讀莊周書愛其以機為辯與直指之用異而合非證<lb/>
莫測其說而儒者特以訓詁之智求之句穿字析曲鑿<lb/>
巧鑴以辨其智之所不及由晉已降矜言角語之士倚<lb/>
莊子為談本然皆剽摘餘緒嚌秕滓澤喙吻為妍其卓<lb/>
然以訓詁為家若向秀郭象𤣥英林希逸之徒又皆無<lb/>
<pb n="KR4d0450_WYG_004-17a"/>
見而意逆之其於道猶瞽之捫適足發莊子之笑者也<lb/>
閒居有講以疑間及莊子余謂莊子言以忘言也忘言<lb/>
之言余言不能明乃摭其易知者凡八章偈釋之以廣<lb/>
莊子之意焉噫誠釋耶余猶數子之蔽也非釋歟是奚<lb/>
施哉其必有知余者矣<lb/>
　　　虚中字序<lb/>
器窪而後可以受滿之斯溢矣鼓鍠而後考則鳴窒之<lb/>
斯瘖矣是知虚中以致乎外物之用猶然矧務富其道<lb/>
<pb n="KR4d0450_WYG_004-17b"/>
乎夫蕩誕固愎自是而略人者中之所以實至道美言<lb/>
所以不入也故善學者必先虚已自克不使滿假之害<lb/>
得驕其色盈其心然後能無我無我故虚虚而道凝矣<lb/>
故曰以能問於不能以多問於寡有若無實若虚此皆<lb/>
智人君子求益之㣲術不言於人而陰行之天下善道<lb/>
所以争歸而并集其身者也邑子智南字虚中其齒長<lb/>
矣而志貌恂恂恒屈於少巳者誠知虚以受者哉夫卑<lb/>
已下人以取益君子之難也以虚受益至易也能其難<lb/>
<pb n="KR4d0450_WYG_004-18a"/>
以求其易於道将充然所執愈虚所入愈實又豈卑卑<lb/>
其外空空其内以為虚者哉<lb/>
　　　送懾僧正詩序<lb/>
静菴法師掌吳縣同教之治秩滿以最調海昏吳之教<lb/>
者禪者聞其行争饋文辭為餼贐静菴喜篋藏而負之<lb/>
所適必與俱余時自潯陽往海昏入境而静菴之政譽<lb/>
盈於耳既見挹其言色目其政治信前聞之不吾欺也<lb/>
君出所藏示余凡數百篇余憂其藏者多而負者勞欲<lb/>
<pb n="KR4d0450_WYG_004-18b"/>
簡存其尤則静菴致譽之形容不詳見於覽者之目故<lb/>
序紀其多軸存其簡使一目而二得焉潯陽於海昏隣<lb/>
而弗屬利害之勢不相及也則余為是豈以筆舌之媚<lb/>
售其求者哉<lb/>
　　　愚中字序<lb/>
吾觀孔子欲以已道廣傳諸人而門弟子才人人異不<lb/>
能一受而竭其所有故為四科以引之進使各隨所及<lb/>
以為學於是子路之勇子貢之辯顔子之愚始皆得以<lb/>
<pb n="KR4d0450_WYG_004-19a"/>
其才自盡而不畫焉然夫子於三子者獨稱回好學則<lb/>
愚者固近於道而勇者辯者覆有所不及也歟葢求道<lb/>
之妙與世逐逐事物之求者異求諸物非辯且勇不足<lb/>
有得求諸道非返已不足自知囘之愚返其智以自知<lb/>
者也非若衆子挈挈於外為智亦非若世之椎者䀮然<lb/>
弗辨以為愚則彼所謂愚者又可以心思計慮之智測<lb/>
之哉修川俊上人字愚中甚銳而強於進視所以愚者<lb/>
咸無焉余喜俊可與有為而欲其返以求之也故告諸<lb/>
<pb n="KR4d0450_WYG_004-19b"/>
顔氏所以用其智者如此<lb/>
　　　尋隱軒詩序<lb/>
士之韞道蓄德兢兢以貴其有非苟善已而巳固將出<lb/>
以公乎人也然或所趣與時戾則又不肯少貶以售其<lb/>
身故有含聲滅影遁深翳僻不願揚聞於勢利之途者<lb/>
不以時勝道也雖然隱者潜身以存道也非其處而處<lb/>
焉則身危而道亦䘮故士不得巳而隱則擇所就不苟<lb/>
止足之所閱目之所歴雖勞逺弗敢憚必審其可而後<lb/>
<pb n="KR4d0450_WYG_004-20a"/>
安豈身之所繫者重故所以自慮者周歟潮陽有上人<lb/>
士之足以顯者也而安於隱謂余曰七閩吾邑隣也將<lb/>
訪於是擇其可止而老焉故名吾室曰尋隱觀而賦者<lb/>
未能盡吾志也願取其遺餘序之嗚呼以上人之道而<lb/>
使之窮於無所逞確然自絶於世吾固為當世君子操<lb/>
陟黜權為教法求負荷者惜也閩故多望禅席余未能<lb/>
至其主賢否莫可知雖然以上人之介豈苟容於人者<lb/>
非其道雖以大賓膳秩不一日顧留也則斯舉也豈直<lb/>
<pb n="KR4d0450_WYG_004-20b"/>
觀所就以覘子之志亦以子身去止驗所遇之賢否也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　牧潛集卷四<lb/>
</p>
<p>
</p>
  </div>
</body>
</text>
</TEI>
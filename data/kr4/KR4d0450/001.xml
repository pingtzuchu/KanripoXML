<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>牧潛集卷一</head> <lb/>
    <p>
<pb n="KR4d0450_WYG_001-1a"/>
欽定四庫全書<lb/>
　牧潛集卷一<lb/>
　　　　　　　　　　　　元　釋圓至　撰<lb/>
　　詩<lb/>
　　　重登牛頭峯<lb/>
霜葉黄蝶飛崖泉白蛇掛行行尋故迹往物已屢化高<lb/>
歩萬石上獨立一木下悠然顧吾影殘日在林罅古來<lb/>
遺世士泯觀混真假所視既已齊乘險意亦暇智愚相<lb/>
<pb n="KR4d0450_WYG_001-1b"/>
與奪得失紛代謝吾欲營力耕穿巖樹茅舍<lb/>
　　　澆園<lb/>
養素稀肉食豆羮止園蔬角智區畽間樂止在耰鋤火<lb/>
晶赫秋炎綠疇暵為墟百憂視匕筯豈為目無娯清池<lb/>
有佳泉分决救其枯揮杓沃髙畛聫筒注卑渠稍回焦<lb/>
塊潤已覺拳葉舒連畦曉色開芳露晞鮮腴濯濯青甲<lb/>
抽如沐春雨餘繁香蓊踈户未歎貧屋虚一飽便當已<lb/>
五鼎將何如<lb/>
<pb n="KR4d0450_WYG_001-2a"/>
　　　送珣上人入浙<lb/>
清氣哽子口唾之成嘉言少作非全功固已見其端跼<lb/>
首蔭桑梓羣行隨一簞揚帆指洪濤興欲飛羽翰潤月<lb/>
蟄氣泄季冬候猶暄既免氷雪阻自減風水難吳郡古<lb/>
王州冠劒遝且繁於兹罄所挾足以媒交懽萬舌如傳<lb/>
郵載子一譽奔<lb/>
　　　雪<lb/>
窗鳴風片亂澑凍冰條直夜久忽無聲傍簷時淅瀝青<lb/>
<pb n="KR4d0450_WYG_001-2b"/>
薪焰方吐紅燈花欲滴閉閤有餘温蒙衾兀重席<lb/>
　　　送勤滅宗<lb/>
出家旅殊鄉同里為骨肉况乃情所厚而兹忽分躅清<lb/>
霜凋廣野露立凍羣木日暮行孑身谿谷映飡宿吾聞<lb/>
含德者凝視養𤣥矚疾進氣雖銳久踐途乃熟歲晏能<lb/>
復來青燈共寒屋<lb/>
　　　贈玉龍曾道士畫龍頭<lb/>
乖龍逃雨走急落西山陬縮入畫仙筆雷公不能搜畫<lb/>
<pb n="KR4d0450_WYG_001-3a"/>
仙有墨池尺水涵十洲浴龍作𤣥骨騎入塵寰游我求<lb/>
寫龍真畫仙許我不形全恐飛去為君且畫頭<lb/>
　　　次韻陪星子胡主簿遊報先寺<lb/>
木棲與淵蟠所性各有適顧余邱壑戀大藥不醫癖青<lb/>
山亦可人乍見如素識森然一窗下獻此萬丈碧簿領<lb/>
三秦英軒昻謝塵迹壯齡已疊組舊閥况列㦸潔身粉<lb/>
黛側僧榻羣面壁國鼎筆可扛天機錦自織停驂偶相<lb/>
值顧問借顔色東風吹芳原衆卉競春日逺郊農餉起<lb/>
<pb n="KR4d0450_WYG_001-3b"/>
煙屋香芋栗牛鳴雨隴寒釋耒泥濺膝良時一遊豫能<lb/>
不念民疾二宫山水窟屨鉢恬食息含羞目嶄絶詎意<lb/>
陪履屐終期凌蒼巔一視空八極<lb/>
　　　和李使君十五韻<lb/>
臨淮功洗日遺澤在雲㭁茅土開前烈圭簮在後丞氣<lb/>
凝瓊樹日神動玉壺冰赤羽䘖絃筈彤弨閉緄縢長鈎<lb/>
工返鵲誤點巧成蠅秀句今無敵公才世共稱撫疲怜<lb/>
肅肅馭朽戒兢兢九府泉初溢雙輪秩更增瀟灘魚夢<lb/>
<pb n="KR4d0450_WYG_001-4a"/>
熟淦水鰐波澄藻筆傳于蔿璊衣製毾㲪搴帷將問俗<lb/>
懷綬且尋僧任大官難稱人存道可𢎞千林無祝網尺<lb/>
水有懸罾尚急謡興讟崇寛律見繩小煩施利器遥竚<lb/>
鶴書徴<lb/>
　　　送建昌黄綺秀才踰淮教授<lb/>
還山羞聽紫芝歌旅館千門講四科絳帳未懸知己少<lb/>
黑裘漸敝閱人多秋風白下沾巾别落日青淮照影過<lb/>
莫對飯盤嗔苜蓿桑榆雖緩易蹉跎<lb/>
<pb n="KR4d0450_WYG_001-4b"/>
　　　義塜斜<lb/>
城闕千棺瘞此斜古堆新穴滿平畬春藂亂哭鰥寡鳥<lb/>
雨樹雜開啼笑花散骨已粘苔作肉癡魂猶認土為家<lb/>
何人薄暮焚錢去風捲殘灰滿柏丫<lb/>
　　　送馮君玉歸修厚齋所刻經板<lb/>
古鋟刓殘蠧篆斜以刀為筆竄訛差傳家不絶書成種<lb/>
入木能香墨噴花夀比石經垂更永用侔竹簡費尤加<lb/>
百金何日投君贖眼底空空冀暫遮<lb/>
<pb n="KR4d0450_WYG_001-5a"/>
　　　次韻答許府判見嘲詩癖之什<lb/>
君不見蓬萊仙人五雲深興來忽起塵寰心手拈造化<lb/>
作一劇世上瓦礫皆黄金又不見珠宫靈娥睡新起賽<lb/>
喫雲漿賭骰子驀然發笑成電光不料陰陽嘘頰齒道<lb/>
人文章亦如斯落筆心手不相知豈如曲士拾蠧紙堯<lb/>
桀滿腹堆羣疑願君閉口毗耶室竺貝孔韋皆長物著<lb/>
鞭捷出靈運前莫鬭生天鬭成佛<lb/>
　　　雪後荆林道中<lb/>
<pb n="KR4d0450_WYG_001-5b"/>
冷風寒栁閉千門栁外啼鴉聚晚羣殘日暉暉烘雪氣<lb/>
徘徊半嶺作晴雲<lb/>
　　　小汊<lb/>
麻骨燈明竹壁疎更深人語在茅廬開篷緣㟁去沽酒<lb/>
點火撥船來賣魚<lb/>
　　　送才上人再往湖南<lb/>
近聞歸又出何事迫身忙春路晴猶滑山亭晚更長竹<lb/>
枯湘淚盡花發楚魂香舊日曾行處因君思不忘<lb/>
<pb n="KR4d0450_WYG_001-6a"/>
　　　四月雨<lb/>
噴煙含霧細難開撲入松房半是塺永日静眠看更好<lb/>
蕭蕭葉上似風來<lb/>
　　　胡盧<lb/>
胡盧河畔洗氊裘日日花香滿水流嫁得夫郎愛官職<lb/>
去隨太子取交州<lb/>
　　　女官墓<lb/>
壠頭死樹丫㣲活路口崩亭脚半斜玉骨年深無祭祀<lb/>
<pb n="KR4d0450_WYG_001-6b"/>
變成蝴蝶撲松花<lb/>
　　　吳王廟<lb/>
吳王廟近水邊山壁上雕青鬼臂蠻白日爐中烟色變<lb/>
散成雲氣滿人間<lb/>
　　　贈魁天紀<lb/>
拈筆詩成首首新喜來豪叫欲攀雲難醫最是狂吟病<lb/>
我恰纔痊又到君<lb/>
　　　送宗岳歸青蓮<lb/>
<pb n="KR4d0450_WYG_001-7a"/>
布囊詩幾卷歸計亦凄凉不惜經時别應知聚日長石<lb/>
峯蒸玉氣井水浸蓮香曾許為隣寺招余住竹房<lb/>
　　　寒食<lb/>
月暗花明掩竹房莫寒脈脈透衣裳清明院落無燈火<lb/>
獨遶迴廊禮夜香<lb/>
　　　暑途樹下偶成<lb/>
火雲騰焰土生煙誰種清陰滿水邊借與閒僧眠半日<lb/>
免教刼燒壞禪天<lb/>
<pb n="KR4d0450_WYG_001-7b"/>
　　　送宗傑歸青門山<lb/>
歸路梅花樹樹春莫將好景付悲辛明年君到青門寺<lb/>
我亦來為寺裏人<lb/>
　　　富塘<lb/>
漾漾復澄澄長涵十畝清亦供貧者樂獨以富為名水<lb/>
葉秋時死山苖旱歲生固應鍾異氣青樹鬰佳城<lb/>
　　　佛龕匠者乞詩<lb/>
能刻旃檀作屋形親從師授魯般經不將名姓兼年月<lb/>
<pb n="KR4d0450_WYG_001-8a"/>
寫釘咸陽京兆㕔<lb/>
　　　福聖院寛陰閣<lb/>
山根小閣瞰澄波側見青林入薜蘿六月人間嫌白日<lb/>
即應此處得陰多<lb/>
　　　啄木詞<lb/>
紫冠綵翅錦翻翻静覺聲如客打門何處飛來庭木上<lb/>
啄成屐齒印泥痕<lb/>
　　　寄志勝上人<lb/>
<pb n="KR4d0450_WYG_001-8b"/>
自說冬前至深寒信亦稀非知為事阻應怪與言違瘴<lb/>
月人南去花時鴈北飛危欄有斜日獨望更依依<lb/>
　　　懐本暢上人<lb/>
畏寒一月閉窗紗愁髪春來半欲華松院晚晴蜂亂出<lb/>
故應山徑有殘花<lb/>
　　　寄海書記<lb/>
着紙過寒如着錦近詩成集有人偷興來喫盡百杯酒<lb/>
直上大蒙山頂頭<lb/>
<pb n="KR4d0450_WYG_001-9a"/>
　　　悼霞彥標<lb/>
只怪君來入夢頻那知君是九泉人十圍菜肚禪千首<lb/>
并作海頭山上塵<lb/>
　　　元夕觀傀儡<lb/>
錦襠叢裏鬭腰支記得京城此夕時一曲太平錢舞罷<lb/>
六街人唱看燈詞<lb/>
　　　逢陳道士<lb/>
行脚叅禪陳道士新年相見沈塘灣手持一卷廬山記<lb/>
<pb n="KR4d0450_WYG_001-9b"/>
云在白蓮社裏還<lb/>
　　　芳塘<lb/>
芳塘雨霽綠初肥折得青條串露歸一樹殘花喧鬭雀<lb/>
紅香滿徑撲人飛<lb/>
　　　匡山病起<lb/>
雨餘白石氣如炊濃綠陰中霽影遲經月不行庵下路<lb/>
樹禽引子去多時<lb/>
　　　寄恩以仁<lb/>
<pb n="KR4d0450_WYG_001-10a"/>
風栁青青條葉新别愁江畔又逢春交情似我如君少<lb/>
一度相逢勝故人<lb/>
　　　見新竹懐兄姚江村<lb/>
愛酒嫌官姚縣令長年三徑滿荒苔曾因養笋添窗竹<lb/>
一月柴門閉不開<lb/>
　　　土木渡阻風<lb/>
空林路盡見波瀾輕槳何時掠水還日暮亂雲如宿鳥<lb/>
隨風片片泊廬山<lb/>
<pb n="KR4d0450_WYG_001-10b"/>
　　　淦居士見訪<lb/>
娑婆穢土蓮花國五濁羣生九品人並坐夜深皆不語<lb/>
一燈分映兩閒身<lb/>
　　　寄南峰表上人<lb/>
自别陳湖寺清朋絶勝遊林中無半夏江上見孤舟夜<lb/>
夢思山泣寒禪過雪修知君詩思苦天際下盟鷗<lb/>
　　　退藥山能仁憇薦福觀化亭<lb/>
解衣樟木影中坐露榻藕花風上眠絶喜此身今屬我<lb/>
<pb n="KR4d0450_WYG_001-11a"/>
興來隨處得蕭然<lb/>
　　　訪泰上人不遇因題其壁<lb/>
土牀竹壁倚禪蒲只有殘煙滿地爐童子出門迎客語<lb/>
山人昨日去麻姑<lb/>
　　　暮至奉化縣<lb/>
郭西水寺尋猶逺昬黑街名看不真山縣閉門官禁夜<lb/>
月明處處斷行人<lb/>
　　　逢故人<lb/>
<pb n="KR4d0450_WYG_001-11b"/>
共看咸淳上苑花錦箋綵句敵春華白頭相見鍾陵寺<lb/>
我亦如君未有家<lb/>
　　　曉過西湖<lb/>
水光山色四無人清曉誰看第一春紅日漸高絃管動<lb/>
半湖煙霧是遊塵<lb/>
　　　憇青蓮寺<lb/>
花磚凝潤午風凉日影鶯聲睡思長一陣打窗山雨過<lb/>
忽聞滿閣焙茶香<lb/>
<pb n="KR4d0450_WYG_001-12a"/>
　　　初改黄衣<lb/>
宣詔庭前受牒還御黄新賜滿城看臣僧記得沙彌日<lb/>
齊着青衣上戒壇<lb/>
　　　和徽禪衲韻<lb/>
冷屋多虚響㣲風過亦聞窗光疎透雨火氣濕生雲瞬<lb/>
目靈機度開顔錯節分古今能有幾似我更如君<lb/>
　　　送宗倜<lb/>
送子江頭水亦悲更能隨我定何時垂楊但為秋來瘦<lb/>
<pb n="KR4d0450_WYG_001-12b"/>
不為秋來有别離<lb/>
　<lb/>
　<lb/>
　<lb/>
　<lb/>
　<lb/>
　<lb/>
　牧潛集卷一<lb/>
</p>
<p>
</p>
  </div>
</body>
</text>
</TEI>
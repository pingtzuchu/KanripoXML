<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>牧潛集</head>
    <p>
<pb n="KR4d0450_WYG_000-1a"/>
欽定四庫全書　　　　　集部五<lb/>
　牧潛集　　　　　　　　别集類四<hi>元</hi>
　　提要<lb/>
　　　　<hi>臣</hi>等謹案牧潛集七卷元釋圓至撰至字牧<lb/>
　　　　潛號天隠髙安人至元以来遍厯荆襄吳越<lb/>
　　　　禪理外頗能讀書又刻意為古文髙自位置<lb/>
　　　　筆力嶄然多可觀者前有崇禎己卯僧明河<lb/>
　　　　書姚廣孝序後一篇稱初得抄本于武林前<lb/>
<pb n="KR4d0450_WYG_000-1b"/>
　　　　有方回序後有洪喬祖跋又有姚廣孝序序<lb/>
　　　　為逃虚子集所不載後又得見刻本多詩數<lb/>
　　　　首因校付毛晉刻之此本即毛晉所刻僅有<lb/>
　　　　喬祖跋及明河此文無方姚二序殆偶失之<lb/>
　　　　明河又稱嘗讀虎邱舊志見圓至修隆禪師<lb/>
　　　　塔記嘆其文字之妙今此記不見集中則不<lb/>
　　　　知何以不補入也自六代以来僧能詩者多<lb/>
　　　　而能古文者少圓至獨以文見亦緇流中之<lb/>
<pb n="KR4d0450_WYG_000-2a"/>
　　　　卓然者都穆南濠詩話嘗稱美其寒食曉過<lb/>
　　　　西湖送才上人再往湖南淦居士見訪諸詩<lb/>
　　　　今觀送才上人一詩尚不免凡語餘三篇誠<lb/>
　　　　楚楚有清致葢其詩亦有可觀而圓至别有<lb/>
　　　　所注周弼三體唐詩乃弇陋不可言亦可知<lb/>
　　　　吟詠之道與考證之學其分路揚鑣也久矣<lb/>
　　　　乾隆四十三年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4d0450_WYG_000-2b"/>
　　　　　　　　　　總　校　官<hi>臣</hi>陸　費　墀<lb/>
<pb n="KR4d0450_WYG_000-3a"/>
書姚序後<lb/>
予讀虎丘舊誌誌中有修隆禪師塔記高安圓至筆也<lb/>
歎其文字之妙不知至為何人是必有文集恨不得其<lb/>
全而觀之又數年在臯亭固如法友得抄寫牧潛集一<lb/>
冊于武陵書肆中持以相示展視則為至本集知至字<lb/>
牧潛號天隠如獲至寶讀之青球古瑝層出叠見光怪<lb/>
陸離直令人應接不暇千古絶唱自有鬼神呵䕶終不<lb/>
可磨滅也前有方虚谷序後有洪居士跋二老皆極口<lb/>
<pb n="KR4d0450_WYG_000-3b"/>
稱許而少師此序集無有也予得之㑹稽祁侍御家仍<lb/>
知此集國初已經翻刻道開法友近又得殘破刻本亦<lb/>
無少師此文知是元板校對無不同者但多詩數首耳<lb/>
恨空囊蕭瑟不能梓公同好適海虞毛子晉社兄入山<lb/>
見訪合前所得舉畀之子晉負奇志交友滿天下天下<lb/>
之竒書祕典將澌滅而僅存者不惜重購刻之為古人<lb/>
通血脈與後世開心眼其學日富其刻日廣是帙之歸<lb/>
殆輕塵足嶽耳予竊有一言少師云天隠之文雖未見<lb/>
<pb n="KR4d0450_WYG_000-4a"/>
其如長江大河浩汗無際駭膽慄魄之勢少師概以陳<lb/>
言衮衮左衝右突而不休為長江大河此人所能耳若<lb/>
夫天隠之為長江大河則不然務在格斬腐粕不留朕<lb/>
迹一用静神直抵極際意之所至空濶無前是始為真<lb/>
駭膽慄魄人所望洋而不能措一詞者也况論文須論<lb/>
品夫品與文如人質影並呈不可遯以私天隠既得法<lb/>
仰山欽師則與天目高峰妙公為同門昆弟何筆墨間<lb/>
不少及之是猶莊子不談孟子此尤見天隠之品高出<lb/>
<pb n="KR4d0450_WYG_000-4b"/>
古今則師此書自應與天地不老也崇禎已邜夏日吳<lb/>
門華山後學明河書<lb/>
</p>
<p>
</p>
  </div>
</body>
</text>
</TEI>
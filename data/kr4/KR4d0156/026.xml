<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0156_SBCK_026-1a"/>
北山小集卷第二十六<lb/>
　　　　　　　　　　　信安程　俱<lb/>
　　外制五<lb/>
　　　　給事中胡交修<lb/>
　　　　故父贈中大夫宗旦贈太中大夫<lb/>
勑<hi>上詞同汪藻</hi>具官故父某屢以經術預于賔興一命未霑<lb/>
九原莫作孝友亷遜信於郷閭不克大施委慶厥嗣<lb/>
<hi>云云</hi>
　　　　故母令人姚氏贈碩人<lb/>
勑朕惟嘉祐之際修典禮之書文獻未亡因革咸載<lb/>
<pb n="KR4d0156_SBCK_026-1b"/>
懷鈆之士世緒寖微女子之賢嬪于名族是生令子<lb/>
實我從臣慶賜之行寵章斯在具官故母淑靖之羙<lb/>
冝于宗姻圖史之規奉以終始夭閼不壽勤儉莫酬<lb/>
雖命綍之屢頒顧孝思而何極易兹嘉稱是亦懋恩<lb/>
庶幾有知歆此休命可<lb/>
　　　　繼母太令人楊氏封太碩人<lb/>
勑諸楊系出建安而文學之臣曰億博敏之外名節<lb/>
凛然而其裔孫作配名族守志不易豈其流風無爽<lb/>
三從之規迄饗千鍾之養属兹宗祀冝有寵綏具官<lb/>
繼母明淑有餘禮法是蹈均一之德宗姻所推旣荐<lb/>
<pb n="KR4d0156_SBCK_026-2a"/>
錫於命書用再加於美稱永其祗服有此顯休可<lb/>
　　　　權戸部侍郎栁約故父任述古殿直學士<lb/>
　　　　通議大夫贈正奉大夫庭俊贈光禄大夫<lb/>
勑<hi>上詞同胡交修</hi>具官故父某蚤以英秀騰聲士林晩著才<lb/>
猷致位從橐揚歴中外風績藹然有子而才司我邦<lb/>
計属兹慶賚加被寵章惟兹二品之崇視昔六官之<lb/>
長庶幾英爽歆此顯休可<lb/>
　　　　母碩人胡氏封齊安郡夫人<lb/>
勑胡姓東南之望族也其積慶深厚至雖女子時有<lb/>
聞焉旣相其夫有兹光顯又克教厥子推于搢紳而<lb/>
<pb n="KR4d0156_SBCK_026-2b"/>
皆仗節藩方持槖禁近有家之慶鮮克兼之具官母<lb/>
爲婦則順爲母則慈閨門之所化從鄉黨之所矜式<lb/>
兹予大祀展事合宫歛五福以敷庶邦旣推澤于上<lb/>
下矣則侍臣之親寵數之及其可後哉封以大郡是<lb/>
惟小君永綏厥榮祗服休命可<lb/>
　　　　故妻孺人魏氏贈碩人<lb/>
勑法從之臣方以才業自奮以厎顯榮而内助之賢<lb/>
不與饗於耆艾之時則湛澤之施所以加賁其私者<lb/>
其可後也具官故妻淑<hi>御名</hi>之姿冝于上下而夭閼不<lb/>
壽末如命何属兹熈事之成用敷錫于四海絲綸之<lb/>
<pb n="KR4d0156_SBCK_026-3a"/>
寵易以嘉稱用告子家庶其祗服可<lb/>
　　　　端明殿學士左中大夫馮澥靖康元年任<lb/>
　　　　左丞封贈故曽祖某贈太子少保<lb/>
勑輔弼之臣實當天下之重任其任之也重故車服<lb/>
寵數莫不致其隆焉所以勵其節而要其報尔至追<lb/>
賁其先上及三世一命而得東宫之二品初封而名<lb/>
列郡之小君皆致隆之意也具官故曾祖某潜德不<lb/>
耀積善在躬報施循環迄昌厥後丞轄之舊乃其曽<lb/>
孫東宫之官莫重師保三孤是視時惟渥恩用加綸<lb/>
綍之襃以慰烝甞之感可<lb/>
<pb n="KR4d0156_SBCK_026-3b"/>
　　　　故曾祖母雍氏贈咸寕郡夫人<lb/>
勑<hi>上詞同曾祖</hi>具官故曾祖母婉嫕之德冝其宗姻澤流<lb/>
曾孫致位政府疏封大郡實惟咸寕尚其有知歆此<lb/>
休顯可<lb/>
　　　　故祖贈朝奉大夫仲堪贈太子少傅<lb/>
勑靖康之初仄席賢雋惄如調飢凡人望所属黨論<lb/>
不容者舉而萃於朝廷以至近弼而尔之孫位在丞<lb/>
轄追逺之贈厥有故常逮兹六年乃克成命具官故<lb/>
祖孝悌之美學行之優不克大施乃終有慶惟儲宫<lb/>
之二品視外朝之三孤用賁丘原以爲積善之勸可<lb/>
<pb n="KR4d0156_SBCK_026-4a"/>
　　　　故祖母冝人社氏贈咸安郡夫人<lb/>
　　　　故祖母冝人汝氏贈德陽郡夫人<lb/>
勑<hi>上詞同故祖</hi>毓質慶胄來嬪髙門淑靖之儀家庭是頼<lb/>
咸安大郡用以錫封豈唯祥善之冝抑慰幽潜之德<lb/>
可<lb/>
　　　　故父任朝請郎尚書祠部郎中贈宣奉大<lb/>
　　　　夫山贈太子少師<lb/>
勑<hi>上詞同孟庚父</hi>具官故父某學古是務躬行有常循良之<lb/>
政在民靖共之操無爽乃有令子爲時輔臣超異之<lb/>
恩厥有故事惟東宫訓導之官少師品在第二尚德<lb/>
<pb n="KR4d0156_SBCK_026-4b"/>
之舉莫此爲冝庶其有知歆此休命可<lb/>
　　　　故母淑人王氏贈普安郡夫人<lb/>
勑<hi>上詞同父</hi>具官故母淑德早彰令儀終譽輔佐之羙旣<lb/>
冝厥家慈教之施克成厥子荐膺寵贈亦旣顯榮疏<lb/>
封大邦增賁窀穸用闡絲綸之渥以紓風木之悲可<lb/>
　　　　故妻安人趙氏贈南昌郡夫人<lb/>
　　　　故妻安人黎氏贈安岳郡夫人<lb/>
勑輔弼之舊有以才學自奮以底顯榮至於艾耆福<lb/>
禄咸備而内助之賢不與享焉則湛澤之施其可以<lb/>
已具官故妻淑靖之儀推於姻族圖史之訓奉以周<lb/>
<pb n="KR4d0156_SBCK_026-5a"/>
旋法度是循克相君子疏封大郡是謂渥恩庶其有<lb/>
知歆此休命可<lb/>
　　　　知宣州李彦卿除刑部郎官<lb/>
勑出爲二千石入爲尚書郎朕所以待宣力之臣稱<lb/>
勞能而均劇易也尔以才選属守宣城而弄兵之民<lb/>
散地之卒嘯聚恣睢䖍劉尔疆屢嬰賊鋒迄固吾圉<lb/>
安集綏馭厥効著焉召還郎曹實賛司宼惟刑之恤<lb/>
尚往欽哉可<lb/>
　　　　黄叔敖除給事中<hi>中大夫</hi>
勑國之用人循資考之常則不足以得超軼之材不<lb/>
<pb n="KR4d0156_SBCK_026-5b"/>
次而升則或無以厭天下之望雖然二者豈有必哉<lb/>
唯其當而已矣具官某文學吏事皆有可觀恬退之<lb/>
節見推士類屢將使指旋守襄陽未究厥施公論弥<lb/>
属夫黄門出納之地政事之弛張人材之進退莫不<lb/>
由焉以逹之天下雖論而行之者在上而給事中得<lb/>
以置獻替可否於其間是則政令之出而有不當於<lb/>
人心者盖亦任其責也往其欽哉母曠厥職可<lb/>
　　　　朝奉大夫胡安國除中書舍人兼侍講<lb/>
勑中書政本之地掌絲綸者非特取詞藝之工而已<lb/>
其論思出納弥縫衮闕抑有待於斯焉具官志節端<lb/>
<pb n="KR4d0156_SBCK_026-6a"/>
亮議論正平揚歴禁塗公望弥属自朕纉服召節屢<lb/>
班夫持難進之守者必無患失之心古人與稽者固<lb/>
非阿世之學詞垣經幄非茍以爲榮也克稱厥官是<lb/>
則事道欽予時命尚其懋哉可<lb/>
　　　　綦崈禮磨勘授奉議郎依前徽猷閣直學<lb/>
　　　　士<lb/>
勑自考績之法不行於漢唐至于我宋叅酌古今之<lb/>
冝凡省閣侍從之臣不繇歳課以遷時推特恩是亦<lb/>
道揆及肇新官制則有司存付之定法然猶有三載<lb/>
考績之意焉具官某學識深敏溢於文詞入掌絲綸<lb/>
<pb n="KR4d0156_SBCK_026-6b"/>
出宣政化年則淹矣勞亦有焉雖云序進之常是謂<lb/>
寵綏之數服我休命益奮乃庸可<lb/>
　　　　通議大夫試兵部尚書兼侍讀胡直孺贈<lb/>
　　　　端明殿學士<lb/>
勑生有體貌之恩没有追贈之典所以崇陛簾之勢<lb/>
而成忠厚之政焉故具官某識慮優深才猷通敏文<lb/>
知體要學有本原旣荐歴於浩繁亦備甞於險阻召<lb/>
自南服率属中臺鳴玉在廷掌五兵九伐之政簮筆<lb/>
入侍讀三墳八索之書法從之英莫如尔舊云亡之<lb/>
歎有䀌予懷惟秘殿之華資實迩臣之極選爰申異<lb/>
<pb n="KR4d0156_SBCK_026-7a"/>
數加賁老成尚其有知歆我休命可<lb/>
　　　　向宗厚除祠部郎官兼權太常少卿<lb/>
勑具官某朕方經營四方居無常處乃以太室原廟<lb/>
之主奉安永嘉以需恢復常以祠曹郎一人行太常<lb/>
事掌獻饋禴祠烝甞之儀與凡廟中之禁令其爲選<lb/>
任亦重矣以尔持身靖恭被服古雅事神典禮僉以<lb/>
爲冝夙夜惟寅往祗厥服可<lb/>
　　　　武功大夫忠州防禦使新差主管迎奉景<lb/>
　　　　靈宫萬壽觀㑹聖宫章武殿神御所岺筌<lb/>
　　　　除内侍省押班<lb/>
<pb n="KR4d0156_SBCK_026-7b"/>
勑具官朕方經營四方居無常處乃以原廟之主奉<lb/>
安永嘉以需恢復旣以在廷之臣緫司宗祐之事又<lb/>
以内侍共給殊庭茍非其人或不勝任以尔出入禁<lb/>
闥于兹有年資歴旣髙忠勤弥著升華官省俾冠近<lb/>
班奉先之思當識朕意靖恭尔位則予汝嘉可<lb/>
　　　　婁寅亮除監察御史<lb/>
勑具官某朕永思艱難未知攸濟雖一介之士告以<lb/>
善道未甞不虗心焉庶以來天下之嘉謀至論也則<lb/>
其於不次之舉豈有愛哉以尔俊造䇿名慷慨自信<lb/>
上書論事慮國則深錫對于朝敷納詳允旣遷之一<lb/>
<pb n="KR4d0156_SBCK_026-8a"/>
官而朕意以爲未足也御史耳目之任古今之髙選<lb/>
肆以命尔益觀厥猷往克祗欽則予亦與有知人之<lb/>
羙可<lb/>
　　　　陳戩差知明州<lb/>
勑朕惟郡邑之民罹荼炭之苦矣而吏不之恤至以<lb/>
殘賊立威以誅求稱辦使民不堪命散而爲㓂攘餓<lb/>
殍者朕未甞有忘於心其能勞來安集俾百姓欣然<lb/>
若更生者未有聞焉以尔具官儒術自奮才志敏强<lb/>
徇國赴功乃其素志况事朕潜府又吾侍臣冝識朕<lb/>
懷施於政理夫鄞傅海之郡實爲名藩凋敝流離呻<lb/>
<pb n="KR4d0156_SBCK_026-8b"/>
吟之聲未息也然則銜勒之馭襦袴之思威愛允濟<lb/>
俾民阜安者朕所望於尔焉往其欽哉可<lb/>
　　　　武功大夫文州圑練使兼閤門宣賛舍人<lb/>
　　　　知㤗州張榮特授防禦使<lb/>
勑具官某傅海之邦牢盆之入所以通商賈而共貨<lb/>
財者其利亦云博矣兵革之後亭無居人末業之民<lb/>
無所得食而尔外固吾圉内守郡條流亡稍歸鹽筴<lb/>
復振阜安之漸庶有望焉就陟使名益彰忠力尚懋<lb/>
尔績以報寵休可<lb/>
　　　翰林學士翟汝文兼侍讀<lb/>
<pb n="KR4d0156_SBCK_026-9a"/>
勑學古則獲好問則裕先哲之格言也朕延修潔愽<lb/>
通之士講藝於枕戈之際論道於戎馬之間凡夙寤<lb/>
晨興罔敢暇逸者庶幾資以爲王者事而已具官某<lb/>
器識英邁文詞卓犖朕旣置之禁林固以潤色論思<lb/>
爲職矣又俾侍勸讀益以自近以廣朕之所聞詩不<lb/>
云乎日就月將學有緝熈于光明朕之志也佛時仔<lb/>
肩示我顯徳行尔尚勉之可<lb/>
　　　　冨直柔罷同知樞宻院事依前中大夫差<lb/>
　　　　提舉臨安府洞霄宫<lb/>
勑二府極賢能之選盖有頼於儀刑大臣加體貌之<lb/>
<pb n="KR4d0156_SBCK_026-9b"/>
恩顧豈輕於退黜茍虧靖<hi>御名</hi>莫副倚毗公論靡容朕<lb/>
其敢置具官頃以識拔用之朝廷庶幾魏鄭之孫復<lb/>
振臧僖之後亟寘言路頗當朕心曾無幾時致位如<lb/>
此而乃授意諌省結交匪人無憂國奉公之思有徇<lb/>
私植黨之累彈章來上深用憮然需奏屢陳辤榮甚<lb/>
確諒難安於政地姑就列於殊庭加膝墜淵朕之所<lb/>
戒盡忠補過尔尚省循可<lb/>
　　　　方孟卿除右司諌<hi>右司郎中</hi>
勑具官諌官之設所以佐佑上德規正朝廷補闕拾<lb/>
遺而引君於道者也祖宗以來非天下第一流不以<lb/>
<pb n="KR4d0156_SBCK_026-10a"/>
充選故魁壘光大賢傑之臣未甞不繇此塗出朕甚<lb/>
慕之以尔端靖有常濟以敏愽荐揚華要號爲老成<lb/>
郷者駐蹕淮南實將使指轉輸之外因事納忠其愛<lb/>
君謀國之思亦足嘉矣是用輟自宰士寘之諌垣朕<lb/>
固虚懷以湏士亦傾耳而聽矣可不欽哉可<lb/>
　　　　林叔豹除秘書省正字<lb/>
勑具官蘭臺冊府前世所以紀善惡聚圖書英俊之<lb/>
地也朕率舊典修廢官以詳延多士非直取文藝之<lb/>
能而已亦以觀器識焉以尔蚤以賔貢掞辤南宫則<lb/>
憂時論治之言其陳義已髙矣讎書之職才識具冝<lb/>
<pb n="KR4d0156_SBCK_026-10b"/>
益勵厥修以稱朕所以詳延之意可<lb/>
　　　　陳剛中特與改合入官<lb/>
勑具官某朕時廵以來疏逺之士上書論事者爲不<lb/>
少矣凡所以躬訪問捐爵禄者庶以來天下之忠言<lb/>
至計而已而尔之所陳類有可采召對便殿敷納益<lb/>
明方詳攷而後行之無言不醻朕豈愛於一官也祗<lb/>
我休命益思逺圖可<lb/>
　　　　校書郎林待聘司封貟外郎<lb/>
勑具官某省官以來朝之位著盖寡於是尚書郎之<lb/>
選益髙其分曹設屬皆以待天下賢能才諝之士也<lb/>
<pb n="KR4d0156_SBCK_026-11a"/>
以尔好學自修荐更文字之職編摩讎校旣閱歳時<lb/>
封爵是司實惟天官之清選爰示寵陟且以觀尔之<lb/>
能可<lb/>
　　　　朝奉大夫秘閣修撰方誾都官貟外郎<lb/>
勑具官某<hi>上詞同前</hi>以尔經誼該貫性行淳和固已師表<lb/>
賢關領䄂冊府矣郎選之盛昔未有焉欽哉惟時益<lb/>
振乃職可<lb/>
　　　　禮部侍郎李正民除徽猷閣待制知吉州<lb/>
勑大官大邑身之所庇而使學者製焉此古人之所<lb/>
戒也故漢之郎官出宰百里唐以臺省之士迭守方<lb/>
<pb n="KR4d0156_SBCK_026-11b"/>
州俾更内外而習憲章庶幾免於牆靣矣具官某蚤<lb/>
以科第寖被選掄自陟從班旣閱嵗序次對之職是<lb/>
惟渥恩試以一州益觀尔政毋以私情廢公議毋以<lb/>
諞言亂厥官毋恥過作非毋倚法以削祗若予訓往<lb/>
其欽哉可<lb/>
　　　　龍圖閣學士朝請大夫提舉江州太平觀<lb/>
　　　　路允迪守本官職致仕<lb/>
勑士不患不逢而患無所立於世旣以才用於時矣<lb/>
而或不能全其節以歸豈唯委質爲臣者常歎息於<lb/>
斯而人君亦未甞不思所以愛惜成就之也具官某<lb/>
<pb n="KR4d0156_SBCK_026-12a"/>
先鳴俊造進躐髙華恪恭有餘<hi>御名</hi>宻無<graphic n="KR1541" url="https://raw.githubusercontent.com/kanripo/KR-Gaiji/master/images/KR1541.png" mimeType="image/png"/>銜命四國<lb/>
義不辤難入賛鈞樞退均勞逸止足之請朕不忍違<lb/>
服我寵休益綏祉福可<lb/>
　　　　前江西安撫使司主管機冝文字葉夏卿<lb/>
　　　　除直秘閣知饒州<lb/>
勑具官某冊府英髦之選侯藩民社之寄華寵委遇<lb/>
亦不輕矣而尔以疏逺召對外朝得於立談冝識朕<lb/>
意尔惟克稱厥職輯綏疲氓以有休譽則尔無虚受<lb/>
之愧而得才之羙我與有焉可<lb/>
　　　　越州奏從亊郎黄大知狀母洪氏年九十<lb/>
<pb n="KR4d0156_SBCK_026-12b"/>
　　　　一歳乞依明堂赦書推恩封太孺人<lb/>
勑具官某母箕子陳大法九疇而壽爲五福之首汝<lb/>
生於承平旣閱三世仁者之効豈其然乎襃封之榮<lb/>
著在令甲其以慈訓於里閭可<lb/>
　　　　朝奉郎向伯奮弟奉議郎仲堪乞依赦回<lb/>
　　　　授封叙與祖父母<lb/>
　　　　祖父承議郎致仕蔚特授朝散郎致仕<lb/>
勑具官某祖父具官某熈亊旣成用敷澤於天下凡<lb/>
通籍于朝者皆得襃顯其親此故亊之常也而又得<lb/>
以施及大門則仁厚之意至矣尔以壽善養承厥孫<lb/>
<pb n="KR4d0156_SBCK_026-13a"/>
服此恩書時惟寵渥其以孝悌忠信訓于後生雖云<lb/>
里居是亦爲政可<lb/>
　　　　祖母魏氏<lb/>
勑具官某祖母<hi>上詞同前</hi>時惟寵渥餘慶之美以勸里閭<lb/>
可<lb/>
　　　　翟汝文除翰林學士承旨<lb/>
勑朕旁招俊彦欿如渴飢故有一節以趨方興見晚<lb/>
之歎三命而俯巳加晝接之恩俾冠禁林獨承宻旨<lb/>
乆虚之位今得其人具官某才氣文詞簡於朕聽蕃<lb/>
宣獻納譽在朝紳再入承明之廬蔚爲法從之長其<lb/>
<pb n="KR4d0156_SBCK_026-13b"/>
成朕志益旣乃心式敷皇極之言與賛中興之舉可<lb/>
　　　　中大夫吴敏新除觀文殿學士知潭州除<lb/>
　　　　資政殿學士提舉洞霄宫<hi>以祖母老辝潭州</hi>
勑朕疇咨舊弼布列要藩俾分共理之憂盖有折衝<lb/>
之頼念召公維翰庶成定國之功而令伯陳情方愛<lb/>
事親之日其更新命以慰尔私具官某端亮之姿蚤<lb/>
推國器忠嘉之益具叶師言式繇平奏之司亟進秉<lb/>
均之地廼者起自南土稍還故官属謀帥於荆湘用<lb/>
剖符於民社惟宣恩賦政益佇於壯猷而辤劇就間<lb/>
祈申於孝飬重違雅志庸示隆恩寵之秘殿之華継<lb/>
<pb n="KR4d0156_SBCK_026-14a"/>
以殊庭之禄永思盡節尚告嘉謀可<lb/>
　　　　尚食直筆楊一娘賜名從信特除知内尚<lb/>
　　　　書省事<lb/>
勑天下之計上於中臺設官分治而令僕爲之長萬<lb/>
幾之務關於予聽下於三府者内尚書省緫其凡内<lb/>
外小大雖殊其維持體統付受出納固亦重矣具官<lb/>
某明於典章恪<hi>御名</hi>不懈給亊宫掖積有嵗年董正六<lb/>
司肆以命尔是惟才選非以次遷服此寵休其祗厥<lb/>
職可<lb/>
　　　　樞宻直學士通議大夫知遂寕府席貢贈<lb/>
<pb n="KR4d0156_SBCK_026-14b"/>
　　　　五官<lb/>
勑生則爵秩之隆有加倫等没則賵禭之典極於哀<lb/>
榮吾於侍從之臣亦云厚矣况乃蕃宣之乆其可忘<lb/>
諸具官某蚤以時髦寖升華要中更才選荐歴浩繁<lb/>
付之古連帥之權迄爲直學士之長恢然餘地所至<lb/>
有稱告終之奏遽聞不淑之嗟何已惟官儀之三品<lb/>
視疇昔之六卿用以寵綏尚其歆服可<lb/>
　　　　贈通議大夫鄭<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>謚威愍<lb/>
勑朕以艱難以來死事之臣其加贈恤孤旣極於襃<lb/>
隆矣而又命有司考行易名以旌顯之所以深勸天<lb/>
<pb n="KR4d0156_SBCK_026-15a"/>
下之衛社稷而死封疆者也具官某初以才選卑之<lb/>
郡符而虜衆大入孤城不支玉石俱焚罔知攸濟有<lb/>
子自列朕用衋然固巳追賁九原贈官四品惟兹節<lb/>
惠之典考諸太常之議曰威與愍合是二法用示寵<lb/>
綏抑以昭爾之烈可<lb/>
北山小集卷第二十六<lb/>
<pb n="KR4d0156_SBCK_026-15b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0156_SBCK_031-1a"/>
　北山小集卷第三十一<lb/>
　　　　　　　　　　　　信安程　俱<lb/>
　　　　墓銘二<lb/>
　　　　　先妣遷奉墓誌<lb/>
　宣和六年正月葬我先妣太冝人鄧氏于鎮江府丹<lb/>
　徒縣五州山之原今資政殿學士吳興郡公葉公萝<lb/>
　得銘其墓建炎三年春車駕南渡虜騎荐入淮淛鎭<lb/>
　江常宿重兵時危士卒恣睢樵牧不禁存殁罹災及<lb/>
　我先塋童山發屋殆爲荒區㑹俱以辠去朝㝷抱末<lb/>
　疾不能趼定奔赴省視松檟大懼戕夷丘壠以重不<lb/>
<pb n="KR4d0156_SBCK_031-1b"/>
　孝之辜則要梅氏子彦升遷奉先妣之䘮謀葬𨳩化<lb/>
　紹興五年五月䘮歸至程氏之故里七年正月乙酉<lb/>
　始克葬于雲臺郷雲門山之原時先考貴溪府君贈<lb/>
　官至通議大夫先妣贈碩人彦升以右朝散大夫致<lb/>
　仕自淛西來㑹葬俱摧痛憒亂第能以遷奉之由與<lb/>
　襄事之　月日誌扵石而納諸幽若夫人之丗代家<lb/>
　範性行始终則有吳興公之銘在男左朝奉大夫充<lb/>
　徽猷閣待制提舉台州崇道觀俱泣血謹誌<lb/>
　　　　宋故右迪功郎監潭州南嶽廟冨君墓誌銘<lb/>
　君諱延年字季長富氏丗家京洛君之大父司空諱<lb/>
<pb n="KR4d0156_SBCK_031-2a"/>
　嚴嘉祐中以秘書監守蘇州秩滿上章告老旣得請<lb/>
　將歸河南吳人爭挽留父老前曰公之惠愛在此邦<lb/>
　邦人懷思將無窮願母去我百歳後吳人謹蒸甞護<lb/>
　松檟當丗丗如桐郷朱仲卿也公平時固巳樂吳中<lb/>
　風物之美因留居不去没葬吳縣之寳華山子孫遂<lb/>
　爲吳郡人父諱臨官至朝散郎守池州君池州府君<lb/>
　之季子也㓜頴晤長力學問行修謹篤孝養不妄交<lb/>
　㳺郷里後生徃徃從之學郷舉三上不第建炎二年<lb/>
　禮部特奏名釋褐浙西鹽香使者取以爲江浦鹽官<lb/>
　察亷遂以爲使属未幾乞監潭州南嶽廟以歸紹興<lb/>
<pb n="KR4d0156_SBCK_031-2b"/>
六年正月一日以疾卒扵家享年六十五三月十七<lb/>
日其孤與賢直惠葬君寳華山先塋之側夫人龔氏<lb/>
池州府君夫人之姪也令叔有聞後君二年卒五女<lb/>
皆嫁士族君資和厚與人交盡誠無表裏家故貧衣<lb/>
食間有餘則以周族属之急時具酒食延賔客常以<lb/>
讀書賦詩自娱泊無隕穫之態今資政殿學士衢州<lb/>
使君君之從姪也直惠自吳走千里以君行狀來謀<lb/>
所以著君之美而垂不朽者資政以諉某某惟鄭國<lb/>
忠文公忠節直道豐功偉烈平生仰之如北斗㤗山<lb/>
司空之耆德遺愛東南搢紳至今能道之而君實其<lb/>
<pb n="KR4d0156_SBCK_031-3a"/>
家令子孫紹聖初某方客吳下甞過林徳祖大雲坊<lb/>
遇君從容食頃今四十六年矣徳祖善士所與逰亦<lb/>
可知其槩矣又某辱資政使君知與之舊銘其可辭<lb/>
則叙而爲之銘銘曰<lb/>
　　學而敏友則端兮　沽不沽恬以安兮<lb/>
　　老而仕世方艱兮　日崦嵫道阻邅兮<lb/>
　　全而歸從厥先兮<lb/>
　　　　承議郎信安江君墓誌銘<lb/>
政和七年仲嘉甫客京師夏六月余自吳中來即其<lb/>
所寓舍及門聞哭聲闖其堂則斬衰者纍然號户側<lb/>
<pb n="KR4d0156_SBCK_031-3b"/>
盖仲嘉沒十日矣余失聲爲一再慟曰天乎爲善者<lb/>
無所勸矣哭止問其詳曰君之沒以五月壬子親故<lb/>
合賻乃克斂且將致君之喪湖州烏程縣道場山之<lb/>
趾卜以明年正月丙午穿曽孺人之墓而合葬焉烏<lb/>
呼仲嘉甫之賢韙人善士皆知之余不佞知之特詳<lb/>
不銘無以冩吾悲君諱襃字仲嘉甫信安江氏也故<lb/>
朝散郎諱汝明以信厚亷平聞者君之考也以君與<lb/>
其兄通朝籍贈朝散大夫仲嘉孝友剛簡人也自爲<lb/>
兒嶷嶷不與群兒比長則濩落有大志未冠入太學<lb/>
群居商論古今不爲苟且常屈其座人角其文屢出<lb/>
<pb n="KR4d0156_SBCK_031-4a"/>
諸生上在太學八九年乃登進士第足未甞一歷闤<lb/>
闠挾斜間盖持身如處子曰母貽親憂旣登第樞宻<lb/>
曾魯公妻以女禮錢三十萬辭不受調壽州司户叅<lb/>
軍丁外艱終䘮來京師徑調餘杭尉去上官爭薦之<lb/>
君辭焉曰資格當爲縣令耳餘無所用母妨寒俊之<lb/>
欲得者方是時曽魯公在相位君爲一尉山谷間樂<lb/>
職瘽事若將終身者及魯公去位遷衡陽諸子捕逮<lb/>
下詔獄君自姑熟致其家南徐又調護其家至事定<lb/>
乃去爲常州冝興丞君固不求聞知歳盡且代去㑹<lb/>
一二使者郡守有好善不爲勢奪者留君踰冬皆薦<lb/>
<pb n="KR4d0156_SBCK_031-4b"/>
之遷宣德郎知舒州太湖縣丞辟知越州餘姚縣事<lb/>
邑人冝之丁内艱終喪赴吏部調湖州司兵曹事遷<lb/>
奉議郎代還相府稍知其賢入國門政事堂傳召未<lb/>
獲見而君病矣仲嘉少年有時名薄不自有要以篤<lb/>
學力行自爲流落不試而故人同學生往往登顯仕<lb/>
君絕不自通中都貴公有聞君賢者力能振之然竟<lb/>
以不識面爲解間調官至京師掩關終日時時出從<lb/>
道人處士㳺盖仕州縣踰二十年益老益窮而志益<lb/>
堅其特立自重有絶人者其官餘杭冝興時母宋夫<lb/>
人德興君在飬二兄一弟更徃來官下聚口常數十<lb/>
<pb n="KR4d0156_SBCK_031-5a"/>
　同有無均啖薄小大意滿如享大牢之奉閨門之内<lb/>
　雍雍如也妻曽氏亦賢余甞誌其墓觀曽氏之誌則<lb/>
　仲嘉孝友之槩刑于室家者可考而知君儀觀甚偉<lb/>
　踈湏眉目光烱然山林魁壘人也其於讀書精甚不<lb/>
　爲渉獵者少所過目終身不忘於爲吏寛而不擾理<lb/>
　有所在未甞爲苟隨在餘杭遇方外士授飬生說其<lb/>
　要以虚一爲主君性旣靜重又於世所犇競無一豪<lb/>
　顧計心得其說力行之接親賔治公事退則焚香宴<lb/>
　坐超然一室間出而應務視逆順之境得失之數與<lb/>
　夫俯仰趍揖之間無所繫情不知者以爲簡也未甞<lb/>
<pb n="KR4d0156_SBCK_031-5b"/>
問生事商貨財間爲僮役欺或以告則笑曰服冕而<lb/>
乗軒者或不能飾簠簋此曹何誅與人交誠至言盡<lb/>
非其儕雖犯之不校其於世大抵翛然也顧甞學書<lb/>
獨傳楷法以謂自鍾王虞禇以來皆傳一法以法求<lb/>
之若合符節非取其形似也譬之正法眼藏不以語<lb/>
言相似唯傳一法云篆隷皆入能品其爲詩文磊落<lb/>
有逺韻然未甞倡也集其藁爲五卷烏呼仲嘉天卑<lb/>
之質如此其修身立命所以輔其才者又如此其志<lb/>
用豈小哉然年不過四十九官不過承議郎卒窮阨<lb/>
以死是孰使之然哉雖然世所謂壽且逹者其果然<lb/>
<pb n="KR4d0156_SBCK_031-6a"/>
　耶若仲嘉其於道則逹矣仲嘉無子以從兄之子琛<lb/>
　爲後二女長嫁登仕郎沈敞幼在室銘曰<lb/>
　物不相物莫尊匪生愛其一支晉楚爲輕惟萬斛舟<lb/>
　不行沮洳輓牛彍風千里一騖載沉載浮以我重故<lb/>
　未見剛者惟物之遷譬彼一壺霍如轉丸傅以鈞石<lb/>
　不沉則㒹惟仲嘉甫髙視物表宴居超然玉峙川浩<lb/>
　惟其尊生則可用世任重道逺盖亦優爲豈其若人<lb/>
　利以喪義世不我偶我則何求優哉悠哉惟徳之休<lb/>
　吴谿之濵有穸其臺彼獨立者其可云哉<lb/>
　　　　　儒林郎睦州建德縣丞程君墓誌銘<lb/>
<pb n="KR4d0156_SBCK_031-6b"/>
君諱天秩字秩宗姓程氏衢州開化人開化之程自<lb/>
都官府君以學行奮廼始大其門而芘其宗然位不<lb/>
償徳莫克大施唯其治行于官行尊於鄉惟徳惟義<lb/>
刑于有家是生六子是訓是似英特循雅各濟其美<lb/>
君則都官之季子也幼以任爲太廟郎頴悟秀發見<lb/>
者属目甫冠調杭州新城尉縣老吏不敢弄以事甞<lb/>
部盗詣府時盗實狗䑕偷府君擿其具獄謂當強盗<lb/>
君論其不然者府君一時名人氣辯甚偉至變色折<lb/>
君君不爲動益理前語丁内艱服除爲撫州司理叅<lb/>
軍治獄審盡平反者衆用其餘力又爲一府所頼江<lb/>
<pb n="KR4d0156_SBCK_031-7a"/>
　西飢縣官捐倉實以食流氓所在常失料理徃徃老<lb/>
　稚相蹂躪至日暮不得粒米去而狡胥惡少相狃錮<lb/>
　其利州以委君君纎悉條理逆窒其弊濟以勤察恵<lb/>
　用均一盖所活數萬人使者下其目一路交口譽之<lb/>
　遷婺州武義令縣故繁委難治君至累月遂終日庭<lb/>
　無人㑹崇寧新舉庶政大扺椎輪積微倚郷縣爲根<lb/>
　柢亡狀吏非駑不及事則㒹擾失法意君旣爲邑人<lb/>
　信愛一發言皆奔走從事事用前集初不以威督也<lb/>
　其大要出言以試使明見利害處又爲規畫不使有<lb/>
　意外之費難及之約要以便人無弊爲本邑人安樂<lb/>
<pb n="KR4d0156_SBCK_031-7b"/>
　之皆曰君愛我君常以謂賦役不均則貧氓益困其<lb/>
　害雖緩實深然户計槩治則下必大擾於是因人之<lb/>
　愬産竭而稅在與輸割之不當實者輙窮根索<graphic n="KR0899" url="https://raw.githubusercontent.com/kanripo/KR-Gaiji/master/images/KR0899.png" mimeType="image/png"/>毫<lb/>
　析縷解至於均而上里胥不得一措意居四年其所<lb/>
　釐正殆無遺以是去而人思之不忘舉睦州建徳縣<lb/>
　丞建徳難治又出武義上時闕令彌年君能益明發<lb/>
　運使故甞使二浙道武義見其縣治斬斬無一不當<lb/>
　理法者旣出使從事亷君政實田野譽之如一固異<lb/>
　之方辟以爲属檄到君斂三日矣君之以疾不起實<lb/>
　大觀二年四月某甲子享年四十有五君問學甚優<lb/>
<pb n="KR4d0156_SBCK_031-8a"/>
　屢試不得志益讀書平居馳論數千載間如指諸掌<lb/>
　中間官江西與佛者㳺超然有自得者然出與事接<lb/>
　乃明辦如此盖未可以世才吏論也其孤偉旣卜葬<lb/>
　開化雲臺郷吳村之原將以三年某月甲子襄事舉<lb/>
　君夫人鄭氏之柩祔焉先期以書抵某曰先君不幸<lb/>
　阨於無媒才不用世以没其所巳試雖小足以明大<lb/>
　兄知先君治行實詳又先君愛重莫如吾兄葬當有<lb/>
　銘謹以告某飲泣失聲則伏而思曰昔者朱司農桐<lb/>
　郷一嗇夫卓太傅宻令耳皆以循良吏顯名一時垂<lb/>
　後世不以公卿故傳也士顧所立如何仕小大烏足<lb/>
<pb n="KR4d0156_SBCK_031-8b"/>
論哉季父才能甚髙内行修謹又飾以問學不慊良<lb/>
吏稱賢卿大夫故有知其然者顧勢未便不果進其<lb/>
身使發其所有而君數適窮且君子樂進善生不克<lb/>
振之死豈不能顯之後世耶則幽堂之銘固可以請<lb/>
然窀穸旣有期使一徃返輙數百千里懼不及事無<lb/>
以識諸幽則職某之故又偉之語某者甚哀其敢辭<lb/>
不能如其墓上之表則以俟所謂賢卿大夫之知吾<lb/>
季父者焉故於兹不敢略偉舉進士二女嫁江隂杜<lb/>
居仁鄱陽黃忬都官府君諱迪以尚書都官郎中致<lb/>
仕凡三娶俱之先考貴谿府君與季父皆天水縣君<lb/>
<pb n="KR4d0156_SBCK_031-9a"/>
　出也若族氏世伐則有先都官之銘在亶叙其治行<lb/>
　而系以銘銘曰<lb/>
　士貴於學繫其有施豈其誦傳而用莫知有敏建徳<lb/>
　何施弗冝其特不亢其同不湽有彼君子智盡心勞<lb/>
　惟才之求才或不遭才之不遭肉食者謀年止於斯<lb/>
　其孰之尤人者惟人其致則天尚載嘉實銘之九原<lb/>
　　　　　宋故徳興縣君宋氏墓誌銘<hi>爲王侍郎彦舟作</hi>
　夫人宋氏鄭州管城人故吏部尚書贈太尉謚文安<lb/>
　公諱白之曽孫奉寧軍節度副使檢校尚書水部貟<lb/>
　外郎諱良臣之孫尚書比部貟外郎諱保孫之女也<lb/>
<pb n="KR4d0156_SBCK_031-9b"/>
　母崇徳君吕氏早䘮夫人哀慕如成人及長端嫕通<lb/>
　敏事至迎解奉継母建昌君趙氏得禮之冝比部每<lb/>
　竒之擇所從年十八以歸信安江氏爲尚書職方貟<lb/>
　外郎諱楫之冡婦故朝散郎諱汝明之妻宋氏世望<lb/>
　族内外姻大抵將相通顯家夫人少長貴冨聞而江<lb/>
　氏世儒被服寒素土着山谷中聚食數千指夫人無<lb/>
　毫髪驕氣承上撫下盡得其驩心至烹飪𧖟桑若素<lb/>
　習者諸子勝衣則口授以孝經論語群兒敖戯處輙<lb/>
　屏不使近望衆中衣服端㓗詞貌循衎者則知其爲<lb/>
　徳興兒也自朝散君䘮事其姑壽安君周夫人益謹<lb/>
<pb n="KR4d0156_SBCK_031-10a"/>
　周夫人治家嚴整鮮可其意者獨以夫人爲能飲饍<lb/>
　藥劑不經手不以進至屬纊猶咨其勤孝云旣就養<lb/>
　諸子處門内事明白簡直朝夕坐堂上子婦從侍孫<lb/>
　息走前怡怡如也僮使訢訢如也大觀四年閏月四<lb/>
　日以疾卒於其家享年六十七夫人常曰吾自念平<lb/>
　生無貪嚚戕暴一可悔事期於死生之際如覺寐者<lb/>
　旣疾屏葷味彌月少間起居如平時一日夙興復就<lb/>
　寢若將寐者候之形神離矣將斂飾無珠玉篋無新<lb/>
　衣其於樂施予尚純素又過人逺甚盖爲江氏婦垂<lb/>
　五十年見其夫以進士决科繇州縣吏至二千石身<lb/>
<pb n="KR4d0156_SBCK_031-10b"/>
被命書爲德興君諸子皆好學有立又相繼登第與<lb/>
郷舉族人欽慕之卒之日來㑹哭皆盡哀夫人生五<lb/>
男六女曰裒宣徳郎勾當在京都茶庫曰褎宣徳郎<lb/>
知越州餘姚縣事曰袤曰表曰裦袤舉進士表㓜卒<lb/>
女長適朝散大夫知蔡州軍州事陸偕次巳嫁而歸<lb/>
皆前卒次適從事郎知潭州湘潭縣事王居仁次適<lb/>
宣徳郎知睦州建徳縣丞毛寛次適宣徳郎知泗州<lb/>
臨淮縣事程俱其幼在室孫男四人女二人其孤將<lb/>
以明年正月乙酉葬夫人於常山縣定陽郷菱湖之<lb/>
原前期以其族人狀來請銘余惟朝散君居郷爲篤<lb/>
<pb n="KR4d0156_SBCK_031-11a"/>
　行君子仕爲清白吏繄必有内助故能遂其志焉甞<lb/>
　聞郷人云然考狀益信乃爲之銘銘曰<lb/>
　女子之正惟輔惟從其覆則仁其承則恭有如徳興<lb/>
　能婦能母不汰不嬉績我桑杼卒相夫子旣遂旣成<lb/>
　生靡忮行沒有榮名内徳則懋不顯其儀我銘昭之<lb/>
　彤史之資<lb/>
　　　　　朝議大夫郭公冝人周氏墓誌銘<lb/>
　故朝奉大夫贈朝議大夫海鹽郭公元祐中甞通守<lb/>
　信安郡余故信安人時雖童稚而郷里善士徃徃能<lb/>
　道郭公履行盖愛人勤職信厚人也而以清特聞余<lb/>
<pb n="KR4d0156_SBCK_031-11b"/>
固疑其家必有輔佐之賢而後公得行其志後二十<lb/>
餘年公子三益<hi>御名</hi>求以承議郎令武進而余官毗陵<lb/>
市相與逰善也間從武進語輙問太夫人起居盖日<lb/>
誦佛書常數十百過大聲疾歩未始聞于外朝議中<lb/>
年過義興樂其佳山水家焉義興故多姻舊武進乃<lb/>
比縣<hi>御名</hi>求爲人剛介自信人固莫敢以事請顧甞有<lb/>
祈太夫人者夫人輙曰吾婦人不當知門外事後數<lb/>
日其人復來理前語夫人則謝曰老人善忘不記所<lb/>
言矣終不爲關說而猶常戒屬其子曰縣治近郷閭<lb/>
當以絶請託爲先務余時聞之益知朝議之賢夫人<lb/>
<pb n="KR4d0156_SBCK_031-12a"/>
盖有助而武進能成其質者繄夫人之賢政和三年<lb/>
武進奉夫人朝京師得御史臺檢法官越九月甲子<lb/>
以疾終明年<hi>御名</hi>求以大理朱丞衮之狀來請銘將以<lb/>
十一月乙酉葬于冝興縣君山郷橫澗之西祔朝議<lb/>
公之域余義不得辭謹按夫人姓周氏初朝議未仕<lb/>
方苦學尚行而夫人之父周君隱居讀書慕蜀莊之<lb/>
爲人無子獨生夫人愛之甚語人曰吾邑固有賢如<lb/>
郭子者乎以夫人歸之時舅姑在堂夫人執婦禮躬<lb/>
勤約一循郭氏法度及治平中朝議登進士弟宦逰<lb/>
四方夫人佐佑清<hi>御名</hi>惟謹朝議之兄早世室有女子<lb/>
<pb n="KR4d0156_SBCK_031-12b"/>
夫人撫逮加巳女一等縫紉緝絫以時嫁遣之朝議<lb/>
俸有餘則以賙内外親夫人無吝色朝議不禄<hi>御名</hi>求<lb/>
周旋州縣事有所未便輙禀而後行未甞有悔<hi>御名</hi>求<lb/>
爲常熟丞常平使者調蘇常湖秀四州之人濬治青<lb/>
龍江分地程役而常熟丞所部前期告辦使者留丞<lb/>
俾常熟人儤役以助他邑不如期者丞重留吾人即<lb/>
引所部歸使者怒檄追甚急<hi>御名</hi>求以爲戚夫人曰青<lb/>
龍之役連數郡其分地程役賦廪食冝皆巳上聞今<lb/>
我工前辦何名復役之使者儻再思行悔矣雖然汝<lb/>
不可無㑹第無以所部從也<hi>御名</hi>求如敎巳而使檄止<lb/>
<pb n="KR4d0156_SBCK_031-13a"/>
　勿來其明識可記者如此可不謂賢母哉疾革其子<lb/>
　婦環泣不能仰視夫人曰自吾與乃翁訣歳且一紀<lb/>
　而吾獨未亡今年七十四豈不壽耶吾何憾猶誦佛<lb/>
　經以没三子長則三益也才髙有器識大臣屢薦未<lb/>
　果用次三逹通仕郎明州士曹椽三雅皆爲善士五<lb/>
　女郷貢進士吳洵武劉繪陳稙尚書吏部侍郎霍端<lb/>
　友上舎陸友端其壻也劉氏女前卒孫男七人知古<lb/>
　知微知彰知柔知訓知十孫女六人曽孫女一人夫<lb/>
　人以元祐七年明堂恩封金郷縣君大觀四年郊祀<lb/>
　恩封長壽縣太君新制行改號冝人朝議諱瑑周君<lb/>
<pb n="KR4d0156_SBCK_031-13b"/>
　諱順之銘曰<lb/>
　女正乎内古難其人俗敝而澆壼彛莫振憒憒不理<lb/>
　則疑扵賢維明克淑賢則可言敏察辯利維世之能<lb/>
　匪哲之難維淑斯明猗嗟夫人柔嘉維則俯仰成承<lb/>
　輔以明識我歌鵲巢至于采蘋德如鳲鳩法度是循<lb/>
　銘兹不刋維古其倫<lb/>
　　　　　宋奉議郎孺人曽氏墓誌銘<lb/>
　信安江氏有賢婦曰曽氏字季儀建昌南豐人故相<lb/>
　魯公布之第五女也㓜靜重寡言不好戯劇等輩或<lb/>
　以爲癡唯適母瀛國魏夫人曰是兒性行不群它日<lb/>
<pb n="KR4d0156_SBCK_031-14a"/>
　當為賢婦尓曹不及也愛之甚扵己出瀛國歳時朝<lb/>
　謁三宫必以夫人從進止詳敏見者稱之紹聖初信<lb/>
　安人江襃仲嘉有聲太學中登進士第魯公遂以夫<lb/>
　人歸之年始十六旹舅姑在堂夫人入門稚弱如不<lb/>
　勝衣然婦禮克備不啻如成人已而仲嘉以父朝散<lb/>
　君喪歸信安夫人去華腴居山谷其安扵苦啖不啻<lb/>
　如窶人子自祖姑壽安君與群從先後下至媪御憧<lb/>
　使皆冝之無後言仲嘉骯髒不苟合免喪至京師徑<lb/>
　調餘杭尉以東時魯公位冠樞府諸壻往往官中都<lb/>
　夫人不以夫為言亦不以逺宦為慊也朝散君没時<lb/>
<pb n="KR4d0156_SBCK_031-14b"/>
　有四女子及仲嘉以母夫人徳興君就飬餘杭二年<lb/>
　間三妹有歸繄夫人之助仲嘉丞冝興兄弟更至官<lb/>
　下如餘杭時而又諸女弟歸寧去來聚食常數十人<lb/>
　夫人上則徯志先事承徳興君之飬下則遇娣姒諸<lb/>
　姑盡親愛之懽未甞有幾微煩厭心見扵言色顧常<lb/>
　以謂骨肉之隙生扵小物下人屬其婢使必切切以<lb/>
　是為戒是時仲嘉俸入租錢盡扵日費獨不取貲扵<lb/>
　田園留以為兄弟奉而夫人未甞商有無計彼我也<lb/>
　仲嘉伯兄罷永康丞携孥京師困扵乆客田園之奉<lb/>
　又不給仲嘉謀所資夫人顧室中有器皿奩其尚餘<lb/>
<pb n="KR4d0156_SBCK_031-15a"/>
　幾所舉以進曰以此致京師無吝色其力扵為善䟽<lb/>
　財睦宗皆若此也夫人生二女未嫁政和三年仲嘉<lb/>
　為湖州司兵到官之三月實六月某甲子夫人以疾<lb/>
　卒于官舍享年三十五越七月某甲子殯于城北至<lb/>
　六年仲嘉當代去顧而嘆曰體魄歸于土䰟氣則無<lb/>
　不之延州來之言是已葬何必故郷則卜地于烏程<lb/>
　縣道場山之原又卜以七月某甲子葬吉求銘於里<lb/>
　人程某某授室扵仲嘉氏目夫人之賢行實詳今又<lb/>
　得其常言遺事扵仲嘉則又與所聞合此而不銘何<lb/>
　以文爲夫婦人之行不出扵閨房窔奥之間飲食衣<lb/>
<pb n="KR4d0156_SBCK_031-15b"/>
　服之事其迹甚微而其賢不肖則家道或以盛衰士<lb/>
　行或以成毁此無它其迹微則其積著也繇簞食豆<lb/>
　羮見扵色而移扵事則可使親戚離無爭求<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>妬之<lb/>
　端而充其類則父子兄弟夫婦長㓜可使得其道而<lb/>
　天下平其初皆若甚微而善悪吉凶之致乃如此豈<lb/>
　不逺哉夫人之懿其所可記者不過如彼然使其夫<lb/>
　遂美志其身享令名其家樂愷而無悪則雖古列女<lb/>
　猶且願之故余銘之無愧焉銘曰<lb/>
　義不勝利克不勝私扵厚則觳在智斯迷有一于此<lb/>
　士或病之何物女子而古其心不溢吾言以為世箴<lb/>
<pb n="KR4d0156_SBCK_031-16a"/>
　　　　　嘉興周君墓誌銘<hi>代江仲嘉作</hi>
　烏程丞綱以父喪去職郡從事與其僚咸㑹弔又旬<lb/>
　一再至其舎問所湏則相與謀曰吾聞丞家固貧爲<lb/>
　吏之日淺禄無餘貲恐不能歸葬其郷儻遂客吳興<lb/>
　且圗葬同官力能濟其事必相與留其行丞號隕乆<lb/>
　乃能言曰迺者侍親庭飬官下先人始至呉興四顧<lb/>
　佳山水意頗樂之今諸公爲綱計如此庶其有恊則<lb/>
　又慟巳乃從葬師走郊遂得地烏程縣永新郷菁村<lb/>
　之原卜以九月丙午葬食墨於是請於余曰先人晦<lb/>
　迹無所見於世今不肖綱罪釁不天日與死迫恐遂<lb/>
<pb n="KR4d0156_SBCK_031-16b"/>
　無以顯其親今且葬儻得士君子銘之冝不朽敢以<lb/>
　是託余辭不獲丞以狀來其凡曰君姓周氏諱抃字<lb/>
　熈父秀州嘉興人曽祖晏然祖仁惠父從之皆不仕<lb/>
　君少謹飭重然諾善與人交遇親䟽長㓜下至僕屬<lb/>
　一以信絶口不及人之非短鞭朴未甞用於家中年<lb/>
　口益衆生理不支君不以爲子孫憂方縱之學且戒<lb/>
　之曰汝曹能從賢師友力問學使郷里稱良士吾之<lb/>
　志也若外物得失則有命吾無容心焉巳而綱以行<lb/>
　藝貢辟雝遂登止舍第閭巷以爲榮而君不色喜疾<lb/>
　病家人泣請治命君笑且麾之去曰物之去來數耳<lb/>
<pb n="KR4d0156_SBCK_031-17a"/>
　又何怛焉吾不復言矣盖反席奄然而殁實政和六<lb/>
　年五月壬子享年七十一君娶同郡沈氏生四男曰<lb/>
　絪曰綱曰經其一從浮屠法一女嫁里人胡昌孫男<lb/>
　二人女三人余聞君甞學飬生扵方外士是以行年<lb/>
　七十而無黧悴之色起居飲食常如四五十人彼誠<lb/>
　不以外物嬰其心使中扄泊然神氣内守則不蘄乎<lb/>
　壽而生且飬矣其扵死生之際如去傳舍適故郷亦<lb/>
　因是巳君豈有聞扵此乎今夷考其素盖不忮不欺<lb/>
　與物無忤抑天資近道然邪銘曰<lb/>
　霅之瀕卞之趾青烏恊圖龜見喜歸藏永新生檇李<lb/>
<pb n="KR4d0156_SBCK_031-17b"/>
　蛻形九區同一寄子而能賢君不死<lb/>
　北山小集卷第三十一<lb/>
</p>
<p>
</p>
  </div>
</body>
</text>
</TEI>
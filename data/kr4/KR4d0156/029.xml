<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0156_SBCK_029-1a"/>
　北山小集卷第二十九<lb/>
　　　　　　　　　　　信安程　俱<lb/>
　　　進講<lb/>
　論語卷第三　講義第十五授<hi>十月十三日</hi>
　雍也第六<lb/>
　子華使於齊冉子爲其母請粟子曰與之釡請益曰<lb/>
　與之庾冉子與之粟五秉子曰赤之適齊也乗肥馬<lb/>
　衣輕裘吾聞之也君子周急不繼冨原思爲之宰與<lb/>
　之粟九百辭子曰母以與爾鄰里郷黨乎<lb/>
　　　　　臣以謂夫以車馬衣服之盛如公西赤之<lb/>
<pb n="KR4d0156_SBCK_029-1b"/>
　　　　　家則遺母之粟冉有無請可也故孔子姑<lb/>
　　　　　與之以六㪷四升之粟以示意焉而冉有<lb/>
　　　　　不逹又請益之孔子疑扵有愛扵粟也故<lb/>
　　　　　頓益之而至扵四十六斛也冉有不受命<lb/>
　　　　　遽以八十斛之粟與之孔子所以惡其繼<lb/>
　　　　　冨也以原憲之貧所謂蓬户桑樞甕牗二<lb/>
　　　　　室者則其貧可知矣故孔子爲司㓂而使<lb/>
　　　　　憲爲之宰以禄之而與之以九十斛之粟<lb/>
　　　　　也然原憲辭之而孔子不聽姑俾以其餘<lb/>
　　　　　以與鄰里郷黨者孔子非有固必扵多寡<lb/>
<pb n="KR4d0156_SBCK_029-2a"/>
　　　　　之間也亦施之當而已矣然古量比今㪷<lb/>
　　　　　為四升則九十斛之粟當今三十六斛而<lb/>
　　　　　巳以見古之賦予有制而不為無藝之費<lb/>
　　　　　也至西漢奉給固已用錢如光禄大夫之<lb/>
　　　　　奉十有二千而已然當時貢禹固已自謂<lb/>
　　　　　禄賜愈多家日以富以此推之則古之國<lb/>
　　　　　用所以易足而不至扵厚斂扵民者皆若<lb/>
　　　　　此也夫孔子與公西赤之粟寡而不為嗇<lb/>
　　　　　與原憲之粟多而不為汰適扵當而已夫<lb/>
　　　　　聖人之所云為注措至合扵天道當扵物<lb/>
<pb n="KR4d0156_SBCK_029-2b"/>
　　　　理則已矣傳曰天之道其猶張弓乎髙者<lb/>
　　　　抑之下者舉之有餘者損之不足者補之<lb/>
　　　　此天之道物之理也推孔子與粟之意而<lb/>
　　　　逹之扵天下是則天之道也後世天下之<lb/>
　　　　民至有飢無以食寒無以衣仰事俯蓄無<lb/>
　　　　以遂其私恩至扵父子兄弟不相見夫婦<lb/>
　　　　離散以轉徙扵道路溝壑可謂急矣而為<lb/>
　　　　之上者不唯不周之又縱貪殘之吏為掊<lb/>
　　　　刻之術以奪其衣食生生之資而公卿大<lb/>
　　　　夫將相貴近之家泉糓之積金帛之多至<lb/>
<pb n="KR4d0156_SBCK_029-3a"/>
　　　　　不可勝數矣方且加之以厚禄益之以橫<lb/>
　　　　　賜傾國帑而用不足則又歛憔悴之民破<lb/>
　　　　　編户之産而取之其為繼冨不亦大乎烏<lb/>
　　　　　在其周急也<lb/>
　　　　　　　　　　　臣　俱進講<lb/>
　孟子卷第一　講義第三授<lb/>
　梁惠王曰寡人之於國也盡心焉耳矣河内㓙則<lb/>
　移其民扵河東移其粟扵河内河東㓙亦然察鄰<lb/>
　國之政無如寡人之用心者鄰國之民不加少寡<lb/>
　人之民不加多何也孟子對曰王好戰請以戰喻<lb/>
<pb n="KR4d0156_SBCK_029-3b"/>
　填然鼔之兵刃旣接棄甲曵兵而走或百步而後<lb/>
　止或五十步而後止以五十步笑百步則何如曰<lb/>
　不可直不百歩耳是亦走也曰王如知此則無望<lb/>
　民之多扵鄰國也不違農時糓不可勝食也數罟<lb/>
　不入洿池魚鼈不可勝食也斧斤以時入山林材<lb/>
　木不可勝用也糓與魚鼈不可勝食材木不可勝<lb/>
　用是使民養生喪死無憾也養生喪死無憾王道<lb/>
　之始也<lb/>
　　　　臣以謂梁惠王知移民扵河東以就粟移<lb/>
　　　　粟扵河内以捄荒是亦仁民之意也然不<lb/>
<pb n="KR4d0156_SBCK_029-4a"/>
　　　　　知為政以行之而望民之多扵鄰國此孟<lb/>
　　　　　子所以譬之以五十步笑百歩也然為政<lb/>
　　　　　則如之何如春省耕秋省斂凡起徒役家<lb/>
　　　　　母過一人用民之力歳不過三日若此則<lb/>
　　　　　不違農時民皆得以盡力扵稼穡而有所<lb/>
　　　　　謂三年耕餘一年之食者則其糓至扵不<lb/>
　　　　　可勝食也冝矣數罟宻網也不使宻網入<lb/>
　　　　　扵洿池則魚鼈之小者皆得以遂其生育<lb/>
　　　　　蕃大之冝矣而又如所謂䱷人以時䱷鼈<lb/>
　　　　　人以時簎魚鼈則與民同其利者未甞有<lb/>
<pb n="KR4d0156_SBCK_029-4b"/>
　　　　　竭澤之憂焉如是而魚鼈不可勝食矣斧<lb/>
　　　　　斤以時入山林者不唯無宫室臺榭華侈<lb/>
　　　　　之役旦旦以伐之而已如山虞林衡之所<lb/>
　　　　　掌所謂仲冬斬陽木仲夏斬隂木凡服耜<lb/>
　　　　　斬季材者未甞不有時焉則材木至扵不<lb/>
　　　　　可勝用也亦冝矣夫艱食鮮食與夫材木<lb/>
　　　　　之用皆有餘而不匱則所謂養生喪死之<lb/>
　　　　　具豈不有餘𥙿哉如是則雖有㓙荒之歳<lb/>
　　　　　而民不病矣豈嘘濡小惠之比哉昔者子<lb/>
　　　　　産之為政扵鄭也以其乗輿濟人扵溱洧<lb/>
<pb n="KR4d0156_SBCK_029-5a"/>
　　　　　而孟子譏之以謂安得人人而濟之以其<lb/>
　　　　　不知為政也故曰十一月徒杠成十二月<lb/>
　　　　　輿梁成人未病渉也使子産以愛民之意<lb/>
　　　　　而施之扵政則舉鄭國之人無復病涉之<lb/>
　　　　　憂矣此徒善不足以為政所以無取扵聖<lb/>
　　　　　人也且養生喪死無憾而以為王道之始<lb/>
　　　　　何也今夫天下之民其窮困至扵生無以<lb/>
　　　　　養死無以葬則其奪攘矯䖍之事生扵憔<lb/>
　　　　　悴無聊之心蓋將無所不至矣雖欲安且<lb/>
　　　　　治得乎由此觀之則養生喪死無憾其為<lb/>
<pb n="KR4d0156_SBCK_029-5b"/>
　　　　　王道之始也明矣<lb/>
　論語卷第三　講義第十七授<hi>十月十九日</hi>
　雍也第六<lb/>
　季康子問仲由可使從政也與子曰由也果扵從政<lb/>
　乎何有曰賜也可使從政也與曰賜也逹扵從政乎<lb/>
　何有曰求也可使從政也與曰求也藝扵從政乎<lb/>
　何有<lb/>
　　　　　臣觀孔子之門弟子衆矣而冉有季路皆<lb/>
　　　　　以政事稱焉子貢雖以言語稱然其為有<lb/>
　　　　　用之才亦可見矣而季康子方以可使從<lb/>
<pb n="KR4d0156_SBCK_029-6a"/>
　　　　　政與否問扵孔子此孔子所以各言其所<lb/>
　　　　　長而以謂扵從政乎何有也扵從政乎何<lb/>
　　　　　有者盖言其優為云尔猶孟子所謂扵荅<lb/>
　　　　　是也何有也以季路之果敢子貢之通逹<lb/>
　　　　　冉有之才藝則其扵從政亦恢恢然有餘<lb/>
　　　　　地矣夫桑懦不断非所謂果闇滯不通非<lb/>
　　　　　所謂逹乖刺不才非所謂藝若是而使之<lb/>
　　　　　從政則事不舉而人受其敝矣且以季康<lb/>
　　　　　子猶知求可使從政之士而問之孔子是<lb/>
　　　　　將知其可使從政而後與之從政也豈大<lb/>
<pb n="KR4d0156_SBCK_029-6b"/>
　　　　　官大邑而肯使之學製乎昔者子皮相鄭<lb/>
　　　　　欲使尹何為邑曰愿吾愛之不吾叛也使<lb/>
　　　　　夫往而學焉子産曰不可人之愛人求利<lb/>
　　　　　之也今吾子愛人則以政猶未能操刀而<lb/>
　　　　　使割也其傷實多子有美錦不使人學製<lb/>
　　　　　焉大官大邑身之所庇也使學者製焉其<lb/>
　　　　　為美錦不亦多乎夫三子者孔子目之以<lb/>
　　　　　果以逹以藝是可以從政之才也夫然後<lb/>
　　　　　可使從政然當是時仲由固巳甞為季氏<lb/>
　　　　　之宰矣而謀墮三都以彊公室冝非季康<lb/>
<pb n="KR4d0156_SBCK_029-7a"/>
　　　　　子之所知也其後季康子卒以冉求為辛<lb/>
　　　　　哀公十一年冉求為季氏將師以與齊戰<lb/>
　　　　　扵郎而克之而季康子扵是思孔子而欲<lb/>
　　　　　召之也至扵子貢一出存魯彊晉而霸越<lb/>
　　　　　凡此豈非果逹藝之明効歟然果則勇扵<lb/>
　　　　　敢而有不得其死之理逹與藝則必䟽通<lb/>
　　　　　警敏之人也故子路卒死蒯瞶之難扵衞<lb/>
　　　　　而子貢以談說逰四方而有貨殖之累冉<lb/>
　　　　　求以順其君之欲為務而為季氏聚斂之<lb/>
　　　　　臣故伏節死義犯顔逆耳之事常在扵愚<lb/>
<pb n="KR4d0156_SBCK_029-7b"/>
　　　　　戇朴魯之人而諛恱嗜利之徒常出扵䟽<lb/>
　　　　　通警敏之士扵斯略可見焉<lb/>
　孟子卷第一　講義第五授<lb/>
　梁惠王曰寡人願安承教孟子對曰殺人以挺與刃<lb/>
　有以異乎曰無以異也以刃與政有以異乎曰無以<lb/>
　異也曰庖有肥肉廏有肥馬民有飢色野有餓莩此<lb/>
　率獸而食人也獸相食且人惡之爲民父母行政不<lb/>
　免扵率獸而食人惡在其爲民父母也仲尼曰始作<lb/>
　俑者其無後乎爲其象人而用之也如之何其使斯<lb/>
　民飢而死也<lb/>
<pb n="KR4d0156_SBCK_029-8a"/>
　　　　　臣觀孟子告梁惠王以王道之始與夫制<lb/>
　　　　　民之産之意所謂五畒之宅百畒之田之<lb/>
　　　　　類是也而又及扵為政以殺人者如狗彘<lb/>
　　　　　食人食之類是也扵是其言有槩扵王心<lb/>
　　　　　者此梁惠王所以有願安承敎之言也夫<lb/>
　　　　　刃之與政其殺人無以異猶挺之與刃也<lb/>
　　　　　然臣以謂政之殺人有甚扵刃者盖政之<lb/>
　　　　　所及者廣而其為禍湥且乆故也此苛政<lb/>
　　　　　之害孔子所以知其甚扵猛虎者也庖有<lb/>
　　　　　肥肉廐有肥馬是奪人之食以食馬畜也<lb/>
<pb n="KR4d0156_SBCK_029-8b"/>
　　　　　因是而民有飢色野有餓莩豈非率獸而<lb/>
　　　　　食人乎古者馬不皆食粟而有食粟之馬<lb/>
　　　　　焉故傳稱季文子相魯而家無衣帛之妾<lb/>
　　　　　與食粟之馬也所謂粟者菽麥之類皆是<lb/>
　　　　　也吳越之地菽夌之生者寡比者行軍所<lb/>
　　　　　過州縣皆歛稻糓以食馬二石之糓一石<lb/>
　　　　　之米也斂萬石之糓以食馬則民間無五<lb/>
　　　　　千石之米矣此其所以飢色餓莩常相属<lb/>
　　　　　扵野也夫初以人食食馬畜非有意扵使<lb/>
　　　　　民飢而死也而馴致扵使民轉而為餓莩<lb/>
<pb n="KR4d0156_SBCK_029-9a"/>
　　　　　者是始作俑而終必至扵用人之類也古<lb/>
　　　　　者用偶人以從葬所謂俑也其後浸以用<lb/>
　　　　　人此黃鳥之詩所為作也禮曰孔子謂為<lb/>
　　　　　塗車者善謂為俑者為不仁盖為俑者殆<lb/>
　　　　　扵為殉故也然則製噐創物者且不可不<lb/>
<hi>御名</hi>如此而况扵為政乎其可不<hi>御名</hi>其始而<lb/>
　　　　　思其终也<lb/>
　論語卷第三　講義第十九授<hi>十月二十三日</hi>
　雍也第六<lb/>
　子曰賢哉回也一簞食一瓢飲在陋巷人不堪其憂<lb/>
<pb n="KR4d0156_SBCK_029-9b"/>
　回也不改其樂賢哉回也<lb/>
　　　　　臣竊以謂以顔子之賢而孔子所以賢之<lb/>
　　　　　者乃在扵簞食瓢飲之間何其細也是不<lb/>
　　　　　然夫將以觀人之得道淺深與夫志之小<lb/>
　　　　　大必扵此乎觀之則得矣且孔子之門人<lb/>
　　　　其賢可以為邦者唯顔子然以一簞之食<lb/>
　　　　　一瓢之飲屢空扵陋巷以人所不堪之憂<lb/>
　　　　　而方不改其樂則其所養可知矣是其所<lb/>
　　　　　以為顔子者也能不隕穫扵貧賤則能不<lb/>
　　　　　充詘扵冨貴能不為貧賤之所移則能不<lb/>
<pb n="KR4d0156_SBCK_029-10a"/>
　　　　　為冨貴之所淫此孔子之所謂儒而孟子<lb/>
　　　　　謂之大丈夫者也夫然後可以任天下之<lb/>
　　　　　重伊尹之耕扵有莘也唯其禄之以天下<lb/>
　　　　　弗顧也繋馬千駟弗視也故能起而佐湯<lb/>
　　　　　而成有商之業傅說唯其樂道扵版築之<lb/>
　　　　　中也故能起貧賤而佐髙宗以成中興之<lb/>
　　　　　功何則其在巳者重故不以冨貴易其操<lb/>
　　　　　也則其扵為國乎何有若其戚戚扵貧賤<lb/>
　　　　　者是必汲汲扵冨貴者也出而仕鮮不為<lb/>
　　　　　懷利患失之夫矣其能以道事君乎故三<lb/>
<pb n="KR4d0156_SBCK_029-10b"/>
　　　　　代而上其臣之以道自任者不可以爵禄<lb/>
　　　　　寵利拘而可以禮致也三代而下其臣往<lb/>
　　　　　往有自衒自鬻圖利扵其君之心故人君<lb/>
　　　　　因以謂非我之爵禄寵利則無所用其才<lb/>
　　　　　而顯其身扵是有驕士之心而待士之禮<lb/>
　　　　　亦薄故樂道固窮豪傑之士亦因是而不<lb/>
　　　　　至是上下胥失也若顔子之樂道忘憂則<lb/>
　　　　　雖簞瓢陋巷而可以終身雖三公之位萬<lb/>
　　　　　鍾之禄而若其固有如是而有以貧冨貴<lb/>
　　　　　賤死生動其心者乎此孔子所以深嘉而<lb/>
<pb n="KR4d0156_SBCK_029-11a"/>
　　　　　屢歎也<lb/>
　冉求曰非不說子之道力不足也子曰力不足者中<lb/>
　道而廢今女畫<lb/>
　　　　　臣竊以謂孔子之道雖極髙明而其所以<lb/>
　　　　　行已教人者未甞不道中庸也則雖冉求<lb/>
　　　　　之才固可勉而致焉而乃自以為力不足<lb/>
　　　　　而有非不恱子之道之言此孔子所以謂<lb/>
　　　　　其畫也夫所謂力不足者譬之負百鈞之<lb/>
　　　　　重行百里之塗而非其力之所能勝者則<lb/>
　　　　　半塗而不能進者有矣是所謂中道而廢<lb/>
<pb n="KR4d0156_SBCK_029-11b"/>
　　　　　者也何哉力不足故也至扵力之所能勝<lb/>
　　　　　行之所能至然而自以為不能則是畫也<lb/>
　　　　　非力不足也畫者非有自進之心直自以<lb/>
　　　　　為不能而已耳豈唯學者為然而為國者<lb/>
　　　　　亦猶是也昔者孟子甞言之矣且齊宣王<lb/>
　　　　　有千里之國諸侯之位可以保民而王者<lb/>
　　　　　也而宣王不之為之是畫也非力不足者<lb/>
　　　　　也故孟子譬之以謂挾泰山以超北海語<lb/>
　　　　　人曰我不能是誠不能也孔子所謂力不<lb/>
　　　　　足者也為長者折支語人曰我不能是不<lb/>
<pb n="KR4d0156_SBCK_029-12a"/>
　　　　　為也非不能也是孔子之所謂畫也今欲<lb/>
　　　　　扵朞月之間一天下返舊都致太平興禮<lb/>
　　　　　樂是則力不足矣是挾泰山以超北海之<lb/>
　　　　　類也今欲勤聽断明政刑節財用<hi>御名</hi>舉措<lb/>
　　　　　修軍政紓民力進賢能以馴致中興之功<lb/>
　　　　　此則可為之事也苟不為焉是則畫也是<lb/>
　　　　　為長者折枝而自以為不能之類也<lb/>
　孟子卷第一　講義第七授<lb/>
　孟子見梁襄王出語人曰望之不似人君就之而不<lb/>
　見所畏焉卒然問曰天下惡乎定吾對曰定于一孰<lb/>
<pb n="KR4d0156_SBCK_029-12b"/>
　能一之對曰不嗜殺人者能一之孰能與之對曰天<lb/>
　下莫不與也王知夫苗乎七八月之間旱則苗槁矣<lb/>
　天油然作雲沛然下雨則苗浡然興之矣其如是孰<lb/>
　能禦之今夫天下之人牧未有不嗜殺人者也如有<lb/>
　不嗜殺人者則天下之民皆引領而望之矣誠如是<lb/>
　也民歸之由水之就下沛然誰能禦之<lb/>
　　　　　臣聞禮曰天子穆穆諸侯皇皇大夫濟濟<lb/>
　　　　　士蹌蹌庶人僬僬此言其容止之不同也<lb/>
　　　　　傳曰徳敬應和曰穆然則施之容止則所<lb/>
　　　　　謂穆穆者有欽而和之貌焉夫所謂望之<lb/>
<pb n="KR4d0156_SBCK_029-13a"/>
　　　　　不似人君者言梁襄王無人君之威儀非<lb/>
　　　　　所謂穆穆皇皇之容者也就之而不見所<lb/>
　　　　　畏焉者盖逺而望之旣不得其所以為人<lb/>
　　　　　君之威儀矣則又就之而亦不見其所可<lb/>
　　　　　畏之威儀非所謂儼然人望而畏之者也<lb/>
　　　　　子夏之言君子也曰望之儼然即之也温<lb/>
　　　　　史稱尭曰望之如雲就之如日盖古者觀<lb/>
　　　　　人之威儀容止類以逺近言之如此觀孟<lb/>
　　　　　子言人心之去就為國之存亡以一言判<lb/>
　　　　　之曰仁與不仁而已矣當是時諸侯日以<lb/>
<pb n="KR4d0156_SBCK_029-13b"/>
　　　　　干戈相侵伐無非所謂争地以戰殺人盈<lb/>
　　　　　野争城以戰殺人盈城者此亦不仁之甚<lb/>
　　　　　矣雖謂之嗜殺人可也夫諸侯皆好殺人<lb/>
　　　　　而一國獨不好殺人則民之喜而戴之何<lb/>
　　　　　啻旱乾苗槁之時而得霖雨也豈唯吾國<lb/>
　　　　　之人喜而戴之而天下之人亦莫不與之<lb/>
　　　　　矣此所以能一天下也何哉仁而已矣今夫<lb/>
　　　　　仁心仁聞未逹扵天下而又仁政未之行<lb/>
　　　　　焉而欲天下莫不與之難矣天下不與之<lb/>
　　　　　且不可而况有胥怨之心乎如此而求其<lb/>
<pb n="KR4d0156_SBCK_029-14a"/>
　　　　愛之如父母好之如椒蘭致死力以衞其<lb/>
　　　　　上益難矣然則一天下者將何以哉亦有<lb/>
　　　　　仁而已矣<lb/>
　論語卷第三　講義第二十一授<hi>二月二十一日</hi>
　子曰孟之反不伐奔而殿將入門策其馬曰非敢後<lb/>
　也馬不進也<lb/>
　　　　　臣謹按春秋哀公十一年五月公㑹吴伐<lb/>
　　　　　齊甲戌齊國書帥師及呉戰于艾陵齊師<lb/>
　　　　　敗績獲齊國書左氏傳曰師及齊師戰于<lb/>
　　　　　郊齊師自稷曲師入齊軍右師奔齊人從<lb/>
<pb n="KR4d0156_SBCK_029-14b"/>
　　　　　之孟之側後入以為殿抽矢策馬曰馬不<lb/>
　　　　　進也所謂師入齊軍者冉有之師也反者<lb/>
　　　　　孟之側之字也當是時冉有用矛扵齊師<lb/>
　　　　　故能入其軍孔子義之右師雖奔齊人逐<lb/>
　　　　　之然不以敗聞者孟之反為之殿故也然<lb/>
　　　　　齊人终以敗獲則孟之反之功亦大矣乃<lb/>
　　　　　欲晦其迹而不伐其功如此然則後世之<lb/>
　　　　　臣無其功而掠其美以欺天下之人者聞<lb/>
　　　　　孟之反之風亦可少愧矣<lb/>
　子曰不有祝鮀之佞而有宋朝之羙難乎免扵今之<lb/>
<pb n="KR4d0156_SBCK_029-15a"/>
　世矣<lb/>
　　　　　臣聞所謂佞者說者以謂有口才或曰才<lb/>
　　　　　也如子路有文過之言而孔子以謂是故<lb/>
　　　　　惡夫佞者或謂雍也仁而不佞而孔子謂<lb/>
　　　　　禦人以口給屢憎扵人不知其仁焉用佞<lb/>
　　　　　然則佞者亦敏給之才之稱耳後丗以為<lb/>
　　　　　諂諛之類非也衞之大祝曰鮀其字子魚<lb/>
　　　　　定公四年三月諸侯㑹于召陵衛子行言<lb/>
　　　　　扵靈公曰㑹同難嘖有煩言莫之治也其<lb/>
　　　　　使祝佗從衞侯以子魚行至㑹將長蔡侯<lb/>
<pb n="KR4d0156_SBCK_029-15b"/>
　　　　　子魚為萇洪言尚德不尚年與夫管蔡之<lb/>
　　　　　事乃長衞侯扵盟觀此則鮀之敏給之才<lb/>
　　　　　可見矣宋朝宋之公子羙而淫衛靈公夫<lb/>
　　　　　人南子通焉定公十四年衛侯為夫人南<lb/>
　　　　　子召宋朝大子蒯瞶羞之欲殺南子不克<lb/>
　　　　　而奔扵宋然孔子何以言不有祝鮀之佞<lb/>
　　　　　而有宋朝之羙難乎免扵今之丗耶臣竊<lb/>
　　　　　以謂盖孔子為衛靈公而發也孔子在衛<lb/>
　　　　　乆是必扵斯時也有激而云尔且衛蒯瞶<lb/>
　　　　　之出奔定公十四年也已而孔子去魯司<lb/>
<pb n="KR4d0156_SBCK_029-16a"/>
　　　　　㓂而適衛居十月而去衛過蒲月餘而復<lb/>
　　　　　反又居月餘衛靈公與夫人南子同車官<lb/>
　　　　　者雍渠參乗出使孔子為次乗孔子醜之<lb/>
　　　　　而去衛過曹是歳定公十五年也夫以衛<lb/>
　　　　　靈公之無道如此然而不喪者以其所任<lb/>
　　　　　之臣各當其才如祝鮀軰故能免扵斯丗<lb/>
　　　　　也故子言衛靈公之無道也康子曰夫如<lb/>
　　　　　是奚而不喪孔子曰仲叔圉治賔客祝鮀<lb/>
　　　　　治宗廟王孫賈治軍旅夫如是奚其喪且<lb/>
　　　　　祝鮀之才見扵召陵使諸侯不能弱其君<lb/>
<pb n="KR4d0156_SBCK_029-16b"/>
　　　　　而有以亢其國豈直治宗廟之功哉此夫<lb/>
　　　　　子所以言衛靈公能免扵斯丗者以有祝<lb/>
　　　　　鮀之才而用之不然徒有宋朝之醜而無<lb/>
　　　　　衆才之任則其喪也乆矣詩曰無競維人<lb/>
　　　　　四方其訓之言人君莫強扵用人也一祝<lb/>
　　　　　鮀猶能使衛靈公免其身而不喪况得賢<lb/>
　　　　　人君子而用之乎<lb/>
　孟子卷第一　講義第九授<lb/>
　王說曰詩云他人有心予忖度之夫子之謂也夫我<lb/>
　乃行之反而求之不得吾心夫子言之扵我心有戚<lb/>
<pb n="KR4d0156_SBCK_029-17a"/>
　戚焉此心之所以合扵王者何也曰有復扵王者曰<lb/>
　吾力足以舉百鈞而不足以舉一羽明足以察秋豪<lb/>
　之末而不見輿薪則王許之乎曰否今恩足以及禽<lb/>
　獸而功不至扵百姓者獨何與然則一羽之不舉爲<lb/>
　不用力焉輿薪之不見為不用明焉百姓之不見保<lb/>
　爲不用恩焉故王之不王不爲也非不能也曰不爲<lb/>
　者與不能者之形何以異曰挾太山以超北海語人<lb/>
　曰我不能是誠不能也爲長者折枝語人曰我不能<lb/>
　是不爲也非不能也故王之不王非挾太山以超北<lb/>
　海之類也王之不王是折枝之類也<lb/>
<pb n="KR4d0156_SBCK_029-17b"/>
　　　　　臣竊以謂齊宣王雖非戰國之賢君然其<lb/>
　　　　　良心固在也故見一牛之將就死地則惻<lb/>
　　　　　然有不忍之心而捨之夫不忍之心仁之<lb/>
　　　　　端也推是心而廣之則仁不可勝用矣此<lb/>
　　　　　孟子所以知齊宣王之可與行王道也國<lb/>
　　　　　人徒見其以羊易牛是以小易大因以為<lb/>
　　　　　有愛扵其財而不知推之扵不忍之心也<lb/>
　　　　　此孟子言之而齊宣王之所以說也齊宣<lb/>
　　　　　王之恩能及扵禽獸如此而不能推是心<lb/>
　　　　　以恩加扵百姓是力足以舉百鈞而不舉<lb/>
<pb n="KR4d0156_SBCK_029-18a"/>
　　　　　一羽明足以察秋毫之末而不見輿薪之<lb/>
　　　　　比也必無是理矣夫以千里之國諸侯之<lb/>
　　　　　位有可爲之勢推不忍之心而行王政以<lb/>
　　　　　成王業此非不可能之事也然不爲焉是<lb/>
　　　　　猶折枝之易而以爲不能非不能也夫人<lb/>
　　　　　主患無求治之志而不患治之不成患無<lb/>
　　　　　可爲之資而不患行之不至故自以爲不<lb/>
　　　　　能者謂之自棄而謂其君不能者謂之賊<lb/>
　　　　　其君者也<lb/>
<pb n="KR4d0156_SBCK_029-18b"/>
</p>
<p>
　北山小集卷第二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0156_SBCK_017-1a"/>
北山小集卷第十七<lb/>
　　　　　　　　　　　信安程　俱<lb/>
　　　雜著<lb/>
　　　　勝樂堂銘<lb/>
華嚴經云世間所有種種樂勝寂滅樂爲最勝住<lb/>
於廣大法性中因以銘云<lb/>
我觀世人以苦爲樂椒蘭腐羶瓔帶纏索亦有樂者<lb/>
妄幻相由如隔日瘧如停訊囚如執熱濯如負重休<lb/>
是生滅相方樂方憂有負則釋無病何瘳熟如至人<lb/>
性海無邉彈指三界而常湛然今則非住昔則非遷<lb/>
<pb n="KR4d0156_SBCK_017-1b"/>
是寂滅樂是出世間<lb/>
　　　　靜虚堂銘<lb/>
義興丞舎有堂曰靜虚信安江襃仲嘉始名之其里<lb/>
人程俱致道從而銘之一切不受致虚極也寂然不<lb/>
動守靜篤也惟致與守道之梏也萬境紛陳硋即通<lb/>
而動即復也泊乎休哉莫覺屬也我言之珍妄見者<lb/>
之毒也<lb/>
　　　　圜研銘<lb/>
混天浮空玄以清中包厚黄東南傾芸芸擾擾皆強<lb/>
名因有名字字乃聲由是中出𥘉無形子能了了無<lb/>
<pb n="KR4d0156_SBCK_017-2a"/>
没生<lb/>
　　　　又研銘余以遺江仲嘉<lb/>
管城出逰得玄圃晞松風沐煙渚蒼華如雲秀筠楮<lb/>
濕生蛇蚓化龍虎九經之淵百氏府伯畸銘歸仲<lb/>
嘉甫<lb/>
　　　　爲趙叔問研銘<lb/>
維渥不枯道之腴也維質不渝維涅不汙德之符也<lb/>
盖頴者日敝磨者日磷而迹者日徂我獨隤然居其<lb/>
所而閱動化於無窮乎<lb/>
　　　　鏡銘<lb/>
<pb n="KR4d0156_SBCK_017-2b"/>
物有隱見照無去來無作之應泊乎莫哉<hi>一作真哉</hi>
　　　　幻住庵銘<hi>爲富樞季申作</hi>
一切有情依真而住與諸如來同一國土不起真際<lb/>
爲大幻師如是住者無覺無離<lb/>
　　　　普光明閣銘<lb/>
禪鑒長老潜公爲小閣於於潜治平之故棲閣東向<lb/>
迎日之出故名之曰普光明以寳積經所說妙義次<lb/>
而銘之<lb/>
譬如日輪出山峯時光明普遍照閻浮提種種形類<lb/>
青黄赤白皆悉顯現了無差别而彼日輪一光一色<lb/>
<pb n="KR4d0156_SBCK_017-3a"/>
菩薩亦爾以智慧日照於法界無有欣歝出彼衆生<lb/>
執着山峯所縁一相一相亦空隨其意樂說正法藏<lb/>
然於法界無有二相<lb/>
　　　　榮節婦傳賛<lb/>
自天下兵動變故或起於倉猝士之潔其身而保其<lb/>
操者千一而况臨死生而志不奪而一女子乃能殺<lb/>
身以全節盖其貞則玉而剛石鐵也故可碎可折而<lb/>
不可卷不可涅也是女子者其可謂烈也巳矣<lb/>
　　　　祭鄒侍郎文<lb/>
嗚呼天之所靳唯德與名取之旣多則嗇其身有如<lb/>
<pb n="KR4d0156_SBCK_017-3b"/>
鄒公外粹中淳孟子之氣顔氏之仁其剛也無孑孑<lb/>
自賢之色而其和也則有合乎挫銳而同塵故純誠<lb/>
見於面目孝友行於閨門行義信於鄉黨操識推於<lb/>
搢紳惟德之冨莫之與倫巖穴之下荒徼之濵與夫<lb/>
悍卒武夫孺子庸人莫不知公之名惟德與名公取<lb/>
實多寠困顛隮非天則那萬里生還郷閭舞歌公曰<lb/>
上恩其言靡它公歸一年某仕蘭陵始以姻故膺門<lb/>
是登徒見公姿度睟整渙如春温聽其言也則莫非<lb/>
尊君愛物孝友忠厚之經至於脫粟之飯每甘於列<lb/>
鼎雞栖之駕無異於華軒此固公之優為者已而能<lb/>
<pb n="KR4d0156_SBCK_017-4a"/>
使闔門千指莫不意滿欣若飬三牲而食萬錢則知<lb/>
公之道非不行于世而世之所願莫得兼其全厈乆<lb/>
窮極可以忘言所可必者旣獨善而居約則庻幾於<lb/>
永年名則不朽德則不愆身則不偶而命復不延又<lb/>
莫知其所以然者豈其難諶不測所以為天乎逺日<lb/>
云卜靈輀旣陳絮酒隻雞百里來奔升公之堂如有<lb/>
話言寂聽無聞淚如河翻我豈不知公固超然其已<lb/>
出六合而無礙與星漢而長存矣何去來之足論然<lb/>
安有折長松於盛夏埋玉人扵九原而見之者無失<lb/>
聲而涕漣者乎臨其穴惴惴其慄言有旣而情不能<lb/>
<pb n="KR4d0156_SBCK_017-4b"/>
宣也英爽實在尚其鑒旃<lb/>
　　　　祭江仲嘉襃文<lb/>
嗚呼事莫之致則歸之夭夭善窮仁天豈其然如仲<lb/>
嘉甫有美其質完其所受養之以直平生色詞莫為<lb/>
利屈翛然徃來皎皎獨立其逹似豪其真似嬾其淳<lb/>
似䟽其靜似簡不蘄乎髙盖與俗反矯如長松節目<lb/>
磊落迹其細行畢中䋲矱孝于其親友于兄弟信於<lb/>
友朋恕及僮隷刑于室家莫不蹈義兼而有之盖亦<lb/>
鮮儷我行四方隂察士友或持于初而䘮于乆或違<lb/>
其心而誦於口如端木賜一出一入如原巨先遂行<lb/>
<pb n="KR4d0156_SBCK_017-5a"/>
淫泆維仲嘉甫以表知實躬行不言終始若一求之<lb/>
古人百不六七吾甞誦言是子可必云胡不淑萬事<lb/>
永畢嗚呼哀哉言念丙子識君京師語未一再君以<lb/>
憂歸歲在辛巳我室君媦論心定交今十六歲盖無<lb/>
一年不與子㑹君解餘杭面我于蘇我將西㳺君寓<lb/>
南徐我省松楸君在郷閭訪君宜興過我市區周旋<lb/>
吳興俯仰歲徂大滌之天焦先之廬荆谿之流離墨<lb/>
之岨巖洞相望仙靈所都衢山之竒嚴谷之墟卞峯<lb/>
朝雲苕水秋蕖無舟不同有駕齊驅我唱子和我文<lb/>
子書别無幾時猝然相遇歡言酌酒引滿道故髙談<lb/>
<pb n="KR4d0156_SBCK_017-5b"/>
雄辯出入精觕神逰八紘眇視千古遺形忘世奚復<lb/>
外慕方其問時書尺相繼或真或篆或草或隷有言<lb/>
必酬無逺不寄舒其藴懷雜以詼戲發吾狂言動子<lb/>
長喟開緘獨笑千里靣對逺無虚月近則旬至牛腰<lb/>
積多雞肋莫弃今而觀之忽若夢寐嗚呼鼻斤是事<lb/>
已矣去年之秋過我而西子神雖昌而色甚釐送子<lb/>
西郊匆匆語離劇飲大笑無復向時曰老則然余竊<lb/>
異之誰謂此别無相見期嗚呼哀哉君於養生實惟<lb/>
其人要若灰木用之不勤居屏世味食無葷羶出從<lb/>
百為志在三田宴寂未乆其息兀然不起于坐可證<lb/>
<pb n="KR4d0156_SBCK_017-6a"/>
𥘉禪我常謂君骨強志堅是巖壑人必永其年而病<lb/>
且死如何可言嗚呼哀哉儒老釋道所修者真視此<lb/>
形骸何異塊塵脫然去之如逆旅賔如遺敝屣如釋<lb/>
負薪脩短共盡亦何足云孰如仲嘉持身養神無罪<lb/>
無悔不着不淪當與汗漫㳺於無垠出入騰化如臂<lb/>
屈伸是必然者非此其身我視此世相知幾人如我<lb/>
與子氣合情親十六年間義如弟昆稽之笁乾豈其<lb/>
宿因君之嘉配維古賢婦葬之烏程我誌其墓誰謂<lb/>
今者歲適一周復緝吾文銘君之幽淚洒行間泫然<lb/>
莫収君喪還吳我客轂下送君襄陵莫致奠斚及兹<lb/>
<pb n="KR4d0156_SBCK_017-6b"/>
東歸取道吳興雞黍之設恍如平生庶幾神交來享<lb/>
余誠<lb/>
　　　　王八侍郎祭文<lb/>
維宣和六年歳次甲辰七月丙子朔十一日丙戌從<lb/>
表姪程某謹以茶菓素饌清酌之奠致祭于表叔寳<lb/>
文學士太原郡侯之靈嗚呼天有間氣是生公侯剛<lb/>
柔愿栗賦委異侔公之所鍾和厚純靜大雅恢閎德<lb/>
人之盛雖則和厚不可䟽親靜而不固旣純且明風<lb/>
度凝逺絶世垢塵論議英發出言成文視此標鑒神<lb/>
仙中人惟𥘉未冠發䇿帝庭抜出人上譽走四方為<lb/>
<pb n="KR4d0156_SBCK_017-7a"/>
郡文學博士先生韲鹽八年泊若無營棲遲三館出<lb/>
佐一州入未幾時遂侍前旒譬彼瓌異為世所求不<lb/>
疾而馳頋豈我謀藹藹其華秩秩其音聖主所器宰<lb/>
府所欽名位之來走避不能公在天朝寳璐明珠照<lb/>
十二乗和鸞九衢亦猶靈囿孔翠鸞鵠羽儀絢粲光<lb/>
動草木公治省曹通逹政軆公司誥命温厚純美輿<lb/>
言所期必相天子何以占之惟德與器庻幾前人休<lb/>
養康濟入則諷議将羙賛猷出把将符坐嘯輕裘聊<lb/>
以華國亦以鎮浮竊甞有言物有定價人有品儔金<lb/>
玉之利不如戈矛騶麟之用不如馬牛較第等差孰<lb/>
<pb n="KR4d0156_SBCK_017-7b"/>
處其尤世有如公實第一流某也不肖頑頓朱愚始<lb/>
以童子拜公南徐及官太湖公鎮龍舒頋睐歎惜刻<lb/>
畫吹嘘借重培塿比之衡廬肝肺開示底藴無餘華<lb/>
首㳺倦願言卜居庶幾親仁環堵是圖公聞此言載<lb/>
色載愉辱置懷抱期通有無孤窮不孝尋遭禍罰葬<lb/>
親五州居計益决承顔接詞一日三月如何不憗不<lb/>
至耄耋嗚呼哀哉吾郷多士継出更奮公一軰人凋<lb/>
喪遂盡公沙五龍松折山殞風流醖藉無復耆雋昔<lb/>
者曾子身𬒳齊衰子張氏没徃哭之哀賢哲是痛吊<lb/>
也歟哉惟俱不天怙恃永已得見父執如痿暫起於<lb/>
<pb n="KR4d0156_SBCK_017-8a"/>
　父執中厚莫公比從容話言歴歴在耳如何一朝於<lb/>
　此已矣荒摧之言㒹沛叢委登堂一慟有淚如洗嗚<lb/>
　呼哀哉尚饗<lb/>
　　　　　祭林德祖文<lb/>
　嗚呼德祖經可以振金華之絶業文可以廣石室之<lb/>
　遺編望實可以長賢士之關愽洽可以冠群玉之府<lb/>
　儻使典司綸綍誰之不如苟惟翊傅王侯綽有餘𥙿<lb/>
　身雖肥遁早遂止足之心世莫强留以興貪薄之俗<lb/>
　此交㳺所常竊恨亦搢紳之所素期永謝白駒之維<lb/>
　迄成黄鵠之舉在於恬曠實適願懷第於捐爵禄以<lb/>
<pb n="KR4d0156_SBCK_017-8b"/>
収英俊之時不無營都邑而遺杞梓之歎是皆儻寄<lb/>
奚足置言唯其孝友著聞行為世楷清白無纇動守<lb/>
官規仕必盡乗曰委吏之冝居則存飯水食蘗之操<lb/>
脫迹尸穢懷寳艾耆真挂朝衣不入公府乃若淨修<lb/>
梵行諦服上乘寳藏縱觀固非蘄於日益明珠不昧<lb/>
信有得於朝聞故於去住之間了無愛取之累某早<lb/>
辱忘年之契實自忘學之餘念日居月諸老將至矣<lb/>
而公出我入如相避然銜哀東歸中止北固雖數通<lb/>
於音驛竟莫覩於聲容如何斯人遂至永訣道義之<lb/>
交無幾何有百身孤危之涕易零為之一慟惟是幽<lb/>
<pb n="KR4d0156_SBCK_017-9a"/>
扄之刻託之垂世之文少紓吾黨之悲足示無窮之<lb/>
信衰衣不弔莫伸坐奠之初絮酒斯陳更深華屋之<lb/>
感庶幾昭爽來鑒忱衷<lb/>
　　　　祭徐申典樂文<lb/>
嗚呼治世輕士惟理之常盖失一士不足為弱得一<lb/>
士未為有光故公侯先逹鮮以士為先後而守節之<lb/>
士揣執度力亦忍窮於四方然則樂善不倦屈已下<lb/>
士豈不曰河千年而鳳朝陽乎公在毗陵百廢具張<lb/>
惟厥郡吏冠弁相望公氷鑑在抱如别驪黄俱也羇<lb/>
窮竊禄于市視價低卬於公之門實昧平生引分自<lb/>
<pb n="KR4d0156_SBCK_017-9b"/>
藏公於衆中惠然察之以短為長某也狷陋公曰是<lb/>
人惟志之彊某也寡徒公曰髙才衆嫉奚傷某効一<lb/>
官拙以勤償公曰是人不愧太倉某不自揆學為文<lb/>
章公曰斯文莫掩其彰某匪公事莫升公堂言不出<lb/>
位禮不巽牀人以為簡公以為莊譽不容口毁言莫<lb/>
創必起塌翼使之騫翔必駕蹇蹶使追驌驦惟公之<lb/>
意其可斁忘公之溢言非愚敢當匪我是私公德允<lb/>
臧不茹其柔不吐其剛故此覉窮不抑而揚惟公少<lb/>
年譽騁文場及出試吏更所未甞為尉則能盗走出<lb/>
疆為令則名有乂有康晚佐戎幕陳義慨慷白首見<lb/>
<pb n="KR4d0156_SBCK_017-10a"/>
帝爰始為郎帝作韶濩前無舜唐公為樂卿鈞土弦<lb/>
桑自守毗陵至于歴陽遺愛具存有如甘棠脫屣殊<lb/>
庭四壁皇皇甞聞公言死生之際弗震弗惶屬纊安<lb/>
坐果如平生如適故鄉豈其直心泳而不溺卞而不<lb/>
戕竈奥無交簠簋孔修不叨不攘造物報之出入崑<lb/>
崙其果不亡乎有形必休穿土新岡顧北匏繋矧紼<lb/>
莫將有慙古人千里㑹喪冩哀蕪辭有涕浪浪<hi>徐公自言遇異</hi>
<hi>人得飬生術囟門巳開故云出入崑崙</hi>
　　　　陸宣公祠堂祭文<lb/>
維建炎三年歲次巳酉十一月乙已朔二十一日乙<lb/>
<pb n="KR4d0156_SBCK_017-10b"/>
丑具位程某謹以清酌菓肴之奠恭薦于唐丞相陸<lb/>
宣公之祠嗚呼在唐中㣲再僨再起至于德宗四海<lb/>
瘡痏休之飬之手撫摩之猶恐不濟胡寕賊之而割<lb/>
而贅而浚而膏腹心内離手足外摇蹠盭不治上下<lb/>
無交一夫奮呼魚服以跳公丁此時為國親臣乱之<lb/>
未生也固已察齊公之將病乱之旣生也則又起虢<lb/>
君於旣昏方其安危之機間不容穟倉皇莫振憂辱<lb/>
孔熾而其所陳未甞從權譎而廢仁義然直而不訏<lb/>
剛而能濟据正而不迁陳古而不泥至於料敵之情<lb/>
揣事之隱鉤深中㑹物莫能遁允所謂足以謀王體<lb/>
<pb n="KR4d0156_SBCK_017-11a"/>
而断國論者矣而其王佐之才之學盖施之未之盡<lb/>
也某也不佞忝兹守符實公故郷墟里旣蕪始掲公<lb/>
像為此世模英風凛然過者必趨仰髙山其安放豈<lb/>
斯世之可誣盖事有曠百世而相感者豈為公而欷<lb/>
歔尚饗<lb/>
　　　　常州華嚴敎院上梁文<lb/>
蘭陵勝境興國名藍擬開華藏之道場旣畫祗洹之<lb/>
界相仰二天之外護魔事冰銷洎四衆之知歸檀那<lb/>
雲集金沙寳網頓除荒梗之區恱栢寒松共演苦空<lb/>
之義爰伸善頌用舉脩梁<lb/>
<pb n="KR4d0156_SBCK_017-11b"/>
兒郎偉抛梁東法水無邊不滯空慧日永將尭日曉<lb/>
河沙甞在普光中<lb/>
兒郎偉抛梁西寳網金沙路不迷五濁海中成般若<lb/>
妙華香潔出深泥<lb/>
兒郎偉抛梁南無勝光明正劇談若見只今華藏海<lb/>
不湏辛苦百城叅<lb/>
兒郎偉抛梁北不動虚空非智力大伽藍後少年場<lb/>
一一回光銷六賊<lb/>
兒郎偉抛梁上法界微塵如指掌普賢樓閣鎮長開<lb/>
目前舉足超非想<lb/>
<pb n="KR4d0156_SBCK_017-12a"/>
免郎偉抛梁下無間光明長不夜九幽沉苦證無生<lb/>
八極含靈安聖化<lb/>
右伏願上梁之後勝幢永建苦海蒙庥咸裂貪嗔之<lb/>
網共夷人我之丘廣大得毗廬之境精勤如童子之<lb/>
逰仰尭仁之廣被泳周澤之常流<lb/>
　　　　山居上梁文<lb/>
百盤九折深入雲臺兩厦三間初營光塢倦㳺三紀<lb/>
幾同遼鶴之歸髙謝一時何有山雌之歎况乃松楸<lb/>
在望桑梓焉依北陌東阡無非群從西疇南畝同是<lb/>
老農平生無羡於萬鍾投老遂專於一壑千章檜栢<lb/>
<pb n="KR4d0156_SBCK_017-12b"/>
奏三籟於太虚四逹軒窻納群山於丈室琴無絃而<lb/>
自撫門雖設以常關髙下茅茨覽壷中之日月卷舒<lb/>
雲物現域外之山川樸斵旣圖棟梁斯舉冝作工徒<lb/>
之唱以傳閭里之謡<lb/>
免郎偉抛梁東十二峯巒一徑通白屋寒多常晏起<lb/>
覺來朝日照梁紅<lb/>
免郎偉抛梁西桃李新栽欲滿蹊煙塢盡頭穿細嶺<lb/>
白雲深處有招提<lb/>
免郎偉抛梁南疊嶂如屏翠佛嵐但見雲林横谷口<lb/>
豈知中有我伽藍<lb/>
<pb n="KR4d0156_SBCK_017-13a"/>
免郎偉抛梁北雲頂峯前三畝窄茅茨髙下一壺中<lb/>
百尺飛泉㵼空碧<lb/>
免郎偉抛梁上雲裏嵁巖倚青嶂秋光春色四時新<lb/>
日月煙霞無盡藏<lb/>
免郎偉抛梁下俯視溪山展圖畫欣欣雞犬靜相聞<lb/>
一月田疇収䆉稏<lb/>
伏願上梁之後郷無疵癘歲有豐登長㓜團欒共說<lb/>
無生之話闊閭揖讓永為安業之人重見太平同躋<lb/>
仁夀<lb/>
　　　　常州㑹三從官致語<hi>胡鄒陳</hi>
<pb n="KR4d0156_SBCK_017-13b"/>
青山緑野甞傳洛下之英詞金馬玉堂近播汝隂之<lb/>
故事况復瑶臺之彦相從琳館之閑西省南宫行奉<lb/>
賜環之召東阡北陌時追連璧之游迨此勝辰並臨<lb/>
髙㑹恭惟宫使宻學待制侍郎宫使侍郎才推人傑<lb/>
文粲時英燁若星輝適應台躔之象屹然山立共堪鼎足<lb/>
之承從容獻納之餘蕭散軒裳之表知府典樂屬棠<lb/>
隂之多暇及葭管之迎長式諧旣見之心爰謹加籩<lb/>
之享金章照座回淮海之青春玉麈生風動豫章之<lb/>
曰日宜盡百川之飲無庸駟馬之歸長使此邦共傳<lb/>
嘉話但某叨居樂部獲奉賔筵上恱台顔敢陳口号<lb/>
<pb n="KR4d0156_SBCK_017-14a"/>
詩書禮樂舊將軍獻納論思兩侍臣暫比揮金同宴<lb/>
衎即看鳴玉侍嚴宸風流珠璧輝班著名節冰霜聳<lb/>
搢紳好與蘭陵傳盛事德星應復聚江濵<lb/>
　　　　記夢<lb/>
我夢異人云善相者其所稱道飛仙真人而其結盤<lb/>
乃祖師意手循我頸揣相骨法後至我頂云囟門開<lb/>
此是禪定及修真効復引我手自挃其頂如指靣大<lb/>
如小免囟虚而㣲動我大歡喜歸語室家令挃我頭<lb/>
虚動如故此何因縁而夢斯事<lb/>
　　　崇寕乙酉寓衢之天王僧舍時方專氣辟糓<lb/>
<pb n="KR4d0156_SBCK_017-14b"/>
　　　夜夢如此記之藥方冊後它日忽見末後増<lb/>
　　　四句云說此萝已知是妄想以手挃頭堅實<lb/>
　　　如故盖江仲嘉竊見書之以相戯也今三十<lb/>
　　　六年矣念之慨然<lb/>
　　　　祭趙侍郎文<lb/>
嗚呼叔問而止斯耶自公云亡三易弦望缺闊之嘆<lb/>
我勞如何晝戃怳而猶疑夜耿耿而増慨豈向之遊<lb/>
從憂歡聚散者皆夢中之夢耶抑幻人之所幻何六<lb/>
尺之軀遽儼然而在柩一丘之土俄睪然而若堂空<lb/>
餘珠玉之在懷猶想笑言之溢口嗚呼城南之交正<lb/>
<pb n="KR4d0156_SBCK_017-15a"/>
覺之路余有懷而孰資余有疑而孰語舉一觴而誰<lb/>
屬亡三篋而誰補歎竹林之陳迹邈若山河失濠上<lb/>
之遺言俄成今古嗚呼已矣夫復何言家四壁而屢<lb/>
空書五車而奚益雖五交三釁素無勢利之驕一死<lb/>
一生可見炎凉之態公之𥘉逝藐然諸孤猥以幽堂<lb/>
之銘見託衰鄙文詞凋落加以悲酸筆欲下而涕隨<lb/>
辭欲出而不忍縻緝蕪陋斐然成章不溢不誣可以<lb/>
無愧尚有遺美兹為歉然聖堂之幽卜云其吉窀穸<lb/>
旣戒靈輀首塗偏痺拘攣山溪脩阻行不及祖道葬<lb/>
不克臨穴終天之别一慟何言庶其格思歆此誠薦<lb/>
<pb n="KR4d0156_SBCK_017-15b"/>
</p>
<p>
北山小集卷第十七<lb/>
</p>
<p>
</p>
  </div>
</body>
</text>
</TEI>
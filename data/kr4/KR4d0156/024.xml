<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0156_SBCK_024-1a"/>
北山小集卷第二十四<lb/>
　　　　　　　　　　信安程　俱<lb/>
　　外制三<lb/>
　　　　吏部貟外郎胡世將校書郎劉一止除監<lb/>
　　　　察御史<hi>九月二十八日</hi>
勑具官御史臺屬皆朕耳目之官也自元豐肇新官<lb/>
制於是尚書諸曹分隷六察雖非言責之地然尚書<lb/>
萬機本天下之事無不緫焉而御史得以紏六曹之<lb/>
愆違則其任亦不輕矣以尔問學之美推於軰流才<lb/>
術之敏見於已試召對便殿敷奏可觀維持朝綱肆<lb/>
<pb n="KR4d0156_SBCK_024-1b"/>
以命尔其祗厥職尚有寵嘉可<hi>云云</hi>推於軰流<hi>已上詞同</hi>
才術之施冝無不可選自讎校維持朝綱尚體懋恩<lb/>
益祗厥職可<lb/>
　　　　文林郎河南府孟汝唐州鎮撫使司幹辨<lb/>
　　　　公事任直清與改合入官除直祕閣仍賜<lb/>
　　　　緋章服<hi>九月二十八日</hi>
勑具官尔以諸生奮身戎幕百舍重趼入奏行朝賜<lb/>
對從容有嘉忠恪官以寄禄實視京僚蓬萊道山以<lb/>
儲英俊併用示寵錫以身章求之異時非聲譽在人<lb/>
服勤之乆保任應格功効卓然者未有一朝而兼得<lb/>
<pb n="KR4d0156_SBCK_024-2a"/>
者也朕之寵尔者厚矣尔亦思所以報之可<lb/>
　　　　叅知政事李回除資政殿學士江南西路<lb/>
　　　　安撫大使令謝辭上殿<hi>十月二日</hi>
勑宣力四方必有股肱之頼折衝千里是資帷幄之<lb/>
良朕念江西之上游有若豫章之巨鎭民亦勞止豈<lb/>
無還定安集之思我儀圖之爰得禮樂詩書之帥具<lb/>
官才足以經逺學足以賛猷蚤獻納於朝端亦緝熈<lb/>
於王度靜而能應剛以有容迺者扈長樂之遐征緫<lb/>
行臺之庶務曁還吳㑹陟副樞庭遂佐國均益資辰<lb/>
告屬懇辤於機政方圗任於蕃宣用升秘殿之華仍<lb/>
<pb n="KR4d0156_SBCK_024-2b"/>
付中權之重惟廟堂之宿望固應深體於焦勞惟荆<lb/>
楚之舊臨諒已周知於利病往蘇疲瘵式副倚毗行<lb/>
尔所聞豈煩多訓可<lb/>
　　　　武節大夫河南府孟汝唐州鎭撫使翟興<lb/>
　　　　武功大夫遥郡防禦使<lb/>
勑具官朕遭時艱虞東狩吳㑹顧瞻舊都永懷創<lb/>
守未甞不中夜以興當饋而歎也尔奮自校長不忘<lb/>
國恩獨以貔虎之師屢挫奚虜之氣輯綏民旅祗奉<lb/>
寢園遂定洛京益張武衛朕甚嘉之進階三等以旌<lb/>
尔功仍陟兵防俾持使節是皆超躐宜體睠知尔其<lb/>
<pb n="KR4d0156_SBCK_024-3a"/>
益厲於忠勤朕亦無愛於爵禄騰聲懋績豈不韙<lb/>
哉可<lb/>
　　　　給事中洪擬除吏部尚書<lb/>
勑天官掌六典以佐王是爲周制吏部建九品以取<lb/>
士始大魏邦惟今古之異冝在倚毗而均重求諸近<lb/>
列吾得其人具官學問之優見於從政靖兵之美儀<lb/>
於本朝夙將使指於四方亦旣敷宣於德教周歴憲<lb/>
臺之三院固多啓沃於聦謀比自司言進膺平奏属<lb/>
銓量之虗位思振舉於頽綱念非老成莫克付授矧<lb/>
自文籍散逸吏縁爲姦真僞混淆官益以冗至於法<lb/>
<pb n="KR4d0156_SBCK_024-3b"/>
出而詐起安得風流而令行惟通簡如裴王則足以<lb/>
應無窮之緒惟清明如崔范則足以祛積敝之源諒<lb/>
亦優爲佇觀成績可<lb/>
　　　　汪藻龍圖閣直學士知湖州<lb/>
勑淛河之西列郡惟八吴興當苕霅之㑹適繁簡之<lb/>
中在於平時最爲樂土昨者虜㓂大入跳梁郡疆縣<lb/>
當厥衝鮮不震蕩然則備禦安集盖難其人具官輟<lb/>
自禁苑則吾信臣况淹練古今於從政乎何有而敷<lb/>
陳利病每誠心乎愛民諒堅及物之心益觀儒者之<lb/>
効雖鞅掌諷議若中外之或殊然鍼石拊摩實乂安<lb/>
<pb n="KR4d0156_SBCK_024-4a"/>
之是頼休戚所繫往其欽哉可<lb/>
　　　　黎確龍圖閣待制知漳州<lb/>
勑七閩南粤之交有漳浦焉其地儉陋故其民窶以<lb/>
嗇其爲郡僻左故吏至則鄙夷其人是以澤不下宣<lb/>
而民益困非里社不逺因俗制冝鮮克稱治具官輟<lb/>
自侍從則吾信臣<hi>云云下詞同汪</hi>
　　　　髙衛龍圖閣待制知撫州<lb/>
勑廼者虜騎大入蹂吾江西臨川之民蕩析厥居罔<lb/>
或生聚朕思得敏惠之士往而勞來還定安集之庶<lb/>
幾𥙷創痍之酷息愁歎之聲有以召和而弭乱也具<lb/>
<pb n="KR4d0156_SBCK_024-4b"/>
官輟自侍從則吾信臣况甞將命於外臺固已淹通<lb/>
於政事且復階榮於近著所冝深體於焦勞諒於綏<lb/>
馭之間益展忠勤之効雖尔身在外若逺邇之或殊<lb/>
然國歩方艱亦承宣之是頼休戚所繫往其欽哉可<lb/>
　　　　左司貟外郎趙子晝太常少卿<lb/>
勑具官太常禮樂之司自天下多故文籍散亡猝有<lb/>
討論莫之折中儀曹愽士口呿而不能對掌故客史<lb/>
意行而無所稽朕甚閔焉以尔學問該通操履修潔<lb/>
試之宰士禆益則多擢貳曲臺時惟髙選夫裒文籍<lb/>
於散亡之後明禮樂於缺壞之餘唯其勉哉時尔之<lb/>
<pb n="KR4d0156_SBCK_024-5a"/>
任可<lb/>
　　　　刑部貟外郎錢稔大理少卿<lb/>
勑具官廷尉天下之平得其人則天下無冤民不得<lb/>
其平則民將無所措手足然則爲之貳者其可不重<lb/>
其任哉以尔比以才選爲郎尚書持節餉軍轉輸不<lb/>
匱風力之敏於此可觀士制祥刑往爲之佐尚其忱<lb/>
恪以荅寵休可<lb/>
　　　　降授朝奉大夫姚舜明左司郎官吏部貟<lb/>
　　　　外郎仇悆右司貟外郎<lb/>
勑具官尚書萬幾本而聮治分職允釐於六官處中<lb/>
<pb n="KR4d0156_SBCK_024-5b"/>
經體則任之大臣舉綱引墨則責之宰士不有彌綸<lb/>
之助孰承斟酌之冝以尔舜明中外荐更頗著風績<lb/>
以尔悆比叅銓叙克守厥官矧皆俊造之升是資儒<lb/>
雅之飾尚其祗恪以副簡求可<lb/>
　　　　潘良貴考功郎官樓炤兵部李易屯田張<lb/>
　　　　礿刑部張匯比部郎官<lb/>
勑具官六卿之属不同其於賛喉舌之司成攷㑹之<lb/>
務者顧豈有異哉以尔良貴自信不回頃更言路以<lb/>
尔炤綽有才辯慷慨事功以尔易發䇿行朝先鳴多<lb/>
士以尔礿該通律令號爲詳明以尔匯爲吏有稱濟<lb/>
<pb n="KR4d0156_SBCK_024-6a"/>
以强敏或翺朔於已試或激昂於有爲俾列位於文<lb/>
昌庶効能於司㑹時惟遴簡無曠厥官可<lb/>
　　　　孟庾除叅知政事<lb/>
勑朕丕承基緒思濟艱難無競惟人方急賢能之舉<lb/>
不懈于位寕忘豈弟之冝俾入賛於國均庶有孚於<lb/>
輿望具官忱誠許國才業應辰宣力四方更外臺之<lb/>
賦政元戎十乗司留鑰於陪京益旣乃心咸有成績<lb/>
遂升華於延閣旋分職於司徒肆予肇祀之成繄尔<lb/>
豐財之助陟明斯在方鳴玉以造庭經體是冝用出<lb/>
綸而敷命方今國勢未振民力旣疲共惟置器之安<lb/>
<pb n="KR4d0156_SBCK_024-6b"/>
以佐渉川之濟唯德稱而乂厥辟母面從而有後言<lb/>
卜式膺二府之求盖朴忠之是頼劉晏輔中興之業<lb/>
亦食貨之周知尚奮尔庸以起予治可<lb/>
　　　　中奉大夫龍圖閣待制知撫州髙衛磨勘<lb/>
　　　　轉中大夫<lb/>
勑三載考績三考黜陟幽明故任土作貢之功必成<lb/>
於四考之後而績用弗成之罰亦九載而後加焉此<lb/>
唐虞黜陟之明驗也後世遷徙旣數考課之法不行<lb/>
侍從之官率三載而進秩徒以夙夜之勞而已具官<lb/>
宣力中外才猷旣孚方自銓曹出守大郡舉有司之<lb/>
<pb n="KR4d0156_SBCK_024-7a"/>
彛典加四品之崇資是亦新恩往其祗服可<lb/>
　　　　直龍圖閣前知婺州傳崧卿除秘書少監<lb/>
勑具官承平之初肇建三舘凡文學論思之選鮮不<lb/>
出於其間官制旣行歸之祕省爲之貳者未甞輕以<lb/>
卑人以尔賔貢春闈蔚爲俊造之首周旋朝著雅有<lb/>
端諒之稱進思多憂國之言出使有愛民之志召自<lb/>
近郡對於宴間俾侍蘭臺益懋逺業時惟遴簡其徃<lb/>
欽哉可<lb/>
　　　　吏部貟外郎瘳剛起居舍人<lb/>
勑具官自史官之職不修而言動之記隨以闊略仗<lb/>
<pb n="KR4d0156_SBCK_024-7b"/>
下之後吁俞謀議不得聞焉設官之意盖自唐室而<lb/>
失之然非行藝有聞不以充選以尔操履端諒學問<lb/>
優深有猷有爲名實旣加於士類矣簮筆殿陛亦吾<lb/>
從臣罔非正人則有古訓承弼乃辟惟尔之休往其<lb/>
欽哉祗我新命可<lb/>
　　　　陸長民孫近吏部郎官王珩户部郎官胡<lb/>
　　　　蒙度支郎官<lb/>
勑具官等中臺六官實緫天下之務而吏戸二曹最<lb/>
爲浩繁得其人則銓叙平而財用理不得其人則事<lb/>
不治而受其敝者衆故異時常以通簡敏逹之士爲<lb/>
<pb n="KR4d0156_SBCK_024-8a"/>
之属以尔長民儒雅潤飾見於踐揚以尔近詞學䇿<lb/>
名甞更治郡以尔珩政事不茍以尔蒙彊濟有聞或<lb/>
繇俊造之升或著廉平之効文昌之選尤重於今惟<lb/>
是名曹事任加劇時惟新命尚其懋哉可<lb/>
　　　　龍圖閣學士朝議大夫致仕翟汝文翰林<lb/>
　　　　學士<lb/>
勑朕惟唐室中㣲出狩于外時則有帷幄之傑不二<lb/>
心之臣如陸贄者通逹國經彌縫衮闕克乂厥辟迄<lb/>
成恢復之功朕未甞不想見其人也具官瑰瑋之文<lb/>
藻飾王度邁往之氣髙視士林出則藩宣之良入爲<lb/>
<pb n="KR4d0156_SBCK_024-8b"/>
侍從之長兹用舊物還之禁塗豈唯資潤色之工感<lb/>
人心而孚朕意庶幾有論思之頼竭忠節以賛中興<lb/>
其景行於昔賢以欽承於休命可<lb/>
　　　　朝奉郎徽猷閣待制知婺州李光尚書吏<lb/>
　　　　部侍郎主管右選<lb/>
勑古者源清而官省故以尚書緫銓衡近世法具而<lb/>
貟多則分四選爲左右自兵車之爲衛廵方岳以在<lb/>
行文牘寖亡防範隨缺思舉浩繁之治必資通簡之<lb/>
才具官勁挺得於天姿學術明於治理抗憤世疾邪<lb/>
之論有捐軀徇國之心乆均逸以就間盍共思於丕<lb/>
<pb n="KR4d0156_SBCK_024-9a"/>
濟俾賛天官之職益觀邦治之成惟去敝戢姦若尔<lb/>
之爲守令則政修事舉予不謬於簡知往其欽哉懋<lb/>
乃攸績可<lb/>
　　　　李彌大尚書吏部侍郎主管左選<lb/>
勑<hi>上詞同</hi>具官問學該通器質渾厚自艱難而多故每<lb/>
慷慨以奮忠均逸殊庭荐更歳律盍共思於丕濟庶<lb/>
益展於嘉猷俾貳天官以賛邦治茍吏屬知戢姦而<lb/>
逺罪則尔爲無負於簡求若官曹皆宣力而建功則<lb/>
朕亦何憂於不理欽予時命尚其懋哉可<lb/>
　　　　王氏封和義夫人<lb/>
<pb n="KR4d0156_SBCK_024-9b"/>
勑王氏朕方每食甞膽未明求衣固無逸豫之思與<lb/>
夫聲色之奉儻服勤於夙夜亦冝示於寵嘉以尔婉<lb/>
嫕自持温恭是蹈屬備貫魚之列爰叅祀燕之儀顧<lb/>
小心而弗違疏大郡以加錫尚其祗恪以稱渥恩可<lb/>
　　　　掌衣蘇氏典寳宋氏典綵<lb/>
勑掌衣蘇氏等朕即位以來時廵方岳掖庭之屬屢<lb/>
簡僅存其有躬夙夜之勞居掌事之列理宜加秩用<lb/>
示寵陞以尔恪<hi>御名</hi>無違服勤寖乆進之八品寳綵是<lb/>
供時爲懋思益祗乃事可<lb/>
　　　　河東轉運判官直祕閣王毖贈正議大夫<lb/>
<pb n="KR4d0156_SBCK_024-10a"/>
勑舉襃贈之典䘏死事之孤所以勸忠勞之臣而致<lb/>
仁厚之意也具官頃以才選轉漕河東而奚虜之衆<lb/>
長圍太原身與帥臣嬰城固守王略不澹卒爲賊圖<lb/>
將軍生降方安右校之位少從前死不隨屬國之歸<lb/>
而妻子自言流離之狀朕䀌然傷之進官七等視昔<lb/>
貳卿且推恩其子孫抑加勸於遐邇服此嘉寵尚其<lb/>
有知可<lb/>
　　　　瑞昌縣玉仙鄉稅戸迪功郎周仁厚與改<lb/>
　　　　承務郎<lb/>
勑具官迺者淮右之㓂跳梁江西命將臣俊以所部<lb/>
<pb n="KR4d0156_SBCK_024-10b"/>
致討焉汝能以私儲詣軍自獻食以不匱亦與有勞<lb/>
寄禄初階是爲京秩益務報稱服我恩休可<lb/>
　　　　王庶轉兩官除徽猷閣直學士<lb/>
勑自奚虜大入暴師中原六年于兹矣而戡定之功<lb/>
未云獲也其有分綏御之權制閫外之事而能所歴<lb/>
有紀威聲隱然至於夷險不回績効尤著則陟明之<lb/>
典其可後乎具官忠藎出於天姿才猷見於累試蚤<lb/>
破器使投刃之下無全牛比屬時危疾風而後知勁<lb/>
草爰更帥路屢奏膚公載撫興元有嘉豫備樞臣來<lb/>
諗功狀卓然豈唯寛朕北顧之憂抑以張吾犄角之<lb/>
<pb n="KR4d0156_SBCK_024-11a"/>
勢延閣之邃學士之班是爲清華以旌功代仍進官<lb/>
之二等亦示勸於一時益懋乃庸以稱休寵可<lb/>
　　　　朝奉大夫直秘閣趙開除直顯謨閣<lb/>
勑具官師行川陜于今三年矣所以禦敵者在兵而<lb/>
所以聚兵者在食至於權貨殖以資軍實則又不可<lb/>
以乏共者焉以尔奮自諸生果於立事付之財計才<lb/>
効沛然樞臣奏功進官一等升華延閣倂示寵嘉尚<lb/>
其勉之以暢榮問可<lb/>
　　　　吳玠明州觀察使<lb/>
勑朕以經理二陜付之樞臣奉將天威式遏亂略非<lb/>
<pb n="KR4d0156_SBCK_024-11b"/>
有熊羆之士不二心之臣相與勠力盡忠内撫外禦<lb/>
則戡定之期未可以歳月冀也膚公來上懋賞是冝<lb/>
具官才氣不羣忠勇自奮䇿足功名之㑹騰聲関隴<lb/>
之間比者擢帥涇原盡護諸將岐下之戰尤爲雋功<lb/>
獲其酋豪醜類折北是用疇其多㨗陟以廉車夫雄<lb/>
職美官朕所以待功能之士也益奮尔烈朕無愛焉<lb/>
可<lb/>
　　　　明州觀察使吳玠起復前件官職差遣<lb/>
勑孝移於忠者聖人之格言國尔忘家者人臣之彛<lb/>
憲而况分閫外之寄統諸路之師淬厲以湏枕戈待<lb/>
<pb n="KR4d0156_SBCK_024-12a"/>
旦而可以親喪廢乎具官比以功伐寖階顯榮却敵<lb/>
有沉果之機馭軍適威愛之濟戰多中率懋賞旣行<lb/>
遽深風木之悲方從金革之事矧臨敵忌於易將而<lb/>
軍制容於奪情其安厥常母曠尔職茍能揚名於世<lb/>
以顯其父母則忠孝之道兩得矣尔其懋哉可<lb/>
　　　　胡唐老賜謚<lb/>
勑母將陳定陶之議號稱安國之言丙吉饗愽陽之<lb/>
封兼收不伐之美其有一時造膝世莫得聞五載不<lb/>
言死而後顯易名之典非朕尔私具官俊造䇿名儒<lb/>
雅飾吏峩冠憲府居有匪躬之思剖符侯邦綽著干<lb/>
<pb n="KR4d0156_SBCK_024-12b"/>
城之節顧惟京口實控吴疆疇其已試之功付之連<lb/>
帥之任俄屬隣邦失守大將移軍空城莫嬰散卒横<lb/>
潰方身叩城壘示以招徠之不疑而盗憎主人何虞<lb/>
禍變之忽起素志不遂朕甚傷之比因同産之抗章<lb/>
具列靖康之關說節惠之請下之有司舉安民大慮<lb/>
之言與在國逢難之故合是二法賁於九原庶英爽<lb/>
之有知亦僉輿之無間可<lb/>
　　　　德安府復州漢陽軍鎮撫使陳規除徽猷<lb/>
　　　　閣待制<lb/>
勑朕以安復漢陽三郡之衆設爲巨屏命守臣持節<lb/>
<pb n="KR4d0156_SBCK_024-13a"/>
鎭撫之所以保人民奮武衛也乃能内輯外禦軍聲<lb/>
隱然懋賞之行理其可後具官才猷見於已試忠智<lb/>
資於自然屢嬰賊鋒卒固城守勞來安集荆襄之民<lb/>
實頼焉夫待制西清是爲法從肆以命尔以旌尔功<lb/>
且身在侯藩職在延閣則朕腹心之臣也勉建功業<lb/>
朕不汝忘可<lb/>
　　　　德安府通判李忬直祕閣<lb/>
勑具官圖書之府上應奎躔祖宗以來用儲英俊有<lb/>
職於此率時聞人用以勸功則爲異數以尔能以才<lb/>
力佐治一邦屢嬰賊鋒卒固城守清華之選以示寵<lb/>
<pb n="KR4d0156_SBCK_024-13b"/>
綏尚其欽哉益思報稱可<lb/>
　　　　故中書侍郎贈開府儀同三司張慤謚忠<lb/>
　　　穆<lb/>
勑士方逢時力或可致國有公是死而益明襃善貶<lb/>
悪則存諸太史之書考行易名則付之禮官之議是<lb/>
謂彛典誰其敢私具官以强濟之才持公忠之志蚤<lb/>
更器使懋著廉平之稱晩事潜藩益展勤勞之節旋<lb/>
登政地俾賛國均發言無華每懷盡瘁以紓患特立<lb/>
不懼弗爲姑息以市恩人望頓隆朝僉惟允不淑之<lb/>
歎遽没於元身無斁之思尚孚於輿議屬邇臣之有<lb/>
<pb n="KR4d0156_SBCK_024-14a"/>
請繄節惠以加襃惟慮國以忘家與布德而執義合<lb/>
是二法賁於九原庶幾英爽之歆抑爲忠藎之勸可<lb/>
　　　　謝文瓘贈徽猷閣待制與兩資恩澤<lb/>
勑<hi>上詞同楊康國</hi>思有優恤具官熈寕之間以經術登上第靖<lb/>
國之嵗以學行備從官獻可稽疑議論持正遭罹讒<lb/>
毀流落喪亡公論旣明寵嘉可後待制延閣時惟渥<lb/>
恩且推澤於子孫庶少伸於抑厭可<lb/>
　　　　吏部尚書洪擬除龍圖閣待制知温州<lb/>
勑法從之臣<hi>云云上詞同汪藻與郡</hi>具官肅括而濟之以和明察<lb/>
而行之以恕輟自常伯則吾信臣况淹練古今於從<lb/>
<pb n="KR4d0156_SBCK_024-14b"/>
政乎何有而講明治道每誠心乎愛民顧永嘉之保<lb/>
疆實浙東之名郡惟西清之延閣有河圖之舊班雖<lb/>
鞅掌諷議若中外之或殊然鍼石拊摩實乂安之是<lb/>
頼尚體睠任益懋尔庸可<lb/>
　　　　謝克家差知泉州<lb/>
勑朕惟甌閩之區實居嶺海之㑹督府之外泉爲大<lb/>
邦四方游寓之所棲百貨懋遷之自出頃者盗發旁<lb/>
鄉士民震驚師出淹時調度繁廣顧艱危之未息豈<lb/>
安集之可稽茍非重臣孰任憂寄具官文學政事儀<lb/>
于朝端寛裕疏通逹於治體比擢叅於大政方允頼<lb/>
<pb n="KR4d0156_SBCK_024-15a"/>
於嘉猷遽陳辤劇之章且申均逸之請重違雅志俾<lb/>
侍殊庭屬深軫於遐方因即勤於卧治昔白傳退居<lb/>
於西洛亦就拜於尹釐若畢公身在於東郊尚無忘<lb/>
於入告朕命不易往其欽哉可<lb/>
北山小集卷第二十四<lb/>
<pb n="KR4d0156_SBCK_024-15b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0156_SBCK_041-1a"/>
　宋故左中奉大夫徽猷閣待制新安縣開國伯食邑<lb/>
　九伯户致仕贈左通奉大夫程公行狀<lb/>
　　曽祖伯照故贈光禄卿祖母扶風太君魯氏彭<lb/>
　　　　　城太君錢氏<lb/>
　　　祖迪故任尚書都官郎中致仕祖母仁和縣君<lb/>
　　　　　江氏仙居縣君余氏天水縣君<hi>御名</hi>氏<lb/>
　　　父天民故任瀛州防禦推官信州貴溪縣丞贈左<lb/>
　　　　　宣奉大夫母贈大碩人鄧氏<lb/>
　公諱俱字致道衢州開化人程氏實髙陽之裔周成<lb/>
　王時伯符封國扵程休父為宣王司馬後因以國為<lb/>
<pb n="KR4d0156_SBCK_041-1b"/>
　姓春秋時嬰以立趙孤顯六國時邈為秦獄史易大<lb/>
　小篆為隷書漢有不識魏有昱号名將晉元帝即位<lb/>
　命元禫為新安太守百姓恱之代還遮道請留不得<lb/>
　去詔從其請比卒賜其子孫田宅扵新安之歙縣遂<lb/>
　居黄墩迁開化北原者公十世祖也公之曽祖光禄<lb/>
　君樂愷平易重然諾喜施與郷里稱為長者祖父都<lb/>
　官君始以儒奮擢進士第治劇邑有徳扵民唐質肅<lb/>
　介為江東轉運副使日特加賞遇以謂不任威刑而<lb/>
　人不犯雖古循吏無以加也父宣奉君為兒時日誦<lb/>
　數千言成童屬文握筆立就未冠舉進士試南宮為<lb/>
<pb n="KR4d0156_SBCK_041-2a"/>
　第一廷試中甲科益博觀典籍研繹奥義常進所撰<lb/>
　詩書論得相州饒州州學教授㝷爲瀛州防禦推官<lb/>
　貴溪縣丞攝令事闔邑欣頼召試太學博士而卒公<lb/>
　時方年九歳哭泣哀毁見者咨歎終喪從母氏寓外<lb/>
　家母性嚴公左右承意得其歡心外祖尚書鄧公左<lb/>
　丞潤甫深竒之後其家人縁左丞意奏補公假承務<lb/>
　郎紹聖四年授蘇州吴江縣主簿時<lb/>
　徽宗即位肆赦放免秋苗本縣復行催理吏持文書<lb/>
　通簽公即申縣請准　赦蠲放而轉運司牒准省符<lb/>
　講求遺利公申狀謂財用之在天下譬之衆川之水<lb/>
<pb n="KR4d0156_SBCK_041-2b"/>
　潴之萬頃之陂决漏既多乾涸可待乃欲﨑嶇回逺<lb/>
　引綫脉之流以益之不如塞其陂之决漏而已今諸<lb/>
　路賦入則衆川是也萬頃之陂則緫計是也决漏如<lb/>
　江河則無藝之費是也﨑嶇回逺引綫脉之流以益<lb/>
　之則講求遺利是也凡無藝之費一切罷之則息民<lb/>
　𥙿國之政具在守而勿失可以有餘見者驚嘆亦或<lb/>
　指以爲狂任滿辟差舒州太湖茶埸以上書論時政<lb/>
　罷歸時執政者方力持紹述之說以售其私凡持正<lb/>
　論者斥以爲邪雖被擯廢人更以爲榮焉大觀初監<lb/>
　常州市易務八寶恩遷通仕郎政和元年改宣德郎<lb/>
<pb n="KR4d0156_SBCK_041-3a"/>
　差知泗州臨淮縣事三年召赴審察以前上書報罷<lb/>
　㝷主管兖州岱嶽觀七年差通判延安府以侍親非<lb/>
　便辭改通判鎮江府俄除編修國朝㑹要所檢閱文<lb/>
　字八年兼道史檢討宣和二年轉承議郎賜五品服<lb/>
　明年除將作監丞時論謂公以儒術丗其家今藝學<lb/>
　績文之士鮮出其右近臣亦推公長扵譔著扵是以<lb/>
　聞　徽宗即遷祕書省著作佐郎賜上舎出身三年<lb/>
　除禮部貟外郎駕幸祕書省特㫖召觀書閣下因賜<lb/>
　御筆書畫遷朝奉郎五年丁母憂七年復除禮部貟<lb/>
　外郎以病告老不俟報而歸坐責歳餘<lb/>
<pb n="KR4d0156_SBCK_041-3b"/>
今上登極轉朝請郎建炎三年復為著作佐郎㝷再<lb/>
遷禮部貟外郎除太常少卿卧家力辭章四上遂以<lb/>
直祕閣知秀州㑹車駕臨幸有旨賜對公奏事訖<lb/>
即啓陳濟大業致中興之說言極剴切有曰<lb/>
陛下盛徳日新政事日舉賞罰施置仰有以當天意<lb/>
俯有以合人心則趙氏安而社稷固苟惟不然則天<lb/>
之所以眷佑者將恐替人之所以欣戴者将恐離如<lb/>
是則社稷危而天下亂其間盖不容髮　上欣然納<lb/>
之及虜騎南渡既據臨安遣兵破崇徳海鹽公厲兵<lb/>
守禦方力巳降省劄令公遷避復被㫖管押錢帛由<lb/>
<pb n="KR4d0156_SBCK_041-4a"/>
海道趍行在始出華亭宣撫使留公有旨趣使津發<lb/>
因航海至永嘉既朝見以病乞歸郷聽命時建炎四<lb/>
年三月也冬復召赴　行在紹興改元始置祕書省<lb/>
即以公為祕書少監九月除中書舍人仍兼侍講二<lb/>
年罷職提舉江州太平觀四年差知漳州以病辭改<lb/>
提舉台州崇道觀五年復集英殿脩撰六年除徽猷<lb/>
閣待制九年除提舉萬壽觀充實録院脩撰先是公<lb/>
得風痺之疾朝廷知公步趍拜跪良難特縁兵火之<lb/>
後簡冊散逸謂公雅精史學持心平實欲使免朝叅<lb/>
坐局充職其意甚厚而公以疾力辭乃差提舉亳州<lb/>
<pb n="KR4d0156_SBCK_041-4b"/>
明道宮累官至朝議大夫三遇　明堂郊祀恩封新<lb/>
安縣開國伯食邑九伯户十四年六月疾稍寖乞致<lb/>
仕轉左中奉大夫壬辰卒扵寢享年六十有七遺表<lb/>
聞贈左通奉大夫公初娶新昌石氏贈令人再娶同<lb/>
郡江氏封令人男一人曰行敏右承務郎監潭州南<lb/>
嶽廟女三人孟以病在室仲嫁右承務郎提點坑冶<lb/>
鑄錢司檢踏官趙伯暘季嫁右迪功郎監潭州南嶽<lb/>
廟江振卿公天資端方誠直言動不妄思慮精切志<lb/>
趣髙逺加以該洽深䆳之學典雅閎奥之文自其㓜<lb/>
年未仕人推爲有父風稍任州縣即能遇事引義慷<lb/>
<pb n="KR4d0156_SBCK_041-5a"/>
　慨論列利害及縁上書坐譴湮阨連年飢寒轉迫氣<lb/>
　益堅剛而自信愈䔍學業太成偉然有公轉之望然<lb/>
　不能以辭色假人頗亦寡徒少侣訿笑隨之而與之<lb/>
　深交者率名卿才大夫或其丈人行乆之名實益孚<lb/>
　其再佐著作三為郎儀曹朝廷盖欲用之矣晚登掖<lb/>
　垣侍經席凡命令之下竭思畢慮有不安于心者率<lb/>
　明白反覆言之其進講若故事必考古驗今曲致規<lb/>
　鑒未甞有所觀望畏避大抵務合人情當事機守祖<lb/>
　宗之法度遵先聖之訓誥非持甚髙難行之論以苟<lb/>
　邀名取譽也每憂外難未夷寢食不置章奏數上如<lb/>
<pb n="KR4d0156_SBCK_041-5b"/>
所謂國家之患在扵論事者不敢盡情當事者不敢<lb/>
任責言有用否事有成敗理固不齊今言不合則見<lb/>
排扵當時事不諧則追咎扵始議故雖有智如陳平<lb/>
不敢請金以行間勇如相如不敢全璧以抗秦通才<lb/>
如劉晏不敢言理財以贍軍食此有志<lb/>
祖宗之制謂近年禁庭宮邸與夫宗室貴戚之家其<lb/>
享冨貴之奉極驕奢侈麗之欲皆自古所無有然其<lb/>
卒也流離狼狽亦自古所無之而懷利封巳之人習<lb/>
熟聞見至今猶以侈大為當然以嗇儉為削弱此不<lb/>
可以不變又論武臣轉官皆自武功大夫轉入横行<lb/>
<pb n="KR4d0156_SBCK_041-6a"/>
　得者既衆則官益以輕使人人皆懷欲得之心無有<lb/>
　紀極在扵厲世勸功之時其為敝害為尢大<lb/>
　祖宗之法文臣自将作監主簿至尚書左僕射武臣<lb/>
　自三班奉職至節度使即是以次迁轉之官而武臣<lb/>
　自閤門副使至内客省使為横行不係磨勘迁轉之<lb/>
　列既不係磨勘即非皇城使所得轉入之官其除授<lb/>
　皆頒特㫖故元豐肇新官制之時以承務郎至特進<lb/>
　為寄禄官以易監主簿至僕射之名而武臣獨依舊<lb/>
　不以寄禄官易之蓋有深意也政和間改武官稱為<lb/>
　郎大夫遂并横行易之而為轉官之等級此皆當時<lb/>
<pb n="KR4d0156_SBCK_041-6b"/>
有司不習典故不思<lb/>
祖宗之深旨率意改更以開僥倖之門故流弊日深<lb/>
且文臣之所謂庻官者轉不得過中大夫而武臣乃<lb/>
得過皇城使此何理也自改使為大夫以來常調之<lb/>
官下至皂隷轉為横行者不可勝數其敝極矣夫官<lb/>
職輕重在　朝廷所以用之而巳　朝廷愛重官職<lb/>
不妄與人則官職重若輕以與人得者冗濫則官職<lb/>
輕官職輕則得者不以為恩未得者常懷觖望他人<lb/>
莫能言也顧任職未幾而罷罷未幾而病病卒不可<lb/>
復起此有識者之士所以深為天下惜也公平生著<lb/>
<pb n="KR4d0156_SBCK_041-7a"/>
述不可勝紀巳抱病猶不輟然憂深慮危時時芟削<lb/>
焚弃今所存者北山小集四十卷麟臺故事五卷黙<lb/>
說三卷餘無傳焉其孤卜以九月辛酉葬于開化縣<lb/>
北山之原屬瑀狀公行實将求銘扵鉅儒碩學以啚<lb/>
不杇謹考核叙如右紹興十四年九月日龍圗閣學<lb/>
士左中奉大夫提舉江州太平觀鄱陽縣開國子食<lb/>
邑五百户賜紫金魚袋程瑀狀<lb/>
<pb n="KR4d0156_SBCK_041-7b"/>
</p>
<p>
　北山小集藏書家著録甚稀是本由黄氏士禮居宋本傳<lb/>
　寫不特校對盡善且字法歐虞深得宋槧遺意聞李<lb/>
　女史慧生常以此書臨摹書法大有唐人風味宋本<lb/>
　歸汪氏後女士懐想不釋辛已歲藝芸假出時李<lb/>
　曽手録一部亦閨閣中佳話也<lb/>
　道光庚寅三月草觀一過漫書卷尾<hi>井芷方若蘅</hi>
<pb n="KR4d0156_SBCK_041-8a"/>
<pb n="KR4d0156_SBCK_041-9a"/>
半葉也今每葉後有字影及硃筆痕隱隱可見是<lb/>
為確証爰復著數語以傳信于後時在王洗<lb/>
馬巷新宅之士礼居　蕘圃氏識<lb/>
　　是嵗良月廿又桼曰瞿中溶籍觀于著凮亭<lb/>
癸亥六月一日輯宋刻書目檢及此集其去淂書之歲月<lb/>
已足八年矣昔余繪續淂書圖石是曰蝸廬松竹盖致<lb/>
道寓居吾郡之城北葺屋曰蝸廬而松柱竹椽饒有古<lb/>
樸之意今余自壬戌冬又遷于東城之縣橋題藏書室曰<lb/>
百宋一㕓夫亦取其小焉耳爰誌數語于册尾蕘翁記<lb/>
<pb n="KR4d0156_SBCK_041-9b"/>
黄孝廉蕘圃買淂宋槧本北山小集四十卷皆用故<lb/>
紙印刷驗其紙背皆乾道六年官司簿帳其印记<lb/>
文可辨者曰湖州同理院新朱记曰湖州户部瞻軍<lb/>
酒庫记曰湖州監在城酒務朱記曰湖州司獄朱記<lb/>
曰烏程縣印曰歸安縣印曰監湖州都商税務朱<lb/>
记意此集板刻扵吴典官廨也古人之移案牘<lb/>
所困紙皆精好事後尚可它用蘇子羙監道奏<lb/>
院以鬻放紙口錢祀神宴客淂罪可見宋此故<lb/>
紙未嘗輕棄今官文書紙率輭薄不耐久数<lb/>
年之後黴爛蠧蝕不復可用矣北山诗文有風<lb/>
<pb n="KR4d0156_SBCK_041-10a"/>
骨在南宋可稱錚錚　者而此本紙墨古推<lb/>
的是淳熙以前物讀之殊不忍釋手嘉慶丁己冬<lb/>
十一月廿日竹汀居士錢大昕題時年七十<lb/>
<pb n="KR4d0156_SBCK_041-10b"/>
与吾郡典實有涉故錢濳研老人取其集<lb/>
中文字入養新錄中谓他日修志可资考<lb/>
證噫濳研注矣而是集余不能守早歸<lb/>
萟云書余當日家蔵时無暇傳錄副本<lb/>
此又余生本缺憾事也歲辛巳郡中有<lb/>
修志之舉始憶及此遂向主人借㱕<lb/>
分多傳錄錄畢細校即以原本歸趙而<lb/>
余亦作一小跋记其原委是又为此書添<lb/>
一公案　海虞月霄張君愛素好古収<lb/>
<pb n="KR4d0156_SBCK_041-11a"/>
棄秘冊甚多著有愛日精庐讀書志<lb/>
扵一書之源流纎悉畢具余所帰之<lb/>
書亦淂附名簡末此真讀書者之蔵<lb/>
書也聞余有此欲傳其副遂復徑余<lb/>
分寫本仍分冩予之并讐校之古<lb/>
云書經之冩魯魚亥豕自谓此冩本<lb/>
木余士礼居　未經老人過眼龍見孙<lb/>
　　習聞校書緒讑　手校當不<lb/>
<pb n="KR4d0156_SBCK_041-11b"/>
可为余補過幸安淂世有好事者書如<lb/>
月霄其人悉舉世間未見見書傳録<lb/>
其副是真大樂事想萟云當亦不吝<lb/>
余之屡假也書此以俟月霄聞之不<lb/>
識以余言为何如<lb/>
道光二年歳在壬午　七月蕘夫識<lb/>
<pb n="KR4d0156_SBCK_041-12a"/>
宋槧本北山小集四十卷呉縣黄氏士礼居舊<lb/>
藏轉入汪氏藝芸書舍金吾從之影冩一分芙<lb/>
川此夲又從金吾藏本傳錄者嘗見蔵書家<lb/>
得一宋元舊籍輒思秘之帳中噫此何說也古<lb/>
之人讀書稽古萃一生之心思才力以成一書難<lb/>
矣萃一生之心思才力以成一書而厯七八百年<lb/>
㡬經兵火舊槧如新抑又難矣愛古者碎<lb/>
<pb n="KR4d0156_SBCK_041-12b"/>
者其亦思古人成書之難何如流傳之難何<lb/>
如今既幸為己有冥冥中鄭重付託大望後<lb/>
之人廣為傳布者又何如乃谬为愛護秘<lb/>
不示人甚無　也是書傳本　稀今一時<lb/>
頓有三四分維藝芸主人不吝通假之功寔<lb/>
多其诸　古人傳之其人之意者与道光桼<lb/>
年八月上澣張金吾書<lb/>
<pb n="KR4d0156_SBCK_041-13a"/>
北山程公以文學氣節著扵東都南渡之间史<lb/>
稱其制誥典疋閎奥而其所論諫<graphic n="KR0819" url="https://raw.githubusercontent.com/kanripo/KR-Gaiji/master/images/KR0819.png" mimeType="image/png"/>駁見諸集中<lb/>
者尤徴亮直之㮣詩傚韋栁　餘事矣集四十<lb/>
卷著錄袐閣當即鮑氏影宋冩本美川此本乃士<lb/>
禮居舊藏宋槧雖經一再傳抄而典型尚在猶可<lb/>
想見風軌固不必以絳雲故物為梓里之遺而<lb/>
珍之也道光丁亥岁嘉平月邵淵耀記<lb/>
</p>
<p>
</p>
  </div>
</body>
</text>
</TEI>
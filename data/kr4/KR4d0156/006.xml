<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0156_SBCK_006-1a"/>
　北山小集卷第六<lb/>
　　　　　　　　　　　　　信安程　俱<lb/>
　　　古詩六<lb/>
　　　　　趙叔問過別留夜話偶閱鮑溶詩有感用<lb/>
　　　　　韻作<lb/>
　磨蟻不停足故交益無多向來苕谿夢但有髙軒過<lb/>
　昂昂芝田態長飢玉山禾顧我老且窮吹毛從鳥巢<lb/>
　何當寂寞濵紉蘭共捫蘿非無煙霞志奈此飢凍何<lb/>
　言離更躊躇參橫照斜河爲公睇金臺慷慨徒悲歌<lb/>
　　　　　方時敏見和再作屬時敏<lb/>
<pb n="KR4d0156_SBCK_006-1b"/>
　丗士窘邊幅如公患才多欲方曹劉駕似恐不啻過<lb/>
　居然東吳瑞豈但異畒禾試令南宫直文采照錦窠<lb/>
　華髮乃未遇髙花繞青蘿千載鳶肩生低頭客常何<lb/>
　一朝風雲上顧豈求監河勉旃安固窮聊復曵屣歌<lb/>
　　　　得小圃城南用淵明歸田園居韻六首<hi>丁未</hi>
　城南美林壑城上皆青山山光照庭户於此可盡年<lb/>
　穰穰千石區化作魚蒲淵秋蕖渺無際紅鮮間田田<lb/>
　邂逅得小隱連山在其前流泉帶其左松篁接風煙<lb/>
　它年營把茅不待雪滿顛寜圖五鼎食坐失十載閑<lb/>
　願比小人腹一飡期果然<lb/>
<pb n="KR4d0156_SBCK_006-2a"/>
　說難死韓非法敝歎啇鞅當時軒冕計肯作刀鋸想<lb/>
　辰來隂影集事過流電徃胡爲意無窮機械日爭長<lb/>
　俗中多局促正覺斯道廣斯道不可迷荒塗闢榛莾<lb/>
　年大百無味區中故人稀京江一都㑹卜築行當歸<lb/>
　儻回故人車雲關訪荷衣時來吐情話未覺丗相違<lb/>
　餘生甚窮獨四海誰與娱故郷道脩阻宛在太末墟<lb/>
　向來親仁意正擬城南居烏衣丈人行玉樹珊瑚株<lb/>
　所冀隣里間徜徉從所如如何漳濵卧使我恨有餘<lb/>
　㑹當悟杯蛇靈府靜以虗且復陪杖屨敢言通有無<lb/>
　𬗟懷斜川人勝日追隣曲超然睇層丘鷄黍聊自足<lb/>
<pb n="KR4d0156_SBCK_006-2b"/>
　却觀夸奪子勝負一棊局空懷千歳憂晝短思秉燭<lb/>
　長安冠蓋區九軌三廣陌不知烏㡌底誰獨適吾適<lb/>
　定無羊求子相與數晨夕莫言三徑微永杜聲利隙<lb/>
　流風有仍孫心不受形役朱門見蓬户華榜標丗績<lb/>
　二仲儻可晞忘年頼謙益<hi>此篇屬蔣尚書仲逺</hi>
　　　　　偶書二首<lb/>
　我身如甘柘旣壓無復味一爲老所壓乃與枯柘類<lb/>
　出家旣後時止觀苦昏睡唯於讀誦中味出甘柘外<lb/>
　不作筭沙人依語不依義<hi>經云譬如甘柘旣𬒳壓已滓無復味壯年盛色亦復如是旣𬒳</hi>
<hi>老壓無三種味謂出家讀誦坐禪也</hi>
<pb n="KR4d0156_SBCK_006-3a"/>
　壯膏曰巳減老炷安得乆亦如臨河樹岸墊根復朽<lb/>
　乆生安足羡捄死常飢走誰言黃老師語異笁乾叟<lb/>
　生死未甞關知爲不亡壽<hi>經云壯膏旣盡衰老之炷何得乆停以譬燈炷也</hi>
　　　　感春三首用退之韻<lb/>
　春物感兵氣㣲陽有無間遥天覆長路仰視青漫漫<lb/>
　歸來如新燕巢土𥘉未乾投跡浪自喜乗和亦翩翩<lb/>
　安得出八極舉身青霞端<lb/>
　今晨風日佳積潦亦已退安能如寒龜自縶形骸内<lb/>
　春風入桃臉巧笑已無頼誰云五畝園浩蕩了無外<lb/>
　流年不可攀短髮乆已白星星亦種種那復三萬尺<lb/>
<pb n="KR4d0156_SBCK_006-3b"/>
　春光浩無邊淡沲周八極向來游樂地<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>皷森矛㦸<lb/>
　賤貧非所歎稅駕無安席常虞風濤際咫尺燕越隔<lb/>
　却笑同谷翁哀歌諒何益<lb/>
　　　　　和柳子厚詩十七首<hi>庚戍</hi>
　　　　　覺衰<lb/>
　老境一如此羲娥日交侵霜毛三千丈安問尺與㝷<lb/>
　陳力㑹知止嘉言佩周任歸來北山北邂逅得素心<lb/>
　朝見東日升暮見西日沉流運有終古朱顔豈常今<lb/>
　譬之如澠酒豈耐無停斟萬化未有極誰能惜分隂<lb/>
　捕影良自苦沈哀寄微吟安知菩提樹正在生死林<lb/>
<pb n="KR4d0156_SBCK_006-4a"/>
　長風振遥壑三籟有餘音<lb/>
　　　　同趙叔問涉澗伐荒蘙得大石壁立喬木<lb/>
　　　　蒼然上蔽雲日因平築㝷丈地時憇其下<lb/>
<hi>夏𥘉雨後㝷愚谿</hi>
　披榛亦捫蘿度此幽澗曲寒藤繞蒼壁杉桂雜篁竹<lb/>
　雲泉固膏肓大勝谿壑欲彼哉機士懷冰炭甚寒燠<lb/>
　　　　　曉起<hi>獨覺</hi>
　勞生垢濁中長夜不知曉幽人自超然下視正膠擾<lb/>
　巾冠及鷄晨夢覺常了了<lb/>
　　　　　趙叔問𬒳召赴　行在<hi>零陵贈李卿元侍御簡吴武陵</hi>
<pb n="KR4d0156_SBCK_006-4b"/>
　登車大梁下掃迹金川湄佳人倚脩竹鈆華爲誰施<lb/>
　滔滔大塊閒一一窮途悲今晨尺一書趣駕當及時<lb/>
　盤石乆不固慇懃濟時危犲狼尚縱横蔓草恐復滋<lb/>
　當宁正甞膽諸公力猷爲老子意不淺長哦江漢詩<lb/>
　　　　　示從父弟偉<hi>晨訪超師院讀禪經</hi>
　汝年近知非我老過艾服向來萬金書一紙百過讀<lb/>
　安知復一處林壑時追逐茅茨稍經營秔稌今已熟<lb/>
　壷觴恱情語歩<graphic n="KR1231" url="https://raw.githubusercontent.com/kanripo/KR-Gaiji/master/images/KR1231.png" mimeType="image/png"/>三徑竹安能捨冰墟蟣虱吊湯沐<lb/>
　相期戢良規不辱在知足<lb/>
　　　　　早凉過西塢<hi>旦携謝山人至愚池</hi>
<pb n="KR4d0156_SBCK_006-5a"/>
　㝷壑轉松嶺雨餘枕氣清時時捨籃輿散䇿亦意行<lb/>
　石磴縈巃嵸幽泉髙下鳴蒲團䕃嘉樹兀坐已忘情<lb/>
　　　　　卜築西塢<hi>南澗中題</hi>
　出處𥘉漫浪淹留失佳時時英盡珠璞寜復見誰差<lb/>
　一去四十年伏櫪乆已疲幸此歳將暮穿雲弄清漪<lb/>
　窈窕煙塢中蒼隂晝森垂兹焉寄茅屋横仄任所冝<lb/>
　谷口蘙杉竹柴門畏人知誰言一丘壑儻與汙漫期<lb/>
　　　　　冩懷因簡趙叔問<hi>造法華寺西亭</hi>
　胡塵暗中原丗路日以艱脫身九死中自笑老且頑<lb/>
　才志本不競拂衣謝塵寰相從莫逆人雲蘿共躋攀<lb/>
<pb n="KR4d0156_SBCK_006-5b"/>
　固知千里駒未免山復山<hi>漢武謂劉德千里駒</hi>我已卜西谷背崖<lb/>
　結三閒豈無風篁嶺亦有明月灣<hi>西湖之西有風篁嶺洞庭山有明月灣</hi>
　平生眞逺逰舊觀忽以還兒童釣遨處陳迹猶班班<lb/>
　疊嶂藹空翠暗泉響餘潺采芝嵁巖下長謡想啇<lb/>
　顔<hi>山行得紫芝九本金芝三</hi>逋客不復駕居然掩雲關從來悟泡影<lb/>
　豈但忘觸蠻所幸戎馬際餘生得長閑<lb/>
　　　　　終日塊坐無與晤言戯作<hi>溪居</hi>
　大音無成虧寂黙無瑕謫莫嗟無徃還正自主忘客<lb/>
　談玄口挂壁對境心似石相向兩無言秋山倚空碧<lb/>
　　　　　示了空長老<hi>贈江華長老</hi>
<pb n="KR4d0156_SBCK_006-6a"/>
　老空嗜酒肉早歳事禪寂歸來山中舍杖屨不停跡<lb/>
　髙門走縣薄兩版扄四壁醉來見閒卧度此風雨夕<lb/>
　遥遥慧日峰法涌分一滴應笑北山人藜羮比香積<lb/>
　　　　　寄茭湖江仲長袤<hi>𥘉秋夜雨贈吳武陵</hi>
　急澗無止水秋蘭無故叢别來今幾年坐閱毗嵐風<lb/>
　交親半鬼録生者仍衰窮及兹過君家樽酒一笑同<lb/>
　知我厭<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>皷煩君韻絲桐相携歩林壑暫覺萬慮空<lb/>
　樗社寄莊叟<hi>自謂</hi>醉郷着無功<hi>謂仲長</hi>醒<hi>平</hi>來百憂集尚<lb/>
　寐期無聦<lb/>
　　　　　天乆不雨髙田皆坼郷人祈禱閱月乃雨<lb/>
<pb n="KR4d0156_SBCK_006-6b"/>
　　　　　逺近告足有足喜者<hi>首春逢耕者</hi>
　長夏乆不雨良苗失欣榮塵生甽澮閒小大空營營<lb/>
　麻粟半乾死所憂負春耕嗷嗷走香火靈湫汲寒清<lb/>
　𣑽唄喧里社油雲𬒳嘉生俄然下甘澤驩聲接柴荆<lb/>
　年年鎬京宴及此萬寳成偷生得一飽感慨難爲情<lb/>
　顧念龍在野悲歌涙縱横<lb/>
　　　　　寄江彦文緯<hi>秋曉行南谷經荒村</hi>
　徃追雙玉人芒屨踏巖谷阿咸今獨往宰上森拱木<lb/>
　公來定何時舊唱猶能續㝷壑復穿雲仙山看飛鹿<lb/>
<hi>壬辰歳與彦文仲嘉縱遊山間時余作詩有雙玉人人阮阿咸之句又戯作疊韻詩爲酒令前日復以數句相調稍欲㝷盟矣故有舊唱猶能續之句北</hi>
<pb n="KR4d0156_SBCK_006-7a"/>
<hi>山有塢曰君讓石間有馬跡相傳神仙所嘗居不知君讓爲何人也武夷山有飛鹿</hi>
　　　　　十二月二十三日大雪中種物<hi>巽上人以竹間自採新茶見贈</hi>
　宻雪弥四極紛紛亂空華斯湏失千嶂僵木忽以芽<lb/>
　眼中萬株春璀璨通巖涯迨此凡艶熄坤輿淨無瑕<lb/>
　蒼根移逺梅不憚澗谷遐含冰伴幽獨思慮無由邪<lb/>
　寳樹發銀界無脩證三耶皎皎天宇外何勞凌絳霞<lb/>
<hi>𣑽語三耶三佛亦云三藐三菩陁盧鴻一十志歌有云皎皎之子曰獨立</hi>
　　　　　野人致紫竹栽手植方丈後<hi>再至界圍巖水簾遂宿巖下</hi>
　名山昔逺逰老罷無復覩永懷避丗士往往寄農圃<lb/>
　移家白雲根及此未春雨桃梅足新栽把玩喜欲舞<lb/>
<pb n="KR4d0156_SBCK_006-7b"/>
　可無紫琅玕葉作翠鳳羽寵光松菊徑蕭散煙霞聚<lb/>
　雌雄比嶰谷顔色盖南浦龍鞭雖未行玉茁亦已吐<lb/>
　咄嗟勿留情萬物乃吾府<hi>竹十二竿故有嶰谷之句</hi>
　　　　　得白菌引酒徑醉<hi>郊居歳暮</hi>
　春霖接歳寒鮭菜巳乆索誰持王輪菌侑我金鑿落<lb/>
　安知老瓦盆平昔滋味薄得此徑陶然朱顔忽如昨<lb/>
　　　　　辛亥正月六日夜雷巳發聲大雨達旦山<lb/>
　　　　　中流泉髙下噴薄殆不啻九十九不減仇<lb/>
　　　　　池也<hi>湘口舘瀟湘二水所㑹</hi>
　故歳聿其除<hi>去</hi>㣲陽已潜回始兹魚上冰殷地驚春<lb/>
<pb n="KR4d0156_SBCK_006-8a"/>
　雷急雨暗清夜飛流散巖隈遲明起四顧妙境神所<lb/>
　開未信小有洞蒼崖隔凡埃琤淙十九泉漱玉松風<lb/>
　哀褰裳喜欲狂幽興不可裁妙喜真斷取呼猨定飛<lb/>
　來相與俯清駃傳杯聊遡洄<lb/>
　　　　　戯書古句題山居<lb/>
　青山秀色若可飡卷書飢坐看南山樂哉洋洋巖下<lb/>
　水可以樂飢仍洗耳石田墝埆不敢荒時耕帶月歸<lb/>
　帶霜田中不了麴蘖事蟬腹且追張子房<lb/>
　　　　　五月二日同叔問過彌陁閣觀山中飛瀑<lb/>
　飛泉落青冥掩冉振森木驚雷殷厚地噴薄轉空谷<lb/>
<pb n="KR4d0156_SBCK_006-8b"/>
　崩湍爭喧豗漱此千丈玉洶如秦軍破勢比不周觸<lb/>
　初疑三峽移無乃九井蹙雲中阿蘭若峻嶺鏁重麓<lb/>
　悽寒絶人境共此媚幽獨長飢不難忍洗耳謝羇束<lb/>
　君方應時須我巳甘脫粟正恐山不深從今友麋鹿<lb/>
　　　　　戯題錢守宋漢傑泉巖古刹<hi>和韻戊申</hi>
　廣文斗酒邀同襟胷中嵩衡鬰千㝷醉來盤礴吐幽<lb/>
　怪慘澹崖谷森相臨向來三絕信珠璧肯用扺鵲荆<lb/>
　山岑詩中有畫畫中句兩峯髙並藍田隂秪應摩詰<lb/>
　可方駕老向海角嗟英沉何人左手作右字題此古<lb/>
　刹藏煙林不知眼力尚能尔疊嶂巃嵸窮幽深使君<lb/>
<pb n="KR4d0156_SBCK_006-9a"/>
　家丗舊湖海戯假尺素資謳吟更登日觀望八極中<lb/>
　有山水無窮音<hi>古詩山水有清音</hi>
　　　　　某前日謁見國史侍讀尚書獲欵燕談蒙<lb/>
　　　　　出示周楊子書報許藏山中得巖壑之勝<lb/>
　　　　　過冷泉亭者歎想不已俾某賦詩退成七<lb/>
　　　　　言古句一首上呈<hi>戊申</hi>
　素王之宫行祕府断取瀛洲納環堵諸儒何必四庫<lb/>
　書正自胷中有千古野人上車纔不落索米無庸靣<lb/>
　如鼓歸來仰屋坐太息咄咄書空欲誰語石林居士<lb/>
　今龍坂憂國形臞心獨苦向來豈止見夷吾叩閣何<lb/>
<pb n="KR4d0156_SBCK_006-9b"/>
　由避寒暑伯仁三日應可尓頓解新亭對悽楚坐中<lb/>
　人傳雙尺素思洛橋南霅溪渚山回壤接二百里許<lb/>
　藏幽竒天所與人間那得此巖壑坐想周郎喜而舞<lb/>
　蒼崖壁立欲千仭蔽日青林自風雨信知靈境不待<lb/>
　匠古澗穿巖巧吞吐慇懃留此萬里流更覺山川生<lb/>
　媚嫵了觀澄湛本非住却覔喧豗無處所手誅隂木<lb/>
　結茅屋掀抉髙深期盡取四山擢翠若無地三石撑<lb/>
　空裊相柱書詞豈夸驚我甚下視呼猨觸天姥下峯<lb/>
　勝絶固自足莫爲東山思解組龍驤雲起要侯王鶴<lb/>
　唳風聲走夷虜㑹令藿食保安眠北固山南事幽圃<lb/>
<pb n="KR4d0156_SBCK_006-10a"/>
<hi>三舘寓局夫子廟之西廡故有素王之宫之句</hi>
　　　　山居<lb/>
　　　　　勝林堂<lb/>
　超然出稠林無二無分别若問勝林堂清風滿庭樾<lb/>
　　　　　妙髙堂<lb/>
　君知妙髙堂何異妙峯境向來妙髙人宛在妙峯頂<lb/>
　　　　　常寂光庵<lb/>
　云何常寂光徧在一切處元本住庵人無來亦無去<lb/>
　　　　　無垢池<lb/>
　滃然集清冷無厭亦無受故此巖下池予名曰無垢<lb/>
<pb n="KR4d0156_SBCK_006-10b"/>
　　　　　普潤池<lb/>
　疊翠繞幽谷清池鍾百泉安知一壑雲利澤浸無邊<lb/>
　　　　　妙湛池<lb/>
　妙華出淤泥定水湛然滿上有清凉峯森蒼映清淺<lb/>
　　　　　寂照堂<lb/>
　古鏡懸太虚摩尼珠五色紛然百草頭寂照照常寂<lb/>
　　　　　定林<lb/>
　定林在何許窈窕鍾山麓得非夸娥民遺我障巖谷<lb/>
　　　　　盤谷<lb/>
　重重翠聮錦一掩一回互三徑踏煙霞披榛自來去<lb/>
<pb n="KR4d0156_SBCK_006-11a"/>
　　　　　谷口堂<lb/>
　子真巖石耕名稱動都邑不比北山翁銷聲寄禪寂<lb/>
　　　　　雲巢<lb/>
　朝見雲飛簷暮見雲生礎客至覔雲巢雲深在何許<lb/>
　　　　　<graphic n="KR1313" url="https://raw.githubusercontent.com/kanripo/KR-Gaiji/master/images/KR1313.png" mimeType="image/png"/>秀泉<lb/>
　千山秀回環靈液走巖竇清甘佇方空可嚥不可漱<lb/>
　　　　　繡谷亭<lb/>
　西山屬黃岡相錯宛如繡倚杖立幽亭歸鴻没煙岫<lb/>
　　　　　韜雲磴<lb/>
　隂隂韜雲徑歩歩雲生足巾𥚑撲空翠逶迤向山麓<lb/>
<pb n="KR4d0156_SBCK_006-11b"/>
　　　　　清音澗<lb/>
　潺湲清音㵎便是偃溪水長笑箕潁人區區洗吾耳<lb/>
　　　　　虚縁靜<lb/>
　萬縁正繁興當處即解脫當知本來空不受汝摩撮<lb/>
　　　　　崇蘭塢<lb/>
　猗蘭轉光風幽芳𬒳山谷悵望断金人同心不同躅<lb/>
　　　　　梅谷<lb/>
　穠華敢爭先獨立傲冰雪故當首群芳香色兩竒絶<lb/>
　　　　　三休臺<lb/>
　三徑屬桃煙遥遥想寧極終當珮飛霞頡頑向空碧<lb/>
<pb n="KR4d0156_SBCK_006-12a"/>
　　　　　達觀臺<lb/>
　蒼隂羃杉松延縁出幽谷豁然天地開八極啟逺目<lb/>
　　　　　通幽徑<lb/>
　躋攀通幽徑鬰宻森松竹雲雪正埋山深林閟寒緑<lb/>
　　　　　<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>林<lb/>
　敬侯那易學正自追農圃平生老瓦盆安用雕髹許<lb/>
　　　　　竹嶺<lb/>
　嘉名追<graphic n="KR2495" url="https://raw.githubusercontent.com/kanripo/KR-Gaiji/master/images/KR2495.png" mimeType="image/png"/>川未辦茱茰沜勿使斤斧侵煙梢拂雲漢<lb/>
　　　　　慧照峯<lb/>
　暘光出扶桑照耀四天下慧日破無明蒙光失長夜<lb/>
<pb n="KR4d0156_SBCK_006-12b"/>
　　　　　清凉峯<lb/>
　峞峩古澗西萬木集歸鳥炎炎日流金爲君除熱惱<lb/>
　　　　　徳雲庵<lb/>
　徳雲老比丘經行衆山頂普光明法門觸目無二境<lb/>
　　　　　法乳泉<lb/>
　山腰發靈滋甘羙勝牛乳應持供茶神<hi>御名</hi>勿汙烹煑<lb/>
　　　　　菊泉<lb/>
　一泓貯清泉百本蓊佳菊長年汲芳甘霜鬢儻重緑<lb/>
　　　　　羃翠軒<lb/>
　開軒靣杉竹冷翠揺清空披衣水邊石長夏來薫風<lb/>
<pb n="KR4d0156_SBCK_006-13a"/>
　　　　歙溪硯<lb/>
　令族子製研於歙溪得米元章所謂鳯池㨾者代作<lb/>
　詩云<lb/>
　硯鳯池石龍尾金其聲玉其理文字之祥助公喜助<lb/>
　公喜爲公壽籋雲衢兮龍爲友儀簫韶兮鳴鳯咮金<lb/>
　玉相兮椒蘭臭老復丁兮吳還晝壽而臧兮丗無有<lb/>
　生弥長兮視弥乆見太平兮休戰鬪泳學海兮恢文<lb/>
　囿俯松喬兮齒蒼籕翰林客卿管城偶揮毫振藻常<lb/>
　無咎<lb/>
　　　　春日與汪彦章藻趙叔問相約逰樟林閣<lb/>
<pb n="KR4d0156_SBCK_006-13b"/>
　　　　樟林閣盖郡豪冢舍背城郊墟無與比者<lb/>
　　　　因詠靖節感彼栢下人安得不爲歡之句<lb/>
　　　　偶書五言呈同逰二公<lb/>
　人生歸有盡大齊不踰百君看花閒冢背郭髙歴歴<lb/>
　向來夸奪志汗漫何窮極一朝隨露電變滅無餘迹<lb/>
　所以靖節翁壷觴樂晨夕寜爲鬱澗松不作移根栢<lb/>
　豈唯一窮通固自忘夷跖吾生亦﨑嶇末路苦荆棘<lb/>
　投閑得蕭散身病頭更白豈無素心人相與弄泉石<lb/>
　及晨爲兹逰聊用適吾適溪山景無盡秀色光照席<lb/>
　安能仰屋歎抱恨長戚戚<lb/>
<pb n="KR4d0156_SBCK_006-14a"/>
　　　　　晨起梳頭髪白且稀有感<lb/>
　余髪巳種種我懷亦依依風林無安巢寒日無餘輝<lb/>
　束髪隨官牒前言服良規豈唯㑹計當自詭牛羊肥<lb/>
　妄獻北闕書野芹安足希一挂邪士籍徒嗟寸誠微<lb/>
　惓惓甽畒志正作禍患機羇危不如人行行向知非<lb/>
　丗變不可料胡塵暗王畿真人起白水帝命式九圍<lb/>
　誤沐宣室召白頭侍經幃誰言螢爝光敢近白日暉<lb/>
　誰言草木萌敢試雷霆威野馬立仗下軒昂妄鳴嘶<lb/>
　弃之老牛皁無復瞻龍墀天公了無私與奪適所冝<lb/>
　時方急功名選愞安所施士方貴才辯安用鈍訥爲<lb/>
<pb n="KR4d0156_SBCK_006-14b"/>
　常人與善士何異於愚癡譬之捄焚溺珮玉行逶迤<lb/>
　弃捐乃其理刺天看群飛幸非髙明室百鬼浪見闚<lb/>
　自從伏嵁巖風淫得偏痱有足不得行有手不得持<lb/>
　每思林野娯濟勝憂無期堆豗不得往如驥縶且鞿<lb/>
　如盲不忘視如寒不忘衣如痿不忘起如覊不忘歸<lb/>
　但願老窮徤長甘北山薇豈復理鬚鬢峩冠待晨曦<lb/>
　　　　叔問縱歩郊野得竹栽二小叢携以見分<lb/>
　叢筠無尺長氣與西山爽聊持内方丈便作淇渭想<lb/>
　㑹當冰雪餘傑立千林上自非歳寒人誰與共幽賞<lb/>
　　　　觀白公蘭若寓居詩如冩余懷但不能晨<lb/>
<pb n="KR4d0156_SBCK_006-15a"/>
　　　　　㳺夜息如彼自由耳輙用韻作<lb/>
　生非廊廟姿雅志在林野擬作奢摩他疾至薩芸若<lb/>
　身心潙山牛得失塞翁馬城南寄僧坊一室謝掃灑<lb/>
　當時醉吟翁髙謝香山下安知衰病夫亦有如翁者<lb/>
　　　　　比者彦文少卿一再枉過且有卜隣之約<lb/>
　　　　　投老山林深尉孤陋兹者誤蒙召旨固已<lb/>
　　　　　具述多病不才乞侍祠宫觀矣辱况佳篇<lb/>
　　　　　佩戢厚意謹次韻奉酬<lb/>
　衰遲澹無營百念已灰冷時吟蘂珠句聊復寄二景<lb/>
　平生坐五窮相逐如形影華㒹行路難雅志不一逞<lb/>
<pb n="KR4d0156_SBCK_006-15b"/>
　逝言北山北耕釣得重整結廬甚幽深不覺在人境<lb/>
　江公飽叢林髙視妙峯頂時迂百里駕清坐舉春茗<lb/>
　相期老嵁巖守望依同井乆知無朋酒出没均酩酊<lb/>
　向來醒而狂投老狂方醒如何紫泥書名姓蒙記省<lb/>
　控辭苦陳情抱病當自屏肯令曉猿驚滓辱及崖嶺<lb/>
　新詩比移文三復得深領<lb/>
　　　　　和蔣尚書園第新亭二首<lb/>
　千㝷屹冰臺一室穿甕牗傷生定難遵極侈固無取<lb/>
　兹亭挹空翠勢出巨靈手縱目雲夢區時來賦烏有<lb/>
<hi>空翠亭</hi>
<pb n="KR4d0156_SBCK_006-16a"/>
　群山對西丘突兀幾千歳超然宇宙間安用乘雲氣<lb/>
　松筠非小草出處皆逺志他年姚尚書指畫要十事<lb/>
<hi>柱笏亭</hi>
　　　　　以夜宿匠舍詩示晁以道說之乃以古句<lb/>
　　　　　爲謝次韻酬之一首<lb/>
　平生拙自理不辦一畒宫聊從斵輪扁敢慕執㦸雄<lb/>
　慙非五鳳手正着雙鳬中何言散騎省難下青藜翁<lb/>
　相望一牛吼有客方固窮牀頭河洛書瑩光吐長虹<lb/>
　時時發佳句埶若萬折東我詩出龜腸寒螿抱霜叢<lb/>
　誰當冩秋思妙噐無號鍾相從無何境曵履哦清風<lb/>
<pb n="KR4d0156_SBCK_006-16b"/>
<hi>來詩有潘廬之句故云何言散騎省</hi>
　北山小集卷第六<lb/>
<pb n="KR4d0156_SBCK_006-17a"/>
</p>
<p>
</p>
  </div>
</body>
</text>
</TEI>
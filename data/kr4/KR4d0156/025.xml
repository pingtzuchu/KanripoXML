<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0156_SBCK_025-1a"/>
北山小集卷第二十五<lb/>
　　　　　　　　　　　信安程　俱<lb/>
　　外制四<lb/>
　　　　通議大夫馮躬厚磨勘轉通奉大夫<lb/>
勑<hi>上詞同髙衛</hi>具官蚤繇俊造寖歴顯榮持以靖共安於<lb/>
恬養舉有司之彛典視貳卿之舊班是亦懋恩尚其<lb/>
祗服可<lb/>
　　　　左僕射吕頥浩曾祖贈太子少保元吉贈<lb/>
　　　　太子太保<lb/>
勑朕嗣有基業思濟艱難爰以季秋之吉辰䖍展合<lb/>
<pb n="KR4d0156_SBCK_025-1b"/>
宫之禋祀祗見天地用申祈報之誠配以祖宗敢忘<lb/>
功德之自肆均釐於四海且渙澤於庶工矧予佐理<lb/>
之臣與存追逺之典具官曾祖種德不售懷仁在躬<lb/>
灼知五世之隆責報百年之後惟厥元宰乃其曾孫<lb/>
勤勞王家緝熈帝載推我奉先之志用敷餘慶之覃<lb/>
肆出綍以寵綏正儲宫之保䕶豈特錫髙門之福又<lb/>
將勸爲善之宗可<lb/>
　　　　曾祖母榮國夫人李氏贈兖國夫人<lb/>
勑源之深者其流長膏之沃者其光燁此不易之理<lb/>
也其有積善在躬衍慶于後至於休顯盛大冠於一<lb/>
<pb n="KR4d0156_SBCK_025-2a"/>
時而其澤足以仁其九族者非獨祖德之修而已盖<lb/>
亦有内則之助焉具官曾祖母克以懿德相其君子<lb/>
是必有淑靖之儀慈愛之行冝于上下懷其宗姻者<lb/>
不然何垂𥙿之逺也旣已荐被恩典疏封于榮兹予<lb/>
宗祀合宫用敷錫于天下進封大國時惟寵綏尚克<lb/>
祗歆加賁泉壤可<lb/>
　　　　祖贈太子少傅京贈太子太傅<lb/>
勑朕展寀合宫薦見上帝均釐之澤恩數首加於四<lb/>
隣追賁之私寵綏上及於三世時亦懋德厥惟舊章<lb/>
具官祖行已以恭抱能不試忠信孚於州里知少游<lb/>
<pb n="KR4d0156_SBCK_025-2b"/>
之爲善人福祥逮其子孫若于公之有隂德眷予碩<lb/>
畫之輔實在駿奔之庭用申敷錫之冝益彰餘慶之<lb/>
美惟儲宫之六傅有漢儀之古官若留侯籌䇿之良<lb/>
僅爲副貳以疏廣止足之操式配幽潜豈唯慰烝甞<lb/>
之思抑以大襃嘉之典可<lb/>
　　　　故祖母崇國夫人耿氏贈徐國夫人<lb/>
勑古之祭者必有脤膰之賜以及在位之臣所以均<lb/>
神明之福思與臣下共之也國家郊廟之祀間行於<lb/>
三年釐事告成則必敷澤干上下而宰輔之臣襃嘉<lb/>
之隆上及三世益封進律無所愛焉具官故祖母淑<lb/>
<pb n="KR4d0156_SBCK_025-3a"/>
<hi>御名</hi>之儀事上則肅慈祥之行逮下以仁迄成厥家委<lb/>
慶于後湯沭之邑命書之襃告于第者屢矣今用徙<lb/>
封大國益示寵綏爰舉綸綍之華永爲窀穸之賁可<lb/>
　　　　故父任宣德郎贈太子少師當贈太子太<lb/>
　　　師<lb/>
勑朕惟熈寕之初始以經術造士其在科級率多俊<lb/>
良然有䇿名雖振於一時而歴位不過於八品遺慶<lb/>
賢子爲吾輔臣肆均釐事之恩爰舉寵章之舊具官<lb/>
故父懷才宏博蓄德渾全奮迹士郷襃爲選造之舉<lb/>
効能官次綽有廉平之稱不究厥施克昌其世屬我<lb/>
<pb n="KR4d0156_SBCK_025-3b"/>
艱危之際荐著忠勞之勲狐穾之教益明臧孫之後<lb/>
可待式敷王綍之渙俾冠儲宫之班惟寵數之有加<lb/>
庶歆承於休命可<lb/>
　　　　故母温國夫人魏氏贈鄆國夫人<lb/>
勑昔者畢萬之封休祥是告表以盈數傳之大名是<lb/>
以後之子孫緒業滋顯有國有氏至于漢唐宰輔相<lb/>
望號爲甲族以迄于今乃有女子嬪于德門是生時<lb/>
英實我良弼熈成之澤追逺是先厥有彛章亦惟其<lb/>
稱具官故母圖史是訓法度是循慈教見於擇隣婦<lb/>
德行乎中饋積善之報發於家庭旣生享於安榮亦<lb/>
<pb n="KR4d0156_SBCK_025-4a"/>
没加於寵贈進封大國錫以東平不忘桑梓之依式<lb/>
慰松楸之望可<lb/>
　　　　故妻嘉國夫人魏氏贈蔡國夫人<lb/>
　　　　故妻和國夫人姜氏贈衛國夫人<lb/>
勑才德之臣有以忠智自奮勤勞王家致位上宰有<lb/>
此顯榮而内助之賢相與保廉儉之操於勤約之時<lb/>
而不與享焉亦足歎矣然則均釐之錫寵綏之典上<lb/>
以推吾漏泉之恩而下以慰其伉儷之感者其可後<lb/>
哉具官故妻婦德是懋儀于慶門靜女之規克遵古<lb/>
訓夭閼不壽未如命何旣荐錫於寵章爰從封於大<lb/>
<pb n="KR4d0156_SBCK_025-4b"/>
國以光彤史之載無忝綸言之襃可<lb/>
　　　　資政殿學士張守故父贈太子少師彦直<lb/>
　　　　贈太子太保<lb/>
勑朕爰以季秋肇稱禋祀貴誠上質備匏尊槀席之<lb/>
儀創業守文嚴藝祖太宗之配旣成釐事用渙渥恩<lb/>
舉兹在服之臣與蒙追逺之賁矧惟邦彦頃賛國均<lb/>
加寵厥先理其可後具官故父懷才不試蓄德在躬<lb/>
義教有方美哉橋梓之度盛事不朽蔚然椿桂之榮<lb/>
惟時中子之賢實予共政之舊顧儲宫之極品有保<lb/>
德之古官用申出綍之華以廣均釐之澤時爲休命<lb/>
<pb n="KR4d0156_SBCK_025-5a"/>
尚克歆承可<lb/>
　　　　故母永嘉郡夫人王氏贈文安郡夫人<lb/>
勑朕觀載籍之傳考興衰之緒其流澤後世俾衣冠<lb/>
之盛孝悌之風益隆而不墜者非獨世德之修而已<lb/>
蓋有閨壷之助焉具官故母以正順事其夫以慈教<lb/>
成其子蚤綏三鼎之養不洎萬鍾之榮属予有事於<lb/>
合宫因以均釐於寰宇矧尔賢子甞更輔臣寵綏式<lb/>
舉於舊章綸綍載揚於申命易封大郡表以嘉稱以<lb/>
慰烝甞之思抑彰淑善之報可<lb/>
　　　　妻普安郡夫人姚氏封太寕郡夫人<lb/>
<pb n="KR4d0156_SBCK_025-5b"/>
勑二南之詩本於王化之基而及於夫人之德雖形<lb/>
四方風一國小大不同然其所以循法度奉烝甞致<lb/>
朝佐之冝一也具官妻恭<hi>御名</hi>之美冝其姑嫜淑靜之<lb/>
儀表於閨壷輔佐君子有斯顯榮属釐事之告成肆<lb/>
湛恩於無外敷錫之典厥有故常疏名郡以易封掲<lb/>
太寕之嘉稱欽予時命永服寵休可<lb/>
　　　　起復鎭潼軍節度使開府儀同三司充醴<lb/>
　　　　泉觀使孟忠厚曾祖任内殿承制閤門祗<lb/>
　　　　候贈太師追封秦王隨追封魏王<lb/>
勑朕展寀合宫肇修宗祀薦見上帝方熈事之旣成<lb/>
<pb n="KR4d0156_SBCK_025-6a"/>
敷錫庶民肆湛恩之廣被矧繄戚苑可後彛章具官<lb/>
曾祖紹服忠勤躬持廉恪積是餘澤委於後人旣膺<lb/>
長信追賁之榮復被奕葉襃崇之渥維垣一品極周<lb/>
漢之官儀列國三公更秦魏之土宇易兹舊服式表<lb/>
大名惟綸綍之有加庶丘原之増煥可<lb/>
　　　　曾祖母徐豫國夫人張氏贈秦魏國夫人<lb/>
勑朕惟孝子奉先追逺之志推而上之豈有窮哉而<lb/>
祭享之儀追榮之典唯逹者遂焉非獨曲成其私亦<lb/>
所以爲積善之勸也具官曾祖母承訓令族作配髙<lb/>
門克有孫曾以承慶祉肆因大賚之及載新兩國之<lb/>
<pb n="KR4d0156_SBCK_025-6b"/>
封以慰烝甞之思以爲存没之寵歆予時命尚其有<lb/>
知可<lb/>
　　　　祖任武安軍節度觀察留後致仕贈太師<lb/>
　　　　追封岐王遂追封韓王<lb/>
勑朕爰以季秋肇稱禋祀冀獲神靈之祐不替祖宗<lb/>
之休遂敷錫於四方且推恩於百辟矧是戚藩之貴<lb/>
冝膺寵典之先用降命書以新寵數具官故祖某受<lb/>
才宏博蓄德渾深蚤棲遲於小官已激昂於壯志鄧<lb/>
氏之多隂德何止千人長孫之得坤爻卒符二馬襃<lb/>
崇之典綸綍具膺雖乆享於廟封蓋莫如於韓樂以<lb/>
<pb n="KR4d0156_SBCK_025-7a"/>
兹告第益示寵綏庶幾有知尚其祗服可<lb/>
　　　　祖母夏商國夫人王氏贈韓豫國夫人<lb/>
勑朕惟昭慈獻烈皇后睿德懿範夙遭多難起於間<lb/>
燕之中實負宗祧之重舉此神噐属予冲人扶危定<lb/>
傾迄安趙氏然則外家之澤可不致於優隆乎具官<lb/>
祖母夙以名族嬪于慶門淑<hi>御名</hi>有聞禮法是蹈誕育<lb/>
聖母實儀㤗陵屬予宗祀之告成方錫神休於無外<lb/>
是用易封大國曰豫與韓雖未足以荅長信非常之<lb/>
勲亦庶幾以逹朕心不忘之意尚其歆服以尉孝思<lb/>
可<lb/>
<pb n="KR4d0156_SBCK_025-7b"/>
　　　　父任中散大夫開封府左司録贈通議大<lb/>
　　　　夫徽猷閣待制彦弼贈太子少師<lb/>
勑昔在承平之世益知文教之隆凡宗戚將帥之門<lb/>
多詩書禮樂之好惟東朝之盛烈挺鄒母之餘風有<lb/>
子之賢服儒盖乆翺翔通籍出入禁塗逮兹敷錫之<lb/>
恩故有寵嘉之典具官故父賦才明晤持已靖恭綽<lb/>
有温良之稱曾無侈麗之習荐膺華綍追陟從班顧<lb/>
冡嗣之在廷視鼎司之極品屬予宗祀均此繁禧是<lb/>
用舉司封之舊章有望苑之崇秩孤卿之首加贈爲<lb/>
冝尚其英爽之臨抑伸疇昔之志可<lb/>
<pb n="KR4d0156_SBCK_025-8a"/>
　　　　母徐鄆國夫人李氏贈吳越國夫人<lb/>
勑小君之爵於古有之而不繫其夫自以國名者蓋<lb/>
出後世至於兼取兩國以大厥封是爲彌文有加無<lb/>
已婦人之貴至是無復加矣非懿親具美何以得之<lb/>
具官故母淑德早彰令儀終譽輔佐之美旣成厥家<lb/>
慶善之施益昌厥後追崇之典膺受則多有子而賢<lb/>
視儀三事用加沛澤易以大封庶幾丘原歆服光寵<lb/>
可<lb/>
　　　　妻衛國夫人王氏封楚國夫人<lb/>
勑元豐之際聖主厲精於上以圖回萬幾爰有相臣<lb/>
<pb n="KR4d0156_SBCK_025-8b"/>
靖共厥位將順緝熈逮其子孫周旋顯仕仍有女子<lb/>
嬪于戚藩貴視其夫魚軒翟茀出入禁闥時節東朝<lb/>
以至于今嗣有休渥具官妻婉嫕之美淑<hi>御名</hi>之儀法<lb/>
度是循宗姻無間疏榮大國易以楚封時惟新恩均<lb/>
我釐祉可<lb/>
　　　　叅知政事孟庾曾祖珏贈太子少保<lb/>
勑朕宵衣旰食思洪濟于艱難任賢使能冀内修於<lb/>
政事爰得忠良之佐以圖康乂之功追賁厥先具存<lb/>
故事具官某故曾祖遯世無悶躬行不言忠信孚於<lb/>
郷閭仁義修於奥窔責報百年之後非此其身固窮<lb/>
<pb n="KR4d0156_SBCK_025-9a"/>
一世之間克昌厥後惟我近弼乃其曾孫用加綸綍<lb/>
之襃以示寵綏之厚舉司封之彛典有望苑之孤卿<lb/>
錫命是冝疏恩兹始尚其歆服有此顯休可<lb/>
　　　　曾祖母王氏贈髙平郡夫人<lb/>
勑男正位乎外女正位乎内有家之道所以保安樂<lb/>
而遺子孫其修身積善必有内則之助焉具官曾祖<lb/>
母靜專有儀淑<hi>御名</hi>是履以婦則順以母則慈是以澤<lb/>
流曾孫致位輔弼而寵綏之數上及於三世也疏封<lb/>
大郡實爲髙平豈唯慰烝甞之思抑以廣家庭之慶<lb/>
可<lb/>
<pb n="KR4d0156_SBCK_025-9b"/>
　　　　祖任趙州司録某贈太子少傅<lb/>
勑<hi>上詞同吕父</hi>具官祖懷才不試積善在躬重厚推於士<lb/>
郷廉平見於吏檢少游之乗下澤見稱善人于公之<lb/>
有髙門故多隂德修身之報詒慶厥孫属我艱難之<lb/>
時入叅機務之重拜命之始追贈厥先睠惟儲副之<lb/>
備官莫如師傅之爲寵升之二品以賁幽潜庶幾九<lb/>
原歆此休顯可<lb/>
　　　　祖母郭氏贈齊安郡夫人<lb/>
勑朕惟輔臣實當天下之重任其任之也重故車服<lb/>
寵數莫不致其隆焉所以勵其節而要其報尔至追<lb/>
<pb n="KR4d0156_SBCK_025-10a"/>
賁其先上及三世一命而得東宫之二品初封而名<lb/>
列郡之小君皆致隆之意也具官故祖母毓秀髙門<lb/>
惟古名族賢淑之質乃其固然委慶厥孫叅予大政<lb/>
追逺之典則有故常齊安之邦實望淮服命以華綍<lb/>
賁于家庭尚其有知歆此蕃錫可<lb/>
　　　　父贈中奉大夫淳贈太子少師<lb/>
勑源之深者其流長膏之沃者其光燁不有餘慶何<lb/>
以明種德之符不有義方何以成立身之美雖生而<lb/>
不饗其樂而没有追逺之榮舉是寵章以勸爲善具<lb/>
官故父某受才敏博蓄德渾深悃愊無華盖任重致<lb/>
<pb n="KR4d0156_SBCK_025-10b"/>
逺之器忠信爲實懷愛人利物之心不克有施寔鍾<lb/>
厥嗣賛襄經體方倚召公之功徇國忘軀灼知狐穾<lb/>
之教是用繇九卿之視秩超六傅之崇資旌寵兼之<lb/>
顯揚兩遂庶其歆服有此襃榮可<lb/>
　　　　母淑人申氏贈永嘉郡夫人<lb/>
勑士方隱約閭里刑于室家相與躬顧復之勤保廉<lb/>
儉之操者亦以成其子也子旣賢矣展忠純之節都<lb/>
輔相之位而母不逮養此風木之况古人所以深悲<lb/>
而追榮之典朝廷所以加厚也具官母淑德懿範郷<lb/>
黨所程婦訓母儀四外無間以子知母則慈嚴之教<lb/>
<pb n="KR4d0156_SBCK_025-11a"/>
所以薰陶成就者又可知焉疏封大郡庸示寵綏抑<lb/>
以慰孝子之心云尔可<lb/>
　　　　妻淑人徐氏封普安郡夫人<lb/>
勑先王制禮與夫推恩接下之文未甞不本於人情<lb/>
故公卿大夫之妻其車服命書視其夫以爲之節所<lb/>
以崇有家觀内助也具官妻淑靖之儀推於姻族圖<lb/>
史之訓奉以問旋是以克相君子法度是循荐被寵<lb/>
章有兹休顯疏封大郡是謂小君時亦懋恩永其祗<lb/>
服可<lb/>
　　　　宣和皇后封贈三代<lb/>
<pb n="KR4d0156_SBCK_025-11b"/>
　　　　故曾祖贈太子太保韋舜臣贈太子太傅<lb/>
勑朕於纉位之初以當郊之歲相方定址荒度廣陵<lb/>
之陽奠玉薦誠寅恭上帝之祀熈成云始慶賜遂行<lb/>
凡厥在廷之臣悉膺追逺之澤矧宣和之儷極實誕<lb/>
育於冲人加賁厥先盖存故事宣和皇后故曾祖某<lb/>
潜德不耀世莫得聞積善在躬神之所聽委慶賢媛<lb/>
來嬪後宫旣正位於長秋荐推恩於上世惟官聮之<lb/>
一品若儲副之三師舉是寵章載襃華綍庶其歆服<lb/>
有此顯休可<lb/>
　　　　故曾祖母惠國夫人叚氏贈徐國夫人<lb/>
<pb n="KR4d0156_SBCK_025-12a"/>
勑古之祭者必有脤膰之賜以及在位之臣所以均<lb/>
神明之福思與天下共之也而長信之尊追逺之典<lb/>
上及三世益封進律厥有故常宣和皇后故曾祖母<lb/>
淑善之德慈愛之冝行於閨門信於閭里委慶邦媛<lb/>
是生冲人湯沐之邑命書之襃告第者屢矣易封徐<lb/>
國其命則新尚克祗歆以光窀穸可<lb/>
　　　　故祖贈太傅韋子華贈太師<lb/>
勑朕櫛風沐雨方勤五載之時廵侍膳問安莫遂三<lb/>
宫之色養郷因景至始拜神休除地廣陵奠玉上帝<lb/>
旣均釐於綿宇且加恵於廷臣矧我外家式遵彛典宣<lb/>
<pb n="KR4d0156_SBCK_025-12b"/>
和皇后故祖某修身奥突騰譽康莊謹厚自其天姿<lb/>
才術明於世務顧百祥之彌逺逮奕葉而方興惟予<lb/>
顧復之慈旣正穆宣之位奉先之典豈朕敢忘爕理<lb/>
之官公師之首極於一品賁彼九原尚其有知克承<lb/>
休命可<lb/>
　　　　故祖母慶國夫人杜氏贈秦國夫人<lb/>
勑關内大國莫如咸秦古稱小君是亦封爵以彰彤<lb/>
管之懿用廣椒塗之恩属沛澤於多方肆顯揚於新<lb/>
命宣和皇后故祖母柔嘉有煒禮法是遵合韋社之<lb/>
流風鐘塗㜪之令德言念廣陵之狩肇稱禋祀之儀<lb/>
<pb n="KR4d0156_SBCK_025-13a"/>
誕敷錫於綿區漏泉無間極優崇於戚苑陟岵是懷<lb/>
載朌出綍之華益懋疏封之典庶其休渥加賁幽潜<lb/>
可<lb/>
　　　　故父贈太師追封普安郡王韋安禮追封<lb/>
　　　　簡王<lb/>
勑朕式觀方冊之傳以究天人之際種德之報非此<lb/>
其身譬之封植之勤固非朝夕之故雖拱把之飬初<lb/>
若甚微然䕃翳之功乆則可待惟我外氏實繄慶門<lb/>
顧追寵於厥先盖具存於故典宣和皇后故父某晦<lb/>
迹閭里積善家庭遵老氏之同塵無復五漿之先饋<lb/>
<pb n="KR4d0156_SBCK_025-13b"/>
有于公之隂德固知駟馬之可期属予時邁於維揚<lb/>
爰展精禋於有昊旣迄郊丘之禮方深屺岵之瞻睠<lb/>
惟戚藩舊有錫壤進疏王爵以重師垣逺追異姓之<lb/>
封益彰君子之澤可<lb/>
　　　　故母越國夫人宋氏贈魏國夫人<lb/>
勑朕郷以仲冬肇稱禋禮爲斯民而請命冀有昊之<lb/>
降休創業守文嚴祖功宗德之配貴誠上質備匏尊<lb/>
槀席之儀熈事旣成湛恩斯布矧惟長信逺念慈闈<lb/>
追賁厥先敢愆故典宣和皇后故母蚤以賢懿嬪于<lb/>
雋良閨壼具冝郷閭推善是生邦媛誕育眇躬顧兹<lb/>
<pb n="KR4d0156_SBCK_025-14a"/>
寵贈之常荐有華襃之詔易封魏國以表大名用慰<lb/>
歲時之思益彰聖善之德可<lb/>
　　　　知樞宻院宣撫制置使張浚封贈<lb/>
　　　　曾祖贈太子少保文矩贈太子太保<hi>詞同李回曾祖</hi>
<hi>有訓導之三師錫以賛書外之保德</hi>
　　　　曾祖母南平郡夫人楊氏贈髙宻郡夫人<lb/>
<hi>詞同李回曾祖母何子孫之能賢也易封大邦實惟髙宻</hi>
　　　　祖贈太子少傅贈太子太傅<lb/>
勑朕肇修<hi>云云</hi>三世<hi>上詞同李回祖</hi>盖膏之沃者其光燁源之<lb/>
深者其流長厥有故常亦惟懋典具官故祖學以爲<lb/>
<pb n="KR4d0156_SBCK_025-14b"/>
已善不近名忠信行乎鄉閭福慶施于孫子若留侯<lb/>
調䕶之寄亦世厥官兼二疏前後之榮用申異數以<lb/>
廣均釐之澤肆朌出綍之華時惟顯休尚其歆服可<lb/>
　　　　祖母德陽郡夫人趙氏贈武陵郡夫人<lb/>
　　　　祖母平昌郡夫人王氏贈太寕郡夫人<lb/>
勑<hi>詞同王陶祖母</hi>具官故祖母<hi>云云下詞同秦檜曾祖母</hi>
　　　　父贈太子少師咸贈太子太師<lb/>
勑<hi>上詞同富直柔父</hi>具官故父蚤以賢業䇿名昌辰通逹古今<lb/>
逺希晁錯之三道貫穿典籍何止井丹之五經不克<lb/>
大施委慶厥嗣是生邦彦冠我樞庭惟儲副之三師<lb/>
<pb n="KR4d0156_SBCK_025-15a"/>
實官聨之一品用兹告第以廣繁禧歆予寵休尚有<lb/>
英爽可<lb/>
　　　　前母齊安郡夫人任氏贈蘄春郡夫人<lb/>
　　　　前母普安郡夫人趙氏贈通義郡夫人<lb/>
勑朕思起中興之緒修報本之誠祖宗居歆天地昭<lb/>
格非股肱之佐内輔台德外將天威維持艱危則亦<lb/>
安能成是禮哉慶澤之敷理其可後具官故前母蚤<lb/>
以令德來嬪慶門淑<hi>御名</hi>有聞温恭不懈夭閼弗壽遽<lb/>
先九原属予熈事之成益申追逺之澤易之大國表<lb/>
以嘉名庶其有知歆此休命可<lb/>
<pb n="KR4d0156_SBCK_025-15b"/>
　　　　母永嘉郡夫人計氏封淮安郡夫人<lb/>
勑士方隱約陋巷棲遲小官刑于室家相與躬顧復<lb/>
之勤保廉儉之操者亦以成其子也迄有賢子爲時<lb/>
輔臣居則經體賛猷行則宣威制勝慈教之効斯焉<lb/>
可知具官母淑靖在躬禮法是蹈旣已瘽身守約以<lb/>
相厥夫矣而成就其子者又如此其白也均釐之澤<lb/>
猶及庶僚矧繄舊封荐膺寵命易以大郡益彰顯榮<lb/>
惟克欽承永膺多福可<lb/>
　　　　妻信安郡夫人樂氏封同安郡夫人<lb/>
勑<hi>上詞同秦檜妻</hi>具官妻恭恪之美冝于姑嫜淑<hi>御名</hi>之儀聞<lb/>
<pb n="KR4d0156_SBCK_025-16a"/>
于宗黨克配君子使外得以經營四方盡匪躬之節<lb/>
而内無乏於温清定省之冝者繄尔之助焉雖荐被<lb/>
命書繼封大郡矣兹予宗祀之澤易以新渥實惟同<lb/>
安其克祗欽永綏休顯可<lb/>
北山小集卷第二十五<lb/>
<pb n="KR4d0156_SBCK_025-16b"/>
</p>
<p>
</p>
  </div>
</body>
</text>
</TEI>
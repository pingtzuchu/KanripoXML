<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0156_SBCK_018-1a"/>
北山小集卷第十八<lb/>
　　　　　　　　　　　信安程　俱<lb/>
　　　碑記<lb/>
　　　　雙林大士碑<lb/>
梁中大通六年正月婺州烏傷縣民自號雙林樹下<lb/>
當來解脫善慧大士天中天使其徒奉書詣闕書詞<lb/>
甚髙謂帝國主救世菩薩其言上中下三善以虚懷<lb/>
不著為上護飬衆生為終且言大士誓弘正教普度<lb/>
群物聞皇帝志善欲來論議武帝異之詔曰善慧欲<lb/>
度脫衆生解一切纏縳大士行無方所若欲來隨大<lb/>
<pb n="KR4d0156_SBCK_018-1b"/>
士意耳迺以十二月至鍾山明年三月八日至闕下<lb/>
武帝素聞其神異預勑諸門皆鏁大士及門不得入<lb/>
以大槌一叩諸門盡開徑入善言殿𥘉大士將入都<lb/>
持大木槌二人莫測其意至是人謂叩門槌云見謁<lb/>
者三賛不拜直上三榻對語益玄諧帝為設食食竟<lb/>
直出鍾山坐定林松樹下詔縣官資給自是名僧勝<lb/>
士雲集坐下大同元年帝講三慧般若經重雲殿公<lb/>
卿侍從前集乘輿至悉起迎大士坐如故御史中丞<lb/>
問狀荅曰法地若動一切法不安又與座人辯詰如<lb/>
響講罷帝賜水火珠二大徑寸以取水火於日月云翼日<lb/>
<pb n="KR4d0156_SBCK_018-2a"/>
帝獨延大士夀光殿語夜漏上乃出五年再入都與<lb/>
帝論息而不滅義又說帝曰一切色像莫不歸空無<lb/>
量妙法不出真如天下非道不安非理不樂帝黙不<lb/>
懌太清二年三月白衆將持不食上齋燒身為大明<lb/>
燈供飬三寳普度一切弟子哀懼勸請願以身代者<lb/>
十九人焼指截耳刺心者二十八人持上齋三日者<lb/>
十五人賣身奉供者又二十餘人梁末饑乱大士日<lb/>
與其徒拾橡栗揉菜作糜以活閭里盗不忍犯光大<lb/>
二年冬嵩頭陁死於龍丘巖是日大士心知之集衆<lb/>
謂曰嵩公已還兠率天與我同度衆生去已盡矣我<lb/>
<pb n="KR4d0156_SBCK_018-2b"/>
不得乆住於此作還源詩十二章乃於太建元年四<lb/>
月乙夘示寂年七十三越三日體復柔煖香潔又七<lb/>
日縣令陳鍾耆來禮敬傳香次及大士猶反手取香<lb/>
衆益驚歎遂葬潜印渚松山之隅累甓爲床置尸其<lb/>
上大士命也大士姓傅名翕字玄風世農少以漁爲<lb/>
業娶妻劉氏後號妙光生二子普建普成大士年二<lb/>
十四方泝漁稽停塘下有胡僧至語大士曰昔與汝<lb/>
於毗婆尸佛前發大誓度衆生今兠率宫居宇故在<lb/>
何當還耶大士不領其言僧令大士鑑水中則圓光<lb/>
寳盖環覆其身大士即悟宿因語明僧曰吾方以度<lb/>
<pb n="KR4d0156_SBCK_018-3a"/>
衆生為急何暇思兠率之樂乎棄漁具從僧至松山<lb/>
下雙檮樹間曰此修行地也後即其所建雙林寺云<lb/>
胡僧嵩頭陁也賛曰<lb/>
衆生與佛非有别善悪癡慧幻中出了知是幻非别<lb/>
幻三千大千一塵許無上兠率正遍知於五濁現衆<lb/>
生相漁河取食資畜飬示殺害及諸愚癡一朝照水<lb/>
悟宿因於衆生中現佛相說法如雲遍十方具無礙<lb/>
辯大智海以何因縁現如是欲示衆生與佛等不<lb/>
令著凡聖二見欲令衆生反實際如飜覆手無所得<lb/>
嗚呼廣大天中天<hi>其一</hi>衆生於無始刼來以愛不捨受<lb/>
<pb n="KR4d0156_SBCK_018-3b"/>
生死是愛由執有我故從是展轉愛諸有大士為是<lb/>
哀衆生以衆生所甚愛者誓捨身命作供飬燔然百<lb/>
體如薪炭攝諸衆生執我愛誓捨飲食忍飢渇攝諸<lb/>
饕害私口腹誓捨妻子為傭作攝諸衆生癡眷屬誓<lb/>
捨田宅受用物攝諸衆生貪盗者乃至佛法亦應捨<lb/>
無取無著無所受嗚呼慈忍天中天<hi>其二</hi>衆生各具大<lb/>
神力出入變化無有礙父母所生眼耳鼻乃至意根<lb/>
無分量悉能徧覺三千界法爾如然不自了為諸業<lb/>
識之所障大士河濵釋罔罟即現種種諸神變或於<lb/>
萝中示竒相化攝上慢闡提者光明手中妙香出及<lb/>
<pb n="KR4d0156_SBCK_018-4a"/>
遍山野微妙香目淨修廣放光明手行鉢飯饜百衆<lb/>
或踴身髙一由句寳塔珠絡蓮華地足長三尺紫金<lb/>
色長大相好翔虚空如是竒妙不可測皆自本際妙<lb/>
莊嚴非作故現希有事嗚呼自在天中天<hi>其三</hi>過去諸<lb/>
佛如虚空遍一切處無留礙衆生隨根噐廣狹以一<lb/>
念心各得見如人窺井及穿牖堂室巖谷并墟落乃<lb/>
至陞髙望四野隨所見空相不同有人獨坐湏彌峯<lb/>
盡見虚空無邊表大士佛身亦如是無一絲毫作眼<lb/>
障與無量佛不相離一念歴通前後際明善世尊我<lb/>
昔師松山七年安不動釋迦定光下道場乃至七佛<lb/>
<pb n="KR4d0156_SBCK_018-4b"/>
常現前天龍四衆共圍繞唯釋迦文數顧語云當継<lb/>
立大法幢今如維摩金粟尊示居士身作權化又以<lb/>
掌合大士手光明小大無有别復遣弟子助道化曼<lb/>
殊普門二化身嗚呼具足天中天<hi>其四</hi>圎覺一切魔即<lb/>
佛具一切覺佛即魔大士不捨一切法於實際中大<lb/>
建立而於夢中現金像謂是魔鬼所變化以杖剖擊<lb/>
盡無餘乃知大士妙智力摧殄邪見亦如是有世中<lb/>
王著小法不了聖諦第一義大士為說色像空令趣<lb/>
如如真實際金剛般若甚深法彼請大士為宣說攝<lb/>
衣登坐衆傾耳應時撫几即下座座中鳥爪師子王<lb/>
<pb n="KR4d0156_SBCK_018-5a"/>
知大士說是經竟嗚呼妙揔天中天<hi>其五</hi>
　　　　衢州常山縣重建保安院記<lb/>
淛江道東盡信安郡郡接荆閩地風氣相薄其山邃<lb/>
以廉其水清以駃故其氓俗悍以果而其君子耿耿<lb/>
尚氣敏於事郡之望姓仕族率占山水之勝以居而<lb/>
浮屠氏之宫亦復相望原谷間其所依以為檀施主<lb/>
者常在所謂望姓仕族而仕族之廣者曰江氏常山<lb/>
縣之謝原有僧舍曰保安院盖江氏之祖侍御公之<lb/>
所建者自侍御之世滋逺厦屋日隳院之徒皆託處<lb/>
飬私不事其教施施相睨無所愧念諸孫戚之則相<lb/>
<pb n="KR4d0156_SBCK_018-5b"/>
與謀以謂侍御種德不售慶償後人咸克有家用大<lb/>
芘于兹六世苟事之弗嗣其克訓于其德者幾何矧<lb/>
是院之建實本於義郷人能道之盖非徼福以私已<lb/>
者諸孫其可罷休以没其德實然昔者棟宇故存而<lb/>
仆者莫起墊者莫支至于壞且廢信人開士過之如<lb/>
無覩者徒非其徒故耳今誠得淨修士主而興之冝<lb/>
無難開化報恩院僧文雅盖浄修者盍請以來雅之<lb/>
以身律衆小大斬斬苗薅垢瀹日劘月絫凡六年而<lb/>
後成其基則因故地闢之稍前又益東築革面勢以<lb/>
便川谷之冝其<hi>犯御名</hi>則盡去摧腐一備而新大之其<lb/>
<pb n="KR4d0156_SBCK_018-6a"/>
象偶其器具咸稱蓋為錢若干萬於是距始建百九<lb/>
十餘年矣今夫天下之人自王公至匹夫居必廬寒<lb/>
必衣飢必食凡所以飬生集類者不取之以其力則<lb/>
以其道也惟浮屠氏不耕不蠶不貿不作安坐放言<lb/>
而飬生之物有湏必具而加侈焉世無與之爭者豈<lb/>
所謂取之以其道者耶使其道可尊其法可恃其言<lb/>
可以明理而化物則其為道也不素餐兮莫大於是<lb/>
亦何儒釋之分哉苟無是也名其名服其服安享侈<lb/>
厚而曰我分盖如是謂之盗釋可也若文雅一為浮<lb/>
屠終身守其敎戒又能作其廢事仰而覩其導師俯<lb/>
<pb n="KR4d0156_SBCK_018-6b"/>
而面其衆自稱曰浮屠氏中心無所忸焉與世之盗<lb/>
道負愧者亦有間矣故余樂為記之侍御諱景房字<lb/>
某仕吳越至侍御史入皇朝為沁水尉有髙行為郷<lb/>
里敬信今開化諸江皆其後也初里人有訟累不得<lb/>
直公貽書吳越執政道其冤事得直里人進金十鎰<lb/>
以謝公笑斥之里人置金去終不得辭則以金買謝<lb/>
原地立保安院云崇寕四年某月日北山程俱記<lb/>
　　　　衢州開化縣雲門院法華閣記<lb/>
無量衆生共一大覺海中或游或沉等無有二諸無<lb/>
明者如沉水人㒹倒墜溺東西踊僨所向苦惱有善<lb/>
<pb n="KR4d0156_SBCK_018-7a"/>
游者無心於水與汨俱出與齊俱入則此水者是遊<lb/>
戯處安肆快樂無所疑畏惟東方十萬億國土中世<lb/>
界名曰震旦一刧五濁煩惱之聚一切衆生選佛之<lb/>
塲何以故是中衆生業力雖厚而其信心堪任大事<lb/>
又如蓮華必於淤泥乃能生植髙原陸地不復能生<lb/>
諸煩惱中即大般若一念返照超諸如來是故過去<lb/>
諸佛說妙法蓮華經時光明示現希有如是好城國<lb/>
中乃有千萬億種疑惑衆生耆闍崛山乃有増上慢<lb/>
人退席四衆唯此震旦一切衆生若智若愚聞法華<lb/>
名莫不稽首乃至莊嚴供飬捨諸所愛無上慢者豈<lb/>
<pb n="KR4d0156_SBCK_018-7b"/>
非耆闍之四衆不如震旦之衆生也哉衢州開化縣<lb/>
之北原壽聖雲門院有比丘曰寳聲早受具戒從義<lb/>
學師指授演說修多羅教晩歸山中於海啇所得倭<lb/>
國金書妙法蓮華經為七寳凾莊嚴承事又建寳閣<lb/>
上有諸佛及大菩薩阿羅漢像旃檀髹采金銀丹堊<lb/>
繒幡珠網種種莊校以作佛事前榮敞明可布法席<lb/>
後楹曠深可以宴坐四楯周帀可以經行作於元豐<lb/>
之辛酉成於紹聖之甲戌後十一年寳聲比丘從里<lb/>
人程俱說如是事請記以文因隨喜佛事以偈賛云<lb/>
住音然燈佛從日月燈明及釋迦牟尼臨入般涅槃<lb/>
<pb n="KR4d0156_SBCK_018-8a"/>
安坐說是法大通智勝佛亦於三昧中放無量光明<lb/>
最後說如是四為法施㑹滅度僧祇衆如我觀如來<lb/>
不獨是時說常說是經法未曾有間断彼十六王子<lb/>
及萬億菩薩今見在世間處處為法施衆生自盲聾<lb/>
不見如是事耆闍崛山中授記諸佛子舍利弗迦葉<lb/>
乃至阿羅漢學無學人等普於人天前付囑當作佛<lb/>
如我觀釋迦不獨記是等無量無央數五道諸衆生<lb/>
草木及山河一一授佛記云當决定得阿耨三菩提<lb/>
衆生自狹劣不信如是事佛子應如是福德無有量<lb/>
正使十地衆揔持山海辯充滿於大千擬心共思量<lb/>
<pb n="KR4d0156_SBCK_018-8b"/>
無復有是處稽首於一切妙法蓮華經<lb/>
　　　　衢州開化縣靈山寺大藏記<lb/>
壽聖靈山寺在開化為大僧坊崇寕元年其徒從演<lb/>
始建轉輪經藏奔走勤事五年而後成下固上壯爽<lb/>
博宏緻校飾衆具煒奕嚴好聖像法籍儼如化成屹<lb/>
如寳聚邑人程俱來至其所竦仰正竚說偈稱讃演<lb/>
故具石宇下來請記矣遂以文其碑云其詞曰世界<lb/>
無盡如虚空是故諸佛亦無盡佛旣無盡法亦爾於<lb/>
諸縁起而出生我觀清淨法門海十方導尊常演說<lb/>
一一念中一一說如是展轉難思刼正使衆生無數<lb/>
<pb n="KR4d0156_SBCK_018-9a"/>
量皆獲三昧聞持藏於此導尊所說法不能共記一<lb/>
品義設復筆髙湏彌聚濡以萬億恒河水等三千界<lb/>
大經卷不能書佛所說法那由他中一少分况此五<lb/>
千四十卷何異大地一塵末人中師子無畏者於第<lb/>
一義安不動如斯清淨法門海一言演說盡無餘正<lb/>
使一切諸衆生皆獲智慧三昩海不能了此一言者<lb/>
思惟究竟云何說設復毛端滴海盡此諸水滴可知<lb/>
數乃至㣲塵悉可知叵思議此甚深法則是五千四<lb/>
十卷一字一句法無餘我今普願群生類皆獲摩訶<lb/>
法寳藏真如實際以為地覆以喜捨慈哀宇清浄平<lb/>
<pb n="KR4d0156_SBCK_018-9b"/>
等之大輪貫以忍力金剛軸無礙機關極明利運以<lb/>
解脫神通力菩薩心珠飾其上一一常放大智光種<lb/>
種方便為華鬘妙行繒綵為幡盖七淨之華以為網<lb/>
梵音深妙為寳鈴塗以大願功德香布以覺分菡蓞<lb/>
華護以方等調柔帙百千三昧為實函中有無盡陀<lb/>
羅尼非生盲人所能覩如我今者如是說所說如幻<lb/>
說如響若人於此一大教初心回向如來藏是人已<lb/>
獲無礙智是知諸佛祕宻說<lb/>
　　　　杭州於潜縣治平寺重建佛殿記<hi>爲蔣尚書作</hi>
餘杭之鎮曰天目山唐人作僧舍於其下號天目寺<lb/>
<pb n="KR4d0156_SBCK_018-10a"/>
自㑹昌中廢大中復興更唐末五代至皇朝且數百<lb/>
年巋然常為邑里信人之所依向治平中勑賜名曰<lb/>
治平世以夏臘主寺事其徒徃徃㳺四方叩義學師<lb/>
指授演說修多羅教或從善知識傳佛心宗自顯南<lb/>
禪師以來代不絶人宣和庚子盗發新定䧟於潜寺<lb/>
焚有邑豪襁負其母避地走山谷過其門望遺址黙<lb/>
自誓曰使賊平家脫禍當復新此殿云及賊平其家<lb/>
小大數十人訖無恙明年建大佛殿為佛菩薩大弟<lb/>
子護法神像壯麗輝絢莊嚴殊特悉加於舊焉吾郷<lb/>
鎮江天寕禪鑒長老道潜實受業治平寺蓋所謂從<lb/>
<pb n="KR4d0156_SBCK_018-10b"/>
善知識傳佛心宗者之一也數爲余道治平事且求<lb/>
文以記本末于今三年矣而請愈堅吾聞至人開士<lb/>
依真而住非可以國土觀一相無相非可以聲色求<lb/>
不即不離非可以方處攝也又况棟宇之奉象寓之<lb/>
設哉然於無爲中示現有爲於不住中宣說常住其<lb/>
悲智願力所以開度有情者不廢也故昔釋迦文佛<lb/>
於欲色界中大集群品說法之餘以四天下二十支<lb/>
提若湏弥山頂開華藏殿若震旦漢國那羅耶那以<lb/>
如是等牟尼聖人徃昔住處付屬諸龍又以閻浮提<lb/>
中四方國土若若遮波羅處若阿跋多山若善安住<lb/>
<pb n="KR4d0156_SBCK_018-11a"/>
塔以如是等諸佛羅漢賢聖天人修行住處付屬星<lb/>
宿天龍藥义大鬼神等分布守護然則名山佛刹所<lb/>
以建立扶持者幽明之際必有尸之者矣兹豈偶然<lb/>
也哉方是寺之存也棟宇象寓屹然如山而惡念人<lb/>
能以一念使與灰燼散滅及其復也有信心者亦以<lb/>
一念能使荒穢瓦礫之區化爲𣑽釋之宫師子之座<lb/>
甚矣一念之不可思議也方一念之作雖有神智莫<lb/>
得而聞見搏執也然無形而成不疾而速雖無邉如<lb/>
虚空宻用如造化堅固如金剛迅速如毗嵐不若是<lb/>
烈也一念爲善念念續之不唯成一身仁九族而已<lb/>
<pb n="KR4d0156_SBCK_018-11b"/>
擴而濟天下澤百世無難也至於得果成道髙可以<lb/>
超三界下可以生梵天為四果為二乘為菩提薩埵<lb/>
爲佛世尊極其原初出於一念之㣲而其所利益成<lb/>
就至於不可勝言者一念爲不善念念續之有至於<lb/>
提戈相尋伏尸流血數百千里人畜草木爲空一旦<lb/>
敗禍父母妻子相隨就砧几剥割膾醢肉餧鴟鴉狗<lb/>
䑕死入地獄受無量苦經千萬億刼迺爲畜生出入<lb/>
炮烙剖剒之間或爲餓鬼飢火所焼支節竅戸猛熖<lb/>
熾然又千萬億刼極其原亦出於一念之㣲而流毒<lb/>
之大受報之酷亦至於不可勝言者前日之群盗是<lb/>
<pb n="KR4d0156_SBCK_018-12a"/>
也使横目之民惟善是念如火傳薪如水趣下而善<lb/>
不可勝用矣一家爲善則一家安一郷爲善則一郷<lb/>
化推而凖之天下則鬪很凌暴之風凶荒疵癘之應<lb/>
何從而有哉是則安樂之土已矣余因潜之請也以<lb/>
是告於方來使知一念之㣲不可不<hi>御名</hi>其不可思議<lb/>
力可使利益及於無邉成就至於佛地而塗之人皆<lb/>
可以勉也營事僧曰可先義交道顒住持僧曰希表<lb/>
邑豪曰徐彦通佛殿費蓋無慮二萬緍云<lb/>
　　　　鎮江府鶴林天寕寺大藏記<lb/>
稽首正覺尊最勝放光者具足功德聚智海如虚空<lb/>
<pb n="KR4d0156_SBCK_018-12b"/>
善逹於一切衆生心心相似無塵垢輪及無所行輪<lb/>
無示無說中而爲說正法不爲有藴故有處及有界<lb/>
無明至老死故說如是法諸法寂滅說是名無姤輪<lb/>
譬如大日輪依空而不住無礙無取舍普照無有邉<lb/>
隨三乘根器宣說無所著非有亦非空非即色離色<lb/>
非即離涅槃而空無所有是輪無取行利樂於衆生<lb/>
我觀諸如來所說修多羅乃至未曾有優波提舍等<lb/>
皆以一言音而說無量義皆以一文字而顯諸言音<lb/>
音中本無字字中亦無聲聲不爲字故而作種種聲<lb/>
字不爲聲故而現種種字有無玄莊嚴生滅迭成壞<lb/>
<pb n="KR4d0156_SBCK_018-13a"/>
然非有無攝亦復無没生不即是字言而有諸句味<lb/>
不離字言故而見妙法門如是而出生當處而解脫<lb/>
一句攝一切無盡入無餘是陀羅尼輪究竟叵思議<lb/>
諸來四衆等及補持伽羅當觀是藏輪與佛非一異<lb/>
諸佛無住著轉無上法輪爲壞衆生道煩惱苦業三<lb/>
歴刼如河沙而轉無所轉是輪云何轉雖以風和合<lb/>
彼彼大神足無體無自性轉處不可得寂轉轉常寂<lb/>
無以生滅心墮彼㒹倒想我以法施已次當述因縁<lb/>
惟此朱方城天寕大禪利長老禪鑑師其名曰道潜<lb/>
來傳正法眼於刹那婆那牟呼栗多間常轉如是事<lb/>
<pb n="KR4d0156_SBCK_018-13b"/>
㳺兆敦牂歲紀元曰靖康為利諸有情始作大經藏<lb/>
無爲實相中示現有爲法惟旃陁羅衆再入朱方城<lb/>
如彼波卑椽更來作嬈害而此禪鑑老正念得自在<lb/>
安詳若無見和顔以輭語徐說後世畏摧彼憍慢幢<lb/>
譬於火聚中而出芬陁利是阿蘭拏處旣不隨變滅<lb/>
巍然法寳藏迄成就莊嚴屹如湏彌盧見者歎希有<lb/>
城中有居士氏名曰程俱清淨三業中流出無盡藏<lb/>
爲記如是事說是諸伽陁爲無量衆生回向薩云若<lb/>
　　　　照堂記<lb/>
有大圎鏡縱廣正等彌十方界乃至㣲塵數蓮華藏<lb/>
<pb n="KR4d0156_SBCK_018-14a"/>
世界海中一切所有青黄赤白小大長短種種色像<lb/>
於中示現如水如眼如摩尼珠彼種種者有是色像<lb/>
而大圎鏡實無種種彼色像者有去來相而大圓鏡<lb/>
實無去來萬像俱隱寂即是照萬像俱現照即是寂<lb/>
非作故然無所受故無取捨故無分别故一切衆生<lb/>
各具如是大圓鏡以業習故事理取捨爲自障礙識<lb/>
塵分别爲自蓋纒譬如有人以諸泥塗種種糞垢埋<lb/>
褁古鏡又復有人以旃檀末和雪山泥裝校鏡面是<lb/>
二人者垢淨不同其於圓鏡等一蔽塞諸無明者是<lb/>
糞垢喻諸小法者是香泥喻皆失本來真精妙明有<lb/>
<pb n="KR4d0156_SBCK_018-14b"/>
一情念墮凡聖邊無復是處諸來佛子採集縁影是<lb/>
死生本勿認此塵作圓照解刹那刹那森羅現前勿<lb/>
妄思惟亦無断滅當如我說大圎鏡照崇寕四年六<lb/>
月庚辰北山程某爲謝原山照堂比丘作如是說<lb/>
　　　　安飬庵記<lb/>
河沙刹中有一世界號安養國其國有無量夀如來<lb/>
應供正徧知明行足善逝世間解無上士調御丈夫<lb/>
天人師佛世尊其國境界皆以七寳装飾成就廣博<lb/>
嚴事其國衆生皆是宿具福智化生蓮中住不退地<lb/>
其國夀命無有邊量一日一夜此土一刼其國六時<lb/>
<pb n="KR4d0156_SBCK_018-15a"/>
皆有天樂㣲妙音聲及雨寳華而共娛樂其國花木<lb/>
皆是蓮華如車輪大及寳行樹交映周徹其國鳴禽<lb/>
皆是如來變化所作於一切時演無量義以是種種<lb/>
希有之事故名安養從是安養國東方過十萬億<lb/>
國土有世界号曰娑婆諸國土中無數伽藍有一伽<lb/>
藍曰靈山聚復有精舍号安養庵是中有人衣壤色<lb/>
衣淨除湏髪處乞士衆名曰修意是庵無有七寳嚴<lb/>
事但有墻壁棟宇山溪丘坎爲其境界是庵無有化<lb/>
生蓮中但有胎卵濕化諸有情類爲其衆生是庵無<lb/>
有無邊夀命但有五十七十乃至百歲爲其夀限是<lb/>
<pb n="KR4d0156_SBCK_018-15b"/>
庵六時無有雨華及諸天樂但於晝夜飡飯食粥撞<lb/>
鍾擊鼓是庵周匝無有寳樹及大蓮華但見山中草<lb/>
木華茂是庵無有變化衆鳥演無量義但聞蟲鳥自<lb/>
鳴自已以是現前種種之事亦名安養是乞士者逰<lb/>
諸國土親事知識得法藏已受用自在還歸北山結<lb/>
庵安居時北山中有一居士適㳺伽藍至安養庵謂<lb/>
大衆言現前種種如上所說與安養國爲一爲異若<lb/>
作異見断佛種子若作同見是魔眷屬安養世界在<lb/>
一切處而一切處非安養國若作断見彼釋迦文寕<lb/>
爲虚語若取法相汝則孤負無量夀尊咄諸男子各<lb/>
<pb n="KR4d0156_SBCK_018-16a"/>
依位住坐大道場如不信承請詣毗耶離城當俟螺<lb/>
髪梵王爲汝解說崇寕五年八月甲子北山程俱記<lb/>
　　　　衢州溪橋記<hi>爲王八侍郎作</hi>
衢之爲郡郊邑疆理錯處衆山間大溪貫其中東㑹<lb/>
淛江入于海其源實出嵓谷畎澗至郡城始大郡西<lb/>
三邑之人輸賦租走期㑹適市井與行流之出入荆<lb/>
閩者皆絶溪徃來深則杭淺則掲以渉春夏積雨四<lb/>
山之水從地出所謂巖谷畎澗之流與大溪相吞激<lb/>
勢益張怒操舟絶流失毫髪便輙覆溺漂轉漫不見<lb/>
蹤迹人皆病之大觀元年邦人相與謀跨溪為梁裒<lb/>
<pb n="KR4d0156_SBCK_018-16b"/>
其材用於衆越明年春三月梁成凡三十五架其脩<lb/>
二百六十歩㑹其費庸爲錢四百萬於是負乗扶擕<lb/>
徃來不擇晝夜雖大水時至安如平地然有爲邦人<lb/>
請於余者曰衢公之故郷溪橋之功衢之大利也公<lb/>
不書無以示來者俾知始事之勤與溪橋之有無利<lb/>
害也則叙其所以卑刻諸石焉二年夏四月辛巳顯<lb/>
謨閣待制荆湖南路安撫使王渙之記<lb/>
　　　　常山瑞相記<lb/>
常山縣西馳官道十二里許居人張超飾齋舍道旁<lb/>
以憇徃來客其嚴潔如阿蘭若元祐三年十一月十<lb/>
<pb n="KR4d0156_SBCK_018-17a"/>
五日直齋南壁現觀音菩薩像及種種物相初儵忽<lb/>
莽蒼<hi>上</hi>乆之如水墨然八年四月八日復現齋内壁<lb/>
四十日乃没凡壁間觀音像一居中最大坐石上見<lb/>
半靣合掌疊一足一足下蹋蓮華大石立座後有物<lb/>
挂其上如珠瓔如衣帶身光周之上有圓相圓相中<lb/>
樹三比丘二其一合掌立其一佛袖行觀音前獼猴<lb/>
一舉手向蓮華下若欲有所掇者稍前師子一龍鉅<lb/>
細四皆奮拏上騰其二吐雲氣又一龍衡身矯首下<lb/>
顧龍首虵身者一亦蜿蜒趣上人首而異物一大龍<lb/>
瓜足一又稍前壁端𫀆笏而立者一人錯人物間狀<lb/>
<pb n="KR4d0156_SBCK_018-17b"/>
雲氣者九觀音後菩薩一合掌而立居士二對坐盤<lb/>
右其一舉手若談話其一若合掌聽稍後師子一花<lb/>
草株一獼猴在旁舉手若欲摘花者一龍二皆妥身<lb/>
衡行其一卬首若欲奮者野人一若持藥草者稍後<lb/>
壁端菩薩二異處其一若奉物供養他方者其一合<lb/>
掌立壁之下陬魚五其他脉理屈曲交互如雲如水<lb/>
者不勝數而下居多紹興四年八月八日又獨現菩<lb/>
薩像某衢人少走四方間歸省先隴又率舟行未始<lb/>
瞻敬其下崇寕四年冬客開化縣之靈山寺十二月<lb/>
縣佐崇仁彭君揮上謁郡治所道張氏齋舍時超已<lb/>
<pb n="KR4d0156_SBCK_018-18a"/>
死得其事梗槩持墨臈本歸他日以示某某稽首已<lb/>
說偈賛曰<lb/>
葦竹以爲幹塗堊飾其外是中無自性復非鏡止水<lb/>
云何照他方現此勝境界普門天人師法身無有邊<lb/>
海岸孤絶處乆示常住相魚龍共㳺戯草木助法音<lb/>
而此墻壁間照現恐如是得非妙明發直見補陁聚<lb/>
又豈善逝者断取彼境界擲過三千刹影落此土中<lb/>
將非佛神通於一彈指頃化易殊勝境納此墻壁間<lb/>
是中雖塊陋同一法海空其於照他方正自無障翳<lb/>
其於納大地亦復無留礙不可思議故法爾亦如然<lb/>
<pb n="KR4d0156_SBCK_018-18b"/>
<pb n="KR4d0156_SBCK_018-18b"/>
</p>
<p>
</p>
  </div>
</body>
</text>
</TEI>
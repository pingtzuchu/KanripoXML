<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0156_SBCK_035-1a"/>
　北山小集卷第三十五<lb/>
　　　　　　　　　　　信安程　俱<lb/>
　　　　狀劄一<lb/>
　　　　　吴江縣申乞准　赦放秋苗議狀<lb/>
　今月某日户案手分將到文引通簽准使符准轉運<lb/>
　衙牒催索去年苗米事右某㐲見聖主初臨寳位思<lb/>
　布惠澤於天下故赦文内將應干積欠並行蠲放以<lb/>
　至去年秋苗亦行放免宣赦之日百姓聞之皆稽首<lb/>
　感抃驩頌之聲如出一口㝷已飜黃張掛及行下郷<lb/>
　村曉示人户今來旬日乃復催索不唯使皇澤不下<lb/>
<pb n="KR4d0156_SBCK_035-1b"/>
　於民亦何忍使聖旨即位之初失大信扵天下非小<lb/>
　故也况去秋苗米冨家上户必已扵上中限内送納<lb/>
　入官今來已入末限欠苗米未納之人多是殘零或<lb/>
　貧氓下户力未能及者此尤仁政所當先及者乃不<lb/>
　被覃霈之恩又况所得無幾徒格上恩且傷國體某<lb/>
　竊㕥謂准赦蠲放乃為得冝所有文引難以書押行<lb/>
　出謹具議狀申縣伏乞備申使府伏候裁㫖<lb/>
　　　　　吴江回申講求遺利狀<lb/>
　准縣牒備准使府准轉運衙牒准省符<hi>云云</hi>
　右某竊謂財用之在天下譬之衆州之水豬之萬頃<lb/>
<pb n="KR4d0156_SBCK_035-2a"/>
　之陂决漏旣多乾涸可待乃欲﨑嶇回逺引綫脉之<lb/>
　流㕥益之不如塞其陂之决漏而已今諸路賦入則<lb/>
　衆川是也萬頃之陂則緫計是也决漏如江則無藝<lb/>
　之費是也﨑嶇回逺引綫脉之流㕥益之則講求遺<lb/>
　利是也所謂無藝之費某䟽逺小吏不能盡知徒見<lb/>
　頃年以來綱運自杭而西㕥過縣境者有曰明金生<lb/>
　活有曰佛道帳殿有曰花石者挽舟之卒所支口劵<lb/>
　米歳無慮若干千石計工無慮若干萬夫家粮借請<lb/>
　之數不與焉然比造作之費曽何足道竊㕥謂天下<lb/>
　無藝之費如此類者儻一切罷之則神宗皇帝息民<lb/>
<pb n="KR4d0156_SBCK_035-2b"/>
𥙿國之政具在守而勿失可以有餘某愚無知妄陳<lb/>
管見謹具申縣衙伏乞備申使州伏候裁旨謹狀<lb/>
　　　　乞罷著作佐郎恩命申尚書省狀<lb/>
右某今月十五日准尚書省劄子節文八月十一日<lb/>
三省同奉　聖旨除某著作佐郎某䟽逺小官<graphic n="KR1255" url="https://raw.githubusercontent.com/kanripo/KR-Gaiji/master/images/KR1255.png" mimeType="image/png"/>戾之<lb/>
餘乆伏農圃涵泳皇澤期畢此生敢圖聖朝棄瑕録<lb/>
用非某糜隕所能報塞固當竭蹷奔命以効犬馬之<lb/>
勞然伏自惟念某愚鈍迃憃一無所長憂憤以來心<lb/>
志耗落窮獨貧病因以早衰収置朝廷何所禆益而<lb/>
况著作品秩雖卑實古太史氏之職所修日曆言動<lb/>
<pb n="KR4d0156_SBCK_035-3a"/>
　兼載細入畢書是以選擇必精職任亦重又况某昔<lb/>
　年備貟東觀更歷歳月纂次無幾尸曠巳多豈容冒<lb/>
　榮更塵史屬方聖主焦勞側席懋建中興之業羣能<lb/>
　著職緫核名實之時而某以疵謬之迹無用之才加<lb/>
　㕥衰瘁玷兹盛選義不自安所有新除著作佐郎恩<lb/>
　命伏望鈞慈察其懇誠特行敷奏許賜寢罷除某一<lb/>
　宫觀差遣以安愚分<lb/>
　　　　　乞許六叅官赴二十六日起居<hi>建炎三年二月隨駕初到杭州</hi>
　某竊聞巳降指揮二十六日朝殿契勘當日不係六<lb/>
　叅日分切縁六叅官及望叅官自此月巳來車駕戒<lb/>
<pb n="KR4d0156_SBCK_035-3b"/>
行在道乆闕常儀况艱危之後駐蹕之初始御朝殿<lb/>
不勝臣子之情欲乞特降指揮六叅官及望叅官並<lb/>
赴二十六日起居<lb/>
　　　　省官<hi>奉聖旨令都司勘當㕥聞</hi>
竊見元豐官制行在京職事官不盡除足至紹聖間<lb/>
六曹郎官猶通輪宿直此可見崇寧巳後當國者好<lb/>
夸喜權省曹寺監郎官丞簿始皆除足館職至數十<lb/>
人旣冗則濫官益以輕事不加治况今艱難危蹙主<lb/>
上方當撥亂創業决策西向㕥馬上恢復天下之際<lb/>
尤非崇虚飾備冗官之時也朝廷耗府庫捐爵位扵<lb/>
<pb n="KR4d0156_SBCK_035-4a"/>
　窘匱擾攘之中進一士必得一士之用具一官必有<lb/>
　一官之實然後可㕥有為也愚切以謂具職事官之<lb/>
　不急者當闕而不除或令劇易相兼以赴事功竊㕥<lb/>
　為便謹以管見叅攷古今之冝條件梗槩以備采擇<lb/>
　僭冒妄言无所逃辠畫一如后<lb/>
　　　一祕書省宗正寺國子監目今最為事簡其見<lb/>
　　　　　有長官者不論它日或有遷移出入止以<lb/>
　　　　　給舍兼判似亦不失祖宗故事及扵官制<lb/>
　　　　　無妨李至自前執政以本官兼祕書監趙<lb/>
　　　　　安仁以從官判宗正寺熈寧時從官諫官<lb/>
<pb n="KR4d0156_SBCK_035-4b"/>
　　　　　講筵官判國子監或同判國子監皆故事<lb/>
　　　　　也<lb/>
　　　一六曹長貳如駐蹕揚州時尚書侍郎不皆除<lb/>
　　　　　足似亦不聞闕事<lb/>
　　　一吏部如尚書左右選侍郎左右選郎官四貟<lb/>
　　　　户部左右曹郎官二貟刑部郎官二貟不<lb/>
　　　　可闕外吏部則司封司勲考功户部則度<lb/>
　　　　支金部倉部若止除一貟似不闕事司封<lb/>
　　　　事少若令兼判官告院為便<lb/>
　　　一若除禮部祠部各一貟仍分權主客膳部兵<lb/>
<pb n="KR4d0156_SBCK_035-5a"/>
　　　　　部一貟通管四曹刑部則比部都官或各<lb/>
　　　　除一貟兼管司門工部一貟通四曹似不<lb/>
　　　　闕事<lb/>
　　　一太常寺若無少卿光禄鴻臚若無卿少則以<lb/>
　　　　禮部長貳判一寺或以郎官兼某少卿事<lb/>
　　　　或以某少卿兼行禮部郎中事兼則止云<lb/>
　　　　兼某官事下兼則云兼行某官事漢制行<lb/>
　　　　太常事行太子少傅事皆是兼權官之稱<lb/>
　　　　本朝官制官髙職卑則稱行它寺倣此内<lb/>
　　　　郎官兼管如止云兼某寺事扵體亦冝<lb/>
<pb n="KR4d0156_SBCK_035-5b"/>
　　　一衞尉鴻臚太僕皆事簡若見有卿少則令兼<lb/>
　　　　劇曹如某少卿兼行尚書左選事如某卿<lb/>
　　　　兼行户部右曹事若遷移出入且欲闕貟<lb/>
　　　　則以兵部長貳判衞尉寺或太僕寺若郎<lb/>
　　　　官有才効或乆次當遷則以衞尉或太僕<lb/>
　　　　少卿兼行兵部郎中若卿少遷移郎官未<lb/>
　　　　當遷改而又長貳止判一寺則以兵部貟<lb/>
　　　　外郎兼某寺事他曹寺倣此<lb/>
　　　一少府將作軍器監在今事務亦簡儻如前衞<lb/>
　　　　尉太僕寺比以工部長貳郎官或兼管或<lb/>
<pb n="KR4d0156_SBCK_035-6a"/>
　　　　　以監兼郎中事<lb/>
　　　一太府司農恐各合除卿或少卿一貟丞各一<lb/>
　　　　貟兼主簿若度支金部倉部其間一貟欲<lb/>
　　　　除兩貟郎官則令兼太府或司農寺事而<lb/>
　　　　　不除所兼卿少貟闕或欲除兩貟少卿則<lb/>
　　　　以一貟兼度支或金倉部<lb/>
　　　一大理不可與刑部官相兼以妨駮案故也有<lb/>
　　　　卿則㕥卿斷刑少卿治獄無卿以從官兼<lb/>
　　　　判大理寺行卿事以二少卿治獄斷刑所<lb/>
　　　　有評事素聞貟頗猥多恐當裁省其大理<lb/>
<pb n="KR4d0156_SBCK_035-6b"/>
　　　　正司直若職事雖簡亦或各留一貟以示<lb/>
　　　　欽刑之意<lb/>
　　一諸寺監丞除大府司農恐不可闕仍兼主簿<lb/>
　　　　外其見有官處存留未除或不到者姑闕<lb/>
　　一太常寺當有博士二貟分兼丞簿所有奉禮<lb/>
　　　太祝遇有祠事扵館職博士寺監丞内差<lb/>
　　　攝<lb/>
　　一祕書省若除丞或郎一貟管省事著作校正<lb/>
　　　通除四貟㕥飬才能不廢故事<lb/>
　　一太學官若除博士二貟正錄各一貟亦不乏<lb/>
<pb n="KR4d0156_SBCK_035-7a"/>
　　　　　事仍扵博士内以一貟兼權丞正兼主簿<lb/>
　　　一若以六曹長貳兼判所轄寺監申本部狀但<lb/>
　　　　　押檢列銜而不書名庶㡬不紊體統<lb/>
　　　　　　論淮南撫諭<lb/>
　竊聞遣官淮南撫諭今具管見利害如左一今來淮<lb/>
　南潰卒甚多未有所歸頗為州縣之患願因撫諭官<lb/>
　宣上德意一切撫存勿云招安止曰招撫招撫之旨<lb/>
　預為口宣或降勑牓具載廼者車駕怱遽戒行㓂騎<lb/>
　巳迫其流離轉徙與夫責躬之意告以使臣貟僚等<lb/>
　並依舊資級及統領之人別議超權庶幾懷服自同<lb/>
<pb n="KR4d0156_SBCK_035-7b"/>
乎人若朝廷便欲今各歸五軍或元主將下亦須逐<lb/>
旋抽發一則過江不至擁坌無稽留暴露之虞二則<lb/>
使淮南之人不疑盡數收兵過江而妄謂朝廷無復<lb/>
北顧之意三則設或將來上流及夾江衝隘等處各<lb/>
合屯兵則便道就屯差為徑易若其間有係見在江<lb/>
北將帥下人兵即便令管押赴逐軍下交割一乞令<lb/>
撫諭官遇招撫軍人即扵郊野各立旗號如曰元係<lb/>
前軍人兵曰後軍曰中軍曰左軍曰右軍倣此餘將<lb/>
帥下各立一旗又一旗曰諸路軍兵以待群盗之未<lb/>
就招安及非見今領兵將帥下軍兵或雖是五軍及<lb/>
<pb n="KR4d0156_SBCK_035-8a"/>
　諸將而有嫌隙畏憚不願復歸舊軍下者扵逐軍後<lb/>
　又立一小旗曰家口旣各立旗下即時各軍為籍具<lb/>
　載見統領人某姓名下及元來軍分資級姓名有家<lb/>
　口者并家口注籍結計若干人又一旗曰百姓老小<lb/>
　一百姓老小又别為三旗一旗曰願歸本鄊一旗曰<lb/>
　願就近便州縣居住一旗曰願充禁軍其願歸本郷<lb/>
　者計置口劵寧可少支務令實惠其願就近便州縣<lb/>
　居住者亦給口劵扵所至處權暫摽撥空地令搭席<lb/>
　屋居住官作糜粥賑濟半月或一月止其願充禁軍<lb/>
　者依等仗填刺仍令所在州或本路運司計置招軍<lb/>
<pb n="KR4d0156_SBCK_035-8b"/>
例物支給此老小三項須先具措置曉示使之通知<lb/>
一今來國典公案皆巳不存乞令撫諭官扵所至州<lb/>
依監司例取索見任官脚色家狀仍并寄居待闕官<lb/>
取索各爲一冊回日繳申朝廷以備吏部叅照置籍<lb/>
一乞欲令撫諭官因便㝷訪應干朝廷典籍如累朝<lb/>
實錄國朝㑹要户部㑹計録太常因革禮官制格目<lb/>
之類應扵典籍故事可以叅驗或殘闕公案首尾不<lb/>
全者一件一𥿄皆令收拾其典籍文字先明出牓示<lb/>
除去私蓄之禁有賣者扵所在州委官抽差識字廂<lb/>
軍及事簡處貼司就令謄本若人力不足則許雇人<lb/>
<pb n="KR4d0156_SBCK_035-9a"/>
書冩每一部畢逐旋送納行在其就令謄本之家卷<lb/>
數最多或投獻者並乞朝廷量加賞激如命官減年<lb/>
循資以至轉官及無官人據多少支賜錢物與名目<lb/>
庶㡬國典公案漸可補全如上二項儻䝉收采其權<lb/>
兩浙轉運副使劉寧止見往揚潤亦乞指揮扵所至<lb/>
州縣依此取索㝷訪<lb/>
　　　　論徐<graphic n="KR1959" url="https://raw.githubusercontent.com/kanripo/KR-Gaiji/master/images/KR1959.png" mimeType="image/png"/>禦賊賞<lb/>
某昨寓止鎮江竊見本府朝報中有臣寮上言向者<lb/>
張遇焚刼真州時揚子縣令徐<graphic n="KR1959" url="https://raw.githubusercontent.com/kanripo/KR-Gaiji/master/images/KR1959.png" mimeType="image/png"/>獨開縣門率衆捍<lb/>
禦射退賊徒遂全縣廨内官物文書等奉聖旨下本<lb/>
<pb n="KR4d0156_SBCK_035-9b"/>
　路提刑司保明聞奏後經三四月不聞保明推賞但<lb/>
　聞提刑司下本州保明本州乃下本縣問當時所以<lb/>
　措畫而慶回申本州及以語人止云賊徒以宻邇行<lb/>
　闕不敢乆留偶全縣廨本縣別無措畫扵是士論益<lb/>
　知徐<graphic n="KR1959" url="https://raw.githubusercontent.com/kanripo/KR-Gaiji/master/images/KR1959.png" mimeType="image/png"/>所立事出名上蓋不可與丗俗酷吏能吏同<lb/>
　日道也方張遇殘真入潤如發蒙振槁而<graphic n="KR1959" url="https://raw.githubusercontent.com/kanripo/KR-Gaiji/master/images/KR1959.png" mimeType="image/png"/>為縣令<lb/>
　獨能㕥弓手鄊兵禦賊徒全縣廨則平時信惠扵此<lb/>
　可見方今多事之時如<graphic n="KR1959" url="https://raw.githubusercontent.com/kanripo/KR-Gaiji/master/images/KR1959.png" mimeType="image/png"/>謂冝進擢中外任使必有<lb/>
　可觀其疲愞不材如某等輩當亟汰去則士夫皆赴<lb/>
　事功知勸沮矣<lb/>
<pb n="KR4d0156_SBCK_035-10a"/>
　　　　　乞早行越州告變人賞<lb/>
　竊聞越州去秋軍人謀變因徒中告發皆即伏誅其<lb/>
　告事人未聞推賞傳稱賞不踰月欲人速覩為善之<lb/>
　利今越州告事人功効如此而經渉半年巳上賞典<lb/>
　未行將何以示為善之利而消姦宄之萌向使無人<lb/>
　告發姦惡遂成不唯塗炭一方而府庫甲兵之所亡<lb/>
　及興師招撫之費所捐爵禄貨財比之推賞所用相<lb/>
　去不啻萬萬矣欲乞朝廷檢㑹其越州告事人如未<lb/>
　推賞乞早賜施行<lb/>
　　　　　三年三月初乞郡或宫觀劄子<lb/>
<pb n="KR4d0156_SBCK_035-10b"/>
某昨以辠戾之餘寓居鎮江屏迹丘園自知無用伏<lb/>
自車駕駐蹕揚州將及一年某雖累經㓂攘之後衣<lb/>
食不給然一水之間終不敢出干祿仕扵去年八月<lb/>
忽蒙誤恩復除著作佐郎某皇恐具狀備述多病不<lb/>
才與朝廷方當緫核名實以圗中興之舉非疵賤小<lb/>
臣尸禄飬痾之時申尚書省乞賜罷免㝷又蒙尚書<lb/>
省劄子催促就職遂再具劄子申丞相府具述如前<lb/>
乆不聞罷漸至冬㴱疆場未寧恐渉避事㕥十月二<lb/>
十三日赴行闕朝見供職每見宰執具陳誠懇略如<lb/>
前意且言方冬未敢乞罷只候開春丐歸林下今僕<lb/>
<pb n="KR4d0156_SBCK_035-11a"/>
　射相公門下侍郎及尚書右丞時領中司每蒙與見<lb/>
　皆曽具布此誠而正月巳來邊報日急未敢復申前<lb/>
　懇又蒙恩命還置禮曹入謝之初即復狼狽渡江縁<lb/>
　路遭刼㡬至躶露即與妻孥徙歩趼足奔赴行闕扵<lb/>
　時從官尚有未到庶官到者纔十數人留家杭州者<lb/>
　不過一二人之常情理勢應爾但疵賤憃愚人所不<lb/>
　貸㴱自懲創不敢遟留區區之私亦足矜察今天氣<lb/>
　漸暖旣無外虞厚禄清曹別無規避乃敢復申前懇<lb/>
　伏望鈞慈陶鑄宫廟一次俾遂首丘不負本志則雖<lb/>
　死之日猶生之年下情無任激切俟辠之至<lb/>
<pb n="KR4d0156_SBCK_035-11b"/>
</p>
<p>
　北山小集卷第三十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0156_SBCK_022-1a"/>
北山小集卷第二十二<lb/>
　　　　　　　　　　信安程　俱<lb/>
　　外制一<lb/>
　　　　拱衛大夫宣州觀察使劉公彦差同管客<lb/>
　　　　省四方館閤門公事<lb/>
勑治朝之法諸臣之位詔相獻予之冝所以辨上下<lb/>
正班爵昭徳而别微者也自省方東南典文或闕緜<lb/>
蕝草創失其故者尚多稽叅古今折中潤色未遑暇<lb/>
也然率其属以共其事者亦可不<hi>御名</hi>所擇哉具官蚤<lb/>
以世勞荐更器使積官絫代不專爲恩亦旣顯融致<lb/>
<pb n="KR4d0156_SBCK_022-1b"/>
位廉察予惟董正朝㑹賔客禮容之事舉以命尔夫<lb/>
出入省閤給事左右其任固亦親且重矣惟曁乃僚<lb/>
恪居厥職惟祗惟<hi>御名</hi>服我寵休可<lb/>
　　　　朝奉大夫起居舎人侯延慶除右文殿修<lb/>
　　　　撰與郡<lb/>
勑具官右文䆳在中秘著撰之職號爲髙華異時言<lb/>
動之史出守四方得是者鮮矣尔敏晤文采稱於軰<lb/>
流慨慷赴功見於已試出入郎省才能益明曾未幾<lb/>
時簮筆殿陛而以親來諗自詭治民顧宣力之何如<lb/>
在中外而奚間升華書殿且卑郡符豈惟便尔之私<lb/>
<pb n="KR4d0156_SBCK_022-2a"/>
抑以成吾忠厚之政服此休命往其懋哉可<lb/>
　　　　九月二十一日三省同奉聖旨朕以眇躬<lb/>
　　　　獲主大器居位五祀而王室益微念兹永<lb/>
　　　　懷慘若焚灼比因宗祀明堂投誠上帝冀<lb/>
　　　　獲悔禍以雪神人之耻而赦文夸大悖咈<lb/>
　　　　朕心方夕愓若又除吕頥浩麻制首爲中<lb/>
　　　　天而興聖緒兼創業守文之言徒使四方<lb/>
　　　　誚于有識席益可與外任九月二十二日<lb/>
　　　　三省同奉<lb/>
　　　　聖旨席益徽猷閣待制與郡<lb/>
<pb n="KR4d0156_SBCK_022-2b"/>
勑朕以眇躬獲主大器遭時杌<graphic n="KR2419" url="https://raw.githubusercontent.com/kanripo/KR-Gaiji/master/images/KR2419.png" mimeType="image/png"/>國勢未振夕愓以<lb/>
思心焉如灼播告厥旨實在執筆之臣而乃矜功於<lb/>
肆青之文廣已於求助之際其言夸矣朕甚恧焉具<lb/>
官夙以言揚見推警敏賛書持橐亦旣有年號令之<lb/>
間宜知國體失辝若此謂天下何解掖垣之近班仍<lb/>
西清之舊物往有民社尚其欽哉可<lb/>
　　　　孟庾除戸部尚書<lb/>
勑周官以司徒制天下之地征而均節財用者冢宰<lb/>
宋興以執政領天下之漕計而調度出納者三司繇<lb/>
兹以來代有因革今則成周之法祖宗之制凡宰輔<lb/>
<pb n="KR4d0156_SBCK_022-3a"/>
攸司之守舉而歸諸戸部矣然則爲之長者顧不重<lb/>
哉具官學不泥古才足濟時憂國首公見於華皓髙<lb/>
宻之政有循理之稱睢陽之守有扞成之節朕付以<lb/>
邦計擢之貳卿足兵食於垂罄之餘備典禮於時邁<lb/>
之際事不愆素官無之共是用冠以納言陟之常伯<lb/>
豈徒益觀於來効抑以昭勸於赴㓛然方今民力已<lb/>
窮軍旅之事未息節以制度當務所先非予率之以<lb/>
朴儉無以化谿壑之侈心非尔去敝於因循無以紓<lb/>
黔黎之深瘵唯民不加斂而國用足則予汝嘉可<lb/>
　　　　知岳州袁植贈直龍圖閣<lb/>
<pb n="KR4d0156_SBCK_022-3b"/>
勑具官廼者盗發江表䖍劉郡邑姦凶乗間爲長虵<lb/>
封豕以肆毒於一方而尓適守岳陽仗正不撓卒與<lb/>
禍㑹銜恨九泉今御史列其冤狀與其所以怒㓂之<lb/>
由推原厥𥘉出於徇國朕䀌然傷之惟尔詞學之優<lb/>
才猷之美歴官臺省綽有能聲没身賊區志士增嘅<lb/>
升華延閣賚及後昆庶其有知歆此襃渥可<lb/>
　　　　資政殿學士太中大夫提舉臨安府洞霄<lb/>
　　　　宫吕好問守本官致仕<lb/>
勑太上有立徳斯爲不杇之圖故國有世臣亦<hi>御名</hi>進<lb/>
賢之舉惟予先正貽慶後昆頃致位於爕諧盖兼隆<lb/>
<pb n="KR4d0156_SBCK_022-4a"/>
於問譽逮更變故旋即便安遽形告老之言勉徇退<lb/>
身之志具官某孝悌之羙得於天姿重厚之稱信於<lb/>
士類比中罹於黨錮弥克守於家規靖康之𥘉首被<lb/>
簡坺亟躋諌省遂緫臺綱掌邦政於文昌賛皇猷於<lb/>
鈞軸肆予纉紹俾復疑丞嘖有煩言寖辭劇職奉祠<lb/>
均逸旣歴於歳時謝事言歸不愆於雅素覽公車之<lb/>
需奏即秘殿之崇資用以寵綏益全終始庶無勞於<lb/>
夙夜幾永介於壽康可<lb/>
　　　　秦某與緋章服除直祕閣與郡<lb/>
勑具官某尔以俊造䇿名儒科寄任荐更遂躋郎省<lb/>
<pb n="KR4d0156_SBCK_022-4b"/>
属尔同氣爲予相臣惟合治之相臨援故常而自列<lb/>
召對便殿悃愊無華敦樸之風見於言貌擢以秘職<lb/>
錫之身章併示寵綏且有申命夫入爲尚書郎出爲<lb/>
二千石乃身在外而名直禁中盖儒者之榮而當今<lb/>
之髙選也惟克報稱益恢逺圖可<lb/>
　　　　席益差知温州<lb/>
勑永嘉閩粤之交其俗剽悍以嗇其貨纎靡其人多<lb/>
賈其士風任氣而矜節爲之守者非逹於政理未有<lb/>
能成治最而厭與言者也具官學藝之敏稱於朝廷<lb/>
䟽通之才適於權變荐委重寄未之或辭母輕小邦<lb/>
<pb n="KR4d0156_SBCK_022-5a"/>
猶足觀政昔吾丘任連城之守而名不稱於在前嚴助<lb/>
去承明之廬則職已違於侍從惟尔之遇於古有光<lb/>
尚懋乃功以荅休寵可<lb/>
　　　　劉寕止復舊職<lb/>
勑具官比以輸漕不繼麗于刑書於兹踰年執事滋<lb/>
恪而相臣交章來上以謂曩者勤王之舉饋饟是共<lb/>
乃克濟兹以成丕績以㓛補過誰曰不然朕方搜羅<lb/>
英才捐弃細故雖䟽逺未試猶將熏沐而收之况吾<lb/>
宣力内外而果藝不回之士乎復職河圖雖云舊物<lb/>
尚體恩遇益勵厥修可<lb/>
<pb n="KR4d0156_SBCK_022-5b"/>
　　　　九月二十三日三省同奉聖旨郭偉依已<lb/>
　　　　降指揮再任<lb/>
勑具官姑熟江左之重鎭也承平之時号爲樂土然<lb/>
處荆湘之下流據采石之形勢所以通淮南而輔建<lb/>
業其置戍擇守顧可付非其人哉以尔才力方剛慷<lb/>
慨自任志在徇國勇於赴㓛迺者潰叛之徒游䰟四<lb/>
出而爾登陴保聚屢抗賊鋒安輯兵農斯亦勤矣與<lb/>
其更選於長才孰若因任於已試進職一等還之故<lb/>
官唯息疲瘵則可以固民心唯謹綏馭則可以奮武<lb/>
衛克邁予訓尚有寵嘉可<lb/>
<pb n="KR4d0156_SBCK_022-6a"/>
　　　　迪功郎張滉改官<lb/>
勑具官某惟樞臣浚開濟忠略勤勞王家經營三川<lb/>
以至關輔朕甚頼之以尔同産之親乆從幕府請以<lb/>
故賞貤尔京僚朕方思勸宣力之臣成乃弟之美豈<lb/>
有愛於一官乎尚克欽承以圖報稱可<lb/>
　　　尚書右僕射秦檜封贈<lb/>
　　　　曾祖贈太子少保某　贈太子太保<lb/>
勑朕思濟艱難以圖恢復眷惟輔相之舉措實繫邦<lb/>
家之安危斷自朕心旣得良弼推慶貽之所自宜錫<lb/>
命之有加具官曾祖某獨善在躬懷才不試髙尚其<lb/>
<pb n="KR4d0156_SBCK_022-6b"/>
事蘭弗服而弥芳文字之祥源旣深而益逺種徳百<lb/>
年之内收㓛三世之餘位冠百僚忠邁前古諒儀刑<lb/>
於遺範斯衍繹於流光是用下王綍以寵襃陟儲宫<lb/>
之輔翼庶見蓍龜之喜以尉烝甞之思可<lb/>
　　　　曾祖母永嘉郡夫人王氏贈崇國夫人<lb/>
勑朕觀載籍之傳考興衰之緒其流澤後世俾衣冠<lb/>
之盛孝悌之風益隆而不墜者非獨世德之修而已<lb/>
蓋有閨壼之助焉具官曾祖母克以内則相其君子<lb/>
其必有柔嘉之行淑<hi>御名</hi>之儀膳服適於親䟽慈祥足<lb/>
以矜式者矣不然何垂𥙿之深也惟我次輔爲世純<lb/>
<pb n="KR4d0156_SBCK_022-7a"/>
臣大國加封雖云故事有兹寵渥其命則新可<lb/>
　　　　祖贈太子少傅某贈太子太傅<lb/>
勑天人之際世或以爲難知報施之冝理則疑於可<lb/>
待故有積徳不售遺澤則深在其子孫合若符節優<lb/>
隆之典旌勸兼焉具官祖某成性守於宫庭履信行<lb/>
於州里表貴名於異代逺慕王通之著書竦公望於<lb/>
布衣近希文正之憂國朕圖柄任爰得碩臣推循祖<lb/>
徳之修實遺邦基之慶惟青宫之髙選若師傅之古<lb/>
官用賁家庭以申異數可<lb/>
　　　　祖母普安郡夫人俞氏贈嘉國夫人<lb/>
<pb n="KR4d0156_SBCK_022-7b"/>
勑自漢魏以來至于今者秦氏之世未有顯人而丞<lb/>
相　獨以儒學起家忠節自奮致位執政遂登宰司<lb/>
而俞氏之世寂寥千載亦無聞焉夫嗇之乆則其施<lb/>
必昌發之遲則其行必逺内外蓄德貽澤厥孫具官<lb/>
祖母惟禮惟法無非無儀化行於中饋仁及於宗姻<lb/>
遂成厥家以有兹慶旣䟽封於大郡朕以爲未足也<lb/>
嘉實大國錫命有加肆寵尔私抑以勸於爲善可<lb/>
　　　　父任信州玉山縣令贈太子少師某贈太<lb/>
　　　　子太師<lb/>
勑官無小大惠足以及物者其澤必長天無私親位<lb/>
<pb n="KR4d0156_SBCK_022-8a"/>
弗稱其德者其償必厚惟善祥之不爽知義教之有<lb/>
方顧兹襃贈之彛章是亦報施之明驗具官述業該<lb/>
貫禔身肅恭自奮賔興之書無愧循良之吏弦歌之<lb/>
用莫究厥施𥜗袴之仁諒多遺愛宻令之爲太傅襃<lb/>
賢雖隔於當年于公之啓髙門隂徳果昌於厥後是<lb/>
用舉封曹之懋典極望苑之崇資以成追逺之思用<lb/>
顯流光之慶可<lb/>
　　　　母和義郡夫人王氏贈榮國夫人<lb/>
勑士方隱約陋巷棲遲小官刑于室家相與躬顧復<lb/>
之勤保廉儉之操者亦以成其子也子旣賢矣展忠<lb/>
<pb n="KR4d0156_SBCK_022-8b"/>
純之節都輔相之位而親不逮養此風木之况古人<lb/>
所以深悲而追榮之典朝廷所以加厚也具官母禮<lb/>
法是蹈淑靖有聞廑身守約旣以飭其閨壼矣以子<lb/>
知母則慈嚴之教所以薫陶成就者又可知焉䟽封<lb/>
大國庸示寵綏抑以慰孝子之心云尔可<lb/>
　　　　妻信安郡夫人王氏封鎭國夫人<lb/>
勑二南之詩本於王化之基而及於夫人之德雖形<lb/>
四方風一國小大不同然其所以循法度奉烝甞致<lb/>
輔佐之冝一也具官妻生子慶門積習名教克配君<lb/>
子禮以自防顧兹翊賛之勲方且延登於揆路豈無<lb/>
<pb n="KR4d0156_SBCK_022-9a"/>
儆戒之助固當覃慶於閨門太行之東鎭爲大國䟽<lb/>
封錫命謂之小君時惟懋恩永其祗服可<lb/>
　　　　端明殿學士正議大夫致仕黄裳父贈金<lb/>
　　　　紫光禄大夫文慶贈特進<lb/>
勑朕嚮者除地廣陵之陽於是始郊薦見上帝均釐<lb/>
四海追逺之贈下及庶僚而况侍從之老出入四朝<lb/>
加寵厥先具有彛數絲綸之出豈有乆近之間哉具<lb/>
官父具官潜徳不耀晦迹里閭是生時英致位休顯<lb/>
特進二品地極文階以賁九原抑以爲積善之勸可<lb/>
　　　　母永寕郡夫人吳氏贈髙宻郡夫人<lb/>
<pb n="KR4d0156_SBCK_022-9b"/>
<hi>上詞同</hi>具官母<hi>云云</hi>懿範有煒嬪于德人是生時英致<lb/>
位休顯髙宻大郡䟽封益隆以賁九原抑以爲積善<lb/>
之勸可<lb/>
　　　　葛勝仲復顯謨閣待制<lb/>
朕比以月正元日渙發大號紹休之志用以紀年以<lb/>
敷澤於天下凡麗于刑書無以逺邇一皆去累滌垢<lb/>
興之更新而况持橐屏翰出入侍從之臣哉具官某<lb/>
蚤以文學奮於朝廷嘖有煩言乆去近著吳興之政<lb/>
民亦冝之還職西清不失舊物尚體恩遇益<hi>御名</hi>厥修<lb/>
可<lb/>
<pb n="KR4d0156_SBCK_022-10a"/>
　　　　梁楊祖復徽猷閣學士<lb/>
<hi>上詞同</hi>而况屢將使指甞備法從之列者哉具官某昨<lb/>
緫漕輸虜㓂大入不共厥職以抵譴訶亦旣累年其<lb/>
還舊物恩則厚矣尚克有之可<lb/>
　　　　陸宰復直秘閣<lb/>
勑具官<hi>上詞同</hi>而况名臣之世甞備任選者哉尔頃使<lb/>
畿西虜㓂大入不共厥職以抵譴訶亦旣累年還之<lb/>
冊府尚其靖恪以荅恩休可<lb/>
　　　　責授單制團練副使宋㬇叙朝請大夫<lb/>
朕比以月正元日渙發大號紹休之志用以紀年以<lb/>
<pb n="KR4d0156_SBCK_022-10b"/>
敷澤於天下凡麗于刑書無以逺邇一皆去累滌垢<lb/>
與之更新尔頃以辠戾公義弗容屏之逺方庶其循<lb/>
省兹縁肆眚復尔故官尚務恪恭以荅恩宥可<lb/>
　　　　楊康國特贈徽猷閣待制<lb/>
勑鉤黨之禍豈不痛哉惟時怙權罔上之臣實始斵<lb/>
喪忠良以騁志于天下凡元祐靖國儀刑之餘守正<lb/>
之士傳以大戾舉而納諸丹書朕用䀌傷思有優恤<lb/>
而况殘酷之害被其閨門而天下冤之者乎具官才<lb/>
業之美奮于昌辰攝貳天官升華書館出入中外時<lb/>
論具冝遭罹以來殆將三紀待制延閣雖非故官時<lb/>
<pb n="KR4d0156_SBCK_022-11a"/>
惟渥恩以慰沉抑可<lb/>
　　　　翰林學士汪藻龍圖閣直學士與郡<lb/>
勑法從之臣居則獻納論思分職率屬以賛朝廷之<lb/>
治出則賦政共理以致吾澤於民其所以隆體貌之<lb/>
恩嚴陛廉之勢者顧豈有異哉具官某簡亮通博蚤<lb/>
以言揚學問文詞推於時雋肆朕纉服推自奉常綸<lb/>
綍是司出入五載閔勞侍從之務輟嚴助於承明欲<lb/>
詳政事之冝試蕭生於馮翊寵以河圖之直仍聮學<lb/>
士之班往奮尔庸副兹睠佇可<lb/>
　　　　吏部侍郎黎確龍圖閣待制與郡<lb/>
<pb n="KR4d0156_SBCK_022-11b"/>
勑<hi>上詞同</hi>具官操修之美信於友朋學問之優見於踐<lb/>
歴比對揚之動聽屬諌諍之湏才敷納之言啓沃是<lb/>
頼旋加明陟俾貳天官雖藉銓衡之公閔勞侍從之<lb/>
事是用舉河圖之内閣即次對之近班庸示寵章尚<lb/>
有申命往其祗服益懋乃㓛可<lb/>
　　　　吏部侍郎髙衛龍圖閣待制與郡<lb/>
勑<hi>上詞同</hi>具官敏彊之實稱於中臺才術之優見於出<lb/>
使周旋浩穰寖躐髙華召自外藩陟之小宰旣更時<lb/>
序益究云爲雖藉<hi>云云下詞同</hi>尚懋乃㓛可<lb/>
　　　　同知樞宻院事冨直柔明堂大禮赦恩封<lb/>
<pb n="KR4d0156_SBCK_022-12a"/>
　　　　贈曾祖任尚書都官貟外郎贈太師中書<lb/>
　　　　令兼尚書令追封韓國公言改封魯國公<lb/>
勑朕觀載籍之傳攷盛衰之緒君子之澤或五世而<lb/>
方興積善之家信百祥之來降植德之報莫尔之隆<lb/>
是生經世之臣爲國元老及我運籌之佐乃其曾孫<lb/>
慶賜方行襃嘉可後具官曾祖周才不試厚德在躬<lb/>
修仁義於奥窔之間委窮通於寒暑之序馮唐老於<lb/>
郎省曾無不遇之嗟于公大其閭門固有將興之兆<lb/>
屬均釐於霈澤舉開國之舊章是用冠於五等之封<lb/>
胙之東魯仍以三公之貴兼長中臺足慰烝甞之思<lb/>
<pb n="KR4d0156_SBCK_022-12b"/>
亦廣燕詒之慶可<lb/>
　　　　曽祖母韓國夫人韓氏贈魯國夫人<lb/>
勑天將賚良佐於有邦以爲生民之庇則必有休祥<lb/>
之兆若警告於斯人者此尔子之生旂旄導從天赦<lb/>
是承所以發於夢寐而聞於國人者也然則益昌厥<lb/>
後者孰始基之具官曾祖母懿質淑範來嬪德人仁<lb/>
愛之實見懷姻族身享孝飬極於顯榮逮見其子出<lb/>
入將相㓛德兼隆爲母如是亦可謂鮮儷矣而慶及<lb/>
四世復亢厥宗國有沛恩肆加錫命改封大國亦禮<lb/>
之宜可<lb/>
<pb n="KR4d0156_SBCK_022-13a"/>
　　　　祖任武寕軍節度使太師守司徒致仕韓<lb/>
　　　　國公謚文忠弼追封魏國公餘如故<lb/>
勑朕仰念仁祖聦明慈儉燕及於萬方永懷宗臣端<lb/>
亮忠嘉以昭于四輔是爲不朽施于後昆肆予釐事<lb/>
之成與享湛恩之被具官某祖賢業經世王功在民<lb/>
閑邪責難莫如孟子之事上盛德至善有若武公之<lb/>
佐周措國家於九鼎之安息兵革於百年之乆逮兹<lb/>
塗炭之極益見蓍龜之明冝世濟之有人知慶餘之<lb/>
不爽舉斯寵典表以大名用易國封且仍公位亦何<lb/>
加於舊物姑申命於恩綸可<lb/>
<pb n="KR4d0156_SBCK_022-13b"/>
　　　　祖母韓國夫人晏氏贈魏國夫人<lb/>
勑景祐慶暦之際有舊學之臣曰臨淄公殊以雋徳<lb/>
逺業克相睿明樂善不倦以得天下之英才舉而進<lb/>
之布在顯列數世頼焉是生賢女作配人傑福善之<lb/>
慶逮其子孫具官祖母莊靜明淑禮法具宜閨門之<lb/>
中有叙有愛魚軒翟茀命服賛書而居有之以至偕<lb/>
老朕宗祀上帝敷澤綿區恩數首行於四鄰寵綏上<lb/>
及於三世無以加厚易封大邦匪唯告第之増華抑<lb/>
俾有家之知勸可<lb/>
　　　　父任右朝議大夫贈宣奉大夫紹庭贈太<lb/>
<pb n="KR4d0156_SBCK_022-14a"/>
　　　　子少師<lb/>
勑朕爰以季秋肇稱禋祀冀獲神靈之佑不替祖宗<lb/>
之休遂敷錫於四方且推恩於百辟矧輔臣之濟美<lb/>
知義教之有方顧兹追逺之思用舉彛章之舊具官<lb/>
父温恭是蹈揚歴具冝沛然詩禮之無違逺矣徳言<lb/>
之不朽確守先志懇辤官榮是知豈弟之求卒饗蕃<lb/>
昌之報惟儲宫之二品有訓導之六官莫嚴於師用<lb/>
以加寵益闡家庭之慶式慰春秋之懷可<lb/>
　　　　母普安郡夫人劉氏贈彭城郡夫人<lb/>
勑士有砥節厲行克承勲德之世以保其靖共之美<lb/>
<pb n="KR4d0156_SBCK_022-14b"/>
廉潔之操者苟無内助之賢則亦不能成其志也旣<lb/>
相其夫以成其家矣又有賢子爲吾輔臣寵渥之加<lb/>
則有舊典具官母其承上也順而正其臨下也簡以<lb/>
慈積善在躬以有兹慶屬合宫之大旅均霈澤於多<lb/>
方易彼故封錫之大郡旣増榮於存没亦用慰於劬<lb/>
勞可<lb/>
　　　　故妻齊安郡夫人王氏贈太寕郡夫人<lb/>
勑先王制禮與夫推恩接下之文未甞不本於人情<lb/>
也夫相其夫於勤約之中旣已躬廉儉而同甘苦矣<lb/>
而不共享其安榮則追贈之隆抑以慰其私尔具官<lb/>
<pb n="KR4d0156_SBCK_022-15a"/>
妻賢淑有聞冝其閨門嬪于大家安若素習夭閼不<lb/>
壽襃賁可忘旣䟽錫於齊安復進封於大郡用均釐<lb/>
澤以示寵綏可<lb/>
北山小集卷第二十二<lb/>
<pb n="KR4d0156_SBCK_022-15b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0156_SBCK_009-1a"/>
　北山小集卷第九<lb/>
　　　　　　　　　　　信安程　俱<lb/>
　　　　律詩<lb/>
　　　　　和虞長洲逰虎丘<lb/>
　㝷壑復經丘人看李郭舟藤花多背日桐葉最知秋<lb/>
　虎去藜藿盡龍歸蛙黽愁振衣臨石壁未羡習池逰<lb/>
　　　　　移竹<hi>庚辰</hi>
　寓目無清致興懷要此君影移千畒月枝散五湖雲<lb/>
　鳯實和筠得龍苞帶蘀分傷根同栢大剪葉異芝焚<lb/>
　抜篠衣霑粉連鞭蘚破紋虗心寧擇地直節任離群<lb/>
<pb n="KR4d0156_SBCK_009-1b"/>
　但欲通三徑何湏比萬軍<graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>然眞玉立蔓草即堪耘<lb/>
　　　　　和友人陳愽道師仲司録遣興之作<lb/>
　急景去不返官逰心易闌死生交道絕冷暖世情看<lb/>
　適俗湏多可隨縁亦大難一年還欲盡三界直無安<lb/>
　　　　　沙塞松江<hi>和韻</hi>
　三江旣入今安有萬化無端去莫留蟹蚌失波枯斥<lb/>
　岸蛟龍移窟見沙洲水窮范蠡扁舟返海變麻姑兩<lb/>
　鬢秋通塞正應天數在荷蓑持鍤直堪愁<lb/>
　　　　　曉起<hi>回文</hi>
　霜林一望極空寒曉鼔催人覺夢殘黃霧帶晴江渺<lb/>
<pb n="KR4d0156_SBCK_009-2a"/>
　渺勁風翻影露漙漙香飄引篆新添火髪密勝簮慢<lb/>
　整冠藏拙懶便惟少事興來閑借逺山看<lb/>
　　　　　餘杭法憙院荆文公書堂文公康定中讀<lb/>
　　　　　書於此<hi>辛巳</hi>
　鍾山太傅起從龍鼓動風雷指顧中未見圖形求傅<lb/>
　野豈知徒歩客新豐青鞵曽訪飡芝老<hi>詩逺逰登嵓茹芝乃餘杭山中也</hi>
　白首唯餘擣藥童<hi>寺僧言文公多養疾此堂當時給侍童子今八十餘歳矣</hi>藏壁故應留<lb/>
　断簡至今山鬼慟悲風<lb/>
　　　　　送蔣主簿入都赴試一首<hi>壬午</hi>
　東南貢吏紫髯郎一馬駸駸客路長䄂裏山林洗塵<lb/>
<pb n="KR4d0156_SBCK_009-2b"/>
　霧腹中文字了縑箱流年過我長如許樂事知君詎<lb/>
　未央行恐飢來驅我去也遮西日上河梁<hi>蔣有名畫小軸常置</hi>
<hi>懷袖名壺中圖</hi>
　　　　　罷吏客郡城巳數月滯留忽巳歳暮浩<lb/>
　　　　　然興歎作一首<lb/>
　一行作吏向呉城五見娵隅上薄冰魏覬三章堪自<lb/>
　約殷源百尺敢言登揶<graphic n="KR2952" url="https://raw.githubusercontent.com/kanripo/KR-Gaiji/master/images/KR2952.png" mimeType="image/png"/>秪送人爲郡噎媚<hi>墨音</hi>𥘉非<lb/>
　我負丞鞅掌棲遲俱害性不知鬚鬢欲侵凌<lb/>
　　　　　寒夜遣懷一首<lb/>
　強醉重雲欲散鹽三更飛霰忽驚簾大呼何與癡人<lb/>
<pb n="KR4d0156_SBCK_009-3a"/>
　事此意多應俗士嫌出戸仰看天漫漫持盃愁作夜<lb/>
　厭厭消除心事都無處下盡中軍三百籖<lb/>
　　　　　髙郵旅泊書懷寄淮東提舉蔡成甫觀兼<lb/>
　　　　　呈鄭使君弇三首<hi>癸未</hi>
　乆客頗自厭長歌胡不歸束書方有適捧檄定焉依<lb/>
　塵裏音容改山中信息稀十年長漫浪深覺負荷衣<lb/>
　命矣周南滯時哉冀北空居無刮目視動有轉喉窮<lb/>
　泛宅如蠻蜑淫書伴蠧蟲飄蓬故人念頼有繡衣公<lb/>
　長夏熱欲死迎秋氣巳清蚊蠅任來徃螟螣尚縱横<lb/>
　行止猒人問棲遲真自驚使君髙義在解榻見深情<lb/>
<pb n="KR4d0156_SBCK_009-3b"/>
　　　　喜雨呈鄭髙郵<lb/>
赤地無遺蘖懸知一歳空乖龍忽解事死虎亦爭功<lb/>
<hi>時髙郵用猒勝法投虎骨龍潭中至是雨</hi>土燥財霑塊人安未轉蓬翻思㵼東<lb/>
海何計請天公田畒膏腴闊河流脉絡通邦人依豈<lb/>
弟指日望登豐<lb/>
　　　　人日書懷兼寄呉中三二友<hi>甲申</hi>
東西南北走紅塵又見江淮草木薫小謝篇章成畫<lb/>
餅卧龍功略付浮雲<hi>孔明爲孫權畫赤壁之䇿及謝惠連爲司徒府法曹時與予今年齒正同</hi>棲遲<lb/>
枳棘今如許嘯傲冰霜頼此吾<hi>太湖多竹所居有脩篁千箇</hi>俛仰折腰<lb/>
成底事故交千里漫離群<lb/>
<pb n="KR4d0156_SBCK_009-4a"/>
　　　　　許主簿見和過有推借再作奉呈<lb/>
　身謀自昔湏三窟丗味端能敗一薫醉裏閑愁濃似<lb/>
　酒春來歸思亂於雲松㘽咫尺傳盧老棗實方將訪<lb/>
　許君<hi>見許逺逰與王逸少書</hi>却喜雲孫共來徃扁舟時入白鷗群<lb/>
　　　　　用前韻作招許主簿<lb/>
　風騷無復見黃𥘉尚想應劉載後車病骨不知縁底<lb/>
　瘦愁眉時得爲君舒動人春色來隨鷰入眼溪流靜<lb/>
　見魚秪有此中多好句可來茅閣試慿虚<lb/>
　　　　　謹追和諸父留題雲門聲闍梨經閣詩一首<lb/>
　傑閣護眞文金僊妙大雲風林終日說露柱一時聞<lb/>
<pb n="KR4d0156_SBCK_009-4b"/>
　谷暧春先到山髙日易曛經行復宴坐華雨任<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛<lb/>
　　　　　適軒<hi>庚寅歳郭求見邀同作</hi>
　厭苦常從樂未央不如要足兩俱忘當飢糲食遺三<lb/>
　鼎便<hi>一平</hi>體綈𫀆勝五章夜雪扁舟千嶂淨午風髙枕一<lb/>
　䆫凉飄然自適非人適肯受轅駒六尺韁<lb/>
　　　　　謝江仲舉惠酒<hi>乙酉</hi>
　山城無物可忘憂但有平原病督郵知我囊中無白<lb/>
　水煩君若下出青州芳甘未謝三年醖傲兀能消萬<lb/>
　古愁㑹待東郊春意動鳴鞭乘興草堂㳺<lb/>
　　　　　次韻張祠部見示<hi>丙申</hi>
<pb n="KR4d0156_SBCK_009-5a"/>
　大滌先生不諱貧鬢髯雖白臉長春三江魚美東曹<lb/>
　後二柳泉甘慧曉鄰<hi>南史張融與陸慧曉並宅云云</hi>懷組歸來無長物挂<lb/>
　冠誰復並清塵自怜出處俱違性旋結衡茅寄此身<lb/>
　　　　　章僕射山林<lb/>
　王子池臺迹巳荒年來華<hi>犯御名</hi>壓髙岡長林不礙千<lb/>
　山月老榦猶含九夏霜便覺平泉冠東洛還依渌水<lb/>
　記南塘蝸廬却憙通幽徑岸幘時來一嘯長<hi>此地本錢王諸子園亭</hi>
　　　　　次韻張祠部敏叔游滄浪蘇子美故園<lb/>
　醉倒春風載酒人蒼髯猶想見長身試㝷遺址名空<lb/>
　在却嘆張羅事巳陳稍置曲欄穿徑竹别開髙閣俯<lb/>
<pb n="KR4d0156_SBCK_009-5b"/>
汀蘋拏舟更欲陪清賞要看毫端藻繪春<lb/>
　　　　次韻鄭大夫半隱亭<lb/>
脫屣歸來稅兩轓信知塵世有蕭閑幽亭似近郎君<lb/>
谷㨗徑知非少室山歳月優㳺真得計風埃顦顇獨<lb/>
何顔園林日渉仍多趣坐看雲飛鳥倦還<lb/>
　　　哦詩夜坐缾罍乆空無以自勞寄呉興趙<lb/>
　　　　司録江兵曹<lb/>
詩成不直一杯水年大常懷千歳憂何湏中令能強<lb/>
記正要將軍爲破愁故人乆負丘壑志公子欲㝷梁<lb/>
宋㳺相逢儻有蒲萄渌肯向西涼愽一州<lb/>
<pb n="KR4d0156_SBCK_009-6a"/>
　　　　九日冩懷<lb/>
節物驚心兩鬢華東籬空繞未開花百年將半仕三<lb/>
巳五畒就荒天一涯豈有白衣來剥啄亦從烏帽自<lb/>
欹斜眞成獨坐空搔首門柳蕭蕭噪暮鵶<hi>髙適九日詩縱</hi>
<hi>使登髙秪断腸不如獨坐空搔首</hi>
　　　　次韻葉翰林見寄<hi>乙未</hi>
雅望清班亦醉翁暫令槐閤曵鈴空更評它日歸賢<lb/>
守畫諾何人稱治中<hi>蔡州今爲汝南郡故得用汝南故事</hi>便合追鋒來就日<lb/>
巳知投刄有成風貽詩千里兼金意爼豆常憐斷尾雄<lb/>
相望千古一涪翁還向江湖四壁空病木自甘桃<lb/>
<pb n="KR4d0156_SBCK_009-6b"/>
李後野麋難着鳯麟中未成下澤還郷里且寄窮閻<lb/>
蔽雨風舉丗知音常契闊悲歌沉抑爲誰雄<lb/>
　　　　傅國華從使遼東巳事還朝拙詩送别<hi>二首</hi>
夫君胷次有天㳺笑指滄溟寄一漚正使叩舷歌小<lb/>
海不妨安席詠洪流翩翩聊試千金學刺刺應慙萬<lb/>
里侯歸䄂飄然望華闕獨留珠玉照遐幽<lb/>
向來南北歎流年十載相逢走道邊作佛頓慙靈運<lb/>
後着鞭猶恐祖生先彈冠豈欲夸三組負耒還思受<lb/>
一㕓黙計此身端未了别懷撩亂故依然<hi>國華造道益深而俱蹇淺</hi>
<hi>滋甚故有大㳺作佛之句</hi>
<pb n="KR4d0156_SBCK_009-7a"/>
　　　　　窮居苦雨<lb/>
　慢膚便腹轉踈慵睡足茅簷目過鴻墨客縱令三尺<lb/>
　喙木奴何似十年功門前羅雀非吾病竈底生蛙不<lb/>
　丗窮舊雨未乾新雨漲可憐愁絶力田翁<lb/>
　　　　　謝張敏叔餉陸子泉<lb/>
　接輿叩木狂歌處猶有清泉出翠㣲不學癡人供水<lb/>
　遞肯分餘潤及柴扉七甌巳辦煎茶厄三咽能忘啜<lb/>
　菽飢身寄呉門聲利窟更思冰洞濯塵衣<lb/>
　　　　　張敏叔得請謝事欽仰髙躅謹成口號<lb/>
　冨貴紛紛有底難乘時如探槖中丸髙人不啻曇華<lb/>
<pb n="KR4d0156_SBCK_009-7b"/>
　見晚節誰爲趙璧完且憙芝蘭俱秀發不嫌松桂愈<lb/>
　清寒它年仄席思耆舊矍鑠猶能一據鞍<lb/>
　　　　　晚雨菊<hi>次韻和張敏叔</hi>
　異質寜當雜衆芳故留寒頴度徴霜三鍰何必分靈<lb/>
　樹九畹那能擅國香不惜䌓英供夕餌肯持佳色媚<lb/>
　朝陽徑湏移奉華堂燕路草多應愧乆妨<lb/>
　　　　　葉内相赴淮西<lb/>
　向來英妙壓鼇頭去國三年白鬢秋蕭傅豈煩更吏<lb/>
　冶賈生元自賛皇猷髙文巳得江山助逺業寜爲管<lb/>
　晏留聞說云亭巳除地正湏掾筆紀鴻休<lb/>
<pb n="KR4d0156_SBCK_009-8a"/>
　　　　　江仲嘉仕呉興雅重道場山長老惠顔仲<lb/>
　　　　　嘉之柩以八月十五日至山下顔以是日<lb/>
　　　　　告寂<lb/>
　道人非復丗閒情居士空留身後名共擬凌雲成一<lb/>
　笑不妨乗月話三生桐郷定有蟬衣在葱嶺遥知虎<lb/>
　錫鳴耿耿幽懷無處冩眼中泉石記經行<lb/>
　　　　　觀王君玉侍郎集有酒明詩次韻<lb/>
　簿領青州掾風姿麴秀才長煩拍浮手持贈合歡盃<lb/>
　屢無回風急傳籌句羽催深慙偃師氏端爲破愁來<lb/>
　　　　　九日陪章湖州致平援登道場山汎舟溪上<lb/>
<pb n="KR4d0156_SBCK_009-8b"/>
九日登臨得翠㣲拂天松竹引丹梯神游八表層霄<lb/>
近目盡千山落日低人散飛雲留畫棟舟回𥘉月照<lb/>
清溪故知王謝風流在吹㡌何人醉似泥<hi>謝傳王大令甞爲吳興守</hi>
　　　　次韻趙叔問對雪共酌有懷江仲嘉之作<lb/>
怳然身寄一山川玉宇銀墻墯我前便欲乘風向寥<lb/>
廓恨無新句落雲煙延枚座右頻虗席訪戴人遐歎<lb/>
獨賢<hi>余至湖江仲嘉適被檄之㑹稽二公皆幕客故以鄒枚爲况</hi>遥想支頥對秦望朝來清<lb/>
思浩無邊<lb/>
　　　　癸巳歳除夜誦孟浩然歸终南舊隱詩有<lb/>
　　　　感戯効沈休文八詠躰作<lb/>
<pb n="KR4d0156_SBCK_009-9a"/>
　　　　北闕休上書<lb/>
說將且不暇千時真自踈深慙叔孫子未辦茂陵書<lb/>
正自飢欲死敢言忠有餘平生甽畒志本不羡嚴徐<lb/>
　　　　南山歸敝廬<lb/>
故廬今茂草新<hi>犯御名</hi>羡茅茨乆負泉石約空令猿鶴悲<lb/>
一㕓端可共三徑復誰期㑹結忘年友耕雲茹紫芝<lb/>
　　　　不才明主弃<lb/>
沃壤有多稼良工無廢材固知時不弃正坐老無媒<lb/>
病驥终難駕寒花不易開古來天下士取次没蒿萊<lb/>
　　　　多病故人踈<lb/>
<pb n="KR4d0156_SBCK_009-9b"/>
鴈足慵難寄鷄栖出厭頻路長時有夢人逺遽如新<lb/>
膠<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>唯窮士雲泥隔要津囂囂亦何病懶放任天真<lb/>
　　　　白髪催年老<lb/>
轉眼過三紀搔頭見二毛先秋同柳弱早白誤山髙<lb/>
種種從渠落青青竟莫逃形骸姑置此痛飲讀離騷<lb/>
　　　　青陽逼歳除<lb/>
顦顇身仍徤崢嶸歳又窮天寒春未應臘盡雪初融<lb/>
萬化豈有極一生常轉蓬誰知元不動日月自西東<lb/>
　　　　永懷愁不寐<lb/>
腷膊南枝鵲鏗宏半夜鍾遼遼數寒漏唧唧類吟蛩<lb/>
<pb n="KR4d0156_SBCK_009-10a"/>
馬革思強仕牛衣慕老農此身何處是展轉聽朝舂<lb/>
　　　　松月夜䆫虗<lb/>
透隙風號屋翻簷雪灑䆫遥知迷九澤似欲卷三江<lb/>
引睡繙書秩澆愁泥<hi>去</hi>酒缸無因踏松月癡坐對清釭<lb/>
　　　　避㓂村舎<hi>戊申</hi>
再脫兵戈裏全家走路塵百年同是客萬事不如人<lb/>
幻境終歸盡生涯正要貧故人知在否魂斷楚江濵<lb/>
<hi>冦至之日江子支趙叔問適泊舟江口未知今在亡</hi>
　　　　哭王元規<lb/>
華㒹傾盖便忘年信有烏衣不乏賢膝上中郎名譽<lb/>
<pb n="KR4d0156_SBCK_009-10b"/>
早湖南司馬歳時迂去天尺五非無地擊水三千竟<lb/>
莫前唇腐五車真底用人琴冥漠付重泉<lb/>
　　　　和荅何蒙聖刪定<lb/>
胷中林壑寄啇顔門外紅塵了不關年去人猶昔人<lb/>
耳身㳺才與不才間與君同覺夢中夢顧我長嗟山<lb/>
復山何日方舟歸里社韋編應許試窺班<hi>蒙正深於易學</hi>
　　　　江仲嘉書稱去常山靈真洞半里許得林<lb/>
　　　　壑殊勝予記昔過謝原道中亂峯峭壁間<lb/>
　　　　竹樹薈蘙今仲嘉所稱得非此耶因寄百<lb/>
　　　　二十字<lb/>
<pb n="KR4d0156_SBCK_009-11a"/>
聞說靈真路旁開小洞天蒼蠻閟清境陸地接飛仙<lb/>
壁立驚猨挂松枯老蔓纏攅空永亭石漱壑定林泉<lb/>
煙磴盤三徑玄牎屬五便武陵迷漢魏妙憙斷山川<lb/>
勝絶端如此經營欲老焉烹魚幾折屐命駕擬加鞭<lb/>
易秃三千丈寜辭四萬錢把茅應早計拱木歎流年<lb/>
鴻鵠湏塵外鵷鸞自日邊人生各有在雅志共超然<lb/>
　　　　鄒侍郎挽詞二首<hi>辛卯</hi>
蠻貃人無間郷閭行益尊芝蘭有餘化桃李竟無言<lb/>
逺日來千兩它年歎九原死生如可作安用百身存<lb/>
夷跖雖殊趣彭殤共一歸投荒萬里再乗化百年非<lb/>
<pb n="KR4d0156_SBCK_009-11b"/>
細行皆無憾常言亦造㣲秪應存信史千古有沾衣<lb/>
　　　　與蔣子有道丁丑相從呉下之適感而賦<lb/>
　　　　詩<hi>甲午</hi>
三徑旁臨招隱谿子真池舘叩林扉拏舟夜雪多乗<lb/>
興歩屧春風每醉歸居舍相望一牛吼官塗常作二<lb/>
鳬飛試㝷邀月持杯地共覺勞生四十非<lb/>
　　　　暴書㑹和陳正字磷觀御製書二首<lb/>
龍檢金壷記子年寥陽宫殿玉虗前三元𥘉識皇文<lb/>
袐八法爭看御墨鮮叢簡舊藏丹蘂篋群仙疑近白<lb/>
蛙泉隆樓縹緲侵雲漢神物撝呵衛九天<lb/>
<pb n="KR4d0156_SBCK_009-12a"/>
七聖雲章秘紫清睿謨神藻發長生六爻妙盡超龍<lb/>
瑞千里真修叙廣成但覺煥文驚俗眼何勞掘筆避<lb/>
書名法宫㴠演方無盡玉海濡毫卷四瀛<hi>帝鴻氏有硯名土海</hi>
　　　　送傅舍人國華使髙麗二首<lb/>
長嘯溟波又一㳺眼中壷嶠接滄洲紫㣲垣近三台<lb/>
象銀漢槎回八月秋七制還湏𥙷天筆二㠶聊展濟<lb/>
川舟從容歸奏承清問膏澤東南四十州<lb/>
翩翩渌水泛紅蓮一紀重來擁使旜雲外兩星明漢<lb/>
節海東千里戴堯天奮聞箕子多遺俗㑹使匈奴失<lb/>
左肩五十年來蒙惠渥故應㣲風莫深鐫<lb/>
<pb n="KR4d0156_SBCK_009-12b"/>
　　　　送朱職方希亮出使利州路二首<lb/>
許下多名士朱公盛徳人懷文深自匿謀道不求伸<lb/>
雅望臺中妙宣恩劔外春聊慿巴漢水一洗九街塵<lb/>
星使出文昌仍分古華陽過家真晝繡擁節異懷章<lb/>
泛應超餘刄深心即道場前旒湏獻納早晚侍明光<lb/>
　　　　和江仲嘉見寄<hi>壬辰二首</hi>
蓽門蓬舍不知春車似雞栖甑有塵千里傳情望雙<lb/>
鯉一杯和影秖三人交親離合同巢燕身世覉危獨<lb/>
繭綸四體不勤心擾擾擬將玄旨問呉筠<hi>江修練故有此句</hi>
寒谷應殊尺五天鹽車無復望騰騫至人未免填溝<lb/>
<pb n="KR4d0156_SBCK_009-13a"/>
　壑大隱不如居市㕓長笑呼鷹思上蔡獨令留石在<lb/>
　平泉茅茨欲作終焉計未有滄浪四萬錢<lb/>
　　　　　何蒙聖挽詞二首<lb/>
　倦逰𥘉返北山農一靣忘年得此翁易學知公無復<lb/>
　過詩窮如我敢言工安知接迹金蘭直便作回頭夢<lb/>
　幻空本自無生今豈滅不應吾道有西東<hi>乙酉歳歸里中始獲交蒙</hi>
<hi>聖蒙聖時年五十</hi>
　五籍紛綸并大春一言超詣阮參軍王門設醴重經<lb/>
　席藏室讎書老蠧芸問字毫釐分鳥迹論文領略到<lb/>
　皇墳他年宿草傷心地千里衢山隔暮雲<hi>蒙聖深於易道於荆文公</hi>
<pb n="KR4d0156_SBCK_009-13b"/>
<hi>字說發明指趣未見其比</hi>
　北山小集卷第九<lb/>
</p>
<p>
</p>
  </div>
</body>
</text>
</TEI>
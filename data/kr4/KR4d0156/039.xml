<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0156_SBCK_039-1a"/>
　北山小集卷第三十九<lb/>
　　　　　　　　　　　　信安程　俱<lb/>
　　　　狀劄五<lb/>
　　　　　辭免召試中書舍人狀<lb/>
　右某准尚書省劄子<hi>云云</hi>聞命震惶不知所措伏念臣<lb/>
　才術不競性質惷愚加以積憂薫必志思凋耗問學<lb/>
　寖廢文字荒踈使勉就扵試言必難充扵盛選所有<lb/>
　召試恩命伏望聖慈特賜寢罷庶安愚分不致疾顚<lb/>
　無任<hi>云云</hi>
　　　　　辭免除中書舍人狀<lb/>
<pb n="KR4d0156_SBCK_039-1b"/>
　右臣今月十一日准尚書省劄子奉聖旨召試中書<lb/>
　舍人㝷具奏辭免乞賜寢罷上件恩命十三日准尚<lb/>
　書省劄子奉聖旨程俱特免試除中書舍人日下供<lb/>
　職者臣仰戴誤恩益不遑䖏敢布誠悃上瀆睿聦竊<lb/>
　以西掖詞臣當丗髙選自非文學足以資潤色而備<lb/>
　顧問才識足以明治道而逹國體公望所屬豈敢冒<lb/>
　居而臣迂惷之質既無取材鄙陋之文又不足道年<lb/>
　齡迫扵耆艾心志耗扵隠憂苟貪寵榮不量稱否必<lb/>
　速官謗上負簡求而况班著之中俊彦甚衆以之充<lb/>
　選諒不乏才猥以命臣實深惶懼伏望聖慈察其懇<lb/>
<pb n="KR4d0156_SBCK_039-2a"/>
　𣢾収還新命曲賜允俞螻蟻之私不勝幸願臣無任<lb/>
　　　　　舉自代狀<hi>二十四日授告二十五日告謝賜章服二十七日正謝</hi>
　右臣伏覩朝請大夫行尚書駕部貟外郎王禹得學<lb/>
　問淹通資性簡靜揚歴中外幾二十年老扵郎曹泊<lb/>
　無隕穫如蒙進擢以鎮躁浮舉以代臣實允公議<lb/>
　　　　　繳詞頭狀<lb/>
　今月二十七日准中書門下省刑房送到詞頭一道内<lb/>
　朝請郎耿延禧復龍圗閣學士令臣命行者右臣竊<lb/>
　以謂刑賞進退皆當覽天下之公議而行之則勸沮<lb/>
　明而天下服夫致天下之亂者蔡京王黼童貫及京<lb/>
<pb n="KR4d0156_SBCK_039-2b"/>
　之子攸致京城之䧟者耿南仲及其子延禧者此天<lb/>
　下之公議也當靖康時南仲以官僚之舊雖避宰相<lb/>
　之位而實當宰相之權愛子延禧乃一時之宗主䧟<lb/>
　京城者非此而誰臣以謂南仲延禧之罪不在扵議<lb/>
　和而在扵沮天下之兵蓋兵威振而後和可成也以<lb/>
　古今之迹考之則可知巳其所謂沮天下巳到之兵<lb/>
　者前日臣寮言之備矣今二聖之北狩未還宗社之<lb/>
　艱危未濟上下岌岌宵旰靡寧南仲延禧不得不任<lb/>
　其責而乃起自廢放盡復舊職無乃廢天下之公議<lb/>
　乎所有延禧復龍圖閣學士詞頭臣未敢命行<lb/>
<pb n="KR4d0156_SBCK_039-3a"/>
　　　　　繳李處勱再任詞頭奏狀<lb/>
　今月二十六日准中書門下省吏房送到録黄一道<lb/>
　爲知衢州李䖏勱今任滿令再任事令臣書行者右<lb/>
　臣竊以方今國勢未安莫如固邦本而勞來撫綏使<lb/>
　百姓稍安廬里不轉而爲餓殍盗賊者守令之職也<lb/>
　李䖏勱乆在衢州科率無度軍期之入収支不明妄<lb/>
　召使臣虚破請受具弊不一科率之令名色實繁朝<lb/>
　行夕改如以絹折米後復折錢應就縣納者忽令赴<lb/>
　州應納本色者又行折變人不堪命殆不聊生契勘<lb/>
　州郡用度縱令不足不免科敷亦當至誠惻但思戢<lb/>
<pb n="KR4d0156_SBCK_039-3b"/>
　姦弊使出入分明民無横費則亦無復怨嗟䖏勱漫<lb/>
　不加察而州縣之吏與攬納人首尾相應務為侵擾<lb/>
　山郷百姓擔擎送納動是數程非理退抑率意改<lb/>
　更令窮朴之民奔走轉換倍費不暇自然厭苦唯命<lb/>
　是從湏扵攬納人䖏倍價収買見抄方免追驅催迫<lb/>
　科敷略無休息䖏勱之政若此豈陛下固邦本安百<lb/>
　姓之意哉又䖏勱既逼替期巳謀寄居外縣扵是葢<lb/>
　務苟媮委政佐幕勢湏姑息豪猾假借吏人若令再<lb/>
　任必有寄名買産屈法故縱收恩鬻獄之事亦非所<lb/>
　以全䖏勱也况為後來之代者又是其叔傳正雖強<lb/>
<pb n="KR4d0156_SBCK_039-4a"/>
　有占市人誰敢言方陛下厲精求治之秋必不以一<lb/>
　州苟便䖏勱而使疲瘵之民重不幸也所有䖏勱再<lb/>
　任録黄臣未敢書行貼黄契勘處勱見帶權發遣其<lb/>
　進奏院却供合稱知衢州軍州事致録黄誤作知衢<lb/>
　州伏乞照㑹施行<lb/>
　　　　　繳宋㬇詞頭奏狀<lb/>
　准中書門下省刑房送到宋㬇復舊官宫觀差遣調<lb/>
　頭令臣命詞行下者右臣謹按宋㬇天資憸壬唯利<lb/>
　是嗜出守州郡以至備官寺監見内外貴倖利權所<lb/>
　在者無不以謟交貨取得其利而後巳至艱難之初<lb/>
<pb n="KR4d0156_SBCK_039-4b"/>
亟除待制出使六路忠勞蔑聞罪戾昭著昨言者論<lb/>
之詳矣夫赦令之有叙復者常法也其予奪則當揆<lb/>
之以天下之至理士夫之公議而行之今㬇自散官<lb/>
用赦復舊官其為湛恩亦已足矣乃并以宫觀差遣<lb/>
與之則它日復有赦恩將寖復待制之職矣如待制<lb/>
者非宋㬇等輩之所得為者乃可以赦宥馴致而牽<lb/>
復之乎如此則凡能趨利奪便由徑媚竈以取美官<lb/>
髙位者皆為得計而視英才恬黙沉逸之士為無能<lb/>
矣然則奔競安得息而風俗安得厚乎此臣之所以<lb/>
不得不先事而論者也伏望聖慈特降指揮其宋㬇<lb/>
<pb n="KR4d0156_SBCK_039-5a"/>
　依赦復官外宫觀差遣乞賜寢罷<lb/>
　　　　　轉對狀<lb/>
　右臣准御史臺牒十月一日輪當轉對者臣伏讀改<lb/>
　元徳音宗祀赦令陛下所以勤恤人隠惻怛丁寧之<lb/>
　意可謂備矣豈非以謂人心者邦本之所以固耶自<lb/>
　天下兵動以來其横潰四方為生靈之禍國家之憂<lb/>
　者衆矣然有叛卒而無叛民今者江西福建湖廣之<lb/>
　民徃徃起而為盗此不可不思其故也傳曰應天以<lb/>
　實不以文動民以行不以言今仁愛之言聞扵天下<lb/>
　屢矣元元之民必將冀其實也且朝廷知民之所患<lb/>
<pb n="KR4d0156_SBCK_039-5b"/>
　莫大扵科率之繁重故令提刑司覺察州縣科率者<lb/>
　以自盗贓論夫科率之繁重由府庫空竭横費日加也<lb/>
　不取之民將安出哉如此則雖以自盗定罪日殺一<lb/>
　人而不能禁其科率之為害又不如姦贓不才之吏<lb/>
　之為害深也所謂科率之錢官用一二私取八九者<lb/>
　是已監司不桉與之同罪所以禁切之亦至矣然贓<lb/>
　吏終不止者何也由不<hi>御名</hi>擇守令監司而未甞正贓<lb/>
　吏之罪故也逺州僻縣未甞聞使者之足音使傳忽<lb/>
　至非捜府庫竭膏血輟耕穫之夫以挽負扵道塗耗<lb/>
　糧儲以恱隨行之吏卒則親舊賔客請託為姦如是<lb/>
<pb n="KR4d0156_SBCK_039-6a"/>
　而已民之疾苦不問也贓吏不桉也豈唯不桉又㒺<lb/>
　朝廷而薦之州有軍期之庫縣積軍期之錢如徳音<lb/>
　所云者皆是也然且迭爲姦欺不相蒙則相持耳夫<lb/>
　監司郡守不<hi>御名</hi>擇贓吏不正典刑無額之斂無所稽<lb/>
　考告賞之科不嚴則雖日下一詔而姦贓之吏不悛<lb/>
　也如此則徳音之欲去贓吏之弊者尚爲有實乎夫<lb/>
　科敷之害未能遽去也剥民之財破民之産常使其<lb/>
　入皆以資公上緩急之須則元元之民尚無憾也而<lb/>
　所謂官用一二私用八九者存焉此民之所以怨也<lb/>
　縣令不能徧知也則亦<hi>御名</hi>擇郡守監司而巳朝廷誠<lb/>
<pb n="KR4d0156_SBCK_039-6b"/>
　恤窮民疾贓吏何不遣一忠信才能之使取一二州科<lb/>
　敷侵盗之尤亷核而考驗之若其匿文書庇胥吏俾<lb/>
　使者不得治者則其姦狀明矣罷之而對置又重告<lb/>
　賞之格以發其姦而贓吏得矣贓吏得付之定法而<lb/>
　必行之如祖宗之時或可以少警矣如此而後橫斂<lb/>
　之患稍息藉令不得巳而斂之悉以資公上之急而<lb/>
　不以肥贓吏之家矣庶㡬民少安而無怨則聖主所<lb/>
　以發徳音而下明詔者非空言也惟陛下留神裁斷<lb/>
　以安窮困之民則天下幸甚<lb/>
　　　　　辭免權侍講狀<lb/>
<pb n="KR4d0156_SBCK_039-7a"/>
　右臣今月八日准尚書省劄子三省同奉聖旨差臣<lb/>
　兼權侍講者臣一介愚賤上蒙恩簡雖是暫權然臣<lb/>
　伏自惟念學術淺陋心力衰疲今此盡瘁絲綸尚恐<lb/>
　速荒踈誤忘之辠若侍經帷幄必將有鄙拙尸素之<lb/>
　譏聞命之初惶恐無喻伏望聖慈特降睿旨别選時<lb/>
　俊罷臣上件權侍講指揮俾安愚分不勝幸甚謹録<lb/>
　奏聞伏候勑旨<hi>十月十日奉聖旨不允</hi>
　　　　　十月十三日上殿<lb/>
　臣竊以謂制誥者人主所以號令天下而皷動群物<lb/>
　之具也其可不<hi>御名</hi>其言哉臣觀前古訓誥之文其都<lb/>
<pb n="KR4d0156_SBCK_039-7b"/>
　俞戒飭吁咈之詞未甞過其實也唯其稱而巳矣昔<lb/>
　者有臣如臯陶者而舜稱其功止曰汝作士明于五<lb/>
　刑以弼五教期于予治四方風動惟乃之休而巳有<lb/>
　臣如周公者而成王稱之止曰惟公徳明光于上下<lb/>
　勤施于四方而巳其稱畢公曰惟公懋徳克勤小物<lb/>
　弼亮四世正色率下㒺不祇師言而巳其餘則皆相<lb/>
　與儆戒訓飭之言也後丗儷辭絫句稱頌功徳如啓<lb/>
　事之爲者恐非臣下所當得扵君上者也至如西漢<lb/>
　去古未逺故當時詔令號爲温厚其詞皆節緩而思<lb/>
　深扵進退黜陟之間不爲溢言以没其實夫號令之<lb/>
<pb n="KR4d0156_SBCK_039-8a"/>
　出而使加膝墜淵之語日聞扵天下非所謂大哉王<lb/>
　言者巳臣愚不肖蒙陛下簡拔以當絲綸之任誠願<lb/>
　竭駑少倣古人之體以當今之冝以著陛下徳意扵<lb/>
　訓詞而無使為天下後丗之所嗤議亦報効之萬一<lb/>
　也取進止<lb/>
　　　　　貼黄昔唐之詞臣有為魚朝恩之誥而其<lb/>
　　　　　詞簡約者朝恩怒曰一字不可増耶由是<lb/>
　　　　　銜之而近丗率以詞臣之情好厚薄愛憎<lb/>
　　　　　以觀時之用捨緩急而為訓詞之輕重蓋<lb/>
　　　　　不思其為人主之言而非詞臣之言也臣<lb/>
<pb n="KR4d0156_SBCK_039-8b"/>
　　　　竊非之<lb/>
臣竊以方今強虜慿陵群盗充斥國之大事莫急扵<lb/>
兵戎人之司命莫大扵將帥今舊勲宿將固巳選而<lb/>
用之矣惟才之難不可不兼収而預擇也臣意文武<lb/>
臣僚之中或有才略忠勇之人足以為將帥而未用<lb/>
者儻俾二府與前執政扵文臣中管軍臣僚諸將節<lb/>
度使以上扵武臣中各保舉一人簡而儲之以待將<lb/>
帥之選亦漢之數路得人之意也右臣三月四日蒙<lb/>
恩賜對進呈上件劄子未聞施行謹再録上進更乞<lb/>
聖裁取進止<lb/>
<pb n="KR4d0156_SBCK_039-9a"/>
　　　　　繳詞頭奏狀<lb/>
　准中書門下省吏房送到詞頭三省同奉聖㫖胡舜<lb/>
　陟特起復差知饒州填見闕不許辭免不候受告般<lb/>
　家限三日起發前去赴任令臣命詞行下者右臣竊<lb/>
　考祖宗故事臣僚起復皆縁兵革之事或見係將帥<lb/>
　及邊任寄委不可暫闕之人今舜陟身自在閭里而<lb/>
　饒州别無事冥兼舜陟近經起復方因罷退復令持<lb/>
　䘮今而再被奪情在扵人子之心誠為至痛使舜陟<lb/>
　聞命而趨則是三年之䘮乍持乍否在扵名敎必不<lb/>
　自安所有上件除授臣未敢命詞行下謹録奏聞伏<lb/>
<pb n="KR4d0156_SBCK_039-9b"/>
侯勑旨<lb/>
　　　　貼黄臣契勘舜陟必湏辭免乞候奏到特<lb/>
　　　　降允俞指揮庶幾授辭兩得其所臣職在<lb/>
　　　　論思輒敢因事陳愚伏望聖慈采擇<lb/>
　　　　　繳宣州起復司户叅軍狀<lb/>
准吏房將到録黄為宣州奏司户叅軍馬允升乞令<lb/>
起復奉聖㫖特起復依舊在任令某書行者右某契<lb/>
勘自來起復皆縁兵革之事或見任將帥或守職邊<lb/>
防或寄委事任不可暫闕之人今來宣州司户叅軍<lb/>
職事人人可為而乃煩紊朝廷為求起復徒令人子<lb/>
<pb n="KR4d0156_SBCK_039-10a"/>
　不得自盡扵㒺極之情而扵事功初無所補所有録<lb/>
　黄某未敢書行謹具申中書門下省謹狀<lb/>
　　　　　繳江東大使司辟持服人狀<lb/>
　准中書門下省吏房送到録黄江東安撫大使司奏<lb/>
　乞依張縝奏辟持服高堯明起復知建康府溧水縣<lb/>
　例許辟持服人太平州繁昌知縣乞差持服人迪功<lb/>
　郎胡慤蕪湖知縣乞差持服人承直郎閻彦昭奉<lb/>
　聖旨持依奏者右某近縁宣州奏司户叅軍馬允升<lb/>
　丁憂乞令起復依舊在任奉聖旨依某遂具論列契<lb/>
　勘自來起復皆縁兵革之事或見任將帥或守職邊<lb/>
<pb n="KR4d0156_SBCK_039-10b"/>
防或寄委事任不可暫闕之人今來宣州司户叅軍<lb/>
職事人人可為而乃煩紊朝廷為求起復徒令人子<lb/>
不得自盡扵㒺極之情而扵事功初無所補已奉<lb/>
聖旨上件指揮更不施行今來江東安撫大使司所<lb/>
辟持服人胡慤閻彦昭雖是乞依張縝前例及朝廷<lb/>
待遇大使與偏郡不同并繁昌蕪湖二縣正是㳂江<lb/>
控扼去䖏又非司户之比然胡慤閻彦昭身非在任<lb/>
遭喪二縣見今闕官儘可選求能吏若皆用持服人<lb/>
奪情起復終恐創巨痛深方寸既亂徒虧禮制不能<lb/>
集事赴功欲乞収還前件指揮下江東安撫大使令<lb/>
<pb n="KR4d0156_SBCK_039-11a"/>
　别辟官如蒙聽采其髙堯明亦乞指揮罷官持服所<lb/>
　有録黄某未敢書行隨狀繳納謹具申中書門下省<lb/>
　伏候鈞㫖<lb/>
　　　　　劄子<hi>十二月十一日上</hi>
　臣輒有愚悃上瀆聖聦臣仰蒙聖慈知遇獎拔每思<lb/>
　報効唯有寸心蓋筋力不足以備顔行才術不足以<lb/>
　當繁劇若扵籌思利害禆補闕遺又無以効區區之<lb/>
　忠則是頑無所知素餐而巳苟無人責必有天譴此<lb/>
　微臣所以常扵出納命令之際未甞敢懷不盡之情<lb/>
　者也今月七日中書門下省送到錄黄奉聖旨福國<lb/>
<pb n="KR4d0156_SBCK_039-11b"/>
長公主臨月令户部支錢三千貫文臣以堂判報行<lb/>
必已支給事關賜與理無復追遂更不敢論繳上煩<lb/>
聖聽然臣愚過計竊恐産乳或滿月之後儻援此為<lb/>
常則為無藝若其他賜予之間每事如此浸恐傷財<lb/>
害民以貽陛下它日宵旰之憂故敢妄陳瞽言伏惟<lb/>
采擇自天下承平錢帛山積遂使禁庭宫邸與夫宗<lb/>
戚貴近之家視數千百緡僅如糞土不思民力輕以<lb/>
費用臣聞神宗皇帝時初欲更制俸禄遣中使咨問<lb/>
李氏大長公主以先朝俸禄之數大長公主初不肯<lb/>
言乆之乃曰言之使人羞愧未下降時月俸五千臣<lb/>
<pb n="KR4d0156_SBCK_039-12a"/>
　政和間守官京師則聞大長公主之女月俸并雜給<lb/>
　之物無慮數百千矣此國用安得不乏國用乏横斂<lb/>
　安得不厚横斂厚民安得不困窮也且三千緡在今<lb/>
　日亦中人之産也觀州縣催科之政關市之征大抵<lb/>
　農商貧下之民錙銖圭撮之所積鞭扑禁錮之所得<lb/>
　者豈非生民之膏血耶而取承平以來所謂中人百<lb/>
　金之産王姬數十年之俸者曽不滿冨貴之家一笑<lb/>
　之費一日之給此所以天惡人怨而馴致天下至扵<lb/>
　此極也近年禁庭宫邸與夫宗戚貴近之家具享冨<lb/>
　貴之奉極驕奢侈麗之欲皆自古所無有然其卒也<lb/>
<pb n="KR4d0156_SBCK_039-12b"/>
　流離狼狽亦自古所無之苦此皆不知惜福畏罪仁<lb/>
　民愛物之道故其報如此其酷也然懷利封巳之人<lb/>
　習熟聞見至今猶以侈大爲當然以嗇儉爲削弱此<lb/>
　不可不變也以邇日昭慈菆宫與接伴麗使之事觀<lb/>
　之則知貪冒者之心未甞少知戒懼也夫以昭慈之<lb/>
　䘮菆宫非園寢之制近郊非洛邑之逺而臣竊聞之<lb/>
　費至三十萬緡接伴麗使初欲自明至京舊例之半<lb/>
　今館伴之使當在明州則接伴使罷之可也而置局<lb/>
　自如此何理也其肯爲陛下撙節財用不市私恩而<lb/>
　専恤國事者鮮矣今國用不足如此民力困極如此<lb/>
<pb n="KR4d0156_SBCK_039-13a"/>
養兵賞設官吏之俸不時之費如此然未至扵闕絶<lb/>
者江浙之地尚可征江浙之民尚可斂而巳徒見其<lb/>
未闕絶也因以謂天下之財無有窮盡可乎不知一<lb/>
曰闕絶則禍變不可勝言矣豈可使至扵闕絶而後<lb/>
急也此臣所以深憂而切歎者巳臣願陛下以祖宗<lb/>
為法每扵賜予費給之間視金帛錢榖當以生民之<lb/>
膏血國家之基本視之而無復以近年為比也夫三<lb/>
百萬之錢賜骨肉之親而臣喋喋如此者艱危之時<lb/>
匱乏之甚雖至微之物然積以致多亦當節以制度<lb/>
而與天下共之所以惜生民之膏血而痛革近丗侈<lb/>
<pb n="KR4d0156_SBCK_039-13b"/>
大之風貪饕之俗為國家計耳太宗皇帝固甞曰朕<lb/>
為天下守財安敢妄用推此心以制用則天下無憾<lb/>
矣夫將以痛革侈木之風貪饕之俗非陛下以身率<lb/>
之示之以儉約樸素之實恐難以法令操之也臣今<lb/>
月二日因次進故事甞以太宗真宗愛惜財用克勤<lb/>
小物之事為陛下言之矣乞賜裁覽則天下幸甚臣<lb/>
職在論思仰懷陛下厚恩不敢不盡愚僣易獻言無<lb/>
任惶恐俟罪之至<lb/>
　　　　應詔薦士狀<lb/>
准尚書吏部牒准尚書省劄子備奉十一月十九日<lb/>
<pb n="KR4d0156_SBCK_039-14a"/>
　手詔令侍從官舉三人已上同罪保舉臣今以所知<lb/>
　保舉如後朝奉郎權發遣巴州軍州事馮檝勁直敢<lb/>
　言通理性之學故臨天事而不懼甞說二㓙賊得其<lb/>
　要領其憂國捄時之志甚切若備臺諫之選必能知<lb/>
　無不言朝散郎主管江州太平觀許徳之端靖有守宣<lb/>
　和初任太常少卿遽求外補則其恬退可知其性行<lb/>
　學問可備師儒議論之地朝散郎主管臨安府洞霄<lb/>
　宫許亢宗靜粹有立學問亦優靖康元年甞任起居<lb/>
　郎朝散郎尚書考功貟外郎潘良貴性質剛方輔以<lb/>
　學識投閑累歲涵養益深議論正平有志許國朝散<lb/>
<pb n="KR4d0156_SBCK_039-14b"/>
郎尚書司勲貟外郎呉表臣學有師承性行純靜承<lb/>
議郎權通判臨安府事鄭作肅嗜學知方思慮詳審<lb/>
清修有立可任以事右謹件如前臣所舉馮檝等如<lb/>
蒙擢用後不如所舉臣甘當同罪謹録奏聞謹狀<lb/>
　　　　十月三日納宰相劄子<lb/>
竊以道揆之地政事浩繁廢日力者莫如冗長之文<lb/>
書伏見祖宗以來應有升黜或與職名並湏便帶差<lb/>
遣一就命詞行下歴觀典故及舊掌詞命臣僚文集<lb/>
可考而知近歲以來凡罷在京差遣與除職名知州<lb/>
及在外遷轉者皆先以所得指揮命詞及除某州則<lb/>
<pb n="KR4d0156_SBCK_039-15a"/>
　又行録黄命詞出告如邇日學士侍郎給舍除職與<lb/>
　郡及在外武臣轉官遥郡並是兩畨行遣從官則兩<lb/>
　次命詞餘官雖降勑亦是兩次録黄如此之類似亦<lb/>
　冗長欲望朝廷詳酌倣祖宗故事施行<lb/>
　　　　　二<lb/>
　今略行檢具中書省及後省除如後諸受内降若尚<lb/>
　書省送到取㫖文書<hi>門下者樞宻院及諸䖏送到文字詞</hi>不親發者每件各<lb/>
　降三名<hi>諸房發録黄畫黄并簽書呈納舍人文書封記不如法者准此</hi>守闕守當官隔三試<lb/>
　三犯勒停諸點檢房點檢文書差失私令改正者許<lb/>
　人告取㫖賞罰諸房玄關照應事如無施行止舍人<lb/>
<pb n="KR4d0156_SBCK_039-15b"/>
判知諸房承受到生事文書並本房舍人背書日諸<lb/>
得㫖及入進等文書本房録事以下簽訖赴舍人㕔<lb/>
扵草背簽書押如事有未盡即禀本省官諸房簿暦<lb/>
日以事目計緫數本房録事以下次第簽書訖暦每<lb/>
日簿月終並押舍人諸房應書押舍人文書令連簽<lb/>
守當官以上齎赴諸房點簽到稽違差失應理功過<lb/>
者巳改正施行訖<hi>諸房即批認姓名</hi>即半月具事因狀背次第<lb/>
書職位姓名押字勘實<hi>謂手分令同行人及職級其職級即本房</hi>陳乞理為勞<lb/>
績<hi>經舍人書押者仍扵限内關送</hi>諸録事以下功過舍人㕔注籍歲終<lb/>
比較諸房功過等第並舍人㕔依格書鑿格所不載<lb/>
<pb n="KR4d0156_SBCK_039-16a"/>
　聽比附増損即難依常格與奪者取當筆官判諸房<lb/>
　點檢勲封賜有脫錯若輕重不同不因案驗而糺正<lb/>
　應理功加本格一等<hi>餘條糺正准此</hi>右謹具呈欲乞鈞㫖下點<lb/>
　檢文字録事等盡行檢舉合行勑令遵依施行取鈞旨<lb/>
　北山小集卷第三十九<lb/>
<pb n="KR4d0156_SBCK_039-16b"/>
</p>
<p>
</p>
  </div>
</body>
</text>
</TEI>
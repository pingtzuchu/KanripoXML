<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0156_SBCK_037-1a"/>
　北山小集卷第三十七<lb/>
　　　　　　　　　　　信安程　俱<lb/>
　　　　狀劄三<lb/>
　　　　　十月五日車駕經由上殿劄子<lb/>
　臣昨備貟禮部自三月初震駭憂憤即以病告連乞<lb/>
　外任又乞宫廟乃蒙除太常少卿臣以分義難安皇<lb/>
　恐卧家三具狀上省乞寢除命力伸前懇遂蒙除知<lb/>
　秀州至四月十日被受勑差不敢復辭黽勉赴任到<lb/>
　官巳來竭盡疲駑幸無曠敗近臣僚論臣優扵學問<lb/>
　而劣扵權術長扵撫綏而短扵控禦恐海道有不測<lb/>
<pb n="KR4d0156_SBCK_037-1b"/>
之虞臣不能當閏八月十二日奉聖旨程某與閑慢<lb/>
州軍兩易臣㝷具狀申尚書省乞早賜施行又准省<lb/>
劄備奉九月十二日聖㫖程某治郡人頗安之可依<lb/>
舊知秀州更不對移臣䟽逺小官才力綿薄誠如論<lb/>
者所言聖朝仁厚愛惜士類不使坐疲輭不勝任之<lb/>
誅量能因任許易閑郡而又繼蒙知察復賜獎與令<lb/>
復故常非臣糜隕所能報塞然臣竊有誠悃非敢爲<lb/>
身實繫社稷朝廷安危利害不得不陳竊以浙西臨<lb/>
江五州軍自鎮江至秀州五郡用人及戍兵皆當如<lb/>
一仍各向前捍禦方能不使虜㓂渡江如四郡備禦<lb/>
<pb n="KR4d0156_SBCK_037-2a"/>
　甚堅一郡稍弱使彼諜知虚實止從弱處渡江則四<lb/>
　郡之功一時皆廢二浙之禍何可勝言今鎮江常州<lb/>
　平江等郡皆擇強能之守又戍以宿將重兵而秀州<lb/>
　既無重兵捍禦江海而臣綿薄軍旅之事素未更甞<lb/>
　又况如論者所言劣扵權術而短扵控禦萬一敵人<lb/>
　諜知緊慢止循北岸抺過鎮江常蘇等界直犯秀州<lb/>
　㳂江海岸若土軍弓手用命奮擊尚可支梧但彼既<lb/>
　至下流即是置之死地蓋向下則憚扵洋海欲返則<lb/>
　難遡逆流以彼悍強仍致死命如臣孤弱必誤使令<lb/>
　不過率衆嬰城萬死無益伏望聖慈察臣危懇皆出<lb/>
<pb n="KR4d0156_SBCK_037-2b"/>
　悃誠特賜指揮檢㑹閏八月十二日臣僚所論與所<lb/>
　降聖㫖兩易閑慢州軍指揮施行臣敢不量力所能<lb/>
　安輯民伍仰報聖恩仍乞亟命大臣精擇秀州守臣<lb/>
　及分宿將重兵屯戍邊岸庶幾五州協力或保無它<lb/>
　利害不輕非敢為臣私計臣不勝激切俟罪之至取<lb/>
　進止<lb/>
　臣輙有管見上瀆聖聦今者車駕雖暫駐吴越如臨<lb/>
　江諸將當時遣有名望才實清要之官往來軍前問<lb/>
　勞督趣責以守禦江津一則務令諸屯聲援聮屬二<lb/>
　則行在近臣人使常到軍前將士之心有所歸係如<lb/>
<pb n="KR4d0156_SBCK_037-3a"/>
　唐武宗征澤潞時諸宿將在屯亦遣御史中丞李回<lb/>
　督戰今雖事勢不同彼時但問勞督責使之聲援相<lb/>
　接心有係屬庶幾稍有固志亦一助焉取進止<lb/>
　臣竊以古人臨事圗功必皆先有定計今兹禦捍江<lb/>
　海戡定㓂戎睿筭廟謨諒有長計臣愚不揆冒獻甽<lb/>
　畒之忠以為目今事勢當作兩叚商量一則禦之江<lb/>
　岸使之决不得度當如何處置二則不幸彼既扵一<lb/>
　處渡江即當如何處置何處設伏何處把截何處堰<lb/>
　閘當决何處道路當斷何處備禦令不能深入江南<lb/>
　西浙决能為行在後拒此二叚須先有定計譬如善<lb/>
<pb n="KR4d0156_SBCK_037-3b"/>
　奕之人先圗取勝不幸局勢既敗則扵既敗之中料<lb/>
　理収拾不至狼狽其後叚亟當議定願先作蠟彈付<lb/>
　之左右僕射及宣撫近臣萬一不幸彼扵荆楚以至<lb/>
　秀州忽扵一處渡江逺郡未反知覺即各用蠟彈行<lb/>
　與諸將諸州按以施行尚能捄急不至失措臣願陛<lb/>
　下試採愚言付之廟論或有可取早賜施行天下幸<lb/>
　甚取進止<lb/>
　　　　　乞免秀州和買絹奏狀<lb/>
　臣邇者伏遇聖駕廵幸道由本郡臣以守臣蒙恩賜<lb/>
　對親奉玉音以謂守臣六職當以恤民為務所以固<lb/>
<pb n="KR4d0156_SBCK_037-4a"/>
　邦本而寧國家者訓飭甚備令臣訪察疾苦咸以上<lb/>
　聞此以見陛下愛民澤物至誠之心出扵天縱實社<lb/>
　稷之福天下之幸臣時到郡曾未浹日退即訪問耆<lb/>
　老以謂秀州近年和買紬絹最為民害蓋祖宗以來<lb/>
　以秀州不産桑𧖟故雖夏稅紬絹尚止令上户送納<lb/>
　本色第三等以下人户皆折錢入官轉運司却扵出<lb/>
　産絲𧖟處置場収買以足歳額豈聞稅絹之外更加<lb/>
　和買蓋以蘇秀州出米至多逐年和糴既巳甲扵他<lb/>
　郡而杭湖等州屬縣多以桑𧖟為業故和買紬絹比<lb/>
　他郡為多自靖康元年獻議大臣不知祖宗朝立法<lb/>
<pb n="KR4d0156_SBCK_037-4b"/>
之旨與夫諸州土産之冝但見杭湖等州和買絹數<lb/>
頗多而蘇秀不及因以為不均扵是分撥八萬匹與<lb/>
平江府而秀州管認四萬匹自是秀州之民扵常稅<lb/>
之餘和糴之外又加此一項和買紬絹扵是民力益<lb/>
困為害浸深後來扵建炎三年十一月中因轉運司<lb/>
狀以平江秀州不産𧖟桑減秀州和買為二萬疋然<lb/>
終是創添此項責以所無輸納之時逺扵他州貴價<lb/>
収買而官給價直不過八百貧弱下户未必得錢撗<lb/>
被誅求急扵常賦秀民疾苦莫此為大伏望聖慈深<lb/>
賜詳察特賜蠲免和買紬絹則一州之民受惠不細<lb/>
<pb n="KR4d0156_SBCK_037-5a"/>
　臣謹檢坐皇祐五年許下户折納稅絹指揮節文如<lb/>
　后<lb/>
　　　　　皇祐五年七月十二日州准轉運司牒准<lb/>
　　　　　三司户部牒准中書批狀指揮節文兩浙<lb/>
　　　　　轉運司奏體訪得蘇秀兩州郷村自前例<lb/>
　　　　　種水田不栽桑柘每年人户輸納夏稅物<lb/>
　　　　帛為無所産多被行販之人預扵起納日<lb/>
　　　　前先徃出産處杭湖州郷莊賤價㩆攬百<lb/>
　　　　姓合納稅物擡價貨賣人户要趂限了納<lb/>
　　　　費耗甚多官中又不納得堪好物帛虧損<lb/>
<pb n="KR4d0156_SBCK_037-5b"/>
　　　　官私頗為不便當司昨扵皇祐元年内曽<lb/>
　　　　體問得蘇秀州不産𧖟絲人户送納夏稅<lb/>
　　　　紬絹不便事理遂擘畫牒蘇秀州除第一<lb/>
　　　　等第二等人户各依常年例送納本色外<lb/>
　　　　所是第三等巳下百姓户内稅物即告示<lb/>
　　　　取便折納見錢遂便敷與出産杭湖睦州<lb/>
　　　　差官置場依市價買得上等堪好匹帛數<lb/>
　　　　目充備起發上京迭納即無遺闕彼時官<lb/>
　　　　司極獲濟辦至皇祐二年准三司户部牒<lb/>
　　　　請依舊例施行不得更令人户折納見錢<lb/>
<pb n="KR4d0156_SBCK_037-6a"/>
　　　　當司看詳逐州不産𧖟絲難得紬絹送納<lb/>
　　　　不免依前扵販易人邊髙價買納下户轉<lb/>
　　　　成困㢢又值疊年災傷人民轉更不易今<lb/>
　　　　本司巳認定逐年蘇秀州合上供匹帛管<lb/>
　　　　在不虧失元額只乞許令本司將納到見<lb/>
　　　　錢扵出産杭越湖睦州收買奉<lb/>
　　　　聖旨送三司依所奏施行<lb/>
　　　　　論本州冗貟及權官等事<hi>㝷准尚書省箚子奉聖㫖塩倉監宮減三貟</hi>
竊見朝廷減省冗官而監司州郡未能上體朝廷之<lb/>
意冗濫尚多無復法制以本州觀之可以㮣見今具<lb/>
<pb n="KR4d0156_SBCK_037-6b"/>
如后一本州鹽倉乃有監官五貟若減罷三貟未為<lb/>
闕事一依條唯繁難縣分知縣及廵檢縣尉課利場<lb/>
務許差權官今本州録事叅軍司理縣丞主簿皆是<lb/>
權官又有未出官人將仕登仕郎亦權監當或簿尉<lb/>
皆不應法一通惠鎮舊名青龍兼煙火公事最為大<lb/>
鎮自來係京朝官窠闕今來監鎮二貟内一貟是舊<lb/>
宰執家指使冨人初任小使臣便得上件差遣若係<lb/>
吏部差不知用何格法若係舉辟何由舉辟得行顯<lb/>
見㢢幸第一二項如蒙采擇乞作訪聞施行第三項<lb/>
或恐廟堂要知推此措置<lb/>
<pb n="KR4d0156_SBCK_037-7a"/>
　　　　乞差陳沔充將領<lb/>
契勘前知本州葉煥在任日奏乞武翼郎宋恩充本<lb/>
州准備將領統領四縣弓手一千三百餘人今來宋<lb/>
恩就差充東南第四將其秀州准備將領不可闕官<lb/>
訓練統轄伏見忠訓郎陳沔在宣和間係處州劒川<lb/>
縣監當時方賊作過連陥婺睦衢處等州至諸縣皆<lb/>
被殘破而沔獨率縣人捍禦劒川相持累月賊不能<lb/>
入不唯保全一縣倉庫生靈而又障蔽福建之衝使<lb/>
無侵軼之患某不識其人然稔聞其事觀其巳試可<lb/>
見其才某今欲乞特差陳沔充本州准備將領填宋<lb/>
<pb n="KR4d0156_SBCK_037-7b"/>
恩闕庶㡬緩急可以倚仗<hi>奉聖旨依</hi>
　　　　論撥還平江府定慧院官田<lb/>
契勘平江府定慧院昨改充神霄官日依寳赦撥賜<lb/>
田十頃縁本院常住止有田三百一十六畒遂撥過<lb/>
崑山縣及本州華亭縣没官田揍足十頃之數近縁<lb/>
神霄宫廢罷續准聖旨將平江府神霄宫元管田産<lb/>
並撥與定慧院切詳當時指揮必謂元初撥過田産<lb/>
盡是定慧院常住所以依舊撥還本院不知當來為<lb/>
要滿足十頃扵别州縣摽撥官田充數所有撥過本<lb/>
州華亭縣官田二百五十畒二角三十歩恐難以撥<lb/>
<pb n="KR4d0156_SBCK_037-8a"/>
　與定慧院本州巳具狀申尚書省乞賜鈞㫖施行<lb/>
　　　　　小貼子契勘天下神霄宫多是僧寺改充<lb/>
　　　　　一例撥田十頃後來改還寺院竊恐似此<lb/>
　　　　　帶却官田不少方今兵食為急財用無餘<lb/>
　　　　　朝廷不應以官田却與僧徒坐食浮費<lb/>
　　　　　　乞留鄧根通判秀州<lb/>
　竊見報狀都省劄子備坐六月十六日　聖旨指揮秀<lb/>
　州通判朱原係先差下待闕人鄧根係明受元年三<lb/>
　月十四日差合行改正令朱原赴任鄧根别與差遣<lb/>
　某輙有誠懇上干朝廷契勘本州通判鄧根先任崇<lb/>
<pb n="KR4d0156_SBCK_037-8b"/>
德縣令方陳通之變親部弓手召募射生等人至杭<lb/>
州城下追奔獲級及措置把隘壍掘來路以制奔衝<lb/>
後來本縣土軍結集為亂根率所領人兵夜半掩擊<lb/>
手殺數人衆乃爭奮賊以殄平扼杭賊奔突之衝弭<lb/>
一縣塗炭之禍故吏部劉侍郎珏採扵公論應詔薦<lb/>
根初不相識及召至行在適在三月崇德之政人人<lb/>
知之故廟堂除根通判秀州以從公論今秀經去年<lb/>
殘破之後軍兵闕少廪藏空竭又防秋不逺訓練新<lb/>
舊弓手措置城池除治噐甲某雖竭力盡心以圗微<lb/>
効當得強佐相與維持庶無敗事今朱原甞歷寺監<lb/>
<pb n="KR4d0156_SBCK_037-9a"/>
朝廷選用之人必亦甚有才力但根巳試之効州人<lb/>
備知緩急易以率衆又甞經戰鬪奮不顧身取勝擒<lb/>
姦根亦自信某觀其人既不避事畏縮又不恱衆市恩<lb/>
似肯向前恊力圗濟若令因任遇事應猝功必倍差<lb/>
伏望鈞慈留根終任如原才能揚歴何所不堪某素<lb/>
不識根同官纔踰月本無情好何苦為根㳺說以㒺<lb/>
朝廷但為凋瘵之郡相次防秋措畫經營理須強佐<lb/>
不獨在某有助實欲頼其巳試共保一州少分憂寄<lb/>
真切之情仰幸省察僭易陳叩伏深皇恐<lb/>
　　　　根上舍出身乃有材武巳試之効秀人所<lb/>
<pb n="KR4d0156_SBCK_037-9b"/>
　　　　安乞賜鈞察某竊以方今州郡全藉僚吏<lb/>
　　　　協力向前庶扵艱危之時可望全濟故某<lb/>
　　　　昨因賜對乞差保守劒川使臣陳沔充准<lb/>
　　　　備將領巳蒙朝廷矜允某不識其人亦無<lb/>
　　　　關節但欲得實材以備緩急今者僭易復<lb/>
　　　　從朝廷乞一鄧根且留在任蓋非私請伏<lb/>
　　　　乞矜察如朱原指揮不可復回或依平江<lb/>
　　　　添差一貟候春暖無事日罷更取鈞裁<lb/>
　　　　　辟官奏狀<lb/>
臣昨蒙恩差權發遣秀州軍州事即具申陳去年秀<lb/>
<pb n="KR4d0156_SBCK_037-10a"/>
州軍兵作過撫定之初係差葉煥知本州事縁殘破<lb/>
州郡本官節次申請辟官等事皆蒙朝廷施行今本<lb/>
州事務繁重又甚昔時欲乞許候到任檢具葉煥巳<lb/>
得指揮申請施行㝷准建炎三年四月四日都省劄<lb/>
子依所乞今檢㑹建炎二年九月日准尚書省劄子<lb/>
節文葉煥劉子乞將本州見闕廵尉添差尉應帥司<lb/>
未曽奏差去䖏許臣奏差一次仍先次赴任九月二<lb/>
日三省同奉聖旨依所乞臣契勘本州海鹽縣澉浦<lb/>
廵檢袁序在任過滿蒙差到敦武郎蘇敏中承替其<lb/>
蘇敏中昏耄行歩艱難眼目不明見准提刑司牒體<lb/>
<pb n="KR4d0156_SBCK_037-10b"/>
量其澉浦是海口把隘緊要去䖏委是難以放令在<lb/>
任竊見忠翊郎毛磻孺頗有心力乞差充澉浦廵檢<lb/>
又華亭縣尉見闕未曽差人竊見迪功郎新宣州旌<lb/>
徳縣尉石茂良雖是書生甞㳺西北亦有心力乞差<lb/>
充華亭縣尉並填見闕伏望聖慈特降睿旨與差所<lb/>
貴防秋之時不致闕事奉聖旨依<lb/>
　　　　申呈兩府劄子<lb/>
本州近依朝㫖扵見管禁軍内抽差一半計七十三<lb/>
人前去鎭江府防秋把隘仍那融搜刷噐甲應副前<lb/>
去各支盤纏犒設借請家粮外又發一季錢米徃鎮<lb/>
<pb n="KR4d0156_SBCK_037-11a"/>
江府交納訖至今月五日忽准浙西安撫都緫管司<lb/>
牒揀退四十三人就令軍貟張雅管押歸州仍指揮<lb/>
别㨂禁軍四十三人令本州都監王本管押前去仍<lb/>
各要黒皮笠子衲襖衣甲弓弩箭鏃鎗刀等本州除<lb/>
巳依應别行㨂選上件人數發遣所有器甲並係今<lb/>
年三月内韓太尉勤王盡數般取前去昨來巳是那<lb/>
融搜刷器甲前去一畨今來若又要四十三副如黒<lb/>
皮笠子等實無從出所有衲襖見製造朝廷抛降二<lb/>
干領尚未了及本州都監二貟内一貟趙子震乆患<lb/>
瘦病自五月内在假至今只有一貟王本部押幹當<lb/>
<pb n="KR4d0156_SBCK_037-11b"/>
　近安撫司揀退四十三人止令軍貟管押歸州今來<lb/>
　人數一般竊意不須兵官管押除巳牒都監王本不<lb/>
　須前去仍開析回申安撫都緫管司去訖<lb/>
　　　　　小貼子契勘所換人數壯怯事藝相去不<lb/>
　　　　逺徒又費一畨盤纏犒設借請等止是徒<lb/>
　　　　　欲本州困扵應副如軍貟既押兵士四十<lb/>
　　　　　三人回州豈有換去人數一般却須兵官<lb/>
　　　　　管押蓋縁安撫葉待制近作發運使日因<lb/>
　　　　　隨行兵士借支口劵數少及廵幸事務所<lb/>
　　　　　牒閣住逃走兵士倪榮等名粮等事甞蒙<lb/>
<pb n="KR4d0156_SBCK_037-12a"/>
　　　　恠責其家子弟至今<lb/>
　　　　　申御營使司乞先次勒停使臣宋卸狀<lb/>
臣本州見今措置防秋事務依准近降指揮誘諭人<lb/>
户修築城壁某日逐帶領州事扵城上簽書决遣仍<lb/>
令官屬分頭管幹有本州指使承信郎宋卸帖委本<lb/>
人往來檢察人夫媮惰其宋卸自承差使後更不前<lb/>
來管幹因某廵行城上點檢不見遣人追呼至夜不<lb/>
伏前來至次日追到傲慢不遜某縁見興衆役理當<lb/>
彈壓兼防秋急切若皆似此違犯指揮不伏驅使切<lb/>
恐緩急難以使人某巳枷送司理院勘兼本人近管<lb/>
<pb n="KR4d0156_SBCK_037-12b"/>
押隨軍米至鎮江府有欠米斛方行取問遂就令根<lb/>
勘㝷巳招承自盗情罪除候結案依條施行外謹具<lb/>
申御營使司伏乞鈞慈特賜敷奏乞先次勒停庶㡬<lb/>
軍興之際緩急使人不至違慢伏候鈞㫖<hi>奉聖旨宋卸先次勒停</hi>
北山小集卷第三十七<lb/>
</p>
<p>
</p>
  </div>
</body>
</text>
</TEI>
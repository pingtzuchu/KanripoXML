<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0156_SBCK_028-1a"/>
北山小集卷第二十八<lb/>
　　　　　　　　　　信安程　俱<lb/>
　内制　進故事<lb/>
　　　綦崈禮辭免吏部侍郎兼權直學士院不<lb/>
　　　　允詔<hi>縁學士院獨貟勅差撰</hi>
朕以卿政事文華見推士論而銓衡之地實藉於通<lb/>
才詞禁之林方虗於寓直睠予侍從之雋邈在閩粤<lb/>
之邦趣召造朝肆班成命是皆已試僉以爲冝奚事<lb/>
多辤亟趨定著<lb/>
　　　　擬試武臣節度使除開府儀同三司制<hi>巳下</hi>
<pb n="KR4d0156_SBCK_028-1b"/>
<hi>六道擬試</hi>
朕嗣有令緒惟懷永圖思洪濟於艱難用克綏於寵<lb/>
禄爰得鷹揚之佐以摧鴟義之鋒肆有襃陞式敷渙<lb/>
號具官神資勇略世篤忠勤静以有謀挺山西之勁<lb/>
氣仁而有勇振漢北之竒勲自授鉞於齋壇屢建牙<lb/>
於將閫隻輪不返殽函之旅盡殱四方旣平江漢之<lb/>
功益懋逮兹成績益顯壯猷敵愾戡戎旣大孚於衆<lb/>
望疇庸進律宜併示於明恩是用徙鎮巨藩視儀三<lb/>
事益以爰田之入與夫眞戸之封於戯漢祚中興亦<lb/>
仗雲臺之將唐基再造實繫西平之功惟肩乃心何<lb/>
<pb n="KR4d0156_SBCK_028-2a"/>
愧前烈可<lb/>
　　　　觀文殿學士除保大軍節度使制<lb/>
經體賛元入備百寮之長陳師鞠旅出臨十國之連<lb/>
宣恩旣歴於歲時考績獨推於岳牧肆頒休命誕告<lb/>
群工具官識造幾深學通今古允矣忠良之佐慨然<lb/>
康濟之心陳獨見之深謀予得禁中之李牧負兼資<lb/>
之大任世知江左之夷吾属辭劇以偃藩俾分憂於<lb/>
重鎮克勤小物用才履屐之間不計近功抗議拘攣<lb/>
之表掃腥羶之孔熾弭姦宄於未萌冝旌屏輔之功<lb/>
加賁節旄之錫聲先鄜畤少寛西顧之憂心在王家<lb/>
<pb n="KR4d0156_SBCK_028-2b"/>
未覺東征之逺於戯事君以道固中外之無殊爲政<lb/>
不難唯兵民之咸服尚資辰告迄濟時危可<lb/>
　　　　宗室開府郡王檢校太保加食邑制<lb/>
周錫山川魯國獨加於五等漢盟帶礪東平實冠於<lb/>
三公矧繄近属之尊夙著强宗之譽冝推慶賚以報<lb/>
懋功播告大廷式孚群聽具官親賢莫二信厚有聞<lb/>
誕惟閱理之多灼知爲善之樂處隆髙之地謙亨有<lb/>
君子之光分節制之權師正得丈人之吉蓋黙消於<lb/>
姦究亦借重於藩維位擬台符虗右賢而作輔勢均<lb/>
盤石非同姓而不王疏封以來歴歲滋乆方均釐於<lb/>
<pb n="KR4d0156_SBCK_028-3a"/>
屏翰冝錫命之便蕃秩視經邦以繫四方之望任兼<lb/>
制閫仍陪萬戸之封於戯危溢是思諒無忘於古訓<lb/>
耄期不倦當追美於前修欽哉惟時以永終譽可<lb/>
　　　　資政殿大學士安撫大使奉國軍節度<lb/>
　　　　使制<lb/>
宣力四方必有股肱之頼决勝千里是資帷幄之臣<lb/>
顧往布於恩言旣俯安於疲俗予方謀帥求諸徳義<lb/>
之宗今乃得人用付鉞旄之重播敷渙號以告昕朝<lb/>
具官厚德足以服人周才足以成務寛而有制善不<lb/>
近名蚤膺俊彦之求亟踐顯融之位嘉謀大慮卓尔<lb/>
<pb n="KR4d0156_SBCK_028-3b"/>
非世俗所知賦政觀風慨然有澄清之志自升華於<lb/>
秘殿且借重於侯藩知無弗爲綽有餘𥙿垂紳不動<lb/>
折衝尊俎之間投刃皆虚還師祍席之上肆疇咨於<lb/>
屏翰益懋著於聲猷大纛髙牙示兼資於文武輕裘<lb/>
緩帶庶率俾於華夷於戯輟頗牧於禁嚴方圖偉績<lb/>
非管蕭之亞匹孰賛中興無曠厥官永膺多福可<lb/>
　　　　交阯國王加恩制<lb/>
朕嗣有令緒惟懷永圖天子之守在四夷雖有慙於<lb/>
菑穫異姓之封者八國蓋亦謹於藩籬式于九圍咸<lb/>
建五長不寳逺物敢忘修徳之思率由舊章固有衍<lb/>
<pb n="KR4d0156_SBCK_028-4a"/>
封之寵用敷大號以告庶工具官世濟忠勤神資材<lb/>
略乃祖乃父夙傾靣内之誠于蕃于宣備殫奮武之<lb/>
節睠兹南服實撫全邦正封克備於漢藩軌道無踰<lb/>
於周索華風是慕梯航不絶於來廷遐俗以寕弓矢<lb/>
載櫜於弗試屬受釐於宗祀爰敷錫於厖恩肆加疇<lb/>
爵之朌益懋陪敦之賦於戯時享歳貢尚永肩於一<lb/>
心保國乂民亦允膺於多福服我休命往其欽哉可<lb/>
　　　戒百官勤修職事詔<lb/>
朕惟治古之時在位者皆有秉徳率義干城衛上之<lb/>
心在職者皆有首公徇國砥節礪行之操故下焉如<lb/>
<pb n="KR4d0156_SBCK_028-4b"/>
手足之衛頭目上焉如元首之有股肱是以有所不<lb/>
爲爲無不成有所不征征無不服於虖何修而可以<lb/>
臻此歟朕遭時艱危枕戈甞膽者五年于兹矣貪婪<lb/>
之虜慿陵之勢未已凋殘之境愁歎之聲相聞仰惟<lb/>
祖宗之謨烈逺懷二聖之北狩中夜待旦如臨淵冰<lb/>
眇然深思未知攸濟夫内修政事外攘夷狄固朕之<lb/>
志也然明將勵翼作而行之於下者非公卿將帥士<lb/>
大夫之任乎乃若行汚而寄治靜言而用違進無去<lb/>
病辭第之忠退無羔羊素絲之節收恩媚俗者莫肯<lb/>
去敝伺時奪便者常懷利心以長慮爲私憂以媮惰<lb/>
<pb n="KR4d0156_SBCK_028-5a"/>
爲得計有一于此朕何頼焉且宋興將二百載方四<lb/>
方無虞士大夫所以保族類而享安榮者固我家之<lb/>
澤也今天下騷動而不與吾共安利之可乎書曰無<lb/>
曠庶官天工人其代之詩曰靖共爾位好是正直神<lb/>
之聽之介爾景福夫天工是代而神實臨之其可食<lb/>
其食而慢其事哉士大夫其恪勤無忽則亦有無窮<lb/>
之聞可不欽哉<lb/>
　　　　移蹕至臨安府手詔<hi>右僕射令作余以是翰林學士<graphic n="KR1348" url="https://raw.githubusercontent.com/kanripo/KR-Gaiji/master/images/KR1348.png" mimeType="image/png"/>事不果納</hi>
朕自承大統于今五遷豈唯紹復是圖抑黔黎是念<lb/>
然不常寕處軍旅荐興百姓之窮失職者滋衆朕不<lb/>
<pb n="KR4d0156_SBCK_028-5b"/>
明于理雖瘽身苦志而安輯之効未云獲也若疾痛<lb/>
在已未甞有忘焉蓋人心無聊而欲隂陽調和菑害<lb/>
不作難矣今者駐蹕吳㑹以湏天時豈無輸轉之勞<lb/>
與夫土木之役至於供億之湏亟下征調之目寔繁<lb/>
師徒所過芻牧不禁殘略之後荆棘未除儻又俾無<lb/>
良之人貪賊之吏攘臂摇毒其間斯亦甚矣夫邦本<lb/>
之不固而戡定是求非所聞也且徒善不足以爲政<lb/>
徒法不能以自行茍恤之以言而害之以政導之以<lb/>
政而敗之以人則朕獨能無愧乎有司其條具所以<lb/>
便民省事戢姦去敝之實以聞<lb/>
<pb n="KR4d0156_SBCK_028-6a"/>
　　　　進故事<hi>罷講日講筵官翰林學士兩省官輪進</hi>
兩朝寳訓天聖七年五月上御承明殿群臣請對者<lb/>
十九班至第九班賜輔臣食于殿門有頃再坐引班<lb/>
奏事至午乃罷上以群臣奏事於前殿者或不能悉<lb/>
引乃詔自今前殿奏事無過五班餘許於便殿引對<lb/>
仍於殿廬太官賜食<lb/>
　　　　臣聞仁宗皇帝旣日御前殿圖回萬幾退<lb/>
　　　　朝宫中躬覽天下之奏間御便殿宣召侍<lb/>
　　　　臣以閱書史又詔辰時以前常留一班以<lb/>
　　　　待御史諫官之求對者又詔二府常日奏<lb/>
<pb n="KR4d0156_SBCK_028-6b"/>
　　　　　事後如别奏事及非時特有留對者毋拘<lb/>
　　　　　時刻慶暦八年幸龍圖天章閣以手詔賜<lb/>
　　　　　輔臣問以威四夷𥙿經費革浮冗擇牧宰<lb/>
　　　　　求將帥立制度備不虞者又召翰林學士<lb/>
　　　　　三司使知開封府御史中丞問以上躬闕<lb/>
　　　　　失左右朋邪中外險詐州郡暴虐法令非<lb/>
　　　　　便至於已見皆俾悉陳又御迎陽門召知<lb/>
　　　　　制誥待制至臺諌官出手詔以問政理旣<lb/>
　　　　　給筆札使之即坐以對又慮所懷未盡聽<lb/>
　　　　　别疏以聞然而猶以爲未也又詔三舘臣<lb/>
<pb n="KR4d0156_SBCK_028-7a"/>
　　　　　僚各上封事如湏靣陳並許請對當是時<lb/>
　　　　　宋興百年車書混同四夷退聽休祥屢臻<lb/>
　　　　　天下可謂豐亨豫大治安之時矣而仁宗<lb/>
　　　　　皇帝焦心苦思皇皇然常若有不測之虞<lb/>
　　　　　近在旦暮者何也非以是爲文具之羙談<lb/>
　　　　　史牒之盛節而然也其至誠惻怛丁寕至<lb/>
　　　　　到盖已孚於上下而効於一時不可掩也<lb/>
　　　　　向使仁宗皇帝當衰亂之時處艱危之地<lb/>
　　　　　則其所以焦憂求治者宜如何也臣意其<lb/>
　　　　　勞心苦思汲汲皇皇者盖雖宵衣旰食有<lb/>
<pb n="KR4d0156_SBCK_028-7b"/>
　　　　　不暇矣夫以周成王時周公爲輔以聖人<lb/>
　　　　　之才佐承平之運然而思兼三王以施四<lb/>
　　　　　事其有不合夜以繼日仰而思之幸而得<lb/>
　　　　　之坐以待旦使周公而當今日臣意其食<lb/>
　　　　　息櫛沐仰思坐待又有不暇者矣夫天下<lb/>
　　　　　之事未有不思而得不爲而成者也此仁<lb/>
　　　　　宗皇帝所以屈帝尊覽群䇿周公所以蚤<lb/>
　　　　　夜深思以濟天下之務者也夫仁宗之時<lb/>
　　　　　不可得也而仁宗之至誠惻怛憂勞天下<lb/>
　　　　　者盖可爲也周公之才不可常也而周公<lb/>
<pb n="KR4d0156_SBCK_028-8a"/>
　　　　之吐握勤瘁者尚可學也易曰天行徤君<lb/>
　　　　子以自强不息此人君之象也日出晹谷<lb/>
　　　　周行不殆故歲功成而百物生使天不徤<lb/>
　　　　日不行則有生之物天下之事不幾乎熄<lb/>
　　　　矣故曰彊勉學問則聞見博而知益明彊<lb/>
　　　　勉行道則德日起而大有功使人主厲精<lb/>
　　　　於上大小之臣丕應於下然而事功不立<lb/>
　　　　天下不治者臣愚未之聞也若夫不耕不<lb/>
　　　　植不灌不薅而待有秋之成終年之逸臣<lb/>
　　　　知其難冀也<hi>九月二十日</hi>
<pb n="KR4d0156_SBCK_028-8b"/>
三朝寳訓太平興國八年太宗謂近臣曰國家之事<lb/>
不以大小皆有利害朕近閱工作見削藤者凢藤一<lb/>
斤堪用者止三兩許餘皆弃物因念南方産藤去京<lb/>
師六七千里水陸輦送虗爲勞費當諭廣南諸州凡<lb/>
藤皆削禠訖輸京師丈大通冶出鐵以鍜兵器比來<lb/>
輦送作坊復更烹煉然後可爲兵刃當諭本冶製成<lb/>
刀劒之樸乃以上供如此二事計省力役不少天下<lb/>
無限利病官吏不能爲朕經度此固小事當有大於<lb/>
此者宰相曰一州舒慘全繫長吏若精心勤事上副<lb/>
聖旨則境内之民受賜矣又有司以油衣帟幕故壞<lb/>
<pb n="KR4d0156_SBCK_028-9a"/>
者請毁之上曰此盡毀弃亦可惜也乃令試加煑浣<lb/>
再染練付諸軍創旗數千皆采制鮮妙因召三司使<lb/>
謂曰朕冨有天下豈慮少闕但念耕織之苦每事不<lb/>
欲枉費卿等冝盡心又時東窰務請以退材供薪詔<lb/>
使臣閱視擇可爲什物者作長牀數百分賜宰相樞<lb/>
宻三司使因謂李昉曰山林之木取之甚費民力反<lb/>
以供㸑亦可惜也昉曰陛下聖智髙逺勤儉求理事<lb/>
無大小動出意表雖在㣲細無有遺弃古人以竹頭<lb/>
木屑皆可充用正在于此唯慙臣下不克盡副天心<lb/>
真宗甞出尚書内省文簿示近臣皆諸司奏知牓子<lb/>
<pb n="KR4d0156_SBCK_028-9b"/>
覆而書之曰官中文簿不費好𥿄此先朝舊制乃知<lb/>
惜費之旨也<lb/>
　　　　臣觀太宗真宗之時四海𥘉一僣竊之國<lb/>
　　　　皆舉圖籍封府庫歸之有司當是時上下<lb/>
　　　　冨實錢榖幣帛充牣陳朽然且不忘恭儉<lb/>
　　　　留神小物如此其至者凡以畏天道而惜<lb/>
　　　　民財故也則其天下欣戴享國垂統安榮<lb/>
　　　　長乆者非仁民愛物之効歟夫古之賢臣<lb/>
　　　　進戒其君未甞不以恭儉爲本也故曰<hi>御名</hi>
　　　　乃儉德惟懷永圖又曰儉德之共也侈惡<lb/>
<pb n="KR4d0156_SBCK_028-10a"/>
　　　　　之大也此堯舜以來至于今天下不易之<lb/>
　　　　　論也而近世講解之人乃舉克勤于邦克<lb/>
　　　　　儉于家創爲一偏之說以謂儉乃家人之<lb/>
　　　　　行用以啓人君廣大之心其後怙權希寵<lb/>
　　　　　之臣因得以藉口誤國致天下於糜爛土<lb/>
　　　　　摧而率不能振者以是故也夫以天下之<lb/>
　　　　　衆而皇天立一人以君之者凡使之司牧<lb/>
　　　　　庇覆生養安樂天下之人而已故天下之<lb/>
　　　　　人極所以尊榮資奉以報之則今之稱號<lb/>
　　　　　等威禮儀奉事貢賦共獻之制是已此則<lb/>
<pb n="KR4d0156_SBCK_028-10b"/>
　　　　　天之道也過是而欲使天下之人以逸豫<lb/>
　　　　　侈靡無藝不經之事奉之非天道也是則<lb/>
　　　　　古人所謂人臣踰制度人主過天道者已<lb/>
　　　　　傳曰節用而愛人今　陛下愛人之心亦<lb/>
　　　　　可謂至矣而國用或不節則雖欲愛人固<lb/>
　　　　　無繇矣蓋用不節則國計不足國計不足<lb/>
　　　　　則必横歛於民此必然之理也今天下州<lb/>
　　　　　郡無向者十之五六而所存之那又皆殘<lb/>
　　　　　破之餘矣今戸部財用之入無向者十之<lb/>
　　　　　四五而軍食浮冗之費則過於向者多矣<lb/>
<pb n="KR4d0156_SBCK_028-11a"/>
　　　　　此非痛自儉約上下一體愛惜財用如祖<lb/>
　　　　　宗時未有能濟者也然毎有事則有司輙<lb/>
　　　　　以近年制度爲率或請減半或三之一而<lb/>
　　　　　其費固巳不勝其冗也夫今之冨實豈可<lb/>
　　　　　望宣和之半哉而今類以減半爲多且曰<lb/>
　　　　　如是則削弱如是則非國體此亦不仁之<lb/>
　　　　　甚非所以承德意而愛生民也然　陛下<lb/>
　　　　　每下詔札未甞不以播越㣲弱爲言此少<lb/>
　　　　　康周宣之用心也則所謂削弱者非所諱<lb/>
　　　　　也且財用不給則必益取諸民椎膚剥髓<lb/>
<pb n="KR4d0156_SBCK_028-11b"/>
　　　　　至使無衣食之資則棄其田業相煽爲盗<lb/>
　　　　　以人爲粮而已當是時削弱恐甚於裁損<lb/>
　　　　　也此臣愚所以私憂過計而太息流涕者<lb/>
　　　　　也<hi>十二月二日</hi>
春秋左氏傳莊公十年春齊師伐我公將戰晉劌請<lb/>
見其鄉人曰肉食者謀之又何間焉劌曰肉食者鄙<lb/>
未能逺謀乃入見問何以戰公曰衣食所安弗敢專<lb/>
也必以分人對曰小惠未徧民弗從也公曰犧牲玉<lb/>
帛弗敢加也必以信對曰小信未孚神弗福也公曰<lb/>
小大之獄雖不能察必以情對曰忠之属也可以一<lb/>
<pb n="KR4d0156_SBCK_028-12a"/>
戰戰則請從公與之乗戰于長勺公將鼓之劌曰未<lb/>
可齊人三皷劌曰可矣齊師敗績<lb/>
史記齊世家威王初即位以來不治委政卿大夫九<lb/>
年之間諸侯並伐國人不治於是威王召即墨大夫<lb/>
而語之曰自子之居即墨也毀言日至然吾使人視<lb/>
即墨田野闢民人給官無留事東方以寕是子不事<lb/>
吾左右以求譽也封之萬家召阿大夫語之曰自子<lb/>
之守阿譽言日聞然使使視阿田野不闢民人貧苦<lb/>
昔日趙攻甄子弗能救衛取薛陵子弗知是子以幣<lb/>
厚吾左右以求譽也是日烹阿大夫及左右甞譽者<lb/>
<pb n="KR4d0156_SBCK_028-12b"/>
　皆并烹之遂起兵西擊趙衛敗魏於濁澤而圍惠王<lb/>
　惠王請獻觀以和解趙人歸我長城於是齊國震懼<lb/>
　人人不敢飾非務盡其誠齊國大治諸侯聞之莫敢<lb/>
　致兵於齊二十餘年<lb/>
　　　　　臣觀齊魯方戰曹劌問何以戰而莊公答<lb/>
　　　　　所以戰者不曰人卒之衆多甲兵之堅利<lb/>
　　　　　將師之才勇而以惠民事神察獄之事卜<lb/>
　　　　　之何其迂也史稱齊威王起兵西擊趙衛<lb/>
　　　　　因以强覇亦不曰勵兵秣馬陳師奮武而<lb/>
　　　　　言誅一阿大夫封一即墨大夫而出師克<lb/>
<pb n="KR4d0156_SBCK_028-13a"/>
　　　　　敵如此此又何也豈非惠信孚于上下刑<lb/>
　　　　　賞當於人心則人恱服人恱服則士氣振<lb/>
　　　　　士氣振則赴功徇國忘軀衛上之心生矣<lb/>
　　　　　如是則唯吾君之所欲爲而已茍爲惠不<lb/>
　　　　　足以及下誠不足以格神獄訟則失有罪<lb/>
　　　　　而及無辜而又姦諛茍媮者以蔽蒙而獲<lb/>
　　　　　譽首公盡力者以介特而見毀如是則群<lb/>
　　　　　下莫不解體矣群下莫不解體而有能敗<lb/>
　　　　　敵人而成覇業者乎然則曹劌之問齊威<lb/>
　　　　　之舉非迂闊也不然何以詩序周宣之中<lb/>
<pb n="KR4d0156_SBCK_028-13b"/>
　　　　興必曰内修政事而後繼之以外攘夷狄<lb/>
　　　　乎夫政事不修於内而欲求攘夷狄之功<lb/>
　　　　蓋未之有也<hi>十二月八日</hi>
唐書韓休傳休直方不務進趨旣爲相天下翕然冝<lb/>
之帝甞獵苑中或大張樂稍過差必視左右曰韓休<lb/>
知否已而疏輙至甞引鑑黙不樂左右曰自韓休入<lb/>
朝　陛下無一日歡何自戚戚不逐去之帝曰吾雖<lb/>
瘠天下肥矣且蕭嵩毎啓事必順旨我退而思天下<lb/>
不安寢韓休敷陳治道多訐直我退而思天下寢必<lb/>
安吾用休社稷計耳<lb/>
<pb n="KR4d0156_SBCK_028-14a"/>
　　　　　臣聞猛虎在山則藜藿爲之不采古之爲<lb/>
　　　　　國者其恃以爲社稷之重不在於才智疏<lb/>
　　　　　通之士而常在於忠惷剛鯁之臣所謂招<lb/>
　　　　　之不來麾之不去憂國如飢渴喟然動衆<lb/>
　　　　　心而爲人主之所嚴憚臣下之所欽畏允<lb/>
　　　　　所謂邦之司直者故淮南王謀亂而其所<lb/>
　　　　　憚者不在於公孫洪衛青以謂洪可說而<lb/>
　　　　　下青可刺也而所憚者汲黯而已黯之居<lb/>
　　　　　官無以踰人其才智功業未有見也徒以<lb/>
　　　　　其能靣折庭諍有伏節死義之心然則厭<lb/>
<pb n="KR4d0156_SBCK_028-14b"/>
　　　　　難折衝之功果常在此而不在彼也後世<lb/>
　　　　　自宰相巳下往往以伺候顔色承順上指<lb/>
　　　　　爲能而上亦以是爲事君之體而責望其<lb/>
　　　　　臣此是非可否犯顔逆耳之論所以不日<lb/>
　　　　　陳於前而以輭熟從諛者爲可喜剛勁材<lb/>
　　　　　直者爲可憎也天下所以治常少而亂常<lb/>
　　　　　多者豈不在是歟若韓休可謂知事君之<lb/>
　　　　　義矣而明皇寕使已瘠而肥天下盖不唯<lb/>
　　　　　容之又毎屈身從其諌此開元之治所以<lb/>
　　　　　幾於太平也使明皇常如是則豈有天寳<lb/>
<pb n="KR4d0156_SBCK_028-15a"/>
　　　　之亂乎<hi>二月十四日</hi>
唐書張九齡傳范陽節度使張守珪以斬可突有功<lb/>
帝欲以爲侍中九齡曰宰相代天治物有其人然後<lb/>
授不可以賞功國家之敗由官邪也帝曰假其名若<lb/>
何對曰名器不可假也有如平東北二虜陛下何以<lb/>
加之遂止<lb/>
<hi>臣</hi>竊以謂爵賞者人主所以勵世勸功之<lb/>
　　　　具也然賞不償勞則人不覩爲善之利賞<lb/>
　　　　之過量則無以供來日之求此古之圖治<lb/>
　　　　之君體國之士所以未甞不致意於斯者<lb/>
<pb n="KR4d0156_SBCK_028-15b"/>
　　　　　也夫以張守珪之斬可突于亦可謂雋偉<lb/>
　　　　　之功矣故唐明皇欲以宰輔之秩命之而<lb/>
　　　　　九齡以爲不可者蓋近則欲適當其功逺<lb/>
　　　　　則求可繼於後也茍有能平東北二虜者<lb/>
　　　　　則宰輔之上無官以賞其功矣故不可不<lb/>
<hi>御名</hi>也豈唯爵賞爲然而刑罰亦如是也漢<lb/>
　　　　　文帝時有盗髙廟玉環者文帝欲族誅之<lb/>
　　　　　而廷尉張釋之奏當弃市而已以謂有如<lb/>
　　　　　盗發長陵則將何以罪之此可謂知治體<lb/>
　　　　　者矣使人主每於賞罰之際以是思之則<lb/>
<pb n="KR4d0156_SBCK_028-16a"/>
　　　　賞莫不當其功而罰莫不當其罪矣又豈<lb/>
　　　　有觖望而致亂淫刑而罔民之事哉<hi>十二月廿</hi>
<hi>一日</hi>
北山小集卷第二十八<lb/>
<pb n="KR4d0156_SBCK_028-16b"/>
<pb n="KR4d0156_SBCK_028-16b"/>
</p>
<p>
</p>
  </div>
</body>
</text>
</TEI>
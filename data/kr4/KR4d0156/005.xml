<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0156_SBCK_005-1a"/>
　北山小集卷第五<lb/>
　　　　　　　　　　　　　信安程　俱<lb/>
　　　　古詩五<lb/>
　　　　　秋華無幾尚有紫薇相對里巷間<lb/>
　晚花如寒女不識時丗粧幽然草間秀紅紫相低卭<lb/>
　榮木事已休重隂閟深蒼尚有紫薇花亭亭表秋芳<lb/>
　扶䟽綴繁柔無復粉艶光空庭一飄委巳覺巾𥚑凉<lb/>
　手中蒲葵箑雖復未可忘仰視白日永凄其感冰霜<lb/>
　　　　　傅沖益寄淮口阻風及清淮道中詩二首<lb/>
　　　　　又次漣水一首用其韻和寄<hi>時冲益罷九域編脩東歸</hi>
<pb n="KR4d0156_SBCK_005-1b"/>
　群玉聚名雋作書如九丘回觀白虎儒譾淺安可侔<lb/>
　傅子故䟽爽十年嗟滯留<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>﨑百憂後晚爲造物收<lb/>
　平生未見書頗足資吟謳縱未服豸角且當佐螭頭<lb/>
　安知免官去觸熱送濁流清朝正湏才洗垢方鎮浮<lb/>
　豈使三語掾垂綸逐群鷗譬如飄風頃終濟萬里舟<lb/>
　青山照長淮氣象一方冠清光湛溶溶洛尾殺湍悍<lb/>
　斯逰今一紀回首若朝旦塵容故如昨凡骨終不換<lb/>
　但於憔悴餘生死知一貫歸田食不足乗障力難捍<lb/>
　折腰委吏間亦豈愧儒緩自君彈冠西吾事足悲惋<lb/>
　坐看秋空雲已復澹河漢鮮歡桮杓乾絶學編䇿斷<lb/>
<pb n="KR4d0156_SBCK_005-2a"/>
　西山雖爽氣烏幘安敢岸思君笑言樂目送歸翼亂<lb/>
　朝來得新詩一一錦繡爛塵膺乆結約邂逅百憂泮<lb/>
　何當索此身乆矣次山漫<lb/>
　故人尺素來天際頗憶當年任守壘平明一笑百事<lb/>
　空不作細書書𥿄尾寄書五湖夸海岱入眼滄溟無<lb/>
　百里軍城崪屼枕青山地脉遥從岱宗起題詩要爲<lb/>
　冩髙閣播颺意欲先穅秕晚登南宫頭已白却駕朱<lb/>
　轓臨泗水丹燒未辨令威鶴神游先跨琴髙鯉可憐<lb/>
　蕭散竹林士埋玉青山骨空委人生一丗偶相值轉<lb/>
　首羲娥不停晷西山妙蹟欲仙去爽氣朝來盡如洗<lb/>
<pb n="KR4d0156_SBCK_005-2b"/>
　遥知吊古一長喟引勝澆愁付浮蟻有詩淮上可微<lb/>
　吟㑹有流魚出傾耳<hi>米元章當時自稱漪漣守壘寄書吳江求海岱樓詩云軍宅枕岱一支左海八十里在目</hi>
<hi>中真偉觀也詩來當爲刻之楹間故有如前數句云</hi>
　　　　　　周萃秀才恵詩次韻酬之一首<lb/>
　病驥伏長坂悲鳴想戎軒游魚落枯肆墮淚臨河墳<lb/>
<hi>古樂府有枯魚過河泣</hi>人生道脩阻趼足窮崑崙沈淵探驪頷一<lb/>
　跌萬鬼隣我老不解事區區筭沙塵讀書亦良苦内<lb/>
　視餒且貧爲文冨詼笑𥘉不救否屯尔來自箴切習<lb/>
　氣不復存方將𥙷黥劓寂兀謝丗紛朝露視窮逹春<lb/>
　冰釋癡嗔君胡創推激發我惰與昏如君東吴秀俊<lb/>
<pb n="KR4d0156_SBCK_005-3a"/>
　拔昔所聞名駒始就秣意氣巳不群抗髒市門客豈<lb/>
　堪同日論<lb/>
　　　　　秋雨三首<lb/>
　細字忽難讀松䆫失朝暉開簾視天宇屯雲凝<hi>去</hi>如<lb/>
　黳霏微乍噴洒翕忽看淋漓斯湏建百川中庭即方<lb/>
　池秋雷亦動地勢洶萬皷鼙虚簷忽無聲蒼狗變白<lb/>
　衣飄揺露穹碧凉飊洗蒸炊雨師真解事作止適所冝<lb/>
　十日儷辰次如環了無端人言秋甲子畏濕不畏<lb/>
　乾向來譙門道旁立三尺壇故勤壁間縁一起泥中<lb/>
　蟠青衣躍且躁有如沐猴冠先聲忽洒道直此辰與<lb/>
<pb n="KR4d0156_SBCK_005-3b"/>
　干迩來未旬浹三見急雨寒黃流抺河草連檣度平<lb/>
　瀾良苗有佳色未覺千畒寛時晹亦湏早無使江潮<lb/>
　翻<hi>頃年吴江大水断長橋吳人相傳爲太湖翻</hi>
　華首三不遇求田亦良圖莫嗔湖海士豪氣故不除<lb/>
　扶犂本吾事二頃終勝無繞舍生蒿蓬閉門種英蕪<lb/>
　從渠百尺樓笑此蝸牛廬吴中乆卜隣㑹從故人居<lb/>
　荆溪一㕓地儻與求羊俱屠門過大嚼一雨喜有餘<lb/>
　正恐二三子聮翩躡雲衢空令千里駕悵望黃公壚<lb/>
<hi>林德祖周憲之皆居蘇郭慎求田園在陽羡</hi>
　　　　　過紅梅閣一首<lb/>
<pb n="KR4d0156_SBCK_005-4a"/>
　春風如醇酒着物物不知能使死瓦色化爲明艶姿<lb/>
　寒枯出繁秀巧與節物期江梅故幽獨綽約不自持<lb/>
　居然北枝後迨此白日遟春風日浩蕩醉色回冰肌<lb/>
　清妍有餘熊衆芳謝凡卑慿虚一回睇俯仰歳月馳<lb/>
　所恨培雪根向來歳寒枝差池弄芳晩坐令顔色移<lb/>
　顔色固嫵媚幽香無故時<lb/>
　　　　　周憲之用余送趙子雍詩韻作屬徳祖及<lb/>
　　　　　余同作二首<lb/>
　嗟我渉丗路有如陸推舟㝷常不可冀况乃萬里流<lb/>
　安能逐驪騄超忽十二州雖然晚聞道淺矒如孫休<lb/>
<pb n="KR4d0156_SBCK_005-4b"/>
　徃者謝五斗種瓜從故侯家山三畒宅白首遂首丘<lb/>
　一爲飢所驅復作漫浪遊曲意泯圭角終然足人尤<lb/>
　焉知大隱地亦復懷百憂<lb/>
　大雲吴中士妙學兼般舟筆下走三峽胷中包九流<lb/>
　考古自墳典探玄極方州别來十五年邂逅一笑休<lb/>
　作書不求聞取重唯桓侯尚北宫獨冷塵埃忘跖丘<lb/>
　尔者稍薦賢蒲輪遂西遊會當君相間作詩繼何尤<lb/>
　遥知市門子人不堪其憂<hi>徳祖居吴大雲坊自号大雲居士</hi>
　　　　劉朝散長源淮夫劉先生彛之子孝悌有<lb/>
　　　　賢行年六十一且致仕侍其親義興爲賦<lb/>
<pb n="KR4d0156_SBCK_005-5a"/>
　　　　　詩一首<lb/>
　劉侯六十衣綵衣上堂娱戯如嬰兒慈顔華髮顧之<lb/>
　笑坐令寒日生春暉折腰歛板三十載晩登名籍黃<lb/>
　金閨緋衫裹束不料暖况坐筦庫窮刀錐古心古貌<lb/>
　乃天與雖欲嫵媚將安施一朝拂䄂不回顧擇隣問<lb/>
　舍荆溪湄人言家徒四壁立如君四壁𥘉無之我知<lb/>
　劉侯有至樂視丗五鼎同糠糜分隂不博雙白壁啜<lb/>
　菽自作羔豚肥有兒教飭知禮節不以口耳傳書詩<lb/>
　應門侍坐走前後翼翼想見名家規天恩優老命之<lb/>
　仕俾繼禄食安其私古人未必兼有此篤行知足如<lb/>
<pb n="KR4d0156_SBCK_005-5b"/>
　君稀聖皇側席思厚俗詔取八行登前龜向來蒲輪<lb/>
　走四海有賢如此誰當知冥鴻一舉不可挽道路仰<lb/>
　首空嗟咨<lb/>
　　　　　題蔣永仲蜀道圖<lb/>
　梓州别駕真雛鳯賞古探竒坐飢凍要窺瓊<hi>犯御名</hi>蔚<lb/>
　藍天直上潼江歷秦宋每逢佳處靜盤礴流出胷中<lb/>
　九雲夢乾坤坱北本無迹我獨毫端發神用戯驅萬<lb/>
　變寄陶冩軒豁端倪巧搏控蒼筠擢秀飽冰雪古幹<lb/>
　撑空中梁棟竒礓那得在山谷回首何年委堅重輪<lb/>
　囷偃盖屈金鐵夭矯驚虬起巖洞春江莾蒼迷東西<lb/>
<pb n="KR4d0156_SBCK_005-6a"/>
　漢南老栁參差垂湮中逺近見木末明星已没城烏<lb/>
　啼平生險怪三峽水古木巃嵸隂風吹石間雷雹殷<lb/>
　九地出入噴薄無窮時我身趼足半天下偃蹇故是<lb/>
　山林姿南行灊霍北嵩洛應接不暇空狂癡作詩冩<lb/>
　意如捕景况有三絶窮天機清晨對此怳自失眼中<lb/>
　太白橫峨嵋請君十襲秘緹革恐復仙去歸無期<lb/>
　　　　　寄開化李令光四首<lb/>
　我行阡陌間苗麥巳復青茅茨間新槀鷄犬有和聲<lb/>
　不見吏索錢田家得其生鷄犬亦肥字不遭無事烹<lb/>
　於斯可觀政豈在赫赫名父老亦相語驩然就春耕<lb/>
<pb n="KR4d0156_SBCK_005-6b"/>
　官租及時了卒歳樂無營<lb/>
　李侯諸生秀峩冠論玄虚安知俗吏事小試已可書<lb/>
　瘽心究人瘼要使安田廬慨然有竒趣耿耿非丗儒<lb/>
　乃知百里間亦足寄所攄誰當索幽隱置彼九逹衢<lb/>
　山間古梅林有鴞集其端不飛亦不鳴彈射莫敢干<lb/>
　下窺群雀雛啄顙刳其肝欣然舐兩爪意得良自安<lb/>
　飛來多凡鳥助此㓙且殘安知萬山曲亦復鳴棲鸞<lb/>
　相咻固不可見嚇技亦殫衆鳥旣有恃相期在歳寒<lb/>
　平生四方人惰地隨蓬桑故郷二頃田稊米寄太倉<lb/>
　從渠雀䑕耗敢計松菊荒未能思計然錐刀折氂芒<lb/>
<pb n="KR4d0156_SBCK_005-7a"/>
　十年乃一歸歸席不煖牀吾廬正如寄縣府固相忘<lb/>
　偶聞賢長官邂逅尉所望吾寧媚之子故是衆所臧<lb/>
　　　　　同叔問諸人以橘栗柿蔗爲題以東南之<lb/>
　　　　　美爲韻余得橘美字韻一首<lb/>
　三閭老沈湘嘉頌誰與美白華發幽馨春色薦甘醴<lb/>
　金衣光出懷縹實酸裂齒豈無三百苞未見十二子<lb/>
　緬懷啇山翁善幻亦徒耳壷中何足道千刹一毫比<lb/>
　我今老而窮饘粥思乞米恨無千頭奴杼軸供萬指<lb/>
　慇懃祝移根勿作江北枳<lb/>
　　　　　仲嘉分題得詩分韻得經字是日仲嘉以<lb/>
<pb n="KR4d0156_SBCK_005-7b"/>
　　　　　事先歸代作一首<lb/>
　六義出秦火至今如日星人言三百篇聖手昔所經<lb/>
　我疑東家丘削迹不自懲覉臣與孽子中有怨刺情<lb/>
　胡爲不刪去𬒳彼絃歌聲遂令南白軰不識至道精<lb/>
　昔爲人所重今爲時所輕<hi>時禁作詩</hi>
　　　　建除一首酬林徳祖虙<hi>癸丑</hi>
　建旟撫方面簮筆登雲衢除書無虚日念子何躊躇<lb/>
　滿堂羅經史問字無停車平明戸外屨接迹叩所需<lb/>
　定坐爲詳說從周述唐虞執經退食罷貝梵頗卷舒<lb/>
　破魔無堅壘解髻皆明珠危絃寡知音寂寞空居諸<lb/>
<pb n="KR4d0156_SBCK_005-8a"/>
　成詩逺相寄尺鯉來東吴收之巾十襲永好不可渝<lb/>
　開緘歎竒决巳作東歸圖閉蕃着空舍誰辨公車書<lb/>
　　　　　仲嘉𬒳檄來吴按吏用非所長旣足歎息而<lb/>
　　　　　或者妄相窺議益足笑云戯作十二辰歌一首<lb/>
　驅驥搏䑕難爲功不如置之牛皂中平生暴虎笑馮<lb/>
　婦豈向兎脚分雌雄龍山從事盛徳士逹觀巳悟虵<lb/>
　憐風馬曹五斗直如寄羊仲三徑終當同群猴憎猿<lb/>
　坐殊趣甕中醯鷄無逺度從渠狗曲誚王生欲辨龍<lb/>
　猪復誰語<lb/>
　　　　　聞仲嘉叔問繼以職事行縣道遊茶山及<lb/>
<pb n="KR4d0156_SBCK_005-8b"/>
　　　　　諸勝境作寄一首<lb/>
　春風入山骨毛甲亦巳舒晨熹𬒳春山草木清而姝<lb/>
　况乃顧渚源雲關護靈區隂崖氣亦暧瑞草先春敷<lb/>
<hi>小杜詩茶稱瑞草魁</hi>金沙出清泉甘冽滋芳腴依依楊柳村渺渺<lb/>
　桑苧居前瞻大小寒<hi>山名</hi>窈窕窮﨑嶇飛流吐明月轉<lb/>
　壑千雷車叅天亡陳檜霜黛鬱不枯當時臨春地變<lb/>
　滅成榛蕪安知歳寒質千載獨不渝大中乾元字入<lb/>
　木蛟鸞俱薰風想佳句竒蹤典刑餘獨往三住翁至<lb/>
　今有遺墟真游豈易遇庶或聞沉榆<hi>方子通言頃有好事人刻意仙術聞施翁</hi>
<hi>遺跡故往訪之臨歸但聞妙香不絶云沉榆之香事見王子年拾遺記</hi>飽聞東吳勝欲往丗累拘<lb/>
<pb n="KR4d0156_SBCK_005-9a"/>
　二子獨幽討仙舟繼籃輿林間伯勞飛茶篚春事𥘉<lb/>
　尚有北枝秀明空雪千株幽香發清夜肝膽生冰壷<lb/>
　王事旣料理清游亦忘劬遥知山水間快若縱壑魚<lb/>
　今我方禄隱居然卧蝸廬畫墁固無役及如著轅駒<lb/>
　亦擬浮扁舟乗春經五湖收帆白蘋下令子見潜夫<lb/>
<hi>二子數以書見招爲扁舟之游故有此句老杜幾回書札待潜夫</hi>
　　　　　園居荒蕪春至草生日㝷野𬞞以供匕筯<lb/>
　　　　　今日枯枿間得蒸菌四五亦取食之自笑<lb/>
　　　　　窮甚戯作此詩一首<lb/>
　平生囁嚅口出語無媚恱定非肉食姿賦分在藜蕨<lb/>
<pb n="KR4d0156_SBCK_005-9b"/>
　僑居得空園窮陋亦清絶分隂豈不惜飽睡送日月<lb/>
　蕪菁不湏種衆草今巳茁朝來一雨過青細皆可掇<lb/>
　東籬有更生杞狗僅堪埒乃知天隨生豈羡五鼎列<lb/>
　堂萱不吾負芽甲破春雪縻身薦瓢簞解我憂思結<lb/>
　薺花雖未繁着地爛於纈驚雷發蒸菌自可當夏鼈<lb/>
　馬蘭亦芳脆人莧固凡劣晴朝當<hi>去</hi>炙背俯僂事挑<lb/>
　抉家人各盈䄡汲井手自挈滿炊太倉陳侑以冬菹<lb/>
　冽盤中長闌干置饋每虚撤恨無籜龍苞此味那得<lb/>
　闕長謡青青槐饞液想庭樾妻孥覆相誚男子志勲<lb/>
　烈君非老浮圖菜本可長齧况兹閑草木豈爲刀匕<lb/>
<pb n="KR4d0156_SBCK_005-10a"/>
　設乃翁笑摩腹萬事付一吷此中有真趣勿爲兒軰說<lb/>
　　　　　同趙叔問江仲嘉遊法華法華之勝唯曲<lb/>
　　　　　水㑹有客先焉還飲舟中分韻賦詩得山<lb/>
　　　　字一首<lb/>
　乖龍忽起華陽天東來銜雨鳴空山豐隆轟空光照<lb/>
　地怒髯抉石飜雲煙蜿蜒遺迹尚如昨勢若九曲來<lb/>
　河源紛紛火齊散林莽至今璀璨青霞端我來夏木<lb/>
　正森寂萬籜篵篵抽琅玕冰渠逗玉轉清淺爽氣五<lb/>
　月生秋寒安知引勝獨無處雙鳬徑度飛帆前强㝷<lb/>
　幽逕俯東澗一笑却掉稽山舩如聞神物家近岫<hi>白龍洞</hi>
<pb n="KR4d0156_SBCK_005-10b"/>
　雲色千丈明山川誰能遺我太平酒戯追玉斧希林<lb/>
　巔<hi>楊羲夢天中白龍長數千丈光彩耀空云侍帝晨宫龍也以待許玉斧諸人太平酒希林宫並見真告</hi>
　　　　　同江仲嘉納凉飛英寺<lb/>
　浮圖湧平地翳彼燒空雲虚堂引脩廊白晝來清薫<lb/>
　翛然據胡床振我衣上塵天渠出金沙氣作芝蘭芬<lb/>
　冉冉度池閣依依著𥚑巾道人拂朱絃攫醳清且純<lb/>
　回觀笙篁耳寡和非陽春歩<graphic n="KR1231" url="https://raw.githubusercontent.com/kanripo/KR-Gaiji/master/images/KR1231.png" mimeType="image/png"/>縱幽討禪房逕踈筠<lb/>
　幽䆫不見日無異昔所聞蒼然小山桂偃蹇冰雪根<lb/>
　紛紛壁間題蛇蚓雜鳯麟媸妍等一戯日月無停輪<lb/>
　我老厭羇旅三年困歊氛年年走長道東越西游秦<lb/>
<pb n="KR4d0156_SBCK_005-11a"/>
　白汗信揮雨孤蓬坐如焚今年下苕霅過此金蘭人<lb/>
　何山豈不好積翠相依因炎威不相貸可望不可親<lb/>
　湏君蠟雙屐重來約秋旻兹遊亦蕭爽聊足慰吾懃<lb/>
　　　　　九月七日夜夢王元規詰旦其弟元矩適<lb/>
　　　　　相訪感而作詩一首<lb/>
　故人入幽夢彷彿平生懷心知九泉隔意象慘不開<lb/>
　哦詩不成章敞怳誰能裁曰此蕭爽士寧當沒黃埃<lb/>
<hi>夢中作詩兩句似是此意然不記本語</hi>清晨客在門乃自烏衣來典刑鬼難弟<lb/>
　共歎一息乖幽明不可詰此夢何爲哉回觀南園道<lb/>
　微徑巳蒿萊<lb/>
<pb n="KR4d0156_SBCK_005-11b"/>
　　　　　南䆫夜集叔問戯取樟木腦然雪爲燈因<lb/>
　　　　　與仲嘉叔問聮句一首<lb/>
　性空本無方水火不留礙<hi>致</hi>陽生至隂中此理固有在<lb/>
<hi>問</hi>𥘉疑水焚槐忽若鏡加艾<hi>致</hi>又如大海中神龍出<lb/>
　光怪冰姿映烈熖勢恐不兩大原燎正焮騰湯沃忽<lb/>
　崩敗<hi>嘉</hi>㳙㳙煖泉涌熠熠寒光碎<hi>問</hi>偉哉六合間恢<lb/>
　詭不勝載隂風結飛雨來日九天外蒼樟出芳液根<lb/>
　節依大塊𥘉非氣相求又豈天所配如何冰炭仇乃<lb/>
　作坎离㑹因知造化機幻手端可貸<hi>致</hi>
　　　　九日塊坐無聊越州使君季野舍人見過<lb/>
<pb n="KR4d0156_SBCK_005-12a"/>
　　　　　敝廬㑹方回承議亦至因遊章公山林登<lb/>
　　　　　覽甚適越州置酒暮夜乃歸作詩一首<lb/>
　獨坐正搔首華軒欵柴荆念兹節物佳及此乆雨晴<lb/>
　駕言共幽討一放逺目明森蒼䖸眉山上有百尺亭<lb/>
　遥岑出西南杳藹川原平城中十萬家煙雲隱飛甍<lb/>
　凉秋得遐觀始覺天地清朱欄據木末開筵敞南榮<lb/>
　持觴屢相屬泛彼東籬英不知日云暮𥘉月忽巳升<lb/>
　秋娥亦徘徊流光代華燈風流龍山集坐見千古情<lb/>
　慷慨相顧言曜靈急飛騰人生無根蔕聚散不可慿<lb/>
　懸知明年㑹相望若𥘉星公如洪都宴傑閣依青冥<lb/>
<pb n="KR4d0156_SBCK_005-12b"/>
　儻有英妙客摛文煥丹青我如斜川翁浪愛九日名<lb/>
　幽憂不能冩濁酒或自傾㑹與鑑湖老兹山聊復登<lb/>
<hi>方回自号鑑湖遺老</hi>
　　　　　夜宿丞舍即事呈蔣大匠存誠蘇少監元老<lb/>
　羣動夜方息啾啾草間鳴殘炎未云謝遽作凉秋聲<lb/>
　秋風來幾時朝暮氣已清虗䆫置方塌境寂身暫輕<lb/>
　卧念平生懷展轉不得寜<lb/>
　王生一言善從容水衡丞無功樂佳釀能令濁流清<lb/>
　顧我老且竒微官代躬耕正當急跨馬問訊桷與楹<lb/>
　觀公成風手一引朱絲繩簡書可少置頗哀此無能<lb/>
<pb n="KR4d0156_SBCK_005-13a"/>
　　　　　和同舍胡元茂松年夜直書懷<lb/>
　南枝挂明月覉羽無安眠天寒倚脩竹窈窕誰當看<lb/>
　平生飽幽獨古井不復瀾一來英俊中夢寐猶林泉<lb/>
　夜直石渠閣周廬别閑寛恨無清藜杖照此清夜寒<lb/>
　腐儒足嘲病志願飡與眠潭潭右文地不作朱儒看<lb/>
　翬飛接觚稜碧瓦如澄瀾儻使論白虎寧當賦甘泉<lb/>
　人間未見書縱目宇宙寛顧語芝蘭友勿嫌松桂寒<lb/>
　北山小集卷第五<lb/>
<pb n="KR4d0156_SBCK_005-13b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0156_SBCK_016-1a"/>
北山小集卷第十六<lb/>
　　　　　　　　　　　信安程　俱<lb/>
　　　雜著<lb/>
　　　　宣和御書賛<lb/>
靈交結空祕瑛房也大有在上俯雲章也羲圗頡迹<lb/>
寄明光也臣俱寳之澤莫長也<hi>行書</hi>如龍行天或㳺<lb/>
或飛其馳不迫其靜不遲盖從容八法者猶嚴恭而<lb/>
自度其超忽萬變者猶應物之神機乎<hi>草書</hi>
　　　　宣和御畫賛<lb/>
太虚混淪滋象之先無動而生萬彚出焉巍巍道尊<lb/>
<pb n="KR4d0156_SBCK_016-1b"/>
　實主張是芒乎芴乎無擇巨細是翾飛者與彼有筠<lb/>
　如馬一毛如地一塵凡有形相寄此筆端造化之妙<lb/>
　毋以盡觀<lb/>
　　　　　鄧安惠公賛<lb/>
　翼翼鄧公外粹中剛德人之容有藴若虚叩之則出<lb/>
　如響發鍾有文不彪用之則冝温厚顯融白首事親<lb/>
　洞洞屬屬如相肅雍移之事君牧丘之<hi>御名</hi>文終之恭<lb/>
　然執法憲府謇謇不撓審克厥中有赫軍容禍亂之<lb/>
　機見㣲納忠晚登廟堂泊無怨懷㳺心太公盖清而<lb/>
　畏知仁而有勇和而不同不色不言不有其賢名莫<lb/>
<pb n="KR4d0156_SBCK_016-2a"/>
之從知人則哲帝鑒孔昭温良在躬老成日徂世不<lb/>
之才機警䟽通愛而不見再拜遺像隱如岱嵩<lb/>
　　　　實相齋銘<lb/>
觀身實相　如萝幻響　亦如虚空　有無邉際<lb/>
無作無受　無去来今　無空不空　有願無願<lb/>
生住異滅　一切皆無　如如此身　威儀差别<lb/>
如是如是　皆如實知　萬境現前　如水鏡像<lb/>
繁興用處　而常湛然　觀一切法　無不皆空<lb/>
是為覺知　諸法實相　相即是空　空即是實<lb/>
無能觀者　亦無了知　觀佛亦然　一相無相<lb/>
<pb n="KR4d0156_SBCK_016-2b"/>
　　　　　　紹興已未北山老人寓止長夀五年矣<lb/>
　　　　　　春三月於寓舍之西為屋一間挾以二<lb/>
　　　　　　厦於是逰息焉名之曰實相齋而為之銘<lb/>
　　　　　寂照軒銘<lb/>
　寂如妙髙山安住而不動照如鑑止水不將亦不迎<lb/>
　應物而不傷無取亦無受於中現色像而實無所有<lb/>
　即此顧眄中是我無盡藏<lb/>
　　　　　唐三隠賢賛<lb/>
　余讀唐隠逸傳尤慕王績盧鴻張志和不為出處係<lb/>
　累泛然若浮雲之卷舒使萬乗之尊可見可聞不可<lb/>
<pb n="KR4d0156_SBCK_016-3a"/>
得而臣世之戮人可望而不可攀也視夫假脩渾沌<lb/>
以夸世洗箕山之耳以賣髙者不亦拘拘然乎<lb/>
王績無功絳州龍門不喜拜揖簡放絶塵發名賢科<lb/>
亷潔孝悌不樂居朝去為縣吏四海雲擾網羅在天<lb/>
有田十六頃在河渚間結廬北渚著書東臯種黍釀<lb/>
酒子光是交武德之𥘉待詔門下良醖可戀竟以疾<lb/>
罷樂史善釀求爲樂丞史死遂去述酒作經刺史願<lb/>
見荅曰奈何坐召君平託無心子機士見問笑而不<lb/>
譍豫知終日自誌其墓卓哉先生<lb/>
廬鴻顥然其先幽燕爰徙洛陽迺盧嵩山葯房荃壁<lb/>
<pb n="KR4d0156_SBCK_016-3b"/>
　金書玉歴明雲吸霞皎皎獨立<hi>見鴻草堂十志</hi>開元之𥘉備禮<lb/>
　再聘確然自髙鈎深守靜五年丁巳帝詔曰鴻道極<lb/>
　㤗一德循中庸禮有大倫義不可廢想翻然易節以<lb/>
　副朕意先生至都謁見不拜宰相問狀曰忠信是頼<lb/>
　禮之所薄何足見帝召升内殿命諫議大夫固拒得<lb/>
　已浩然歸廬朝廷得失許以狀聞官營草堂寕極是<lb/>
　名聚徒廣學至五百人帝欽素履沒有餘㤙<lb/>
　志和子同婺州金華母萝楓生妙齡起家䇿干肅宗<lb/>
　翰林待詔録事金吾坐貶南徼旋㑹赦還遂歸江湖<lb/>
　鈞徒自号玄真著書太易十五篇探幽賾無其兄鶴<lb/>
<pb n="KR4d0156_SBCK_016-4a"/>
齡為築東都茨以生草椽棟不斵釣不設餌豹席㯶<lb/>
屩縣令聾瞽不窺其德使浚渠執畚曽無忤色㛐織<lb/>
布裘雖暑不釋徃來苕霅浮家泛宅太虚爲室明月<lb/>
為燭四海諸公周逰共躅憲宗採歌圗索其容竟不<lb/>
能致不知所終<lb/>
　　　　列仙圖賛<hi>凡二十八人</hi>
有形皆幻初無倪巨細未足相雄雌蚩蚩坐受幻物<lb/>
欺不能與天同宻移玄黄二物知何為獨能長乆無<lb/>
終期至人亦窺衆幻機奪取元化操鑪鎚留形遁數<lb/>
乃一戲<hi>叶</hi>呼噏六子交娥羲偉兹二十八幻師燁如<lb/>
<pb n="KR4d0156_SBCK_016-4b"/>
　經星周四維騎箕降昴非有蘄出入六合唯所之黄<lb/>
　妖位閏炎綱隳嗷嗷億萬沉塗泥翩然下墮哀黔㴝<lb/>
　赤伏紹緒皇功巍雲臺累塊空刑儀索身滅迹歸無<lb/>
　涯竺乾心印金襴衣語幻語法空無依承承卒付碧<lb/>
　眼免一華来東今萬支洪荒怪譎同一歸勿嗤我言<lb/>
　無町畦<lb/>
　　　　　文殊維摩畫賛<lb/>
　是妙吉祥七佛之師為大醫王法病是治五藴十二<lb/>
　行即大揔持五濁海中得淨摩尼非取非捨不即不<lb/>
　離化度無量十方四維而黙無言而寂無為是歡喜<lb/>
<pb n="KR4d0156_SBCK_016-5a"/>
　藏亦大闡提是無垢施惟金粟尊真俗無異人法何<lb/>
　存於不二境示不二門三十二義諍論紛紜最後文<lb/>
　殊無說無聞而我一黙是義方圓擬議之際電掣<lb/>
　星奔<lb/>
　　　　　題三界四禪天圖偈句<lb/>
　如火宅喻三界無安是故衆生應求出要而此三界<lb/>
　亦如空華分别說三實無所有我觀如來不可思議<lb/>
　出入三界如㳺觀園而常湛然處菩提座應知亦有<lb/>
　上上根人不歴堦梯徑超佛地四雙八軰如焦榖牙<lb/>
　十地四禪如隔羅縠凡此世界能忍衆生若見若聞<lb/>
<pb n="KR4d0156_SBCK_016-5b"/>
應知希有思地獄苦發菩提心如救頭然<hi>御名</hi>勿放逸<lb/>
諸悪莫作衆善奉行是雖常談是佛敎誨<lb/>
　　　　　　紹興八年北山程俱長壽寓舍讀藏經<lb/>
　　　　　　畢於解夏日編次圖仍題偈句<lb/>
　　　　　圓照大通二本襌師真賛<lb/>
圓照道廣　海涵波漾　於無中作　示四無量<lb/>
大通道峻　壁立千仞　轉大法輪　而常清淨<lb/>
　　　　　妙湛睿老真賛<lb/>
黄蘖妙湛禪師睿公童子出家已有衝天之志早年<lb/>
悟道遂開選佛之場法誦傳衣孤峯頂目視雲漢慧<lb/>
<pb n="KR4d0156_SBCK_016-6a"/>
林敷座㣲塵裏轉大法輪喧靜一如絲毫不立入㕓<lb/>
垂手端能於異類中行破闇傳燈肯使向瞎驢邉滅<lb/>
名乆喧於四海化方𬒳於九夷嗣法了心圖形瞻敬<lb/>
信安老漢以偈賛云<lb/>
　是妙湛師丹青頂相　頭圎下豐　眉在眼上<lb/>
　　　　題米元章墓<lb/>
嗚呼是惟元章米公之墓公少名黻後更為芾常自<lb/>
号襄陽漫仕盖襄陽人云中年樂南徐山川風土之<lb/>
美因家焉歴官州縣入朝為書學博士太常愽士至<lb/>
尚書禮部員外郎出守淮陽軍卒生於皇祐之辛夘<lb/>
<pb n="KR4d0156_SBCK_016-6b"/>
　卒於大觀之庚寅將沒預告郡吏以期日即具棺櫬<lb/>
　置便坐時坐卧其間閲案牘書文檄洋洋自若也至<lb/>
　期留偈句自謂來從衆香國其歸亦然舁歸葬丹徒<lb/>
　五州山之原遵治命也公風神散朗姿度瓌瑋音吐<lb/>
　鴻暢談辯風生東西晋人也其為文詞與立言命物<lb/>
　皆自我作故不蹈襲前人一言元次山樊紹述之流<lb/>
　也其書竒逸飛動法本二王虞楮而下不論也為吏<lb/>
　所至有名跡簡靜愛人人皆歡樂之其政事了無俗<lb/>
　吏常撿陽亢宗元紫芝之流也東坡蘇公謂其文清<lb/>
　雄絶俗謂其字超妙入神世不以為過公樂善喜推<lb/>
<pb n="KR4d0156_SBCK_016-7a"/>
下後進紹聖丙子余𥘉識公南徐貽詩謂余李太白<lb/>
後身非所擬也如葉少藴關止叔方以英俊居下僚<lb/>
公一面知其為國噐見當路有氣力者輙言之不置忘<lb/>
其身之窮也公旣沒余他日過南徐便覺招隱鶴林<lb/>
爽氣都盡顧甞裒其所遺詩帖帙而藏之為之賛云<lb/>
珠璣玉石璀璨兀硉巵言之出風雲蕩潏變化融液<lb/>
惟心之畫是千載人不可無一<lb/>
　　　　馮宣徽畫賛<lb/>
於穆　仁祖其仁如天萬物茂遂莫知其然凡厥有位<lb/>
至于士卿㢡飬漸摩登其俊良有如馮公荆楚之秀<lb/>
<pb n="KR4d0156_SBCK_016-7b"/>
　琢詞豐碑志見潜阜揚于帝庭褎然舉首出入中外<lb/>
　有猷有為匡時納忠善類是毗帝賚神孫俾究厥施<lb/>
　惟時聖神飭蠱圖治群情未孚故老憂喟六事是陳<lb/>
　以捄時敝允哲　神考灼知厥心趣佐予治如彼和羹<lb/>
　式為鹽梅全美令終為世表儀世道交喪士賤不振<lb/>
　以同爲和以順為正見此遺像燁如景星匪公之懷<lb/>
　二帝之明<lb/>
　　　　　畫馬賛<lb/>
　神超遥骨權竒尾蕭梢歩逶迤追風流電驚四蹄驊<lb/>
　騮皮質龍驎姿飢飡玉山禾渇飲西瑶池御非造良<lb/>
<pb n="KR4d0156_SBCK_016-8a"/>
不受鞿鳴和鑾躡九逵走千里先安之誠不如果不<lb/>
驪飽芻菽略馽羇三尺童子縻且揮駕鹽挽磑靡不<lb/>
為我觀此羗貌甚閑整聊持短韁不見鞭影似縻非<lb/>
覉若繫而騁苟惟驅之八極俄頃<lb/>
　　　　郭恕先畫賛<lb/>
為善無近名為惡無近刑若斯言也猶未離乎有生如<lb/>
恕先者貌則人耳固巳超崑崙而友大庭故依隱玩<lb/>
世猖狂而妄行蔚然之鬚偉然之軀視之猶芟宿草<lb/>
而委枯株也又奚以生累而形拘乎然天莫得而命地<lb/>
莫得而理金朱不能困而隂陽不能災其於道也豈<lb/>
<pb n="KR4d0156_SBCK_016-8b"/>
　所謂外其身而身存者哉<lb/>
　　　　　閏唐待詔顧德謙畫入貢圖賛<lb/>
　大道之行人無斁懷泊焉相忘莫徃莫來逮德下衰<lb/>
　親譽畏侮邇之不能繄逺是務招徠不足求以兵旅<lb/>
　有服斯叛無得何亡我觀此圖掩卷慨慷<hi>宣和乙巳八月舟行道睢陽趙</hi>
<hi>叔問携此圖過河亭共閱為題此賛</hi>
　　　　　賀方囬畫笥有龔髙畫二其一戴勝殆非<lb/>
　　　　　筆墨所成其一鼫䑕尤妙形態曲盡有貪<lb/>
　　　　　而畏人之意方回言髙蜀人與趙昌同時<lb/>
　　　　　妙於毛羽其先世所藏數十幅今唯此二<lb/>
<pb n="KR4d0156_SBCK_016-9a"/>
　　　　畫見邀各題數語其上<lb/>
　　　　戴勝<lb/>
惟載鵀氏知與時通降干柔桒以趣女工意俾世氓<lb/>
不虐于冬誰為鳥紀以配九農<lb/>
　　　　鼫䑕<hi>按尔雅處田中食粟豆盖鼫䑕云</hi>
有鼫踆踆齧此場粟不勤而贏以果其腹有惕其中<lb/>
而志逐逐何以占之機見於目不如太倉擇廩而榖<lb/>
夜舞于門晝市于屋豈無灌熏莫我敢毒心肆體<lb/>
胖以傲麟鵠<lb/>
　　　　山隂圖賛<lb/>
<pb n="KR4d0156_SBCK_016-9b"/>
　清風郎月輙思玄度空山無人誰與晤語<hi>謝玄度</hi>
　養生盡年希風數子坐遂宿心豈非天賜<hi>王右軍</hi>
　東山之㳺人境起勝淝水之勲莫之與竸<hi>謝安石</hi>
　談鋒孰當寄逸鷹隼訾黄不猍莫賞神駿<hi>支道林</hi>
　　　　　陸宣公祠堂賛<lb/>
　唐相陸宣公贄嘉興人建炎三年夏四月信安程俱<lb/>
　假守秀州始訪公之像圖之資聖佛寺卛僚吏祠而<lb/>
　拜之謹為之賛曰<lb/>
　天下無事湛干宴安視此神噐隱如太山是以其臣<lb/>
　唯得是嗜以諛為恭以憸為智世方紛亂上下岌岌<lb/>
<pb n="KR4d0156_SBCK_016-10a"/>
　忍於其間覬得患失偉哉宣公興元之𥘉夷嶮一致<lb/>
　為君矢謨如彼大厦載支載扶如彼赤子以調以虞<lb/>
　格君之非砭國之肓卒以一旅還之異方西平之功<lb/>
　宣公之畫外戡内籌心膂惟一擕李之郊呉越所䖍<lb/>
　公生其間種蠡汗顔顧視故國喬木蒼然豈無若人<lb/>
　奠九壥兮<lb/>
　　　　　晋右軍將軍㑹稽内史王逸少賛<hi>有序</hi>
　逸少為㑹稽内史時王懷祖在郡每聞鼓吹意逸少<lb/>
　候已汛掃庭宇以待之而終不至也後懷祖起爲楊<lb/>
　州刺史實部㑹稽因修故怨逸少疲於簡對深以為<lb/>
<pb n="KR4d0156_SBCK_016-10b"/>
　恥棄官自誓父母墓前不復仕若逸少可謂剛矣知<lb/>
　足不辱知止不殆士生不逢身更殆辱屢矣而猶不<lb/>
　知止足者視古人何如也賛曰<lb/>
　觀逸少三書所陳皆晋國之至計其憂深見逺所以<lb/>
　援古今而論成敗者其才盖足以經世然進於朝不<lb/>
　得用其長其出守也不得仲其志雖秩千種更顯位<lb/>
　矣是直以犬馬鳬鴈畜之耳此逸少之所取也是其<lb/>
　所以浩然獨徃如機發而颷逝者已彼懷祖之螫特<lb/>
　其蟣蚤而已盖所謂優哉㳺哉聊以卒歲者矣<lb/>
　　　　　唐秘書監太子賔客賀季真賛<hi>有序</hi>
<pb n="KR4d0156_SBCK_016-11a"/>
　天寳三年季真自祕書監太子賔客去為千秋觀道<lb/>
　士時天下號無事然林甫仙客固已相軋禄山固已<lb/>
　驕三綱固已絕<hi>殺三庶人</hi>治亂之分識者知其漸矣後十<lb/>
　有二年而天下亂其風流清鑑固一世所推而先見<lb/>
　勇徃又絶人如此誰謂季真清狂者耶賛曰<lb/>
　越椒生而知若敖氏之將餒醴酒不設而知楚人將<lb/>
　鉗我於市古之見幾而作不俟終日者是以動而無<lb/>
　悔此季真所以去軒裳如脫屣也世道交䘮豈無其<lb/>
　人智及之而勇不足以行之者皆季真之細也狗苟<lb/>
　而蠅營臨深而擿埴以僥萬一於甞試者亦足愧矣<lb/>
<pb n="KR4d0156_SBCK_016-11b"/>
　　　　　　蓮社圖十八賢賛<hi>陶潜謝靈運陸修靜附</hi>
　　　　　　　社主逺法師<lb/>
　逺公弘道實相是談像浮江滸神運伽藍戒珠義海<lb/>
　爲世所瞻<lb/>
　　　　　　　彭城劉遺民仲思<lb/>
　仲思綜愽　二林領袖　大化見前　不忘正受<lb/>
　　　　　　　豫章雷次宗仲倫<lb/>
　仲倫秉操　招隱是開　納詩繹禮　學者四來<lb/>
　　　　　　　鴈門周續之道祖<lb/>
　道祖髙風　出處無礙　在野非固　入朝彌介<lb/>
<pb n="KR4d0156_SBCK_016-12a"/>
　　　　　　南陽宗炳少文<lb/>
少文嘉遁　樓丘飲谷　三聘囂然　衡巫在目<lb/>
　　　　　　南陽張野萊民<lb/>
萊民孝友　學兼華笁　菲衣糲食　不改其樂<lb/>
　　　　　　南陽張詮秀碩<lb/>
秀碩髙逸　帶經以耡　騎省莫致　容膝是娯<lb/>
　　　　　　西林覺寂大師慧永<lb/>
覺寂慈睟　衆香所薫　清而容物　猛獸是群<lb/>
　　　　　　東林普濟大師笁道生<lb/>
生公演義　頑石肯首　龍去虎丘　錫飛匡岫<lb/>
<pb n="KR4d0156_SBCK_016-12b"/>
　　　　　　法師慧持<lb/>
慧持兄逺　是謂二難　超情釋累　蜀有龍門<lb/>
　　　　　　　罽賔佛䭾耶舍尊者<lb/>
耶舍揔持　神通無量　經律華夷　是虚空藏<lb/>
　　　　　　罽賔佛䭾跋陁羅尊者<lb/>
跋陁寂妙　親禮慈氏　果證不還　譯宣了義<lb/>
　　　　　　法師慧叡<lb/>
叡公講論　思徹言表　𣑽漢昭然　唯躬是蹈<lb/>
　　　　　　法師曇順<lb/>
順公竒噐　羅什所歎　色空無着　為般若岸<lb/>
<pb n="KR4d0156_SBCK_016-13a"/>
　　　　　　　　法師曇恒<lb/>
　恒公玄晤　譽發英妙　棲神幽境　鳥獸馴擾<lb/>
　　　　　　　　法師道昺<lb/>
　昺公孤峻　文不再讀　社主西歸　法燈是續<lb/>
　　　　　　　法師道敬<lb/>
　敬公蘭秀　兼通儒釋　六根一戒　凛如氷玉<lb/>
　　　　　　　法師曇詵<lb/>
　詵公多識　動植之性　詣理通玄　超然髙勝<lb/>
　　　　　　　柴桑陶潜淵明<lb/>
　淵明髙蹈　性與道俱　世出世士　莫得親䟽<lb/>
<pb n="KR4d0156_SBCK_016-13b"/>
　　　　　康樂公謝靈運<lb/>
康樂遒上　豪氣不除　慧業則有　非寂滅徒<lb/>
　　　　　道士陸修靜<lb/>
陸公玄虚　寄傲簡寂　江湖相忘　一笑莫逆<lb/>
　　　　　真靜齋銘<lb/>
以動逐動如猱在山以定止動如馬在閑即動而定<lb/>
如淵在瀾孰能乗轉徙之車逰利害之塗出入有無不<lb/>
愕不慕更萬化而常然者吾願與之忘年<lb/>
　　　　　常清靜庵銘<lb/>
三衢道士陳應常結庵山居北山老人名之曰常清<lb/>
<pb n="KR4d0156_SBCK_016-14a"/>
靜庵而爲之銘<lb/>
天其運乎而四時行其得一以清地其處乎而百物<lb/>
生其得一以寕古之人乎其心如天地之心湛然常<lb/>
寂其氣如天地之氣周流運行則其爲常清靜也固<lb/>
已超動靜而泯濁清豈不亘古今而通神明矣又况<lb/>
乎乆視而長生<lb/>
　　　　題阿蘭若偈<lb/>
一切法空寂諸佛所行處是名阿蘭若亦名阿蘭那<lb/>
乃至阿練拏及以阿練若是故解空者樂阿蘭那行<lb/>
無爭無戯論逮得薩芸然<lb/>
<pb n="KR4d0156_SBCK_016-14b"/>
　　　　　題醉學究圖<lb/>
　是諸衆生或醉或醒或老或稚或喧或靜或嗔或喜<lb/>
　或猴而冠或鬼而睡或奮拳而闘或㦸手而詈或笑<lb/>
　而道之或挽之使止情炎内焚風力更熾不知其然<lb/>
　孰主張是或偊而杖或拜而跪昬呶于前胡卒以禮<lb/>
　如一機抽如群優戯菩提海中等一幻翳<lb/>
　　　　　鐡關石硯銘<lb/>
　鐵中錚錚化石爲硯其利也若㳺刃之發硎其質也<lb/>
　若范鎔之百鍊求之於人盖見於用也敏以强發扵<lb/>
　文則煥以粲也<lb/>
<pb n="KR4d0156_SBCK_016-15a"/>
　　　　　麟臺故事後序<lb/>
　右麟臺故事五卷紹興元年二月丙戌丞相臣宗尹<lb/>
　叅知政事臣守叅知政事臣某言祖宗以來館閣之<lb/>
　職所以養人才備任使一時名公卿皆由此塗出崇<lb/>
　寕以後選授寖輕自軍興時廵務省冗官祕省隨罷<lb/>
　今多難未弭人才為急四方俊傑號召日至而職事<lb/>
　官員闕太少殆無以處事固有若緩而急者此類是<lb/>
　也謂冝量復舘職以待天下之士制曰其復祕書省<lb/>
　置監若少監一人丞著作郎佐郎各一人校書郎正<lb/>
　字各二人其省事所應行除官到條具上尚書省三<lb/>
<pb n="KR4d0156_SBCK_016-15b"/>
　月甲辰詔以朝請郎直祕閣臣程俱試祕書少監臣<lb/>
　愚無似𥘉以編修國朝㑹要撿閱官寓館下又再佐<lb/>
　著作今兹修廢官以舉令典又以人乏首被乆虚之<lb/>
　選踧踖懼不稱受職之始則按求簡牘皆無有竊念<lb/>
　惟昔三入祕書省皆以薄技隷太史氏頗記祖宗三<lb/>
　館故事與耳目所見聞老吏奔散死亡之餘亦尚有<lb/>
　存者或収故牘煨燼泥塗中叅攷裁定條上尚書請<lb/>
　置孔目官一人楷書吏十有二人專知吏一人其誰<lb/>
　何繕治守藏防閤庖滌之徒卒不過八人其案典文<lb/>
　書法式期㑹廪稍人從皆如舊格叅以近制從事尚<lb/>
<pb n="KR4d0156_SBCK_016-16a"/>
書以聞制曰可於是士庻始有以家藏國史實録寳<lb/>
訓㑹要等書來獻者國有大禮大事於兹有攷焉而<lb/>
校書郎正字又雜以祖宗之制召試學士院而從命之<lb/>
臣俱謹按周官外史掌四方之志掌三皇五帝之書<lb/>
太史正歳年以序事頒之于官府及都鄙頒告朔于<lb/>
邦國與夫所謂左史書言右史書動者今袐書省實<lb/>
兼有之漢魏以降名稱不一要爲史官故唐龍朔中<lb/>
以祕書監爲太史少監爲蘭臺侍郎今有司文書散<lb/>
缺尚衆例從省記按以從事蠹敝或生而典籍之府<lb/>
憲章所由顧可漫無記述以備一司之守乎昔孫伯<lb/>
<pb n="KR4d0156_SBCK_016-16b"/>
黶司晋之典籍及辛有之二子董之故伯黶之後在<lb/>
晉為籍氏辛有之後在晉爲董史則談狐是也臣衰<lb/>
緒寒逺雖非世官然身出入麟臺者十四年於此矣<lb/>
則其纂故事禆闕文者亦臣之職也因采摭三館舊<lb/>
聞簡冊所識比火纉緝事以類從法令略存因革咸<lb/>
載為書十有二篇列為五卷録上尚書副在省閣以<lb/>
備有司之討論臣俱昧死謹上<lb/>
　　　　三髙堂詩序<lb/>
蠡位越相禄萬鍾去之如涕唾則後世角毛銖之得<lb/>
冒坎擭而不省者可以少沮翰進退無必隨時而保<lb/>
<pb n="KR4d0156_SBCK_016-17a"/>
　身則出處之意得託菰鱸以示好又何深哉龜蒙江<lb/>
　湖一匹夫然於其不合視埶位無如也其交如皮日<lb/>
　休終見汙於賊巢彼獨挺然玉峙無一釁可指擿與<lb/>
　夫攫金挾炭之夫盖萬萬矣夫左手據圖籍右刃掠<lb/>
　其吭雖冥惷不爲也揣是而求之輕重得矣然世固<lb/>
　有抱利權逐勢𦦨死不反頋為天下僇笑者幾何人<lb/>
　哉其於輕重之思是又出冥惷者之下也然則是三<lb/>
　子者祠而旌之固可以訓元符二年呉江旣立三子<lb/>
　者像明年三月甲子安于祠堂令與僚佐拜而奠之<lb/>
　某謂俗奔竸乆矣兾得守道自重確乎不可抜足以<lb/>
<pb n="KR4d0156_SBCK_016-17b"/>
風百世而驅天下者將矯浮俗而歸之庶幾清節之<lb/>
為貴然望之而未見抑有之而未聞耶今居是邑特<lb/>
仰三子之志意其知時而退不迷於出處之道盖君<lb/>
子之所恱聞也凡我同志其系之以詩<lb/>
　　　　題陳襄薦士狀草并手詔及本傳後<lb/>
右樞宻直學士尚書右司郎中兼侍讀陳襄傳見<lb/>
神宗皇帝實録實録成於紹聖其言襄之政事故少<lb/>
貶焉襄之賢聞天下而薦賢樂善之美以壬午之詔<lb/>
而益明然襄之所薦三十餘人其所學所陳皆不以<lb/>
當時之所建立為然者襄之行已措意不以禍福進<lb/>
<pb n="KR4d0156_SBCK_016-18a"/>
退動其心以盡忠於所事盖可為也而　神宗皇帝<lb/>
以髙明精粹之學　英睿剛徤之姿撫熈洽之昌辰<lb/>
操天下之利勢而能不以異已者為忤方且禮遇而<lb/>
挽留之此過於帝堯之舍已從人一等矣夫喜柔順<lb/>
悪忠直逺君子昵小人此三季之所以亂亡也從諫<lb/>
弗咈顯忠遂良此有啇之所以興隆也伊尹曰有言<lb/>
逆于汝心必來諸道有言遜于汝志必求諸非道<lb/>
神宗皇帝其力行於是乎　今皇帝得襄之遺藁於<lb/>
委弃之餘為下明詔而襃顯之有　神宗皇帝厲精<lb/>
進善之心矣實天下幸甚又因俾從臣皆得與薦賢<lb/>
<pb n="KR4d0156_SBCK_016-18b"/>
之美然則何以報上德而追前哲乎紹興二年庚子<lb/>
具位臣程俱謹記<lb/>
北山小集卷第十六<lb/>
</p>
<p>
</p>
  </div>
</body>
</text>
</TEI>
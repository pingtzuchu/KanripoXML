<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0156_SBCK_020-1a"/>
北山小集卷第二十<lb/>
　　　　　　　　　　　　信安程俱<lb/>
　　表<lb/>
　　　　禮部賀隂雲不見日蝕表<lb/>
伐皷用牲方致群隂之責敕躬正事實表衆陽之宗<lb/>
屏翳呈祥曜靈安舍休嘉所頼霄堮均䝉<hi>中賀</hi>竊以<lb/>
堪輿蓋體於隂陽而大道統隂陽之用躔次不離於<lb/>
形數而聖人超形數之先雖酬酢於環中實彌綸於<lb/>
繫表惟章蔀紀元之應必於日月所㑹之辰而疾徐<lb/>
顯晦之㣲可見天人相與之際苟九芒之或眚繄六<lb/>
<pb n="KR4d0156_SBCK_020-1b"/>
職之加修古昔則然欽崇斯在曷若精神之運黙通<lb/>
賾隠之間凄祁之景載瞻淳丙之光自若日之夕矣<lb/>
言莫喻於初餘人皆仰之壤無分於内外顧宻庸之<lb/>
至此豈瞽史之能知恭惟　皇帝陛下輔相物冝嚴<lb/>
恭自度固已斡旋於儀象豈唯昭格於神明二十四<lb/>
氣之循環獨得帝鴻之紀三万六千之並照逺追龍<lb/>
漢之圗眇焉珠璧之交故在挈維之内矧分同道而<lb/>
至相過雖食非災惟雲膚寸而雨崇朝適符所望臣<lb/>
等莫窺工宰咸席照臨周德如升請歌松栢之茂堯<lb/>
仁斯就永同葵藿之傾<lb/>
<pb n="KR4d0156_SBCK_020-2a"/>
　　　　謝冬衣表<lb/>
肅霜在候於是孟冬而始裘新律將更豈容卒歲而<lb/>
無褐肆頒府幣徧曁朝紳惟物其時旣安且燠<hi>中謝</hi>
竊以德彰五服厥爲等殺之儀綦組九文盖匪曵婁<lb/>
之急惟是纎良之賜實均飽燠之恩如古好賢有敝<lb/>
又改爲之意及人以恕無服而不稱之嫌抑所謂寒<lb/>
者衣之非直爲身之章也此盖伏遇　皇帝陛下煥<lb/>
文光被德度并包如絲如綸廣仁言於挾纊無小無<lb/>
大昭厚意於承箱是雖典故之常盖有惠存之實臣<lb/>
等乆塵表著備服寵私麗宻在躬肯比毳旃之陋委<lb/>
<pb n="KR4d0156_SBCK_020-2b"/>
蛇追食敢忘緫緎之思<lb/>
　　　　賀甘露表<lb/>
至神獨運道與時升叶氣横流瑞由天降浹靈滋於<lb/>
生植藹歡頌於寰區無疆之休兆民所頼<hi>中賀</hi>竊以<lb/>
崑崙旁礴體包一氣之元輔相裁成位貫三才之用<lb/>
惟厥絪緼之化式由坱北之機結而爲麟鳳芝禾之<lb/>
祥粲而爲日星雲物之象至載零於膏露盖咸本於<lb/>
冲和顧兹儲祉之辰適及崇儒之舉天地相合莫之<lb/>
令而自均上下同流亦豈云於小補浥軒丘之有湑<lb/>
晞湯谷之載陽珠霏紫泰之嚴玉潤松筠之茂日當<lb/>
<pb n="KR4d0156_SBCK_020-3a"/>
元命知時万於斯年地表賡歌見咸熈於庶績理無<lb/>
虚應事若可稽恭惟　皇帝陛下秉籙御天垂衣執<lb/>
契配皇等極豈唯能致之資合諜應圗具膺諸福之<lb/>
物偉斯休證實載舊聞自非徳及於清寕何以澤周<lb/>
於霄壤臣等無禆神化咸泳聖時𬒳之聲詩方廣嘉<lb/>
虞之薦仁及草木益觀福禄之成<lb/>
　　　　賀収復涿易二州表<lb/>
皇猷黙運與神爲謀王旅濯征從天而下遂舉平盧<lb/>
之壤復還冠帶之區逺邇交欣威靈無外<hi>中賀</hi>竊以<lb/>
四夷之爲漢患盖莫熾於匈奴九州之隔燕民本失<lb/>
<pb n="KR4d0156_SBCK_020-3b"/>
圗於襄晉徯我至化于兹有年仰惟列聖之燕詒盖<lb/>
常北顧而深歎故時廵耀武壷簞迎興國之師而夕<lb/>
惕賦詩府庫掲元豐之志逮兹神筭潜授將臣飭戎<lb/>
車於六月之𥘉見敵情於万里之外是絶是忽肆興<lb/>
兼弱之兵如雷如霆継上膚公之奏此盖　皇帝陛<lb/>
下挈維二柄嘉靖多方式帝命於湯齊詰戎兵於禹<lb/>
迹孝思維則允懷菑穫之㓛遹駿有聲不逾樽俎之<lb/>
内是用一月而三捷豈非暫費而永寕周索載疆宗<lb/>
祊見喜臣等猥當國秉徒仰聖謨截海外而躡龍庭<lb/>
將日聞於吉語成王孚而受天祜當復播於雅言<lb/>
<pb n="KR4d0156_SBCK_020-4a"/>
　　　　賀直河引回河勢表<lb/>
神畫授圗灼見乂安之理河宗率職嘿消平溢之虞<lb/>
是謂先天而不違故兹無逺而弗届事超䆳古德𬒳<lb/>
凾靈<hi>中賀</hi>臣竊以底柱旣通世仰龍門之績宣防是<lb/>
築古傳瓠子之歌然皆曠日以計功固巳厲民而告<lb/>
病故櫛風沐雨曾席突之未安而菑揵隤林悼茭薪<lb/>
之不屬未有獨見五明之上潜回四瀆之宗不踰指<lb/>
顧之間<graphic n="KR3457" url="https://raw.githubusercontent.com/kanripo/KR-Gaiji/master/images/KR3457.png" mimeType="image/png"/>合運量之素夫爲之於未有者上德之明<lb/>
訓而行其所無事者神禹之大猷顧兹不恃以爲功<lb/>
則亦孰窺於行迹以方前載益顯妙庸此盖　皇帝<lb/>
<pb n="KR4d0156_SBCK_020-4b"/>
陛下德合二儀澤流諸夏王道大順合百川而東之<lb/>
神化無方格九穹而上應儲精於内誠意已孚雖老<lb/>
於河上之人皆聚觀而太息顧由此地中之勢盖莫<lb/>
測於神休用成九折安流之功同符万世莫大之利<lb/>
臣等無施㳙露獲覩祥釐負龍馬之圗將見帝鴻之<lb/>
録上詞人之頌更追天保之誠<lb/>
　　　賀管押常勝軍郭藥師進嘉禾表<lb/>
豪酋内附下周索於戎疆嘉種効祥表同文於異畝<lb/>
露章來獻案諜甚明是知坱圠之鈞無復華夷之間<lb/>
<hi>中賀</hi>竊以越裳修白雉之貢九譯乃通唐叔歸同穎<lb/>
<pb n="KR4d0156_SBCK_020-5a"/>
之禾千里而近彼荒忽去來之服政不及焉若蕃維<lb/>
禮義之邦理之常者未有舉幽燕之絶壤歸圗籍於<lb/>
攸司風雷之号始行天地之和已應曾是方苞之美<lb/>
蔚然寒露之區采芭新田當鞠旅涖師之際陳常時<lb/>
夏無此疆尔界之殊瑞不徒然理將在是恭惟　皇<lb/>
帝陛下祉由神介道與天通故有開而必先盖徯志<lb/>
而丕應信順兩得亦何爲而弗成威德四施實無思<lb/>
於不服惟厥幽荒之野豈聞稼穡之饒慈仁一薫秀<lb/>
襃交暢實邊積粟豐穰何待於湟中置吏除關聲教<lb/>
方踰於漠北臣等無禆聖治屢覩蕃釐史不絶書將<lb/>
<pb n="KR4d0156_SBCK_020-5b"/>
汗南山之竹天之所覆皆爲壽域之萌<lb/>
　　　　賀駕幸祕書省太學表<lb/>
䇿府肇新帝下紫清之馭賢關再𣢾道光鄒魯之儒<lb/>
君舉必書事超古諜化行自近風動海隅<hi>中賀</hi>竊以<lb/>
外史掌帝皇之書抑以辨四方之志太學傳聖王之<lb/>
業所由興三代之隆用建邦家之基厥惟政教之首<lb/>
懷鈆抱槧俾之周見而洽聞句屨圜冠於焉攷徳而<lb/>
問業擢楩楠於拱把致珠玉於遐荒方當行堯行而<lb/>
誦堯言識其大者所與治天事而食天禄不在兹乎<lb/>
仰繄清宴之間灼知當務之急命乗輿而已駕及春<lb/>
<pb n="KR4d0156_SBCK_020-6a"/>
日之載陽考古驗今駐蹕右文之殿尊德樂義却輦<lb/>
大成之門旣流觀於匱室之藏復垂聽於詩書之典<lb/>
逺矣鎬京之嗣服陋哉天寳之元龜細札有孚群儒<lb/>
知勸一㳺一豫式王度於有邦載笑載言邇天顔而<lb/>
拜賜共識丕平之盛事益知幸㑹之非常恭惟<lb/>
皇帝陛下允執道樞深明治本覆臨之大象日月而<lb/>
配二儀風化之興先京師而後諸夏以聦明睿智之<lb/>
姿而尊素王於千載之上以微妙元通之學而逰宸<lb/>
心於六藝之間至於小大之臣咸䝉恩施之美乃若<lb/>
雨師先灑迎颷歘之清塵雩舞届時詠羲和之舒日<lb/>
<pb n="KR4d0156_SBCK_020-6b"/>
事皆神介動與道侔於旣醉之盛時見弥文之畢舉<lb/>
洋洋盈耳聿追周監之文蕩蕩難名莫盡漢臣之頌<lb/>
　　　　謝賜御書御畫并宣召觀書畫表<lb/>
臣某言今月二日車駕幸祕書省先奉　聖㫖以臣<lb/>
兼修道史係提舉祕書省官屬合赴省起居是日旣<lb/>
與舘閣官觀書賜茶謝恩畢退詔宣三公宰臣親王<lb/>
使相執政侍從官别觀書畫臣特䝉聖恩俾預宣召<lb/>
之數仍賜御筆行書草書二𥿄御畫雀竹一𥿄者齒<lb/>
金蘭之衆俊已冒殊私踵筆橐之後塵更膺特召咫<lb/>
尺圭璋之睟表從容翰墨之榮觀載窺天縱之能旋拜<lb/>
<pb n="KR4d0156_SBCK_020-7a"/>
奎文之賜禠心驚寵浹髓懷恩<hi>中謝</hi>伏念臣䟽逺下<lb/>
僚頓頑末學敢意草茅之名姓誤叨旒扆之聞知惟<lb/>
是群玉蓬萊之山實應列宿圗書之府六飛來止七<lb/>
稔于兹雲<hi>犯御名</hi>百梁屹天衢之左界龍文八法掲帝<lb/>
座之中居及斯輪奐之新下慰英髦之望爰申闊典<lb/>
可謂難逢而臣濫吹朝紳雖玷南宫牋奏之末操觚<lb/>
道史適由東觀著作之廷在於提振之司實與編摩<lb/>
之屬荐迁嚴旨俾簉清班雲翼生身遽翺翔於帝所<lb/>
驪珠眩目獲藏去於宸章事匪常均榮踰望外此盖<lb/>
伏遇　皇帝陛下爲仁由已以德分人㳺心萬物之<lb/>
<pb n="KR4d0156_SBCK_020-7b"/>
先髙視百王之表譬若堪輿之大何所弗容故雖昭<lb/>
倬之餘沛然成象發揮妙藴丕廣鴻休靈篆結空蓋<lb/>
禀自然之兆神書出洛夐超副墨之𥘉至肆筆於丹<lb/>
青盖合符於造化豈伊么麽得𬒳况臨敢不仰服睿<lb/>
慈時瞻天藻氷霜是蹈庶無易葉之凋筋力雖微儻<lb/>
類銜環之報<lb/>
　　　　秀州謝上表<lb/>
臣某言臣昨任禮部郎官自三月𥘉即以病告卧家<lb/>
乞外任或宫廟差遣間䝉除太常少卿臣三具狀申<lb/>
都省辝不就職尋准勑除臣直祕閣權發遣秀州軍<lb/>
<pb n="KR4d0156_SBCK_020-8a"/>
州事臣已於今月十五日到任上訖𥘉布條綱具宣<lb/>
徳意所憂綿薄莫副使令臣<hi>中謝</hi>伏念臣㓜而竒孤<lb/>
長益頑鈍上書論事空懷憂國之心竊禄代耕每盡<lb/>
守官之義挂名邪籍爲世僇人晚陪英俊之躔浸冒<lb/>
典章之選再逰東觀愧劉郎之復來三至南宫知馮<lb/>
公之已老遭時之變振古未聞窮獨餘生憂憤不死<lb/>
卧家請急投劾丐歸敢於臲<graphic n="KR1142" url="https://raw.githubusercontent.com/kanripo/KR-Gaiji/master/images/KR1142.png" mimeType="image/png"/>不安之時而當綿蕞<lb/>
草創之事旣遂顓愚之守復瞻天日之中喜不自勝<lb/>
死無所恨顧惟敝邑實介大邦征賦之入有經而不<lb/>
時之湏沓至盗賊之憂方熾而即戎之備未修念僨<lb/>
<pb n="KR4d0156_SBCK_020-8b"/>
驕凋敝之餘則莫若利其銜勒而匱竭瘡痍之後又<lb/>
當事於撫摩靖言以思寕免於咎収此桑榆之景終<lb/>
繄覆載之仁此蓋伏遇　皇帝陛下甞膽濟時厲精<lb/>
圖治闢至公之路方因任於群材念無竸維人故兼<lb/>
収於片善致兹疵賤亦不棄遺臣敢不行其所知施<lb/>
於有政使公綽爲趙魏之老於用或優而陽城躬撫<lb/>
字之勞自知甚拙唯當竭力少謝素飡臣無任瞻天<lb/>
望聖激切屏營之至謹奉表稱謝以聞臣某誠惶誠<lb/>
恐頓首頓首謹言<lb/>
　　　　秀州賀天申節表<lb/>
<pb n="KR4d0156_SBCK_020-9a"/>
臣某言誕彌厥月允昭申命之休長發其祥共獻後<lb/>
天之禱由中及外式舞且歌<hi>中賀</hi>恭惟<lb/>
皇帝陛下撥亂挺生膺期紹緒體周行之乾徤廊繼<lb/>
照之離明帝命弗違纉二百年之基業民心攸戴過<lb/>
八千歲之春秋丕承赤伏之符適應朱明之候中興<lb/>
有望率土惟均臣屬守偏州逺違行闕天保之詩小<lb/>
雅方期如日之升華封之祝聖人徒有望雲之阻臣<lb/>
無任<lb/>
　　　　進新修紹興勑令格式表<lb/>
臣聞政有忠質文之異尚所以捄時典有中輕重之<lb/>
<pb n="KR4d0156_SBCK_020-9b"/>
不同期於止辟顧因循之或敝繄損益之可知苟惟<lb/>
膠枉而弗更則亦推車而或泥恭承睿旨欽<hi>御名</hi>祥刑<lb/>
鈆槧非才簡書趣備臣某誠惶誠恐頓首頓首竊以<lb/>
制而用之謂之法推而行之謂之通故上有道揆以<lb/>
盡通變之冝下有司存以嚴法度之守至若畫衣冠<lb/>
而不犯是謂帝王之極功垂象魏於始和式敷邦國<lb/>
之常憲載在三尺行之万方儻非可大之規莫應無<lb/>
窮之緒永惟嘉祐之盛實纉太平之基人咸阜安政<lb/>
本忠厚罰疑從去恢然綱舉而網踈令出惟行捷若<lb/>
置郵而傳命丕承有在洪烈備陳政和以來彌文具<lb/>
<pb n="KR4d0156_SBCK_020-10a"/>
緝寛恤之詔屢下竒它之目寖煩遹觀厥成亦克用<lb/>
乂著爲律而䟽爲令旣積日以増多歲有㑹而日有<lb/>
成又續書而不一逮此艱難之際収之煨燼之餘國<lb/>
之將興理若有待恭惟　皇帝陛下厲精求治甞膽<lb/>
濟時深惟溢水之防不忘朽索之馭省堯方於五載<lb/>
豈惟禮物之修約漢法之三章益邁寛仁之德俾致<lb/>
欽於明罰盖無事於滋彰庶幾合古以便今亦將易<lb/>
避而難犯所慙鈞撫莫副哀矝臣等今將<hi>云云</hi>
　　　　中書舍人謝表<lb/>
臣某言臣伏奉告命授臣試中書舍人仍賜紫章服<lb/>
<pb n="KR4d0156_SBCK_020-10b"/>
者冊府紬書誤玷英髦之首詞垣簮筆猥當潤色之<lb/>
求敢意非才驟膺明命銜恩則厚揣已若驚臣某誠<lb/>
惶誠恐頓首頓首臣竊以喉舌之司繄万幾之自出<lb/>
絲綸之任實庶政之與聞不惟有取於爾雅深厚之<lb/>
詞盖亦兼収於獻納論思之益豈非人才進退繫國<lb/>
體之重輕政事弛張關天下之利害號令一出播敷<lb/>
万邦挈維固在於股肱𥙷拾可無於諷議至於華國<lb/>
之具亦責代言之工是以祖宗之來制勑必由於三<lb/>
省侍從之選給舍每髙於一時自非識足以見㣲才<lb/>
足以經逺文知體要無慙蘇李之能學貫古今可備<lb/>
<pb n="KR4d0156_SBCK_020-11a"/>
崔髙之問則何以仰當睿簡俯厭師言孚德意於四<lb/>
方亦中興之一助如臣者少而孤陋壯益鈍頑述業<lb/>
自知其不豐纉言未足以明道早歲棲遲於湖海盖<lb/>
將終身中年出入於朝廷誠非素意何圗晚暮上被<lb/>
奨知察之以日月之明施之以天地之造化者召自<lb/>
廬里賜對宴間曾微塵露之禆収此桑榆之景麟臺<lb/>
復建旣先諸子之鳴鳳閣方虚更濫群英之吹且於<lb/>
廷謝錫以身章敢辤濡翼之譏秖重臨淵之懼此盖<lb/>
伏遇　皇帝陛下堯仁廣𬒳湯德又新飭蠱壞於傾<lb/>
否之時奮乾剛於撥亂之志宵衣旰食纉周室之丕<lb/>
<pb n="KR4d0156_SBCK_020-11b"/>
基藏疾納汗廓漢皇之大度故待人也輕以約亦嘉<lb/>
善而矜不能致是逖䟽有斯遭遇臣敢不稍尋舊學<lb/>
益慕前修披肝膽以獻誠或能千慮而有得竭鈆駑<lb/>
以自効庻幾十駕而可希敢懷患失之心永矢捐軀之<lb/>
報臣無任感天荷聖激切屏營之至謹奉表稱謝以<lb/>
聞臣某誠惶誠恐頓首頓首謹言<lb/>
　　　　提舉江州太平觀謝表<lb/>
臣某言臣昨任中書舍人二月二十二日准尚書省<lb/>
劄子奉聖㫖罷中書舍人提舉江州太平觀任便居<lb/>
住仍免謝辝臣於當日出門至本貫衢州開化縣尋<lb/>
<pb n="KR4d0156_SBCK_020-12a"/>
准告命已祗受訖者承乏冒榮乆知非據辠深責薄<lb/>
仰戴厚恩感極涕零捫心増懼臣某誠惶誠恐頓首<lb/>
頓首伏念臣戇迂成性憂患俱生無乗機應變之才<lb/>
有至愚極陋之累束髪從仕浪懷畎畒之忠詣闕上<lb/>
書妄陳蠡管之見少不歴事愚無所知方權臣立黨<lb/>
以錮人而以謂當兩忘元祐熈豐之别省檄講求於<lb/>
遺利而以謂不若罷明金花石之綱雖云應詔以獻<lb/>
言要爲越職而多事棲遲選調盖十六年出入効官<lb/>
於今三紀晚逢聖主誤被睿知召從田廬亟寘詞掖<lb/>
夫以權德輿之器業李衛公之才猷宋綬之該通韓<lb/>
<pb n="KR4d0156_SBCK_020-12b"/>
維之方格乃始不由科第自致清華又若楊大年之<lb/>
一世英豪歐陽脩之諸儒領䄂安石之經術蘇軾之<lb/>
文章故皆不待試言徑司辝命如臣何者濫繼前修<lb/>
續貂之誚是慙窺豹之知曷有以兹感激誓竭鈆駑<lb/>
念平生愛君憂國之誠儻庻幾千慮一得之効居懷<lb/>
尸素之懼竊恃奨知之私每有陳論頗蒙采擇迄縁<lb/>
蜚語暴著宿愆職在守符不能効死而弗去時方奮<lb/>
武是冝明罰以示懲罪蘖乆萌駭機當發尚霑㣲禄<lb/>
卑侍殊庭復鴈門之踦雖非素望失常山之守仰繄<lb/>
曲全此盖伏遇　皇帝陛下稽古聦明遵王好惡毎於<lb/>
<pb n="KR4d0156_SBCK_020-13a"/>
刑政之舉不忘忠厚之思致此懦庸終繄寛惠臣敢<lb/>
不撫躬知感齚舌省愆年迫桑榆無復報恩之所身<lb/>
依松檟長爲僥幸之人臣無任感天荷聖激切屏營<lb/>
之至謹奉表稱謝以聞臣某誠惶誠恐頓首頓首謹<lb/>
言<lb/>
　　　　集英殿修撰謝表<lb/>
臣某言今月十九日伏奉告命授臣依前左朝奉大<lb/>
夫充集英殿修撰荖遣賜如故者負釁投閑居懷惴<lb/>
惕均釐肆眚與𬒳甄収承命若驚銜恩知感臣誠惶<lb/>
誠恐頓首頓首伏念臣戇而自信愚不知機少也好<lb/>
<pb n="KR4d0156_SBCK_020-13b"/>
修弗踰繩墨之外壯而多事妄懷畎㽗之忠叩閽蚤<lb/>
麗於丹書隨牒俄嗟於皓首及稍寛於黨禁遂浸列<lb/>
於周行再逰東觀著作之廷三與南宫牋奏之末邅<lb/>
廽乆次黽勉一心辝職奉常獲守匹夫之志分憂擕<lb/>
李敢言循吏之能屬當<graphic n="KR2419" url="https://raw.githubusercontent.com/kanripo/KR-Gaiji/master/images/KR2419.png" mimeType="image/png"/>杌凋敝之餘而行還定安<lb/>
輯之政軍旅誠非於素學撫綏方盡於夙心决知綿<lb/>
薄之才難抗猖狂之虜利兵堅甲旣無吳㑹之師屯<lb/>
髙城深池又異江湖之天險度不能嬰城而死節固<lb/>
不敢開門而請降蚤夜以思進退惟谷先奉宰臣之<lb/>
委教且言朝命之已頒苟守禦之力旣窮則遷避而<lb/>
<pb n="KR4d0156_SBCK_020-14a"/>
行亦可方出城之次日適𬒳召於行朝而宣撫使藏<lb/>
怒乆深幸災而發怵吏兵而誘亂掲捕賞以見要劾<lb/>
以深文期於必死仰頼皇明之旁燭不俾怙威而肆<lb/>
行趣至永嘉許歸故里恭惟拯溺捄焚之意可謂生<lb/>
死肉骨之恩顧影捫心淪肌刻骨晚蒙睿獎擢寘從<lb/>
班念小已之難勝繄厚恩之冝報事君盡禮敢萌貪<lb/>
榮患失之思操心也危每有私憂過計之累宿愆難<lb/>
赦孤迹易摇譴訶實出於自貽全貸終歸於天造旋<lb/>
膺出綍誤俾分符復再致於煩言徒仰喧於聦聽兹<lb/>
縁大享爰發渙恩敢圖雨露之霑俯曁朽枯之質稍<lb/>
<pb n="KR4d0156_SBCK_020-14b"/>
垂甄叙曲𬒳記憐念疇昔以知非皆冥頑之所致此<lb/>
盖伏遇　皇帝陛下堯仁丕冒湯德又新日就月將<lb/>
方緝熈於大學雲行雨施期潤澤於群生思以任賢<lb/>
使能而致中興故雖片善寸長而不終棄頋惟竒賤<lb/>
適有遭逢愚闇無知悔莫追於徃咎衰屬待盡情猶<lb/>
切於慕君寒灰無冀於復然病馬尚蘄於終惠誓當<lb/>
糜隕少謝生成臣無任感天荷聖激切屏營之至謹<lb/>
奉表稱謝以聞臣誠惶誠恐頓首頓首謹言<lb/>
　　　　徽猷閣待制謝表<lb/>
臣某言伏奉告命授臣依前左朝奉大夫充徽猷閣<lb/>
<pb n="KR4d0156_SBCK_020-15a"/>
待制差遣賜如故臣尋具奏辝免准尚書省劄子奉<lb/>
聖旨不允臣已望闕祗受訖者竊禄眞祠乆慙素食<lb/>
升華延閣復玷清班仰戴聖恩俯慙非據臣誠惶誠<lb/>
恐頓首頓首伏念臣才非強濟性實戇迂仕則慕君<lb/>
不自量其愚賤學思爲已期無玷於操修不敢枉尺<lb/>
以直尋率常進寸而退尺名書邪籍知芹獻之已踈<lb/>
力盡陳編愧管窺之時見晚逢睿哲驟辱獎知拯之<lb/>
水火之中召自漁樵之野冠蓬山之衆俊已媿無堪<lb/>
陟鳯閣之華資深知不稱仍持末學入侍清光塵飛<lb/>
何益於太山螢照難施於赫日曾㣲𥙷報自取譴訶<lb/>
<pb n="KR4d0156_SBCK_020-15b"/>
庇身俾託於殊庭就食即安於故里感恩念咎刼掃<lb/>
杜門想魏闕以馳神卧漳濵而永歎何圗洪造曲記<lb/>
孤蹤不遺簮履之餘復置論思之列懇辤不遂成命<lb/>
莫回昔張敞以罪廢屏居卒見收於後効劉毅雖年<lb/>
耆偏疾亦不弃於公朝顧臣何人有此厚幸此盖伏<lb/>
遇　皇帝陛下乾坤侔大日月並明沛然雨露之施<lb/>
渙若風雷之發春生秋肅莫非成物之仁賞慶刑威<lb/>
咸出至公之造求賢用吉士方逺迹於周王嘉善矜<lb/>
不能毎同符於古訓市骨兾來於駔駿采葑無間於<lb/>
卑微有如愞愚弗忍遐弃臣敢不永思報稱仰服恩<lb/>
<pb n="KR4d0156_SBCK_020-16a"/>
榮顧雖顛沛之間無忘素守苟有捐糜之㑹敢愛餘<lb/>
生臣無任感天荷聖激切屏營之至謹奉表稱謝以<lb/>
聞臣某誠惶誠恐頓首頓首謹言<lb/>
　　　　太上皇帝升遐慰表<lb/>
臣某言承衢州告報准尚書省劄子太上皇帝升遐<lb/>
者哀纏率土臣庶攸同臣某誠哀誠切頓首頓首恭<lb/>
以太上皇帝天臨海㝢二紀有餘安享太平恩涵動<lb/>
植變生意外北狩未還天下喁喁痛心引領何圗厭<lb/>
世遄返帝郷万里訃聞攀號何及伏惟　皇帝陛下<lb/>
孝思罔極聖情難居臣屬領宫祠逺居閭里不獲奔<lb/>
<pb n="KR4d0156_SBCK_020-16b"/>
詣行闕奉慰臣無任仰天望聖哀摧辟踊之至謹奉<lb/>
表陳慰以聞臣某誠哀誠切頓首頓首謹言<lb/>
　　　　寕德皇后上仙慰表<lb/>
臣某言承衢州告報准尚書省劄子寕德皇后上僊<lb/>
者哀動妃嬪悲深臣子臣誠哀誠切頓首頓首恭以<lb/>
寕德皇后蚤以徽音進儀坤德爰從北狩未遂南歸<lb/>
豈意災凶遽鍾茶蓼伏惟　皇帝陛下孝思方切哀<lb/>
慕兼深臣屬領宫祠逺居閭里不獲奔詣行闕奉慰<lb/>
臣無任仰天望聖摧痛屏營之至謹奉表陳慰以聞<lb/>
臣誠哀誠切頓首頓首謹言<lb/>
<pb n="KR4d0156_SBCK_020-17a"/>
　　　　衢州發賀天申節表<lb/>
臣某言樞電告祥繄一人之有慶嵩呼効祉期万壽<lb/>
之無疆率土歸心後天爲禱臣某誠懽誠抃頓首頓<lb/>
首恭惟　皇帝陛下體乾御極修已安民天誘其衷<lb/>
將啓中興之運日新其德迄成無競之功八千歲之<lb/>
春秋荐<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>景貺万億年之基業永庇群生臣屏迹漳<lb/>
濵馳心魏闕莫簉鴛鴻之列徒傾葵藿之誠臣無任<hi>云云</hi>
　　　　䟽<lb/>
右伏以申命用休爰啓中興之運誕彌厥月属當長<lb/>
養之時四海傾心三靈垂祉及此虹流之旦咸伸嵩<lb/>
<pb n="KR4d0156_SBCK_020-17b"/>
呼之誠恭集勝因仰資睿筭皇帝陛下伏願配天<lb/>
其澤如日之升保大定功振無前之偉績興衰撥亂<lb/>
固不抜之丕基多壽多男願効華封之祝如山如阜<lb/>
請陳天保之詩臣無任瞻天祝聖激切屏營之至謹<lb/>
録投進以聞謹進<lb/>
　　　　辭免開府儀同三司表<hi>宣和年代作</hi>
大号載揚隆恩下及理難虚授豈無千一之思天或<lb/>
可回敢避再三之瀆仰伸䖍懇終兾矜從伏以礼樂<lb/>
具興固匪有司之事台衡是視兹豈賞勞之官敢持<lb/>
窺管之勤冒據析圭之典矧力小任重之戒所懼疾<lb/>
<pb n="KR4d0156_SBCK_020-18a"/>
顛方循名責實之時寕當濫予伏望　皇帝陛下俯<lb/>
照誠悃曲賜全安將相兼資灼知其難強絲綸成命<lb/>
特䆮於異恩誓守教忠少酬愛徳臣無任<lb/>
　　　　代宣和殿學士表<lb/>
臣翛言伏蒙聖慈特除臣宣和殿學士者控辝莫逹<lb/>
難回渙汗之私申命有嚴遂拜出綸之賜恩榮過厚<lb/>
慙悸靡寕<hi>中謝</hi>切以殿閣昈分宣和爲清燕之首簮<lb/>
紳森拱學士列内朝之班規模盖出於宸心選置必<lb/>
由於睿鑒雖二府鈞衡之任造次莫前唯万幾聽断<lb/>
之餘於焉居息靜則娯神而觀妙動則泛應以曲成<lb/>
<pb n="KR4d0156_SBCK_020-18b"/>
儲精溟涬之先㳺意古今之表司存於此丗論甚榮<lb/>
旣瞻道德於後前復偹聖神之顧問苟博洽瓌竒之<lb/>
士使得親法座之顒卭其論思献納之官猶難望清<lb/>
光之彷彿况如臣者自愧蔑然㓜懷學礼之心偶叨<lb/>
上第居守趍庭之訓僅比中人以無庸忠謹之資當<lb/>
不世便蕃之寵第深虞於幽黜曾何𥙷於聖時積有<lb/>
冒逾更塵超陟此盖　皇帝陛下順帝之則如日之<lb/>
升曲推善貸之仁下委容光之照不鄙行能之無取<lb/>
灼知心腹之靡他肇祕殿之新名躐群髦而首用置<lb/>
之左右益示眷知列㦸相望父子逢辰於千載峩冠<lb/>
<pb n="KR4d0156_SBCK_020-19a"/>
入侍弟兄並直者四人實當世之莫儔豈素懷之敢<lb/>
及誓殫夙夜少荅生成臣無任<lb/>
北山小集卷第二十<lb/>
<pb n="KR4d0156_SBCK_020-19b"/>
</p>
<p>
</p>
  </div>
</body>
</text>
</TEI>
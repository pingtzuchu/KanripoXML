<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0156_SBCK_027-1a"/>
北山小集卷第二十七<lb/>
　　　　　　　　　　　信安程　俱<lb/>
　　外制六<lb/>
　　　　江西路招討使張俊申具到掩殺李成等<lb/>
　　　　功狀竒功統制官親衛大夫文州防禦使<lb/>
　　　　楊沂中等統領官恊忠大夫温州觀察使<lb/>
　　　　張翼等將官起復左武大夫忠州刺史郭<lb/>
　　　　吉等使臣武顯大夫武勍等<hi>各轉五官并遥郡</hi>
勑迺者反虜盗據群舒㳺魂江西暴略郡縣吏民患<lb/>
苦之爰命將臣龔　大討不淹時序醜類旣殱惟彼<lb/>
<pb n="KR4d0156_SBCK_027-1b"/>
渠魁奉頭䑕竄懋功之賞其可後乎具官某才略兼<lb/>
長忠勇自奮出征入衛貔虎是將幕府上功絶出倫<lb/>
軰進官五等寵以廉車用示異恩益思報稱可<hi>寵陟軍防</hi>
<hi>寵陟軍國寵以郡符</hi>
　　　　朱贇等轉武功大夫遥郡刺史<lb/>
勑具官某迺者<hi>云云同前</hi>以尔蚤自顔行見推忠勇才足<lb/>
自奮貔虎是將<hi>云云下詞同前</hi>
　　　　第一等統領官左武大夫貴州刺史曹滌<lb/>
　　　　將官親衛大夫史徳等使臣右武大夫劉<lb/>
　　　　全等<hi>四官</hi>第二等統制官拱衛大夫忠州防<lb/>
<pb n="KR4d0156_SBCK_027-2a"/>
　　　　禦使魯珏將官武功大夫齊閠使臣武功<lb/>
　　　　大夫閤門宣賛舎人張子厚<hi>三官遥郡</hi>第三等<lb/>
　　　　使臣武功大夫康州防禦使田友及<hi>兩官</hi>
敕迺者反虜<hi>云云詞同楊沂中等</hi>陷敵攻堅䇿功第一進官四<lb/>
等<hi>上下詞同</hi>
　　　　使臣横行已上<lb/>
勑艱難以来㓂盗群起招徠殄戮將帥是毗朕於捐<lb/>
爵禄糜金帛以爲將士之賜亦不薄矣然潢池之聚<lb/>
未盡削平意者飬㓂避敵掠功冐級之敝未除也乃<lb/>
若斬俘中率功効顯明懋賞之行理不可後具官某<lb/>
<pb n="KR4d0156_SBCK_027-2b"/>
蚤以材武奮身戎行鏖戰江西策功異等進官五等<lb/>
寵以郡符服我渥恩益思報効可<lb/>
　　　　陣亡官趙謹等贈五官<hi>恩澤兩資更與一名進義副尉</hi>
勑執干戈以衛社稷聖人之所襃旌死事而䘏遺孤<lb/>
軍政之所急也具官某負其材力奮不顧身討賊江<lb/>
西勇氣自倍卒以戰沒深用䀌傷加賁九泉進官五<lb/>
等推恩厥後併示不忘尚其有知服此旌寵可<lb/>
　　　　武翼郎閤門宣賛舍人范温轉武功大夫<lb/>
　　　　康州刺史依前閤門宣賛舍人<lb/>
勑具官某自虜㓂之入憑陵京師蹂躪郡縣毒流吾<lb/>
<pb n="KR4d0156_SBCK_027-3a"/>
民者五年于兹矣朕未甞有忘焉而爾以齊魯之封<lb/>
禮義之俗獨能鳩集族類爲國扞城艱難備甞保險<lb/>
不下迄以忠欵奏功行朝可謂不二心之臣矣朕甚<lb/>
嘉之進官八等寵以郡符豈唯襃大尔功亦以為山<lb/>
東忠義之勸可<lb/>
　　　　樞宻院檢詳諸房文字張公濟右司郎中<lb/>
　　　　朝請郎劉嶠樞宻院檢詳<lb/>
勑具官某等文武二柄所以經緯百度敉寕多方者<lb/>
也祖宗以來分建二府舉而属之大臣然六部五房<lb/>
之政事得以稽叅紏正無所不與者唯左右司檢詳<lb/>
<pb n="KR4d0156_SBCK_027-3b"/>
官爲然可以知其選矣爾等皆以才業用於朝廷宣<lb/>
力旣多荐更要劇以是命爾益觀爾能爾惟舉厥職<lb/>
則積雖微而効速成爾惟尸厥官則事日墮而受其<lb/>
弊者廣治否所繫可不欽哉可<lb/>
　　　　秘書丞劉大中尚書吏部貟外郎新授國<lb/>
　　　　子監丞汪廷直屯田貟外郎<lb/>
勑具官等冡宰冠於六卿而後世属之銓部食貨先<lb/>
於八政而𥙿國莫如屯田朕方振而舉之思得勝其<lb/>
任者以尔大中涖官循理行已有常以尔廷直經誼<lb/>
該通性姿樸茂或自圖書之府或繇學校之官庶幾<lb/>
<pb n="KR4d0156_SBCK_027-4a"/>
待其所知足以逹於從政克有聲績以稱選掄可<lb/>
　　　　安化州殿侍銀青光禄大夫檢校國子祭<lb/>
　　　　酒兼監察御史蒙光仲等加安化州三班<lb/>
　　　　借差餘如故<lb/>
勑具官某爾等逺慕聲明乆懷忠順保障千里夷險<lb/>
一心奉琛不絶於中朝錫命冝加於顯秩益思誠恪<lb/>
服此寵休可<lb/>
　　　　朝請郎直秘閣知明州吳懋轉朝奉大夫<lb/>
敕具官某除戎器戒不虞時方承平未之或廢而况<lb/>
興衰戡亂之際可一日而不備乎爾以才選守符近<lb/>
<pb n="KR4d0156_SBCK_027-4b"/>
藩甲胄之工不愆於素俾正郎秩用以勸勞是惟渥<lb/>
恩益思報稱可<lb/>
　　　　顯謨閣直學士中大夫提舉臨安府洞霄<lb/>
　　　　宫魏憲特授太中大夫<lb/>
勑自考績之實廢後世放而行之者三載之文而已<lb/>
然所謂磨勘之法則亦有考績之意焉具官某經術<lb/>
醇深履行端雅簮筆持橐出入從班者歲且一終亦<lb/>
可謂時之耆雋者已進官一等雖資格之常是亦寵<lb/>
休往其祗服可<lb/>
　　　　左司貟外郎江躋除殿中侍御史<lb/>
<pb n="KR4d0156_SBCK_027-5a"/>
勑具官某憲臺肅振朝綱而殿中以紏官邪爲職非<lb/>
通逹國體守正不撓莫克稱焉以尔器質端厚才智<lb/>
敏明昨者簡自朕心命之臺察旋繇銓部進陟宰士<lb/>
而能戢吏督姦繩愆析滯不茍不懈上下頼之是用<lb/>
置之耳目之官以禆風憲之舉惟是非可否畢恊于<lb/>
公則惟爾之賢亦永終譽可<lb/>
　　　　李邈贈節度使<lb/>
勑朕思復艱難之業永懷將帥之良禁暴安民雖未<lb/>
成衛社稷之効忘軀徇國庶幾得死封疆之臣茍於<lb/>
顛沛之餘深明逆順之理卒與禍㑹不爲利回可無<lb/>
<pb n="KR4d0156_SBCK_027-5b"/>
襃顯之恩用著君臣之義具官材能屢試智術有餘<lb/>
旣通籍於朝閨亦將輸於使傳率職匪懈復命不欺<lb/>
旋更鶡弁之班荐剖虎符之寄方虜師之入塞當空<lb/>
道之雄藩邈無唇齒之依坐失金湯之固拘原方力<lb/>
褁革莫還不貽隴右之羞迄守睢陽之操冝申寵錫<lb/>
以勸多方睠惟右武之辰莫重登壇之任肆朌綸綍<lb/>
以寄哀榮尚繄忠魂歆此休命可<lb/>
　　　　婕妤張氏封贈<lb/>
　　　　祖贈中奉大夫張仲迪贈太中大夫<lb/>
勑朕爰以季秋肇稱禋祀冀獲神靈之祐不替祖宗<lb/>
<pb n="KR4d0156_SBCK_027-6a"/>
之休遂敷錫於寰區且推恩於中外矧繄邦媛實賛<lb/>
椒風用加先世之襃封益舉有司之彛典婕妤張氏<lb/>
故祖某懷才不試積善在躬流慶女孫叅華嬪則旣<lb/>
荐膺於綸綍冝增賁於家庭惟兹四品之官視昔七<lb/>
人之列以均釐澤益示寵休可<lb/>
　　　　祖母令人孫氏贈淑人<lb/>
勑朕觀載籍之傳考興衰之緒其流澤後世俾髙門<lb/>
之慶益隆而不替者非獨世徳之修而巳盖有閨壼<lb/>
之助焉婕妤張氏故祖母静專有儀淑<hi>御名</hi>是履爲善<lb/>
之報不于其身逮其後人發祥椒掖熈成之澤中外<lb/>
<pb n="KR4d0156_SBCK_027-6b"/>
具膺易以嘉稱是爲異等尚其祗服有此寵靈可<lb/>
　　　　父任忠翊郎贈修武郎張彦度贈武節<lb/>
　　　　大夫<lb/>
勑朕㳙吉季秋薦誠上帝導三靈之况方裒昭格之<lb/>
休敷百順之祥式布汪洋之澤惟厥後宫之懿宜加<lb/>
先世之恩婕妤張氏故父某晦迹戎冠飾躬仕版是<lb/>
生邦媛實侍宸帷粤惟慶善之從荐被寵綏之及冝<lb/>
超常等以沛漏泉尚其有知歆此休命可<lb/>
　　　　故母孺人李氏贈淑人<lb/>
勑先王制禮與夫推恩接下之文未甞不本於人情<lb/>
<pb n="KR4d0156_SBCK_027-7a"/>
也故外之廷臣内之妃御之親凡恩沛之行寵嘉之<lb/>
典必視其品而爲之節所以慰孝思而勸爲善也婕<lb/>
妤張氏故母夙以婉懿嬪于慶門是生女子入侍帷<lb/>
闥旣膺顯贈冝進厥封申兹出綍之襃以廣漏泉之<lb/>
澤用彰令淑尚克祗歆可<lb/>
　　　　故繼母孺人趙氏贈淑人<lb/>
勑<hi>上詞同</hi>婕妤張氏故繼母以婦則順以母則慈比以<lb/>
宫庭之恩旣膺休顯之贈易兹美稱以表令儀肆加<lb/>
出綍之襃用廣漏泉之澤可<lb/>
　　　　吏部貟外郎潘良貴左司貟外郎<lb/>
<pb n="KR4d0156_SBCK_027-7b"/>
勑具官某極政事之選必於賢哲之科求正固之才<lb/>
故非文俗之吏尚書喉舌之地而宰士紏錄之司茍<lb/>
非其人莫稱是任以爾性質剛方輔以學識踐歴之<lb/>
乆聲稱藹然勉處中和益揚爾職可<lb/>
　　　　張浚故妻信安郡夫人樂氏贈武陵郡夫<lb/>
　　　　人<lb/>
勑朕肇修宗祀祗見合宫釐事旣成肆敷錫於四海<lb/>
凡通籍于朝者皆得寵贈賁其家庭而况冠宻宥之<lb/>
司專閫外之制伉儷之重夭閼不延厥有故常理其<lb/>
可後具官某故妻以令淑靜嘉作配君子冝于上下<lb/>
<pb n="KR4d0156_SBCK_027-8a"/>
其甘苦豐約之同儆戒相成之際由𥘉迄今勤亦至<lb/>
矣疏封大郡以寄哀榮庶其有知歆此休命可<lb/>
　　　　張浚書寫奏狀張橰授承務郎<lb/>
勑某人惟汝季父分陜專征式遏亂略指縱之効屢<lb/>
上膚公書奏之勞冝加慶賞始霑命秩即視京僚是<lb/>
惟懋恩其思報稱可<lb/>
　　　　張守知紹興府<lb/>
勑辤劇就間方解賛元之任分憂共理是資同徳之<lb/>
良惟東南之奥區有㑹稽之重鎮庶幾河潤施及海<lb/>
隅具官某文學之優見於行事端亮之美冝於本朝<lb/>
<pb n="KR4d0156_SBCK_027-8b"/>
郷由宻宥之司進陪機政之重旣謀猷之畢告盖艱<lb/>
險之共甞不以名器而假人固亦靖共而在位自閔<lb/>
勞於夙夜旣聿除於歲時繄望實之具髙於藩輔乎<lb/>
何有起於均逸命以守符其蘇凋瘵之餘少寛宵旰<lb/>
之急坐嘯畫諾雖殊平治之時緩帶輕裘聊爲方面<lb/>
之重益恢志業用副倚毗可<lb/>
　　　　宣撫處置使司叅議官寳文閣直學士程<lb/>
　　　　唐復閣學士<lb/>
勑樂事赴功非小廉曲謹之能辦赦過宥罪亦施仁<lb/>
發政之所冝故敗鼓不弃醫師之門而絶足得於泛<lb/>
<pb n="KR4d0156_SBCK_027-9a"/>
駕之馬茍惟悔其少作則亦與之更新具官某夙以<lb/>
才能屢膺任使强濟見於從政敏晤足以致身粤自<lb/>
外臺亟躋從橐惟茶馬之舊制盖兵食之所資儻移<lb/>
貨殖於權門無復懋遷之預備良法旣壞邊防爲空<lb/>
旋致煩言繼更大沛比復西清之直與叅幕府之謀<lb/>
迨此上功之初重違承制之請盡還故物可謂渥恩<lb/>
庶幾桑榆之收無忘綸綍之訓可<lb/>
　　　　江東提刑程瑀太常少卿<lb/>
勑具官某漢髙初定天下得叔孫通而知人主之尊<lb/>
有唐始復兩京而亟以顔真卿爲禮儀使然則典章<lb/>
<pb n="KR4d0156_SBCK_027-9b"/>
所在禮樂是司雖草創艱難之時未可以後也以尔<lb/>
名冠儒科學耽古訓器質端厚議論正平陟之奉常<lb/>
僉以爲允書不云乎夙夜惟寅直哉惟清尔其勉之<lb/>
以稱朕意可<lb/>
　　　　正月六日三省同奉聖旨陳汝錫身爲守<lb/>
　　　　臣不行寛恤手詔特責授汝州團練副使<lb/>
　　　　漳州安置<lb/>
勑具官某朕念凋瘵之氓困於征調有年于兹矣而<lb/>
貪殘之吏又並縁爲姦故制下郡國思有以革而禁<lb/>
之而尔之所治近在轂下寒暑易節矣而漫不布宣<lb/>
<pb n="KR4d0156_SBCK_027-10a"/>
不䖍之辜安所逃責姑以散秩置之逺方用以爲慢<lb/>
令之戒可<lb/>
　　　　侍御史沈與求御史中丞<lb/>
勑御史中執法上以廣人主之聦明次以肅朝廷之<lb/>
綱紀非通逹國體特立不回未有能大厥官而厭輿<lb/>
論者也具官某學識精敏性質端方簡自朕心周歴<lb/>
三院比從郡寄再陟臺端不吐剛而茹柔每閉邪而<lb/>
陳善謀猷所及啓沃滋多進長霜臺益觀逺業當使<lb/>
群工庶尹知風憲之尊君子小人適消長之分時尔<lb/>
之頼往其懋哉可<lb/>
<pb n="KR4d0156_SBCK_027-10b"/>
　　　　左司貟外郎姚舜明直龍圖閣江淮荆浙<lb/>
　　　　等路發運副使<lb/>
勑具官某國家仰六路之漕輸給中都之貨食旣以<lb/>
責之部刺史又以制置使者緫之以時其灌輸緩急<lb/>
氐卭懋遷之冝時廵以來雖事異平日而稱是職者<lb/>
亦難其人以尔才術疏通踐揚中外比於帥幕召寘<lb/>
都司還直河圖雖云舊物時惟新命以重使華無或<lb/>
病民勉思𥙿國可<lb/>
　　　　端明殿學士中大夫馮澥遇建炎元年赦<lb/>
　　　　恩轉太中大夫<lb/>
<pb n="KR4d0156_SBCK_027-11a"/>
勑朕郷以遭時多難二帝北狩王公士民不釋之故<lb/>
即位睢水之陽推恩萬邦小大之臣進官一等而逺<lb/>
方士大夫至今有未被絲綸之命者况國之舊弼其<lb/>
可已乎具官某夙以志節推重搢紳晚以訐謨進陪<lb/>
機政均逸閭里于兹有年爰舉霈恩視官大諫往其<lb/>
欽服是亦寵休可<lb/>
　　　　中大夫徽猷閣待制王昇太中大夫致仕<lb/>
勑仕而至於耄耆其陳力於國多矣故引年謝事未<lb/>
甞有違焉所以佚其老而成其志也具官某禮經之<lb/>
傳易象之秘刻意是學見於云爲向繇布政之官升<lb/>
<pb n="KR4d0156_SBCK_027-11b"/>
諸法從之列均休祠館有年于兹不忘戒得之言迄<lb/>
申知足之請進官一等以寵其歸守尔所聞庶可以<lb/>
無大過矣可<lb/>
　　　　太常少卿程瑀給事中<lb/>
勑王公坐論於上士大夫作而行之於下而諫諍紏<lb/>
駮左右獻納之臣得以可否捄正於其間凡以建大<lb/>
中持公道相與保邦制治而已具官某抗志厲節自<lb/>
其少時行已立朝信於士類固甞以忠實充諫列以<lb/>
學業賛成均矣朕方招延端士使萃于朝故召諸外<lb/>
臺幾以自近亟從禮樂之選寘之平奏之司益單厥<lb/>
<pb n="KR4d0156_SBCK_027-12a"/>
心以禆予治可<lb/>
　　　　吏部侍郎李光吏部尚書<lb/>
勑魏以選士属銓衡盖任人而不任法唐以長行定<lb/>
資格則任法而不任人茍能其官咸克用乂具官某<lb/>
自信甚篤用心則剛學不蘄於空言才實周於衆務<lb/>
比自侯服俾之貳卿旣忠益之屢聞亦勤勞之匪懈<lb/>
惟六属之長成周兼以三公而四選之官尚書冠於<lb/>
二品不次之舉無曠是圖益懋厥猷庶其厎績可<lb/>
　　　　吏部侍郎李彌大戸部尚書<lb/>
勑朕惟財用在於天下出納緫於地官譬以百川之<lb/>
<pb n="KR4d0156_SBCK_027-12b"/>
流潴之萬頃之澤茍決漏之不禁則乾涸之可期眷<lb/>
惟兵食之資實繄制度之節掌兹邦計冝得國華具<lb/>
官某静以有爲寛而克濟屢更要近綽著風猷凡此<lb/>
在廷之臣莫先持橐之舊進班常伯如古司徒儻無<lb/>
爽於阜通且周知於盈縮國用旣足邦本以寕惟尔<lb/>
之休亦朕之志可<lb/>
　　　　徽猷閣直學士知漳州綦崈禮吏部侍郎<lb/>
　　　　兼權直學士院<lb/>
勑銓曹之敝極矣猾賊之吏舞文毀則以遂其姦欺<lb/>
其根深株連長貳郎雖有擿伏振滯之心能窒其敝<lb/>
<pb n="KR4d0156_SBCK_027-13a"/>
而正厥愆者鮮矣具官某通敏之才恢博之器比以<lb/>
文學典司綸言進貳天官綽有休譽用還舊物兼直<lb/>
禁林已試之能益觀成績可<lb/>
　　　　給事中胡交修顯謨閣待制提舉江州太<lb/>
　　　　平觀<lb/>
勑朕博選雋良置諸左右茍勞侍從之事陳進退之<lb/>
冝朕亦不得强之使留也具官某寛𥙿靖共犯而不<lb/>
校學問詞采用之不窮退食自公擇地而蹈而乃以<lb/>
疾来諗重違尔私易之延閣之班賦以殊庭之禄用<lb/>
均勞佚爰示寵綏可<lb/>
<pb n="KR4d0156_SBCK_027-13b"/>
　　　　李綱除觀文殿學士荆湖廣南路宣撫使<lb/>
　　　　兼知潭州<lb/>
勑朕睠彼荆湘之上流旁連交廣之五管震擾未靖<lb/>
輯綏是圖必得重臣用康逺俗具官某器質英邁才<lb/>
猷敏明忠誠足以動衆心剛果足以任大事向繇人<lb/>
望首置宰司去國累年公議攸属晉軍謀帥莫居郤<lb/>
縠之先周室任賢有若召公之翰俾專閫制往布恩<lb/>
言仍躋秘殿之華式爲南服之伯顧位均分陜矧繄<lb/>
國歩之方艱庶功比平淮無使古人而專美惟予舊<lb/>
弼無待費辭可<lb/>
<pb n="KR4d0156_SBCK_027-14a"/>
　　　　福建轉運判官張觷考功貟外郎<lb/>
勑具官某四選之士凡磨勘于吏部者必繇考功其<lb/>
予奪當否士之升沉利害繫焉盖不可不察也以爾<lb/>
慷慨自任才術有餘起於諸生通逹世務試以吏治<lb/>
厥聞有休召寘郎曹益觀爾學其往懋哉可<lb/>
　　　　起居舍人廖剛權吏部侍郎<lb/>
勑自官制之行六卿之貳選任甚重廼者推元祐之<lb/>
意復攝行之官雖品秩少殺而位遇略同然爲從臣<lb/>
一也具官某學有師承言無枝葉夷考其素行稱其<lb/>
名旣已擢在記言侍朕左右而天官右選吏猥事繁<lb/>
<pb n="KR4d0156_SBCK_027-14b"/>
爾爲郎攝貳於此屢矣旣習其治莫如爾冝俾集選<lb/>
之士各得其平則稱朕所以懋官之意可<lb/>
　　　　故武功大夫康州防禦使提舉江州太平<lb/>
　　　　觀陳淬贈四官拱衛大夫遥郡觀察使與<lb/>
　　　　兩資恩澤<lb/>
勑捨生取義士君子之所難其有奮身戎行能以死<lb/>
戰襃䘏之典其可後乎具官某勇以赴功忠於衛上<lb/>
虜㓂之入適當其鋒捐軀兵間曾不顧計贈官四等<lb/>
旌勸兼焉尚其精誠知此湛澤可<lb/>
　　　　李友聞復集英殿修撰差提舉江州太平<lb/>
<pb n="KR4d0156_SBCK_027-15a"/>
　　　　觀<lb/>
勑具官某國家刑賞之施未甞不出於忠厚爾比以<lb/>
縁累褫職投閑朕惟漢武之族李陵不如魏文之待<lb/>
于禁也矧爾荐更才使至於耄期秘殿修書還爾舊<lb/>
物殊庭之禄以𥙿尔私朕之恩則厚矣其亦思所以<lb/>
報乎可<lb/>
　　　　給事中黄叔敖兼侍讀權吏部侍郎廖剛<lb/>
　　　　兼侍講<lb/>
勑聖人之言譬水火之爲用前史之載實龜鑑之具<lb/>
存朕思廣聦明旁資講讀庶兼收於直諒抑有助於<lb/>
<pb n="KR4d0156_SBCK_027-15b"/>
艱難以爾具官黄叔敖儒雅飭躬温良成性以爾具<lb/>
官廖剛淵源有自勁挺不回皆以時髦深明古訓繼<lb/>
金華之業盖無事章句誦說之繁讀倚相之書亦當<lb/>
有切磨諷議之益其敷爾志以沃朕心可<lb/>
北山小集卷第二十七<lb/>
</p>
<p>
</p>
  </div>
</body>
</text>
</TEI>
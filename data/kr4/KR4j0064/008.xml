<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梅苑巻八</head> <lb/>
    <p>
<pb n="KR4j0064_WYG_008-1a"/>
欽定四庫全書<lb/>
　梅苑巻八<lb/>
　　　　　　　　　　　　宋　黄大輿　編<lb/>
　　瑞鷓鴣　　　　　　　　　<hi>闕</hi>
臨鸞常恁整妝梅枝枝仙豔月中開可殺天心故與多<lb/>
端麗那更羅衣峭窄裁　㡬回瞻覻魂消黯芙蕖勻透<lb/>
雙腮好將心事都分付與時暫到小庭來玉砌紅芳㸃<lb/>
緑苔<lb/>
<pb n="KR4j0064_WYG_008-1b"/>
　　又　　　　　　　　　　　　　柳耆卿<lb/>
天將竒豔與寒梅乍驚繁香臘前開暗想花神巧作江<lb/>
南信解染胭脂細翦裁　壽陽妝罷無端飲凌晨酒入<lb/>
香腮恨聽煙鴻深中誰恁吹𦍑管逐風來瑞雪紛紛落<lb/>
翠苔<lb/>
　　又　　　　　　　　　　　　　晏同叔<lb/>
江南殘臘欲歸時有梅紅亞雪中枝一夜前村聞道瑶<lb/>
英拆端的千花冷未知　丹青改様勻朱粉雕梁欲畫<lb/>
<pb n="KR4j0064_WYG_008-2a"/>
猶疑何妨與向冬深密種秦人路夾仙溪不待夭桃客<lb/>
自迷<lb/>
　　又<lb/>
越娥紅淚染朝雲越梅從此學妖頻臘月初開庾嶺繁<lb/>
開後時染妍華贈世人　前村昨夜深深雪朱顔不及<lb/>
天真何時驛使西來寄與相思客一枝新報道江南别<lb/>
様春<lb/>
　　又　　　　　　　　　　　　林逋詩句<lb/>
<pb n="KR4j0064_WYG_008-2b"/>
衆芳揺落獨鮮妍占盡風情向小園疎影横斜水清淺<lb/>
暗香浮動月黄昏　寒禽欲下先偷眼粉蝶如知合㫁<lb/>
魂幸有微吟可相狎不須檀板共金尊<lb/>
　　又<hi>岸梅</hi>　　　　　　　　　　崔魯詩句<lb/>
含情含態一枝枝斜壓漁家短短籬惹袖尚餘香半日<lb/>
向人如訴雨多時　初開偏稱雕梁畫未落先愁玉笛<lb/>
吹行客見時無意去解帆煙浦爲題詩<lb/>
　　又　　　　　　　　　　　　　周忘機<lb/>
<pb n="KR4j0064_WYG_008-3a"/>
一㾗月色掛簾櫳梅影斜斜小院中狂醉有心窺粉面<lb/>
夢魂無處避香風　愁來夢楚三千里人在巫山十二<lb/>
重咫尺藍橋無處問玉簫聲斷楚山空<lb/>
　　又<hi>蠟梅</hi>
漢宫鉛粉浄無㾗蠟㸃寒梢水畔村愁犯氷霜欺竹柏<lb/>
肯同雲月弔蘭蓀　騷人詠去清詩健驛使傳來舊興<lb/>
存病眼渾疑春思早一枝聊洗畫圖昏<lb/>
　　又<hi>蠟㸃梅花</hi>
<pb n="KR4j0064_WYG_008-3b"/>
柳未回青蘭未芽誰知此物在君家緑窓借得先春手<lb/>
黄蠟吹成耐凍花　衣麝暗薫香髣髴山蜂誤認影横<lb/>
斜憑君説與徐熈道翰墨從今不足誇<lb/>
　　一落索<lb/>
臘後東風微透越梅時候一枝芳信到江南來報先春<lb/>
秀　宿醉頻拈輕嗅堪醒殘酒笛聲容易莫相催留待<lb/>
纖纖手<lb/>
　　鬢邊華<lb/>
<pb n="KR4j0064_WYG_008-4a"/>
小梅香細豔淺過楚岸尊前偶見憂閒淡天與精神掠<lb/>
青鬢開人醉眼　如今抛擲經春恨不見芳枝寄逺向<lb/>
心上誰解相思頼長對妝樓粉面<lb/>
　　御堦行<lb/>
平生有箇風流願願長與梅爲伴問伊因甚破寒來只<lb/>
恐百花先綻比蘭比麝比酥比玉休恁閒撩亂瑶臺<lb/>
月下分明見依舊殘妝淺不知分得㡬多香一片清如<lb/>
一片直須遮斷恐人眼毒不解輕輕看<lb/>
<pb n="KR4j0064_WYG_008-4b"/>
　　西江月　　　　　　　　　　　蘇東坡<lb/>
玉骨那愁瘴霧氷肌自有仙風海仙時遣探芳叢倒掛<lb/>
緑毛么鳯　素靣常嫌粉汚洗妝不褪脣紅高情巳墜<lb/>
曉雲空不與梨花同夢<lb/>
　　又<hi>紅梅</hi>　　　　　　　　　　　王介甫<lb/>
梅好惟嫌淡竚天教薄與胭脂真妃初出華清池酒入<lb/>
瓊姬半醉　東閣詩情易動高樓玉管休吹北人渾作<lb/>
杏花疑惟有青枝不似<lb/>
<pb n="KR4j0064_WYG_008-5a"/>
　　又　　　　　　　　　　　　　杜安道<lb/>
曉鏡初妝玉粉輕風暗遞幽香閒隨月影到寒塘忘却<lb/>
人間天上　雪意空驚春意孤芳巳斷年芳從教驛使<lb/>
爲伊忙乞箇壽陽宫様<lb/>
　　又<lb/>
北嶺天饒瑞雪南枝地殷紅苞朦朧霽月映寒梢誰把<lb/>
玉人紗罩　香勝爐薫龍麝竒過庭擁瓊瑶一杯清酒<lb/>
願相招慰我茅堂清痩<lb/>
<pb n="KR4j0064_WYG_008-5b"/>
　　又<hi>墨梅</hi>　　　　　　　　　　　洪覺範<lb/>
入骨風流國色透塵往往真香爲誰風鬢涴啼妝半樹<lb/>
水村春漾雪壓枝低籬落月高影動池塘高情數筆<lb/>
寄微茫小寢初開霧帳<lb/>
　　又<lb/>
翡翠枝頭晩蕚嬋娟月裏飄香春蘭秋蕙作㝷常不與<lb/>
夭桃朋黨　笑見深紅淺白從教蝶舞蜂忙風流標致<lb/>
道家妝瀟灑得來别様<lb/>
<pb n="KR4j0064_WYG_008-6a"/>
　　又<hi>蠟梅</hi>
黄蠟誰將㸃綴紅膏不許施妝孤根來自水雲鄉風味<lb/>
天然醖醸　看取玉奴呵手摘來珠露霑裳翠鬟斜挿<lb/>
一枝香似簇蜂兒頭上<lb/>
　　又<lb/>
萬木經霜凍折孤根獨報春來前村雪裏一枝開將緩<lb/>
月華光彩　一㸃脣紅不褪妝如傅粉皚皚和羮端的<lb/>
禀天才終入庖人鼎鼐<lb/>
<pb n="KR4j0064_WYG_008-6b"/>
　　蝶戀花　　　　　　　　　　　晏同叔<lb/>
千葉梅花誇百媚笑面凌寒内様妝先試月臉氷肌香<lb/>
細膩風前偏稱東君意　一捻年光春有味江北江南<lb/>
更有誰相似横玉聲中吹滿地好枝長恨無人寄<lb/>
　　又<hi>别席探題</hi>　　　　　　　　　　　舒信道<lb/>
雪後江城紅日晩暖入香梢漸覺玲瓏滿髣髴臨風<lb/>
妝半面水簾斜捲誰庭院　折向樽前仔細看便是江<lb/>
南寄我人還逺手把北枝多少怨小樓横笛休腸斷<lb/>
<pb n="KR4j0064_WYG_008-7a"/>
　　又<hi>寒秀亭觀梅</hi>　　　　　　　　　　毛澤民<lb/>
想見江南情不少爾許多時怪得無消耗淡日暖雲勾<lb/>
引到䦨干寂寞憐春小　宫面可忺勻畫了粉痩酥寒<lb/>
一段天真好喚起玉兒嬌睡覺半窓殘月南枝曉<lb/>
　　又　　　　　　　　　　　　　石耆翁<lb/>
半夜六龍飛海嶠滉漾鼇波露出珊瑚小玉粉枝頭春<lb/>
意早東風未緑瀛州草　姑射仙人真窈窕浄練明妝<lb/>
如伴商巖老夢入水雲閒縹緲一樓明月千山曉<lb/>
<pb n="KR4j0064_WYG_008-7b"/>
　　又<lb/>
暖發黄宫和氣軟雪裏精神巧惜東君翦嫩蘂商量春<lb/>
色淺青枝疑是香酥濺　誰道和羮芳信逺㸃㸃微酸<lb/>
巳向枝頭見休待玉英飛四散且移疎影横金盞<lb/>
　　又<lb/>
青玉枝頭紅蕾吐粉頰愁寒濃與胭脂傅辨杏猜桃早<lb/>
莫誤夭姿不到風流處　雲破月來花上住要共佳人<lb/>
弄影參差舞只有暗香穿繡户韶華一曲驚飛去<lb/>
<pb n="KR4j0064_WYG_008-8a"/>
　　又<hi>蠟梅</hi>　　　　　　　　　　　王履道<lb/>
翦蠟成梅無著意黄色濃濃對蕚勻妝綴百和薫肌香<lb/>
旖旎仙裳應灑薔薇水　雪徑相逄人半醉手折低枝<lb/>
擁結雲争翠道韞撚枝無限思玉真未灑梨花淚<lb/>
　　又<hi>墨梅</hi>
碧瓦籠晴香霧遶呵手西偏小駐聞啼鳥風度女牆吹<lb/>
語笑南枝破臘應開了　道骨不凡瘴江曉春色通靈<lb/>
醫得花重少抱暖醸寒春杳杳一聲畫角光殘照<lb/>
<pb n="KR4j0064_WYG_008-8b"/>
　　桃源憶故人<lb/>
園林萬木凋零盡惟是寒梅香噴不許雪霜欺損逈有<lb/>
天然性　南枝漸吐紅苞嫩冠絶夭桃繁杏不記故人<lb/>
音信對景成離恨<lb/>
　　又　　　　　　　　　　　　　王逸民<lb/>
劉郎自是桃花主不許春風困度春色易隨風去片片<lb/>
傷春暮　返魂不用清香炷却有玉梅淡竚從此鎮長<lb/>
相顧不怨飄殘雨<lb/>
<pb n="KR4j0064_WYG_008-9a"/>
　　又<lb/>
江天雪意雲飛重却倚䦨干初凍回傍小樓獨擁盡日<lb/>
無人共　牆梅未落春先縱欲寄一枝誰送月夜暗香<lb/>
浮動佀作離人夢<lb/>
　　又<hi>蠟梅</hi>
南枝向暖清香噴誰付騷人詞詠一種隴頭春信不借<lb/>
胭脂暈　梢頭誰把輕黄揾渾似不忺施粉疑是壽陽<lb/>
孤冷染得相思病<lb/>
<pb n="KR4j0064_WYG_008-9b"/>
　　又<lb/>
寒苞初吐黄金瑩色染薔薇猶嫩枝上紫檀香噴灑落<lb/>
饒風韻　南枝一種同春信何事不忺朱粉自稱霓裳<lb/>
孤冷怨感宫腰恨<lb/>
　　攤破浣溪紗<hi>白梅</hi>
雪態氷姿好似伊料應嘗笑水仙遲驛使初傳芳信早<lb/>
賞佳期　暗想花神多巧妙黏酥綴玉壓纖枝粉靣臨<lb/>
鸞宜月殿整妝時<lb/>
<pb n="KR4j0064_WYG_008-10a"/>
　　又<hi>紅梅</hi>
誰染深林酥綴來意濃含笑笑顔開誤認浣溪人飲罷<lb/>
上香腮　辨杏疑桃稱好句名園色異占多才折得一<lb/>
枝斜插鬢墜金釵<lb/>
　　又<hi>重心</hi>
取次勻妝玉有㾗參差玉軟淡精神姑射重綃風捲亂<lb/>
喜相迎　蝶戲飛層雙趐重清中冨貴最多情全似壽<lb/>
陽當日事㸃殘英<lb/>
<pb n="KR4j0064_WYG_008-10b"/>
　　又<hi>蠟梅</hi>
蜜室蜂房别有香臘前偏㑹洩春光凝竚清容何所似<lb/>
笑姚黄　蠟注金鐘誠得意風飄氣味壓羣芳不似壽<lb/>
陽誇粉面道家妝<lb/>
　　憶王孫　　　　　　　　　　　莫少虚<lb/>
絳唇初㸃粉紅新鳯鏡臨妝巳逼真苒苒釵頭香趂人<lb/>
惜芳晨玉骨氷姿别是春<lb/>
　　又　　　　　　　　　　　　　史逺道<lb/>
<pb n="KR4j0064_WYG_008-11a"/>
牆頭梅蘂一枝新宋玉東鄰算未真折與氷姿綽約人<lb/>
怯霜晨桃李紛紛不當春<lb/>
　　玉交枝<lb/>
膽様瓶兒㡬㸃春翦來猶帯水雲㾗且移孤冷相伴最<lb/>
深尊　毎爲惜花無曉夜教人甚䖏不銷魂爲君惆悵<lb/>
獨自倚黄昏<lb/>
　　又　　　　　　　　　　　　　房舜卿<lb/>
蕙死蘭枯待返魂暗香梅上又重聞粉妝額子多少畫<lb/>
<pb n="KR4j0064_WYG_008-11b"/>
難真　竹外氷清斜倒影江頭雪裏暗藏春千鍾玉酒<lb/>
休更待飄零<lb/>
　　又<hi>蠟梅</hi>
蕙子蘭孫小様兒化工簇就寄南枝笑他蘭蕙雖韻帶<lb/>
輕肥　香靄紫檀和霧重色攢黄蠟界金徽有人瀟灑<lb/>
挿向鬢邊宜<lb/>
　　又<lb/>
誰道花房採蜜脾翦成黄蠟小花兒惡嫌朱粉不肯肖<lb/>
<pb n="KR4j0064_WYG_008-12a"/>
青枝　檀吐暗香蘭許韻月移芳影雪生肌不妨花蘂<lb/>
𦍑笛儘教吹<lb/>
　　玉樓春<hi>空定寺賞梅</hi>　　　　　　　　毛澤民<lb/>
蘂珠宫裏三千女摘粉爲春塵不住月華冷處欲迎人<lb/>
七里香風先滿路　一枝誰寄南安去想得韶光能㡬<lb/>
許醉翁滿眼玉玲瓏直到煙空雲盡處<lb/>
　　又<lb/>
迢遞前村深雪裏望斷行雲香細細笛中宮裏慕芳姿<lb/>
<pb n="KR4j0064_WYG_008-12b"/>
怨曲啼妝長見淚　不㑹同心榮落易冷豔翻隨分嶺<lb/>
水有誰曽念隴頭人逺寄江南春日意<lb/>
　　又<lb/>
靚妝才學春無價腮粉額黄宫様畫妖嬈閒倚曲䦨邊<lb/>
孤浄不勝微月下　牽情羣蘂臨風亞惜恐蒼苔和雨<lb/>
借何如相傍玉樓人芳酒繡筵紅燭夜<lb/>
　　又<lb/>
蕭蕭海上風長起也有梅花開玉蘂愛君風措瑩如冰<lb/>
<pb n="KR4j0064_WYG_008-13a"/>
伴我情懐清似水　詩人縱復工難擬莫把閒花容易<lb/>
比濃香吹盡不須愁細雨微風催結子<lb/>
　　又　　　　　　　　　　　　　李易安<lb/>
紅酥肯放瓊苞碎探著南枝開遍未不知藴藉㡬多香<lb/>
但見包藏無限意　道人憔悴春窗底悶損䦨干愁不<lb/>
倚要來小酌便來休未必明朝風不起<lb/>
　　又<hi>蠟梅</hi>
臘前先報東君信清似龍涎香得潤黄輕不肯整齊開<lb/>
<pb n="KR4j0064_WYG_008-13b"/>
比著紅梅仍舊韻　纖枝痩緑天生嫩可惜輕寒摧挫<lb/>
損劉郎只解悞桃花悵恨今年春又盡<lb/>
　　小桃紅<hi>今見珠玉詞</hi>
後園春早殘臘朦煙草數樹寒梅欲綻香英小妹無端<lb/>
折盡釵頭朶滿把金尊細細傾　憶得往年同伴沈吟<lb/>
無限情懊惱東風莫便吹零落惜取芳菲眼下明<lb/>
　　搗練子<lb/>
欺萬木怯寒時倚欄初認月宫姬拭新妝披素衣孤標<lb/>
<pb n="KR4j0064_WYG_008-14a"/>
韻暗香奇氷容玉豔綴瓊枝借陽和天付伊<lb/>
　　喜團圓<lb/>
輕攢碎玉玲瓏竹外脫去繁華殢東君先㸃破壓羣花<lb/>
　瘦影生香黄昏月館清淺溪沙仙標淡竚偏宜么鳯<lb/>
肯帶棲鴉<lb/>
　　楊柳枝　　　　　　　　　　　晁無咎<lb/>
素色清薰出俗華臘前花軒前愛日掃雲遮㡬枝斜<lb/>
月淡紗窗香暗透白於紗幽人獨酌對芳葩興無涯<lb/>
<pb n="KR4j0064_WYG_008-14b"/>
　　愁倚欄<lb/>
氷肌玉骨精神不風塵昨夜窗前都折盡忽疑君　清<lb/>
淚拂拂沾巾誰相念折贈芳春𦍑管休吹别塞曲有人<lb/>
聽<lb/>
　<lb/>
　<lb/>
　<lb/>
　梅苑巻八<lb/>
</p>
<p>
</p>
  </div>
</body>
</text>
</TEI>
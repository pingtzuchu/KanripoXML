<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梅苑巻七</head> <lb/>
    <p>
<pb n="KR4j0064_WYG_007-1a"/>
欽定四庫全書<lb/>
　梅苑巻七<lb/>
　　　　　　　　　　　　宋　黄大輿　編<lb/>
　　菩薩蠻　　　　　　　　　　　晁次膺<lb/>
百花未報芳菲信一枝探得春風近只與雪争光更無<lb/>
花比香　孤標天付與冷豔誰能顧庭院好深藏莫教<lb/>
開路傍<lb/>
　　又<lb/>
<pb n="KR4j0064_WYG_007-1b"/>
天威亂糝瓊蕤密一光吞盡千山碧梅與雪争妍孤香<lb/>
風暗傳　玉骨從來痩不奈春僝僽𦍑管一聲殘水鄉<lb/>
生暮寒<lb/>
　　又<lb/>
黄昏月暗清溪色簾垂小閣霜華白一色玉玲瓏横斜<lb/>
水月中　小行孤影動生怕驚花夣半夜得春歸屏山<lb/>
人未歸<lb/>
　　又<hi>空定寺賞梅</hi>　　　　　　　　　　毛澤民<lb/>
<pb n="KR4j0064_WYG_007-2a"/>
含章簷下眉如月融酥和粉描疎雪桃杏莫争春凌風<lb/>
臺畔人　如今千萬樹零落孤村雨和淚滴瑶觴歸時<lb/>
肌肉香<lb/>
　　又<hi>回文</hi>
嶠南江淺紅梅小小梅紅淺江南嶠窺我向疎籬籬疎<lb/>
向我窺　老人行即到到即行人老離别惜殘枝枝殘<lb/>
惜别離<lb/>
　　又<hi>雙松菴月下賞梅</hi>　　　　　　　　　李方叔<lb/>
<pb n="KR4j0064_WYG_007-2b"/>
城陰猶有松間雪松間暗淡城頭月月下㡬枝梅爲誰<lb/>
今夜開　尊前簪素髪自擁繁枝折疑是在瑶臺寶燈<lb/>
攜手來<lb/>
　　又<lb/>
江南未雪梅先白憶梅人是江南客猶記舊相逄淡煙<lb/>
微月中　春風長有信消息歸來近懐逺上樓時晩雲<lb/>
和鴈低<lb/>
　　又<lb/>
<pb n="KR4j0064_WYG_007-3a"/>
霜天不管青山痩輕雲淺拂修眉皺煙樹隔瀟湘隔㠶<lb/>
吹異香　影殘春恨小淡墨欹斜倒無處著消愁笛寒<lb/>
人倚樓<lb/>
　　又<hi>題梅扇</hi>　　　　　　　　　　　周忘機<lb/>
梅花韻似才人面爲伊寫在春風扇人面似花妍花應<lb/>
不解言　在手微風動勾引相思夢莫用插酴醿酴醿<lb/>
羞見伊<lb/>
　　又<hi>蠟梅</hi>　　　　　　　　　　　李士舉<lb/>
<pb n="KR4j0064_WYG_007-3b"/>
薫沈刻蠟工夫巧蜜脾鎖碎金鐘小别是一般香解教<lb/>
人斷腸　氷霜相與痩清在江梅否念我忍寒來憐君<lb/>
特地開<lb/>
　　木蘭花<hi>十梅未開</hi>　　　　　　　　　莫少虚<lb/>
一枝和露珍珠貫月下回來㝷幾遍今朝忽見數枝開<lb/>
未有十分如待伴　新妝不比徐妃面雪豔氷姿寒欲<lb/>
顫外邊多少掃春人春信莫教容易斷<lb/>
　　晨景<lb/>
<pb n="KR4j0064_WYG_007-4a"/>
梅邊曉景清無比林下詩人呵凍指玉龍留住麝臍煙<lb/>
銀漏滴殘龍腦水　晨光漸漸収寒氣昨夜遺簪猶在<lb/>
地好生折贈鏡中人只恐緑窓慵未起<lb/>
　　雪裏<lb/>
清姿自是生寒痩更在春前并臘後誰教六出巧遮藏<lb/>
争似一番先透漏　謝娘莫把翻衣袖無限瓊英飄玉<lb/>
逗開時朶朶見天真可奈碧溪和粉溜<lb/>
　　晴天<lb/>
<pb n="KR4j0064_WYG_007-4b"/>
寒梢雨裏愁無那林下開時宜數過夕陽恰似過清溪<lb/>
一樹横斜疎影卧　朱唇莫比桃花破鬢裊黄金花欲<lb/>
墮賸看春雪滿空來觸處是花㝷那箇<lb/>
　　風前<lb/>
㝷梅莫背東風路路在花前知去處真香破鼻驀然聞<lb/>
試問幽事知㡬歩　多情更被無寒助萬物枯時神物<lb/>
護一枝和雪倚䦨干昨夜初開春信度<lb/>
　　月下<lb/>
<pb n="KR4j0064_WYG_007-5a"/>
暗香浮動黄昏後更是月明如白晝看來都坐玉壺氷<lb/>
折贈徐妃丹桂手　賞酬風景無過酒對影成三誰左<lb/>
右勸君携取董妖嬈拱得醉翁香滿袖<lb/>
　　雨中<lb/>
花時人道多風雨梅蘂都來無㡬許何須飄灑濕芳心<lb/>
粉面琳琅如淚注　家童莫掃花陰土留浥瓊林枝上<lb/>
露若教燕子早銜泥徑裏餘香應滿户<lb/>
　　欲謝<lb/>
<pb n="KR4j0064_WYG_007-5b"/>
眼前欲盡情何限風外南枝無一半東君何事莫教開<lb/>
及至如今都不管　高樓三弄休吹趲一片驚人腸欲<lb/>
斷杏花開後莫嫌衰如豆青時君細看<lb/>
　　望梅<lb/>
少陵長被花爲惱况是梅花非草草臨岐争奈不吟詩<lb/>
此度詩人宜可老　詩成莫惜尊罍倒不醉花前花解<lb/>
笑醒時分付両三枝酒後憶君清夢到<lb/>
　　南鄉子　　　　　　　　　　大卿榮諲<lb/>
<pb n="KR4j0064_WYG_007-6a"/>
江上野梅芳粉色盈盈照路傍閒折一枝和雪嗅思量<lb/>
似箇人人玉體香　特地起愁腸此恨誰人與寄將山<lb/>
館寂寥天欲暮凄凉人轉迢迢路轉長<lb/>
　　又<lb/>
梅蘂露鮮妍雪態氷姿巧耐寒南北枝頭香不斷堪觀<lb/>
露浥瓊苞粉未乾　盡手寫應難横管休吹恐易殘留<lb/>
得佳人臨曉際凭欄試把新妝比竝看<lb/>
　　又<lb/>
<pb n="KR4j0064_WYG_007-6b"/>
把酒對江梅箇是花中第一枝氷雪肌膚瀟灑態須知<lb/>
姑射仙人正似伊　東閣賦新詩慙愧當年杜拾遺月<lb/>
裏何人横玉笛休吹正是芳梢著子時<lb/>
　　又　　　　　　　　　　　　　蘇東坡<lb/>
寒雀滿踈籬争抱寒柯看玉蕤忽見客來花下坐驚飛<lb/>
踏散芳英落酒巵　痛飲又能詩坐客無氊醉不知花<lb/>
謝酒䦨春到也離離一㸃微酸巳著枝<lb/>
　　又<lb/>
<pb n="KR4j0064_WYG_007-7a"/>
莫作俗花看珠有清香雪太寒擬把千鍾酬國豔林間<lb/>
醉倒猶嫌酒量慳　欲去更重攀送盡斜陽未忍還争<lb/>
得重城休上鏁留連借取氷輪照玉顔<lb/>
　　又<lb/>
醉撚一枝春此意誰人㑹得君嫩白輕紅纔入手盈盈<lb/>
一似前時酒半醺　心眼兩相親絶代風流惱殺人粉<lb/>
蝶霜禽休悵望叮嚀只要揚州作主盟<lb/>
　　又<lb/>
<pb n="KR4j0064_WYG_007-7b"/>
欄檻對幽堂翠葉枝頭萬朶霜檀口乍開龍麝噴非常<lb/>
體勝佳人異骨香　花與月争光偏引蜂兒戲遶牆不<lb/>
與羣英争豔麗芬芳奚落東君只淡妝<lb/>
　　又<lb/>
凛冽苦寒時萬木凋枯力漸衰昨夜前村深雪裏春回<lb/>
庾嶺南枝綻早梅　映月與清輝驛使加鞭喜探迴風<lb/>
送馨香來小院芳時料想羣花尚未知<lb/>
　　又<hi>催梅</hi>
<pb n="KR4j0064_WYG_007-8a"/>
把酒祝江梅春到南枝早早開人在隴頭凝望久裵回<lb/>
驛使如今尚未來　寄語莫相催直待東風細翦裁只<lb/>
恐未能傳信息妝臺先要飛來襯粉腮<lb/>
　　握金釵<lb/>
梅蘂破初寒春來何太早輕傅粉向人先笑比竝年時<lb/>
較些少愁底事十分清痩了　影静野塘空香寒霜月<lb/>
曉風韻減酒醒花老可殺多情要人道疎竹外一枝斜<lb/>
更好<lb/>
<pb n="KR4j0064_WYG_007-8b"/>
　　人月圓<lb/>
園林巳有春消息㝷待嶺頭梅一枝清淡疎疎帯雪昨<lb/>
夜初開　芳心㡬㸃東風多少先爲傳來不随紅紫紛<lb/>
紛閙閙蝶妒蜂猜<lb/>
　　一斛珠<lb/>
寒氷初泮嶺頭一朶香苞綻菡蓞如畫真堪羡休逞随<lb/>
風柳絮垂金線　月宫毎嫖開較曉壽陽又喜勻妝面<lb/>
更聞何處鳴𦍑管一曲一聲惹起神撩亂<lb/>
<pb n="KR4j0064_WYG_007-9a"/>
　　解珮令<hi>或作許冲元</hi>
蕙蘭無韻桃李堪埽都不數凡花閒草對月臨風長是<lb/>
伊故來相惱和魂夢披他香到　江頭隴畔争先占早<lb/>
一枝枝看來縂好似恁風標待發願春前祈禱祝東君<lb/>
放教不老<lb/>
　　醉花陰<hi>趙女獻梅</hi>　　　　　　　　　舒信道<lb/>
月愰風簾香一陣正千山雪盡冷對酒尊傍無語含情<lb/>
别是江南信　壽陽妝罷人微困更玉釵斜襯插一枝<lb/>
<pb n="KR4j0064_WYG_007-9b"/>
歸只恐風流羞上潘郎鬢<lb/>
　　又<lb/>
粉妝一捻和香聚教露華休妒今日在尊前只爲情多<lb/>
脈脈都無語　西湖雪過留難住指廣寒歸去去後又<lb/>
明年人在江南夢到花開處<lb/>
　　又<lb/>
霓裳淺豔來何處不是閒雲雨雪苑舊精神燕席吟窓<lb/>
昨夜生輕素　闌珊豈是東風妒惜暗香分付香在玉<lb/>
<pb n="KR4j0064_WYG_007-10a"/>
清宫不惹年華只帯春寒去<lb/>
　　掃地舞<lb/>
酥㸃蕚玉碾蕚㸃時碾時香雪薄才折得春方弱半掩<lb/>
朱扉垂繡幕怕吹落　撚一餉嗅一餉撚時嗅時宿酒<lb/>
忘春争上不忍放待對菱花斜插向寶釵上<lb/>
　　玉樓人<lb/>
去年㝷處曽持酒還是向南枝見後宜霜宜雪精神沒<lb/>
些兒風味減舊　先春似與羣芳鬭暗度香不待頻嗅<lb/>
<pb n="KR4j0064_WYG_007-10b"/>
有人笑折歸來玉纎長儘露羅䄂<lb/>
　　燕歸梁<lb/>
月裏雲裝冷豔裁獨秀在巖隈雪中昨夜一枝開探春<lb/>
色嵗前來　清香折得多情寄與人向隴頭回憑君移<lb/>
取近瑶臺伴桃李日邊栽<lb/>
　　憶人人<lb/>
密傳春信微妝曉景淡竚香苞欲綻臨風雖未吐芳心<lb/>
奈暗露盈盈粉面　何人月下一聲長笛即是飛英凌<lb/>
<pb n="KR4j0064_WYG_007-11a"/>
亂憑䦨無惜賞芳姿更莫待傾筐巳滿<lb/>
　　又<lb/>
前村深雪難㝷幽豔無奈清香漏綻煙梢霜蕚出牆時<lb/>
似暗妒壽陽妝面　幽香浮動無縁攀賞但只心勞魂<lb/>
亂不辭他日醉瓊姿又只恐陰成子滿<lb/>
　　採桑子<lb/>
花中獨占春風早長愛江梅香豔清杯芳意先愁調角<lb/>
催　㝷香巳落閒人後此恨難裁更曉須來却恐初開<lb/>
<pb n="KR4j0064_WYG_007-11b"/>
勝未開<lb/>
　　又　　　　　　　　　　　　　何文縝<lb/>
百花叢裏花君子取信東君取信東君名䇿花中第一<lb/>
勛　結成寶鼎和羮味多謝東君多謝東君香遍還應<lb/>
號令春<lb/>
　　又<lb/>
陽和欲報春來也先上南枝桃李休疑折徧香梢人未<lb/>
知　黄昏小院誰攀折疎影斜欹半掩朱扉旋嗅清香<lb/>
<pb n="KR4j0064_WYG_007-12a"/>
月下歸<lb/>
　　又<lb/>
江南春信梅先賦休道春遅映竹開時姑射仙人雪作<lb/>
肌　青樓且莫吹𦍑管留勸金巵折取高枝香滿名園<lb/>
蝶未知<lb/>
　　又<lb/>
南枝淡竚無妖豔蠟蘂羞黄争似紅妝不假施朱弄曉<lb/>
光　雪融日暖瓊肌膩酒暈生香桃臉相當尤笑桃花<lb/>
<pb n="KR4j0064_WYG_007-12b"/>
混衆芳<lb/>
　　又<lb/>
幽芳瑩白前村裏豈藉春工勝盡羣紅瓊撚凝酥向不<lb/>
同　一聲𦍑管愁人處片片西東覩此遺踪不怨狂風<lb/>
怨馬融<lb/>
　　又<lb/>
肌膚綽約真仙子來伴氷霜洗盡鉛黄浄面初無一㸃<lb/>
妝裏㝷花不用吹銀燭暗裏聞香零落池塘分付餘妍<lb/>
<pb n="KR4j0064_WYG_007-13a"/>
與壽陽<lb/>
　　又<lb/>
東君有意觀羣卉故放争先帯露含煙對月偏宜映水<lb/>
邊　瓊苞素蘂胭脂淡雪後風前堪賞堪憐曽與歌樓<lb/>
佐管絃<lb/>
　　又<lb/>
羣芳盡老園林燼獨有寒梅探得春回昨夜前村一朶<lb/>
開　輕盈雪裏孤根秀膩臉香腮𦍑管休催留取瓊葩<lb/>
<pb n="KR4j0064_WYG_007-13b"/>
佐酒杯<lb/>
　　又<lb/>
霜風漏泄春消息折破孤芳野興傍徨姑射神仙觸處<lb/>
藏　新妝不假施朱粉雪月交光欲贈東皇冷淡龍涎<lb/>
㸃㸃香<lb/>
　　又<lb/>
煙籠淡月寒宵永悄悄簾櫳微度香風㡬㸃梅開小院<lb/>
中　擁衾欹枕難成寐蕭寺初鐘鴈響遥空家在青山<lb/>
<pb n="KR4j0064_WYG_007-14a"/>
千萬重<lb/>
　　又<hi>再雪中</hi>
飛瓊欲赴瑶臺宴先具威儀雲駕霓衣從者皆騎白鳯<lb/>
飛　人間盡變爲銀海此景偏竒姑射氷姿昨夜前村<lb/>
見一枝<lb/>
　　又<hi>蠟梅</hi>
鎔金脫得花鈿小㸃綴瓊枝月淡風微露浥香肌自是<lb/>
竒　玉人呵手昻頭翦纎鬢邊垂似簇蜂兒春入芳容<lb/>
<pb n="KR4j0064_WYG_007-14b"/>
不肯飛<lb/>
　　㝷梅<lb/>
今年早覺花信蹉想芳心未應悞我一日小徑㡬回過<lb/>
始朝來㝷見雪㾗微破　眼前大抵情無那好景色只<lb/>
消些箇春風爛漫都且可是而今枝上一朶兩朶<lb/>
　　又<lb/>
幽香淺淺濕未透認雪底思來始有翦裁尚覺瓊瑶皺<lb/>
苦寒中越恁骨清肌痩　東風氣象園林舊又今年而<lb/>
<pb n="KR4j0064_WYG_007-15a"/>
今時候急宜小摘當尊酒選一枝且付玉人纎手<lb/>
　　鞓紅<lb/>
粉香尤嫩霜寒可慣怎奈向春心巳轉玉容别是一般<lb/>
閒婉悄不管桃紅杏淺　月影玲瓏金隄波面漸細細<lb/>
香風滿院一枝折寄故人雖逺莫輒使江南信斷<lb/>
　　武陵春<lb/>
昨夜前村深雪裏春信爲誰傳風送清香滿座間不用<lb/>
熱沈檀　竹外一枝斜更好偏稱玉人攀休放遊蜂去<lb/>
<pb n="KR4j0064_WYG_007-15b"/>
又還嫌怕損芳顔<lb/>
　　菩薩蠻　　　　　　　　　　　趙德麟<lb/>
春風試手梅先蘂氷姿冷豔明沙水不受衆芽知端須<lb/>
月與期　清香閒自逺先向釵頭見雪後宴瑶池人間<lb/>
第一枝<lb/>
　<lb/>
　<lb/>
　梅苑巻七<lb/>
</p>
<p>
</p>
  </div>
</body>
</text>
</TEI>
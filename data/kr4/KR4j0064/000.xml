<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梅苑</head>
    <p>
<pb n="KR4j0064_WYG_000-1a"/>
欽定四庫全書　　　　集部十<lb/>
　梅苑　　　　　　　　詞曲類二<hi>詞選之屬</hi>
　　提要<lb/>
　　　　<hi>臣</hi>等謹案梅苑十巻宋黄大輿編大輿字載<lb/>
　　　　萬錢曽讀書敏求記引王灼之語云字載方<lb/>
　　　　殆書萬為万又訛万為方如蕭方等之轉為<lb/>
　　　　萬等歟其爵里未詳厲鶚宋詩紀事稱為蜀<lb/>
　　　　人亦以原序自署岷山耦耕及成都文類載<lb/>
<pb n="KR4j0064_WYG_000-1b"/>
　　　　其詩以意推之耳無確證也王灼稱大輿歌<lb/>
　　　　辭與唐名輩相角其樂府號廣變風有賦梅<lb/>
　　　　花數曲亦自奇特然樂府今不傳惟此集僅<lb/>
　　　　存所録皆詠梅之辭起于唐代止于南北宋<lb/>
　　　　間自序稱已酉之冬抱疾山陽三徑埽迹所<lb/>
　　　　居齋前更植梅一株晦朔未周畧已粲然於<lb/>
　　　　是録唐以來才士之作以為齋居之玩命之<lb/>
　　　　曰梅苑考已酉為建炎二年正髙宗航海之<lb/>
<pb n="KR4j0064_WYG_000-2a"/>
　　　　嵗山陽又戰伐之衝不知大輿何以獨得蕭<lb/>
　　　　閒編輯是集殆已酉字有誤乎昔屈宋徧陳<lb/>
　　　　香艸獨不及梅六代及唐篇什亦寥寥可數<lb/>
　　　　自宋人始絶重此花人人吟詠方囘撰瀛奎<lb/>
　　　　律髓於著題之外别出梅花一類不使溷於<lb/>
　　　　羣芳大輿此集亦是志也雖一題裒至數百<lb/>
　　　　闋或不免窠臼相因而刻畫形容亦往往各<lb/>
　　　　出新意固倚聲者之所採擇也集中兼采蠟<lb/>
<pb n="KR4j0064_WYG_000-2b"/>
　　　　梅蓋二花别種同時義可附見至九巻兼及<lb/>
　　　　楊梅則務博之失不自知其泛濫矣乾隆四<lb/>
　　　　十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4j0064_WYG_000-3a"/>
梅苑序<lb/>
自瓊林琪樹瑶華綠蕚之異不列於人間目所常翫如<lb/>
予東園之梅可以首衆芳矣若夫呈妍月夕奪霜雪之<lb/>
鮮吐嗅風晨聚椒蘭之酷情涯殆絶鑒賞斯在莫不抽<lb/>
毫遣滯劈綵舒聚召楚雲以興歌命燕玉以按節然則<lb/>
妝臺之篇賔筵之章可得而述焉已酉之冬予抱疾山<lb/>
陽三徑掃迹所居齋前更植梅一株晦朔未逾略巳粲<lb/>
然於是録唐以來詞人才士之作以為齋居之翫目之<lb/>
<pb n="KR4j0064_WYG_000-3b"/>
曰梅苑者詩人之義託物取興屈原製騷盛列芳草今<lb/>
之所録蓋同一揆聊書巻目以貽好事云岷山藕耕黄<lb/>
大輿載萬序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梅苑巻六</head> <lb/>
    <p>
<pb n="KR4j0064_WYG_006-1a"/>
欽定四庫全書<lb/>
　梅苑巻六<lb/>
　　　　　　　　　　　　宋　黄大輿　編<lb/>
　　减字木蘭花<hi>十首有序</hi>　　　　　　　李子正<lb/>
　竊以花雖多品梅最先春始因暖律之潛催正值氷<lb/>
　澌之初泮前村雪裏巳見一枝山上驛邊亂飄千片<lb/>
　寄江南之春信與隴上之故人玉臉娉婷如壽陽之<lb/>
　傅粉氷肌瑩徹逞姑射之仙姿不同桃李之繁枝自<lb/>
<pb n="KR4j0064_WYG_006-1b"/>
　有雪霜之素質香欺青女冷耐霜娥月淺溪明動詩<lb/>
　人之清興日斜烟暝感行客之幽懐偏宜淺蘂輕枝<lb/>
　最好暗香疎影况是非常之標格别有一種之風情<lb/>
　劇憐好景難抛那更綵雲易散凭䦨賞處巳遍南枝<lb/>
　兼北枝秉燭看時休問今日與昨日且輟龍吟之三<lb/>
　弄更停畫角之數聲庾嶺將軍久思止渴傅巖元老<lb/>
　専待和羮豈如凡卉之嬌春長頼化工而結實又况<lb/>
　風姿雨質曉色暮雲日邊月下之妖嬈雪裏霜中之<lb/>
<pb n="KR4j0064_WYG_006-2a"/>
　豔冶初開微綻欲落驚飛取次芬芳無非竒絶錦囊<lb/>
　佳句但能髣髴芳姿皓齒清歌未盡形容雅態追惜<lb/>
　花之餘恨舒樂事之餘情試綴蕪詞編成短闋曲盡<lb/>
　一時之景聊資四座之歡女伴近前鼓子祇候<lb/>
　　　總題<lb/>
梅梢香嫩雪裏開時春粉潤雨蘂風枝暗與黄昏取次<lb/>
宜　日邊月下休問初開兼欲謝却最妖嬈不似羣花<lb/>
春正嬌<lb/>
<pb n="KR4j0064_WYG_006-2b"/>
　　　風<lb/>
東風吹暖輕動枝頭嬌豔顫片片驚飛不似城南畫角<lb/>
吹　香英飄處定向壽陽妝閣去莫損柔柯今日清香<lb/>
逺更多<lb/>
　　　雨<lb/>
瀟瀟細雨雨歇芳菲猶淡竚宻灑輕籠濕徧柔枝香更<lb/>
濃　瓊腮微膩疑是凝酥初㸃綴冷豔相宜不似梨花<lb/>
帯雨時<lb/>
<pb n="KR4j0064_WYG_006-3a"/>
　　　雪<lb/>
六花飛素飄入枝頭無覔處宻綴輕堆只似香苞次第<lb/>
開　欄邊欲墜姑射山頭人半醉牆外低垂窺送佳人<lb/>
粉再吹<lb/>
　　　月<lb/>
寒蟾初滿正是枝頭開爛漫素質籠明多少風姿無限<lb/>
情　暗香踈影氷麝蕭蕭山驛静淺蘂輕枝酒醒更䦨<lb/>
夢斷時<lb/>
<pb n="KR4j0064_WYG_006-3b"/>
　　　日<lb/>
騰騰初照半折瓊苞還似笑莫近柔條只恐凝酥暖欲<lb/>
消　三竿巳上㸃綴胭脂紅蕩漾剛道宜寒不似前村<lb/>
雪裏看<lb/>
　　　曉<lb/>
急催銀漏漸漸紗窓明欲透㸃綴花枝曉笛吹時㡬片<lb/>
飛　淡煙初破髣髴夜來飛㡬朶淺粉餘香晨起佳人<lb/>
帯曉妝<lb/>
<pb n="KR4j0064_WYG_006-4a"/>
　　　晚<lb/>
天寒欲暮别有一般姿媚處半墜斜陽寶鑑微開試晚<lb/>
妝　淡煙輕處漸近黄昏香暗度休怕春寒秉燭重來<lb/>
仔細看<lb/>
　　　早<lb/>
陽和初布入蕚春紅纔半露暖律潛催與占百花頭上<lb/>
開　香英微吐折贈一枝人巳去楊柳貪眠不道春風<lb/>
巳暗傳<lb/>
<pb n="KR4j0064_WYG_006-4b"/>
　　　殘<lb/>
香苞漸少滿地殘英寒不掃傳語東君分付南枝桃李<lb/>
春　東風吹暖南北枝頭開爛漫一任飄吹巳占東風<lb/>
第一枝<lb/>
　　鷓鴣天<lb/>
借問枝頭昨夜春巳傳消息到柴門頻看秀色無多豔<lb/>
拖得清香不見㾗　山矗矗水潾潾村南村北冷銷魂<lb/>
人間不識春風面羞見瑶臺破月明<lb/>
<pb n="KR4j0064_WYG_006-5a"/>
　　又<lb/>
冷落人間晝掩門泠泠殘粉縠成紋幾枝踈影溪邊見<lb/>
一拂清香馬上聞　氷作質月爲魂蕭蕭細雨入黄昏<lb/>
人間暫識東風信夢遶江南雲水村<lb/>
　　又<lb/>
誰折南枝傍小叢佳人丰色與梅同有花無葉真瀟灑<lb/>
不問胭脂借淡紅　應未許嫁春風天教雪月伴玲瓏<lb/>
池塘踈影傷幽獨何似横斜酒盞中<lb/>
<pb n="KR4j0064_WYG_006-5b"/>
　　又<lb/>
夢草池塘春意回巧傳消息是寒梅北枝休羡南枝暖<lb/>
憑仗東風次第開　酥㸃蕚粉勻腮未攀巳得好香來<lb/>
西鄰且莫吹𦍑笛留待行春把酒杯<lb/>
　　又<lb/>
不怕微霜㸃玉肌恨無流水照氷姿與君着意從頭看<lb/>
初見今年第一枝　人醉後雪晴時江南春色寄來遅<lb/>
使君本是花前客莫怪殷勤爲賦詩<lb/>
<pb n="KR4j0064_WYG_006-6a"/>
　　又<lb/>
雪屋氷牀深閉門縞衣應笑織成紋雨中清淚無人見<lb/>
月下幽香只自聞　長在眼逺銷魂玉奴那忍負東昏<lb/>
偶然摘墜行雲去不入春風花柳村<lb/>
　　又<lb/>
小檻冬深未破梅孤枝清痩耐風埃月中寂寞無人管<lb/>
雪裏蕭踈近水栽　微雨過早春回陽和消息自天來<lb/>
託根多謝東君力瓊蘂苞紅一夜開<lb/>
<pb n="KR4j0064_WYG_006-6b"/>
　　又<lb/>
春入江梅破晩寒凍枝驚鵲語聲乾離愁滿抱人誰問<lb/>
病耳初聞心也寛　風細細露珊珊可堪驛使道漫漫<lb/>
斜梢待得人來後簮向烏雲仔細看<lb/>
　　又　　　　　　　　　　　　　孔處度<lb/>
却月凌風度雪情何郎高詠照花明一枝弄碧傳幽信<lb/>
半額塗黄拾晩榮　春思淡暗香輕江南雨冷若爲情<lb/>
猶勝逺隔瀟湘水忽到窓前夢不成<lb/>
<pb n="KR4j0064_WYG_006-7a"/>
　　又<hi>蠟梅</hi>
别得東皇造化恩黛消鉛褪自天真耻隨庾嶺花争白<lb/>
疑是東籬菊返魂　風淡淡月盈盈麝煤沈馥動孤根<lb/>
寒蟬冷蝶知何處惟有蜂房不待春<lb/>
　　又<hi>蠟梅</hi>　　　　　　　　　　　邵叔齊<lb/>
不比江梅粉作花天香肯作俗香誇高懸蠟蓓蜂房宻<lb/>
徧掛金鐘鴈字斜　侵月影上窓紗中央顔色自仙家<lb/>
玉人插向烏雲畔渾似靈犀正透芽<lb/>
<pb n="KR4j0064_WYG_006-7b"/>
　　浣溪紗　　　　　　　　　　　王輔道<lb/>
雪裏東風未過江隴頭先折一枝芳如今踈影照溪塘<lb/>
　北客乍驚無緑葉東君應笑不紅妝玉真愛著淡衣<lb/>
裳<lb/>
　　又　　　　　　　　　　　　　毛澤民<lb/>
月様嬋娟雪様清索强先占百花春于中形外好精神<lb/>
　多病肌膚元自瘦半妝殘粉不忺勻十分渾似那人<lb/>
人<lb/>
<pb n="KR4j0064_WYG_006-8a"/>
　　又<lb/>
水浄煙閒不染塵小山斜卧㡬枝春夜寒香惹一溪雲<lb/>
　粉淡朱輕妝未了十分孤迥好精神爲伊清痩却愁<lb/>
人<lb/>
　　又　　　　　　　　　　　　　孫仲益<lb/>
弱骨輕肌不耐春一枝江路玉梅新廵簷索笑爲何人<lb/>
　素影裵回波上月醉香揺蕩竹間雲酒醒人散夢仙<lb/>
村<lb/>
<pb n="KR4j0064_WYG_006-8b"/>
　　又<hi>尉困觀梅</hi>　　　　　　　　　　　毛澤民<lb/>
曽向瑶臺月下逄爲誰回首矮牆東春風吹酒褪腮紅<lb/>
　庾嶺殷勤通逺信梅家瀟灑有仙風晚香都在酒杯<lb/>
中<lb/>
　　又<lb/>
苒苒飛雲横畫䦨黄昏煙雨滿江干小梅香淺不禁寒<lb/>
　樓上風輕簾不巻酒紅銷盡晝妝殘玉人斜撚一枝<lb/>
看<lb/>
<pb n="KR4j0064_WYG_006-9a"/>
　　又<lb/>
十月開花是子真小春分付與精神折來含露曉妝新<lb/>
　暖意便從窓下見粉容何待鑑中勻宛然長似玉華<lb/>
清<lb/>
　　又<lb/>
梅粉初嬌擬嫩腮一枝春信臘前開玉英珠顆傍妝臺<lb/>
　明月泛將疎影去暗香疑是那人來銷魂獨自立空<lb/>
堦<lb/>
<pb n="KR4j0064_WYG_006-9b"/>
　　又<hi>初春泛舟時北山積雪盈尺而水南梅盛開</hi>　　　　毛澤民<lb/>
水北煙寒雪似梅水南梅閙雪千堆月明南北兩瑶臺<lb/>
　雲近恰如天上座魂清疑向北邊來梅花多處載春<lb/>
回<lb/>
　　又<hi>茶梅</hi>
翦碎紅孃舞舊衣漢宫妝粉滿瓊枝東風來晚未曽知<lb/>
　顔色不同香小異瑶臺春近宴回時寶燈相引素娥<lb/>
歸<lb/>
<pb n="KR4j0064_WYG_006-10a"/>
　　又<hi>蠟梅</hi>
梅與爲名蠟與容寒枝徧綴小金鐘插時只恐鬢邊鎔<lb/>
　疑是佳人燻麝月起來風味入懐濃暗香依舊月朦<lb/>
朧<lb/>
　　又<hi>蠟梅</hi>
梅與稱名蠟與黄枝無裊娜色無光掩檀欺麝冠羣芳<lb/>
　結處定縁蜂力就開時微帯蜜脾香風標不減壽陽<lb/>
妝<lb/>
<pb n="KR4j0064_WYG_006-10b"/>
　　太常引<lb/>
行雲蹤迹杳無期梅梢上又春歸不道久别離這一度<lb/>
清香爲誰　多情囑付庾樓𦍑管憑仗且休吹留取両<lb/>
三枝待和淚封將寄伊<lb/>
　　又<lb/>
江梅開似蘂珠宮報桃李又春風驀地看前峰待摘取<lb/>
横斜盞中　魏林楚嶺素妝清絶不與衆芳同和月映<lb/>
簾櫳羡幾㸃施朱太紅<lb/>
<pb n="KR4j0064_WYG_006-11a"/>
　　小重山<lb/>
竹裏清香簾影門一枝照水弄精神樓頭横管罷龍吟<lb/>
休三弄留爲與調羮　紫陌與青門溪邊浮動處絶纎<lb/>
塵等閒休付壽陽人瀟灑處月淡又黄昏<lb/>
　　又<lb/>
不是蛾兒不是酥化工應道也難摹花兒清痩影兒孤<lb/>
多情處時有暗香浮　試問玉肌膚夜來雪霜重怕寒<lb/>
無一枝欲寄洞庭姝可惜許只有鴈銜蘆<lb/>
<pb n="KR4j0064_WYG_006-11b"/>
　　又<lb/>
天際春來都爲君依稀丹蕚動波雲惱人天氣近黄昏<lb/>
霜月底山麝鬭微薫　標格自天真壽陽仙骨瘦玉無<lb/>
紋芳容臨鑑洗餘醺雙蛾稳花面兩難分<lb/>
　　西地錦<lb/>
不與羣花相續獨占春光速幽香逺逺散西東惟竹籬<lb/>
茅屋　𦍑管誰調一曲送月夜猶芬馥忍君折取向玉<lb/>
堂只這些清福<lb/>
<pb n="KR4j0064_WYG_006-12a"/>
　　又<lb/>
嶺上初消殘雪有梅花先折東君造化多成翠巧風韻<lb/>
竒絶　小院黄昏時節暗香浮疎影横斜寄取和羮未<lb/>
晚却免教攀折<lb/>
　　踏歌<lb/>
帯雪向南枝一朶紅梅折許多時甚處収香白占千葩<lb/>
百卉先春色凝瑩潔正廣寒宮殿人窺隔銷魂處畫角<lb/>
數聲徹　暗香浮動黄昏月最瀟灑處最竒絶孤標迥<lb/>
<pb n="KR4j0064_WYG_006-12b"/>
不與羣芳列吟賞竟連宵痛飲無休歇輸有心牧童偷<lb/>
折<lb/>
　　感皇恩<lb/>
翦玉蹙花苞臘寒時候間竹横溪自清痩黄昏浮動拂<lb/>
拂暗香微透壽陽妝面恨眉頻鬭　堪賞占斷三春先<lb/>
手不是東君意偏有百花羞盡故教孤芳獨秀只愁明<lb/>
月夜笛聲奏<lb/>
　　枕屏兒<lb/>
<pb n="KR4j0064_WYG_006-13a"/>
江國春來留得素英肯住月籠香風弄粉詩人盡許酥<lb/>
蘂嫩檀心小不禁風雨須東君與他做主　繁杏夭桃<lb/>
顔色淺深難駐奈芳容全不稱氷姿伴侣水亭邊山驛<lb/>
畔一枝風措十分似那人淡竚<lb/>
　　憶秦娥　　　　　　　　　　　房舜卿<lb/>
與君别相思一夜梅花發梅花發淒凉南浦斷橋斜月<lb/>
　盈盈微歩凌波襪東風笑倚天涯闊天涯闊一聲𦍑<lb/>
管暮雲愁絶<lb/>
<pb n="KR4j0064_WYG_006-13b"/>
　　又<lb/>
瑶臺月寒光零亂䝉香雪䝉香雪横枝踈影動人清徹<lb/>
　分明姑射神仙骨氷姿雪裏難埋沒難埋沒百花頭<lb/>
上爲春先發<lb/>
　　望江南<lb/>
梅花好滿樹錦江邊不似武陵曽見日清香冷豔撲尊<lb/>
前銷得醉留連　憑造化分付與花權巳共雪光争臘<lb/>
早且將春信爲君傳桃李莫誇先<lb/>
<pb n="KR4j0064_WYG_006-14a"/>
　　又<lb/>
梅花好依約透春光記得佳人初睡起巧臨鸞鑑試新<lb/>
妝粉面鬭瓊芳　江亭上遶樹嗅清香擬把一枝傳信<lb/>
去不知何處是蘭房獨自暗淒凉<lb/>
　　品令<lb/>
山重雲起斷橋外池塘水曉來風定竹枝相亞殘陽影<lb/>
裏多少風流都在冷香踈蘂　江南千里問折得誰能<lb/>
寄幾番歸去酒醒月滿䦨干十二且隐深溪免笑等閒<lb/>
<pb n="KR4j0064_WYG_006-14b"/>
桃李<lb/>
　　又<lb/>
一陽生暖見庾嶺梅初綻瓊枝玉樹渾如傅粉壽陽妝<lb/>
面疎影横斜隐隐月溪清淺　前村雪裏向雪裏真難<lb/>
辨倩誰説與高樓人道休吹𦍑管且與從容來嵗和羮<lb/>
未晩<lb/>
　　又<lb/>
雪花飛墜有人報江南意博山爐畔硯屏風裏銅盤寒<lb/>
<pb n="KR4j0064_WYG_006-15a"/>
水賦得幽香踈淡數枝相倚　絳膚黄蘂令一種高標<lb/>
致笛中芳信嶺頭春色不傳紅紫寂寞閒亭月下夜䦨<lb/>
影碎<lb/>
　　相思引<lb/>
笑盈盈香噴噴姑射仙人風韻天與肌膚常素嫩玉面<lb/>
猶嫌粉　斜倚小樓凝逺信多少往來人恨只恐乗雲<lb/>
春雨因迤邐嬌容損<lb/>
　　又<lb/>
<pb n="KR4j0064_WYG_006-15b"/>
半苞紅微露粉瀟灑早梅猶嫩香入夢魂殘酒醒芳意<lb/>
相牽引　不畏曉霜侵手冷欲折一枝芳信折得却無<lb/>
人寄問争信相思損<lb/>
　　好女兒<hi>戎州賞梅</hi>　　　　　　　　山谷道人<lb/>
小院一枝梅衝破曉寒開偶到張園游戯霑袖帯香回<lb/>
　玉酒覆銀杯盡歸去猶待重來東鄰何事驚吹怨笛<lb/>
雪片成堆<lb/>
　　慶金枝<lb/>
<pb n="KR4j0064_WYG_006-16a"/>
新春入舊年綻梅蕚一枝先隴頭人待信音傳算楚岸<lb/>
未香殘　小枕風雪凭䦨干下簾幙護輕寒年華永占<lb/>
入芳筵付尊前漸成歡<lb/>
　<lb/>
　<lb/>
　<lb/>
　<lb/>
　<lb/>
<pb n="KR4j0064_WYG_006-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梅苑巻六<lb/>
</p>
<p>
</p>
  </div>
</body>
</text>
</TEI>
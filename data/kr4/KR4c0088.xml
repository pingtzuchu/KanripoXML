<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR4c0088_SBCK_001-1a"/>
皮日休文集卷第一<lb/>
　　　文藪<lb/>
　　賦<lb/>
　　　霍山賦<lb/>
　　　憂賦<lb/>
　　　河橋賦<lb/>
　　　桃花賦<lb/>
　　　　霍山賦<hi>并序</hi>
　臣日休以文為命士所至州縣山川未甞不求其<lb/>
<pb n="KR4c0088_SBCK_001-1b"/>
　風謡以頌以文幸上發輶軒使得採以聞六年至<lb/>
　夀之駢邑曰霍山山故岳也邑贅于趾至之二日<lb/>
　離邑一舍望乎嶽將頌之文也及見之則目乎戇<lb/>
　手乎嚲心乎聳神乎瞀始𣣔狂其文寫其狀如丹<lb/>
　青之不差也頌其風文其謡如金石之永播也既<lb/>
　而其精怯然摶敵躁然械囚紛然棼絲怳然墮空<lb/>
　浩然渉溟幽然久疹則知才智之劣如耄而加疾<lb/>
　將杖而奔者於戯霍山之靈哉霍山之靈哉將閼<lb/>
　其神而愚之邪抑有所逹而託之邪其辰既浹其<lb/>
<pb n="KR4c0088_SBCK_001-2a"/>
　精忽渝怯然而勝躁然而適紛然而靜怳然而安<lb/>
　浩然而濟幽然而愈如壯而能决將陣而敵者扵<lb/>
　是狂其文寫其狀其詞曰<lb/>
　太始之氣有清有濁結濁為山峻清為岳其山厥<lb/>
　臣其岳惟君惟南之鎮曰霍為尊岳之大與地角<lb/>
　壯與天勍勢荆豫華嵩青沂兖岱如垤而秀如塊<lb/>
　而鋭岳之髙千仞萬仞蒼蒼茫茫日月相避其光<lb/>
　望之數百里外為天棟梁岳之尊端然御極聳然<lb/>
　正位靜然而聽凝然而視其體當中如君之毅其<lb/>
<pb n="KR4c0088_SBCK_001-2b"/>
　属者如駢其拇如枝其指若卑其儀若肅其位岳<lb/>
　之氣其秀如春其清若秋其翠如雲雲不能麗其<lb/>
　色如煙煙不能鮮若雨收氣爽丹青滿天岳之靈<lb/>
　其神不眹其報如響若雨用淫岳能霽之若嵗用<lb/>
　旱岳能澤之岳之徳生之育之煦之和之開蘤染<lb/>
　卉萋萋迷迷藻繪數百里岳之形有雲騖騖其勃<lb/>
　如怒有泉烈烈其來如决叱豐隆奔列缺轟然霹<lb/>
　靂天地俱裂岳之異狀其勢如危或不可支若不<lb/>
　可維或仰而呀有如吮空或俯而㧞有如攫地其<lb/>
<pb n="KR4c0088_SBCK_001-3a"/>
　曉而東有如冠日其暮而西有如孕月有水而脉<lb/>
　有石而骨有洞而腹有崿而節或鋭而勵或斷而<lb/>
　截或廻而馳或仾而折其經之怪之祥之詭之千<lb/>
　種萬類繄不可得而詳記因神狂不能自主迨而<lb/>
　寐夢一人絳衣朱冕怪皃魁形曰余祝融之相也<lb/>
　霍山余君之故治也尔賦之誠形矣勝矣怪矣典<lb/>
　矣然義有弗備帝俾余蒞夫古有五岳霍居其一<lb/>
　所以五岳相邇者唐虞之帝五載一廵狩一載而<lb/>
　徧上以覲侯下以存民侯有治者陟不治者黜民<lb/>
<pb n="KR4c0088_SBCK_001-3b"/>
　有寃者平窮者濟洎唐虞以降皆燔柴于霍我帝<lb/>
　用饗其禮至周旦䇿而命我與諸岳星列中國自<lb/>
　漢之後乃易我號而歸于衡故祝融遷都命余守<lb/>
　霍今聖天子越唐邁虞而廢廵罷狩余之封内有<lb/>
　可陟可黜可平可濟者是聖天子無由知之尔能<lb/>
　以文請扵職事之逹者易衡之號以歸於我請天<lb/>
　子復唐虞陟黜之義故尔之將賦余閼尔懐而不<lb/>
　尔文帝曰有衡既逺有廵必勞惟霍之邇斯號可<lb/>
　復賦者能言胡不俾傳帝俾余命尔錫尔文尔無<lb/>
<pb n="KR4c0088_SBCK_001-4a"/>
　忘也臣曰請惟神貺既覺而書嗚呼異哉<lb/>
　　　　　憂賦<hi>并序</hi>
　草茅臣日休見南蠻不賔天下徴發民力將弊乃<lb/>
　為賦以見其志詞曰<lb/>
　上自太古粤有民族顓若混命愚如視肉當斯時<lb/>
　也雖三王之道不能化五帝之澤不能沐怠乎混<lb/>
　沌欻起覘視騞分其形也有精有神其心也有偽<lb/>
　有真既凋其質又秀其純有智有機有義有仁有<lb/>
　怨有懟有悲有辛居人靈府者揔属于神神之生<lb/>
<pb n="KR4c0088_SBCK_001-4b"/>
　也攝爽孕精胎意嬰情不迹不眹無臭無聲不居<lb/>
　于愚不侵于嬰先物而動先人而行不注而溢不<lb/>
　絲而縈神之居也填匈塞臆冥冥黙黙靜如寐魘<lb/>
　將語不得其遇如噎其飲如食其輕者膌其重者<lb/>
　殛神之行也其居幽幽其行悠悠來不可抑去不<lb/>
　可留其情如剸其緒如抽其剛為憤其弱為羞其<lb/>
　子為恨其孫為愁入人之心也如毒如螫如䖍如<lb/>
　劉不綸而漁不兵而蒐其堅也龍泉不能割其痛<lb/>
　也萆荔不能瘳入人之懷也倘倘佯佯隠隠遑遑<lb/>
<pb n="KR4c0088_SBCK_001-5a"/>
　牢然不勝悒若有亡威能制佚力可摧剛乖人之<lb/>
　性反天之常不䘮而戚不役而忙不觸而醉不馳<lb/>
　而狂是知食鯈魚者不能巳樹萱草者不可忘儻<lb/>
　懐如嚄<hi>反烏百</hi>唶<hi>則音</hi>者其人立傷入人之神也昧人<lb/>
　之精爍人之英癡然而作如病宿酲雖有王澄之<lb/>
　色必俛樂廣之神不清入人之首也欻從内熱欝<lb/>
　而上結不勞膏沐自清其髮有久而釋者則其人<lb/>
　也冠絲簮雪入人之眉也扵悒摧頽思不自裁動<lb/>
　如葭灰飛上眉來顰然無力自落金盃有積而未<lb/>
<pb n="KR4c0088_SBCK_001-5b"/>
　已者雙眉之翠如一月不開入人之目也端坐日<lb/>
　晏凝然忘倦注睫直視外象不遍雖有斧藻之繡<lb/>
　毛嬙驪姬列扵前昏如有事入人之耳也希希夷<lb/>
　夷俯而不思<graphic n="KR0907" url="https://raw.githubusercontent.com/kanripo/KR-Gaiji/master/images/KR0907.png" mimeType="image/png"/>然滿耳其身如尸雖師曠之善聽<lb/>
　苟入之也迅雷烈風亦不聞之入人之齒也噤其<lb/>
　齒牙淡其含咀悲嗟既巳哆如餓虎雖有膹炙餫<lb/>
　<graphic n="KR4191" url="https://raw.githubusercontent.com/kanripo/KR-Gaiji/master/images/KR4191.png" mimeType="image/png"/>堆其前糲不可茹入人四肢也如縶如維如勞<lb/>
　如疲其力如柳弱不可支苟甚者消骨枯髓奪色<lb/>
　削肌其人也立不勝衣噫嗚戯憂之甚也如斯向<lb/>
<pb n="KR4c0088_SBCK_001-6a"/>
　其入之也臣皆有之然猶未憂何寔為師既憂其<lb/>
　身湏憂其時苟肉食者謀失而藿食者殃罹可不<lb/>
　憂歟可不憂歟夫於政而疲扵禄而尸王道不宣<lb/>
　皇綱不維元惡作矣大盗乘之是臣憂也后妃之<lb/>
　際隂教䂓矩夏徳塗山周賛文母牝鷄無晨中饋<lb/>
　有主苟竒衺而不黜乃神噐之可取宫掖紊亂姦<lb/>
　邪塵聚文信為相而私后董偃作庸而尚主其甚<lb/>
　也漢成母以國循性周宣后將權授父是臣憂也<lb/>
　儲后之選寔賢與良少海増潤重離益光輔導不<lb/>
<pb n="KR4c0088_SBCK_001-6b"/>
　至乃為猖狂歎戾園之思子嗟臨江之憫王斯愛<lb/>
　是即惡乃易彰其甚者愍懐死而晉亂房陵易而<lb/>
　隋亡是臣憂也封宗王嫡所以貴親茅土足以繼<lb/>
　其後印綬足以飾其身至乃割域中之土宇半天<lb/>
　下之黎民王猶未足亂以遄臻其甚者纂則王倫<lb/>
　孫秀殺則清河萬人是臣憂也輔之而王在忠與<lb/>
　良致叔父扵折木取太公扵釣璜寵之極也其化<lb/>
　為權權之極也其化為強其甚者曹操以兵而上<lb/>
　殿髙澄抑帝而勸觴是臣憂也内竪之臣乃寵乃<lb/>
<pb n="KR4c0088_SBCK_001-7a"/>
　綏竪刀亂齊之日伊戾禍宋之時西漢則中令扇<lb/>
　迹東京則剿郷構基舉手天轉切齒國危其甚者<lb/>
　陳蕃以賢而䧟矣何進用忠而僇之是臣憂也賈<lb/>
　誼愛時仕止扵國傳桓譚非䜟官上扵郡丞是臣<lb/>
　憂也將在扵軍君命不復知魏絳之法行見條侯<lb/>
　之令肅郭開受諫李收就誅范睢一言武安被僇<lb/>
　是臣憂也王臣蹇蹇言湏逆耳治亂終書善惡必<lb/>
　紀趙盾終屈扵董狐崔杼竟書扵太史至有陳象<lb/>
　極言以族㓕李雲上書而身死是臣憂也懸官待<lb/>
<pb n="KR4c0088_SBCK_001-7b"/>
　賄命相取資崔烈作司徒之日曹嵩為太尉之時<lb/>
　未搜巖穴莫訪茅茨秦繆既誅扵五羖桓魋将退<lb/>
　扵仲尼是臣憂也法令如網随而𥙷之肺石之上<lb/>
　落人涕洟公孫鞅恢令之法嚴延年掃墓之期是<lb/>
　臣憂也命將興師夸力四夷既侵嶺徼又定邉陲<lb/>
　以無用之沙漠竭有限之民資是以先王謂之荒服<lb/>
　後嗣謂之覊縻豈可使親帥武旅躬揮戰輝故漢<lb/>
　髙有白登之辱隋煬有鴈門之圍是臣憂也出警<lb/>
　入蹕以示嚴肅非有事扵名山即展義扵群牧故<lb/>
<pb n="KR4c0088_SBCK_001-8a"/>
　昭王逰漢水以無歸宣帝幸中山而不復是臣憂<lb/>
　也功作非冝奪民農時我簠不粢我黍阻飢傾宫<lb/>
　既作阿房又施人既怨矣鬼其泣之是臣憂也頭<lb/>
　㑹箕歛關征市賦民之胥怨無所赴愬人厭進修<lb/>
　家為積聚卜式出扵富人洪羊抜扵賈竪是臣憂<lb/>
　也外戚之貴上公是列西漢則王根為玉山東京<lb/>
　則郭况製金穴國歩將移天澤未歇不師殷鑑尚<lb/>
　遵覆轍是臣憂也大樂既沒淫聲是起宋都已改<lb/>
　行人貪賄如斯陳國一時䧺玉樹後庭花至死是<lb/>
<pb n="KR4c0088_SBCK_001-8b"/>
　臣憂也先之而昌後之而亡先之者堯興唐舜興<lb/>
　虞後之者癸䘮夏辛䘮啇故王之憂國者而日旰<lb/>
　不食士之憂位者載䞇出疆鶉居<graphic n="KR1145" url="https://raw.githubusercontent.com/kanripo/KR-Gaiji/master/images/KR1145.png" mimeType="image/png"/>食者何汲汲<lb/>
　孔席墨突者何遑遑故臣之憂也盡此而已矣願<lb/>
　陛下憂之怡可致樂康道可躋羲皇則天下幸甚<lb/>
　　　　河橋賦<hi>并序</hi>
　咸通癸巳嵗日休逰河觀橋之利不檝而濟美其<lb/>
　事著河橋賦其辭曰<lb/>
　西荒之外有崑崙山帝都之下豐隆在焉其表無<lb/>
<pb n="KR4c0088_SBCK_001-9a"/>
　際其髙破天河漢極比昭囬相連分其坎徳遂有<lb/>
　河源其出綿綿其流涓涓如帶是也濫觴信然如<lb/>
　礜石以作注終裂城以成川迨乎放勛之世重華<lb/>
　之年其水懐山其波浸天鼇怒則蹴翻五嶽鯨激<lb/>
　則掉破百川迅澓欻而似曝湧湍濆而若煎潰地<lb/>
　軸以摧矣爛天輪而缺然草木則尾閭之外日月<lb/>
　則沃焦之巔人民死而為介倮䖝化而為蠙有桑<lb/>
　不績有麻不田此則乘塏望萬里之淵且夫天地<lb/>
　之前者河生焉則盤石之神不能導而使歸海朴<lb/>
<pb n="KR4c0088_SBCK_001-9b"/>
　父之力不能䟽而使為川豈非元命未降抑自上<lb/>
　玄大聖未出大功未宣天之作矣抑有由焉扵是<lb/>
　堯之心惻然惘然咨其四嶽舉爾所賢天之元命<lb/>
　不自扵鯀鯀雖作矣其功不全果殛于山其罪昭<lb/>
　然天之元命降而自禹禹既作矣其功如天扵是<lb/>
　禹之心憂然勞然股既無胈過不入門以已為下<lb/>
　以物為先既乗橇以即檋又随山而濬川導自積<lb/>
　石至于龍門裂岝㟯以風響斬嶄巖而晝昏破靈<lb/>
　怪窟斷天地根分其注使不可瀆修其流使不可<lb/>
<pb n="KR4c0088_SBCK_001-10a"/>
　吞然後千巖萬壑雷吼電奔抉逆流而並㵼入渤<lb/>
　海以猶渾天下安流昏墊無憂禹功既大舜禪克<lb/>
　修其功也與天優優其績也與河悠悠兆庶其安<lb/>
　九河如箭濁不可鍳嶮不可見渦若驚風浪如狂<lb/>
　電若此帝媯之世則其流也如絲如綫在昔典午<lb/>
　之世也其君寔良其臣孔臧念濟者之太勞乃致<lb/>
　功而去航子産之濟也不足比充國之奏也胡可<lb/>
　方扵是督斤斧於梓匠下材幹扵豫章造其舟也<lb/>
　乃絙乃杠乃輿乃梁功既奪扵利渉力可侔扵巨<lb/>
<pb n="KR4c0088_SBCK_001-10b"/>
　防知禦黿鼉者以妖為徳聚魚鱉者以怪為祥觀<lb/>
　其歩髙扵空履險扵深其形也若劍倚天外其狀<lb/>
　也若龍横水心其髙也若大虹之貫天風吹不動<lb/>
　其壯也若臣鼇之壓海浪泛不沉曙色霍開濟者<lb/>
　相排如川失水一物時來蹄響如雨車音若雷有<lb/>
　賢有俊有隷有臺有貧有窶有貨有財噫前王之<lb/>
　道深有㫖㢤在水則河橋曉濟在陸則四關盡開<lb/>
　水之與陸一貫而來所以大同其軌廣納其材豈<lb/>
　梁之防乎抑聞三代之橋也不斤不斧不徒不杠<lb/>
<pb n="KR4c0088_SBCK_001-11a"/>
　以道為水以賢為梁濟民者民不病溺濟世者世<lb/>
　不頽綱開之也通仁流義閉之也關淫限荒夏之<lb/>
　梁也曰湯殷之梁也曰昌周之梁也曰旦漢之梁<lb/>
　也曰光自漢之季國竊主拆為水者以降以強及<lb/>
　隋之世為梁者唐故能濟民扵萬方同軌扵八荒<lb/>
　是知河橋之義也可以獻扵天王<lb/>
　　　　桃花賦<hi>并序</hi>
　余嘗慕宋廣平之為相■姿勁質剛態毅狀疑其鐡<lb/>
　腸石心不觧吐婉媚辭然覩其文而有梅花賦清<lb/>
<pb n="KR4c0088_SBCK_001-11b"/>
　便冨艷得南朝徐庾體殊不類其為人也後蘇相<lb/>
　公味道得而稱之廣平之名遂振嗚呼以廣平之<lb/>
　才未為是賦則蘇公果睱知其人㢤將廣平困扵<lb/>
　窮厄扵躓然强為是文邪日休扵文尚矣狀花卉<lb/>
　體風物非有所諷輒抑而不發因感廣平之所作<lb/>
　復為桃花賦其辭曰<lb/>
　伊祁氏之作春也有艷外之艷華中之華衆木不<lb/>
　得融為桃花厥花伊何其美實多儓肄衆芳縁飾<lb/>
　陽和開破嫰蕚壓低柔柯其色則不淡不深若素練<lb/>
<pb n="KR4c0088_SBCK_001-12a"/>
　輕茜玉顔半<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>若夫美景妍時春含曉滋宻即不<lb/>
　幹繁若無枝姅姅婉婉夭夭怡怡或俛者若想或<lb/>
　閑者如癡或向者若歩或倚者如疲或温黁而可<lb/>
　薫或婑媠而莫持或幽柔而旁午或撦冶而倒披<lb/>
　或翹矣如望或疑然若思或弈偞而作態或窈窕<lb/>
　而騁姿日將明兮似喜天將慘兮若悲近榆錢兮<lb/>
　粧翠靨映楊桞兮顰愁眉輕紅拖裳動則裊香宛<lb/>
　若鄭姬初見呉王夜景皎潔閧<hi>切胡弄</hi>然秀發又若<lb/>
　常娥欲犇明月蝶散蜂寂當閨脉脉又若妲己未<lb/>
<pb n="KR4c0088_SBCK_001-12b"/>
　聞裂帛或開故楚艷艷春曙又若息媯含情不語<lb/>
　或臨金塘或交綺井又若西子浣沙見影玉露厭<lb/>
　浥妖紅墜濕又若驪姬將譛而泣或在水濵或臨<lb/>
　江浦又若神女見鄭交甫或臨廣筵或當髙㑹又<lb/>
　若韓娥將歌歛態㣲動輕風婆娑暖紅又若飛䴏<lb/>
　舞于堂中半霑斜吹或動或止又若文姬將賦而<lb/>
　思半茸旖旎互交逓倚又若麗華侍宴初醉狂風<lb/>
　猛雨一陣紅去又若褒姒初随戎虜滿地春色堦<lb/>
　前砌側又若戚姬死扵鞠域花品之中此花最貴<lb/>
<pb n="KR4c0088_SBCK_001-13a"/>
　以衆為繁以多見鄙自是物情非關春意若氏族<lb/>
　之斥素流品秩之卑寒士他目則目他耳則耳或<lb/>
　以怪而稱珍或以踈而見貴或有實而花乖或有<lb/>
　花而實悴其花可以暢君之心目其實可以充君<lb/>
　之口腹匪乎茲花他則碌碌我將修花品以此花<lb/>
　為第一懼俗情之横議我曰不然為之則已我目<lb/>
　吾目我耳吾耳妍蚩决於心取捨㫁於志豈扵草<lb/>
　木之品獨然信為國兮如此<lb/>
<pb n="KR4c0088_SBCK_001-13b"/>
</p>
<p>
皮日休文集卷第一<lb/>
</p>
<p>
</p>
  </div>
<div> <lb/>
    <p>
<pb n="KR4c0088_SBCK_002-1a"/>
皮日休文集卷第二<lb/>
　　　　九諷系述<lb/>
　　　　正俗<lb/>
　　　　遇謗<lb/>
　　　　見逐<lb/>
　　　　悲逰<lb/>
　　　　憫邪<lb/>
　　　　端憂<lb/>
　　　　紀祀<lb/>
<pb n="KR4c0088_SBCK_002-1b"/>
　　　　捨慕<lb/>
　　　　潔死<lb/>
　　　　悼賈<lb/>
　　　　反招魂<lb/>
　　　　　九諷系述<lb/>
　在昔屈平既放作離騷經正詭俗而為九歌辨窮<lb/>
　愁而為九章是後詞人摭而為之皆所以嗜其麗<lb/>
　詞撢其逸藻者也至若宋玉之九辨王褒之九懐<lb/>
　劉向之九歎王逸之九思其為淸愁素豔幽抉古<lb/>
<pb n="KR4c0088_SBCK_002-2a"/>
　秀皆得芝蘭之芬芳鸞鳯之毛羽也然自屈原以<lb/>
　降繼而作者皆相去數百祀足知其文難述其詞<lb/>
　罕繼者矣大凡有文人不擇難易皆出扵毫端者<lb/>
　乃大作者也楊䧺之文丘軻乎而有廣騷也梁竦<lb/>
　之詞班馬乎其有悼騷也又不知王逸奚罪其文<lb/>
　不以二家之述為離騷之兩派也昔者聖賢不偶<lb/>
　命必著書以見志况斯文之怨抑歟噫吾之道不<lb/>
　為不明吾之命未為未偶而見志扵斯文者懼來<lb/>
　世任臣之君因謗而去賢持禄之士以猜而逺徳<lb/>
<pb n="KR4c0088_SBCK_002-2b"/>
　故復嗣數賢之作以九為數命之曰九諷焉嗚呼<lb/>
　百世之下復有修離騷章句者乎則吾之文未過<lb/>
　不為乎廣騷悼騷也<lb/>
　　　　正俗<lb/>
　粤句亶之薄俗兮其風狡而且苦吾欲以直道揠<lb/>
　其邪心兮皆逞容而莫顧前誨行兮後止髙諭仰<lb/>
　兮下俯咸為吾之儇為愚兮並以吾之㦟為傴羗<lb/>
　靈修之乃吾知兮先軄我而為輔柰其臣之狺狺<lb/>
　兮不知吾之所撫吾欲以明喆之性辨君臣之分<lb/>
<pb n="KR4c0088_SBCK_002-3a"/>
　兮定文物之數吾欲以正訐之道兮進忠賢而退<lb/>
　奸䜿吾𣣔以醇釀之化兮反當今而為往古吾欲<lb/>
　以忖度之志兮定觚圜而反規矩念儓覆之在位<lb/>
　兮若梟羊之當路内灼怛以為儔兮復何知其所<lb/>
　愬乃指天而欝悠兮將天奪乎國之祜永惄惄以<lb/>
　何言兮將求知扵吾祖<lb/>
　　　　遇謗<lb/>
　有肪兮㸃而謂之不潔有泉兮壅而謂之不决有<lb/>
　茞兮<graphic n="KR1922" url="https://raw.githubusercontent.com/kanripo/KR-Gaiji/master/images/KR1922.png" mimeType="image/png"/>而謂之不芳有軸兮鍥而謂之不轍聲咺<lb/>
<pb n="KR4c0088_SBCK_002-3b"/>
　唏以無音兮氣欝悒而空噎既憗憗以憎懼兮又<lb/>
　謾謾而不訣誣彭祖以為孺兮譎殤子以為耋夥<lb/>
　衆人之難信兮撏夸者之不恱佞為痝兮何去姦<lb/>
　為疣兮莫劀讟為轡兮莫御謗為玉兮何切彘既<lb/>
　䑋而必烹兮木方葼兮必折心　以似車兮思<lb/>
　綿綿而如瓞手欲動兮似拲足將行兮如絏既不<lb/>
　辨扵顔跖遂一貫扵堯桀吾哀生之不遲兮奚至<lb/>
　死而惙惙念帝座之不　兮胡交光扵卷舌既何路<lb/>
　以自辨兮遂沒齒而癆剌<lb/>
<pb n="KR4c0088_SBCK_002-4a"/>
　　　　見逐<lb/>
　靳尚之言兮美如㜲子蘭之氣兮醲扵酲既怒<graphic n="KR1531" url="https://raw.githubusercontent.com/kanripo/KR-Gaiji/master/images/KR1531.png" mimeType="image/png"/>
　以相向兮遂褁足而南征面愜愜以奚色兮心<lb/>
　　而何情耳方聦兮忽睽目方視兮忽盲日方當<lb/>
　午兮便昊天方晝兮不明欲泣兮有血將啼兮失<lb/>
　聲望靈修兮似失出國門兮若驚軔識怨兮亦緩<lb/>
　駟知愁兮復鳴既倘佯兮夏水復眷戀兮南荆嗟<lb/>
　子夙禀扵大訓兮涵漬骨之忠貞既貿者之莫余<lb/>
　容兮向重蒼而自盟既惏仁以憑義兮遂鈲信而<lb/>
<pb n="KR4c0088_SBCK_002-4b"/>
　摫誠將真宰之不仁兮胡為伇余以此生彼鷽斯<lb/>
　以有賊兮固不能容乎鶬鶊彼茨菉之叢穢兮固<lb/>
　不能讓乎杜衡已矣乎國無人兮莫我留將訴帝<lb/>
　于玉京<lb/>
　　　　悲遊<lb/>
　荷為禂兮芰為襬荃為䘿兮薜為褘弭吾棹兮澧<lb/>
　之浦駐吾檝兮湘之湄悲莫悲兮新去國怨莫怨<lb/>
　兮新相思幽篁蕭兮靜晩清漪澹兮去遲湘君欲<lb/>
　出兮風水急帝子不來兮煙雨㣲芷既老兮深約<lb/>
<pb n="KR4c0088_SBCK_002-5a"/>
　日將暮兮紅萎朝浮乎鶻跪夕呌乎覊䳄　漾漾<lb/>
　兮不止㶇悠悠兮何之日出沒兮北渚雲依俙兮<lb/>
　九疑既無人以辨余兮又何心而怨咨退不觧其<lb/>
　㤞<graphic n="KR2907" url="https://raw.githubusercontent.com/kanripo/KR-Gaiji/master/images/KR2907.png" mimeType="image/png"/>兮進不知其忸怩寒蜩怨而無聲兮古木凄<lb/>
　其寡枝嗟吾魄之不返兮千秋萬嵗湘中馳<lb/>
　　　　憫邪<lb/>
　慨天之道不明兮何獨生此大佞若䝟貐之能冠<lb/>
　兮當一國而持柄見亂臣之及詐兮信其主以不<lb/>
　競轍已覆而又遵仡將翻而不整不思心腹之疾<lb/>
<pb n="KR4c0088_SBCK_002-5b"/>
　兮又玩膏盲之病竟客死扵咸陽兮終不作毒王<lb/>
　之幸既養䖘以遺患兮遂倒釬而授柄將䛕臣之<lb/>
　肆禍兮豈上天之付命粤吾大以為不可兮彼以<lb/>
　災而為慶儻靈修之魄有知兮刷吾耻於下瞑<lb/>
　　　　端憂<lb/>
　有一美人兮端憂千喑萬惄兮曽不得以少休腸<lb/>
　結多以莫廻兮淚啼劇而不流王孫何䖏兮碧草<lb/>
　極目公子不来兮清湘滿樓汀邊月色兮曉將曉<lb/>
　浦上蘆花兮秋復秋天沉寥以似淬兮峯巉崒以<lb/>
<pb n="KR4c0088_SBCK_002-6a"/>
　如抽篔簹颯兮雨岸杜若死兮霜洲遺余程兮澧<lb/>
　之側整余陌兮湘之幽望女<graphic n="KR1220" url="https://raw.githubusercontent.com/kanripo/KR-Gaiji/master/images/KR1220.png" mimeType="image/png"/>兮　歸夢懐宋玉<lb/>
　兮荆門愁欲向天以噭咷兮寸晷不可以少留不<lb/>
　知吾魂之所䖏兮永寂寞以悠悠<lb/>
　　　　紀祀<lb/>
　山之巔兮水之涘桂為祠兮蘭為位執玉桴兮扣<lb/>
　雷鼓奠金<graphic n="KR2168" url="https://raw.githubusercontent.com/kanripo/KR-Gaiji/master/images/KR2168.png" mimeType="image/png"/>兮滳浮蟻薦瓊芳兮望暮雲獻椒醑<lb/>
　兮拜寒水祝盻蠁以怪談兮巫妖冶而魅醉波閃<lb/>
　倐兮湘君竹蕭踈兮帝子日將暮兮河伯秋正深<lb/>
<pb n="KR4c0088_SBCK_002-6b"/>
　兮山鬼神之化兮何方人之艱兮至此胡不化其<lb/>
　邪而為正兮胡不返其戾而為義胡不轉其亡而<lb/>
　為興兮胡不易其亂而為治但血食扵下國兮罪<lb/>
　不少禆扵有位吾將乗青螭而駕白虬兮將謁帝<lb/>
　而訴神之累請天弧發鏃兮天棓行箠神速悔尤<lb/>
　兮俾吾靈修而易志<lb/>
　　　　捨慕<lb/>
　粤吾秉志兮潔扵瑾瑜芬其徳而芳其道兮榮扵<lb/>
　䕷蕪將興國以見罪兮擬佐王而蒙辜彼群小之<lb/>
<pb n="KR4c0088_SBCK_002-7a"/>
　茸茸兮如慕臰之蟞蜉以大鵬為爵兮以康瓠為<lb/>
　㼶以衮衣為褋兮以黎丘為墟以鄭姬為醜兮以<lb/>
　子産為愚以鮑焦為貪兮以孔聖為誣吾將奮鱗<lb/>
　扵大空兮奚獨慕此江湖吾將發榮扵蟠桃兮奚<lb/>
　獨守此蒿蔞吾將蕩其魄兮驂風軔與軋車謁帝<lb/>
　扵冥冥之天兮秉其生殺之樞將飄飄以髙逝兮<lb/>
　亦何必懐此姦邪之故都<lb/>
　　　　潔死<lb/>
　堯死兮舜滅禹殄兮湯絶似玉兮將沉如金兮永<lb/>
<pb n="KR4c0088_SBCK_002-7b"/>
　沒行以仁兮止以義生以貞兮死以潔念余曽不<lb/>
　足以蹈聖閫兮亦慕兹而自悦湘浦兮煙深沅江<lb/>
　兮風切顧影兮自憐撫躬兮永訣鬼慘兮天愁雨<lb/>
　泣兮泉咽竟汨沒以奫淪兮永幽憂而怫欝湘之<lb/>
　山兮未盡湘之流兮不竭千秋兮愁雲萬古兮明<lb/>
　月靈均之寃兮孰能銷其氣靈均之愁兮孰能釋<lb/>
　其結來者之目鍳兮無致位扵牙孽<lb/>
　　　　悼賈<hi>并序</hi>
　余甞讀賈誼新書見其經濟之道真命世王佐之<lb/>
<pb n="KR4c0088_SBCK_002-8a"/>
　才也自漢氏革嬴髙祖得扵矢石不暇延儒人及<lb/>
　為天子制缺度㢮䖏華而夷是時獨有叔孫生能<lb/>
　定朝儀其制未悉唯生草其書𣣔以制屈諸侯推<lb/>
　定正朔調革輿服通流貨幣天不祐漢絳灌興謗<lb/>
　竟枉其道出傅湘沅生自以不得志哀屈平之放<lb/>
　逐及渡沅湘沉文以弔之故其辭曰<lb/>
　<graphic n="KR3801" url="https://raw.githubusercontent.com/kanripo/KR-Gaiji/master/images/KR3801.png" mimeType="image/png"/>九州而相君兮何必懐此故都噫余釋生之意<lb/>
　矣當戰國時屈平不用扵荆則有齊趙秦魏矣何<lb/>
　不捨荆而相他國乎余謂平雖遭靳尚子蘭之讒<lb/>
<pb n="KR4c0088_SBCK_002-8b"/>
　不忍捨同姓之邦為他國之相宜矣然則生之見<lb/>
　弃又甚扵平當漢時捨文帝則諸侯矣如適諸侯<lb/>
　則新書之文抑諸侯而尊天子也捨諸侯則胡越<lb/>
　矣則新書之文滅胡越而崇中夏也是以其心切<lb/>
　其憤深其詞隠而麗其藻傷而雅余悲生哀平之<lb/>
　見弃又生不能自用其道嗚呼聖人之文與道也<lb/>
　求知與用苟不在扵一時而在扵百世之後者乎<lb/>
　其生之哀平歟余之悲生歟吾之道也廢與用幸<lb/>
　未可知但不知百世之後得其文而存之者復何<lb/>
<pb n="KR4c0088_SBCK_002-9a"/>
　人也咸通癸未中南浮至沅湘復沈文以悼之其<lb/>
　辭曰<lb/>
　粤炎緒之嫣綿兮其國度之未彰天錫生以命理<lb/>
　兮兾其道之益光偉吳公之知賢兮道其名扵文<lb/>
　皇既<graphic n="KR1715" url="https://raw.githubusercontent.com/kanripo/KR-Gaiji/master/images/KR1715.png" mimeType="image/png"/>敐以召之兮遂位之扵上庠愍耄儒之惷<lb/>
　愚兮對天問之不臧既群儒之讓俊兮馳其譽之<lb/>
　煌煌嗟大漢之丕緒兮蚪其賢扵汙潢上下溷而<lb/>
　不分兮議制削扵驕王殺僇棼而不制兮斷捽胡<lb/>
　其冦攘羗虜坌以侵華兮曽不不能以抑强餌其<lb/>
<pb n="KR4c0088_SBCK_002-9b"/>
　嗜之延延兮寔三代之計良念五徳之更承兮論<lb/>
　尵結而不綱乃秉臆以興説兮數用五而色尚黄<lb/>
　又諸侯以開國兮輸其租扵咸陽曽不得以撫民<lb/>
　兮俾其君兮何忘請紆縭以乘印兮各馳化扵所<lb/>
　疆上既悦而欲大用兮遭絳灌與東陽道既擯兮<lb/>
　何明乃出傅扵沅湘浮沅波之翕洫兮或漾棹以<lb/>
　夷猶望靈均之沒所兮顧其心之怊怊臨汨羅之<lb/>
　浩漾兮想懐沙之幽憂森樛蘿以蓊欝兮時迸狖<lb/>
　以相號霧雨暗乎北渚螭䗤毒乎芳洲景黯沮以<lb/>
<pb n="KR4c0088_SBCK_002-10a"/>
　不明兮若天悼乎離騷香依依兮杜若韻凄凄兮<lb/>
　篻簩山隠隠以掃空兮煙㣲㣲而淡秋嗟吾不知<lb/>
　所感兮淚懭悢以横流當抱　扵渺藩兮曽無足<lb/>
　以少休既菼亂以傷思兮又鷦鶹以動愁嗚呼哀<lb/>
　哉世既不平頷吾道以為非兮吾復何依蘋蘭憔<lb/>
　悴兮桹莠繁滋麟鳯匿迹兮梟獍騰威憒匠罷斧<lb/>
　兮拙者構之離婁閉目兮瞽者楊眉子都蒙𬒮兮<lb/>
　敦治騁姿嗚呼哀哉亦先生之尤也眙其世之不<lb/>
　可兮何不解而去位又垂萬世之名取捨在此奚<lb/>
<pb n="KR4c0088_SBCK_002-10b"/>
　自謗扵童羖兮乃<graphic n="KR0832" url="https://raw.githubusercontent.com/kanripo/KR-Gaiji/master/images/KR0832.png" mimeType="image/png"/>然而為累盖伊尹三就五就<lb/>
　之心兮兾其民之可治奈惛惛以不悟兮又𬒳之<lb/>
　以非議幸一人之再覺兮荅受釐之奥義既孱王<lb/>
　以堕駕兮乃寃慟而已矣訊曰君不明兮莫我知<lb/>
　幽都寂兮和涕歸文懸日月兮俟後聖用之大故<lb/>
　忽兮其何足悲<lb/>
　　　　反招魂<hi>并序</hi>
　屈原作大招魂<hi>疑不能明或曰景差作</hi>宋玉作招魂皮子以<lb/>
　為忠放不如守介而死奚招魂為故作反招魂一<lb/>
<pb n="KR4c0088_SBCK_002-11a"/>
　篇以辨之辭曰<lb/>
　承溟涬之命兮付余才而輔君君既不得乎志兮<lb/>
　余飄飄而播遷余將蕩大空而就滅兮君又招余<lb/>
　俾復身余詣帝以請訣兮帝俾巫陽以筮云巫陽<lb/>
　語余以不可歸兮故作詞以招君乃下招曰君兮<lb/>
　歸來故都慎不可留<hi>些</hi>其君雄虺兮其民封狐<hi>些</hi>
　食民之肝鬲以爲其肉兮摘民之髮膚以爲其衣<lb/>
<hi>些</hi>朝刀鋸而暮鼎鑊兮上瞹眛而下墨<hi>眉</hi>杘<hi>癡些</hi>
　君兮歸來故都慎不可留<hi>些</hi>余昔爲比干之魂兮<lb/>
<pb n="KR4c0088_SBCK_002-11b"/>
　干僇而余去<hi>些</hi>未聞于貪生以自招兮余竟潔其<lb/>
　所䖏<hi>些</hi>君兮歸來故都慎不可留<hi>些</hi>余昔為伍胥<lb/>
　之魂兮胥僇而余逝<hi>些</hi>未聞胥貪位以惜生兮執<lb/>
　屬鏤而不滯<hi>些</hi>君兮歸來故都慎不可留<hi>些</hi>余昔<lb/>
　為弘演之魂兮演自殘而余行<hi>些</hi>未聞演惜命以<lb/>
　不死兮俾其義而益明<hi>些</hi>君兮歸來故都慎不可<lb/>
　留<hi>些</hi>帝命余以輔君兮亦以君之忠介<hi>些</hi>今以忠<lb/>
　而見聞兮尚盤桓而有待<hi>些</hi>將自富貴而入覊旅<lb/>
　兮其志乃悔<hi>些</hi>將戀骨肉而惜家族兮何不自裁<lb/>
<pb n="KR4c0088_SBCK_002-12a"/>
<hi>些</hi>梟食母而獍食父兮見禽獸之為生苟㓙殘者<lb/>
　眉夀兮實梟獍而同名<hi>些</hi>君乎慎勿懐故都之<lb/>
　戀歸來乎余為君存千古忠烈之榮枯<lb/>
<pb n="KR4c0088_SBCK_002-12b"/>
</p>
<p>
皮日休文集卷第二<lb/>
</p>
<p>
</p>
  </div>
<div> <lb/>
    <p>
<pb n="KR4c0088_SBCK_003-1a"/>
皮日休文集卷第三　文藪<lb/>
　　文<lb/>
　　　十原系述<lb/>
　　　原化<lb/>
　　　原寳<lb/>
　　　原親<lb/>
　　　原巳<lb/>
　　　原弈<lb/>
　　　原用<lb/>
<pb n="KR4c0088_SBCK_003-1b"/>
　　　原謗<lb/>
　　　原刑<lb/>
　　　原兵<lb/>
　　　原祭<lb/>
　　　補周禮九夏系文<lb/>
　　　九夏歌<hi>九篇</hi>
　　　春秋决疑十篇<lb/>
　　　　十原系述<lb/>
　文原者何也原其所自始也窮大聖之始性根古<lb/>
<pb n="KR4c0088_SBCK_003-2a"/>
　人之終義其在十原乎嗚呼誰能窮理盡性通出<lb/>
　洞微為吾𥙷三墳之逸篇修五典之墮䇿重為聖<lb/>
　人之一經者哉否則吾扵文尚有歉然者乎<lb/>
　　　　原化<lb/>
　或曰聖人之化出扵三皇成扵五帝定扵周孔其<lb/>
　質也道徳仁義其文也詩書禮樂此萬代王者未<lb/>
　有易是而能理者也至于東漢西域之教始流中<lb/>
　夏其民也舉族生敬盡財施濟子去其父夫亡其<lb/>
　妻蚩蚩嚚嚚慕其風蹈其梱者若百川蕩滉不可<lb/>
<pb n="KR4c0088_SBCK_003-2b"/>
　止者何哉所謂聖人之化者不曰化民乎今知化<lb/>
　者唯西域氏而已矣有言聖人之化者則户以為<lb/>
　嗤豈聖人之化不及扵西域氏邪何其戾也如是<lb/>
　曰天未厭亂不世世生聖人其道則存乎言其教<lb/>
　則在乎文有違其言悖其教者即戾矣古者楊墨<lb/>
　塞路孟子辭而闢之廓如也故有周孔必有楊墨<lb/>
　要在有孟子而已矣今西域之教岳其基而溟其<lb/>
　源亂扵楊墨也甚矣如是為士則孰有孟子哉千<lb/>
　世之後獨有一昌黎先生露臂瞋視詬扵千百人<lb/>
<pb n="KR4c0088_SBCK_003-3a"/>
　内其言雖行其道不勝苟軒裳之士世世有昌黎<lb/>
　先生則吾以爲孟子矣譬天下之民皆桀民也苟<lb/>
　有一堯民䖏之一堯民之善豈能化天下桀民之<lb/>
　惡哉則有心扵道者乃堯民矣嗚呼今之士率邪<lb/>
　以禦衆握亂以治天下其賢尚尔則不肖者反化<lb/>
　之不曰難哉不曰難哉<lb/>
　　　　原寳<lb/>
　或問或者曰物至貴者金玉焉人至急曰栗帛焉<lb/>
　夫一民之飢須粟以飽之一民之寒須帛以暖之<lb/>
<pb n="KR4c0088_SBCK_003-3b"/>
　未聞黄金能療飢白玉能免寒也民不反是貴而<lb/>
　貴金石也何哉曰金玉者古聖王之所貴也其在<lb/>
　舜典則曰修五玉也其在春秋則曰諸侯貢金九<lb/>
　牧禹所以鑄鼎象物玉所以飾禮金所以備貢以<lb/>
　斯為貴貴不多乎曰舜取五玉以備禮禹鑄九金<lb/>
　以為鼎由言其禮不為諸侯乎不為人民乎苟無<lb/>
　粟無帛是無諸侯與人民也則五玉九金豈徒貴<lb/>
　哉如舜不脩五玉禹不鑄九金三代之祭祀不以<lb/>
　玉貨賄不以金矣由是言之金玉者玉者之用也<lb/>
<pb n="KR4c0088_SBCK_003-4a"/>
　苟為政者下其令曰金玉不藏扵民家如有藏者<lb/>
　以盜法治之民不藏矣法旣若是民必貴粟帛弃<lb/>
　金玉雖欲男不耕而女不織豈可得哉或者曰然<lb/>
　　　　原親<lb/>
　能嗣其親不曰子乎吾觀夫今之世誨其子者必<lb/>
　檟肌篣骨傷愛毁性以為教嗚呼孟子所謂古者<lb/>
　易子而教誠有㫖歟不能教其子者是遺其身者<lb/>
　也不能得其親者是捨其族者也古之佞臣愛人<lb/>
　之貴過於其親必捨而事之公子開方是也愛人<lb/>
<pb n="KR4c0088_SBCK_003-4b"/>
　之權過乎其子必殺而循之易牙是也自兹以降<lb/>
　為夫强臣者將欲奪人之宗必先殺巳宗矣噫教<lb/>
　尚不可况其殺歟或曰均是親也均是害也則周<lb/>
　公誅管蔡石碏殺石厚叔向僇叔魚漢文流淮南<lb/>
　可乎曰均是親也賢則能嗣㓙則能覆族均是害<lb/>
　也周公不誅則它人誅之石碏不殺則它人殺之<lb/>
　叔向不僇則佗人僇之漢文不流則佗人流之巳<lb/>
　刑則及一人佗刑則及其族此聖賢所以惜其族<lb/>
　也刑也者仁在其中矣<hi>殺宗王莽殺子宇是也</hi>
<pb n="KR4c0088_SBCK_003-5a"/>
　　　　原已<lb/>
　能以心求道者不曰巳乎能以心為天子為諸侯<lb/>
　為賢聖者不曰已乎是巳之重不獨重扵人抑亦<lb/>
　重扵道也甞試論之能辱巳者必能辱扵人能輕<lb/>
　巳者必能輕扵人能若巳者必能若扵人為顔孔<lb/>
　者非佗寳乎巳者也為盗蹠者非佗殘乎巳者也<lb/>
　故古之士有不出户庭名重扵嵩衡道廣扵溟渤<lb/>
　者敬扵巳而已矣或曰所謂敬巳者不曰不能害<lb/>
　巳乎如豎貂自宫能敬已乎鮑莊刖足能敬已乎<lb/>
<pb n="KR4c0088_SBCK_003-5b"/>
　曰均是敬也均是害也其媚與直不同也所謂敬<lb/>
　扵巳者以道也害及已者亦以道也或曰聖人汲<lb/>
　汲扵民至若堯如腊舜如腒其勞至矣扵已安乎<lb/>
　曰勞者勞扵心也勞一心而安天下若禹者股無<lb/>
　胈腫無毛其勞亦至矣勞者勞扵身也勞一身而<lb/>
　安萬世者也古者有殺身以成仁者况勞者歟嗚<lb/>
　呼吾觀扵今之世諂顔媮笑辱身卑巳汲汲于進<lb/>
　如竪貂者㡬希<lb/>
　　　　原弈<lb/>
<pb n="KR4c0088_SBCK_003-6a"/>
　問弈之原扵或人或人曰堯教丹朱征丹朱之為<lb/>
　是信固有其道焉皮子曰夫弈之為藝也彼謀旣<lb/>
　失我謀先之我智旣虧彼智乗之害也欲利其内<lb/>
　必先攻外欲取其逺必先攻近詐也勝之勢不城<lb/>
　池而金湯焉負之勢不兵甲而犇北焉勝不讓負<lb/>
　負不讓勝争也存此免彼得彼失此如蘇秦之合<lb/>
　從陳軫之遊說偽也若然者不害則敗不詐則亡<lb/>
　不争則失不偽則亂是弈之必然也雖弈秋荐出<lb/>
　必用吾言焉甞試論之夫堯之有仁義禮智信性<lb/>
<pb n="KR4c0088_SBCK_003-6b"/>
　也如生者必能用手足任耳目者矣豈區區出其<lb/>
　䜟謀小智以著其術用争勝負哉堯之世三苗不<lb/>
　服以堯之仁苗之慢堯兵而熠之由羅人殺鵂鶹<lb/>
　<graphic n="KR1547" url="https://raw.githubusercontent.com/kanripo/KR-Gaiji/master/images/KR1547.png" mimeType="image/png"/>人烹䱒■者矣堯不忍加兵而以命舜舜不忍<lb/>
　伐而敷之文徳然後有苗格焉以有苗之慢尚不<lb/>
　加兵豈能以害詐之心争偽之智用為戰法教其<lb/>
　子以伐國哉則奕之始作必起自戰國有害詐争<lb/>
　偽之道當從横者流之作矣豈曰堯哉豈曰堯哉<lb/>
　　　　原用<lb/>
<pb n="KR4c0088_SBCK_003-7a"/>
　堯為諸侯非求為天子也摯之民用之舜為䤽民<lb/>
　非求為天子也堯之民用之或曰摰善亦堯乎曰<lb/>
　亦堯而已矣曰摰與堯其民俱捨之則善惡奚分<lb/>
　邪曰摰固不仁矣堯固仁矣堯仁如是民尚慕舜<lb/>
　况有君惡扵摰君道不如堯焉得民性哉故曰聖<lb/>
　人不求用而民用之求用而聖人不用之曰若是<lb/>
　則孔子奚不用魯曰用之則魯化不用之天下奚<lb/>
　化<lb/>
　　　　原謗<lb/>
<pb n="KR4c0088_SBCK_003-7b"/>
　天之利下民其仁至矣未有羙扵味而民不知者<lb/>
　便於用而民不由者厚扵生而民不求者然而暑<lb/>
　雨亦怨之祁寒亦怨之已不善而禍及亦怨之已<lb/>
　不儉而貧及亦怨之是民事天其不仁至矣天尚<lb/>
　如此况扵君乎况扵鬼神乎是其怨訾恨讟蓰倍<lb/>
　扵天矣有帝天下君一國者可不慎歟故堯有不<lb/>
　慈之毀舜有不孝之謗殊不知堯慈被天下而不<lb/>
　在子舜孝及萬世乃不在扵父嗚呼堯舜大聖也<lb/>
　民且謗之後之王天下有不為堯舜之行者則民<lb/>
<pb n="KR4c0088_SBCK_003-8a"/>
　扼其吭捽其首辱而逐之折而族之不為甚矣<lb/>
　　　　原刑<lb/>
　或曰丹朱為諸侯舜為天子丹朱為過舜誅之乎<lb/>
　商均為諸侯禹為天子商均有過禹誅之乎曰不<lb/>
　也朱均之為國必有舜禹之吏翼而治之何容朱<lb/>
　均得暴其民也哉苟有過必諭之諭而不可奪其<lb/>
　政如誅之者去堯舜之嗣也焉有為人臣而去其<lb/>
　君嗣哉或曰法家嚴而少恩周官有八議漢法有<lb/>
　三章㣲八議也雖然人可免以三章而親賢必刑<lb/>
<pb n="KR4c0088_SBCK_003-8b"/>
　何哉曰聖賢在世不能無過以輕重議之可加以<lb/>
　謗刑刑之雖周孔其可免諸<lb/>
　　　　原兵<lb/>
　管子說蚩尤割廬山之金以鑄五兵說者或云蚩<lb/>
　尤古天子則炎黄繼命其間無蚩尤之運也案史<lb/>
　記云蚩尤與其大夫作亂如此為庶人之暴者且<lb/>
　庶人不當有大夫日休以為蚩尤乃黄帝之諸侯<lb/>
　盖其為人暴黄帝征而滅之如此為庶人一夫之<lb/>
　暴不足當天子用兵也又明矣嗚呼昭然之理前<lb/>
<pb n="KR4c0088_SBCK_003-9a"/>
　賢惛之况大聖之深㫖哉<lb/>
　　　　原祭<lb/>
　說者以蚩尤為五兵每有師祭當祭蚩尤譆厥亂<lb/>
　甚矣皮子直以蚩尤為黄帝逆亂之臣五兵直作<lb/>
　扵炎帝固始苟自蚩尤始以其亂逆且不當祀况<lb/>
　果不自蚩尤蚩尤不道黄帝滅之又不當以不道<lb/>
　充祀軒轅五帝之首能以武定亂以徳被後今之<lb/>
　師祭冝以軒轅為主炎帝配之於義為允<lb/>
　　　　𥙷周禮九夏系文<lb/>
<pb n="KR4c0088_SBCK_003-9b"/>
　周禮鍾師掌金奏凡樂事以鍾皷奏九夏案鄭康<lb/>
　成注云夏者大也樂之大者歌有九也九夏者皆<lb/>
　詩篇名也頌之類也此歌之大者載在樂章樂崩<lb/>
　亦從而亡是以頌不能具也嗚呼吾觀之魯頌其<lb/>
　古也亦久矣九夏亡者吾能頌乎夫大樂旣去至<lb/>
　音不嗣頌扵古不足以𥙷亡頌於今不足以入用<lb/>
　庸可頌乎頌之亡者俾千世下鄭衛之内窈窈冥<lb/>
　冥不獨有大卷之一章者乎<lb/>
　　　　九夏歌九篇<lb/>
<pb n="KR4c0088_SBCK_003-10a"/>
　王夏之歌者王出入之所奏也<lb/>
　爣爣皎日欻麗于天厥明御舒如王出焉<lb/>
　爣爣皎日欻入于地厥晦厥貞如王入焉<lb/>
　出有龍旂入有珩珮勿驅勿馳惟慎惟戒<lb/>
　出有嘉謀入有内則繄彼臣庶欽王之式<lb/>
　　　　王夏四章章四句<lb/>
　肆夏之歌者尸出入之所奏也<lb/>
　愔愔清廟儀儀衮服我尸出矣迎神之糓<lb/>
　杳杳隂竹坎坎路皷我尸入矣得神之祐<lb/>
<pb n="KR4c0088_SBCK_003-10b"/>
　　　　肆夏二章章四句<lb/>
　昭夏之歌者牲出入之所奏也<lb/>
　有欝其鬯有儼其彛九變未作金乗來之<lb/>
　旣醑旣酢爰<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>爰舞象物旣降金乗之去<lb/>
　　　　昭夏二章章四句<lb/>
　納夏之歌者四方賔客來之所奏也<lb/>
　麟之儀儀不縶不維樂徳而至如賔之娱<lb/>
　鳯之愉愉不　不笯樂徳而至如賔之娱<lb/>
　自筐及筥我有牢醉自筐及篚我有貨幣<lb/>
<pb n="KR4c0088_SBCK_003-11a"/>
　我牢不愆我貨不匱碩碩其才有樂而止<lb/>
　　　　納夏四章章四句<lb/>
　章夏之歌者臣有功之所奏也<lb/>
　王有虎臣錫之鈇鉞征彼不憓一撲而滅<lb/>
　王有虎臣錫之圭瓉征彼不享一烘而泮<lb/>
　王有掌訝逌爾疆理王有掌客饋爾饔餼<lb/>
　何以樂之金石九奏何以錫之龍旂九旒<lb/>
　　　　章夏四章章四句<lb/>
　齊夏之歌者夫人祭之所奏也<lb/>
<pb n="KR4c0088_SBCK_003-11b"/>
　<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>
                    <graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>衡　翬翬䄖翟自内而祭為君之則<lb/>
　　　　齊夏一章章四句<lb/>
　族夏之歌者族人酌之所奏也<lb/>
　洪源誰孕䟽為江河大塊孰埏播為山阿<lb/>
　厥流浩漾厥勢嵯峨今君之酌慰我實多<lb/>
　　　　族夏二章章四句<lb/>
　祴夏之歌者賔旣出之所奏也<lb/>
　醴酒旣酌嘉賔旣厚牘之為奏<lb/>
　醴酒旣竭嘉賔旣恱應為之節<lb/>
<pb n="KR4c0088_SBCK_003-12a"/>
　醴酒旣罄嘉賔旣醒雅為之行<hi>牘應雅三樂噐也</hi>
　　　　祴夏三章章三句<lb/>
　驁夏之歌者公出入之所奏也<lb/>
　桓桓其珪衮衮其衣出作二伯天子是毗<lb/>
　桓桓其珪衮衮其服入作三孤四人是福<lb/>
　　　　驁夏二章章四句<lb/>
　　　　春秋决疑十篇<lb/>
　夫趙盾弑君苢㒒殺父春秋顯書其過何則楚公<lb/>
　子國弑其君郟敖子駟弑其君僖公齊人弑其悼<lb/>
<pb n="KR4c0088_SBCK_003-12b"/>
　公各以疾赴春秋皆書曰卒乎曰人之生也上有天<lb/>
　地次有君父君父可弑是無天地乃生人之大惡<lb/>
　有識之弘耻亦由漢書云律母妻母之文聖人所<lb/>
　不書是也趙盾反不討賊董狐謂為殺君莒僕以<lb/>
　其寳來奔里革謂其弑父斯二者罪名巳彰仲尼<lb/>
　承彰而書耳斯三逆者弑君以疾赴仲尼非可誣<lb/>
　也㩀赴而書者不忍也故不忍也者恥在其中焉<lb/>
　懲在其中焉夫春秋弑君三十六其餘之逆亦㩀<lb/>
　赴而書耳<lb/>
<pb n="KR4c0088_SBCK_003-13a"/>
　夫趙孟以無辭伐國𣏌伯以夷禮来朝春秋皆貶<lb/>
　之曰人曰子何至其罪大者為之隱其過小者必<lb/>
　以書之曰伐國無辭專君之命也君而可專孰有<lb/>
　其國得不貶之乎若不罪大者為之隱推亡也其<lb/>
　罪小者必以書固存也<lb/>
　夫齊荼野幕之弑事起陽生楚靈乾谿之縊禍因<lb/>
　常壽而春秋歸罪扵陳乞公子比者不其逺乎曰<lb/>
　野幕之弑罪歸陳乞陽生之罪可知矣乾谿之縊<lb/>
　罪歸子比常壽之罪可知矣春秋之㫖譬酷吏决<lb/>
<pb n="KR4c0088_SBCK_003-13b"/>
　獄髠鉗之刑尚猶不捨刀鋸之戮何自而逃<lb/>
　夫齊桓救衛不書狄滅晉文召王而云狩于河陽<lb/>
　曰狄實滅衛因桓救而獲全斯不滅矣文實召王<lb/>
　因王來而稱狩斯不召矣苟桓不能救衛文不能<lb/>
　匡王必書狄滅衛晉人召天王河陽矣故春秋之<lb/>
　時滅人國者多救人國者鮮仲尼旌其䘏患也皆<lb/>
　周者衆朝周者鮮仲尼旌其勤王也夫哀八年及<lb/>
　十三年公再與吳盟皆不書<hi>八年注云不書盟恥</hi>
　吳夷十三年注云盟不書諸侯恥之故不錄也桓<lb/>
<pb n="KR4c0088_SBCK_003-14a"/>
　二年公及戎盟于唐則書吳實華族其道夷也以<lb/>
　强要盟不曰夷乎戎實夷族其道華也以道好盟<lb/>
　不曰華乎故恥而不書懲也以戎而書勸也<lb/>
　夫桓二年書曰宋華督弑其君與夷及其大夫孔<lb/>
　父僖十年又書曰里克殺其君卓及其大夫荀息<lb/>
　夫君稱弑也而云及者是君臣無别也弑之者罪<lb/>
　臣下也夫孔父以奪室見弑荀息以立君𬒳誅是<lb/>
　無辜之怨是以及襃之者何自臣及君也盖貶華<lb/>
　父與里克也俾孔父之死如與夷之死荀息之死<lb/>
<pb n="KR4c0088_SBCK_003-14b"/>
　如卓子之死及之者貴之也<lb/>
　夫姜氏淫奔子般夫酷魯之醜也諱之可也至如<lb/>
　公有晉塟為齊所止為邾所敗皆諱之者何曰周<lb/>
　之有塟魯送可也如晉以盟主而臣魯諱之者諱<lb/>
　乎以諸侯而事諸侯諸侯有過則削地有逆則夷<lb/>
　宗齊魯一體諱之者諱乎以諸侯而正扵諸侯也<lb/>
　夫天下有道小國事大國邾小國也而魯諱之者<lb/>
　諱乎以大國而敗扵小國也<lb/>
　夫定六年鄭滅許男歸而哀元年又書許男與楚<lb/>
<pb n="KR4c0088_SBCK_003-15a"/>
　圍蔡曰鄭實滅許而後或復之當復之時其赴不<lb/>
　至扵魯故不書耳凡國有來赴者雖小必書宋之<lb/>
　六鶂退飛是也無来赴雖大亦闕晉之滅耿滅霍<lb/>
　滅魏是也夫楚實滅陳後復封之狄實滅衛後復<lb/>
　全之斯亦詩之類是也<lb/>
　夫春秋之㫖獲君曰止誅臣曰刺殺其大夫執我<lb/>
　行人鄭弃其師隕石宋五若斯者即古史之全文<lb/>
　也奚在其筆削乎曰仲尼因魯史而脩春秋足明<lb/>
　不誣扵人也又曰知我者亦以春秋罪我者亦以<lb/>
<pb n="KR4c0088_SBCK_003-15b"/>
　春秋其是之謂乎若楊子之草玄其數則易其文<lb/>
　則玄是也<lb/>
　夫宋襄執滕子而誣之以得罪春秋則承赴而書<lb/>
　何至魯之君也殺者五逐者二並闕而不書苟如<lb/>
　是懲惡勸善何以的亂臣賊子何以知懼曰夫仲<lb/>
　尼修春秋而依微其㫖固有俟爾苟無丘明發决<lb/>
　其奥廓通其玄亦赴來而責實也非可誣也如自<lb/>
　書其魯之殺逐者則魯人攘羊仲尼證之也<lb/>
皮日休文集卷第三<lb/>
</p>
<p>
</p>
  </div>
<div> <lb/>
    <p>
<pb n="KR4c0088_SBCK_004-1a"/>
皮日休文集卷第四　文藪<lb/>
　　碑銘讚<lb/>
　　　文中子碑<lb/>
　　　咎繇碑<lb/>
　　　首陽山碑<lb/>
　　　春申君碑<lb/>
　　　劉棗强碑<lb/>
　　　汴河碑<lb/>
　　　藍田關銘<lb/>
<pb n="KR4c0088_SBCK_004-1b"/>
　　　隋鼎銘<lb/>
　　　新城三老董公讚<lb/>
　　　易啇君列傳讚<lb/>
　　　　文中子碑<lb/>
　天不能言隂隲乎民民不可縱是生聖人聖人之<lb/>
　道徳與命符是為堯舜性與命乖是為孔顔噫仲<lb/>
　尼之化不及扵一國而被扵天下不治扵一時而<lb/>
　霈于萬世非刪詩書定禮樂賛易道修春秋乎故<lb/>
　孟子疊踵孔聖而賛其道夐乎千世而可繼孟氏<lb/>
<pb n="KR4c0088_SBCK_004-2a"/>
　者復何人哉文中子王氏諱通生于陳隋之間以<lb/>
　亂世不仕退于汾晉序述六經敷為中說以行教<lb/>
　于門人夫仲尼删詩書定禮樂賛易道修春秋先<lb/>
　生則有禮論二十五篇續詩三百六十篇元經三<lb/>
　十一篇易賛七十篇孟子之門人有髙第者公孫<lb/>
　丑萬章焉先生則有薛收李靖魏徴李勣杜如晦<lb/>
　房玄齡孟子之門人欝欝扵亂世先生之門人赫<lb/>
　赫于盛時較其道與孔孟豈徒然哉設先生生于<lb/>
　孔聖世余恐不在游夏亞况七十子歟惜乎徳與<lb/>
<pb n="KR4c0088_SBCK_004-2b"/>
　命乖不及覩吾唐受命而殁苟唐得而用之貞觀<lb/>
　之治不在扵房杜禇魏矣後先生二百五十餘嵗<lb/>
　生曰皮日休嗜先生道業先生文因讀文中子後<lb/>
　序尚闕于賛述想先生封隧在所因為銘曰<lb/>
　大道不明天地淪精俟物聖教乃出先生百氏黜<lb/>
　迹六藝騰英道符真宰用失阿衡先生門人為唐<lb/>
　之禎差肩明哲接武名卿未逾一紀致我太平先<lb/>
　生之功莫之與京<lb/>
　　　　咎繇碑<lb/>
<pb n="KR4c0088_SBCK_004-3a"/>
　噫諄諄之命必歸于徳盛者出不徒然上應運次<lb/>
　命代苟非相者數十祀翼出扵一時者其運與命<lb/>
　彼失此得彼得此失咸在乎諄諄之命焉奚在歸<lb/>
　乎徳也夫帝摯之徳不盛于堯堯而得焉十六族<lb/>
　之徳不盛于舜舜而得焉至于咎繇徳齊于舜禹<lb/>
　道超乎稷啓禹薦于天不命而殁則諄諄之命奚<lb/>
　歸乎嗚呼天何為哉不付咎繇之命者將欲空受<lb/>
　天下哉未必獨死咎繇也設咎繇得天下其暮必<lb/>
　薦益益得天下其暮之薦必有其人自咎繇之降<lb/>
<pb n="KR4c0088_SBCK_004-3b"/>
　空授之主其暴民黷天者可忍言也哉太史公曰<lb/>
　禹封咎繇之後于英六五年春日休自淝陵之江<lb/>
　左道出英六城下因求遺實厥祀存焉乃絓馬于<lb/>
　古木再拜于廟庭退而碑之請樅陽小尹刋于壁<lb/>
　銘曰<lb/>
　惟天降聖不錫厥命一篇帝謨百王之鏡禹有奚<lb/>
　遏薦之不定啓有令徳受之而正巳矣何傷明徳<lb/>
　逾盛<lb/>
　　　　首陽山碑<lb/>
<pb n="KR4c0088_SBCK_004-4a"/>
　天必從道道不由天其曰人乎哉大聖應千百年<lb/>
　之運仁發扵祥義動扵瑞上聖帝也次素王也莫<lb/>
　不應乎天地亘乎日月動乎鬼神或有守道以介<lb/>
　死秉志以窮生確然金石不足為其貞澹然氷玉<lb/>
　不足為其潔非自上古聖人不以動其心况當萬<lb/>
　世冨貴之士哉斯自信乎道天地不可得而應也<lb/>
　嗚呼夷齊之志甞以神農虞夏形扵言由是觀之<lb/>
　豈有意扵文武哉然跡其歸周不從諫而死彼當<lb/>
　求西伯也而得武王也不曰得人乎旣得仁而仁<lb/>
<pb n="KR4c0088_SBCK_004-4b"/>
　不取其諫則夷齊死之宜矣太史公以其餓死責<lb/>
　乎天嗚呼若夷齊之行可謂道不由天者乎如不<lb/>
　得人而餓死天可責也苟夷齊以殷亂可乎而臣<lb/>
　扵周則周邵之列矣奚有首陽之阨乎若夷齊者<lb/>
　自信其道天不可得而應者也天尚不可應况扵<lb/>
　人乎况扵鬼神乎<lb/>
　　　　春申君碑<lb/>
　士以知己委用扵人報其用者術苟不王要在强<lb/>
　其國尊其君也上可以覇略次可以忠烈無王術<lb/>
<pb n="KR4c0088_SBCK_004-5a"/>
　而有覇略者可以勝人國無覇略而有忠烈者亦<lb/>
　足以勝人國春申君之道復何如哉憂荆不勝以<lb/>
　身市竒計不曰忠乎荆太子旣去歇孤在秦其信<lb/>
　刑待禍若自屠以當餧虎不曰烈乎然徙都扵壽<lb/>
　春失鄧塞之固去方城之險捨江漢之利其為謀<lb/>
　已下矣猶死以吳為宫室以魯為封疆春申之力<lb/>
　哉當斯時也苟任荀卿之術廣聖深道用之朞月<lb/>
　荆可王矣卒以猜去士以謗免賢扵戯儒術之道<lb/>
　其奥蔵天地其明燭鬼神春申且不悟况李園之<lb/>
<pb n="KR4c0088_SBCK_004-5b"/>
　隂謀豈易悟哉豈易悟哉<lb/>
　　　　劉棗强碑<lb/>
　歌詩之風蕩来久矣大抵䘮于南朝壊于陳叔寳<lb/>
　然今之業是者苟不能求古扵建安即江左矣苟<lb/>
　不能求麗扵江左即南朝矣或過為豔傷麗病者<lb/>
　即南朝之罪人吾唐來有是業者言出天地外思<lb/>
　出鬼神表讀之則神馳八極測之則心懐四溟磊<lb/>
　磊落落真非世間語者有李太白百嵗有是業者<lb/>
　彫金篆玉牢竒籠怪百鍜為字千練成句雖不在<lb/>
<pb n="KR4c0088_SBCK_004-6a"/>
　躅太白亦後来之佳作也有與李賀同時有劉棗<lb/>
　强焉先生姓劉氏名言史不詳其鄉里所有歌詩<lb/>
　千首其美麗恢贍自賀外世莫得比王武俊之節<lb/>
　制鎮兾也先生造之武俊性䧺徤頗好詞藝一見<lb/>
　先生遂加異敬將署之賔位先生辭免武俊善騎<lb/>
　射載先生以貳乗逞其藝扵野武俊先騎驚雙鴨<lb/>
　起扵蒲稗間武俊控弦弦不再發雙鴨聮斃扵地<lb/>
　武俊歡甚命先生曰某之伎如是先生之詞如是<lb/>
　可謂文武之㑹矣何不岀一言以讃邪先生由是<lb/>
<pb n="KR4c0088_SBCK_004-6b"/>
　馬上草射鴨歌以示武俊議者以為禰正平鸚鵡<lb/>
　賦之類也武俊益重先生由是奏請官先生詔授<lb/>
　棗强縣令先生辭疾不就世重之曰劉棗强亦如<lb/>
　范來蕪之類焉故相國隴西公夷簡之節度漢南<lb/>
　也少與先生游且思以見命列將以襄之髹噐千<lb/>
　事賂武俊以請先生武俊許之先生由是為漢南<lb/>
　相府賔冠隴西公日與之為笔宴其獻酬之歌詩<lb/>
　大播于當時隴西公從事或曰以某下走之才誠<lb/>
　不足汚辱重地劉棗强至衆必以公賔劉扵衆吏<lb/>
<pb n="KR4c0088_SBCK_004-7a"/>
　之上何散之如是公曰愚非惜幕間一足地不容<lb/>
　劉也然視其狀有不足稱者諸公視某與劉分豈<lb/>
　豈有間然哉反為之惜其壽尔後不得已問先生<lb/>
　所欲為先生曰司功椽甚閑或可承闕相國由是<lb/>
　椽之雖居官曹宴見與從事儀將後從事又曰劉<lb/>
　棗强縱不容在賔署承乏扵掾曹詘矣奚不䟽整<lb/>
　其秩相國不得已而表奏焉詔下之日先生不恙<lb/>
　而卒相國哀之慟曰果然正掾曹煞吾愛客葬之<lb/>
　有加等墳去襄陽郭五里曰栁子關後先生數十<lb/>
<pb n="KR4c0088_SBCK_004-7b"/>
　嵗日休始以鄙文稱于襄陽邑人劉永高士也甞<lb/>
　述先生之道業甞咏先生之歌詩且歎曰襄之人<lb/>
　只知有孟浩然墓不知有先生墓恐百嵗之後埋<lb/>
　滅而不聞與荆棘凡骨溷吾子之文吾當刋焉日<lb/>
　休白存旣摭實録之何愧嗚呼先生之官卑不稱<lb/>
　其徳冝加私謚然棗强之號世巳美矣故不加焉<lb/>
　是為劉棗强碑銘曰<lb/>
　已矣先生禄不厚矣彼蒼不誠位旣過扵趙壹兮<lb/>
　才又逾扵祢衡旣當時之有道兮非殁世而無名<lb/>
<pb n="KR4c0088_SBCK_004-8a"/>
　嗚呼襄陽之西墳高三尺而不樹者其先生之故<lb/>
　塋<lb/>
　　　　汴河銘<lb/>
　夫垂後以徳者當時逸而後時美垂後以功者當<lb/>
　時勞而後時利若然者守道之主惟恐徳不美後<lb/>
　時逸扵已民也夸力之主惟恐功不及當時勞扵<lb/>
　巳民也故天下也不逸不足守不勞不可去致其<lb/>
　利害生扵賢愚之主自古然耶則隋之䟽淇汴鑿<lb/>
　太行在隋之民不勝其害也在唐之民不勝其利<lb/>
<pb n="KR4c0088_SBCK_004-8b"/>
　也今自九河外復有淇汴北通涿郡之漁商南運<lb/>
　江都之轉輸其為利也愽哉不勞一夫之荷畚一<lb/>
　卒之鑿險而先功巍巍得非天假暴隋成我大利<lb/>
　哉尚恐國家有淇汴太行之役因獻纎誡是為汴<lb/>
　河銘<lb/>
　惟河濔濔循禹之軌厥有暴隋鑿通津泗晝泣疲<lb/>
　民夜哭溺鬼似赭流川如松貫地龍舟未故江都<lb/>
　已弑陳迹空存逝波不止在隋則害在唐則利嗚<lb/>
　呼聖王守此而已<lb/>
<pb n="KR4c0088_SBCK_004-9a"/>
　　　　藍田關銘<lb/>
　六年皮子副諸侯貢士之薦入京程至藍田關覩<lb/>
　山形關勢廻抱于天秀欲染眸危將驚魄噫將造<lb/>
　物者心是而加力邪不然者何壯觀若斯之盛也<lb/>
　易曰王公設險以守其國信矣哉若為天下之樞<lb/>
　機萬世之閫閾者非兹關而莫守也因陳其規是<lb/>
　為藍田關銘曰<lb/>
　天鋪唐業地造唐關千嵓作鏁萬嶂為栓難圖其<lb/>
　形莫狀其秀雙扉未開天地如斗軋然晝啓人流<lb/>
<pb n="KR4c0088_SBCK_004-9b"/>
　如濟似畫秦圖鋪扵馬底嶮不可侵唯王之心矧<lb/>
　夫兹關獨可規臨<lb/>
　　　　隋鼎銘<lb/>
　隋氏有鼎其噐非古以詐為金以賊為鑄以虐火<lb/>
　煎四海以毒氣蒸九土天假唐力杠之仁地以澤<lb/>
　撲虐火以徳銷毒氣旣折其足又齧其耳噫戯聖<lb/>
　王無畜兹器<lb/>
　　　　新城三老董公讚<hi>并序</hi>
　在漢之取天下也三傑而已矣蕭何苦民力以給<lb/>
<pb n="KR4c0088_SBCK_004-10a"/>
　兵韓信殺民命以騁戰功留侯設詭䇿以離秦項<lb/>
　當其時未聞仁義說于君者而董公乃諭之以䘮<lb/>
　義帝至使天下宗漢者為其䘮義帝也夫漢祖以<lb/>
　曹參雖有攻城野戰之功不如蕭何也信矣焉至<lb/>
　于苦民力殺民命設詭䇿反不若董公之功也哉<lb/>
　如高祖為天子以公為師友行其道扵時其利可<lb/>
　知矣公之道已行扵漢而不覩封賞之禮又當時<lb/>
　史氏無一字以襃者因為讚以旌之<lb/>
　項氏狂攘賊我懐王天命未的孰存與亡皤皤董<lb/>
<pb n="KR4c0088_SBCK_004-10b"/>
　公一言漢昌一人弑君天下皆傷一人哭君天下<lb/>
　皆䘮項由是弱漢由是强扶義而征可知軒黄唱<lb/>
　仁而戰可知武湯用于天道折彼䧺鋩繄公之道<lb/>
　與漢而光<lb/>
　　　　易商君列傳讃<hi>并序</hi>
　商君者用扵孝公制其法而秦給御其謀而魏敗<lb/>
　封邑未居轘刑以及嗚呼商君之匡秦雖不必盡<lb/>
　是然亦至矣太史貶之過實非以欺公子印刑公<lb/>
　孫䖍拒杜摰之說者乎然有一是亦足救斯非也<lb/>
<pb n="KR4c0088_SBCK_004-11a"/>
　余悲商君忠而受刑因重述其行事以讚曰<lb/>
　商君之于孝公也一二見孝公不悟其說非皇王<lb/>
　之道行之難不及其身者乎斯公之罪也在商君<lb/>
　有心扵是道不亦多乎當商君一二說孝公行之<lb/>
　商君必為阿衡矣嗚呼卒以竒令特用自䝉扵僇<lb/>
　悲夫<lb/>
<pb n="KR4c0088_SBCK_004-11b"/>
</p>
<p>
皮日休文集卷第四<lb/>
</p>
<p>
</p>
  </div>
<div> <lb/>
    <p>
<pb n="KR4c0088_SBCK_005-1a"/>
皮日休文集卷第五　文藪<lb/>
　　文論頌序<lb/>
　　　　補大戴禮祭法文<lb/>
　　　　祀瘧癘文<lb/>
　　　　晉文公取陽樊論<lb/>
　　　　秦穆謚繆論<lb/>
　　　　漢斬丁公論<lb/>
　　　　周昌相趙論<lb/>
　　　　陵母頌<lb/>
<pb n="KR4c0088_SBCK_005-1b"/>
　　　　非沈約齊紀論<lb/>
　　　　正沈約評詩<lb/>
　　　　𥙷泓戰語<lb/>
　　　　獨行<lb/>
　　　　法言後序<lb/>
　　　　　補大戴禮祭法文<lb/>
　祭法曰法施扵人則祀之咎繇作帝謨為士師其<lb/>
　道參乎舜禹不曰法施扵人乎何祀典之闕哉祭<lb/>
　法曰能禦大災則祀之堯舜之世山林蕃鳥獸暴<lb/>
<pb n="KR4c0088_SBCK_005-2a"/>
　益作虞也山林踈鳥獸鮮人民安不曰能禦大災<lb/>
　乎何祀典之闕哉祭法曰以勞定國則祀之昔者<lb/>
　周公輔武以寧殷亂佐成而立周業制禮樂立明<lb/>
　堂不曰以勞定國乎何祀典之闕哉如以咎繇伯<lb/>
　益之功小于舜禹不在祀典則契為司徒而民成<lb/>
　咎繇也冥勤其官而水死伯益也如以聖人制禮<lb/>
　自有七廟不合列在祀典則文王以文治武王以<lb/>
　武功周公也如皆以功烈列扵民者則吾之先師<lb/>
　仲尼邁徳扵百王垂化扵萬世孰不若契為司徒<lb/>
<pb n="KR4c0088_SBCK_005-2b"/>
　冥勤其官也哉日休懼聖人之文將亂而墜敢参<lb/>
　𥙷而附之文曰咎繇能平其法以位終益能立其<lb/>
　功以讓禹政周公以文化仲尼以徳成非此族也<lb/>
　不在祀典<lb/>
　　　　祀瘧癘文<lb/>
　昔夏后氏鑄鼎象物使民知神姦或魑魅之外<lb/>
　魍魉之餘匿天命竊帝威不見形于鼎上者自夏<lb/>
　后氏去繼為禍扵人間被之者始若䖏水監復<lb/>
　若落炎井眩瞀熒惑視之累形聴音重聲骨節■<lb/>
<pb n="KR4c0088_SBCK_005-3a"/>
　重如山已傾始或醒時奪人之情䘮人之精兀若木<lb/>
　偶昏如宿酲噫或飲食不節哀樂失所病于人者<lb/>
　上則湯劑次則礦艾愈矣凡在是病者人也又非<lb/>
　天也湯劑不可理礦艾不可攻嗚呼癘之能禍人<lb/>
　是非有知也旣有知奚不效神為聡明正直不加<lb/>
　祟扵君子焉遂為文祀而逐之曰<lb/>
　癘乎癘乎有事君不盡節事親不盡孝出為叛臣<lb/>
　入為逆子天未降刑尚或竊生尔冝癘之有專禄<lb/>
　恃威僣物行機上弄國權下戯民命天未降刑尚<lb/>
<pb n="KR4c0088_SBCK_005-3b"/>
　或竊生尔冝癘之有賣交取禄諂交結族一言不<lb/>
　善禍發如鏃天未降刑尚或竊生尔冝癘之美曼<lb/>
　之色媚扵君側巧笑未足已亡于國天未降刑尚<lb/>
　或竊生尔冝癘之柔佞之言惑于君前委順未足<lb/>
　國歩移焉天未降刑尚或竊生尔冝癘之四星之<lb/>
　位奉于紫宸蕭墻禍起帝座蒙塵天未降刑<lb/>
　尚或竊生尔冝癘之見災幸久聞禍樂成含羞冒<lb/>
　貴忍垢貪榮天未降刑尚或竊生尔冝癘之癘乎<lb/>
　癘乎尔目不盲尔耳不聾如向來所陳奚不禍扵<lb/>
<pb n="KR4c0088_SBCK_005-4a"/>
　其躬仁者必有厄義者必有窮見仁義而勿癘遇<lb/>
　姦佞而肆凶非唯去乎物患抑亦代乎天功癘乎<lb/>
　癘乎苟依吾言而若是吾將逹尔于帝聦<lb/>
　　　　晉文公不合取陽樊論<lb/>
　三代之賞臣下以爵不以位不以器迨夫後世君<lb/>
　弱臣强撥去古法能立一功者先伺君地焉能立<lb/>
　一勲者先窺君器焉猶是扵晉有三桓扵齊有田<lb/>
　常扵楚有白公是賞過有僣生焉甚者奪主從來<lb/>
　尚矣且姬之列侯守其本封勝其主爵錫之以鈇<lb/>
<pb n="KR4c0088_SBCK_005-4b"/>
　鉞分之以鍾彛休慼其民生殺扵國其貴已極矣<lb/>
　遇天下無事則行其徳化奉其貢職居則待乎廵<lb/>
　狩行則赴扵㑹同遇天下有事則申之以鍾皷行<lb/>
　之以征伐上以定王室下以正諸侯真侯伯之職<lb/>
　業也是常節也苟周天子有賜宜以徳讓之豈當<lb/>
　更受其地也苟讓不獲聽受之者其爵可也其器<lb/>
　可也且天子之地方千里則不足以待諸侯諸侯<lb/>
　之地旣侵天子之甸由削枝者必反乎幹剸肉者<lb/>
　必至乎骨何者勢使之然也如晉文旣定襄王于<lb/>
<pb n="KR4c0088_SBCK_005-5a"/>
　郟鄏王勞之以地陽人不服晉侯圍之乃辱其宗<lb/>
　祊苦其人民虐其甥舅嗚呼其亦不仁矣是晉文<lb/>
　雖其入天子之功而有凌天子之威也當王之賜<lb/>
　冝讓曰臣重耳以眇眇之徳䖏專征之任遇翟㓂<lb/>
　肆虐天王失守宗廟臣敢興下國之師煞兇臣定<lb/>
　王室乃臣之常也不足賞也苟天王違念小伐不<lb/>
　寘諸刑列唐叔之祚獲臣有奉為賞厚矣苟以畿<lb/>
　内之地為臣之邑是上濫其賜下僣其受也雖天<lb/>
　王之荐寵臣其若宗廟之靈百姓之心後世之罪<lb/>
<pb n="KR4c0088_SBCK_005-5b"/>
　何而晉文曽不是讓又請隧焉豈内輕衰周之凌<lb/>
　遲外恃諸侯之强盛而為邪殊不知周王之尚守<lb/>
　乎典禮也且王曰昔我先王之有天下也規方萬<lb/>
　里焉以為甸服以供上帝山川百神之祀以俻百<lb/>
　姓兆民之用且王之所賜田皆在周甸也王明知<lb/>
　在甸内與乎晉者是力不能制晉也如力足制晉<lb/>
　肯以規方千里之内地與夫諸侯哉是王之語晉<lb/>
　侯以規方千里者譏其受地也文公不悟卒而受<lb/>
　之嗚呼文公之覇也有召君之譏請隧之僣不為<lb/>
<pb n="KR4c0088_SBCK_005-6a"/>
　甚矣甚者在陽樊也<lb/>
　　　　秦穆謚繆論<lb/>
　聖人務安民不先置不仁以見其仁焉不先用不<lb/>
　徳以見其徳焉苟如是見危者已墜而欲援觀闘<lb/>
　者將死而方救噫其亦不仁矣以高辛之仁化用<lb/>
　一摯摯之不善天下之民捕堯以為君以唐堯之<lb/>
　仁化用一鮌鮌之不績天下之民譟禹以為功夫<lb/>
　如是摯之與鮌是高辛唐堯誠用之也非先置也<lb/>
　推其誠而用之人民尚陪之如是况先置者邪當<lb/>
<pb n="KR4c0088_SBCK_005-6b"/>
　晉獻孋姬之亂後奚齊卓子之死餘重耳在翟夷<lb/>
　吾居秦以秦穆之力制翟而安晉其能必矣夫重<lb/>
　耳之賢也天下知之又其從者足以相人國如先<lb/>
　立之必能誅亂公子去暴大夫翼徳扵成周宣化<lb/>
　扵汾晉而穆公乃取公子摯之言乃先置夷吾是<lb/>
　爲惠公公之入也背内外之賂誅本立之臣蒸先<lb/>
　父之室故生民興誦死者無報卒身獲于秦而子<lb/>
　殺扵晉嗚呼致是也非晉人之罪秦人之罪也夫<lb/>
　摯立八年不善而去鮌用三載弗績而誅况晉惠<lb/>
<pb n="KR4c0088_SBCK_005-7a"/>
　公之在位作宗廟之蠧蠍為社稷之稂莠一立十<lb/>
　五年其為害也大矣今之學者以秦穆為繆尚疑<lb/>
　其謚得斯人也可以謚繆為定<lb/>
　　　　漢斬丁公論<lb/>
　忠之為稱也蓋欲委身以事主不以猜悞貳其心<lb/>
　不以辯說貳其心不以疑懼貳其心者也上有過<lb/>
　諍扵公不揚名扵私豈猜悞之足入乎上有忌愈<lb/>
<hi>愈乎退乎進不</hi>豈辯說之足入乎上有間<hi>去</hi>懼乎心不懼乎<lb/>
　事豈疑懼之足入乎夫苟禄恡生而仕者上有過<lb/>
<pb n="KR4c0088_SBCK_005-7b"/>
　言未息而懼乎誅諫未再而去乎位自以得古人<lb/>
　三諫不從之義然幸其生貪其禄是猜悞而貳其<lb/>
　心也上有忌必姦于心機媚于聲氣不思已之不<lb/>
　聦而謂上之受謗不思道有未可而謂猜辯之足<lb/>
　從必從辯而去是辯說貳其心者也上有間必佞<lb/>
　彼愛取乎厚也必謟彼倖求其捨也有愛不可佞<lb/>
　倖不可諂即苟而已矣是疑懼貳其心者乎嗚呼<lb/>
　劉項之作也淮隂不以猜悞而去項乎淮南不以<lb/>
　疑懼而去項乎曲逆不以辯說而去項乎去彼而<lb/>
<pb n="KR4c0088_SBCK_005-8a"/>
　就此果謂忠乎果謂不忠乎是利則存不利則亡<lb/>
　者也則丁公臨敵捨敵無殺誠惻隱之仁者豈有<lb/>
　猜悞辨說疑懼者耶有利則存不利則亡者耶與<lb/>
　其不忠則彼三侯者未可免鼎鑊之誅刀鋸之刑<lb/>
　也是高祖斬之果不為當噫漢之初立未為無人<lb/>
　乎丁公就刑未聞有一言而戾者將固之命也悲<lb/>
　夫<lb/>
　　　　周昌相趙論<lb/>
　夫剛柔之分在乎性得失之機系乎用苟剛暴則<lb/>
<pb n="KR4c0088_SBCK_005-8b"/>
　勝柔柔久則勝剛物之常理也或用之以剛䖏柔<lb/>
　以柔䖏剛其機必得矣如以剛䖏剛以柔䖏柔其<lb/>
　機必失矣周昌之性剛也吕后之性剛也漢祖以<lb/>
　百嵗後以趙王如意爲憂故輟昌相趙嗚呼漢高<lb/>
　之意非逞志扵一時納慮扵一諫而相昌乎不然<lb/>
　何其用之失也如以昌之剛足固趙國則趙之兵<lb/>
　甲能當漢乎是不可一也如以昌之剛足固趙王<lb/>
　吕氏徴王特一郵夫之力耳不可二也如以昌之<lb/>
　節足以存趙不過乎死死則趙王既徴耳是不可<lb/>
<pb n="KR4c0088_SBCK_005-9a"/>
　三也卒使百嵗之後如意寃僇周昌憤死惜哉漢<lb/>
　祖未崩前以周勃統南軍以昌領北軍以陳平為<lb/>
　謀主則吕后之令産禄之謀不能當臨大難而不<lb/>
　廻秉大節而不墜之也苟使握軍政執相權昌能<lb/>
　之其柰何誤用<lb/>
　　　　陵母頌<lb/>
　孔父稱唯小人與女子為難養也夫女子之忠貞<lb/>
　義烈或聞于一時小人之姧詐暴亂不忘扵一息<lb/>
　使千百女子如小人奸詐暴亂者有矣使千百小<lb/>
<pb n="KR4c0088_SBCK_005-9b"/>
　人如女子忠貞義烈者未之有也則安國侯之母<lb/>
　也不以項强而劉弱俾子事項不以子背君而别<lb/>
　事而有忿色對暴君而抗大節捨其生而踐死地<lb/>
　嗚呼春秋書觧楊致晉君之命漢史稱周苛拒項<lb/>
　籍之爵方諸陵母誠未為忠何者男子少服教壯<lb/>
　行義忠義貞烈雖死不辱鼎鑊在前而不懼鑕笮<lb/>
　被體而無怨乃男子之常事也至夫女子少隱帷<lb/>
　薄壯執箕箒豈甞熟扵忠貞義烈哉是女子之<lb/>
　有是者由百物之有瑞者矣豈易為哉豈易為哉<lb/>
<pb n="KR4c0088_SBCK_005-10a"/>
　　　　非沈約齊紀論<lb/>
　沈約作齊紀論云太廟四時之祭各以平生所嗜<lb/>
　饗之漢明帝夢光烈皇后明旦車駕至廟躬拂帷<lb/>
　幄親易粉澤前史以為美談此亦先代之舊典也<lb/>
　日休曰薦饗之儀籩豆之數聖人之制定矣苟非<lb/>
　通如周孔不相㳂襲者謂時有人乎無其人制之<lb/>
　謂乎非也冝矣脩其書不正而反賛之謂乎妄也<lb/>
　又冝矣夫屈到嗜艾屈建薦之為乎合禮曾晳嗜<lb/>
　羊棗曾子不食之謂乎不忍一隅之國禮文不備<lb/>
<pb n="KR4c0088_SBCK_005-10b"/>
　冝哉約以方之漢明大孝過矣<lb/>
　　　　正沈約評詩<lb/>
　周詩曰駟騵彭彭注曰駵馬白腹曰騵議者言上<lb/>
　周下殷沈約又云騵者盖三家之色相勝又示周<lb/>
　殷相代也日休曰天之命也必以二徳則文王自<lb/>
　信矣何為不受殷禪哉詩曰文王受命作周又曰文<lb/>
　王有明徳俾其率天下之義師取一隅之㓙主南<lb/>
　靣扵殷其能昭昭矣然非人事不可也天時未可<lb/>
　也豈不可謂殷之賢人尚衆兾匡紂而易政也豈<lb/>
<pb n="KR4c0088_SBCK_005-11a"/>
　能以駟騵之色示乎代殷哉嗚呼禪代之事符于<lb/>
　天命必不可以駟騵之色勝之也謂堯之運為火<lb/>
　歟則車服一當從其色則堯不當乗白馬冠黄收<lb/>
　衣純衣也故聖人繼運以徳受禪以仁如以馬之<lb/>
　色示于代殷則吾以聖人用于左道矣或曰若然<lb/>
　者奚著曰毛公悞箋沈約過釋<lb/>
　　　　𥙷泓戰語<lb/>
　宋襄公伐鄭楚伐宋而救鄭與楚㑹泓戰既濟未<lb/>
　陣司馬子魚請擊之公不以戰卒敗而退公羊氏<lb/>
<pb n="KR4c0088_SBCK_005-11b"/>
　以為文王之戰亦不過此日休𥙷其文曰聖人制<lb/>
　民患其力不可禁也設法以刑之患刑之不可止<lb/>
　也用武以兵之兵之既出也民秉之為格殺執之<lb/>
　為攻殘故聖人施金皷以節之用羽旄以飾之為<lb/>
　蒐狩以教之自三代以降春秋之時禮樂之征弛<lb/>
　掩襲之弊廣窮其力者譬角觝者争其勝負並駈<lb/>
　者競其先後胡為仁讓哉文王聖人之至也雖以<lb/>
　徳化未聞不兵而獲者然則伐大夷征密湏敗嗜<lb/>
　國伐崇侯虎襄公始戰齊而納孝公次及于泓則<lb/>
<pb n="KR4c0088_SBCK_005-12a"/>
　云不禽二毛不以阻隘夫聖人之愛民也班白不<lb/>
　提挈又云一夫不獲其所豈能區區扵死地决其<lb/>
　勝扵人命哉較其戰也文王不為也噫公羊氏違<lb/>
　丘明之㫖為文王之戰亦不過扵此罪也<lb/>
　　　　獨行<lb/>
　士有潔其䖏介其止於世者行以古聖人止以古<lb/>
　聖人不顧今之是非不随衆之毀譽雖必不合扵<lb/>
　禄利適乎道而已矣要以今是我之非我非今之<lb/>
　是彼知扵我者聞毀適足譽不知我者聞譽適足<lb/>
<pb n="KR4c0088_SBCK_005-12b"/>
　毀昧然不頋其是非毁譽者用之嗚呼士之道得<lb/>
　不顧其是非毀譽者用之則天下之治不啻半扵<lb/>
　淳古矣今之所譽者䖏以古聖人以今逹者聞是<lb/>
　則進聞非則迨有愛者聞毁而踈之有不合者聞<lb/>
　毀而洽之故道不加扵世業鮮異扵衆則其人貿<lb/>
　貿扵禄利嗤嗤扵朝廷望天下之治不啻扵淳古<lb/>
　也難以哉<lb/>
　　　　法言後序<lb/>
　法言孝至之篇曰周公以來未有漢公之懿者說者<lb/>
<pb n="KR4c0088_SBCK_005-13a"/>
　以為楊子遜偽新之美又以為稱其居攝之前云<lb/>
　嗚呼日月豈卒能遜莾乎未若無阿衡之稱也噫<lb/>
　既有其文不能無其論吾得之矣在美新之文乎<lb/>
　則雄之道扵兹疵也<lb/>
<pb n="KR4c0088_SBCK_005-13b"/>
</p>
<p>
皮日休文集卷第五<lb/>
<pb n="KR4c0088_SBCK_005-14a"/>
</p>
<p>
</p>
  </div>
<div> <lb/>
    <p>
<pb n="KR4c0088_SBCK_006-1a"/>
皮日休文集卷第六　文藪<lb/>
　　箴<lb/>
　　　六箴序<lb/>
　　　心箴<lb/>
　　　口箴<lb/>
　　　耳箴<lb/>
　　　目箴<lb/>
　　　手箴<lb/>
　　　足箴<lb/>
<pb n="KR4c0088_SBCK_006-1b"/>
　　　動箴<lb/>
　　　静箴<lb/>
　　　酒箴<hi>并序</hi>
　　　食箴<hi>并序</hi>
　　　　六箴序<lb/>
　皮子甞謂心爲巳帝耳目爲輔相四支爲諸侯巳<lb/>
　帝苟不徳則輔相叛諸侯亂古之人失天下䘮家<lb/>
　國者良由是也帝身且不徳能帝天下乎能主家<lb/>
　國乎因爲心口耳目手足箴書之于紳安不忘危<lb/>
<pb n="KR4c0088_SBCK_006-2a"/>
　慎不忘節窮不忘操貴不忘道行古人之事有如<lb/>
　符節者其在六箴乎<lb/>
　　　　心箴<lb/>
　大化之精孕之曰人大純之靈形之曰心心由是<lb/>
　君身由是臣中旣齟齬外乃紛綸耳厭聞義目惡<lb/>
　覩仁手持亂柄足踐禍門舜為天子舜不得尊其<lb/>
　不尊者與心為臣紂為天子紂乃得尊其得尊者<lb/>
　與心為君天子之外復有尊者乃舜之心將舜之<lb/>
　身天子之外復有卑者乃紂之心將紂之身危乎<lb/>
<pb n="KR4c0088_SBCK_006-2b"/>
　惕哉臣之諫君輔相不明諸侯不賔君為穢壤臣<lb/>
　為賊塵未及于斯良可自勤嗚呼吾君無忽兹文<lb/>
　　　　口箴<lb/>
　古銘金人謂無多言忽有所發不可不論旣有所<lb/>
　論復謂多言中庸之士由兹保身吾謂斯銘未足<lb/>
　以珍出為忠臣言則及君入為孝子言則及親非<lb/>
　君與親則宜黙云謗訕之言出如奫淪一息之波<lb/>
　流于無垠猜毁之言出如鈞天鈞天之樂聞于無<lb/>
　聞佞媚之言出如絲棼一入于人治亂不分間諜<lb/>
<pb n="KR4c0088_SBCK_006-3a"/>
　之言出如鷹鸇鷹鸇之迅一舉凌天無嗜于酒酒<lb/>
　能亂國無嗜于味味能敗徳以道為飲以文為食<lb/>
　成吾之名繄乃勉力<lb/>
　　　　耳箴<lb/>
　聽扵無聽黙黙玄性聞扵無聞洋洋化源勿恃己<lb/>
　善不服人仁勿矜巳藝不敬人文勿躭鄭聲其亂<lb/>
　乃神勿信美談其殛乃身聽悞多害聽妄多敗近<lb/>
　賢則聦近愚則聵堯居九重聽在民耳故得大舜<lb/>
　授彼神器勿聽他富熒惑乃志勿聞他貴隳壊乃<lb/>
<pb n="KR4c0088_SBCK_006-3b"/>
　義慎正今非慎明古是捨是何適古樂而巳<lb/>
　　　　目箴<lb/>
　愧爾暸然為吾所視高覩古人有如隣里勿分秋<lb/>
　毫分于邦理勿視邦祲視于人紀惟書有色艶于<lb/>
　西子惟文有華秀于百卉見彼之倨汚甚塗炭見<lb/>
　彼之賢綿甚葛藟勿頋厲階紊吾大志勿視怨府<lb/>
　損吾高義入吾明者何人而巳古之忠臣古之孝<lb/>
　子上立大業中光信史苟不善是蚿蝝之類<lb/>
　　　　手箴<lb/>
<pb n="KR4c0088_SBCK_006-4a"/>
　惟爾之指屈伸由巳勿執亂權勿樹賊子勿秉非<lb/>
　道勿持非理勿擠孤危勿授姦宄慎握吾操俾直<lb/>
　扵矢慎伏吾心俾平如砥剪惡如草颺姦如粃為<lb/>
　而不矜作而不恃智如公倕勿為小巧機如偃師<lb/>
　勿為竒伎身高道端毫直國史敬之戒之俟為天<lb/>
　吏<lb/>
　　　　足箴<lb/>
　惟爾跰跰為吾所先居必宅地行必依賢勿踐亂<lb/>
　階勿履利門勿蹈怨府勿躡禍源鳯皇乃禽不棲<lb/>
<pb n="KR4c0088_SBCK_006-4b"/>
　凡木騶虞乃獸不踐生物唯爾棲踐保兹無忽<lb/>
　　　　動箴<lb/>
　動生扵欲行生扵為欲則不妄為則不疑吾道未<lb/>
　䘮于何不之勿生季世有爵必危勿居亂國有禄<lb/>
　必尸住無市怨去無取嗤迹無顯露名勿求知聲<lb/>
　無取猜譽無致疑坦道如砥履過蒺藜四海如家<lb/>
　去劇縶維日慎一日言兹在兹<lb/>
　　　　静箴<lb/>
　冥冥黙黙惟道之域䖏不違仁居無悖德勿欺孩<lb/>
<pb n="KR4c0088_SBCK_006-5a"/>
　孺衣冠失則勿慢皂隷語言成隙深山雖樂豺狼<lb/>
　爾殛深林雖安虺蜴爾螫居不必野唯性之寂止<lb/>
　不必廣唯心之適勿慠干名要乎聘帛勿矯于節<lb/>
　取乎禄食躬雖已安若敵鋒鏑味雖以甘若含氷<lb/>
　蘖成吾高風唯静之力<lb/>
　　　　酒箴<hi>并序</hi>
　皮子性嗜酒雖行止窮㤗非酒不能適居襄陽之<lb/>
　鹿門山以山稅之餘繼日而釀終年荒醉自戯曰<lb/>
　醉士居襄陽之洞湖以舶䑿載醇酎一甔徃來湖<lb/>
<pb n="KR4c0088_SBCK_006-5b"/>
　上遇興將酌因自諧曰醉民於戯吾性至荒而嗜<lb/>
　扵此其亦為聖哲之醉人也又自戯曰醉士自諧<lb/>
　曰醉民將天地至廣不能容醉士醉民哉又何必<lb/>
　厠絲竹之筵粉黛之坐也襄陽元侯聞醉士醉民<lb/>
　之稱也訂皮子曰子躭飲之性扵喧静豈異耶皮<lb/>
　子曰酒之道豈止扵充口腹樂悲歡而巳哉甚則<lb/>
　化上為滛溺化下為酗禍是以聖人節之以酬酢<lb/>
　諭之以誥訓然尚有上為滛溺所化化為亡國下<lb/>
　為酗禍所化化為殺身且不見前世之飲禍耶路<lb/>
<pb n="KR4c0088_SBCK_006-6a"/>
　酆舒有五罪其一嗜酒為晉所殺慶封易内而躭<lb/>
　飲則國朝迁鄭伯窒室而躭飲終犇扵駟氏之甲<lb/>
　欒髙嗜酒而信内卒敗扵陳鮑氏衛侯飲于籍圃<lb/>
　卒為大夫所惡嗚呼吾不賢者性實嗜酒尚懼為<lb/>
　鄷舒之僇過此吾不為也又焉能俾喧為静乎俾<lb/>
　静為喧乎不為静中滛溺乎不為酗禍之波乎旣<lb/>
　滛溺酗禍作扵心得不為慶封乎鄭伯乎欒髙乎<lb/>
　蓋中性不能自節因箴以自符箴曰<lb/>
　酒之所樂樂其全真寧能我醉不醉扵人<lb/>
<pb n="KR4c0088_SBCK_006-6b"/>
　　　　食箴<hi>并序</hi>
　皮子少且賤至扵食自甘粢糲而巳未甞食扵郷<lb/>
　里食扵親戚食扵州鄙有鄧邑大夫饗皮子之名<lb/>
　曾未相贄具厚羞以賔之皮子辭大夫訂之曰子<lb/>
　自甘粢糲則可矣扵鄉里親戚州鄙何有皮子曰<lb/>
　一杯之食至鮮矣苟專其味必不能自抑既不能<lb/>
　自抑日須豐其羞旣日須豐其羞則貧也不能無<lb/>
　不足因是妄求苟欲之心生窮貪極嗜之名生且<lb/>
　大夫不見前世之味禍乎故羊斟不及華元受其<lb/>
<pb n="KR4c0088_SBCK_006-7a"/>
　謀黿羮不均子家肆其禍熊蟠不熟殺宰夫而趙<lb/>
　穿弑雙鷄易鶩饋子雅而慶舍死嗚呼吾不仁<lb/>
　者乎誠頼其用所欲不可求所嗜不可得方自甘<lb/>
　粢糲而巳使我生扵鍾鼎之家膏梁之門日縱異<lb/>
　嗜年成竒欲未必不為御者之犇華元也子家之<lb/>
　伐靈公也晉靈之殺宰夫也盧蒲癸之殺慶舍也<lb/>
　此猶之禽獸欲争食而死者矣故食扵天子者則<lb/>
　死其天下食扵諸侯者則死其國食扵大夫者則<lb/>
　死其邑食扵士者則死其家又焉能以郷里親戚<lb/>
<pb n="KR4c0088_SBCK_006-7b"/>
　州鄙為讓乎大夫曰善自惟食之性不能自節亦<lb/>
　猶酒之性也復箴以自符箴曰<lb/>
　寧能我食不食扵人復食扵人是食其身<lb/>
皮日休文集卷第六<lb/>
</p>
<p>
</p>
  </div>
<div> <lb/>
    <p>
<pb n="KR4c0088_SBCK_007-1a"/>
皮日休文集卷第七　文藪<lb/>
　　雜著<lb/>
　　　讀司馬法<lb/>
　　　請行周典<lb/>
　　　相解<lb/>
　　　惑雷刑<lb/>
　　　悲摯獸<lb/>
　　　誚㽵生<lb/>
　　　旌王宇<lb/>
<pb n="KR4c0088_SBCK_007-1b"/>
　　　斥胡建<lb/>
　　　白門表<lb/>
　　　無項託<lb/>
　　　鄂州孟亭記<lb/>
　　　通玄子栖賔亭記<lb/>
　　　　讀司馬法<lb/>
　古之取天下也以民心今之取天下以民命唐虞<lb/>
　尚仁天下之民從而帝之不曰取天下以民心者<lb/>
　乎漢魏尚權駈赤子扵利刃之下争寸土扵百戰<lb/>
<pb n="KR4c0088_SBCK_007-2a"/>
　之内由士為諸侯由諸侯為天子非兵不能威非<lb/>
　戰不能服不曰取天下以民命者乎由是編之為<lb/>
　術六韜也術愈精而殺人愈多法益切而害物益<lb/>
　甚嗚呼其亦不仁矣蚩蚩之類不敢惜死者上懼<lb/>
　乎刑次貪乎賞民之扵君由子也何異乎父欲殺<lb/>
　其子先給以威後啗以利哉孟子曰我善為陣我<lb/>
　善為戰大罪也使後之士于民有是者雖不得土<lb/>
　吾以為猶土焉<lb/>
　　　　請行周典<lb/>
<pb n="KR4c0088_SBCK_007-2b"/>
　周禮載師之職也曰宅不毛者有里布田不耕者<lb/>
　出屋粟凡民無軄事者出夫家之征日休曰征稅<lb/>
　者非以率民而奉君亦將以勵民而成其業也今<lb/>
　之宅樹花卉猶恐不奇减征賦惟恐不至苟樹桑<lb/>
　者必門嗤户笑有能以不毛而稅者哉如曰必也<lb/>
　居不樹桑雖勢家亦出里布則途無祼丐之民矣<lb/>
　今之田貧者不足扵耕耨轉而輸扵冨者冨者利<lb/>
　廣占不利廣耕如曰必也田不耕者雖勢家亦出<lb/>
　屋粟則途無餒斃之民矣今之民善者少不肖者<lb/>
<pb n="KR4c0088_SBCK_007-3a"/>
　多苟無世守之業必闘鷄走狗格簺擊鞠以取飡<lb/>
　扵㳺閑太史公曰刺繡文不如倚市門是也如曰<lb/>
　必也凡民無職事者出夫家之征則世無㳺堕之<lb/>
　民矣此三者民之最急者也有國有家者可不務<lb/>
　乎周公聖人也周典聖人之制也未有依聖制而<lb/>
　天下不治者執事者以為如何<lb/>
　　　　相解<lb/>
　今之相工言人相者必曰某相類龍某相類鳳某<lb/>
　相類牛馬某至公侯某至卿相是其相類禽獸則<lb/>
<pb n="KR4c0088_SBCK_007-3b"/>
　富貴也噫立形扵天地分性扵萬物其貴者不過<lb/>
　人乎人有真人形而賤貧類禽獸而富貴哉將今<lb/>
　之人言其貌類禽獸則喜真人形則怒言其行類<lb/>
　禽獸則怒真人心則喜夫以鳳為禽耶鳯則仁義<lb/>
　之禽也以騶虞為獸耶則騶<hi>仁虞</hi>義之獸也今之人<lb/>
　也仁義能符是哉是行又不若於禽獸也冝矣或<lb/>
　曰相者有乎哉曰上善出扵性大惡亦出扵性中<lb/>
　庸之人善惡在其化者也上善出扵性若文王在<lb/>
　母不憂重耳弱不好弄是也大惡亦出扵性若商<lb/>
<pb n="KR4c0088_SBCK_007-4a"/>
　臣之蜂目豺聲必殺其父叔魚之虎目豕心以賄<lb/>
　死是也中庸之人善惡在其化者若大舜設化而<lb/>
　有苗格仲尼垂諭而子路服是也是從善而化者<lb/>
　也若齊桓管仲輔之則覇豎貂輔之則亂是從惡<lb/>
　而化者也故舜相扵堯而天下平禹相扵舜而大<lb/>
　災弭咎繇相禹斯謂相見者見人知其賢愚見國<lb/>
　知其治亂亦相也或曰賢愚者見行事而知也敢<lb/>
　問聖人之相人知其有位哉曰堯之扵舜任之以<lb/>
　天下知其有位也舜之扵四凶投之扵四裔知其<lb/>
<pb n="KR4c0088_SBCK_007-4b"/>
　無位也曰苟若是聖人之能相人也是必賢者得<lb/>
　其位不肖者不立朝三苗九黎焉得以侯飛亷惡<lb/>
　來焉得以爵曰有是者其君不能相也將其國之<lb/>
　是滅豈暇相人而用哉是則三苗九黎未聞不滅<lb/>
　飛亷惡来未聞不誅嗚呼聖人之相人也不差忽<lb/>
　微不失累黍言其善必善其惡必惡言其勝任必<lb/>
　勝任今之人不以是術行其區區求子卿唐舉之<lb/>
　術居其窮䖏其困不思以道達不能以徳進言其<lb/>
　有位必翻然自負坐白屋有公侯之姿食藜羔有<lb/>
<pb n="KR4c0088_SBCK_007-5a"/>
　卿相之色盖不能自相其心者或有士居窮䖏困<lb/>
　望一金之助已有沒恥之難有誕妄之人自稱精<lb/>
　子卿唐舉之術取其金則易扵反掌矣有能以聖<lb/>
　賢之道自相其心哉嗚呼舉世從之吾獨戾也其<lb/>
　不勝眀矣<lb/>
　　　　惑雷刑<lb/>
　彭澤縣郷曰黄花有農戸曰逢氏田甚廣已牛不<lb/>
　能備耕嘗僦他牛以兼其力逢氏之猾惡為一郷<lb/>
　之師焉得他牛則晝役夕歸箠耕于烈景笞耨于<lb/>
<pb n="KR4c0088_SBCK_007-5b"/>
　晦冥未嘗一息容其殆忽一日猝雷發山逢氏震<lb/>
　死日休曰逢氏之猾惡天假雷刑絶其命信矣夫<lb/>
　生民之基不過乎稼穡之功皆不為是畜之力哉<lb/>
　則天之保牛齊乎民命也冝矣今逢氏苦其力天<lb/>
　則震死如燕趙無頼少年椎之以私享烹之以市<lb/>
　貨法不可戢刑不可威則天之保牛皆不降于雷<lb/>
　刑哉則逢氏之死吾不知是天地也<lb/>
　　　　悲摯獸<lb/>
　匯澤之場農夫持弓矢行其稼穡之側有苕項為<lb/>
<pb n="KR4c0088_SBCK_007-6a"/>
　農夫息其傍未及苕花紛然不吹而飛若有物娭<lb/>
　視之虎也跳踉哮[口*闞]視其狀若有所獲負不勝其<lb/>
　喜之態也農夫謂虎見已將遇食而喜者乃挺矢<lb/>
　匿形伺其重娭發貫其腋雷然而踣及視之枕死<lb/>
　麕而斃矣意者謂獲其麕將食而娭將娭而害日<lb/>
　休曰噫古之士獲一名受一位如已不足于名位<lb/>
　而已豈有喜扵富貴娭扵權勢哉然反是者獲一<lb/>
　名不勝其驕也受一位不勝其傲也驕傲未足扵<lb/>
　心而刑禍已滅其属其不勝任與夫獲死麕者㡬<lb/>
<pb n="KR4c0088_SBCK_007-6b"/>
　希悲夫吾以名位為死麕以刑禍為農夫庶乎免<lb/>
　扵今世矣<lb/>
　　　誚㽵生<lb/>
　㽵生免范蠡之子死至矣夫范蠡子復取其金則<lb/>
　怒乃言扵楚王死之嗚呼夫交者以義合至死不<lb/>
　離也以利合者全扵利前者鮮矣况利死之後哉<lb/>
　則㽵生謂畢事而歸金其言信矣至其取金則復<lb/>
　言而死之焉有夫歸金之心也哉是㽵生與范蠡<lb/>
　果曰利合也或曰㽵生非利金而渝言是范蠡之<lb/>
<pb n="KR4c0088_SBCK_007-7a"/>
　子利金而渝言也曰夫赦者楚之嘗法也范蠡不<lb/>
　謂乎赦為楚之嘗法以其兄自合不死非㽵生之<lb/>
　力也故取夫金是愚竪之纎鄙也何足責哉如㽵<lb/>
　生與范蠡義合則取金之信以易乎人命也哉是<lb/>
　果曰利合兼不全扵利前者也<lb/>
　　　　旌王宇<lb/>
　王莽竊弄漢柄擅斥帝族當其時有名臣名士身<lb/>
　被漢禄者闔朝皆然也莫不廻忠作佞變直為邪<lb/>
　曽不敢一悮莽色以平帝得親乎外氏者也而宇<lb/>
<pb n="KR4c0088_SBCK_007-7b"/>
　乃以為謀事泄受禍日休旌之曰若宇之道真忠<lb/>
　烈之士哉不以其父得天下為利以反道為慮不<lb/>
　以已將為天子之子為貴以愆咎為戒嗚呼宇之<lb/>
　道大不負天地幽不慙鬼神身不愧金石眀不讓日<lb/>
　月扵臣子之義備矣而班氏忘讃皮子旌之悲夫<lb/>
　　　　斥胡建<lb/>
　古者將在軍君命有所不受若穰苴之斬荘賈孫<lb/>
　武之僇官嬪魏絳之辱楊干是也如建者為軍正<lb/>
　丞設御史有奸在建職當以狀聞自有天子之刑<lb/>
<pb n="KR4c0088_SBCK_007-8a"/>
　名如擅斬者乃一夫之暴賊上吏者也以辱國威<lb/>
　國威者軍刑者也夫軍正之軄當申眀其法干軍<lb/>
　師亦不可擅行誅殺也正且不可况又丞哉嗚呼<lb/>
　漢不以是僇建以正其罪反以詔命賞之嘻妄矣<lb/>
　過直近乎暴物過訐近乎擅命有之不戢在家為<lb/>
　賊子在國為亂臣其建之謂矣<lb/>
　　　　白門表<lb/>
　三年秋徐卒無狀叛兵逐其帥不再曰剽公私財<lb/>
　祈盡異時卒有不平者至是皆門坑之監戎者以<lb/>
<pb n="KR4c0088_SBCK_007-8b"/>
　聞上赫然大怒命大將職正其罪卒有首叛者前<lb/>
　後累刼其將曰銀刀至是命皆僇之無赦將至先<lb/>
　令徐禆將曰銀刀族無老幼強者斬之弱者幽之<lb/>
　及徐之枝邑派聚捕銀刀族且盡或僇而梟者或<lb/>
　拲而送者不浃日其族不餘或有詐弱懼僇皆論<lb/>
　幽扵牢迨六七百人且俟大將命業兵之居無何<lb/>
　上愍徐卒盡死中或有不干其謀者偕僇降内貴<lb/>
　人扵徐詔曰銀刀族詔至未死者貫之六七百人<lb/>
　分属數郡未至属所途亡為盗四年夏盜推其率<lb/>
<pb n="KR4c0088_SBCK_007-9a"/>
　鼓而徐入火里舍將縣令誅制使係虜民輜而掠<lb/>
　貨徐守閉中城竟不命偏將禦之盜得志徐去四<lb/>
　年秋進士皮日休之白門道逢徐民之耄者泣曰<lb/>
　翁世冨扵徐子孫嗣其業祈二百年前日以徐卒<lb/>
　亂翁之資已竭扵兵刼矣獨存者居第而已為殘<lb/>
　燼翁以為天子命將盡殺之且銀刀族無三千人<lb/>
　耳遇聖天子在上四境無征伐重糧其属厚衣其<lb/>
　身有餔兒啜孫至死手不執干戈體不被鎧甲者<lb/>
　上扵徐卒厚矣今乃忘上恩叛主帥逐天子命將<lb/>
<pb n="KR4c0088_SBCK_007-9b"/>
　殘天子兆民如此逆之甚也上又活其半今反盜<lb/>
　而冦徐前日翁之亡獨賄與産耳今子孫為賊隷<lb/>
　妻女為賊室餘骸殘齒溘然無取嗚呼皇天仁扵<lb/>
　數百人反不仁扵一郡豈得言者過耶且兵者聖<lb/>
　王不能免其征仁帝不能無其伐是以逆者必殺<lb/>
　順者必生所以示天下不私也往年數萬之卒逐<lb/>
　天子命將自樹其便者國家以不忍盡殺因聽之<lb/>
　皆賊而不貢兵而不從死而輒代名為列藩實一州<lb/>
　之主也故春秋譏世卿得專公祿者以春秋小國<lb/>
<pb n="KR4c0088_SBCK_007-10a"/>
　尚貶而不空况今聖天子在上百執事稱職萬方<lb/>
　雀息以無虞四夷駿奔而入貢哉前日徐卒幸活<lb/>
　而為盜扵民時苦國家無辱或不盡僇而赦之則<lb/>
　自樹其便者日休曰翁其力之賢者耶吾知夫今<lb/>
　之食其食者未必有翁之是心也幸以文貢而未<lb/>
　得入上言列固不合陳便宜事因採翁之説為表<lb/>
　庻天子召直言極諫者得以遺之<lb/>
　　　　無項託<lb/>
　符朗著昝子言項託詆䚹夫子之意者以吾道將<lb/>
<pb n="KR4c0088_SBCK_007-10b"/>
　不勝扵黄老嗚呼孔子門雄稱少故仲尼曰顔氏<lb/>
　之子其殆庶㡬乎又曰賢哉囘也嘆其道與已促<lb/>
　固不足夫蔽之也如託之年與回少逺矣託之智<lb/>
　與回又逺矣豈仲尼不稱之扵其時耶夫四科之<lb/>
　外有七十子七十子外有三千之徒其人也有一<lb/>
　善仲尼未嘗不稱之豈扵項氏獨掩其賢哉必不<lb/>
　然也嗚呼項氏之有無亦如乎莊周稱盜跖漁父<lb/>
　也墨子之稱墨尿姢嬋也豈足然哉豈足然哉<lb/>
　　　　郢州孟亭記<lb/>
<pb n="KR4c0088_SBCK_007-11a"/>
　明皇世章句風大得建安體論者推李翰林杜工<lb/>
　部為之尤介其間能不愧者唯吾郷之孟先生也<lb/>
　先生之作遇思入詠不拘奇抉異令齷齪束人口<lb/>
　者<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>
                    <graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>然有干霄之興若公輸氏當巧而不巧者<lb/>
　也北齊美蕭慤有芙蓉露下落楊桞月中踈先生<lb/>
　則有微雲淡河漢疎雨滴梧桐樂府美王融日霽<lb/>
　沙屿眀風動甘泉濁先生則有氣蒸雲夢澤波動<lb/>
　岳陽城謝眺之詩句精者有露濕寒塘草月映清<lb/>
　淮流先生則有荷風送香氣竹露滴清聲此與古<lb/>
<pb n="KR4c0088_SBCK_007-11b"/>
　人争勝於亳釐也他稱是者衆不可悉類嗚呼先<lb/>
　生之道復何言耶謂乎貧則天爵于身謂乎死則<lb/>
　不朽于文為士之道亦以至乎先生襄陽人也日<lb/>
　休襄陽人也既慕其名亦覩其貎蓋仲尼思文王<lb/>
　則嗜昌歜七十子思仲尼則師有若吾扵先生見<lb/>
　之矣說者曰王右丞筆先生于郢之亭每有觀之<lb/>
　志四年滎陽鄭公誠刺是州余将<graphic n="KR1328" url="https://raw.githubusercontent.com/kanripo/KR-Gaiji/master/images/KR1328.png" mimeType="image/png"/>江南艤舟而<lb/>
　詣之果以文見貴則先生之貌縱視矣先是亭之<lb/>
　名取先生之諱公曰焉有賢者之名為趍厮走養<lb/>
<pb n="KR4c0088_SBCK_007-12a"/>
　朝夕言扵刺史前耶命易之以先生姓日休時在<lb/>
　宴因曰春秋書紀季公子友仲孫湫字者貴之也<lb/>
　故書名曰貶書字曰貴况以賢者名署于亭乎君<lb/>
　子是以知公樂善之深也百祀之弊一朝而去則<lb/>
　民之弊也去之可知矣見善不書非聖人之志宴<lb/>
　空豆撤立而為文咸通四年四月三日記<lb/>
　　　　通玄子栖賔亭記<lb/>
　距彭澤東十里有山邃源奥䖏號曰冨陽文士李<lb/>
　中白隠焉五年冬别中白嵗且翅再自淝陵之江<lb/>
<pb n="KR4c0088_SBCK_007-12b"/>
　左因訪于是至其門驂不暇<graphic n="KR1303" url="https://raw.githubusercontent.com/kanripo/KR-Gaiji/master/images/KR1303.png" mimeType="image/png"/>而目爽神王<hi>去</hi>怳<lb/>
　怳然迨若入于異境矣愬别若外不復㳺一詞且<lb/>
　樂其得也木秀于芝泉甘于<graphic n="KR0961" url="https://raw.githubusercontent.com/kanripo/KR-Gaiji/master/images/KR0961.png" mimeType="image/png"/>霽峯倚空如碧毫<lb/>
　掃粉障色正鮮温鳴溪潨潨源内槖籥鞲出琉璃<lb/>
　液石有怪者髐然闖然若将為人者禽有翼者嘐<lb/>
　嘐然若将天馴耶每空齋寥寥寒月方午松竹交<lb/>
　韻其正聲雅音笙師之吹竽邠人之皷籥不能過<lb/>
　也况延白雲為昇堂之侣結清風為入室之賔其<lb/>
　為趣則生而未覩矣中白所尚皆古以時不合已<lb/>
<pb n="KR4c0088_SBCK_007-13a"/>
　故隠是境将至老嗚呼世有用君子之道隠者乎<lb/>
　有則是境不足留吾中白也昔余與中白有俱隠<lb/>
　湘衡之志中白以時不合已果償本心余以尋求<lb/>
　計吏不諧夙念今至是境語及名利則芒刺生背<lb/>
　矣夫賓之来也不逾于邑謂彭澤縣邑距是十里<lb/>
　至是者不為易矣其延之旦不晡乎晡不夕乎則<lb/>
　俟賓之所果不可低庳扵是鉅其寢西向百歩則<lb/>
　築賔亭焉兩其室而一其厦且曰賔將病暑吾則<lb/>
　蔽其簷賔將病寒吾則奥其牖自竟是功則鱻薧<lb/>
<pb n="KR4c0088_SBCK_007-13b"/>
　之饋罍樽之費縱倍扵前矣其功始扵咸通二年<lb/>
　秋八月後三年五月中白館余扵是且禱其記而<lb/>
　名之者累月讓不獲因曰古者有髙隠殊逸未被<lb/>
　爵命敬之者以其徳業號而稱之玄徳玄晏是也<lb/>
　夫學髙行逺謂之通志深道大謂之玄男子通稱<lb/>
　謂之子請以通玄為其號請以栖賔為亭名噫知<lb/>
　我者不謂我為佞友矣五年五月朔日記<lb/>
皮日休文集卷第七<lb/>
</p>
<p>
</p>
  </div>
<div> <lb/>
    <p>
<pb n="KR4c0088_SBCK_008-1a"/>
皮日休文集卷第八　文藪<lb/>
　　雜著<lb/>
　　　正尸祭<lb/>
　　　讀韓詩外傳<lb/>
　　　題叔孫通傳<lb/>
　　　題後魏釋老志<lb/>
　　　題安昌侯傳<lb/>
　　　趙女傳<lb/>
　　　何武傳<lb/>
<pb n="KR4c0088_SBCK_008-1b"/>
　　　鄙孝議上篇<lb/>
　　　鄙孝議下篇<lb/>
　　　内辯<lb/>
　　　　正尸祭<lb/>
　聖人知生足其事事之知死不足其思制之生象<lb/>
　其死窮其思也尸象其生極其敬也夫禮者足以<lb/>
　守不以加加則弊足以加不以闕闕則怠足以闕<lb/>
　不以廢廢則亂故祀享立尸于廟王則迎有拜有<lb/>
　酳尸有酢所以立象生之敬也今視唐禮皇帝神<lb/>
<pb n="KR4c0088_SBCK_008-2a"/>
　降而拜象乎妥尸受福于神象乎酢尸嗚呼唐有<lb/>
　天下化乎三百年其禮典赫然可以蠛漢蠓魏豈<lb/>
　不能守周孔禮制哉故曰不以加加則弊禮無匜<lb/>
　盥之文漢魏以来加之是也以加不以闕者周官<lb/>
　射人祭祀則賛射牲王親射也自漢魏以来為以<lb/>
　毛血為薦是也足以闕不以廢古者屈到嗜艾屈<lb/>
　建薦之謂乎非禮梁氏祀以蔬食是也嗚呼讀漢<lb/>
　魏及梁書代無其人忍使其禮弊怠廢闕相接至<lb/>
　此耶豈天然之使俟吾唐之人補其逸典哉是宗<lb/>
<pb n="KR4c0088_SBCK_008-2b"/>
　廟祭尸不當廢也矣<lb/>
　　　讀韓詩外傳<lb/>
　韓詩外傳曰韶用干戚非至樂也舜兼二女非達<lb/>
　理也封黄帝之子十九非法義也往田號泣未盡<lb/>
　命也日休曰甚哉韓詩之文悖夫大教夫堯舜之<lb/>
　世但務以道化天下天下嘻嘻如一家室其化雖<lb/>
　至其制未俻豈可罪以越禮哉如以韶用干戚非<lb/>
　至樂則顓頊之八風髙辛之六筮不可作矣如以<lb/>
　舜兼二女非達禮也則堯之世其禮未定不當貴<lb/>
<pb n="KR4c0088_SBCK_008-3a"/>
　也又冝矣以封黄帝之子非法義也則丹朱商君<lb/>
　無封邑是庶人也傳曰賢者子孫必有土又曰公<lb/>
　侯之子孫必復其始夫賢者與公侯其子孫尚不<lb/>
　廢况有熊氏道冠扵五帝化施扵千世哉如有往<lb/>
　田號泣未盡命也則舜之孝道匪天也其誰知之<lb/>
　不號泣則吾恐舜之命不及于堯用嗚呼韓氏之<lb/>
　書抑百家崇吾道至矣夫是者吾將闕然<lb/>
　　　　題叔孫通傳<lb/>
　古之所謂禮不相襲樂不相㳂者何哉非乎彼聖<lb/>
<pb n="KR4c0088_SBCK_008-3b"/>
　人也此聖人也不相襲者角其功利之深淺爾不<lb/>
　相㳂者明其文武之優劣爾故三王迭作五帝更<lb/>
　制夏殷易置文武逓述其禮文昭昭然若兩曜争<lb/>
　眀百川之注潰者矣然猶周公刋之仲尼正之以<lb/>
　周公之才之美謂後世無其人乎乃有仲尼仲尼<lb/>
　之後迄今望其道如顔閔文如㳺夏者鮮矣况聖<lb/>
　人哉是後之制禮作樂冝取周書孔策為摽凖也<lb/>
　漢氏受命禮壊文毁時無聖人苟措其儀立其禮<lb/>
　不㳂襲扵聖制者妄也夫國之大祭不過乎郊祀<lb/>
<pb n="KR4c0088_SBCK_008-4a"/>
　宗廟也漢之既命其郊止扵五畤之祀者禮不曰<lb/>
　兆五帝之郊者乎止扵昭靈之園者禮不曰天子<lb/>
　七廟者乎而叔孫生不為之正郊祀立宗廟去秦<lb/>
　時之非制議昭靈之非禮汲汲扵朝㑹之儀俾漢<lb/>
　天子為髙祖身不得郊見享不及七廟噫生其制<lb/>
　物刋厥式非不摽准扵聖人乎將以漢新去水火<lb/>
　方弭兵械為改作乎將不眀壇蟬之位禘祫之儀<lb/>
　者乎若然者湯伐桀周伐紂其制可知也嗚呼不<lb/>
　眀扵古制樂通扵時變君子不由也其叔孫生之<lb/>
<pb n="KR4c0088_SBCK_008-4b"/>
　謂矣<lb/>
　　　題後魏釋老志<lb/>
　魏収為後魏書大夸西域氏之教以為漢獲休屠<lb/>
　王金人乃釋氏之漸也秦始皇聚天下兵鑄金人<lb/>
　十二扵咸陽漢復置之豈可復為釋氏哉夫仲尼<lb/>
　脩春秋君有僣乎號者皆削爵為子况戎狄之道<lb/>
　不能少抑其説耶孟子曰能以言拒楊墨者逺矣<lb/>
　不能以言抑者収也亦聖徒之罪人矣謂史必直<lb/>
　歟則春秋為賢者諱之為尊者諱之筆削與奪在<lb/>
<pb n="KR4c0088_SBCK_008-5a"/>
　手則收之為是媚扵偽齊之君耶不然何不經之<lb/>
　如是<lb/>
　　　　題安昌侯傳<lb/>
　安昌侯禹見時變異若上體不安常擇日潔齊露<lb/>
　蓍扵星宿正衣冠筮得吉卦則獻其占如有不吉<lb/>
　禹為感動日休讀漢史至是未嘗不為之動心因<lb/>
　書曰夫宰相之節以已道輔上天地平則致扵君<lb/>
　夷狄服則致扵君風教行則致扵君苟天地有災<lb/>
　則歸扵已兵戈屢動則歸扵已此真太宰輔之職<lb/>
<pb n="KR4c0088_SBCK_008-5b"/>
　也禹也為漢名相居師傅之尊䖏輔導之位見災<lb/>
　異屢發上不能匡扵君下不能稱其職孜孜扵小<lb/>
　筮為事斯不足以為賢相之業也嗚呼當漢帝之<lb/>
　重禹禹之有言如師訓門人未有門人可違師之<lb/>
　㫖也依違在位竟無所發誠伊周之罪人也大凡<lb/>
　國有災異　穰占筮之事自有司存占人大祝之<lb/>
　官為宰相者當提大政之綱振百司之領握天下<lb/>
　之樞而已不空以䖏斯位也以直論之近乎佞以<lb/>
　誠論之近乎偽為宰相其名儒之耻耶嗚呼漢之<lb/>
<pb n="KR4c0088_SBCK_008-6a"/>
　尊禹崇師道也禹若此者即非崇師道之過矣<lb/>
　　　　趙女傳<lb/>
　趙氏女山陽之塩山人其父貿塩出其息不納有<lb/>
　司賦官捕得法當死簿伏就刑有日矣趙氏女求<lb/>
　見塩䥫官泣愬于庭曰某七嵗而母亡蒙父私盜<lb/>
　官利衣食某身為生厚矣今父罪根露某當随坐<lb/>
　法若不可官能原乎原之不能請随坐之法官清<lb/>
　河崔㩀義之因為减死論趙氏大泣曰某之身前<lb/>
　則父所育今則官所賜願去髮學釋氏以報官徳<lb/>
<pb n="KR4c0088_SBCK_008-6b"/>
　自以女子之言難信因出利刃于懐立截其耳以<lb/>
　盟必然崔益義之竟全其父命趙氏恃父刑疾愈<lb/>
　因訣歸浮屠氏舍日休曰古之救危拯禍必先示<lb/>
　信至夫家全國完則随而乖其盟如趙氏一乳臭<lb/>
　女子耳繼死請父命孝也自刑以盟言信也秉孝<lb/>
　植信髙蹈扵世潔乎瑾瑜不足為其貞芬乎茝蘭<lb/>
　不足為其秀與夫救危拯禍者逺矣今之士見難<lb/>
　不立其節見安不償其信者其趙女之刑人乎噫<lb/>
　後之修女史者幸無妄耶<lb/>
<pb n="KR4c0088_SBCK_008-7a"/>
　　　　何武傳<lb/>
　何武者壽之驍卒也故為歩卒将戍隣霍岳<hi>生岳</hi>名<lb/>
　荈有負其販者多強暴民不便必愬扵將武之至<lb/>
　矣責其強暴者盡擒而械之俟簿圎將申夀守請<lb/>
　殺之強暴之黨懼且死乃誣愬武于夀守且曰不<lb/>
　順守命擅生殺于外夀之守嚴悍不可犯苟聞不<lb/>
　便扵民雖劇寮貴吏皆得辱殺之至是聞武罪如<lb/>
　乳虎遇觸怒蝮遭傷其將害也可知乃命勁卒將<lb/>
　命拲武至府武已知理可申不奈守嚴悍必當受<lb/>
<pb n="KR4c0088_SBCK_008-7b"/>
　枉乃樂而俟死矣至則守怒而責武以其過武善<lb/>
　媚對又肢體魁然乃投石狀枉之事守雅愛是類<lb/>
　翻然釋之黜其職一級武曰吾今日不歸地下真<lb/>
　守之賜也請得以命報居未久夀之指邑曰樅陽<lb/>
　野冦四起其邑將危武請守曰此真畢命之秋守<lb/>
　壯之復其故職奉命為貳將領偏師自間道入樅<lb/>
　陽不意伏盜發扵叢翳間兵盡駭迯武獨闘死日<lb/>
　休曰武之受謗不當其刑况其死乎如非武心者<lb/>
　縱免死其心不能無憤也况感分用命哉嗚呼古<lb/>
<pb n="KR4c0088_SBCK_008-8a"/>
　之事上遇謗當職遭辱苟其君免之必以憤報破<lb/>
　家亡國者可勝道哉春秋弑君三十六其中未必<lb/>
　不由是而致者也武一卒也獨有是心嗚呼古之<lb/>
　士事上當職苟遇謗遭辱無是心者吾又不知武<lb/>
　一卒也<lb/>
　　　　鄙孝議上篇<lb/>
　有天地来言乎孝者大曰舜小曰參舜承順父母<lb/>
　之道無不為也雖俾食于䙝噐寢于厠竇猶將順<lb/>
　之况夫修廪浚井哉然猶避乎大杖也雖嘗以小<lb/>
<pb n="KR4c0088_SBCK_008-8b"/>
　杖為順則舜脩廪可也浚井可也設死于大杖誰<lb/>
　養瞽叟哉參承順父母之道無不至也鋤瓜傷根<lb/>
　曾晳杖之㡬至于死是以仲尼不以為孝也何哉<lb/>
　有參則晳安無參則晳孤參順鋤瓜之罪設死于<lb/>
　杖誰順夫晳哉夫以二孝之不受重責恐夫糜骨<lb/>
　節隳肢體有辱于先人也豈有操其刃剸已肉以<lb/>
　為孝哉夫人之身者父母之遺體也剸已之肉由<lb/>
　父母之肉也言一不順色一不怡情尚以為不孝<lb/>
　况剸父母之肉哉故樂正子春傷足不下堂漢景<lb/>
<pb n="KR4c0088_SBCK_008-9a"/>
　不吮孝文之癕二賢卒成大孝猶傷足不下堂吮<lb/>
　癕有難色何者傷已之足傷父母之足也吮父之<lb/>
　癕吮已之㿈也傷之者不敬吮之者過喋是以聖<lb/>
　賢不為也今之愚民謂已肉可以愈父母之病必<lb/>
　剸而飼之大者邀縣官之賞小者市郷黨之譽訛<lb/>
　風習習扇成厥俗通儒不以言執政不以禁昔墨<lb/>
　氏摩頂至踵斷指存脛謂之兼愛今之愚民如是<lb/>
　其兼愛邪設使虞舜糜骨節曽參隳肢體樂正子<lb/>
　春傷足不憂漢景吮癕無難今之有是者吾猶以<lb/>
<pb n="KR4c0088_SBCK_008-9b"/>
　爲不可况無是理哉或執事者嚴令以禁之則天<lb/>
　下之民保其身皆父母之身也欲民為不孝也難<lb/>
　矣哉<lb/>
　　　　鄙孝議下篇<lb/>
　人之心也仁者孝有餘兇者暴不足故聖人之制<lb/>
　禮非所以懲其不足抑亦戒其餘由是節之以哀<lb/>
　戚定之以封域制之以斬衰仁者之䘮滿其哀也<lb/>
　不足扵心而不能有餘扵禮兇者之䘮滿其怠也<lb/>
　有餘扵心而不能不足扵禮此由民之心必有嗜<lb/>
<pb n="KR4c0088_SBCK_008-10a"/>
　欲必知飢渴自開闢而至于今未能改也魯人有<lb/>
　朝祥而暮歌者子路笑之夫子曰由爾責扵人終無<lb/>
　已夫三年之䘮亦以久矣又孔子既合葬扵防曰<lb/>
　吾聞之古也墓而不墳今丘東西南北之人也不<lb/>
　可以弗識矣扵是封之崇四尺孔子先反門人後<lb/>
　雨甚至孔子問焉曰爾来何遲也曰防墓崩孔子<lb/>
　不應三以其三言之自以非禮不聞也孔子泫然<lb/>
　流涕曰吾聞之古不修墓以三年之䘮天下之通<lb/>
　制也古不修墓聖人之格言也以朝祥而暮歌聖<lb/>
<pb n="KR4c0088_SBCK_008-10b"/>
　人尚不笑之以經雨而防墓崩聖人尚泣而怪之<lb/>
　况廬之扵其側朝夕而哭哉故合葬扵防孔子先<lb/>
　反者尚修虞事也今之愚民既葬不掩謂乎不忍<lb/>
　也既掩不虞謂乎廬墓也傷者必過毁甚者必越<lb/>
　禮上者要天子之旌表次者受諸侯之褒賛自漢<lb/>
　魏以降厥風逾甚愚民蚩蚩過毁者謂得儀越禮<lb/>
　者謂大孝姦者慿之以避征徭偽者扇之以収名<lb/>
　譽所在之州鄙礱石峩然問所從来曰有至孝也<lb/>
　廬墓三年孝感至瑞郡守聞扵天子天子為之旌<lb/>
<pb n="KR4c0088_SBCK_008-11a"/>
　表焉嗚呼夫古之廬墓至畜妻子扵宅兆之前其<lb/>
　波流弊至今褻嫚焉有守正者雖大孝不録爲非<lb/>
　者雖小道必旌則聖人之制後何法焉或曰子貢<lb/>
　居扵夫子墓側六年乃去非廬墓之自邪曰子貢<lb/>
　之罪大矣口受聖人之言身違聖人之禮嘻甚矣<lb/>
　夫子曰事師無犯無隠左右就養無方服勤至死<lb/>
　心䘮三年又曰師吾哭諸寢是師之䘮也心䘮止<lb/>
　扵三年哭泣至扵寢室未有倍其年而哭扵墓者<lb/>
　斯子貢之罪也今執事者見愚民之有是者冝責<lb/>
<pb n="KR4c0088_SBCK_008-11b"/>
　而不貢鄙而不旌則民必依禮而行矣苟若是則<lb/>
　隳教之風息毁制之道壅傳曰辛有適伊川見被<lb/>
　髮而祭扵野者今之有是被髮而哭扵野者㡬何<lb/>
　不為戎之扵宅兆乎有心扵是道者得斯説而存<lb/>
　之禁之可也令之可也<lb/>
　　　　内辯<lb/>
　日休自布衣受九江之薦與計偕寓止永崇里居<lb/>
　浹旬有来候者曰子㡬退于有司㡬孰于執事其<lb/>
　譽與名曄曄于京師矣致是也者孰自曰偶與計<lb/>
<pb n="KR4c0088_SBCK_008-12a"/>
　偕者曽未識咸陽城闕所贄者未及卿相之門所<lb/>
　趋者未入勢利之地其譽與名反不知其自矣曰<lb/>
　聞子受今小司徒河東公知素矣公當時之望溟<lb/>
　渤扵文場嵩華扵朝右子之上第不足慿他門曰<lb/>
　公之為前達接後進今人之中古人也愚欲自知<lb/>
　其道干之以其文以名臣之威絀賤士之禮其為<lb/>
　知大矣所謂干之以其道知之亦以其道遇其人<lb/>
　則宣之扵口不遇其人則貯之扵心非侫傳媚說<lb/>
　者也或曰不懌而退居一日又有来者曰喋喋之<lb/>
<pb n="KR4c0088_SBCK_008-12b"/>
　人謂子頼其知欲一舉扵有司信哉曰於戯聖天<lb/>
　子之世文教如膏雨儒風如扶搖草茅之士得以<lb/>
　達市井之子可以進名塲大闢豁若廣路千百人<lb/>
　各負累能時執事各立用譽如日休之才䖏扵場<lb/>
　中若放鯤鮞扵東溟逐麞麛扵五嶽於小入大以<lb/>
　微混衆其汩汨沒沒昭然可知矣豈能一舉扵有<lb/>
　司哉或練窮物態曉盡時機一二十舉扵有司儻<lb/>
　䖏之下列行其道也上可以布大知下可以存祿<lb/>
　利而已矣曰若能者謗歟子冝黙䖏梁上第防其<lb/>
<pb n="KR4c0088_SBCK_008-13a"/>
　萌曰大聖者不過周孔然猶管蔡謗扵前叔孫毁<lb/>
　扵後何由䖏勢而然亦由登髙者必望臨深者必<lb/>
　窺矣詩曰讒言罔極交亂四國夫四國且亂况一<lb/>
　士哉雖然敢不防其萌嗚呼防而免者人歟防而<lb/>
　不免者天歟<lb/>
<pb n="KR4c0088_SBCK_008-13b"/>
</p>
<p>
</p>
  </div>
<div> <lb/>
    <p>
<pb n="KR4c0088_SBCK_009-1a"/>
皮日休文集卷第九　文藪<lb/>
　　書<lb/>
　　　移元徴君書<lb/>
　　　請韓文配饗太學書<lb/>
　　　請孟子為學科書<lb/>
　　　移成均博士書<lb/>
　　　鹿門隱書六十篇<lb/>
　　　　移元徴君書<lb/>
　徴君足下行竒操峻捨明天子賢宰相退隱于陵<lb/>
<pb n="KR4c0088_SBCK_009-1b"/>
　陽踞見青山傲視白雲得䘮不可揺其心榮辱不<lb/>
　能動其志挃拲冠冕泥滓禄位甚善甚善苟與足<lb/>
　下同道者必汲汲自退名帷恐聞行惟恐顯老死<lb/>
　為山谷人矣或名欲遺千載利欲及當今者聞足<lb/>
　下之道可以不進其說耶日休聞古之聖賢無不<lb/>
　欲有意於民也苟或退者是時弊不可正主惽不<lb/>
　可曉進則禍退則安斯或隱矣有是者世不可知<lb/>
　其名俗不能得其教尚懼来世聖人責乎無意於<lb/>
　民也此謂之道隱其次者行不端於巳名不聞於<lb/>
<pb n="KR4c0088_SBCK_009-2a"/>
　人欲乎仕則懼禍欲乎退則思進必為怪行以動<lb/>
　俗詼言以矯物上則邀天子再三之命下則取諸<lb/>
　侯殷勤之禮甚有百世之風次有當時之譽此之<lb/>
　謂名隱其次者行有過僻志有深傲飾身不由乎<lb/>
　禮樂行已不在乎是非入其室者惟清風昇其牖<lb/>
　者惟明月木石然麋鹿然期夫道家之用以全彼<lb/>
　生此之謂性隐然而道隐者賢人也名隐者小人<lb/>
　也性隱者野人也有夫堯舜救世湯禹拯亂之心<lb/>
　者視道隐之人由夫撨蘇之民耳况名與性哉今<lb/>
<pb n="KR4c0088_SBCK_009-2b"/>
　天下雖無事河湟有黠虜之患嶺徼有逋蠻之虞<lb/>
　主上焦心灼思晏詢夜謀宰相戰慄於巖廊百執<lb/>
　事奔走扵朝右然尚未復貞觀開元之大治有致<lb/>
　君於唐虞躋民於仁夀者其人則鮮其求則勤玄<lb/>
　勲之䀻屢降於山林少微之星但明於霄漢此真<lb/>
　足下之所髙視也嗚呼斯時也山林之間宜倒衣<lb/>
　以接禮重跡以應命赴明天子千年之運成大丈<lb/>
　夫萬世之業勲銘於鍾鼎徳著於油素可不盛哉<lb/>
　夫主上知足下之道乆矣加以郡守薦之宰相譽<lb/>
<pb n="KR4c0088_SBCK_009-3a"/>
　之雖錫命屢煩而髙風轉固接物日簡入山益深<lb/>
　且足下將為道隱乎則道隱者世不可知其名俗<lb/>
　不能得其尚足下之名尚也丹青於世矣豈謂道<lb/>
　隱哉將為名隐乎則名隱者以怪行動俗以詼言<lb/>
　矯物足下之道伸之而伊䕫屈之而夷齊豈謂名<lb/>
　隱哉將為性隱乎則性隱者飾身不由乎禮樂行<lb/>
　已不在乎是非足下須薦名於有司客位於侯伯<lb/>
　豈謂性隱乎然三隐者足下皆出其表復何為而<lb/>
　髙卧哉如終卧陵陽而不起是廢乎古人之道者<lb/>
<pb n="KR4c0088_SBCK_009-3b"/>
　也仲尼曰素隐行恠後世有述焉吾弗之為也君<lb/>
　子遵道而行半途而廢吾弗能也已矣君子依乎<lb/>
　中庸遯世不見知而不悔乎夫前二者聖人之所<lb/>
　不為足下之學楊墨申韓乎何其悖於道也如遯<lb/>
　世不見知而不悔則舜不為髙蹈也舜不為真隐<lb/>
　也足下其亦有意乎如納㒒之言翻然而起醒然<lb/>
　而用朝廷必䖏足下於大諫次用足下於宰輔其<lb/>
　在大諫也以直氣吹日月之翳以正道立天地之<lb/>
　根先黜陟於朝廷次按察于侯國其在宰輔也外<lb/>
<pb n="KR4c0088_SBCK_009-4a"/>
　以道寧四夷内以法提百揆俾天地反妖爲瑞使<lb/>
　隂陽易愆爲禳然後以玄菟樂浪爲持節之州崑<lb/>
　崙崦嵫作駐蹕之地又不知房杜姚宋何人也果<lb/>
　行是道罄南山之竹不足以書足下之功窮百谷<lb/>
　之波不足以注足下之善以足下之風可以知僕<lb/>
　之志以僕之道可以發足下之文故不逺千里授<lb/>
　書於御者用以吐㒒臆中之竒貯也僕之取捨自<lb/>
　有方寸異時無望於足下發凾之後但起無疑不<lb/>
　宣日休再拜<lb/>
<pb n="KR4c0088_SBCK_009-4b"/>
　　　　請韓文公配饗太學書<lb/>
　於戯聖人之道不過乎用用於生前則一時可知<lb/>
　也用於死後則百世可知也故孔子之封賞自漢<lb/>
　至隋其爵不過乎公侯至于吾唐乃䇿王號七十<lb/>
　子之爵命自漢至隋或卿大夫至于吾唐乃封公<lb/>
　侯曾參之孝道動天地感鬼神自漢至隋不過乎<lb/>
　諸子至扵吾唐乃旌入十哲噫天地久否忽泰則<lb/>
　平日月乆昏忽開則明雷震乆息忽震則驚雲霧<lb/>
　乆欝忽廓則清仲尼之道否於周秦而昏於漢魏<lb/>
<pb n="KR4c0088_SBCK_009-5a"/>
　息於晉宋而欝於陳隋遇於吾唐萬世之憤一朝<lb/>
　而釋儻死者可作其志可知也今有人身行聖人<lb/>
　之道口吐聖人之言行如顔閔文若游夏死不得<lb/>
　配食於夫子之側愚又不知尊先聖之道也夫孟<lb/>
　子荀卿翼傳孔道以至于文中子文中子之末降<lb/>
　及貞觀開元其傳者醨其繼者淺或引刑名以為<lb/>
　文或援縱横以為理或作詞賦以為雅文中之道<lb/>
　曠百祀而得室授者唯昌黎文公之文蹴楊墨於<lb/>
　不毛之地蹂釋老於無人之境故得孔道巍然而<lb/>
<pb n="KR4c0088_SBCK_009-5b"/>
　自正夫今之文千百十之作釋其卷觀其詞無不<lb/>
　禆造化補時政繄公之力也公之文曰僕自度若<lb/>
　世無孔子僕不當在弟子之列設使公生孔子之<lb/>
　世公未必不在四科焉國家以二十賢者代用其<lb/>
　書垂于國胄並配饗於孔聖廟堂者其為典禮也<lb/>
　大矣美矣苟以代用其書不能以釋聖人之辭箋<lb/>
　聖人之義哉况有身行其道口傳其文吾唐以来<lb/>
　一人而已不得在二十一賢之列則未巳乎典禮<lb/>
　為備伏請命有司定其配饗之位則自兹以後天<lb/>
<pb n="KR4c0088_SBCK_009-6a"/>
　下以文化未必不由夫是也<lb/>
　　　　請孟子為學科書<lb/>
　聖人之道不過乎經經之降者不過乎史史之降<lb/>
　者不過乎子子不異乎道者孟子也捨是子者必<lb/>
　戾乎經史又率于子者則聖人之盗也夫孟子之<lb/>
　文粲若經傳天惜其道不燼於秦自漢氏得之常<lb/>
　置博士以專其學故其文繼乎六藝光乎百氏真<lb/>
　聖人之微㫖也若然者何其道曄曄於前其書汲<lb/>
　汲於後得非道拘乎正文極乎奥有好邪者憚正<lb/>
<pb n="KR4c0088_SBCK_009-6b"/>
　而不舉嗜淺者鄙奥而無稱耶盖仲尼愛文王嗜<lb/>
　昌歜以取味後之人將愛仲尼者其嗜在孟子矣<lb/>
　嗚呼古之士以湯武為逆取者其不讀孟子乎以<lb/>
　楊墨為逹智者其不讀孟子乎由是觀之孟子功<lb/>
　利於人亦不輕矣今有司除茂才明經外其次有<lb/>
　熟莊周列子書者亦登于科其誘善也雖深而懸<lb/>
　科也未正夫荘列之文荒唐之文也讀之可以為<lb/>
　方外之士習之可以為鴻荒之民有能汲汲以救<lb/>
　時補敎為志哉伏請命有司去莊列之書以孟子<lb/>
<pb n="KR4c0088_SBCK_009-7a"/>
　為主有能精通其義者其科選視明經苟若是也<lb/>
　不謝漢之博士矣既遂之如儒道不行聖化無補<lb/>
　則可刑其言者<lb/>
　　　　移成均愽士書<lb/>
　夫居位而愧道者上則荒其業下則偷其言業而<lb/>
　可荒文弊也言而可偷訓薄可故聖人懼是<graphic n="KR1051" url="https://raw.githubusercontent.com/kanripo/KR-Gaiji/master/images/KR1051.png" mimeType="image/png"/>移<lb/>
　其化上自天子下至子男必立庠以化之設序以<lb/>
　教之猶歉然不足士有業髙訓深必詘禮以延之<lb/>
　越爵以貴之俾庠聲序音玲瓏於珩珮鏘訇於金<lb/>
<pb n="KR4c0088_SBCK_009-7b"/>
　石此聖人之至治也今國家立成均之業其禮盛<lb/>
　於周其品廣於漢其詘禮越爵又甚於世而未免<lb/>
　乎愧道者何哉夫聖人之為文也為經約乎史賛<lb/>
　易近乎象詩書止乎刪禮樂止乎定春秋止乎修<lb/>
　然六籍儀形乎千萬世百王更命迭號莫不由是<lb/>
　大也其幽幽於鬼神其妙妙於玄造後之人苟不<lb/>
　得行<hi>胡郎</hi>决句釋者猶萬物但被玄造之化者耶<lb/>
　故萬物但化而已不知玄造之源也夫六藝之於<lb/>
　人又何異於是故詩得毛公書得伏生易得楊何<lb/>
<pb n="KR4c0088_SBCK_009-8a"/>
　禮得二戴周官得鄭康成摫其微言鈲其大義幽<lb/>
　者明於日月奥者廓於天地然則今之講習之功<lb/>
　與决釋之功不啻半矣其文得不弊乎其訓得不<lb/>
　薄乎嗚呼西域氏之教其徒日以講習决釋其法<lb/>
　為事吾之視太學又足為西域氏之羞矣足下出<lb/>
　文閫生學世業精前古言髙當今洸洸乎洋洋乎<lb/>
　為諸生之蓍龜作後來之綿蕝得不思居其位者<lb/>
　不愧其道䖏於職者不墮其業乎否則市大易負<lb/>
　乗之機招詩人伐檀之刺矣奚不日誡其属月勵<lb/>
<pb n="KR4c0088_SBCK_009-8b"/>
　其徒年持六籍日决百氏俾諸生於聖典也洞知<lb/>
　大曉猶駕車者必知康莊操舟者必知河海既若<lb/>
　是矣執其業者精者進而堕者退公者得而私者<lb/>
　失非惟大發於儒風抑亦不苟於禄位足下之道<lb/>
　被於太學也其利可知矣果行是說則太華之石<lb/>
　峨峨於成均之門者吾不頌於他人矣足下聴之<lb/>
　無忽日休再拜<lb/>
　　　　鹿門隱書六十篇<hi>并序</hi>
　醉士隱於鹿門不醉則游不游則息息於道思其所<lb/>
<pb n="KR4c0088_SBCK_009-9a"/>
　未至息於文慙其所未周故復草隱書焉嗚呼古<lb/>
　聖王能旌夫山谷民之善者意在斯乎<lb/>
　或曰仲尼修春秋紀災異近乎怪言虎賁之勇<lb/>
　近乎力行衰國之攻近乎亂立祠祭之禮近乎神<lb/>
　將聖人之道多岐而難通也奚有不語之義也曰<lb/>
　夫山鳴鬼哭天裂地拆怪甚也聖人謂一君之暴<lb/>
　災埏天地故諱耳然後世之君猶有窮凶以召災<lb/>
　極暴以示異者矣夫桀紂之君握鉤伸䥫撫梁易<lb/>
　柱手格熊羆走及虎兕力甚也聖人隱而不言懼<lb/>
<pb n="KR4c0088_SBCK_009-9b"/>
　尚力以虐物貪勇而喪生然後世之君猶有喜角<lb/>
　觝而忘政受拔拒而過賢者寒浞竊室子頑通母<lb/>
　亂甚也聖人隱而不言懼來世之君為蛇豕民為<lb/>
　愮蜮然後世之君猶有易内以亂國通室以亂邦<lb/>
　者夏啓畜乗龍周穆讌瑶池神甚也聖人隱而不<lb/>
　言懼來世之君以幻化致其物以左道成其樂後<lb/>
　世之君猶有黷封禪以求生恣祠祀以祈欲者嗚<lb/>
　呼聖人發一言為當世師行一行為來世軌豈容<lb/>
　易而傳哉當仲尼之時苟語怪力亂神也吾恐後<lb/>
<pb n="KR4c0088_SBCK_009-10a"/>
　世之君怪者不在於妖祥而在於政教也力者不<lb/>
　在於角觝而在於侵凌也亂者不在於祍蓆而在<lb/>
　於天下也神者不在於禨鬼而在於宗廟也若然<lb/>
　者其道也豈多岐哉<lb/>
　民之性多暴聖人導之以其仁民性多逆聖人導<lb/>
　之以其義民性多縱聖人導之以其禮民性多愚<lb/>
　聖人導之以其智民性多妄聖人導之以其信若<lb/>
　然者聖人導之以天下賢人導之於國衆人導之<lb/>
　於家後之人反導為取反取為奪故取天下以仁<lb/>
<pb n="KR4c0088_SBCK_009-10b"/>
　得天下而不仁矣取國以義得國而不義矣取名<lb/>
　位以禮得名位而不禮矣取權勢以智得權勢而<lb/>
　不智矣取朋友以信得朋友而不信矣堯舜導而<lb/>
　得也非取也得之而仁殷周取而得也得之亦仁<lb/>
　吾謂自巨君孟德已後行仁義禮智信者皆奪而<lb/>
　得者也悲夫<lb/>
　文學之於人也譬乎藥善服有濟不善服反為害<lb/>
　或曰聖人見一善必汲汲慕之夫丹朱商均雖曰<lb/>
　不肖豈便毒於豺虎哉何其嗣之逺也且善足以<lb/>
<pb n="KR4c0088_SBCK_009-11a"/>
　保身不足以保天下噫丹朱商均苟非堯舜之子<lb/>
　一身且不保况天下哉<lb/>
　毁人者自毁之譽人者自譽之夫毀人者人亦毁<lb/>
　之不曰自毁乎譽人者人亦譽之不曰自譽乎<lb/>
　或曰神農牛首蜚仲鳥身信乎哉曰非形也象也<lb/>
　夫梟羊䝟貐尚猶類人况聖賢也哉<lb/>
　或曰夏禹為黄熊信乎哉曰非也感也夫簡狄吞<lb/>
　鳥卵而生契姜嫄履大迹而産稷是也當禹之母<lb/>
　夢熊而生耳不然者禹誠是熊吾以聖人為罔象也<lb/>
<pb n="KR4c0088_SBCK_009-11b"/>
　或曰孟子云予何人也舜何人也是聖人皆可修<lb/>
　而至乎曰聖人天也非修而至者也夫知道然後<lb/>
　能修能修然後能聖且堯為唐侯二十而德盛舜<lb/>
　為鰥民二十以孝聞焉在乎修哉后稷之戯必以<lb/>
　蓻殖仲尼之戯必以爼豆焉在乎脩哉盖修而至<lb/>
　者顔子也孟軻也若聖人者天資也非修而至也<lb/>
　窮山人盡行也大江人盡渉也然而不幸者有遇<lb/>
　虎兕之暴蛟龍之患者矣豈以是而止者哉夫途<lb/>
　有遇是患而死者繼其踵者惟恐其行之不速也<lb/>
<pb n="KR4c0088_SBCK_009-12a"/>
　今之士為名與勢苟刑禍及流竄至是監刀鋸者<lb/>
　必名人司流竄者必勢士繼其踵者惟恐其位之<lb/>
　不速也嗚呼名與勢然也吾患其内虎兕乎蛟龍<lb/>
　乎是天不為人幸也非人也其或披林逐虎兕入<lb/>
　水嬰蛟龍遇其患也是人不為天幸也非天也若<lb/>
　是以取禍則終身所為心之駔儈焉君子不為其<lb/>
　所不為小人為其所不為<lb/>
　可以威而不威可以殺而不殺難也<lb/>
　潔者不觀其窮觀其富也慎者不觀其危觀其勢<lb/>
<pb n="KR4c0088_SBCK_009-12b"/>
　也苟當窮能潔當危能慎戒也非真也<lb/>
　古之官人也以天下為己累故已憂之今之官人<lb/>
　也以巳為天下累故人憂之今道有赤子將為牛<lb/>
　馬所踐見之者無問賢不肖皆惕惕然皆欲驅牛<lb/>
　馬以活之至夫國有弱君家有色婦有謀其國欲<lb/>
　其室者惟恨其君與夫不罹赤子之禍也噫是復<lb/>
　何心哉<lb/>
　孟子曰伯夷隘柳下惠不恭伊尹五就湯五就桀<lb/>
　皮子採廉於伯夷廉於天下不為隘矣擇和於下<lb/>
<pb n="KR4c0088_SBCK_009-13a"/>
　惠和於天下不為不恭矣取志於伊尹志於天下<lb/>
　不為不大矣<lb/>
　天有造化聖人以教化禆之地有生育聖人以養<lb/>
　育禆之四時有信聖人以誠信禆之兩曜有明聖<lb/>
　人以文明禆之噫禆於天地者何獨聖人雖禽獸<lb/>
　昆仲雲物亦不能自順其孔麟鳯禆於祥瑞也蛟<lb/>
　龍禆於潤澤也昆虫禆於地氣也雲物禆於天候<lb/>
　也而况於聖人乎况於鬼神乎故紆大君之組綬<lb/>
　食生人之膏血苟不仁而位是不禆於禄食也况<lb/>
<pb n="KR4c0088_SBCK_009-13b"/>
　能禆於天地乎吾乃知是禽獸昆虫雲物不竊於<lb/>
　天地之覆燾也<lb/>
　舟之有杚猶人之有道也杚不安也舟之行匪杚<lb/>
　不進是不安而安也人之行也猶舟之有杚匪道<lb/>
　不行是不行而行也夫秦失杚於項項遺仡扵漢<lb/>
　是聖人之道不安其所安小人之道安其所不安也<lb/>
　伊尹之道一介不以與人一介不以取諸人吾得<lb/>
　志弗為也與之以道取之以道天下可也况一介<lb/>
　哉伊尹之道近乎執吾去執而取廉者也伯夷弗<lb/>
<pb n="KR4c0088_SBCK_009-14a"/>
　仕非君弗治非民治則進亂則退吾得志弗為也<lb/>
　不仕非君孰行其道不治非民孰急天下以非君<lb/>
　乎湯不當事桀文王不當事紂也以非民乎桀民<lb/>
　不赴殷紂士不歸周矣故伯夷之道過乎髙吾去<lb/>
　髙而取介者也<lb/>
　柳下惠可事非君可使非民與惡人言雖袒裼裸<lb/>
　程於我側爾焉能浼我哉吾得志弗為也夫蚍蜉<lb/>
　豈過人而有禮哉民之下者亦若是而已柳下惠<lb/>
　之道過乎溷吾去溷而取辨者也<lb/>
<pb n="KR4c0088_SBCK_009-14b"/>
　扵戯黄卷之内聖賢者皆在焉慕而不可及愛而<lb/>
　不可必欝欝於厲夫至乎是者為心乎為身乎心<lb/>
　則勞身則憊嗚呼道果不在於自用<lb/>
　古之奢也吾不奢古之儉也吾不儉適管晏之中<lb/>
　或可矣噫古之奢也僣今之奢也濫古之儉也性<lb/>
　今之儉也名<lb/>
　學而廢者不若不學而廢者學而廢者恃學而有<lb/>
　驕驕必辱不學而廢者愧已而自卑卑則全勇多<lb/>
　於人謂之暴才多於德謂之嫉<lb/>
<pb n="KR4c0088_SBCK_009-15a"/>
　小善亂德小才耗道<lb/>
　以有善而不進以有才而不修孔門之徒耻也<lb/>
　古之隱也志在其中今之隱也爵在其中<lb/>
　吏不與姦罔期而姦罔自至賈豎不與不仁期而<lb/>
　不仁自至嗚呼吏非被重刑不知姦罔之䘮已賈<lb/>
　豎非遭極禍不知不仁之害躬也夫易化而善者<lb/>
　齊民也唯吏與賈豎難哉<lb/>
　人之肆其志者其如後患何<lb/>
　聖人能與人道不能與人志<lb/>
<pb n="KR4c0088_SBCK_009-15b"/>
　嗚呼才望顯扵時者殆哉一君子愛之百小人妬<lb/>
　之一愛固不勝扵百妬其為進也難<lb/>
　不以堯舜之心為君者具君也不以伊尹周公之<lb/>
　心為臣者具臣也<lb/>
　造父善御不能御駑駘公輸善匠不能匠散木吾<lb/>
　知夫不教之民也豈易御而易匠者哉陽貨者仲<lb/>
　尼之駑駘也互郷者仲尼之散木也<lb/>
　或曰子之道有以邁于人子之貌固不足加於衆<lb/>
　噫何哉曰亦何昜哉伊臯亦人矣孔顔亦人耳<lb/>
<pb n="KR4c0088_SBCK_009-16a"/>
　不思而立言不知而定交吾其憚也<lb/>
　知道而不行知賢而不舉甚乎穿窬也夫盗也者<lb/>
　不能盡一室如不行道足以䘮身不舉賢足以亡國<lb/>
　金貝珠璣非能言而利物者也至夫有國者寳之<lb/>
　甚乎賢惜之過乎聖如失道而有亂國且輸人况<lb/>
　夫金貝珠璣哉<lb/>
　聖人行道而守法賢人行法而守道衆人侮道而<lb/>
　貨法古之决獄得民情也哀今之决獄得民情也<lb/>
　喜哀者哀其化之不行喜之者喜其賞之必至周<lb/>
<pb n="KR4c0088_SBCK_009-16b"/>
　公為天子下白屋之士今觀於一命之士接白屋<lb/>
　之士斯禮遂亡悲夫幸君之急而見懲糺已之讎<lb/>
　而為直因躬不好者而為廉因人不樂者以為正<lb/>
　大人不由也<lb/>
　聖人之道猶坦途諸子之道猶斜逕坦途無不之<lb/>
　也斜逕亦無不之也然適坦途者有津梁之斜逕<lb/>
　者苦荆棘三王之世民知生而不知化五帝之世<lb/>
　民知化而不知德<lb/>
　毁人者失其直譽人者失其實近於鄉原之人哉<lb/>
<pb n="KR4c0088_SBCK_009-17a"/>
　憚勢而交人勢劣而交道息希利而友人利薄而<lb/>
　友道退明君善全臣者不狎哲士善全友者不暱<lb/>
　或曰我善治苑囿我善視禽獸我善用兵我善聚<lb/>
　賦古之謂賊民今之謂賊臣<lb/>
　虸蚄能害稼不能害人奸邪善害人害稼者有時<lb/>
　而稔是不害也雖有祝鮀之佞宋朝之美其害人<lb/>
　也可勝道哉<lb/>
　或問君子之道何如則可以常行矣曰去四蔽用<lb/>
　四正則可以常行矣曰何以言之見賢不能親聞<lb/>
<pb n="KR4c0088_SBCK_009-17b"/>
　義不能伏當亂不能正當利不能節此之謂四蔽<lb/>
　道不正不言禮不正不行文不正不修人不正不<lb/>
　見此之謂四正鵷鸞不常見君子慕焉鸎鳩常見<lb/>
　小人捕焉噫君子之出䖏亦猶夫鵷鸞而已矣<lb/>
　不位而尊者曰道不貨而富者曰文噫吾將謂得<lb/>
　時乎尊而驕者不為矣吾將謂失時乎富而安者<lb/>
　吾為矣<lb/>
　或曰將䖏乎世如何則可以免乎謗曰去六邪用<lb/>
　四尊則可矣曰何以言曰諫未深而謗君交未至<lb/>
<pb n="KR4c0088_SBCK_009-18a"/>
　而責友居未安而罪國家不儉而罪歲道不髙而<lb/>
　凌貴志不定而羡富此之謂六邪也自尊其道堯<lb/>
　舜不得而卑也自尊其親天下不得而詘也自尊<lb/>
　其已孩孺不得而娛也自尊其志刀鋸不得而威<lb/>
　也此之謂四尊也<lb/>
　愛雖至而不媟讐巳危而不擠勢方盛而知足利<lb/>
　正中而識已豈小人之能哉<lb/>
　以儉而獲罪猶逺乎奢以退而遇謗尚愈乎進弓<lb/>
　箕之家生子而捨乎弓箕陶旊之家生子而捨乎<lb/>
<pb n="KR4c0088_SBCK_009-18b"/>
　陶旊噫吾之道猶弓箕陶旊乎<lb/>
　自漢至今民産半入乎公者其唯桑弘羊孔僅乎<lb/>
　衛青霍去病乎設遇聖天子吾知乎桑孔不過乎<lb/>
　賈豎衛霍不過乎士伍<lb/>
　古之殺人也怒今之殺人也笑<lb/>
　古之用賢也為國今之用賢也為家<lb/>
　古之酗醟也為酒今之酗醟也為人<lb/>
　古之置吏也將以逐盗今之置吏也將以為盗<lb/>
　或曰楊墨有道乎曰噫錢格簺皆有道也何啻乎<lb/>
<pb n="KR4c0088_SBCK_009-19a"/>
　楊墨哉吾知夫今之人嗜楊墨之道者其一夫之<lb/>
　族耳<lb/>
<pb n="KR4c0088_SBCK_009-19b"/>
</p>
<p>
皮日休文集卷第九<lb/>
</p>
<p>
</p>
  </div>
<div> <lb/>
    <p>
<pb n="KR4c0088_SBCK_010-1a"/>
皮日休文集卷第十<lb/>
　　詩<lb/>
　　　三羞詩三首<lb/>
　　　　其一<hi>并序</hi>
　丙戌歲日休射䇿不上東退于肥陵出都門見朝<lb/>
　列中論犯當權者得罪南竄卯詔辰發持法吏不<lb/>
　容一息留私室視其色若將厭禄位悔名望者皮<lb/>
　子闚之愵然泣衂然羞故作是詩贐之<lb/>
　吾聞古君子介介勵其節入門疑儲宮撫已思鈇<lb/>
<pb n="KR4c0088_SBCK_010-1b"/>
　鉞忠者若不退佞者何由逹君臣一殽膳家國共<lb/>
　殘殺此道見於今永思心若裂王臣方謇謇佐我<lb/>
　無玷缺如何以謀計中道生芽孽憲司遵故典分<lb/>
　道播南越蒼惶出班行家室不容别玄鬂行為霜<lb/>
　清淚立成血乗遽劇飛鳥就傳過風發嗟吾何為<lb/>
　者叨在造士列獻文不上第歸于淮之汭入蹇蹄<lb/>
　可再犇退羽可後歇利則侶軒裳塞則友松月而<lb/>
　於方寸内未有是愁結未為禄食士俯不愧梁糲未<lb/>
　為冠冕人死不慙忠烈如何有是心不能叩丹闕<lb/>
<pb n="KR4c0088_SBCK_010-2a"/>
　赫赫負君歸南山採芝蕨<lb/>
　　　　其二<hi>并序</hi>
　日休旅次于許傳舍聞呌咷之聲動于城郭問于<lb/>
　道民民曰蠻圍我交趾奉詔徴許兵二千征之其<lb/>
　征且再有戰皆殁其哭者許兵之属嗚呼揚子不<lb/>
　云夫朱崖之絶捐之之力也否則介鱗易我衣裳<lb/>
　其是之謂耶皮子謂之内過曰吾之道不足以濟<lb/>
　時不可以備位又手不提桴鼓身不被兵械恬然<lb/>
　自順怡然自樂吾亦為許師之罪人耳作詩以吊<lb/>
<pb n="KR4c0088_SBCK_010-2b"/>
　之<lb/>
　南荒不擇吏致我交趾覆綿聯三四年流為中夏<lb/>
　辱懦者闘即退武者兵則黷軍庸滿天下戰將多<lb/>
　金玉刮則齊民癕分為猛士禄雄徤許昌師忠武<lb/>
　冠其族去為萬騎風住作一川肉昨朝殘卒回千<lb/>
　門萬戸哭哀聲動閭里怨氣成山谷誰能聽晝<graphic n="KR2351" url="https://raw.githubusercontent.com/kanripo/KR-Gaiji/master/images/KR2351.png" mimeType="image/png"/>
　不忍看金鏃吾有制勝術不奈賤碌碌貯之<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>臆<lb/>
　間慙見許師属自嗟胡為者得躡前修躅家不出<lb/>
　軍租身不識部曲亦衣許師衣亦食許師粟方知<lb/>
<pb n="KR4c0088_SBCK_010-3a"/>
　古人道䕃我已為足念此向誰羞悠悠潁川緑<lb/>
　　　　其三<hi>并序</hi>
　丙戌歲淮右蝗旱日休寓小墅于州東下第後歸<lb/>
　之見潁民轉徙者盈途塞陌至有父捨其子夫捐<lb/>
　其妻行哭立丐朝去夕死嗚呼天地誠不仁耶皮<lb/>
　子之山居椸有襲鑊有炊晏眠而夕飽朝樂而暮<lb/>
　娯何能於頴川民而獨享是為將天地遺之耶因<lb/>
　羞不自容作詩以唁之<lb/>
　天子丙戌年淮右民多飢就中頴之汭轉徙何纍<lb/>
<pb n="KR4c0088_SBCK_010-3b"/>
　纍夫婦相頋亡弃却抱中兒兄弟各自散出門如<lb/>
　大癡一金易蘆蔔一縑換鳬茈荒村墓鳥樹空屋<lb/>
　野花籬兒童齧草根倚桑空嬴嬴班白死路傍<lb/>
　枕上皆離離方知聖人教於民良在斯癘能去人<lb/>
　愛荒能奪人慈如何司牧者有術皆在兹粤吾何<lb/>
　為人數畒清溪湄一寫落第文一家懽復嬉朝食<lb/>
　有麦饘晨起有布衣一身既飽煖一家無怨咨家<lb/>
　雖有畎畒手不秉鎡基嵗雖有札瘥庖不廢晨炊<lb/>
　何道以至是我有明公知食之以侯食衣之以侯<lb/>
<pb n="KR4c0088_SBCK_010-4a"/>
　衣歸家䘏金帛使我奉庭闈撫已愧潁民奚不進<lb/>
　德為因兹感知巳盡日空涕洟<lb/>
　　　　七愛詩<hi>并序</hi>
　皮子之志常以真純自許每謂立大化者必有真<lb/>
　相以房杜為真相焉定大亂者必有真將以李大<lb/>
　尉為真將焉傲大君者必有真隱以盧徴君為真<lb/>
　隱焉鎮澆俗者必有真吏以元魯山為真吏焉負<lb/>
　逸氣者必有真放以李翰林為真放焉為名臣者<lb/>
　必有真才以白太傅為真才焉嗚呼吾之道時耶<lb/>
<pb n="KR4c0088_SBCK_010-4b"/>
　行其事也在乎愛忠矣不時耶行其事也亦在乎<lb/>
　愛忠矣苟有心歌詠者豈徒然哉<lb/>
　　　　房杜二相國<lb/>
　吾愛房與杜貧賤共聯歩脫身抛亂世䇿杖歸真<lb/>
　主縱横幄中筭左右天下務骯髒無敵才磊落不<lb/>
　世遇美矣名公卿魁然真宰輔黄閣三十年清風<lb/>
　一萬古巨業照國史大勲鎮王府遂使後世民至<lb/>
　今受陶鑄粤吾少有志敢躡前賢路苟得同其時<lb/>
　願為執鞭豎<lb/>
<pb n="KR4c0088_SBCK_010-5a"/>
　　　　李太尉晟<lb/>
　吾愛李太尉崛起定中原驍雄十萬兵四面圍國<lb/>
　門一戰收王畿一叱散妖氛乗輿既反正兇豎爭<lb/>
　亡魂巍巍柱天功蕩蕩盖世勲仁於曹孟德勇過<lb/>
　霍將軍丹劵入<lb/>
　帑蔵青史傳子孫所謂大丈夫動合驚乾坤所謂<lb/>
　聖天子難得忠身臣下以契魚水上以合風雲百<lb/>
　世必一亂千年方一人吾雖翰墨子氣㮣敢不群<lb/>
　願以太平頌題向甘泉春<lb/>
<pb n="KR4c0088_SBCK_010-5b"/>
　　　　盧徵君鴻<lb/>
　吾愛盧徴君髙卧嵩山裏百辟未一顧三徴方蹔<lb/>
　起坦腹對宰相岸幘挹天子建禮門前吟金鑾殿<lb/>
　裏醉天下皆哺糟徴君獨潔已天下皆樂聞徴君<lb/>
　獨洗耳天下皆懷羞徴君獨多耻銀黄不妨懸赤<lb/>
　絞不妨被而於心抱中獨作羲皇地藍轝一云返<lb/>
　泥詔褒不已再看緱山雲重酌嵩陽水放曠書裏<lb/>
　終逍遥醉中死吾謂伊與周不若徴君貴吾謂巢<lb/>
　與許不若徴君義髙名無階級逸迹絶涯涘萬世<lb/>
<pb n="KR4c0088_SBCK_010-6a"/>
　唐書中逸名不可比粤自慕真隐强以骨肉累如<lb/>
　教不為名敢有徴君志<lb/>
　　　　元魯山<lb/>
　吾愛元紫芝清介如伯夷輦母逺之官宰邑無玷<lb/>
　疵三年魯山民豐稔不暫饑三年魯山吏清慎各<lb/>
　自持只飲魯山泉只採魯山薇一室氷蘖苦四逺<lb/>
　聲光飛退歸舊隱來斗酒入茅茨鷄黍匪家畜琴<lb/>
　樽常自怡盡日一菜食窮年一布衣清似匣中鏡<lb/>
　直如琴上絲世無用賢人青山生白髭既卧黔婁<lb/>
<pb n="KR4c0088_SBCK_010-6b"/>
　衾空立陳寔碑吾無魯山道空有魯山辭所恨不<lb/>
　相識援筆空涕垂<lb/>
　　　　李翰林<hi>白</hi>
　吾愛李太白身是酒星魄口吐天上文跡作人間<lb/>
　客磥砢千丈林澄澈萬尋碧醉中草樂府十幅筆<lb/>
　一息召見承明廬天子親賜食醉曾吐御牀傲幾<lb/>
　觸天澤權臣妬逸才心如斗筲窄失恩出内署海<lb/>
　岳甘自適刺謁戴叔倫赴宴著縠屐諸侯百歩迎<lb/>
　明君九天憶竟遭腐脅疾醉魄歸八極大鵬不可<lb/>
<pb n="KR4c0088_SBCK_010-7a"/>
　籠大椿不可植蓬壺不可見姑射不可識五岳為辭<lb/>
　鋒四溟作匈臆惜哉千萬年此俊不可得<lb/>
　　　　白太傅居易<lb/>
　吾愛白樂天逸才生自然誰謂辭翰器乃是經綸<lb/>
　賢欻從浮豔詩作得典誥篇立身百行足為文六<lb/>
　藝全清望逸内署直聲驚諫垣所刺必有思所臨<lb/>
　必可傳忘形任詩酒寄傲遍林泉所望摽文柄所<lb/>
　希持化權何期遇訾毁中道多左遷天下皆汲汲<lb/>
　樂天獨怡然天下皆悶悶樂天獨捨旃髙吟辝兩<lb/>
<pb n="KR4c0088_SBCK_010-7b"/>
　掖清嘯罷三川䖏世似孤鸖遺榮同脱蟬仕若不<lb/>
　得志可為龜鑑焉<lb/>
　　　　正樂府十篇<lb/>
　樂府盡古聖王採天下之詩欲以知國之利病民<lb/>
　之休戚者也得之者命司樂氏入之於塤箎和之<lb/>
　以管籥詩之美也聞之足以觀乎功詩之刺也聞<lb/>
　之足以戒乎政故周禮太師之職掌敎六詩小師<lb/>
　之職掌諷誦詩由是觀之樂府之道大矣今之所<lb/>
　謂樂府者雄以魏晉之侈麗陳梁之浮豔謂之樂<lb/>
<pb n="KR4c0088_SBCK_010-8a"/>
　府詩真不然矣故嘗有可悲可懼者時宣扵詠歌<lb/>
　揔十篇故命曰正樂府詩<lb/>
　　　　卒妻怨<lb/>
　河湟戍卒去一半多不廻家有半菽食身為一囊<lb/>
　灰官吏按其籍伍中斥其妻䖏處魯人髽家家祀<lb/>
　婦哀少者任所歸老者無所携况當札瘥年米粒<lb/>
　如瓊瑰纍纍作餓殍見之心若摧其夫死鋒刃其<lb/>
　室委塵埃其命即用矣其賞安在哉豈無黔敖恩<lb/>
　救此窮餓骸誰知白屋士念此翻欵欵<hi>反扵孩</hi>
<pb n="KR4c0088_SBCK_010-8b"/>
　　　　橡媪歎<lb/>
　秋深橡子熟散落榛蕪崗傴傴黄髪媼拾之踐晨<lb/>
　霜移時始盈掬盡日方滿筐幾曝復幾蒸用作三<lb/>
　冬糧山前有熟稻紫穗襲人香細穫又精舂粒粒<lb/>
　如玉璫持之納于官私室無倉廂如何一石餘只<lb/>
　作五斗量狡吏不畏刑貪官不避贜農時作私債<lb/>
　農畢歸官倉自冬及于春橡實誑肌腸吾聞田■<lb/>
　子詐仁猶自王吁嗟逢橡媼不覺淚霑裳<lb/>
　　　　貪官怨<lb/>
<pb n="KR4c0088_SBCK_010-9a"/>
　國家省闥吏賞之皆與位素來不知書豈能精吏<lb/>
　理大者國宰邑小者皆尉史愚者若混沌毒者如<lb/>
　雄虺傷哉堯舜民肉袒受鞭箠吾聞古聖王天下<lb/>
　無遺士朝廷及下邑治者皆仁義國家選賢良定<lb/>
　制兼拘忌所以用此徒令之充禄位何不廣取人<lb/>
　何不廣歷試下位既賢哉上位何如矣胥徒賞以<lb/>
　財俊造悉為吏天下若不平吾當甘弃市<lb/>
　　　　農父謡<lb/>
　農父寃辛苦向我述其情雖将一人農可俻十人<lb/>
<pb n="KR4c0088_SBCK_010-9b"/>
　征如河江淮粟輓漕輸咸京黄河水如電一半沉<lb/>
　與傾均輸利其事軄司安敢評三川豈不農三輔<lb/>
　豈不耕奚不車其粟用以供天兵美哉農父言何<lb/>
　計逹王程<lb/>
　　　　路臣恨<lb/>
　路臣何方來去馬真如龍行驕不動塵滿轡金籠<lb/>
　璁有人自天來将避荆棘叢獰呼不覺止推下蒼<lb/>
　黄中十夫掣鞭䇿御之如驚鴻日行六七郵瞥若<lb/>
　鷹無縱路臣慎勿愬愬則刑爾躬軍期方似雨天<lb/>
<pb n="KR4c0088_SBCK_010-10a"/>
　命正如風七雄戰爭時賔旅猶自通如何太平世<lb/>
　動歩却途窮<lb/>
　　　　賤貢士<lb/>
　南越貢珠璣西蜀進羅綺到京未晨旦一見天子<lb/>
　如何賢與俊為貢賤如此所知不可求敢望前席<lb/>
　事吾聞古聖人射宮親選士不肖盡屛迹賢能皆<lb/>
　得位所以謂得人所以稱多士歎息幾編書時哉<lb/>
　又何異<lb/>
　　　　頌夷臣<lb/>
<pb n="KR4c0088_SBCK_010-10b"/>
　夷師本學外仍善唐文字無人本尚捨何况夷臣<lb/>
　事所以不學者反為夷臣戯所以尸禄人反為夷<lb/>
　臣忌吁嗟華風表何嘗不由是<lb/>
　　　　惜義鳥<lb/>
　商須多義鳥義鳥實可嗟危巢半纍纍隐在栲<lb/>
　木花他巢若有鶵乳之如一家他巢若遭捕投之<lb/>
　同一羅商人每秋貢所貴復如何飽以稻粱滋飾<lb/>
　以組繡華惜哉仁義禽委戯於宫娥吾聞鳯之貴<lb/>
　仁義亦足夸所以不遭捕盖縁生不多<lb/>
<pb n="KR4c0088_SBCK_010-11a"/>
　　　　誚虚噐<lb/>
　襄陽作髹器安有庫露真持以遺北虜結云生有<lb/>
　神每歲走其使所費如雲屯吾聞古聖王修德來<lb/>
　逺人未聞作巧詐用欺禽獸君吾道尚如此戎心<lb/>
　安足云如何漢宣帝却得呼韓臣<lb/>
　　　　哀隴民<lb/>
　隴山千萬仭鸚鵡巢其巔窮危又極嶮其山猶不<lb/>
　全蚩蚩隴之民懸度如登天空中覘其巢塗有争<lb/>
　紛然百禽不得一十人九死焉隴川有戍卒戍卒<lb/>
<pb n="KR4c0088_SBCK_010-11b"/>
　亦不閑将命提雕籠直到金臺前彼毛不自珍彼<lb/>
　舌不自言胡為輕人命奉此玩好端吾聞古聖王<lb/>
　珎禽皆捨旃今此隴民属每歲啼漣漣<lb/>
　　　　雜古詩十六首<lb/>
　　　　　奉獻致政裴秘監<lb/>
　何胤本徴士髙情動天地既無閥閲門常嫌冠冕<lb/>
　累宰邑著嘉政為郡舀髙致移官在書府方樂鴛<lb/>
　池貴玉季牧江西泣之不忍離捨枚随之去天下<lb/>
　欽髙義烏㡌白絺裘籃輿竹如意黄菊陶潜酒青<lb/>
<pb n="KR4c0088_SBCK_010-12a"/>
　山謝公妓月檻詠詩情花溪釣魚戯鍾陵既方舟<lb/>
　魏闕将結駟甘求白首閒不為蒼生起優詔加大<lb/>
　監所以符公議既為逍遥公又為䲻夷子安車懸<lb/>
　不出駟馬閒無事微雨漢陂舟殘日終南騎富貴<lb/>
　盡凌雲何人能至此猜禍皆及身何復至如是賢<lb/>
　哉此丈夫百世一人矣<lb/>
　　　　秋夜有懐<lb/>
　夢裏憂身泣覺來衣尚濕骨肉煎我心不是謀<lb/>
　生急如何欲佐王功名未成立䖏世既孤特傳家<lb/>
<pb n="KR4c0088_SBCK_010-12b"/>
　無承襲明朝走梁楚歩歩出門澁如何一寸心千<lb/>
　愁萬愁入<lb/>
　　　　喜鵲<lb/>
　弃羶在庭際雙鵲來揺尾欲啄怕人驚喜語晴花<lb/>
　裏何況佞倖人微禽解如此<lb/>
　　　　蚊子<lb/>
　隱隱聚若雷噆膚不知足皇天若不平㣲物教食<lb/>
　肉貧士無絳紗忍苦卧茅屋何事覔膏腴腹無<lb/>
　太倉粟<lb/>
<pb n="KR4c0088_SBCK_010-13a"/>
　　　　鹿門夏日<lb/>
　滿院松桂隂日午却不知山人睡一覺庭鵲立未<lb/>
　移出簷趂雲去㤀戴白接籬書眼若薄霧酒腸如<lb/>
　漏巵身外所勞者飲食須自持何如便絶粒直使<lb/>
　身無為<lb/>
　　　　偶書<lb/>
　女媧掉繩索絙泥成下人至今頑愚者生如土偶<lb/>
　身雲物飬吾道天爵髙我貧大笑猗氏軰為富皆<lb/>
　不仁<lb/>
<pb n="KR4c0088_SBCK_010-13b"/>
　　　　讀書<lb/>
　家資是何物積帙列梁梠髙齋曉開卷獨共聖人<lb/>
　語英賢雖異世自古心相許案頭見蠧魚猶勝凡<lb/>
　儔侶<lb/>
　　　　貧居秋日<lb/>
　亭午頭未冠端坐獨愁予貧家煙㸑稀竈底隂䖝<lb/>
　語門小愧車馬廪空慙雀䑕盡室未寒衣機聲羡<lb/>
　隣女<lb/>
　　　　閒夜酒醒<lb/>
<pb n="KR4c0088_SBCK_010-14a"/>
　醒來山月髙孤枕群書裏酒渴謾思茶山童呼不<lb/>
　起<lb/>
　　　　秋江曉望<lb/>
　萬頃湖天碧一星飛露白此時放懷望不厭為浮<lb/>
　客<lb/>
　　　　旅舍除夜<lb/>
　永夜誰能守覊心不放眠挑燈猶故歲聽角已新<lb/>
　年出谷空嗟晩衘盃尚愧先晩來辭逆旅雪涕野<lb/>
　槐天<lb/>
<pb n="KR4c0088_SBCK_010-14b"/>
　　　　過雲居院玄福上人舊居<lb/>
　重到雲居獨悄然隔䆫窺影尚疑然不逢野老來<lb/>
　聽法猶見隣僧爲引泉龕上已生新石耳壁間空<lb/>
　帯舊茶煙南京弟子時時到泣把山花奠几筵<lb/>
　　　　陪江西裴公遊襄州延慶寺<lb/>
　丹霄路上歇征輪勝地偷閒一日身不署前驅驚<lb/>
　野鳥唯将後乗載詩人嵓邊候吏雲遮却竹下朝<lb/>
　衣露滴新更向碧山深䖏問不妨猶有草茅臣<lb/>
　　　　西塞山泊漁家<lb/>
<pb n="KR4c0088_SBCK_010-15a"/>
　白綸巾下髮如絲静倚楓根坐釣磯中婦桑村挑<lb/>
　葉去小兒沙市買簔歸雨來蓴菜流船滑春後鱸<lb/>
　魚墜釣肥西塞山前終日客隔波相羡盡依依<lb/>
　　　　襄州春遊<lb/>
　信馬騰騰觸䖏行春風相引與詩情等閑遇事成<lb/>
　歌詠取次衝筵隱姓名映柳認人多錯誤透花窺<lb/>
　鳥最分明岑牟單絞何曾著莫道猖狂似禰衡<lb/>
　　　　送從弟歸復州<lb/>
　羡爾優游正少年竟陵煙月似呉天車螯近岸無<lb/>
<pb n="KR4c0088_SBCK_010-15b"/>
　妨取舴艋隨風不費牽䖏䖏路傍千頃稻家家門<lb/>
　外一渠蓮慇懃莫笑襄陽住為愛南㳺縮頸鯿<lb/>
　　　　皮子世録<lb/>
　皮子之先盖鄭公之苖裔賢大夫子皮之後在戰<lb/>
　國及秦時無譜牒可考自漢至唐其英雄賢俊在<lb/>
　位者往往有焉前漢時名容者以善為容官至大<lb/>
　夫後漢時名廵者為太毉令三國時無聞焉晉朝<lb/>
　名初者為襄陽太守名京者為賢䖏士宋朝名熈<lb/>
　祖者與徐廣論議符王世名審者為堅侍郎後魏<lb/>
<pb n="KR4c0088_SBCK_010-16a"/>
　世名豹子者為魏名将子道明襲爵弟喜為使<lb/>
　持節侍中都督秦雍梁益諸軍事大将軍仇池鎮<lb/>
　将假公如故喜以戰守之功累加勲爵後轉散騎<lb/>
　常侍安南将軍豫州刺史卒于承宗爵喜弟雙仁<lb/>
　冠軍将軍仇池鎮将北齊時名景和者以功大官<lb/>
　封王名延宗者為黄門侍郎隋朝名子信者為刺<lb/>
　史至于吾唐汨汩於民間無能以文取位雄從祖<lb/>
　翁諱瑕叔舉進士有名以剛柔不合時受蜀聘為<lb/>
　幕府累官至刺史從翁諱行修明經及第累官至<lb/>
<pb n="KR4c0088_SBCK_010-16b"/>
　項城令以盜不發貶州椽卒時日休之世以逺祖<lb/>
　襄陽太守子孫因家襄陽之竟陵世世爲襄陽人<lb/>
　自有唐已來或農竟陵或隱鹿門皆不抱冠冕以<lb/>
　至皮子嗚呼聖賢命世世不賤不足以立志不卑<lb/>
　不足以立名是知老子産於厲郷仲尼生於闕里<lb/>
　苟使李乾早胎老子豈降叔梁早㣧仲尼不生賢<lb/>
　既家有不足爲立大功致大化振大名者其在斯<lb/>
　乎<lb/>
皮日休文集卷第十終<lb/>
<pb n="KR4c0088_SBCK_010-17a"/>
</p>
<p>
</p>
  </div>
        </body>
</text>\m</TEI>
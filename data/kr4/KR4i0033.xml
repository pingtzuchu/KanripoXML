<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>誠齋詩話</head> <lb/>
    <p>
<pb n="KR4i0033_WYG_001-1a"/>
欽定四庫全書<lb/>
　誠齋詩話<lb/>
　　　　　　　　　　　　宋　楊萬里　撰<lb/>
句有偶似古人者亦有述之者杜子美武侯廟詩云映<lb/>
堦碧草自春色隔葉黄鸝空好音此何遜行孫氏陵云<lb/>
山鶯空樹響壠月自秋輝也杜云薄雲岩際宿孤月浪<lb/>
中翻此廋信白雲岩際出清月波中上也出上二字勝<lb/>
矣隂鏗云鸎随入戸樹花逐下山風杜云月明垂葉露<lb/>
<pb n="KR4i0033_WYG_001-1b"/>
雲逐渡溪風又云水流行地日江入度山雲此一聨勝<lb/>
庾信云永韜三尺劍長捲一戎衣杜云風塵三尺劍社<lb/>
稷一戎衣亦勝廋矣南朝蘓子卿梅詩云祇言花是雪<lb/>
不悟有香來介甫云遥知不是雪為有暗香來述者不<lb/>
及作者陸龜䝉云殷勤與解丁香結從放繁枝散誕春<lb/>
介甫云殷勤為解丁香結放出枝頭自在春作者不及<lb/>
述者山谷集中有絶句云草色青青栁色黄桃花零落<lb/>
杏花香春風不解吹愁却春日偏能惹恨長此唐人賈<lb/>
<pb n="KR4i0033_WYG_001-2a"/>
至詩也特改五字耳賈云桃花歴亂李花香又東風不<lb/>
為吹愁去<lb/>
東坡云春宵一刻直千金花有清香月有隂歌管樓臺<lb/>
聲細細鞦韆院落夜沉沉介甫云金爐香燼漏聲殘剪<lb/>
翦輕風陣陣寒春色惱人眠不得月移花影上欄杆二<lb/>
詩流麗相似然亦有甲乙<lb/>
問余何事栖碧山笑而不答心自閒桃花流水窅然去<lb/>
别有天地非人間相随遥遥訪赤城三十六曲水回縈<lb/>
<pb n="KR4i0033_WYG_001-2b"/>
一溪初入千花明萬<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>度盡松風聲此李太白詩體也<lb/>
麒麟圖畫鴻雁行紫極出入黄金印又白摧朽骨龍虎<lb/>
死黒入太隂雷雨垂又指揮能事回天地訓練强兵動<lb/>
鬼神又路經灔澦雙蓬鬢天入滄浪一釣舟此杜子美<lb/>
詩體也明月易低人易散歸人呼酒更愁㸔又當其下<lb/>
筆風雨快筆所未到氣已吞又醉中不覺度千山夜聞<lb/>
梅香失醉眠又李白畫像西望太極横峩岷眼髙四海<lb/>
空無人大兒汾陽中令君小兒天台坐忘身平生不識<lb/>
<pb n="KR4i0033_WYG_001-3a"/>
髙將軍手涴吾足乃敢嗔此東坡詩體也風光錯綜天<lb/>
經緯草木文章帝機杼又㵎松無心古鬢鬛天球不琢<lb/>
中粹温又兒呼不蘇驢溼脚猶恐醒來有新作此山谷<lb/>
體也山谷詩去杜蘇逺矣<lb/>
金針法云八句律詩落句要如髙山轉石一去不回余<lb/>
以為不然詩已盡而味方永乃善之善也子美重陽詩<lb/>
云明年此㑹知誰健醉把茱萸仔細㸔夏日李尚書期<lb/>
不至云不是尚書期不至山隂夜雪興難乘<lb/>
<pb n="KR4i0033_WYG_001-3b"/>
詩有一句七言而三意者杜云對食暫餐還不能退之<lb/>
云欲去未到先思回有一句五言而兩意者陳後山更<lb/>
盡可無醉猶寒已自和詩有句中無其辭而句外有其<lb/>
意者巷伯之詩蘇氏刺暴公之譛已而曰二人同行誰<lb/>
為此禍杜云遣人向市賒香秔喚婦出房親自饌上言<lb/>
其力窮故曰賒下言其無使令故曰親又東歸貧路自<lb/>
覺難欲别上馬身無力上有相干之意而不言下有戀<lb/>
别之意而不忍又朋酒日歡㑹老夫今始知嘲其獨遺<lb/>
<pb n="KR4i0033_WYG_001-4a"/>
己而不招也又夏日不赴而云夜雪興難乘此不言熱<lb/>
而言寒反之也唐人葛溪漫淬干將劍却是猿聲㫁客<lb/>
膓又釣臺如今亦有垂綸者自是江魚賣得錢唐人長<lb/>
門怨錯把黄金買詞賦相如自是薄情人崔道融如今<lb/>
却羨相如富猶有人間四壁居<lb/>
詩人驚人句杜山水障堂上不合生楓樹怪底江山起<lb/>
烟霧又斫却月中桂清光應更多白樂天云遥憐天上<lb/>
桂華孤為問姮娥更有無月中幸有閒田地何不中央<lb/>
<pb n="KR4i0033_WYG_001-4b"/>
種兩株韓子蒼衡嶽圖故人來自天柱峰手提石廩與<lb/>
祝融兩山陂陁㡬百里安得置之行李中此亦是用東<lb/>
坡法云我持此石歸䄂中有東海杜牧云我欲東召龍<lb/>
伯公上天掲取北斗柄蓬萊頂上斡海水水盡見㡳㸔<lb/>
海空李賀云女媧煉石補天處石破天驚逗秋雨<lb/>
褒頌功德五言長韻律詩最要典雅重大如杜云鳳歴<lb/>
軒轅紀龍飛四十春八荒開壽域一氣轉洪鈞又云碧<lb/>
瓦初寒外金莖一氣旁山河持繡户日月近雕梁李義<lb/>
<pb n="KR4i0033_WYG_001-5a"/>
山云帝作黄金闕天開白玉京有人扶太極是夕降元<lb/>
精<lb/>
七言襃頌功徳如少陵賈至諸人唱和早朝大明宫乃<lb/>
為典雅重大和此詩者岑參云花迎劍佩星初落栁拂<lb/>
旌旗露未乾最佳七言長韻古詩如杜少陵丹青引曹<lb/>
將軍畫馬奉先縣劉少府山水障歌等篇皆雄偉宏放<lb/>
不可捕捉學詩者於李杜蘇黄詩中求此等類誦讀沉<lb/>
酣深得其意味則落筆自絶矣<lb/>
<pb n="KR4i0033_WYG_001-5b"/>
大史公曰國風好色而不淫小雅怨誹而不亂左氏傳<lb/>
曰春秋之稱㣲而顯志而晦婉而成章盡而不汙此詩<lb/>
與春秋紀事之妙也近世詞人閒情之靡如伯有所賦<lb/>
趙武所不得聞者有過之無不及焉是得為好色而不<lb/>
淫乎惟晏叔原云落花人獨立微雨燕雙飛可為好色<lb/>
而不淫矣唐人長門怨云珊瑚枕上千行淚不是思君<lb/>
是恨君是得為怨誹而不亂乎惟劉長卿云月來深殿<lb/>
早春到後宫遲可謂怨誹而不亂矣近世陳克詠李伯<lb/>
<pb n="KR4i0033_WYG_001-6a"/>
時畫寧王進史圖云汗簡不知天上事至尊新納壽王<lb/>
妃是得為微為晦為婉為不汙穢乎惟李義山云侍燕<lb/>
歸來宫漏永薛王沉醉壽王醒可謂微婉顯晦盡而不<lb/>
汙矣<lb/>
士大夫間有口傳一兩聨可喜而莫知所本者如人情<lb/>
似紙畨畨薄世事如棋局局新又飽諳世事慵開眼㑹<lb/>
盡人情只㸃頭又薄有田園歸去好苦無官况莫來休<lb/>
又賀人休官重碧杯中天更大軟紅塵裏夢初收竟不<lb/>
<pb n="KR4i0033_WYG_001-6b"/>
知何人詩也又有嘲巧宦而事反拙者當初只為將勤<lb/>
補到底翻為弄巧成此尤可笑<lb/>
唐律七言八句一篇之中句句皆竒一句之中字字皆<lb/>
竒古今作者皆難之余嘗與林謙之論此事謙之慨然<lb/>
曰但吾軰詩集中不可不作數篇耳如杜九日詩老去<lb/>
悲秋强自寛興來今日盡君歡不徒八句便字字對屬<lb/>
又第一句頃刻變化纔說悲秋忽又自寛以自對君自<lb/>
者我也又羞將短髪還吹帽笑倩旁人為正冠將一事<lb/>
<pb n="KR4i0033_WYG_001-7a"/>
翻騰作一聨又孟嘉以落帽為風流少陵以不落帽為<lb/>
風流翻盡古人公案最為妙法藍水逺從千澗落玉山<lb/>
髙並兩峰寒詩人至此筆力多衰今方且雄傑挺拔喚<lb/>
起一篇精神非筆力抜山不至於此明年此㑹知誰健<lb/>
醉把茱萸仔細㸔則意味深長幽然無窮矣東坡煎茶<lb/>
詩云活水還將活火烹自臨釣石汲深清第二句七字<lb/>
而具五意水清一也深處清者二也石下之水非有泥<lb/>
土三也石乃釣石非尋常之石四也東坡自汲非遣卒<lb/>
<pb n="KR4i0033_WYG_001-7b"/>
奴五也大瓢貯月歸春甕小杓分江入夜瓶其状水之<lb/>
清美極矣分江二字此尤難下雪乳已翻煎處脚松風<lb/>
仍作瀉時聲此倒語也尤為詩家妙法即少陵紅稻啄<lb/>
餘鸚鵡粒碧梧栖老鳳皇枝也枯腸未易禁三椀臥聽<lb/>
山城長短更又翻却盧仝公案仝喫到七椀坡不禁三<lb/>
椀山城更漏無定長短二字有無窮之味<lb/>
初學詩者須用古人好語或兩字或三字如山谷猩猩<lb/>
毛筆平生㡬兩屐身後五車書平生二字出論語身後<lb/>
<pb n="KR4i0033_WYG_001-8a"/>
二字晉張翰云使我有身後名㡬兩屐阮孚語五車書<lb/>
荘子言恵施此兩句乃四處合來又春風春雨花經眼<lb/>
江北江南水拍天春風春雨江北江南詩家常用杜云<lb/>
且㸔欲盡花經眼退之云海氣昏昏水拍天此以四字<lb/>
合三字入口便成詩句不至生梗要誦詩之多擇字之<lb/>
精始乎摘用久而自出肺腑縱横出没用亦可不用亦<lb/>
可<lb/>
詩家用古人語而不用其意最為妙法如山谷猩猩毛<lb/>
<pb n="KR4i0033_WYG_001-8b"/>
筆是也猩猩喜著屐故用阮孚事其毛作筆用之抄書<lb/>
故用恵施事二事皆借人以詠物初非猩猩毛筆事也<lb/>
左傳云深山大澤實生龍蛇而山谷中秋月詩用之云<lb/>
寒藤老木被光景深山大澤皆龍蛇周禮考工記車人<lb/>
葢圜以象天軫方以象地而山谷云丈夫要𢎞毅天地<lb/>
一葢軫孟子云武成取二三䇿而山谷稱東坡云平生<lb/>
五車書未味二三䇿孔子程子相見傾葢鄒陽云傾葢<lb/>
如故孫侔與東坡不識以詩寄東坡和云與君葢亦不<lb/>
<pb n="KR4i0033_WYG_001-9a"/>
須傾劉寛為吏以蒲為鞭寛厚至矣東坡云有鞭不使<lb/>
安用蒲杜詩云忽憶往時秋井塌古人白骨生蒼苔如<lb/>
何不飲令心哀東坡云何須更待秋井塌見人白骨方<lb/>
銜盃此皆翻案法也余友人安福劉凌<hi>闕</hi>字景明重陽<lb/>
詩云不用茱萸仔細㸔管取明年各强健得此法也劉<lb/>
詩雖翻案却不佳宋人好尚多如此<lb/>
五七字絶句最少而最難工雖作者亦難得四句全好<lb/>
者晚唐人與介甫最工於此李義山憂唐之衰云夕陽<lb/>
<pb n="KR4i0033_WYG_001-9b"/>
無限好只是近黄昏如青女素娥俱耐冷月中霜裏鬬<lb/>
嬋娟如芭蕉不展丁香結同向春風各自愁如鸎花啼<lb/>
又笑畢竟是誰春唐人銅雀臺云人生富貴須回首此<lb/>
地豈無歌舞來寄邉衣云寄到玉關應萬里戍人猶在<lb/>
玉闗西折楊栁云羌笛何須怨楊栁春光不度玉門闗<lb/>
皆佳句也如介甫云更無一片桃花在為問春歸有底<lb/>
忙祇是蛩聲已無夢三更桐葉强知秋百囀黄鸝㸔不<lb/>
見海棠無數出墻頭暗香一陣東風起知有薔薇澗㡳<lb/>
<pb n="KR4i0033_WYG_001-10a"/>
花不減唐人然鮮有四句全好者杜牧之云清江漾漾<lb/>
白鷗飛綠净春深好染衣南去北來人自老夕陽長送<lb/>
釣船歸唐人云樹頭樹㡳覓殘紅一片西飛一片東自<lb/>
是桃花貪結子錯教人恨五更風韓偓云昨夜三更雨<lb/>
臨明一陣寒薔薇花在否側臥捲簾㸔介甫云水際柴<lb/>
扉一半開小橋分路入青苔背人照影無窮栁隔屋吹<lb/>
香併是梅東坡云暮雲收盡溢清寒銀漢無聲轉玉盤<lb/>
此生此夜不長好明月明年何處㸔四句皆好矣<lb/>
<pb n="KR4i0033_WYG_001-10b"/>
五言長韻吉詩如白樂天遊悟真寺一百韻真絶唱也<lb/>
五言古詩句雅淡而味深長者陶淵明桞子厚也如少<lb/>
陵羌村後山送内皆有一唱三歎之聲<lb/>
自隆興以來以詩名者林謙之范至能陸務觀尤延之<lb/>
蕭東夫近時後進有張鎡功父趙蕃昌父劉翰武子黄景<lb/>
說岩老徐似道淵子項安世平甫鞏豐仲至姜䕫堯章<lb/>
徐賀恭仲汪經仲權前五人皆有詩集傳世謙之常稱<lb/>
重其友方翥次雲詩云秋明河漢外月近斗牛旁延之<lb/>
<pb n="KR4i0033_WYG_001-11a"/>
有云去年江南荒趂逐過江北江北不可住江南歸未<lb/>
得又寄友人云胸中襞積千般事到得相逢一話無又<lb/>
台州秩滿而歸云送客漸稀城漸逺歸途應減兩三程<lb/>
東夫飲酒云信脚到太古因登岳陽樓不作蒼茫去真<lb/>
成浪蕩逰三年夜郎客一柂洞庭秋得句鷺飛處㸔山<lb/>
天盡頭猶嫌未竒絶更上岳陽樓又荒村三月不肉味<lb/>
併與<graphic n="KR1000" url="https://raw.githubusercontent.com/kanripo/KR-Gaiji/master/images/KR1000.png" mimeType="image/png"/>茄倚閤休造物於人無補報問天賒得一山秋<lb/>
至能有云月從雪後皆竒夜天到梅邉有别春功父云<lb/>
<pb n="KR4i0033_WYG_001-11b"/>
㫁橋斜取路古寺未闗門絶似晚唐人詠金林檎花云<lb/>
梨花風骨杏花糚黄薔薇云二語沾滯村學究之體也<lb/>
已從槐借葉更探菊為棠寫物之工如此余歸自金陵<lb/>
送末章云何時重來桂隠軒為我醉到春風前㸔人喚<lb/>
作詩中仙㸔人喚作飲中仙此詩超然矣昌父云紅雨<lb/>
連村夜黄風獨逕秋詩窮真得瘦酒薄不禁愁武子云<lb/>
自鋤明月種梅花又云吹入征鴻數字秋淵子云煖分<lb/>
煨芋火明借績麻燈又客路二千年五十向人猶自說<lb/>
<pb n="KR4i0033_WYG_001-12a"/>
歸耕平甫題釣臺醉中偶爾閒伸脚便被劉郎賣得名<lb/>
恭仲云碎砍生柴爛煮詩又有姚宋輔佐一絶句云梅<lb/>
花得月太清生月到梅花越様明梅月蕭踈兩竒絶有<lb/>
人踏月繞花行僧顯萬亦能詩萬松嶺上一間屋老僧<lb/>
半間雲半間三更雲去作行雨回頭方羨老僧閒又梅<lb/>
詩探支春色墻頭朶䦨入風光竹外梢又河横星斗三<lb/>
更夜月過梧桐一丈髙又有龎右甫者出使過汴京蒼<lb/>
龍觀闕東風外黄道星連北斗邊月照九衢平似水笛<lb/>
<pb n="KR4i0033_WYG_001-12b"/>
聲吹徹内門前此詩却有餘味<lb/>
吾族前軰諱存字正叟諱朴字元素諱杞字元卿諱輔<lb/>
世字昌英皆能詩元卿年十八第進士其叔正叟賀之<lb/>
云月中丹桂輸先手鏡裏朱顔正後生吾鄉民俗稻未<lb/>
熟摘而蒸之舂以為米其飯絶香元素有詩云和露摘<lb/>
殘雲淺碧帶香炊出玉輕黄余先大中貧嘗作小茅屋<lb/>
三間而未有門扉干元卿求一扉元卿以絶句送門至<lb/>
云三間茅屋獨家村風雨蕭蕭可㫁魂舊日相如猶有<lb/>
<pb n="KR4i0033_WYG_001-13a"/>
壁如今無壁更無門昌英有絶句云碧玉寒塘瑩不流<lb/>
紅蕖影裏立沙鷗便當不作南溪㸔當得西湖十里秋<lb/>
吾州詩人瀘溪先生安福王民瞻名庭珪弱冠貢入京<lb/>
師太學已有詩名有絶句云江水磨銅鏡面寒釣魚人<lb/>
在蓼花灣回頭貪㸔新月上不覺竹竿流下灘紹興間<lb/>
宰相秦檜力主和戎之議鄉先生胡邦衡名銓時為編<lb/>
修官上書乞斬檜謫新州民瞻送行詩云一封朝上九<lb/>
重關是日清都虎豹閒百辟動容觀奏議㡬人回首愧<lb/>
<pb n="KR4i0033_WYG_001-13b"/>
朝班名髙北斗星辰上身落南州瘴海間不待百年公<lb/>
議定漢廷應召賈生還大厦元非一木支要将獨力拄<lb/>
傾危癡兒不了公家事男子要為天下竒當日奸諛皆<lb/>
膽落平生忠義祇心知端能飽喫新州飯在處江山足<lb/>
護持有歐陽永安上飛語吿之除名竄辰州孝宗登極<lb/>
召為國子監簿以老請祠除直敷文閣宫觀<lb/>
尤延之甞誦吳則禮詩華館相望接使星長淮南北已<lb/>
休兵便須買酒催行樂更覓何時是太平滿<hi>闕</hi>　子洞<lb/>
<pb n="KR4i0033_WYG_001-14a"/>
庭柑雪色新裁白苧衫喚得呉姬同一醉春風相送過<lb/>
江南又楓葉蘆花滿釣船水風清處枕琴眠覺來失却<lb/>
瀟湘月却問青山覓酒錢<lb/>
神宗徽猷閣成吿廟祝文東坡當筆時黄魯直張文潛<lb/>
晁無咎陳無已畢集觀坡落筆云惟我神考如日在天<lb/>
忽外有白事者坡放筆而出諸人擬續下句皆莫測其<lb/>
意所向頃之坡入再落筆雖光輝無所不充而躔次必<lb/>
有所舍諸人大服<lb/>
<pb n="KR4i0033_WYG_001-14b"/>
潤州火熱盡室廬惟存李衞公塔米元章庵元章喜題<lb/>
塔云神護衞公塔天留米老庵有輕薄子於塔庵二字<lb/>
上添注爺嬢二字元章見之大罵輕薄子再於塔庵二<lb/>
字下添注颯糟二字葢元章母嘗乳哺宫中故云糟字<lb/>
本出漢書霍去病傳云鏖臯蘭山下注云今謂麋爛為<lb/>
鏖糟輕薄子用糟字粘庵字葢今人讀鏖為庵讀糟為<lb/>
子甘切添注遂成七言兩句云神護衞公爺塔颯天留<lb/>
米老孃庵糟<lb/>
<pb n="KR4i0033_WYG_001-15a"/>
鄉先生劉尚書才邵字美中云劉弇偉明獻南郊大禮<lb/>
賦首句云粤惟古禮豺獺有祭南郊大禮祭天地祖宗<lb/>
而比之豺獺之祭此譬如千乗萬騎羽獵長揚而於其<lb/>
間說鬬蝦蟇<lb/>
劉侍郎岑字季髙居建康中書舍人張孝祥字安國時<lb/>
為帥還往甚宻一日安國忽具衣冠造季髙季髙驚異<lb/>
未出先令人問盛服而來何故安國曰欲北面書法季<lb/>
髙不辭讓著道服而出安國則令人扶季髙納再拜者<lb/>
<pb n="KR4i0033_WYG_001-15b"/>
再季髙亦不辭讓安國請曰云云季髙曰云云大意令<lb/>
安國學李邕書<lb/>
徽宗嘗問米某蘓軾書如何對曰畫黄庭堅書如何曰<lb/>
描卿書如何曰刷髙宗初作黄字天下翕然學黄字後<lb/>
作米字天下翕然學米字最後作孫過庭字故孝宗太<lb/>
上皆作孫字<lb/>
韓退之答李錫書云思元賓而不見見元賓之所與者<lb/>
則如元賓焉此用石勒語王浚贈勒麈尾懸之壁間毎<lb/>
<pb n="KR4i0033_WYG_001-16a"/>
瞻仰之云王公不得見見王公之玩好如見王公焉退<lb/>
之作河南少尹李素墓銘云髙其上而坎其中以為公<lb/>
之宫奈何乎公此用東方朔諫武帝近董偃云奈何乎<lb/>
陛下退之上宰相書云恤恤乎饑不得食寒不得衣此<lb/>
用左傳語南蒯將叛邑人歌之曰恤恤乎湫乎悠乎又<lb/>
杜兼墓銘云事在於人日逺日忘此用晉書張駿語謂<lb/>
中原之於晉日逺日忘又平淮西碑自皇帝曰光顔汝<lb/>
為陳許帥曰重𦙍云云曰宏云云曰文通云云曰道古<lb/>
<pb n="KR4i0033_WYG_001-16b"/>
云云曰愬云云曰度惟汝予同汝遂相予此用舜典命<lb/>
九官文法也<lb/>
栁子厚答韋中立書云抑之欲其奥揚之欲其明疎之<lb/>
欲其通亷之欲其節激而發之欲其清固而存之欲其<lb/>
重此用周禮考工記函人句法云眂其鑚空欲其惌也<lb/>
眂其裏欲其易也眂其眹欲其直也櫜之欲其約也舉<lb/>
而眂之欲其豐也衣之欲其無齘也<lb/>
韓退之行箴云宜悔而休汝惡曷瘳宜休而悔汝善安<lb/>
<pb n="KR4i0033_WYG_001-17a"/>
在栁子厚憂箴云宜言而言不宜而煩宜退而勇不宜<lb/>
而恐二箴相似未知孰先為之者曾子固王無咎字序<lb/>
云以顔子之所以為學者期乎已余之所望於補之也<lb/>
假借乎己而已矣豈予之所望於補之哉此用孟子句<lb/>
法千里而見王是予所欲也不遇故去豈予所欲哉而<lb/>
介甫送陳升之序云堪大臣之事可信而望者陳升之<lb/>
而已矣煦煦然仁而已矣孑孑然義而已矣非予所望<lb/>
於升之也子固送王希<hi>闕</hi>序介甫九曜閣記言洪撫兩<lb/>
<pb n="KR4i0033_WYG_001-17b"/>
州山川之盛㳺觀之樂亦略相似未知孰先為之者<lb/>
李彌遜知吉州於州學立楊忠襄祠嘗請劉尚書美中<lb/>
作祭文首句云隂虹吐氣暫翳圜景斗於星中孤光耿<lb/>
耿洪河潰溢滔天横騖屹然中流見此砥柱又云公人<lb/>
中龍那肯屈節於殊方又云欲贖忠襄人百其身彌遜<lb/>
歎服不己不知其用太學生姚孝寧祭李清卿文首句<lb/>
云皇穹將傾天柱必折太華必仆泰岳必蹶又云公人<lb/>
中龍肯臣殊族又云賊據牀上天子在下公抱帝躬嚼<lb/>
<pb n="KR4i0033_WYG_001-18a"/>
齒大罵公於是時眥裂髪立乾坤盡昏鬼神夜泣又云<lb/>
欲贖清卿人萬其身萬人何多一世猶輕又云吾將提<lb/>
長劍而登泰華抉浮雲而問蒼天雖泣盡而繼之以血<lb/>
安得吾清卿之復然葢清卿之父避亂於廬陵嘗館於<lb/>
美中之家故美中得此文予少時當於劉彦純家見其<lb/>
全篇今亡矣可惜廬陵村落地名何山有金地寺壁間<lb/>
有廬陵丞某人留題云今朝憇息來金地何日翺翔到<lb/>
木天觀者歎其的對後美中再入館中唱和云見說木<lb/>
<pb n="KR4i0033_WYG_001-18b"/>
天猶突兀暫時金地亦清閒是時南渡之後駐蹕臨安<lb/>
百司官寺未立暫寓一僧舍為祕書省而汴京本省猶<lb/>
未毀美中此聨朝士歎其親切<lb/>
詩句故難用經語然善用者不勝其韻李師中云夜如<lb/>
何其斗欲落嵗云暮矣天無情又山如仁者靜風似聖<lb/>
之清又詩成白也知無敵花落虞兮可奈何<lb/>
詩有實字而善用之者以實為虚杜云弟子貧原憲諸<lb/>
生老伏虔老字葢用趙充國請行上老之<lb/>
<pb n="KR4i0033_WYG_001-19a"/>
有用文語為詩句者尤工杜云侍臣雙宋玉戰䇿兩穰<lb/>
苴葢用六五帝四三王<lb/>
有用法家吏文語為詩句者所謂以俗為雅坡云避謗<lb/>
詩尋毉畏病酒如務如前巻僧顯萬探支䦨入亦此類<lb/>
也<lb/>
庾信月詩云渡河光不濕杜云入河蟾不没唐人云因<lb/>
過竹院逢僧話又得浮生半日閒坡云殷勤昨夜三更<lb/>
雨又得浮生一日凉杜夢李白月落滿屋梁猶疑照顔<lb/>
<pb n="KR4i0033_WYG_001-19b"/>
色山谷簟詩云落日映江波依稀比顔色退之云如何<lb/>
連曉語祇是說家鄉吕居仁如何今夜雨祇是滴芭蕉<lb/>
此皆用古人句律而不用其句意以故為新奪胎換骨<lb/>
杜蜀山水圖云沱水流中座岷山赴北堂白波吹粉壁<lb/>
青嶂揷雕梁此以畫為真也曽造父云㫁崖韋偃樹小<lb/>
雨郭熙山此以真為畫也<lb/>
白樂天女道士詩云姑山半峰雪瑶水一枝蓮此以花<lb/>
比美婦人也東坡海棠云朱唇得酒暈生臉翠袖捲紗<lb/>
<pb n="KR4i0033_WYG_001-20a"/>
紅映肉此以美婦人比花也山谷<graphic n="KR1616" url="https://raw.githubusercontent.com/kanripo/KR-Gaiji/master/images/KR1616.png" mimeType="image/png"/>醿云露溼何郎試<lb/>
湯餅日烘荀令炷爐香此以美丈夫比花也山谷此詩<lb/>
出竒古人所未有然亦是用荷花似六郎之意<lb/>
歐陽作省試知舉得東坡之文驚喜欲取為第一人又<lb/>
疑其門人曽子固之文恐招物議抑為第二坡來謝歐<lb/>
陽問坡所作刑賞忠厚之至論有臯陶曰殺之三堯曰<lb/>
宥之三曰此見何書坡曰事在三國志孔融傳注歐退<lb/>
而閱之無有他日再問坡坡曰曹操滅袁紹以袁熙妻<lb/>
<pb n="KR4i0033_WYG_001-20b"/>
賜其子丕孔融曰昔武王伐紂以妲己賜周公操驚問<lb/>
見何經融曰以今日之事觀之意其如此堯臯陶之事<lb/>
某亦意其如此歐退而大驚曰此人可謂善讀書善用<lb/>
書他日文章必獨步天下余嘗思之禮記云獄成有司<lb/>
吿於王王宥之有司曰在辟王又曰宥之有司又曰在<lb/>
辟王三宥不對走出致刑於甸人坡雖用孔融意然亦用<lb/>
禮記故事其稱王謂王王皆然安知此典故不出於堯<lb/>
客有自秦少㳺處來見東坡坡問少㳺近有何好句客<lb/>
<pb n="KR4i0033_WYG_001-21a"/>
舉秦燕子樓詞云小樓連苑横空下臨綉轂雕鞍驟坡<lb/>
笑曰又連苑又横空又綉轂又雕鞍又驟也勞攘軾亦<lb/>
有此詞云燕子樓中佳人何在空有樓中燕<lb/>
東坡談笑善謔過潤州太守髙㑹以饗之飲散諸妓歌<lb/>
魯直茶詞云惟有一杯春草解畱連佳客坡正色曰却<lb/>
畱我喫草諸妓立東坡後慿東坡胡牀者大笑絶倒胡<lb/>
牀遂折東坡堕地賓主一笑而散見蜀人李珪說<lb/>
東坡知徐州李定之子某過焉坡以過客故事宴之其<lb/>
<pb n="KR4i0033_WYG_001-21b"/>
人大喜以為坡愛敬之也因起而求薦墨坡陽應之曰<lb/>
諾久之閒談坡忽問李相云面上人中長一寸者夀百<lb/>
年有是說否李曰未聞也坡曰果若人言彭祖好一箇<lb/>
獃長臉李大慚而遁見王僑卿說<lb/>
東坡嘗宴客俳優者作伎萬方終不笑一優突出用捧<lb/>
痛打作技者曰内翰不笑汝猶稱良優乎對曰非不笑<lb/>
也不笑者乃所以深笑之也坡遂大笑葢優人用東坡<lb/>
王者不治夷狄非不治也不治者乃所以深治之也見<lb/>
<pb n="KR4i0033_WYG_001-22a"/>
子由五世孫奉新縣尉懋說<lb/>
予過金山見妙髙臺上掛東坡像有坡親筆自贊云目<lb/>
若新生之犢身如不繫之舟試問平生功業黄州恵州<lb/>
崖州今集中無之予昔為零陵丞嘗肩輿過一野寺前<lb/>
壁間山谷親筆一詩予小立肩輿誦之三過既歸書之<lb/>
止記一聨云春将國艶薰花骨日借黄金縷水紋今集<lb/>
中亦無之<lb/>
蔡攸幼慧其叔父卞荆公壻也卞㩦攸見公一日公與<lb/>
<pb n="KR4i0033_WYG_001-22b"/>
客論及字說攸立其膝下回首問曰不知相公所解之<lb/>
字為復是解倉頡為復是解李斯字公不能答拊其頂<lb/>
曰你無良你無良見劉尚書美中說<lb/>
東坡赤壁賦云扣舷而歌之歌曰云云客有吹洞簫者<lb/>
倚歌而和之其聲嗚嗚然如怨如慕山谷為坡寫此賦<lb/>
為圖障云扣舷而歌曰又其聲嗚嗚如怨如慕去之歌<lb/>
然三字覺神觀精銳<lb/>
孫仲益作上梁文云老蟾駕月上千岩紫翠之間一鳥<lb/>
<pb n="KR4i0033_WYG_001-23a"/>
呼風嘯萬木丹青之表周茂振曰既呼又嘯易嘯為響<lb/>
本朝制誥表啓用四六自熙豐至今此文愈盛有一聨<lb/>
用兩處古人全語而雅馴妥帖如已出者介甫賀冊后<lb/>
妃表關睢之求淑女無險陂私謁之心雞鳴之思賢妃<lb/>
有警戒相成之道紹興間劉美中除工部侍郎兼直學<lb/>
士院吉水丞龔尹字正子以啟賀之技巧工拙精其能<lb/>
自元成之間鮮能及號令文章煥可述雖詩書所稱何<lb/>
以加尹又上湯丞相啟云生民以來未有盛於夫子天<lb/>
<pb n="KR4i0033_WYG_001-23b"/>
下之士豈復賢於周公後二語用韓退之上宰相書中<lb/>
書舍人張安國知撫州自撫移蘇謝上表云雖自西徂<lb/>
東周爰執事然以小易大是誠何心増雖然二字而兩<lb/>
州東西大小乃甚的切王履道賀唐祕校及第啓云得<lb/>
知千嵗上賴古書作吏一行便廢此事前二語用淵明<lb/>
詩得知千載外正賴古人書翦去兩字後二句用嵇康書<lb/>
一行作吏此事便廢而皆倒易二字東坡答士人啟云<lb/>
愧無琴瑟旨酒以樂我嘉賓所喜直諒多聞真古之益<lb/>
<pb n="KR4i0033_WYG_001-24a"/>
友此雖増損五六字而特圜美至翟公巽行麻制云古<lb/>
我先王惟圖任舊人共政咸有一徳克左右厥辟宅師<lb/>
則前二語熟而後二語突兀矣四六有一聨而用四處<lb/>
古人語者張欽夫答一教官啟云識其大者豈誦說云<lb/>
乎哉何以吿之曰仁義而已矣四人語乃如一人語王<lb/>
履道行余深少宰制云仰惟前代守文為難相我受民<lb/>
非賢不乂其意亦貫<lb/>
四六有作流麗語者亦須典而不浮東坡謝知湖州表<lb/>
<pb n="KR4i0033_WYG_001-24b"/>
云湖山如舊魚鳥亦怪其衰殘謝知宻州云賓出日於<lb/>
麗譙江山炳煥傳夕烽於海嶠鼓角清閒謝賜笏帶云<lb/>
草木何知被慶雲之渥彩魚鰕至賤借滄海之榮光雖<lb/>
曰可觀終非其有汪彦章賀神降萬嵗山表云恍若壺<lb/>
天金成宫闕浩如玉海虹貫山川此皆典而不浮孫仲<lb/>
益亦多此等語至橘林則浮靡而不典笑<lb/>
四六有作華潤語而重大者最不可得韓退之表云地<lb/>
彌天區界軼海外北嶽毉閭神鬼受職析木天衢星宿<lb/>
<pb n="KR4i0033_WYG_001-25a"/>
清潤曽子固云鈎陳太微星緯咸若崑崙渤澥波濤不<lb/>
驚王履道行种師道麻制云封疆開崑崙積石之西威<lb/>
譽震大漠龍荒之北<lb/>
四六有用古人全語而全不用其意者行葦之詩云仁<lb/>
及草木牛羊勿踐履此盛世之事也又鴟鴞之詩云曰<lb/>
予未有室家風雨所漂揺謂䲭鴞愛巢也王履道北人<lb/>
也靖康避亂遷謫在八桂思鄉里墳墓作青詞云萬里<lb/>
丘墳草木牛羊之踐履百年鄉社室家風雨之漂搖<lb/>
<pb n="KR4i0033_WYG_001-25b"/>
有客在張敬夫座上舉介甫賀册后妃關睢雞鳴之聨<lb/>
以為四六之妙者敬夫因舉東坡賀册后表云上符天<lb/>
造日月為之光明下逮海隅夫婦無有愁歎曰此全不<lb/>
用古人一字而氣象塞乎天地矣<lb/>
紹興間金人歸我河南地洪景伯賀表云宣王復文武<lb/>
之土可謂中興齊人歸鄆讙之田不失舊物屬聨有工<lb/>
夫然去一境字便覺難讀<lb/>
用古人語有用其字之聲而不用其字之形者書曰人<lb/>
<pb n="KR4i0033_WYG_001-26a"/>
惟求舊而介甫謝上表云仁惟求舊義不遐遺乃易人<lb/>
為仁荘子曰副墨之子聞之洛誦之孫副墨謂文墨之<lb/>
有副本者洛誦謂洛人之善誦讀者而介甫賀皇子表<lb/>
前一聨言成王文王子衆多而繼之以恭惟皇帝陛下<lb/>
令徳光乎洛誦康功茂乎岐昌則以洛誦為成王矣葢<lb/>
成王名誦而卜洛故也此文人之舞文弄法者也四六<lb/>
有截㫁古文語五字而補以一字如天成者有用古人<lb/>
語不易其字之形而易其意者漢書云在漢廷無出其<lb/>
<pb n="KR4i0033_WYG_001-26b"/>
右論語云與文子同升諸公而翟公巽賀蔡攸除少師<lb/>
啟云朝廷無出其右父子同升諸公既截㫁其語而補<lb/>
以一字讀者不覺其補而又易文子為父子子之字雖<lb/>
同而文子乃人名父子非人名也此巧之至也子牟身<lb/>
居江湖之上公治雖在縲絏之中而東坡謝罪表云身<lb/>
居江湖之上夢逰縲絏之中孟子曰此之謂失其本心<lb/>
左傳曰吾必使汝罷於奔命翟公巽一年之中移作數<lb/>
郡太守謝表云憂患失其本心筋骨罷於奔命亦此類<lb/>
<pb n="KR4i0033_WYG_001-27a"/>
也<lb/>
中書舍人洪景盧知婺州召至都下而從臣未有虚位<lb/>
孝宗除為在京宫觀兼侍讀太府少卿張抑字子儀以<lb/>
啟賀之云珍臺閒館冠臯伊之倫魁廣厦細旃論唐虞<lb/>
之聖道前兩句用揚雄賦全語後兩句用王吉疏全語<lb/>
皆西漢文章也子儀舉似予予驚歎擊節以為不減前<lb/>
輩未㡬景盧入翰林為學士適梁叔子丞相以病辭位<lb/>
孝宗愛重之不聽其去累辭不得已拜大觀文醴泉觀<lb/>
<pb n="KR4i0033_WYG_001-27b"/>
使兼侍讀景盧當筆麻制中全用此一聨是日朝士聽<lb/>
麻者皆稱賞之不知其為子儀語也<lb/>
四六有初語平平而去其一字精神百倍妙語超絶者<lb/>
介甫賀韓魏公致仕啟云言天下之所未嘗任大臣之<lb/>
所不敢其初句尾有言任二字而去之也<lb/>
循王張浚妾封夫人中書舍人程子山行詞以異姓王<lb/>
對如夫人朝士稱之<lb/>
靖康遣聶山割三鎮與金人請和三鎮之民不肯左衽<lb/>
<pb n="KR4i0033_WYG_001-28a"/>
羣起毆山至死而朝廷或傳其生詞臣行加恩詞云風<lb/>
寒易水知士去之不還日逺長安怪人來而未至汪伯<lb/>
彦黄潛善為相時太學之士陳東以上書誅既而髙宗<lb/>
深悔之贈東諫議大夫而罷汪黄二相後趙鼎為相汪<lb/>
黄有啟謝廟堂鄱陽熊彦時叔雅為趙客代趙答啟云<lb/>
一男子之上書彼將焉罪諸大夫曰可殺公亦何心<lb/>
靖康二聖北狩皇屬畢遷中原無主惟髙宗皇帝在外<lb/>
獨免隆祐太后以書勸進有云獻公之子九人惟重耳<lb/>
<pb n="KR4i0033_WYG_001-28b"/>
之尚在漢家之阨十世宜光武之中興此汪彦章詞也<lb/>
建炎苗劉之禍未㡬復辟赦書云㫁鰲而立四極既成<lb/>
開闢之勲取日而授五龍復正神明之御此李漢老辭<lb/>
也<lb/>
張邦昌既僣竊竄謫謝髙宗表云孔子從佛肸之召葢<lb/>
欲興周紀信乗漢王之車固將誑楚其黨顔博文之詞<lb/>
也邦昌初立時博文首上賀表云非湯武之干戈同堯<lb/>
舜之禪讓其反覆如此<lb/>
<pb n="KR4i0033_WYG_001-29a"/>
李綱罷相被謫汪彦章行詞云朋奸罔上有虞必去於<lb/>
驩兠欺世盜名孔子首誅於正卯又云專殺尚威傷列<lb/>
聖好生之徳信讒喜佞為一時羣小之宗客有問彦章<lb/>
者曰内翰頃有啟賀伯紀拜相云孤忠貫日正二儀傾<lb/>
側之中凛氣横秋揮萬騎笑談之頃又云士訟公寃咸<lb/>
舉蟠而集闕下君從民望令免胄以見國人與今謫詞<lb/>
一何反也彦章曰某此啓自直一翰林學士渠不我用<lb/>
故以後詞報之又曰乃傾家積隂與賊通若行此言何<lb/>
<pb n="KR4i0033_WYG_001-29b"/>
從知得荅曰某如何知得但見渠兒子自敵中歸<lb/>
汪彦章初除北門有小官賀以啟云當年翰苑曽聞學<lb/>
士之葫蘆今日玉堂又見司空之蘿蔔自以為竒有問<lb/>
之者曰葫蘆事得非用太祖皇帝嘲内翰陶穀所謂年<lb/>
年依様畫葫蘆者曰然又問蘿蔔何出曰昔司空圖在<lb/>
翰苑嘗作蘿蔔詩聞者絶倒又吾州安福有歐陽寺丞<lb/>
叔向者甞為妻病作青詞云大小二便半月未通於水<lb/>
火晨昏兩膳一粒不過於咽喉又近有代京丞相作遺<lb/>
<pb n="KR4i0033_WYG_001-30a"/>
表者首句云身獨立於上台未踰三月瘡忽生於下體<lb/>
㡬及半年<lb/>
莆田陳丞相作小朝士時顯仁太后之䘮嘗代宰相乞<lb/>
皇帝御殿表云雖天道何言四時自然成嵗太陽不照<lb/>
萬物何以仰瞻識者已知其有宰相噐公後為左相辭<lb/>
位其客鄭僑恵叔代作表云責任匪輕此豈允居之地<lb/>
從容求去幸當未厭之時豈允居牛僧孺語也幸未厭<lb/>
蕭嵩語也皆宰相求去事未有如此親切者梁丞相叔<lb/>
<pb n="KR4i0033_WYG_001-30b"/>
子生日孝宗賜酒物是時梁母太夫人在尤延之代作<lb/>
謝表云小人有母雖喜君羮之甞大烹養賢每虞公餗<lb/>
之覆<lb/>
黄仲秉攝西掖行東坡贈太師諡文忠詞云朕考百年<lb/>
治亂之原識諸老忠邪之辨惟小人無所忌憚使君子<lb/>
至於困窮又某目無全牛意空凡馬道不行而言立身<lb/>
愈退而名髙又云言之尚至於歎嗟聞者亦為之興起<lb/>
户部侍郎史正志自請為諸路發運使遍行州縣凡合<lb/>
<pb n="KR4i0033_WYG_001-31a"/>
起上供及江上餉師錢穀盡以為羨餘而獻之壽皇大<lb/>
喜既而嵗暮上供無一州至者版曹大窘奏其事上大<lb/>
怒即日罷黙仲秉行詞有云多取贏於郡國無遺算於<lb/>
雞豚校數嵗之中以為常本無心計無三年之畜曰不<lb/>
足徒有口才及仲秉為刑部侍郎觸一權貴匄外得丹<lb/>
陽謝廟堂啟云一麾江海頗欲避西風之塵兩鬢雪霜<lb/>
但堪飲北府之酒<lb/>
王季海丞相為太常少卿時葛丞相楚補為浙東參議<lb/>
<pb n="KR4i0033_WYG_001-31b"/>
官以啟賀季海用鷄檄對鵞經季海賞其的對鷄檄乃<lb/>
用王勃為諸王作鬬雞檄<lb/>
山谷戲筆尚書范文正公為舉子時作虀賦有云陶家<lb/>
甕内淹成碧緑青黄措大口中嚼出宫商徵羽吾觀劉<lb/>
沆丞相微時讀書山寺寺僧請公戲作偷狗賦有云摶<lb/>
飯引來喜掉續貂之尾索綯牽去驚回顧兔之頭<lb/>
常州人諱打爺葢常有子為卒伍而其父坐罪當杖者<lb/>
其子恐他人杖其父之重而身請行刑故有此譏士人<lb/>
<pb n="KR4i0033_WYG_001-32a"/>
有戲作此賦者云當年祖逖見而知聞而知後日孫權<lb/>
出乎爾反乎爾<lb/>
投人詩文有語忌者不可不知人有上文潞公詩用夀<lb/>
考字公曰五曰考終命和我死也說了程子山自中書<lb/>
舍人謫為戅州安逺令士子上生日詩用嶽降事子山<lb/>
曰降做縣令了更去甚處周茂振賀劉季髙由謫籍放<lb/>
自便啟云十年去國驚我馬之虺隤一日還家喜是翁<lb/>
之矍鑠季髙曰是翁却将對我馬此類多矣至如紹興<lb/>
<pb n="KR4i0033_WYG_001-32b"/>
間張叔夜之子常先為江西常平使者有小官上啟其<lb/>
自叙處云叔夜麄踈次山孟浪常先大怒曰我爺何曽<lb/>
麄疏雖常先不學可笑然小官亦當問上官家諱吉州<lb/>
推官李椿嘗干一上官言舉狀而上官家諱有複名而<lb/>
一字椿者初許薦而後不與請予族弟炎正字濟翁作<lb/>
一啟以解之云諱名不諱姓雖存羊棗之遺文言在不<lb/>
稱徵亦有杏壇之故事上官遂舉之濟翁年五十二乃<lb/>
登第初任寧逺簿甚為京丞相所知有啟上丞相云秋<lb/>
<pb n="KR4i0033_WYG_001-33a"/>
驚一葉感蒲栁之先知春到千花歎桑麻之後長丞相<lb/>
遂厚待除掌故之令<lb/>
尤延之嘗舉前軰四六有云秉珪執璧禮天地之神祇<lb/>
潔粢豐盛報祖宗之功徳謂其不造語而體面大又嘗<lb/>
愛子由行詞有云養德丘園本無求於當世書名史策<lb/>
恍若疑其古人<lb/>
詩曰燕及皇天又曰誕彌厥月而介甫賀進築熙河表<lb/>
云旌旃所指燕及氐羌樓櫓相望誕彌河隴<lb/>
<pb n="KR4i0033_WYG_001-33b"/>
淵明子美無已三人作九日詩大槩相似子美云竹葉<lb/>
於人既無分菊花從此不須開淵明所謂塵爵恥虚罍<lb/>
寒華徒自榮也無已云人事自生今日意寒花祇作去<lb/>
年香此淵明所謂日月依辰至舉俗愛其名也<lb/>
介甫當國喜言農田水利有獻議梁山濼可涸之以為<lb/>
田介甫欲行之又念水無所歸以問劉貢父曰此事楊<lb/>
蟠無齒貢父退介甫思其說而不得呼其子雱問以此<lb/>
語何意且出何書雱曰不知當召而問之貢父既至雱<lb/>
<pb n="KR4i0033_WYG_001-34a"/>
以父之語問焉貢父笑曰此易曉耳楊蟠杭人善作詩<lb/>
自號浩然居士相公熟識之今欲涸湖為田此事浩然<lb/>
無涯也一時聞者絶倒<lb/>
東坡詩云臥占寛閒五百弓汪彦章啟云嗟甫里百弓<lb/>
之别墅七尺二寸為一弓事見譯梵一尺八寸為一肘<lb/>
四肘為一弓今通鑑二百四十八巻㑹昌五年祠部奏<lb/>
天下寺四千六百蘭若四萬注下亦詳史炤釋丈引薩<lb/>
汲多論云西天度地以四肘為一弓去寺舍五百弓不<lb/>
<pb n="KR4i0033_WYG_001-34b"/>
逺不近以閒靜處為蘭若若今以唐尺計之葢二里許<lb/>
也<lb/>
或問何謂雙聲叠韻曰行穿詰曲﨑嶇路又聽鈎輈格<lb/>
磔聲上句叠韻下句雙聲也何謂蜂腰鶴膝曰詞源倒<lb/>
流三峽水筆陣獨埽千人軍無邊落木蕭蕭下不盡長<lb/>
江滚滚來前一聨蜂腰後一聨鶴膝也<lb/>
近世蜀人多妙於四六如程子山趙荘叔劉韶美黄仲<lb/>
秉其選也然未免作意為之者張敬夫深於經學初不<lb/>
<pb n="KR4i0033_WYG_001-35a"/>
作意於文字間而毎下筆必造極紹興辛已年其父魏<lb/>
公久謫居永州得旨自便敬夫代作謝表自叙有云家<lb/>
國異謀固難調於衆口天日下照夫何歉於一心兹盖<lb/>
伏遇皇帝陛下體堯之仁行禹之智微彰以道必因天<lb/>
地之時動化若神孰測風雷之用其詞平其味永其韻<lb/>
孤豈作意為之者時年二十九<lb/>
李方叔之孫大方字久蹈少時甞作思故山賦諸公稱<lb/>
之以為似邢居實晚得一鶡冠今為雜買場寄予詩一<lb/>
<pb n="KR4i0033_WYG_001-35b"/>
篇多有警句如二百年來今已秋天地自老江自流如<lb/>
笛聲吹起白玉槃正照御前楊栁碧如可憐一代經綸<lb/>
業不扺鍾山㡬首詩如後院落花人不到黄鸝飛下石<lb/>
橊隂大似唐人<lb/>
　附錄<lb/>
御史黄公之詩如聞新鴈一聲初觸夢半白已侵頭餘<lb/>
燈依古壁片月下滄州如逰東林寺<hi>闕</hi>寒三伏雨松偃<lb/>
數朝枝如上李補闕諫草封山藥朝衣施衲僧如退居<lb/>
<pb n="KR4i0033_WYG_001-36a"/>
青山寒帶雨古木夜啼猿此與韓致光吳融輩未知孰<lb/>
為先後按唐藝文志御史黄滔字文江光啟中為四門<lb/>
博士其集舊曰黄滔集云<lb/>
予嘗愛隂鏗梅詩云花舒雪尚飄照日不俱消蘇子卿<lb/>
云祇言花是雪不悟有香來唐人崔道融云香中别有<lb/>
韻清極不知寒<lb/>
淵明九日閒居詩云塵爵恥虚罍寒花徒自榮東坡和<lb/>
云鮮鮮霜菊豔溜溜糟牀聲西溪和云境靜人亦寂觴<lb/>
<pb n="KR4i0033_WYG_001-36b"/>
至壺自傾西溪劉氏諱承弼字彦純甞再與計偕報聞<lb/>
歸隠於安福之面溪<lb/>
予少作有詩千餘萹至紹興壬午七月皆焚之予嘗舉<lb/>
舊詩數聨於友人尤延之如露巢蛛䘏緯風語燕懷春<lb/>
如立岸風大壮還舟燈小明踈星煜煜沙貫日綠雲擾<lb/>
擾水舞苔坐忘日月三杯酒臥護江湖一釣船延之慨<lb/>
然曰焚之可惜予亦無甚悔也<lb/>
雪巢小集天台林憲景思之詩也至如桃花飛後楊花<lb/>
<pb n="KR4i0033_WYG_001-37a"/>
飛楊花飛後無花飛天空霜無影等句超出詩人準繩<lb/>
之外<lb/>
李兼孟達出唐人詩一編乃其入世推官公披沙集如<lb/>
見後却無語别來長獨愁如危城三面水古樹一邊春<lb/>
如月明千嶠雪灘急五更風如煙殘偏有焰雪甚却無<lb/>
聲如春雨有五色洒來花簇成如雲藏山色晴還媚風<lb/>
約溪聲静又回如未醉已知醒後恱欲開先為落時愁<lb/>
皆佳<lb/>
<pb n="KR4i0033_WYG_001-37b"/>
杜必簡之詩其競已甚又得少陵以為之孫遂建大將<lb/>
鼔旗以出獨主百世詩人之夏盟今觀必簡之詩若牽<lb/>
風紫蔓長即水荇牽風翠帶長之句也若鶴子曵童衣<lb/>
即儒衣山鳥怪之句也若雲隂送晚雷即雷聲忽送千<lb/>
峰雨之句也若風光新栁報宴賞落花催即星霜去鳥<lb/>
變身世白駒催之句也至於往來花不發新舊雪仍殘<lb/>
如日氣殘虹薄如愁思㸔春不當春明年春色倍還人<lb/>
如飛花攪獨愁皆佳句也三世之後大莫與京也宜哉<lb/>
<pb n="KR4i0033_WYG_001-38a"/>
晚唐諸子詩寄邊衣曰寄到玉關應萬里戍人猶在玉<lb/>
關西弔戰場曰可憐無定河邊骨猶是春閨夢裏人折<lb/>
楊栁曰羌笛何須怨楊栁春光不度玉門關三百篇之<lb/>
遺味闇然猶存也四明劉叔向寄其父頤庵居士之詩<lb/>
稾偶披巻讀至云寂寞愁弔影雲窓怕上短檠燈又燭<lb/>
與梅花共過冬淡月故移踈影去又睡魔正與詩魔戰<lb/>
牕外一聲婆餅焦又早行云雞犬未鳴潮半落草蟲聲<lb/>
在豆花村不減晚唐居士名應時字良佐王正夫之詩<lb/>
<pb n="KR4i0033_WYG_001-38b"/>
如落木森猶力寒山淡欲無如地迥髙樓目天寒故國<lb/>
心如涼風回逺笛暝色帶歸舟如塵心依水淨歸鬢與<lb/>
山青不減晚唐諸子矣如堕蕋盡應輸燕子嬾寒猶及<lb/>
占梨花如一畨風雨催寒食千里鶯花想故園如身閒<lb/>
更得慿陵酒花早殊非愛惜春如秋生列岫雲尤薄泉<lb/>
潄懸崖路更慳置之江西社中何辨焉<lb/>
北窓先生鄒公和仲詩祖山谷記其誦所作如久霖云<lb/>
勸雷且臥鼔如讀人詩巻云聲名藹作紫蘭護詩<hi>闕</hi>
<pb n="KR4i0033_WYG_001-39a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0033_WYG_001-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　誠齋詩話<lb/>
</p>
<p>
</p>
  </div></body>
</text>\m</TEI>
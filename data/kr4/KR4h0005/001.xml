<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0005_SBCK_001-1a"/>
玉臺新詠卷之一<lb/>
　　古詩八首<lb/>
　　　其一<lb/>
上山採蘼蕪下山逢故夫長跪問故夫新人復何<lb/>
如新人雖言好未若故人姝顏色類相似手爪不<lb/>
相如新人從門入故人從閤去新人工織縑故人<lb/>
工織素織縑日一匹織素五丈餘將縑來比素新<lb/>
人不如故<lb/>
　　　其二<lb/>
懍懍歲云暮螻蛄多鳴悲凉風率已厲逰子寒無<lb/>
<pb n="KR4h0005_SBCK_001-1b"/>
衣錦衾遺洛浦同袍與我違獨宿累長夜夢想見<lb/>
容輝良人唯古歡枉駕惠前綏願得常巧笑携手<lb/>
同車歸旣來不須臾又不䖏重闈諒無晨風翼焉<lb/>
得凌風飛眄睐以適意引領遥相睎徙倚懷感傷<lb/>
垂涕沾雙扉<lb/>
　　　其三<lb/>
冉冉孤生竹結根泰山阿與君爲新婚菟絲附女<lb/>
蘿莵絲生有時夫婦㑹有宜千里逺結婚悠悠隔<lb/>
山陂思君令人老軒車來何遲傷彼蕙蘭花含英<lb/>
揚光輝過時而不採捋隨秋草萎君亮報高節賤<lb/>
<pb n="KR4h0005_SBCK_001-2a"/>
妾亦何爲<lb/>
　　　其四<lb/>
孟冬寒氣至北風何慘慄愁多知夜長仰觀衆星<lb/>
列三五明月滿四五蟾兔缺客從遠方來遺我一<lb/>
書扎上言長相思下言久離别置書懷袖中三歲<lb/>
字不㓕一心抱區區懼君不識察<lb/>
　　　其五<lb/>
客從遠方來遺我一端綺相去萬餘里故人心尚<lb/>
爾文彩雙鴛鴦裁爲合歡被着以長相思緣以結<lb/>
不解以膠投漆中誰能别離此<lb/>
<pb n="KR4h0005_SBCK_001-2b"/>
　　　其六<lb/>
四座且莫諠願聽歌一言請說銅爐器崔嵬象南<lb/>
山上枝似松柏下根據銅盤雕文各異類離婁目<lb/>
相聨誰能爲此器公輸與魯班朱火然其中靑烟<lb/>
颺其間從風入君懷四座且莫歡香風難久居空<lb/>
令蕙草殘<lb/>
　　　其七<lb/>
悲與親友别氣結不能言贈子以自愛道遠㑹見<lb/>
難人生無幾時顚沛在其間念子棄我去新心有<lb/>
所歡結志靑雲上何時復來還<lb/>
<pb n="KR4h0005_SBCK_001-3a"/>
　　　其八<lb/>
穆穆清風至吹我羅裳裾靑袍似春草長條隨夙<lb/>
舒朝登津梁山褰裳望所思安得抱柱信皎日以<lb/>
爲期<lb/>
　　古樂府詩六首<lb/>
　　　日出東南隅行<lb/>
日出東南隅照我秦氏樓秦氏有好女自言名羅<lb/>
敷羅敷善蚕桑採桑城南隅靑絲爲籠繩桂枝爲<lb/>
籠鈎頭上倭隨髻耳中明月珠綠綺爲下裳紫綺<lb/>
爲上襦觀者見羅敷下檐捋髭鬚少年見羅敷脫<lb/>
<pb n="KR4h0005_SBCK_001-3b"/>
巾着幧頭耕者忘其耕鋤者忘其鋤來歸自相喜<lb/>
但坐觀羅敷使君從南來五馬立踟躕使君遣吏<lb/>
徃問此誰家姝荅云秦氏女且言名羅敷羅敷年<lb/>
幾何二十尚未滿十五頗有餘使君謝羅敷寧可<lb/>
共載不羅敷前置辭使君一何愚使君自有婦羅<lb/>
敷自有夫東方千餘騎夫壻居上頭何以識夫壻<lb/>
白馬從驪駒素絲繫馬尾黃金絡馬頭腰間鹿慮<lb/>
劒可直千萬餘十五府小吏二十朝大夫三十侍<lb/>
中郎四十專城居爲人潔白晢髯髯頗有鬚盈盈<lb/>
公府歩冉冉府中趨坐中數千人皆言夫壻殊<lb/>
<pb n="KR4h0005_SBCK_001-4a"/>
　　　相逢狹路間　與樂府極異爲<lb/>
相逢狹路間道隘不容車如何兩少年挾轂問君<lb/>
家君家誠易知易知復難忘黃金爲君門白玉爲<lb/>
君堂堂上置樽酒使作邯郸娼中庭生桂樹華燭<lb/>
何煌煌兄弟兩三人中子爲侍郎五日一來逰道<lb/>
上自生光黃金絡馬頭觀者滿路傍入門時左顧<lb/>
但見雙鴛鴦鴦鴦七十二羅列自成行音聲何噰<lb/>
噰鶴鳴東西廂大婦織羅綺中婦織流黃小婦無<lb/>
所作挾瑟上高堂丈人且安坐調絲未遽央<lb/>
　　　隴西行<lb/>
<pb n="KR4h0005_SBCK_001-4b"/>
天上何所有歷歷種白楡桂樹夾道生靑龍對道<lb/>
隅鳳凰鳴啾啾一毋将九鶵顧視世間人爲樂甚<lb/>
獨殊好婦出迎客顏色正敷愉伸腰再拜跪問客<lb/>
平安不請客北堂上坐客氊氍毹清白各異樽酒<lb/>
上正華疏酌酒持與客客言主人持却略再拜跪<lb/>
然後持一杯談笑未及竟左顧勑中厨促令辨麄<lb/>
飯愼莫使稽留廢禮送客出盈盈庭中趨送客亦<lb/>
不遠足不過門樞取婦得如此齊姜亦不如健婦<lb/>
持門戶勝一大丈夫<lb/>
　　　艶歌行<lb/>
<pb n="KR4h0005_SBCK_001-5a"/>
翩翩堂前燕冬藏夏來見兄弟兩三人流蕩在他<lb/>
縣故人誰爲補新衣誰當䘺賴得賢主人覽取爲<lb/>
吾綻夫壻從門來斜倚西北眄語卿且勿眄水清<lb/>
石自見不見何纍纍逺行不如歸<lb/>
　　　皚如山上雪<lb/>
皚如山上雪皎若雲間月聞君有兩意故來相决<lb/>
絶今日斗酒㑹眀旦溝水頭蹀<graphic n="KR1923" url="https://raw.githubusercontent.com/kanripo/KR-Gaiji/master/images/KR1923.png" mimeType="image/png"/>御溝上溝水東<lb/>
西流凄凄復凄凄嫁娶不須啼願得一心人白頭<lb/>
不相離竹竿何嫋嫋魚尾何蓰蓰男兒重意氣何<lb/>
用錢刀爲<lb/>
<pb n="KR4h0005_SBCK_001-5b"/>
　　　双白鵠<lb/>
飛來雙白鵠乃從西北來十十將五五羅列行不<lb/>
齊忽然卒疲病不能飛相隨五里一反顧六里一<lb/>
徘徊吾欲啣汝去口噤不能開吾欲負汝去羽毛<lb/>
曰摧頽樂哉新相知憂耒生别離蜘蹰顧群侶淚<lb/>
落縱橫垂今日樂相樂延年萬歲期<lb/>
　　雜詩九首　枚乘<lb/>
　　　其一<lb/>
西北有高樓上與浮雲齊交䟽結綺窓阿閣三重<lb/>
階上有絃歌聲音響一何悲誰能爲此曲無乃𣏌<lb/>
<pb n="KR4h0005_SBCK_001-6a"/>
梁妻清商隨風發中曲正徘徊一彈再三嘆慷慨<lb/>
有餘哀不惜歌者苦但傷知音稀願爲双鴻鵠奮<lb/>
翅起高飛<lb/>
　　　其二<lb/>
東城高且長逶迤自相屬廻風動地起秋草萋且<lb/>
綠四時更變化歲暮一何速晨風懷苦心蟋蟀傷<lb/>
局促蕩滌放情志何爲自結束燕趙多佳人美者<lb/>
顏如玉被服羅衣裳當戶理清曲音響一何悲絃<lb/>
急知柱促馳情整巾帶沉吟聊躑躅思爲雙飛燕<lb/>
啣泥巢君屋<lb/>
<pb n="KR4h0005_SBCK_001-6b"/>
　　　其三<lb/>
行行重行行與君生别離相去萬餘里各在天一<lb/>
涯道路阻且長㑹面安可知胡馬嘶北風越鳥巢<lb/>
南枝<lb/>
　　　其四<lb/>
相去日已遠衣帶日已緩浮雲蔽白日逰子不復<lb/>
返思君令人老歲月忽已晚棄捐勿復道努力加<lb/>
飱飯<lb/>
　　　其五<lb/>
渉江採芙蓉蘭澤多芳草採之欲遺誰所思在遠<lb/>
<pb n="KR4h0005_SBCK_001-7a"/>
道還顧望舊鄕長路漫浩浩同心而離居傷憂以<lb/>
終老<lb/>
　　　其六<lb/>
靑靑河畔草鬱鬱園中柳盈盈樓上女皎皎當窓<lb/>
牖娥娥紅粉粧纎纎出素手昔爲娼家女今爲蕩<lb/>
子婦蕩子行不歸空牀難獨守<lb/>
　　　其七<lb/>
蘭若生春陽渉冬猶盛滋願言追昔愛情欵感四<lb/>
時美人在雲端天路隔無期夜光照玄隂長嘆戀<lb/>
所思誰謂我無憂積念發狂癡庭前有竒樹綠葉<lb/>
<pb n="KR4h0005_SBCK_001-7b"/>
發華滋攀條折其榮将以遺所思馨香盈懷袙路<lb/>
遠莫致之此物何足貴但感别經時<lb/>
　　　其八<lb/>
迢迢牽牛星皎皎河漢女纎纎濯素手札札弄機<lb/>
杼終日不成章泣涕零如雨河漢清且淺相去復<lb/>
幾許盈盈一水間脉脉不得語<lb/>
　　　其九<lb/>
明月何皎皎照我羅裳幃憂愁不能寐攬衣起徘<lb/>
徊行客雖云樂不如早旋歸出戶獨彷徨愁思當<lb/>
吿誰引領還入房涙下沾裳衣<lb/>
<pb n="KR4h0005_SBCK_001-8a"/>
　　　歌詩一首并序　李延年<lb/>
　　　　李延年知音善歌舞每爲漢武帝作新<lb/>
　　　　歌變曲聞者莫不感動延年侍座上起<lb/>
　　　　舞歌曰<lb/>
北方有佳人絶世而獨立一顧傾人城再顧傾人<lb/>
國傾城復傾國佳人難再得<lb/>
　　　詩一首　蘇武<lb/>
結髪爲夫婦恩愛兩不疑懽娛在今夕嬿婉及良<lb/>
時征夫懷遠路起視夜何其參辰皆已沒去去從<lb/>
此辭行役在戰塲相見未有期握手一長歎淚爲<lb/>
<pb n="KR4h0005_SBCK_001-8b"/>
生别滋努力愛春華莫忘歡樂時生當復來歸死<lb/>
當長相思<lb/>
　　　羽林郎詩　辛延年<lb/>
昔有霍家奴姓馮名子都依倚將軍勢調笑酒家<lb/>
胡胡姬年十五春日獨當罏長裾連理帶廣袖合<lb/>
歡襦頭上藍田玉耳後大秦珠兩鬟何窈窕一世<lb/>
良所無一鬟五百萬兩鬟千萬餘不意金吾子娉<lb/>
婷過我廬銀鞍何煜爚翠蓋空踟躕就我求清酒<lb/>
絲繩提玉壺就我求珍肴金盤鱠鯉魚貽我靑銅<lb/>
鏡結我紅羅裾不惜紅羅裂何論輕賤軀男兒愛<lb/>
<pb n="KR4h0005_SBCK_001-9a"/>
後婦女子重前夫人生有新故貴賤不相踰多謝<lb/>
金吾子私愛徒區區<lb/>
　　　怨詩一首并序　班婕妤<lb/>
　　　　昔漢成帝班婕妤失寵供養於長信宮<lb/>
　　　　乃作賦自傷并爲怨詩<lb/>
新製齊紈素鮮潔如霜雪裁爲合歡扇團圓似眀<lb/>
月出入君懷袖動摇微風發常恐秋節至凉飈奪<lb/>
炎熱棄捐篋笥中恩情中道絶<lb/>
　　　董嬌饒詩一首　宋子侯<lb/>
洛陽城東路桃李生路傍花花自相對葉葉自相<lb/>
<pb n="KR4h0005_SBCK_001-9b"/>
當春風東北起花葉正低昂不知誰家子提籠行<lb/>
採桑纎手折其枝花落何飄颺請謝彼姝子何爲<lb/>
見損傷高秋八九月白露變爲霜終年㑹飄墮安<lb/>
得久馨香秋時自零落春月復芬芳何時盛年去<lb/>
歡愛永相忘吾欲竟此曲此曲愁人腸歸來酌美<lb/>
酒挾瑟上高堂<lb/>
　　　漢時童謡歌一首<lb/>
城中好高髻四方高一尺城中好大眉四方皆半<lb/>
額城中好廣袖四方用匹帛<lb/>
　　　同聲詩一首　張衡<lb/>
<pb n="KR4h0005_SBCK_001-10a"/>
邂逅承際㑹偶得充後房情好新交接恐慄若探<lb/>
湯不才勉自竭賤妾職所當綢繆主中饋奉禮助<lb/>
蒸嘗思爲莞蒻席在下蔽匡牀願爲羅衾幬在上<lb/>
衞風霜洒掃清枕席鞮芬以秋香重戶結金扃高<lb/>
下華燈光解衣巾粉缷列圖陳枕張素女爲我師<lb/>
儀態盈萬方衆夫所希見天老教軒皇樂莫斯夜<lb/>
樂沒齒焉可忘<lb/>
　　　贈婦詩三首并序　秦嘉<lb/>
　　　　秦嘉字士㑹隴西人也爲郡上掾其妻<lb/>
　　　　徐淑寢疾還家不獲面别贈詩云爾<lb/>
<pb n="KR4h0005_SBCK_001-10b"/>
　　　其一<lb/>
人生譬朝露居世多屯蹇憂艱常早至歡㑹常苦<lb/>
晚念當奉時役去爾日遥遠遣車迎子還空徃復<lb/>
空返省書情悽愴臨食不能飰獨坐空房中誰與<lb/>
相勸勉長夜不能眠伏枕獨展轉憂來如尋環匪<lb/>
席不可卷<lb/>
　　　其二<lb/>
皇靈無私親爲善荷天祿傷我與爾身少小罹煢<lb/>
獨旣得結大義歡樂苦不足念當遠離别思念叙<lb/>
欵曲河廣無舟梁道近隔丘陸臨路懷惆悵中駕<lb/>
<pb n="KR4h0005_SBCK_001-11a"/>
正躑躅浮雲起高山悲風激深谷良馬不廻鞍輕<lb/>
車不轉轂針藥可屢進愁思難爲數貞士篤終始<lb/>
恩義不可促<lb/>
　　　其三<lb/>
肅肅僕夫征鏘鏘揚和鈴清晨當引邁束帶待雞<lb/>
鳴顧看空室中髣髴想姿形一别懷萬恨起坐爲<lb/>
不寧何用叙我心遺思致欵誠寳釵好耀首明鏡<lb/>
可鑒形芳香去垢穢素琴有清聲詩人感木瓜乃<lb/>
欲荅瑶瓊愧彼贈我厚慙此往物輕雖知未足報<lb/>
貴用叙我情<lb/>
<pb n="KR4h0005_SBCK_001-11b"/>
　　　秦嘉荅妻詩　徐淑<lb/>
妾身兮不令嬰疾兮來歸沉滯兮家門歷時兮不<lb/>
差曠廢兮侍覲情敬兮有違君今兮奉命遠邇兮<lb/>
京師悠悠兮離别無因兮叙懷瞻望兮踴躍佇立<lb/>
兮徘徊思君兮感結夢想兮容輝君發兮引邁去<lb/>
我兮日乖恨無兮羽翼高飛兮相追長吟兮永歎<lb/>
淚下兮沾衣<lb/>
　　　飲馬長城窟行　蔡邕<lb/>
靑靑河邊草綿綿思遠道遠道不可思宿昔夢見<lb/>
之夢見在我旁忽覺在他鄕他鄕各異展縣轉不<lb/>
<pb n="KR4h0005_SBCK_001-12a"/>
相見枯桑知天風海水知天寒入門各自媚誰肯<lb/>
相爲言客從遠方來潰我雙鯉魚呼兒烹鯉魚中<lb/>
有尺素書長跪讀素書書上竟何如上有加飱食<lb/>
下有長相思<lb/>
　　　飲馬長城窟行　陳琳<lb/>
飮馬長城窟水寒傷馬骨請謂長城吏愼莫稽留<lb/>
太原卒官作自有程舉築諧汝聲男兒寧當格闘<lb/>
死何能怫鬱築長城長城何連連連連三千里邊<lb/>
城多健兒内舍多寡婦作書與内舍便嫁莫留住<lb/>
善事新姑嫜時時念我故夫子報書與邊地君今<lb/>
<pb n="KR4h0005_SBCK_001-12b"/>
出語一何鄙身在禍難中何爲稽留他家子生男<lb/>
愼莫舉生女哺用脯君獨不見長城下死人骸骨<lb/>
相撑拄結髮行事君慊慊心意間眀知邊地苦賤<lb/>
妾何能久自全<lb/>
　　雜詩五首　徐幹<lb/>
　　　其一<lb/>
沉隂結愁憂愁憂爲誰興念與君相别各在天一<lb/>
方良㑹未有期中心摧且傷不聊憂飡食慊慊常<lb/>
飢空端坐而無爲髣髴君容光<lb/>
　　　其二<lb/>
<pb n="KR4h0005_SBCK_001-13a"/>
峨峨高山首悠悠萬里道君去日已逺欝結令人<lb/>
老人生一世間忽若暮春草時不可再得何爲自<lb/>
愁惱毎誦昔鴻恩賤軀焉足保<lb/>
　　　其三<lb/>
浮雲何洋洋願因通我辭飄飄不可寄徙倚徒相<lb/>
思人離皆復㑹君獨無反期自君之出矣明鏡暗<lb/>
不治思君如流水何有窮已時<lb/>
　　　其四<lb/>
慘慘時節盡蘭華凋復零喟然長歎君息期慰我<lb/>
情展轉不能寐長夜何綿綿躡履起岀戶仰觀三<lb/>
<pb n="KR4h0005_SBCK_001-13b"/>
星連自恨志不遂泣涕如涌泉<lb/>
　　　其五<lb/>
思君見巾櫛以益我勞勤安得鴻鸞羽覯此心中<lb/>
人誠心亮不遂搔首立悁悁何言一不見復㑹無<lb/>
因緣故然比目魚今隔如參辰<lb/>
　　　室思<lb/>
人靡不有初想君能終之别來歷年歲舊思何可<lb/>
期重新而忘故君子所猶譏寄身雖在遠豈忘君<lb/>
湏臾旣厚不爲薄想君時見思<lb/>
　　　情詩<lb/>
<pb n="KR4h0005_SBCK_001-14a"/>
高殿鬱崇崇廣厦淒泠泠微風起閨闥落日照階<lb/>
庭踟躕雲屋下笑歌倚華楹君行殊不返我飾爲<lb/>
誰榮鑪薫闔不用鏡匣上塵生綺羅失常色金翠<lb/>
暗無精嘉肴旣忘御㫖酒亦常停顧瞻空寂寂唯<lb/>
聞燕雀聲憂思連相屬中心如宿酲<lb/>
　　　定情詩　䌓欽<lb/>
我出東門逰邂逅承清塵思君即幽房侍寢埶衣<lb/>
巾時無桑中契迫此路側人我旣媚君姿君亦悅<lb/>
我顏何以致拳拳綰臂双金鐶何以致殷勤約指<lb/>
一双銀何以致區區耳中双明珠何以致叩叩香<lb/>
<pb n="KR4h0005_SBCK_001-14b"/>
囊繫肘後何以致契闊繞腕雙跳脫何以結恩情<lb/>
美玉綴羅纓何以結中心素縷連双針何以結相<lb/>
投金薄畫搔頭何以慰别離耳後玳瑁釵何以荅<lb/>
歡悅紈素三條裾何以結愁悲白絹双中衣與我<lb/>
期何所乃期東山隅日旰子不來谷風吹我襦遠<lb/>
望無所見涕泣起踟躕與我期何所乃期山南陽<lb/>
日中兮不來凱風吹我裳逍遥莫誰覩望君愁我<lb/>
腸與我期何所乃期西山側日夕兮不來躑躅長<lb/>
歡息遠望凉風至俯仰正衣服與我期何所乃期<lb/>
山北岑日暮兮不來凄風吹我衿望君不能坐悲<lb/>
<pb n="KR4h0005_SBCK_001-15a"/>
苦愁我心愛身以何爲惜我華色時中情旣欵欵<lb/>
然後尅密期褰衣躡茂草謂君不我欺厠此醜陋<lb/>
質徙倚無所之自傷失所欲淚下如連絲<lb/>
　　　古詩爲焦仲卿妻作并序　無名氏<lb/>
　　　　漢末建安中廬江府小吏焦仲卿妻劉<lb/>
　　　　氏爲仲卿毋所遣自誓不嫁其家逼之<lb/>
　　　　乃沒水而死仲卿聞之亦自縊於庭樹<lb/>
　　　　時傷之爲詩云爾<lb/>
孔雀東南飛五里一徘徊十三能織素十四學裁<lb/>
衣十五彈箜篌十六誦詩書十七爲君婦心中常<lb/>
<pb n="KR4h0005_SBCK_001-15b"/>
苦悲君旣爲府吏守節情不移賤妾留空房相見<lb/>
常自稀彼意常依依雞鳴入機織夜夜不得息三<lb/>
日斷五匹大人故嫌責非爲織作遲君家婦難爲<lb/>
妾不堪驅使徒留無所施便可白公姥及時相遣<lb/>
歸府吏得聞之堂上啓阿母兒已薄祿相幸復得<lb/>
此婦結髮同枕席黃泉共爲友共事三二年始爾<lb/>
未爲久女行無偏斜何意致不厚阿母謂府吏何<lb/>
乃太區區此婦無禮節舉動自專諸吾意久懷忿<lb/>
汝豈得自由東家有賢女自名秦羅敷可憐體無<lb/>
比阿毋爲汝求便可速遣之遣去愼莫留府吏長<lb/>
<pb n="KR4h0005_SBCK_001-16a"/>
跪吿伏惟啓阿母今若遣此婦終老不復取阿母<lb/>
得聞之槌牀便大怒小子無所畏何敢助婦語吾<lb/>
已失恩義㑹不相從許府吏黙無聲再拜還入戶<lb/>
舉言謂新婦哽咽不能語我自不驅卿逼迫有阿<lb/>
母卿但暫還家吾今且報府不久當歸還還必相<lb/>
迎取以此下心意愼勿違吾語新婦謂府吏勿復<lb/>
重紛紜徃昔初陽歲謝家來貴門奉事循公姥進<lb/>
心敢自專晝夜勤作息伶俜縈苦辛謂言無罪過<lb/>
供養卒大恩仍更被驅遣何言復來還妾有繡腰<lb/>
𥜗萎𬎼自生光紅羅復斗帳四角垂香囊箱簾六<lb/>
<pb n="KR4h0005_SBCK_001-16b"/>
七十綠碧青絲繩物物各自異種種在其中人賤<lb/>
物亦鄙不足迎後人留待作遺施於今無㑹因時<lb/>
時爲安慰久久莫相忘雞鳴外欲曙新婦起嚴粧<lb/>
着我繡裌裙事事四五通足下躡絲履頭上玳瑁<lb/>
光腰若流紈素耳着眀月璫指如削葱根口如含<lb/>
朱丹纎纎作細歩精妙世無雙上堂拜阿母阿母<lb/>
怒不止昔作女兒時生小出野里本自無教訓兼<lb/>
愧貴家子受毋錢帛多不堪毋驅使今日還家去<lb/>
念母勞家裏却與小姑别淚落連珠子新婦初來<lb/>
時小姑始扶牀今日被驅遣小姑如我長勤心養<lb/>
<pb n="KR4h0005_SBCK_001-17a"/>
公姥好自相扶將初七及下九嬉戯莫相忘出門<lb/>
登車去涕落百餘行府吏馬在前新婦車在後隱<lb/>
隱何甸甸俱㑹大道口下馬入車中低頭共耳語<lb/>
誓不相隔鄕且暫歸家去吾今且赴府不久當還<lb/>
歸誓天不相負新婦謂府吏感君區區懷君旣若<lb/>
見錄不久望君來君當作盤石妾當作蒲葦蒲葦<lb/>
紉如絲盤石無轉移我有親父兄性行暴如雷恐<lb/>
不忍我意逆以煎我懷舉手長勞勞二情同依依<lb/>
入門上家堂進退無顏儀阿毋大拊掌不啚子自<lb/>
歸十三教汝織十四能裁衣十五彈箜篌十六知<lb/>
<pb n="KR4h0005_SBCK_001-17b"/>
禮儀十七遣汝嫁謂言無誓違汝今何罪過不迎<lb/>
而自歸蘭芝慙阿毋兒實無罪過阿母大悲摧還<lb/>
家十餘日縣令遣媒來云有第三郎窈窕世無双<lb/>
年始十八九便言多令才阿母謂阿女汝可去應<lb/>
之阿女含淚荅蘭芝初還時府吏見丁寧結誓不<lb/>
别離今日違情義恐此事非竒自可斷來信徐徐<lb/>
更謂之阿母白媒人貧賤有此女始適還家門不<lb/>
堪吏人婦豈合令郎君幸可廣問訊不可便相許<lb/>
媒人去數日尋遣丞請還說有蘭家女承籍有宦<lb/>
官云有第五郎嬌逸未有婚遣丞爲媒人主簿通<lb/>
<pb n="KR4h0005_SBCK_001-18a"/>
語言直說太守家有此令郎君旣欲結大義故遣<lb/>
來貴門阿母謝媒人女子先有誓老姥豈敢言阿<lb/>
兄得聞之悵然心中煩舉言謂阿妹作計何不量<lb/>
先嫁得府吏後嫁得郎君否泰如天地足以榮汝<lb/>
身不嫁義即體其住欲何云蘭芝仰頭荅理實如<lb/>
兄言謝家事夫壻中道還兄門處分適兄意那得<lb/>
自任專雖與府吏要渠㑹永無緣登即相許和便<lb/>
可作婚姻媒人下牀去諾諾復爾爾還部白府君<lb/>
下官奉使命言談大有緣府君得聞之心中大歡<lb/>
喜視曆復閱書便利此月内六合正相應良吉三<lb/>
<pb n="KR4h0005_SBCK_001-18b"/>
十日今已二十七卿可去成婚交語速裝束絡繹<lb/>
如浮雲靑雀白鵠舫四角龍子幡婀娜隨風轉金<lb/>
車玉作輪躑躅靑驄馬流蘇金鏤鞍齎錢三百萬<lb/>
皆用靑絲穿雜彩三百匹交廣市鮭珍從人四五<lb/>
百欝鬱登郡門阿母謂阿女適得府君書明日來<lb/>
迎汝何不作衣裳莫令事不舉阿女黙無聲手巾<lb/>
掩口啼淚落便如瀉移我琉璃搨出置前牕下左<lb/>
手持刀尺右手執綾羅朝成繡裌裙晚成單羅衫<lb/>
䁆䁆日欲暝愁思出門啼府吏聞此變因求假暫<lb/>
歸未至二三里摧藏馬悲哀新婦識馬聲躡履相<lb/>
<pb n="KR4h0005_SBCK_001-19a"/>
逢迎悵然遥相望知是故人來舉手拍馬鞍嗟嘆<lb/>
使心傷自君别我後人事不可量果不如先願又<lb/>
非君所詳我有親父母逼迫兼弟兄以我應他人<lb/>
君還何所望府吏謂新婦賀卿得高遷盤召方且<lb/>
厚可以卒千年蒲葦一時紉便作旦夕間卿當日<lb/>
勝貴吾獨向黃泉新婦謂府吏何意出此言同是<lb/>
被迫逼君爾妾亦然黃泉下相見勿違今日言埶<lb/>
手分道去各各還家門生人作死别恨恨那可論<lb/>
念與世間辭千萬不復全府吏還家去上堂拜阿<lb/>
母今日大風寒寒風摧樹木嚴霜結庭蘭兒今日<lb/>
<pb n="KR4h0005_SBCK_001-19b"/>
冥冥今母在後單故作不良計勿復怨鬼神命如<lb/>
南山石四體康且直阿母得聞之零淚應聲落汝<lb/>
是大家子仕宦於臺閣愼勿爲婦死貴賤情可薄<lb/>
東家有賢女窈窕艶城郭阿母爲汝求便復在旦<lb/>
夕府吏再拜還長嘆空房中作計乃爾立轉頭向<lb/>
戶裏漸見愁煎迫其日牛馬嘶新婦入青廬淹淹<lb/>
黃昏後寂寂人定初我命絶今日魂去尸長留攬<lb/>
裙脫絲履舉身赴靑池府吏聞此事心知長别離<lb/>
徘徊顧樹下自掛東南枝兩家求合葬合葬華山<lb/>
傍東西植松柏左右種梧桐枝枝相復蓋葉葉相<lb/>
<pb n="KR4h0005_SBCK_001-20a"/>
交通中有雙飛鳥自名爲鴛鴦仰頭相向鳴夜夜<lb/>
達五更行人駐足聽寡婦起傍徨多謝後世人戒<lb/>
之愼勿忘<lb/>
<pb n="KR4h0005_SBCK_001-20b"/>
</p>
<p>
玉臺新詠卷之一<lb/>
<pb n="KR4h0005_SBCK_001-21a"/>
玉臺新詠目錄卷之一<lb/>
　　　古詩八首<lb/>
　　　古樂府詩六首　枚乘<lb/>
　　　雜詩九首<lb/>
　　　歌詩一首　李延年<lb/>
　　　詩一首　蘇武<lb/>
　　　羽林郎詩一首　辛延年<lb/>
　　　怨詩一首　班婕妤<lb/>
　　　董嬌嬈詩一首　宋子候<lb/>
　　　漢時童謡歌一首<lb/>
<pb n="KR4h0005_SBCK_001-21b"/>
　　　同聲詩一首　張衡<lb/>
　　　贈婦詩三首　秦嘉<lb/>
　　　秦嘉妻荅一首　徐淑<lb/>
　　　飮馬長城窟行一首　蔡邕<lb/>
　　　飮馬長城窟行一首　陳琳<lb/>
　　　詩五首　徐幹<lb/>
　　　室思詩一首　又<lb/>
　　　情詩一首　又<lb/>
　　　定情詩一首　䌓欽<lb/>
　　　古詩爲焦仲卿妻作　無名氏<lb/>
</p>
<p>
</p>
  </div>
</body>
</text>
</TEI>
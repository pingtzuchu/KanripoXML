<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0005_SBCK_000-1a"/>
玉臺新詠集序<lb/>
　　陳尚書左僕射太子少傅東海徐陵孝穆撰<lb/>
夫凌雲槩日由余之所未窺千門萬戶張衡之所<lb/>
曽賦周王璧臺之上漢帝金屋之中玉樹以珊瑚<lb/>
作枝珠簾以玳瑁爲柙其中有麗人焉其人五陵<lb/>
豪族充選掖庭四姓良家馳名永巷亦有潁川新<lb/>
市河間觀津本號嬌娥魯名巧笑楚王宮裏無不<lb/>
推其細腰衞國佳人俱言訝其纎手閱詩敦禮豈<lb/>
東鄰之自媒婉約風流異西施之被教弟兄協律<lb/>
少小學歌長生河陽由來能舞琵琶新曲無待石<lb/>
<pb n="KR4h0005_SBCK_000-1b"/>
崇箜篌雜引非關曹植傳鼓瑟於楊家得吹簫於<lb/>
秦女至若寵聞長樂陳后知而不平畫出天仙閼<lb/>
氏覽而遥妬至如東鄰巧笑來侍寢於更衣西子<lb/>
微嚬得橫陳於甲帳陪逰馺娑騁纎腰於結風長<lb/>
樂鴛鴦奏新聲於度曲粧鳴蟬之薄鬂照墮馬之<lb/>
垂鬟反揷金鈿橫抽瑶樹南都石黛最發雙蛾北<lb/>
地燕支偏開兩靨亦有嶺上仙童分丸魏帝腰中<lb/>
寳鳳授曆軒轅金星将婺女爭華麝月與姮娥兢<lb/>
爽驚鸞冶袖時飄韓掾之香飛燕長裾宜結陳王<lb/>
之佩雖非圖畫入甘泉而不分言異神仙戯陽臺<lb/>
<pb n="KR4h0005_SBCK_000-2a"/>
無别眞可謂傾國傾城無對無雙者也加以天時<lb/>
開朗逸思雕華妙解文章尤工詩賦琉璃硯匣終<lb/>
日隨身翡翠筆牀無時離手清文滿篋非唯芍藥<lb/>
之花新製連篇寧止葡萄之樹九日登高時有緣<lb/>
情之作萬年公主非無累德之辭其佳麗也如彼<lb/>
其才情也如此旣而椒宮宛轉柘觀隂岑絳鶴晨<lb/>
嚴銅蠡晝靜三星未夕不事懷衾五日猶賖誰能<lb/>
理曲優逰少託寂寞多閒厭長樂之疎鍾勞中宮<lb/>
之緩箭纎腰無力怯南陽之擣衣生長深宮笑扶<lb/>
風之織錦雖復投壺玉女爲歡盡於百嬌爭博齊<lb/>
<pb n="KR4h0005_SBCK_000-2b"/>
姬心賞窮於六箸無怡神於暇景唯屬意於新詩<lb/>
庶得代彼臯蘇蠲玆愁疾但徃世名篇當今巧製<lb/>
分諸麟閣散在鴻都不籍篇章無由披覽於是然<lb/>
脂暝寫弄筆晨書選錄艶歌凡爲十卷曽無叅於<lb/>
雅頌亦靡濫於風人涇渭之間若斯而已於是麗<lb/>
以金箱裝之瑶軸三臺妙迹龍伸蠖屈之書五色<lb/>
花牋河北膠東之紙高樓紅粉仍定魚魯之文辟<lb/>
惡生香聊防羽陵之蠹靈飛太甲高擅玉函鴻烈<lb/>
仙方長推丹枕至如靑牛帳裏餘曲旣終朱鳥窓<lb/>
前新粧已竟方當開玆縹帙散此縚繩永對翫於<lb/>
<pb n="KR4h0005_SBCK_000-3a"/>
書幃長循環於纎手豈如鄧學春秋儒者之功難<lb/>
習竇專黃老金丹之術不成固勝西蜀豪家託情<lb/>
窮於魯殿東儲甲觀流詠止於洞簫孌彼諸姬聊<lb/>
同棄日猗歟彤管無或譏焉<lb/>
<pb n="KR4h0005_SBCK_000-3b"/>
</p>
<p>
玉臺新詠集序<lb/>
</p>
<p>
</p>
  </div>
</body>
</text>
</TEI>
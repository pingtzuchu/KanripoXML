<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>忠義集卷三</head> <lb/>
    <p>
<pb n="KR4h0079_WYG_003-1a"/>
欽定四庫全書<lb/>
　忠義集卷三<lb/>
　　　　　　　　　　　　元　趙景良　編<lb/>
　　昭忠逸詠<lb/>
　　　都統何公<hi>進</hi>張公<hi>珎</hi>
老將由来進退宜㡬囘料敵計何竒地分南北興亡兆<lb/>
天限關山戰伐疲兵已不支猶奮臂將仍盡銳慨輿屍<lb/>
坤維烽燧休頻舉猶恐英魂待出師<lb/>
<pb n="KR4h0079_WYG_003-1b"/>
　<hi>辛卯冬十月二十四日大兵攻大安都統何進開關以戰殺北兵七百餘厲兵再戰忽望山後狼煙數通</hi>
　<hi>大兵自龍門由馬家陵斡腹已越大安四十餘里進急分兵防遏至新灘兵寡不敵進及統制王浩王侃</hi>
　<hi>呼延棫皆死戊戌冬都統張珎隨制置使王履正行邊入綿州十月十七日走彭州之竹溪大兵進襲逼</hi>
　<hi>甚珎以二千人伏山谷中自將五百人陣於谷隂北騎五百衝其陣珎弓矢齊發騎引趨谷隂伏發錯愕</hi>
　<hi>珎呼曰我是張憨子可急投降不降更何處走麾兵薄之大兵遂衂珎雖捷而大兵追襲不已再戰于導</hi>
　<hi>江履正已度珎為後拒三日糧絶力倦急引兵趨橋橋已㫁乃入茂州界險隘失援軍不成列又戰於牛</hi>
　<hi>溪威戎關珎死之部將孫棟收散卒屯汶川什存二三</hi>
　　　同慶知府李公<hi>冲</hi>偕死節諸公<lb/>
<pb n="KR4h0079_WYG_003-2a"/>
　　　　<hi>同慶府在利州西路秦為隴西郡漢立武都郡晉仇池郡西魏成州隋漢陽郡唐復成州</hi>
　　　　<hi>宋中興升為同慶府</hi>
諸公耿耿抱精忠炎運将灰日不東北戍躐陵羣盜衂<lb/>
西陲震蕩列城空香凝燕寢榮何在鼎沸魚遊計已竆<lb/>
玉石俱焚天亦泣千年誰為憶高風<lb/>
　<hi>辛卯十一月二十三日陷同慶府知府李冲敎授伊震死之二十五日攻殺金坪統制趙章戰死端平乙</hi>
　<hi>未八月十五日統制張慶戰死于河池嘉熈丁酉十月二十四日大兵至嘉定知府張謙牧全家死大兵</hi>
　<hi>至遂寜府轉司主管文字趙拱寅死四川總領財賦王翊被執死戊中冬十月十八日大兵至黎州通判</hi>
<pb n="KR4h0079_WYG_003-2b"/>
　<hi>何充不屈死卭徠部渠帥石戴以千兵與大兵戰没己亥正月十五日哨馬至成都城外都統秦忠孝由</hi>
　<hi>廣安引所部至遂前鏖戰軍士死者萬人忠孝父子皆死之十一月二十二日大兵至施州知州鮮于渭</hi>
　<hi>被執死</hi>
　　　　四川制帥陳公<hi>隆之</hi>　<hi>成都十六州六十一縣  成都府梁州域古蜀</hi>
　　　　<hi>國秦置蜀郡漢曰益州晉改成都國宋齊並益州唐改成都府趙宋因之</hi>
狼煙又起錦城邊帥閫謀踈亦可憐先軫元歸應有恨<lb/>
萇𢎞血化豈無寃百身莫贖誰三酹一死真成葢萬愆<lb/>
遺事如今人不記綱常猶幸立西川<lb/>
<pb n="KR4h0079_WYG_003-3a"/>
　<hi>辛丑冬元帥圖薩以兵攻成都制使陳隆之嬰城固守大兵苦攻不克欲退而都統田世顯開大安門大</hi>
　<hi>兵遂入執隆之先殺其家制司參議蒲東夘而下死者十數人執隆之至漢川俾招都統王䕫而隆之止</hi>
　<hi>書城破被執四字示之且呼䕫勉力堅守圖薩大怒手刺殺之事聞贈待制立廟推恩族屬以為嗣知隆</hi>
　<hi>州蒲東寅被執不屈死</hi>
　　　臨江軍守臣陳公<hi>元桂</hi>　<hi>臨江軍在江西路<graphic n="KR0878" url="https://raw.githubusercontent.com/kanripo/KR-Gaiji/master/images/KR0878.png" mimeType="image/png"/>揚域吳地漢豫章郡</hi>
　　　　<hi>領新淦吳安成郡領新喻南唐筠州領清江縣宋以清江為臨江軍𨽻以吉之新淦袁之</hi>
　　　　<hi>新喻二縣</hi>
衡湘斡腹扺清江太守乗城誓不降哨馬逺嘶驚墜鏑<lb/>
<pb n="KR4h0079_WYG_003-3b"/>
雄兵遥吒殞飛鏦玉麟符已還宸陛金鳯洲堪隠帥幢<lb/>
寄語豫章徐孺子聞孫勲業歎無雙<lb/>
　<hi>己未大兵至臨江軍制置使徐敏子寓閫金鳯洲擁妓王妙日酣飲以兵少辭不迎遏哨漸近士民恃敏</hi>
　<hi>子不遷避郡無城列木為柵哨騎将至知軍陳元桂坐城門飛矢墜前衆勸其少避不從俄而大兵至不</hi>
　<hi>屈死之事聞特轉五官贈寳章閣待制立廟賜諡正節賜錢十萬助葬官其二子制司近隔一水終不調兵</hi>
　<hi>士民趨浮橋將依金鳯洲敏子已斷橋自保迸擁入水死者十數萬人厥後敏子貶死封州  按封州在</hi>
　<hi>廣東路古南越地</hi>
　　　總統黄公<hi>仲文</hi>保義亷公<hi>節</hi>
<pb n="KR4h0079_WYG_003-4a"/>
誰刑白馬誓西園背却宸旒棄塞垣存孝得名嗟虎噬<lb/>
酈瓊失節效麕奔父天母地君知否婢膝奴顔子勿言<lb/>
罵不絶聲軍又散更無人肯為招魂<lb/>
　<hi>辛酉六月都統知瀘州劉整以瀘降北人稱整曰賽存孝武翼郎荆湖北副總管總統援蜀諸軍黄仲文</hi>
　<hi>有衆三千戍瀘衆欲乗未定奪舟東走整訹之曰以俞興兵故投拜與公無傷也事定當厚禮遣公翌日</hi>
　<hi>整乃分散其兵誘使降仲文大罵不屈整殺之保義郎㢘節奉制檄糴麥于瀘不降遇害事聞仲文贈武</hi>
　<hi>顯郎除致仕恩澤外更與一子恩澤節贈忠訓郎與一子進武校尉</hi>
　　　觀使許公<hi>彪祖</hi>
<pb n="KR4h0079_WYG_003-4b"/>
元戎忽已化鯢鯨少長呼來就此烹科第昔曽誇冠世<lb/>
衣冠今忍負平生休敎秉筆修降表乍可捐驅肯獻城<lb/>
壹恵已彰幽壤慰巍巍廟貌煥髙甍<lb/>
　<hi>彪祖簡州人狀元奕子也罷郡奉祠禄寓居瀘城人稱許觀使劉整使修降表誘之降彪祖朝服以拜天</hi>
　<hi>地祖先率一家由少而長自絞死贈中奉大夫直秘閣除致仕恩澤外再與一子恩澤諡介節立廟</hi>
　　　都統張公<hi>桂</hi>金公<hi>文徳</hi>
已獻金湯又返鋒師奔山市甲猶𠂻鼠曽守隘機潜伏<lb/>
猿欲投林計已窮祭纛有靈嗟二將死綏無愧慨孤忠<lb/>
<pb n="KR4h0079_WYG_003-5a"/>
度瀘露布誰人筆謾詫當時制帥功<lb/>
　<hi>制置俞興都統張桂金文徳等收復兵逼城整出兵江上大戰敗走逐北至城門僅得入氣息垂絶興弗</hi>
　<hi>知不能乗勝奪門乃以日暮收兵明日整乗城拒守乞紐憐濟師興復圍城城中勢甚竆促而大兵来援</hi>
　<hi>八月摘圍城兵命都統王達晨往迎敵逮午復摘東門外圍城卒徃助易他卒補缺更替未定間整登城見</hi>
　<hi>而悟亟命勇士從暗門突東圍始惟百十卒繼乃大至衝興師大潰興得小舟奔南岸黄市還重慶達聞</hi>
　<hi>敗亦遁附馬尾渡江士卒擁溺者十八九流屍蔽江而下惟桂文徳力戰不敵死之桂嘗守老鼠隘軍中</hi>
　<hi>號曰老鼠張桂誓取整一日整令呼曰吾今日放猫捕矣桂以氣吞整不戒果遇害事聞贈桂容州觀察</hi>
　<hi>使文徳復州團練使</hi>
<pb n="KR4h0079_WYG_003-5b"/>
　　　援襄都統制張公<hi>順</hi>　<hi>襄陽府在京西路天荆豫之域楚地秦兼  下</hi>
　　　　<hi>自漢以北為南陽自漢以南為南郡□魏分南郡置襄陽郡魏失守江陵南守襄陽晉為</hi>
　　　　<hi>荆州治所東晉於襄陽置雍州西魏及隋唐皆為襄州唐陞為山南東道節度以襄州為</hi>
　　　　<hi>襄陽府宋朝因之真宗潜藩陞襄陽府寶慶間以京湖制置安撫兼領今統郡七領縣四</hi>
　　　　<hi>治襄陽</hi>
滔滔一水㑹襄流派接均房密運籌虚舫設機要吊屈<lb/>
危檣抵壁暫安劉千兵效死旌麾合一將捐生介胄浮<lb/>
獨遡長橋猶不瞑為持忠節報凝旒<lb/>
<pb n="KR4h0079_WYG_003-6a"/>
　<hi>大兵圍襄陽五年宋闖知其西北一水曰清泥河原於均房於彼造輕舟百艘以三舟聫為一舫中一舟</hi>
　<hi>装載左右舟則虚其底而掩覆之出重賞募死士得三千求将得民兵部将官張順張貴智勇素為諸將</hi>
　<hi>所服俾為都統出令曰此行有死而已汝輩或非本心宜亟去毋敗吾事人人感奮壬申夏五月漢水方</hi>
　<hi>生發舟百艘毎艘載卒三十塩一袋布二百匹及他物以二十二日稍進團山下越二日又進高頭港口</hi>
　<hi>結方陣各船置火鎗火砲熾炭巨斧勁弩夜漏下三刻起矴以紅燈籠為號貴先登順殿之乗風破浪徑</hi>
　<hi>犯重圍至磨洪灘以上北舟布滿江面無罅可入衆乗鋭凢斷鐵絙櫕杙數百大兵迎敵近南船躍入竟</hi>
　<hi>墮水中溺死萬計轉戰百里二十五日黎明抵襄城下城中久絶援聞救至踴躍增氣及收軍獨失主將</hi>
　<hi>張順越數日有浮屍泝流而上被介胄執弓矢直抵浮梁視之順也身中四鎗六箭怒氣勃勃如生諸軍</hi>
<pb n="KR4h0079_WYG_003-6b"/>
　<hi>大驚以為神結塚歛塟立廟祀之</hi>
　　　援襄都統制張公<hi>貴</hi>
忠勇堂堂貫斗牛英雄端不愧兠鍪鹿門雲合張羅網<lb/>
龍尾波翻化髑髏雙廟有靈開正祀孤城無援屹中流<lb/>
由来死節男兒事却笑明年有客羞<lb/>
　<hi>貴既入襄襄帥吕文煥力留共守貴恃其驍勇欲還郢乃募二士能伏水中數日不食使持蠟書赴郢求</hi>
　<hi>援大兵圍守益密鹿門山水路連鎖數十里列撤星椿雖魚蝦不得度二士遇樁及柵即鋸斷之竟達郢</hi>
　<hi>還執許發兵五千駐龍尾洲以助夾擊刻日既定以七月七日别文煥東下登舟㸃視所部軍失去帳前</hi>
<pb n="KR4h0079_WYG_003-7a"/>
　<hi>親隨一人乃宿有過被撻者貴驚曰吾事泄矣亟行彼或未及知復不能衘枚隠跡乃舉砲皷噪發舟乗</hi>
　<hi>夜順流斷絙破圍冒進衆皆辟易既度險地夜半天黑至小新城大兵數萬邀擊以死拒戰沿岸束荻列</hi>
　<hi>炬火光燭天如白晝至勾林灘漸近龍尾洲遙望軍船旗幟紛披貴軍喜躍舉流星火示之軍船見火即</hi>
　<hi>前迎及勢近欲合則来舟皆北師也葢郢兵前二日以風水驚疑退屯三十里而大兵得逃卒之報遂據</hi>
　<hi>龍尾洲以逸待勞貴既不為備戰已困出於不意殺傷殆盡身被數十鎗力不支為大兵所執不屈死之</hi>
　<hi>乃命所降卒四人舁屍至襄令於城下曰識矮張乎此是也守陴者皆哭城中喪氣文煥盡斬四卒以貴</hi>
　<hi>附𦵏順處立雙廟祀之以比於張巡許逺</hi>
　　　守襄都統制牛公<hi>富</hi>范公<hi>天順</hi>
<pb n="KR4h0079_WYG_003-7b"/>
將軍志喜竪降幡偏将能知大義存頭觸危樓輕烈熖<lb/>
脰經孤館凛忠魂聲沈刁斗摧城影塵掩干將滲血㾗<lb/>
世逺事殊遺老盡更無人解說襄樊<lb/>
　<hi>至元十年癸酉三月十八日宋襄陽帥臣吕文煥以城降右武功大夫馬軍統制牛富守樊有功樊破守</hi>
　<hi>襄城降之際傷重不能步乃就戰樓以首觸柱數四投身火中死後贈靜江承宣使賜諡忠烈妻胡氏封</hi>
　<hi>郡夫人三子各子恩澤居鄂武功大夫都統制范天順與張貴同入襄及城降仰天大呼曰好漢肯降便</hi>
　<hi>死也做箇忠義鬼乃就所守地分自縊死從贈定江軍承宣使賜諡忠愍妻徐氏封宜春郡夫人二子各</hi>
　<hi>予恩澤仍賜白金五百兩官田五百畝居黄</hi>
<pb n="KR4h0079_WYG_003-8a"/>
　　　沙洋堡裨將邊公<hi>居誼</hi>等<lb/>
兵威破竹列城驚誰信偏裨不肯迎兩箭離弦聲霹靂<lb/>
二雄交斃氣峥嶸可憐侯服微臣在忍見人間大厦傾<lb/>
萬木凋零風雪裏尚餘鐵樹一花明<lb/>
　<hi>甲戌十一月二十二日沙洋新城守将黄順踰城出降二十七日屠其城提舉官邊居誼死之時居誼呼</hi>
　<hi>其儔張弓箭同發應弦而斃後傳為神</hi>
　　　池州通判趙公<hi>夘發</hi>　<hi>昌州人</hi>
　　　　<hi>昌州在潼川府路池州在江東路揚域古鄣郡梁屬南陵郡隋置秋浦縣唐池州宋因之</hi>
<pb n="KR4h0079_WYG_003-8b"/>
分守池陽歴幾時坐輪戰馬四郊馳半空矢石應難禦<lb/>
一矗樓臺未易支血染帛書身永訣壁題詩句世長辭<lb/>
細君含笑從君後忠節雙雙今古竒<lb/>
　<hi>至元十二年乙亥春二月大兵至池州通判權州趙夘發嬰城守禦度不能支有弟在他州夘發裂衣書</hi>
　<hi>一詩寄之曰城池不高深無財又無兵惟有死執國來生作弟兄又題於壁曰國不可負城難以降夫婦</hi>
　<hi>俱死節義成雙遂與其妻雍氏俱縊初六日武將張琳以城降丞相伯顔命琳於公帑支錢買棺歛𦵏作</hi>
　<hi>佛事以表之琳尋見殺</hi>
　　　饒州守臣唐公<hi>震</hi>　<hi>饒州在江東路屬揚域楚地秦為鄱陽縣  九江漢</hi>
<pb n="KR4h0079_WYG_003-9a"/>
　　　　<hi>置鄱陽屬廬陵隋改饒州南唐永平軍宋復饒州</hi>
遊騎如飛漸列營誰呼妓女出郊迎奔踰後圃逃生拙<lb/>
執辱中庭就死明瓦甕掩形慵屈膝金章繫肘吝輸城<lb/>
太常定諡應無忝贏得中流砥柱名<lb/>
　<hi>大兵至饒州通判縱妓女迎焉将佐聚飲野寺止妓宿詰旦妓歸言曰昨所迎非真韃靼其言語舉止皆</hi>
　<hi>南人也豈奸黠詐飾為盜邪郡守唐震謀𠞰之兵遂出大兵亦衝入城城内亂震避于州治之後圃為大</hi>
　<hi>兵所執命之降不屈遇害有以醤缻覆其屍於州治之廡下者大兵據城後戒毋擄掠唯敷派撤花銀輸</hi>
　<hi>官江東提刑黄大任言敵勢䲭張如鄂如江如南康則賣降如寜國府守臣趙與則棄城逺遁獨饒州守</hi>
<pb n="KR4h0079_WYG_003-9b"/>
　<hi>臣唐震誓死不去昨得判官鄔崇節報知為北兵所害已下本州如法棺歛安𦵏乞行褒贈通判萬道同</hi>
　<hi>輕徇迎降乞行追勒於是贈震華文閣待制賜諡立廟二子與京官恩澤道同追三官勒停有司具衣冠</hi>
　<hi>歛震於其肘得州印云</hi>
　<lb/>
　<lb/>
　<lb/>
　<lb/>
　忠義集巻三<lb/>
</p>
<p>
</p>
  </div>
</body>
</text>
</TEI>
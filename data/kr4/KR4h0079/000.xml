<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>忠義集</head>
    <p>
<pb n="KR4h0079_WYG_000-1a"/>
欽定四庫全書　　　　　集部八<lb/>
　忠義集　　　　　　　　總集類<lb/>
　　提要<lb/>
　　　　<hi>臣</hi>等謹案忠義集七巻元趙景良編初劉壎<lb/>
　　　　作補史十忠詩一巻述宋末李芾趙卯發文<lb/>
　　　　天祥陸秀夫江萬里宻祐李庭芝陳文龍張<lb/>
　　　　世傑張珏之事壎自為序其子麟瑞復取宋<lb/>
　　　　末節義之士撰述遺事賦五十律題曰昭忠<lb/>
<pb n="KR4h0079_WYG_000-1b"/>
　　　　逸詠凡四巻亦自為前後序又有岳天祐者<lb/>
　　　　序之景良合二集為一編又采宋末遺老諸<lb/>
　　　　作續為二巻而併麟瑞詩四巻為三總名之<lb/>
　　　　曰忠義集於時宋史未修葢藉詩以存史也<lb/>
　　　　其書在元不甚著明𢎞治中江右何喬新始<lb/>
　　　　序而梓之序言附録中有汪元量詩然實無<lb/>
　　　　之未詳其故又方回背宋降元為世僇笑其<lb/>
　　　　人最不足道而景良列之忠義中亦所未詳<lb/>
<pb n="KR4h0079_WYG_000-2a"/>
　　　　也壎字起潛南豐人生宋淳祐間入元為延<lb/>
　　　　平敎授所撰有水雲村稿隠居通議巳別著<lb/>
　　　　録麟瑞號如村至治中人景良字秉善為二<lb/>
　　　　劉之鄉人云乾隆四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4h0079_WYG_000-3a"/>
忠義集序<lb/>
宋有天下三百餘年以仁厚立國以詩書造士以節義<lb/>
勵士大夫故其士民觀感興起皆知殺身成仁之為美<lb/>
及其遭罹變故而且亡也死宗廟者有之死社稷者有<lb/>
之死君上者有之死城郭封疆者又有之下至山谷之<lb/>
儒里巷之婦亦皆秉義抱節矢死不辱嗚呼漢唐之末<lb/>
曷嘗有是哉南豐水村劉先生壎如村劉先生麟瑞生<lb/>
當宋元之際懼忠臣烈士貞婦湮沒而無傳也水村作<lb/>
<pb n="KR4h0079_WYG_000-3b"/>
十忠補史詩如村作昭忠逸詠皆據其所見聞而錄之<lb/>
蓋野史之流也其邑人趙秉善合二先生所作為一編<lb/>
附以汪水雲方虚谷諸君子傷時悼事之什若千首總<lb/>
謂之忠義集當是時元有天下諱言宋事諸儒於是集<lb/>
私相傳錄而已歴世既久遺老凋謝殆盡後生不知前<lb/>
輩麥秀黍離之悲而是集㡬與塵埃蟲鼠共弊於敗篋<lb/>
之間上舍生趙君璽二先生之鄉人也得是集於老農<lb/>
之家讀而悲之迺校補其訛缺持以示予予受而閲之<lb/>
<pb n="KR4h0079_WYG_000-4a"/>
觀文履善對博囉之語謝君直復留夢炎之書為之慨<lb/>
然觀吳楚材答錄事之詰朱浚語兵士之詞毛髮洒然<lb/>
恨不生同其時助其怒罵也觀劉鋭幼兒下拜受藥與<lb/>
王士敏詩書于裾以死自誓又泫然淚落而不能自已<lb/>
也嗚呼三百餘年樂育之效可見於此矣因釐為七巻<lb/>
錄而藏之浙江僉憲王君廷光見之歎曰此集所紀多<lb/>
宋史所遺者是不可使其無傳將刻諸梓屬予序之嗟<lb/>
夫忠義人之大節也根於天性具於人心凡立于天地<lb/>
<pb n="KR4h0079_WYG_000-4b"/>
之間而名為人者孰無是性孰無是心哉惟存養不失<lb/>
則其氣浩然一旦遭事之變觸白刃蹈鼎鑊而不懾若<lb/>
此集所載諸君子是也先正有言讀出師表而不流淚<lb/>
者其人必不忠讀陳情表而不流淚者其人必不孝予<lb/>
謂讀是集而不洛嗟涕洟者尚可謂之人哉廷光佐外<lb/>
臺風力澟然惓惓欲刻是集而傳之其所契者深矣<lb/>
</p>
<p>
</p>
  </div>
</body>
</text>
</TEI>
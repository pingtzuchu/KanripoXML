<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>王司馬集巻一</head> <lb/>
    <p>
<pb n="KR4c0064_WYG_001-1a"/>
欽定四庫全書<lb/>
　王司馬集巻一<lb/>
　　　　　　　　　　　　　唐　王建　撰<lb/>
　　送人<lb/>
白日向西沒黄河復東流人生足著地寧免四方遊我<lb/>
行無返顧祝子勿迴頭當須向前去何用起離憂但恐<lb/>
無廣路平地作山丘令我車與馬欲疾反停留蜀客多<lb/>
積貨邊人易封侯男兒戀家鄉歡樂為仇讎丁寧相勸<lb/>
<pb n="KR4c0064_WYG_001-1b"/>
勉苦口幸無尤對面無相成不如豺虎儔彼逺不寄書<lb/>
此寒莫寄裘與君俱絶蹟兩念無因由<lb/>
　　主人故亭<lb/>
主人昔專城城南起髙亭貴與賔客遊工者夜不寧酒<lb/>
食宴圃人栽接望早成經年使家僮逺道求異英郡中<lb/>
暫閑暇遶樹引諸生開泉浴山籬為愛山中聲世間事<lb/>
難保一旦各徂征死生不相及花落實方榮我未至此<lb/>
中守吏非本名重君昔為主相與下馬行舊島日日摧<lb/>
<pb n="KR4c0064_WYG_001-2a"/>
池水不復清豈無後人賞所貴手自營澆酒向所思風<lb/>
起如有靈此去不重來重來傷我形<lb/>
　　古從軍<lb/>
漢家<hi>一作軍</hi>逐單于日没處河曲浮雲道旁起行子車下<lb/>
宿槍城圍鼓角氊帳依山谷馬上懸壺漿刀頭分頰肉<lb/>
來時髙堂上父母親結束迴面不見客風吹破衣服金<lb/>
瘡在肢節相與拔箭鏃聞道西涼州家家婦人哭<lb/>
　　邯鄲主人<lb/>
<pb n="KR4c0064_WYG_001-2b"/>
逺客無主人夜投邯鄲市飛蛾繞殘燭半夜人醉起壚<lb/>
邊酒家女遺我緗綺被合成雙鳳花宛轉不相離縱令<lb/>
顔色改勿遣合歡異一念始為難萬金誰足貴門前長<lb/>
安道去者如流水晨風羣鳥翔徘徊别離此<lb/>
　　泛水曲<lb/>
載酒入烟浦方舟泛綠波子釣我復飲子飲我還歌蓮<lb/>
深㣲路通峰曲幽氣多閱芳無留瞬弄桂不停柯水上<lb/>
秋日鮮西山碧峩峩兹歡良可貴誰復更來過<lb/>
<pb n="KR4c0064_WYG_001-3a"/>
　　江南雜體二首<lb/>
江上風翛翛竹間湘水流日夜桂花落行人去悠悠復<lb/>
見離别處蟲聲隂雨秋<lb/>
處處江草綠行人發瀟湘瀟湘迴雁多日夜思故鄉春<lb/>
夢不知數空山蘭蕙芳<lb/>
　　逺征歸<lb/>
萬里發遼陽處處問家鄉迴車不淹轍雨雪滿衣裳行<lb/>
見日月疾坐思道路長但令不征戍暗鏡生重光<lb/>
<pb n="KR4c0064_WYG_001-3b"/>
　　思逺人<lb/>
妾思常懸懸君行復綿綿征途向何處碧海與青天羇<lb/>
人自有念誰令長在邊少年若不歸蘭室如黄泉<lb/>
　　傷近者不見<lb/>
離人隔中庭幸不為逺征雕梁下有壁聞語亦聞行天<lb/>
涯尚寄信此處不傳情君能竝照水形影自分明<lb/>
　　元日早朝<lb/>
大國禮樂備萬邦朝元正東方色未動冠劍門已盈帝<lb/>
<pb n="KR4c0064_WYG_001-4a"/>
居在蓬萊肅肅鐘漏清將軍領羽林持㦸廵宫城翠華<lb/>
皆宿陳雪仗羅天兵庭燎逺煌煌旗上日月明聖人龍<lb/>
火衣寢殿開璇扄龍樓横紫烟宫女天中行六蕃陪位<lb/>
次衣服各異形舉頭看玉牌不識宫殿名左右雉扇開<lb/>
蹈舞分滿庭朝服帶金玉珊珊相觸聲泰階備雅樂九<lb/>
奏鸞鳳鳴徘徊慶雲中竽磬寒錚錚三公再獻夀上帝<lb/>
錫永貞天明告四方羣后保太平<lb/>
　　聞故人自征戍回<lb/>
<pb n="KR4c0064_WYG_001-4b"/>
昔聞着征戍三年一還鄉今來不換兵須死在戰塲念<lb/>
子無氣力徒學事戎行少年得生還有同墮穹蒼自去<lb/>
報爾家再行上髙堂爾父<hi>一作弟</hi>降廢櫪爾母縫新裳恍<lb/>
恍恐不真猶未苦承望每日空出城畏渴携壺漿安得<lb/>
縮地經忽使在我傍亦知逺行勞人悴馬𤣥黄慎莫多<lb/>
停留苦我居者腸<lb/>
　　七泉寺上方<lb/>
長年好名山本性今得從迴看塵蹟遥稍見麋鹿蹤老<lb/>
<pb n="KR4c0064_WYG_001-5a"/>
僧雲中居石門青重重隂泉養成龜古壁飛却龍掃石<lb/>
禮新經懸幡上髙峰日夕猿鳥合覓食聽山鐘將火尋<lb/>
逺泉煮茶傍寒松晚隨收藥人便宿南澗中晨起衝露<lb/>
行濕花枝茸茸歸依向禪師願作香火翁<lb/>
　　從元太守夏讌西樓<lb/>
六月辰亦熱卑居多煩昏五馬遊西城几杖隨朱輪西<lb/>
樓臨方塘嘉木當華軒鳬鷖滿中流有酒復盈樽山東<lb/>
地無山平視大<hi>一作天</hi>海垠髙風凉氣來灝景沉清源青<lb/>
<pb n="KR4c0064_WYG_001-5b"/>
衿儼坐傍禮容益存存顧<hi>一作願</hi>為顔氏徒歌詠夫子門<lb/>
　　酧栢侍御聞與韋處士同遊靈臺寺見寄<lb/>
西域傳中説靈臺屬雍州有泉皆聖蹟有石皆佛頭所<lb/>
出薝蔔香外國欲來求毒蛇䕶其下樵者不可偷古碑<lb/>
在雲巔備載置寺由魏家移下來後人始增修近與韋<lb/>
處士愛此山之幽各自具所湏竹籠盛茶甌牽馬過危<lb/>
棧襞衣渉奔流草開平路盡林下大石稠過廊轉經峰<lb/>
忽見東西樓瀑布當寺門迸落衣裳秋石苔鋪紫花溪<lb/>
<pb n="KR4c0064_WYG_001-6a"/>
葉裁碧油松根載殿髙飄颻仙山浮縣中賢大夫一月<lb/>
前此遊賽神賀得雨豈暇多停留二十韻新詩逺寄尋<lb/>
山儔清泠玉澗泣冷切石磬愁君名髙難閑餘身愚終<lb/>
休相將長無因從今生離憂<lb/>
　　荆南贈别李肇著作轉韻詩<lb/>
輝天復耀地再為歌詠始素傳學道徒清門有君子文<lb/>
澗瀉潺潺徳峰來壘壘兩京二十年投食公卿<hi>一作卿相</hi>間<lb/>
封章既不下故舊多慚顔賣馬市耕牛却歸湘浦山麥<lb/>
<pb n="KR4c0064_WYG_001-6b"/>
收蠶上簇衣食應豐足碧澗伴僧禪秋山對雨宿且歡<lb/>
身體適幸免纓組束上宰鎮荆州敬重同歳遊歡逢通<lb/>
世友簡授畫戎籌遲遲就公食愴愴别野裘主人開宴<lb/>
席禮數無形迹醉笑或顛吟發談皆損益臨甃理芳鮮<lb/>
升堂引賔客早歳慕嘉名逺思今始平孔門忝同轍潘<lb/>
舘幸諸甥自知再婚娶豈望為親情欣欣還切切又二<lb/>
千里别楚筆防寄書蜀茶憂逺熱闗山足重疊㑹合何<lb/>
時節莫歡各從軍且愁岐路分美人停玉指離瑟不中<lb/>
<pb n="KR4c0064_WYG_001-7a"/>
聞爭向巴山夜猿聲滿碧雲<lb/>
　　早發金堤驛<lb/>
蟲聲四野合月色滿城白家家閉戸眠行人發孤驛離<lb/>
家尚苦熱衣服惟輕綌時節忽復遷秋風徹經脉人睡<lb/>
落塹轍馬驚入蘆荻慰逺時問程驚昏忽揺䇿從軍豈<lb/>
云樂憂患長縈積唯願在家貧團圓過朝夕<lb/>
　　和裴相公道中贈别張相公<lb/>
雲間雙鳳鳴一去一歸城鞍馬朝天色封章戀闕情日<lb/>
<pb n="KR4c0064_WYG_001-7b"/>
臨宫樹髙烟盖沙草平㑹當戎事息聮影遶池行<lb/>
　　和錢舍人水植詩<lb/>
盆裏盛野泉晚鮮幽池好初活草根浮重生荷葉小多<lb/>
時水馬出盡日蜻蜓遶朝早獨來看冷星沉碧曉<lb/>
　　題夀安南館<lb/>
明發行閒亭天暖幽桂碧雲生四面山水接當階石濕<lb/>
堤浴鳥痕破苔卧鹿蹟不縁塵駕觸堪作商皓宅<lb/>
　　送張籍歸江東<lb/>
<pb n="KR4c0064_WYG_001-8a"/>
清泉澣塵緇靈藥釋昏狂君詩發大雅正氣廽我腸復<lb/>
令五彩姿潔白歸天常昔歳同講道青襟在師傍出處<lb/>
兩相因如彼衣與裳行行成歸計<hi>一作此</hi>離我適咸陽失<lb/>
意未還家馬蹄盡四方訪餘詠新文不倦道路長僮僕<lb/>
懐昔念亦如還故鄉相親惜晝夜寢息不異牀猶將在<lb/>
逺道忽忽起思量黄金未為罍無以挹酒漿所念俱貧<lb/>
賤安得相發揚廽車逺歸省舊宅江南廂歸鄉非得意<lb/>
但貴情義彰五月天氣熱波濤毒於湯慎勿多飲酒藥<lb/>
<pb n="KR4c0064_WYG_001-8b"/>
膳願自强<lb/>
　　勵學<lb/>
買地不肥實其繁繫耕鑿良田少鋤理蘭焦香亦薄勿<lb/>
以聽者迷故使宫徴錯誰言三歳童還能分善惡孜孜<lb/>
日求益猶恐業未博况我性頑䝉復不勤修學有如朝<lb/>
暮食暫虧憂隕穫若使無六經賢愚何所託<lb/>
　　山中寄及第故人<lb/>
長長南山松短短北磵楊俱承日月照幸免斤斧傷去<lb/>
<pb n="KR4c0064_WYG_001-9a"/>
年與子别誠言暫還鄉如何棄我去天路忽騰驤誰謂<lb/>
有雙目識貌不識腸豈知心内乖着我薜蘿裳尋君向<lb/>
前事不歎今異翔徃徃空室中寤寐説珪璋十年居此<lb/>
溪松桂日蒼蒼自從無佳人山中不輝光盡棄所留藥<lb/>
亦焚舊草堂還君誓已書歸我學仙方既為參與辰各<lb/>
願不相望始終名利途慎勿罹咎殃<lb/>
　　求友<lb/>
鑒形須明鏡療疾須良醫若無傍人見形疾安自知世<lb/>
<pb n="KR4c0064_WYG_001-9b"/>
路薄言行學成棄其師每懐一飯恩千重勸勉詞斆學<lb/>
既不誠朋友道日虧遂作名利交四海爭奔馳常慕正<lb/>
直人生死不相離苟能成我身甘與僮僕隨我言彼當<lb/>
信彼道我無疑針藥及病源以石投深池終朝舉善道<lb/>
敬愛當行之縱令誤所見亦貴本相規不求立名聲所<lb/>
貴去瑕玼<hi>一作疵</hi>各願貽子孫永為後世資<lb/>
　　寄李益少監兼送張實游幽州<lb/>
大雅廢已久人倫失其常天若不生君誰復為文綱迷<lb/>
<pb n="KR4c0064_WYG_001-10a"/>
者得道路溺者遇舟航國風人已變山澤増輝光星辰<lb/>
有其位豈合離帝傍賢人既遐征鳳鳥安來翔少小慕<lb/>
髙名所念隔山岡集巻新紙封每讀常焚香古來誰自<lb/>
達取鑒有賢良未為知音故徒恨名不彰諒無金石堅<lb/>
性命豈能長常恐一世中不上君子堂偉哉清河子少<lb/>
年志堅强篋中有素文千里求發揚自顧音韻乖無因<lb/>
合宫商幸君逹精誠為我求逥章<lb/>
　　寄崔列中丞<lb/>
<pb n="KR4c0064_WYG_001-10b"/>
火山無冷地濁流無清源人生在艱世何處避讒言諸<lb/>
侯鎮九州天子開四門尚有忠義士不得申其寃嘉木<lb/>
移逺植為我當行軒君子居要途易失主人恩我受古<lb/>
人道師君直且温貪泉誓不飲邪路誓不奔如何非岡<lb/>
坂故使車輪飜妓妾隨他人家事幸獲存當時門前客<lb/>
黙黙空寃煩從今遇明代善惡亦須論莫以曾見疑直<lb/>
道遂不敦<lb/>
　　喻時<lb/>
<pb n="KR4c0064_WYG_001-11a"/>
去者如弊帷來者如新衣鮮華非久長色落還棄遺詎<lb/>
知行者夭豈悟壯者衰區區未死聞<hi>一作間</hi>廽面相是非<lb/>
好聞苦不樂好視忽生疵乃明萬物情皆逐人心移古<lb/>
今盡如此逹士將何為<lb/>
　　贈王侍御<lb/>
愚者昧邪正貴將平道行君子抱仁義不懼天地傾三<lb/>
受主人辟方出咸陽城遲疑匪自崇將顯求賢名自來<lb/>
掌軍書無不盡臣誠何必操白刃始致海内平恭事四<lb/>
<pb n="KR4c0064_WYG_001-11b"/>
海人甚於敬公卿有惡如己辱聞善如己榮或人居饑<lb/>
寒進退陳中情徹晏聽苦辛坐卧身不寜以心應所求<lb/>
盡家猶為輕衣食有親疎但恐踰禮經我今願求益詎<lb/>
敢為友生幸君揚素風永作來者程<lb/>
　　宋氏五女<hi>貝州宋處士若芬五女若華若昭若倫若憲若荀</hi>
五女誓終養貞孝内自持兎絲自縈紆不上青松枝晨<lb/>
昏在親傍閑則讀書詩自得聖人心不因儒者知少年<lb/>
絶音華貴絶父母詞素釵垂兩髦短窄古時儀<hi>一作衣</hi>行<lb/>
<pb n="KR4c0064_WYG_001-12a"/>
成聞四方徴詔環珮隨同時入皇宫聮影歩玉墀鄉中<lb/>
尚其風重為修茅茨聖朝有良史將此為女師<lb/>
　　送于丹移家洺州<lb/>
憶昔門館前君當童子年今來見成長俱過述所傳詩<lb/>
禮不外學兄弟相攻研如彼販海翁豈種溪中田四方<lb/>
尚爾文獨我敬爾賢但愛金玉聲不貴金玉堅孤遺一<lb/>
室中寢食不相捐飽如腸胃同疾若膚體連耕<hi>一作居</hi>者<lb/>
求沃土漚者求深源彼邦君子居<hi>一作意</hi>一日可徂遷念<lb/>
<pb n="KR4c0064_WYG_001-12b"/>
此居處近各為衣食牽從今不見面猶勝異山川既乖<lb/>
歡㑹期欝欝兩難宣素琴苦無徽安得宫商全他皆緩<lb/>
别日我願促行軒送人莫長歌長歌離恨延羸馬不知<lb/>
去過門常盤旋㑹當為爾隣有地容一泉<lb/>
　　留别舍弟<lb/>
孤賤相長育未曾為逺遊誰不重歡愛晨昏闕珍羞出<lb/>
門念衣單草木當窮秋非疾有憂歎實為人子尤世情<lb/>
本難合對面隔山丘况復干戈地懦夫何所投與爾俱<lb/>
<pb n="KR4c0064_WYG_001-13a"/>
長成尚為溝壑憂豈非輕歳月少小不勤修從今解思<lb/>
量勉力謀善猷但得成爾身衣食寜我求固合受此訓<lb/>
墮慢為身羞<hi>一作讎</hi>歳暮當歸來慎莫懐逺愁<lb/>
　　壊屋<lb/>
官家有壊屋居者願離得苟或幸其遷囬<hi>一作因</hi>循任傾<lb/>
側若當君子住一日還修餙必使換榱楹先須木端直<lb/>
永令雀與䑕無處求棲息堅固傳後人從今勉勞力以<lb/>
兹喻臣下亦可成邦國雖曰愚者詞將來幸無惑<lb/>
<pb n="KR4c0064_WYG_001-13b"/>
　　送薛蔓應舉<lb/>
四海重貢獻珠賮稱至珍聖朝開禮闈所貴集嘉賔若<lb/>
生在世間此路出常倫一士登甲科九族光彩新憧憧<lb/>
車馬徒爭踏長安塵萬目視髙天昇者得苦辛况子當<lb/>
少年丈人在咸秦出門見宫闕獻賦待朱輪有賢大國<lb/>
豐無子一家貧男兒富邦家豈為榮其身煌煌文明代<lb/>
俱幸生此辰自顧非國風難以合聖人子去東堂上我<lb/>
歸南澗濵願君勤作書與我山中隣<lb/>
<pb n="KR4c0064_WYG_001-14a"/>
　　將歸故山留別杜侍御<hi>一作郎</hi>
有川不得渉有路不得行沉沉百憂中一日如一生錯<lb/>
來千諸侯石田廢春耕虎㦸衛重門何因逹中誠日月<lb/>
俱照耀<hi>一作輝</hi>山川異隂晴如何百里間開目不見明我<lb/>
今歸故山誓與草木并願君去丘坂長使道路平<lb/>
　　送韋處士老舅<lb/>
憶昨癡小年不知有經籍常隨童子遊多向外家劇偷<lb/>
花入隣里弄筆書牆壁照水學梳頭應門未穿幘人前<lb/>
<pb n="KR4c0064_WYG_001-14b"/>
賞文性梨果䝉不惜賦字詠新泉探題得幽石自從出<lb/>
闗輔三十年作客風雨一飄颻親情多阻隔如何二千<lb/>
里塵土驅蹇瘠良久陳苦辛從頭歎衰白既來今又去<lb/>
暫笑還成慽落日動征車春風巻離席雲臺觀西路華<lb/>
嶽祠前栢㑹得過帝鄉重尋舊行蹟<lb/>
　　送同學故人<lb/>
各為四方人此地同事師業成有先後不得長相隨出<lb/>
林多道路縁岡復遶陂念君辛苦行令我形體疲黄葉<lb/>
<pb n="KR4c0064_WYG_001-15a"/>
墮車前四散當此時亭上夜蕭索山風水離離<lb/>
　　幽州送申稷評事歸平盧<lb/>
行子繞天北山髙塞復深升堂展客禮臨水濯纓襟驅<lb/>
馳戎地馬聚散林間禽一杯瀉東流各願無異心薊亭<lb/>
雖苦寒春夕勿重衾從軍任白頭莫賣故山岑<lb/>
　　温門山<lb/>
早入温門山羣峰亂如㦸崩崖欲相觸呀豁斷行迹脱<lb/>
屐尋淺流定足畏欹石路盡十里溪地多千歳栢洞門<lb/>
<pb n="KR4c0064_WYG_001-15b"/>
晝隂黑深處惟石壁似見丹砂光亦聞鐘乳滴靈池出<lb/>
山底沸水衝地脉暖氣成濕烟濛濛窗中白隨僧入古<lb/>
寺便是雲外客月出天氣凉夜鐘山寂寂<lb/>
　　代故人新姬侍疾<lb/>
雙轂不廻轍子疾已在傍侍坐長揺扇迎醫慚下牀新<lb/>
施箱中幔未洗來時粧奉君纒綿意幸願莫相㤀<lb/>
　　採桑<lb/>
鳥鳴桑葉間緑條復柔柔攀看去手近散作<hi>一作下</hi>長長<lb/>
<pb n="KR4c0064_WYG_001-16a"/>
鈎黄花盖野田白馬少年遊所念豈㢠廻顧良人在髙樓<lb/>
　　曉思<lb/>
春條露霏霏曉氣生綠水林間棲鳥散逺念征人起幽<lb/>
花宿含彩早蝶寒弄翅君行非晨風詎能從門至<lb/>
　　早起<lb/>
㢠廻燈正衣裳出戸星未稀堂前候姑起環珮生晨輝暗<lb/>
池光羃䍥宻樹花葳蕤九城鐘漏絶遥聽直郎歸<lb/>
　　酬張十八病中寄詩<lb/>
<pb n="KR4c0064_WYG_001-16b"/>
本性慵逺行綿綿病自生見君綢繆思慰我寂寞情風<lb/>
幌夜不掩秋燈照雨明彼愁此又憶一夕兩盈盈<lb/>
　<lb/>
　<lb/>
　<lb/>
　<lb/>
　<lb/>
　王司馬集巻一<lb/>
</p>
<p>
</p>
  </div>
<div>
<head>王司馬集巻二</head> <lb/>
    <p>
<pb n="KR4c0064_WYG_002-1a"/>
欽定四庫全書<lb/>
　王司馬集巻二<lb/>
　　　　　　　　　　　　　唐　王建　撰<lb/>
　　涼州行<lb/>
涼州四邊沙皓皓漢家無人開舊道邊頭州縣盡蕃兵<lb/>
將軍别<hi>一作當</hi>築防秋城萬里人家皆已沒年年旌節發<lb/>
西京多來中國收婦女一半生男為漢語蕃人舊日不<lb/>
耕犁相學如今種禾黍驅羊亦著錦為衣為惜氊裘防<lb/>
<pb n="KR4c0064_WYG_002-1b"/>
樹<hi>一作闘</hi>時養蠶繰蠒成疋帛那將繞帳作旌旗城頭山<lb/>
雞鳴角角洛陽家家學蕃樂<lb/>
　　寒食行<lb/>
寒食家家出古城老人看屋少年行丘壟年年無舊道<lb/>
車徒散行<hi>一作車蹤散亂</hi>入衰草牧羊<hi>一作童</hi>驅牛下塜頭畏有<lb/>
家人來灑掃逺人無墳水頭祭還引婦姑望鄉拜三日<lb/>
無火燒紙錢紙錢<hi>一作哀哀</hi>那得到黄泉但看壠上無新土<lb/>
此中白骨應無主<lb/>
<pb n="KR4c0064_WYG_002-2a"/>
　　促刺詞<lb/>
促刺復促刺水中無魚山無石少年雖嫁不將歸頭白<lb/>
猶著父母衣四邊田宅非所有我身不及逐雞飛出門<lb/>
若有歸死處猛虎當衢向前去百年不遣踏君門在家<lb/>
誰喚為新婦豈不見他隣舍娘嫁來常在舅姑傍<lb/>
　　壠頭水<lb/>
壠水何年壠頭别不在山中亦嗚咽征人塞耳馬不行<lb/>
未到壠頭聞水聲謂是西流入蒲海還聞北去繞龍城<lb/>
<pb n="KR4c0064_WYG_002-2b"/>
壠東壠西多屈曲野麋飲水長簇簇<hi>闕</hi>兵夜回水傍住<lb/>
憶著來時磨劍處向前無井復無泉放馬㢠廻看壠頭樹<lb/>
　　北邙行<lb/>
北邙山頭少閑土盡是洛陽人舊墓舊墓<hi>一作洛陽</hi>人家歸<lb/>
塟多堆著黄金無買處天涯悠悠塟日促崗坂﨑嶇不<lb/>
停轂髙張素幙繞銘旌夜唱輓歌山下宿洛陽城北復<lb/>
城東魂車祖馬長相逢車轍廣若長安路蒿草少於松<lb/>
栢樹澗底盤陁<hi>一作山頭澗底</hi>石漸稀盡向墳前作羊虎誰家<lb/>
<pb n="KR4c0064_WYG_002-3a"/>
古<hi>一作石</hi>碑文字滅後人重取書年月朝朝車馬送塟㢠廻<lb/>
還起大宅與髙臺<lb/>
　　温泉宫行<lb/>
十月一日天子來青繩御路無塵埃宫前内裏湯各别<lb/>
每箇白玉芙蓉開朝元閣向山上起城繞青山龍暖水<lb/>
夜開金殿看星河宫女知更月明裏武皇得仙王母去<lb/>
山雞晝鳴<hi>一作明</hi>宫中樹温泉決決出宫流宫使年年修<lb/>
玉樓禁兵去盡無射獵日西麋鹿登城頭梨園弟子偷<lb/>
<pb n="KR4c0064_WYG_002-3b"/>
曲譜頭白人間教歌舞<lb/>
　　春詞<lb/>
紅烟滿戸日照梁天絲輭弱蟲飛揚菱花霍霍繞帷光<lb/>
美人對鏡著衣裳庭中並種相思樹夜夜還栖雙鳳凰<lb/>
　　遼東行<lb/>
遼東萬里遼水曲古戍無城復無屋黄雲盖地雪作山<lb/>
不惜黄金貴衣服戰囬各自收弓箭正西廻面家鄉逺<lb/>
年年郡縣送征人將與遼東作丘坂寜為草木鄉中生<lb/>
<pb n="KR4c0064_WYG_002-4a"/>
有身不向遼東行<lb/>
　　塞上梅<lb/>
天山路傍一株梅年年花發黄雲下昭君已殁漢使㢠廻<lb/>
前後征人惟繫馬日夜風吹滿壠頭還隨壠水東西流<lb/>
此花若近長安路九衢年少無攀處<lb/>
　　戴勝詞<lb/>
戴勝誰與爾為名木中作窠牆上鳴聲聲催我急種榖<lb/>
家人向田不歸宿紫冠綵綵<hi>一作深</hi>褐羽斑啣得蜻蜓飛<lb/>
<pb n="KR4c0064_WYG_002-4b"/>
過屋可憐白鷺滿緑池不如戴勝知天時<lb/>
　　鞦韆詞<lb/>
長長絲繩紫復碧嫋嫋横枝髙百尺少年女兒重鞦韆<lb/>
盤巾結帶分兩邊身輕裙薄易生力雙手向空如鳥翼<lb/>
下來立定重繫衣復畏斜風髙不得傍人送上那足貴<lb/>
終睹鳴璫鬪自起廻廻若與髙樹齊頭上寳釵從墮地<lb/>
眼前爭勝難為休足踏平地看始愁<lb/>
　　開池得古釵<lb/>
<pb n="KR4c0064_WYG_002-5a"/>
美人開池北堂下拾得寳釵金未化鳳凰半在雙股齊<lb/>
鈿花落處生黄泥當時墮地覓不得暗想窗中還夜啼<lb/>
可知將來對夫婿鏡前學梳古時髻莫言至死亦不遺<lb/>
還似前人初得時<lb/>
　　賽神曲<lb/>
男抱琵琶女作舞主人再拜聽神語新婦上酒勿辭勤<lb/>
使爾舅姑無所苦椒漿湛湛桂座新一雙長箭繫紅巾<lb/>
但願牛羊滿家宅十月報賽南山神青天無風水復<hi>一作</hi>
<pb n="KR4c0064_WYG_002-5b"/>
<hi>損</hi>碧龍馬上鞍牛服軛紛紛醉舞踏衣裳把酒路傍勸<lb/>
行客<lb/>
　　田家留客<lb/>
人客少能留我屋客有新漿馬有粟逺行僮僕應苦饑<lb/>
新婦厨中炊欲熟不嫌田家破門戸蠶房新泥無風土<lb/>
行人但飲莫畏貧明府上來可苦辛丁寜囘語屋中妻<lb/>
有客勿令兒夜啼雙塜直西有縣路我教丁男送君去<lb/>
　　精衛詞<lb/>
<pb n="KR4c0064_WYG_002-6a"/>
精衛誰教爾填海海邊石子青磊磊但得海水作枯池<lb/>
海中魚龍<hi>一作鼈</hi>何所為口穿豈為空衘石山中草木無<lb/>
全枝朝在樹頭暮海裏飛多羽折時墮水髙山未盡海<lb/>
未平願我身死子還生<lb/>
　　老婦歎鏡<lb/>
嫁時明鏡老猶在黄金縷畫雙鳳背憶昔咸陽初買來<lb/>
燈前自繡芙蓉帶十年不開一片鐵長向暗中梳白髪<lb/>
今日後床重照看生死終當此長别<lb/>
<pb n="KR4c0064_WYG_002-6b"/>
　　望夫石<lb/>
望夫處江悠悠化為石不廻頭山頭日日風復雨行人<lb/>
歸來石應語<lb/>
　　别鶴曲<lb/>
主人一去池水絶池鶴散飛不相别青天漫漫碧海重<lb/>
知向何山風雪中萬里雖然音影隔<hi>一作在</hi>兩心終是死<lb/>
生同池邊巢破松樹死樹頭年年烏生子<lb/>
　　烏棲曲<lb/>
<pb n="KR4c0064_WYG_002-7a"/>
章華宫人夜上樓君王望月西山頭夜深宫殿門不鎻<lb/>
白露滿山山葉墮<lb/>
　　雉將雛<lb/>
雉咿喔雛出殻毛斑斑嘴啄啄學飛未得一尺髙還逐<lb/>
母行旋母脚麥壟淺淺難蔽身逺去戀雛低怕人時時<lb/>
土中鼓兩翅引雛拾蟲不相離<lb/>
　　白紵歌二首<lb/>
天河漫漫北斗璨宫中烏啼知夜半新縫白紵舞衣成<lb/>
<pb n="KR4c0064_WYG_002-7b"/>
來遲邀得吳王迎低鬟轉面掩雙袖玉釵浮動秋風生<lb/>
酒多夜長夜未曉月明燈光兩相照後庭歌<hi>一作舞</hi>聲更<lb/>
窈窕<lb/>
館娃宫中春日暮荔枝木𤓰花滿樹城頭烏栖休擊鼓<lb/>
青娥彈瑟白紵舞夜天曈曈不見星宫中火照西江明<lb/>
美人醉起無次第墮釵遺佩滿中庭此時但願可君意<lb/>
廻書為宵亦不寐年年奉君君莫棄<lb/>
　　短歌行<lb/>
<pb n="KR4c0064_WYG_002-8a"/>
人初生日初出上山遲下山疾百年三萬六千朝夜裏<lb/>
分將强半日有歌有舞須早為昨日健於今日時人家<lb/>
見生男女好不知男女催人老短歌行無樂聲<lb/>
　　飲馬長城窟<lb/>
長城窟長城窟邊多馬骨古來此地無井泉頼得秦家<lb/>
築城卒征人飲馬愁不廻長城變作望鄉堆蹄蹤未乾<lb/>
人去近續後馬來泥汚盡枕弓睡着待水生不見隂山<lb/>
在前陣馬蹄足脫裝馬頭健兒戰死誰封侯<lb/>
<pb n="KR4c0064_WYG_002-8b"/>
　　烏夜啼<lb/>
庭樹烏爾何不向别處棲夜夜夜半當戸啼家人把燭<lb/>
出洞戸驚棲失羣飛落樹一飛直欲飛上天廻廽不離<lb/>
舊棲處未明重繞主人屋欲下空中黑相觸風飄雨濕<lb/>
亦不移君家樹頭多好枝<lb/>
　　簇蠶辭<lb/>
蠶欲老箔頭作蠒絲皓皓場寛地髙風日多不向中庭<lb/>
㬠蒿草神蠶急作莫悠揚年來為爾祭神桑但得青天<lb/>
<pb n="KR4c0064_WYG_002-9a"/>
不下雨上無蒼蠅下無䑕新婦拜簇願蠒稠女灑桃漿<lb/>
男打鼓三日開箔雪團團先將新蠒送縣官已聞鄉里<lb/>
催織作去<hi>一作送</hi>與誰人身上著<lb/>
　　渡遼水<lb/>
渡遼水此去咸陽五千里來時父母知隔生裹著衣裳<lb/>
如送死亦有白骨歸咸陽營家各與題本鄉身在應無<lb/>
廻渡日駐馬相㸔遼水傍<lb/>
　　空城雀<lb/>
<pb n="KR4c0064_WYG_002-9b"/>
空城雀何不飛來人家住空城無人種禾黍土間生子<lb/>
草間長滿地蓬蒿幸無主近村雖有髙樹枝雨中無食<lb/>
長苦饑八月小兒挾弓箭家家畏向田頭飛但能不出<lb/>
空城裏秋時百草皆有子報言黄口莫啾啾長爾得成<lb/>
無横死<lb/>
　　水運行<lb/>
西江運船立紅幟萬棹千帆繞江水去年六月無稻苗<lb/>
已說水鄉人餓死縣官部船日算程暴風惡雨亦不停<lb/>
<pb n="KR4c0064_WYG_002-10a"/>
在生有樂當有苦三年作官一年行壊舟畏䑕復畏漏<lb/>
恐向太倉折升㪷辛勤耕種非毒藥看著不入農夫口<lb/>
用盡百金不為費但得一金即為利逺徴海稻供邊食<lb/>
豈如多種邊頭地<lb/>
　　當窗織<lb/>
歎息復歎息園中有棗行人食貧家女為富家織翁母<lb/>
隔牆不得力水寒手澁絲脆斷續來續去心腸爛草蟲<lb/>
促促<hi>一作織</hi>機下啼兩日催成一疋半輸官上項有零落<lb/>
<pb n="KR4c0064_WYG_002-10b"/>
姑未得衣身不著當窗却羡青樓倡十指不動衣盈箱<lb/>
　　失釵怨<lb/>
貧女銅釵惜於玉失却來尋一日哭嫁時女伴與作粧<lb/>
頭戴此釵如鳳凰雙杯行酒六親喜我家新婦宜拜堂<lb/>
鏡中乍無失髻様初起猶疑在牀上髙樓翠鈿飄舞塵<lb/>
明日從頭一遍新<lb/>
　　春燕詞<lb/>
新燕新燕何不定東家緑池西家井飛鳴當戸影悠揚<lb/>
<pb n="KR4c0064_WYG_002-11a"/>
一遶簷頭一遶梁黄姑說向新婦女去年墮子汚衣箱<lb/>
已能辭山復過海幸我堂前故巢在求食慎勿愛髙飛<lb/>
空中饑鳶為爾害辛勤作窠在畫梁願得年年主人富<lb/>
　　主人故池<lb/>
髙池髙閣上連起荷葉團團盖秋水主人已逺凉風生<lb/>
舊客不來芙蓉死<lb/>
　　古宫怨<lb/>
亂烏啞啞飛復啼城頭晨夕宫中栖吳王别殿繞江水<lb/>
<pb n="KR4c0064_WYG_002-11b"/>
後宫不開美人死<lb/>
　　闗山月<lb/>
闗山月營開道白前軍發凍輪當磧光悠悠照見三堆<lb/>
兩堆骨邊風割面天欲明金莎嶺西看着没<lb/>
　　贈離曲<lb/>
合歡葉墮梧桐秋鴛鴦背飛水分流少年使我忽相棄<lb/>
雌號雄鳴夜悠悠夜長月没蟲切切冷風入房燈熖滅<lb/>
若知東路各東西彼此不㤀同心結收取頭邊蛟龍枕<lb/>
<pb n="KR4c0064_WYG_002-12a"/>
留著箱中雙雉裳我今焚却舊房物免使他人登爾牀<lb/>
　　宛轉詞<lb/>
宛宛轉轉勝上紗紅紅緑緑苑中花紛紛泊泊夜飛鵶<lb/>
寂寂寞寞離人家<lb/>
　　水夫謡<lb/>
苦哉生長當驛邊官家使我牽驛船辛苦日多樂日少<lb/>
水宿沙行如海鳥逆風上水萬斛重前驛迢迢後淼淼<lb/>
半夜縁堤雪和雨受他驅遣還復去衣寒衣濕披短莎<lb/>
<pb n="KR4c0064_WYG_002-12b"/>
臆穿足裂忍痛何到明辛苦無處說齊聲騰踏牽船出<lb/>
一間茒屋何所直父母之鄉去不得我願此水作平田<lb/>
長使水夫不怨天<lb/>
　　田家行<lb/>
男聲欣欣女顔悅人家不怨言語别五月雖熱麥風清<lb/>
簷頭索索繰車鳴野蠶作繭人不取葉間撲撲秋蛾生<lb/>
麥收上塲絹在軸的知輸得官家足不望入口復上身<lb/>
且免向城賣黄犢田家衣食無厚薄不見縣門身即樂<lb/>
<pb n="KR4c0064_WYG_002-13a"/>
　　去婦<lb/>
新婦去年胼手足衣不暇縫蠶廢簇白頭使我憂家事<lb/>
還如夜裏燒殘燭當初為取<hi>一作信</hi>傍人語豈道如今自<lb/>
辛苦在時縱嫌織絹遲有絲不上隣家機<lb/>
　　神樹詞<lb/>
我家家西老棠樹須晴即晴雨即雨四時八節上杯盤<lb/>
願神莫離神處所男不著丁女在舍事官上下無言語<lb/>
老身長健樹婆娑萬歳千年作神主<lb/>
<pb n="KR4c0064_WYG_002-13b"/>
　　祝鵲<lb/>
神鵲神鵲好言語行人早廻多利賂我今庭中栽好樹<lb/>
與汝作巢當報汝<lb/>
　　古謡<lb/>
一東一西壠頭水一聚一散天邊霞一來一去道上客<lb/>
一顛一倒池中麻<lb/>
　　公無渡河<lb/>
渡頭惡天<hi>一作風</hi>兩岸逺波濤塞川如疊坂幸無白刃驅<lb/>
<pb n="KR4c0064_WYG_002-14a"/>
向前何用將身自棄捐蛟龍嚙骨魚食血黄泥直下無<lb/>
青天男兒縱輕婦人語惜君性命還須取婦人無力挽<lb/>
斷衣舟沉身死悔難追公無渡河公須自為<lb/>
　　海人謡<lb/>
海人無家海裏住採珠殺象為歳賦惡波横天山塞路<lb/>
未央宫中常滿庫<lb/>
　　行見月<lb/>
月初生居人見月一月行行行一年十二月强半馬上<lb/>
<pb n="KR4c0064_WYG_002-14b"/>
看盈<hi>一作圓</hi>缺百年歡樂能幾何在家見少行見多不縁<lb/>
衣食相驅遣此身誰願長奔波篋中有帛倉有粟豈向<lb/>
天涯走碌碌家人<hi>一作中</hi>見月望我歸正是道上思家時<lb/>
　　七夕曲<lb/>
河邊獨自看<hi>一作對</hi>星宿夜織天絲難接續抛梭振躡動<lb/>
明璫為有秋期眠不足遥愁今夜河水隔龍駕車轅鵲<lb/>
填石流蘇翠帳星渚間環珮無聲燈寂寂兩情纒綿忽<lb/>
如故復畏秋風生曉路幸廻郎意且斯須一年中别今<lb/>
<pb n="KR4c0064_WYG_002-15a"/>
始初明星未出少停車<lb/>
　　兩頭纖纖<lb/>
兩頭纖纖青玉玦半白半黒頭上髪偪偪仆仆春氷裂<lb/>
磊磊落落桃花<hi>一作初</hi>結<lb/>
　　獨漉歌<lb/>
獨獨漉漉䑕食猫肉烏日中鶴露宿黄河水直人心曲<lb/>
　　寄逺曲<lb/>
美人别來無處所巫山月明湘江雨千廻相見不分明<lb/>
<pb n="KR4c0064_WYG_002-15b"/>
井底看星夢中語兩心相對尚難知何况萬里不相疑<lb/>
　　傷韋令孔雀詞<lb/>
可憐孔雀初得時美人為爾别開池池邊鳳凰作伴侣<lb/>
羌聲鸚鵡無言語<hi>一作尋花飛</hi>雕籠玉架嫌不栖夜夜思歸<lb/>
向南舞<hi>一作南海枝</hi>如今憔悴人見惡萬里更求新孔雀熱<lb/>
眠雨水饑拾蟲翠尾盤泥金彩落多時人養不解飛海<lb/>
山風黑何處歸<lb/>
　　傷隣家鸚鵡詞<lb/>
<pb n="KR4c0064_WYG_002-16a"/>
東家小女不惜錢買得鸚鵡獨自憐自從死却家中女<lb/>
無人更共鸚鵡語十日不飲一滴漿淚漬緑毛頭似䑕<lb/>
古闗啞咽畜哀怨開籠放飛離人眼短聲亦絶翠臆翻<lb/>
新墓崔嵬舊巢逺此禽有志女有靈定為連理相並生<lb/>
　　春來曲<lb/>
春欲來每日望春門早開黄衫白馬帶塵土逢着探春<lb/>
人却廻御堤内園曉過急九衢大宅家家入看春少女<lb/>
染桃花露粧初出紅猶濕光風暾暾蝶宛宛遶<hi>一作庭</hi>樹<lb/>
<pb n="KR4c0064_WYG_002-16b"/>
氣匝枝柯輭可憐寒食街中郎早起着得單衣裳少年<lb/>
即是春好處似我白頭無好樹<lb/>
　　春去曲<lb/>
春已去花亦不知春去處縁崗繞澗却歸來百廻看着<lb/>
無花樹就中一夜東風惡收紅拾紫無遺落老夫不比<lb/>
少年兒不中數與春别離<lb/>
　　東征行<lb/>
桐栢水西賊星落梟雛夜飛林木惡相國刻日波濤清<lb/>
<pb n="KR4c0064_WYG_002-17a"/>
當朝自請東南征舍人為賔侍郎副曉覺蓬萊欠珮聲<lb/>
玉階舞蹈謝旌節生死向前山可穴同時賜馬并賜衣<lb/>
御樓看帶弓刀發馬前猛士三百人金書左右紅旗新<lb/>
司庖常膳皆得對好事將軍封爾身男兒生殺在手裏<lb/>
營門老將皆憂死曈曈白日當南山不立功名終不還<lb/>
　　荆門行<lb/>
江邊行人暮悠悠山頭殊未見荆州峴亭西南路多曲<lb/>
櫟林深深石鏃鏃看炊紅米煮白魚夜向雞鳴店家宿<lb/>
<pb n="KR4c0064_WYG_002-17b"/>
南中三月蚊蚋生黄昏不聞人語聲生紗帷疎薄如霧<lb/>
隔衣噆膚耳邊鳴欲明不待燈火起喚得官船過蠻水<lb/>
女兒停客茒屋新開門掃地桐花裏犬聲撲撲寒溪烟<lb/>
人家燒竹種山田巴雲欲雨熏石熱麋鹿過江蟲出穴<lb/>
大蛇過處一山腥野牛驚跳雙角折斜分漢水横千山<lb/>
山青水綠荆門闗向前問箇長沙路舊是屈原沉溺處<lb/>
誰家丹旐已南來逢著流人從此去月明山鳥多不栖<lb/>
下枝飛上髙枝啼主人念逺心不懌羅衫卧對章臺夕<lb/>
<pb n="KR4c0064_WYG_002-18a"/>
紅燭交横各自歸酒醒還是他鄉客壯年留滯尚思家<lb/>
况復白頭在天涯<lb/>
　　鏡聽詞<lb/>
重重摩娑嫁時鏡夫壻逺行憑鏡聽廻身不遣别人知<lb/>
人意丁寜鏡神聖懐中收拾雙錦帶恐畏街頭見驚怪<lb/>
嗟嗟㗫㗫下堂階獨自竈前來跪拜出門願不聞悲哀<lb/>
郎在任郎廽未廽月明地上人過盡好語多同皆道來<lb/>
巻帷上牀喜不定與郎裁衣失飜正可中三日得相見<lb/>
<pb n="KR4c0064_WYG_002-18b"/>
重繡鏡囊磨鏡面<lb/>
　　行宫詞<lb/>
上陽宫到蓬萊殿行宫巖巖遥相見向前天子行幸多<lb/>
馬蹄車轍山川遍當時州縣每年修皆留内人看玉案<lb/>
禁兵奪得明堂後長閉<hi>一作閑</hi>桃源與綺繡<hi>一作岫</hi>開元歌<lb/>
舞古<hi>一作百</hi>草頭梁州樂人世嫌舊官家乏人作宫戸不<lb/>
泥宫牆斫宫樹兩邊仗屋半崩摧夜火入林燒殿柱休<lb/>
封中岳六十年行宫不見人眼穿<lb/>
<pb n="KR4c0064_WYG_002-19a"/>
　　羽林行<lb/>
長安惡少出名字樓下刼商樓上醉天明下直明光宫<lb/>
散入五陵松栢中百廻殺人身合死赦書尚有收城功<lb/>
九衢一日消息定鄉吏籍中重改姓出來依舊屬羽林<lb/>
立在殿前射飛禽<lb/>
　　射虎行<lb/>
自去射虎得虎歸官差射虎得虎遲獨行以死當虎命<lb/>
兩人相疑終不定朝朝暮暮空手廻山下緑苗成道徑<lb/>
<pb n="KR4c0064_WYG_002-19b"/>
逺立不教汚箭鏃聞死還來分虎肉惜留猛虎著深山<lb/>
射殺恐畏終身閑<lb/>
　　逺將歸<lb/>
逺將歸勝未别離時在家相見熟新歸歡不足去願車<lb/>
輪遲廻思馬蹄速但令在舍相對貧不向天涯金遶身<lb/>
　　尋橦歌<lb/>
人間百戲皆可學尋橦不比諸餘樂重梳短髻下金鈿<lb/>
紅帽青巾各一邊身輕足栖勝男子繞竿四面爭先縁<lb/>
<pb n="KR4c0064_WYG_002-20a"/>
習多倚附欹<hi>一作欺</hi>竿滑上下蹁躚皆着襪飜身埀頸欲<lb/>
落地却住把烟初似歇大竿百夫擎不起褭褭半在青<lb/>
雲裏纖腰女兒不動容戴行直舞一曲終廻頭但覺人<lb/>
眼見矜難恐畏天無風險中更險無蹉<hi>一作何曾</hi>失山䑕懸<lb/>
頭猿掛膝小垂一手當舞盤斜慘雙蛾當落日斯須改<lb/>
變曲解新憤舞歡他平地人散時滿面生顔色行歩依<lb/>
前無氣力<lb/>
　　宫中調笑詞四首<lb/>
<pb n="KR4c0064_WYG_002-20b"/>
團扇團扇美人並來遮面玉容憔悴三年誰復思量管<lb/>
絃絃管絃管春草昭陽路斷<lb/>
蝴蝶蝴蝶飛上金花枝葉君前對舞春風百葉桃花樹<lb/>
紅紅樹紅樹燕語鶯啼日暮<lb/>
羅袖羅袖暗舞春風已舊遥看歌舞玉樓好日新粧坐<lb/>
愁愁坐愁坐一日虚生虚過<lb/>
楊栁楊栁日暮白沙渡口船頭江水茫茫商人少婦斷<lb/>
腸腸斷腸斷鷓鴣夜啼失伴<lb/>
<pb n="KR4c0064_WYG_002-21a"/>
　　銅雀臺<lb/>
嬌愛更何日髙臺空數層含啼映雙袖不忍看西陵漳<lb/>
水東流無復來百花輦路為蒼苔青樓月夜長寂寞碧<lb/>
雲日莫空徘徊君不見鄴中萬事非昔時古人不在今<lb/>
人悲春風不逐君王去草色年年舊宫路宫中歌舞已<lb/>
浮雲空指行人徃來處<lb/>
　<lb/>
　<lb/>
<pb n="KR4c0064_WYG_002-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　王司馬集巻二<lb/>
</p>
<p>
</p>
  </div>
<div>
<head>王司馬集巻三</head> <lb/>
    <p>
<pb n="KR4c0064_WYG_003-1a"/>
欽定四庫全書<lb/>
　王司馬集巻三<lb/>
　　　　　　　　　　　　　唐　王建　撰<lb/>
　　送人遊塞<lb/>
初晴天墮絲晚色上春枝城下路分處邊頭人去時停<lb/>
車數行日勸酒問回期亦是茫茫客還從此别離<lb/>
　　塞上逢故人<lb/>
百戰一身在相逢白髮生何時得鄉信每日算歸程走<lb/>
<pb n="KR4c0064_WYG_003-1b"/>
馬登寒壠驅羊入廢城羌笳三兩曲人醉海西營<lb/>
　　南中<lb/>
天南多鳥聲州縣半無城野市依蠻姓山村逐水名瘴<lb/>
烟沙上起隂火雨中生獨有求珠客年年入海行<lb/>
　　汴路水驛<lb/>
晚泊水邊驛栁塘初起風蛙鳴蒲葉下魚入稻花中去<lb/>
舍已云逺問程猶向東近來多怨别不與少年同<lb/>
　　淮南使廻留别竇侍御<lb/>
<pb n="KR4c0064_WYG_003-2a"/>
戀戀春恨結綿綿淮草深病身愁至夜逺道畏逢隂忽<lb/>
逐酒盃㑹暫同風景心從今一分散還是繞枝禽<lb/>
　　汴路即事<lb/>
千里河烟直青槐夾岸長天涯同此路人語各殊方草<lb/>
市迎江貨津橋稅海商廻看故宫栁憔悴不成行<lb/>
　　山居<lb/>
屋在瀑泉西茅簷<hi>一作屋</hi>下有溪閉門留野鹿分食養山<lb/>
雞桂熟長收子蘭生不作畦初開洞中路深處轉松梯<lb/>
<pb n="KR4c0064_WYG_003-2b"/>
　　醉後憶山中故人<lb/>
花開草復秋雲水自悠悠因醉暫無事在山難免愁遇<lb/>
晴須看月聞健且登樓暗想山中伴如今盡白頭<lb/>
　　送流人<lb/>
見説長沙去無親亦共愁隂雲鬼門夜寒雨瘴江秋水<lb/>
國山魈引蠻鄉洞主留漸看歸處逺<hi>一作阻</hi>垂白住炎洲<lb/>
　　貧居<lb/>
眼底貧家計多時總莫嫌蠧生謄藥紙字暗<hi>一作脫</hi>換書<lb/>
<pb n="KR4c0064_WYG_003-3a"/>
籖避雨濕黄葉遮風下黑簾近來身不健時就六壬占<lb/>
　　過趙居士擬直草堂處所<lb/>
休師竹林北空可兩三間雖愛獨居好終來相伴閑猶<lb/>
嫌近前樹為礙看南山的有深耕處春初須早還<lb/>
　　新開望山處<lb/>
新開望山處今朝減病眠應移千里道猶自數峰偏故<lb/>
欲遮春巷還來遶暮天老夫行歩弱免到寺門前<lb/>
　　題東華觀<lb/>
<pb n="KR4c0064_WYG_003-3b"/>
路盡烟水外院門題上清鶴雛虛解語瓊葉軟無聲白<lb/>
髮道心熟黄衣仙骨輕寂寥虛境裏何處覓長生<lb/>
　　飯僧<lb/>
别屋炊香飯薰辛不入家温泉調葛麵淨手摘藤花蒲<lb/>
鮓除青葉芹虀帶紫芽願師常伴食消氣有薑茶<lb/>
　　照鏡<lb/>
忽自見憔悴壯年人亦疑髮縁多病落力為不行衰煖<lb/>
手揉雙目看圖引四肢老來真愛道所恨覓還遲<lb/>
<pb n="KR4c0064_WYG_003-4a"/>
　　歸昭應留别城中<lb/>
喜得近京城官卑意亦榮並牀歡未定離室思還生計<lb/>
拙偷閑住經過買日行如無自來分一驛是遥程<lb/>
　　荅寄芙蓉冠子<lb/>
一學芙蓉葉初開映水幽雖經小<hi>一作巧</hi>兒手不稱老夫<lb/>
頭枕上眠常戴風前醉恐柔明年有閨閣此様必難求<lb/>
　　長安春遊<lb/>
騎馬傍閑坊新衣著雨香桃花紅粉醉栁樹<hi>一作絮</hi>白雲<lb/>
<pb n="KR4c0064_WYG_003-4b"/>
狂不覺愁春去何曾得日長牡丹相次發城裏又須忙<lb/>
　　冬夜感懐<lb/>
晚年恩愛少耳目靜於僧一夜不聞語空房惟有燈氣<lb/>
嘘寒被濕霜入破窗凝<hi>一作月照冷階凝</hi>斷得人間事長如此<lb/>
亦能<lb/>
　　初到昭應呈同僚<lb/>
白髮初為吏有慙年少郎自知身上拙不稱世間忙秋<lb/>
雨縣牆緑暮山宫樹黄同官若容許長借老僧房<lb/>
<pb n="KR4c0064_WYG_003-5a"/>
　　縣丞㕔即事<lb/>
宫殿半山上人家髙下居古㕔眠受魘老吏語多虛雨<lb/>
水洗荒竹溪沙填廢渠聖朝收外府皆自九天除<lb/>
　　閑居即事<lb/>
老病貪光景尋常不下簾妻愁耽酒僻人怪考詩嚴小<lb/>
婢偷紅紙嬌兒弄白髯有時看舊巻未免意中嫌<lb/>
　　林居<lb/>
荒林四面通門在野田中頑僕長如客貧居未勝蓬舊<lb/>
<pb n="KR4c0064_WYG_003-5b"/>
綿衣不暖新草屋多風唯去山南近閑親販藥翁<lb/>
　　原上新居十三首<lb/>
新占原頭地本無山可歸荒藤生葉晚老杏著花稀厨<lb/>
舍近泥竈家人初飽薇弟兄今四散何日更相依<lb/>
一家榆栁新四面逺無隣人少愁聞病莊孤幸得貧耕<lb/>
牛長願飽樵僕每憐勤終日憂衣食何由脫此身<lb/>
長安無舊識百里是生<hi>一作天</hi>涯寂寞思逢友荒凉喜見<lb/>
花訪僧求賤藥將馬中豪家乍<hi>一作作</hi>得新蔬菜朝盤忽<lb/>
<pb n="KR4c0064_WYG_003-6a"/>
覺奢<lb/>
雞鳴村舍遥花發亦蕭條野竹初生筍溪田未得苗家<lb/>
貧僮僕瘦春冷菜蔬焦甘分長如此無名在聖朝<lb/>
春來梨棗盡啼哭小兒饑隣富雞長去莊貧客漸稀借<lb/>
牛耕地晚賣樹納錢遲牆下當官路依山補竹籬<lb/>
自掃一間房唯鋪獨卧牀野羮溪菜滑山紙水苔香陳<lb/>
藥初和白<hi>一作蜜</hi>新經未入黄近來心力少休讀養生方<lb/>
擬作讀經人空房置淨巾鎻茶藤篋宻曝藥竹牀新老<lb/>
<pb n="KR4c0064_WYG_003-6b"/>
病應隨業因縁不離身焚香向居士無計出諸塵<lb/>
移家近住村貧苦自安存細問梨果植逺求花藥根倩<lb/>
人開廢井趂犢入新園長愛當山立黄昏不閉門<lb/>
和煖遶林行新貧足喜聲掃渠憂竹旱澆地引蘭生山<lb/>
客憑栽樹家僮使入城門前粉壁上書著縣官名<lb/>
住處鐘鼓外免爭當路橋身閑時却困兒病可來嬌雞<lb/>
睡日陽暖蜂<hi>一作蝶</hi>狂花艶燒長安足門戸疊疊看登朝<lb/>
近來年紀到世事總無心古鶴憑人榻閑詩任客吟送<lb/>
<pb n="KR4c0064_WYG_003-7a"/>
經還野院移石入幽林谷口春風惡梨花盖地深<lb/>
嬾更學諸餘林中掃地居膩衣穿不洗白髮短慵梳苦<lb/>
相常多淚勞生自悟虚閑行人事絶親故亦無書<lb/>
住處去山近傍園麋鹿行野桑穿井長荒竹過牆生新<lb/>
識隣里面未諳村社情名田無力及賤賃與人耕<lb/>
　　送李評事使蜀<lb/>
勸酒不依廵明朝萬里人轉江雲棧細近驛板橋新石<lb/>
冷啼猿影松昏戲鹿塵少年為客好况是益州春<lb/>
<pb n="KR4c0064_WYG_003-7b"/>
　　新修道居<lb/>
世間無所入學道處新成兩面有山色六時聞磬聲閑<lb/>
加經遍數老愛字分明若得離煩惱焚香過一生<lb/>
　　贈洪哲師<lb/>
老僧真古畫閑座語中㕔識病方書聖諳山草木靈人<lb/>
來多<hi>一作還</hi>施藥願滿不持經相伴尋溪竹秋苔襪履青<lb/>
　　題法雲禪院僧<lb/>
不剃頭多日禪來白髮長合村迎住寺同學乞修房覺<lb/>
<pb n="KR4c0064_WYG_003-8a"/>
少持經力憂無養病糧上山猶得在自解衲衣裳<lb/>
　　贈溪翁<lb/>
溪田借四隣不省解憂身看日和仙藥書符救病人伴<lb/>
僧齋過夏中酒卧經旬應得丹砂<hi>一作霜</hi>力春來黑髮新<lb/>
　　謝李續主簿<lb/>
館舍幸相近因風及病身一官雖隔水四韻<hi>一作五字</hi>是同<lb/>
人衰卧朦朧曉貧居冷落春少年無不好莫恨滿頭塵<lb/>
　　寒食<lb/>
<pb n="KR4c0064_WYG_003-8b"/>
田舍清明日家家出火遲白衫眠古巷紅<hi>一作結</hi>索搭髙<lb/>
枝紗帶生難結銅釵重欲垂斬新衣踏盡還似去年時<lb/>
　　貽小尼師<lb/>
新剃青頭髮生來未掃眉身輕禮拜穏心慢記經遲喚<lb/>
起猶侵曉催齋已過時春晴堦下立私地弄花枝<lb/>
　　惜歡<lb/>
當懽須且懽過後買應難歳去停燈守花開把火看狂<lb/>
來欺酒淺愁盡覺天寛次第頭皆白齊年人已殘<lb/>
<pb n="KR4c0064_WYG_003-9a"/>
　　山中惜花<lb/>
恕<hi>一作愁</hi>看花漸稀罪過酒醒時尋覓風來處驚張夜落<lb/>
時遊絲纒<hi>一作縈</hi>故蘂宿葉守空枝開取當<hi>一作溪</hi>軒地年<lb/>
年樹底期<lb/>
　　和武門下傷韋令孔雀<lb/>
孤號秋閣隂韋令在時禽覓伴海山黑思鄉橘柚深舉<lb/>
頭聞舊曲顧尾惜殘金顦顇不飛去重君池上心<lb/>
　　題所賃宅牡丹花<lb/>
<pb n="KR4c0064_WYG_003-9b"/>
賃宅得花饒初開恐是妖粉光深紫膩肉色退紅嬌且<lb/>
願風留著惟愁日炙燋可憐零落蘂收取作香燒<lb/>
　　隠者居<lb/>
山人住<hi>一作在</hi>處髙看日上蟠桃雪縷青山脉雲生白鶴<lb/>
毛朱書䕶身咒水噀斷邪刀何物中<hi>一作堪</hi>長食胡麻慢<lb/>
火熬<lb/>
　　昭應官舍<lb/>
繞㕔春草合知道縣家閑行見雨遮院卧看人上山避<lb/>
<pb n="KR4c0064_WYG_003-10a"/>
風新浴後請假未醒間朝客輕卑吏從他不徃還<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0064_WYG_003-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　王司馬集巻三<lb/>
</p>
<p>
</p>
  </div>
<div>
<head>王司馬集巻四</head> <lb/>
    <p>
<pb n="KR4c0064_WYG_004-1a"/>
欽定四庫全書<lb/>
　王司馬集巻四<lb/>
　　　　　　　　　　　　　唐　王建　撰<lb/>
　　杜中丞書院新移小竹<lb/>
此地本無竹逺從山寺移經年求養法隔日記澆時嫩<lb/>
緑巻新葉殘黄收故枝色經寒不動聲與靜相宜愛䕶<lb/>
出常數稀稠看自知貧家緣未有客散獨行遲<lb/>
　　同于汝錫賞白牡丹<lb/>
<pb n="KR4c0064_WYG_004-1b"/>
曉日花初吐春寒白未凝月光裁不得蘇合㸃難勝柔<lb/>
膩於雲葉新鮮掩鶴膺統心黄倒暈側莖紫重稜乍歛<lb/>
看如睡初開問欲<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>並香幽蕙死比艶美人憎價數千<lb/>
金貴形相兩眼疼自知顔色好愁被彩光凌<lb/>
　　送吳郎中赴忠州<lb/>
西臺復南省清白上天知家每因窮散官多為直移廵<lb/>
邊過驛近買藥出城遲朝野憑人别親情伴酒悲故園<lb/>
愁去後白髮想廽時何處忠州界山頭卓望旗<lb/>
<pb n="KR4c0064_WYG_004-2a"/>
　　照鏡<lb/>
終日日纒繞此身無適縁萬愁生旅夜百病湊衰年少<lb/>
睡憎明屋慵行待煖天癢頭梳有虱風耳炙聞蟬換白<lb/>
方多錯廽金法不全家悲<hi>一作貧</hi>何所戀時在老僧邊<lb/>
　　秋日送杜䖍州<lb/>
憶得宿新宅别來餘蕙香初聞守郡逺一日卧空牀野<lb/>
<hi>一作井</hi>驛烟火濕路人消息狂山樓添鼓角村柵立旗槍<lb/>
晚<hi>一作夕</hi>渚露荷敗早衙風桂凉謝家章句出江月少輝<lb/>
<pb n="KR4c0064_WYG_004-2b"/>
光<lb/>
　<lb/>
　<lb/>
　<lb/>
　<lb/>
　<lb/>
　<lb/>
　王司馬集巻四<lb/>
</p>
<p>
</p>
  </div>
<div>
<head>王司馬集巻五</head> <lb/>
    <p>
<pb n="KR4c0064_WYG_005-1a"/>
欽定四庫全書<lb/>
　王司馬集巻五<lb/>
　　　　　　　　　　　　　唐　王建　撰<lb/>
　　贈王樞宻<hi>一作中貴王樞宻守澄宗姓也</hi>
三朝行坐鎮相隨今上<hi>一作立</hi>春宫見小時脫下御衣先<lb/>
賜着進來龍馬每<hi>一作便</hi>教騎長承宻㫖歸家少獨奏邊<lb/>
機<hi>一作庭</hi>出殿遲自<hi>一作/不</hi>是姓同親<hi>一作當家偏</hi>向說九重爭<lb/>
得外人知<lb/>
<pb n="KR4c0064_WYG_005-1b"/>
　　早秋過龍武李將軍書齋<lb/>
髙樹蟬聲秋巷裏朱門冷靜似閑居重裝畫墨數莖竹<lb/>
長著香薰一架書語笑侍兒知禮數吟哦野客任狂疎<lb/>
就中愛讀英雄傳欲立功勲恐不如<lb/>
　　江陵即事<lb/>
瘴雲梅雨不成泥十里津頭<hi>一作楂</hi>壓大堤蜀女下沙迎<lb/>
水客巴童傍驛賣山雞寺多紅葉燒人眼地足青苔染<lb/>
馬蹄夜半獨眠愁在逺北看歸路隔蠻溪<lb/>
<pb n="KR4c0064_WYG_005-2a"/>
　　題花子贈渭州陳判官<lb/>
膩如雲母輕如粉艶勝香黄薄勝蟬㸃緑斜蒿新葉嫩<lb/>
添紅石竹晚花鮮鴛鴦比翼人初帖蛺蝶重飛様未傳<lb/>
况復蕭郎有情思可憐春日鏡臺前<lb/>
　　送從姪擬赴江陵少尹<lb/>
江陵少尹好閑官親故皆來勸自寛無事日長貧不易<lb/>
有才年少屈終難沙頭欲買紅螺盞渡口多呈白角盤<lb/>
應向章華臺下醉莫衝雲雨夜深寒<lb/>
<pb n="KR4c0064_WYG_005-2b"/>
　　華清宫感舊<lb/>
塵到朝元邊<hi>一作天</hi>使急千官夜發六龍廽輦前月照羅<lb/>
衫<hi>一作衣</hi>淚馬上<hi>一作宫裏</hi>風吹蠟燭灰公主粧樓金鎻澁貴<lb/>
妃湯殿玉池<hi>一作蓮</hi>開有時雲外聞天樂知<hi>一作即</hi>是先皇<lb/>
沐浴來<lb/>
　　九仙宫主舊莊<lb/>
仙居五里外門西石路親廻御馬蹄天使來栽宫裏樹<lb/>
羅衣自買院前溪野牛行傍澆花井本主分將灌藥畦<lb/>
<pb n="KR4c0064_WYG_005-3a"/>
樓上鳳凰飛去後白雲紅葉屬山雞<lb/>
　　郭家溪亭<lb/>
髙亭望見長安樹春草崗西舊院斜光動緑烟遮岸竹<lb/>
粉開紅艶塞溪花野泉聞洗親王馬古栁曾停貴主車<lb/>
粧閣書樓傾側盡雲山新賣與官家<lb/>
　　題金家竹溪<lb/>
少年因病離天仗乞得歸家自養身買斷竹溪無别主<lb/>
散分泉水與新隣山頭鹿下長驚犬池面魚行不怕人<lb/>
<pb n="KR4c0064_WYG_005-3b"/>
鄉使到來<hi>一作門</hi>常欵語還聞世上有功臣<lb/>
　　題應聖觀<hi>觀即李林甫舊宅</hi>
精思堂上畫三身廻作仙官度美人賜額御書金字貴<lb/>
行香天樂羽衣新空廊鳥啄花甎縫小殿蟲縁玉像塵<lb/>
頭白女冠猶說得薔薇<hi>一作枯枝</hi>不似已前春<lb/>
　　同于汝錫遊降聖觀<lb/>
秦時桃樹滿山坡騎鹿先生降大羅路盡溪頭逢地少<lb/>
門連内裏見天多荒泉壤<hi>一作壊</hi>簡朱砂暗古塔殘經篆<lb/>
<pb n="KR4c0064_WYG_005-4a"/>
字訛聞說開元齋醮日曉移行漏帝親過<lb/>
　　逍遥翁溪亭<lb/>
逍遥翁在此徘徊帝改溪名起石臺車馬到春常借問<lb/>
子孫因選暫歸來稀疎野竹人移折零落蕉花雨打開<lb/>
無主青山何所直賣供官稅不如灰<lb/>
　　尋李山人不遇<lb/>
山客長須少在時溪中放鶴洞中碁生金有氣尋還逺<lb/>
仙藥成窠見即移莫與<hi>一作為</hi>無家陪寺食應縁將米寄<lb/>
<pb n="KR4c0064_WYG_005-4b"/>
人炊從頭石上留名去獨向南峰問老師<lb/>
　　題石甕寺<lb/>
青崖白石夾城東泉脉鐘聲内裏通地壓龍蛇山色别<lb/>
屋連宫殿匠名同簷燈經夏紗籠黑溪葉先秋臘樹紅<lb/>
天子親題詩總在畫扉長鏁碧<hi>一作壁</hi>龕中<lb/>
　　早登西禪寺閣<lb/>
上方臺殿第三層朝壁紅窗日氣凝烟霧開時分逺寺<lb/>
山川晴處見崇陵沙灣漾水圖新粉緑野荒阡暈色繒<lb/>
<pb n="KR4c0064_WYG_005-5a"/>
莫說城南月燈閣自諸樓看總難勝<lb/>
　　題江寺兼求藥子<lb/>
隋朝舊寺楚江頭深謝師僧引客遊空賞野花無過夜<lb/>
若看琪樹即須秋紅珠落地求誰與青角垂階自不收<lb/>
願乞野人三兩粒歸家將助小庭幽<lb/>
　　題詵法師院<lb/>
三年說戒龍宫裏廵禮還來向水行多愛貧窮人逺請<lb/>
長修破落寺先成秋天盆底新荷色夜地房前小竹聲<lb/>
<pb n="KR4c0064_WYG_005-5b"/>
僧院不求諸處好轉經惟有一窗明<lb/>
　　酬于汝錫曉雪見寄<lb/>
欲明天色<hi>一作風定</hi>白漫漫打葉穿簾雪未乾<hi>一作雪打書窗竹葉乾</hi>
薄落堦前人踏盡差池樹裏鳥衘殘旋銷迎暖沾牆少<lb/>
斜舞遮春到地難勞動更裁新様綺紅燈一夜剪刀寒<lb/>
　　從軍後寄山中友人<lb/>
愛仙無藥<hi>一作計</hi>住溪貧脱却山衣事<hi>一作伴</hi>漢臣夜半聽<lb/>
雞梳白髮天明走馬入紅塵村童近去嫌腥食野鶴髙<lb/>
<pb n="KR4c0064_WYG_005-6a"/>
飛避俗人勞動先生還相示别來弓箭不離身<lb/>
　　寄汴州令狐相公<lb/>
三軍江口擁雙旌虎帳長開自教兵機鏁惡徒狂冦盡<lb/>
恩驅老將壯心生水門向晚茶商閙橋市通宵酒客行<lb/>
秋日梁王池閤好新歌散入管絃聲<lb/>
　　别李賛侍御<lb/>
同受艱難驃騎營半年中聽掲槍聲草頭送酒驅村樂<lb/>
賊裏看花著探兵講易工夫尋已聖説詩門戸别來情<lb/>
<pb n="KR4c0064_WYG_005-6b"/>
薦書自入無消息賣盡寒衣却出城<lb/>
　　和蔣學士新授章服<lb/>
五色箱中絳服春笏花成就白魚新看宣賜處驚廻眼<lb/>
著謝恩時便稱身瑞草唯承天上露紅鸞不受世間塵<lb/>
翰林同賀文章出驚動茫茫下界人<lb/>
　　歳晚自感<lb/>
人皆欲得長年少無那排門白髮催一向破除愁不盡<lb/>
百方廻避老須來草堂未辦終須置松樹難成亦且栽<lb/>
<pb n="KR4c0064_WYG_005-7a"/>
瀝酒願從今日後更逢二十度花開<lb/>
　　昭應官舍<lb/>
癡頑終日羡人閑却喜因官得近山斜對寺樓分寂寂<lb/>
逺從溪路借潺潺𦕈身多病唯親藥空院無錢不要闗<lb/>
文案把來看未㑹雖書一字甚慙顔<lb/>
　　寄舊山僧<lb/>
因依老宿發心初半學修心半讀書雪後每常同席卧<lb/>
花時未省兩山居獵人箭底求傷鴈釣戸竿頭乞活魚<lb/>
<pb n="KR4c0064_WYG_005-7b"/>
一向風塵取煩惱不知衰病日難除<lb/>
　　武陵春日<lb/>
尋春何事却悲凉春到他鄉憶故鄉秦女洞桃欹澗碧<lb/>
楚王堤栁舞烟黄波濤入夢家山逺名利闗身客路長<lb/>
不似㝠心叩塵寂玉編金軸有仙方<lb/>
　　寄分司張郎中<lb/>
一别京華年歳久巻中多見嶺南詩聲名已壓衆人上<lb/>
愁思未平雙鬂知江郡遷移猶逺地仙官榮寵是分司<lb/>
<pb n="KR4c0064_WYG_005-8a"/>
青天白日當頭上㑹有求閑不得時<lb/>
　　上武元衡相公<lb/>
旌旗坐鎮蜀江雄帝命重開舊閤崇褒貶唐書天歴上<lb/>
捧持堯日慶雲中孤情逈出鸞皇逺健思潜捜海嶽空<lb/>
長得蕭何為國相自西流水盡朝宗<lb/>
　　上張𢎞靖相公<lb/>
傳封三世盡河東家占中條第一峯早歳天教作霖雨<lb/>
明時帝用補山龍草開舊路沙痕在日照新池鳳跡重<lb/>
<pb n="KR4c0064_WYG_005-8b"/>
卑散自知霄漢隔若為門下賜從容<lb/>
　　上裴度舍人<lb/>
小松雙對鳳池開履跡衣香逼上台天意皆從彩毫出<lb/>
宸心盡向紫烟來非時玉案呈宣㫖每日金堦謝賜廽<lb/>
仙侣何因記名姓縣丞頭白走塵埃<lb/>
　　上杜元頴相公<lb/>
學士金鑾殿後居天中行坐侍龍輿承恩不許離牀謝<lb/>
宻詔長教倚案書馬上喚遮紅觜鴨船頭看釣赤鱗魚<lb/>
<pb n="KR4c0064_WYG_005-9a"/>
閑曹散吏無相識猶記荆州拜謁初<lb/>
　　贈盧汀諫議<lb/>
青娥不得在牀前空室焚香獨自眠功證詩篇離景象<lb/>
樂成官位屬神仙閑過寺觀曾<hi>一作長</hi>衝夜立送封章直<lb/>
上天近見蘭臺諸吏說御詩新集未教傳<lb/>
　　賀楊巨源博士拜虞部員外<lb/>
合歸蘭署已多時上得金梯亦未遲兩省郎官開道路<lb/>
九州山澤屬曹司諸生拜别收書巻舊客看來讀制詞<lb/>
<pb n="KR4c0064_WYG_005-9b"/>
殘著幾丸仙藥在分張還遣病夫知<lb/>
　　贈郭將軍<lb/>
承恩新拜上將軍當直廵更近五雲天下表章經院過<lb/>
宫中語笑隔牆聞宻封計䇿非時奏别賜衣裳到處薰<lb/>
向晚臨堦看號簿眼前風景任支分<lb/>
　　贈田將軍<lb/>
初從學院别先生便領偏師得戰名大小獨當三百陣<lb/>
縱横秪用五千兵廻殘疋帛歸天庫分好旌旗入禁營<lb/>
<pb n="KR4c0064_WYG_005-10a"/>
自執金吾長上直蓬萊宫裏夜廵更<lb/>
　　贈胡泟將軍<lb/>
書生難得是金吾近日登科記總無半夜進儺當玉殿<lb/>
未明排仗到銅壺朱牌面上分官契黄紙頭邊押勑符<lb/>
恐要蕃中新道路指揮重畫五城圖<lb/>
　　村居即事<lb/>
休看小字大書名向日持經眼却明時過無心求富貴<lb/>
身閑不夢見公卿因尋寺裏薰辛斷自别城中禮數生<lb/>
<pb n="KR4c0064_WYG_005-10b"/>
斜月照房新睡覺西峰半夜鶴來聲<lb/>
　　留别田尚書<lb/>
擬報平生未殺身難離門館起居頻不看匣裏釵頭古<lb/>
猶戀機中錦様新一旦甘為漳岸老全家却作杜陵人<lb/>
朝天路在驪山下專望紅旗拜舊塵<lb/>
　　送唐大夫寵節歸山<lb/>
年少平戎老學仙表求骸骨乞生全不堪腰下懸金印<lb/>
已向雲西寄玉田旄節抱歸官路上公卿送到國門前<lb/>
<pb n="KR4c0064_WYG_005-11a"/>
人間雞犬同時去遥聽笙歌隔水烟<lb/>
　　送司空神童<lb/>
杏花壇上授書時不廢中庭趂蝶飛暗寫五經收部帙<lb/>
初年七歳着衫衣秋堂白髮先生别古巷青襟舊伴歸<lb/>
獨向鳳城持薦表萬人叢裏有光輝<lb/>
　　送振武張尚書<lb/>
廻天轉地是將軍扶助春宫上五雲撫背恩雖同骨肉<lb/>
擁旄名未敵功勲盡收壯勇填兵數不向蕃渾奪馬羣<lb/>
<pb n="KR4c0064_WYG_005-11b"/>
閑即單于臺下獵威聲直到海西聞<lb/>
　　送吳諫議上饒州<lb/>
鄱陽太守是真人琴在牀頭籙在身曾向先皇邊諫事<lb/>
還應上帝處稱臣養生自有年支藥稅戸應停月進銀<lb/>
淨掃水堂無侍女下堦唯共鶴殷勤<lb/>
　　贈閻少保<lb/>
髭鬚雖白體輕健九十三來却少年問事愛知天寳裏<lb/>
識人皆是武皇前玉裝劍珮身長帶絹寫方書子不傳<lb/>
<pb n="KR4c0064_WYG_005-12a"/>
侍女常時教合藥亦聞私地學求仙<lb/>
　　送魏州李相公<lb/>
百代功勲一日成三年五度換雙旌閑來不對人論戰<lb/>
難處長先自請行旗下可聞誅敗將陣頭多是用降兵<lb/>
當朝面受新恩去算料妖星不敢生<lb/>
　　贈索暹將軍<lb/>
渾身着箭瘢猶在萬槊千刀總過來輪劍直衝生馬隊<lb/>
抽旗旋踏死人堆聞休鬭戰心還癢見說烟塵眼即開<lb/>
<pb n="KR4c0064_WYG_005-12b"/>
淚滴先皇堦下土南衙班裏趂朝廻<lb/>
　　贈王屋道士赴詔<lb/>
玉皇符到<hi>一作詔</hi>下天壇玳瑁頭簮白角冠鶴遣院中童<lb/>
子養鹿憑山下老人看法成不怕刀梯<hi>一作槍</hi>利體<hi>一作髓</hi>
實常欺石榻寒能斷世間腥血味長生只要一丸丹<lb/>
　　贈王處士<lb/>
松樹當軒雪滿池青山掩障<hi>一作帳</hi>碧紗㡡䑕來案下長<lb/>
偷水鶴在牀前亦看棋道士寫將行氣法家童授與歩<lb/>
<pb n="KR4c0064_WYG_005-13a"/>
虛詞世間有似君應少便乞從今作我師<lb/>
　　洛中張籍新居<lb/>
最是城中閑静處更廻門向寺前開雲山且喜重重見<lb/>
親故應須得得來借倩學生排藥合留連處士乞松栽<lb/>
自君移到無多日牆上人名滿緑苔<lb/>
　　題裴處士碧虚溪居<lb/>
鳥聲真似深山裏平地人間自不同春圃紫芹長卓卓<lb/>
暖泉青草一叢叢松臺前後花皆别竹崦髙低水盡通<lb/>
<pb n="KR4c0064_WYG_005-13b"/>
細問來時從近逺溪名載入縣圖中<lb/>
　　送阿史那將軍安西迎舊使靈櫬<lb/>
漢家都䕶邊頭没舊將麻衣萬里迎隂地背行山下火<lb/>
風天錯到磧西城單于送塟還垂淚部曲招魂亦道名<lb/>
却入杜陵秋巷裏路人來去讀銘旌<lb/>
　　贈崔禮駙馬<lb/>
鳳凰樓閣連宫樹天子崔郎自愛貧金埒減添栽藥地<lb/>
玉鞭平與賣書人家中絃管聽常少分外詩篇看即新<lb/>
<pb n="KR4c0064_WYG_005-14a"/>
一月一廻陪<hi>一作親</hi>内宴馬蹄猶厭踏香塵<lb/>
　　贈太清盧道士<lb/>
上清道士未昇天南岳中華作散仙書賣八分通字學<lb/>
丹燒九轉定人年修行近日形如鶴導引多時首似綿<lb/>
想向諸山尋禮遍却廻還守老君前<lb/>
　　送宫人入道<lb/>
休梳叢鬢洗紅粧頭戴芙蓉出未央弟子抄將歌遍疊<lb/>
宫人分散舞衣裳問師初得經中字入靜猶燒内裏香<lb/>
<pb n="KR4c0064_WYG_005-14b"/>
發願蓬萊見王母却歸人世施仙方<lb/>
　　上李吉甫相公<lb/>
聖朝齊賀說逢殷霄漢無雲日月真金鼎調和天饍美<lb/>
瑶池沐浴賜衣新兩河開地山川正四海休兵造化仁<lb/>
曾向山東為散吏當今竇憲是賢臣<lb/>
　　上李益庻子<lb/>
紫烟樓閣碧紗亭上界詩仙獨自行竒險驅廻還寂寞<lb/>
雲山經用始鮮明藕綃紋縷裁來滑鏡水波濤濾得清<lb/>
<pb n="KR4c0064_WYG_005-15a"/>
昏思願因秋露洗幸容堦下禮先生<lb/>
　　題元郎中新宅<lb/>
近移松樹初栽藥經帙書籖一切新鋪設暖房迎道士<lb/>
支分閑院著醫人買來髙石雖然貴入得朱門未免貧<lb/>
雖有好詩名字出倍教年少損心神<lb/>
　　初授太府丞言懐<lb/>
除書亦下<hi>一作不</hi>屬㣲班喚作宫曹便不閑檢案事多闗<lb/>
市井聽人言志在雲山病童喚著唯行慢老馬鞭多轉<lb/>
<pb n="KR4c0064_WYG_005-15b"/>
放頑此去仙宫無一里遥看松樹衆家攀<lb/>
　　贈李愬僕射<lb/>
唐州將士死生同盡逐雙旌舊鎮空獨破淮西功業<hi>一作</hi>
<hi>家傳</hi>大新除隴右世家雄知時每笑論兵法識勢還輕立<lb/>
戰功次第各分茅土貴殊勲併在一門中<lb/>
　　書贈舊渾二曹長<lb/>
二年同在華清下入縣門中最近隣替飲觥籌知戸小<lb/>
助成書屋見家貧夜碁臨散停分客朝浴先廻各送人<lb/>
<pb n="KR4c0064_WYG_005-16a"/>
僮僕使來傳語熟至今行酒校殷勤<lb/>
　　上崔相公<lb/>
枯桂衰蘭一遍春准將道徳定君臣施行聖澤山川潤<lb/>
圖畫天文彩色新開閤覆看祥瑞歴封名直進薜蘿人<lb/>
應憐老病無知己自别溪中滿鬢塵<lb/>
　　寄楊十二秘書<lb/>
初移古寺正南方靜是浮山逺是莊人定猶行背街鼓<lb/>
月髙還去打僧房新詩欲寫中朝滿舊巻常抄外國將<lb/>
<pb n="KR4c0064_WYG_005-16b"/>
閑出天門醉騎馬可憐蓬閣秘書郎<lb/>
　　謝田贊善見寄<lb/>
五侯三任<hi>一作仕</hi>未相稱頭白如絲作縣丞錯判符曹羣<lb/>
吏笑亂書巖石一山憎自知酒病衰腸怯遥怕春殘百<lb/>
鳥凌年少力生猶不敵况加顦顇悶騰騰<lb/>
　　晚秋病中<lb/>
萬事風吹過耳輪貧兒活計亦曾聞偶逢新語書紅葉<lb/>
難得閒人語白雲霜下野花渾着地寒來溪鳥不成羣<lb/>
<pb n="KR4c0064_WYG_005-17a"/>
病多體痛無心力更被頭邊藥氣薫<lb/>
　　薛二十池亭<lb/>
每箇樹邊消一日遶池行匝又須行異花多是非時有<lb/>
好竹皆當要處生斜竪小橋看島勢逺移山石作泉聲<lb/>
浮萍着岸風吹歇水面無塵晚更清<lb/>
　　故梁國公主池亭<lb/>
平陽池館枕秦川門鎻南山一朶烟素柰花開西子面<lb/>
緑榆枝散沈郎錢裝簷玳瑁隨風落傍岸鵁鶄逐暖眠<lb/>
<pb n="KR4c0064_WYG_005-17b"/>
寂寞空餘歌舞地玉簫聲絶鳳歸天<lb/>
　　題柱國寺<lb/>
皇帝施錢修此院半居天上半人間丹梯暗出三重閣<lb/>
古像斜開一面山松栢自穿空地少川原不稅小僧閑<lb/>
行香天使長相續早起離城日午還<lb/>
　　昭應官舍書事<lb/>
縣在華清宫北面曉看樓殿正相當慶雲出處依時報<lb/>
御果呈來每度嘗臈月近湯泉不凍夏天臨渭屋多凉<lb/>
<pb n="KR4c0064_WYG_005-18a"/>
兩衙早被官拘束登閣廵溪亦屬忙<lb/>
　　昭應李郎中見貽作次韻奉酬<lb/>
窗戸風凉四面開陶公愛晚上髙臺中庭不熱青山入<lb/>
野水初晴白鳥來精思道心緣境熟麤疎文字和詩廻<lb/>
諸生圍遶新篇讀玉闕仙官少此才<lb/>
　　閑說<lb/>
桃花百葉不成春鶴夀千年也未神秦隴州縁鸚鵡貴<lb/>
王侯家為牡丹貧歌頭舞遍廻廻别鬢様眉心日日新<lb/>
<pb n="KR4c0064_WYG_005-18b"/>
鼓動六街騎馬出相逢總是學狂人<lb/>
　　自傷<lb/>
衰門海内幾多人滿眼公卿總不親四授官資元七品<lb/>
再經婚娶尚单身圖書亦為頻移盡兄弟還因數散貧<lb/>
獨自在家常似客黄昏哭向野田春<lb/>
　　田侍中宴席<lb/>
香薰羅幕暖成烟火照中庭燭滿筵整頓舞衣呈玉腕<lb/>
動揺歌扇露金鈿青娥側座<hi>一作間坐</hi>調雙管彩鳳斜飛入<lb/>
<pb n="KR4c0064_WYG_005-19a"/>
五絃雖是沂公門下客争將肉眼看雲天<hi>一作神仙</hi>
　　寒食日看花<lb/>
早入公門到夜歸不因寒食少閑時顛狂遶樹猿離鏁<lb/>
跳躑緣崗馬斷羈酒汚衣裳從客笑醉饒言語覓花知<lb/>
老來自喜身無事仰面西園得詠詩<lb/>
　　和少府崔卿㣲雪早朝<lb/>
蓬萊春雪曉猶殘㸃地成花遶百官已傍祥鸞迷殿角<lb/>
還穿瑞草入袍襴無多白玉階前濕積漸青松葉上乾<lb/>
<pb n="KR4c0064_WYG_005-19b"/>
粉畫南山稜郭出初晴一半隔雲看<lb/>
　　和胡將軍寓直<lb/>
宫鵶栖定<hi>一作盡</hi>禁槍攅樓殿深嚴月色寒進狀直穿金<lb/>
㦸槊探更先傍玉鈎欄漏傳五㸃班初合鼓動三聲仗<lb/>
已端遥見正南宣不坐新栽松樹喚人看<lb/>
　　春日五門西望<lb/>
百官朝下五門西塵起春風過玉堤黄帕盖鞍呈了馬<lb/>
紅羅繫頂鬬廻雞館<hi>一作宫</hi>松枝<hi>一作/葉</hi>重牆頭出御<hi>一作渠</hi>
<pb n="KR4c0064_WYG_005-20a"/>
栁條長水面齊唯有教坊南草綠<hi>一作色</hi>古苔隂地冷凄<lb/>
凄<hi>一作古城隂冷又凄凄</hi>
　　長安早春<lb/>
霏霏漠漠遶皇州銷雪欺寒不自由先向紅粧添曉夢<lb/>
爭來白髮送新愁暖催衣上縫羅<hi>一作人</hi>勝晴報窗中㸃<lb/>
綵毬每度暗來還暗去今年須遣蝶遲<hi>一作蜂</hi>留<lb/>
　　早春病中<lb/>
日日春風堦下起不吹光彩上寒株師教綘服禳衰月<lb/>
<pb n="KR4c0064_WYG_005-20b"/>
妻許青衣侍病夫健羡人家多力子祈求道士有神符<lb/>
世間方法從誰問卧處還看藥草圖<lb/>
　　上陽宫<lb/>
上陽花木不曾秋洛水穿宫處處流畫閣紅樓宫女笑<lb/>
玉簫金管路人愁幔城入澗橙花發玉輦登山桂葉稠<lb/>
曾讀列仙王母傳九天未勝此中遊<lb/>
　<lb/>
　王司馬集巻五<lb/>
</p>
<p>
</p>
  </div>
<div>
<head>王司馬集巻六</head> <lb/>
    <p>
<pb n="KR4c0064_WYG_006-1a"/>
欽定四庫全書<lb/>
　王司馬集巻六<lb/>
　　　　　　　　　　　　　唐　王建　撰<lb/>
　　寄杜侍御<lb/>
何須服藥覓昇天粉閣為郎即是仙買宅但幽從索價<lb/>
栽松取活不爭錢退朝寺裏尋荒塔經宿城南看野泉<lb/>
道氣清凝分曉爽詩情冷瘦滴秋鮮學通儒釋三千巻<lb/>
身擁旌旗二十年春巷偶過同戸飲暖窗時語對牀眠<lb/>
<pb n="KR4c0064_WYG_006-1b"/>
破除心力縁書癖傷瘦花枝為酒顛今日總來歸聖代<lb/>
<hi>一作今日總離軍馬地</hi>丈人先逹幸相憐<lb/>
　　寄上韓愈侍郎<lb/>
重登大學領儒流學浪詞鋒壓九州不以雄名疎野賤<lb/>
唯將直氣折王侯詠傷松桂<hi>一作栢</hi>青山瘦取盡珠璣碧<lb/>
海愁叙述異篇經總别鞭驅險句最<hi>一作緫</hi>先投碑文合<lb/>
遣貞魂謝史筆應令謟骨羞清俸探將還酒債黄金旋<lb/>
得起書樓叅來擬設官人禮朝退多逢月閣遊見向<hi>一作</hi>
<pb n="KR4c0064_WYG_006-2a"/>
<hi>說</hi>雲泉求住處若無知薦一生休<lb/>
　　贈華州鄭大夫<lb/>
此官出入鳳池頭通化門前第一州少華山雲當驛起<lb/>
小敷溪水入城流空閑地内人初滿詞訟牌前草漸稠<lb/>
報狀拆開知足雨赦書宣過喜無囚自來不說雙旌貴<lb/>
恐替長教百姓愁公退晚凉無一事<hi>一作吏散日髙衙府靜</hi>歩行<lb/>
携客上南樓<lb/>
　　寄賀田侍中東平功成<lb/>
<pb n="KR4c0064_WYG_006-2b"/>
使廻髙品滿城傳親見沂公在陣前百里旗幡衝即斷<lb/>
兩重衣甲射皆穿探知㸃檢兵應怯算得新移柵未堅<lb/>
營被數驚乘勢破將經頻敗遂生全宻招殘㓂防人覺<lb/>
遥斬元兇恐自專首讓諸軍無敢近功歸部曲不爭先<lb/>
開通州縣斜連海交割山河直到燕戰馬散驅還逐草<lb/>
肉牛齊散却耕田府中獨拜將軍貴門下兼分宰相權<lb/>
唐史上頭功第一春風雙節好朝天<lb/>
　　送裴相公上太原<lb/>
<pb n="KR4c0064_WYG_006-3a"/>
還携堂印向并州將相兼權是武侯時難獨當天下事<lb/>
功成却進手中籌再三陳乞鑪烟裏前後封章玉案頭<lb/>
朱架早朝排劍㦸緑槐殘雨<hi>一作花裏</hi>看張油遥知雁塞從<lb/>
今好直得漁陽已北愁邊鋪驚廵旗盡換山城候館壁<lb/>
<hi>一作欲過館</hi>重修千羣白刅兵迎節十對紅粧妓打毬聖主<lb/>
分明教暫去不須髙起見京樓<lb/>
　<lb/>
　<lb/>
<pb n="KR4c0064_WYG_006-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　王司馬集巻六<lb/>
</p>
<p>
</p>
  </div>
<div>
<head>王司馬集巻七</head> <lb/>
    <p>
<pb n="KR4c0064_WYG_007-1a"/>
欽定四庫全書<lb/>
　王司馬集巻七<lb/>
　　　　　　　　　　　　　唐　王建　撰<lb/>
　　秋夜<lb/>
夜乆葉露滴秋蟲入戸飛卧多骨髓冷起覆舊綿衣<lb/>
　　水精<lb/>
映水色不别向月光還度傾在荷葉中有時看是露<lb/>
　　香印<lb/>
<pb n="KR4c0064_WYG_007-1b"/>
閑坐燒印香滿戸松栢氣火盡轉分明青苔碑上字<lb/>
　　秋燈<lb/>
向壁暖悠悠羅幃寒寂寂斜炤碧山圖松間一片石<lb/>
　　落葉<lb/>
陳緑向參差初紅已重疊中庭初掃地繞樹三兩葉<lb/>
　　園果<lb/>
雨中梨果病每樹無數箇小兒出入看一半鳥啄破<lb/>
　　野菊<lb/>
<pb n="KR4c0064_WYG_007-2a"/>
晚艶出荒籬冷香著秋水憶向山中見伴蛩石壁裏<lb/>
　　荒園<lb/>
朝日滿園霜牛衝籬落壊掃掠黄葉中時時一窠薤<lb/>
　　南澗<lb/>
野桂香滿溪石莎寒覆水愛此南澗頭終日潺湲裏<lb/>
　　晚蝶<lb/>
粉翅嫩如水繞砌乍依風日髙山露解飛入菊花中<lb/>
　　田家<lb/>
<pb n="KR4c0064_WYG_007-2b"/>
啾啾雀滿樹靄靄東坡雨田家夜無食水中摘禾黍<lb/>
　　新嫁娘三首<lb/>
隣家人未識床上坐堆堆郎來傍門戸滿口索錢財<lb/>
錦障兩邊横遮掩侍娘行遣郎鋪簟席相並拜親情<lb/>
三日入厨下洗手作羮湯未諳姑食性先遣小姑嘗<lb/>
　　故行宫<lb/>
寥落古行宫宫花寂寞紅白頭宫女在閑坐說𤣥宗<lb/>
　　酬從姪再看詩本<lb/>
<pb n="KR4c0064_WYG_007-3a"/>
眼暗没功夫慵來翦刻磨自看花様古稱得少年無<lb/>
　　别自栽小樹<lb/>
去年今日栽臨去見花開好住守空院夜間人不來<lb/>
　　早發汾南<lb/>
橋上車馬發橋南烟樹開青山斜不斷迢遞故鄉來<lb/>
　　宫中三臺二首<lb/>
魚藻池邊射鴨芙蓉苑裏看花日色柘袍相似不着紅<lb/>
鸞扇遮<lb/>
<pb n="KR4c0064_WYG_007-3b"/>
池北池南草緑殿前殿後花紅天子千年萬歳未央明<lb/>
月清風<lb/>
　　江南臺四首<lb/>
揚州橋邊少婦長安城裏商人三年不得消息各自拜<lb/>
鬼求神<lb/>
青草湖邊草色飛猿嶺上猿聲萬里湘江客到有風有<lb/>
雨人行<lb/>
樹頭花落花開道上人去人來朝愁暮愁即老百年幾<lb/>
<pb n="KR4c0064_WYG_007-4a"/>
度三臺<lb/>
閒身强健且為頭白齒落難追准擬百年千歳能得<hi>一作</hi>
<hi>不知</hi>幾許多時<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0064_WYG_007-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　王司馬集巻七<lb/>
</p>
<p>
</p>
  </div>
<div>
<head>王司馬集巻八</head> <lb/>
    <p>
<pb n="KR4c0064_WYG_008-1a"/>
欽定四庫全書<lb/>
　王司馬集巻八<lb/>
　　　　　　　　　　　　　唐　王建　撰<lb/>
　　御獵<lb/>
青山直遶鳳城頭滻水斜分入御溝新教内人唯射鴨<lb/>
長隨天子苑東遊<lb/>
　　長門燭<lb/>
秋夜牀前蠟燭㣲銅壺滴盡曉鐘遲殘光<hi>一作花</hi>欲滅還<lb/>
<pb n="KR4c0064_WYG_008-1b"/>
吹著年少宫人未睡時<lb/>
　　過綺岫宫<hi>東都永寜縣西五里</hi>
玉樓傾倒粉牆空重疊青山遶故宫武帝去來羅袖盡<lb/>
野花黄蝶領春風<lb/>
　　朝天子詞十首寄魏博田侍中<lb/>
山川初展<hi>一作定</hi>國圖寛未識龍顔坐不安風動白髯旌<lb/>
節下過時天子御樓看<lb/>
相感君臣總淚流恩深<hi>一作榮</hi>舞蹈不知休初從戰地來<lb/>
<pb n="KR4c0064_WYG_008-2a"/>
無物唯奏新添十八州<lb/>
催修水殿宴沂公與别諸侯總不同隔月太常先習樂<lb/>
金書牌纛彩雲中<lb/>
無人敢奪在先籌天子門邊送與毬遥索綵箱新様錦<lb/>
内人舁出馬前頭<lb/>
御馬牽來親自試珠毬到處玉蹄知殿頭宣賜連催上<lb/>
未解紅纓不敢騎<lb/>
老作三公經獻夀臨時猶自語差池私從班裏來長跪<lb/>
<pb n="KR4c0064_WYG_008-2b"/>
捧上金盃便合儀<lb/>
四海無波乞放閑三封手疏犯龍顔他時若有邊塵動<lb/>
不待天書自出山<lb/>
戎馬悠悠未盡歸玉闗猶隔吐蕃旗老臣一表求髙卧<lb/>
邊事從今欲問誰<lb/>
威容難畫<hi>一作盡</hi>改頻頻眉目分毫恐不真有詔别圖書<lb/>
閣上先教粉本定風神<lb/>
重賜弓刀内宴廻看人城外滿樓臺君臣不作多時别<lb/>
<pb n="KR4c0064_WYG_008-3a"/>
收盡邊旗當日來<lb/>
　　霓裳詞十首<lb/>
弟子部中留一色聽風聽雨作霓裳散聲未作重來授<lb/>
直到牀前見上皇<lb/>
自直梨園得出稀更畨上曲不教歸一時跪拜霓裳徹<lb/>
立地堦前賜紫<hi>一作綵</hi>衣<lb/>
勑賜宫人澡浴廻遥看美女院門開一山星月霓裳動<lb/>
好自先從殿後來<lb/>
<pb n="KR4c0064_WYG_008-3b"/>
旋翻<hi>一作自修</hi>曲譜聲初起除却梨園未教人宣示書家分<lb/>
手寫中官走馬賜功臣<lb/>
傳呼法部按霓裳新得承恩别作行應是<hi>一作日晚</hi>貴妃樓<lb/>
上看内人舁出綵羅箱<lb/>
伴教霓裳有貴妃從初直到曲成時日長耳裏聞聲熟<lb/>
拍數分毫錯總知<lb/>
中管五絃初半曲遥教合上隔簾聽一聲聲向天頭落<lb/>
學得仙人夜唱經<lb/>
<pb n="KR4c0064_WYG_008-4a"/>
絃索摐摐隔彩雲五更初發滿宫聞武皇自送西王母<lb/>
新染霓裳月色裙<lb/>
朝元閣上風初起夜聽霓裳玉露寒宫女月中更替立<lb/>
黄金梯滑並行難<lb/>
知向華清秋月滿山頭山底種長生去時留下霓裳曲<lb/>
總是離宫别館聲<lb/>
　　宫前早春<lb/>
酒幔髙樓一百家宫前楊栁寺前花内園分得温湯水<lb/>
<pb n="KR4c0064_WYG_008-4b"/>
二月中旬已進𤓰<lb/>
　　奉同曾郎中題石瓮寺得嵌韻<lb/>
寺門連内遶丹巖下界雲開數過帆遥指上皇飜曲處<lb/>
百官題字滿西嵌<lb/>
　　舊宫人<lb/>
先帝舊宫宫女在亂絲猶挂鳳凰釵霓裳法曲渾抛却<lb/>
獨自花間掃玉堦<lb/>
　　贈人二首<lb/>
<pb n="KR4c0064_WYG_008-5a"/>
金爐烟裏要班頭欲得歸山可自由每度報朝愁入閣<lb/>
在先教示小千牛<lb/>
多在蓬萊可<hi>一作少</hi>在家越緋衫上有紅霞朝廻不向諸<lb/>
餘處騎馬城西檢校花<lb/>
　　樓前<lb/>
天寳年前勤政樓每年三日作千秋飛龍老馬曾教舞<lb/>
聞着音聲總舉頭<lb/>
　　寄劉蕡問疾<lb/>
<pb n="KR4c0064_WYG_008-5b"/>
年少病多應為酒誰家將息過今春賖來半夏重薰盡<lb/>
投着山中舊主人<lb/>
　　聽雨<lb/>
半夜思家睡裏愁雨聲落落屋簷頭照泥星出依前黑<lb/>
淹爛庭花不肯休<lb/>
　　新晴<lb/>
夏夜新晴星校少雨收殘水入天河簷前着熟衣裳坐<lb/>
風冷渾無撲火蛾<lb/>
<pb n="KR4c0064_WYG_008-6a"/>
　　秋日後<lb/>
在<hi>一作住</hi>處近山常足雨聞晴㬠曝舊芳茵立秋日後無<lb/>
多熱漸覺生衣不着身<lb/>
　　哭孟東野二首<lb/>
吟損秋天月不明蘭無香氣鶴無聲自從東野先生死<lb/>
側近雲山得散行<lb/>
老松臨死不生枝東野先生早哭兒但是洛陽城裏客<lb/>
家傳一本杳殤詩<lb/>
<pb n="KR4c0064_WYG_008-6b"/>
　　寄蜀中薛濤校書<lb/>
萬里橋邊女校書枇杷花裏閉門居掃眉才子于今少<lb/>
管領春風總不如<lb/>
　　路中上田尚書<lb/>
去路何詞見六親手中刀尺不如人可憐池閣秋風夜<lb/>
愁<hi>一作怨</hi>緑嬌紅一遍新<lb/>
　　于主簿㕔看花<lb/>
小葉稠枝粉壓催暖風吹動鶴翎開若無别事為留滯<lb/>
<pb n="KR4c0064_WYG_008-7a"/>
應便抛家宿看來<lb/>
　　江樓對面寄杜書記<lb/>
竹烟花雨細相和看着閑書睡更多好是主人無事日<lb/>
應持小酒按新歌<lb/>
　　十五夜望月寄杜郎中時㑹琴客<lb/>
夜市千燈照碧雲髙樓紅袖客紛紛如今不似時平日<lb/>
猶自笙歌徹曉聞<lb/>
　　觀蠻妓<lb/>
<pb n="KR4c0064_WYG_008-7b"/>
欲說昭君歛翠蛾清聲委曲怨於歌誰家年少春風裏<lb/>
抛與金錢唱好多<lb/>
　　送顧非熊秀才歸丹陽<lb/>
江城栁色海門烟欲到茅山始下船知道君家當瀑布<lb/>
菖蒲潭在草堂前<lb/>
　　老人歌<lb/>
白髮老人垂淚行上皇生日出京城如今供奉多新意<lb/>
錯唱當時一半聲<lb/>
<pb n="KR4c0064_WYG_008-8a"/>
　　和元郎中從八月十一至十五夜翫月五首<lb/>
半秋初入中旬夜已向堦前守月明從未圓時看却好<lb/>
一分分見傍輪生<lb/>
亂雲遮却臺東月不許教依次第看莫為詩家先見鏡<lb/>
被他籠與作艱難<lb/>
今夜月明勝昨夜新添桂樹近東枝立多地濕舁牀坐<lb/>
看過墻西寸寸遲<lb/>
月似圓來色漸凝玉盆盛水欲侵稜夜深盡放家人睡<lb/>
<pb n="KR4c0064_WYG_008-8b"/>
直到天明不炷燈<lb/>
合望月時長望月分明不得似今年仰頭五夜風中立<lb/>
<hi>一作坐</hi>從未圓時直到圓<lb/>
　　對酒<lb/>
為病比來渾斷絶縁花不免却知聞從來事事闗身少<lb/>
主領春風只在君<lb/>
　　曉望華清宫<lb/>
曉來樓閣更鮮明日出闌干見鹿行武帝自知身不死<lb/>
<pb n="KR4c0064_WYG_008-9a"/>
看修玉殿號長生<lb/>
　　贈李愬僕射二首<lb/>
和雪翻營一夜行神旗凍定馬無聲遥看火號連營赤<lb/>
知是先鋒已上城<lb/>
旗旛四面下營稠手詔頻來老將憂每日城南空挑戰<lb/>
不知生縛入唐州<lb/>
　　秋夜對雨寄石甕寺二秀才<lb/>
夜山秋雨滴空廊燈照堂前樹葉光對坐讀書經巻後<lb/>
<pb n="KR4c0064_WYG_008-9b"/>
自披衣被掃僧房<lb/>
　　華清宫前栁<lb/>
楊栁宫前忽地春在先驚動探春人曉來唯欠驪山雨<lb/>
洗却枝頭緑上塵<lb/>
　　别楊校書<lb/>
從軍末馬<hi>一作未滿</hi>十三年白髮營中聽早蟬故作老丞身<lb/>
不避縣名昭應管山泉<lb/>
　　和門下武相公春曉聞鶯<lb/>
<pb n="KR4c0064_WYG_008-10a"/>
侵黑行飛一兩聲春寒囀小未分明若教更解諸餘語<lb/>
應向宫花不惜情<lb/>
　　田侍郎歸鎮八首<lb/>
去處長將決勝籌廻廻身在陣前頭賊城破後先鋒入<lb/>
看着紅粧不敢收<lb/>
熨帖朝衣抛戰袍䕫龍班裏侍中髙對時先奏牙間將<lb/>
次第天恩與節旄<lb/>
踏着家鄉馬脚輕暮山秋色眼前明老人上酒齊頭拜<lb/>
<pb n="KR4c0064_WYG_008-10b"/>
得侍中來盡再生<lb/>
功成誰不擁藩方富貴還須是本鄉萬里雙旌汾水上<lb/>
玉鞭遥指白雲莊<lb/>
皷吹旛旗道兩邊行男走女喜駢闐舊交省得當時别<lb/>
指㸃如今却少年<lb/>
廣場破陣樂初休彩纛髙於百尺樓老將氣雄爭起舞<lb/>
管絃廻作大纒頭<lb/>
笳聲萬里動燕山草白天清塞馬閒觸處不如别處樂<lb/>
<pb n="KR4c0064_WYG_008-11a"/>
可憐秋月照江闗<lb/>
將士請衣忘却貧緑窗紅燭酒樓新家家盡踏還鄉曲<lb/>
明月街中不絶人<lb/>
　　寄廣文張博士<lb/>
春明門外作卑官病友經年不得看莫道長安近於日<lb/>
昇天却易到城難<lb/>
　　早春書情<lb/>
漸老風光不着身花溪栁陌早逢春近來行到門前少<lb/>
<pb n="KR4c0064_WYG_008-11b"/>
趂暖閑眠似病人<lb/>
　　唐昌觀玉蘂花<lb/>
一樹籠<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>玉刻成飄廊㸃地色輕輕女冠夜覓香來處<lb/>
唯見堦前碎月明<lb/>
　　眼病寄同官<lb/>
天寒眼痛少心情隔霧看人夜裏行年少徃來常不住<lb/>
墻西凍地馬蹄聲<lb/>
　　九日登叢臺<lb/>
<pb n="KR4c0064_WYG_008-12a"/>
平原池閣在誰家雙塔叢臺野菊花零落故宫無入路<lb/>
西來澗水繞城斜<lb/>
　　題酸棗縣蔡中郎碑<lb/>
蒼苔滿字土埋龜風雨銷磨絶妙詞不向圖經中舊見<lb/>
無人知是蔡邕碑<lb/>
　　江陵使至汝州<lb/>
廻看巴路在雲間寒食離家麥熟還日暮數峰青似染<lb/>
商人說是汝州山<lb/>
<pb n="KR4c0064_WYG_008-12b"/>
　　十五夜望月<lb/>
中庭地白樹棲鴉冷露無聲濕桂花今夜月明人盡望<lb/>
不知秋思在誰家<lb/>
　　宫詞一百首<lb/>
蓬萊正殿壓金鼇紅日初生碧海濤開着五門遥北望<lb/>
柘黄新帕御牀髙<lb/>
殿前傳㸃各依班召對西來六詔蠻上得青花龍尾道<lb/>
側身偷覷正南山<lb/>
<pb n="KR4c0064_WYG_008-13a"/>
龍烟日暖<hi>一作氣</hi>紫曈曈宣政門當玉殿風五刻閤前卿<lb/>
相出下簾聲在半天中<lb/>
白玉窗前起草臣櫻桃初赤賜嘗新殿頭傳語金階逺<lb/>
因進詞來謝聖人<lb/>
内人對御疊花箋繡坐移來玉案邊紅蠟光中呈草本<lb/>
平明舁出閤門宣<lb/>
千牛仗下放朝初玉案傍邊立起居每日進來金鳳紙<lb/>
殿頭無事不多書<lb/>
<pb n="KR4c0064_WYG_008-13b"/>
延英引對碧衣郎江硯宣毫各别牀天子下簾親考試<lb/>
宫人手裏過茶湯<lb/>
未明開着九重闗金畫黄龍五色幡直到銀臺排仗合<lb/>
聖人三殿冊西畨<lb/>
少年天子重邊功親到凌烟畫閣中教覓勲臣寫圖本<lb/>
長生殿裏作屏風<lb/>
丹鳳樓門把火開先排法駕出蓬萊棚前走馬人傳語<lb/>
天子南郊一宿廻<lb/>
<pb n="KR4c0064_WYG_008-14a"/>
樓前立仗看宣赦萬歳聲長再拜齊日照彩盤髙百尺<lb/>
飛仙爭上取金鷄<lb/>
集賢殿裏圖書滿㸃勘頭邊御印同真跡進來依數字<lb/>
别收鎻在玉函中<lb/>
秘殿清齋刻漏長紫㣲宫女夜焚香拜陵日近公卿發<lb/>
鹵簿分頭出太常<lb/>
新調白馬怕鞭聲供奉騎來遶殿行為報諸王侵早入<lb/>
隔門催進打毬名<lb/>
<pb n="KR4c0064_WYG_008-14b"/>
對御難爭第一籌殿前不打背身毬内人唱好龜兹曲<lb/>
天子龍輿過玉樓<lb/>
新衫一様殿頭黄銀帶排方獺尾長總把金鞭騎御馬<lb/>
緑鬃紅額麝香香<lb/>
羅衣葉葉繡重重金鳳銀鵝各一叢每遍舞時分兩向<lb/>
太平萬歳字當中<lb/>
魚藻宫中鎻翠娥先皇行處不曾過如今池底休鋪錦<lb/>
菱角鷄頭積漸多<lb/>
<pb n="KR4c0064_WYG_008-15a"/>
殿前明日中和節連夜瓊林散舞衣傳報所司分蠟燭<lb/>
監門金鎻放人歸<lb/>
五更三㸃索金車盡放宫人出看花仗下一時催立馬<lb/>
殿頭先報内園家<lb/>
城東北面望雲樓半下珠簾半上鈎騎馬行人長逺過<lb/>
恐防天子在樓頭<lb/>
射生宫女宿紅妝請得新弓各自張臨上馬時齊賜酒<lb/>
男兒跪拜謝君王<lb/>
<pb n="KR4c0064_WYG_008-15b"/>
新秋白兎大於拳紅耳霜毛趂草眠天子不教人射殺<lb/>
玉鞭遮到馬蹄前<lb/>
内鷹籠脫解紅絛鬬勝爭飛出手髙直上碧雲還却下<lb/>
一雙金爪菊花毛<lb/>
競渡船頭挿綵旗兩邊濺水濕羅衣池東爭向池西岸<lb/>
先到先書上字歸<lb/>
燈前飛入玉階蟲未卧常聞半夜鐘看着中元齋日到<lb/>
自盤金線繡真容<hi>一作芙蓉</hi>
<pb n="KR4c0064_WYG_008-16a"/>
紅燈睡裏喚春雲雲上三更直宿分金砌雨來行歩滑<lb/>
兩人擡起隠花裙<lb/>
一時起立吹簫管得寵人來滿殿迎整頓衣裳皆着却<lb/>
舞頭當拍第三聲<lb/>
琵琶先抹六么頭小管丁寜側調愁半夜美人雙唱起<lb/>
一聲聲出鳳凰樓<lb/>
春池日暖少風波花裏牽船水上歌遥索劍南新様錦<lb/>
東宫先釣得魚多<lb/>
<pb n="KR4c0064_WYG_008-16b"/>
十三初學擘箜篌弟子名中被㸃留昨日教坊新進入<lb/>
並房宫女與梳頭<lb/>
紅蠻捍撥帖胸前移坐當頭近御筵用力獨彈金殿響<lb/>
鳳凰飛出四條絃<lb/>
春風吹雨灑旗竿得出深宫不怕寒誇道自家能走馬<lb/>
圍中横過覓人看<lb/>
粟金腰帶象牙錐散挿紅翎玉突枝旋獵一邊還引馬<lb/>
歸來鷄兎遶鞍垂<lb/>
<pb n="KR4c0064_WYG_008-17a"/>
雲駮花驄各試行一般毛色一般纓殿前來徃重騎過<lb/>
欲得君王别賜名<lb/>
每夜停燈熨御衣銀薫籠底火霏霏遥聽帳裏君王覺<lb/>
上直鐘聲始得歸<lb/>
因喫櫻桃病放歸三年着破<hi>一作盡</hi>舊羅衣内中人識從<lb/>
來去結得金花上貴妃<lb/>
欲迎天子看花去下得金階却悔行恐見失恩人舊院<lb/>
廻來衝<hi>一作憶</hi>着五絃聲<lb/>
<pb n="KR4c0064_WYG_008-17b"/>
徃來舊院不堪修教近宣徽别起樓聞有美人新進入<lb/>
六宫未見一時愁<hi>一作宫中誰識大家愁</hi>
自誇歌舞勝諸人恨未承恩出内頻連夜宫中修别院<lb/>
地衣簾額一時新<lb/>
悶來無處可思量旋下金堦旋憶牀收得山丹紅蘂粉<lb/>
窗中先<hi>一作洗</hi>却麝香黄<lb/>
蜂鬚蟬翅薄鬆鬆浮動搔頭似有風一度出時抛一遍<lb/>
金條零落滿函中<lb/>
<pb n="KR4c0064_WYG_008-18a"/>
合暗報來門鎻了夜深應别喚笙歌房房下着珠簾睡<lb/>
月過金堦白露多<lb/>
御厨不食索時新每見花開即苦春白日卧多嬌似病<lb/>
隔簾教喚女醫人<lb/>
叢叢洗手遶金盆旋拭紅巾入殿門衆裏遥抛新橘子<lb/>
在前收得便承恩<lb/>
御池水色春來好處處分流白玉渠宻奏君王知入月<lb/>
喚人相伴洗裙裾<lb/>
<pb n="KR4c0064_WYG_008-18b"/>
移來女樂部頭邊新賜花檀木五絃緶得紅羅手帕子<lb/>
中心細畫一雙蟬<lb/>
新晴草色緑温暾山雪初消滻水渾今日踏青歸校晚<lb/>
傳聲留着望春門<lb/>
西樓新換珠簾額中尉明朝設内家一様金盤五千面<lb/>
紅蘇㸃出牡丹花<lb/>
盡送春毬出内家記廵傳把一枝花散時各自燒紅燭<lb/>
相逐行歸不上車<lb/>
<pb n="KR4c0064_WYG_008-19a"/>
家常愛着舊衣裳空挿紅梳不作粧忽地下堦裙帶解<lb/>
非時應得見君王<lb/>
别勑教歌不出房一聲一遍奏君王再三博士留殘拍<lb/>
索向宣徽作徹章<lb/>
行中第一爭先舞博士傍邊亦被欺忽覺管絃偷破拍<lb/>
急翻羅袖不教知<lb/>
私縫黄帔捨釵梳欲得金仙觀内居近被君王知識字<lb/>
收來案上檢文書<lb/>
<pb n="KR4c0064_WYG_008-19b"/>
日冷天晴近臘時玉堦金瓦雪澌澌浴堂門外抄名入<lb/>
公主家人謝面脂<lb/>
未承恩澤一家愁乍到宫中憶外頭新學管絃聲尚澀<lb/>
側商調裏唱伊州<lb/>
東風潑火雨新休舁盡春泥掃雪溝走馬犢車當御路<lb/>
漢陽宫主進鷄毬<lb/>
風簾水閣壓芙蓉四面勾欄在水中避熱不歸金殿宿<lb/>
秋河織女夜妝紅<lb/>
<pb n="KR4c0064_WYG_008-20a"/>
聖人生日明朝是私地先須屬内監自寫金花紅牓子<lb/>
前頭先進鳳凰衫<lb/>
避暑昭陽不擲盧井邊含水噴鵶雛内中數日無呼喚<lb/>
搨得滕王蛺蝶圖<lb/>
内宴初休入二更殿前燈火一天明中官傳㫖音聲散<lb/>
諸院門開觸處行<lb/>
玉蟬金雀三層挿翠髻髙叢緑鬂虚舞處春風吹落地<lb/>
歸來别賜一頭梳<lb/>
<pb n="KR4c0064_WYG_008-20b"/>
樹葉初成鳥䕶窠石榴花裏笑聲多衆中遺却金釵子<lb/>
拾得從他要贖麽<lb/>
小殿初成粉未乾貴妃姊妹自來看為逢好日先移入<lb/>
續向街西索牡丹<lb/>
内人相續報花開准擬君王便看來逢着五絃琴繡袋<lb/>
宜春院裏按歌廻<lb/>
廵吹慢遍不相和暗數看誰曲校多明日梨花園裏見<lb/>
先須逐<hi>一作直</hi>得内家歌<lb/>
<pb n="KR4c0064_WYG_008-21a"/>
黄金合裏盛紅雪重結香羅四出花一一傍邊書勑字<lb/>
中官送與大臣家<lb/>
未明東上閤門開排仗聲從後殿來阿監兩邊相對立<lb/>
遥聞索扇一時廻<lb/>
宫人早起笑相呼不識堦前掃地夫乞與金錢爭借問<lb/>
外頭還似此間無<lb/>
小隨阿姊學吹笙好見君王賜與名夜拂玉牀朝把鏡<lb/>
黄金殿外不教行<lb/>
<pb n="KR4c0064_WYG_008-21b"/>
日髙殿裏有香烟萬歳聲長動九天妃子院中初降誕<lb/>
内人爭乞洗兒錢<lb/>
宫花不共外邊同正月長生一朶紅供御櫻桃看守别<lb/>
直無鵶鳥到園中<lb/>
殿前鋪設兩邊樓寒食宫人歩打毬一半走來爭跪拜<lb/>
上棚先謝得頭籌<lb/>
太儀前日暖房來囑向昭儀乞藥栽勑賜一窠紅躑躅<lb/>
謝恩未了奏花開<lb/>
<pb n="KR4c0064_WYG_008-22a"/>
御前新賜紫羅襦不下金堦上軟輿宫局總來為喜樂<lb/>
院中新拜内尚書<lb/>
鸚鵡誰教轉舌闗内人手裏養來姦語多更覺承恩澤<lb/>
數對君王憶隴山<lb/>
分朋閑坐賭櫻桃收却投壺玉腕勞各把沉香雙陸子<lb/>
局中鬭累阿誰髙<lb/>
禁寺紅樓内裏通笙歌引駕夾城東褁頭宫監堂前立<lb/>
手把牙弰竹彈弓<lb/>
<pb n="KR4c0064_WYG_008-22b"/>
春風院院落花堆金鎻生衣掣不開更築歌臺起妝殿<lb/>
明朝先進畫圖來<lb/>
舞來汗濕羅衣徹樓上人扶下玉梯歸到院中重洗面<lb/>
金盆水裏潑銀泥<lb/>
宿妝殘粉未明天總在昭陽花樹邊寒食内人長白打<lb/>
庫中先散與金錢<lb/>
衆中偏得君王笑偷把金箱筆硯開書破紅蠻隔子上<lb/>
旋推當直美人來<lb/>
<pb n="KR4c0064_WYG_008-23a"/>
教遍宫娥唱遍詞暗中頭白没人知樓中日日歌聲好<lb/>
不問從初學阿誰<lb/>
青樓小婦砑裙長總被抄名入教坊春設殿前多隊舞<lb/>
棚頭各别請衣裳<lb/>
水中芹葉土中花拾得還將避衆家總待别人般數盡<lb/>
袖中拈出欝金芽<lb/>
玉簫改調箏移柱催換紅羅繡舞筵未戴柘枝花帽子<lb/>
兩行宫監在簾前<lb/>
<pb n="KR4c0064_WYG_008-23b"/>
窗窗戸戸院相當總有珠簾玳瑁牀雖道君王不來宿<lb/>
帳中長是炷衙香<lb/>
銀燭秋光冷畫屏輕羅小扇撲飛螢天街夜色凉如水<lb/>
卧看牽牛織女星<hi>一作杜牧</hi>
雨入珠簾滿殿凉避風新出玉盆湯内人恐要秋衣着<lb/>
不住燻籠換好香<lb/>
金吾除夜進儺名畫袴朱衣四隊行院院燒燈如白日<lb/>
沉香火底坐吹笙<lb/>
<pb n="KR4c0064_WYG_008-24a"/>
樹頭樹底覓殘紅一片西飛一片東自是桃花貪結子<lb/>
錯教人恨五更風<lb/>
金殿當頭紫閣重仙人掌上玉芙蓉太平天子朝元日<lb/>
五色雲車駕六龍<lb/>
日晚長秋簾外報望陵歌舞在明朝添爐欲爇熏衣麝<lb/>
憶得分時不忍燒<hi>一作樂府銅雀臺</hi>
日映西陵松栢枝下臺相顧一相悲朝來樂府歌新曲<lb/>
唱着君王自作詞<hi>一作樂府銅雀臺</hi>
<pb n="KR4c0064_WYG_008-24b"/>
泪盡羅巾夢不成夜深前殿按歌聲紅顔未老恩先斷<lb/>
斜倚熏籠坐到明<hi>一作白居易</hi>
新鷹初放兎初肥白日君王在内稀薄暮千門臨欲鎻<lb/>
紅粧飛騎向前歸<hi>此作歴代宫詞不載</hi>
黄金捍撥紫檀槽絃索初張調更髙盡理昨來新上曲<lb/>
内官簾外送櫻桃<hi>此作歴代宫詞不載</hi>
鴛鴦瓦上瞥然聲晝寢宫娥夢裏驚元是吾皇金彈子<lb/>
海棠花下打流鶯<hi>一作花蘂夫人</hi>
<pb n="KR4c0064_WYG_008-25a"/>
寳仗平明金殿開暫將紈扇共徘徊玉顔不及寒鴉色<lb/>
猶帶昭陽日影來<hi>一作王昌齡</hi>
閑吹玉殿昭華管醉折梨園縹蒂花十年一夢歸人世<lb/>
綘縷猶封繫臂紗<hi>一作杜牧</hi>
　附録<lb/>
忽地金輿向月陂内人接着便相隨却因<hi>一作囘</hi>龍武軍<lb/>
前過當殿<hi>一作處</hi>教看<hi>一作/開</hi>卧鴨兒<hi>一作池</hi>
畫作天河刻作牛玉梭金鑷采橋頭每年宫女穿針<lb/>
<pb n="KR4c0064_WYG_008-25b"/>
夜勅賜新恩<hi>一作諸親</hi>乞巧樓<lb/>
春來懶<hi>一作晚</hi>困不梳頭怕逐<hi>一作懶侍</hi>君王苑北遊暫向玉<lb/>
花階上立簸錢贏得兩三籌<lb/>
彈棊玉指兩叅差背局臨虚鬭着危先打角頭紅子落<lb/>
上三金字半邊垂<lb/>
宛轉黄金白柄長青荷葉子畫鴛鴦把來不是呈新様<lb/>
欲進㣲風到御牀<lb/>
供御香方加減頻水沈山麝每囬新内中不許相傳出<lb/>
<pb n="KR4c0064_WYG_008-26a"/>
已被醫家寫與人<lb/>
藥童食後進雲漿髙殿無風扇少凉每到日中重掠鬢<lb/>
衩衣騎馬遶宫廊<hi>右七首載楊升菴集</hi>
歩行送出長門逺不許來辭舊院花只恐他時身到此<lb/>
乞求恩赦得還家<lb/>
嫌羅不著索輕<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>對面教人染褪紅衫子成來一遍出<lb/>
今朝看處滿園中<hi>右二首載歴代宫詞</hi>
　<lb/>
<pb n="KR4c0064_WYG_008-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　王司馬集巻八<lb/>
</p>
<p>
</p>
  </div></body>
</text>\m</TEI>
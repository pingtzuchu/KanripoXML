<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0052_SBCK_010-1a"/>
惜抱軒文集十<lb/>
傳<lb/>
　　朱竹君先生傳<lb/>
朱竹君先生名筠大興人字美叔又字竹君與其弟石<lb/>
君珪少皆以能文有名先生中乾隆十九年進士授編<lb/>
修進至日講起居注官翰林院侍讀學士督安徽學政<lb/>
以過降級復爲編修先生初爲諸城劉文正公所知以<lb/>
爲疏儁奇士及在安徽㑹　上下詔求遺書先生奏<lb/>
言翰林院貯有永樂大典内多有古書世未見者請開<lb/>
局使尋閱且言搜輯之道甚僃時文正在軍機處顧不<lb/>
<pb n="KR4f0052_SBCK_010-1b"/>
喜謂非政之要而徒爲煩欲議寢之而金壇于文襄公<lb/>
獨善先生奏與文正固爭執卒用先生說上之四庫全<lb/>
書館自是啟矣先生入京師居館中纂修日下舊聞未<lb/>
幾文正卒文襄總裁館事尢重先生先生顧不造謁又<lb/>
時以持館中事與意迕文襄大憾一日見　上語及<lb/>
先生　上遽稱許朱筠學問文章殊過人文襄默不<lb/>
得發先生以是獲安其後督福建學政逾年　上使<lb/>
其弟珪代之歸數月遂卒先生爲人內友於兄弟而外<lb/>
好交遊稱述人善惟恐不至卽有過輒覆掩之後進之<lb/>
士多因以得名室中自晨至夕未嘗無客與客飮酒談<lb/>
<pb n="KR4f0052_SBCK_010-2a"/>
笑竆日夜而博學彊識不衰時於其閒屬文其文才氣<lb/>
奇縱於義理事物情態無不僃所欲言者無不盡尢喜<lb/>
小學爲學政時遇諸生賢者與言論若同輩勸人爲學<lb/>
先識字語意諄勤去而人愛思之所欲著書皆未就有<lb/>
詩文集合若干卷<lb/>
姚鼐曰余始識竹君先生因昌平陳伯思是時皆年二<lb/>
十餘相聚慷慨論事摩厲講學其志誠偉矣豈苐欲爲<lb/>
文士已哉先生與伯思皆高才耽酒伯思中年致酒疾<lb/>
不能極其才先生以文名海内豪逸過伯思而伯思持<lb/>
論稍中焉先生暮年賓客轉盛入其門者皆與交密然<lb/>
<pb n="KR4f0052_SBCK_010-2b"/>
亦勞矣余南歸數年聞伯思亦衰病而先生沒年才逾<lb/>
五十惜哉當其使安徽福建毎攜賓客飮酒賦詩遊山<lb/>
水幽險皆至余閒至山中厓谷輒遇先生題名爲想見<lb/>
之焉<lb/>
　　張逸園家傳<lb/>
張逸園君者諱若瀛字印沙曾祖兵部尙書諱秉貞祖<lb/>
諱茂稷考諱廷珶皆贈左都御史廷珶三子長若溎仕<lb/>
至左都御史而君其季也都御史爲人端凝樸愼而君<lb/>
慷慨強果自其兄弟少時里人皆異之矣君始以諸生<lb/>
爲書館謄錄敘勞授主簿借補熱河巡檢熱河今爲承<lb/>
<pb n="KR4f0052_SBCK_010-3a"/>
德府君仕時未設府縣以巡檢統地逾百里歲爲　天<lb/>
子巡駐之所四方民<graphic n="KR1672" url="https://raw.githubusercontent.com/kanripo/KR-Gaiji/master/images/KR1672.png" mimeType="image/png"/>居其閒君以嚴能治辦姧蠧屏<lb/>
除畱守內監爲僧者曰于文煥君一日行道見其橫肆<lb/>
立呼至杖之於是熱河內府總管怒奏君擅杖近御直<lb/>
隸總督亦劾君　上聞之顧喜君強毅不之罪而以劾<lb/>
君者爲非其後爲良鄉知縣順天府南路同知有旗民<lb/>
張達祖居首輔傅忠勇公門下始有地數百頃賣之民<lb/>
矣久而地值數倍達祖以故值取贖搆訟經數官不敢<lb/>
爲民直君至傅忠勇頗使人示意君也君告之以義必<lb/>
不可卒以田歸民畿南多回民久聚爲竊盜不可勝詰<lb/>
<pb n="KR4f0052_SBCK_010-3b"/>
君多布耳目得其巨魁或親捕之凡半年獲盜百餘盜<lb/>
畏之甚乃使一回民僞來首云有某人至其家巨盜也<lb/>
及捕之至卽自首某案已所爲盜有贓在京師禮拜寺<lb/>
君使兵吏偕之至禮拜寺則反與閧鬬至刑部<graphic n="KR1018" url="https://raw.githubusercontent.com/kanripo/KR-Gaiji/master/images/KR1018.png" mimeType="image/png"/>以某<lb/>
案事與此人無與以君爲誣良議當革職旣而　上見<lb/>
君名疑部議不當召君令軍機處覆問減君罪發甘肅<lb/>
以知縣用是時　上意頗嚮君然卒降黜者大臣固不<lb/>
助君也在甘肅二年嘗爲張掖復營兵所奪民渠水利<lb/>
又以張掖黑河道屢遷所過之田爲沙礫數百頃而歲<lb/>
輸糧草未除力請於總督奏除之時甘肅官相習僞爲<lb/>
<pb n="KR4f0052_SBCK_010-4a"/>
災荒請賑而實㑴入其財自上吏皆以爲當然君獨不<lb/>
肎爲其後爲者皆敗於是世益推君君引疾去甘肅里<lb/>
居數年㑹兄都御史已進用　上數顧詢君狀君乃復<lb/>
出補直隸撫寧知縣其勤幹如昔然君年已六十餘矣<lb/>
以子鴻恩爲兵部郞中受封朝議大夫例不爲知縣遂<lb/>
去歸里又數年卒君居里爲園時遊之名之曰逸園言<lb/>
已不得盡力爲國勞而苟逸也故人以逸園稱君<lb/>
姚鼐曰余家與君世姻好君爲丈人行所謂逸園者負<lb/>
城西山面郊余先世亦園址也君數飮余於是自述平<lb/>
生爲吏事奮髭抵掌氣勃然誠充其志所就可量哉君<lb/>
<pb n="KR4f0052_SBCK_010-4b"/>
在里建毓秀書院爲族人設藝局以養貧者親姻昏喪<lb/>
急難毎賴其施以濟君亾久矣人方思之不能忘也然<lb/>
余尢偉君杖內監僧及不爲傳忠勇曲論民田事爲有<lb/>
古人剛毅之風故爲著傳君能著於世矣才節遇知<lb/>
天子而仕抑屈於縣令惜哉命爲之耶抑古之道終不<lb/>
合於今乎君長子鴻肇爲戶部員外郞先卒次鴻恩爲<lb/>
福建延平府知府次鴻磐<lb/>
　　方睎原傳<lb/>
方根矩歙人睎原其字也爲歙諸生工爲文其文用意<lb/>
高遠非今世之所謂時文者也而昔人所以取四子書<lb/>
<pb n="KR4f0052_SBCK_010-5a"/>
爲義之初旨則睎原得之爲深其學宗婺源江愼修其<lb/>
文宗桐城劉海峯也所居在歙西靈金山中有林泉之<lb/>
勝睎原親賢好學四方賢者至歙無不樂交睎原睎原<lb/>
亦延致其家唯恐其去名聞甚廣乾隆丙午科大興朱<lb/>
石君侍郎主江南試自決必能以苐一人取睎原而睎<lb/>
原是時已不應試後又四年睎原卒其卒年六十一矣<lb/>
睎原父曰　候補布政司理問常客於漢上而使睎<lb/>
原家居爲學及爲其曾祖祖父母營卜葬地數年睎原<lb/>
學益深而登涉川原盡得兩世葬地其父乃以爲慰其<lb/>
於交遊死生如一能任其急難意氣和易寡怨怒雖終<lb/>
<pb n="KR4f0052_SBCK_010-5b"/>
身諸生世爲之不平而睎原未嘗以爲感歎也子二曰<lb/>
起泰起謙<lb/>
姚鼐曰余始聞方睎原之名自戴東原東原爲言新安<lb/>
士三曰鄭用牧金蘂中及睎原也蘂中在京師與相接<lb/>
最久用牧睎原之文嘗得讀之而不識其人及睎原殁<lb/>
之前一年余主紫陽書院用牧以鄉試去里不得見得<lb/>
見晞原果君子然以事促歸不及造其靈金山居也其<lb/>
後余不復至歙而睎原用牧相繼喪矣人存殁數十年<lb/>
閒耳遇不遇曷足論士有所以自處其身者足矣蘂中<lb/>
書來使作睎原傳余以所知者述於篇<lb/>
<pb n="KR4f0052_SBCK_010-6a"/>
　　張貞女傳<lb/>
昔歸熙甫作貞女論謂女在父母家不應以身屬人所<lb/>
許嫁者亾而爲終守不合於義吾謂熙甫是言過矣今<lb/>
律與人約婚而中背者有刑而晉王褒以其婿葬父洛<lb/>
陽卽以其女别嫁以今律論褒爲甚不誼以褒之賢衡<lb/>
今之法則制刑非矣然而皆不然者古今情事殊也且<lb/>
伊尹五就桀桺下惠不羞汙君而伯夷非其君不事季<lb/>
歴文武興周室而泰伯逃隱夷齊叩馬而諫士各行其<lb/>
志所安耳君子亦仁而已何必同吾近覽鄉曲之事高<lb/>
貞女之節悲傷其志以謂靡病於古誼焉張貞女者父<lb/>
<pb n="KR4f0052_SBCK_010-6b"/>
曰張裕昌其五世祖爲明末山東左布政使秉文殉難<lb/>
於濟南者也貞女許嫁之夫曰葉孝思孝思父母皆老<lb/>
病將死獨有孝思一子又病瘵甚篤欲迎張氏侍其父<lb/>
母疾張氏親戚皆難之貞女曰旣以身許人柰何聞其<lb/>
危篤安坐以待其死乎卽布衣乗輿入葉氏視其公姑<lb/>
及夫疾晝夜不怠一年而舅姑及孝思皆死僅有屋三<lb/>
閒張氏迎父弟共處以屋居父而已所處幾於不蔽風<lb/>
雨時爲父浣炊爲弟縫紉晝夜營女工以爲生及父死<lb/>
而治其喪立族子友賢爲子聘姪張氏爲婦得孫曰傳<lb/>
興一年而友賢又死其婦亦能效其姑立節槪焉貞女<lb/>
<pb n="KR4f0052_SBCK_010-7a"/>
自十九歲守節至今五十四而葉孝思之族祖曰蔭寰<lb/>
聘妻胡氏蔭寰失愛於繼母悲憤以死胡氏農家女也<lb/>
聞而誓必爲夫守父母不能奪卽送至持喪其夫伯母<lb/>
楊氏亦寡婦憐胡氏與同寢處其姑久亦愛焉胡氏今<lb/>
年四十餘守節三十年矣其居皆在縣城内之西又有<lb/>
周氏者居縣城東百四十里許配法洪山章彌六年十<lb/>
五而彌六死請於父母來夫家服喪遂不返其夫家爲<lb/>
立嗣撫之至有元孫年九十三去歲冬沒乾隆五十五<lb/>
年也鄉俗焚葦輿以送終章氏數千人見其焚煙上徹<lb/>
聚爲白鶴久乃滅云而桐城城内又有馬鳴玉之聘婦<lb/>
<pb n="KR4f0052_SBCK_010-7b"/>
方氏鳴玉死方氏居父母家極窮困然守而不嫁至老<lb/>
先周氏二年死始馬氏諸子疑方氏初未卽至夫家不<lb/>
敢迎入門至其老將死乃服其節請於官而旌之嗟乎<lb/>
行必久而後信女子固然非耄期不亂者曷以爲士乎<lb/>
哉<lb/>
　　印松亭家傳<lb/>
印君諱憲曾字昭服寳山縣人也祖曰輯瑞考曰克仁<lb/>
克仁無子其弟廣西太平府知府光任生君以君爲之<lb/>
後中乾隆十五年順天鄉試舉人次年成進士分發廣<lb/>
東爲翁源知縣以能吏稱其後內擢補吏部稽勳司員<lb/>
<pb n="KR4f0052_SBCK_010-8a"/>
外郎三擢至吏科給事中京察一等乾隆四十六年<lb/>
　命爲浙江寧紹台兵僃道其在寧紹凡八年嘗修海<lb/>
寧石塘有功榷海關盡去苛征商民喜之寧紹歲造戰<lb/>
船以樟木爲材君采購嚴禁吏蠧毋擾於民而公事修<lb/>
辦大計列一等當擢而君疾引歸數月而卒年七十一<lb/>
君爲人孝弟慈仁其在京師遭本生父母喪哀甚見者<lb/>
不能與言也平居和易愛人人樂親之交友鄉里至都<lb/>
居君寓舍常滿有求<graphic n="KR2526" url="https://raw.githubusercontent.com/kanripo/KR-Gaiji/master/images/KR2526.png" mimeType="image/png"/>者必應事有就君謀者必盡其<lb/>
慮及君外任則求君者益廣君意常若有歉於人者然<lb/>
所給者雖頻數不以自沮其處内外職屢治刑獄而意<lb/>
<pb n="KR4f0052_SBCK_010-8b"/>
一出於慈仁矜全多賴以生者鼐與君及泰州侍庶常<lb/>
朝皆以鄉試同年相知侍君負氣疾惡同年生多遭誚<lb/>
責然獨重君嘗謂鼐印君眞長者也其後庶常沒於京<lb/>
師君視其棺殮尢僃君生平寡欲獨好鼓琴晚而自號<lb/>
松亭云子三曰鴻經鴻緒鴻緯君居官爲政之詳錢辛<lb/>
<graphic n="KR0925" url="https://raw.githubusercontent.com/kanripo/KR-Gaiji/master/images/KR0925.png" mimeType="image/png"/>少詹事已爲誌墓具之鼐㪅以所知者爲傳以授其<lb/>
子焉<lb/>
　　節孝陳夫人傳<lb/>
陳夫人雍正甲辰科進士臨海知縣諱暠鑑之女遷江<lb/>
知縣左諱文高子世揚妻也年十七而嫁嫁十年夫死<lb/>
<pb n="KR4f0052_SBCK_010-9a"/>
一子行遜二歲左氏雖宦後至夫人寡居甚貧乏上事<lb/>
姑謹下撫孤子及以叔娣女爲女訓之必以禮始臨海<lb/>
公生五女夫人最長季則姚鼐母也臨海嘗夜敎女讀<lb/>
書毎太息言吾女何率勝兒夫人後亦自授行遜書左<lb/>
氏所居猶其先明忠毅公之故宅分至夫人及子二室<lb/>
才盈丈撫子愛甚鼐時至其室亦愛甚嘗使子與鼐於<lb/>
室中談經義夫人自治食噉之聞其言於牖外卽喜入<lb/>
曰汝等與人言宐若是夫人年五十八乾隆十五年冬<lb/>
甚疾鼐之母視疾執手而訣行遜後終於諸生其子其<lb/>
章最有行誼嘉慶元年詔舉孝廉方正里以其章應舉<lb/>
<pb n="KR4f0052_SBCK_010-9b"/>
而其章之子前一年登江南鄉試㮄人謂天祐節孝之<lb/>
遺也然去夫人卒四十五年去行遜亾二十餘年矣今<lb/>
惟夫人所撫叔娣女爲女適張氏者尙存亦爲[婺-矛+牙]年七<lb/>
十餘矣當乾隆閒夫人已爲吏奏旌表其節孝鼐㪅愴<lb/>
思而述從母傳云<lb/>
　　鍾孝女傳<lb/>
孝女錢塘鍾曉齋女三歲母徐氏沒父繼娶陸氏又三<lb/>
年喪父及女年十四陸氏得危疾人謂必死女禱天求<lb/>
活其母刲股和藥飮之未愈乃再刲陸氏竟起女後適<lb/>
邵志錕志錕疾病女亦割臂以愈之年二十四卒夫割<lb/>
<pb n="KR4f0052_SBCK_010-10a"/>
股非孝之正也然至情所至無擇而爲之君子所許也<lb/>
且天道人事捷於呼響惟誠則達於鍾氏女何疑焉志<lb/>
錕字儒珍性好爲善浙中凡有濟民之事必儒珍董之<lb/>
以此聞四方其言孝女事舅姑接家人皆多可稱雖復<lb/>
娶矣嘗悲思鍾氏余哀其意作鍾孝女傳<lb/>
<pb n="KR4f0052_SBCK_010-10b"/>
<pb n="KR4f0052_SBCK_010-1a"/>
惜抱軒詩集十<lb/>
　今體九十三首<lb/>
　　過程魚門墓下作<lb/>
憶挈柔豪就石渠春風花藥襲襟裾隨珠荆玉多奇士<lb/>
金匱名山見異書霄漢幾人成令僕滄洲吾道在樵漁<lb/>
獨君埋骨青山隧長鬛松呼似識余<lb/>
　　送江寧郡丞王石丈運餉入蜀<hi>鼐座師王文莊公之子</hi>
使傳驅天府家聲長地官書名畱　御墨急病在衷丹<lb/>
行受專城寄寧辭報國難天從秦嶺窄身入棧雲寒轉<lb/>
餉千峯裏傳餐萬木端才猷經事大體骨積勞安憶㫺<lb/>
<pb n="KR4f0052_SBCK_010-1b"/>
趨階序初欣見羽翰山邱嗟歳往風義值江于短髮飄<lb/>
藤架長歌共藥䦨亭皋春寂寞閣道路巑岏涼燠車中<lb/>
換情懷事外寛吾衰君自壯談笑去征鞌<lb/>
　　題夢樓集<lb/>
與君交久無如我竝到頭童白頷髭事業銘鐘都未逮<lb/>
林泉投紱卻非遲燕關秋氣聯吟袂江寺潮聲接臥幃<lb/>
五十年閒都憶起一鐙廿四卷中詩<lb/>
　　送陳東浦方伯自江寧移任安徽三十二韵<lb/>
衡嶽羣舒地橫江六代都風煙通上下民俗别荆吳駐<lb/>
節方從化移轅有待蘇生申元四國借宼豈私吾白下<lb/>
<pb n="KR4f0052_SBCK_010-2a"/>
公初莅黄中信早孚從容文禮樂談笑奠江湖小察羞<lb/>
誇智訏猷始作謨五年休息意四境蕩平途愛士憐彈<lb/>
鋏知音辨濫竽古風宣頀夏僞體闢榛蕪豈以文防政<lb/>
眞看效是儒甘棠方苃舍瓠子計搴芻　天語褒丹鳳<lb/>
人心縶白駒皖公先在望泗上且須臾四載俄安宅雙<lb/>
旌遂載驅同州淮海合分省井疆殊作伯臨諸帥投閒<lb/>
有一夫登龍慚郭泰伏鵠媿南趎江遠林烟澹霜初岸<lb/>
艸枯遠偕迎竹馬近卽送檣烏回首思鄉郡傾心仰大<lb/>
鑪土風兼俠武鄰域急軍需狗有生氂逸人無佩犢麤<lb/>
依仁諧眾願舞德況微軀劇邑將辭醴歸邨㪅飮酺甁<lb/>
<pb n="KR4f0052_SBCK_010-2b"/>
開惟說尹襁負共將雛九派潯陽㑹千峯天柱孤詞源<lb/>
瞻几杖坐上又醍醐此地朱訾口他時北斗樞旬宣寧<lb/>
楚尾羽翼上天衢業廣同環海恩周詎向隅形容羣作<lb/>
頌傳詠慰呉歈<lb/>
　　寄袁香亭<hi>時爲墺門同知</hi>
同歲書生盡白頭異時江國共登樓蒼茫身世餘孤䇿<lb/>
歴落山川又九秋雲出易迷巖曲岫鴈飛難到海南州<lb/>
卻聞壯事猶能作談笑吳霜拭佩鉤<lb/>
　　題王麓臺山邨扇面<lb/>
谷口停舟傍石林幽人猶隔幾重岑濛濛山氣將爲雨<lb/>
<pb n="KR4f0052_SBCK_010-3a"/>
待長谿流二尺深<lb/>
　　偕陳渭仁吳子見朱引恬南濱游攝山㝛般若臺<lb/>
　　院次日邀釋卓羣入寶華山<lb/>
九月寒初未擬還江南艸樹正斒斑短笻慣識青巖路<lb/>
白髮重攜向攝山<lb/>
萬葉霜凋變錦叢雙巖金碧擁　行宮宮門右畔谿橋<lb/>
石竟日涼颸響墜紅<lb/>
密樹陰沈般若臺珍珠泉映井天開蕭條彌勒龕邊㝛<lb/>
一夜橫江風雨來<lb/>
路掩青山舊孝陵村零黄葉古江乗騎驢共踏秋風裏<lb/>
<pb n="KR4f0052_SBCK_010-3b"/>
新識南宗小院僧<lb/>
雞犬民家帶柘桑誌公人說岀東陽寒山一往無尋處<lb/>
卻見鷹窠是道場<lb/>
　　慧居寺<hi>㳟閱三朝御書</hi>
獵獵霜風拂袂斜偶攜僧裓入㟏岈山蟠句曲橫青靄<lb/>
樹自深巖上碧霞霄漢奎章藏鷲嶺人天法㑹憶龍華<lb/>
白雲蒼狗塵寰感也到空林釋子家<lb/>
　　寄吳殿麟<hi>聞其里人欲爲舉孝廉方正</hi>
天都山下結茅茨閉戶盤桓自命蓍弟子三千周士貴<lb/>
公孫五十漢徵遲朝中筐篋將㪅䇿天下文章要起衰<lb/>
<pb n="KR4f0052_SBCK_010-4a"/>
聞道洛陽才不世吳公第一始深知<lb/>
　　鷲峯寺<lb/>
寂寂靑谿水蕭蕭祇樹園江潮春入郭海月夜當門銀<lb/>
杏風前活<hi>寺有銀杏已死今復榮</hi>金容世外尊<hi>殿中佛像傳猶江總捨宅時造金色</hi>
<hi>獨異他像</hi>陳隋銷落後來聽道人論<lb/>
　　葆光寺<lb/>
一徑循修竹高低杳靄閒秋風深院桂寒色寺門山龍<lb/>
象來居少<hi>寺無方丈僧</hi>鴉烏暮語閒故人餘隱迹孤杖此追<lb/>
攀<hi>方坳堂嘗避喧于此</hi>
　　報恩寺<lb/>
<pb n="KR4f0052_SBCK_010-4b"/>
江上來興甲宮中失委裘升朝君難靖建刹母恩酬風<lb/>
物長千古雲山短髮秋浮圖三百尺陟級望滄洲<lb/>
　　南唐<lb/>
小朝偃蹇大江東煙月流連六代風建業文房收寶笈<lb/>
淸涼法眼啓琳宮帝都執玉才嫌後天塹浮橋巳架空<lb/>
一聽大梁春夜雨最思花是去年紅<lb/>
　　龍江阻風<lb/>
紫金山外俯羣巒白鷺洲前木葉丹十月淸霜天地肅<lb/>
一江空水古今寒往來未定秦淮宅冷落唯投大澤竿<lb/>
坐待暮天霞作綺吾生何處不盤桓<lb/>
<pb n="KR4f0052_SBCK_010-5a"/>
　　憶慧居寺<lb/>
九聞初鴈在江南一詣靈山杖䇿探殿角夜明升鷲嶺<lb/>
鐘聲秋發過龍潭歸㩦衣袂烟霞染迴望雲關石樹參<lb/>
料得老僧居絕頂峯坳時見度風帆<lb/>
　　歸舟<lb/>
風起橫江晩未休躊躇山下送歸舟遠天青白依依日<lb/>
近樹丹黄颯颯秋早歳經過忘故迹百年死䘮憶前儔<lb/>
老翁萬事投空寂只寫淸詩處處畱<lb/>
　　過黄陂湖<lb/>
離家百里泛晴川遲速吾心總曠然澹淡風揚初日上<lb/>
<pb n="KR4f0052_SBCK_010-5b"/>
高低山匝一湖圓連邨黄葉叢叢霧舉櫂滄波面面天<lb/>
好景一過須記取擬同兒女話鐙前<lb/>
　　自嘲<lb/>
冬烘老子木棉裘苜蓿盤邊與古謀曳踵車輪良病緩<lb/>
拄頥劒首正嫌修雖讐七略無藜火未證三幡愧苾蒭<lb/>
儒佛兩家無著處祇將黄髮邁時流<lb/>
　　嘉慶丁已三月十六日阻風於繁昌三山磯因游<lb/>
　　三華菴菴爲僧山若建山若傳爲明進士楚人不<lb/>
　　知其姓名國變後爲僧塔在菴左側<lb/>
青山緣曲逕紺宇帶修林江影高軒覆花光小閣深峯<lb/>
<pb n="KR4f0052_SBCK_010-6a"/>
巔橫落照門外澹春陰不厭風潮阻頻爲淨院尋<lb/>
勝國傳遺老開山託巨磯三衣藏服冔一鉢寄餐薇名<lb/>
姓塵寰滅波濤過客稀祇聽松竹韻三歎岀巖扉<lb/>
　　寄李雨邨<hi>調元</hi>
故人與我尙人閒曾傍金羈玉筍班地勢風煙難蜀道<lb/>
天涯雲水各江關偶將文筆傳消息竟謝簪纓孰往還<lb/>
衰鬢不妨論事業發揮濳德又誅姧<lb/>
　　題畫<lb/>
深谷高巖寺閣扄疏林谷口見谿亭亭中恐是龎居士<lb/>
坐對無埃山四青<lb/>
<pb n="KR4f0052_SBCK_010-6b"/>
未凋林碧發梅紅石壁天齊岸勢竆搖艇㪅深何所遇<lb/>
武夷君在白雲中<lb/>
　　題夢樓集<lb/>
春雨高梧灑夜涼夢樓詩卷伴虛堂未知他士堪看否<lb/>
我自微吟欲<graphic n="KR0856" url="https://raw.githubusercontent.com/kanripo/KR-Gaiji/master/images/KR0856.png" mimeType="image/png"/>腸<lb/>
　　題韓魏公早朝像<lb/>
當年秉笏獨書思毎進難陳父子詞逮託北門榮晝錦<lb/>
永昭陵遠夢罘罳<lb/>
　　王文成公像<lb/>
餘事功名到五谿室家累世輯羣黎除將道統千秋重<lb/>
<pb n="KR4f0052_SBCK_010-7a"/>
我㪅傾心爲鼓鼙<lb/>
　　宋人水殿圖<lb/>
金波鳷鵲麗秋光高下空明水一方天淨不知河漢轉<lb/>
玉階風露覺新涼<lb/>
　　趙承旨天寒翠袖圖<lb/>
冷落山花閒竹竿誰言空谷異長安態濃意遠無人見<lb/>
自倚天風翠袖寒<lb/>
　　王太常雨景<lb/>
沙上浦漁歸煙際邨林閉風雨黯成昬湖山轉淸氣<lb/>
　　將㑹夢樓於攝山道中有述<lb/>
<pb n="KR4f0052_SBCK_010-7b"/>
太平門外雨初晴又聽新蟬第一聲轉轂年光逢小暑<lb/>
夾衣天氣似淸明山雲近作迎人態僧院歸如返舍情<lb/>
未死故人重執手舉看藤杖一枝輕<lb/>
　　别夢樓後次前韻卻寄<lb/>
送子挐舟趂晩晴沙邊暝立聽橈聲百年身世同雲散<lb/>
一夜江山共月明寶筏先登開覺路錦箋餘習且多情<lb/>
钁頭半箇容吾與莫道空林此㑹輕<lb/>
　　次韻贈左蘭城<lb/>
我似頽陽尙㺯晴子如雛鳳發新聲殷勤老馬途頻問<lb/>
高下精金市自明共案八關尋至味聯牀三㝛係餘情<lb/>
<pb n="KR4f0052_SBCK_010-8a"/>
屬將道域深攀援㪅覺文章小技輕<lb/>
　　題趙雨亭出關圖<hi>葉君中子謫伊犂趙與有舊省之葉沒又往致其柩歸</hi>
冰雪天山照往來懸旌四見玉門開尊前渥赭顔如㫺<lb/>
身是唐朝老萬回<lb/>
　　秋至<lb/>
積雨晴時風滿襟夕陽空院落疏陰暑過秋至關誰事<lb/>
付與寒蟬樹上吟<lb/>
　　自海峯先生䘮十餘年鼐不至樅陽今年自江寧<lb/>
　　循江西上過其故居不勝追愴乃作二詩<lb/>
往時四海一衡茅頻使升堂命酒肴輕許便當人俊傑<lb/>
<pb n="KR4f0052_SBCK_010-8b"/>
高言寧計眾譏嘲寥寥空宇今羅雀兀兀荒臺古射蛟<lb/>
艸㝛重因天下痛百家新學總譌淆<lb/>
樅陽山市枕江濆何陋廛闤只爲君此日羊曇重下淚<lb/>
百年端木永離羣霜風激激團亭水天日昬昬大澤雲<lb/>
正是平生停櫂地招魂當復細論文<lb/>
　　松圓老人小景<lb/>
荒寒空水夕陽流落鴈聲遲近荻洲識取松圓詩裏畫<lb/>
秣陵天遠不宐秋<lb/>
　　松圓谿山亭子<lb/>
半依平遠半巖扃雜樹逢秋一半零入谷未深林未密<lb/>
<pb n="KR4f0052_SBCK_010-9a"/>
拈來詩思在谿亭<lb/>
　　八山<lb/>
雪餘冰泮日華淸試向寒山託漫行曳杖穿林逢客少<lb/>
解裘登嶂覺身輕丁東石澑巖幽岀層疉嵐光樹上明<lb/>
取作分司隨口句驚人無復謝宣城<lb/>
　　徐半山桂<lb/>
巳將僧裓謝塵緣猶有深情拜杜鵑極望湘南天㪅遠<lb/>
秋風零落桂連蜷<lb/>
　　仇英熏籠宮女手持團扇<lb/>
梅萼香<graphic n="KR1898" url="https://raw.githubusercontent.com/kanripo/KR-Gaiji/master/images/KR1898.png" mimeType="image/png"/>靜女㫄熏籠煗倚意寒涼懷中不合時宐在<lb/>
<pb n="KR4f0052_SBCK_010-9b"/>
愛詠齊紈冰雪光<lb/>
　　輓袁簡齋四首<lb/>
早應詞科稱玉堂岀臨大邑見文章流傳政牘呉歈裏<lb/>
得助詩才蔣阜㫄官罷買田如好畤身亾起塚在桐鄉<lb/>
祇憐行樂平生地門掩西州澹夕陽<lb/>
文集珍傳一世閒兼聞海外載舟還千篇少孺常隨事<lb/>
九百虞初㪅解顔竈下媪通情委曲硯㫄奴愛句斒斑<lb/>
渾天潭思胡爲者縱得矦芭亦等閑<lb/>
館閣江湖竝盛名胸苞今古手持衡當關報客無朝暮<lb/>
下筆嘘枯有性情羣輩角巾從郭太公侯小巷候君嫏<lb/>
<pb n="KR4f0052_SBCK_010-10a"/>
希光時彦今多少籬溷辛勤悵賦成<lb/>
半世秦淮作水嬉沙棠舟送玉簫遲錦鐙耽宴韓熈載<lb/>
紅粉驚狂杜牧之點綴江山成綺麗風流冠葢競攀追<lb/>
煙花六代銷沈後又到隨園感舊時<lb/>
　　嘉慶戊午二月十一日攜持衡偕左良宇叔固張<lb/>
　　侍喬晴牧素從同游雙谿四子畱㝛山中侍喬及<lb/>
　　余持衡暮歸憶去歲是時亦與諸君游集于此因<lb/>
　　作二首<lb/>
于嶂龍眠碧玉圍雙谿蟠遶玉龍飛圓隄松響交山閣<lb/>
曲崦花光照礀扉青艸已埋黄閤骨絳霄還振素流衣<lb/>
<pb n="KR4f0052_SBCK_010-10b"/>
衰羸幸與年年㑹昬黑猶嫌早命歸<lb/>
此邦曾住李公麟何處山莊閒翠筠眾壑莫如今據地<lb/>
四朝誰問㫺時人<hi>龍眠山甚廣然莫佳於太傅墓前疑㫺山莊卽此</hi>雨過㵎漲<lb/>
多新響崖闔林開别貯春玉局黄門徒對畫吾曹差勝<lb/>
得身親<lb/>
　　寒食雨<lb/>
細雨泠風日夜催陰沈庭戶長莓苔山城樹底花頻墜<lb/>
關路淮南客未來三月晩春悲老物百年後死待奇才<lb/>
坐看暝色階前合北嚮寒空數鴈哀<lb/>
　　哭錢侍御<hi>澧</hi>三十二韻<lb/>
<pb n="KR4f0052_SBCK_010-11a"/>
能國惟君子㔻時讓俊民九苞鳴大夏一鶚降秋旻士<lb/>
盡歸遺直朝方賞諌臣如何孤有德終歎百其身家世<lb/>
昆明遠聲名上國珍青編先珥筆白簡奮當仁受　詔<lb/>
乗軺急當官襥被貧九流分混汙三族責頑嚚始使淸<lb/>
流重終敎惡女顰遷官依　日側持節度江濱魯酒師<lb/>
圍趙曾參罪惑親湘東辤樹蕙滇海臥誅榛脫穎賢名<lb/>
舊聞絲　帝念新雲霄重起翼風雨又司晨授命官何<lb/>
擇賢勞事不均更生徒禁闥長孺是前薪心苦非摶石<lb/>
言高觸秉鈞苟無　光日照蚤與禦魑鄰被薄焚香夜<lb/>
盤空翦韭春孤危仍不恤溘死又誰論節概今無兩文<lb/>
<pb n="KR4f0052_SBCK_010-11b"/>
章古與倫廟堂虛讜議館閣重詩人昔試儒家法招徠<lb/>
觀國賓登玆一片玉忝作九方歅晏笑鋪筵㑹潺湲擥<lb/>
𬒮辰江湖漂擊櫂霄漢望拖銀遠慰空庭目時烹尺素<lb/>
鱗病羸增復減兒女學兼姻任道誠無負論交亦有神<lb/>
祝雞從廢墜乗驥又邅迍宇宙宏才少風霜往迹陳蒼<lb/>
生卒何望靑史豈終淪<lb/>
　　題宋院畫林檎孔雀<lb/>
風舉高枝露葉乾明花暄日鳥情歡世間好處憐儔侶<lb/>
翠尾張屏盡意看<lb/>
　　張呂環選勝圖<lb/>
<pb n="KR4f0052_SBCK_010-12a"/>
何處龍眠勝無如太傅墳嵐光千嶂合泉響四邊分前<lb/>
月吾行至春風鳥獨聞只憐烟月暝幽絕不逢君<lb/>
　　謝藴山方伯得晉永平八磚以爲硏作寶硏圖圖<lb/>
　　中三子侍<lb/>
琢磨新試麝煤烟委臥荒榛幾歲年匣硏寶貽安石後<lb/>
甄泥事在永和前列階才巳成三秀入院聲應嗣八磚<lb/>
便爲越中誇故實不須零瓦問甘泉<lb/>
　　<graphic n="KR2998" url="https://raw.githubusercontent.com/kanripo/KR-Gaiji/master/images/KR2998.png" mimeType="image/png"/>蟣靈澤夫人畫像<lb/>
壻維大耳紫髯兄螓首帷中與論兵英氣不隨興廢盡<lb/>
危磯時蹙怒濤聲<lb/>
<pb n="KR4f0052_SBCK_010-12b"/>
中興天子得成家撫鏡佳兒祀麗華原廟一頽霜露冷<lb/>
不如蘋藻奠江涯<lb/>
　　汪蛟門少壯三好圖康熈間題詠數十家今藏秦<lb/>
　　編脩敦夫處屬題其末<lb/>
世間嗜好總雲烟差有風流翰墨傳長卷展竆階蔭轉<lb/>
强將衰病附前賢<lb/>
　　題釋果仲詩<lb/>
慧業何嘗不可珍硏思處處鬪淸新寒山拾得誠難企<lb/>
正作人間休上人<lb/>
　　祝芷塘同年惠書倂以新刻詩集見寄復謝<lb/>
<pb n="KR4f0052_SBCK_010-13a"/>
浩蕩君才江漢浮魚龍沙石盡從流豈徒小我吞如芥<lb/>
更使前賢放一頭集鳳文章遺舊省垂虹煙水澹新秋<lb/>
圖書跌宕應忘老莫爲悲傷歲月愁<lb/>
　　查篆僊<hi>淳</hi>於揚州訪得其族二瞻墓荒翳幾盡爲<lb/>
　　脩整種樹立碑旋獲二瞻舊硯於僧舍自紀以詩<lb/>
　　屬繼作二首<lb/>
一團紫璧墮僧扉無復蛟龍引墨飛百歲白虹重吐氣<lb/>
更從濡染瀉珠璣<lb/>
形骸石硯孰爲親一臥荒郊一几茵梅壑有靈應附此<lb/>
諸孫門内接詩人<hi>二瞻號梅壑老人</hi>
<pb n="KR4f0052_SBCK_010-13b"/>
　　爲胡雒君題說經圖二首圖三人一雒君一錢䀲<lb/>
　　之一陳仲魚<lb/>
遺經殘缺在人間巳墜斯文不復還一髮千鈞餘傳說<lb/>
九州三子尙追攀孝廉郡國同推舉吳越溪山共燕間<lb/>
若使老翁參坐論頻遭奪席也欣顔<lb/>
聞名吾未識錢陳應是東南兩俊民最憶半生同硏席<lb/>
獨誇胡子岀風塵文章經術元同貫場屋徵車總致身<lb/>
他日　聖朝論白虎三君誰是著通人<lb/>
　　蘇州新作唐杜公白公宋蘇公祠於虎邱嘉慶戊<lb/>
　　午八月鼐及陳方伯諸公遊宴祠内作四絕句<lb/>
<pb n="KR4f0052_SBCK_010-14a"/>
柁樓吳越壯遊年遺伕編詩歴下前惟有高祠照寒水<lb/>
文章千古寄雲烟<lb/>
文采風流竝世芳蘇州德業獨難忘澂波五㝛渾兒戲<lb/>
政使微之羨此堂<lb/>
端明過迹亦囱囱遺像高樓醉面紅記取樓頭看塔影<lb/>
小山叢桂正秋風<hi>獨餘叢桂小山幽東坡爲虎邱詠也時祠前桂花極盛</hi>
草堂橘刺藤梢裏官閣淸香畫㦸中繼蹟白蘇賢將在<lb/>
老夫乗興便遊東<lb/>
　　穹窿山眞一觀<lb/>
山前雨歇日初升盤道穿松岀霧登匝地湖光連海曲<lb/>
<pb n="KR4f0052_SBCK_010-14b"/>
垂天雲影落吳興遙遙上古思蟬蛻澹澹秋空縱鳥憑<lb/>
周覽便辭高閣下幾時重宿看神燈<lb/>
　　鄧尉<lb/>
盛衰人事總無常鄧尉梅枯半作桑頼有山川長不改<lb/>
倚欄依舊見漁洋<lb/>
　　古柏菴<lb/>
高榦枝稀似立虬裂柯横草翠還抽七株嘉慶三年看<lb/>
更歴人間幾百秋<lb/>
　　石湖草堂<lb/>
昔爲祠宇記今訪石湖園烟水長如此風流向古論堂<lb/>
<pb n="KR4f0052_SBCK_010-15a"/>
開懸石趾潭隱曲巖門滿谷芳幽桂虬枝誰與援<lb/>
　　楞伽寺<lb/>
上方雲氣上寺塔上方巔杖䇿層層石凭欄面面天<lb/>
翠華嘗駐此丹閣故依然吳越吾初到微茫眺海壖<lb/>
　　東浦方伯邀與同遊西山遍覽諸勝歸以二詩呈<lb/>
　之<lb/>
南北吳山又越山排雲點黛洞庭間乗舟秋水天空闊<lb/>
拄䇿高巖徑曲環石谷漫泉斟乳液琳宮殘碣剔苔斑<lb/>
歸來夜夜餘淸夢攜得烟霞到市闤<lb/>
海內詩才各長雄幾人眞嗣浣花翁草堂鵞鴨聊宐我<lb/>
<pb n="KR4f0052_SBCK_010-15b"/>
碧海鯨魚卻付公松石相看懷舊日烟雲同泛又秋風<lb/>
極知老遇斯遊最便腐柔毫寫未工<lb/>
　　謁德馨祠<lb/>
先人莅政浙江潮廟貌湖山鎖寂寥近日守官新檻楯<lb/>
百年父老戒蘇樵靑編史傳悲思極白髮秋風道路遙<lb/>
遺像幸瞻垂老日獨慚無狀負登朝<lb/>
　　登松篁嶺酌龍井泉與吳江郭頻伽朱鐵門及持<lb/>
　　衡同遊及暮乃返<lb/>
天宇青蒼秋氣悲松篁嶺上拄藤枝西湖烟景當巖下<lb/>
北宋風流似晉時龍井甘泉長不減虎溪送客竟何之<lb/>
<pb n="KR4f0052_SBCK_010-16a"/>
幸逢佳士聊盤倚月上西林隱半規<lb/>
　　虎跑泉觀東坡詩刻<lb/>
神功虎穴作龍湫乳竇杭州與潤州一勺寰中尋廢寺<lb/>
廿年招隱記閒遊才誇新句蘇夫子巳誤前身戒比邱<lb/>
飲罷淸甘應有悟高巖風葉墜當頭<lb/>
　　城隍山<lb/>
秋風吹蕩亂雲開曉踏吳山頂上來左右江湖遙會合<lb/>
東南天地此徘徊宋宮衰草烟中白滄海驚雷勢盡迴<lb/>
都邑且誇今日勝趾前城郭抱樓臺<lb/>
　　曉過蘇隄作<lb/>
<pb n="KR4f0052_SBCK_010-16b"/>
蘇公隄畔綠烟堆行上澂波似鏡開秋柳霜風餘旖旎<lb/>
水亭金碧略傾頽浙東峯影遙空見湖外鐘聲四面來<lb/>
更入南山深處住擬將淨社結宗雷<lb/>
　　將去杭州項秋子<hi>墉</hi>邀餞余及持衡於其宅同會<lb/>
　　者孫心蒔侍講<hi>效曾</hi>孫貽穀觀察<hi>嘉樂</hi>潘蘭垞道<lb/>
　　長<hi>庭筠</hi>以一詩畱別諸君<lb/>
絕境東南偶杖笻西湖十臥寺樓鐘無邊風月隨千里<lb/>
不盡溪山任萬重樽酒偕來尋舊夢雲帆何處計前蹤<lb/>
世間那有長相對畱語天涯慶此逢<lb/>
　　戊午八月廿六日過蘇州囱囱一詣虎邱後二十<lb/>
<pb n="KR4f0052_SBCK_010-17a"/>
　　五日自杭州回與馬雨耕及持衡重往竟日登攬<lb/>
　　因題八韻<lb/>
虎阜前朝寺蜂房四面樓檻前山杳杳巖下水悠悠負<lb/>
海帆斜出生烟郭正浮地標鈴塔峻天納劒池幽捨宅<lb/>
希塵外開堂問石頭樹凋吳苑綠雲是晉時秋一慕莊<lb/>
巖界重經澶漫遊不隨零落候金粟爲余畱<lb/>
　　別張慕靑吳竹堂兩同年<lb/>
此身千里一飄蓬來值姑蘇兩寓公宿草堆中思故侶<lb/>
菊花樽畔賸衰翁各隨腰膝尋山好莫苦心脾索句工<lb/>
盡醉便將孤棹遠胥江西上水浮空<lb/>
<pb n="KR4f0052_SBCK_010-17b"/>
　　無錫贈王錫公<lb/>
吳山秋色舉杯前各醉人間七十年一別相逢應更少<lb/>
只今同酌惠山泉<lb/>
　　宗人無錫半塘令君置酒寄暢園漫成一首<lb/>
九龍山下好園林雲物秋來澗戶陰迴棹江湖孤客迹<lb/>
舉杯風雨故人心靑蒼石樹淩空色隱見巖泉注壑音<lb/>
此地買田陽羨近總將遺跡付登臨<lb/>
　　丹徒値雨夢樓邀挈持衡及江鳴韶同遊焦山登<lb/>
　　東昇樓<lb/>
滄江僧榻壓龍宮二十年前一宿同偃蹇靑山長待我<lb/>
<pb n="KR4f0052_SBCK_010-18a"/>
飄蕭白髮又乗風檻前萬頃淩天外樓上千生說夢中<lb/>
何事驚濤翻急雨苦將悲壯撼衰翁<lb/>
　　題花䲧夕陽遲圖<lb/>
誰辨韶光速與遲無情有態問花枝分明羲御長停處<lb/>
正在淩雲一笑時<lb/>
　　張惺齋見示先贈侍讀公西阪草堂集輒題一首<lb/>
數卷淸風迥出羣正如縹緲敬亭雲宣城古是詩人地<lb/>
張氏才多奕世聞踰嶺奇遊蘇玉局登樓傷別杜司勲<lb/>
通家獨恨升堂闕聊比中郞誌郭君<lb/>
　　方坳堂<hi>昂</hi>以巡道提調南闈被　詔擢貴州按<lb/>
<pb n="KR4f0052_SBCK_010-18b"/>
　　察使僕適遊吳越逮其岀闈不及祖餞以一詩追<lb/>
　　送二十八韻<lb/>
千山百越郡萬里五溪源地遠開都會才難任榦藩<lb/>
皇仁同近輦使者命乗軒道在儒生勇人依執法恩繡<lb/>
衣將日月襥被共朝昏一夕朝　青瑣三年住白門<lb/>
帝咨方略盛民戴德風溫涕泗秦淮水徘徊禁掖垣遄<lb/>
歸期仲甫急病且臧孫帆泝三江上塗竆五嶺垠秋風<lb/>
彭蠡鴈落日洞庭猨志壯行無繫時艱事有原楚郊嗟<lb/>
獸駭蠻洞聚蠭屯太乙迴西指將軍據右尊風雲霾戰<lb/>
壘歲月未櫜鞬封事參降畔夷情雜詐諼喬良今屬汝<lb/>
<pb n="KR4f0052_SBCK_010-19a"/>
頗牧不須論辱好如昌歜瞻風接芷蓀烟開江總宅草<lb/>
長謝公墩半榻棲荒寺聨裾訪廢園極知東壁蟋豈偶<lb/>
北溟鯤適越才開艇興賢正閉閽盤遊淹㡊履情好隔<lb/>
竾塤想像登車節乖違祖帳罇丈夫矜大志兒女謾銷<lb/>
魂國伐書金鼎田家醉瓦盆所欣光事業非僅賴平反<lb/>
寄望天涯路因歌江上邨<lb/>
　　阻風三山夾因偕陳碩士及兒姪遊三華菴菴內<lb/>
　　牡丹頗盛而僧不知惜也<lb/>
巖松塢竹俯江皋小檻憑虛散鬱陶南障近圍春穀縣<lb/>
東風遙送廣陵濤堂無鐘梵從僧嬾徑有苔蹤記客勞<lb/>
<pb n="KR4f0052_SBCK_010-19b"/>
冷落國香聊與慰午晴扶向石臺高<lb/>
　　又寄方植之一首<lb/>
草靑雲碧接孱顔一徑深林記共攀步屧只如前兩歲<lb/>
停舟仍在上三山巖空松響舍風急春盡花枝著雨殷<lb/>
寄語閉門千帙畔夢魂曾否到江關<lb/>
　　哭陳東浦方伯三十二韻<lb/>
自古思賢傑因時各長消孤生情易感偶合興嘗饒老<lb/>
我依經肆逢公駐使軺一從捫蝨話屢歎阿龍超九牧<lb/>
分濳霍三江帶射洮憂勞中野瘠甄鑄在城佻移轉<lb/>
天書重周流水國遙　紫闈遲覲履白旐促歸鑣士尙<lb/>
<pb n="KR4f0052_SBCK_010-20a"/>
崇三肄民懷奉六條縱非情合契應惜韻孤標昨歳舟<lb/>
同載秋林葉始凋登臨雲漠漠唱詠水迢迢山勢蟠吳<lb/>
越天風送汐潮援豪昔賢墓解帶野僧寮文字鈔榛碣<lb/>
泉源酌木瓢乾坤孤過客今古一終朝　北闕求衣切<lb/>
西垂擐甲<graphic n="KR1600" url="https://raw.githubusercontent.com/kanripo/KR-Gaiji/master/images/KR1600.png" mimeType="image/png"/>殷憂分　聖代得佐豈虛朝未竟銘鐘鼎<lb/>
徒思茇琫瑤　龍髯雲去路鶴語雪寒宵秦杵俄停相<lb/>
虞廷正罷韶滄洲波浩浩空宇氣寥寥六代烟霞郭<lb/>
三春士女橈神徠靈雨冷迹在綠蕪蘨車斗容凡物堂<lb/>
階切久要敢云當虎眂深辱好蟲雕江月今弦魄吳颿<lb/>
舉過<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>出迎周士披哀和楚巫簫貽厥爲箕近恩斯作<lb/>
<pb n="KR4f0052_SBCK_010-20b"/>
室翹故人畱白首賢子尙青霄盡此平生痛從今道路<lb/>
遼陳詩動冥漠帷帳颯風飇<lb/>
　　孫淵如觀察<hi>星衍</hi>萬卷歸裝圖<lb/>
自興雕板易鈔胥市冊雖多亂魯魚君自石渠繙七略<lb/>
復依官閣惜三餘世推列架皆精本我願連牆借讀書<lb/>
政恐衡山承召起牙籤三萬又隨車<lb/>
<pb n="KR4f0052_SBCK_010-21a"/>
</p>
<p>
</p>
  </div>
</body>
</text>
</TEI>
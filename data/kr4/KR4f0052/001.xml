<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0052_SBCK_001-1a"/>
惜抱軒文集一<lb/>
　論<lb/>
　　范蠡論<lb/>
范蠡之子殺人繫于楚蠡令其少子行千金於所善楚<lb/>
荘生救之其長子請行不許其後卒強以行於是荘生<lb/>
因爲入朝楚王而說之赦蠡長子聞楚將赦謂弟固可<lb/>
活矣入荘生家復取金去荘生怒竟說楚王論殺其弟<lb/>
人以此稱蠡始不欲遣其長子爲知也自君子觀之蠡<lb/>
固未嘗知也比之蹇曰比之匪人隨之震曰孚於嘉吉<lb/>
夫以匪人之比而望嘉字之吉其可乎吾觀莊生非賢<lb/>
<pb n="KR4f0052_SBCK_001-1b"/>
者也其褊心與市井小人之爲慮無以異而蠡顧以其<lb/>
子之命委之烏得知方蠡子之進金莊生也如果不欲<lb/>
受郤之可也旣思终還之則雖爲取去奚嫌焉葢生以<lb/>
爲救蠡之子而其家不見德則不足以爲名又忿已以<lb/>
力爲人而反爲人所易故雖當其厚友之託不顧而必<lb/>
以術殺其子噫抑甚矣郈成子過衞右宰穀臣饗之欲<lb/>
託以其帑而未言及穀臣死迎其妻子分宅而居之晉<lb/>
叔向繫獄祈奚乗馹見范宣子言而出之不見叔向而<lb/>
歸夫受人之事則死生不以變其志急人之難而非爲<lb/>
名高此固古賢人君子所爲而蠡乃以望於莊生及其<lb/>
<pb n="KR4f0052_SBCK_001-2a"/>
不得反以爲其長子致之何其謬也且蠡當日卽令遣<lb/>
其少子如楚而其子之囚於楚者亦必不可救何則長<lb/>
子生而貧則<graphic n="KR1931" url="https://raw.githubusercontent.com/kanripo/KR-Gaiji/master/images/KR1931.png" mimeType="image/png"/>而貴財少子長而富則亦驕而輕士今<lb/>
使膏梁之子忽視貧士指麾而爲之用則雖予之厚利<lb/>
而不甘況以荘生之褊心多忌挾殘忍以報睚眦設以<lb/>
少年輕肆之氣乘之蠡之子不愈危哉嘗考范蠡之行<lb/>
當其相越所圖皆傾險之謀及越破吳吳危急而求成<lb/>
句踐欲許獨蠡不可而必亟斃之其意葢亦忍矣夫涘<lb/>
頻之水鱣鮪不遊離靡之草虎豹不居旦暮之交君子<lb/>
弗與故必內行僃而後可友天下之士友天下之士而<lb/>
<pb n="KR4f0052_SBCK_001-2b"/>
后爲之謀則忠信而不私當其事則利害而不渝故君<lb/>
子重修身而貴擇交而蠡之所爲殘忍刻薄其事獨與<lb/>
莊生者相近宐其心賢之而欲倚以爲重也而豈知身<lb/>
受其禍也哉<lb/>
　　伍子胥論<lb/>
昔者嘗怪樂毅之於燕伍子胥之於吳皆以受任於先<lb/>
君之時及至嗣子棄之於是毅遂超然遠引而子胥乃<lb/>
戀戀不去終以諫死于吳若是之不同何也葢古所謂<lb/>
忠臣之行必度其心之所安而後爲非以苟託於名義<lb/>
以自居而遂可也今夫毅之仕燕也所任者軍旅之事<lb/>
<pb n="KR4f0052_SBCK_001-3a"/>
耳惠王死而兵權奪毅雖留固無可爲矣當伍子胥困<lb/>
屈楚鄭之郊飄搖江海之間結吳光于草野之際一旦<lb/>
攝吳國而乘之卒以君臣相倚報父仇而成君之名于<lb/>
天下其與吳相得如父子手足員雖烏集起事而其實<lb/>
與世冑同國休戚者等吾意闔廬之死也必以吳託之<lb/>
子胥子胥亦必慨然任而不辭子胥之心方以爲受先<lb/>
君之恩寄社稷之重思盡其輔弼之任雖播棄而不忍<lb/>
自疏而不料夫差之终愎不悛遂泯絕其身而莫之復<lb/>
省也設令子胥于驟諫不用之時卽引身去國人亦誰<lb/>
得而議之而樂毅之書至謂子胥不知主之不同量是<lb/>
<pb n="KR4f0052_SBCK_001-3b"/>
其行固不免爲天下之所譏而子胥終不肎以彼易此<lb/>
者葢彼徒以求其心之慊然而無憾者夫豈以行事求<lb/>
白於衆多之口也哉或曰子胥之諫夫差其時季札與<lb/>
同立于朝季子親于吳而反不以諫死何耶葢自諸樊<lb/>
戴吳欲以位傳季子而季子又以賢得民彼夫差者忌<lb/>
而遠之甚矣微子啟帝乙之長子也疑于紂而紂疏之<lb/>
故抱器適周而奉商祀微子季札之不諫知不可諫而<lb/>
以身存宗也伍員之諫恃夙昔之恩而冀君之一悟也<lb/>
而柳宗元乃從而非之以爲非吳親屬諫死爲過夫彼<lb/>
謂爲親屬者固宐死也而微子季札之不死又豈非親<lb/>
<pb n="KR4f0052_SBCK_001-4a"/>
</p>
<p>
屬者哉<lb/>
　　翰林論<lb/>
爲天子侍從之臣拾遺補闕其常任也天子雖明聖不<lb/>
謂無失人臣雖非大賢不謂當職而不陳君之失與其<lb/>
有失播諸天下而改之不若傳諸朝廷而改之之善也<lb/>
傳諸朝廷而改之不若初見聞諸左右而改之之善也<lb/>
翰林居天子左右爲近臣則諫其失也宐先于衆人見<lb/>
君之失而智不及辨與則不明智及辨之而諱言與則<lb/>
不忠侍從者擇其忠且明而居之者也唐之初設翰林<lb/>
百工皆入焉猥下之職也其後乃益親益尊益親益尊<lb/>
<pb n="KR4f0052_SBCK_001-4b"/>
故責之益重今有人焉其于官也受其親與尊而辭其<lb/>
責之重將不蒙世譏乎官之失職也不亦久乎以宐蒙<lb/>
世譏者而上下皆謂其當然是以晏然而無可爲安居<lb/>
而食其祿自唐及宋及元明官制因革六七百年其不<lb/>
革者御史有彈劾之責而兼諫爭翰林有制造文章之<lb/>
事而兼諫爭彈劾制造文章所別也諫爭所同也其爲<lb/>
言官也奚以異入而面爭於左右出而上書陳事其爲<lb/>
諫也奚以異今也獨謂御史言官而翰林不當有諫書<lb/>
是知其一而失其一也是故君子求乎道細人求乎技<lb/>
君子之職以道細人之職以技使世之君子賦若相如<lb/>
<pb n="KR4f0052_SBCK_001-5a"/>
鄒枚善敘史事若太史公班固詩若李杜文若韓柳歐<lb/>
曾蘇氏雖至工猶技也技之中固有道焉不若極忠諫<lb/>
爭爲道之大也徒以文字居翰林者是技而已若唐初<lb/>
之翰林者則若是可矣今之翰林固不可云皆親近居<lb/>
左右然固有親近居左右者且翰詹立班于科道上謂<lb/>
其近臣也居近臣之班不知近臣之職可乎明之翰林<lb/>
皆知其職也諫爭之人接踵諫爭之辭連筴而時書今<lb/>
之人不以爲其職也或取其忠而議其言爲出位夫以<lb/>
盡職爲出位世孰肎爲盡職者余竊有惑焉作翰林論<lb/>
　　李斯論<lb/>
<pb n="KR4f0052_SBCK_001-5b"/>
蘇子瞻謂李斯以荀卿之學亂天下是不然秦之亂天<lb/>
下之法無待于李斯斯亦未嘗以其學事秦當秦之中<lb/>
葉孝公卽位得商鞅任之商鞅教孝公燔詩書明法令<lb/>
設告坐之過而禁遊宦之民因秦國地形便利用其法<lb/>
富強數世兼并諸侯迄至始皇始皇之時一用商鞅成<lb/>
法而已雖李斯助之言其便利益成秦亂然使李斯不<lb/>
言其便始皇固自爲之而不厭何也秦之甘于刻薄而<lb/>
便于嚴法久矣其後世所習以爲善者也斯逆探始皇<lb/>
二世之心非是不足以中侈君而張吾之寵是以盡舍<lb/>
其師荀卿之學而爲商鞅之學埽去三代先王仁政而<lb/>
<pb n="KR4f0052_SBCK_001-6a"/>
一切取自恣肆以爲治焚詩書禁學士滅三代法而尙<lb/>
督責斯非行其學也趨時而已設所遭值非始皇二世<lb/>
斯之術將不出於此非爲仁也亦以趨時而已君子之<lb/>
仕也進不隱賢小人之仕也無論所學識非也卽有學<lb/>
識甚當見其君國行事悖謬無義疾首嚬蹙于私家之<lb/>
居而矜夸導譽於朝廷之上知其不義而勸爲之者謂<lb/>
天下將諒我之無可柰何于吾君而不吾罪也知其將<lb/>
喪國家而爲之者謂當吾身容可以免也且夫小人雖<lb/>
明知世之將亂而終不以易目前之富貴而以富貴之<lb/>
謀貽天下之亂固有終身安享榮樂禍遺後人而彼宴<lb/>
<pb n="KR4f0052_SBCK_001-6b"/>
然無與者矣嗟乎秦未亡而斯先𬒳五刑夷三族也其<lb/>
天之誅惡人亦有時而信也邪易曰眇能視跛能履履<lb/>
虎尾咥人凶其能視且履者倖也而卒于凶者葢其自<lb/>
取邪且夫人有爲善而受敎于人者矣未聞爲惡而必<lb/>
受敎于人者也荀卿述先王而頌言儒效雖間有得失<lb/>
而大體得治世之要而蘇氏以李斯之害天下罪及于<lb/>
卿不亦遠乎行其學而害秦者商鞅也舍其學而害秦<lb/>
者李斯也商君禁遊宦而李斯諫逐客其始之不同術<lb/>
也而卒出于同者豈其本志哉宋之世王介甫以平生<lb/>
所學建熙寜新法其後章惇曾布張商英蔡京之倫曷<lb/>
<pb n="KR4f0052_SBCK_001-7a"/>
嘗學介甫之學邪而以介甫之政促亡宋與李斯事頗<lb/>
相類夫世言法術之學足亡人國固也吾謂人臣善探<lb/>
其君之隱一以委曲變化從世好者其爲人尤可畏哉<lb/>
尤可畏哉<lb/>
　　賈生明申商論<lb/>
太史公日賈生<graphic n="KR1007" url="https://raw.githubusercontent.com/kanripo/KR-Gaiji/master/images/KR1007.png" mimeType="image/png"/>錯明申商公孫宏用儒術顯世多疑<lb/>
之果若是則公孫宏賢於賈生邪宋儒者以爲生上書<lb/>
謂髋髀之所非斤則斧以此待諸侯爲申韓之意吾謂<lb/>
不然生欲立法制以約諸侯王使受地有定不致入于<lb/>
罪而抗剄之所以爲安全也斤斧以取譬耳豈刑戮謂<lb/>
<pb n="KR4f0052_SBCK_001-7b"/>
哉此不足爲生病然遂謂太史公僞誣賈生則亦非也<lb/>
夫戰國以來百家竝興雖或純或駮或陋且謬悖推本<lb/>
之彼亦各原於聖人之一端未嘗不可相爲用也顧用<lb/>
之何如耳冬必袁而夏必綌者時也齊甘苦酸辛醎而<lb/>
御之者和也諸葛武侯當先主之時寛法孝直救李邈<lb/>
張裕其用意一出于慈仁乃以申韓之書敎後主知其<lb/>
所不能也且賈生諸葛皆所謂天下之才識時務之要<lb/>
者矣申商明君臣之分審名實使吏奉法令而度數可<lb/>
循守雖聖人作豈能廢其說哉然使述此於景武之時<lb/>
則與處烈風而進翣者何以異良醫不能使鍾乳烏頭<lb/>
<pb n="KR4f0052_SBCK_001-8a"/>
之無毒而使其毒不爲患也惟文帝仁厚而所不足者<lb/>
在于法制故賈生勸之立君臣等上下法制定則天下<lb/>
安此皆申商之長也申商之短在于刻薄賈生之知足<lb/>
以知文帝必不如申商之刻特患不能用其長耳景帝<lb/>
之天資固薄矣提殺吳太子於嬉戲疏張釋之而誅周<lb/>
亞夫其資如此而<graphic n="KR1007" url="https://raw.githubusercontent.com/kanripo/KR-Gaiji/master/images/KR1007.png" mimeType="image/png"/>錯又以申商進之何怪有吳楚之<lb/>
難賢者視其君之資而矯正之不肖者則順其欲順其<lb/>
欲則言雖正而實與邪妄者等爾賈生當文帝而明申<lb/>
商汲長孺爲武帝言黄老彼皆救世主之弊和而不同<lb/>
豈如公孫宏匡衡之流雖號爲儒者誦說之辭洋洋盈<lb/>
<pb n="KR4f0052_SBCK_001-8b"/>
耳而適以文其姦說者邪周公之告成王曰詰爾戎兵<lb/>
方行天下召公芮伯之告康王曰張皇六師若以此言<lb/>
施之好武之主其害豈不更重於申商哉惟於成康之<lb/>
時則無以復易矣吾嘗謂觀人之眞僞與書之眞僞其<lb/>
道一而已世所謂古文尙書者何其言之漫然泛博也<lb/>
彼以爲使人誦其書莫可指<graphic n="KR0933" url="https://raw.githubusercontent.com/kanripo/KR-Gaiji/master/images/KR0933.png" mimeType="image/png"/>者必以爲聖賢之言如<lb/>
是其當於理也而不知言之不切者皆不當於理者也<lb/>
　　晏子不受邶殿論<lb/>
大夫相滅而相幷者是簒殺其君之漸也齊晉之末載<lb/>
是已齊崔氏也亡而邑入乎慶慶氏也亡而邑入乎二<lb/>
<pb n="KR4f0052_SBCK_001-9a"/>
惠諸族其時大夫分邑子雅辭多受少子尾旣受而稍<lb/>
致諸公陳氏不取邑而取百車之木是三子者以爲賢<lb/>
於吞噬之甚者則可矣以其私家相取爲非人臣之道<lb/>
則一而已晏子將明言其不義乎得罪一國而不可爲<lb/>
也將從而受分乎違已之心而不忍出也邦無道危行<lb/>
言孫其處喪則託曰惟卿爲大夫其辭邶殿則託日畏<lb/>
失富晏子之心固亦苦矣夫晏子之賢無愧儒者世乃<lb/>
以孟子不欲比管晏及沮封孔子事疑其非賢是皆不<lb/>
然晏子葢盛德而才差不足又直陳氏得政之日事景<lb/>
公庸主未嘗得君如管仲專也故其功烈非孟子王佐<lb/>
<pb n="KR4f0052_SBCK_001-9b"/>
之才之所希也然第日管仲曾西所不爲不言晏子者<lb/>
重晏子之德也當孔子至齊以景公之庸懦豈遽能以<lb/>
季孟之間期以待鄰之一儒士哉此必晏子薦之故也<lb/>
及其不能用孔子此必晏子所痛而知其國之將亡不<lb/>
可救者夫何有反沮孔子事哉晏子以儉著春秋之後<lb/>
墨子之徒假其說以難儒者沮孔子封事墨者造之也<lb/>
故載于墨子非儒篇其言以儒者爲崇喪遂哀破産厚<lb/>
葬此墨者之陋說非麤縗斬以喪父盡禮者之言也諸<lb/>
侯裂地以封大夫此三晉田齊以後之事非孔子時國<lb/>
不過賜田邑之制也子長不能辨而載之世家雖大儒<lb/>
<pb n="KR4f0052_SBCK_001-10a"/>
如朱子亦誤信焉是以晏子爲世詬而不知其固非實<lb/>
也魯襄公十七年晏桓子卒平仲嗣立能爲喪禮又從<lb/>
平陰之役意其年必逾二十其後五十七年乃㑹夾谷<lb/>
計晏子必已喪矣晏子喪而後景公行事益悖而子長<lb/>
言㑹夾谷時有晏子吾益知世家言之多謬也<lb/>
　　議兵<lb/>
兵民分雖有聖人不能使之復合者勢也今有人焉命<lb/>
其子弟入則挾筴操管而學書出則量庾藪權輕重度<lb/>
長短持算而營什一之利其子弟必無一能矣今君國<lb/>
子民者佹而使耕稼之農聽號令習擊刺舍田里安居<lb/>
<pb n="KR4f0052_SBCK_001-10b"/>
而履鋒鏑而輕死亡之難其病於衆庶而傷於國也亦<lb/>
明矣目不兩視耳不兩聽手左右畫則乖足跂立則先<lb/>
疲兵農兩爲戰則速敗而田野爲蕪萊國何賴此哉然<lb/>
古王者兵未始不出於農何也古之時征伐之事固少<lb/>
一旦戰而用其衆也至於萬人則爲多矣日行三十里<lb/>
而舍戰陳必以禮節焉擇素敎之人而使進退止伐於<lb/>
疆埸之交不啻爲揖讓俯仰於庭戶之內也夫何爲不<lb/>
可後世不然動以百萬之師決勝於呼吸之頃屠滅之<lb/>
慘川谷流膏血軍旅數動則士長齒槁馘於營幕之中<lb/>
當此之時士卒知戰門而已居則㬥桀而與人若不同<lb/>
<pb n="KR4f0052_SBCK_001-11a"/>
類固不可使伏居井里而民苟非習於兵者亦不可使<lb/>
之復爲兵矣昔者湯之伐桀也民則曰舍我穡事湯至<lb/>
仁也以民爲兵不免於怨若後世之兵善撫循之或踴<lb/>
躍以從戎事豈將能賢於湯武哉兵與民分之故也昔<lb/>
者管仲用齊欲以兵服諸侯管仲知先王兵民爲一之<lb/>
制不可以決戰故參其國伍其鄙國中士之郷十五五<lb/>
郷爲一軍參其國故三軍以方行天下伍其鄙故野有<lb/>
五屬五屬皆農夫而已國則爲軍鄙則爲農雖不盡若<lb/>
唐宋以後之制而兵民之分自是始故齊之伯天下者<lb/>
兵習戰而農不勞是故管子天下才也謂兵不可擾農<lb/>
<pb n="KR4f0052_SBCK_001-11b"/>
亦不可盡一國而爲兵定以三萬人敎以軍令使之足<lb/>
用是故兵必習戰農必習耕兵不習戰農不習耕雖多<lb/>
不如其寡巳嗚呼後之爲兵者何異於管子也兵額多<lb/>
而不盡可戰又不欲養兵而逸之使之不習戰而習於<lb/>
百役自明以來運糧之丁其始兵也而卒不能持一梃<lb/>
以與怯夫爲鬥然以代民轉輸之苦尙有說也今之營<lb/>
伍有戰兵有守兵不習知戰守之事顧使之雜爲捕伺<lb/>
盜賊詰私販娼妓賭博之任無不與是直有司事耳使<lb/>
兵足任之而有司不能何以爲有司況兵藉是名而恐<lb/>
猲取財擾地方爲害者有之矣夫兵農惟不欲兼也故<lb/>
<pb n="KR4f0052_SBCK_001-12a"/>
使之專於爲兵今之紛然而呼於市而誰何於道路者<lb/>
夫豈非兼任也則又不若使爲農之爲愈也<lb/>
<pb n="KR4f0052_SBCK_001-12b"/>
<pb n="KR4f0052_SBCK_001-1a"/>
惜抱軒詩集一<lb/>
古體五十六首<lb/>
　　錢舜舉蕭翼賺蘭亭圖<lb/>
萬壑千巖當坐起<graphic n="KR0856" url="https://raw.githubusercontent.com/kanripo/KR-Gaiji/master/images/KR0856.png" mimeType="image/png"/>取越東山百里世閒不見永和人<lb/>
長有春風流曲水滄海日高開寺樓樓上當窗僧白頭<lb/>
越僧世得鍾張法頭白朝朝摹禊帖扣門客坐軒檻風<lb/>
茶香酒煖笑語同致君有道堯舜出訪古無人羲獻空<lb/>
頻說法書日西宴蕭郞縮手心無限老僧抵掌僧雛睨<lb/>
似謂慢藏㫄欲諫語卿且勿諫懷璧不可居御史稱有<lb/>
詔明日將登車長安再拜陳玉除歐虞俯首愧不如年<lb/>
<pb n="KR4f0052_SBCK_001-1b"/>
往運謝五百餘錢生染筆中躊躕石牀閉絕昭陵夜無<lb/>
復人閒第一書<lb/>
　　元人散牧晩歸圖<lb/>
日落未落東皋黄搖風欲靜千絲楊榆筴雨後邨塢涼<lb/>
澤中艸長人微茫牛從雜遝老㹀將㓨促或走或羊望<lb/>
或掉尾立銜藏莨牛背短箠二尺强握坐者牧舟樹檣<lb/>
或來以笛吹其㫄據牛橫坐如胡牀後有蓬髮趨踉蹡<lb/>
前有招之右袂張首伏牛後尻前昂二人蓑薜行驅羊<lb/>
掀笠偃背丫髻長其一糾笠風中颺林木度盡横陂塘<lb/>
前邨暝色寒蒼蒼一人先俟牛宮㫄遶宅榆柳靑蒼筤<lb/>
<pb n="KR4f0052_SBCK_001-2a"/>
老<graphic n="KR2119" url="https://raw.githubusercontent.com/kanripo/KR-Gaiji/master/images/KR2119.png" mimeType="image/png"/>飽腹飯黄粱出攜幼稚嬉徜徉少婦機杵鳴東廂<lb/>
人生正可知䢉桑春夏耕牧秋築場不見臧穀羊皆亾<lb/>
嗟哉此畫眞吾鄉<lb/>
　　山寺<lb/>
四山動秋響高林黯將夕披雲度寒榛暮陰下前壁寺<lb/>
門風䔥䔥飛葉滿巖積箐嶼暗深溪淙鳴出穹石想見<lb/>
谷口外落日遠峯碧一磬流煙中萬壑抱檐隙豈無湛<lb/>
冥人於玆衣蘿薜初月輝易盡悵望遂停䇿<lb/>
　　偕一靑仲郛應㝛登城北小山至夜作<lb/>
秋聲鴻澤滿暑氣蟲階謝攜客眺寒原居人斂餘稼酒<lb/>
<pb n="KR4f0052_SBCK_001-2b"/>
取脫枝温席以柔莎藉餘照在單椒暝色生林下泫露<lb/>
亘天垂巨壑當巖瀉微風度灌吟澹月流雲罅情集交<lb/>
悲歡生得幾淸暇寧於蟪蛄春而慕燕雀夏視後無虛<lb/>
鞭規前有戒駕懷哉古已遙逝者今方乍勿歎平分秋<lb/>
㪅卜將來夜<lb/>
　　春雨<lb/>
日暮東風休掩卷幽窗靜颯然春雨來一室生微冷時<lb/>
有棲鳥聲自令虛懷警<lb/>
　　咏古<lb/>
和璧非珠翠流光悅婦人章華宮畔路夫子欲何陳客<lb/>
<pb n="KR4f0052_SBCK_001-3a"/>
行漢江渚思見游女神蘋皋風日晚寧不怨青春<lb/>
秦皇服胡越六合歸懸衡雄心中不繼乃築女懷淸漢<lb/>
廷策賢良襃然儒董生慷慨公儀子食祿復何營如何<lb/>
桑與孔賈豎充簪纓富民封丞相他日悔心萌巳衰不<lb/>
再盛痛惜此孤<graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>
鼓枻出大江迴首樅陽渡中有漢帝臺言是射蛟處日<lb/>
夕天風吹靑條變枯樹上有黃鳥吟下有寒兔顧憶昔<lb/>
翠華游帆檣隔雲霧中流造新歌淸音發眾嫭巡游旣<lb/>
已疲神仙不可遇爲念祈招詩廣心焉所務<lb/>
循吏有兒寬乃以負租黜設吏爲繭絲何以責乾沒念<lb/>
<pb n="KR4f0052_SBCK_001-3b"/>
彼魏二臣屬厭風饋畢豈不愛吾君懼以滋遺失<lb/>
高亭發秋吹廣野多邊聲誰和羌笛歌難爲愁士聽昔<lb/>
應縣官募希有絕幕名奮隨兩校尉西詣車師城夷虜<lb/>
眾且桀漢障懸孤旌創夷㪅登陴回首涕縱橫累月鬻<lb/>
弩鎧援絕城遂傾將軍旣效命舊卒皆凋零歸來室家<lb/>
盡門巷荊棘平咋聞漢天子巳拔單于庭微功不得錄<lb/>
委弃秋艸幷<lb/>
　　贈郭昆甫<hi>焌</hi>助敎<lb/>
老儒閉門元向白牢邪石邪五鹿客寄生入盆爲窶數<lb/>
衰盛人閒如反手君才磊落天下奇四海賢儁誰不知<lb/>
<pb n="KR4f0052_SBCK_001-4a"/>
五年見子銅駝陌澹沲東風吹鬢絲朝爲石鼓詩暮奏<lb/>
鹿嗚雅先生且臥鴻都下絳帳譚經澹瀟灑嗟我水車<lb/>
旱資舟嗟君反衣孤白裘三月春心寄鳴鴈南來飛過<lb/>
岳陽樓<lb/>
　　爲王琴德<hi>昶</hi>題泖湖漁舍圖卽送旋里<lb/>
王郞昔居泖湖裏岀戶觀漁並湖水王郞今作漁舍圖<lb/>
紙上蘆菰北風起蘆花菰葉風蕭蕭煙深不見垂虹橋<lb/>
水澤朝飛洞庭雨亭皋暮落吳江潮江上漁邨帶寒巘<lb/>
緩㓨輕舟向平遠波靜鳴榔月上遲日斜挂席風吹晩<lb/>
曉來網得淞江鱸尊有淸酒飯炊菰蘆簾紙閣夜颯颯<lb/>
<pb n="KR4f0052_SBCK_001-4b"/>
風雨坐伴靑鐙孤就中隱約畫師意蒼茫一葉湖山次<lb/>
頗似蒲帆別岸初迴頭恰見湖中寺只此丹青貌故山<lb/>
拂衣歸思向雲閒秋風夜火松陵驛唯有漁人認客還<lb/>
　　感春雜詠八首<lb/>
䢅坐執書䇿惘焉思古人勲業建九州名德在一身一<lb/>
身尙不治九州安能仁積水必成淵何患賤且貧苟非<lb/>
秋實堅孰爲春木芚客來各有勸匪我同心親不恤同<lb/>
心尠所感餘澤淪<lb/>
新陽散餘冱和風汎牕<graphic n="KR0905" url="https://raw.githubusercontent.com/kanripo/KR-Gaiji/master/images/KR0905.png" mimeType="image/png"/>披褐藹自怡舉象難爲名坐<lb/>
有素琴彈流韻方泠泠往復動心志終奏有希聲其人<lb/>
<pb n="KR4f0052_SBCK_001-5a"/>
五百年遇我一朝幷神理不可滅道與天地貞使我百<lb/>
世下無以移此情<lb/>
夜聞子規嗁朝看春巳晩圜天高九重誰令互激轉北<lb/>
陸旣藏凌西宅復寅餞野艸青㪅靑衰盛吾何辨<lb/>
中谷多雨寒叢蘭蔽幽阻託身萬物表英華與誰睹旣<lb/>
荷春陽氣柔芳冒寸土處有不自矜養節故難侮雖無<lb/>
桃李蹊豈失松桂伍葆眞復其根甘與此終古<lb/>
可憐夭桃花植彼玉階側旖旎揚柔枝上與綺窗直美<lb/>
人出素手日攬芳菲色朝糚倭墮鬢暮作金瓶飾采采<lb/>
枝巳空何以成秋實<lb/>
<pb n="KR4f0052_SBCK_001-5b"/>
陽澤降時雨卉木初萋萋黄隕豈其時片葉飛吾階昊<lb/>
天施大化榮悴理不齊胡爲日與人多寡較毫釐聖舜<lb/>
乃惡父牧犢遂無妻順命苟無忤焉往不得諧<lb/>
橘樹多好陰乃在湘江涯光風蕩朝日朱實榮綠枝馨<lb/>
香旣遠達乃託白玉墀被遇主人盻賓客皆嗟咨植根<lb/>
諒非舊爲枳復何悲<lb/>
昨日眾賓會送我臨漳河芳艸碧如染春風吹作波坐<lb/>
有兩少年鼓瑟而商歌一爲黄鵠曲令我涕滂沱逸翮<lb/>
橫萬里儔侶離別多不如燕與雀啁啾相鳴和<lb/>
　　柬王禹卿病中<lb/>
<pb n="KR4f0052_SBCK_001-6a"/>
羣舒山色如連雲萬里江濤蹙山動我昔結屋山中居<lb/>
歊霧蒸雲日澒洞青簑短棹放中流山壑貞觀信天縱<lb/>
與君初未奉餘歡各對煙波一江共而今俱作長安人<lb/>
林麓朝辤暮羈鞚論交塵土一茫然迴首前游渺淸夢<lb/>
生平素無諧俗韻轉喉棖觸嫌譏諷雖非鶵鼠隔雲泥<lb/>
忍爲蠻觸競庸眾君才磊砢出千尋匠石如逢任梁棟<lb/>
雕鐫緣飾會成名枉躭淸吟如鳥哢只今病臥況兼旬<lb/>
朝夕鹽虀愁屢空妻子牛衣色尙欣邑人狗監文誰誦<lb/>
燕山雲物萬里淸落葉秋聲一庭送高蓋誰過敝席門<lb/>
酒徒爲具新芻罋愛君力疾劇淸狂尙有瑰詞成酒中<lb/>
<pb n="KR4f0052_SBCK_001-6b"/>
跌宕寧非軼世才激昂頗負竆途慟從來烈士志濟時<lb/>
一割鈆刀貴爲用不然脫屣去人閒肎伏光範稱郷貢<lb/>
君懷奇興逸如鴻我逢有道慚非鳳依違見事信爲遲<lb/>
責備時賢母乃重何當去此脫吾累卻因疾愈思當痛<lb/>
山光水態終不殊俗狀塵容還自恐但須鹿門攜妻子<lb/>
休俟臨邛致騎從淸睴萬里兩幽人迴望塵埃眞一閧<lb/>
　　奉荅朱竹君<hi>筠</hi>用前韻見贈<lb/>
朱俟磊落抱奇懷相逢意氣劇飛動視我詩筆雜一卷<lb/>
商榷古今眞鑒洞前儒瑣屑𬒳屏棄徤筆淩空出奇縱<lb/>
採玉荆山虎豹競織綃泉室黿鼉共珍奇海嶽悉駢羅<lb/>
<pb n="KR4f0052_SBCK_001-7a"/>
累壓方艚與兼鞚況辱長篇持贈余大鼎特陳吳壽夢<lb/>
坐覺古色盈座隅深夜秉燭躭吟諷連年摘髭取科第<lb/>
射䇿彤庭語驚眾從古豪傑先輦轂邇來冠蓋競高棟<lb/>
漿酒藿肉獨鄙夷金奏宮縣羞啽哢首春上將西出師<lb/>
蟻穴初開天宇空美君奏賦揚馬儔屬艸文成萬人誦<lb/>
金閨頗未掩豪雄長轡寧惟資縱送嗟余舊業本躬稼<lb/>
回首寒山餘牖罋欲鼠持璞眞聽熒射虎臨石枉命中<lb/>
平生思就季主卜淸時焉用賈誼慟只今潦倒愧君知<lb/>
奭也雕龍具非用憶昔譚子劉<hi>海峯</hi>與陳<hi>伯思</hi>時余初<lb/>
隨計吏貢未及相如被放歸郊坰空望觚稜鳳而今幸<lb/>
<pb n="KR4f0052_SBCK_001-7b"/>
得比戶居晨夕相從荷倚重吾生關塞棲遲感故人江<lb/>
漢飄零痛落落獨爲燕市飮駸駸況對<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>秋恐君方簪<lb/>
筆入承明努力拾遺供侍從子將散髮入林深好聽砰<lb/>
訇泉石閧<lb/>
　　王君病起有詩見和因復次韻贈之<lb/>
我如惰農春未種已失䢉祥土膏動室如懸磬待遺秉<lb/>
大腹便便乃空洞由來人苦不自知未免心侈還口縱<lb/>
君方銳敏有奇懷遠駕千古誰能共渥洼天馬或<graphic n="KR1542" url="https://raw.githubusercontent.com/kanripo/KR-Gaiji/master/images/KR1542.png" mimeType="image/png"/>弛<lb/>
那遽柔心受持鞚高掌擘分二華岳開胸吞納九雲夢<lb/>
何由菖歜獨嗜余不惜揄揚雜諫諷心親料應塵埃稀<lb/>
<pb n="KR4f0052_SBCK_001-8a"/>
迹奇反致嫌猜眾子輿一病殊跰<graphic n="KR1271" url="https://raw.githubusercontent.com/kanripo/KR-Gaiji/master/images/KR1271.png" mimeType="image/png"/>惟有擁衾看屋棟<lb/>
時余獨處復誰憐喬木虛庭響寒哢蟋蟀俄驚旅舍秋<lb/>
蛜蝛頗惻幽房空昨君新愈幸來過依舊雄談閒歌誦<lb/>
短袖百尺光熊熊未出霜縑目先送千帆寒水下金陵<lb/>
一鴈秋聲橫鐵罋遠思瞑浦落帆還苦怨騷人薄寒中<lb/>
舊游曾對孫登嘯新詩欲作唐衢慟磊落君才祗自知<lb/>
支離余德彌無用慚非大厦任帲幪恥作小璣號游貢<lb/>
神全聊當比木雞德衰豈敢歌苞鳳方今　聖德足兼<lb/>
包坐御共球湊居重南塞宣房萬福來北治匈奴一方<lb/>
痛有道未穀奚爲恥薄植乘時反足恐雲霄未上且沈<lb/>
<pb n="KR4f0052_SBCK_001-8b"/>
冥幅巾步屧鴟夷從明朝牆角見黄花泥酒相將一喧<lb/>
閧<lb/>
　　往與長沙郭昆甫游歴城西見小千佛寺菊花甚<lb/>
　　盛昨復過其處<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>菊無幾寺僧亦亾是時昆甫殁<lb/>
　　一年矣適竹君又次前韻來勉僕爲學辤意甚美<lb/>
　　中頗念及昆甫竝吾鄉孫汝昂余感其事因㪅荅<lb/>
　　之<lb/>
去年重九天氣佳城角黄花倚風動精廬偶與故人來<lb/>
卻眺晴雲出煙洞竟塡溝壑且無論自比雲龍吐豪縱<lb/>
今年重九故人死濁酒盈尊强誰共蕭蕭風雨動秋城<lb/>
<pb n="KR4f0052_SBCK_001-9a"/>
席帽短驢時獨鞚晝陰荒寺㪅無人臥地<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>英杳如夢<lb/>
寒蟬哀鴈共吟秋雖有新詩向誰諷豈期復遇翰林知<lb/>
謂我才殊千百眾投詩見和託幽思欲候雲旗桂爲棟<lb/>
居然雅樂發遺音豈肎繁絃奏新哢中閒陳義亦何堅<lb/>
列櫓巖城誰穴空古聖垂敎宏且遠六籍具存可說誦<lb/>
尙思時述蛾子勤敢取謏聞禽犢送法言夷棄競靡詞<lb/>
如退韶虞樂秦罋辨麗徒於博弈賢滑稽奚貴談言中<lb/>
僕也幼志慕孔姬禮樂崩離毎長慟博士書劵終自咍<lb/>
司空城旦成何用孤吟詎比郢中歌語人眞若遼東貢<lb/>
未如口吃子雲才賦罷甘泉胷吐鳳看君少作已絕人<lb/>
<pb n="KR4f0052_SBCK_001-9b"/>
艸元行使桓譚重生世交游本寥落況經車過感腹痛<lb/>
酒鑪從此邀君醉岐路久巳深余恐但望植學培根柢<lb/>
願捧珠盤譬牛從勿搜奇險持驚人似向穴中爲鼠閧<lb/>
　　桃核硏歌爲庶子葉書山先生賦<lb/>
丈人石硏安得之蒼然古色凝寒姿開匣四坐盡驚立<lb/>
蹜手不敢爲摩持黯澹凸拗水痕漬鎭几礧碨重不陂<lb/>
潤氣上結雲絲浮晴天怒翻墨花碎陰厓江潭湛深黑<lb/>
大澤電光劃夜晦幽輝豈非玉質藴含<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>況淬筆鋒利<lb/>
昔聞漢武靈臺夜獻桃遠致曾城駕餘核猶含茂陵思<lb/>
不獨銅人泣元霸或言天上隕星精下入淵谷爲玉英<lb/>
<pb n="KR4f0052_SBCK_001-10a"/>
千秋潄激風波爭至今尙作濤頭形曾爲趙宋宮中秘<lb/>
上有君謨作題字御府流傳景祐藏夢華髣髴東京事<lb/>
宣和文物太淸樓艮岳奇山錦石稠九重博古親翰墨<lb/>
焉知翫物非良謀北風塵冥靑城路舊物飄零竟何處<lb/>
淸燕當時御至尊丹鉛此日供儒素槖筆朝成奇木對<lb/>
屬車暮奏長楊賦文章猶壯身衰老金石無情世今故<lb/>
龍溪流水萬竿竹無數秋山點紅樹丈人雅意慕投簪<lb/>
他日煙霞墨池吐<lb/>
　　讀史<lb/>
古來江海人抗懷天下事閱歴多激情沈冥有餘志賈<lb/>
<pb n="KR4f0052_SBCK_001-10b"/>
生洛陽子梅福抱關吏流涕復上書言之豈不義賢者<lb/>
與道隆儒林惡言肆願從君子游寡學當默識<lb/>
　　詠史<lb/>
白日黯澹明河光騑騑駟馬驅王良萬廡天庫開天倉<lb/>
北斗何爲挹酒漿市樓炯照旗亭張磊落錢室金爲堂<lb/>
西園車馬趨道㫄詔版朝裁授使者明日司徒拜階下<lb/>
後車鮐鮑前建旄擊鐘列鼎朱門高室中何物灑屑刀<lb/>
君不見夏王初定九州貢茅茨已遠蠙珠用傾宮璇室<lb/>
後王多筐篋司䢉愁屢空一任臨民責繭絲安知長國<lb/>
傾梁棟匹縑持岀別宮門滿堂金玉還飢凍方知洛誥<lb/>
<pb n="KR4f0052_SBCK_001-11a"/>
享多儀發粟當年有餘痛<lb/>
　　臨淸雨夜<lb/>
昔挂輕帆濟江澤載酒同舟盡佳客兩岸秋聲楓樹靑<lb/>
半夜月明江水白飄零朋舊感平生搖落關河復今夕<lb/>
漳水東流汶水淸寒雨孤篷百憂積<lb/>
　　酬胡君<hi>業宏</hi>
我如游雲岀廬霍千里飄飄向京洛黄山西畔初別君<lb/>
溪流飮馬桃花落江南花落幾春風羇思漁陽飛塞鴻<lb/>
今年乗舟玩海月片帆淮甸搖晴空西尋廬阜彭蠡側<lb/>
拂袖千峯萬峯碧仙人一去白雲秋明月無心照石壁<lb/>
<pb n="KR4f0052_SBCK_001-11b"/>
遠公東林寺徐孺南昌宅寒艸蒼烟昏似積我對靑天<lb/>
空太息丹楓十月凋南州雨聲寒抱章江樓登高把酒<lb/>
忽相遇昔君頗料如今不明月寒胎耀當代楚望沈淪<lb/>
媚幽彩人閒得失似浮雲且對江山吾輩在淸詩一唱<lb/>
碧霄閒五色餘霞散湖海湖海西風萬里吹酒闌明日<lb/>
各天涯青山挂席余將去嗟爾塵埃玉樹姿<lb/>
　　望廬山<lb/>
我行昨岀廬山西藤竹蒼蒼陰虎溪東林鐘聲晚岀寺<lb/>
高巖木葉秋平溪白雲萬疉倏然合窈眇迴聽淸蝯嗁<lb/>
洪州三月憶惝愡徑駕歸艇輕於鷖宮亭湖東日初出<lb/>
<pb n="KR4f0052_SBCK_001-12a"/>
嵐彩欲見一片靑煙迷滄洲淼漭萬餘里巖風忽落聞<lb/>
天雞屏風疉開張<graphic n="KR1171" url="https://raw.githubusercontent.com/kanripo/KR-Gaiji/master/images/KR1171.png" mimeType="image/png"/>入青頗黎滄海貫石梁白日挂丹<lb/>
梯松杉上接瀑布落藤蘿下拂雲光低須臾湖波興日<lb/>
晦風淒淒岧<graphic n="KR4223" url="https://raw.githubusercontent.com/kanripo/KR-Gaiji/master/images/KR4223.png" mimeType="image/png"/>香鑪峯搖曳同菰稗舟行望遠勢還出<lb/>
矯如踏雲浮動之蒼霓山搖海蕩不知處想見枕石醉<lb/>
臥人如泥晩泊湖心照南斗仰視正與石門齊莫言靈<lb/>
境近咫尺帆檣倏過難攀躋將游天地之一氣廬山從<lb/>
我到處如提攜<lb/>
　　漫詠三首<lb/>
周道旣巳敝儒術猶未淪暴君方代作孟子戒思申得<lb/>
<pb n="KR4f0052_SBCK_001-12b"/>
國容有之天下必以仁秦法本商鞅日以虜使民竟能<lb/>
一四海詩書厝爲薪發難以剗除藉始項與陳刀筆吏<lb/>
相漢法令惟所遵王霸雜用之叔孫爲聖人盛衰益隆<lb/>
汙治道何由醇焉知百世後不有甚於秦天道且日變<lb/>
民生彌苦辛所以佛法來賢知皆委身超然思世外聞<lb/>
見同泯泯<lb/>
立人通天地斯足爲大儒多聞闕其疑愼言而非迂兩<lb/>
漢承學者章句一何拘硜硜誠小哉賢彼不學徒柰何<lb/>
魏晉閒放棄以恣踰靦然無汗顔誕說作僞書子邕及<lb/>
士安同敝無賢愚淵彌雖未來人心喪已夫不學殖將<lb/>
<pb n="KR4f0052_SBCK_001-13a"/>
落周亂不斯須所以禁言僞宐爲治君誅述兹誡當來<lb/>
愼以防厥初<lb/>
子長千古士被難身何竆悲哉百年後毀譽猶不公孔<lb/>
子錄小雅怨誹君子風美善而刺惡史筆非不忠文園<lb/>
爲令客竊資自臨邛將死勸封禪佞䛕以爲工文章兩<lb/>
司馬擅爲西漢雄人君取士節優劣安得同如何永平<lb/>
詔抑揚恣其胸宐乎朝廷士進者多容容所以歌五噫<lb/>
邈然逝梁鴻<lb/>
　　秦帝卷衣曲<lb/>
池水生靑蒲枝葉自相扶水綠平如故池上蒲成樹秦<lb/>
<pb n="KR4f0052_SBCK_001-13b"/>
關百二氐王才麾劍風雲萬里來圖籍河西收四郡旌<lb/>
旗鄴下宴三臺燕姬趙女顔如玉輦入殽函貯金屋閣<lb/>
道春游度渭南珠簾暮卷臨澧曲貴主還畱鉅鹿名小<lb/>
腰絕愛鮮卑束去國嬋娟意可憐新恩慰藉情難足别<lb/>
有春風飄綺羅華鐙斗帳夜煙和君王欲卷衣裳贈一<lb/>
片流雲柰曉何雄畧英姿冠當代指麾旦夕收江外戎<lb/>
國分居大荔城降夷盡保長榆塞大度何嘗愧帝王驕<lb/>
心豈免成傷敗卷衣空憶可憐宵月底花枝煙柳條婕<lb/>
好從招秦苑鴈侍中曾插漢宮貂錦袍再賜無顔色笑<lb/>
殺河東金歩搖當年力戰壺關闢雀來燕室誠何益女<lb/>
<pb n="KR4f0052_SBCK_001-14a"/>
戎亾國志先荒那係南朝謝安石千秋編簡載功名一<lb/>
朝富貴埋荆棘靑蒲零落水東流不見霓旌下枋頭碧<lb/>
雲散盡梧桐影太息阿房幾度秋<lb/>
　　唐伯虎匡廬瀑布圖<lb/>
江南萬重山匡廬乃出萬重上人言秋晴萬里峩<graphic n="KR1453" url="https://raw.githubusercontent.com/kanripo/KR-Gaiji/master/images/KR1453.png" mimeType="image/png"/>巓<lb/>
靑天一點東南望連峯蒼蒼不見頂日出彩煙生半嶺<lb/>
玉堂石室藏其中縱有天風吹不冷羣巖環峙不可名<lb/>
巖端霞氣升空行石梁忽貫靑霞落倒海流雲走空壑<lb/>
萬谷鈞天廣樂鳴思鳥哀蝯一時作石門百仞當空開<lb/>
吳越江帆千里來仰首見吳越俯首聞風雷何人攜杖<lb/>
<pb n="KR4f0052_SBCK_001-14b"/>
凌倒景蕭條六合誰友哉林岑藤蔦相撐拒驂鸞過處<lb/>
原無路世閒惟有銀河數派通濺珠飛玉流平處我昨<lb/>
乗小艇正出宮亭湖湖心黯黕沈黛色夕陽一半開菰<lb/>
蒲是時初冬水不落懸知崆㟅巨壑轟千車傾崖曲<graphic n="KR1293" url="https://raw.githubusercontent.com/kanripo/KR-Gaiji/master/images/KR1293.png" mimeType="image/png"/>
天長雨山鬼幽篁人見無咫尺未登疑有命評畫看山<lb/>
定誰勝煙雲絕境自人閒文采風流隔嘉靖流落常年<lb/>
惜異才江山尺絹今<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>剰人生衰老來無時五嶽求仙<lb/>
莫辤夐<lb/>
　　雨霽<lb/>
高齋過暑雨白雲逝滄洲涼風起林杪一葉巳先秋落<lb/>
<pb n="KR4f0052_SBCK_001-15a"/>
照耿空開倏與蒼煙收西山轉斜漢龍角相隨流朝晡<lb/>
不相知逝者焉能畱今之隱凡者未審當奚遊<lb/>
　　田家<lb/>
昨宵雨未足劚畦俟南塘果聞北山雷檐澑夜已長開<lb/>
門陰正重匝地垂千楊朝日尙未升風條自輕颺環村<lb/>
水盡白丹杏獨含光荷鍤向隴上但聞土膏香鄰里盡<lb/>
言好吾欲良亦償勤劬待一飽四體誠安康相與不相<lb/>
負莫若種稻粱<lb/>
　　詠七國<lb/>
孔道竆獲麟風雅冺無正蚩蚩六國主蟲豸力爭競函<lb/>
<pb n="KR4f0052_SBCK_001-15b"/>
關向東啟四海一朝定銅柱絀燕謀天奚愛秦政屈子<lb/>
放湘流信陵罷稱病傷哉鄭國渠延韓數年命當時天<lb/>
下士寧蹈東海夐松柏與房陵哀歌不堪聽<lb/>
　　寄友<lb/>
一室聞秋鴈倏有江海思空水澹寒天遙待孤帆至念<lb/>
君朝未來誰當共吾逝相望隔淸溪西風滿林次<lb/>
　　出獨山湖至江口作<lb/>
初日澄前陂餘陰澹巖曲淸流杳終古宛此媚幽獨煙<lb/>
消浄衰艸風來振疏木移舟度雲影停橈玩空淥理味<lb/>
後人踪興與前游屬託世楚雲裏孤懷亮自足<lb/>
<pb n="KR4f0052_SBCK_001-16a"/>
　　連日淸齋寫佛經偶作數句<lb/>
結髮慕勝因而復役人事秋空泝江水勝地雲帆至煙<lb/>
際東林鐘月出山谷寺蝯鳥諸天外中宵倚寒被劣觀<lb/>
淸靜理一寓情賞寄遣物非安排取境卽塵累雪餘冬<lb/>
日美門掩衰艸翠淸夢觸舊想卽目遇新義聊披貝葉<lb/>
書終與忘文字<lb/>
　　過天門山<lb/>
鼓楫淩驚波連山缺東隅飄颻天門上千里見全吳鍾<lb/>
阜何盤盤列城帶江湖風高黄雲動日落靑天孤不見<lb/>
昭明宮羅綺爲榛蕪艸白風蕭蕭枯樹上嗁烏所以豪<lb/>
<pb n="KR4f0052_SBCK_001-16b"/>
傑士竹帛奮良圖良圖亦焉在樹立才須臾悲風與流<lb/>
水萬古一歸墟不如和叩舷高歌稱釣徒<lb/>
　　送演綸歸里<lb/>
西風吹海月萬里散銀山裵<graphic n="KR0966" url="https://raw.githubusercontent.com/kanripo/KR-Gaiji/master/images/KR0966.png" mimeType="image/png"/>淸夜席照君如玉顔玉<lb/>
顔願長保日月逝不閒如何言別遽不念相逢艱金尊<lb/>
斟綠醅爲唱古陽關男兒非藤木安得相附攀君有江<lb/>
上宅靑山繞如環朝望江雲起暮入江雲閒雲開江路<lb/>
盡山月照君還<lb/>
　　送子潁之淮南<lb/>
憶昔去家三千里未有交游託燕市當時獨聞劉海峯<lb/>
<pb n="KR4f0052_SBCK_001-17a"/>
每把淸尊說吾子尊府多年爲貴臣君才氣㪅凌靑雲<lb/>
會稽禹穴華嶽頂胸中萬里千嶙峋歸來風月澹襟抱<lb/>
勢去金貂非等倫君愛朋交重圭璧不恤家空徒四壁<lb/>
壯士論心天地閒往往狂歌同落魄去君遠下滄江煙<lb/>
醉臥白雲天上船西風落葉東流水撟首南鴻思北燕<lb/>
新知强對傷懷抱未若平生故交好海峯老隔黄山雲<lb/>
見子依燃薊門道雄才應勒萬里勲收身豈厭五湖島<lb/>
但願爲龍我作雲對子玉顔長不老千里淮南雲水昏<lb/>
幾人流落憐王係平生志意詎如此離緒茫茫何可論<lb/>
　　萬桺堂分韻得房字<lb/>
<pb n="KR4f0052_SBCK_001-17b"/>
驅車轢艸越敗牆高桺萬數餘兩行同來十客弔荒圃<lb/>
自昔幾輩升此堂相公退直紫微省詞客盡會平泉莊<lb/>
外張綠雲作帷幕中吹白雪調竽簧尙餘杗桷挂蛛網<lb/>
已無戶牖開蜂房脫輻當門婦塵席舉案置地斟虛觴<lb/>
平生眩視魯郊饗日思埋迹蟻邱漿治世羣才美可用<lb/>
放言吾志嘻其荒已知堯桀未須辨焉明凡楚今誰亾<lb/>
默對荒陂夕陽盡獨憶秋風江水長僕夫促駕各歸去<lb/>
回首陳迹煙蒼蒼<lb/>
　　泊聊城<lb/>
高桺汶川飇落日聊城煙元雲翳明月忽墮孤舟前眾<lb/>
<pb n="KR4f0052_SBCK_001-18a"/>
星稍磊落空水正回旋腼思燕將守辨說下魯連達士<lb/>
貴逃名奚以解紛慱一朝辤世網冺迹東海邊高臺今<lb/>
突兀空枕汶陽田<lb/>
　　南旺湖<lb/>
一花開湖尾千楊映綠潯孤霞照幽步春風蕩遠陰鱗<lb/>
鱗渚雲合淼淼平湖深不知水影外猶受天光㑴游目<lb/>
極東隅頗聞岱西岑石樓瞰海日礀戶窺花林春巖滴<lb/>
幽竇艸木蒙淸音雲峯不可見高原誰爲尋時有漁帆<lb/>
逝遠接鷗鳥沈蒼煙忽暝色惆望空勞心<lb/>
　　蜀山湖<lb/>
<pb n="KR4f0052_SBCK_001-18b"/>
步登高阜巔一眺眾川會崩騰壓雲下濆薄吹地隘南<lb/>
旺夾雙鏡淸汶劃橫帶當空晝日陰將雨天風大連瀾<lb/>
將我心超越長天外廣宇靜蕭條歸鴻忽流瀨卷石屹<lb/>
沇溶明波被翳薈頗似團亭游中逗弧山礙據地乃偏<lb/>
遐瀕江富樅檜寓目偶爲佳風景誰當最吾行未可畱<lb/>
登艫遄擊汏<lb/>
　　邳州黃山<lb/>
下邳有老父來登下邳橋遺身濁世外六合皆蕭條偶<lb/>
傳太公書聊以定紛淆卷舒出形迹可遇不可招寄語<lb/>
張孺子起佐興王朝一身尙爲石功名何足驕我來秋<lb/>
<pb n="KR4f0052_SBCK_001-19a"/>
艸歇南渡黄河潮大風起泗上白雲莽蕭蕭英雄盡泯<lb/>
滅仙蹟空岧嶤<lb/>
　　題沈學子步屧尋幽圖<lb/>
君昔依山居孤懷靦高寄步屧逐泉聲因風造幽地一<lb/>
逕獨流煙千山共成翠空巖太古花不與松栢異閉絕<lb/>
未成蹊焉知有開墜自與深山辤餘嵐在衣被夢渡泖<lb/>
湖陂圖成廣陵市萬壑動春雲爲君渡江至余亦泉石<lb/>
人因之悵遙思<lb/>
　　贈沈方穀<lb/>
昨挂雲帆來黃河流浩浩遙天沃日滄海波長風送客<lb/>
<pb n="KR4f0052_SBCK_001-19b"/>
淮南道不見隋朝之宮殿但見隋堤之芳艸蕪城蕭索<lb/>
無可歡卻遇故人情獨好眞珠滴酒斟金桮櫻筍玉<graphic n="KR0914" url="https://raw.githubusercontent.com/kanripo/KR-Gaiji/master/images/KR0914.png" mimeType="image/png"/>
珊瑚堆脫冠把袂相徘徊夜深星斗满空落仰見孤鶴<lb/>
横江來身後名生前酒二者於吾竝何有嘗願登臨九<lb/>
子峯又思放浪五湖口難得人生一日閒況值相知十<lb/>
年久看君鸞鳳才標孤秋風吹翼升天都難䇿言堪詘<lb/>
丞相作賦才寧非大夫䂊章𣏌梓雲霄上豈與人閒伴<lb/>
社樗楚雨才晴京口樹上有流雲不知處君望西南千<lb/>
萬峯我棹漁舟從此去<lb/>
　　遇劉樸夫<lb/>
<pb n="KR4f0052_SBCK_001-20a"/>
坐逢春巳晚畱滯楊州郭獨立望寒潮江空夏雲作雲<lb/>
中忽見君來帆廣陵落自攜蘭陵酒殷勤爲余酌新詩<lb/>
別㪅奇玉貌看猶昨白雨灑開軒紅鐙照垂幕非賴此<lb/>
流連何能忘蕭索<lb/>
　　與侍潞川鄭楓人集不其山房分韻得希字<lb/>
江郭晴朝雨煙艸滋掩扉紅藥坐成晚靑山仍未歸高<lb/>
齋方置酒良會遽披衣垂簾石蘚長拂硯風花飛業承<lb/>
愛微劣敢言知貴希所慙乏文藻況念歇芳菲終反羣<lb/>
舒路相望林岫微<lb/>
　　與王禹卿泛舟至平山堂卽送其之臨安府<lb/>
<pb n="KR4f0052_SBCK_001-20b"/>
往年與子游揚州紅蕖盡落陂塘秋秋風吹江上海月<lb/>
照見蒼煙吹笛之孤舟形骸放浪各無累釣竿只欲垂<lb/>
滄洲君後文辤動　天子起家簪筆承明裏我復逢<lb/>
君向鳳城對把淸尊思故里春日辤君返鄕縣江艸江<lb/>
花不相見何意昨宵明月來重照揚州故人面一麾岀<lb/>
守未須嫌且泛江南水如練江南水暖揚州城亭閣半<lb/>
空絃管聲垂楊一棹千絲輕船窗玉面歌童出捧手迎<lb/>
君如有情錦帆畫舸競朝渡翠袖紅妝看晩明松風吹<lb/>
入棲靈寺一片斜陽渡江至江雲葉葉向南飛繞遍吳<lb/>
山萬重翠青山雖好不畱君爲念來朝復愁思愁思迢<lb/>
<pb n="KR4f0052_SBCK_001-21a"/>
迢送別離勸君努力向天涯鳳皇須下滇南郡處士虛<lb/>
聲何足奇<lb/>
　　贈侍潞川<lb/>
走昔少年時志尙在狂狷希濶古喆人奮學乃所願北<lb/>
渡超大河遇子燕山甸謂我如艸木臭味吾同薦歩登<lb/>
昭王臺滹沱蕩南面塞上來驚風白日色俱變慷慨和<lb/>
悲歌流俗頗笑訕從此別春明三年乃一見相見復奔<lb/>
馳豈不傷貧賤今年訪子居淮堤綠楊徧紅鐙照故人<lb/>
洗醆復相勸誰言壯士懷不如兒女戀感舊默傷懷日<lb/>
月幾賓餞借問此何時夏屋飛乳燕嗟吾倦遠游明朝<lb/>
<pb n="KR4f0052_SBCK_001-21b"/>
返鄕縣身世如萍波茫茫孰先辨惟慙志業衰如何荅<lb/>
深眷<lb/>
　　雨行白沙嶺至旵沖遂宿<lb/>
覽物長松杪春谷正蔥芊北望雙闕門硤石何蒼然寒<lb/>
雨從中來白雲鬱鉤連山鳥排空鳴四嶺下飛泉林崖<lb/>
倏開闔磴嶂窈回旋稍稍出孤邨盤盤下蒼煙霽樹遠<lb/>
禽歸溼陰小桃姸俯仰羣化閒何時不推遷眞賞存物<lb/>
表了遇空山前鐙窗響松㵎此意欲誰傳<lb/>
</p>
<p>
</p>
  </div>
</body>
</text>
</TEI>
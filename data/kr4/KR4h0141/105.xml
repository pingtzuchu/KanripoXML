<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_105-1a"/>
　欽定四庫全書<lb/>
御定佩文齋詠物詩選巻一百五<lb/>
　　灘瀨類<lb/>
　　　五言古<lb/>
　　　　嚴陵瀨　　　　　　　　　<hi>梁</hi>任　昉<lb/>
　羣峰此峻極參差百重嶂清淺既漣漪激石復奔壯神<lb/>
　物徒有造終然莫能狀<lb/>
　　　　石頭瀨　　　　　　　　　<hi>唐</hi>崔國輔<lb/>
<pb n="KR4h0141_WYG_105-1b"/>
　悵矣秋風時余臨石頭瀬因髙見逺境望盡此州内羽<lb/>
　山一㸃青海岸雜花碎離離樹木小淼淼湖波大日暮<lb/>
　千里帆南飛落天外湏㬰遂入夜林色有微靄尋逺路<lb/>
　已窮遺榮事多昧一身猶未理安得濟時代且泛朝夕<lb/>
　潮荷衣蕙為帶<lb/>
　　　　下陵陽沿髙谿三門六刺灘　<hi>唐</hi>李　白<lb/>
　三門横峻灘六刺走波瀾石驚虎伏起水状龍縈盤何<lb/>
　慙七里瀨使我欲垂竿<lb/>
<pb n="KR4h0141_WYG_105-2a"/>
　　　八節灘　　　　　　　　　<hi>宋</hi>歐陽脩<lb/>
亂石瀉谿流跳波濺如雪徃来川上人朝暮愁灘濶更<lb/>
待浮雲散孤舟弄明月<lb/>
　　　将至地黄灘　　　　　　　<hi>宋</hi>楊萬里<lb/>
未到地黄灘十里先聞聲檣竿已震掉未敢與渠爭舟<lb/>
人各整篙有如大敵臨搴篷試一望濺雪紛琮琤乃是<lb/>
水磑港為灘作先鳴真灘定若何老夫虚作驚<lb/>
　　　蘇木灘　　　　　　　　　　楊萬里<lb/>
<pb n="KR4h0141_WYG_105-2b"/>
灘雪清濺眸灘雷怒醒耳落洪翠壁立跳波碧山起船<lb/>
進若戰勝船退亦遊戲若非篙師苦進退皆可喜忽逢<lb/>
下灘舟掀舞快雲駛何曽費一棹纔瞬已數里㑹有上<lb/>
灘時得意君勿恃<lb/>
　　　遼車灘　　　　　　　　　　楊萬里<lb/>
東岸上不得西岸上更難五船徃復来經緯灘兩間一<lb/>
船初竟進當流為衆先濤頭打澎湃退縮不敢干一船<lb/>
作後殿忽焉突而前瞬息越湍險回頭有矜顔老夫與<lb/>
<pb n="KR4h0141_WYG_105-3a"/>
寓目亦為一粲然<lb/>
　　　柴歩灘　　　　　　　　　　楊萬里<lb/>
江濶水不聚分為三五灘遂令客子舟上灘一一難小<lb/>
沙已成洲大沙已成山山有樹百尺樹圍屋數間水底<lb/>
復生洲沙濕猶未乾從此洲愈多安得水更寛憶從嚴<lb/>
陵歸水落不能湍拖以數童僕折却十竹竿今兹過吾<lb/>
舟念昔猶膽寒<lb/>
　　七言古<lb/>
<pb n="KR4h0141_WYG_105-3b"/>
　　　滄灘　　　　　　　　　　<hi>宋</hi>陸　游<lb/>
百夫正讙助鳴艪舟中對面不得語湏㬰人散寂無譁<lb/>
惟聞百丈轉兩車嘔嘔啞啞車轉急舟人已在沙際立<lb/>
霧斂蘆邨落照紅雨餘漁舍炊煙濕故郷回首已千山<lb/>
上峽初經第一灘少年亦慕宦遊樂投老方知行路難<lb/>
　　五言律<lb/>
　　　却歸睦州至七里灘下作　　<hi>唐</hi>劉長卿<lb/>
南歸猶謫宦獨上子陵灘江樹臨洲晩沙禽對水寒山<lb/>
<pb n="KR4h0141_WYG_105-4a"/>
開斜照在石淺亂流難惆悵梅花發年年此地看<lb/>
　　　暮發七里灘夜泊嚴光臺下　<hi>唐</hi>方　干<lb/>
一瞬即七里箭馳猶是難檣邊走嵐翠枕底失風湍但<lb/>
訝猿鳥定不知霜月寒前賢竟何益此地誤垂竿<lb/>
　　七言律<lb/>
　　　宿查瀨　　　　　　　　　<hi>宋</hi>楊萬里<lb/>
寒流一帶檻前横落日諸峯霞外明水斷新洲添五里<lb/>
客尋舊路却重行江車自轉非人踏沙碓長舂徹夜鳴<lb/>
<pb n="KR4h0141_WYG_105-4b"/>
疇昔稚桑今秃樹如何白髪不敎生<lb/>
　　　過查灘　　　　　　　　　　楊萬里<lb/>
眼底常山一武中上灘更得半船風青天以水為銅鏡<lb/>
白鷺前身是釣翁舊日㟁頭渾改盡數尖山觜忽攙空<lb/>
老夫只費五六日行盡浙江西復東<lb/>
　　五言絶句<lb/>
　　　白石灘　　　　　　　　　<hi>唐</hi>裴　廸<lb/>
跂石復臨水弄波情未極日下川上寒浮雲澹秋色<lb/>
<pb n="KR4h0141_WYG_105-5a"/>
　　　石瀨　　　　　　　　　　<hi>宋</hi>朱　子<lb/>
疏此竹下渠漱彼澗中石暮館繞寒聲秋空動澄碧<lb/>
　　七言絶句<lb/>
　　　新小灘　　　　　　　　　<hi>唐</hi>白居易<lb/>
石淺沙平流水寒水邊斜挿一漁竿江南客見生郷思<lb/>
道似嚴陵七里灘<lb/>
　　　灘聲　　　　　　　　　　　白居易<lb/>
碧玊斑斑沙歴歴清流決決響泠泠自從造得灘聲後<lb/>
<pb n="KR4h0141_WYG_105-5b"/>
玉管朱絃可要聽<lb/>
　　　七里灘　　　　　　　　　<hi>唐</hi>胡　曽<lb/>
七里清灘映碧層九天星象感嚴陵釣魚臺上無絲竹<lb/>
不是髙人誰解登<lb/>
　　　竹節灘　　　　　　　　　<hi>宋</hi>朱　子<lb/>
船下清江竹節灘長煙漠漠水漫漫人家斷岸斜陽好<lb/>
客子中流薄暮寒<lb/>
　　　澑港灘　　　　　　　　　<hi>宋</hi>楊萬里<lb/>
<pb n="KR4h0141_WYG_105-6a"/>
　此去嚴州只半程一江分作兩江横忽驚洲背青山下<lb/>
　却有危檣地上行<lb/>
　　　　上章戴灘　　　　　　　　　楊萬里<lb/>
　脫巾枕手仰哦詩醉上諸灘總不知回看他船上灘苦<lb/>
　方知他看我船時<lb/>
　　　　明發韶州過赤水渴尾灘　　　楊萬里<lb/>
　船下驚灘浪正喧花汀水退走沙痕一峯忽自雲端出<lb/>
　只見孤尖不見根<lb/>
<pb n="KR4h0141_WYG_105-6b"/>
　　　　過建封寺下鰱魚灘　　　　　楊萬里<lb/>
　江收衆水赴單槽石壁當流鬪雪濤将取危舟飛過去<lb/>
　黄頭郎只兩三篙<lb/>
　　　　侯灘　　　　　　　　　　<hi>宋</hi>沈　遼<lb/>
　江流激激過侯灘更上山頭看打盤百嵗老人親擊鼔<lb/>
　城中憂樂不相干<lb/>
　<lb/>
御定佩文齋詠物詩選卷一百五<lb/>
</p>
<p>
</p>
  </div>
</body>
</text>
</TEI>
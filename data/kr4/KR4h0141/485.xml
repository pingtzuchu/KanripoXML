<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_485-1a"/>
　欽定四庫全書<lb/>
御定佩文齋詠物詩選巻四百八十六<lb/>
　　雜蟲類<lb/>
　　　四言古<lb/>
　　　　螳螂贊　　　　　　　　　<hi>晉</hi>郭　璞<lb/>
　螳螂飛蟲揮斧奮臂當轍不廻勾踐是避勇士致斃厲<lb/>
　之以義<lb/>
　　　　尺蠖　　　　　　　　　　　郭　璞<lb/>
<pb n="KR4h0141_WYG_485-1b"/>
　貴有可賤賤有可珍嗟兹尺蠖體此屈伸論配龍蛇見<lb/>
　歎聖人<lb/>
　　　五言古<lb/>
　　　　答栁栁州食蝦蟇　　　　　<hi>唐</hi>韓　愈<lb/>
　蝦蟇雖水居水特變形貌强號為蛙蛤於實無所校雖<lb/>
　然兩股長其奈脊皴皰跳躑雖云髙意不離濘淖鳴聲<lb/>
　相呼和無理祗取閙周公所不堪灑灰垂典敎我棄愁<lb/>
　海濵恒願眠不覺叵堪朋類多沸耳作驚爆端能敗笙<lb/>
<pb n="KR4h0141_WYG_485-2a"/>
磬仍工亂學校雖䝉勾踐禮竟不聞報效大戰元鼎年<lb/>
孰强孰敗橈居然當鼎味豈不辱釣罩余初不下喉近<lb/>
亦能稍稍常懼染蠻傖失平生好樂而君復何為甘食<lb/>
比豢豹獵較務同俗全身斯為孝瞿然思慮深未見許<lb/>
廻櫂<lb/>
　　七言古<hi>附長短句</hi>
　　　蠍虎　　　　　　　　　　<hi>宋</hi>蘇　軾<lb/>
黄雞啄蠍如啄黍窓間守宫稱蠍虎暗中繳尾伺飛蟲<lb/>
<pb n="KR4h0141_WYG_485-2b"/>
巧㨗工夫在腰膂跂跂脈脈善縁壁陋質從来誰比數<lb/>
今年嵗旱號蜥蜴狂走兒童閙歌舞能銜渠水作冰雹<lb/>
便向蛟龍覓雲雨守宫努力搏蒼蠅明年嵗旱當求汝<lb/>
　　二蟲　　　　　　　　　　　　蘇　軾<lb/>
君不見水馬兒歩歩逆流水大江東流日千里此蟲趯<lb/>
趯長在此又不見鷃濫堆决起隨衝風隨風一去宿何<lb/>
許逆風還落蓬蒿中二蟲愚智俱莫測江邊一笑無人<lb/>
識<lb/>
<pb n="KR4h0141_WYG_485-3a"/>
　　五言律<lb/>
　　　蛒蜂　　　　　　　　　　<hi>唐</hi>元　稹<lb/>
梨笑清都月<hi>京師開元觀多梨花蜂</hi>蜂遊紫殿春構脾分部伍嚼<lb/>
蘂奉君親翅羽頗同類心神固異倫安知人世裏不有<lb/>
挾鈎人<lb/>
　　　蟆子　　　　　　　　　　　元　稹<lb/>
有口深堪異趨時詎可量誰令通鼻息何故辨馨香沈<lb/>
水来滄海崇蘭泛露光那能枉焚爇爾衆我微茫<lb/>
<pb n="KR4h0141_WYG_485-3b"/>
　　　浮塵子<hi>蟇類也巢巴蛇鱗中</hi>　　　　　　元　稹<lb/>
可歎浮塵子纎埃喻此微寧論隔紗幌并解透綿衣有<lb/>
毒能成痏無聲不見飛老来雙眼暗何計辨雰霏<lb/>
　　　蝱　　　　　　　　　　　　元　稹<lb/>
千山谿沸石六月火燒雲自顧生無類那堪毒有羣搏<lb/>
牛皮若截噬馬血成文蹄角尚如此肌膚安足云<lb/>
　　　蟋蟀　　　　　　　　　　<hi>元</hi>僧善住<lb/>
西風吹蟋蟀切切動哀音易入愁人耳難驚嬾婦心寒<lb/>
<pb n="KR4h0141_WYG_485-4a"/>
燈孤館外秋雨古城隂聽極無由寐終宵費苦吟<lb/>
　　七言律<lb/>
　　　草蟲　　　　　　　　　　<hi>唐</hi>李咸用<lb/>
如繰如織暮㗀㗀應節催年使我愁行客語停孤店月<lb/>
髙人夢斷一牀秋風低蘚徑疑偏急雨咽槐亭得暫休<lb/>
須付畫堂蘭燭畔歌懐醉耳兩悠悠<lb/>
　　　螳螂　　　　　　　　　　<hi>明</hi>朱之蕃<lb/>
昻頭雙眼暎林明㑹出當車奮臂行利口信難防雀啄<lb/>
<pb n="KR4h0141_WYG_485-4b"/>
狂鳴端是惱蟬聲蓬蒿滿徑堪孳息榆栁成隂寄化生<lb/>
静黙非闗能飬勇慕羶羞與蟻爭衡<lb/>
　　　紡織婆　　　　　　　　　　朱之蕃<lb/>
漚麻曝絮嵗功成蟲語潛催布縷征籬落聲宏眠詎稳<lb/>
草叢音切聽偏傾連緜欲伴孤燈烱悽惻還偕細雨鳴<lb/>
㡬度停車増悵結悠悠不斷似離情<lb/>
　　五言絶句<lb/>
　　　春夜裁縫　　　　　　　　<hi>唐</hi>薛維翰<lb/>
<pb n="KR4h0141_WYG_485-5a"/>
珠箔因風起飛蛾入最能不敎人夜作方便撲明燈<lb/>
　　　天水牛　　　　　　　　　<hi>宋</hi>蘇　軾<lb/>
兩角徒自長空飛不服箱為牛竟何事利吻穴枯桑<lb/>
　　　蝸牛　　　　　　　　　　　蘇　軾<lb/>
腥涎不滿殻聊足以自濡升髙不知回竟作粘壁枯<lb/>
　　　鬼蝶　　　　　　　　　　　蘇　軾<lb/>
雙眉卷鐵絲兩翅暈金碧初来花爭妍忽去鬼無迹<lb/>
　　　春日閒居　　　　　　　　<hi>明</hi>錢　宰<lb/>
<pb n="KR4h0141_WYG_485-5b"/>
霽日簷牙落光風瓦上生草晴跳蚱蜢花暖困狸狌<lb/>
　　七言絶句<lb/>
　　　禽蟲　　　　　　　　　　<hi>唐</hi>白居易<lb/>
蠶老蠒成不庇身蜂飢蜜熟屬他人須知年老憂家者<lb/>
恐是二蟲虛苦辛<lb/>
　　　禽蟲　　　　　　　　　　　白居易<lb/>
蟭螟殺敵蚊巢上蠻觸交爭蝸角中應似諸天觀下界<lb/>
一微塵内鬪英雄<lb/>
<pb n="KR4h0141_WYG_485-6a"/>
　　　元處士池上　　　　　　　<hi>唐</hi>温庭筠<lb/>
蓼穂菱叢思蟪蛄水螢江鳥滿煙蒲愁紅一夕風前落<lb/>
池上秋波似五湖<lb/>
　　　偶題　　　　　　　　　　<hi>唐</hi>司空圖<lb/>
遼陽音信近来稀縱有虛傳逼節歸永日無人新睡覺<lb/>
小窓晴暖螖蟲飛<lb/>
　　　凉榭池上　　　　　　　　<hi>宋</hi>韓　琦<lb/>
病襟思適繞東塘水荇初花吐嫩黄行到老樗隂下坐<lb/>
<pb n="KR4h0141_WYG_485-6b"/>
兒童爭喜拾紅娘<lb/>
　　　過陂子徑五十餘里喬木蔽天遣悶七絶<hi>錄一</hi>
　　　　　　　　　　　　　　　<hi>宋</hi>楊萬里<lb/>
草光葉潤亦清嘉翠裏生香不是花一事説来人不信<lb/>
蕨長如樹蚓如蛇<lb/>
　　　詠蟋蟀　　　　　　　　　<hi>元</hi>趙　汸<lb/>
赤翅晶熒何處歸秋来清響傍庭闈莫言微物無情意<lb/>
風虎雲龍共一機<lb/>
<pb n="KR4h0141_WYG_485-7a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_485-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻四百八十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_343-1a"/>
　欽定四庫全書<lb/>
御定佩文齋詠物詩選巻三百四十三<lb/>
　　薔薇花類<lb/>
　　　五言古<lb/>
　　　　詠薔薇　　　　　　　　　<hi>齊</hi>謝　朓<lb/>
　低枝詎勝葉輕香幸自通發萼初攢紫餘采尚霏紅新<lb/>
　花對白日故蘂逐行風參差不俱曜誰肯盼微叢<lb/>
　　　　詠薔薇　　　　　　　　　<hi>梁</hi>簡文帝<lb/>
<pb n="KR4h0141_WYG_343-1b"/>
　燕来枝益軟風飄花轉光氤氲不肯去還来階上香<lb/>
　　　　詠薔薇　　　　　　　　　<hi>梁</hi>栁　惲<lb/>
　當户種薔薇枝葉太葳蕤不揺香已亂無風花自飛春<lb/>
　閨不能静開匣理眀妃曲池浮采采斜岸列依依或聞<lb/>
　好音度時見銜泥歸且對清酤湛其餘任是非<lb/>
　　　　看美人摘薔薇　　　　　　<hi>梁</hi>劉　緩<lb/>
　新花臨曲池佳麗復相隨鮮紅同暎水輕香共逐吹繞<lb/>
　架尋多處窺叢見好枝矜新猶恨少将故復嫌萎釵邉<lb/>
<pb n="KR4h0141_WYG_343-2a"/>
爛熳插何處不相宜<lb/>
　　　詠薔薇　　　　　　　　　<hi>梁</hi>鮑　泉<lb/>
經植宜春館靃靡上蘭宫片舒猶帶紫半卷未全紅葉<lb/>
疎難蔽日花密易傷風佳麗新妆罷含笑折芳叢<lb/>
　　　邀人賞薔薇　　　　　　　<hi>唐</hi>孟　郊<lb/>
蜀色庶可比楚叢亦應無醉紅不自力狂豔如索扶麗<lb/>
蘂惜未掃宛枝長更紆何人是花侯詩老強相呼<lb/>
　　　薔薇洞　　　　　　　　　<hi>眀</hi>顧　璘<lb/>
<pb n="KR4h0141_WYG_343-2b"/>
百丈薔薇枝繚繞成洞房密葉翠帷重穠花紅錦張對<lb/>
著玉局碁遣此朱夏長香雲落衣袂一月㽞餘芳<lb/>
　　七言古<lb/>
　　　薔薇篇　　　　　　　　　<hi>唐</hi>儲光羲<lb/>
裊裊長數㝷青青不作林一莖獨秀當庭心數枝分作<lb/>
滿庭隂春日遲遲欲将半庭影離離正堪翫枝上嬌鶯<lb/>
不畏人葉底飛蛾自相亂秦家女兒愛芳菲畫睂相伴<lb/>
採葳蕤髙處紅鬚欲就手低邉綠刺已牽衣蒲桃架上<lb/>
<pb n="KR4h0141_WYG_343-3a"/>
朝光滿楊栁園中暝鳥飛連袂踏歌從此去風吹香氣<lb/>
逐人歸<lb/>
　　　和薔薇花歌　　　　　　　<hi>唐</hi>孟　郊<lb/>
仙機軋軋織鳳皇花開七十有二行天霞落地攢紅光<lb/>
風枝嫋嫋時一颺飛㪚葩馥繞空王忽驚錦浪洗新色<lb/>
又似宫娥逞妆飾終當一使移花根還比蒲桃天上植<lb/>
　　五言律<lb/>
　　　題薔薇花　　　　　　　　<hi>唐</hi>朱慶餘<lb/>
<pb n="KR4h0141_WYG_343-3b"/>
四面垂條密浮雲入夏清綠攢傷手刺紅墮斷腸英粉<lb/>
著蜂鬚膩光凝蝶翅眀雨中看亦好况復值初晴<lb/>
　　　紅薇　　　　　　　　　　<hi>唐</hi>李咸用<lb/>
春雨有五色灑来花旋成欲㽞池上景别染草中英畫<lb/>
出看還欠蓪為插未輕王孫多好事携酒寄吟傾<lb/>
　　　僧院薔薇　　　　　　　　　李咸用<lb/>
客引擎茶看離披曬錦紅不緣開淨域爭忍負春風小<lb/>
片當吟落清香入定空何人来此植應固惱休公<lb/>
<pb n="KR4h0141_WYG_343-4a"/>
　　五言排律<lb/>
　　　薔薇花聨句<hi>裴白劉</hi>　　　　　<hi>唐</hi>張　籍<lb/>
似錦如霞色連春接夏開<hi>禹鍚</hi>波紅分影入風好帶香来<lb/>
<hi>度</hi>得地依東閣當階奉上台<hi>行式</hi>淺深皆有態次第暗相<lb/>
催<hi>禹錫</hi>滿地愁英落緣堤惜棹回<hi>度</hi>芳濃濡雨露眀麗隔<lb/>
塵埃<hi>行式</hi>似著胭脂染如經巧婦裁<hi>居易</hi>奈花無别計只有<lb/>
酒殘杯<hi>籍</hi>
　　　裴常侍以題薔薇架十八韻見示因廣為三十<lb/>
<pb n="KR4h0141_WYG_343-4b"/>
　　　　韻以和之　　　　　　　<hi>唐</hi>白居易<lb/>
託質依髙架攢華對小堂晚開春去後獨秀院中央霽<lb/>
景朱眀早芳時白晝長穠因天與色麗共日爭光剪碧<lb/>
排千萼研朱染萬房烟條塗石緑粉蘂撲雌黄根動彤<lb/>
雲涌枝揺赤羽翔九微燈炫轉七寳帳熒煌淑氣熏行<lb/>
徑清隂接歩廊照梁迷藻梲耀壁變雕牆爛若藂然火<lb/>
殷於葉得霜臙脂含笑臉蘇合裛衣香浃洽濡晨露玲<lb/>
瓏漏夕陽合羅排勘纈醉暈淺深妆乍見疑廻面遥看<lb/>
<pb n="KR4h0141_WYG_343-5a"/>
誤斷腸風朝舞飛燕雨夜泣蕭娘桃李慙無語芝蘭讓<lb/>
不芳山榴何細碎石竹苦㝷常蕙慘偎欄避蓮羞暎浦<lb/>
藏怯教蕉葉戰妬得桞花狂豈可輕嘲詠應須痛比方<lb/>
畫屏風自展繡繖葢誰張翠錦挑成字丹砂印著行猩<lb/>
猩凝血㸃瑟瑟蹙金匡㪚亂萎紅片尖纎嫩紫芒觸僧<lb/>
飄毳褐留妓冐羅裳寡和陽春曲多情騎省郎緣誇美<lb/>
顔色引出好文章東顧辭仁里西歸入帝鄉假如君愛<lb/>
煞㽞著莫移将<lb/>
<pb n="KR4h0141_WYG_343-5b"/>
　　　寒食日沙縣雨中看薔薇　　<hi>唐</hi>韓　偓<lb/>
何處遇薔薇殊鄉冷節時雨聲籠錦帳風勢偃羅帷通<lb/>
體全無力酡顔不自持緑疎㣲露刺紅密欲藏枝愜意<lb/>
慿欄乆貪吟放盞遲旁人應見訝自醉自題詩<lb/>
　　　依韻和令公大王薔薇詩　　<hi>宋</hi>徐　鉉<lb/>
綠樹成隂後羣芳稍歇時誰将新濯錦挂向最長枝巻<lb/>
箔香先入凭欄影任移賞頻嫌酒渴吟苦怕霜髭架迥<lb/>
籠雲幄庭虛展繡帷有情縈舞袖無力罥游絲嫩蘂鶯<lb/>
<pb n="KR4h0141_WYG_343-6a"/>
偷采柔條桞伴垂荀池波自照梁苑客嘗窺玊李㝷皆<lb/>
謝金桃亦暗衰花中應獨貴庭下故開遲委豔妆苔砌<lb/>
分華借槿籬低昻匀灼爍濃淡疊參差幸植王宫裏仍<lb/>
逢宰府知芳心向誰許醉態不能支芍藥天教避玫瑰<lb/>
衆共嗤光眀烘晝景潤膩裛輕𩅰麗似期神女珍如重<lb/>
衛姬君王偏屬詠士子盡搜竒<lb/>
　　七言律<lb/>
　　　城上薔薇　　　　　　　　<hi>唐</hi>李　紳<lb/>
<pb n="KR4h0141_WYG_343-6b"/>
薔薇繁豔滿城隂爛熳開紅次第深新蘂度香翻宿蝶<lb/>
密房飄影戯晨禽竇閨織婦慚詩句南國佳人怨錦衾<lb/>
風月寂寥思徃事暮春空賦白頭吟<lb/>
　　　薔薇正開春酒初熟因招劉十九張大夫崔二<lb/>
　　　　十四同飲　　　　　　　<hi>唐</hi>白居易<lb/>
甕頭竹葉經春熟階底薔薇入夏開似火淺深紅壓架<lb/>
如餳氣味緑粘䑓試将詩句相招去倘有風情或可来<lb/>
眀日早花應更好心期同醉卯時杯<lb/>
<pb n="KR4h0141_WYG_343-7a"/>
　　　朱秀才庭際薔薇　　　　　<hi>唐</hi>方　干<lb/>
繡難相似畫難真眀媚鮮妍絶比倫露壓盤條方到地<lb/>
風吹豔色欲燒春斷霞轉影侵西壁濃麝分香入四鄰<lb/>
看取後時歸故里庭花應讓錦衣新<lb/>
　　　和薔薇次韻　　　　　　　<hi>唐</hi>皮日休<lb/>
誰繡連延滿户陳暫應遮得陸郎貧紅芳掩斂将迷蝶<lb/>
翠蔓飄颻欲挂人低拂地時如墮馬髙臨牆處似窺鄰<lb/>
秪應是董雙成戯剪得神霞寸寸新<lb/>
<pb n="KR4h0141_WYG_343-7b"/>
　　　李太舍池上翫紅薇醉題　　<hi>唐</hi>韓　偓<lb/>
花低池小水泙泙花落池心片片輕酩酊不能羞白鬢<lb/>
顛狂猶自睠紅英乍為旅客顔常厚每見同人眼暫眀<lb/>
亰洛林園歸未得天涯相顧一含情<lb/>
　　　薔薇　　　　　　　　　　<hi>唐</hi>李建勲<lb/>
萬蘂爭開照檻光詩家何物可相方錦江風撼雲霞碎<lb/>
仙子衣飄黼黻香裛露早英濃壓架背人狂蔓暗穿牆<lb/>
綵牋蠻榼旬休日欲召親賔看一塲<lb/>
<pb n="KR4h0141_WYG_343-8a"/>
　　　李少卿宅薔薇　　　　　　<hi>眀</hi>王　韋<lb/>
柔香弱蔓不勝寒十二圍屏錦繡攢秦殿曉妆俱窈窕<lb/>
習家春事未䦨珊憐将清奏愁中聼競折髙枝醉後看<lb/>
好待詩成酬勝賞東風休遣露華乾<lb/>
　　五言絶句<lb/>
　　　薔薇下　　　　　　　　　<hi>眀</hi>魯　鐸<lb/>
獨酌蔷薇下花隂亂午風有時殘露滴剛著酒杯中<lb/>
　　七言絶句<lb/>
<pb n="KR4h0141_WYG_343-8b"/>
　　　戲題盧秘書新移薔薇　　　<hi>唐</hi>白居易<lb/>
風動翠條腰嫋娜露垂紅萼淚闌干移他到此須為主<lb/>
不愛花人莫使看<lb/>
　　　薔薇花　　　　　　　　　<hi>唐</hi>張　祜<lb/>
暁風抹盡胭脂顆夜雨催成蜀錦機當晝開時正眀媚<lb/>
故鄉疑是買臣歸<lb/>
　　　薔薇花　　　　　　　　　<hi>唐</hi>杜　牧<lb/>
朶朶精神葉葉稠雨晴香拂醉人頭石家錦障依然在<lb/>
<pb n="KR4h0141_WYG_343-9a"/>
閒倚狂風夜未收<lb/>
　　　重題薔薇　　　　　　　　<hi>唐</hi>皮日休<lb/>
濃似猩猩初染素輕於燕燕欲凌空可憐細麗難勝日<lb/>
照得深紅作淺紅<lb/>
　　　紅薔薇　　　　　　　　　<hi>唐</hi>牛　嶠<lb/>
暁啼珠露渾無力繡簇羅襦不著行若綴夀陽公主額<lb/>
六宫爭肯學梅妆<lb/>
　　　薔薇　　　　　　　　　　<hi>唐</hi>徐　夤<lb/>
<pb n="KR4h0141_WYG_343-9b"/>
朝露灑時如濯錦晚風飄處似遺鈿重門剰著黄金鏁<lb/>
莫被飛瓊摘上天<lb/>
　　　紅薔薇花　　　　　　　　<hi>唐</hi>僧齊已<lb/>
晴日當樓曉香歇錦帶盤空欲成結鶯聲漸老栁飛時<lb/>
狂風吹盡猩猩血<lb/>
　　　閒遊　　　　　　　　　　<hi>宋</hi>陸　游<lb/>
好事湖邉賣酒家杖頭錢盡慣曽賖爐邉爛醉眠經日<lb/>
開過紅薇一架花<lb/>
<pb n="KR4h0141_WYG_343-10a"/>
　　　　湖城簿㕔　　　　　　　　<hi>金</hi>吴　激<lb/>
　日遲風暖燕飛飛古栁髙槐面翠微卷上踈簾無一事<lb/>
　滿池春水照薔薇<lb/>
　　　　草萍驛和薩天鍚　　　　　<hi>元</hi>盧　琦<lb/>
　林外輕風㡌影斜客衣近染紫山霞等閒㸃檢春多少<lb/>
　牆角薔薇幾樹花<lb/>
　<lb/>
　<lb/>
<pb n="KR4h0141_WYG_343-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻三百四十三<lb/>
</p>
<p>
</p>
  </div>
</body>
</text>
</TEI>
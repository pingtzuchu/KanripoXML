<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_084-1a"/>
　欽定四庫全書<lb/>
御定佩文齋詠物詩選卷八十四<lb/>
　　水總類<lb/>
　　　五言古<lb/>
　　　　賦得臨水　　　　　　　　<hi>梁</hi>沈君攸<lb/>
　開筵臨桂水携手望桃源花落圓文出風急細流翻光<lb/>
　浮動岸影浪息累沙㾗滄波自可恱濯纓何用論<lb/>
　　　　詠水　　　　　　　　　　<hi>陳</hi>祖孫登<lb/>
<pb n="KR4h0141_WYG_084-1b"/>
　驪泉紫闕映珠浦碧沙沈岸闊蓮香逺流清雲影深風<lb/>
　潭如拂鏡山澑似調琴請君看皎潔知有淡然心<lb/>
　　　　賦得方塘含白水　　　　　<hi>隋</hi>李巨仁<lb/>
　白水溢方塘淼淼素波揚疉浪揺鳬影連漪寫雁行長<lb/>
　堤栁色翠夾岸荇花黄觀魚自有樂何必在濠梁<lb/>
　　　　翫止水　　　　　　　　　<hi>唐</hi>白居易<lb/>
　動者樂流水静者樂止水利物不如流鑒形不如止凄<lb/>
　清早霜降淅瀝微風起中面紅葉開四隅綠萍委廣狹<lb/>
<pb n="KR4h0141_WYG_084-2a"/>
八九丈灣環有涯涘淺深三四尺洞徹無表裏淨分鶴<lb/>
翹足澄見魚掉尾迎眸洗眼塵隔胸蕩心滓定將禪不<lb/>
别明與誠相似清能律貪夫淡可交君子豈惟空狎翫<lb/>
亦取相倫擬欲識靜者心心源只如此<lb/>
　　　亭西牆下伊渠水中置石激流潺湲成韻頗有<lb/>
　　　　幽趣以詩記之　　　　　　白居易<lb/>
嵌巉嵩石峭皎潔伊流清立為逺峰勢激作寒玉聲夾<lb/>
岸羅密樹面灘開小亭忽疑嚴子瀬流入洛陽城是時<lb/>
<pb n="KR4h0141_WYG_084-2b"/>
羣動息風靜微月明高枕夜悄悄滿耳秋泠泠終日臨<lb/>
大道何人知此情此情茍自愜亦不要人聽<lb/>
　　　泛水　　　　　　　　　　<hi>宋</hi>孔平仲<lb/>
漣漪二十里清淡得我性微風不復揺天水相與淨秋<lb/>
容入崖栁晩色依漁艇髣髴㑹稽遊南湖明似鏡<lb/>
　　七言古<lb/>
　　　西城觀水　　　　　　　　<hi>金</hi>趙　渢<lb/>
西山秋水來天地巨野横流浩無際長風蹙浪鱗甲生<lb/>
<pb n="KR4h0141_WYG_084-3a"/>
兩角斜分半山裏繚堤北去接飛橋皷鼙洶洶飜驚濤<lb/>
中流突兀玉山起直疑河伯驅靈鼇冷光揺蕩秋雲白<lb/>
渾似夢中遊震澤隔林我欲喚漁郎孤帆忽如過鳥翼<lb/>
安得酒船常拍浮四時甘味置兩頭何人與我同此樂<lb/>
穎陽試覓元丹丘<lb/>
　　五言律<lb/>
　　　春水　　　　　　　　　　<hi>唐</hi>杜　甫<lb/>
三月桃花浪江流復舊㾗朝來没沙尾碧色動柴門接<lb/>
<pb n="KR4h0141_WYG_084-3b"/>
縷垂芳餌連筒灌小園已添無數鳥爭浴故相喧<lb/>
　　　逺水　　　　　　　　　　<hi>唐</hi>馬　戴<lb/>
蕩漾空沙際虛明入逺天秋光照不極鳥影去無邊勢<lb/>
引長雲斷波凝片雪連汀洲杳難到萬古覆蒼煙<lb/>
　　　逺水　　　　　　　　　　<hi>唐</hi>項　斯<lb/>
渺渺浸天色一邊生晩凉闊含萍勢逺寒入鴈愁長北<lb/>
極連平地東流即故鄉扁舟當宿處彷彿似瀟湘<lb/>
　　　秋水　　　　　　　　　　<hi>宋</hi>徐　積<lb/>
<pb n="KR4h0141_WYG_084-4a"/>
水與秋月色清無一㸃瑕有情山共逺無限月初斜鷺<lb/>
下沉寒葦雁空遺暖沙旋將堤畔木學泛斗邊槎<lb/>
　　五言排律<lb/>
　　　賦得玉水記方流　　　　　<hi>唐</hi>陳昌言<lb/>
明媚如懷玉竒姿寄託幽白虹深不見綠水折空流方<lb/>
珏清沙徧縱横氣色浮類圭才有角寫月漾成鈎久處<lb/>
深潛貴希當特達收滔滔在何許掲厲願從游<lb/>
　　　賦得玉水記方流　　　　　<hi>唐</hi>鄭　俞<lb/>
<pb n="KR4h0141_WYG_084-4b"/>
積水綦文動因知玉産幽如天涵素色侔地引方流潛<lb/>
潤蒸雲起英華射浪浮魚龍泉不夜艸木岸無秋璧沼<lb/>
寧堪比瑤池詎足儔若非懸可測誰復寄𠖇搜<lb/>
　　　賦得玉水記方流　　　　　<hi>唐</hi>王　鑑<lb/>
玉潤在中洲光臨碕岸幽氤氳𠖇瑞影演瀁度方流乍<lb/>
似輕漣合還疑駭浪收夤緣知有異洞徹信無儔比德<lb/>
稱殊賞含輝處至柔沈淪如見念况乃屬時休<lb/>
　　　賦得玉水記方流　　　　　<hi>唐</hi>杜元穎<lb/>
<pb n="KR4h0141_WYG_084-5a"/>
重泉生美玉積水異長流如見清堪賞因知寳可求斗<lb/>
廻虹氣見磬折紫光浮中矩諧明德同方叶至柔月生<lb/>
偏共暎風暖佇將游異寳雖無脛逄時願俯收<lb/>
　　　賦得四水合流　　　　　　<hi>唐</hi>李　沛<lb/>
禹鑿山川地因通四水流縈㢠過鳳闕㑹合出皇州天<lb/>
影長波裏寒聲古渡頭入河無晝夜歸海有謙柔順物<lb/>
宜投石逢時可載舟羡魚猶未已臨水欲垂鈎<lb/>
　　　賦得春水緑波　　　　　　<hi>唐</hi>朱　林<lb/>
<pb n="KR4h0141_WYG_084-5b"/>
芳時淑氣和春水淡煙波滉瀁滋蘭杜淪漣長芰荷晩<lb/>
光扶翠㶑潭影㵼清莎歸鴈追飛盡纖鱗游泳多朝宗<lb/>
終到海潤下每盈科願假中流便從兹發棹歌<lb/>
　　　賦得空水共澄鮮　　　　　<hi>唐</hi>闕　名<lb/>
悠然四望通渺渺水無窮海鶴飛天際煙林出鏡中雲<lb/>
消澄徧碧霞起淡微紅落日浮光滿遥山翠色同樵聲<lb/>
喧竹嶼棹響入蓮藂逺客舟中興塵襟暫一空<lb/>
　　七言律<lb/>
<pb n="KR4h0141_WYG_084-6a"/>
　　　　西蜀淨因寺題水　　　　　<hi>唐</hi>鄭　谷<lb/>
　竹院松廊分數派晴空清泚亦逶迤落花相逐去何處<lb/>
　幽鳥獨來無限時洗鉢老僧臨岸久釣魚閒客巻綸遲<lb/>
　晩來一片連莎綠悔與滄浪有舊期<lb/>
　　　　水紋　　　　　　　　　　<hi>元</hi>謝宗可<lb/>
　新綠粼粼漾淺漪織成春色上苔衣一池碧暈雨初落<lb/>
　十疊翠鱗風更微淨縠光揺湘女鏡輕羅影動水仙機<lb/>
　何如袖取并刀去剪得吴淞半幅歸<lb/>
<pb n="KR4h0141_WYG_084-6b"/>
　　　七言絶句<lb/>
　　　　流水　　　　　　　　　　<hi>唐</hi>羅　鄴<lb/>
　龍躍虬蟠旋作潭繞紅濺綠下東南春風散入侯家去<lb/>
　潄齒花前酒半酣<lb/>
　<lb/>
　<lb/>
　<lb/>
御定佩文齋詠物詩選巻八十四<lb/>
</p>
<p>
</p>
  </div>
</body>
</text>
</TEI>
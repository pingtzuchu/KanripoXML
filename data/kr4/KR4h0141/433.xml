<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_433-1a"/>
　欽定四庫全書<lb/>
御定佩文齋詠物詩選巻四百三十四<lb/>
　　烏類<hi>鴉同</hi>
　　　五言古<lb/>
　　　　城上烏　　　　　　　　　<hi>梁</hi>吴　均<lb/>
　嗚嗚城上烏翩翩尾畢逋凡生八九子夜夜啼相呼質<lb/>
　微知慮少體賤毛衣麤陛下三萬歳臣至執金吾<lb/>
　　　　城上烏　　　　　　　　　<hi>梁</hi>朱　超<lb/>
<pb n="KR4h0141_WYG_433-1b"/>
　朝飛集帝城猶帶夜啼聲近日毛雖暖聞弦心尚驚<lb/>
　　　　烏夜啼　　　　　　　　<hi>北周</hi>庾　信<lb/>
　桂樹懸知逺風竿詎肯低獨憐眀月夜孤飛猶未棲虎<lb/>
　賁誰見惜御史詎相携雖言入絃管終是曲中啼<lb/>
　　　　晚飛烏　　　　　　　　　<hi>隋</hi>虞世基<lb/>
　向日晚飛低飛飛未得棲當為歸林逺恒長侵夜啼<lb/>
　　　　羣鴉詠　　　　　　　　　<hi>唐</hi>儲光羲<lb/>
　新宫驪山陰龍衮時出豫朝陽照羽儀清吹肅逵路羣<lb/>
<pb n="KR4h0141_WYG_433-2a"/>
鴉隨天車夜滿新豐樹所思在腐餘不復憂霜露河低<lb/>
宫閣深燈隠鼓鐘曙繽紛起寒枝矯翼時相顧冡宰收<lb/>
琳瑯侍臣進鵷鷺髙舉摩太清永絶矰繳懼兹禽亦翶<lb/>
翔不以微小故<lb/>
　　　送張兵部孟功廵河分題得屋上烏<lb/>
　　　　　　　　　　　　　　　<hi>元</hi>虞　集<lb/>
花發上陽春門開未央曙城柝起羣棲流光散朝羽息<lb/>
影須近檐結巢願當户轆轤轉金井終日灌嘉樹<lb/>
<pb n="KR4h0141_WYG_433-2b"/>
　　七言古<hi>附長短句</hi>
　　　烏引雛　　　　　　　　　<hi>唐</hi>韋應物<lb/>
日出照東城春烏鵶鵶雛和鳴雛和鳴羽猶短巢在深<lb/>
林春正寒引飛欲集東城暖羣雛䙰褷睥睨髙舉翅不<lb/>
及墜蓬蒿雄雌來去飛又引音聲上下懼鷹隼引雛烏<lb/>
爾心急急將何如何得比日搜索雀卵噉爾雛<lb/>
　　　烏夜啼　　　　　　　　　<hi>唐</hi>王　建<lb/>
庭樹烏爾何不向别處棲夜夜夜半當户啼家人把燭<lb/>
<pb n="KR4h0141_WYG_433-3a"/>
出洞户驚棲失羣飛落樹一飛直欲飛上天廻廻不離<lb/>
舊棲處未眀重遶主人屋欲下空中黑相觸風飄雨濕<lb/>
亦不移君家樹頭多好枝<lb/>
　　　題李尚文少府所蔵枯栁寒鴉圖<lb/>
　　　　　　　　　　　　　　　<hi>元</hi>郭　鈺<lb/>
江邊獨柳飛羣鴉敗枝殘葉秋風斜石泉可飲不可啄<lb/>
似聞落日鳴啞啞一段凄涼幽思足忽憶看花過韋曲<lb/>
上林春早聽啼鶯太液晴波宿黄鵠<lb/>
<pb n="KR4h0141_WYG_433-3b"/>
　　　烏夜啼　　　　　　　　　<hi>眀</hi>髙　啟<lb/>
啼烏驚多棲未久半起疎桐上髙栁燈下佳人顰淺眉<lb/>
機中少婦停纖手月入空閨夜欲深數聲猶似聽君琴<lb/>
　　五言律<lb/>
　　　詠烏代楊師道　　　　　　<hi>唐</hi>太　宗<lb/>
凌晨麗城去薄暮上林棲辭枝枝暫起停樹樹還低向<lb/>
日終難託迎風詎肯迷只待纎纎手曲裏作宵啼<lb/>
　　　烏　　　　　　　　　　　<hi>唐</hi>李　嶠<lb/>
<pb n="KR4h0141_WYG_433-4a"/>
日路朝飛急霜臺夕影寒聨翩依月樹迢逓繞風竿白<lb/>
首何年改青琴此夜彈靈臺如可託千里向長安<lb/>
　　　恵崇古木寒鴉　　　　　　<hi>元</hi>楊　載<lb/>
江上秋雲薄寒鴉㪚亂飛未眀常競噪向晩復争歸似<lb/>
怯霜威重仍嫌樹影稀老僧修止觀寫物固精微<lb/>
　　　歸鴉　　　　　　　　　　<hi>眀</hi>髙　啟<lb/>
啞啞噪夕暉争宿不争飛未逐㝠鴻去長先野鶴歸荒<lb/>
邨流水逺古戍淡煙微借問寒林樹何枝最可依<lb/>
<pb n="KR4h0141_WYG_433-4b"/>
　　五言排律<lb/>
　　　應詔詠巢烏　　　　　　　<hi>唐</hi>楊師道<lb/>
桂樹春暉滿巢烏刷羽儀朝飛麗城上夜宿碧林陲背<lb/>
風蔵密葉向日逐疎枝仰徳還能哺依仁遂可窺驚鳴<lb/>
雕輦側王吉自相知<lb/>
　　七言律<lb/>
　　　樓鴉　　　　　　　　　　<hi>眀</hi>朱曰藩<lb/>
年年銀漢橋成後樓上昏鴉接翅歸御史府中棲未穏<lb/>
<pb n="KR4h0141_WYG_433-5a"/>
倡家樹裏聽應稀緑垂槐穂蔵朝雨紅入蓮衣浴晚暉<lb/>
春去秋來渾底事只輸鴻雁塞門飛<lb/>
　　五言絶句<lb/>
　　　詠烏　　　　　　　　　　<hi>唐</hi>李義府<lb/>
日裏颺朝彩琴中伴夜啼上林多少樹不借一枝棲<lb/>
　　　淮陰行　　　　　　　　　<hi>唐</hi>劉禹錫<lb/>
簇簇淮陰市竹樓緣岸上好日起檣竿烏飛驚五兩<lb/>
　　　絶句　　　　　　　　　　<hi>元</hi>陳　髙<lb/>
<pb n="KR4h0141_WYG_433-5b"/>
雲合虹腰斷風囬雨脚斜淺灘屯宿鷺髙樹競棲鴉<lb/>
　　　前谿曲　　　　　　　　　<hi>眀</hi>沈眀臣<lb/>
春水前谿長春雲綠樹齊門前車馬散正及曙烏啼<lb/>
　　　山景　　　　　　　　　　<hi>眀</hi>僧宗泐<lb/>
孤邨帶寒鴉逺山涵夕霧渡頭人未歸落日風吹樹<lb/>
　　七言絶句<lb/>
　　　丹陽送韋參軍　　　　　　<hi>唐</hi>嚴　維<lb/>
丹陽郭裏送行舟一别心知兩地秋日晚江南望江北<lb/>
<pb n="KR4h0141_WYG_433-6a"/>
寒鴉飛盡水悠悠<lb/>
　　　楓橋夜泊　　　　　　　　<hi>唐</hi>張　繼<lb/>
月落烏啼霜滿天江邨漁火對愁眠姑蘇城外寒山寺<lb/>
夜半鐘聲到客船<lb/>
　　　宫詞　　　　　　　　　　<hi>唐</hi>王　涯<lb/>
鴉飛深在禁城牆多繞重樓複殿旁時向春檐瓦溝上<lb/>
散開雙翅占朝光<lb/>
　　　曛黑　　　　　　　　　　<hi>唐</hi>韓　偓<lb/>
<pb n="KR4h0141_WYG_433-6b"/>
古木侵天日已沈露華涼泠潤衣襟江城曛黑人行絶<lb/>
惟有啼烏伴夜砧<lb/>
　　　竹枝詞　　　　　　　　　<hi>唐</hi>孫光憲<lb/>
門前春水白蘋花岸上無人小艇斜啇女經過江欲暮<lb/>
散抛殘食飼神鴉<lb/>
　　　暴雨初晴樓上晚景　　　　<hi>宋</hi>蘇　軾<lb/>
秋後風光雨後山滿城流水碧潺潺煙雲好處無多子<lb/>
及取昏鴉未到間<lb/>
<pb n="KR4h0141_WYG_433-7a"/>
　　　臘月下旬偶作　　　　　　<hi>宋</hi>張　耒<lb/>
歳暮煙霜澤國寒曉鴉鳴處是柯山地爐有火尊餘酒<lb/>
自起焚香深掩關<lb/>
　　　天逈　　　　　　　　　　<hi>宋</hi>劉子翬<lb/>
天逈孤帆隠約歸茫茫殘照欲沈西寒鴉散亂知多少<lb/>
飛向江頭一樹栖<lb/>
　　　晚風寒林　　　　　　　　<hi>宋</hi>楊萬里<lb/>
已是霜林葉爛紅那禁動地晚來風寒鴉可是矜渠黠<lb/>
<pb n="KR4h0141_WYG_433-7b"/>
蹋折枯梢不墮楓<lb/>
　　　其二<lb/>
樹無一葉萬梢枯活底秋江水墨圖幸自寒林俱淡筆<lb/>
却將濃墨㸃棲烏<lb/>
　　　晚歩　　　　　　　　　　<hi>宋</hi>真山民<lb/>
未暝先啼艸際蛩石橋暗渡晩花風歸鴉不帶殘陽老<lb/>
留得林梢一抹紅<lb/>
　　　過李湘　　　　　　　　　<hi>金</hi>馬定國<lb/>
<pb n="KR4h0141_WYG_433-8a"/>
數樹髙槐散亂鴉時於缺處見黄花涼風不斷如流水<lb/>
相對胡牀坐日斜<lb/>
　　　晩望　　　　　　　　　　<hi>金</hi>周　昻<lb/>
煙抹平林水退沙碧山西畔夕陽家無人解得詩人意<lb/>
只有雲邊數㸃鴉<lb/>
　　　寓居寫懐　　　　　　　　<hi>金</hi>趙　渢<lb/>
平陸温風雪半消孤煙籬落隔谿橋趁虚人去林臯静<lb/>
時有晩鴉銜墮樵<lb/>
<pb n="KR4h0141_WYG_433-8b"/>
　　　蔡邨道中　　　　　　　　<hi>金</hi>楊雲翼<lb/>
水連深竹竹連沙邨落蕭蕭已暮鴉行盡畫圖三十里<lb/>
青山影裏見人家<lb/>
　　　雜詩　　　　　　　　　　<hi>金</hi>劉　豫<lb/>
寒林煙重暝棲鴉逺寺疎鐘送落霞無限嶺雲遮不斷<lb/>
數聲和月到山家<lb/>
　　　自趙莊歸冠氏　　　　　　<hi>金</hi>元好問<lb/>
杏園紅過雪披離楊栁無風綠線齊寒食人家在原野<lb/>
<pb n="KR4h0141_WYG_433-9a"/>
乳鴉牆外盡情啼<lb/>
　　　秋吟　　　　　　　　　　<hi>元</hi>黄　庚<lb/>
略彴當門石徑斜槿籬深䕶野人家炊煙起處江邨晩<lb/>
一片斜陽萬㸃鴉<lb/>
　　　枯木寒鴉　　　　　　　　<hi>元</hi>王　惲<lb/>
枯樹寒梢凍欲氷野鴉翻影若為情錦鳩呼雨煙林外<lb/>
紅杏香中過一生<lb/>
　　　别樊時中亷使　　　　　　<hi>元</hi>余　闕<lb/>
<pb n="KR4h0141_WYG_433-9b"/>
光祿橋西惜解携春星欲傍露盤低自來官栁多離思<lb/>
更著城烏在上啼<lb/>
　　　寄别　　　　　　　　　　<hi>眀</hi>宋　濓<lb/>
别來虎豆又生牙尚在揚州賣酒家醉後清狂應不减<lb/>
起拈花彈打鳴鴉<lb/>
　　　囬文　　　　　　　　　　<hi>眀</hi>髙　啟<lb/>
風簾一燭對殘花薄霧寒籠翠袖紗空院别愁驚破夢<lb/>
東䦨井樹夜啼鴉<lb/>
<pb n="KR4h0141_WYG_433-10a"/>
　　　小遊仙　　　　　　　　　<hi>眀</hi>張　羽<lb/>
門外南風吹葛花奕棋人散樹陰斜青童睡起渾無事<lb/>
乞與神丹餧白鴉<lb/>
　　　香嚴寺詩　　　　　　　　<hi>眀</hi>蕭　宗<lb/>
烏啼霜落夜漫漫風入疎櫺客枕寒戍鼓敲殘雞亂唱<lb/>
半軒眀月照䦨干<lb/>
　　　朝鴉　　　　　　　　　　<hi>眀</hi>汪元錫<lb/>
景陽鐘動曉鴉飛漢殿千官拜玉墀仙仗纔移東殿去<lb/>
<pb n="KR4h0141_WYG_433-10b"/>
翩翩棲滿萬年枝<lb/>
　　　旅夜　　　　　　　　　　<hi>眀</hi>黄　佐<lb/>
沈水煙消膩燭黄疎帷浮動月蒼蒼棲鴉不避霜風惡<lb/>
繞樹數聲秋夜長<lb/>
　　　春詞　　　　　　　　　　<hi>眀</hi>謝　榛<lb/>
城烏何意夜深啼紅杏梢頭片月低香冷熏籠人不寐<lb/>
春風吹過玉欄西<lb/>
　　　郊行即事　　　　　　　　<hi>眀</hi>李先芳<lb/>
<pb n="KR4h0141_WYG_433-11a"/>
　城南黄葉逐人飛城上寒鴉噪晩饑老樹荒邨停落照<lb/>
　遥遥山寺一僧歸<lb/>
　　　　寒鴉圖　　　　　　　　　<hi>眀</hi>黎民表<lb/>
　寒山寂歴野蒼蒼繞樹驚飛不斷行畫角一聲天欲曙<lb/>
　金河翻落滿城霜<lb/>
　　　　歸鴉　　　　　　　　　　<hi>眀</hi>沈眀臣<lb/>
　歸鴉數㸃晩霞鮮近接平蕪逺接天記得小舟雙挂席<lb/>
　闔廬城外酒樓前<lb/>
<pb n="KR4h0141_WYG_433-11b"/>
　　　　書去年臨别畫疎林暮鴉與季康<lb/>
　　　　　　　　　　　　　　　　<hi>眀</hi>程嘉燧<lb/>
　荒林㡬㸃隔江山猶是離心落照間從此䢴溝自眀月<lb/>
　寒鴉無數夜飛還<lb/>
　　　　夜泊梁谿　　　　　　　　<hi>眀</hi>范　汭<lb/>
　檣上烏啼月滿灘月和殘雪耐人看半爐爇盡沈香火<lb/>
　消受篷忩一夜寒<lb/>
御定佩文齋詠物詩選巻四百三十四<lb/>
</p>
<p>
</p>
  </div>
</body>
</text>
</TEI>
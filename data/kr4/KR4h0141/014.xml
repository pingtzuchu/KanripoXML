<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_014-1a"/>
　欽定四庫全書<lb/>
御定佩文齋詠物詩選巻十四<lb/>
　　雪類<lb/>
　　　五言古<lb/>
　　　　冬歌　　　　　　　　　　<hi>晉</hi>樂　府<lb/>
　寒雲浮天凝積雪氷川波連山結玉巖脩庭振瓊柯<lb/>
　　　　詠白雪　　　　　　　　　<hi>宋</hi>鮑　照<lb/>
　白珪誠自白不如雪光姸工隨物動氣能逐勢方圓無<lb/>
<pb n="KR4h0141_WYG_014-1b"/>
　妨玉顔媚不奪素繒鮮投心障苦節隠迹避榮年蘭焚<lb/>
　石既斷何用恃芳堅<lb/>
　　　　學劉公幹體　　　　　　　　鮑　照<lb/>
　北風吹朔雪千里度龍山集君瑶臺上飛舞兩楹前兹<lb/>
　晨自為美當避豔陽天豔陽桃李節皎潔不成姸<lb/>
　　　　白雪歌　　　　　　　　　<hi>齊</hi>徐孝嗣<lb/>
　風閨晩翻靄月殿夜凝明願君早流眄無令春草生<lb/>
　　　　同劉諮議詠春雪　　　　　<hi>梁</hi>簡文帝<lb/>
<pb n="KR4h0141_WYG_014-2a"/>
晩霰飛銀礫浮雲暗未開入池消不積因風墮復來思<lb/>
媍流黄素温姬玉鏡臺看花言可折定自非春梅<lb/>
　　　雪朝　　　　　　　　　　　簡文帝<lb/>
同雲凝暮序嚴隂屯廣隰落梅飛四注翻霙舞三襲實<lb/>
斷望如連恒分似相及巳觀池影亂復視簾旌濕<lb/>
　　　詠雪<hi>顛倒使韻</hi>　　　　　　　簡文帝<lb/>
鹽飛亂蝶舞花落飄粉匳匳粉飄落花舞蝶亂飛鹽<lb/>
　　　詠雪應令　　　　　　　　<hi>梁</hi>沈　約<lb/>
<pb n="KR4h0141_WYG_014-2b"/>
思鳥聚寒蘆蒼雲軫暮色夜雪合且離曉風驚復息嬋<lb/>
娟入綺窗徘徊騖情極弱桂不勝枝輕飛屢低翼玉山<lb/>
聊可望瑶池豈難即<lb/>
　　　詠餘雪　　　　　　　　　　沈　約<lb/>
隂庭覆素芷南堦搴綠葹玉臺新落構青山巳半虧<lb/>
　　　望雪　　　　　　　　　　<hi>梁</hi>丘　遲<lb/>
氛氲發紫漢雜沓被朱城倏忽銀臺構俄頃玉樹生綿<lb/>
綿九軌合昭昭四區明<lb/>
<pb n="KR4h0141_WYG_014-3a"/>
　　　同謝朏花雪　　　　　　　<hi>梁</hi>任　昉<lb/>
土膏候年動積雪表晨暮㪚葩似浮玉飛英若總素東<lb/>
序皆白珩西雝盡翔鷺山經陋密榮騷人貶瓊樹<lb/>
　　　詠花雪　　　　　　　　　<hi>梁</hi>庾肩吾<lb/>
瑞雪墜堯年因風八綺錢飛花灑庭樹凝瑛結井泉寒<lb/>
光晦八極同雲暗九天已飄黄竹路共慶白渠田<lb/>
　　　和司馬博士詠雪　　　　　<hi>梁</hi>何　遜<lb/>
凝堦夜似月拂樹暁疑春蕭散忽如盡徘徊已復新暫<lb/>
<pb n="KR4h0141_WYG_014-3b"/>
蔽巻紈質復慚施粉人若逐微風起誰言非玉塵<lb/>
　　　詠雪　　　　　　　　　　<hi>梁</hi>裴子野<lb/>
飄颻千里雪倏忽度龍沙從雲合且散因風巻復斜拂<lb/>
草如連蝶落樹似飛花若贈離居者聊以代瑶華<lb/>
　　　詠雪　　　　　　　　　　<hi>陳</hi>徐　陵<lb/>
瓊林元圃葉桂樹日南華豈若天庭瑞輕雪帶風斜三<lb/>
農喜盈尺六出儛崇花明朝闕門外應見海神車<lb/>
　　　詠雪應衡陽王教　　　　　<hi>陳</hi>張正見<lb/>
<pb n="KR4h0141_WYG_014-4a"/>
九冬飄遠雪六出表豐年睢陽生玉樹雲夢起瓊田入<lb/>
窗輕落粉拂柳駛飛綿欲動淮南賦亂下桂花前<lb/>
　　　春近餘雪應詔　　　　　<hi>北周</hi>庾　信<lb/>
送寒開小苑迎春入上林絲條變柳色香氣動蘭心待<lb/>
花思對酒畱雪擬彈琴陪遊愧竝作空見奉恩深<lb/>
　　　玩雪　　　　　　　　　　<hi>隋</hi>王　衡<lb/>
寒庭浮暮雪疑從千里來皎潔隨處滿歴亂逐風回璧<lb/>
臺如始構瓊樹似新栽不待陽春節誰持競落梅<lb/>
<pb n="KR4h0141_WYG_014-4b"/>
　　　喜雪　　　　　　　　　　<hi>唐</hi>太　宗<lb/>
碧昏朝合霧丹巻暝韜霞結葉繁雲色凝璚徧雪華光<lb/>
樓皎若粉映幕集疑沙泛柳飛飛絮妆梅片片花照璧<lb/>
臺圓月飄珠箔穿露瑤潔短長堦玉叢髙下樹映桐圭<lb/>
累白縈峰蓮抱素斷續氣將沈徘徊嵗云莫懐珍媿隠<lb/>
徳表瑞佇豐年蕊間飛禁苑舞處憶伊川儻詠幽蘭曲<lb/>
同歡黄竹篇<lb/>
　　　望雪　　　　　　　　　　　太　宗<lb/>
<pb n="KR4h0141_WYG_014-5a"/>
凍雲宵徧嶺素雪曉凝華入牖千重碎迎風一片斜不<lb/>
妝空散粉無樹獨飄花縈空慚夕照破彩謝晨霞<lb/>
　　　詠雪　　　　　　　　　　　太　宗<lb/>
潔野凝晨曜装墀帶夕暉集條分樹玉拂浪影泉璣色<lb/>
灑妝臺粉花飄綺席衣入扇縈離匣㸃素皎殘機<lb/>
　　　苦雪　　　　　　　　　　<hi>唐</hi>髙　適<lb/>
濛濛灑平陸淅瀝至幽居且喜潤羣物焉能計斗儲故<lb/>
人久不見鳥雀投吾廬<lb/>
<pb n="KR4h0141_WYG_014-5b"/>
　　　淮海對雪贈傅靄　　　　　<hi>唐</hi>李　白<lb/>
朔雪落吴天從風渡溟渤海樹成陽春江沙皓明月飄<lb/>
颻四荒外想像千花發瑶草生階墀玉塵散庭闕興從<lb/>
剡谿起思繞梁山發寄君郢中歌曲罷心斷絶<lb/>
　　　雪中　　　　　　　　　　<hi>唐</hi>韋應物<lb/>
空堂歳已晏密室獨安眠壓篠夜偏積覆閣曉逾姸連<lb/>
山暗古郡驚風散一川此時騎馬出忽省京華年<lb/>
　　　滁城對雪　　　　　　　　　韋應物<lb/>
<pb n="KR4h0141_WYG_014-6a"/>
晨起滿闈雪憶朝閶闔時玉座分曙早金爐上煙遲飄<lb/>
散雲臺下凌亂桂樹姿厠迹鵷鷺末蹈舞豐年期今朝<lb/>
覆山郡寂寞復何為<lb/>
　　　嘲雪　　　　　　　　　　<hi>唐</hi>李　賀<lb/>
昨日登蔥嶺今朝下蘭渚喜從千里來亂笑含春語龍<lb/>
沙濕漢旗鳳扇迎秦素久别遼城鶴毛衣巳應故<lb/>
　　　雪夜畱梁推官飲　　　　　<hi>宋</hi>梅堯臣<lb/>
晝雪落旋消夜雪寒易積燈清古屋深爐凍殘煙碧為<lb/>
<pb n="KR4h0141_WYG_014-6b"/>
沽一斗酒暫對千里客酒薄意不淺輕今須重昔重昔<lb/>
是年華飄飄猶過隙一醉冐風歸平明馬無跡<lb/>
　　　雪傚柳子厚　　　　　　　<hi>宋</hi>晁冲之<lb/>
月落雞聲寒曉色静茅屋開門驚不知夜雪壓脩竹槎<lb/>
牙生新氷鱗甲刻谿谷皛皛洲渚明冽冽川源肅孤蹲<lb/>
雀不動沉酣客猶宿呼童晨汲歸獨潄寒泉玉<lb/>
　　　分韻賦雪得雨字　　　　　<hi>金</hi>趙　渢<lb/>
大雪初不知開門巳無路驚喜視歴日此瑞固有數池<lb/>
<pb n="KR4h0141_WYG_014-7a"/>
氷凍欲合林鴉噤仍聚已成玉壺瑩尚作寳花雨造物<lb/>
洵多才中有無盡句大兒擬圭璧小兒比鹽絮後人例<lb/>
蹈襲彌復入窘歩聚星號令嚴亦自警未悟誰將五色<lb/>
筆繪此天地素好語覓未來更待偶然遇<lb/>
　　　春日雪中　　　　　　　　<hi>元</hi>袁　易<lb/>
蕭齋聽寒雨出户霰已集飛霙㸃砌銷綠苔稍沾濕紛<lb/>
紛漸塡委勢若包原隰冥觀隂陽妙欲張故先翕定知<lb/>
陳荄下已有春風入<lb/>
<pb n="KR4h0141_WYG_014-7b"/>
　　　江天暮雪　　　　　　　　<hi>元</hi>陳　孚<lb/>
長空巻玉花汀洲白浩浩雁影不復見千崖暮如曉漁<lb/>
翁寒欲歸不記巴陵道坐睡船自流雲深一蓑小<lb/>
　　　雪　　　　　　　　　　　<hi>明</hi>許　繼<lb/>
山花寒不開庭雪曉還積江南十日春東風未相識蕭<lb/>
條新栁姿清淺舊池色日晏啟柴扉迢迢遲來客<lb/>
　　　月下望雪　　　　　　　　<hi>明</hi>薛　蕙<lb/>
朝看雲際雪夜坐月中樓宛似青天上俯觀銀漢流猶<lb/>
<pb n="KR4h0141_WYG_014-8a"/>
憐目未盡好為上簾鈎<lb/>
　　　竹灣雪艇　　　　　　　　<hi>明</hi>岳　岱<lb/>
鷗飛江上雪雪覆江邊竹扁舟不可渡逺望迷川陸漁<lb/>
父暮歸來蓑衣滿珠玉<lb/>
　　六言古<lb/>
　　　貌雪　　　　　　　　　　<hi>梁</hi>蕭　統<lb/>
既同摽梅蕚㪚復似大谷花霏密如公超所起皓如淵<lb/>
客所揮無羡崑巖列素豈匹振鷺羣飛<lb/>
<pb n="KR4h0141_WYG_014-8b"/>
　　七言古<lb/>
　　　奉和聖製瑞雪篇　　　　　<hi>唐</hi>劉庭琦<lb/>
紫宸飛雪曉徘徊層閣重門雪照開九衢皛耀浮埃盡<lb/>
千品差池贄帛來何處田中非種玉誰家院裏不生梅<lb/>
埋雲翳景無窮巳因風落地吹還起先過翡翠寳房中<lb/>
轉入鴛鴦金殿裏美人含笑出聯翩艷逸相輕鬭容止<lb/>
羅衣㸃著渾是花玉手搏來半成水奕奕紛紛何所如<lb/>
頓憶楊園二月初羞同班女髙秋扇欲照君王乙夜書<lb/>
<pb n="KR4h0141_WYG_014-9a"/>
姑射山中符聖壽芙蓉闕下降神車願隨睿澤流無限<lb/>
長報豐年貴有餘<lb/>
　　　白雪歌送武判官歸京　　　<hi>唐</hi>岑　參<lb/>
北風巻地白草折邊城八月即飛雪忽如一夜春風來<lb/>
千樹萬樹梨花開散入珠簾濕羅幕狐裘不煖錦衾薄<lb/>
將軍角弓不得控都䕶鐵衣冷難著瀚海闌干百丈氷<lb/>
愁雲慘澹萬里凝中軍置酒飲歸客胡琴琵琶與羗笛<lb/>
紛紛暮雪下轅門風掣紅旗凍不翻輪臺東門送君去<lb/>
<pb n="KR4h0141_WYG_014-9b"/>
去時雪滿天山路山迴路轉不見君雪上空畱馬行處<lb/>
　　　少室晴雪送王寧　　　　　<hi>唐</hi>李　頎<lb/>
少室衆峰幾峰别一峰晴見一峰雪隔城半山連青松<lb/>
素色峨峨千萬重過景斜臨不可道白雲欲盡難為容<lb/>
行人與我玩幽境北風切切吹衣冷惜别浮橋駐馬時<lb/>
舉頭試望南山嶺<lb/>
　　　聚星堂雪　　　　　　　　<hi>宋</hi>蘇　軾<lb/>
窗前暗響鳴枯葉龍公試手行初雪映空先集疑有無<lb/>
<pb n="KR4h0141_WYG_014-10a"/>
作態斜飛正愁絶衆賔起舞風竹亂老守先醉霜松折<lb/>
分無翠袖㸃横斜祗有微燈照明滅歸來尚喜更漏永<lb/>
晨起不待鈴索掣未嫌長夜作衣稜却怕初陽生眼纈<lb/>
欲浮大白追餘賞幸有回飇驚落屑糢糊檜頂獨多時<lb/>
歴亂瓦溝裁一瞥汝南先賢有故事醉翁詩話誰續説<lb/>
當時號令須聽取白戰不許持寸鐵<lb/>
　　　西山晴雪　　　　　　　　<hi>元</hi>陳　孚<lb/>
凍雀無聲庭檜響氷花灑檐大如掌平明起望巖壑間<lb/>
<pb n="KR4h0141_WYG_014-10b"/>
插天瑶瓊一千丈夕陽微漏光嵯峨倚闌更覺爽氣多<lb/>
雲間落葉有徑否想見樵叟猶青蓑<lb/>
　　　馬翰林寒江釣雪圖　　　　<hi>元</hi>薩都拉<lb/>
天寒日暮烏鴉啼江空野闊黄雲低邨南邨北人迹斷<lb/>
山後山前玉樹迷歌樓酒香金帳暖豈知篷底魚羹飯<lb/>
一絲天地柳花春萬里煙波蓮葉逺風流不數王子猷<lb/>
清興不减山隂舟人間富貴草頭露桐江何處覓羊裘<lb/>
還君此畫三歎息如此江湖歸未得洗魚煮飯捲孤篷<lb/>
<pb n="KR4h0141_WYG_014-11a"/>
江上雲山好顔色<lb/>
　　　江天暮雪　　　　　　　　<hi>明</hi>宣　宗<lb/>
大江東去天連水薄暮蕭蕭朔風起須臾吹却凍雲同<lb/>
六花亂撒滄波裏橋南橋北樹槎牙隔浦紛紛集晩鴉<lb/>
馬嘶百折蟠雲路犬吠孤邨賣酒家俯仰山川同一色<lb/>
眼前不辨浪花白茫茫七澤與三湘分明皓彩遥相射<lb/>
漁翁獨釣寒江濱頃刻瓊瑶飛滿身得魚醉唱湖南曲<lb/>
欵乃一聲天地春有時倚棹弄長笛洞庭景物清無敵<lb/>
<pb n="KR4h0141_WYG_014-11b"/>
中流迢遞望君山但見遥空聳銀壁<lb/>
　　　春江對雪　　　　　　　　<hi>明</hi>楊　基<lb/>
春雲作寒飛鳥絶花雨紛紛暮成雪江山最好雪中看<lb/>
况是東風二三月披蓑漁立柳邊航戴笠僧歸竹外荘<lb/>
草暖尚迷雙鷺白樹寒先露一鶯黄我愁春雪看難久<lb/>
重為江山更回首莫煮清貧學士茶且沽綠色人間酒<lb/>
　　　長江雪霽圖　　　　　　　<hi>明</hi>錢　宰<lb/>
昔年壯遊下江漢霽雪千峰排兩岸今年看畫憶舊遊<lb/>
<pb n="KR4h0141_WYG_014-12a"/>
萬里江山入清玩岷峨岡脊來蜿蜒青城一峰髙插天<lb/>
東馳衡山走千里匡廬五老下與石城北固遥相連氷<lb/>
巒雪壑互起伏照見日華破初旭神光混茫元氣浮奮<lb/>
如巨鼇簸坤軸爛如秋空雲浩如滄海濤又如瑶臺銀<lb/>
闕天上頭皎皎白月空秋毫回光下照中流水風吹河<lb/>
漢銀雲起中流空闊不勝寒一洗丹碧秋漫漫山川歴<lb/>
歴真偉觀來往十年遊未半不如雲瀛樓上來倚闌一<lb/>
日看徧江南山<lb/>
<pb n="KR4h0141_WYG_014-12b"/>
　　五言律<lb/>
　　　野次喜雪　　　　　　　　<hi>唐</hi>明　皇<lb/>
拂曙闢行宫寒臯野望通繁雲低逺岫飛雪舞長空賦<lb/>
象恒依物縈迴屢逐風為知勤恤意先此示年豐<lb/>
　　　詠雪　　　　　　　　　　<hi>唐</hi>駱賔王<lb/>
龍雲玉葉上鶴雪瑞花新影亂銅烏吹光銷玉馬津含<lb/>
輝明素篆隠迹表祥輪幽蘭不可儷徒自繞陽春<lb/>
　　　詠雪應制　　　　　　　　<hi>唐</hi>上官儀<lb/>
<pb n="KR4h0141_WYG_014-13a"/>
禁園凝朔氣瑞雪掩晨曦花明棲鳳閣珠散影娥池飄<lb/>
素迎歌上翻光向舞移幸因千里映還繞萬年枝<lb/>
　　　從禁苑幸臨渭亭遇雪應制　<hi>唐</hi>李　嶠<lb/>
同雲接野煙飛雪暗長天拂樹添梅色過樓助粉姸光<lb/>
含班女扇韻入楚王絃六出迎仙藻千箱答瑞年<lb/>
　　　雪　　　　　　　　　　　　李　嶠<lb/>
瑞雪驚千里從風下九霄地疑明月夜山似白雲朝逐<lb/>
舞花光動臨歌扇影飄大周天闕路今日海神朝<lb/>
<pb n="KR4h0141_WYG_014-13b"/>
　　　奉和洛陽玩雪應制　　　　<hi>唐</hi>沈佺期<lb/>
周王甲子旦漢后徳陽宫灑瑞天庭裏驚春御苑中氛<lb/>
氲生浩氣䬃沓舞迴風宸藻光盈尺賡歌樂嵗豐<lb/>
　　　陪幸臨渭亭遇雪應制　　　<hi>唐</hi>李　乂<lb/>
青陽御紫微白雪下彤闈浹壤流天霈綿區灑帝輝水<lb/>
如銀度燭雲似玉披衣為得因風起還來就日飛<lb/>
　　　遊禁苑幸臨渭亭遇雪應制　<hi>唐</hi>李　適<lb/>
長樂喜春歸披香愛雪飛花從銀閣度絮繞玉窗歸寫<lb/>
<pb n="KR4h0141_WYG_014-14a"/>
曜銜天藻呈祥拂御衣上林紛可望無處不光輝<lb/>
　　　遊禁苑幸臨渭亭遇雪應制　<hi>唐</hi>徐彦伯<lb/>
玉律藏氷候彤階飛雪時日寒消不盡風定舞還遲瓊<lb/>
樹畱宸矚璇花入睿詞懸知穆天子黄竹漫言詩<lb/>
　　　奉和聖製野次喜雪應制　　<hi>唐</hi>張　説<lb/>
寒更玉漏催曉色幄前開泱漭雲隂積氤氲風雪迴山<lb/>
如銀作瓮宫見璧成臺欲驗豐年象飄颻仙藻來<lb/>
　　　扈從温泉奉和姚令公喜雪　<hi>唐</hi>蘇　頲<lb/>
<pb n="KR4h0141_WYG_014-14b"/>
清道豐人望乗時漢主遊恩暉隨霰下慶澤與雲浮泉<lb/>
煖驚銀磧花寒映玉樓鼎臣今有問河伯且應畱<lb/>
　　　奉和聖製人日清暉閣宴羣臣遇雪應制<lb/>
　　　　　　　　　　　　　　　　蘇　頲<lb/>
樓觀空煙裏初年瑞雪過苑花齊玉樹池水作銀河七<lb/>
日祥圖啓千春御賞多輕飛傳綵勝天上奉薫歌<lb/>
　　　立春日晨起對雪　　　　　<hi>唐</hi>張九齡<lb/>
忽對林亭雪瑶華處處開今年迎氣始昨夜伴春回玉<lb/>
<pb n="KR4h0141_WYG_014-15a"/>
潤窗前竹花繁院裏梅東郊齋宿所應見五神來<lb/>
　　　和姚令公從幸温湯喜雪　　　張九齡<lb/>
萬乗飛黄馬千金狐白裘正逢銀霰積如向玉京遊瑞<lb/>
色鋪馳道花文拂綵旒還聞吉甫頌不共郢歌儔<lb/>
　　　和陳校書省中玩雪　　　　<hi>唐</hi>包　融<lb/>
芸閣朝來雪飄颻正滿空褰開明月下校理落花中色<lb/>
向懐鉛白光因翰簡融能令草𤣥者迴思入流風<lb/>
　　　冬晩對雪憶胡居士家　　　<hi>唐</hi>王　維<lb/>
<pb n="KR4h0141_WYG_014-15b"/>
寒更傳曉箭青鏡覽衰顔隔牖風驚竹開門雪滿山灑<lb/>
空深巷静積素廣庭閒借問袁安舎翛然尚閉闗<lb/>
　　　竹下殘雪　　　　　　　　<hi>唐</hi>丘　為<lb/>
一㸃消未盡孤明在竹林晴光夜轉瑩寒氣曉仍深還<lb/>
對讀書牖且闗乗興心已能依此地終不傍瑶琴<lb/>
　　　和張丞相春朝喜雪　　　　<hi>唐</hi>孟浩然<lb/>
迎氣當春至承恩喜雪來潤從河漢下花偪艷陽開不<lb/>
覩豐年瑞焉知燮理才散鹽如可擬願糝和羹梅<lb/>
<pb n="KR4h0141_WYG_014-16a"/>
　　　和張二自穰縣還途中遇雪　　孟浩然<lb/>
風吹沙梅雪漸作柳園春宛轉隨香騎輕盈伴玉人歌<lb/>
疑郢中客態比洛川神今日南歸楚雙飛似入秦<lb/>
　　　舟中夜雪有懐盧十四侍御弟<lb/>
　　　　　　　　　　　　　　　<hi>唐</hi>杜　甫<lb/>
朔風吹桂水大雪夜紛紛暗度南樓月寒深北渚雲燭<lb/>
斜初近見舟重竟無聞不識山隂道聽雞更憶君<lb/>
　　　省中對雪寄元判官拾遺昆季<lb/>
<pb n="KR4h0141_WYG_014-16b"/>
　　　　　　　　　　　　　　　<hi>唐</hi>錢　起<lb/>
萬㸃瑶臺雪飛來錦帳前瓊枝應比淨鶴髮敢爭先㪚<lb/>
影成花月流光透竹煙今朝謝家興幾處郢歌傳<lb/>
　　　劉方平西齋對雪　　　　　<hi>唐</hi>皇甫冉<lb/>
對酒閒齋晩開軒臘雪時花飄疑莭候色浄潤簾帷委<lb/>
樹寒枝弱縈空去雁遲自然堪訪戴無復四愁詩<lb/>
　　　和謝舎人雪夜寓直　　　　<hi>唐</hi>皇甫曽<lb/>
禁省夜沈沈春風雪滿林滄洲歸客夢青瑣近臣心揮<lb/>
<pb n="KR4h0141_WYG_014-17a"/>
翰宜鳴玉承恩在賜金建章寒漏起更助掖垣深<lb/>
　　　旅舎對雪贈考功王員外　　<hi>唐</hi>李　端<lb/>
楊花驚滿路麪市忽狂風驟下揺蘭葉輕飛集竹叢欲<lb/>
將瓊樹比不共玉人同獨望徽之棹青山在雪中<lb/>
　　　峨眉山　　　　　　　　　<hi>唐</hi>鄭　谷<lb/>
萬仞白雲端經春雪未殘夏消江峽滿晴照蜀樓寒造<lb/>
境知僧熟歸林認鶴難㑹須朝闕去祗有畫圖看<lb/>
　　　小雪　　　　　　　　　　<hi>唐</hi>李咸用<lb/>
<pb n="KR4h0141_WYG_014-17b"/>
散漫隂風裏天涯不可收壓松猶未得撲石暫能畱閣<lb/>
静縈吟思途長拂旅愁崆峒山北靣早想玉成丘<lb/>
　　　玩殘雪寄河南尹劉大夫　　<hi>唐</hi>許　渾<lb/>
艷陽無處避皎潔不成容素質添瑶水清光散玉峰眠<lb/>
鷗猶戀草棲鶴未離松聞在金鑾望羣仙對九重<lb/>
　　　對雪　　　　　　　　　　　許　渾<lb/>
飛舞北風凉玉人歌玉堂簾帷増曙色珠翠發寒光柳<lb/>
重絮微濕梅繁花未香兹晨賀豐嵗簫鼓宴梁王<lb/>
<pb n="KR4h0141_WYG_014-18a"/>
　　　蒙河南劉大夫見示與吏部張公喜雪酬倡輙<lb/>
　　　　敢攀和　　　　　　　　　許　渾<lb/>
風度龍山暗雲凝象闕隂瑞花瓊樹合仙草玉苗深欲<lb/>
醉梁王酒先調楚客琴即應携手去將此助商霖<lb/>
　　　和梅聖俞雪中同虚白上人見訪<lb/>
　　　　　　　　　　　　　　　<hi>宋</hi>林　逋<lb/>
湖上玩佳雪相將惟道林早煙邨意逺春漲岸痕深地<lb/>
僻過三徑人閒試五禽歸橈有餘興寧復比山隂<lb/>
<pb n="KR4h0141_WYG_014-18b"/>
　　　西湖舟中值雪　　　　　　　林　逋<lb/>
浩蕩迷空濶霏霏接水濆舟移忽自却山近未全分凍<lb/>
軫閒初泛温爐擁薄薫悠然詠招隠何許欵離羣<lb/>
　　　十五日雪　　　　　　　　<hi>宋</hi>梅堯臣<lb/>
新雷奮蛇甲密雪鬬鵞毛正欲裁輕縠重令著敝袍沙<lb/>
泉流復凍煙萼拆還韜只待鄰醅熟微聲聽酒槽<lb/>
　　　和欲雪　　　　　　　　　　梅堯臣<lb/>
雪欲漫天落雲初著地垂臂鷹過野健走馬上氷遲公<lb/>
<pb n="KR4h0141_WYG_014-19a"/>
子多論酒騷人自詠詩都無少年意只臥竹窗宜<lb/>
　　　雪後　　　　　　　　　　<hi>宋</hi>陳師道<lb/>
閉閣春雲薄開門夜雪深江梅猶故意湖雁起歸心草<lb/>
潤畱餘澤窗明度積隂殷勤報春信屋角有來禽<lb/>
　　　雪　　　　　　　　　　　<hi>金</hi>周　昻<lb/>
小雪暮能繁同雲久更昏細燈寒出户攲樹老當軒竹<lb/>
葉舊時釀梅花何處邨賦詩空入夜清絶與誰論<lb/>
　　　雪　　　　　　　　　　　<hi>金</hi>馮延登<lb/>
<pb n="KR4h0141_WYG_014-19b"/>
野屋寒無那庭空雪巳深山川非舊觀松栢見貞心凍<lb/>
雀爭餘粒棲鴉㸃暮林携琴訪谿友清興憶山隂<lb/>
　　　雪中呈許守　　　　　　　<hi>金</hi>趙　慤<lb/>
剪水作花開紛紛天上來聲清偏傍竹艷冷欲欺梅積<lb/>
潤滋牟麥餘膏丐草萊窮檐休太息幾日是春回<lb/>
　　　雪　　　　　　　　　　　<hi>金</hi>王仲元<lb/>
初稀時拂拂稍密自紛紛老樹曉迷月瘦峰寒貼雲色<lb/>
從空際得聲向静中聞客枕清無夢哦詩徹夜分<lb/>
<pb n="KR4h0141_WYG_014-20a"/>
　　　雪谷早行　　　　　　　　<hi>元</hi>虞　集<lb/>
積雪擁柴門行人稍出邨谿頭或遇虎木末不聞猿接<lb/>
棧迴山閣支橋就樹根驅車上重坂回首見朝暾<lb/>
　　　藏雪寮　　　　　　　　　<hi>元</hi>張　翥<lb/>
雪山一片雪何日落中華皎潔無藏處虚空自作花石<lb/>
厓穿乳竇海岸疊潮沙底用分荆越諸方總是家<lb/>
　　　雪　　　　　　　　　　　<hi>元</hi>郭　翼<lb/>
漠漠年華晩霏霏夜色分江明非借月樹重或兼雲始<lb/>
<pb n="KR4h0141_WYG_014-20b"/>
訝花成陣翻愁鶴失羣梁園詞賦客飄泊獨懐君<lb/>
　　　春雪　　　　　　　　　　<hi>元</hi>舒　頔<lb/>
片片沾芳草紛紛雜落花籬寒春雀陣檐凍午蜂衙<lb/>
雲密深藏樹蹊渾不見沙小窗風力緊呼婢莫烹茶<lb/>
　　　新雪　　　　　　　　　　<hi>明</hi>石　珤<lb/>
雪意已崇朝凌風葉旋飄著衣初㸃㸃入竹故蕭蕭翠<lb/>
壁誰凝望青帘乆費招期君坐今夕燒燭看瓊瑶<lb/>
　　　應制題雪景　　　　　　　<hi>明</hi>于慎行<lb/>
<pb n="KR4h0141_WYG_014-21a"/>
輕綃寒色動不是月華開鳥道千巖逈江光一徑迴虚<lb/>
無分玉樹彷彿想瑶臺未擬歌黄竹陽春徧九垓<lb/>
　　五言排律<lb/>
　　　喜雪　　　　　　　　　　<hi>唐</hi>明　皇<lb/>
日觀卜先征時巡順物情風行未備禮雲密遽飄霙委<lb/>
樹寒花發縈空落絮輕朝如玉已㑹庭似月猶明既覩<lb/>
膚先合還欣尺有盈登封何以報因此謝功成<lb/>
　　　奉和聖製喜雪應制　　　　<hi>唐</hi>張　説<lb/>
<pb n="KR4h0141_WYG_014-21b"/>
聖徳與天同封巒欲報功詔書期日下靈感應時通觸<lb/>
石雲呈瑞含花雪告豐積如沙照月散似絮從風舞集<lb/>
仙臺上歌流帝樂中遥知百神喜灑路待行宫<lb/>
　　　禁闈翫雪寄薛左丞　　　　<hi>唐</hi>錢　起<lb/>
元雲低禁苑飛雪滿神洲虚白生臺榭寒光入冕旒粉<lb/>
凝宫壁浄乳結洞門幽細繞迴風轉輕隨落羽浮怒濤<lb/>
堆砌石新月孕簾鈎為報詩人道豐年誦聖猷<lb/>
　　　禮部試早春殘雪　　　　　<hi>唐</hi>姚　康<lb/>
<pb n="KR4h0141_WYG_014-22a"/>
微暖春濳至輕明雪尚殘銀鋪光漸濕珪破色仍寒無<lb/>
柳花常在非秋露正漙素光浮轉薄皓質駐應難幸<lb/>
得依隂處偏宜帶月看玉塵消欲盡窮巷起袁安<lb/>
　　　望禁門松雪　　　　　　　<hi>唐</hi>王　涯<lb/>
宿雲開霽景佳氣此時濃瑞雪凝清禁祥煙羃小松依<lb/>
稀鴛瓦出隠映鳳樓重金闕清光照瓊枝瑞色封葉鋪<lb/>
全類玉柯偃乍疑龍詎比寒山上風霜老昔容<lb/>
　　　殘雪　　　　　　　　　　<hi>唐</hi>李商隠<lb/>
<pb n="KR4h0141_WYG_014-22b"/>
旭日開晴色寒空失素塵繞牆全剝粉傍井漸消銀刻<lb/>
獸摧鹽虎為山倒玉人珠還猶照魏璧碎尚畱秦落景<lb/>
驚侵晝餘光誤惜春檐氷滴鵞管屋瓦鏤魚鱗嶺霽嵐<lb/>
光拆松暄翠粒新擁林愁拂盡著砌恐行頻焦寝欣無<lb/>
患梁園去有因莫能知帝力空此荷平均<lb/>
　　　　喜雪　　　　　　　　　　　李商隠<lb/>
朔雪自龍沙呈祥勢可嘉有田皆種玉無樹不開花班扇<lb/>
慵裁素曹衣詎比麻鵞歸逸少宅鶴滿令威家寂寞<lb/>
<pb n="KR4h0141_WYG_014-23a"/>
門扉掩依稀履迹斜人疑遊麪市馬似困鹽車洛水妃<lb/>
虚妬姑山客漫誇聮辭雖許謝和曲本慙巴粉署闈全<lb/>
隔霜臺路漸賖此時傾賀酒相望在京華<lb/>
　　　望終南春雪　　　　　　　<hi>唐</hi>李子卿<lb/>
山勢抱西秦初年瑞雪頻色揺鶉野霽影落鳳城春輝<lb/>
皛瓊峰逼晶明玉樹親尚寒由氣勁不夜為光新荆岫<lb/>
全疑近崑丘宛合鄰餘輝儻可借迴照讀書人<lb/>
　　　和吳學士對春雪獻韋令公次韻<lb/>
<pb n="KR4h0141_WYG_014-23b"/>
　　　　　　　　　　　　　　　<hi>唐</hi>黄　滔<lb/>
春雪下盈空翻疑臘未窮連天寧認月墮地屢兼風忽<lb/>
誤邊沙上應平火嶺中林間妨走獸雲際落飛鴻梁苑<lb/>
還吟客齊都省創宫掩扉皆墐北移律愧居東書幌飄<lb/>
全濕茶鐺入旋融奔川半畱滯疊樹互玲瓏出户行瑶<lb/>
砌開園見粉叢髙才興詠處真宰答殊功<lb/>
　　　都堂試貢士日慶春雪　　　<hi>唐</hi>李損之<lb/>
春雪晝悠颺飄飛試士場綴毫疑起草沾字共成章匝<lb/>
<pb n="KR4h0141_WYG_014-24a"/>
地如鋪練凝階似截肪鵞毛縈樹合柳絮帶風狂投息<lb/>
方殊慶豐年已報祥應知郢上曲髙唱出東堂<lb/>
　　　小雪　　　　　　　　　　<hi>唐</hi>僧無可<lb/>
片片互玲瓏飛揚玉漏終乍微全滿地漸密更無風集<lb/>
物圓方别連雲逺近同作膏凝瘠土呈瑞下深宫氣射<lb/>
重衣透花窺小隙通飄秦増舊嶺發漢攪長空逈冐巢<lb/>
松鶴孤鳴穴島蟲過三知臘盡盈尺賀年豐委積休聞竹<lb/>
稀疎漸見鴻盖沙資澶漫灑海助冲融草木濳加潤<lb/>
<pb n="KR4h0141_WYG_014-24b"/>
山河更益雄因知天地力覆育有全功<lb/>
　　　禁中雪　　　　　　　　　<hi>明</hi>髙　啓<lb/>
君王原尚儉臺殿忽瓊瑶環素凝宫沼飛花綴苑條坊<lb/>
雞驚曙早仗馬喜寒驕金扇開時看丹墀掃後朝台司<lb/>
呈賀表樂部奉仙謡須信陽光近都先别處消<lb/>
　　七言律<lb/>
　　　奉和喜雪應制　　　　　　<hi>唐</hi>徐安貞<lb/>
兩宫齋際近登臨雨雪紛紛天晝隂秪為輕寒遲瑞色<lb/>
<pb n="KR4h0141_WYG_014-25a"/>
頓教正月滿春林蓬萊北上旌門暗花萼南歸馬跡深<lb/>
自有三農歌帝力還將萬庾答堯心<lb/>
　　　長安喜雪　　　　　　　　<hi>唐</hi>朱　灣<lb/>
千門萬户雪花浮㸃㸃無聲落瓦溝全似玉塵消更積<lb/>
半成氷片結還流光含曉色清天闕輕逐微風遶御樓<lb/>
平地巳霑盈尺潤年豐須荷富民侯<lb/>
　　　和王員外雪晴早朝　　　　<hi>唐</hi>錢　起<lb/>
紫微晴雪帶恩光繞仗偏隨鵷鷺行長信月留寧避曉<lb/>
<pb n="KR4h0141_WYG_014-25b"/>
宜春花滿不飛香獨看積素凝清禁巳覺輕寒讓太陽<lb/>
題柱盛名兼絶唱風流誰繼漢田郎<lb/>
　　　奉詶辛大夫喜湖南臘月連日降雪見示之作<lb/>
　　　　　　　　　　　　　　<hi>唐</hi>劉長卿<lb/>
長沙耆舊拜旌麾喜見江潭積雪時柳絮三冬先北地<lb/>
梅花一夜徧南枝初開窗閤寒光滿欲掩軍城暮色遲<lb/>
閭里何人不相慶萬家同唱郢中詞<lb/>
　　　春雪　　　　　　　　　　<hi>唐</hi>李建勲<lb/>
<pb n="KR4h0141_WYG_014-26a"/>
南國春寒朔氣回霏霏還阻百花開全移暖律何方去<lb/>
似誤新鶯昨日來平野旋消難蔽草逺林髙綴却遮梅<lb/>
不知金勒誰家子只待晴明賞帝臺<lb/>
　　　對雪　　　　　　　　　　<hi>唐</hi>李商隠<lb/>
寒氣先侵玉女扉清光旋透省郎闈梅花大庾嶺頭發<lb/>
柳絮章臺街裏飛欲舞定隨曹植馬有情應濕謝荘衣<lb/>
龍山萬里無多逺留待行人二月歸<lb/>
　　　奉和僕射相公春澤稍愆聖君軫慮嘉雪忽降<lb/>
<pb n="KR4h0141_WYG_014-26b"/>
　　　　品彚昭蘇即事書成四韻　<hi>唐</hi>杜　牧<lb/>
飄來雞樹鳳池邊漸壓瓊枝凍碧漣銀闕雙高銀漢裏<lb/>
玉山横列玉墀前昭陽殿下風迴急承露盤中月彩圓<lb/>
上相抽毫歌帝徳一篇風雅美豐年<lb/>
　　　敘雪寄喻鳬　　　　　　　<hi>唐</hi>方　干<lb/>
密片無聲急復遲紛紛猶勝落花時逡巡不覺藏沙渚<lb/>
宛轉偏宜傍柳絲透室虚明非月照滿空回散是風吹<lb/>
高人坐臥才方逸援筆應成六出詞<lb/>
<pb n="KR4h0141_WYG_014-27a"/>
　　　霽後望山中春雪　　　　　<hi>宋</hi>王禹偁<lb/>
誰種離離碎玉苗曉樓吟望興偏饒白雲作伴宜長在<lb/>
紅日無情巳半消聚映早霞明野寺散隨春水過谿橋<lb/>
世間安得王摩詰醉展霜縑把筆描<lb/>
　　　和殷舎人蕭員外春雪　　　<hi>宋</hi>徐　鉉<lb/>
萬里春隂乍履端廣庭風起玉塵乾梅花嶺上連天白<lb/>
蕙草堦前特地寒晴去便為經嵗别興來何惜徹宵看<lb/>
此時鵷侣皆閒暇贈答詩成禁漏殘<lb/>
<pb n="KR4h0141_WYG_014-27b"/>
　　　壬子十一月二十九日時雪方洽<lb/>
　　　　　　　　　　　　　　　<hi>宋</hi>韓　琦<lb/>
近臘猶慳六出繁忽驚盈尺及民寛萬方蒙澤人人賀<lb/>
通夕無風陣陣乾危石盖深鹽虎陷老枝擎重玉龍寒<lb/>
欲知靈鷲銀為界試陟髙樓一望看<lb/>
　　　雪　　　　　　　　　　<hi>宋</hi>林　逋<lb/>
瓦溝如粉疊樓腰髙㑹誰能解酒貂清夾曉林初落索<lb/>
冷和春雨轉飄蕭堪憐雀避來閒地最愛僧衝過短橋<lb/>
<pb n="KR4h0141_WYG_014-28a"/>
獨有閉闗清隠者一軒孤况寄顔瓢<lb/>
　　　讀睂山集次韻雪詩　　　<hi>宋</hi>王安石<lb/>
若木昏昏末有鴉凍雷深閉阿香車摶雲忽㪚簁為屑<lb/>
剪水如分綴作花擁箒尚憐南北巷持杯能喜兩三家<lb/>
戲挼弄掬輸兒女羔袖龍鍾手獨义<lb/>
　　　雪後書北臺壁　　　　　<hi>宋</hi>蘇　軾<lb/>
黄昏猶作雨纖纖夜静無風勢轉嚴但覺衾裯如潑水<lb/>
不知庭院巳堆鹽五更曉色來書幌半夜寒聲落畫檐<lb/>
<pb n="KR4h0141_WYG_014-28b"/>
試掃北臺看馬耳未隨埋沒有雙尖<lb/>
　　　其二<lb/>
城頭初日始翻鴉陌上晴泥已沒車凍合玉樓寒起粟<lb/>
光揺銀海眩生花遺蝗入地應千尺宿麥連雲有幾家<lb/>
老病自嗟詩力退空吟氷柱憶劉义<lb/>
　　　雪夜獨宿柏仙菴　　　　　　蘇　軾<lb/>
晩雨纖纖變玉霙小菴髙臥有餘清夢驚忽有穿窗片<lb/>
夜静惟聞瀉竹聲稍壓冬温聊得健未濡秋旱若為耕<lb/>
<pb n="KR4h0141_WYG_014-29a"/>
天公用意真難㑹又作春風爛熳晴<lb/>
　　　次秀野詠雪韻　　　　　　<hi>宋</hi>朱　子<lb/>
一夜同雲匝四山曉來千里共漫漫不應琪樹猶含凍<lb/>
翻笑楊花許耐寒乗興正須披鶴氅㵸甘差喜破龍團<lb/>
無端酒思催吟筆却恐長鯨吸海乾<lb/>
　　　十二月十日　　　　　　　<hi>宋</hi>方　岳<lb/>
酒醒開門雪滿山徑穿疎竹上危䦨谿山與我俱成畫<lb/>
草樹惟梅大耐寒留伴夜深銀鑿落莫緣春近玉闌珊<lb/>
<pb n="KR4h0141_WYG_014-29b"/>
老枝擎重供詩嚼一洗相如渇腑肝<lb/>
　　　立春前一日雪　　　　　　　方　岳<lb/>
歴眼看看賸浹旬山河大地一時新不成過臘都無雪<lb/>
只隔明朝便是春夜半有誰過剡曲年豐何處不堯民<lb/>
草亭秪在梅花外知與人間隔幾塵<lb/>
　　　雪晴呈玉堂諸公　　　　　<hi>金</hi>蔡松年<lb/>
雪晴松頂玉斕斑曉眼清於化鶴山欲立凍雲搜傑句<lb/>
却思仙客退清班氍毺帳底沈香火薝蔔花中碧霧鬟<lb/>
<pb n="KR4h0141_WYG_014-30a"/>
喚取廣寒脩月手月波千丈捲春還<lb/>
　　　雪　　　　　　　　　　　<hi>金</hi>党懐英<lb/>
寳花天雨曉紛紛佛界荘嚴盡白銀待臘風雲初接勢<lb/>
犯寒糟麴若為神園中芳草誰能賦江上梅花獨自春<lb/>
半臂騎驢得佳句橋邊誰喚灞陵人<lb/>
　　　應制雪詩　　　　　　　　<hi>金</hi>楊雲翼<lb/>
隂雲破臘不曽晴瑞雪隨風落五更積玉未平鳷鵲瓦<lb/>
飛花先滿鳳凰城潤深南畆千疇綠塵壓邊沙萬里清<lb/>
<pb n="KR4h0141_WYG_014-30b"/>
最好壽杯浮喜色明年洗眼看昇平<lb/>
　　　雪中同周臣内翰賦　　　　<hi>金</hi>王仲元<lb/>
天上琪花散不收温温叶氣浹皇州横谿月淡梅宜臘<lb/>
平野風閒麥有秋清興雅髙東武㑹孤吟誰似灞陵遊<lb/>
西山玉立三千丈好句都輸趙倚樓<lb/>
　　　春雪　　　　　　　　　　<hi>金</hi>元徳明<lb/>
幾日韶華雪更侵龍公試手本無心寒留整整斜斜態<lb/>
暖入融融洩洩隂著柳直疑香絮重擁階何似落花深<lb/>
<pb n="KR4h0141_WYG_014-31a"/>
前頭桃李應無恙賸破相如賣賦金<lb/>
　　　大雪出三橋寓樓　　　　　<hi>元</hi>方　回<lb/>
凍雀愁鳶噤不譁漫天浩瀚逐風斜映樓横過三千丈<lb/>
接屋平鋪十萬家静夜有窗皆貯月寒空無樹不開花<lb/>
詩成欲撚氷鬚斷聊舉深杯答嵗華<lb/>
　　　春雪　　　　　　　　　　<hi>元</hi>牟　巘<lb/>
一冬只辦作嚴寒剪水飛花事竟難閉户不知春意動<lb/>
撲窗忽覺雨聲乾頗聞萬臿正雲集何處一蓑如畫看<lb/>
<pb n="KR4h0141_WYG_014-31b"/>
但喜畦蘇得蘇醒從今小摘有餘懽<lb/>
　　　湖樓玩雪　　　　　　　　<hi>元</hi>白　珽<lb/>
上湖十里捲簾中幻出瑶華第一宫山勢蹴天銀作浪<lb/>
柳行横地玉為虹漁蓑鶴擎同為我爵舌羊羔不負公<lb/>
明日鳳城朝退早一鞭曽約試吟驄<lb/>
　　　僊華巖雪　　　　　　　　<hi>元</hi>柳　貫<lb/>
氷柱浮空曉色䝉海波揺動玉玲瓏九清内景游氛外<lb/>
五岳真形太素中微月升壇初映鶴長雲連野不驚鴻<lb/>
<pb n="KR4h0141_WYG_014-32a"/>
仙姬宴坐瑶池上催捧蟠桃獻木公<lb/>
　　　和余太守對雪見懐　　　　<hi>元</hi>傅若金<lb/>
江雪寒連驛樹遥鶴裘清坐聽蕭蕭中天月避光芒出<lb/>
南國雲含瘴癘消因憶石田春種玉乍疑銀漢夕通橋<lb/>
使君辛苦迎驄馬也念幽居客闃寥<lb/>
　　　雪中早朝　　　　　　　　<hi>元</hi>張　翥<lb/>
北風吹雪浩漫漫曉出津橋立馬看春入上林花樹早<lb/>
水連平地海波乾金城萬雉微茫濕月闕雙龍贔屓寒<lb/>
<pb n="KR4h0141_WYG_014-32b"/>
今日天顔知有喜紫宸朝下散千官<lb/>
　　　壬申元日大雪二日立春晴景豁然春宴有作<lb/>
　　　　　　　　　　　　　　　　張　翥<lb/>
白雪青天映日紅樓臺髙下玉山中盤蔬曉送氷絲脆<lb/>
釵杏春生蠟蔕融北斗龍杓迴後夜東皇鑾輅駕靈風<lb/>
何如得接雲霄上一看煙花繞禁宫<lb/>
　　　廣微天師祈雪有應詩以美之<lb/>
　　　　　　　　　　　　　　　<hi>元</hi>貢師泰<lb/>
<pb n="KR4h0141_WYG_014-33a"/>
九枝鐙照碧壇空龍虎旗髙滿殿風綠簡夜深朝玉陛<lb/>
素幢春淺拂珠宫一天凍色星河合萬里氷華陸海同<lb/>
明日内家應錫宴綵符争取綴釵蟲<lb/>
　　　雪夜直宿玉堂　　　　　　<hi>元</hi>黄清老<lb/>
琪樹花生禁漏遲金莖月色近書闈白雲入水春無迹<lb/>
銀漢横空夜有輝竹静似聞蒼玉佩松寒欲傍綠荷衣<lb/>
乾坤清氣蓬萊表獨對天風拂素徽<lb/>
　　　雪中　　　　　　　　　　<hi>明</hi>高　啓<lb/>
<pb n="KR4h0141_WYG_014-33b"/>
舟絶寒江凍不潮縈沙拂柳影翛翛纔從漁浦磯邊積<lb/>
旋向樵邨竹外飄撲馬憶從年少樂㸃袍曽逐侍臣朝<lb/>
如今獨坐吟詩句茅屋茶煙冷未消<lb/>
　　　西山霽雪　　　　　　　　<hi>明</hi>金幼孜<lb/>
海上雲收旭景新連峰積雪浄如銀晴光逈入千門曉<lb/>
淑氣先回上谷春瑶樹生輝寒巳散瓊林銷凍暖偏匀<lb/>
玉堂相對題詩好移席鈎簾把酒頻<lb/>
　　　和曽學士元日遇雪　　　　<hi>明</hi>錢　幹<lb/>
<pb n="KR4h0141_WYG_014-34a"/>
急雪飛花滿御隄朝元紫禁待班齊飄來玉佩行偏重<lb/>
舞落金鋪望欲迷鐘動城鴉翻白羽仗回路馬盡霜蹄<lb/>
高歌郢曲知難和未數陽春舊日題<lb/>
　　　雪塵　　　　　　　　　　<hi>明</hi>瞿　佑<lb/>
朔風刮地捲寒埃非霰非霜旋作堆密灑漁蓑粘玉屑<lb/>
亂隨馬足散銀杯曉粧都棄香匳粉夜坐頻挑鐵筯灰<lb/>
世上熱官那識此東華爭踏軟紅回<lb/>
　　　和西墅學士已亥元日雪　　<hi>明</hi>羅肅<lb/>
<pb n="KR4h0141_WYG_014-34b"/>
長樂鐘殘五漏微蓬萊天近六花飛光含銀燭調元氣<lb/>
色湛瓊筵促曙輝已放素華凝禁苑還飄落絮㸃朝衣<lb/>
玉堂學士文章伯獻嵗詞高和者稀<lb/>
　　　雪後早朝　　　　　　　　<hi>明</hi>李東陽<lb/>
六日長安雪滿城五更鐘鼓一時晴水精宫冷雲猶凍<lb/>
鳷鵲樓髙月正明朝馬不嘶金勒静院燈無影玉堂清<lb/>
秪應天上寒如許怪底人間夢不成<lb/>
　　　祈雪齋居　　　　　　　　<hi>明</hi>吳維嶽<lb/>
<pb n="KR4h0141_WYG_014-35a"/>
太乙壇開薦禮勤省垣梧竹絶塵氛靈光正想通三極<lb/>
清漏微聞下五雲窗散爐熏看月淡簾垂竹影坐星分<lb/>
無才未就豐年頌秪有齋心奉聖君<lb/>
　　　雪和蘇長公原韻　　　　　<hi>明</hi>朱之蕃<lb/>
瀌瀌飛霰競穠纖酒力難禁氣轉嚴望入龍沙光奪月<lb/>
囓來瀚海味非鹽疑施白㲲鋪原野喜露黄綿射屋檐<lb/>
遥憶江南春信早草痕融凍茁新尖<lb/>
　　　其二<lb/>
<pb n="KR4h0141_WYG_014-35b"/>
珠林數㸃露栖鴉竚待纖阿御玉車遲客谿頭迴釣艇<lb/>
探春驢背見梅花翺翔白鳳雲中闕縹緲瑶臺海上家<lb/>
大地河山成坦蕩漫勞臨路泣三义<lb/>
　　　玉皇閣對雪懐黄丈淳父　　<hi>明</hi>王穉登<lb/>
雪後登樓興未賖仙人香案挂寒霞帝京初曉渾如玉<lb/>
宫樹先春巳著花人意喜時消作水馬蹄行處踏為沙<lb/>
黄公壚畔新醅綠遊子如何不憶家<lb/>
　　五言絶句<lb/>
<pb n="KR4h0141_WYG_014-36a"/>
　　　春雪　　　　　　　　　　<hi>唐</hi>東方虬<lb/>
春雪滿空來觸處似花開不知園裏樹若箇是真梅<lb/>
　　　終南望積雪　　　　　　　<hi>唐</hi>祖　詠<lb/>
終南隂嶺秀積雪浮雲端林表明霽色城中増暮寒<lb/>
　　　春雪　　　　　　　　　　<hi>唐</hi>劉方平<lb/>
飛雪帶春風徘徊正繞空君看似花處偏在洛陽東<lb/>
　　　逢雪宿芙蓉山主人　　　　<hi>唐</hi>劉長卿<lb/>
日暮蒼山逺天寒白屋貧柴門聞犬吠風雪夜歸人<lb/>
<pb n="KR4h0141_WYG_014-36b"/>
　　　雪行寄褒子　　　　　　　<hi>唐</hi>韋應物<lb/>
淅瀝覆寒騎飄颻暗川容行子郡城曉披雲看杉松<lb/>
　　　詠春雪　　　　　　　　　　韋應物<lb/>
徘徊輕雪意似惜艶陽時不悟風花冷翻令梅柳遲<lb/>
　　　春雪　　　　　　　　　　<hi>唐</hi>劉禹錫<lb/>
三月雪連夜未應傷物華只緣春欲盡留著伴梨花<lb/>
　　　江雪　　　　　　　　　　<hi>唐</hi>柳宗元<lb/>
千山鳥飛絶萬徑人蹤滅孤舟蓑笠翁獨釣寒江雪<lb/>
<pb n="KR4h0141_WYG_014-37a"/>
　　　夜雪　　　　　　　　　　<hi>唐</hi>白居易<lb/>
已訝衾枕冷復見窗户明夜深知雪重時聞折竹聲<lb/>
　　　宫中樂　　　　　　　　　<hi>唐</hi>令狐楚<lb/>
雪霽長楊苑氷開太液池宫中行樂日天下盛明時<lb/>
　　　雪　　　　　　　　　　　<hi>唐</hi>陸　暢<lb/>
怪得北風急前庭如月輝天人寧許巧剪水作花飛<lb/>
　　　宋復古晴川晩雪　　　　　<hi>宋</hi>文　同<lb/>
霽雪變雲林寒光混煙水遥山定何處渺漭纔可指<lb/>
<pb n="KR4h0141_WYG_014-37b"/>
　　　雪窗　　　　　　　　　　<hi>宋</hi>葛長庚<lb/>
素壁青燈暗紅爐夜火深雪花窗外白一片嵗寒心<lb/>
　　　人日出游湖上　　　　　　<hi>宋</hi>楊萬里<lb/>
城中雪一尺山中雪一丈地上都巳消却在松梢上<lb/>
　　　雪花　　　　　　　　　　<hi>金</hi>虞仲文<lb/>
瓊英與玉蕊片片落前池問著花來處東君也不知<lb/>
　　　殘雪　　　　　　　　　　<hi>明</hi>楊　基<lb/>
庭雪半消殘猶存舊臘寒春風如有意留待隔年看<lb/>
<pb n="KR4h0141_WYG_014-38a"/>
　　　白雪曲　　　　　　　　　<hi>明</hi>何景明<lb/>
梅花開雪中相看鬬竒絶常教雪似花莫遣花如雪<lb/>
　　　子夜歌　　　　　　　　　<hi>明</hi>胡汝嘉<lb/>
月照庭上雪燦若玉玲瓏風吹雪如絮飛入錦屏中<lb/>
　　　人日對雪　　　　　　　　<hi>明</hi>柳應芳<lb/>
人日逢晴勝不晴雪亦嘉當由催剪綵碎却幾梅花<lb/>
　　七言絶句<lb/>
　　　遊苑遇雪應制　　　　　　<hi>唐</hi>李　嶠<lb/>
<pb n="KR4h0141_WYG_014-38b"/>
散漫祥雲逐聖迴飄颻瑞雪繞天來不能落後爭飛絮<lb/>
故欲迎前綻早梅<lb/>
　　　苑中遇雪應制　　　　　　<hi>唐</hi>宋之問<lb/>
紫禁仙輿詰旦來青旗遥倚望春臺不知庭霰今朝落<lb/>
疑是林花昨夜開<lb/>
　　　奉和春日玩雪應制　　　　　宋之問<lb/>
北闕彤雲掩曙霞東風吹雪舞山家瓊章定少千人和<lb/>
銀樹長芳六出花<lb/>
<pb n="KR4h0141_WYG_014-39a"/>
　　　人日玩雪應制　　　　　　<hi>唐</hi>劉　憲<lb/>
勝日登臨雲葉起芳風揺蕩雪花飛呈暉幸得承金鏡<lb/>
颺彩還將奉玉衣<lb/>
　　　苑中遇雪應制　　　　　　<hi>唐</hi>李　乂<lb/>
龍驂曉入望春宫正逢春雪舞東風花光併灑天文上<lb/>
寒氣行消御酒中<lb/>
　　　苑中遇雪應制　　　　　　<hi>唐</hi>徐彦伯<lb/>
千鐘聖酒御筵披六出祥英亂繞枝即此神仙對瓊圃<lb/>
<pb n="KR4h0141_WYG_014-39b"/>
何煩轍迹到瑶池<lb/>
　　　苑中人日遇雪應制　　　　<hi>唐</hi>趙彦昭<lb/>
始見青雲干律吕俄逢瑞雪應陽春今日回看上林苑<lb/>
梅花柳絮一時新<lb/>
　　　雪夜下朝呈省中一絶　　　<hi>唐</hi>韋應物<lb/>
南望青山滿禁闈曉陪鵷鷺正差池共愛朝來何處雪<lb/>
蓬萊宫裏拂松枝<lb/>
　　　休暇日訪王侍御不遇　　　　韋應物<lb/>
<pb n="KR4h0141_WYG_014-40a"/>
九日驅馳一日閒尋君不遇又空還怪來詩思清人骨<lb/>
門對寒流雪滿山<lb/>
　　　春雪　　　　　　　　　　<hi>唐</hi>韓　愈<lb/>
新年都未有芳華二月初驚見草芽白雪却嫌春色晩<lb/>
故穿庭樹作飛花<lb/>
　　　酬王二十舎人雪中見寄　　　韓　愈<lb/>
三日柴門擁不開堦平庭滿白皚皚今朝踏作瓊瑶迹<lb/>
為有詩從鳳沼來<lb/>
<pb n="KR4h0141_WYG_014-40b"/>
　　　早發廬江途中遇雪寄李侍御<lb/>
　　　　　　　　　　　　　　　<hi>唐</hi>朱慶餘<lb/>
蘆葦聲多雁滿陂濕雲連野見山稀遥知將吏相逢處<lb/>
半是春城賀雪歸<lb/>
　　　西歸　　　　　　　　　　<hi>唐</hi>元　稹<lb/>
寒花帶雪滿山腰著柳氷珠曳碧條天色漸明回一望<lb/>
玉塵隨馬渡藍橋<lb/>
　　　新雪　　　　　　　　　　<hi>唐</hi>白居易<lb/>
<pb n="KR4h0141_WYG_014-41a"/>
不思朱雀街東鼓不憶青龍寺後鐘惟憶夜深新雪後<lb/>
新昌臺上七株松<lb/>
　　　宫詞　　　　　　　　　　<hi>唐</hi>王　涯<lb/>
五更初起覺風寒香炷燒來夜巳殘欲捲珠簾驚雪滿<lb/>
自將紅燭上樓看<lb/>
　　　霽雪　　　　　　　　　　<hi>唐</hi>戎　昱<lb/>
風捲寒雲暮雪晴江煙洗盡柳條輕檐前數片無人掃<lb/>
又得書窗一夜明<lb/>
<pb n="KR4h0141_WYG_014-41b"/>
　　　早春雪中　　　　　　　　戎　昱<lb/>
隂雲萬里晝漫漫愁坐闗心事幾般為報春風休下雪<lb/>
柳條初放不禁寒<lb/>
　　　和李十二舎人直日放朝對雪<lb/>
　　　　　　　　　　　　　　　<hi>唐</hi>姚　合<lb/>
今朝街鼓何人聽朝客闗門對雪眠豈比直廬丹禁裏<lb/>
九重天近色彌鮮<lb/>
　　　淮南李相公席上賦春雪　　<hi>唐</hi>章孝標<lb/>
<pb n="KR4h0141_WYG_014-42a"/>
六出花飛處處飄黏窗著砌上寒條朱門到曉難盈尺<lb/>
盡是三軍喜氣消<lb/>
　　　夢令狐學士　　　　　　<hi>唐</hi>李商隠<lb/>
山驛荒凉白竹扉殘燈向曉夢清輝右銀臺路雪三尺<lb/>
鳳詔裁成當直歸<lb/>
　　　寄鄰荘道侣　　　　　　<hi>唐</hi>韓　偓<lb/>
聞説經旬不啓闗藥窗誰伴醉開顔夜來雪壓邨前竹<lb/>
賸見谿南幾尺山<lb/>
<pb n="KR4h0141_WYG_014-42b"/>
　　　雪中偶題　　　　　　　　<hi>唐</hi>鄭　谷<lb/>
亂飄僧舎茶煙濕密灑歌樓酒力微江上晩來堪畫處<lb/>
漁人披得一簑歸<lb/>
　　　蔚州宴上遇新雪　　　　　<hi>唐</hi>雍　陶<lb/>
葫蘆河畔逢秋雪疑是風飄白鶴毛坐客停杯看未足<lb/>
將軍巳濕褐花袍<lb/>
　　　對雪憶往嵗錢塘西湖訪林逋<lb/>
　　　　　　　　　　　　　　　<hi>宋</hi>梅堯臣<lb/>
<pb n="KR4h0141_WYG_014-43a"/>
昔乗野艇向湖上拍岸去尋高士初折竹壓籬曽礙過<lb/>
却穿松下到茅廬<lb/>
　　　和張屯田雪中朝拜天慶觀　<hi>宋</hi>文　同<lb/>
䔩䔩遥空墮碎瓊一街寒色曉風清題輿想入簫臺下<lb/>
似駕飇輪向玉京<lb/>
　　　其二<lb/>
寳幢珠節共玲瓏九虎巖闗有路通遥望玉宸端象簡<lb/>
宛然身在廣寒宫<lb/>
<pb n="KR4h0141_WYG_014-43b"/>
　　　春近　　　　　　　　　　<hi>宋</hi>黄庭堅<lb/>
亭臺經雨壓塵沙春近登臨意氣加更喜輕寒勒成雪<lb/>
未春先放一城花<lb/>
　　　雪意　　　　　　　　　　<hi>宋</hi>朱　子<lb/>
向晩浮雲四靣平北風號怒達天明寒窗一夜清無睡<lb/>
擬聽杉篁葉上聲<lb/>
　　　殘雪未消次擇之韻　　　　　朱　子<lb/>
脚底悲風舞凍鴉此行真是躡蒼霞仰頭若木敷瓊蕊<lb/>
<pb n="KR4h0141_WYG_014-44a"/>
不是人間玉樹花<lb/>
　　　雪中　　　　　　　　　　<hi>宋</hi>葛長庚<lb/>
曉來紅日尚羞明四外彤雲欲放晴一夜九天開玉闕<lb/>
六花萬里散瓊英<lb/>
　　　雪後晩晴四山皆青惟東山全白賦最愛東山<lb/>
　　　　晴後雪絶句　　　　　　<hi>宋</hi>揚萬里<lb/>
只知逐勝忽忘寒小立春風夕照間最愛東山晴後雪<lb/>
軟紅光裏湧銀山<lb/>
<pb n="KR4h0141_WYG_014-44b"/>
　　　郡圃殘雪　　　　　　　　　楊萬里<lb/>
南風融雪北風凝晩日城頭巳可登莫道雪融便無迹<lb/>
雪融成水水成氷<lb/>
　　　雪　　　　　　　　　　　<hi>金</hi>髙士談<lb/>
䔩䔩天花落未休寒梅疎竹共風流江山一色三千里<lb/>
酒力消時正倚樓<lb/>
　　　雪　　　　　　　　　　　<hi>金</hi>吕中孚<lb/>
隨風拂拂玉花飄入夜寒窗更寂寥爐火巳殘燈未燼<lb/>
<pb n="KR4h0141_WYG_014-45a"/>
一簾疎竹白蕭蕭<lb/>
　　　雪行　　　　　　　　　　<hi>金</hi>元徳明<lb/>
五更驢背滿靴霜殘雪離離草樹荒身在景中無句寫<lb/>
却教人比孟襄陽<lb/>
　　　清明大雪三日　　　　　　<hi>元</hi>方　回<lb/>
半月雕梁燕子歸怯寒著盡舊綿衣何人醉眼西湖路<lb/>
錯認楊花作雪飛<lb/>
　　　題江干初雪圖　　　　　　<hi>元</hi>戴表元<lb/>
<pb n="KR4h0141_WYG_014-45b"/>
斷樹寒雲古岸隈漁翁初撥小船開看渠風雪忙如許<lb/>
還有魚兒上釣來<lb/>
　　　題江臯雪霽巻　　　　　　<hi>元</hi>蒲道源<lb/>
山川玉潔映朝暉人世鴻濛果是非只許詩家占清景<lb/>
漁蓑偷載一船歸<lb/>
　　　雪後偶成　　　　　　　　<hi>元</hi>虞　集<lb/>
曉來殘雪在陂陁逺似羊羣或似鵞憶踏春泥看柳色<lb/>
駝裘貂㡌渡氷河<lb/>
<pb n="KR4h0141_WYG_014-46a"/>
　　　次韻雪　　　　　　　　　<hi>元</hi>楊　載<lb/>
砑光㡌子舞山花吹落曽城萬仞斜安得飇輪為我駕<lb/>
一時飛到列仙家<lb/>
　　　竹枝詞　　　　　　　　<hi>元</hi>王士熈<lb/>
山前馬陣爛如雲九夏如秋不是春昨夜元冥剪飛雪<lb/>
雲州山裏盡堆銀<lb/>
　　　雪霽晩歸偶成　　　　　　<hi>元</hi>納　延<lb/>
公子腰刀下直歸紅門晩出馬如飛東家積雪無人掃<lb/>
<pb n="KR4h0141_WYG_014-46b"/>
却恨春泥濺錦衣<lb/>
　　　十一月十二日崇文閣下私試二十三日出和<lb/>
　　　　張仲舉　　　　　　　　<hi>元</hi>吳師道<lb/>
官燭風簾徹夜明屋髙人醉易寒生不知卧聽蕭蕭雪<lb/>
何似山窗灑竹聲<lb/>
　　　灤都寓興　　　　　　　　<hi>元</hi>馬　臻<lb/>
昨夜分明夢到家庭前開徧石橊花龍門不放東風過<lb/>
五月平灤雪滿沙<lb/>
<pb n="KR4h0141_WYG_014-47a"/>
　　　冬景　　　　　　　　　　<hi>明</hi>宣　宗<lb/>
池頭六出花飛徧池水無波凍欲平一望玻瓈三百頃<lb/>
好山西北玉為屏<lb/>
　　　送雪　　　　　　　　　<hi>明</hi>朱有燉<lb/>
天山一色凍雲垂罨畫樓臺綴玉時準備煖金香盒子<lb/>
明朝送雪與相知<lb/>
　　　長安春雪曲　　　　　　　<hi>明</hi>王穉登<lb/>
春風吹雪下桑乾添得城中一夜寒鳷鵲樓高消不盡<lb/>
<pb n="KR4h0141_WYG_014-47b"/>
長安街上馬頭看<lb/>
　　　雜言　　　　　　　　　　　王穉登<lb/>
凍雲寒樹曉模糊水上樓臺似畫圖紅袖誰家乗小艇<lb/>
巻簾看雪過鴛湖<lb/>
　　　飲秋澗隠居夜歸值雪有作　<hi>明</hi>陳　鶴<lb/>
獨行長路儼如僧水滴檐牙半是氷歸到空園人巳靜<lb/>
雪花穿户打殘燈<lb/>
　　　雪中訪嘉則於寳奎寺之樓店<lb/>
<pb n="KR4h0141_WYG_014-48a"/>
　　　　　　　　　　　　　　　　<hi>明</hi>徐　渭<lb/>
　山徑尋君重復重小樓百尺臥元龍安窗偏向梅花角<lb/>
　去映江天雪數峰<lb/>
　　　送僧過洞庭　　　　　　　<hi>明</hi>僧大香<lb/>
　江雲空寂塞鴻哀竹笠繩鞋歸去來七十二峰深雪裏<lb/>
　炊煙何處辨樓臺<lb/>
　<lb/>
　<lb/>
<pb n="KR4h0141_WYG_014-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選卷十四<lb/>
</p>
<p>
</p>
  </div>
</body>
</text>
</TEI>
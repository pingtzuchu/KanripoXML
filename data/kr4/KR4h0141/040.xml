<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_040-1a"/>
　欽定四庫全書<lb/>
御定佩文齋詠物詩選卷四十<lb/>
　　上已類<lb/>
　　　四言古<lb/>
　　　　太康六年三月三日後園㑹　<hi>晉</hi>張　華<lb/>
　暮春元日陽氣清明祁祁甘雨膏澤流盈習習祥風啟<lb/>
　滯導生禽鳥翔逸卉木滋榮纎條被緑翠華含英<lb/>
　　　　其二<lb/>
<pb n="KR4h0141_WYG_040-1b"/>
　於皇我后欽若昊乾順時省物言觀中園讌及羣辟乃<lb/>
　命乃延合樂華池祓濯清川汎彼龍舟泝㳺洪源<lb/>
　　　　其三<lb/>
　朱幕雲覆列坐文茵羽觴波騰品物備珍管絃繁㑹變<lb/>
　用奏新穆穆我皇臨下渥仁訓以慈恵詢納廣神好樂<lb/>
　無荒化達無垠<lb/>
　　　　平吳後三月三日華林園詩　<hi>晉</hi>王　濟<lb/>
　蠢爾長虵荐食江汜我皇神武汎舟萬里迅雷電邁弗<lb/>
<pb n="KR4h0141_WYG_040-2a"/>
及掩耳思樂華林薄采其蘭皇居偉則芳園巨觀仁以<lb/>
山悦水為智歡清池流爵秘樂通元修罾灑鱗大庖妙<lb/>
饌物以時序情以化宣終温且克有肅初筵嘉賔在兹<lb/>
千禄永年<lb/>
　　　上已㑹詩　　　　　　　　<hi>晉</hi>阮　修<lb/>
三春之季嵗惟嘉時靈雨既零風以散之英華扇耀祥<lb/>
鳥羣嬉澄澄緑水澹澹其波修岸逶迤長川相過聊且<lb/>
逍遥其樂如何坐此修筵臨波素流嘉肴既設舉爵獻<lb/>
<pb n="KR4h0141_WYG_040-2b"/>
酬彈筝弄琴新聲上浮水有七徳知者所娛清瀬瀺灂<lb/>
菱葭芬敷沈此芳鈎引彼潛魚委餌芳美君子戒諸<lb/>
　　　三月三日應詔　　　　　　<hi>晉</hi>閭丘冲<lb/>
浩浩白水汎汎龍舟皇在靈沼百辟同逰擊櫂清歌鼓<lb/>
枻行酬聞樂咸和具醉斯柔在昔帝虞徳被遐荒干戚<lb/>
在庭苗民来王今我哲王古聖齊芳恵此中國以綏四<lb/>
方元首既明股肱惟良樂酒今日君子惟康<lb/>
　　　三月三日　　　　　　　　<hi>晉</hi>孫　綽<lb/>
<pb n="KR4h0141_WYG_040-3a"/>
姑洗斡運首陽穆闡嘉卉萋萋温風暖暖言滌長瀬聊<lb/>
以㳺衍縹䓅渶流緑栁䕃坂羽從風飄鱗隨浪轉<lb/>
　　　三月三日侍宴西池詩　　　<hi>宋</hi>謝靈運<lb/>
詳觀記牒鴻荒莫傳降及雲鳥曰聖則天虞承唐命周<lb/>
襲商艱江之永矣皇心惟眷矧乃暮春時物芳衍濫觴<lb/>
逶迤周流蘭殿禮備朝容樂闋夕宴<lb/>
　　　三日侍宴曲水代人應詔　　<hi>齊</hi>謝　脁<lb/>
神理内寂機象外融遺情汾水垂冕鴻宫樹以司牧匪<lb/>
<pb n="KR4h0141_WYG_040-3b"/>
我求蒙徒勤日用誰契元功　當宁日昃求衣未明抵<lb/>
璧焚翠銷劎隳城九疇式叙三辟載清　麗景則春儀<lb/>
方在震重聖積厚金式瓊潤　祓穢河浦張樂春疇既<lb/>
停龍駕亦泛鳬舟　初鸎命曉朝華開夜餙陛導源廻<lb/>
伊流㶚閒館巖敞長廊水架　金觴揺蕩玉爼推移筵<lb/>
浮水豹席擾雲螭歡兹廣宴穆是天儀<lb/>
　　　三日侍鳳光殿曲水宴應制　<hi>梁</hi>沈　約<lb/>
光遲蕙畝氣婉椒臺皇心愛矣帝曰㳺哉玉鸞徐警翠<lb/>
<pb n="KR4h0141_WYG_040-4a"/>
鳳輕廻别殿廣臨離宫洞啟川祗奉夀河宗相禮清洛<lb/>
漸筵長伊流陛洄盪嘉羞揺漾芳醴輕歌易繞弱舞難<lb/>
持素雲留管𤣥鶴停絲引思為歳嵗亦陽止叨服賁身<lb/>
身亦昌止徒勤丹漆終愧文梓<lb/>
　　五言古<lb/>
　　　三月三日臨曲水　　　　　<hi>晉</hi>庾　闡<lb/>
暮春濯清汜逰鱗泳一壑髙泉吐東岑洄瀾自浄澩臨<lb/>
川疉曲流豐林映緑薄輕舟沈飛觴鼓枻觀魚躍<lb/>
<pb n="KR4h0141_WYG_040-4b"/>
　　　三月三日　　　　　　　　　庾　闡<lb/>
心結湘川渚目散冲霄外清泉吐翠流淥醽漂素瀬悠<lb/>
想盻長川輕瀾渺如帶<lb/>
　　　三月三日曲水集　　　　　<hi>宋</hi>謝　瞻<lb/>
四時著平分三春禀融鑠遲遲和景婉夭夭園桃灼携<lb/>
朋適郊野昩爽辭鄽廓蜚雲興翠嶺芳飇起華薄觧轡<lb/>
偃崇丘藉草繞廻壑際渚羅時䔩託波汎輕爵<lb/>
　　　上已侍宴林光殿曲水　　　<hi>梁</hi>簡文帝<lb/>
<pb n="KR4h0141_WYG_040-5a"/>
芳年留帝賞應物動天襟挟苑連金陣分衢度羽林帷<lb/>
宫對廣棭層殿邇髙岑風旗争曳影亭臯共生隂林花<lb/>
初墮蒂池荷欲吐心<lb/>
　　　三日侍蘭亭曲水宴　　　　<hi>梁</hi>庾肩吾<lb/>
䇿星依夜動鑾駕忽朝逰旌門臨苑樹相風出鳳樓春<lb/>
生露泥泥天覆雲油油桃花舒玉澗栁葉暗金溝禊川<lb/>
分曲洛帳殿掩芳洲踴躍頳魚出參差絳棗浮百戲俱<lb/>
臨水千鍾共逐流<lb/>
<pb n="KR4h0141_WYG_040-5b"/>
　　　三日侍林光殿曲水宴　　　<hi>梁</hi>沈　約<lb/>
宴鎬鏘玉鑾㳺汾舉仙軷榮光泛采旄修風動芝盖淑<lb/>
氣婉登晨天行聳雲斾帳殿臨春籞帷宫繞芳薈漸席<lb/>
周羽觴分池引廻瀬穆穆𤣥化昇濟濟皇階泰将御遺<lb/>
風軫逺侍瑶臺㑹<lb/>
　　　三日侍華光殿曲水宴　　　<hi>梁</hi>劉孝綽<lb/>
薰祓三陽暮濯禊元巳初皇心睠樂飲帳殿臨春渠豫<lb/>
逰髙更諺凱樂盛周居復以焚林日丰茸花樹舒羽觴<lb/>
<pb n="KR4h0141_WYG_040-6a"/>
環堦轉清瀾傍席疏妍歌已嘹亮妙舞復紆餘九成變<lb/>
絲竹百戲起龍魚<lb/>
　　　三日侍安成王曲水宴　　　　劉孝綽<lb/>
滙澤良孔殷分區屏中縣躡跨兼流采襟喉邇封甸吾<lb/>
王奄鄷畢析圭承羽傳不資魯俗移何待齊風變東山<lb/>
富逰士北土無遺彦一言白璧輕片善黄金賤餘辰屬<lb/>
上已清祓追前諺持此陽瀬逰復展城隅宴芳洲亘千<lb/>
里逺近風光扇方歡厚徳重誰言薄逰倦<lb/>
<pb n="KR4h0141_WYG_040-6b"/>
　　　祓禊泛舟春日元圃各賦七韻<lb/>
　　　　　　　　　　　　　　　<hi>陳</hi>後　主<lb/>
園林多趣賞祓禊樂還尋春池已渺漫髙枝自嵸森日<lb/>
裏絲光動水中花色沈安流淺易榜峭壁迥難臨野鶯<lb/>
添管響深岫接鐃音山逺風烟麗苔輕激浪侵置酒来<lb/>
英雅嘉賢良所欽<lb/>
　　　三日侍宴宣猷堂曲水　　　<hi>陳</hi>江　總<lb/>
上已娛春禊芳辰喜月離北宫命簫鼓南館列旌麾繡<lb/>
<pb n="KR4h0141_WYG_040-7a"/>
柱擎飛閣雕軒傍曲池醉魚沈逺岫浮棗漾清漪落花<lb/>
懸度影飛絲不礙枝樹動丹樓出山斜翠磴危禮周羽<lb/>
爵徧樂闋光隂移<lb/>
　　　上已禊飲　　　　　　　　<hi>隋</hi>盧思道<lb/>
山泉好風日城市厭囂塵聊持一樽酒共尋千里春餘<lb/>
光下幽桂夕吹舞青蘋何言出關後重有入林人<lb/>
　　　上已浮江宴韻得阯字　　　<hi>唐</hi>王　勃<lb/>
披觀玉京路駐賞金臺阯逸興懐九仙良辰傾四美松<lb/>
<pb n="KR4h0141_WYG_040-7b"/>
唫白雲際桂馥青谿裏别有江海心日暮情何已<lb/>
　　　三月三日寄諸弟兼懐崔都水<lb/>
　　　　　　　　　　　　　　　<hi>唐</hi>韋應物<lb/>
暮節看已謝兹晨愈可惜風澹意傷春池寒花斂夕對<lb/>
酒始依依懐人還的的誰當曲水行相思尋舊跡<lb/>
　　　上已日　　　　　　　　　<hi>唐</hi>劉　駕<lb/>
上已曲江濵喧于市朝路相尋不見者此地皆相遇日<lb/>
光去此逺翠幕張如霧何事歡娛中易覺春城暮物情<lb/>
<pb n="KR4h0141_WYG_040-8a"/>
重此節不是愛芳樹明日花更多何人肯回顧<lb/>
　　　上已日杭州府學教授徐一䕫四齋訓導拉逰<lb/>
　　　　智果寺訪東坡題參寥泉　<hi>元</hi>張　昱<lb/>
佳逰在上已屬此清明前春景已云晏風光猶未暄往<lb/>
尋智果寺竟得參寥泉雲物豈殊昔人世自更遷邈哉<lb/>
長公詠髙吟憶當年我軰復登臨花界何因縁古佛儼<lb/>
香閣真詮積華軒境超萬念空道勝諸妄捐緬懐此㑹<lb/>
難徘徊未云還申章續芳藻兾或来者傳<lb/>
<pb n="KR4h0141_WYG_040-8b"/>
　　七言古<lb/>
　　　上已華光殿　　　　　　　<hi>梁</hi>沈　約<lb/>
於維盛世接軒媯朝鄷宴鎬復在斯朝光灼灼映蘭池<lb/>
春風宛轉入細枝時鶯顧慕聲合離輕波微動漾羽巵<lb/>
河宗海若生蛟螭浮梁徑度跨廻漪朱顏始洽景將移<lb/>
安得壯士駐奔曦<lb/>
　　　上已日與二三子携酒出逰隨所見輙作數句<lb/>
　　　　明日集之為詩故詞無倫次<lb/>
<pb n="KR4h0141_WYG_040-9a"/>
　　　　　　　　　　　　　　　<hi>宋</hi>蘇　軾<lb/>
薄雲霏霏不成雨枝藜曉入千花塢柯丘海棠吾有詩<lb/>
獨笑深林誰敢侮三杯卯酒人徑醉一枕春睡日停午<lb/>
竹間老人不讀書留我閉門誰教汝出檐藂枳十圍大<lb/>
寫真素壁千蛟舞東坡作塘今㡬尺携酒一勞農工苦<lb/>
却尋流水出東門壊垣古塹花無主卧開桃李為誰妍<lb/>
對立鵁鶄相媚嫵開缾藉草勸行路不惜春衫汙泥土<lb/>
褰裳共過春草亭叩門却入韓家圃轆轤繩斷井深碧<lb/>
<pb n="KR4h0141_WYG_040-9b"/>
鞦韆索掛人何所映簾空復小桃枝乞漿不見譍門女<lb/>
南上古臺臨斷岸雪陣翻空迷仰俯故人饋我玉葉羮<lb/>
火冷烟銷誰為煮﨑嶇束緼下荒徑婭奼隔花閒好語<lb/>
更隨落景盡餘尊却傍孤城得僧宇主人勸我洗足眠<lb/>
倒牀不復聞鐘鼓明朝門外泥一尺始悟三更雨如許<lb/>
平生所向無一遂兹逰何事天不阻固知我友不終窮<lb/>
豈弟君子神所予<lb/>
　　五言律<lb/>
<pb n="KR4h0141_WYG_040-10a"/>
　　　三日梨園侍宴　　　　　　<hi>唐</hi>沈佺期<lb/>
九重馳道出上已禊堂開畫鷁中川動青龍上苑来野<lb/>
花飄御座河柳拂天杯日晩迎祥處笙鏞下帝臺<lb/>
　　　三月三日申王園亭宴集　　<hi>唐</hi>張九齡<lb/>
稽亭追往事睢苑勝前聞飛閣凌芳樹華池落綵雲藉<lb/>
草人留酌銜花鳥赴羣向来同賞處惟恨碧林曛<lb/>
　　　洛中寄王九迥　　　　　　<hi>唐</hi>孟浩然<lb/>
卜洛成周地浮杯上已筵鬪雞寒食下走馬射堂前垂<lb/>
<pb n="KR4h0141_WYG_040-10b"/>
栁金堤合平沙翠幕連不知王逸少何處㑹羣賢<lb/>
　　　上巳日徐司録林園宴集　　<hi>唐</hi>杜　甫<lb/>
鬢毛垂領白花蕊亞枝紅攲倒衰年廢招尋令節同薄<lb/>
衣臨積水吹面受和風有喜留攀桂無勞問轉蓬<lb/>
　　　奉陪侍中上已泛渭河　　　<hi>唐</hi>盧　綸<lb/>
素舸錦帆開浮天接上台晩鶯和玉笛春浪動金罍舟<lb/>
楫方浮海鯨鯢自曝腮應憐似萍者空逐榜人回<lb/>
　　　上已恩賜曲江宴㑹即事　　<hi>唐</hi>白居易<lb/>
<pb n="KR4h0141_WYG_040-11a"/>
賜歡仍許醉此㑹興如何翰苑主恩重曲江春意多花<lb/>
低羞豔妓鸎歇讓清歌共道昇平樂元和勝永和<lb/>
　　　三日贈都上人　　　　　　<hi>唐</hi>殷堯藩<lb/>
三月初三日千家與萬家蝶飛秦地草鶯入漢宫花鞍<lb/>
馬皆争麗笙歌盡鬪奢吾師無所願惟願老烟霞<lb/>
　　　三月三日作　　　　　　　<hi>明</hi>許宗魯<lb/>
上已今朝是風光異往時海雲成雪易塞栁得春遲目<lb/>
極關山道情懸曲水詩誰能修禊飲一浣望鄉思<lb/>
<pb n="KR4h0141_WYG_040-11b"/>
　　五言排律<lb/>
　　　三月三日曲江侍宴　　　　<hi>唐</hi>趙良噐<lb/>
聖祖發神謀靈符叶帝求一人光錫命萬國荷時休雷<lb/>
解圜丘蹕雲需曲水㳺岸花迎歩輦仙仗擁行舟睿藻<lb/>
天中降恩波海外流小臣同品物陪此樂皇猷<lb/>
　　　奉和上已祓禊　　　　　　<hi>唐</hi>崔國輔<lb/>
元已秦中節吾君㶚上逰鳴鑾通禁苑别館繞芳洲鵷<lb/>
鷺千官列魚龍百戲㳺桃花春欲盡穀雨夜来収慶向<lb/>
<pb n="KR4h0141_WYG_040-12a"/>
堯樽祝歡從椘棹謳逸詩何足對睿作掩東周<lb/>
　　　三月三日勤政樓侍宴　　　<hi>唐</hi>王　維<lb/>
綵仗連宵合瓊樓拂曙通年光三月裏宫殿百花中不<lb/>
數秦王日誰将洛水同酒筵嫌落絮舞䄂怯春風天保<lb/>
無為徳人歡不戰功仍臨九衢宴更達四門聰<lb/>
　　　奉和聖製與太子諸王三月三日龍池春禊<lb/>
　　　　　　　　　　　　　　　　王　維<lb/>
故事修春禊新宫展豫逰明君移鳳輦太子出龍樓賦<lb/>
<pb n="KR4h0141_WYG_040-12b"/>
掩陳王作杯如洛水流金人来捧劎畫鷁去廻舟苑樹<lb/>
浮宫闕天池照冕旒宸章在雲表垂象滿皇州<lb/>
　　　三月三日曲江侍宴應制　　　王　維<lb/>
萬乘親齋祭千官喜豫逰奉迎從上苑祓禊向中流草<lb/>
樹連容衛山河對冕旒畫旗揺浦溆春服滿汀洲仙籞<lb/>
龍媒下神臯鳳蹕留從今億萬嵗天寳紀春秋<lb/>
　　　奉和聖製上已於望春亭觀禊飲<lb/>
　　　　　　　　　　　　　　　　王　維<lb/>
<pb n="KR4h0141_WYG_040-13a"/>
長樂青門外宜春小苑東樓開萬井上輦過百花中畫<lb/>
鷁移仙仗金貂列上公清歌邀落日妙舞向春風渭水<lb/>
明秦甸黄山入漢宫君王来祓禊㶚滻亦朝宗<lb/>
　　　上已泛舟　　　　　　　　<hi>唐</hi>張　登<lb/>
令節推元已天涯喜有期初筵臨泛地舊俗祓禳時枉<lb/>
渚潮新上殘春日正遲竹枝逰女曲桃葉渡江詞風鷁<lb/>
今方退沙鷗亦未疑且同山簡醉倒載莫褰帷<lb/>
　　　三月三日祓禊洛濵　　　　<hi>唐</hi>白居易<lb/>
<pb n="KR4h0141_WYG_040-13b"/>
三月草萋萋黄鶯歇又啼柳橋晴有絮沙路潤無泥禊<lb/>
事修初半逰人到欲齊金鈿耀桃李絲管駭鳬鷖轉岸<lb/>
廻船尾臨流簇馬蹄鬧翻楊子渡踏破魏王堤妓接謝<lb/>
公宴詩陪荀令題舟同李膺泛醴為穆生携水引春心<lb/>
蕩花牽醉眼迷塵街從鼓動烟樹任鴉棲舞急紅腰軟<lb/>
歌遲翠黛低夜歸何用燭新月鳳樓西<lb/>
　　　上已飲于湖上　　　　　　<hi>宋</hi>孔平仲<lb/>
城南春已老湖上雨初晴草作忘憂緑風為解愠清楊<lb/>
<pb n="KR4h0141_WYG_040-14a"/>
花輕欲下菱葉細方生酒影低雲木歌聲伴晝鶯賞心<lb/>
殘蕊在幽曲小舟横却笑蘭亭㑹吟詩半不成<lb/>
　　　上已　　　　　　　　　　<hi>明</hi>楊　基<lb/>
暖日風雩好晴江祓禊過徑穿花底窄春向水邉多穠<lb/>
艶羞桃李輕軀稱綺羅髻搖金婀娜鞍覆錦盤陀曲浪<lb/>
留紋羽峨峰進紫駝逰人傾巷陌啼鳥避笙歌坐障隂<lb/>
圍栁行茵軟藉莎潄酣香泛渚滌器膩浮波富貴唐天<lb/>
寳風流晋永和暮歸車馬鬧珠翠落平坡<lb/>
<pb n="KR4h0141_WYG_040-14b"/>
　　七言律<lb/>
　　　三月三日詔宴定昆池官莊　<hi>唐</hi>張　説<lb/>
鳳凰樓下對天泉鸚鵡洲中匝管絃舊識平陽佳麗地<lb/>
今逢上巳盛明年舟將水動千尋日幕共林横兩岸烟<lb/>
不降王人觀禊飲誰令醉舞拂賔筵<lb/>
　　　和上巳連寒食有懐京洛　　<hi>唐</hi>孫　逖<lb/>
天津御柳碧遥遥軒騎相從半下朝行樂光輝寒食借<lb/>
太平歌舞晩春饒紅粧樓下東郊道青草洲邉南渡橋<lb/>
<pb n="KR4h0141_WYG_040-15a"/>
坐見司空掃西第看君侍從落花朝<lb/>
　　　上已日越中與鮑侍御泛舟耶谿<lb/>
　　　　　　　　　　　　　　　<hi>唐</hi>劉長卿<lb/>
蘭橈縵轉傍汀沙應接雲峰到若耶舊浦滿来移渡口<lb/>
垂楊深處有人家永和春色千年在曲水鄉心萬里賖<lb/>
君見漁船時借問前洲㡬路入烟花<lb/>
　　　三月三日義興李明府後亭泛舟<lb/>
　　　　　　　　　　　　　　　<hi>唐</hi>皇甫冉<lb/>
<pb n="KR4h0141_WYG_040-15b"/>
江南烟景復如何聞道新亭更可過處處藝蘭春浦緑<lb/>
萋萋藉草逺山多壺觴須就陶彭澤時俗猶傳晉永和<lb/>
更使輕橈徐轉去微風落日水増波<lb/>
　　　上已　　　　　　　　　　<hi>宋</hi>韓　琦<lb/>
逺道今逢祓禊辰雨餘風物一番新等閒臨水還思舊<lb/>
取次看花便當春絮雪暖迷西苑路車雷晴起曲江塵<lb/>
臺英正約尋芳㑹誰是山隂作序人<lb/>
　　　三日赴宴口占　　　　　　<hi>宋</hi>歐陽修<lb/>
<pb n="KR4h0141_WYG_040-16a"/>
賜飲初逢禊節佳昆池新漲碧無涯九門寒食多逰騎<lb/>
三月春隂正養花共喜流觴修故事自憐霜鬢惜年華<lb/>
鳳城殘照歸鞍晩禁籞無風栁自斜<lb/>
　　　三月三日泊虞山下歩尋等慈師不遇<lb/>
　　　　　　　　　　　　　　　<hi>明</hi>程嘉燧<lb/>
草堂寂歴自禪居山下春光正祓除鄰犬人歸纖月夜<lb/>
木魚風落妙香初蕭疎逺岫雲林畫映帶清流内史書<lb/>
乘興尋師相賞處筆牀經案獨躊躇<lb/>
<pb n="KR4h0141_WYG_040-16b"/>
　　七言絶句<lb/>
　　　奉和三日祓禊渭濵　　　　<hi>唐</hi>李　乂<lb/>
上林花鳥暮春時上已陪逰樂在兹此日欣逢臨渭賞<lb/>
昔年空道濟汾詞<lb/>
　　　上已日祓禊渭濵應制　　　<hi>唐</hi>韋嗣立<lb/>
乘春祓禊逐風光扈蹕陪鑾渭渚傍還笑當時水濵老<lb/>
衰年八十待文王<lb/>
　　　上已日祓禊渭濵應制　　　<hi>唐</hi>沈佺期<lb/>
<pb n="KR4h0141_WYG_040-17a"/>
寳馬香車清渭濵紅桃碧栁禊堂春皇情尚憶垂竿佐<lb/>
天瑞先呈捧劒人<lb/>
　　　三月三日定昆池奉和蕭令得潭字韻<lb/>
　　　　　　　　　　　　　　　<hi>唐</hi>張　説<lb/>
暮春三月日重三春水桃花滿禊潭廣樂逶迤天上下<lb/>
仙舟揺衍鏡中酣<lb/>
　　　三日尋李九莊　　　　　　<hi>唐</hi>常　建<lb/>
雨歇楊林東渡頭永和三日盪輕舟故人家在桃花岸<lb/>
<pb n="KR4h0141_WYG_040-17b"/>
直到門前溪水流<lb/>
　　　上已上浙東孟中丞　　　　<hi>唐</hi>鮑　溶<lb/>
世間禊事風流處鏡裏雲山若畫屏今日㑹稽王内史<lb/>
好将賔客醉蘭亭<lb/>
　　　上已日憶江南禊事　　　　<hi>唐</hi>李徳裕<lb/>
黄河西繞郡城流上已應無祓禊逰為憶淥江春水色<lb/>
更隨宵夢向吳洲<lb/>
　　　到江西省看花次韻　　　　<hi>明</hi>楊　基<lb/>
<pb n="KR4h0141_WYG_040-18a"/>
東湖東畔柳絲長滿苑飛花亂夕陽何處祓除兒女散<lb/>
過来流水鬱金香<lb/>
　　附曲水<lb/>
　　四言古<lb/>
　　　侍宴樂逰林光殿曲水　　　<hi>梁</hi>劉孝威<lb/>
蒸哉軒頊赫矣堯心女媧補石重華絫金湯銘禹扇羲<lb/>
瑟農琴皇乎備矣受命君臨試舟五反和樂九成鈎楯<lb/>
秘戲協律新聲丹柸水激絳彩葩榮天呉還往海若逢<lb/>
<pb n="KR4h0141_WYG_040-18b"/>
迎<lb/>
　　七言古<lb/>
　　　春日曲水　　　　　　　<hi>北齊</hi>蕭　慤<lb/>
落花無限數飛鳥排花度禁苑至饒風吹花春滿路巖<lb/>
前片石迥如樓水裏連沙聚作洲二月鶯聲纔欲斷三<lb/>
月春風已復流分流繞小渡塹水還相注山頭望水雲<lb/>
水底看山樹舞餘香尚存歌盡聲猶住麥壟一驚翬菱<lb/>
潭兩飛鷺飛鷺復驚翬傾曦帶掩扉芳飇翼還幰藻露<lb/>
<pb n="KR4h0141_WYG_040-19a"/>
　挹行衣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_040-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選卷四十<lb/>
</p>
<p>
</p>
  </div>
</body>
</text>
</TEI>
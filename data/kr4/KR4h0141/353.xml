<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_353-1a"/>
　欽定四庫全書<lb/>
御定佩文齋詠物詩選巻三百五十三<lb/>
　　蘭花類<lb/>
　　　五言古<lb/>
　　　　幽蘭　　　　　　　　　　<hi>宋</hi>鮑　照<lb/>
　簾委蘭蕙露帳含桃李風攬帶昔何道坐令芳節終<lb/>
　　　　紫蘭始萌　　　　　　　　<hi>梁</hi>武　帝<lb/>
　種蘭玉䑓下氣暖蘭始萌芬芳與時發婉轉迎節生獨<lb/>
<pb n="KR4h0141_WYG_353-1b"/>
　使金翠嬌偏動紅綺情二遊何足懷一顧非傾城羞將<lb/>
　苓芝侣豈畏鶗鴂鳴<lb/>
　　　　蘭　　　　　　　　　　　<hi>梁</hi>宣　帝<lb/>
　折莖聊可佩入室自成芳開花不競節含秀委微霜<lb/>
　　　　賦新題得蘭生野徑　　　　<hi>陳</hi>張正見<lb/>
　披襟出蘭畹命酌動幽心鋤罷還開路歌喧自動琴華<lb/>
　燈共影落芳杜雜花深莫言閒徑裏遂不斷黄金<lb/>
　　　　猗蘭操　　　　　　　　　<hi>隋</hi>辛德源<lb/>
<pb n="KR4h0141_WYG_353-2a"/>
奏事傳青閣拂除乃陶嘉散條凝露彩含芳映日華已<lb/>
知香若麝無怨直如麻不學芙蓉艸空作眼中花<lb/>
　　　蘭　　　　　　　　　　　<hi>唐</hi>王　維<lb/>
根移地因偏花老色未改意蘇瘴霧餘氣壓初寒外婆<lb/>
娑靖節窓髣髴靈均佩<lb/>
　　　古意　　　　　　　　　　<hi>唐</hi>賀蘭進眀<lb/>
崇蘭生澗底香氣滿幽林采采欲為贈何人是同心日<lb/>
暮徒盈把徘徊憂思深慨然紉雜佩重奏丘中琹<lb/>
<pb n="KR4h0141_WYG_353-2b"/>
　　　贈友人　　　　　　　　　<hi>唐</hi>李　白<lb/>
蘭生不當戶别是閒庭艸夙被霜露欺紅榮已先老謬<lb/>
接瑶華枝結根君王池顧無馨香美叨沐清風吹餘芳<lb/>
若可佩卒嵗常相隨<lb/>
　　　詠蘭　　　　　　　　　　<hi>唐</hi>白居易<lb/>
寓常本殊致意幽非我情吾常有疏淺外物無重輕各<lb/>
言藝幽深彼美香素莖豈為賞者說自保孤根生易地<lb/>
無赤株麗土亦同榮賞際林壑近汛餘煙露清余懐既<lb/>
<pb n="KR4h0141_WYG_353-3a"/>
鬱陶爾類徒縱横妍媸茍不信寵辱何為驚貞隠諒無<lb/>
迹激時猶棟名幽叢靄緑畹豈必懐歸耕<lb/>
　　　蘭　　　　　　　　　　　<hi>唐</hi>李徳裕<lb/>
楚客重蘭蓀遺芳今未歇葉抽清淺水花㸃暄妍節紫<lb/>
艶映渠鮮輕香含露潔<lb/>
　　　題楊次公春蘭　　　　　　<hi>宋</hi>蘇　軾<lb/>
春蘭如美人不採羞自獻時聞風露香蓬艾深不見丹<lb/>
青冩真色欲補離騷傳對之如靈均冠佩不敢燕<lb/>
<pb n="KR4h0141_WYG_353-3b"/>
　　　秋蘭已悴以其根歸學古　　<hi>宋</hi>朱　子<lb/>
秋至百艸晦寂寞寒露滋蘭臯一以悴蕪穢不能治端<lb/>
居念離索無以遺所思願言託孤根嵗晏以為期<lb/>
　　　種蘭　　　　　　　　　　<hi>宋</hi>薛季宣<lb/>
蘭生林樾間清芬倍幽逺野人坐官曹兹意極不淺西<lb/>
窓蔽斜日松釵架春晚牆隂蒔花木憔悴根日損植此<lb/>
山國香坐與前事反扶疎可紉佩心緒端有本芽生僅<lb/>
盈壇髙風傳九畹羣芳顔色好秪自誇園苑何如淡嚼<lb/>
<pb n="KR4h0141_WYG_353-4a"/>
蠟艸莽曾誰混對我靜無言忘形如莽䔿<lb/>
　　　刈蘭　　　　　　　　　　　薛季宣<lb/>
東畹刈真香靜院篸瓶水髙逺不勝情時逐微風起和<lb/>
雨剪閒庭誰作騷人語記得舊家山香来無覓處<lb/>
　　　盆蘭　　　　　　　　　　<hi>元</hi>岑安卿<lb/>
猗猗紫蘭花素秉巖穴趣移栽碧盆中似為香所誤吐<lb/>
舌終不言畏此塵垢汙豈無髙節士幽深共情素俛首<lb/>
若有思清風颯庭戶<lb/>
<pb n="KR4h0141_WYG_353-4b"/>
　　　蘭花篇　　　　　　　　　<hi>眀</hi>宋　濓<lb/>
陽和煦九畹晴芬溢青蘭潜姿發𤣥麝幽蘤凝紫檀緑<lb/>
蘿托芳鄰白谷挹髙寒元聖未成調湘纍久長歎菉葹<lb/>
雖外蔽貞潔終能完豈知生平心卒獲君子觀雜以青<lb/>
瑶芝承以白玉盤靈風晚方薦清露夜初漙此時不見<lb/>
知駢羅混荒菅春風桃杏花爛若霞綺攅徒媚夸毗子<lb/>
千金買歌歡棄之不彼即要使中心安願結美人佩把<lb/>
玩日忘餐<lb/>
<pb n="KR4h0141_WYG_353-5a"/>
　　　塘上聞蘭香　　　　　　　<hi>眀</hi>葉子竒<lb/>
大谷空無人芝蘭花自香㝷根竟不見芳草如人長<lb/>
　　　墨蘭　　　　　　　　　　<hi>眀</hi>僧宗衍<lb/>
楚雪春已晴沅湘水初滿去年故葉長今年新葉短波<lb/>
眀碧沙净日照紫苔暖不見澤中人江南暝雲斷<lb/>
　　七言古<lb/>
　　　畫蘭　　　　　　　　　　<hi>元</hi>吳　鎮<lb/>
䞟趠風下東吳舟坏土移入漳泉秋初疑紫莛攅翠鳳<lb/>
<pb n="KR4h0141_WYG_353-5b"/>
恍如緑綬縈青虯猗猗九畹易消歇奕奕百畝多淹留<lb/>
軒窓相逢與一笑結交三友成風流<lb/>
　　　采蘭堂　　　　　　　　　<hi>眀</hi>僧妙聲<lb/>
去年采蘭蘭葉長今年采蘭蘭葉短秉芳欲寄路漫漫<lb/>
國香零落風吹斷蓮花峰下采蘭堂永懐佳境不能忘<lb/>
上人開窓面山坐山水含暉吟謝郎三生誤落夫差國<lb/>
翠結瓊琚香不息目斷王孫猶未歸江南春艸連天碧<lb/>
　　五言律<lb/>
<pb n="KR4h0141_WYG_353-6a"/>
　　　芳蘭　　　　　　　　　　<hi>唐</hi>太　宗<lb/>
春暉開禁苑淑景媚蘭場映庭含淺色凝露泫浮光日<lb/>
麗參差影風傳輕重香㑹湏君子折佩裏作芬芳<lb/>
　　　詠蘭　　　　　　　　　　<hi>唐</hi>李　嶠<lb/>
虛室重招尋㤀言契斷金英浮漢家酒雪灑楚王琴廣<lb/>
殿輕香發髙䑓逺吹吟河汾應擢秀誰肯訪山隂<lb/>
　　　幽蘭　　　　　　　　　　<hi>唐</hi>崔　塗<lb/>
幽植衆寧知芬芳止暗持自無君子佩未是國香衰白<lb/>
<pb n="KR4h0141_WYG_353-6b"/>
露沾常早春風到每遲不知當路艸芬馥欲何為<lb/>
　　　蘭　　　　　　　　　　　<hi>唐</hi>僧無可<lb/>
蘭色結春光氛氲掩衆芳過門階露葉尋澤逕連香畹<lb/>
靜風吹亂亭秋雨引長靈均曾采擷紉佩掛荷裳<lb/>
　　　去嵗䝉學古分恵蘭花清賞既歇復以根叢歸<lb/>
　　　　之故畹而學古預有今年之約近聞頗已著<lb/>
　　　　花輙賦小詩以尋前約幸一笑<lb/>
　　　　　　　　　　　　　　　<hi>宋</hi>朱　子<lb/>
<pb n="KR4h0141_WYG_353-7a"/>
秋蘭逓初馥芳意滿冲襟想子空齋裏凄凉楚客心夕<lb/>
風生逺思晨露灑中林頗意孤根在幽期得重尋<lb/>
　　　蘭　　　　　　　　　　　<hi>眀</hi>馮　琦<lb/>
韋曲名園好習池勝事繁午風披蕙帯秋色上苔㾗宻<lb/>
樹雲成幄疎籬水繞門不煩除客徑吾欲藉蘭蓀<lb/>
　　七言律<lb/>
　　　蘭　　　　　　　　　　　<hi>宋</hi>楊萬里<lb/>
雪徑偷開淺碧花氷根亂吐小紅芽生無桃李春風面<lb/>
<pb n="KR4h0141_WYG_353-7b"/>
名可山林處士家政坐國香到朝市不容霜節老雲霞<lb/>
江蘺蕙圃非吾耦付與騷人定等差<lb/>
　　　蘭　　　　　　　　　　　<hi>宋</hi>劉克莊<lb/>
深林不語抱幽貞賴有微風逓逺馨開處何妨依蘚砌<lb/>
折来未肯戀金瓶孤髙可挹供詩巻素淡堪移入卧屏<lb/>
莫笑門無佳子弟數枝濯濯映荄庭<lb/>
　　　掛蘭　　　　　　　　　　<hi>元</hi>謝宗可<lb/>
江浦煙叢困草萊靈根從此謝栽培移將楚畹千年恨<lb/>
<pb n="KR4h0141_WYG_353-8a"/>
付與東風一縷開湘女久無塵土夣靈均元是棟梁材<lb/>
午窓試讀離騷賦却怪幽香天上来<lb/>
　　　蘭　　　　　　　　　　　<hi>眀</hi>文徴眀<lb/>
靈根珍重自甌東紺碧垂香玉兩叢和露紉為湘水佩<lb/>
凌風如到蕊珠宫誰言别有幽貞在我已相忘臭味中<lb/>
老去相如才思减臨窓欲賦不能工<lb/>
　　　題趙松雪墨蘭　　　　　　<hi>眀</hi>僧宗衍<lb/>
湘江春日靜輝輝蘭雪初消翡翠飛拂石似鳴蒼玉佩<lb/>
<pb n="KR4h0141_WYG_353-8b"/>
御風還著六銖衣夜寒燕姞空多夣嵗晚王孫尚不歸<lb/>
千載畵圖勞㸃綴所思何處寄芳菲<lb/>
　　五言絶句<lb/>
　　　蘭　　　　　　　　　　　<hi>唐</hi>唐彦謙<lb/>
謝庭漫芳艸楚畹多緑莎于焉忽相見嵗晏將如何<lb/>
　　　蘭　　　　　　　　　　　<hi>宋</hi>司馬光<lb/>
藝植日繁滋芬芳時入座青葱春蕊擢皎潔秋英墮<lb/>
　　　蘭澗　　　　　　　　　　<hi>宋</hi>朱　子<lb/>
<pb n="KR4h0141_WYG_353-9a"/>
光風浮碧澗蘭杜日猗猗竟嵗無人采含薰秪自知<lb/>
　　　蘭　　　　　　　　　　　<hi>宋</hi>楊萬里<lb/>
健碧繽繽葉斑紅淺淺芳幽香空自秘風肯秘幽香<lb/>
　　　題信上人春蘭　　　　　　<hi>元</hi>掲傒斯<lb/>
深谷暖雲飛重巖花發時非因采樵者那得外人知<lb/>
　　　題畵蘭　　　　　　　　　<hi>元</hi>陳　旅<lb/>
九畹光風轉重巖墜露香紫宫祠太乙瑶席薦瓊芳<lb/>
　　　蘭　　　　　　　　　　　<hi>元</hi>鄭允端<lb/>
<pb n="KR4h0141_WYG_353-9b"/>
並石疎花瘦臨風細葉長靈均清夣逺遺佩滿沅湘<lb/>
　　　寫蘭　　　　　　　　　　<hi>眀</hi>景翩翩<lb/>
道是深林種還憐出谷香不因風力緊何以度瀟湘<lb/>
　　七言絶句<lb/>
　　　蘭　　　　　　　　　　　<hi>宋</hi>朱　子<lb/>
漫種秋蘭四五莖疎簾底事太闗情可能不作凉風計<lb/>
䕶得幽香到晚清<lb/>
　　　寒食相將諸子遊翟園　　　<hi>宋</hi>楊萬里<lb/>
<pb n="KR4h0141_WYG_353-10a"/>
　鹿葱舊種竹新栽幽徑深行㤀却回忽有野香尋不得<lb/>
　蘭於石背一花開<lb/>
　　　　題畵蘭　　　　　　　　　<hi>眀</hi>文徵眀<lb/>
　手培蘭蕙兩三栽日煖風微次第開坐久不知香在室<lb/>
　推窓時有蝶飛来<lb/>
　　　　蘭　　　　　　　　　　　<hi>眀</hi>余有丁<lb/>
　何處幽香撲酒樽洲中杜若畹中蓀紉来為佩裁為服<lb/>
　不許薋葹掛蓽門<lb/>
<pb n="KR4h0141_WYG_353-10b"/>
　　　　紫蘭　　　　　　　　　　<hi>眀</hi>景翩翩<lb/>
　碧玉參差簇紫英當年剰有國香名風前漫結幽人佩<lb/>
　澧浦春深寄未成<lb/>
　<lb/>
　<lb/>
　<lb/>
　<lb/>
御定佩文齋詠物詩選巻三百五十三<lb/>
</p>
<p>
</p>
  </div>
</body>
</text>
</TEI>
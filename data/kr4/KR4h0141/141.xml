<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_141-1a"/>
　欽定四庫全書<lb/>
御定佩文齋詠物詩選卷一百四十一<lb/>
　　刀類<lb/>
　　　五言古<lb/>
　　　　以雙刀遺子由子由有詩次其韻<lb/>
　　　　　　　　　　　　　　　　<hi>宋</hi>蘇　軾<lb/>
　寳刀匣不見但見龍雀鐶何曽斬蛟蛇亦未切琅玕胡<lb/>
　為穿窬輩見之要領寒吾刀不汝問有媿在其肝念此<lb/>
<pb n="KR4h0141_WYG_141-1b"/>
　力自藏包之虎皮斑湛然如古井終歳不復瀾不憂無<lb/>
　所用憂在用者難佩之非其人匣中自長歎我老衆所<lb/>
　易屢遭非意干惟有王元通階庭秀芝蘭知子後必大<lb/>
　故擇刀所便屠狗非不用一歳六七刓欲試百鍊剛要<lb/>
　須更泥蟠作詩銘其背以待知者看<lb/>
　　　　刀贈程自邑　　　　　　　<hi>明</hi>鄭　作<lb/>
　昔客汴上來曾遺西番刀出鞘試<graphic n="KR1686" url="https://raw.githubusercontent.com/kanripo/KR-Gaiji/master/images/KR1686.png" mimeType="image/png"/>
                    <graphic n="KR1686" url="https://raw.githubusercontent.com/kanripo/KR-Gaiji/master/images/KR1686.png" mimeType="image/png"/>口吹斷毫毛裹<lb/>
　以白鹿皮纒以青絲縧不逄拂拭人塵埃甘自韜把贈<lb/>
<pb n="KR4h0141_WYG_141-2a"/>
慙吾老功名看汝豪<lb/>
　　七言古<hi>附長短句</hi>
　　　崔五六圖屏風各賦一物得烏孫佩刀<lb/>
　　　　　　　　　　　　　　　<hi>唐</hi>李　頎<lb/>
烏孫腰間佩兩刀刃可吹毛錦為帶握中枕宿穹廬室<lb/>
馬上割飛翳螉塞執之魍魎誰能前氣凜清風沙漠邊<lb/>
磨用陰山一片玉洗將朔北獨流泉主人屏風寫竒狀<lb/>
鐵鞘金鐶儼相向囘頭瞪目時一看使予心在江湖上<lb/>
<pb n="KR4h0141_WYG_141-2b"/>
　　　荆南兵馬使太常卿趙公大食刀歌<lb/>
　　　　　　　　　　　　　　　<hi>唐</hi>杜　甫<lb/>
太常樓船聲嗷嘈問兵刮宼超下牢牧出令奔飛百艘<lb/>
猛蛟突獸紛騰逃白帝寒城駐錦袍元冬示我胡國刀<lb/>
壯士短衣頭虎毛慿軒㧞鞘天為髙翻風轉日木怒號<lb/>
冰翼雪淡傷哀猱鐫錯碧甖鸊鵜膏鋩鍔巳瑩虚秋濤<lb/>
鬼物撇捩亂坑壕蒼水使者捫赤絛龍伯國人罷釣鼇<lb/>
芮公回首顔色勞分閫救世用賢豪趙公玉立髙歌起<lb/>
<pb n="KR4h0141_WYG_141-3a"/>
攬環結佩相終始萬嵗持之䕶天子得君亂絲與君理<lb/>
蜀江如線針如水荆岑彈丸心未已賊臣惡子休干紀<lb/>
魑魅魍魎徒為耳妖腰亂領敢欣喜用之不髙亦不庳<lb/>
不似長劒須天倚吁嗟光禄英雄弭大食寳刀聊可比<lb/>
丹青宛轉麒麟裏光芒六合無泥滓<lb/>
　　　難綰刀子歌　　　　　　　<hi>唐</hi>盧　綸<lb/>
黄金鞘裏青蘆葉麗若剪成銛且霎輕冰薄玉狀不分<lb/>
一尺寒光堪決雲吹毛可試不可觸似有蟲搜闕裂文<lb/>
<pb n="KR4h0141_WYG_141-3b"/>
淬之幾墮前池水焉知不是蛟龍子割雞刺虎皆若空<lb/>
願應君心逐君指并州難綰竟何人每成此物如有神<lb/>
　　　日本刀歌　　　　　　　　<hi>宋</hi>歐陽脩<lb/>
昆夷道逺不復通世傳切玉誰能窮寳刀近出日本國<lb/>
越賈得之滄海東魚皮裝貼香木鞘黄白間雜鍮與銅<lb/>
百金傳入好事手佩服可以禳妖凶傳聞其國居大島<lb/>
土壤沃饒風俗好其先徐福詐秦民採藥淹留丱童老<lb/>
百工五種與之居至今噐玩皆精巧前朝貢獻屢往來<lb/>
<pb n="KR4h0141_WYG_141-4a"/>
士人往往工詞藻徐福行時書未焚逸書百篇今尚存<lb/>
令嚴不許傳中國舉世無人識古文先王大典藏蠻貊<lb/>
滄波浩蕩無通津令人感激坐流涕鏽澀短刀何足云<lb/>
　　　贈戴嗣良歌時罷洪府監兵過廣陵為東坡公<lb/>
　　　　出所獲西夏刀劒東坡公命作<lb/>
　　　　　　　　　　　　　　　<hi>宋</hi>晁補之<lb/>
三郎少日如乳虎代父搏賊驚山東硬弓長箭取官職<lb/>
自說九戰皆先鋒將軍拳勇饋不繼痛惜靈武寄謀空<lb/>
<pb n="KR4h0141_WYG_141-4b"/>
城頭揶揄下俛走壯士志屈羞填胷平生山西踏霜雪<lb/>
洪府下濕號兒童聞名未識二十載初見長楫東坡公<lb/>
銳頭短後凜八尺氣似飲井垂檐虹只令不語當陣立<lb/>
望見已是千夫雄往年身奪五刀劒名玉所擐犀扎同<lb/>
晨朝攜來一府看竊指私語驚庭中紅粧擁坐花照酒<lb/>
青萍拔鞘堂生風螺旋鋩鍔波起脊白蛟雙挾三蒼龍<lb/>
試人一縷立褫魄戲客三招森動容東坡喜為出好礪<lb/>
洮鴨緑石如堅銅收藏入匣人意定蛾眉稍進琉璃鍾<lb/>
<pb n="KR4h0141_WYG_141-5a"/>
太平君子尚小毖戒懼邾小毋荓蜂舞干兩階庶可覩<lb/>
跳空七劒今何庸我為蘇公起揚觶雅歌緩帶聊堪同<lb/>
從公請礪歸作硯聞公常諫求邊功<lb/>
　　　北庭宣元杰西番刀歌　　　<hi>元</hi>張　憲<lb/>
金神起持水火齊煆煉陰陽結精銳七月七日授冶師<lb/>
手作鉗鎚股為礪一千七百七十鋒脊髙體狹刀口洪<lb/>
龍飛蛟化歳月乆阮師舊物今無蹤呱哇繡鑌柔可曲<lb/>
東倭純鋼不受觸賢侯示我西番刀名壓古今刀劒録<lb/>
<pb n="KR4h0141_WYG_141-5b"/>
三尖兩刃圭首圓劒脊䵝䵝生黒煙朱砂斑痕㸃人血<lb/>
雕青皮輭金鉤聮唐人寳刀誇大食於今利噐稱米息<lb/>
十年土涮松紋生戎王造時當月蝕平章遺佩固有神<lb/>
朱髙固始多竒勲三公重噐不虚授往繼王祥作輔臣<lb/>
　　　佩刀行　　　　　　　　　<hi>明</hi>徐尊生<lb/>
神人藏舟半天裏絶壑谽谺露舟尾錚然有物墮中宵<lb/>
八觚稜嶒長尺只野僧拾之歸張公化為夭矯蒼精龍<lb/>
不知何世何年閟竒氣剸犀斷虎一旦生神通魑魅却<lb/>
<pb n="KR4h0141_WYG_141-6a"/>
走妖邪空張公佩到蓬萊殿天上羣仙驚未見青絲緱<lb/>
懸白玉環當晝孤光揺冷電為君淬厲向盤根縱有青<lb/>
萍何足羨他年辭榮歸浙山莫行金華赤松間精靈感<lb/>
㑹霹靂吼便恐飛去無時還<lb/>
　　　楊伯翼贈日本刀歌　　　　<hi>明</hi>王穉登<lb/>
楊郎手持一匣霜贈我拂拭生寒芒鉛刀紛紛空滿目<lb/>
君與此鍔皆魚腸南金換却東溟鐵上帶倭兵髑髏血<lb/>
血未曽消刃未平皎若蓮花浸秋月燈前細看鸊鵜鋒<lb/>
<pb n="KR4h0141_WYG_141-6b"/>
入手還疑蛟與龍門外湖深恐飛去朱繩夜縛青芙蓉<lb/>
苔花斕斑土花紫白虹沈沈卧寒水歸家不惜十年磨<lb/>
他日還能報知已<lb/>
　　五言律<lb/>
　　　刀　　　　　　　　　　　<hi>唐</hi>李　嶠<lb/>
列辟鳴鸞至惟良佩犢旋帶環疑寫月引鑑似含泉入<lb/>
夢華梁上藏鋒彩筆前莫驚開百鍊特擬定三邊<lb/>
　　　琉球刀　　　　　　　　　<hi>明</hi>徐　渭<lb/>
<pb n="KR4h0141_WYG_141-7a"/>
　單刀新試舞雙劒舊能輪雨過腥聞血風旋雪裏身對<lb/>
　鐶歸思動挂壁蒯緱塵醉後時横看終當贈與人<lb/>
　　　七言律<lb/>
　　　　詠邵文敬所藏轉刀　　　　<hi>明</hi>吳　寛<lb/>
　鑠金巧思出工倕獨抱機心展轉危報主久知深自許<lb/>
　授人難辨倒相持筆端字悟藏鋒妙囊底錐嫌脫穎遲<lb/>
　詩社埋頭羞銳進吳箋一割尚差差<lb/>
　　　五言絶句<lb/>
<pb n="KR4h0141_WYG_141-7b"/>
　　　　視刀環歌　　　　　　　　<hi>唐</hi>劉禹錫<lb/>
　常恨言語淺不知人意深今朝兩相視脈脈萬重心<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選卷一百四十一<lb/>
</p>
<p>
</p>
  </div>
</body>
</text>
</TEI>
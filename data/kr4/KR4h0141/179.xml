<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_179-1a"/>
　欽定四庫全書<lb/>
御定佩文齋詠物詩選卷一百七十九<lb/>
　　筆類<lb/>
　　　五言古<lb/>
　　　　詠筆　　　　　　　　　　<hi>梁</hi>武　帝<lb/>
　昔聞蘭蕙月獨是桃李年春心倘未寫為君照情筵<lb/>
　　　　詠筆　　　　　　　　　　<hi>梁</hi>徐　摛<lb/>
　木自靈山出名因瑞草傳纎端奉積潤弱質散芳煙直<lb/>
<pb n="KR4h0141_WYG_179-1b"/>
　寫飛蓬牒横承落絮篇一逢提握重寧憶仲升捐<lb/>
　　　　聖俞恵宣州筆戲書　　　　<hi>宋</hi>歐陽修<lb/>
　聖俞宣城人能使紫毫筆宣人諸葛高世業守不失𦂳<lb/>
　心縛長毫三副頗精宻硬軟適人手百管不差一京師<lb/>
　諸筆工牌榜自稱述纍纍相國東比若衣縫蝨或柔多<lb/>
　虗尖或硬不可屈但能裝管榻有表曽無實價高仍費<lb/>
　錢用不過數日豈如宣城毫耐久仍可乞<lb/>
　　　　代柬曽小軒謝馮筆蠟紙之貺<lb/>
<pb n="KR4h0141_WYG_179-2a"/>
　　　　　　　　　　　　　　　<hi>元</hi>吳　澄<lb/>
束縛山中豪寸管入時操幾㣲見鋒鋭可敵古鉛刀江<lb/>
人有妙悟匪直取價高坡公詫葛吳蔡澡朱所褒邇來<lb/>
浙西馮聲實相朋曹小技足名世屠龍寧自勞<lb/>
　　七言古<hi>附長短句</hi>
　　　紫毫筆　　　　　　　　　<hi>唐</hi>白居易<lb/>
紫毫筆尖如雄兮利如刀江南石上有老兔喫竹飲泉<lb/>
生紫毫宣城之人采為筆千萬毛中選一毫毫雖輕功<lb/>
<pb n="KR4h0141_WYG_179-2b"/>
甚重管勒工名充歲貢君兮臣兮勿輕用勿輕用將何<lb/>
如願賜東西府御史願頒左右䑓起居握管趨入黄金<lb/>
闕抽毫立在白玉除臣有奸邪正衙奏君有動言直筆<lb/>
書起居郎侍御史爾知毫筆不易致每歲宣城進筆時<lb/>
紫毫之價如金貴慎勿空將彈失儀慎勿空將録制詞<lb/>
　　　劉逺筆　　　　　　　　　<hi>金</hi>元好問<lb/>
老㕙力能舉玉杵文陣挽强猶百鈞惜哉變化太狡獪<lb/>
嚮也褐衣金虎文宣城諸葛寂無聞前後兩劉新䇿勲<lb/>
<pb n="KR4h0141_WYG_179-3a"/>
謝郎神鋒恨太雋雖然豈不超人羣三錢雞毛吐古墳<lb/>
尖奴定能張吾軍何時酌我百壺酒為汝醉草垂天雲<lb/>
　　　無筆歎　　　　　　　　　<hi>元</hi>胡天游<lb/>
宣城䑕鬚不可索越南雞毛不可得山中老頴飛上天<lb/>
九館癡髯化為石晴忩無復秃千枝曉夢有時來五色<lb/>
一庭老葉掃西風袖手空堦看蝸迹<lb/>
　　　贈筆工陸繼翁　　　　　　<hi>明</hi>曽　棨<lb/>
吳興筆工陸文寳制作不與常人同自然入手造神妙<lb/>
<pb n="KR4h0141_WYG_179-3b"/>
所以舉世稱良工有時盤礴坐軒東石盤水清如鏡中<lb/>
空山老兔脱毛骨簡拔精鋭披䝉茸平原霜氣在毫末<lb/>
水面猶覺吹秋風製成進入蓬萊宫紫花彤管飛晴虹<lb/>
九重清燕發宸翰五色絢爛皆成龍國初以來稱絶藝<lb/>
光價自此垂無窮美哉文寳名已久當有家法傳繼翁<lb/>
我時得之一揮灑落紙欲挫詞塲鋒棗心蘭蕋動光彩<lb/>
栗尾雞距爭竒雄朅來簮此扈仙蹕欲補造化難為功<lb/>
夢中何人授五色安得錦繡蟠心胸間來書空不成字<lb/>
<pb n="KR4h0141_WYG_179-4a"/>
縱有篆刻慚雕蟲幸今太平重文學玉堂金馬多竒逢<lb/>
莫言盛世少知已為我寄謝管城公<lb/>
　　　鐵筆行為王元誠作　　　　<hi>明</hi>王守仁<lb/>
王郎宋代中書孫鑄鐵為筆書堅珉畫沙每笑唐長史<lb/>
拔毫未數秦將軍髙堂落筆神鬼怒九萬鸞箋碎如霧<lb/>
鉛淚霏霏灑露盤金聲錚錚入秋樹鳥跡㣲茫科斗變<lb/>
栁薤凋傷悲籀篆鼓文已裂岐陽石漆燈空照山陰繭<lb/>
王郎筆藝精莫傳幾度索我東歸篇毛錐不如鐵錐利<lb/>
<pb n="KR4h0141_WYG_179-4b"/>
吾方老鈍君加鞭矢爾鐵心磨鐵硯淬鋒要比婆留箭<lb/>
太平天子封功臣脱囊去寫黄金劵<lb/>
　　　秋日李氏東堂同長蘅觀曝圗畫張伯夜貽畫<lb/>
　　　　筆柬謝　　　　　　　　<hi>明</hi>程嘉燧<lb/>
秋雲杲杲天景澄髙堂與客飜湘藤瀟湘水濶愁嘉陵<lb/>
江花有情遥沾膺閒門此時無人譍紫毫一束煩髙朋<lb/>
雞距脱手新鋒稜未忍用㸃屏間蠅青松短檠臨層氷<lb/>
顛崖老樹雲門僧貌君布襪予行縢<lb/>
<pb n="KR4h0141_WYG_179-5a"/>
　　五言律<hi>附小律</hi>
　　　筆　　　　　　　　　　　<hi>唐</hi>李　嶠<lb/>
握管門庭側含毫山水隈霜輝簡上發錦字夢中開鸚<lb/>
鵡摛文至麒麟絶句來何當遇良史左右振竒才<lb/>
　　　詠宣州筆　　　　　　　　<hi>唐</hi>耿　湋<lb/>
寒竹漸虛受纎毫任幾重影端縁守直心勁頼藏鋒落<lb/>
紙驚風起揺空挹露濃丹青與紀事捨此復何從<lb/>
　　　李員外寄紙筆　　　　　　<hi>唐</hi>韓　愈<lb/>
<pb n="KR4h0141_WYG_179-5b"/>
題是臨池後分從起草餘兔尖針莫並繭淨雪難如莫<lb/>
怪殷勤謝虞卿正著書<lb/>
　　　詩筆　　　　　　　　　　<hi>宋</hi>林　逋<lb/>
青鏤墨淋漓珊瑚架最宜靜援花影轉孤卓漏聲遲題<lb/>
柱吾何取如椽彼一時風騷兼草𨽻千古有人知<lb/>
　　　乞筆　　　　　　　　　　<hi>宋</hi>曽　幾<lb/>
市上無佳筆營求亦巳勞䕶持空雪竹束縛欠霜毫此<lb/>
物藏三穴煩君拔一毛不圗髯主簿取用價能高<lb/>
<pb n="KR4h0141_WYG_179-6a"/>
　　七言律<lb/>
　　　楊尚書寄郴筆知是小生本様令更商㩁使盡<lb/>
　　　　其功輙獻長句　　　　　<hi>唐</hi>栁宗元<lb/>
截玉銛錐作妙形貯雲含霧到南溟尚書舊用裁天詔<lb/>
内史新將寫道經曲藝豈能裨損益㣲辭祗欲播芳馨<lb/>
桂陽卿月光輝徧毫末應傳顧兔靈<lb/>
　　　贈筆工范君用　　　　　　<hi>元</hi>郭天錫<lb/>
光分顧兔一毫芒徧灑春分翰墨塲得趣妙從看劔舞<lb/>
<pb n="KR4h0141_WYG_179-6b"/>
全身功貴善刀藏夢花不羡雕蟲巧試草曽供倚馬忙<lb/>
昨過山僧餘習在小書紅葉拭新霜<lb/>
　　　䑕鬚筆　　　　　　　　　<hi>元</hi>謝宗可<lb/>
夜逐虛星上月宫奮然奪得管城公槖中不攪吟忩夢<lb/>
指下先爭翰苑功莫笑硯池濡醉墨絶勝倉廪飽陳紅<lb/>
平生嚙盡詩書字散作龍蛇落紙中<lb/>
　　　羊毫筆　　　　　　　　　<hi>明</hi>瞿　佑<lb/>
毛頴年深老不能中書模畫歎難勝管城忽現左元放<lb/>
<pb n="KR4h0141_WYG_179-7a"/>
草澤不容嚴子陵壁上榴皮功可述門前竹葉事無憑<lb/>
剛柔何必吹毛問耐乆真堪作友朋<lb/>
　　五言絶句<lb/>
　　　詠筆　　　　　　　　　　<hi>唐</hi>楊　收<lb/>
雖非囊中物可堅不可鑽一朝操政柄定使冠三端<lb/>
　　七言絶句<lb/>
　　　仙女詞　　　　　　　　　<hi>唐</hi>施肩吾<lb/>
仙女羣中名最高曾看王母種仙桃手題金簡非凡筆<lb/>
<pb n="KR4h0141_WYG_179-7b"/>
道是天邊玉兔毛<lb/>
　　　酬馬彧　　　　　　　　　<hi>唐</hi>韓定辭<lb/>
崇霞臺上神仙客學辨癡龍藝最多盛徳好將銀筆述<lb/>
麗詞堪與雪兒歌<lb/>
　　　筆　　　　　　　　　　　<hi>唐</hi>闕　名<lb/>
能令音信通千里解致蛟龍運八行縱使江生未相賞<lb/>
應緣自負好文章<lb/>
　　　筆離手　　　　　　　　　<hi>唐</hi>薛　濤<lb/>
<pb n="KR4h0141_WYG_179-8a"/>
　越管宣毫始稱情紅箋紙上撒花瓊都縁用久鋒頭盡<lb/>
　不得羲之手裏擎<lb/>
　　　　謝筆　　　　　　　　　　<hi>元</hi>倪　瓚<lb/>
　陶泓思渴待陳元對楮先生意未宣何似中書君並至<lb/>
　眀忩脱㡌一欣然<lb/>
　　　　筆　　　　　　　　　　　<hi>明</hi>郭　登<lb/>
　綰蚓塗鴉不自嫌却將毫末強揪撏中書老矣真無用<lb/>
　猶向人前要出尖<lb/>
<pb n="KR4h0141_WYG_179-8b"/>
　　　　小遊仙　　　　　　　　　<hi>明</hi>桑　悦<lb/>
　仙童驚報筆生花萬丈長虹纈彩霞獨進詞頭三百卷<lb/>
　承恩常醉玉皇家<lb/>
　　　　謝車叔銘寄筆　　　　　　<hi>明</hi>僧徳祥<lb/>
　寄來名筆自湖州珍重齋中什襲收早晩飜經有僧到<lb/>
　芭蕉先種待新秋<lb/>
　<lb/>
御定佩文齋詠物詩選巻一百七十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_192-1a"/>
　欽定四庫全書<lb/>
御定佩文齋詠物詩選巻一百九十二<lb/>
　　笛類<lb/>
　　　五言古<lb/>
　　　　詠笛　　　　　　　　　　<hi>梁</hi>武　帝<lb/>
　柯亭有竒竹含情復抑揚妙聲發玉指龍音響鳳凰<lb/>
　　　　賦得笛　　　　　　　　　<hi>隋</hi>姚　察<lb/>
　作曲是佳人製名由巧匠鵾絃時莫並鳳管還相向隨<lb/>
<pb n="KR4h0141_WYG_192-1b"/>
　歌響更發逐舞聲彌亮宛轉度雲窗逶迤出黼帳長隨<lb/>
　畫堂裏承恩無所讓<lb/>
　　　　詠笛　　　　　　　　　　<hi>隋</hi>劉孝孫<lb/>
　凉秋夜笛鳴流風韻九成調髙時慷慨曲變或凄清征<lb/>
　客懷離緒鄰人思舊情幸以知音顧千載有竒聲<lb/>
　　　　金陵聽韓侍御吹笛　　　　<hi>唐</hi>李　白<lb/>
　韓公吹玉笛倜儻流英音風吹繞鍾山萬壑皆龍吟王<lb/>
　子停鳳管師襄掩瑶琴餘韻渡江去天涯安可尋<lb/>
<pb n="KR4h0141_WYG_192-2a"/>
　　　風笛　　　　　　　　　　<hi>宋</hi>范仲淹<lb/>
風引湖邊笛焉知非隱淪一聲裂雲去明月生精神無<lb/>
為落梅調留寄隴頭人<lb/>
　　七言古<hi>附長短句</hi>
　　　龍笛曲　　　　　　　　　<hi>梁</hi>武　帝<lb/>
美人綿𦕈在雲堂雕金鏤竹眠玉牀婉愛寥亮繞虹梁<lb/>
繞虹梁流月臺駐狂風鬱徘徊<lb/>
　　　聞鄰船吹笛　　　　　　　<hi>元</hi>楊　載<lb/>
<pb n="KR4h0141_WYG_192-2b"/>
江空月寒江露白何人船頭夜吹笛參差楚調轉吳音<lb/>
定是江南逺行客江南萬里欲歸家笛裏分明說鬢華<lb/>
已分折殘堤上柳莫教吹落隴頭花<lb/>
　　　江上聞笛　　　　　　　　<hi>元</hi>薩都拉<lb/>
江上何人吹竹笛水淺沙寒鯨夜泣鮫人水底織氷綃<lb/>
灑淚成珠露華濕銀河耿耿波茫茫雁奴打更沙溆旁<lb/>
更深繡被夜寒重明月梅花滿地霜<lb/>
　　　自題鐵笛道人像　　　　　<hi>元</hi>楊維楨<lb/>
<pb n="KR4h0141_WYG_192-3a"/>
道人煉鐡如煉雪丹鐵火花飛列缺神焦鬼爛愁鏌鎁<lb/>
精魂夜語吳鈎血居然躍冶作龍吟三尺笛成如竹截<lb/>
道人天聲閟天竅媧皇上天補天裂淮南張涯人中傑<lb/>
愛畫道人吹怒鐵道人與笛同長生直上方壺觀日月<lb/>
　　五言律<lb/>
　　　笛　　　　　　　　　　　<hi>唐</hi>李　嶠<lb/>
羗笛寫龍聲長吟入夜清關山孤月下来向隴頭鳴逐<lb/>
吹梅花落含春柳色驚行觀向子賦坐憶舊鄰情<lb/>
<pb n="KR4h0141_WYG_192-3b"/>
　　　剡谿館聞笛　　　　　　　<hi>唐</hi>丁仙芝<lb/>
夜久聞羗笛寥寥虛客堂山空響不散谿靜曲宜長草<lb/>
木生邊氣城池汎夕凉虚然異風出髣髴宿平陽<lb/>
　　七言律<lb/>
　　　寄灃州張舎人笛　　　　　<hi>唐</hi>杜　牧<lb/>
髪勻肉好生春嶺截玉鑽星寄使君檀的染時痕半月<lb/>
落梅飄處響穿雲樓中威鳳傾冠聽沙上驚鴻掠水分<lb/>
遥想紫泥封詔罷夜深應隔禁牆聞<lb/>
<pb n="KR4h0141_WYG_192-4a"/>
　　　聞笛　　　　　　　　　　<hi>元</hi>張　翥<lb/>
何人吹笛傍江干木落淮南夜色寒三弄水邊人艤櫂<lb/>
一聲雲杪客凭䦨梅花簌簌吹應落楊柳依依折欲殘<lb/>
惆悵綠珠何處在綺窗深鎻月漫漫<lb/>
　　　鐵笛為孟天暐賦　　　　　　張　翥<lb/>
愛此輕圓鐵鑄成何須楚竹選孤生年多化作青蛇色<lb/>
夜靜吹如彩鳳聲繡出碧花凝錯落冷涵金氣發鏗清<lb/>
㝡宜攜向君山去一聽仙翁奏月明<lb/>
<pb n="KR4h0141_WYG_192-4b"/>
　　　猿臂笛　　　　　　　　　<hi>元</hi>張　雨<lb/>
三峡家山已隔生一枝玉骨尚堪横攀援逺似穿雲曲<lb/>
吟嘯髙于噴竹聲栗葉霜黄天竺夢梅花春老玉關情<lb/>
伶倫且為相娛樂誰問將軍善射名<lb/>
　　　宿巴陵聞笛　　　　　　　<hi>明</hi>王　偁<lb/>
玉笛飄殘月下聲空江秋入思冥冥怪来楊柳移關塞<lb/>
可是梅花落洞庭半夜旅情隨調切誰家少婦倚樓聽<lb/>
曉来更覔龍吟處一㸃君山水面青<lb/>
<pb n="KR4h0141_WYG_192-5a"/>
　　五言絶句<lb/>
　　　江夕　　　　　　　　　　<hi>唐</hi>崔道融<lb/>
江心秋月白起柁信潮行蛟龍化為人半夜吹笛聲<lb/>
　　　鐵笛亭　　　　　　　　　<hi>宋</hi>朱　子<lb/>
何人轟鐵笛噴薄兩崖開千載留餘響猶疑笙鶴来<lb/>
　　　小臨海曲　　　　　　　　<hi>元</hi>楊維楨<lb/>
道人鐵笛響半入洞庭山天風將一半吹度白銀灣<lb/>
　　　江邨　　　　　　　　　　<hi>明</hi>僧法聚<lb/>
<pb n="KR4h0141_WYG_192-5b"/>
殘陽在木末逺鳥下孤嶼漁舟歸未歸吹笛芙蓉渚<lb/>
　　七言絶句<lb/>
　　　春夜洛城聞笛　　　　　　<hi>唐</hi>李　白<lb/>
誰家玉笛暗飛聲散入春風滿洛城此夜曲中聞折柳<lb/>
何人不起故園情<lb/>
　　　水調歌　　　　　　　　　<hi>唐</hi>蓋嘉運<lb/>
猛將關西意氣多能騎駿馬弄琱戈金鞍寳鉸精神出<lb/>
笛倚新飜水調歌<lb/>
<pb n="KR4h0141_WYG_192-6a"/>
　　　李謩笛　　　　　　　　　<hi>唐</hi>張　祜<lb/>
平時東幸洛陽城天樂宫中夜徹明無柰李謩偷曲譜<lb/>
酒樓吹笛是新聲<lb/>
　　　塞上聞笛　　　　　　　　　張　祜<lb/>
一夜梅花笛裏飛冷沙晴檻月光輝北風吹盡向何處<lb/>
髙入寒雲燕雁稀<lb/>
　　　觀石將軍舞　　　　　　　<hi>唐</hi>李　益<lb/>
微月東南上戍樓琵琶起舞錦纒頭更聞横笛關山逺<lb/>
<pb n="KR4h0141_WYG_192-6b"/>
白草平沙西塞秋<lb/>
　　　從軍北征　　　　　　　　　李　益<lb/>
天山雪後海風寒横笛偏吹行路難磧裏征人三十萬<lb/>
一時囘首月中看<lb/>
　　　汎舟入後谿　　　　　　　<hi>唐</hi>羊士諤<lb/>
東風朝日破輕嵐仙櫂初移酒未酣玉笛閒吹折楊柳<lb/>
春風無事傍漁潭<lb/>
　　　夜笛詞　　　　　　　　　<hi>唐</hi>施肩吾<lb/>
<pb n="KR4h0141_WYG_192-7a"/>
皎潔西樓月未斜笛聲寥亮入東家却令燈下裁衣婦<lb/>
誤剪同心一半花<lb/>
　　　笛　　　　　　　　　　　<hi>唐</hi>張　喬<lb/>
剪雨裁雲一節秋落梅楊柳曲中留尊前蹔借慇懃看<lb/>
明月曽聞向隴頭<lb/>
　　　寄珉笛與宇文舎人　　　　<hi>唐</hi>杜　牧<lb/>
調髙銀字聲還側物比柯亭韻校竒寄與玉人天上去<lb/>
桓將軍見不教吹<lb/>
<pb n="KR4h0141_WYG_192-7b"/>
　　　初秋寓直　　　　　　　　<hi>唐</hi>鄭　畋<lb/>
曉星獨挂結麟樓三殿風髙藥樹秋玉笛數聲飄不住<lb/>
問人依約在東頭<lb/>
　　　華清宫　　　　　　　　　<hi>唐</hi>崔　魯<lb/>
銀河漾漾月輝輝樓礙星邊織女機横玉呌雲清似水<lb/>
滿空霜逐一聲飛<lb/>
　　　破笛　　　　　　　　　　<hi>唐</hi>闕　名<lb/>
當時得意氣填心一曲君王直萬金今日不如庭下竹<lb/>
<pb n="KR4h0141_WYG_192-8a"/>
風来猶得學龍吟<lb/>
　　　和讀書臺入夜即事　　　　<hi>宋</hi>王庭珪<lb/>
池底星光箇箇添半鈎斜月吐纎纎數聲寒笛西風下<lb/>
人在珠樓捲暮簾<lb/>
　　　聞笛　　　　　　　　　　<hi>宋</hi>嚴　羽<lb/>
江上誰家吹笛聲月明霜白可堪聽孤舟萬里瀟湘客<lb/>
一夜歸心滿洞庭<lb/>
　　　秋夜聞笛　　　　　　　　<hi>元</hi>薩都拉<lb/>
<pb n="KR4h0141_WYG_192-8b"/>
何人吹笛秋風外北固山前月色寒亦有江南未歸客<lb/>
徘徊終夜倚闌干<lb/>
　　　鎮江寄王本中臺掾　　　　　薩都拉<lb/>
梅花落盡空吹笛正月半頭思逺人兩岸好山青不斷<lb/>
一江微雨鷓鴣春<lb/>
　　　晚眺　　　　　　　　　　<hi>元</hi>周　權<lb/>
閃閃歸鴉過别林斜陽流水意沈沈數聲樵笛人何處<lb/>
一路寒山晩翠深<lb/>
<pb n="KR4h0141_WYG_192-9a"/>
　　　柯亭　　　　　　　　　　<hi>元</hi>黄鎮成<lb/>
金碧樓臺宅梵王柯亭無處問中郎何當截取如椽榦<lb/>
吹起崑崘紫鳳凰<lb/>
　　　谷口　　　　　　　　　　　黄鎮成<lb/>
谷口橋邊日未斜先尋宿處近梅花分明聽得吹長笛<lb/>
祇隔紅䦨第一家<lb/>
　　　夏日雜興　　　　　　　　<hi>元</hi>僧善住<lb/>
落盡紅芳見緑隂小橋流水雨餘深市樓横笛誰家子<lb/>
<pb n="KR4h0141_WYG_192-9b"/>
吹得殘陽下逺岑<lb/>
　　　和袁海叟題老蛟化江叟吹笛圖<lb/>
　　　　　　　　　　　　　　　<hi>明</hi>顧　祿<lb/>
千里神蛟化作翁月明吹笛倚龍宫曲聲不許人間聽<lb/>
散入重湖半夜風<lb/>
　　　吹笛士女圖　　　　　　　<hi>明</hi>張　泰<lb/>
氷簟銀牀倚石屏芭蕉凉露濕秋庭貞心試託湘江竹<lb/>
吹向流雲與鳳聽<lb/>
<pb n="KR4h0141_WYG_192-10a"/>
　　　聞笛　　　　　　　　　　<hi>明</hi>陳　蒙<lb/>
落盡梅花雪滿庭故園楊柳夢中青羗兒馬上傳来曲<lb/>
今夜關山月裏聽<lb/>
　　　聞笛　　　　　　　　　　<hi>明</hi>楊　慎<lb/>
江樓寒笛起春聲蜀客扁舟萬里行吹盡落梅還折柳<lb/>
新年殘臘正關情<lb/>
　　　清明日偶述　　　　　　　<hi>明</hi>蘇　澹<lb/>
梨花寂寂燕飄零藥檻蘭畦嫩葉生處處兒童吹柳笛<lb/>
<pb n="KR4h0141_WYG_192-10b"/>
扶持春事到清明<lb/>
　　　冬夜聞笛　　　　　　　　<hi>明</hi>謝　榛<lb/>
雪後寒雲散御堤笛聲何處重凄凄北風吹折邊城柳<lb/>
人倚層樓月正西<lb/>
　　　寄武林朱九疑　　　　　　<hi>明</hi>盛時泰<lb/>
湖上輕風拂柳條美人吹笛向平橋欲知胥浦潮初退<lb/>
正是秦淮雪半消<lb/>
　　　梅下吹笛　　　　　　　　<hi>明</hi>顧大典<lb/>
<pb n="KR4h0141_WYG_192-11a"/>
紅筵綠酒撲寒香樹樹梅花壓粉牆忽見玉鱗飛夜月<lb/>
自吹長笛坐胡牀<lb/>
　　　西湖聞笛　　　　　　　　<hi>明</hi>徐　後<lb/>
月白霜寒客夢醒笛聲迥出柳洲亭莫教吹過孤山去<lb/>
風裏梅花不耐聽<lb/>
　　　江上　　　　　　　　　　<hi>明</hi>范如珪<lb/>
江上西風雨復晴菰蒲深處釣絲輕何人隔岸吹長笛<lb/>
楊柳秋江一夜生<lb/>
<pb n="KR4h0141_WYG_192-11b"/>
　　　宫詞　　　　　　　　　　<hi>明</hi>王叔承<lb/>
十五傳歌𨽻太常壽陽公主教新妝朝来試弄琅玕笛<lb/>
零落梅花玳瑁牀<lb/>
　　　夜坐懷顧益卿按察　　　　<hi>明</hi>沈明臣<lb/>
髙雲南去夜郎低萬里秋風過五谿玉笛不吹江水綠<lb/>
美人猶在月明西<lb/>
　　　楊柳枝詞　　　　　　　　<hi>明</hi>朱陽仲<lb/>
廣陵楊花辭故枝各自空條雨後垂羗笛不知春自去<lb/>
<pb n="KR4h0141_WYG_192-12a"/>
　分明一曲月中吹<lb/>
　　　　吹笛　　　　　　　　　　<hi>明</hi>豐越人<lb/>
　空林醉卧不知秋手採芙蓉下小舟明月滿天凉似水<lb/>
　閒吹短笛過滄洲<lb/>
　　　　聞笛　　　　　　　　　　<hi>明</hi>僧德祥<lb/>
　江花如雪繞江春江水迢迢入夢頻一夜東風有横笛<lb/>
　滿城都是惜花人<lb/>
　　　　好谿漁歌　　　　　　　　<hi>明</hi>僧来復<lb/>
<pb n="KR4h0141_WYG_192-12b"/>
　少微山下萬松青鐵笛擕將過水亭吟得竹枝新有譜<lb/>
　秋風吹與老龍聽<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻一百九十二<lb/>
</p>
<p>
</p>
  </div>
</body>
</text>
</TEI>
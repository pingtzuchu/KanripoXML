<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_474-1a"/>
　欽定四庫全書<lb/>
御定佩文齋詠物詩選卷四百七十五<lb/>
　　總蟲類<lb/>
　　　五言古<lb/>
　　　　觀居寧畫草蟲　　　　　　<hi>宋</hi>梅堯臣<lb/>
　古人畫虎鵠尚類狗與鶩今㸔畫羽蟲形意兩俱足行<lb/>
　者勢若去飛者翻若逐拒者如舉臂鳴者如動腹躍者<lb/>
　趯其股顧者注其目乃知造物靈未抵毫端速毘陵多<lb/>
<pb n="KR4h0141_WYG_474-1b"/>
　畫工圖寫空盈軸寧公實神授坐使羣輩服草根有纎<lb/>
　意醉墨得已熟權豪不可致節行今仍獨<lb/>
　　　七言古<hi>附長短句</hi>
　　　　賦得寒蛩　　　　　　　　<hi>唐</hi>耿　湋<lb/>
　爾誰造鳴何早趯趯連聲徧階草復與夜雨和遊人聽<lb/>
　堪老<lb/>
　　　　蠅虎　　　　　　　　　　<hi>宋</hi>陳師道<lb/>
　物微趣下世不數隨力捕生得稱虎匿形注目揺兩股<lb/>
<pb n="KR4h0141_WYG_474-2a"/>
卒然一擊勢莫禦十中失一八九取吻間流血腹如鼓<lb/>
却行奮臂吾甚武明日淮南作端午<lb/>
　　五言排律<lb/>
　　　擬縣補以蟲鳴秋詩　　　　<hi>宋</hi>朱　子<lb/>
天籟誰為主乗時各自鳴如分百蟲響来助九秋清未<lb/>
歇吟風調先催泣露聲乾坤闢氛氣草木斂華英易斷<lb/>
愁人夢難安嬾婦驚唯應廣成子萬感不闗情<lb/>
　　七言律<lb/>
<pb n="KR4h0141_WYG_474-2b"/>
　　　題水墨蓼花草蟲　　　　　<hi>明</hi>劉　基<lb/>
為愛江頭紅蓼花秋来獨作草蟲家尋香粉蝶應隨夢<lb/>
采蜜黄蜂不趂衙絡緯語殘凉露滴蜻蜓立困晩風斜<lb/>
畫圖水墨驚初見却似扁舟過赤沙<lb/>
　　五言絶句<lb/>
　　　絶句　　　　　　　　　　<hi>唐</hi>崔國輔<lb/>
樓前桃李疎池上芙蓉落織錦猶未成蛩聲入羅幕<lb/>
　　　江行　　　　　　　　　　<hi>唐</hi>錢　起<lb/>
<pb n="KR4h0141_WYG_474-3a"/>
蛩響依沙草螢飛透水煙夜凉誰詠史空泊運租船<lb/>
　　　禁中聞蛩　　　　　　　　<hi>唐</hi>白居易<lb/>
悄悄禁門閉夜深無月明西窗獨闇坐滿耳新蛩聲<lb/>
　　　獨夜　　　　　　　　　　<hi>元</hi>趙孟頫<lb/>
秋風動林葉夜雨滴池荷孤客睡不著亂蛩鳴更多<lb/>
　　六言絶句<lb/>
　　　草蟲　　　　　　　　　　<hi>明</hi>魯　鐸<lb/>
淑氣濃薰芳草晴絲不礙飛蟲春色都堪描畫無人畫<lb/>
<pb n="KR4h0141_WYG_474-3b"/>
得東風<lb/>
　　七言絶句<lb/>
　　　夜月　　　　　　　　　　<hi>唐</hi>劉方平<lb/>
更深月色半人家北斗䦨干南斗斜今夜偏知春氣暖<lb/>
蟲聲新透綠窗紗<lb/>
　　　聞蛩　　　　　　　　　　<hi>唐</hi>白居易<lb/>
闇蛩唧唧夜綿綿况是秋隂欲雨天猶恐愁人暫得睡<lb/>
聲聲移近卧牀前<lb/>
<pb n="KR4h0141_WYG_474-4a"/>
　　　興州江館　　　　　　　　<hi>唐</hi>鄭　谷<lb/>
向蜀還秦計未成寒蛩一夜繞牀鳴愁眠不穩孤燈寂<lb/>
坐聽嘉陵江水聲<lb/>
　　　雨晴　　　　　　　　　　<hi>唐</hi>王　駕<lb/>
雨前初見花間蘂雨後兼無葉裏花蜂蝶飛来過牆去<lb/>
却疑春色在鄰家<lb/>
　　　蛩　　　　　　　　　　　<hi>唐</hi>李　中<lb/>
月冷莎庭夜巳深百蟲聲外有清音詩情正苦無眠處<lb/>
<pb n="KR4h0141_WYG_474-4b"/>
媿爾階前相伴吟<lb/>
　　　聞蛩　　　　　　　　　　<hi>宋</hi>張　耒<lb/>
二年江海轉萍蓬白髮蒼顔換舊容新月窺簾風動竹<lb/>
宣城今夜又聞蛩<lb/>
　　　秋日　　　　　　　　　　<hi>宋</hi>秦　觀<lb/>
月團新碾瀹花甆飲罷呼兒課楚辭風定小軒無落葉<lb/>
青蟲相對吐秋絲<lb/>
　　　暮春　　　　　　　　　　<hi>宋</hi>范　浚<lb/>
<pb n="KR4h0141_WYG_474-5a"/>
老去長閒百不營推書習静更真清西窗日脚籬篩動<lb/>
時有飛蟲撲紙聲<lb/>
　　　春日閒吟　　　　　　　　<hi>宋</hi>范成大<lb/>
東風入簾圖畫響斜照穿隙網絲明簷間雙雀有時鬪<lb/>
窗下一蟲終日鳴<lb/>
　　　秋日田園雜興　　　　　　　范成大<lb/>
杞菊垂珠滴露紅兩蛩相應語莎叢蟲絲罥盡黄葵葉<lb/>
寂歴髙花側晩風<lb/>
<pb n="KR4h0141_WYG_474-5b"/>
　　　其二<lb/>
静㸔簷蛛結網低無端妨礙小蟲飛蜻蜓倒挂蜂兒窘<lb/>
催喚山童為解圍<lb/>
　　　蛩聲　　　　　　　　　　<hi>宋</hi>楊萬里<lb/>
誠齋老子一歸休最感蛩聲五報秋細聽蛩聲元自樂<lb/>
人愁却道是他愁<lb/>
　　　臘裏立春蜂蝶輩出　　　　　楊萬里<lb/>
嫩日催青出凍荄小風吹白落疎梅殘冬未放春交割<lb/>
<pb n="KR4h0141_WYG_474-6a"/>
早有黄蜂紫蝶来<lb/>
　　　宿官塔下院　　　　　　　<hi>金</hi>馮延登<lb/>
喬松脩竹翠交隂凉月玲瓏布地金老去無詩酬節物<lb/>
夜凉閒聽候蟲吟<lb/>
　　　露坐　　　　　　　　　　<hi>元</hi>張　翥<lb/>
官街人静鼓鼕鼕獨坐中庭滿扇風墜地一絲和露濕<lb/>
青蟲懸在月明中<lb/>
　　　夜坐口占　　　　　　　　<hi>元</hi>顧　瑛<lb/>
<pb n="KR4h0141_WYG_474-6b"/>
虛庭月色不勝寒况坐緑波亭上㸔啼斷候蛩秋寂寂<lb/>
好懐正在倚䦨干<lb/>
　　　漁邨　　　　　　　　　　<hi>明</hi>王　璲<lb/>
汀葦蒼蒼白露凝一灘寒月未收罾西風吹醒江南夢<lb/>
四壁蛩聲半夜燈<lb/>
　　　踏青　　　　　　　　　　<hi>明</hi>王　寵<lb/>
茶磨山前水似苔紅粧隊隊踏青回衣香花氣熏人醉<lb/>
蛺蝶蜂兒撲面来<lb/>
<pb n="KR4h0141_WYG_474-7a"/>
　　　　秋日雜興　　　　　　　　<hi>明</hi>何景明<lb/>
　紫蔓青藤各一叢野人籬落管西風郊扉逺絶誰能到<lb/>
　秋日蟲鳴豆葉中<lb/>
　　　　遣興　　　　　　　　　　<hi>明</hi>僧明秀<lb/>
　白雲流水度虛屏小坐池邊眼自醒春事不知渾入夏<lb/>
　青蟲無力墮槐庭<lb/>
　　　　秋夜　　　　　　　　　　<hi>明</hi>孟淑卿<lb/>
　豆花雨過晩生凉林館孤眠怯夜長自是愁多不成寐<lb/>
<pb n="KR4h0141_WYG_474-7b"/>
　非緣金井有啼螿<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻四百七十五<lb/>
</p>
<p>
</p>
  </div>
</body>
</text>
</TEI>
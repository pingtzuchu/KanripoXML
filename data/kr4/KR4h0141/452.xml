<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_452-1a"/>
　欽定四庫全書<lb/>
御定佩文齋詠物詩選卷四百五十三<lb/>
　　百舌類<lb/>
　　　五言古<lb/>
　　　　侍宴詠反舌　　　　　　　<hi>梁</hi>沈　約<lb/>
　假容不足觀遺音猶可薦幸蒙喬樹恩得以聞髙殿<lb/>
　　　　詠百舌　　　　　　　　　<hi>梁</hi>劉孝綽<lb/>
　山人惜春暮旭旦坐花林復值懷春鳥枝間弄好音遷<lb/>
<pb n="KR4h0141_WYG_452-1b"/>
　喬聲迥出赴谷響幽深下聽長而短時聞絶復尋孤鳴<lb/>
　若無對百囀似羣吟昔聞屢歡昔今聽忽悲今聽聞非<lb/>
　殊異遲暮獨傷心<lb/>
　　　　聽百舌　　　　　　　　　<hi>梁</hi>劉令<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>
　庭樹旦新晴臨鏡出雕楹風吹桃李氣過傳春鳥聲淨<lb/>
　寫山陽笛全作洛濵笙注意欲畱聽誤令粧不成<lb/>
　　　　長安聽百舌　　　　　　　<hi>陳</hi>韋　鼎<lb/>
　萬里風煙異一鳥忽相驚那能對逺客還作故鄉聲<lb/>
<pb n="KR4h0141_WYG_452-2a"/>
　　　聽百舌鳥　　　　　　　　<hi>隋</hi>李孝貞<lb/>
煙銷上路靜漏盡禁門通好鳥從西苑流響入南宫間<lb/>
關旣多緒變轉復無窮調驚時斷絶音繁有異同飲啄<lb/>
歸承露飛鳴上别風未避王孫彈寧畏虎賁弓石渠皆<lb/>
學府麟閣悉文雄不恡青泥印時尋白社中<lb/>
　　七言古<lb/>
　　　百舌吟　　　　　　　　　<hi>唐</hi>劉禹錫<lb/>
曉星寥落春雲低初聞百舌間關啼花樹滿空迷處所<lb/>
<pb n="KR4h0141_WYG_452-2b"/>
揺動繁英墜紅雨笙簧百囀音韻多黃鸝吞聲燕無語<lb/>
東方朝日遲遲升迎風弄影如自矜數聲不盡又飛去<lb/>
何許相逢緑楊路緜蠻婉轉似娛人一心百舌何紛紛<lb/>
酡顔俠少停歌聽墮珥妖姬和睡聞可憐光景何時盡<lb/>
誰能低回避鷹隼廷尉張羅自不關潘郎挾彈無情損<lb/>
天生羽族爾何微舌端萬變乗春暉南方朱鳥一朝見<lb/>
索莫無言髙下飛<lb/>
　　五言排律<lb/>
<pb n="KR4h0141_WYG_452-3a"/>
　　　徐州試反舌無聲　　　　　<hi>唐</hi>張　籍<lb/>
夏木多好鳥偏知反舌名林幽仍共宿時過即無聲竹<lb/>
外天空曉谿頭雨自晴居人宜寂寞深院益凄清入霧<lb/>
暗相失當風閒易驚來年上林苑知爾最先鳴<lb/>
　　七言律<lb/>
　　　聽百舌鳥　　　　　　　　<hi>唐</hi>王　維<lb/>
上蘭門外草萋萋未央宫中花裏棲亦有相隨過御苑<lb/>
不知若箇向金隄入春解作千般語拂曙能先百鳥啼<lb/>
<pb n="KR4h0141_WYG_452-3b"/>
萬户千門應覺曉建章何必聽鳴雞<lb/>
　　　賦百舌鳥　　　　　　　　<hi>唐</hi>嚴　郾<lb/>
此禽輕巧少同倫我聽長疑舌滿身星未沒河先報曉<lb/>
柳猶粘雪便迎春頻嫌海燕巢難定却訝林鶯語不眞<lb/>
莫倚春風便多事玊樓還有晏眠人<lb/>
　　　竹間聽反舌鳥　　　　　　<hi>明</hi>僧慧秀<lb/>
細靄輕嵐㪚竹林搘頥小坐聽晨禽未蒸花氣機偏澀<lb/>
乍寫春聲意獨深緩引易調多種舌瑣言難竟一生心<lb/>
<pb n="KR4h0141_WYG_452-4a"/>
何如隠忍過殘臘末路風煙恐不禁<lb/>
　　七言絶句<lb/>
　　　百舌鳥　　　　　　　　　<hi>唐</hi>僧無則<lb/>
千回百囀過花時似向春風訴别離若使衆禽俱解語<lb/>
一生懷抱有誰知<lb/>
　　　戲和舍弟船場探春　　　　<hi>宋</hi>黃庭堅<lb/>
百舌觧啼泥滑滑忽成風雨落花天城南一叚春如錦<lb/>
喚取詩人到酒邊<lb/>
<pb n="KR4h0141_WYG_452-4b"/>
　　　山中春曉聽鳥聲　　　　　<hi>明</hi>髙　啓<lb/>
子規啼罷百舌鳴東窗卧聽無數聲山空人靜響更切<lb/>
月落杏花天未明<lb/>
　　　春日書院　　　　　　　　<hi>明</hi>魯　鐸<lb/>
門巷青苔隔路谿小桃開滿磬池西枕書眠著無人喚<lb/>
花裏東風百舌啼<lb/>
　　　園居　　　　　　　　　　<hi>明</hi>俞允文<lb/>
蕭蕭無伴獨爲家靜裏經春任物華緑樹千章啼百舌<lb/>
<pb n="KR4h0141_WYG_452-5a"/>
　香風吹盡紫藤花<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_452-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻四百五十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_403-1a"/>
　欽定四庫全書<lb/>
御定佩文齋詠物詩選巻四百四<lb/>
　　駱駝類<lb/>
　　　四言古<lb/>
　　　　槖駞　　　　　　　　　　<hi>晉</hi>郭　璞<lb/>
　駝惟竒畜肉鞍是被迅鶩流沙顯功絶地潛識泉源微<lb/>
　乎其智<lb/>
　　　五言古<lb/>
<pb n="KR4h0141_WYG_403-1b"/>
　　　　後出軍　　　　　　　　　<hi>元</hi>張　翥<lb/>
　行行鐡兜牟隊隊金駱駝嗚嗚吹銅角来来齊唱歌總<lb/>
　戎靣如虎指顧揮琱戈馬蹄無賊壘手箠可填河王師<lb/>
　本無敵安用戰圖多<lb/>
　　　七言絶句<lb/>
　　　　蜀駝引　　　　　　　　　<hi>唐</hi>馮　涓<lb/>
　昂藏大歩蠶叢國曲頸微伸髙九尺卓女窺窗我莫知<lb/>
　嚴仙據案何曾識<lb/>
<pb n="KR4h0141_WYG_403-2a"/>
　　　塞下曲　　　　　　　　　<hi>宋</hi>嚴　羽<lb/>
一身逺客逐戎旌落日蕭條望古城漸近磧西無水草<lb/>
北風沙起駱駝驚<lb/>
　　　駝車行　　　　　　　　　<hi>元</hi>劉秉忠<lb/>
駝項丁當響巨鈴萬車軋軋一齊鳴當年不離沙陀地<lb/>
輾斷金原鼔笛聲<lb/>
　　　河湟書事　　　　　　　　<hi>元</hi>馬祖常<lb/>
波斯老賈渡流沙夜聼駝鈴識路賒採玊河邉青石子<lb/>
<pb n="KR4h0141_WYG_403-2b"/>
收来東國易桑麻<lb/>
　　　明安驛道中　　　　　　　<hi>元</hi>陳　孚<lb/>
貂䑕紅袍金盤陀仰天一箭雙天鵞琱弓放下笑歸去<lb/>
急鼔數聲鳴駱駝<lb/>
　　　灤河曲　　　　　　　　　<hi>元</hi>貢師㤗<lb/>
椎髻使来交趾國槖駝車宿李陵臺遥聞徹夜鈴聲過<lb/>
知進六宫𤓰果廻<lb/>
　　　塞上曲　　　　　　　　　<hi>元</hi>納　延<lb/>
<pb n="KR4h0141_WYG_403-3a"/>
雜㳫氊車百輛多五更衝雪渡灤河當轅老嫗行程慣<lb/>
倚㟁敲冰飲槖駝<lb/>
　　　灤京雜詠　　　　　　　　<hi>元</hi>楊允孚<lb/>
翎出王侯部落多香風簇簇錦盤陀燕姬翠袖顔如玊<lb/>
自按轅條駕駱駝<lb/>
　　　其二<lb/>
東風吹暖柳如煙寄語行人緩著鞭燕舞巧防鴉鶻落<lb/>
馬嘶驚起駱駝眠<lb/>
<pb n="KR4h0141_WYG_403-3b"/>
　　　輦下曲　　　　　　　　　<hi>元</hi>張　昱<lb/>
駝装序入日精門銅鼓牙旗作隊喧一聼廵階鈴鈸振<lb/>
滿宫俱喜出迎恩<lb/>
　　　元宫詞　　　　　　　　　<hi>眀</hi>朱有燉<lb/>
春遊到處景堪誇厭戴名花挿野花笑語懶行随鳳輅<lb/>
内官催上駱駝車<lb/>
　　　上谷歌　　　　　　　　　<hi>眀</hi>徐　渭<lb/>
昨向居庸劒㦸過今朝流水是洋河無數黄旗呵過客<lb/>
<pb n="KR4h0141_WYG_403-4a"/>
　有時青草站鳴駝<lb/>
　　　　次韻王敏文待制燕京雜詠　<hi>明</hi>僧来復<lb/>
　曉宴皇姑拜上家金錢滿賜槖駝車黄門前道飛鞚過<lb/>
　貂帽斜簮利市花<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_403-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻四百四<lb/>
</p>
<p>
</p>
  </div>
</body>
</text>
</TEI>
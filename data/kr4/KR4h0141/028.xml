<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_028-1a"/>
　欽定四庫全書<lb/>
御定佩文齋詠物詩選巻二十八<lb/>
　　秋類<lb/>
　　　五言古<lb/>
　　　　雜詩　　　　　　　　　　<hi>晉</hi>左　思<lb/>
　秋風何冽冽白露為朝霜柔條旦夕勁緑葉日夜黄明<lb/>
　月出雲崖皎皎流素光披軒臨前庭嗷嗷晨鴈翔髙志<lb/>
　局四海塊然守空堂壯齒不恒居嵗暮常慨慷<lb/>
<pb n="KR4h0141_WYG_028-1b"/>
　　　　秋日　　　　　　　　　　<hi>晉</hi>孫　綽<lb/>
　蕭瑟仲秋日飇唳風雲髙山居感時變逺客興長謡疎<lb/>
　林積凉風虛岫結凝霄湛露灑庭林宻葉辭榮條撫茵<lb/>
　悲先落鬱松羡後凋垂綸在林野交情逺市朝澹然古<lb/>
　懷心濠上豈伊遥<lb/>
　　　　秋歌　　　　　　　　　　<hi>宋</hi>劉　鑠<lb/>
　昊天清且髙秋氣發初凉白露下微津明月流素光凝<lb/>
　煙汎城闕凄風入軒房朱華先零落緑草就芸黄纎羅<lb/>
<pb n="KR4h0141_WYG_028-2a"/>
還笥篋輕紈改衣裳<lb/>
　　　秋夜　　　　　　　　　　<hi>梁</hi>簡文帝<lb/>
髙秋度函谷墜露下芳枝綠潭倒雲氣青山銜月規花<lb/>
心風上轉葉影樹中移外逰獨千里夕歎誰共知<lb/>
　　　聘齋秋晩館中飲酒　　　<hi>北周</hi>庾　信<lb/>
欣兹河朔飲對此洛陽才殘秋欲屏扇餘菊尚浮杯漳<lb/>
流鳴二水日色下三臺無因侍清夜同此月徘徊<lb/>
　　　奉和初秋　　　　　　　　　庾　信<lb/>
<pb n="KR4h0141_WYG_028-2b"/>
落星初伏火秋霜正動鐘北閣連横漢南宫應鑿龍祥<lb/>
鸞棲竹實靈蔡上芙蓉自有南風曲還來吹九重<lb/>
　　　晩秋　　　　　　　　　　　庾　信<lb/>
凄清臨晩景疎索望寒階濕庭凝墜露摶風巻落槐日<lb/>
氣斜還冷雲峰晩更霾可憐數行鴈㸃㸃逺空排<lb/>
　　　和潁川公秋夜　　　　　　　庾　信<lb/>
泬寥空色逺葉黄凄序變洞浦落遵鴻長飇送巢燕千<lb/>
秋流夕景百籟含宵囀峻雉聆金拆曾臺切銀箭<lb/>
<pb n="KR4h0141_WYG_028-3a"/>
　　　秋日應詔　　　　　　　　<hi>隋</hi>袁　朗<lb/>
玉樹凉風舉金塘細栁萎葉落商飇觀鴻歸明月池迎<lb/>
寒桂酒熟含露菊花垂一奉章臺宴千秋長願斯<lb/>
　　　秋日效庾信體　　　　　　<hi>唐</hi>太　宗<lb/>
嶺銜宵月桂珠穿曉露叢蟬啼覺樹冷螢火不温風花<lb/>
生園菊蕊荷盡戲魚通晨浦鳴飛鴈夕渚集棲鴻颯颯<lb/>
髙天吹氛澄下熾空<lb/>
　　　山閣晩秋　　　　　　　　　太　宗<lb/>
<pb n="KR4h0141_WYG_028-3b"/>
山亭秋色滿巖牖凉風度疎蘭尚染煙殘菊猶承露古<lb/>
石衣新苔新巢封古樹厯覽情無極咫尺輪光暮<lb/>
　　　秋思　　　　　　　　　　<hi>唐</hi>李白<lb/>
春陽如昨日碧樹鳴黄鸝蕪然蕙草暮颯爾凉風吹天<lb/>
秋木葉下月冷莎雞悲坐愁羣芳歇白露凋華滋<lb/>
　　　秋興　　　　　　　　　　<hi>唐</hi>王昌齡<lb/>
日暮西北堂凉風洗脩木著書在南窗門館常肅肅苔<lb/>
草延古意視聽轉幽獨或問余所營刈黍就寒谷<lb/>
<pb n="KR4h0141_WYG_028-4a"/>
　　　秋夜　　　　　　　　　　<hi>唐</hi>韋應物<lb/>
暗窗凉葉動秋齋寢席單幽人半夜起明月在林端一<lb/>
與清景遇每憶平生歡如何方惻愴披衣露轉寒<lb/>
　　　感秋　　　　　　　　　　<hi>唐</hi>賈島<lb/>
商氣颯已來嵗華又虚擲朝雲藏竒峰暮雨灑疎滴幾<lb/>
蜩黙凉葉數蛩思陰壁落日空館中歸心逺山碧<lb/>
　　　秋日　　　　　　　　　　<hi>唐</hi>温庭筠<lb/>
爽氣變昏旦神臯遍原隰煙華久蕩摇石澗仍清急栁<lb/>
<pb n="KR4h0141_WYG_028-4b"/>
暗山犬吠蒲流水禽立菊花明欲迷棗葉光如濕天籟<lb/>
思林嶺車塵倦都邑譸張夙所違悔吝何由入芳草秋<lb/>
可藉幽泉曉堪汲牧羊燒外鳴林果雨中拾復此遂閒<lb/>
曠翛然脱羈縶田収鳥雀喧氣肅龍蛇蟄佳節足豐穰<lb/>
良朋阻逰集沈機日寂寥葆素常呼吸投迹倦攸往放<lb/>
懷志所執良時有東葘吾將事蓑笠<lb/>
　　　和子俊感秋　　　　　　　<hi>元</hi>趙孟頫<lb/>
白露泫然隊草木日以凋閒居無塵雜日薄風翛翛登<lb/>
<pb n="KR4h0141_WYG_028-5a"/>
髙寫我心葵扇欲罷揺感時俯逝水回睇仰層霄松喬<lb/>
在何許髙蹈不可招願言從之逰懷古一何遥<lb/>
　　　秋　　　　　　　　　　　<hi>元</hi>張養浩<lb/>
黄雲亘郊野農力今有功兹乃民之天治理根其中我<lb/>
雖未及粒已覺飢腸充田頭父老過擊壤今嵗豐自愧<lb/>
無寸積坐享雍熙風秋成既如彼况對菊與楓氣澄天<lb/>
宇髙心寂塵累空木落山獻體波縮沙留蹤遐興何悠<lb/>
悠迅景何悤悤俯仰田舎底或能保初終<lb/>
<pb n="KR4h0141_WYG_028-5b"/>
　　　秋日池上　　　　　　　　<hi>元</hi>薩都拉<lb/>
顧兹林塘幽消此閒日永飄風亂萍蹤落葉散魚影天<lb/>
清曉露凉秋深藕花冷有懷無與言獨立心自省<lb/>
　　　雙寺精舎新秋追和戎昱長安秋夕<lb/>
　　　　　　　　　　　　　　　<hi>元</hi>倪　瓚<lb/>
秋暑晩差凉茗餘眠獨早清風振庭柯寒蛩吟露草晨<lb/>
興面流水西望呉門道不知人事劇但見青山好<lb/>
　　七言古<hi>附長短句</hi>
<pb n="KR4h0141_WYG_028-6a"/>
　　　酬司門盧四兄雲夫院長望秋作<lb/>
　　　　　　　　　　　　　　　<hi>唐</hi>韓　愈<lb/>
長安雨洗新秋出極目寒鏡開塵函終南曉望踏龍尾<lb/>
倚天更覺青巉巉自知短淺無所補從事久此穿朝衫<lb/>
歸來得便即逰覽暫似壯馬脱重銜曲江荷花葢十里<lb/>
江湖生目思莫緘樂逰下矚無逺近緑槐萍合不可芟<lb/>
白首寓居誰借問平地寸歩扄雲巖雲夫吾兄有狂氣<lb/>
嗜好與俗殊酸鹹日來省我不肯去論詩説賦相諵諵<lb/>
<pb n="KR4h0141_WYG_028-6b"/>
望秋一章已驚絶猶言低抑避謗讒若使乘酣騁雄怪<lb/>
造化何以當鐫劖嗟我小生值强伴怯膽變勇神明監<lb/>
馳坑跨谷終未悔為利而止真貪饞髙揖羣公謝名譽<lb/>
逺追甫白感至諴樓頭完月不共宿其奈就缺行攕攕<lb/>
　　　谿晩凉　　　　　　　　　<hi>唐</hi>李　賀<lb/>
白狐向月號山風秋寒掃雲留碧空玉煙青濕白如幢<lb/>
銀灣曉轉流天東谿汀眠鷺夢征鴻輕蓮不語細㳺溶<lb/>
層岫迴岑復疉龍苦篁對客吟歌筒<lb/>
<pb n="KR4h0141_WYG_028-7a"/>
　　　秋意　　　　　　　　　　<hi>元</hi>馬祖常<lb/>
銀牀墜露下髙桐竹練含氷留麝龍蒲萄酒作瑪瑙紅<lb/>
湘娥江邊采芙蓉月華流影天漢東素商凄清颺㣲風<lb/>
草根知秋有鳴蛩<lb/>
　　　秋夜三五七言　　　　　　<hi>元</hi>鄭允端<lb/>
風乍起月初陰樹頭梧葉響階下草蟲吟何處髙樓吹<lb/>
短笛誰家急杵𢷬秋砧<lb/>
　　五言律<lb/>
<pb n="KR4h0141_WYG_028-7b"/>
　　　儀鸞殿早秋　　　　　　　<hi>唐</hi>太　宗<lb/>
寒驚薊門葉秋發小山枝松陰背日轉竹影避風移提<lb/>
壺菊花岸髙興芙蓉池欲知凉氣早巢空燕不窺<lb/>
　　　秋日　　　　　　　　　　　太　宗<lb/>
爽氣澄蘭沼和風動桂林露凝千片玉菊散一叢金日<lb/>
岫髙低影雲空㸃綴陰蓬瀛不可望泉石且娯心<lb/>
　　　秋日翠微宫　　　　　　　　太　宗<lb/>
秋光凝翠嶺凉吹肅離宫荷疎一葢缺樹冷半帷空側<lb/>
<pb n="KR4h0141_WYG_028-8a"/>
陣移鴻影圓花釘菊叢攄懷俗塵外髙眺白雲中<lb/>
　　　奉和山夜臨秋　　　　　　<hi>唐</hi>上官儀<lb/>
殿帳清炎氣輦道含秋陰凄風移漢筑流水入虞琴雲<lb/>
飛送斷鴈月上淨疎林滴瀝露枝響空濛煙壑深<lb/>
　　　初秋夜坐應詔　　　　　　<hi>唐</hi>楊師道<lb/>
玉琯凉初應金壺夜漸闌蒼池流稍潔仙掌露方漙鴈<lb/>
聲風處斷樹影月中寒爽氣長空淨髙吟覺思寛<lb/>
　　　園林秋夜作　　　　　　　<hi>唐</hi>李　嶷<lb/>
<pb n="KR4h0141_WYG_028-8b"/>
林卧避殘暑白雲長在天賞心既如此對酒非徒然月<lb/>
色徧秋露竹聲兼夜泉凉風懷袖裏兹意與誰傳<lb/>
　　　山居秋興　　　　　　　　<hi>唐</hi>王　維<lb/>
空山新雨後天氣晩來秋明月松間照清泉石上流竹<lb/>
喧歸浣女蓮動下漁舟隨意春芳歇王孫自可留<lb/>
　　　秋野　　　　　　　　　　<hi>唐</hi>杜　甫<lb/>
秋野日疎蕪寒江動碧虚繫舟蠻井絡卜宅楚邨墟棗<lb/>
熟從人打葵荒欲自鋤盤飡老夫食分減及谿魚<lb/>
<pb n="KR4h0141_WYG_028-9a"/>
　　　其二<lb/>
禮樂攻吾短山林引興長掉頭紗㡌側曝背竹書光風<lb/>
落收松子天寒割蜜房稀疎小紅翠駐屐近㣲香<lb/>
　　　其三<lb/>
逺岸秋沙白連山晩照紅潛鱗輸駭浪歸翼㑹髙風砧<lb/>
響家家發樵聲箇箇同飛霜任青女賜被隔南宫<lb/>
　　　酬蕭二十七侍御初秋言懷　<hi>唐</hi>郎士元<lb/>
楚客秋多興江林月漸生細枝凉葉動極浦早鴻聲勝<lb/>
<pb n="KR4h0141_WYG_028-9b"/>
賞暌前夕新詩報逺情曲髙慚和者惆悵閉寒城<lb/>
　　　和太常李主簿秋中山下别墅即事<lb/>
　　　　　　　　　　　　　　　<hi>唐</hi>盧　綸<lb/>
清秋來幾時宋玉已先知曠朗霞映竹澄明山滿池葺<lb/>
橋雙鶴赴收果衆猿隨韶樂方今奏雲林徒蔽虧<lb/>
　　　和左司元郎中秋居　　　　<hi>唐</hi>張　籍<lb/>
自知清靜好不要問時豪就石安琴枕穿松壓酒槽山<lb/>
情因月甚詩語入秋髙身外無餘事唯應筆硏勞<lb/>
<pb n="KR4h0141_WYG_028-10a"/>
　　　其二<lb/>
閒堂新掃灑稱是早秋天書客多呈帖琴僧與合絃莎<lb/>
臺乘晩上竹院就凉眠終日無忙事還應似得仙<lb/>
　　　其三<lb/>
客散髙齋晩東園景象偏晴明猶有蝶凉冷漸無蟬藤<lb/>
折霜來子蝸行雨後涎新詩纔上巻已得滿城傳<lb/>
　　　秋思　　　　　　　　　　<hi>唐</hi>白居易<lb/>
夕照紅于燒晴空碧勝藍獸形雲不一弓勢月初三鴈<lb/>
<pb n="KR4h0141_WYG_028-10b"/>
思來天北砧愁滿水南蕭條秋氣味未老已深諳<lb/>
　　　秋相望　　　　　　　　　<hi>唐</hi>元　稹<lb/>
簷月驚殘夢浮凉滿夏衾蠨蛸低户晩螢火度墻陰爐<lb/>
暗燈花短牀空帳影深此時相望久髙樹憶横岑<lb/>
　　　晩秋　　　　　　　　　　　元　稹<lb/>
竹露滴寒聲離人曉思驚酒醒秋簟冷風急夏衣輕寢<lb/>
倦解幽夢慮閒添逺情誰憐獨欹枕斜月透窗明<lb/>
　　　感秋　　　　　　　　　　<hi>唐</hi>姚　倫<lb/>
<pb n="KR4h0141_WYG_028-11a"/>
試向疎林望方知節候殊亂聲千葉下寒影一巢孤不<lb/>
蔽秋天鴈驚飛夜月烏霜風與春日幾度遣榮枯<lb/>
　　　和劉補闕秋園寓興　　　　<hi>唐</hi>朱慶餘<lb/>
閒園清氣滿新興日堪追隔水蟬鳴後當檐雁過時雨<lb/>
餘槐穟重霜近藥苗衰不以朝簪貴多將野客期<lb/>
　　　其二<lb/>
逍遥人事外杖履入杉蘿草色寒猶在蟲聲晩漸多靜<lb/>
逢山鳥下幽稱野僧過幾許新開菊閒從落葉和<lb/>
<pb n="KR4h0141_WYG_028-11b"/>
　　　其三<lb/>
留情清景宴朝罷有餘閒蝶散紅闌外螢飛白露間牆<lb/>
髙微見寺林靜逺分山吟足期相訪殘陽自掩闗<lb/>
　　　其四<lb/>
深齋嘗獨處詎肯厭秋聲翠篠寒逾靜孤花晩更明每<lb/>
因逢石坐多見抱書行入夜聽疎杵遥知耿此情<lb/>
　　　其五<lb/>
門巷惟苔蘚誰言不稱貧臺閒人下晩果熟鳥來頻石<lb/>
<pb n="KR4h0141_WYG_028-12a"/>
脈潛通井松枝靜離塵殘蔬得晴後又見一畨新<lb/>
　　　其六<lb/>
竹逕通鄰圃清深稱獨逰蟲絲交影細藤子墜聲幽積<lb/>
潤苔紋厚迎寒薺葉稠閒來尋古畫未廢執茶甌<lb/>
　　　山居秋思　　　　　　　　<hi>唐</hi>周　賀<lb/>
一從雲水住曾不下西岑落木孤猿在秋庭積葉深泉<lb/>
流通井脈蟲響出牆陰夜靜谿聲徹寒燈尚獨吟<lb/>
　　　原上秋居　　　　　　　　<hi>唐</hi>賈　島<lb/>
<pb n="KR4h0141_WYG_028-12b"/>
闗西又落木心事復如何嵗月辭山久秋霖入夜多鳥<lb/>
從井口出人自岳陽過倚杖聊閒望田家未剪禾<lb/>
　　　訪秋　　　　　　　　　　<hi>唐</hi>李商隠<lb/>
酒薄吹還醒樓危望巳窮江臯當落日㠶席見歸風煙<lb/>
帶龍潭白霞分鳥道紅殷勤報秋意只是有丹楓<lb/>
　　　早秋山居　　　　　　　　<hi>唐</hi>温庭筠<lb/>
山近覺寒早草堂霜氣晴樹凋窗有日池滿水無聲果<lb/>
落見猿過葉乾聞鹿行素琴機慮靜空伴夜泉清<lb/>
<pb n="KR4h0141_WYG_028-13a"/>
　　　旅中早秋　　　　　　　　<hi>唐</hi>劉　威<lb/>
金威生止水爽氣徧遥空草色蕭條路槐花零落風夜<lb/>
來萬里月覺後一聲鴻莫問前程事飄然沙上蓬<lb/>
　　　早秋　　　　　　　　　　<hi>唐</hi>許　渾<lb/>
遥夜泛清瑟西風生翠蘿殘螢委玉露早雁拂金河高<lb/>
樹曉還密逺山晴更多淮南一葉下自覺老煙波<lb/>
　　　早秋山中　　　　　　　　<hi>唐</hi>李山甫<lb/>
誰到山中語雨餘風氣秋煙嵐出澗底瀑布落牀頭至<lb/>
<pb n="KR4h0141_WYG_028-13b"/>
道亦非逺僻詩須苦求千峰有佳景拄杖獨廵逰<lb/>
　　　秋興寄頴公　　　　　　　<hi>唐</hi>僧貫休<lb/>
風聲吹竹健凉氣著身輕誰有閒心去江邊看水行邨<lb/>
遥紅樹逈野闊白煙平試裂芭蕉片題詩問竺卿<lb/>
　　　新秋夜雨　　　　　　　　　僧貫休<lb/>
夜雨洗河漢詩懷覺有靈籬聲新蟋蟀草影老蜻蜓靜<lb/>
引閒機發凉吹逺思醒逍遥向誰説時泥漆園經<lb/>
　　　秋居幽興　　　　　　　　<hi>宋</hi>王禹偁<lb/>
<pb n="KR4h0141_WYG_028-14a"/>
秋光雖寂莫幽興入詩家籬暗螿啼菊園荒蟻上茄圍<lb/>
棊知日影理髪見霜華向曉兒童喜谿僧遺晩瓜<lb/>
　　　園廬秋夕　　　　　　　　<hi>宋</hi>林　逋<lb/>
蘭杜裛衰香開扉趣自長寒煙宿墟落清月上林塘意<lb/>
想殊為適形骸固可忘援琴有餘興聊復寄吟觴<lb/>
　　　秋夜　　　　　　　　　　<hi>宋</hi>葛長庚<lb/>
有客眠孤館更闌擁紙衾清風千里夢明月一聲砧素<lb/>
壁秋燈暗紅爐夜火深寒猿啼嶺外惹起故鄉心<lb/>
<pb n="KR4h0141_WYG_028-14b"/>
　　　八月三日即事　　　　　　　葛長庚<lb/>
煙冷渾沾水谿清可數魚鴉翻千㸃墨鴈草數行書今<lb/>
日征帆下前年上國初詩盟寒復講無酒興何如<lb/>
　　　秋到　　　　　　　　　　<hi>宋</hi>方萬里<lb/>
秋到山居僻貧無異味嘗擘黄新栗嫩炊白早秈香漸<lb/>
減家人病徐添夜氣凉憑誰理荒穢籬落菊苗長<lb/>
　　　秋思　　　　　　　　　　<hi>元</hi>蕭國寳<lb/>
閒看浮雲白臨風清且凉煙林含紫翠霜菊間青黄逺<lb/>
<pb n="KR4h0141_WYG_028-15a"/>
浦枕孤鶩荒郊宿野航心空隨地靜木石自相忘<lb/>
　　　次韻阿榮存初叅議秋夜見寄<lb/>
　　　　　　　　　　　　　　　<hi>元</hi>虞　集<lb/>
寓館城門夕髙秋雨露開天垂華葢近月轉紫垣來疎<lb/>
闊思良㑹淹留到不才深期謝安石揮麈散風埃<lb/>
　　　次韻陳剛中待制初秋　　　<hi>元</hi>袁　桷<lb/>
岸幘倚書楹寒砧徹四城馬歸人獨語鴈過月初生寂<lb/>
寂候蟲急凄凄落葉清客懷誰與共搔首見參横<lb/>
<pb n="KR4h0141_WYG_028-15b"/>
　　　新秋即事　　　　　　　　<hi>元</hi>許有壬<lb/>
莫蹋蒼苔破茨門晝亦闗林風秋入樹波日晩摇山原<lb/>
野蒼茫外煙霏指顧間更須安一榻月夜不須還<lb/>
　　　次和可翁新秋即事　　　　<hi>元</hi>許有孚<lb/>
池亭殘暑去樂事日相闗徑列霜前菊窗招雨後山好<lb/>
詩來枕上爽氣滿人間極目重臺晩遥天一鶴還<lb/>
　　五言排律<lb/>
　　　奉和王相公秋日戲贈元校書<lb/>
<pb n="KR4h0141_WYG_028-16a"/>
　　　　　　　　　　　　　　　<hi>唐</hi>錢　起<lb/>
才妙心仍逺名疎迹可追清秋聞禮暇新雨到山時勝<lb/>
事唯愁盡幽尋不厭遲弄雲憐鶴去隔水許僧期賢相<lb/>
敦髙躅雕龍憶所思芙蓉洗清露願比謝公詩<lb/>
　　　江樓早秋　　　　　　　　<hi>唐</hi>白居易<lb/>
南國雖多熱秋來亦不遲湖光朝霽後竹氣晩凉時樓<lb/>
閣宜佳客江山入好詩清風水蘋葉白露木蘭枝欲作<lb/>
雲泉計須憑伏臘資匡廬一歩地官滿更何之<lb/>
<pb n="KR4h0141_WYG_028-16b"/>
　　七言律<lb/>
　　　江南秋日　　　　　　　　<hi>唐</hi>殷文珪<lb/>
水國由來稱道情野人經此頓神清一篷秋雨睡初起<lb/>
半硯冷雲吟未成青笠漁兒筒釣沒蒨衣菱女畫橈輕<lb/>
氷綃寫上江南景寄與金鑾馬長卿<lb/>
　　　新秋即事　　　　　　　　<hi>唐</hi>皮日休<lb/>
癡號多于顧愷之更無餘事可從知酒坊吏到常先見<lb/>
鶴料符來每探支凉後定謀清月社晩來專赴白蓮期<lb/>
<pb n="KR4h0141_WYG_028-17a"/>
共君無事堪相賀又到金虀玉鱠時<lb/>
　　　和新秋即事　　　　　　　<hi>唐</hi>陸龜䝉<lb/>
聲利從來解破除秋灘惟憶下桐廬鸕鷀陣合殘陽少<lb/>
蜻蛚吟高冷雨疎辨物南華論指指才非元宴借書書<lb/>
當時任使真堪笑波上三年學炙魚<lb/>
　　　晩秋同何秀才谿上　　　　<hi>唐</hi>伍　喬<lb/>
閒歩秋光思杳然荷藜因共過林煙期收野藥尋幽路<lb/>
欲采谿菱上小船雲吐曉陰藏霽岫栁含餘靄咽殘蟬<lb/>
<pb n="KR4h0141_WYG_028-17b"/>
倒尊盡日忘歸處山磬數聲敲暝天<lb/>
　　　秋懷　　　　　　　　　　<hi>宋</hi>黄庭堅<lb/>
秋陰細細壓茅堂吟蟲啾啾昨夜凉雨開芭蕉新間舊<lb/>
風撼篔簹宫應商砧聲已急不可緩檐景既短難為長<lb/>
狐裘斷縫棄牆角豈念晏嵗多繁霜<lb/>
　　　永嘉秋夕　　　　　　　　<hi>宋</hi>陸　㳺<lb/>
風戰枯桐敲紙窗擁裘無寐夜偏長譙樓三鼓夜將午<lb/>
雲雁數聲天正霜寓世此身驚逆旅寛懷何處不吾鄉<lb/>
<pb n="KR4h0141_WYG_028-18a"/>
江頭風景日堪醉酒美蠏肥橙橘香<lb/>
　　　秋居寄西里君　　　　　　<hi>宋</hi>翁　巻<lb/>
每日看山山上立滿山風日又秋來貧家嵗計惟收菊<lb/>
幽徑時常不掃苔新得酒方思欲試舊存吟軸見還開<lb/>
凉天在處清如水能賦慚無宋玉才<lb/>
　　　秋夜　　　　　　　　　　<hi>宋</hi>戴復古<lb/>
十分秋色滿軒窗景物凄清夜氣凉篩月簾櫳金瑣碎<lb/>
𢷬霜砧杵玉丁當井梧葉脱無多影巖桂花稠不斷香<lb/>
<pb n="KR4h0141_WYG_028-18b"/>
坐到更深吟興動硯池滴露寫詩狂<lb/>
　　　秋夜　　　　　　　　　　<hi>元</hi>黄　庚<lb/>
博山香冷夜將闌紅影摇窗燭未殘庭樹露濃花氣濕<lb/>
井梧風老葉聲乾世情冷暖知心少朋舊東西㑹面難<lb/>
一段客愁吟不就無言背月倚闌干<lb/>
　　　楚山秋晩　　　　　　　　<hi>元</hi>掲傒斯<lb/>
山人何處抱琴歸遥想樓臺隔翠微老樹風生舟正泊<lb/>
空江日落雁初飛豈無賦客能招隠亦有漁翁醉息機<lb/>
<pb n="KR4h0141_WYG_028-19a"/>
　一幅秋光舒復捲誰教塵土涴人衣<lb/>
　　　東嶺秋陰　　　　　　　　<hi>元</hi>呉　萊<lb/>
幾㸃晴雲著樹梢寒山蒼莽類城壕雞豚日落聲相接<lb/>
鸛鶴風凉勢自高小徑殘榛分嶺脊平疇淨緑帶谿毛<lb/>
朝來雨足多秋意井上無人事桔橰<lb/>
　　　秋日　　　　　　　　　　<hi>元</hi>周　權<lb/>
石脈泉花蘸眼明竹根沙路舊經行雲歸天際山容澹<lb/>
日落江頭鴈影横梧葉庭除秋漸老豆花籬落晩初晴<lb/>
<pb n="KR4h0141_WYG_028-19b"/>
客程迢逓歸心逺煙火蒼茫起暮城<lb/>
　　　東湖秋景　　　　　　　　<hi>元</hi>楊　載<lb/>
暫停麾葢擁輕舟此日湖山屬暮秋采采黄花登几案<lb/>
離離紅樹散汀洲傾壺浮蟻杯頻竭下箸鮮鱗網乍收<lb/>
莫向錢塘誇往事白蘇未許擅風流<lb/>
　　　秋詞　　　　　　　　　　<hi>元</hi>王　逢<lb/>
香散天街靜玉珂露臺風殿夜如何星從河漢淡中落<lb/>
秋在梧桐疎處多鸞影不曾離寳鑑蛛絲先已綴金梭<lb/>
<pb n="KR4h0141_WYG_028-20a"/>
君王蠒館詢遺事却擬鑾車共載過<lb/>
　　　新秋早朝　　　　　　　　<hi>明</hi>王　璲<lb/>
宫井梧桐一葉飛新凉先到侍臣衣蒼龍闕上銀河轉<lb/>
丹鳳樓頭玉漏稀曉仗分行環御輦夕郎鳴佩出仙闈<lb/>
自憐虎觀叨陪從簮筆慚無補萬幾<lb/>
　　　秋日　　　　　　　　　　<hi>明</hi>居　節<lb/>
槿花委露渚蓮愁無復紅粧蕩小舟濃淡雲山堪入畫<lb/>
蕭閒門逕自宜秋當時載酒人如鶴昨夜吹簫月滿樓<lb/>
<pb n="KR4h0141_WYG_028-20b"/>
鴻鴈欲來江欲冷白蘋風起思悠悠<lb/>
　　五言絶句<lb/>
　　　秋歌　　　　　　　　　　<hi>唐</hi>郭元振<lb/>
辟惡茱茰囊延年菊花酒與子結綢繆丹心此何有<lb/>
　　　秋夜　　　　　　　　　　<hi>唐</hi>耿　湋<lb/>
髙秋夜分後逺客鴈來時寂寂重門掩無人問所思<lb/>
　　　秋夜寄丘二十二員外　　　<hi>唐</hi>韋應物<lb/>
懷君屬秋夜散歩詠凉天山空松子落幽人應未眠<lb/>
<pb n="KR4h0141_WYG_028-21a"/>
　　　秋夜　　　　　　　　　　　韋應物<lb/>
髙閣漸凝露凉葉稍飄闈憶在南宫直夜長鐘漏稀<lb/>
　　　秋山吟　　　　　　　　　<hi>唐</hi>施肩吾<lb/>
夜吟秋山上裊裊秋風歸月色清且冷桂香落人衣<lb/>
　　　招東鄰　　　　　　　　　<hi>唐</hi>白居易<lb/>
小榼二升酒新簟六尺牀能來夜話否池畔欲秋凉<lb/>
　　　早秋獨夜　　　　　　　　　白居易<lb/>
井梧凉葉動鄰杵秋聲發獨向檐下眠覺來半牀月<lb/>
<pb n="KR4h0141_WYG_028-21b"/>
　　　孟秋　　　　　　　　　　<hi>唐</hi>鄭　槩<lb/>
江南孟秋天稻花白如氊素腕慚新藕殘粧妬晩蓮<lb/>
　　　仲秋　　　　　　　　　　<hi>唐</hi>沈仲昌<lb/>
江南仲秋天鱏鼻大如船雷是樟亭浪苔為累石錢<lb/>
　　　季秋　　　　　　　　　　<hi>唐</hi>劉　蕃<lb/>
江南季秋天栗實大如拳楓葉紅霞舉蘆花白浪穿<lb/>
　　　長安秋望　　　　　　　　<hi>唐</hi>杜　牧<lb/>
樓倚霜樹外鏡天無一毫南山與秋色氣勢兩相髙<lb/>
<pb n="KR4h0141_WYG_028-22a"/>
　　　䕶國寺秋吟　　　　　　　<hi>宋</hi>葛長庚<lb/>
鴈過天成畫魚驚水作紋檐牙宵吐雨殿脊晩䭾雲<lb/>
　　　其二<lb/>
酒弄三竿日詩成一枕風寒聲落鴻雁秋意著梧桐<lb/>
　　　其三<lb/>
樓影秋江白苔碑卧夕陽水昏沙暮起一一鴈南翔<lb/>
　　　其四<lb/>
嫩竹容歸雀寒松捧落暉危紅和露滴空翠撲衣飛<lb/>
<pb n="KR4h0141_WYG_028-22b"/>
　　　其五<lb/>
竹手擎雲重松肩荷月髙煙收天地闊醉目數秋毫<lb/>
　　　其六<lb/>
犬吠月如晝馬鳴人渡橋更無詩與酒虚度可憐宵<lb/>
　　　其七<lb/>
香篆孤煙裊燈龕寸火微夢和明月冷心與白雲飛<lb/>
　　　其八<lb/>
星似螢千㸃雲如鶴一雙孤吟寒不寐落葉打空窗<lb/>
<pb n="KR4h0141_WYG_028-23a"/>
　　　京師秋夜　　　　　　　　<hi>元</hi>虞　集<lb/>
風竹撼秋聲天寒夢不成如何今夜月偏照客窗明<lb/>
　　　西齋秋夜　　　　　　　　<hi>元</hi>僧善住<lb/>
晩雨過江城西齋秋氣清夢囘孤枕上無處不蟲聲<lb/>
　　　秋夕　　　　　　　　　　　僧善住<lb/>
孤館燈初暗窗虚月正明寒衣猶未補風逓𢷬砧聲<lb/>
　　七言絶句<lb/>
　　　初秋　　　　　　　　　　<hi>唐</hi>孟浩然<lb/>
<pb n="KR4h0141_WYG_028-23b"/>
不覺初秋夜漸長清風習習重凄凉炎消暑退茅齋靜<lb/>
堦下叢莎有露光<lb/>
　　　秋詞　　　　　　　　　　<hi>唐</hi>劉禹錫<lb/>
自古逢秋悲寂寥我言秋日勝春朝晴光一雁排雲上<lb/>
便引詩情到碧霄<lb/>
　　　其二<lb/>
山明水淨夜來霜數樹深紅出淺黄試上髙樓清入骨<lb/>
豈如春色使人狂<lb/>
<pb n="KR4h0141_WYG_028-24a"/>
　　　晩秋閒居　　　　　　　　<hi>唐</hi>白居易<lb/>
地僻門深少送迎披衣閑坐養幽情秋庭不掃携藤杖<lb/>
閒踏梧桐黄葉行<lb/>
　　　秋熱　　　　　　　　　　　白居易<lb/>
西江風候接南威暑氣常多秋氣微猶道江州最凉冷<lb/>
至今九月著生衣<lb/>
　　　秋夕　　　　　　　　　　<hi>唐</hi>竇鞏<lb/>
䕶霜雲映月朦朧烏鵲爭飛井上桐夜半酒醒人不覺<lb/>
<pb n="KR4h0141_WYG_028-24b"/>
滿池荷葉動秋風<lb/>
　　　愁思　　　　　　　　　　<hi>唐</hi>王　涯<lb/>
網軒凉吹動輕衣夜聽更長玉漏稀月度天河光轉濕<lb/>
鵲驚秋樹葉頻飛<lb/>
　　　秋夜曲　　　　　　　　　　王　涯<lb/>
丁丁漏永夜何長漫漫輕雲露月光秋逼暗蛩通夕響<lb/>
寒衣未寄莫飛霜<lb/>
　　　其二<lb/>
<pb n="KR4h0141_WYG_028-25a"/>
桂魄初生秋露微輕羅已薄未更衣銀筝夜久殷勤弄<lb/>
心怯空房不忍歸<lb/>
　　　秋原晩望　　　　　　　　<hi>唐</hi>楊　凌<lb/>
客鴈秋來次第逢家書頻寄兩三封夕陽天外雲歸盡<lb/>
亂見青山無數峰<lb/>
　　　到秋　　　　　　　　　　<hi>唐</hi>李商隠<lb/>
扇風淅瀝簟流漓萬里南雲滯所思守到清秋還寂莫<lb/>
葉丹苔碧閉門時<lb/>
<pb n="KR4h0141_WYG_028-25b"/>
　　　秋懷　　　　　　　　　　<hi>唐</hi>雍　陶<lb/>
古槐煙薄晩鴉愁獨向黄昏立御溝南國望中生逺思<lb/>
一行新雁去汀洲<lb/>
　　　早秋宿田舎　　　　　　　<hi>唐</hi>曹　鄴<lb/>
澗草疎疎螢火光山月朗朗楓樹長南邨犢子夜聲急<lb/>
應是欄邊新有霜<lb/>
　　　秋日　　　　　　　　　　<hi>宋</hi>朱　子<lb/>
一雨生凉杜若洲月波微漾綠谿流茅檐歸去無塵土<lb/>
<pb n="KR4h0141_WYG_028-26a"/>
淡薄閒花遶舎秋<lb/>
　　　秋懷　　　　　　　　　　<hi>宋</hi>劉　宰<lb/>
一抹紅綃日脚霞千林暮靄納歸鴉西風巻盡梧桐葉<lb/>
乞與中庭散月華<lb/>
　　　早秋　　　　　　　　　　<hi>元</hi>劉　因<lb/>
昨朝一葉見秋生今日千巖萬壑清欲借西風蘇病骨<lb/>
暫來石上聽松聲<lb/>
　　　山中秋夜　　　　　　　　<hi>元</hi>黄　庚<lb/>
<pb n="KR4h0141_WYG_028-26b"/>
石牀彈月鶴聽琴玉宇凝秋絶㸃塵萬里無雲銀漢淡<lb/>
一天風露濕星辰<lb/>
　　　初秋夜坐　　　　　　　　<hi>元</hi>趙孟頫<lb/>
夜深庭院寂無聲明月流空萬影横坐對荷花兩三朶<lb/>
紅衣落盡覺風生<lb/>
　　　秋閨　　　　　　　　　　<hi>元</hi>元　淮<lb/>
團扇初隨碧簟收畫簾歸燕尚遲留閒階弄影穿明月<lb/>
笑捻流螢説早秋<lb/>
<pb n="KR4h0141_WYG_028-27a"/>
　　　　秋詞　　　　　　　　　　<hi>元</hi>薩都拉<lb/>
　清夜宫車出建章紫衣小隊兩三行石闌干畔銀燈過<lb/>
　照見芙蓉月上霜<lb/>
　　　　秋詞　　　　　　　　　　<hi>元</hi>鄭允端<lb/>
　月轉觚稜夜未央倚牀自炷水沈香芙蓉小帳雲屏暗<lb/>
　二十五聲秋㸃長<lb/>
　　　　秋景　　　　　　　　　　<hi>明</hi>宣　宗<lb/>
　新秋凉露濕荷叢不斷清香逐曉風滿目濃華春意在<lb/>
<pb n="KR4h0141_WYG_028-27b"/>
　晩霞澄錦照芙蓉<lb/>
　　　　秋行　　　　　　　　　　<hi>明</hi>顧　源<lb/>
　野菜香粳樂晩年疎林晴日好秋天風瓢滿耳鳴琴筑<lb/>
　黄葉深窩得晏眠<lb/>
　<lb/>
　<lb/>
　<lb/>
御定佩文齋詠物詩選巻二十八<lb/>
</p>
<p>
</p>
  </div>
</body>
</text>
</TEI>
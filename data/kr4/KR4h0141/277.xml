<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_277-1a"/>
　欽定四庫全書<lb/>
御定佩文齋詠物詩選巻二百七十七<lb/>
　　松類<lb/>
　　　五言古<hi>附長短句</hi>
　　　　贈従弟　　　　　　　　　<hi>魏</hi>劉　楨<lb/>
　亭亭山上松瑟瑟谷中風風聲一何盛松枝一何勁氷<lb/>
　霜正惨悽終嵗常端正豈不罹凝寒松柏有本性<lb/>
　　　　寒松　　　　　　　　　　<hi>梁</hi>沈　約<lb/>
<pb n="KR4h0141_WYG_277-1b"/>
　梢聳振寒聲青蔥標暮色踈葉望嶺齊喬榦凌雲直<lb/>
　　　　詠寒松　　　　　　　　　<hi>梁</hi>范　雲<lb/>
　修條拂層漢宻葉障天潯凌風知勁節負雪見貞心<lb/>
　　　　詠慈老磯石上松　　　　　<hi>梁</hi>吳　均<lb/>
　根為石所蟠枝為風所碎賴我有貞心終凌細草軰<lb/>
　　　　應制賦銅鞮山松　　　　<hi>北魏</hi>元　勰<lb/>
　問松林松林經㡬冬山川何如昔風雲與古同<lb/>
　　　　詠松樹　　　　　　　　　<hi>隋</hi>李徳林<lb/>
<pb n="KR4h0141_WYG_277-2a"/>
結根生上苑擢秀邇華池嵗寒無改色年長有倒枝露<lb/>
自金盤灑風從玉樹吹寄言謝霜雪貞心自不移<lb/>
　　　題張老松樹　　　　　　　<hi>唐</hi>宋之問<lb/>
嵗晚東巖下周顧何悽惻日落西山隂衆草起寒色中<lb/>
有喬松樹使我長歎息百尺無寸枝一生自孤直<lb/>
　　　石子松　　　　　　　　　<hi>唐</hi>儲光羲<lb/>
盤石青巖下松生盤石中冬春無異色朝暮有清風五<lb/>
鬛何人采西山舊兩童<lb/>
<pb n="KR4h0141_WYG_277-2b"/>
　　　南軒松　　　　　　　　　<hi>唐</hi>李　白<lb/>
南軒有孤松柯葉自綿羃清風無間時瀟灑終日夕隂<lb/>
生古苔綠色染秋煙碧何當凌雲霄直上數千尺<lb/>
　　　庭松　　　　　　　　　　<hi>唐</hi>白居易<lb/>
堂下何所有十松當我階亂立無行次髙下亦不齊髙<lb/>
者三丈長下者十尺低有如野生物不知何人栽接以<lb/>
青瓦屋承之白沙臺朝昬有風月燥濕無塵泥疎韻秋<lb/>
槭槭凉隂夏凄凄春深㣲雨夕滿葉珠蓑蓑嵗暮大雪<lb/>
<pb n="KR4h0141_WYG_277-3a"/>
天壓枝玉皚皚四時各有趣萬木非其儕去年買此宅<lb/>
多為人所咍一家二十口移轉就松來移來有何得但<lb/>
得煩襟開即此是益友豈必交賢才顧我猶俗士冠葢<lb/>
走塵埃未稱為松主時時一愧懐<lb/>
　　　松聲　　　　　　　　　　　白居易<lb/>
月好好獨坐雙松在前軒西南㣲風来潜入枝葉間蕭<lb/>
寥發為聲半夜明月前寒山颯颯雨秋琴泠泠絃一聞<lb/>
滌炎暑再聽破昬煩竟夕遂不寐心體俱翛然南陌車<lb/>
<pb n="KR4h0141_WYG_277-3b"/>
馬動西鄰歌吹繁誰知兹簷下滿耳不為喧<lb/>
　　　贈賣松者　　　　　　　　　白居易<lb/>
一束蒼蒼色知従澗底來斸掘經㡬日枝葉滿塵埃不<lb/>
買非他意城中無地栽<lb/>
　　　西齋小松　　　　　　　　<hi>唐</hi>元　稹<lb/>
松樹短於我清風亦已多况乃枝上雪動揺㣲月波幽<lb/>
姿得閒地詎感嵗蹉跎但恐厦終構藉君當奈何<lb/>
　　　詠道上松　　　　　　　　<hi>宋</hi>孔平仲<lb/>
<pb n="KR4h0141_WYG_277-4a"/>
長松髙落落積雪白皚皚鱗鬛凍且僵鬱結久不開觀<lb/>
其纒壓意直使同枯荄雁帶寒光去鳥傳春信來㣲陽<lb/>
入直榦生意忽已回豁若醉初醒整頓出塵埃秀色媚<lb/>
山腹孤標摩斗魁時至自當復安得長摧頹若非根本<lb/>
壯何能異草萊<lb/>
　　　同希顔怪松　　　　　　　<hi>金</hi>馮　璧<lb/>
崧髙地氣靈花木競妍秀玉峯西南趾有松獨怪陋偃<lb/>
蹇如蟠螭奮迅如攫獸葉勁鬚髯張皮古鱗甲皺菌蠢<lb/>
<pb n="KR4h0141_WYG_277-4b"/>
藤癭怒支離笻節瘦月上虬影揺風度雨聲驟子落慰<lb/>
枯禪枝樛礙飛鼬盤根萬乗器平葢千嵗壽樵斤幸免<lb/>
辱厦匠矧肯構龍化㑹有時天旱期汝救<lb/>
　　　樂山松　　　　　　　　　<hi>金</hi>劉從益<lb/>
樂山一何崇上有千嵗松清孤月露底秀㧞天地中蒲<lb/>
柳抱常質桃李開芳容争如十八公笑傲氷霜風居然<lb/>
喜避世不肯汙秦封蟠如北海螭伏如南陽龍紛紛過<lb/>
者多匠石終不逢明堂㡬時構喚起蒼髯翁<lb/>
<pb n="KR4h0141_WYG_277-5a"/>
　　　種松　　　　　　　　　　<hi>元</hi>劉　因<lb/>
萬牛來丘山大厦髙崔嵬當年誰苦辛遺此千嵗材手<lb/>
持百松子與之俱傾頹殷勤囑造物為䕶荒山隈今來<lb/>
見豪末喜溢蒼煙堆十年望根立百年排風雷自此千<lb/>
萬年再見明堂開東家十年計戢戢千頭栽豈不早有<lb/>
望求此良悠哉<lb/>
　　　題松雲齋十五韻　　　　　<hi>元</hi>葉　顒<lb/>
青松如舞蛟白雲如逰龍龍逰化甘霖與世為年豐蛟<lb/>
<pb n="KR4h0141_WYG_277-5b"/>
舞散清影利爪拏髙穹二者無限竒盡入幽人宫幽人<lb/>
室懸罄隠約松雲中松秀恱耳目雲生盪心胸讀書坐<lb/>
雲石鼓琴雜松風無往不自得深喜世慮空披雲採松<lb/>
花何啻食萬鍾萬鍾食有盡松花味無窮松雲幸無恙<lb/>
天地同始終扶笻一相顧摩雲撫孤松問松㡬何年適<lb/>
與雲㑹同松静了不言雲去㝷無蹤回首萬峯頂但見<lb/>
山重重<lb/>
　　　松壑　　　　　　　　　　<hi>明</hi>袁　凱<lb/>
<pb n="KR4h0141_WYG_277-6a"/>
矯矯千嵗姿生此衆石間㣲颸度巖阿殷殷起波瀾幽<lb/>
人一壺酒日夕自怡顔安得川上舟與子相往還<lb/>
　　　聽松　　　　　　　　　　<hi>明</hi>邵　寳<lb/>
聽松復聽松松聲在髙閣閣成四十年聽者今如昨風<lb/>
來春濤生風去秋濤落當其無風時蕭然亦㣲作聰者<lb/>
聽於斯冥心對寥廓<lb/>
　　　松下居　　　　　　　　　<hi>明</hi>僧宗泐<lb/>
我此松下居即事良可恱閉戸畱白雲開軒放眀月松<lb/>
<pb n="KR4h0141_WYG_277-6b"/>
響風忽來泉流雨初歇時有西齋人相親黙無說<lb/>
　　七言古<hi>附長短句</hi>
　　　靈谿老松歌　　　　　　　<hi>唐</hi>盧士衡<lb/>
靈谿古觀壇西角千尺鱗皴棟梁樸横出一枝戞樓閣<lb/>
直上一枝掃寥廓白日蒼苔擁根脚月眀風撼寒光落<lb/>
有時風雨晦暝擺撼若黑龍之騰躍合生於象外峯巒<lb/>
枉滯乎人間山岳安得巨靈授請託㧞向青桂白榆邊<lb/>
安著<lb/>
<pb n="KR4h0141_WYG_277-7a"/>
　　　小松歌　　　　　　　　　<hi>唐</hi>李咸用<lb/>
幽人不喜凡草生秋鋤斸得寒青青庭閒土瘦根脚獰<lb/>
風揺雨拂精神醒短影月斜不滿尺清聲細入鳴蛩夕<lb/>
天人戲剪蒼龍髯参差簇在瑶階側金精水鬼欺不得<lb/>
長與東皇逞顔色勁節暫因君子移貞心不為麻中直<lb/>
　　　松障圗歌　　　　　　　　<hi>元</hi>陳　泰<lb/>
何人獨立身堂堂十八公子鬚髯蒼凝氷不遣勢摧折<lb/>
清籟時與髯低昻蘭為兄兮雪為友燕坐松間自呼酒<lb/>
<pb n="KR4h0141_WYG_277-7b"/>
眼花耳熱鱗鬛生千尺龍蛇入揮手手中松月自離筆<lb/>
已見雲煙生蓊鬰倘非白晝堂宇空真恐幽隂鬼神出<lb/>
平生始識顔平原堅苦絶勝甜中邊世間畫史千金價<lb/>
惜哉此松不多畫<lb/>
　　　賦得貞松壽姑蘇張繼孟八十<lb/>
　　　　　　　　　　　　　　　<hi>明</hi>劉　溥<lb/>
徂徕之松何蜿蜓根盤厚地枝摩天氣橫東南動光彩<lb/>
泰山風雪衡山煙長風吹天天宇開颯颯海濤天上來<lb/>
<pb n="KR4h0141_WYG_277-8a"/>
世間草木總卑小如就彭祖觀嬰孩古來君子不改徳<lb/>
松亦何嘗改其色往往工師求棟梁重如山岳誰移得<lb/>
春風細灑金粉香茯苓寒凝琥珀光為君取此製春酒<lb/>
飲之睂壽同無疆<lb/>
　　五言律<lb/>
　　　松　　　　　　　　　　<hi>唐</hi>李　嶠<lb/>
鬱鬱髙巖表森森幽磵陲鶴棲君子樹風拂大夫枝百<lb/>
尺條隂合千年葢影披嵗寒終不改勁節幸君知<lb/>
<pb n="KR4h0141_WYG_277-8b"/>
　　　嚴鄭公階下新松得霑字　　<hi>唐</hi>杜　甫<lb/>
弱質豈自負移根方爾瞻細聲聞玉帳疎翠近珠簾未<lb/>
見紫煙集虗䝉清露霑何當一百丈欹葢擁髙簷<lb/>
　　　松　　　　　　　　　　　<hi>唐</hi>陸　肱<lb/>
雪霜知勁質今古占嘉名斷砌盤根逺疎林偃葢清鶴<lb/>
棲何代色僧老四時聲鬱鬱心彌久煙髙萬井生<lb/>
　　　髙松　　　　　　　　　　<hi>唐</hi>李商隠<lb/>
髙松出衆木伴我向天涯客散初晴後僧來不語時有<lb/>
<pb n="KR4h0141_WYG_277-9a"/>
風傳雅韻無雪試幽姿上藥終相待他年訪伏龜<lb/>
　　　廣徳官舎二松　　　　　　<hi>唐</hi>喻　鳬<lb/>
楊公休簿領二木日堅牢直甚彰吾節清終庇爾曹幽<lb/>
隂月裏細冷樹雪中髙誰見干霄後枝飄白鶴毛<lb/>
　　　和李用夫栽小松　　　　　<hi>唐</hi>項　斯<lb/>
移來未换葉已勝在空山静對心標直遥吟境助閒影<lb/>
侵殘雪際聲透小窗間即聳凌空榦翛翛豈易攀<lb/>
　　　題唐興寺小松　　　　　　<hi>唐</hi>杜荀鶴<lb/>
<pb n="KR4h0141_WYG_277-9b"/>
雖小天然別難將衆木同侵僧半窗月向客一襟風枝<lb/>
拂行苔鶴聲分呌砌蟲如今未堪看湏待雪霜中<lb/>
　　　和薛侍御題興善寺松　　　<hi>唐</hi>許　棠<lb/>
何年斸到城滿國響髙名半寺隂常匝鄰坊㬌亦清代<lb/>
多無朽勢風定有餘聲自得天然狀非同澗底生<lb/>
　　　移小松　　　　　　　　　<hi>唐</hi>張　喬<lb/>
松子落何年纎枝長水邊斫開新澗雪移出逺林煙帶<lb/>
月棲幽鳥兼花灌冷泉㣲風動清韻閒聽罷琴眠<lb/>
<pb n="KR4h0141_WYG_277-10a"/>
　　　僧院松　　　　　　　　　<hi>唐</hi>曹　松<lb/>
此木韻彌全秋宵學瑟絃空知百餘尺未定㡬多年古<lb/>
甲磨雲拆孤根捉地堅何當抛一榦作葢道塲前<lb/>
　　　鄭轂補闕山松　　　　　　<hi>唐</hi>張　蠙<lb/>
心將積雪欺根與白雲離逺寄僧猶憶髙看鶴未知影<lb/>
交新長葉皴匝舊生枝多少同時種深山不得移<lb/>
　　　述松　　　　　　　　　　<hi>唐</hi>王貞白<lb/>
逺谷呈材榦何由入棟梁嵗寒虛勝竹功績不如桑秋<lb/>
<pb n="KR4h0141_WYG_277-10b"/>
老落乾子春深裛嫩黄雖䝉匠者顧樵採日難防<lb/>
　　　松　　　　　　　　　　　<hi>唐</hi>僧無可<lb/>
枝榦怪鱗皴烟梢出澗新屈盤髙極目蒼翠逺驚人待<lb/>
鶴移隂過聽風落子頻青青寒木外自與九霄鄰<lb/>
　　　賦松　　　　　　　　　<hi>南唐</hi>謝仲宣<lb/>
送人多折柳唯我獨吟松若保嵗寒在何妨霜雪重森<lb/>
梢蓬静境廓落見孤峯還似君髙節亭亭尠繼蹤<lb/>
　　　赤松詠　　　　　　　　　<hi>明</hi>傅汝舟<lb/>
<pb n="KR4h0141_WYG_277-11a"/>
赤松五千丈一丈一雲生蛟龍分葉卧雷雨抱枝鳴隂<lb/>
好鶴長在巢居仙自營斸苓湏指夕輔取九丹成<lb/>
　　　松　　　　　　　　　　　<hi>明</hi>申時行<lb/>
宛轉隨髙阜青蔥結茂林團雲低葢影挟雨送濤音節<lb/>
抱風霜苦根盤嵗月深亦知𢎞㬌意山閣助清吟<lb/>
　　五言排律<lb/>
　　　貢院樓北新栽小松　　　　<hi>唐</hi>李正封<lb/>
青蒼初得地華省植来新尚帶山中色猶含洞裏春近<lb/>
<pb n="KR4h0141_WYG_277-11b"/>
樓依北戸隠砌浄游塵鶴壽應成葢龍形未有鱗為梁<lb/>
資大厦封爵恥嬴秦幸此觀光日清風屢得親<lb/>
　　　貢院樓北新栽小松　　　　<hi>唐</hi>錢衆仲<lb/>
愛此凌霜操移來獨占春貞心初得地勁節始依人籠<lb/>
月煙猶薄當軒色轉新枝低無宿羽葉浄不㽞塵每與<lb/>
芝蘭近常慙雨露均幸因逢顧盼生植及兹辰<lb/>
　　　貢院樓北新栽小松　　　　<hi>唐</hi>吳武陵<lb/>
拂檻愛貞容移根自逺峯曾經芳草沒終不住苔封葉<lb/>
<pb n="KR4h0141_WYG_277-12a"/>
少初凌雪鱗生欲化龍乗春濯雨露得地近垣墉逐吹<lb/>
香㣲動含烟色漸濃時廻日月照為謝小山松<lb/>
　　　禁中春松　　　　　　　　<hi>唐</hi>陸　贄<lb/>
隂隂清禁裏蒼翠滿春松雨露恩偏近陽和色更濃髙<lb/>
枝分曉日靈韻雜宵鐘嵐助爐煙逺形疑葢影重願符<lb/>
千載壽不羡五株封倘得迴天眷全勝老碧峯<lb/>
　　　禁中春松　　　　　　　　<hi>唐</hi>周　存<lb/>
㡬嵗含貞節青青紫禁中日華留偃葢雉尾轉春風不<lb/>
<pb n="KR4h0141_WYG_277-12b"/>
為繁霜改那將衆木同千條攅翠色百尺澹晴空影宻<lb/>
金莖近花明鳳沼通安知幽澗側獨與散樗叢<lb/>
　　　禁中春松　　　　　　　　<hi>唐</hi>常　沂<lb/>
暎殿松偏好森森列禁中攅柯沾聖澤疎葢引皇風晚<lb/>
色連秦苑春香滿漢宫操將貞石固材與直臣同翠影<lb/>
宜青𤨏蒼枝秀碧空還知沐天眷千載更蔥蘢<lb/>
　　　與楊十二巨源盧十九經濟同逰大安亭各賦<lb/>
　　　　二物合為五韻探得石松　<hi>唐</hi>元　稹<lb/>
<pb n="KR4h0141_WYG_277-13a"/>
片石與孤松曽經物外蓬月臨棲鶴影雲抱老人峯蜀<lb/>
客君當問秦官我舊封積膏當琥珀新刼長芙蓉待補<lb/>
蒼蒼去樛柯蚤變龍<lb/>
　　　中書相公任兵部侍郎日後閣植四松逾數年<lb/>
　　　　澣忝此官因獻拙什　　　<hi>唐</hi>鄭　澣<lb/>
丞相當時植幽襟對此開人知舟楫器天假棟梁材錯<lb/>
落龍鱗出䙰褷鶴翅廻重隂羅武庫細響静山臺得地<lb/>
公堂裏移根澗水隈吳臣夢寐逺秦岳嵗年摧轉覺飛<lb/>
<pb n="KR4h0141_WYG_277-13b"/>
纓繆何因繼組來㡬尋珠履跡願比角弓培柏恱猶依<lb/>
社星髙久照台後凋應共操無復問良媒<lb/>
　　　奉和四松　　　　　　　　<hi>唐</hi>唐　扶<lb/>
幽抱應無語貞松遂自栽寄懐丞相業因擢大夫材日<lb/>
射蒼鱗動塵迎翠箒廻嫩茸含細粉初葉泛新杯偶聖<lb/>
為舟去逢時與鶴來寒聲連曉竹静氣結隂苔赫奕鳴<lb/>
騶至熒煌洞戸開良辰一臨眺憇樹㡬徘徊恨發風期<lb/>
阻詩従綺思裁還聞舊凋契凡在此中培<lb/>
<pb n="KR4h0141_WYG_277-14a"/>
　　　奉和四松　　　　　　　　<hi>唐</hi>劉禹錫<lb/>
右相歴中台移松武庫栽紫茸抽組綬青實長玫瑰便<lb/>
有干霄勢看成構厦材數分天柱半影逐日輪廻舊賞<lb/>
台階去新知谷口來息隂長仰望翫意㡬徘徊翠粒晴<lb/>
懸露蒼鱗雨起苔凝音助瑶瑟飄蘂泛金罍月桂花遥<lb/>
燭星榆葉對開終湏似雞樹榮茂近昭回<lb/>
　　　奉和四松　　　　　　　　<hi>唐</hi>雍　陶<lb/>
右相歴兵署四松皆手栽斸時驚鶴去移處帶雲来根<lb/>
<pb n="KR4h0141_WYG_277-14b"/>
倍雙桐植花分八桂開生成造化力長作棟梁材豈羡<lb/>
蘭依省猶嫌柏占臺出樓終百尺入夢巳三台幽韻和<lb/>
宫漏餘香度酒杯拂冠枝上雪染履影中苔髙位相承<lb/>
地新詩寡和才何由比蘿蔓攀附在條枚<lb/>
　　　文宣王廟古松　　　　　　<hi>唐</hi>李　胄<lb/>
列植成均裏分行古廟前隂森非一日蒼翠自何年寒<lb/>
影煙霜暗晨光枝葉妍近簷隂更静臨砌色相鮮每愧<lb/>
聞鐘磬多慚接豆籩更宜教胄子於此學貞堅<lb/>
<pb n="KR4h0141_WYG_277-15a"/>
　　七言律<lb/>
　　　松　　　　　　　　　　　<hi>唐</hi>李山甫<lb/>
地聳蒼龍勢抱雲天教青共衆材分孤標百尺雪中見<lb/>
長嘯一聲風裏聞桃李傍他真是佞藤蘿攀爾亦非羣<lb/>
平生相愛應相識誰道修篁勝此君<lb/>
　　　題子姪書院雙松　　　　　<hi>唐</hi>曹　唐<lb/>
自種雙松費㡬錢頓令院落似秋天能藏此地新晴雨<lb/>
却惹空山舊燒煙枝壓細風過枕上影籠殘月到窗前<lb/>
<pb n="KR4h0141_WYG_277-15b"/>
莫教取次成閒夢使汝悠悠十八年<lb/>
　　　題浄衆寺古松　　　　　　<hi>唐</hi>崔　塗<lb/>
百尺森疎倚梵臺昔人曽見此初栽故園未有偏堪戀<lb/>
浮世如閒即合来天暝豈分蒼翠色嵗寒應識棟梁材<lb/>
清隂可惜不駐得歸去暮城空首回<lb/>
　　　松　　　　　　　　　　　<hi>唐</hi>韓　溉<lb/>
倚空髙檻冷無塵往事閒徵夢欲分翠色本宜霜後見<lb/>
寒聲偏向月中聞啼猿想帶蒼山雨歸鶴應和紫府雲<lb/>
<pb n="KR4h0141_WYG_277-16a"/>
莫向東園近桃李春光還是不容君<lb/>
　　　題吉水縣㕔前新栽小松　　<hi>唐</hi>李　中<lb/>
斸開幽澗蘚苔斑移得孤根植砌前影小未遮官舎月<lb/>
翠濃猶帯舊山煙羣花解笑香寧久衆木雖髙節不堅<lb/>
輸我婆娑欄檻内晚風蕭颯學幽泉<lb/>
　　　松　　　　　　　　　　　<hi>唐</hi>炙轂子<lb/>
寒松聳㧞倚蒼岑綠葉扶疎自結隂丁固夢時還有意<lb/>
秦皇封日豈無心常將正節棲孤鶴不遣髙枝宿衆禽<lb/>
<pb n="KR4h0141_WYG_277-16b"/>
好是特凋羣木後䕶霜凌雪翠逾深<lb/>
　　　龍形松　　　　　　　　　<hi>元</hi>謝宗可<lb/>
夭矯拏雲海上來蜿蜓蛻骨老莓苔紫髯夜濕千山雨<lb/>
鐵甲春生萬壑雷影動欲翻平陸起聲號如巻怒潮廻<lb/>
蜷枝冷挂巖前月猶似擎珠照九垓<lb/>
　　　羅漢松　　　　　　　　　<hi>明</hi>屠　隆<lb/>
何年蒼叟住禪林百尺婆娑萬壑隂四果總來成佛印<lb/>
一官應不受秦侵靈根嵗月跏趺久老榦風霜面壁深<lb/>
<pb n="KR4h0141_WYG_277-17a"/>
謖謖回飇響空谷猶聞清夜海潮音<lb/>
　　七言排律<lb/>
　　　遥同蔡起居偃松篇　　　　<hi>唐</hi>張　說<lb/>
清都衆木總榮芬傳道孤松最出羣名接天庭長㬌色<lb/>
氣連宫闕借氛氲懸池的的停華露偃葢重重拂瑞雲<lb/>
不惜流膏助仙鼎願將楨榦奉明君莫比冥靈楚南樹<lb/>
朽老江邊代不聞<lb/>
　　五言絶句<lb/>
<pb n="KR4h0141_WYG_277-17b"/>
　　　松下雪　　　　　　　　　<hi>唐</hi>錢　起<lb/>
雖因朔風至不向瑶臺側惟助苦寒松偏明後凋色<lb/>
　　　千松嶺　　　　　　　　　<hi>唐</hi>顧　况<lb/>
終日吟天風有時天籟止問渠何㫖意恐落凡人耳<lb/>
　　　四望驛松　　　　　　　　<hi>唐</hi>王　建<lb/>
當初此間別直至此庭中何意聞聲耳聽他枝上風<lb/>
　　　小松　　　　　　　　　　　王　建<lb/>
小松初數尺未有直生枝間即傍邊立看多長却遲<lb/>
<pb n="KR4h0141_WYG_277-18a"/>
　　　題翰林院東閣小松　　　　<hi>唐</hi>元　稹<lb/>
簷礙修鱗亞霜侵簇翠黄惟餘入琴韻終待舜絃張<lb/>
　　　乳毛松　　　　　　　　　<hi>唐</hi>鄭　谷<lb/>
松格一何髙何人號乳毛霜天寓直夜愧爾伴閒曹<lb/>
　　　松　　　　　　　　　　　<hi>宋</hi>徐　鉉<lb/>
細韻風中逺寒青雪後濃繁隂堪避雨効用待東封<lb/>
　　　松　　　　　　　　　　　<hi>金</hi>李俊民<lb/>
鬱鬱愁無地青青獨有心疑從大夫後傾葢到如今<lb/>
<pb n="KR4h0141_WYG_277-18b"/>
　　七言絶句<lb/>
　　　憑韋少府班覓松樹子栽　　<hi>唐</hi>杜　甫<lb/>
落落出羣非櫸柳青青不朽豈楊梅欲存老葢千年意<lb/>
為覓霜根數寸栽<lb/>
　　　酬道芬寄畫松　　　　　　<hi>唐</hi>劉　商<lb/>
聞道松花學沈寧寒枝淅瀝葉青青一株將比嚢中樹<lb/>
若箇年多有茯苓<lb/>
　　　松樹　　　　　　　　　　<hi>唐</hi>白居易<lb/>
<pb n="KR4h0141_WYG_277-19a"/>
白金換得青松樹君既先栽我不栽幸有西風易憑仗<lb/>
夜深偷送好聲来<lb/>
　　　省中題新植雙松　　　　　<hi>唐</hi>賈島<lb/>
端坐髙宫起逺心雲髙水闊共幽沈更堂寓直將誰語<lb/>
自種雙松伴夜吟<lb/>
　　　采松花　　　　　　　　　<hi>唐</hi>姚　合<lb/>
擬服松花無處學嵩陽道士忽相教朝來試上髙枝采<lb/>
不覺翻傾仙鶴巢<lb/>
<pb n="KR4h0141_WYG_277-19b"/>
　　　小松　　　　　　　　　　<hi>唐</hi>章孝標<lb/>
爪葉鱗條龍不盤梳風幕翠一庭寒莫言只似人長短<lb/>
湏作浮雲向上看<lb/>
　　　書院二小松　　　　　　　<hi>唐</hi>李羣玉<lb/>
一雙幽色出凡塵數粒秋煙二尺鱗從此静窗聞細韻<lb/>
琴聲長伴讀書人<lb/>
　　　小松　　　　　　　　　　<hi>唐</hi>杜荀鶴<lb/>
自小刺頭深草裏而今漸覺出蓬蒿時人不識凌雲木<lb/>
<pb n="KR4h0141_WYG_277-20a"/>
直待凌雲始道髙<lb/>
　　　澗松　　　　　　　　　　<hi>唐</hi>崔　塗<lb/>
寸寸凌霜長勁條路人猶笑未干霄南園桃李雖堪羡<lb/>
争奈春殘又寂寥<lb/>
　　　題僧院松　　　　　　　　<hi>唐</hi>曹　松<lb/>
空山澗畔枯松樹禪老堂頭鱗甲身傳是昔朝僧種著<lb/>
下頭應有茯苓神<lb/>
　　　松嶺　　　　　　　　　　<hi>唐</hi>陸希聲<lb/>
<pb n="KR4h0141_WYG_277-20b"/>
嶺上春松手自栽巳能蒼翠暎莓苔嵗寒本是家君事<lb/>
好送清風月下来<lb/>
　　　松　　　　　　　　　　　<hi>唐</hi>成彦雄<lb/>
大夫名價古今聞盤屈孤貞更出羣將謂嶺頭閒得了<lb/>
夕陽猶挂數枝雲<lb/>
　　　華山孤松　　　　　　　　<hi>唐</hi>張　蠙<lb/>
石罅引根非土力冐寒猶助嶽蓮光綠槐生在膏腴地<lb/>
何得無心拒雪霜<lb/>
<pb n="KR4h0141_WYG_277-21a"/>
　　　　畫松　　　　　　　　　　<hi>唐</hi>僧㬌雲<lb/>
　畫松一似真松樹且待㝷思記得無曾在天台山上見<lb/>
　石橋南畔第三株<lb/>
　　　　江路聞松風　　　　　　　<hi>金</hi>趙　可<lb/>
　雪裏雲山玉作屏松風入耳細泠泠朝来醉著江亭酒<lb/>
　却被髯龍喚得醒<lb/>
　　　　静芳亭　　　　　　　　　<hi>元</hi>袁　桷<lb/>
　簾外羣山當畫屏白雲如水度中庭松花落徑無人掃<lb/>
<pb n="KR4h0141_WYG_277-21b"/>
　失却莓苔一半青<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻二百七十七<lb/>
</p>
<p>
</p>
  </div>
</body>
</text>
</TEI>
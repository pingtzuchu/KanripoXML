<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_032-1a"/>
　欽定四庫全書<lb/>
御定佩文齋詠物詩選巻三十二<lb/>
　　冬至類<lb/>
　　　四言古<lb/>
　　　　晉冬至初嵗小㑹歌　　　　<hi>晉</hi>張　華<lb/>
　日月不留四氣迴周節慶代序萬國同休庶尹羣后奉<lb/>
　夀升朝我有嘉禮式宴百僚繁肴綺錯旨酒泉渟笙鏞<lb/>
　和奏磬管流聲上隆其愛下盡其心宣其壅滯訓之德<lb/>
<pb n="KR4h0141_WYG_032-1b"/>
　音乃宣乃訓配享交泰永載仁風長撫無外<lb/>
　　　五言古<lb/>
　　　　詠冬至　　　　　　　　　<hi>宋</hi>袁　淑<lb/>
　連星貫初厯令月臨首嵗薦樂行陰政登金贊陽滯收<lb/>
　凉降天德萌華宣地惠司瑞記夜晞書雲掌朝誓<lb/>
　　　　冬至　　　　　　　　　　<hi>宋</hi>傅　亮<lb/>
　星昴殷仲冬短晷窮南陸柔荔迎時萋芳芸應節馥<lb/>
　　　　冬至應教　　　　　　　<hi>北齊</hi>蕭　慤<lb/>
<pb n="KR4h0141_WYG_032-2a"/>
天宫初動磬緹室已飛灰暮風吹竹起陽雲覆石來拆<lb/>
冰開茘色除雪出蘭栽慙無宋玉辨濫吹楚王臺<lb/>
　　　奉和冬至乾陽殿受朝應詔　<hi>隋</hi>牛　𢎞<lb/>
恭已臨萬㝢宸居御八埏作貢菁茅集來朝圭黻連司<lb/>
儀三揖盛掌禮九賔䖍重欄映如璧複殿繞非煙<lb/>
　　　奉和冬至乾陽殿受朝應詔　<hi>隋</hi>許善心<lb/>
森森羅陛衞噦噦鏘璁珩禮殫五瑞輯樂闋九功成<lb/>
　　五言律<lb/>
<pb n="KR4h0141_WYG_032-2b"/>
　　　長至日與同舎逰北山　　　<hi>宋</hi>范成大<lb/>
嵗晩山同色湖平霧不收寒雲低閣雪佳節靜供愁竹<lb/>
柏森嚴立蒲荷索莫休瘦笻知脚力政爾耐清逰<lb/>
　　五言排律<lb/>
　　　南至隔仗望含元殿爐煙　　<hi>唐</hi>崔立之<lb/>
千官賀長至萬國拜含元隔仗爐光出浮霜煙氣翻飄<lb/>
飄縈内殿漠漠澹前軒聖日開如捧卿雲近欲渾輪囷<lb/>
灑宮闕蕭索散乾坤願惹天風便披香奉至尊<lb/>
<pb n="KR4h0141_WYG_032-3a"/>
　　　長至日上公獻夀　　　　　<hi>唐</hi>崔　琮<lb/>
應厯三陽首朝天萬國同斗邊看子月臺上候祥風五<lb/>
夜鏡初曉千門日正融玉階文物盛仙伏武貔雄率舞<lb/>
皆羣辟稱觴即上公南山為聖夀長對未央宮<lb/>
　　　冬至夜集曹能始園亭觀伎　<hi>明</hi>呉　兆<lb/>
佳候要佳麗山齋啟莫扉入園驚茘發窺琯見灰飛梅<lb/>
亂歌中落春爭笑裏歸橙香寒靧面桂氣暖薰衣粉壁<lb/>
釵横影雕窗燭散輝不堪絃管歇殘月尚棲幃<lb/>
<pb n="KR4h0141_WYG_032-3b"/>
　　七言律<lb/>
　　　小至　　　　　　　　　　<hi>唐</hi>杜　甫<lb/>
天時人事日相催冬至陽生春又來刺繡五紋添弱線<lb/>
吹葭六琯動飛灰岸容待臘將舒栁山意衝寒欲放梅<lb/>
雲物不殊鄉國異教兒且覆掌中杯<lb/>
　　　和湖州杜員外冬至日白蘋洲見憶<lb/>
　　　　　　　　　　　　　　　<hi>唐</hi>李　郢<lb/>
白蘋亭上一陽生謝脁新裁錦繡成千嶂雪銷谿影綠<lb/>
<pb n="KR4h0141_WYG_032-4a"/>
幾家梅綻海波清已知鷗鳥長來狎可許汀洲獨有名<lb/>
多愧龍門重招引即抛田舎棹舟行<lb/>
　　　十一月二十七日冬至　　　<hi>元</hi>朱德潤<lb/>
捲地顛風響怒雷一宵天上報陽囘日光繡户初添線<lb/>
雪意屏山欲放梅雙闕倚天瞻象魏五雲書彩望靈臺<lb/>
江南水暖不成凍谿叟穿魚換酒來<lb/>
　　　送朱謝二博士進賀冬至表赴京師聽宣諭畢<lb/>
　　　　還呉　　　　　　　　　<hi>明</hi>髙　啟<lb/>
<pb n="KR4h0141_WYG_032-4b"/>
驛騎雙馳捧綠章都門逢舊喜洋洋小儒方幸瞻天近<lb/>
逺使初來賀日長仗下丹墀晴雪盡朝囘紫陌曉塵香<lb/>
承宣歸去難留駐乞報平安到故鄉<lb/>
　　　至日懷諸太史陪祀南郊　　<hi>明</hi>王穉登<lb/>
圜丘馳道草芊芊曠典重逢御極年聖夀長如南至日<lb/>
皇恩髙似北溟天葭灰應氣迎鄒律松籟含風入舜絃<lb/>
最羡翰林供奉客揮毫先進慶雲篇<lb/>
　　　冬至南郊扈從紀述和陳玉壘太史韻<lb/>
<pb n="KR4h0141_WYG_032-5a"/>
　　　　　　　　　　　　　　　<hi>明</hi>于慎行<lb/>
聖后乘乾奉帝禋日躔南陸協靈辰九闗肅啟天門鑰<lb/>
萬姓歡隨御輦塵樓雪初融丹禁曉葭灰微動玉衡春<lb/>
虚慚珥筆親文物實有甘泉賦未陳<lb/>
　　　其二<lb/>
綘節氤氲上太清紫煙縹緲冠層城鵷行不動瑶墀影<lb/>
鳳幄微聞玉藻聲律應一陽璇象轉福凝五位泰階平<lb/>
禮成囘蹕傳行漏百尺華燈闕下明<lb/>
<pb n="KR4h0141_WYG_032-5b"/>
　　　館課冬至齋居　　　　　　　于慎行<lb/>
緹室灰飛晷欲長清齋仙館坐焚香雪殘樓閣虚瓊樹<lb/>
月出簪裾滿玉堂筆望五雲迎舜日心隨一線入堯裳<lb/>
明朝負槖趨陪地只有瑶壇帝座旁<lb/>
　　　冬至恭侍慶成大宴　　　　　于慎行<lb/>
南郊夜燎泰壇煙内殿朝開大慶筵兩陛衣冠承湛露<lb/>
千門鐘鼓震鈞天親瞻玉几雲霄上久泛仙盃日月邊<lb/>
温旨三傳咸已醉歡聲動地未央前<lb/>
<pb n="KR4h0141_WYG_032-6a"/>
　　　七言絶句<lb/>
　　　　冬至日獨逰吉祥寺　　　　<hi>宋</hi>蘇軾<lb/>
　井底微陽回未回蕭蕭寒雨濕枯荄何人更似蘇夫子<lb/>
　不是花時肯獨來<lb/>
　　　　預作冬至　　　　　　　　<hi>宋</hi>張耒<lb/>
　紫壇曾從奠琳琅親被天人玉冕光今日黄州山下寺<lb/>
　五更聞雁滿林霜<lb/>
　　　　至節即事　　　　　　　　<hi>元</hi>馬　臻<lb/>
<pb n="KR4h0141_WYG_032-6b"/>
　天街曉色瑞煙濃名紙相傳盡賀冬繡幕家家渾不巻<lb/>
　呼盧笑語自從容<lb/>
　　　　其二<lb/>
　店舎喧譁徹夜開熒煌燈火映樓臺歡逰未曉不歸去<lb/>
　早有元宵氣象來<lb/>
　<lb/>
　<lb/>
御定佩文齋詠物詩選巻三十二<lb/>
</p>
<p>
</p>
  </div>
</body>
</text>
</TEI>
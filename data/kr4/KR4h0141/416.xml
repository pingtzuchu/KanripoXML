<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_416-1a"/>
　欽定四庫全書<lb/>
御定佩文齋詠物詩選巻四百十七<lb/>
　　貓類<lb/>
　　　七言律<lb/>
　　　　貓飲酒　　　　　　　　　<hi>金</hi>李純甫<lb/>
　枯膓痛飲如犀首竒骨當封似虎頭嘗笑廟謨空食肉<lb/>
　何如天隱且糟丘書生幸免翻盆惱老婢仍無觸鼎憂<lb/>
　只向北門長卧䕶也應消得醉鄉侯<lb/>
<pb n="KR4h0141_WYG_416-1b"/>
　　　　乞貓　　　　　　　　　　<hi>眀</hi>文徴眀<lb/>
　珍重從君乞小貍女郎先已辦氍毹自緣夜榻思髙枕<lb/>
　端要山齋䕶舊書遣聘自將鹽裹箬䇿勲莫道食無魚<lb/>
　花隂滿地春堪戱正是蠶眠二月餘<lb/>
　　　七言絶句<lb/>
　　　　貓兒　　　　　　　　　　<hi>宋</hi>林　逋<lb/>
　纎鈎時得小谿魚飽卧花隂興有餘自是䑕嫌貧不到<lb/>
　莫慚尸素在吾廬<lb/>
<pb n="KR4h0141_WYG_416-2a"/>
　　　乞貓　　　　　　　　　　<hi>宋</hi>黄庭堅<lb/>
秋来䑕軰欺貓去倒箧翻盆攪夜眠聞道貍奴將數子<lb/>
買魚穿柳聘銜蟬<lb/>
　　　醉貓圖　　　　　　　　　<hi>金</hi>元好問<lb/>
窟邉癡坐費工夫側輥横眠却自如料得仙師曾細看<lb/>
牡丹花下日斜初<lb/>
　　　其二<lb/>
飲罷雞蘇樂有餘花隂真是小華胥但敎殺䑕如山了<lb/>
<pb n="KR4h0141_WYG_416-2b"/>
四脚撩天却任渠<lb/>
　　　不出　　　　　　　　　　<hi>金</hi>劉仲尹<lb/>
好詩讀罷倚團蒲唧唧銅瓶沸地爐天氣稍寒吾不出<lb/>
氍毹分坐與貍奴<lb/>
　　　貍奴畫軸　　　　　　　　<hi>金</hi>王良臣<lb/>
三生白老與烏員又現異生小筆前乞與黄家禳䑕禍<lb/>
莫敎虗費買魚錢<lb/>
　　　題睡貓圖　　　　　　　　<hi>元</hi>柳　貫<lb/>
<pb n="KR4h0141_WYG_416-3a"/>
　花隂閒卧小於菟堂上氍毹錦繡鋪放下珠簾春不管<lb/>
　隔籠鸚鵡喚貍奴<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_416-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻四百十七<lb/>
</p>
<p>
</p>
  </div>
</body>
</text>
</TEI>
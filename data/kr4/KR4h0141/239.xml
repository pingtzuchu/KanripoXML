<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_239-1a"/>
　欽定四庫全書<lb/>
御定佩文齋詠物詩選巻二百三十九<lb/>
　　道士類<lb/>
　　　五言古<lb/>
　　　　貽韋鍊師　　　　　　　　<hi>唐</hi>儲光羲<lb/>
　精思莫知日意静如空虚三鳥自來去九光遥卷舒新<lb/>
　池近天井玉宇停雲車余亦苦山路洗心祈道書<lb/>
　　　　越中逢天台太乙子　　　　<hi>唐</hi>孟浩然<lb/>
<pb n="KR4h0141_WYG_239-1b"/>
　仙穴逢羽人停艫向前拜問余渉風水何處逺行邁登<lb/>
　陸尋天台順流下呉㑹兹山夙所尚安得聞靈怪上逼<lb/>
　青天髙俯臨滄海大雞鳴見日出常覿仙人斾徃來赤<lb/>
　城中逍遥白雲外莓苔異人間瀑布當空界福庭長自<lb/>
　然華頂舊稱㝡永此從之遊何當濟所届<lb/>
　　　　與王昌齡宴黄道士房　　　　孟浩然<lb/>
　歸來卧青山常夢遊清都漆園有傲吏惠好在招呼書<lb/>
　幌神仙籙畫屏山海圖酌霞復對此宛似入蓬壺<lb/>
<pb n="KR4h0141_WYG_239-2a"/>
　　　題盧道士房　　　　　　　<hi>唐</hi>李　頎<lb/>
秋砧響落木共坐茅君家惟見兩童子林前汲井華空<lb/>
壇静白日神鼎飛丹砂塵尾拂霜草金鈴揺霽霞上章<lb/>
人世隔看奕桐隂斜稽首開仙要黄精堪餌花<lb/>
　　　寄全椒山中道士　　　　　<hi>唐</hi>韋應物<lb/>
今朝郡齋冷忽念山中客澗底束荆薪歸來煮白石欲<lb/>
持一樽酒逺慰風雨夕落葉滿空山何處尋行跡<lb/>
　　　尋華山雲臺觀道士　　　　<hi>唐</hi>錢　起<lb/>
<pb n="KR4h0141_WYG_239-2b"/>
秋日西山明勝趣引孤䇿桃源數曲盡洞口兩岸坼還<lb/>
從罔象來忽得仙靈宅霓裳誰之子霞酌能止客殘陽<lb/>
在翠㣲擕手更登歴林行拂煙雨谿望亂金碧飛鳥下<lb/>
天窗裊松際雲壁少尋元蹤逺宛入寥天寂願言葛仙<lb/>
翁終年煉玉液<lb/>
　　　山中訪道者　　　　　　　<hi>唐</hi>于　鵠<lb/>
觸煙入谿口岸岸惟檉櫟其中盡碧流十里不通屐出<lb/>
林山始轉絶徑縁峭壁把藤借行勢側足憑石脈㰹牙<lb/>
<pb n="KR4h0141_WYG_239-3a"/>
斷行處光滑猿猱跡忽然風景異乃到神仙宅天晴茅<lb/>
屋頭殘雲蒸氣白隔窗梳髪聲久立聞吹笛抱琴出門<lb/>
來不顧人間客山院不灑掃四時自虚寂落葉埋長松<lb/>
出地纔數尺曽讀上清經知注長生籍願示不老方何<lb/>
山有瓊液<lb/>
　　　送蕭鍊師入四明山　　　　<hi>唐</hi>孟　郊<lb/>
閒於獨鶴心大於髙松年迥出萬物表髙棲四明巔千<lb/>
尋直裂峯百尺倒瀉泉絳雪為我飯白雲為我田静言<lb/>
<pb n="KR4h0141_WYG_239-3b"/>
不語俗靈蹤時歩天<lb/>
　　　送李尊師元　　　　　　　　孟　郊<lb/>
口誦碧簡文身是青霞君頭冠兩片月肩披一條雲松<lb/>
骨輕自飛鶴心髙不羣<lb/>
　　　送道士　　　　　　　　　　孟　郊<lb/>
千年山上行山上無遺蹤一日人間逰六合人皆逢自<lb/>
有意中侣白雲徒相從<lb/>
　　　别尹鍊師　　　　　　　　<hi>唐</hi>李羣玉<lb/>
<pb n="KR4h0141_WYG_239-4a"/>
吾家五千言至道懸日月若非凾闗令誰註流沙說多<lb/>
君飛昇志機悟獨超㧞學道玉笥山燒丹白雲穴南窮<lb/>
衡疑秀採藥歴幽絶夜卧瀑布風朝行碧巖雪洞宫四<lb/>
百日玉籍恣探閱徒以菌蟪姿緬攀修真訣塵籠罩浮<lb/>
世遐志空飛越一罷棊酒歡離情滿寥泬願騎紫蓋鶴<lb/>
早向黄金闕城市不可留塵埃穢仙骨<lb/>
　　　山中道者　　　　　　　　<hi>唐</hi>蘇　拯<lb/>
笻杖六尺許坐石流泉所舉頭看古松似對仙鶴語是<lb/>
<pb n="KR4h0141_WYG_239-4b"/>
時天氣清四迥無塵侣顧我笑相迎知有丹砂異<lb/>
　　　寄鄧道士　　　　　　　　<hi>宋</hi>蘇　軾<lb/>
一杯羅浮春逺餉採薇客遥知獨酌罷醉卧松下石幽<lb/>
人不可見清嘯聞月夕聊戲庵中人空飛本無迹<lb/>
　　　送許尊師還大滌洞　　　　<hi>明</hi>張　羽<lb/>
青山九鎖處白髪一龕居清齋誦黄老不閱世間書餐<lb/>
霞食真氣對月禮空虛暫來流水地應與孤雲疎遥知<lb/>
還山日仙壇春草餘<lb/>
<pb n="KR4h0141_WYG_239-5a"/>
　　　寄琪林黄道士　　　　　　<hi>明</hi>孫　蕡<lb/>
雨絶天景佳前榮樹光緑遥憐采芝侣逺在春山曲琴<lb/>
歌久已斷酒賦何由續有約今夕同開樽掃茅屋<lb/>
　　七言古<hi>附長短句</hi>
　　　望龍山懐道士許法稜　　　<hi>唐</hi>劉長卿<lb/>
心惆悵望龍山雲之際鳥獨還懸崖絶壁㡬千丈綠蘿<lb/>
嫋嫋不可攀龍山髙誰能踐靈原中蒼翠晚嵐煙瀑水<lb/>
如向人終日迢迢空在眼中有一人披霓裳誦經山頂<lb/>
<pb n="KR4h0141_WYG_239-5b"/>
餐瓊漿空林閒坐獨焚香真官列侍儼成行朝入青霄<lb/>
禮玉堂夜掃白雲眠石牀桃花洞裏居人滿桂樹山中<lb/>
住日長龍山髙髙遥相望<lb/>
　　　贈别華隂道士　　　　　　<hi>唐</hi>韓　翃<lb/>
紫府先生舊同學腰垂彤管貯靈藥恥論方士小還丹<lb/>
好飲仙人太元酪芙蓉山頂玉池西一室平臨萬仭溪<lb/>
晝灑瑶臺五雲濕夜行金燭七星齊回身暫下青冥裏<lb/>
方外相尋有知已賣鮓市中何許人釣魚坐上誰家子<lb/>
<pb n="KR4h0141_WYG_239-6a"/>
青青百草雲臺春煙駕霓裳白角巾露葉獨歸仙掌去<lb/>
㢠風片雨謝時人<lb/>
　　　送戴真人歸越　　　　　　<hi>元</hi>虞　集<lb/>
戴先生日飲五斗醉不得再飲一石不肯眠昨從桃源<lb/>
來両䄂攜風煙長安道上小兒女拍手攔道呼神仙馬<lb/>
如遊龍花如雨蹴蹋春秋作朝暮東方不作窗間戲上<lb/>
帝還令海邉去海邊玉虹夜不收貝宫珠闕皆蛟虯芝<lb/>
田玉樹久相待天上老仙那肯留戴先生鑑湖之水三<lb/>
<pb n="KR4h0141_WYG_239-6b"/>
千丈不可以鑑可以釀明朝亦脫錦袍去與汝酣歌釣<lb/>
船上<lb/>
　　　和韻三茆山呈張伯雨外史　<hi>元</hi>薩都拉<lb/>
碧桃花落蓬萊宫銀屏甲帳圍春風氷簾巻水玉堂静<lb/>
白露滴月銀牀空仙人夜酌九霞酒手握北斗傾尊中<lb/>
梧枝落影鳯凰語幽韻仿彿臨蒼穹伐毛洗髓天地老<lb/>
火鼎夜出芙蓉紅呼龍洞口種瑶草採藥忽遇松間童<lb/>
茒君自騎一虎去猶聞珂珮聲丁東武華山人三載别<lb/>
<pb n="KR4h0141_WYG_239-7a"/>
緑袍赤杖蒼髯翁淮南江上復相見落日澹澹天無窮<lb/>
明朝稽首渡江去楚水清淺銀河通<lb/>
　　　御製山水圖歌賜長春真人劉淵然歸南京<lb/>
　　　　　　　　　　　　　　　<hi>明</hi>宣　宗<lb/>
東華之東湛明景彩霞環繞蓬萊境瓊枝瑶草春不窮<lb/>
丹光夜動黄金鼎淵然老仙崆峒客萬里歸來此棲息<lb/>
手持如意青芙蓉兩臉潮紅頭雪白頭上玉琢冠身中<lb/>
雲繡衣朝朝飛神馭炁超汗漫直上太清朝紫㣲腰間<lb/>
<pb n="KR4h0141_WYG_239-7b"/>
騰龍雙寳劒秋水光晶寒瀲灩嘯風呼霆作霖雨屢注<lb/>
仙瓢蘇下土功成斂用歸希夷元天至道本無為眼看<lb/>
民患忍坐視恤人亦體天之慈旦來謝别何悤悤騎鶴<lb/>
徑度江之東江東龍盤虎踞五雲表鍾山翠接三茅峯<lb/>
茅家兄弟青冥上白日驂鸞定相訪還來赤松子亦有<lb/>
安期生上朝南極夀昌星好山好水清且明西方出金<lb/>
桃南斗斟雲液長生有曲舞且歌年過廣成千二百<lb/>
　　　贈丘老師　　　　　　　　<hi>明</hi>髙　啓<lb/>
<pb n="KR4h0141_WYG_239-8a"/>
長春之孫自仙骨䄂有蟠桃食遺核平生不學燒汞方<lb/>
唾視黄金等何物滿城誰識舊庚桑白髪人中似鶴長<lb/>
時上髙樓惟獨醉榴皮書破壁塵香<lb/>
　　　洞虛道院訪鶴山道士　　　<hi>明</hi>王　問<lb/>
洞虚清寒十二時絳樓簾幕鎮長垂庭中槭槭卷風葉<lb/>
玉露凋落青梧枝身騎飛龍逐流電聞君受法通明殿<lb/>
萬里雲霄鶴一聲夜静歸來月如練<lb/>
　　五言律<lb/>
<pb n="KR4h0141_WYG_239-8b"/>
　　　寄天台司馬道士　　　　　<hi>唐</hi>崔　湜<lb/>
聞有三元客祈仙九轉成人間白雲返天上赤龍迎尚<lb/>
惜金芝晚仍攀琪樹榮何年緱嶺上一謝洛陽城<lb/>
　　　寄天台司馬道士　　　　　<hi>唐</hi>張　說<lb/>
世上求真客天台去不還傳聞有仙要夢寐在兹山朱<lb/>
闕青霞斷瑶堂紫月閒何時枉飛鶴笙吹接人間<lb/>
　　　奉餞髙尊師如貴道士傳道籙畢歸北海<lb/>
　　　　　　　　　　　　　　　<hi>唐</hi>李　白<lb/>
<pb n="KR4h0141_WYG_239-9a"/>
道隐不可見靈書藏洞天吾師四萬刧歴世遞相傳别<lb/>
杖留青竹行歌躡紫煙離心無逺近長在玉京懸<lb/>
　　　尋洪尊師不遇　　　　　　<hi>唐</hi>劉長卿<lb/>
古木無人地來尋羽客家道書堆玉案仙帔疊青霞鶴<lb/>
老難知嵗梅寒未作花山中不相見何處化丹砂<lb/>
　　　尋南谿常道士　　　　　　　劉長卿<lb/>
一路經行處莓苔見屐痕白雲依静渚青草閉閒門過<lb/>
雨看松色隨山到水源谿花與禪意相對亦忘言<lb/>
<pb n="KR4h0141_WYG_239-9b"/>
　　　尋賈尊師　　　　　　　　<hi>唐</hi>盧　綸<lb/>
玉洞秦時客焚香暎緑蘿新傳左慈訣曾與右軍鵞井<lb/>
臼隂苔遍方書古字多成都今日雨曽與酒相和<lb/>
　　　贈月谿羽士　　　　　　　<hi>唐</hi>戴叔倫<lb/>
月明谿水上誰識歩虛聲夜静金波冷風㣲玉練平自<lb/>
知塵夢逺一洗道心清更弄瑶笙罷秋空鶴又鳴<lb/>
　　　贈道者　　　　　　　　　<hi>唐</hi>朱慶餘<lb/>
獨住神仙境門當瀑布開地多臨水石行不惹塵埃風<lb/>
<pb n="KR4h0141_WYG_239-10a"/>
起松花落琴鳴鶴翅㢠還歸九霄上時有故人來<lb/>
　　　山中道士　　　　　　　　<hi>唐</hi>賈　島<lb/>
頭髪梳千下休糧帶瘦容飬雛成大鶴種子作髙松白<lb/>
石通宵煮寒泉盡日舂不曽離隐處那得世人逄<lb/>
　　　靈都觀李道士　　　　　　<hi>唐</hi>張　籍<lb/>
山觀雨來静遶房瓊草春素書天上字花洞古時人泥<lb/>
竈煮靈液掃壇朝玉真㡬㢠遊閬苑青節自隨身<lb/>
　　　贈王道士　　　　　　　　<hi>唐</hi>于　鵠<lb/>
<pb n="KR4h0141_WYG_239-10b"/>
去尋常不出門似絶人行牀下石苔滿屋頭秋草生學<lb/>
琴寒月短寫易晚窗明惟到黄昏後谿中聞磬聲<lb/>
　　　送秦鍊師　　　　　　　　<hi>唐</hi>李羣玉<lb/>
紫府静沈沈松軒思别吟水流寧有意雲汎本無心錦<lb/>
洞桃花逺青山竹葉深不因時賣藥何路更相尋<lb/>
　　　送王道士　　　　　　　　<hi>唐</hi>馬　戴<lb/>
真人俄整舄雙鶴屢飛翔恐入壺中住須傳肘後方霓<lb/>
裳雲氣潤石徑术苖香一去何時見仙家日月長<lb/>
<pb n="KR4h0141_WYG_239-11a"/>
　　　送道友入天台山作　　　　　馬　戴<lb/>
却憶天台去移居海島空觀寒琪樹碧雪淺石橋通潄<lb/>
齒飛泉外餐霞早境中終期赤城裏披氅與君同<lb/>
　　　贈王尊師　　　　　　　　<hi>唐</hi>劉得仁<lb/>
為道常日損尊師修此心挂肩黄布被穿髪白蒿簪符<lb/>
札靈砂字絃彈古素琴囊中常有藥㸃土亦成金<lb/>
　　　贈道者　　　　　　　　　<hi>唐</hi>唐　球<lb/>
披霞帶鹿胎嵗月不能催飯把琪花煮衣将藕葉裁鶴<lb/>
<pb n="KR4h0141_WYG_239-11b"/>
從歸日飬松是小時栽往往樵人見谿邊洗藥來<lb/>
　　　逢道者神和子　　　　　　<hi>唐</hi>王　轂<lb/>
珍重神和子聞名五十年童顔終不改綠髪尚依然酒<lb/>
裏消閒日人間作散仙長生如可慕相逐隐林泉<lb/>
　　　贈聶尊師　　　　　　　　<hi>唐</hi>杜荀鶴<lb/>
詩道皆仙分求之不可求非闗從小學應是數生修蟾<lb/>
桂雲梯折鼇山鶴駕遊他年兩成事堪喜是鄰州<lb/>
　　　送喻錬師歸茅山　　　　　<hi>唐</hi>李建勲<lb/>
<pb n="KR4h0141_WYG_239-12a"/>
休糧知幾載臉色似桃紅半醉離塵去單衣行雪中水<lb/>
聲茅洞曉雲影石房空莫學秦時客音書便不通<lb/>
　　　遇道者　　　　　　　　　<hi>唐</hi>張　蠙<lb/>
數里白雲峯身輕無履蹤故尋多不見偶到即相逢古<lb/>
井生靈水髙壇出異松聊㸔杏花酌便似換顔容<lb/>
　　　山寺喜道者至　　　　　　<hi>唐</hi>僧貫休<lb/>
閏年春過後山寺始花開還有無心者閒尋此境來鳥<lb/>
幽聲忽斷茶好味重囘知住南巖久冥心坐緑苔<lb/>
<pb n="KR4h0141_WYG_239-12b"/>
　　　宿休庵用徳功壁間韻贈陳道人<lb/>
　　　　　　　　　　　　　　　<hi>宋</hi>朱　子<lb/>
暮入千峯裏寒棲一草庵室連丹竈煖厨引石泉甘塵<lb/>
慮紛難到神光曖内含非君有道氣孤絶詎能堪<lb/>
　　　送倪道士之廬山　　　　　<hi>宋</hi>趙師秀<lb/>
近方辭地肺本自住天台有鶴相同出無雲作伴囘道<lb/>
房隨處借詩板逐時開又説廬山去閒看瀑布來<lb/>
　　　贈熊錬師　　　　　　　　<hi>宋</hi>翁　卷<lb/>
<pb n="KR4h0141_WYG_239-13a"/>
松邊自掩扉賣藥罷方歸教客認仙草笑人求紫衣惜<lb/>
琴眠處放翫易語時稀見說沅砂賤閒身去欲飛<lb/>
　　　修真院訪崔道士　　　　　<hi>宋</hi>真山民<lb/>
竹扉蒼蘚牆林下小丹房風定香煙直月斜簾影長㵸<lb/>
茶泉味别㸃易露痕香安得棲塵外求師却老方<lb/>
　　　初夏訪劉道士　　　　　　　真山民<lb/>
白雲隨杖履伴我到山房暑薄疑天别林深見路長术<lb/>
芝皆道味花竹亦詩香更待荷花後來分半榻凉<lb/>
<pb n="KR4h0141_WYG_239-13b"/>
　　　贈楊洞天道人　　　　　　<hi>元</hi>馬祖常<lb/>
我自不入俗君今又欲仙鳥啼百花裏屋住萬山邉密<lb/>
樹雲難過空潭月易圎題詩秋巻了為說小行年<lb/>
　　　寄題汪道士草亭　　　　　<hi>元</hi>虞　集<lb/>
飛白妙娉婷新題照草亭仙遺相鶴法客借換鵞經霧<lb/>
雨歸懸黍風雲䕶茯苓遥知春晝永深坐飬黄庭<lb/>
　　　寄王道士宗晉　　　　　　<hi>元</hi>倪　瓚<lb/>
王君舊隐地聞更結茅茨鶴氅春裁苧鵞羣雪汎池時<lb/>
<pb n="KR4h0141_WYG_239-14a"/>
歌緑水曲不負碧山期夜雨生芳草令人起夢思<lb/>
　　　懐王道士　　　　　　　　<hi>明</hi>袁　凱<lb/>
宣城王道士愛著芰荷衣一自清江别三年白雁飛酒<lb/>
徒隨處有沽客向來稀㝡憶青城夜狂歌不肯歸<lb/>
　　　送吕道士　　　　　　　　<hi>明</hi>張　羽<lb/>
石室無人住歸心似鶴輕山君驅虎去童子報丹成玉<lb/>
竇憑龍守芝田借雨耕懐君明月夜遥聼歩虛聲<lb/>
　　　寄方壺道人　　　　　　　<hi>明</hi>詹　同<lb/>
<pb n="KR4h0141_WYG_239-14b"/>
海上神仙館天邉處士星卧雲歌酒徳對雨著茶經石<lb/>
洞龍嘘氣松巢鶴墜翎都將金玉句一一寫空青<lb/>
　　五言排律<lb/>
　　　贈焦道士　　　　　　　　<hi>唐</hi>王　維<lb/>
海上遊三島淮南預八公坐知千里外跳向一壺中縮<lb/>
地朝珠闕行天使玉童飲人聊割酒送客乍分風天老<lb/>
能行氣吾師不飬空謝君徒雀躍無可問鴻濛<lb/>
　　　贈東嶽焦鍊師　　　　　　　王　維<lb/>
<pb n="KR4h0141_WYG_239-15a"/>
先生千嵗餘五嶽遍曽居遥識齊侯鼎新過王母廬不<lb/>
能師孔墨何事問長沮玉管時來鳯銅盤即釣魚聳身<lb/>
空裏語明目夜中書自有還丹術時論太素初頻䝉露<lb/>
版詔時降軟輪車山静泉逾響松髙枝轉疎搘頤問樵<lb/>
客世上復何如<lb/>
　　　逢牛尊師　　　　　　　　<hi>明</hi>林　鴻<lb/>
道逢牛道士把酒醉雲房龍問壺中訣人傳肘後方久<lb/>
知鳧是舄更指石為羊遣興聊題翰無言但括囊秋星<lb/>
<pb n="KR4h0141_WYG_239-15b"/>
明劔氣夜月讓丹光酣飲從傾倒神遊極混茫别情波<lb/>
𣺌𣺌歸路樹蒼蒼又櫂扁舟去尋雲到草堂<lb/>
　　七言律<lb/>
　　　送方尊師歸嵩山　　　　　<hi>唐</hi>王　維<lb/>
仙官欲住九龍潭旄節朱轓倚石龕山壓天中半天上<lb/>
洞穿江底出江南瀑布松杉常帶雨夕陽彩翠忽成嵐<lb/>
借問迎來雙白鶴已曽衡嶽送蘇躭<lb/>
　　　送張道士歸茅山謁李尊師　<hi>唐</hi>皇甫冉<lb/>
<pb n="KR4h0141_WYG_239-16a"/>
向山獨有一人行近洞應逢雙鶴迎常以素書傳弟子<lb/>
還因白石號先生無窮杏樹何年種㡬許芝田帶月耕<lb/>
師事少君年嵗久欲隨旄節徃層城<lb/>
　　　題嵩陽焦道士石壁　　　　<hi>唐</hi>錢　起<lb/>
三峯花畔碧堂懸錦里真人此得仙玉體纔飛西蜀雨<lb/>
霓裳欲向大羅仙綵雲不散燒丹竈白鹿時藏種玉田<lb/>
幸入桃源因出世方期丹訣一延年<lb/>
　　　贈韓道士　　　　　　　　<hi>唐</hi>戴叔倫<lb/>
<pb n="KR4h0141_WYG_239-16b"/>
日暮秋風吹野花上清歸客意無涯桃源寂寂煙霞閉<lb/>
天路悠悠星漢斜還似世人生白髪定知僊骨變黄芽<lb/>
東城南陌頻相見應是壺中别有家<lb/>
　　　贈道士　　　　　　　　　<hi>唐</hi>李　端<lb/>
姓氏不書髙士傳形神自得逸人風已傳花洞将秦接<lb/>
更指茅山與蜀通嬾説嵗年齊絳老甘為鄉曲號涪翁<lb/>
終朝賣藥無人識敝服徒行入市中<lb/>
　　　贈東嶽張錬師　　　　　　<hi>唐</hi>劉禹錫<lb/>
<pb n="KR4h0141_WYG_239-17a"/>
東嶽真人張鍊師髙情雅淡世間稀堪為列女書青簡<lb/>
久事元君住翠㣲金縷機中抛錦字玉清潭上著霓衣<lb/>
雲衢不要吹簫伴只擬乗鸞獨自飛<lb/>
　　　送胡鍊師歸王屋　　　　　<hi>唐</hi>張　籍<lb/>
王陽峯下學長生洞府仙鄉已有名獨戴熊鬚冠暫出<lb/>
惟将鶴尾扇同行煉成雲母休炊㸑召得雷公當吏兵<lb/>
却到瑶壇上頭宿應聞空裏歩虗聲<lb/>
　　　尋郭道士不遇　　　　　　<hi>唐</hi>白居易<lb/>
<pb n="KR4h0141_WYG_239-17b"/>
郡中乞假來相訪洞裏朝元去不逢看院秖留雙白鶴<lb/>
入門惟見一青松藥爐有火丹應伏雲碓無人水自舂<lb/>
欲問參同契中事更期何日得相從<lb/>
　　　尋趙尊師不遇　　　　　　<hi>唐</hi>姚　鵠<lb/>
羽客朝元晝掩扉林中一徑雪中㣲松隂遶院鶴相對<lb/>
山色滿樓人未歸盡日獨思風馭返寥天㡬望野雲飛<lb/>
憑髙目斷無消息自醉自吟愁落暉<lb/>
　　　贈道者　　　　　　　　　<hi>唐</hi>劉　威<lb/>
<pb n="KR4h0141_WYG_239-18a"/>
五雲深處有真仙嵗月催多却少年入郭不知今世事<lb/>
賣丹猶覔古時錢閒尋白鹿眠瑶草暗摘紅桃去洞天<lb/>
時向人間深夜坐鬼神長在藥囊邊<lb/>
　　　贈道者　　　　　　　　　<hi>唐</hi>劉　滄<lb/>
真趣淡然居物外忘機多是隐天台停燈深夜看仙籙<lb/>
拂石髙秋坐釣臺賣藥故人湘水别入簷棲鳥舊山來<lb/>
無因朝市知名姓地僻衡門對嶽開<lb/>
　　　贈道士　　　　　　　　　<hi>唐</hi>禇　載<lb/>
<pb n="KR4h0141_WYG_239-18b"/>
簪星曳月下蓬壺曽見東臯種白榆六甲威靈藏瑞檢<lb/>
五龍雷電遶霜都惟教鶴探丹丘信不使人窺太乙爐<lb/>
聞說葛陂風浪惡許騎青鹿從行無<lb/>
　　　華山李鍊師所居　　　　　<hi>唐</hi>皮日休<lb/>
麻姑古貎上仙才謫向蓮峯管玉臺瑞氣染衣金液啟<lb/>
香煙暎面紫文開孤雲盡日方離洞雙鶴移時只有苔<lb/>
深夜寂寥存想歇月天時下草堂來<lb/>
　　　送羽人王錫歸羅浮　　　　<hi>唐</hi>曹　唐<lb/>
<pb n="KR4h0141_WYG_239-19a"/>
風前整頓紫荷巾常向羅浮保飬神石磴倚天行帶月<lb/>
鐵橋通海入無塵龍蛇出洞閒邀雨犀象眠花不避人<lb/>
㝡愛葛洪尋藥處露苖煙蘂滿山春<lb/>
　　　贈道人　　　　　　　　　<hi>唐</hi>曹　松<lb/>
住山因以福為庭便向山中隐姓名閬苑駕将雕羽去<lb/>
洞天贏得緑毛生日邊腸胃餐霞火月裏肌膚飲露英<lb/>
顧我從來斷浮濁擬驅雞犬上三清<lb/>
　　　龍潭張道者　　　　　　　<hi>唐</hi>伍　喬<lb/>
<pb n="KR4h0141_WYG_239-19b"/>
碧洞幽巖獨息心時人何路得相尋飬生不説憑諸藥<lb/>
適意惟聞在一琴石徑掃稀山蘚合竹軒開晚野雲深<lb/>
他年功就期飛去應笑吾徒多苦吟<lb/>
　　　貽廬山清谿觀王尊師　　　<hi>唐</hi>李　中<lb/>
霞帔星冠復杖藜積年修鍊住靈溪松軒睡覺冷雲起<lb/>
石磴坐來春日西採藥毎尋巖徑逺彈琴常到月輪低<lb/>
鼎中龍虎功成後海上三山去不迷<lb/>
　　　贈王道者　　　　　　　　　李　中<lb/>
<pb n="KR4h0141_WYG_239-20a"/>
混俗從教鬢似銀世人無分得相親槎流海上波濤闊<lb/>
酒滿壺中天地春功就不看丹竈火性閒時拂玉琴塵<lb/>
仙家變化誰能測只恐洪崖是此身<lb/>
　　　贈鍾尊師遊茅山　　　　　　李　中<lb/>
笻杖擔琴背俗塵路尋茅嶺有誰羣仙翁物外應相遇<lb/>
靈藥壺中必許分香入肌膚花洞酒冷侵魂夢石牀雲<lb/>
伊余亦有朝修志異日遨遊願見君<lb/>
　　　寄西華黄錬師　　　　　　<hi>唐</hi>羅　隐<lb/>
<pb n="KR4h0141_WYG_239-20b"/>
西華有路入中華依約山川認永嘉羽客昔時留篠簜<lb/>
故人今又種煙霞壇髙已降三清鶴海近因通八月槎<lb/>
盛事兩般君總得老萊衣服戴顒家<lb/>
　　　贈奚道士　　　　　　　　<hi>宋</hi>徐　鉉<lb/>
奚生曽有洞天期猶傍天壇摘紫芝處世自能心混沌<lb/>
全真誰見徳支離玉霄壁閉人長在金鼎功成俗未知<lb/>
他日飇輪謁茅許願同雞犬去相隨<lb/>
　　　寄茅山温尊師　　　　　　<hi>宋</hi>趙師秀<lb/>
<pb n="KR4h0141_WYG_239-21a"/>
㡬度題詩寄入山不知何處得書看莓苔石上秋吟苦<lb/>
星斗壇中夜拜寒鶴改新名呼未至碑逄斷刻打應難<lb/>
憶師毎欲尋師去芝术栽成自可餐<lb/>
　　　贈玉隆劉道士　　　　　　<hi>宋</hi>劉克荘<lb/>
觀中曽訪老黄冠爾尚為童立醮壇新染氅衣披得稱<lb/>
舊泥丹竈岀來寒詩非易作須勤讀琴亦難精莫廢彈<lb/>
憶上洪崖題瀑布因遊試為拂塵看<lb/>
　　　送戴道士住天台　　　　　<hi>元</hi>程鉅夫<lb/>
<pb n="KR4h0141_WYG_239-21b"/>
君承恩命住天台萬壑千峯繞絳臺門外霞川浮溟涬<lb/>
杯中雲海接蓬萊時同野鶴看桃去或領山猿採藥廻<lb/>
三十年前吾亦到舊題應入白雲堆<lb/>
　　　訪李真人不遇　　　　　　<hi>元</hi>虞　集<lb/>
退朝花底珮珊珊去訪真人曉出闗芳草欲迷行徑古<lb/>
長松深䕶歩廊閒蒼龍挾雨探瑶簡白鹿穿雲致玉環<lb/>
如到天壇看月影定知清露滿人間<lb/>
　　　送薛元卿歸龍虎山　　　　<hi>元</hi>楊　載<lb/>
<pb n="KR4h0141_WYG_239-22a"/>
金門詔下羽人歸欲向山中採蕨薇琥珀懸崖松樹老<lb/>
琅玕倚澗竹根稀髙巖蓄雨星辰濕古石懸雲徑路㣲<lb/>
飬性可無軒冕累遊塵元不涴仙衣<lb/>
　　　送王真人北上代劉宗師　　<hi>元</hi>薩都拉<lb/>
玉佩丁東下界聞天風吹動碧霞裙劉郎跨鶴遊三島<lb/>
王子吹笙到五雲洞府夜光傳玉印石壇月黒禮茅君<lb/>
若逢天上呉夫子應問丹砂煉㡬分<lb/>
　　　送上清道士李士賔歸山　　<hi>元</hi>張　翥<lb/>
<pb n="KR4h0141_WYG_239-22b"/>
歸去青谿㸃易窗仙林如子世難雙丹藏虎豹千山雪<lb/>
劒度魚龍萬里江别洞苔花分石路古壇松子落巖淙<lb/>
道人不用尋煙火术煎經冬正滿缸<lb/>
　　　贈天台李錬師　　　　　　<hi>元</hi>貢師泰<lb/>
翠蛟青鳯下晴空家住天台第幾重嵗久松肪成琥珀<lb/>
夜深丹氣出芙蓉仙童奏簡騎文虎太乙懸旗起絳龍<lb/>
昨夜從師到天上故山還著白雲封<lb/>
　　　贈仙居散人　　　　　　　　貢師泰<lb/>
<pb n="KR4h0141_WYG_239-23a"/>
青山四靣玉嵳峩中有山人隐薜蘿細雨閒門芳草滿<lb/>
㣲風深澗落花多童窺丹竈時驚鶴客寫黄庭欲換鵞<lb/>
我亦平生愛疎散春來應許謝朝珂<lb/>
　　　送袁道士　　　　　　　　<hi>元</hi>王士熙<lb/>
軒轅雲裔越公家學道青山㡬嵗華仙覔安期曽授棗<lb/>
詩成湘子觧開花金砂擬煉長生藥銀海初囘逺使槎<lb/>
二十四巖明月夜簫聲何處落煙霞<lb/>
　　　送趙虛一降香至南海廬山㑹稽<lb/>
<pb n="KR4h0141_WYG_239-23b"/>
　　　　　　　　　　　　　　　<hi>元</hi>薛　漢<lb/>
天香分下殿西頭處士今乗使者騶曽是騎麟參北斗<lb/>
真成跨鶴過揚州山中五老應相識海上三神亦易求<lb/>
勾越東南仙柱觀神光依舊貫林丘<lb/>
　　　贈松崖道士　　　　　　　<hi>元</hi>周　權<lb/>
名山歴遍氣飄浮面帶風霜雪滿頭碧澗寒通丹井曙<lb/>
青松影落石潭秋布袍洗藥香猶濕砂釜藏茶火自留<lb/>
笑問閬風何處是追遊還許借青牛<lb/>
<pb n="KR4h0141_WYG_239-24a"/>
　　　别章鍊師　　　　　　　　<hi>元</hi>倪　瓚<lb/>
方舟共濟春江闊訪我寒煙菰葦中鼓柁斜衝薲葉雨<lb/>
鈎簾半怯杏花風仙人壇上芝應碧玉女窗中桃未紅<lb/>
擬趂輕帆數來徃縹壺不惜酒如空<lb/>
　　　寄贈皇厓壇劉鍊師　　　　<hi>元</hi>郭　鈺<lb/>
神仙宫館近青冥紫翠峯巒開畫屏日射水晶江石白<lb/>
雲封琥珀嶺松青虎司丹鼎知留訣鶴立瑶壇聼說經<lb/>
相約安期今夕至靈風遥想滿虛櫺<lb/>
<pb n="KR4h0141_WYG_239-24b"/>
　　　送秦東海法師遊上清　　　<hi>明</hi>王　嘏<lb/>
為愛仙山絶世氛蒼苔寂寞路難分白羊嵗久渾疑石<lb/>
瓊樹春深半是雲洗藥泉香龍蛻骨吹簫臺㢠鶴成羣<lb/>
隐文秘訣無人識我欲相從一問君<lb/>
　　　送趙一陽真士歸霅上　　　<hi>明</hi>周　砥<lb/>
渺渺晴湖白鷺飛青山迢遞夕嵐㣲閒操桂楫雲生腋<lb/>
欲采芙蓉露滿衣紫翠房深丹竈暖松杉秋静鶴巢稀<lb/>
明年去覔封君逹應駕青牛説息機<lb/>
<pb n="KR4h0141_WYG_239-25a"/>
　　　過龍虎山　　　　　　　　<hi>明</hi>甘　瑾<lb/>
素書一束展經綸世業留侯異等倫紫府羣仙天上籍<lb/>
碧桃流水洞中春吹簫嬴女臺留鳯送酒麻姑脯劈麟<lb/>
看取歩虛朝帝所夜䦨飛佩近星辰<lb/>
　　　贈鶴林周元初尊師　　　　<hi>明</hi>孫　蕡<lb/>
物外逍遥月鼎翁先生早嵗得相從榴皮畫壁成黄鶴<lb/>
竹葉書符化緑龍天女時聞蒼水佩世人空拜蘂珠峯<lb/>
神遊倘遂煙霞約便觧朝衣問赤松<lb/>
<pb n="KR4h0141_WYG_239-25b"/>
　　　寄張心湛天師　　　　　　<hi>明</hi>王穉登<lb/>
青鳥音書久寂寥霓旌去入鳯城遥身披一品麟衣坐<lb/>
手捧三公象簡朝長樂花深容曵履未央月出許吹簫<lb/>
不須更上蓬萊頌清静無為祝帝堯<lb/>
　　七言排律<lb/>
　　　贈竺鍊師　　　　　　　　<hi>元</hi>宋　旡<lb/>
姓疑乾竺古先生霞外幽棲近四明履斗星移冠劒影<lb/>
歩虛風引珮環聲蘂宫夜喚青鸞降花洞朝騎白鹿行<lb/>
<pb n="KR4h0141_WYG_239-26a"/>
長使芝童看藥竈為眈瓊液過蓬瀛鶴傳仙語歸華表<lb/>
魚寄丹書上赤城怪石醉中拈筆畫險棊静裏按圖争<lb/>
玉桃竊慣容留種瑶草尋多盡識名縮地日擕龍作杖<lb/>
卧雲時約鳯吹笙海邊定與安期遇闗上當逢尹喜迎<lb/>
我本翠寒山道士相隨便欲採黄精<lb/>
　　五言絶句<lb/>
　　　訪武陵道者不遇　　　　　<hi>唐</hi>薛　瑩<lb/>
花發鳥仍啼行行路欲迷二真無問處虚度武陵溪<lb/>
<pb n="KR4h0141_WYG_239-26b"/>
　　　贈道者　　　　　　　　　<hi>唐</hi>馬　戴<lb/>
深居白雲穴静註赤松經徃徃龍潭上焚香禮斗星<lb/>
　　　題道士青山白雲圖　　　　<hi>明</hi>張以寧<lb/>
仙館白雲封青山第㡬重道人時化鶴巢向㝡髙松<lb/>
　　　其二<lb/>
行到谿源盡青山無俗氛道人拈鐵笛吹起滿川雲<lb/>
　　　其三<lb/>
只道谿源盡遥聞鐘磬音却尋流水去行盡白雲深<lb/>
<pb n="KR4h0141_WYG_239-27a"/>
　　七言絶句<lb/>
　　　送司馬道士遊天台　　　　<hi>唐</hi>宋之問<lb/>
羽客笙歌此地違離筵散處白雲飛蓬萊闕下長相憶<lb/>
桐柏山頭去不歸<lb/>
　　　河上歌　　　　　　　　　<hi>唐</hi>韓　翃<lb/>
河上老人坐古槎合丹只用青蓮花至今八十如四十<lb/>
口道滄溟是我家<lb/>
　　　寄許鍊師　　　　　　　　<hi>唐</hi>戎　昱<lb/>
<pb n="KR4h0141_WYG_239-27b"/>
掃石焚香禮碧空露華偏濕蘂珠宫如何説得天壇上<lb/>
萬里無雲月正中<lb/>
　　　贈成鍊師　　　　　　　　<hi>唐</hi>劉言史<lb/>
花冠蘂帔色嬋娟一曲清簫凌紫煙不知今日重來意<lb/>
更住人間㡬百年<lb/>
　　　尋徐道士　　　　　　　　<hi>唐</hi>張　籍<lb/>
尋師逺到暉天觀竹院森森閉藥房聞入静來經七日<lb/>
仙童簷下獨焚香<lb/>
<pb n="KR4h0141_WYG_239-28a"/>
　　　贈道士　　　　　　　　　　張　籍<lb/>
茅山近别剡谿逢玉節青旄十二重自說年年上天去<lb/>
羅浮最近海邉峯<lb/>
　　　同張錬師谿行　　　　　　<hi>唐</hi>施肩吾<lb/>
青谿道士紫霞巾洞裏仙家舊是鄰毎見桃花逐流水<lb/>
無囘不憶武陵人<lb/>
　　　員嶠先生　　　　　　　　<hi>唐</hi>徐　凝<lb/>
員嶠先生無白髪海煙深處採青芝逢人借問陶唐主<lb/>
<pb n="KR4h0141_WYG_239-28b"/>
欲進氷蠶五色絲<lb/>
　　　寄茅山孫鍊師　　　　　　<hi>唐</hi>李徳裕<lb/>
獨尋蘭渚翫遲暉閒倚松窗望翠㣲遥想春山明月曉<lb/>
玉壇清磬歩虛歸<lb/>
　　　送張道者　　　　　　　　<hi>唐</hi>賈　島<lb/>
新嵗抱琴何處去洛陽三十六峯西生來未識山人面<lb/>
不得一聽烏夜啼<lb/>
　　　贈朱道靈　　　　　　　　<hi>唐</hi>杜　牧<lb/>
<pb n="KR4h0141_WYG_239-29a"/>
劉根丹篆三千字郭璞青囊兩巻書牛渚磯南謝山北<lb/>
白雲深處有巖居<lb/>
　　　訪劉君　　　　　　　　　<hi>唐</hi>裴夷直<lb/>
擾擾馳蹄又走輪五更飛盡九衢塵靈芝老觀深松院<lb/>
還有齋時未起人<lb/>
　　　贈張鍊師　　　　　　　　<hi>唐</hi>温庭筠<lb/>
丹谿藥盡變金骨清洛月寒吹玉笙他日隐居無訪處<lb/>
碧桃花發水縱横<lb/>
<pb n="KR4h0141_WYG_239-29b"/>
　　　髙道士　　　　　　　　　<hi>唐</hi>陸龜䝉<lb/>
峩嵋道士風骨峻手把玉皇書一通東遊借得琴髙鯉<lb/>
騎入蓬萊清淺中<lb/>
　　　送道者　　　　　　　　　<hi>唐</hi>司空圖<lb/>
洞天真侣昔曽逢西岳今居第㡬峯峯頂他時敎我認<lb/>
相招須把碧芙蓉<lb/>
　　　其二<lb/>
殷勤不為學燒金道侣惟應識此心雪裏千山訪君易<lb/>
<pb n="KR4h0141_WYG_239-30a"/>
㣲㣲鹿跡入深林<lb/>
　　　贈孫仁本尊師　　　　　　<hi>唐</hi>韓　偓<lb/>
齒如氷雪髪如黳㡬百年來醉似泥不共世人争得失<lb/>
卧牀前有上天梯<lb/>
　　　送虞道士　　　　　　　　<hi>唐</hi>李　中<lb/>
煙霞聚散通三島星斗分明在一壺笑說餘杭沽酒去<lb/>
蔡家重要㑹麻姑<lb/>
　　　訪洞神宫邵道者不遇　　　　李　中<lb/>
<pb n="KR4h0141_WYG_239-30b"/>
閒來仙觀問希夷雲滿星壇水滿池羽客不知何處去<lb/>
洞前花落立多時<lb/>
　　　招西洞道者　　　　　　　<hi>唐</hi>李昭象<lb/>
危峯抹黛夾晴川樹簇紅英草碧煙樵客雲僧兩無事<lb/>
此中堪去覔靈仙<lb/>
　　　尋易尊師不遇　　　　　　<hi>唐</hi>陳　嶰<lb/>
爛熳紅霞光照衣苔封白石路㣲㣲華陽洞裏人何在<lb/>
落盡松花不見歸<lb/>
<pb n="KR4h0141_WYG_239-31a"/>
　　　寄清谿道者　　　　　　　<hi>唐</hi>僧齊已<lb/>
萬重千疊紅霞嶂夜燭朝香白石龕常寄谿窗凭危檻<lb/>
看經影落古龍潭<lb/>
　　　送魏道士　　　　　　　　<hi>宋</hi>張　詠<lb/>
江上蕭蕭木葉飛天台狂客杖藜歸莫嫌俗吏勤相顧<lb/>
曽是嵩陽舊掩扉<lb/>
　　　山中道士　　　　　　　　<hi>宋</hi>謝　翺<lb/>
山中道士服朝霞二十修行别故家留客一杯清苦蜜<lb/>
<pb n="KR4h0141_WYG_239-31b"/>
蜂房知是近梅花<lb/>
　　　留贈丹陽王錬師　　　　　<hi>金</hi>元好問<lb/>
敝盡貂裘白髪新京華旅食記前身仙翁相見休相笑<lb/>
同是邯鄲枕上人<lb/>
　　　訪劉道士　　　　　　　　<hi>元</hi>朱徳潤<lb/>
雲林深處翠㣲多石室春深長薜蘿當代衣冠正髙貴<lb/>
不須閒誦采薇歌<lb/>
　　　訪道士　　　　　　　　　<hi>明</hi>廖孔說<lb/>
<pb n="KR4h0141_WYG_239-32a"/>
　露草煙林斷客行竹扉晝掩對髙城道人不愛人天供<lb/>
　消受秋空鶴一聲<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_239-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻二百三十九<lb/>
</p>
<p>
</p>
  </div>
</body>
</text>
</TEI>
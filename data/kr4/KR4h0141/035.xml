<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_035-1a"/>
　欽定四庫全書<lb/>
御定佩文齋詠物詩選卷三十五<lb/>
　　上元類<lb/>
　　　五言古<lb/>
　　　　上元夜效小庾體同用春字　<hi>唐</hi>長孫正隱<lb/>
　薄晩嘯遊人車馬亂驅塵月光三五夜燈燄一重春煙<lb/>
　雲迷北闕簫管識南鄰洛城終不閉更出小平津<lb/>
　　　　上元夜　　　　　　　　　<hi>宋</hi>蘇　軾<lb/>
<pb n="KR4h0141_WYG_035-1b"/>
　前年侍玉輦端門萬枝燈璧月挂罘罳珠星綴觚稜去<lb/>
　年中山府老病亦宵興牙旗穿夜市鐵馬響春冰今年<lb/>
　江海上雲房寄山僧亦復舉膏火松間見層層散䇿桄<lb/>
　榔林林疎月鬅鬙使君置酒罷簫鼔轉松陵狂生來索<lb/>
　酒一舉輙數升浩歌出門去我亦歸瞢騰<lb/>
　　　七言古<lb/>
　　　　上元作　　　　　　　　　<hi>宋</hi>孔平仲<lb/>
　春來霧雨久不收上元三日月如秋傾城娯樂競沽酒<lb/>
<pb n="KR4h0141_WYG_035-2a"/>
舊歳豐登仍足油樓前燈山燒荻火光影動揺桑落州<lb/>
太守憑髙列歌吹遊人哄笑觀俳優銅盤貯煤挿烏帽<lb/>
從兵小吏斥下樓侍觴行食皆官伎目眙不言語或偷<lb/>
短長赤白皆莫校但取一笑餘何求譬如飲酒且為樂<lb/>
不問甘苦醉即休歸來紞如打五鼓春寒慘慘吹駝裘<lb/>
羣兒嬉戲尚未寢更看紫姑花滿頭<lb/>
　　五言律<lb/>
　　　軒遊宫十五夜　　　　　　<hi>唐</hi>明　皇<lb/>
<pb n="KR4h0141_WYG_035-2b"/>
行邁離秦國廵方赴洛師路逢三五夜春色暗中期闗<lb/>
外長河轉宫中淑氣遲歌鐘對明月不減舊遊時<lb/>
　　　上元　　　　　　　　　　<hi>唐</hi>郭利正<lb/>
九陌連燈影千門度月華傾城出寶騎匝路轉香車爛<lb/>
熳惟愁曉周遊不問家更逢清管發處處落梅花<lb/>
　　　正月十五夜應制　　　　　<hi>唐</hi>孫　逖<lb/>
洛城三五夜天子萬年春綵仗移雙闕瓊筵㑹九賔舞<lb/>
成蒼頡字燈作法王輪不覺東方日遥垂御藻新<lb/>
<pb n="KR4h0141_WYG_035-3a"/>
　　　正月十五夜　　　　　　　<hi>唐</hi>蘇味道<lb/>
火樹銀花合星橋鐵鎖開暗塵隨馬去明月逐人來遊<lb/>
妓皆穠李行歌盡落梅金吾不禁夜玉漏莫相催<lb/>
　　　正夜侍宴應詔　　　　　　<hi>唐</hi>薛　曜<lb/>
重闗鐘漏通夕敞鳳皇宫雙闕祥煙裏千門明月中酒<lb/>
杯浮湛露歌曲唱流風侍臣咸醉止恒慚恩遇崇<lb/>
　　　十五夜觀燈　　　　　　　<hi>唐</hi>王　諲<lb/>
暫得金吾夜通看火樹春停車傍明月走馬入紅塵妓<lb/>
<pb n="KR4h0141_WYG_035-3b"/>
雜歌偏勝場移舞更新應須盡記取說向不來人<lb/>
　　　正月十五日夜　　　　　　<hi>唐</hi>白居易<lb/>
歳熟人心樂朝遊復夜遊春風來海上明月在江頭燈<lb/>
火家家市笙歌處處樓無妨思帝里不合厭杭州<lb/>
　　　上元唱和　　　　　　　　<hi>唐</hi>溫庭皓<lb/>
九枝應並耀五夜思悠然景集青山外螢分碧草前輝<lb/>
華侵月影歴亂寫星躔望極髙樓上揺光滿綺筵<lb/>
　　　觀山燈獻徐尚書　　　　　<hi>唐</hi>叚成式<lb/>
<pb n="KR4h0141_WYG_035-4a"/>
風少影零亂露輕光陸離如霞散仙掌似燒上峨嵋道<lb/>
樹千花發扶桑九日移因山成衆象不復藉蟠螭<lb/>
　　　元夕午門賜觀燈　　　　　<hi>明</hi>金　善<lb/>
五夜開閶闔千官列珮珂御煙浮寶篆華月送清歌歳<lb/>
久君恩重時平樂事多金吾知不禁試問夜如何<lb/>
　　　元夕同李伯承髙伯宗賦得火樹銀花合<lb/>
　　　　　　　　　　　　　　　<hi>明</hi>張九一<lb/>
火樹排虚上銀花入暗開一宵春色到萬户夜光來對<lb/>
<pb n="KR4h0141_WYG_035-4b"/>
月驚飄桂臨風擬落梅莫辭歸去晩攜得艶陽回<lb/>
　　五言排律<lb/>
　　　十五夜遊　　　　　　　　<hi>唐</hi>蘇味道<lb/>
今夕重門啓遊春得夜芳月華連晝色燈影雜星光南<lb/>
陌青絲騎東鄰紅粉粧管絃遥辨曲羅綺暗聞香人擁<lb/>
行歌路車攢鬪舞場經過猶未巳鐘鼓出長楊<lb/>
　　　奉和聖製十五夜燃燈繼以酺宴應制<lb/>
　　　　　　　　　　　　　　　<hi>唐</hi>王　維<lb/>
<pb n="KR4h0141_WYG_035-5a"/>
上路笙歌滿春城刻漏長遊人多晝日明月讓燈光魚<lb/>
鑰通翔鳳龍輿出建章九衢陳廣樂百福透名香仙妓<lb/>
來金殿都人繞玉堂定應偷妙舞從此學新粧奉引迎<lb/>
三事司儀列萬方願將天地壽同以獻君王<lb/>
　　　上元紀呉下節物俳諧體三十二韻<lb/>
　　　　　　　　　　　　　　　<hi>宋</hi>范成大<lb/>
斗野豐年屢呉臺樂事并酒壚先疊鼓燈市蚤投瓊價<lb/>
喜膏油賤祥占雨雪晴篔簹仙子洞菡萏化人城檣炬<lb/>
<pb n="KR4h0141_WYG_035-5b"/>
疑龍見橋星訝鵲成小家厖獨踞髙閈鹿雙撐屏展輝<lb/>
雲母簾垂晃水精萬窗花眼密千隙玉虹明薝蔔丹房<lb/>
挂葡萄綠蔓縈方縑繙史冊圎魄綴門衡擲燭騰空穩<lb/>
推毬衮地輕映光魚隱見轉影騎縱横輕薄行歌過顛<lb/>
狂社舞呈邨田蓑笠野街市管絃清里巷分題句官曹<lb/>
别扁名旱船遥似泛水儡近如生鉗赭裝牢户嘲嗤繪<lb/>
樂棚堵觀瑶席隘喝道綺叢爭禁鑰通三鼓歸鞭任五<lb/>
更桑蠶春繭勸花蝶夜蛾迎鳬子描丹筆鵞毛剪雪英<lb/>
<pb n="KR4h0141_WYG_035-6a"/>
寶糖珍粔籹烏膩美飴餳撚粉團欒意熬稃腷膊聲筳<lb/>
篿巫志怪香火婢輸誠帚卜拖裙驗箕詩落筆驚微如<lb/>
針屬尾賤及葦分莖末俗難訶止佳辰且放行此時紛<lb/>
僕馬有客靜柴荆幸甚歸長鋏居然照短檠生涯惟病<lb/>
骨節物尚鄉情掎摭成俳體咨詢逮里甿誰修呉地志<lb/>
聊以助譏評<lb/>
　　七言律<lb/>
　　　上元夜建元寺觀燈呈通智上人<lb/>
<pb n="KR4h0141_WYG_035-6b"/>
　　　　　　　　　　　　　　　<hi>唐</hi>無名氏<lb/>
建元看列上元燈處處廻廊鬪火層珠玉亂抛髙殿佛<lb/>
綺羅深拜逺山僧臨風走筆思呈惠到曉行禪合伴能<lb/>
無限喧闐畱不得月華西下露華凝<lb/>
　　　依韻和張推官元夕　　　　<hi>宋</hi>文　同<lb/>
山郡上元榮樂事大開金地作遨塲煙雲向曉誰敎霽<lb/>
燈燭乘春自有香紫陌熒煌隨歩逺綵棚佳麗鬪眉長<lb/>
遊人莫惜酬髙直買取銀蟾一寸光<lb/>
<pb n="KR4h0141_WYG_035-7a"/>
　　　次韻何若谷都官燈夕　　　<hi>宋</hi>趙　抃<lb/>
千門燈燭事遨遊車馬通宵不暫休幸免煙氛遮皓月<lb/>
任隨笳鼓雜鳴騶金壺漏下丁丁永玉斚霞生灔灔流<lb/>
帝澤逺臨人鼓腹贑川宜有太平謳<lb/>
　　　元夜　　　　　　　　　　<hi>宋</hi>朱淑真<lb/>
月滿今宵霽色澄深沈簾幕管絃清誇毫鬪彩連仙館<lb/>
墜翠遺珠滿帝城一派笑聲和鼔吹六街燈火樂昇平<lb/>
歸來禁漏餘三四窗上梅花瘦影横<lb/>
<pb n="KR4h0141_WYG_035-7b"/>
　　　上元宿通州楊原誠寓宅　　<hi>元</hi>張　翥<lb/>
禁城東下一川平杳杳煙蕪淡淡晴風滚暗塵羊角轉<lb/>
水披殘凍鴨頭生離居有酒春堪醉小市無燈月當明<lb/>
還憶故園今夕賞玉人花底共吹笙<lb/>
　　　次韻李清叔元夕　　　　　<hi>元</hi>貢師泰<lb/>
絳燭燒煙散滿城九衢車馬似潮聲山河影轉琉璃薄<lb/>
陸海光浮菡萏平蝶睡誤翻歌扇暖鵲驚疑報畫檐晴<lb/>
夜闌人靜天如水依舊殘星數㸃明<lb/>
<pb n="KR4h0141_WYG_035-8a"/>
　　　上元十五夜　　　　　　　<hi>明</hi>劉　英<lb/>
一派春聲送管絃九衢燈燭上薰天風回鼇背星毬亂<lb/>
雲散魚鱗璧月圎逐隊馬翻塵似海踏歌人盻夜如年<lb/>
歸遲不屬金吾禁爭覔遺簪與墜鈿<lb/>
　　　元夕應制　　　　　　　　<hi>明</hi>趙　廸<lb/>
龍樓鍚宴月初斜寶炬星分照翠華五夜歌鐘連甲第<lb/>
千門燈火暎皇家錦筵人醉飄金縷羅綺春晴散彩霞<lb/>
自是宸遊多樂事叨陪幾度賜宫花<lb/>
<pb n="KR4h0141_WYG_035-8b"/>
　　　甲辰元夕　　　　　　　　<hi>明</hi>李　濓<lb/>
寶玦金貂簇繡鞍傾城士女競追歡宣和舊俗燈偏盛<lb/>
汴水新春夜不寒人海湧來喧笑語車雷轟處恣遊盤<lb/>
太平景象君須記天漢橋邊立馬看<lb/>
　　七言絶句<lb/>
　　　上元夜　　　　　　　　　<hi>唐</hi>崔　液<lb/>
玉漏銅壺且莫催鐵闗金鎖徹明開誰家見月能閒坐<lb/>
何處聞燈不看來<lb/>
<pb n="KR4h0141_WYG_035-9a"/>
　　　其二<lb/>
神燈佛火百輪張刻像圖形七寶裝影裏如聞金口說<lb/>
空中似散玉毫光<lb/>
　　　其三<lb/>
今年春色勝常年此夜風光最可憐鳷鵲樓前新月滿<lb/>
鳳皇臺上寶燈燃<lb/>
　　　其四<lb/>
金勒銀鞍控紫驑玉輪珠幰駕青牛驂驔始散東城曲<lb/>
<pb n="KR4h0141_WYG_035-9b"/>
倐忽還來南陌頭<lb/>
　　　其五<lb/>
公子王孫意氣驕不論相識也相邀最憐長䄂風前弱<lb/>
更賞新絃暗裏調<lb/>
　　　其六<lb/>
星移漢轉月將微露灑煙飄燈漸稀猶惜道傍歌舞處<lb/>
踟蹰相顧不能歸<lb/>
　　　十五夜御前口號踏歌詞　　<hi>唐</hi>張　說<lb/>
<pb n="KR4h0141_WYG_035-10a"/>
花蕚樓前雨露新長安城裏太平人龍銜火樹千重燄<lb/>
雞踏蓮花萬歳春<lb/>
　　　其二<lb/>
帝宫三五戲春臺行雨流風莫妒來西域燈輪千影合<lb/>
東華金闕萬重開<lb/>
　　　正月十五日　　　　　　　<hi>唐</hi>熊孺登<lb/>
漢家遺事今宵見楚郭明燈幾處張深夜行歌聲絶後<lb/>
紫姑神下月蒼蒼<lb/>
<pb n="KR4h0141_WYG_035-10b"/>
　　　上元都下　　　　　　　　<hi>宋</hi>張　耒<lb/>
淡薄晴雲放月華晩粧新暈臉邊霞管絃樓上爭沽酒<lb/>
巧笑車頭旋買花<lb/>
　　　其二<lb/>
驕馬金鞍白面郎雙環小女坐車箱輪聲轆轆歸何處<lb/>
畱得紅籠絳蠟香<lb/>
　　　上元侍飲樓上呈同列　　　<hi>宋</hi>蘇　軾<lb/>
澹月疎星遶建章仙風吹下御爐香侍臣鵠立通明殿<lb/>
<pb n="KR4h0141_WYG_035-11a"/>
一朶紅雲捧玉皇<lb/>
　　　其二<lb/>
老去行穿萬馬羣九衢人散月紛紛歸來一㸃殘燈在<lb/>
猶有傳柑遺細君<lb/>
　　　燈夕時在泗水上　　　　　<hi>宋</hi>朱　松<lb/>
燈花作意照歸人短棹扁舟寂莫濵帝力如春蘇萬物<lb/>
遥知太乙不威神<lb/>
　　　其二<lb/>
<pb n="KR4h0141_WYG_035-11b"/>
雲窗月檻仰乘輿俯看香車出繡襦九陌人人歌帝力<lb/>
不須微服過康衢<lb/>
　　　元夕　　　　　　　　　　<hi>金</hi>元好問<lb/>
花影燈光一萬重青衫驄馬踏東風彰陽舊事無人記<lb/>
二十三年似夢中<lb/>
　　　上元日　　　　　　　　　<hi>元</hi>范　梈<lb/>
蓬萊宫闕峙青天後内看燈記徃年誰念東籬山下路<lb/>
再逢春月向人圎<lb/>
<pb n="KR4h0141_WYG_035-12a"/>
　　　元夕　　　　　　　　　　<hi>元</hi>吳師道<lb/>
柳臺梅巷鎖春晴酒思燈光負賞心聽徹宣和太平曲<lb/>
獨看明月到更深<lb/>
　　　元宵　　　　　　　　　　<hi>元</hi>鄭　玉<lb/>
對簇鼇山十萬人皇都今夕幾分春六街三市渾如晝<lb/>
寄語金吾莫夜巡<lb/>
　　　其二<lb/>
市上燈張玉井蓮門前簫鼓更喧天先生嬾向兒童語<lb/>
<pb n="KR4h0141_WYG_035-12b"/>
閉户髙居但欲眠<lb/>
　　　元宵偶作　　　　　　　　<hi>元</hi>錢惟善<lb/>
彈壓城池夜屬櫜放燈那復事奢豪水晶宫裏香風細<lb/>
曾見神山駕六鼇<lb/>
　　　汴中元夕　　　　　　　　<hi>明</hi>李夢陽<lb/>
中山孺子倚新粧鄭女燕姬獨擅場齊唱憲王新樂府<lb/>
金梁橋外月如霜<lb/>
　　　其二<lb/>
<pb n="KR4h0141_WYG_035-13a"/>
　細雨燒燈夜色新酒樓花市不勝春和風欲動千門月<lb/>
　醉殺東西南北人<lb/>
　　　　都城元夕　　　　　　　　<hi>明</hi>劉　侃<lb/>
　一夕春從天上回六街火樹徹明開叮嚀莫似吹蘆管<lb/>
　纔報梅開又落梅<lb/>
　<lb/>
　<lb/>
　<lb/>
<pb n="KR4h0141_WYG_035-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻三十五<lb/>
</p>
<p>
</p>
  </div>
</body>
</text>
</TEI>
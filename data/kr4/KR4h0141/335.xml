<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_335-1a"/>
　欽定四庫全書<lb/>
御定佩文齋詠物詩選巻三百三十五<lb/>
　　竹類<lb/>
　　　五言古<lb/>
　　　　詠竹　　　　　　　　　　<hi>齊</hi>謝　朓<lb/>
　窗前一叢竹青翠獨言竒南條交北葉新筍雜故枝月<lb/>
　光踈已宻風來起復垂青扈飛不礙黄口得相窺但恨<lb/>
　從風籜根株長别離<lb/>
<pb n="KR4h0141_WYG_335-1b"/>
　　　　秋竹曲　　　　　　　　　　謝　朓<lb/>
　㛹娟綺牕北結根未參差従風既裊裊映日頗離離欲<lb/>
　求棗下吹别有江南枝但能凌白雪貞心䕃曲池<lb/>
　　　　賦得竹　　　　　　　　　<hi>梁</hi>元　帝<lb/>
　嶰谷管新抽淇園節復修作龍還葛水為馬向并州柯<lb/>
　亭臨絶澗桃枝夾細流冠學芙蓉勢花堪威鳯逰卭王<lb/>
　若有獻張騫應拜侯<lb/>
　　　　檐前竹　　　　　　　　　<hi>梁</hi>沈　約<lb/>
<pb n="KR4h0141_WYG_335-2a"/>
萌開籜已垂結葉始成枝繁䕃上鬱鬱促節下離離風<lb/>
動露滴瀝月照影參差得生君户牖不願夾華池<lb/>
　　　緑竹　　　　　　　　　　<hi>梁</hi>呉　均<lb/>
嬋娟障綺殿繞弱拂春漪何當逢採拾為君笙與箎<lb/>
　　　和新浦侯齋前竹　　　　　<hi>梁</hi>江　洪<lb/>
本生出髙嶺移賞入庭蹊檀欒拂桂橑蓊葱傍朱閨夜<lb/>
條風析析暁葉露凄凄籜紫春鸎思筠緑寒螀啼不惜<lb/>
凌雲茂遂聽羣雀棲願抽一莖實試看翔鳯來<lb/>
<pb n="KR4h0141_WYG_335-2b"/>
　　　賦得山中翠竹　　　　　　<hi>陳</hi>張正見<lb/>
修竹映巖垂來風異夾池複澗藏髙節重林隐勁枝雲<lb/>
生龍未上花落鳯將移莫言棲嶰谷伶倫不復吹<lb/>
　　　賦得夾池修竹　　　　　　<hi>陳</hi>賀　循<lb/>
緑竹影參差葳蕤帶曲池逢秋葉不落經寒色詎移來<lb/>
風韻晩徑集鳯動春枝所欣髙蹈客未待伶倫吹<lb/>
　　　詠竹　　　　　　　　　<hi>北齊</hi>蕭　放<lb/>
懐風枝轉弱防露影逾濃既來丹穴鳯還作葛陂龍<lb/>
<pb n="KR4h0141_WYG_335-3a"/>
　　　賦得臨池竹應制　　　　　<hi>唐</hi>虞世南<lb/>
蔥翠捎雲質垂彩映清池波泛含風影流揺防露枝龍<lb/>
鱗漾嶰谷鳯翅拂漣漪欲識凌冬性惟有嵗寒知<lb/>
　　　與東方左史虬修竹篇　　　<hi>唐</hi>陳子昻<lb/>
龍種生南岳孤翠鬱亭亭峰嶺上崇崒煙雨下微𡨕夜<lb/>
聞鼯䑕叫晝聒泉壑聲春風正澹蕩白露已清泠哀響<lb/>
激金奏宻色滋玉英嵗寒霜雪苦含彩獨青青豈不厭<lb/>
凝冽羞比春木榮春木有榮歇此節無彫零始願與金<lb/>
<pb n="KR4h0141_WYG_335-3b"/>
石終古保堅貞不意伶倫子吹之學鳯鳴遂偶雲和瑟<lb/>
張樂奏天庭妙曲方千變簫韶亦九成信䝉雕斵美常<lb/>
願事仙靈驅馳翠虬駕伊鬱紫鸞笙結交嬴臺女吟弄<lb/>
昇天行擕手登白日逺逰戲赤城低昻𤣥鶴舞斷續彩<lb/>
雲生永隨衆仙逝三山逰玉京<lb/>
　　　慈姥竹　　　　　　　　　<hi>唐</hi>李　白<lb/>
野竹攢石生蒼煙映江島翠色落波深虚聲帶寒早龍<lb/>
吟曾未聽鳯曲吹應好不覺蒲栁彫貞心常自保<lb/>
<pb n="KR4h0141_WYG_335-4a"/>
　　　對新篁　　　　　　　　　<hi>唐</hi>韋應物<lb/>
新綠苞初觧嫩氣筍猶香含露漸舒葉抽叢稍自長清<lb/>
晨止亭下獨愛此幽篁<lb/>
　　　顔侍御㕔叢篁詠送薛存誠　<hi>唐</hi>盧　綸<lb/>
玉榦百餘莖生君此堂側拂簾寒雨響擁砌深谿色何<lb/>
事鳯凰雛兹焉理歸翼<lb/>
　　　竹　　　　　　　　　　　<hi>唐</hi>張南史<lb/>
竹價長東南别種殊草木成林處處雲抽筍年年玉天<lb/>
<pb n="KR4h0141_WYG_335-4b"/>
風起成韻池水涵更綠閒臨庾信園數竿心自足<lb/>
　　　竹　　　　　　　　　　　<hi>唐</hi>戴叔倫<lb/>
巻籜正離披新枝復䝉宻翛翛月下聞褭褭林際出豈<lb/>
獨對芳菲終年色如一<lb/>
　　　竹谿　　　　　　　　　　<hi>唐</hi>李　益<lb/>
訪竹越雲崖即林若谿絶寜知修榦下漠漠秋苔潔清<lb/>
光溢空曲茂色臨幽澈采摘愧芳鮮奉君嵗暮節<lb/>
　　　竹逕偶作　　　　　　　　<hi>唐</hi>權徳輿<lb/>
<pb n="KR4h0141_WYG_335-5a"/>
退朝此休沐閉戸無塵氛支策入幽逕清風隨此君琴<lb/>
觴恣偃仰蘭蕙相氤氲幽賞方自適林西煙景曛<lb/>
　　　新栽竹　　　　　　　　　<hi>唐</hi>白居易<lb/>
佐邑意不適閉門秋草生何以娯野性種竹百餘莖見<lb/>
此谿上色憶得山中情有時公事暇盡日繞欄行勿言<lb/>
根未固勿言隂未成已覺庭宇内稍稍有餘清最愛近<lb/>
牕卧秋風枝有聲<lb/>
　　　酬元九對新栽竹有懷見寄　　白居易<lb/>
<pb n="KR4h0141_WYG_335-5b"/>
昔我十年前與君始相識會將秋竹心風霜侵不得始<lb/>
嫌梧桐樹秋至先改色不愛楊栁枝春来軟無力憐君<lb/>
别我後見竹長相憶常欲在眼前故栽庭戸側分手今<lb/>
何處君南我在北吟我贈君詩對之心惻惻<lb/>
　　　題小橋前新竹招客　　　　　白居易<lb/>
鴈齒小紅橋垂檐低白屋橋前何所有苒苒新生竹皮<lb/>
開拆褐錦節露抽青玉筠翠如可飱粉霜不忍觸閒吟<lb/>
聲未已幽翫心難足管領好風煙輕欺凡艸木誰能有<lb/>
<pb n="KR4h0141_WYG_335-6a"/>
月夜伴我林中宿為君傾一杯狂歌竹枝曲<lb/>
　　　東樓竹　　　　　　　　　　白居易<lb/>
瀟灑城東樓遶樓多修竹森然一萬竿白粉封青玉巻<lb/>
簾睡初覺欹枕看未足影轉色入樓牀席生浮綠空城<lb/>
絶賓客向夕彌幽獨樓上夜不歸此君留我宿<lb/>
　　　竹忩　　　　　　　　　　　白居易<lb/>
常愛輞川寺竹忩東北廊一别十餘載見竹未曽忘今<lb/>
春二月初卜居在新昌未暇作廐庫且先營一堂開牕<lb/>
<pb n="KR4h0141_WYG_335-6b"/>
不糊紙種竹不依行意取北檐下忩與竹相當遶屋聲<lb/>
淅淅逼人色蒼蒼烟通杳靄氣月透玲瓏光是時三伏<lb/>
天天氣熱如湯獨此竹牕下朝廻觧衣裳輕紗一幅巾<lb/>
小簟六尺牀無客盡日静有風終夜凉乃知前古人言<lb/>
事頗諳詳清風北牕卧可以傲羲皇<lb/>
　　　郵竹　　　　　　　　　　<hi>唐</hi>元　稹<lb/>
庭有蕭蕭竹門有闐闐騎囂静本殊途因依偶同寄亭<lb/>
亭乍干雲嫋嫋亦垂地人有異我心我無異人意<lb/>
<pb n="KR4h0141_WYG_335-7a"/>
　　　寺院新竹　　　　　　　　　元　稹<lb/>
寳地琉璃坼紫苞琅玕踴亭亭巧扵削一一大如拱冰<lb/>
碧林外寒峰巒眼前聳槎枒矛㦸合屹仡龍蛇動煙泛<lb/>
翠光流嵗餘霜彩重風朝竿籟過雨夜鬼神恐佳色有<lb/>
鮮姸修莖無擁腫節髙迷玉簇籜綴疑花捧詎必太山<lb/>
根本自仙壇種誰令植幽壤復此依閒冗居然霄漢姿<lb/>
坐愛藩籬壅噪集勌鴟烏炎昏繁蠛蠓未遭伶倫聽非<lb/>
安子猷寵威鳯来有時虚心豈無奉<lb/>
<pb n="KR4h0141_WYG_335-7b"/>
　　　新竹　　　　　　　　　　<hi>唐</hi>陸龜䝉<lb/>
别隖破苔蘚嚴城樹軒楹恭聞禀璇璣化質離青㝠色<lb/>
可定雞頸實堪招鳯翎立窺五嶺秀坐對三都屏晴月<lb/>
窈窕入曙煙霏㣲生昔者尚借宅况来處賓庭金罍縦<lb/>
傾倒碧露還鮮醒若非抱苦節何以偶惟馨徐觀穉龍<lb/>
出更賦錦苞零<lb/>
　　　新竹　　　　　　　　　　<hi>唐</hi>皮日休<lb/>
笠澤多異竹移之植後楹一架三百本緑沈森㝠㝠圓<lb/>
<pb n="KR4h0141_WYG_335-8a"/>
𦂳珊瑚節釤利翡翠翎儼若青帝仗矗如紫姑屏槭槭<lb/>
㣲風度漠漠輕靄生如神語鈞天似樂奏洞庭一翫九<lb/>
藏冷再聞百骸醒有根可以執有<graphic n="KR1597" url="https://raw.githubusercontent.com/kanripo/KR-Gaiji/master/images/KR1597.png" mimeType="image/png"/>可以馨願禀君子<lb/>
操不敢先彫零<lb/>
　　　寒竹　　　　　　　　　　<hi>唐</hi>僧皎然<lb/>
褭褭孤生竹獨立山中雪蒼翠揺勁風嬋娟帶寒月狂<lb/>
花不相似還共凌冬發<lb/>
　　　竹軒　　　　　　　　　　<hi>宋</hi>司馬光<lb/>
<pb n="KR4h0141_WYG_335-8b"/>
兹軒最灑落歴歴種琅玕正晝薄雲稀蕭蕭風雨寒翠<lb/>
隂凉宴坐疎韻成清歡錦籜裁夏扇玉筍供春盤蜻蝸<lb/>
濳葉底暝雀投林端幽興遇物惬髙懐隨處安且免一<lb/>
日無何須千畝寛<lb/>
　　　新竹　　　　　　　　　　<hi>宋</hi>朱　子<lb/>
春雷殷檐際幽艸齊發生我種南窗竹戢戢已抽萌坐<lb/>
獲幽林賞端居無俗情<lb/>
　　　風竹如水聲　　　　　　　<hi>金</hi>蔡　珪<lb/>
<pb n="KR4h0141_WYG_335-9a"/>
好竹風淅淅流水聲泠泠吾廬兼有此要是佳友生北<lb/>
牕午夢斷冷簟無飛蠅端疑故人至喚作寒泉鳴攬衣<lb/>
起徘徊自笑還自驚無須問形似自可名雙清<lb/>
　　　題朱邸竹木　　　　　　　<hi>元</hi>虞集<lb/>
猗猗淇園竹結根盤石安枝幹相扶持風雨不可干其<lb/>
實鳯所食君子思保完恒恐聲影疎蕭條霜露寒金玉<lb/>
慎髙節千載承清歡<lb/>
　　　題竹　　　　　　　　　　<hi>明</hi>呉　寛<lb/>
<pb n="KR4h0141_WYG_335-9b"/>
翛然數君子落落俱長身東家每借看歩去不嫌頻移<lb/>
栽幸許我已自前年春自我得此軰園居豈為貧但憂<lb/>
積雨霽日暴少精神終然勤灌溉枝葉還如新因兹悟<lb/>
為學黽勉在斯晨<lb/>
　　七言古<hi>附長短句</hi>
　　　賦得堦前嫩竹　　　　　　<hi>陳</hi>張正見<lb/>
翠竹梢雲自結叢輕花嫩筍欲凌空砌曲横枝屢觧籜<lb/>
堦前踈葉强来風欲知抱節成龍處當扵山路葛陂中<lb/>
<pb n="KR4h0141_WYG_335-10a"/>
　　　綠竹引　　　　　　　　　<hi>唐</hi>宋之問<lb/>
青谿緑潭潭水側修竹嬋娟同一色徒生仙實鳯不逰<lb/>
老向空山人詎識妙年秉願逃俗紛歸卧嵩丘弄白雲<lb/>
含情傲睨慰心目何可一日無此君<lb/>
　　　竹<hi>一字至七字</hi>　　　　　　　　<hi>唐</hi>張南史<lb/>
竹竹被山連谷出東南殊艸木葉細枝勁霜停露宿成<lb/>
林處處雲抽筍年年玉天風乍起争韻池水相涵更綠<lb/>
却尋庾信小園中閒對數竿心自足<lb/>
<pb n="KR4h0141_WYG_335-10b"/>
　　　刑部看竹效孟郊體　　　　<hi>宋</hi>歐陽修<lb/>
花妍兒女姿開落一何速竹比君子徳猗猗寒更緑京<lb/>
師多名園車馬紛馳逐春風紅紫時見此蒼翠玉凌亂<lb/>
迸青苔蕭踈拂華屋森森日影閒濯濯生意足幸此接<lb/>
清賞寜辭薦芳醁黄昏人去鎖深廊枝上月明春鳥宿<lb/>
　　　野竹　　　　　　　　　　<hi>元</hi>呉　鎮<lb/>
野竹野竹絶可愛枝葉扶踈有真態生平素守逺荆榛<lb/>
走壁懸厓穿石罅虚心抱節山之阿清風白月聊婆娑<lb/>
<pb n="KR4h0141_WYG_335-11a"/>
寒梢千尺将如何渭川淇澳風煙多<lb/>
　　　畫竹　　　　　　　　　　<hi>元</hi>呉　鎮<lb/>
與可畫竹不見竹東坡作詩忘此詩髙麗老繭氷雪古<lb/>
戲寫嵗寒巖壑姿紛紛蒼霰落碧篠謖謖好風扶舊枝<lb/>
狰獰頭角易變化細聽夜深雷雨時<lb/>
　　　綠筠軒為姚宰作　　　　　<hi>明</hi>蕭　執<lb/>
綠筠隱隱翳牕户此是姚侯讀書處揺空翡翠晚宜人<lb/>
食實鸞凰曉相語稚子牽衣惜春露候卒編籬䕶秋雨<lb/>
<pb n="KR4h0141_WYG_335-11b"/>
何當便棄人間事抱琴走覓湖山住<lb/>
　　　過華端叔草堂寫晴竹扵壁上<lb/>
　　　　　　　　　　　　　　　<hi>明</hi>王　紱<lb/>
我愛君家逺城郭遶檐竹色侵簾幙醉中揮翰寫晴梢<lb/>
湘雲一剪春隂薄看來頓覺風氣清耳邊恍若聞秋聲<lb/>
嘯歌到晚不歸去髙卧翠隂呼月明<lb/>
　　五言律<lb/>
　　　和黄門盧侍御詠竹　　　　<hi>唐</hi>張九齡<lb/>
<pb n="KR4h0141_WYG_335-12a"/>
清切紫庭垂葳蕤防露枝色無𤣥月變聲有惠風吹髙<lb/>
節人相重貞心世所知鳯凰佳可食一去一來儀<lb/>
　　　嚴鄭公宅同詠竹　　　　　<hi>唐</hi>杜　甫<lb/>
綠竹半含籜新梢纔出牆色侵書幌晚隂過酒樽凉雨<lb/>
洗娟娟淨風吹細細香但令無剪伐㑹見拂雲長<lb/>
　　　和徐侍郎中書叢篠韻　　　<hi>唐</hi>蒋　渙<lb/>
中禁夕沈沈幽篁别作林色連雞樹近影落鳯池深為<lb/>
重凌霜節能虚應物心年年承雨露長對紫庭隂<lb/>
<pb n="KR4h0141_WYG_335-12b"/>
　　　和王相公題中書叢竹寄上元相公<lb/>
　　　　　　　　　　　　　　　<hi>唐</hi>郎士元<lb/>
多時仙徑裏色並翠琅玕幽意含煙月清隂比蕙蘭枝<lb/>
繁分露重葉老愛天寒竟日雙鸞止孤吟為一看<lb/>
　　　池上竹　　　　　　　　　<hi>唐</hi>楊巨源<lb/>
一叢嬋娟色四面清泠波氣潤晚煙重光閒秋露多翠<lb/>
筠入踈栁清影拂圓荷嵗晏琅玕實心期有鳯過<lb/>
　　　新竹　　　　　　　　　　<hi>唐</hi>元　稹<lb/>
<pb n="KR4h0141_WYG_335-13a"/>
新篁纔解籜寒色已青葱冉冉偏凝粉蕭蕭漸引風扶<lb/>
踈多透日寥落未成叢唯有團團節堅貞大小同<lb/>
　　　題劉秀才新竹　　　　　　<hi>唐</hi>杜　牧<lb/>
數莖幽玉色曉夕翠煙分聲破寒牕夢根穿緑蘚紋漸<lb/>
籠當檻日欲礙入簾雲不是山隂客何人愛此君<lb/>
　　　栽竹　　　　　　　　　　　杜　牧<lb/>
本因遮日種却似為谿移歴歴羽林影踈疎煙露姿蕭<lb/>
騷寒雨夜敲劼晚風時故國何年到塵冠挂一枝<lb/>
<pb n="KR4h0141_WYG_335-13b"/>
　　　竹逕　　　　　　　　　　<hi>唐</hi>薛　能<lb/>
盤逕入依依旋驚幽鳥飛尋多苔色古踏碎籜聲㣲鞭<lb/>
節横妨户枝梢動拂衣前谿聞到處應接釣魚磯<lb/>
　　　新栽竹　　　　　　　　　<hi>唐</hi>杜荀鶴<lb/>
劚破莓苔地因栽十數莖牕風従此冷詩思當時清酒<lb/>
入杯中影棋添局上聲不同桃與李瀟灑伴書生<lb/>
　　　庭竹　　　　　　　　　　<hi>唐</hi>李咸用<lb/>
嫩緑與老碧森然庭砌中坐消三伏景吟起數竿風葉<lb/>
<pb n="KR4h0141_WYG_335-14a"/>
影重還宻梢聲逺或通更期春共看桃映小花紅<lb/>
　　　庭竹　　　　　　　　　　<hi>唐</hi>李　中<lb/>
偶自山僧院移歸傍砌栽好風終日起幽鳥有時來篩<lb/>
月牽詩興籠煙伴酒杯南忩睡輕起蕭颯雨聲廻<lb/>
　　　新竹　　　　　　　　　　<hi>唐</hi>張　蠙<lb/>
新鞭暗入庭初長兩三莖不是他山少無如此地生垂<lb/>
梢叢上出柔葉籜間成何用髙唐峡風枝掃月明<lb/>
　　　賦竹　　　　　　　　　<hi>南唐</hi>孫　峴<lb/>
<pb n="KR4h0141_WYG_335-14b"/>
萬物中瀟灑修篁獨逸羣貞姿曾冒雪髙節欲凌雲細<lb/>
韻風初發濃煙日正曛因題偏惜别不可暫無君<lb/>
　　　和謝仲弓廷評栽竹　　　　<hi>宋</hi>梅堯臣<lb/>
移得谿邊翠来為庭下隂惜根存舊土帶筍助新林暗<lb/>
換蕭蕭葉知虚寸寸心東風莫揺撼培擁未應深<lb/>
　　　次韻子由緑筠堂　　　　　<hi>宋</hi>蘇　軾<lb/>
愛竹能延客求詩剰挂牆風梢千纛亂月影萬夫長谷<lb/>
鳥驚棋響山蜂識酒香只應陶靖節㑹聽北牕凉<lb/>
<pb n="KR4h0141_WYG_335-15a"/>
　　　對竹　　　　　　　　　　<hi>元</hi>黄　庚<lb/>
門對南隣竹青青玉萬竿雖然無地種且得隔籬看露<lb/>
葉晴猶濕風枝夏亦寒但教休剪伐日用報平安<lb/>
　　　寄題竹軒　　　　　　　　<hi>元</hi>杜　本<lb/>
緑竹翛翛處華軒楚楚深暮留雛鳯宿曉聽蟄龍吟月<lb/>
進牕櫺隱雲移几席隂居然淇澳趣莫使俗塵侵<lb/>
　　　盆竹　　　　　　　　　　<hi>元</hi>僧善住<lb/>
瓦缶不多土娟娟枝葉蕃豈知么鳯尾元是古龍孫蒼<lb/>
<pb n="KR4h0141_WYG_335-15b"/>
雪灑禪榻細香浮酒尊王猷来此見應亦為銷魂<lb/>
　　　竹户　　　　　　　　　　<hi>明</hi>楊　慎<lb/>
竹户少塵埃濃隂鬱不開静聞清露墜凉送好風来鳥<lb/>
下彈瓊粉蟲行篆紫苔無人共欣賞坐嘯獨悠哉<lb/>
　　　竹亭　　　　　　　　　　<hi>明</hi>僧徳祥<lb/>
滿園惟種竹竹裏置幽亭犬吠青松路人來白鷺汀花<lb/>
溝安釣艇蕉地著茶缾老耳思鳴鳯何當借此聽<lb/>
　　五言排律<lb/>
<pb n="KR4h0141_WYG_335-16a"/>
　　　沈十四拾遺新竹生讀經處同諸公之作<lb/>
　　　　　　　　　　　　　　　<hi>唐</hi>王　維<lb/>
閒居日清淨修竹自檀欒嫩節留餘籜新叢出舊闌細<lb/>
枝風響亂踈影月光寒樂府裁龍笛漁家伐釣竿何如<lb/>
道門裏青翠拂仙壇<lb/>
　　　同郭叅謀題崔僕射淮南節度使㕔前竹<lb/>
　　　　　　　　　　　　　　　<hi>唐</hi>劉長卿<lb/>
昔種梁王苑今移漢将壇䝉蘢低冕過青翠捲簾看得<lb/>
<pb n="KR4h0141_WYG_335-16b"/>
地移根逺經霜抱節難開花成鳯實嫩筍長魚竿藹藹<lb/>
軍容静蕭蕭郡宇寛細音和角暮踈影上門寒湘浦何<lb/>
年變山陽幾處殘不知軒屏側嵗晚對袁安<lb/>
　　　賦得竹箭有筠　　　　　　<hi>唐</hi>席　夔<lb/>
共愛東南美青青歎有筠貞姿衆木異秀色四時均枝<lb/>
葉當無改風霜豈憚頻虚心如待物勁節自留春鮮潤<lb/>
期棲鳯嬋娟可並人待看初籜巻粉澤更宜新<lb/>
　　　杜中丞書院新移小竹　　　<hi>唐</hi>王　建<lb/>
<pb n="KR4h0141_WYG_335-17a"/>
此地本無竹逺從山寺移經年求養法隔日記澆時嫩<lb/>
緑巻新葉殘黄收故枝色驚寒不動聲與静相宜愛䕶<lb/>
出常數稀稠看自知貧家縁未有客散獨行遲<lb/>
　　　題盧秘書夏日新栽竹二十韻<lb/>
　　　　　　　　　　　　　　　<hi>唐</hi>白居易<lb/>
湘竹初封植盧生此考槃久持霜節苦新託露根難等<lb/>
度須當砌踈稠要滿欄買憐分薄俸栽稱作閒官葉剪<lb/>
藍羅碎莖抽玉琯端幾聲清淅瀝一簇緑檀欒未夜青<lb/>
<pb n="KR4h0141_WYG_335-17b"/>
嵐入先秋白露團拂肩揺翡翠熨手弄琅玕韻透牕風<lb/>
起隂鋪砌月殘炎天聞覺冷窄地見疑寛梢動勝揺扇<lb/>
枝低好挂冠碧籠煙羃羃珠灑雨珊珊晚籜晴雲展隂<lb/>
牙蟄虺蟠愛従抽馬策惜未截魚竿松韻徒煩聽桃夭<lb/>
不足觀梁慚當家杏臺陋本司蘭撐撥詩人興勾牽酒<lb/>
客歡静連蘆簟滑凉拂葛衣單豈止消時暑應能保嵗<lb/>
寒莫同凡草木一種夏中看<lb/>
　　　賦得震為蒼筤竹　　　　　<hi>唐</hi>朱慶餘<lb/>
<pb n="KR4h0141_WYG_335-18a"/>
為擢東方秀蕭然異衆筠青䓤纔映粉蒙宻正含春嫩<lb/>
籜霑㣲雨幽根絶細塵乍憐分徑小偏覺帶煙新結實<lb/>
皆留鳯垂隂似庇人願為竿在手深水釣頳鱗<lb/>
　　　新竹　　　　　　　　　　<hi>唐</hi>李建勲<lb/>
裊裊薰風軟娟娟湛露光參差仙子仗迤邐羽林槍迥<lb/>
去侵花地斜来破蘚牆籜乾猶抱翠粉膩若塗粧逕曲<lb/>
莖難數隂踈葉未長嬾嫌吟客倚甘畏夏蟲傷映水如<lb/>
爭立當軒自著行北亭樽酒興還為此君狂<lb/>
<pb n="KR4h0141_WYG_335-18b"/>
　　七言律<lb/>
　　　竹　　　　　　　　　　　<hi>唐</hi>崔　涯<lb/>
領得谿風不放廽傍窗縁砌徧庭栽行招野客為鄰住<lb/>
看引山禽入郭来幽院獨驚秋氣早小門深向緑隂開<lb/>
誰憐翠色兼寒影静落茶甌與酒杯<lb/>
　　　和令狐舎人酬峰上人題山欄孤竹<lb/>
　　　　　　　　　　　　　　　<hi>唐</hi>楊巨源<lb/>
滿院氷姿粉籜殘一莖青翠近簾端離叢自欲親香火<lb/>
<pb n="KR4h0141_WYG_335-19a"/>
抱節何妨共嵗寒能讓繁聲任真籟觧将孤影對芳蘭<lb/>
范雲許訪西林寺枝葉須和彩鳯看<lb/>
　　　南庭竹　　　　　　　　　<hi>唐</hi>李　紳<lb/>
東南舊美凌霜操五月凝隂入座寒煙惹翠梢含玉露<lb/>
粉開春籜聳琅玕莫令戲馬兒童見試引為龍道士看<lb/>
須信結根香實在鳯凰終擬下雲端<lb/>
　　　鄰人自金仙觀移竹　　　　<hi>唐</hi>李　逺<lb/>
移居新竹已堪看斸破莓苔得幾竿圓節不教傷粉籜<lb/>
<pb n="KR4h0141_WYG_335-19b"/>
低枝猶擬拂霜壇牆頭枝動和煙緑枕上風来送夜寒<lb/>
第一莫教漁父見且從蕭颯滿朱欄<lb/>
　　　題新竹　　　　　　　　　<hi>唐</hi>方　干<lb/>
青苔斸破植貞堅細碧竿排鬱眼鮮小鳯凰聲吹嫩葉<lb/>
短蛟龍尾裊輕烟節環膩色端勻粉根拔秋光暗長鞭<lb/>
怪得入門肌骨冷綴風粘月滿庭前<lb/>
　　　越州使院竹　　　　　　　　方　干<lb/>
莫見凌風飄粉籜須知礙石作盤根細看枝上蟬吟處<lb/>
<pb n="KR4h0141_WYG_335-20a"/>
猶是筍時蟲蝕㾗月送緑隂斜上砌露含寒色濕遮門<lb/>
列仙終日逍遥地鳥雀濳来不敢喧<lb/>
　　　竹　　　　　　　　　　　<hi>唐</hi>羅　鄴<lb/>
翠葉纔分細細枝清隂猶未上堦墀蕙蘭雖許相依日<lb/>
桃李還應笑後時抱節不為霜雪改成林終與鳯凰期<lb/>
渭濱若更徴賢相好作漁竿繫釣絲<lb/>
　　　新竹　　　　　　　　　　<hi>唐</hi>薛　能<lb/>
栁營茅土倦麄材因向山家乞翠栽清露便教終夜滴<lb/>
<pb n="KR4h0141_WYG_335-20b"/>
好風疑是故園来欄邊匠去朱猶濕溉後蟲浮穴暗開<lb/>
他日㑹應威鳯至莫辭公府受塵埃<lb/>
　　　題竹　　　　　　　　　　<hi>唐</hi>秦韜玉<lb/>
削玉森森幽思清阮家髙興尚分眀捲簾隂薄漏山色<lb/>
欹枕韻寒宜雨聲斜對酒缸偏覺好静籠棋局最多情<lb/>
却驚九陌輪蹄外獨有谿烟數十莖<lb/>
　　　竹　　　　　　　　　　　<hi>唐</hi>鄭　谷<lb/>
宜煙宜雨又宜風拂水藏邨復間松移得蕭騷從逺寺<lb/>
<pb n="KR4h0141_WYG_335-21a"/>
洗来踈淨見前峰侵堦蘚拆春芽迸繞徑莎㣲夏䕃濃<lb/>
無賴杏花多意緒數枝穿翠好相容<lb/>
　　　洗竹　　　　　　　　　　<hi>唐</hi>王貞白<lb/>
道院竹繁教略洗鳴琴酌酒看扶踈不圖結實来雙鳯<lb/>
且要長竿釣巨魚錦籜裁冠添散逸玉芽修饌稱清虚<lb/>
有時記得三天事自向琅玕節下書<lb/>
　　　題友人庭竹　　　　　　　<hi>唐</hi>殷文珪<lb/>
叢篁蕭瑟拂清隂貴地栽成碧玉林盡待花開添鳯食<lb/>
<pb n="KR4h0141_WYG_335-21b"/>
可憐風擊伏龍吟鈿竿離立霜文靜錦籜飄零粉節深<lb/>
何事子猷偏寄賞此君心似主人心<lb/>
　　　竹　　　　　　　　　　　<hi>唐</hi>韓　溉<lb/>
緑色連雲萬葉開王孫不厭滿庭栽凌霜盡節無人見<lb/>
終日虚心待鳯来誰許風流添興詠自憐瀟灑出塵埃<lb/>
朱門處處多閒地正好移隂覆翠苔<lb/>
　　　竹　　　　　　　　　　　<hi>唐</hi>李　中<lb/>
森森移得自山荘植向空庭野興長便有好風来枕簟<lb/>
<pb n="KR4h0141_WYG_335-22a"/>
更無閒夢到瀟湘廕来砌蘚經踈雨引下谿禽帶夕陽<lb/>
閒約羽人同賞處安排棋局就清凉<lb/>
　　　次韻劉貢父西省種竹　　　<hi>宋</hi>蘇　軾<lb/>
要知西掖承平事記取劉郎種竹初舊徳終呼名字外<lb/>
後生誰續笑談餘成隂障日行當見取筍供庖計已踈<lb/>
白首林間望天上平安時報故人書<lb/>
　　　次韻何文縝種竹　　　　　<hi>宋</hi>韓　駒<lb/>
杜陵窮老覓榿栽不似何郎種笛材三徑莫憂荒艸合<lb/>
<pb n="KR4h0141_WYG_335-22b"/>
一樽如與故人開未堪急雨枝枝打便有幽禽日日来<lb/>
坐誦東坡食無肉詩腸日午轉飢雷<lb/>
　　　移竹　　　　　　　　　　<hi>宋</hi>劉克荘<lb/>
借居未定先栽竹為愛踈聲與薄隂一日暫無能鄙吝<lb/>
數竿雖小亦蕭森牕間對了添詩料郭外移来費俸金<lb/>
自笑明年何處在虚檐風至且披襟<lb/>
　　　義師院叢竹　　　　　　　<hi>宋</hi>郭長倩<lb/>
南軒移植自西壇瘦玉亭亭十數竿得法未應輸老柏<lb/>
<pb n="KR4h0141_WYG_335-23a"/>
託根兼得近幽蘭雖無穠豔包春色自許貞心老嵗寒<lb/>
百艸千花盡零落請君来向此中看<lb/>
　　　丹陽觀竹自宫中移賜　　　<hi>金</hi>李獻能<lb/>
素士如林待紫青紫青新許住蓬瀛姢娟粉節霜筠出<lb/>
矗矗煙梢玉削成福地根莖䝉化育中天雨露借恩榮<lb/>
緑章封事朝来奏又聽風前彩鳯鳴<lb/>
　　　竹隂　　　　　　　　　　<hi>元</hi>白　珽<lb/>
占斷人間瀟灑地全身水墨畫篔簹非煙非霧一林碧<lb/>
<pb n="KR4h0141_WYG_335-23b"/>
似雨似晴三徑凉翠袖佳人黯空谷白鬚道士隱南塘<lb/>
數竿醉日君須記移向西軒補夕陽<lb/>
　　　賦文子方家篔簹竹影　　　<hi>元</hi>虞　集<lb/>
數箇篔簹一小亭南窗承日映寒青水精簾裡珊瑚樹<lb/>
雲母屏前翡翠翎却愛㣲風動蕭瑟翻疑薄暮倚娉婷<lb/>
憑君縦有鵞谿絹莫與空山結定形<lb/>
　　　種竹　　　　　　　　　　<hi>元</hi>洪希文<lb/>
移得霜根趂雨栽牆隂踏破一方苔甫能引汝清風到<lb/>
<pb n="KR4h0141_WYG_335-24a"/>
未暇招渠俗子来猿訝便當書案立鶴知早避釣船回<lb/>
不妨更了嵗寒計早晚栽松兼種梅<lb/>
　　　居竹軒　　　　　　　　　<hi>元</hi>倪　瓚<lb/>
翠竹如雲江水春結茅依竹住江濱階前迸筍從侵徑<lb/>
雨後垂隂欲覆鄰映葉黄鸝還自語傍人白鶴亦能馴<lb/>
遥知静者忘聲色滿屋清風未覺貧<lb/>
　　　偁心寺看竹　　　　　　　<hi>明</hi>章　敞<lb/>
山深無數碧琅玕愛静人来取次看地匝翠雲侵骨冷<lb/>
<pb n="KR4h0141_WYG_335-24b"/>
徑迷蒼雪蔽天寒風敲玉佩驚清夢月浸金波起宿鸞<lb/>
我欲平分僧半榻煩君日日報平安<lb/>
　　　風雨種竹　　　　　　　　<hi>明</hi>李東陽<lb/>
石欄沙路雨聲乾為欠蕭蕭一兩竿深帶土膏従地底<lb/>
暝移茅屋過江干方扵辰日依時種影待晴天拂翠看<lb/>
試倚蓬窗聼踈宻布袍沾盡不知寒<lb/>
　　　竹　　　　　　　　　　　<hi>明</hi>呉　寛<lb/>
種竹能招鳯鳥来月明清影拂書堆筍鞭遇石猶斜出<lb/>
<pb n="KR4h0141_WYG_335-25a"/>
花米逢春莫亂開此物似賢今合薦吾家醫俗舊曾栽<lb/>
若従後圃論髙節梨白桃紅孰取材<lb/>
　　　種竹　　　　　　　　　　<hi>明</hi>文徴明<lb/>
分得亭亭綠玉枝雨餘生意滿階墀凌霄已展踈踈葉<lb/>
䕶粉聊營短短籬肯信移来真是醉不愁俗在未能醫<lb/>
人間此夜頻前席凉月虚忩更自宜<lb/>
　　五言絶句<lb/>
　　　賦得臨池竹　　　　　　　<hi>唐</hi>太　宗<lb/>
<pb n="KR4h0141_WYG_335-25b"/>
貞條障曲砌翠葉貫寒霜拂牖分龍影臨池待鳯翔<lb/>
　　　臨階竹　　　　　　　　　<hi>唐</hi>盧照鄰<lb/>
封霜連錦砌妨露拂瑤階聊将儀鳯質暫與俗人諧<lb/>
　　　竹里館　　　　　　　　　<hi>唐</hi>王　維<lb/>
獨坐幽篁裏彈琴復長嘯深林人不知明月来相照<lb/>
　　　斤竹嶺　　　　　　　　　　王　維<lb/>
檀樂映空曲青翠漾漣漪暗入商山路樵人不可知<lb/>
　　　斤竹嶺　　　　　　　　　<hi>唐</hi>裴　廸<lb/>
<pb n="KR4h0141_WYG_335-26a"/>
明流紆且直緑篠宻復深一徑通山路行歌望舊岑<lb/>
　　　雨後對後檐竹　　　　　　<hi>唐</hi>崔元翰<lb/>
含風揺硯水帶雨拂牆衣乍似秋江上漁家半掩扉<lb/>
　　　庭竹　　　　　　　　　　<hi>唐</hi>劉禹錫<lb/>
露滌鉛粉節風揺青玉枝依依似君子無地不相宜<lb/>
　　　竹逕　　　　　　　　　　<hi>唐</hi>韓　愈<lb/>
無塵従不掃有鳥莫令彈若要添風月應除數百竿<lb/>
　　　竹谿　　　　　　　　　　　韓　愈<lb/>
<pb n="KR4h0141_WYG_335-26b"/>
藹藹谿流漫梢梢岸篠長穿沙碧簳淨落水紫苞香<lb/>
　　　題竹　　　　　　　　　　<hi>唐</hi>李羣玉<lb/>
一頃含秋緑森風十萬竿氣吹朱夏轉聲掃碧霄寒<lb/>
　　　竹　　　　　　　　　　　<hi>宋</hi>徐　鉉<lb/>
勁節生宫苑虚心奉豫逰自然名價重不羡渭川侯<lb/>
　　　竹　　　　　　　　　　　<hi>宋</hi>朱　子<lb/>
種竹官牆隂經年但憔悴故園新緑多宿幹轉蒼翠<lb/>
　　　題紙上竹　　　　　　　　<hi>元</hi>鮮于樞<lb/>
<pb n="KR4h0141_WYG_335-27a"/>
隂凉生研池葉葉秋可數京華客夢醒一片江南雨<lb/>
　　　一葉竹為竹叟禪師作　　　<hi>元</hi>呉　鎮<lb/>
誰云古多福三莖四莖曲一葉研池秋清風滿淇澳<lb/>
　　　岳生畫竹　　　　　　　　<hi>元</hi>鄭元祐<lb/>
修篁含雨餘枝拂清風起掃破碧玲瓏髙堂淨如洗<lb/>
　　　叢竹圖　　　　　　　　　<hi>明</hi>髙　啓<lb/>
窈窕復䝉蘢千山萬竹中幽人獨驚起秋雨共秋風<lb/>
　　　略上人房竹　　　　　　　　髙　啟<lb/>
<pb n="KR4h0141_WYG_335-27b"/>
幽篠半梢横山窗颭月明上人禪定久不怕有秋聲<lb/>
　　七言絶句<lb/>
　　　従韋二明府續處覓綿竹　　<hi>唐</hi>杜　甫<lb/>
華軒藹藹他年到綿竹亭亭出縣髙江上舎前無此物<lb/>
幸分蒼翠拂波濤<lb/>
　　　晚春歸山居題忩前竹　　　<hi>唐</hi>劉長卿<lb/>
谿上殘春黄鳥稀辛夷花盡杏花飛始憐幽竹山牕下<lb/>
不改清隂待我歸<lb/>
<pb n="KR4h0141_WYG_335-28a"/>
　　　清水驛叢竹天水趙云余手種一十二莖<lb/>
　　　　　　　　　　　　　　　<hi>唐</hi>栁宗元<lb/>
檐下踈篁十二莖襄陽從事寄幽情秪因更使伶倫見<lb/>
寫盡雌䧺雙鳯鳴<lb/>
　　　葺夷陵幽居　　　　　　　<hi>唐</hi>李　渉<lb/>
負郭依山一徑深萬竿如束翠沈沈從来愛物多成癖<lb/>
辛苦移家為竹林<lb/>
　　　題李次虚牕竹　　　　　　<hi>唐</hi>白居易<lb/>
<pb n="KR4h0141_WYG_335-28b"/>
不用裁為鳴鳯管不須截作釣魚竿千花百草凋零後<lb/>
畱向紛紛雪裏看<lb/>
　　　問移竹　　　　　　　　　　白居易<lb/>
問君移竹意如何慎勿排行但間窠多種少栽皆有意<lb/>
大都少校不如多<lb/>
　　　髙司馬移竹　　　　　　　<hi>唐</hi>馬　戴<lb/>
叢居堂下幸君移翠掩燈忩露葉垂莫羡孤生在山谷<lb/>
無人看著拂雲枝<lb/>
<pb n="KR4h0141_WYG_335-29a"/>
　　　竹風　　　　　　　　　　<hi>唐</hi>唐彦謙<lb/>
竹映風牕數陣斜旅人愁坐思無涯夜来畱得江湖夢<lb/>
全為乾聲似荻花<lb/>
　　　庭竹　　　　　　　　　　<hi>唐</hi>唐　球<lb/>
月籠翠葉秋承露風亞繁梢暝掃煙知道雪霜終不變<lb/>
永畱寒色在庭前<lb/>
　　　苦竹徑　　　　　　　　　<hi>唐</hi>陸希聲<lb/>
山前無數碧琅玕一徑清森五月寒世上何人憐苦節<lb/>
<pb n="KR4h0141_WYG_335-29b"/>
應須細問子猷看<lb/>
　　　春日山中竹　　　　　　　<hi>唐</hi>裴　説<lb/>
數竿蒼翠擬龍形峭拔須教此地生無限野花開不得<lb/>
半山寒色與春争<lb/>
　　　竹　　　　　　　　　　　<hi>唐</hi>李建勲<lb/>
瓊節髙吹宿鳯枝風流交我立忘歸最憐瑟瑟斜陽下<lb/>
花影相和滿客衣<lb/>
　　　竹　　　　　　　　　　　<hi>唐</hi>陳　陶<lb/>
<pb n="KR4h0141_WYG_335-30a"/>
不厭東谿綠玉君天壇雙鳯有時聞一峰曉似朝仙處<lb/>
青節森森倚綘雲<lb/>
　　　其二<lb/>
須題内史琅玕塢幾醉山陽琴瑟邨剰飬萬莖将掃俗<lb/>
莫教凡鳥鬧雲門<lb/>
　　　其三<lb/>
一谿雲母間靈花似到封矦逸士家誰識雌雄九成律<lb/>
子喬丹井在深涯<lb/>
<pb n="KR4h0141_WYG_335-30b"/>
　　　其四<lb/>
嘯入新篁一里行萬竿如甕鎖龍□驚巢翡翠無尋處<lb/>
間倚雲根刻姓名<lb/>
　　　其五<lb/>
青嵐帚亞思吾祖綠潤偏多憶蔡邕長聽南園風雨夜<lb/>
恐生鱗甲盡為龍<lb/>
　　　其六<lb/>
迸玉閒抽上釣磯翠苖番次脱霞衣山童泥乞青驄馬<lb/>
<pb n="KR4h0141_WYG_335-31a"/>
騎過春泉掣手飛<lb/>
　　　其七<lb/>
一節呼龍萬里秋數莖垂海六鼇愁更須瀑布峰前種<lb/>
雲裏闌干過子猷<lb/>
　　　其八<lb/>
丘壑誰堪話碧鮮靜尋春圃認嬋娟㑹當小殺青瑶簡<lb/>
圖寫龜魚把上天<lb/>
　　　其九<lb/>
<pb n="KR4h0141_WYG_335-31b"/>
𤣥圃千春閉玉叢淇陽一祖碧雲空不須騷屑愁江鳥<lb/>
今日南枝在國風<lb/>
　　　對竹　　　　　　　　　　<hi>唐</hi>李　中<lb/>
懶穿幽徑衝鳴鳥忍踏清隂損翠苔不似閒閒倚枕聽<lb/>
秋聲如雨入軒来<lb/>
　　　竹林　　　　　　　　　　<hi>宋</hi>林　逋<lb/>
寺籬斜夾千梢翠山磴深穿萬籜乾却憶貴家㕔館裏<lb/>
粉牆時畫數莖看<lb/>
<pb n="KR4h0141_WYG_335-32a"/>
　　　壬戍正月晦與仲元自淮上復至齊安<lb/>
　　　　　　　　　　　　　　　<hi>宋</hi>王安石<lb/>
風暖紫荆處處開雪乾沙淨水洄洄意行却得前年路<lb/>
看盡梅花看竹来<lb/>
　　　霜筠亭　　　　　　　　　<hi>宋</hi>蘇　軾<lb/>
觧籜新篁不自持嬋娟已有嵗寒姿要看凛凛霜前意<lb/>
須待秋風粉落時<lb/>
　　　横山堂　　　　　　　　　<hi>宋</hi>孫　覿<lb/>
<pb n="KR4h0141_WYG_335-32b"/>
蒼雲十畝䕃平寛露葉風枝繞舎寒莫遣先生賦歸去<lb/>
且令小吏報平安<lb/>
　　　新竹　　　　　　　　　　<hi>宋</hi>闕　名<lb/>
根露蒼龍脊骨寒葉盤丹鳯尾梢端風雷未化秋塘影<lb/>
魚鼈長猜是釣竿<lb/>
　　　細香軒　　　　　　　　　<hi>金</hi>路　鐸<lb/>
霜雪青青玉一叢肯從桃李借薰醲不知香界何從立<lb/>
憑仗清風問籜龍<lb/>
<pb n="KR4h0141_WYG_335-33a"/>
　　　墨竹　　　　　　　　　　<hi>金</hi>龎　鑄<lb/>
一谿流水玉涓涓谿上修篁接暮煙誰倩能詩文與可<lb/>
筆端移得小江天<lb/>
　　　其二<lb/>
瀰川急雨暗秋空無限琅玕淡墨中劒甲摐摐軍十萬<lb/>
欲將貔虎戰斜風<lb/>
　　　琳宫詞　　　　　　　　　<hi>元</hi>許有壬<lb/>
凉入簾幃夜色輕瑶臺添月更虚明一壺天地渾無迹<lb/>
<pb n="KR4h0141_WYG_335-33b"/>
只有清風動竹聲<lb/>
　　　扇上竹　　　　　　　　　<hi>元</hi>楊　載<lb/>
種竹何須種萬竿一枝分影亦檀欒秋宵更受風披拂<lb/>
聼取清音入夢寒<lb/>
　　　題金顯宗畫墨竹　　　　　<hi>元</hi>栁　貫<lb/>
海潤星輝大定年生綃筆筆寫蒼煙若為夢裏篔簹谷<lb/>
直到洋州雪筏邊<lb/>
　　　墨竹　　　　　　　　　　<hi>元</hi>歐陽𤣥<lb/>
<pb n="KR4h0141_WYG_335-34a"/>
兩枝淡淡與濃濃垂葉應無靃靡容玉立滿身都是雨<lb/>
何人能識葛陂龍<lb/>
　　　題竹石圖　　　　　　　　<hi>元</hi>陳　旅<lb/>
藍田水曲青玉立雨過秋光滿林濕故人結屋傍幽崖<lb/>
静愛石牕晴翠入<lb/>
　　　題雨竹　　　　　　　　　　陳　旅<lb/>
江上鷓鴣畱客住黄陵廟下泊船時一林春雨垂垂緑<lb/>
消得晴風爛熳吹<lb/>
<pb n="KR4h0141_WYG_335-34b"/>
　　　題王虚齋所藏鎮南王墨竹　<hi>元</hi>納　延<lb/>
帝子乗鸞謁紫清滿天風露翠衣輕閒将十二參差玉<lb/>
吹向雲間作鳯鳴<lb/>
　　　蘇東坡竹　　　　　　　　<hi>元</hi>呉　鎮<lb/>
晴梢初放葉可數新粉纔消露未乾太似美人無俗韻<lb/>
清風徐灑碧琅玕<lb/>
　　　蘇東坡竹　　　　　　　　<hi>元</hi>黄公望<lb/>
一片湘雲濕未乾春風吹下玉琅玕强扶殘醉揮吟筆<lb/>
<pb n="KR4h0141_WYG_335-35a"/>
簾帳蕭蕭翠雨寒<lb/>
　　　題柯敬仲竹　　　　　　　<hi>元</hi>台哈布哈<lb/>
梁王宅裏參差見山簡池邊爛熳栽記得九霄秋月上<lb/>
滿庭清影覆蒼苔<lb/>
　　　題柯學士畫竹　　　　　　<hi>元</hi>陳　基<lb/>
羣玉仙人佩水蒼金莖分露服琳瑯曾将天上昭華琯<lb/>
吹作飛龍奉玉皇<lb/>
　　　遵道竹枝　　　　　　　　<hi>元</hi>張　雨<lb/>
<pb n="KR4h0141_WYG_335-35b"/>
篔簹谷口白雲生雲裏琅玕萬玉聲驚破幽人春枕夢<lb/>
一窗斜月半梢横<lb/>
　　　題雲林竹　　　　　　　　<hi>明</hi>張　簡<lb/>
笠澤荘頭道士家書牕風竹翠交加新梢便有凌雲勢<lb/>
髙出牆檐掃落花<lb/>
　　　題宋好古墨竹　　　　　　<hi>明</hi>危　素<lb/>
我憶東曹粉署郎琅玕寫就拂雲長秪疑散歩雲林曲<lb/>
獨聼秋聲待晚凉<lb/>
<pb n="KR4h0141_WYG_335-36a"/>
　　　　早朝待漏題楊諭徳竹　　　<hi>明</hi>王　璲<lb/>
　禁鐘纔動曉風㣲新竹踈踈對瑣闈不是日髙簾不捲<lb/>
　怕教空翠濕朝衣<lb/>
　　　　題竹　　　　　　　　　　<hi>明</hi>王　紱<lb/>
　宫樹棲鴉拜夕郎洞門煙靄竹蒼蒼珮聲揺曵歸来晚<lb/>
　香篆初消月滿牀<lb/>
　　　　竹　　　　　　　　　　　<hi>明</hi>徐　渭<lb/>
　昨夜牕前風月時數竿踈影響書幃今朝搨向谿藤上<lb/>
<pb n="KR4h0141_WYG_335-36b"/>
　猶覺秋聲筆底飛<lb/>
　　　　題薛淡園墨竹　　　　　　<hi>明</hi>僧道衍<lb/>
　淡淡煙中映夕曛踈疎石上拂晴雲展圖却憶西岡夜<lb/>
　坐聽秋聲亦有君<lb/>
　　　　題王黄鶴墨竹　　　　　　<hi>明</hi>僧徳祥<lb/>
　輞川竹裏舊題詩畫裡如今似見之滿耳秋聲人不到<lb/>
　彈琴長嘯月来時<lb/>
御定佩文齋咏物詩選卷三百三十五<lb/>
</p>
<p>
</p>
  </div>
</body>
</text>
</TEI>
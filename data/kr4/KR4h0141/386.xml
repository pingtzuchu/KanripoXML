<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_386-1a"/>
　欽定四庫全書<lb/>
御定佩文齋詠物詩選巻三百八十七<lb/>
　　蘆葦類<hi>附兼葭</hi>　<hi>葑</hi>
　　　五言古<lb/>
　　　　和子由記園中草木　　　　<hi>宋</hi>蘇　軾<lb/>
　蘆筍初似竹稍開葉如蒲方春節抱甲漸老根生鬚不<lb/>
　愛當夏緑愛此及秋枯黄葉倒風雨白花揺江湖江湖<lb/>
　不可到移植苦勤劬安得䨇野鴨飛来成畫圗<lb/>
<pb n="KR4h0141_WYG_386-1b"/>
　　　　舟中雜詠　　　　　　　　<hi>元</hi>袁　桷<lb/>
　白葦生寒沙殘花揺敝帚燕都百萬家借爾作薪槱物<lb/>
　㣲生㝡下功用廼堪取大勝桃李花矜矜鬪妍醜<lb/>
　　　　蘆　　　　　　　　　　　<hi>明</hi>呉　寛<lb/>
　江湖渺無際彌望皆髙蘆蘆夲水濵物久疑平陸無移<lb/>
　根偶種植溝淺土不汚縦横忽徧地葉捲多葭莩白花<lb/>
　可為絮長幹須人扶每當風雨夕蕭蕭亦江湖宛如扁<lb/>
　舟過榜人共歌呼浩然發歸興豈為思蓴鱸<lb/>
<pb n="KR4h0141_WYG_386-2a"/>
　　長短句<lb/>
　　　蘆花動　　　　　　　　　<hi>唐</hi>耿　湋<lb/>
連素穂翻秋氣細莭踈莖任長吹共作月中聲孤舟發<lb/>
鄉思<lb/>
　　五言律<lb/>
　　　種葦　　　　　　　　　　<hi>唐</hi>姚　合<lb/>
欲種數莖葦出門来往頻近陂収本土選地問幽人静<lb/>
看唯思長初移未覺勻坐中尋竹客将去更逡廵<lb/>
<pb n="KR4h0141_WYG_386-2b"/>
　　　使院栽葦　　　　　　　　<hi>唐</hi>薛　能<lb/>
戞戞復差差一叢千萬枝格如僧住處栽得吏閑時笋<lb/>
自㕔中出根從府外移從軍無宿例空想夜風吹<lb/>
　　　顧少府池亭葦　　　　　　<hi>唐</hi>曹　松<lb/>
池上分行種公庭覺少塵根離潮水岸韻爽判曺人正<lb/>
午廽魚影方昏息鷺身無時不動詠滄島思方頻<lb/>
　　　叢葦　　　　　　　　　　<hi>唐</hi>張　蠙<lb/>
叢叢寒水邉曽折打魚船忽與亭臺近翻嫌島嶼偏花<lb/>
<pb n="KR4h0141_WYG_386-3a"/>
眀無月夜聲急正秋天遙憶巴陵渡殘陽一望煙<lb/>
　　　同兒曹賦蘆花　　　　　　<hi>金</hi>呉　激<lb/>
天接蒼蒼渚江涵裊裊花秋聲風似雨夜色月如沙澤<lb/>
國㡬千里漁邨三兩家翻思杏園路鞭裊㡌檐斜<lb/>
　　五言排律<lb/>
　　　蘆葦　　　　　　　　　　<hi>唐</hi>王貞白<lb/>
髙士想江湖閒庭徧植蘆清風時有至緑竹興何殊嫩<lb/>
喜日光薄踈憂雨㸃麤驚蛙跳得過鬪雀裊如無未織<lb/>
<pb n="KR4h0141_WYG_386-3b"/>
芭籬䕶㡬擡卭杖扶惹煙輕弱栁蘸水潄清蒲溉灌情<lb/>
偏重琴尊賞不孤穿花思釣叟吹葉少𦍑雛寒色暮天<lb/>
映秋聲逺籟俱朗吟應有趣瀟灑十餘株<lb/>
　　　庭葦　　　　　　　　　　<hi>唐</hi>李　中<lb/>
品格清扵竹詩家景最幽從栽向池沼長似在汀洲玩<lb/>
好招谿叟棲堪待野鷗影踈當夕照花亂正深秋韻細<lb/>
堪清耳根牢好繫舟故谿髙岸上冷淡有誰逰<lb/>
　　七言律<lb/>
<pb n="KR4h0141_WYG_386-4a"/>
　　　蘆花　　　　　　　　　　<hi>唐</hi>羅　鄴<lb/>
如練如霜乾復輕西風處處拂江城長垂釣叟看不足<lb/>
暫泊王孫愁亦生好傍翆樓装月色枉随紅葉舞秋聲<lb/>
㝡宜羣鷺斜陽裏閒捕纎鱗傍爾行<lb/>
　　　蘆檻　　　　　　　　　　<hi>宋</hi>朱　松<lb/>
手劚修蘆著檻栽使君公退㡬徘徊想當風雨翻叢急<lb/>
疑巻江湖入座来未辨松窓眠緑浦且将屐齒印蒼苔<lb/>
種成桃李人間滿應念孤根首重回<lb/>
<pb n="KR4h0141_WYG_386-4b"/>
　　　蘆花　　　　　　　　　　<hi>明</hi>徐　<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>
江畔洲前白渺茫蕭蕭摵摵鬪秋光輕風亂播漫天雪<lb/>
斜月㣲添隔岸霜半夜鴈羣清避影數聲漁笛澹吹香<lb/>
瓊枝玉樹分眀見愁絶懐人水一方<lb/>
　　五言絶句<lb/>
　　　江行　　　　　　　　　　<hi>唐</hi>錢　起<lb/>
風晩冷颼颼蘆花已白頭舊来紅葉寺堪憶玊京秋<lb/>
　　　西蘆詞　　　　　　　　　<hi>明</hi>袁　袠<lb/>
<pb n="KR4h0141_WYG_386-5a"/>
秋鴈集復飛寒潮明更㓕日暮風起時蘆子花如雪<lb/>
　　七言絶句<lb/>
　　　谿岸秋思　　　　　　　　<hi>唐</hi>杜荀鶴<lb/>
桑柘窮頭三四家挂罾垂釣是生涯秋風忽起谿浪白<lb/>
零落岸邊蘆荻花<lb/>
　　　晩春田園雜興　　　　　　<hi>宋</hi>范成大<lb/>
湖蓮舊蕩藕新翻小小荷錢沒漲痕斟酌梅天風浪緊<lb/>
更從水外種蘆根<lb/>
<pb n="KR4h0141_WYG_386-5b"/>
　　　已至湖尾望見西山　　　　<hi>宋</hi>楊萬里<lb/>
蘆荻中間一港深蒌蒿如柱不成簮正愁半日無邨落<lb/>
逺有人家在樹林<lb/>
　　　江邨晩眺　　　　　　　　<hi>宋</hi>戴復古<lb/>
江頭落日照平沙潮退漁舠閣岸斜白鳥一䨇臨水立<lb/>
見人驚起入蘆花<lb/>
　　　楊邨　　　　　　　　　　<hi>元</hi>馬祖常<lb/>
霜明野水曉粼粼蘆葉黄時少白蘋船上忽逢呉客子<lb/>
<pb n="KR4h0141_WYG_386-6a"/>
牽衣䨇手拂征塵<lb/>
　　　洪厓橋　　　　　　　　　<hi>元</hi>虞　集<lb/>
澄江如練碧悠悠一色蘆花覆逺洲無盡青天歸鴈急<lb/>
月明寒影不曽留<lb/>
　　　余與觀志能俱以公事赴北舟至梁山泊時荷<lb/>
　　　　花盛開風雨大至舟不相接遂泊蘆葦中余<lb/>
　　　　折蘆一葉題詩其上寄志能<lb/>
　　　　　　　　　　　　　　　<hi>元</hi>薩都拉<lb/>
<pb n="KR4h0141_WYG_386-6b"/>
題詩蘆葉雨斑斑厎事詩人不奈閒滿浦荷花開欲遍<lb/>
客程五月過梁山<lb/>
　　　題畫雜詩　　　　　　　　<hi>元</hi>馬　臻<lb/>
岸水依痕釣艇閒炊煙㡬處出蘆灣西窓正是斜陽好<lb/>
一帯泥金抹逺山<lb/>
　　　晚眺　　　　　　　　　　<hi>明</hi>趙　廸<lb/>
白雲深處野人家倚杖閒吟日未斜江上數峯看欲盡<lb/>
晩鐘殘月入蘆花<lb/>
<pb n="KR4h0141_WYG_386-7a"/>
　　　舟中暮歸　　　　　　　　<hi>明</hi>張　泰<lb/>
斷栁殘沙不掩隄葦叢幽稱水禽栖半江斜照将秋色<lb/>
相送歸船到竹溪<lb/>
　　　潤州舟行作　　　　　　　<hi>明</hi>湯　珍<lb/>
河洲春茁紫蘆芽緑水清暉㺯客槎十日南風吹未息<lb/>
殘梅猶發短牆花<lb/>
　　附蒹葭<lb/>
　　五言律<lb/>
<pb n="KR4h0141_WYG_386-7b"/>
　　　蒹葭　　　　　　　　　　<hi>唐</hi>杜　甫<lb/>
摧折不自守秋風吹若何暫時花載雪㡬處葉沉波體<lb/>
弱春苖早叢長夜露多江湖後揺落亦恐嵗蹉跎<lb/>
　　七言絶句<lb/>
　　　旅懐　　　　　　　　　　<hi>唐</hi>杜荀鶴<lb/>
蒹葭月冷時聞㕍楊栁風和日聼鶯水渉山行二年客<lb/>
就中偏怕雨船聲<lb/>
　　　送友人　　　　　　　　　<hi>唐</hi>薛　濤<lb/>
<pb n="KR4h0141_WYG_386-8a"/>
　水國蒹葭夜有霜月寒山色共蒼蒼誰言千里似今夕<lb/>
　離夢杳如闗路長<lb/>
　　　　滇中詞　　　　　　　　　<hi>明</hi>范　汭<lb/>
　秀海海邉葭菼秋滇池池上雲悠悠人心恰似此中水<lb/>
　一道南流一北流<lb/>
　　　附葑<lb/>
　　　七言絶句<lb/>
　　　　葑田　　　　　　　　　　<hi>宋</hi>林　逋<lb/>
<pb n="KR4h0141_WYG_386-8b"/>
　淤泥肥黒稻秧青闊葢深流旋旋生擬倩湖君書版籍<lb/>
　水仙今佃老農耕<lb/>
　　　　洪州歌　　　　　　　　　<hi>元</hi>栁　貫<lb/>
　東湖水滿葑雲開掠取煙光雨色来未放官繇興畚鍤<lb/>
　且從魚樂占池臺<lb/>
　<lb/>
　<lb/>
御定佩文齋詠物詩選巻三百八十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_011-1a"/>
　欽定四庫全書<lb/>
御定佩文齋詠物詩選巻十一<lb/>
　　霧類<lb/>
　　　五言古<lb/>
　　　　詠霧　　　　　　　　　　<hi>梁</hi>元　帝<lb/>
　曉霧晦階前垂珠帶葉邊五里浮長隰三晨晦逺天傍<lb/>
　通似佳氣却望若飛煙疎簾還復密斷岫更疑連還思<lb/>
　逢樂廣能令雲霧褰<lb/>
<pb n="KR4h0141_WYG_011-1b"/>
　　　　其二<lb/>
　三晨生逺霧五里闇城闉從風疑細雨暎日似㳺塵乍<lb/>
　若輕煙散時如佳氣新不妨鳴樹鳥時蔽摘花人<lb/>
　　　　舟行值早霧　　　　　　　<hi>梁</hi>伏　挺<lb/>
　水霧雜山煙冥冥不見天聽猿方忖岫聞瀨始知川漁<lb/>
　人惑澳浦行舟迷泝沿日中氛靄盡空水共澄鮮<lb/>
　　　　賦得霧　　　　　　　　　<hi>梁</hi>沈　趍<lb/>
　窈鬱蔽園林依霏被軒牖睇有始疑空瞻空復如有㳺<lb/>
<pb n="KR4h0141_WYG_011-2a"/>
蛇隠遥漢文豹棲南阜既殊三五輝逺望徒延首<lb/>
　　　詠霧應詔　　　　　　　<hi>北周</hi>王　褎<lb/>
七條開廣陌五里闇朝氛帶樓疑海氣含蓋似浮雲方<lb/>
從河水上預奉綠圖文<lb/>
　　　賦得花庭霧　　　　　　　<hi>唐</hi>太　宗<lb/>
蘭氣已熏宫新蕊半妝叢色含輕重霧香引去來風拂<lb/>
樹濃舒綠縈花薄蔽紅還當雜行雨彷彿隠遥空<lb/>
　　　凌霧行　　　　　　　　　<hi>唐</hi>韋應物<lb/>
<pb n="KR4h0141_WYG_011-2b"/>
秋城海霧重職事凌晨出浩浩合元天溶溶迷朗日纔<lb/>
看含鬢白稍視沾衣密道騎全不分郊樹都如失霏微<lb/>
誤嘘吸膚腠生寒慄歸當飲一杯庶用蠲斯疾<lb/>
　　　水亭夜坐賦得曉霧　　　　<hi>唐</hi>李　益<lb/>
月落寒霧起沈思浩通川宿禽囀木散山澤一蒼然漠<lb/>
漠沙上路沄沄洲外田猶當依逺樹斷續欲窮天<lb/>
　　五言律<lb/>
　　　賦得逺山澄碧霧　　　　　<hi>唐</hi>太　宗<lb/>
<pb n="KR4h0141_WYG_011-3a"/>
殘雲收翠嶺夕霧結長空帶岫凝全碧障霞隠半紅彷<lb/>
彿分初月飄颻度曉風還因三里處冠蓋逺相通<lb/>
　　　詠霧　　　　　　　　　　<hi>唐</hi>董思恭<lb/>
蒼山寂已暮翠觀闇將沈終南晨豹隠巫峽夜猿吟天<lb/>
寒氣不歇景晦色方深待訪公超市將予赴華陰<lb/>
　　　詠霧　　　　　　　　　　<hi>唐</hi>蘇味道<lb/>
氤氳起洞壑遥裔匝平疇乍似含龍劔還疑暎蜃樓拂<lb/>
林隨雨密度逕帶煙浮方謝公超歩終從彦輔㳺<lb/>
<pb n="KR4h0141_WYG_011-3b"/>
　　　霧　　　　　　　　　　　唐李　嶠<lb/>
曹公迷楚澤漢帝出平城涿野妖氛靜丹山霽色明類<lb/>
煙飛稍重方雨散還輕儻入非熊兆寧思𤣥豹情<lb/>
　　　大霧過安慶　　　　　　　<hi>元</hi>傅若金<lb/>
水郭浮鮫室雲帆度客星江空連海白山逺入淮青訪<lb/>
古聊須到乘流未可停遥疑天柱曉風霧䬃精靈<lb/>
　　五言排律<lb/>
　　　晨霧　　　　　　　　　　<hi>明</hi>楊　慎<lb/>
<pb n="KR4h0141_WYG_011-4a"/>
　　　　安寧之交杪秋初冬天將晴霽晨必大霧千<lb/>
　　　　里一白如銀色界須臾日出霞彩輝煥亦竒<lb/>
　　　　觀也<lb/>
𤣥冥當凛節白霧翳晨朝明月朦朧閣清霜曖㬣橋冰<lb/>
凘工織水花凇慣封條嵐市天褰幕煙坰陸湧潮鳬亹<lb/>
迷獨釣鹿徑滑歸樵文采南山豹威稜北塞貂駟星收<lb/>
閃閃曦景煥昭昭梅信懸知近憑他酒斾招<lb/>
　　七言律<lb/>
<pb n="KR4h0141_WYG_011-4b"/>
　　　早霧　　　　　　　　　　<hi>宋</hi>趙　抃<lb/>
山光全暝水光浮數里霏霏曉霧收露彩乍凝藏漢殿<lb/>
日華不透掩秦樓豈饒文豹遲留影應有靈蛇取次逰<lb/>
聖世妖氛消已盡結成佳氣滿南州<lb/>
　　　花霧　　　　　　　　　　<hi>元</hi>謝宗可<lb/>
倦紫酣紅總未醒暗薰芳液滴無聲羅幃隠繡迷春色<lb/>
綺縠籠香䕶曉晴薄暝枝頭留睡蝶輕陰樹底咽啼鶯<lb/>
東風巻到闌干曲半濕㳺絲舞不成<lb/>
<pb n="KR4h0141_WYG_011-5a"/>
　　　詠霧凇　　　　　　　　　<hi>明</hi>楊　慎<lb/>
怪得天雞誤曉光青腰玉女試銀妝瓊敷綴葉齊如剪<lb/>
瑞樹開花冷不香月白詎迷三里霧雲黄先兆萬家箱<lb/>
貧兒飯瓮歌聲好六出何須賀謝莊<lb/>
　　　忠州霧泊　　　　　　　　<hi>明</hi>鍾　惺<lb/>
漁艇官舟曉泊同蜀江愁霧不愁風煙生野聚汀寒外<lb/>
雲滿山城水氣中曲岸川廻翻似盡遥天峰沒却如空<lb/>
依稀往日丹楓路稍見霜前逺近紅<lb/>
<pb n="KR4h0141_WYG_011-5b"/>
　　五言絶句<lb/>
　　　閒泛　　　　　　　　　　<hi>明</hi>僧大遂<lb/>
無事亦波間孤舟覺自閒樹邊春霧斂尖露幾重山<lb/>
　　七言絶句<lb/>
　　　霧凇　　　　　　　　　　<hi>宋</hi>曾　鞏<lb/>
園林日出靜無風霧凇花開樹樹同記得集賢深殿裏<lb/>
舞人齊揷玉瓏璁<lb/>
　　　房陵　　　　　　　　　　<hi>宋</hi>陳　造<lb/>
<pb n="KR4h0141_WYG_011-6a"/>
陰晴未敢捲簾看苦霧濛濛尚未乾政使病餘剛止酒<lb/>
一杯要敵澇朝寒<hi>自注晨起霧久乃散土人目曰澇朝</hi>
　　　霧中見靈山依約不真　　　<hi>宋</hi>楊萬里<lb/>
東來兩眼不曾寒四顧千峰掠曉鬟天欲惱人消幾許<lb/>
只教和霧看靈山<lb/>
　　　曉行　　　　　　　　　　<hi>宋</hi>葛長庚<lb/>
雨餘花㸃滿紅橋栁絮沾泥夜不消曉霧忽無還忽有<lb/>
春山如近復如遥<lb/>
<pb n="KR4h0141_WYG_011-6b"/>
　　　水邨霧　　　　　　　　　　葛長庚<lb/>
淡處還濃綠處青江風吹作雨毛腥起從水面縈層嶂<lb/>
恍似簾中見畫屏<lb/>
　　　夾蘿峰　　　　　　　　　<hi>明</hi>顧　源<lb/>
紅日纔生晹谷東魚龍吹浪曉濛濛徜徉笑指三山路<lb/>
玉竈銀牀紫霧中<lb/>
　　　題米元暉山水小景贈陳原貞别<lb/>
　　　　　　　　　　　　　　　<hi>明</hi>僧似杞<lb/>
<pb n="KR4h0141_WYG_011-7a"/>
　江頭雨足春水生江上青山煙樹暮扁舟明發去如飛<lb/>
　目斷征帆入蒼霧<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_011-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_423-1a"/>
　欽定四庫全書<lb/>
御定佩文齋詠物詩選巻四百二十四<lb/>
　　鶴類<lb/>
　　　五言古<lb/>
　　　　詠懷　　　　　　　　　　<hi>魏</hi>阮　籍<lb/>
　鴻鵠相隨飛飛飛適遐裔雙翮臨長風須臾萬里逝朝<lb/>
　餐琅玕實夕宿丹山際抗身青雲中網羅孰能制豈與<lb/>
　鄉曲士携手共言誓<lb/>
<pb n="KR4h0141_WYG_423-1b"/>
　　　　賦得舞鶴　　　　　　　　<hi>梁</hi>簡文帝<lb/>
　來自芝田逺飛度武谿深振迅依吳市差池逐晉琴竒<lb/>
　聲傳㢠澗動翅拂花林欲知情外物伊洛有清潯<lb/>
　　　　飛來雙白鶴　　　　　　　<hi>梁</hi>元　帝<lb/>
　紫葢學仙成能令吳市傾逐舞隨疎節聞琴應别聲集<lb/>
　田遥赴影隔霧近相鳴時從洛浦渡飛向遼東城<lb/>
　　　　主人池前鶴　　　　　　　<hi>梁</hi>吴　均<lb/>
　本是乗軒者為君堦下禽摧藏多好貎清唳有竒音稻<lb/>
<pb n="KR4h0141_WYG_423-2a"/>
粱惠既重華池遇亦深懷恩未忍去非無江海心<lb/>
　　　詠鶴　　　　　　　　　　<hi>陳</hi>隂　鏗<lb/>
依池屢獨舞對影或孤鳴乍動軒墀歩時轉入琴聲<lb/>
　　　送王明府參選賦得鶴　　　<hi>唐</hi>駱賔王<lb/>
振衣遊紫府飛葢背青田虚心恒警露孤影尚凌煙離<lb/>
歌悽妙曲别操繞繁絃在隂如可和清響㑹聞天<lb/>
　　　黃鶴　　　　　　　　　　<hi>唐</hi>沈佺期<lb/>
黃鶴佐丹鳯不能羣白鷳拂雲遊四海弄影到三山遥<lb/>
<pb n="KR4h0141_WYG_423-2b"/>
憶君軒上來下天池間明珠世不重知有報恩環<lb/>
　　　宣城長史弟昭贈余琴谿中雙舞鶴詩以見志<lb/>
　　　　　　　　　　　　　　　<hi>唐</hi>李　白<lb/>
令弟佐宣城贈余琴谿鶴謂言天涯雪忽向窓前落白<lb/>
玉為毛衣黃金不肯博背風振六翮對舞臨山閣顧我<lb/>
如有情長鳴似相託何當駕此物與爾騰寥廓<lb/>
　　　謝王郎中贈琴鶴　　　　　<hi>唐</hi>顧　况<lb/>
此琴等焦尾此鶴方胎生赴節何徘徊理感物自并獨<lb/>
<pb n="KR4h0141_WYG_423-3a"/>
立江海上一彈天地清朱絃動瑶華白羽飄玉京因想<lb/>
羡門軰眇然四體輕子喬翔鄧林王母游層城忽如啟<lb/>
靈署鸞鳯相和鳴何由玉女牀去食琅玕英<lb/>
　　　曉鶴　　　　　　　　　　<hi>唐</hi>孟　郊<lb/>
曉鶴彈古舌婆羅門呌音應吹天上律不使塵中尋虚<lb/>
空夢皆斷喑唏安能禁如開孤月口似説明星心既非<lb/>
人間韻枉作人間禽不如相將去碧落窠巣深<lb/>
　　　感鶴　　　　　　　　　　<hi>唐</hi>白居易<lb/>
<pb n="KR4h0141_WYG_423-3b"/>
鶴有不羣者飛飛在野田饑不啄腐䑕渴不飲盗泉貞<lb/>
姿自耿介雜鳥何翩翾同遊不同志如此十餘年一興<lb/>
嗜慾念遂為繒繳牽委質小池内爭食羣雞前不惟懷<lb/>
稻粱兼亦競腥羶不惟戀主人兼亦狎烏鳶物心不可<lb/>
知天性有時遷一飽尚如此况乗大夫軒<lb/>
　　　代鶴　　　　　　　　　　　白居易<lb/>
我本海上鶴偶逢江南客感君一顧恩同來洛陽陌洛<lb/>
陽寡族類皎皎惟兩翼貎是天與高色非日浴白主人<lb/>
<pb n="KR4h0141_WYG_423-4a"/>
誠可戀其奈軒庭窄飲啄雜雞羣年深損標格故鄉渺<lb/>
何處雲水重重隔誰念深籠中七換摩天翮<lb/>
　　　鶴屏　　　　　　　　　　<hi>唐</hi>陸龜䝉<lb/>
時人重花屏獨即胎化狀叢毛鍊分彩疎節笻相望曽<lb/>
無氃氋態頗得連軒樣勢擬搶髙尋身猶在函丈如憂<lb/>
雞鶩闘似憶煙霞向塵世任縱橫霜襟自閒放空資明<lb/>
逺思不待浮丘相何由振玉衣一舉棲瀛閬<lb/>
　　　鶴屏　　　　　　　　　　<hi>唐</hi>皮日休<lb/>
<pb n="KR4h0141_WYG_423-4b"/>
三幅吹空縠孰寫仙禽狀㲨<hi>或作<graphic n="KR2798" url="https://raw.githubusercontent.com/kanripo/KR-Gaiji/master/images/KR2798.png" mimeType="image/png"/>
                    </hi>耳側以聽赤睛曠如望<lb/>
引吭看雲勢翹足臨池樣頗似近蓐席還如入方丈盡<lb/>
日空不鳴窮年但相向未許子晉乗難教道林放貌既<lb/>
合羽儀骨亦符法相願升君子堂不必思崑閬<lb/>
　　　遇旅鶴　　　　　　　　　<hi>唐</hi>孫昌頴<lb/>
靈鶴産絶境昻昻無與儔羣飛滄溟曙一叫雲山秋野<lb/>
性方自得人寰何所求時因戲祥風偶爾來中州中州<lb/>
帝王宅園沼深且幽希君惠稻粱欲拜離丹丘不然奮<lb/>
<pb n="KR4h0141_WYG_423-5a"/>
飛去將適汗漫遊肯作池上鶩年年空沈浮<lb/>
　　　李生畫鶴　　　　　　　　<hi>宋</hi>文　同<lb/>
昻昻青田姿杳杳在輕素一身萬里意雙目九霄顧釤<lb/>
釤羽翮利竦竦骨節露君初本誰學我恐必神悟得于<lb/>
想像外看在絶筆處稷筌如復生相與校獨歩<lb/>
　　　都城南有道者居名松鶴堂暇日同東平王繼<lb/>
　　　　學為避暑之遊因作松鶴聨句<lb/>
　　　　　　　　　　　　　　　<hi>元</hi>馬祖常<lb/>
<pb n="KR4h0141_WYG_423-5b"/>
偃雲聳層霄警露落古雪虬枝喜垂澗鷺羽陋鳴垤蟠<lb/>
石千歳苓頂朱百齡血胎禽哺春巣乳脂凝沍節舞葢<lb/>
竽籟喧啄粒苔蘚齧元玉熏麝煤碧脛隘雞<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>陟岳秦<lb/>
爵崇授甲衛軒劣沐髮豹霧深引吭鳯竹裂風馭八極<lb/>
小河舟三翼拙魯縞曵䙰褷夏社挺嶻嶭任重明堂材<lb/>
言歸華表别拳縮包胥立堅剛伯夷烈延世餌方液顧<lb/>
歩炫髙潔作室擅兹美觀物入獨閱逝將束囊書從爾<lb/>
解珮玦<lb/>
<pb n="KR4h0141_WYG_423-6a"/>
　　　部中鶴　　　　　　　　　<hi>明</hi>湯顯祖<lb/>
曲臺雙白鶴日賦十餐錢良為升合資畱滯江海年傳<lb/>
呼卿出入引吭飛舞前軒墀看鶴人時與小翩翾鳯凰<lb/>
猶可飼安得羽中仙<lb/>
　　　題鶴軒圖　　　　　　　　<hi>明</hi>僧道衍<lb/>
幽人適野意崇軒起山隈凉風響澗木晴霞明砌苔荆<lb/>
扉夕不掩多應放鶴來<lb/>
　　七言古<hi>附長短句</hi>
<pb n="KR4h0141_WYG_423-6b"/>
　　　畫鶴篇　　　　　　　　　<hi>唐</hi>錢　起<lb/>
㸃素凝姿任畫工霜毛玉羽照簾櫳借問飛鳴華表上<lb/>
何如粉繢綵屏中文昌宮近芙蓉闕蘭室絪緼香且結<lb/>
鑪氣朝成緱嶺雲銀燈夜作華亭月日暖花明梁燕歸<lb/>
應驚片雪在仙闈主人顧盼千金重誰肯徘徊五里飛<lb/>
　　　獨鶴吟　　　　　　　　　<hi>唐</hi>李咸用<lb/>
碧玉喙長丹頂圓亭亭危立松風間啄萍吞鱗意已閒<lb/>
舉頭咫尺輕重天黑翎白本排雲煙離羣脫侶孤如仙<lb/>
<pb n="KR4h0141_WYG_423-7a"/>
披霜唳月驚嬋娟逍遥忘却還青田鳶寒鴉晚空相喧<lb/>
時時側耳清泠泉<lb/>
　　　畫鶴　　　　　　　　　　<hi>元</hi>虞　集<lb/>
薛公少保昔畫鶴毛羽蕭條向寥廓通泉縣壁久微茫<lb/>
故物都非况城郭長鳴闊歩貎閒暇解寫髙情亦竒作<lb/>
田中芝艸日應長石上松花晩猶落赤壁江深孤月小<lb/>
白雲野迥秋霄薄羣帝相從絳莭朝八公許製黃金藥<lb/>
誤嬰塵網迹易迷移召中州夢如昨借懸素壁憶真侶<lb/>
<pb n="KR4h0141_WYG_423-7b"/>
忽有微風動林壑碧虛寥寥積雪高直過蕭臺絶棲泊<lb/>
　　　雙鶴吟寄友人　　　　　　<hi>元</hi>馬　臻<lb/>
依依兩白鶴歳久住青田一鶴垂兩翅飲啄沙汀煙一<lb/>
鶴展長翮㝠㝠自冲天思之不可見獨立秋風前有時<lb/>
月夜羣動息孤唳一聲山水碧凝眸側頸復徘徊影落<lb/>
空林風露濕故人獨抱經濟才淵珠烱烱光難埋江南<lb/>
地暖梅花開折花待君君不來梅花歳歳開又落空向<lb/>
梅邊詠雙鶴<lb/>
<pb n="KR4h0141_WYG_423-8a"/>
　　五言律<hi>附小律</hi>
　　　詠鶴　　　　　　　　　　<hi>唐</hi>李　嶠<lb/>
黃鶴逺聨翩從鸞下紫煙翺翔一萬里來去幾千年已<lb/>
憩青田側時遊丹鳯前莫言空警露猶兾一聞天<lb/>
　　　池邊鶴　　　　　　　　　<hi>唐</hi>儲光羲<lb/>
舞鶴傍池邊水清毛羽鮮立如依岸雪飛似向池泉江<lb/>
海雖言曠無如君子前<lb/>
　　　和裴相公寄白侍郎求雙鶴　<hi>唐</hi>劉禹錫<lb/>
<pb n="KR4h0141_WYG_423-8b"/>
皎皎華亭鶴來隨太守船青雲意長在滄海别經年留<lb/>
滯清洛苑徘徊明月天何如鳯池上雙舞入祥煙<lb/>
　　　答裴相公乞鶴　　　　　　<hi>唐</hi>白居易<lb/>
警露聲音好冲天相貎殊終宜向遼廓不稱在泥塗白<lb/>
首勞為伴朱門幸見呼不知疎野性却愛鳯池無<lb/>
　　　劉蘇州以華亭一鶴逺寄以詩謝之<lb/>
　　　　　　　　　　　　　　　　白居易<lb/>
老鶴風姿異衰翁詩思深素毛如我髩丹頂似君心松<lb/>
<pb n="KR4h0141_WYG_423-9a"/>
際雪相映雞羣塵不侵殷勤逺來意一隻重千金<lb/>
　　　聞雲中鶴唳　　　　　　　<hi>唐</hi>章孝標<lb/>
久在青田唳天高忽暫聞翩翻縈碧落嘹喨入重雲出<lb/>
谷鶯何待鳴岐鳯欲羣九臯寧足道此去透絪縕<lb/>
　　　别鶴　　　　　　　　　　<hi>唐</hi>杜　牧<lb/>
分飛共所從六翮勢催風聲斷碧雲外影孤明月中青<lb/>
田歸路逺丹桂舊巣空矯翼知何處天涯不可窮<lb/>
　　　池州封貟外郡齋雙鶴丹頂霜翎仙態浮曠罷<lb/>
<pb n="KR4h0141_WYG_423-9b"/>
　　　　政之日因呈此章　　　　<hi>唐</hi>李羣玉<lb/>
瀟灑二白鶴對之髙興清寒谿侶雲水朱閣伴琴笙顧<lb/>
慕稻粱惠超遥江海情應携帝鄉去仙闕看飛鳴<lb/>
　　　購鶴　　　　　　　　　　<hi>元</hi>張養浩<lb/>
野處幽獨甚千金得令威挾雲出塵網領月到柴扉縻<lb/>
足妨颺去遮亭使學飛至今湖上路樹石亦光輝<lb/>
　　　題江仲暹聽鶴亭　　　　　<hi>明</hi>張以寧<lb/>
仙鶴在人世長鳴思逺空有人秋水上倚杖月明中玉<lb/>
<pb n="KR4h0141_WYG_423-10a"/>
樹三更露銀河萬里風徘徊意無極遲爾出樊籠<lb/>
　　五言排律<lb/>
　　　郡中每晨興見群鶴東飛至暮又行列而返哢<lb/>
　　　　吭雲路甚和樂焉余愧獨處江城常目送此<lb/>
　　　　鶴意有所羡遂賦以詩　　<hi>唐</hi>張九齡<lb/>
雲間有數鶴撫翼意無違曉日東田去宵煙北渚歸歡<lb/>
呼良自適羅列好相依逺集長江静高翔衆鳥稀豈煩<lb/>
仙子馭何畏野人機却念乗軒者拘畱不得飛<lb/>
<pb n="KR4h0141_WYG_423-10b"/>
　　　黃鵠下太液池　　　　　　<hi>唐</hi>賈　島<lb/>
髙飛空外鵠下向禁中池岸印行踪淺波揺立影危來<lb/>
從千里島舞拂萬年枝踉蹌孤風起徘徊水沫移幽音<lb/>
清露滴野性白雲隨太液無彈射靈禽翅不垂<lb/>
　　　緱山鶴　　　　　　　　　<hi>唐</hi>張仲素<lb/>
羽客驂仙鶴將飛駐碧山映松殘雪在度嶺片雲還清<lb/>
唳因風逺髙姿對水閒笙歌憶天上城郭歎人間幾變<lb/>
霜毛潔方殊藻質斑蓬瀛如可到逸響詎能攀<lb/>
<pb n="KR4h0141_WYG_423-11a"/>
　　　鶴警露　　　　　　　　　<hi>唐</hi>陳　季<lb/>
南國商飇動風臯野鶴鳴谿松寒暫宿露艸滴還驚欲<lb/>
有髙飛意空聞召侶情雲間傳藻質月下引清聲未假<lb/>
摶扶勢焉知羽翼輕吾君開太液願得應皇明<lb/>
　　　鶴鳴九臯　　　　　　　　<hi>唐</hi>闕　名<lb/>
胎化呈仙質長鳴在九臯排空散清唳映日委霜毛萬<lb/>
里思寥廓千山望鬱陶香凝光不見風積韻彌髙鳯侶<lb/>
攀何及雞羣思忽勞升天如有應飛舞出蓬蒿<lb/>
<pb n="KR4h0141_WYG_423-11b"/>
　　七言律<lb/>
　　　送鶴與裴相臨别贈詩　　　<hi>唐</hi>白居易<lb/>
司空愛爾爾須知不信聽吟送鶴詩羽翮勢髙寧惜别<lb/>
稻粱恩重莫愁飢夜棲少共雞争樹曉浴先饒鳯占池<lb/>
穏上青雲勿廻顧的應勝在白家時<lb/>
　　　鶴池　　　　　　　　　　　白居易<lb/>
髙竹籠前無伴侶亂雞羣裏有風標低頭乍恐丹砂落<lb/>
晒翅長疑白雪消轉覺鸕鷀毛色下苦嫌鸚鵡語聲嬌<lb/>
<pb n="KR4h0141_WYG_423-12a"/>
臨風一唳思何事悵望青田雲水遥<lb/>
　　　憶放鶴　　　　　　　　　<hi>唐</hi>李　紳<lb/>
羽毛似雪無瑕㸃顧影秋池舞白雲閒整素儀三島近<lb/>
廻飄清唳九霄聞好風順舉應摩日逸翮將成莫戀羣<lb/>
凌厲坐看空碧外更憐鳬鷺老江濆<lb/>
　　　台州鄭貟外郡齋雙鶴　　　<hi>唐</hi>朱慶餘<lb/>
丹頂分明音響别况聞來處隔雲濤情懸碧落飛何晩<lb/>
立近清池意自髙向夜雙棲驚玉漏臨軒對舞拂朱袍<lb/>
<pb n="KR4h0141_WYG_423-12b"/>
仙郎為爾開籠早莫慮廻翔損羽毛<lb/>
　　　鄭侍御㕔玩鶴　　　　　　<hi>唐</hi>許　渾<lb/>
碧天飛舞下晴莎金閣瑶池絶網羅巖響數聲風滿樹<lb/>
岸移孤影雪凌波緱山去逺雲霄㢠遼海歸遲歳月多<lb/>
雙翅一開千萬里祗應棲隠戀喬柯<lb/>
　　　失鶴　　　　　　　　　　<hi>唐</hi>李　逺<lb/>
秋風吹却九臯禽一片閒雲萬里心碧海有情應悵望<lb/>
青天無路可追尋初來白雪翎猶短欲去丹砂頂漸深<lb/>
<pb n="KR4h0141_WYG_423-13a"/>
華表柱頭畱語後更無消息到如今<lb/>
　　　山陽盧明府以雙鶴寄遺伯氏以詩為答因寄<lb/>
　　　　和　　　　　　　　　　<hi>唐</hi>趙　嘏<lb/>
緱山雙去羽翰輕應為仙家好弟兄茅固枕前秋對舞<lb/>
陸雲谿上夜同鳴紫泥封處仍回首碧落歸時莫問程<lb/>
自笑滄江一漁叟何由似爾到層城<lb/>
　　　鶴　　　　　　　　　　　<hi>唐</hi>鄭　谷<lb/>
一自王喬放自由俗人行處懶回頭睡輕旋覺松花墮<lb/>
<pb n="KR4h0141_WYG_423-13b"/>
舞罷閒聽澗水流羽翼光明欺積雪風神灑落占髙秋<lb/>
應嫌白鷺無仙骨長伴漁翁宿葦洲<lb/>
　　　謝丹陽李公素學士惠鶴　　<hi>宋</hi>韓　琦<lb/>
髙籠携得意何勤玉樹慚無可待君只愛羽毛欺白雪<lb/>
不知魂夢託青雲孤標直好和松畫清唳偏宜帶月聞<lb/>
自有三山歸去路莫辭時暫處雞羣<lb/>
　　　鶴　　　　　　　　　　　<hi>元</hi>宋　无<lb/>
毛骨珊珊白雪清千年世上頂丹成晴飛碧落秋空闊<lb/>
<pb n="KR4h0141_WYG_423-14a"/>
露立瑶臺夜月明仙島雲深歸有信天壇花落歩無聲<lb/>
時來華表何人識依舊翻身上玉京<lb/>
　　　和詠鶴　　　　　　　　　<hi>元</hi>李　祁<lb/>
老去曾看相鶴經暫從華館試伶俜幾年養就丹砂頂<lb/>
竟日閒梳白雪翎萬里壯心原自許九霄清唳好誰聽<lb/>
神仙舊侣知何在遥望蓬莱一㸃青<lb/>
　　　來鶴詩贈周元初　　　　　<hi>元</hi>沈　右<lb/>
緘誠上逹魏元君俄頃神霄下鶴羣頂煉大還丹鼎火<lb/>
<pb n="KR4h0141_WYG_423-14b"/>
翅霑南嶽嶺頭雲仙人騏驥秋風逺王子笙簫午夜聞<lb/>
惆悵世間畱不住却驂鸞鶴出霞雰<lb/>
　　　周元初来鶴詩　　　　　　<hi>明</hi>鄭　洪<lb/>
緑章朝帝駕雲車白鶴從天下玉除赤壁已無身後夢<lb/>
丹丘應有寄来書五鬛松隂秋落落三花樹影夜疎疎<lb/>
琴心三疉蓬莱淺兩翼剛風響珮裾<lb/>
　　　鶴舞　　　　　　　　　　<hi>明</hi>邵　寳<lb/>
誤向丹丘共羽流多情今得此亭幽長鳴似與髙人語<lb/>
<pb n="KR4h0141_WYG_423-15a"/>
屢舞誰於醉客求風羽九逵能抗晩野心萬里欲横秋<lb/>
試將衣䄂閒招引轉盡花隂意未休<lb/>
　　　野鶴　　　　　　　　　　<hi>明</hi>朱之蕃<lb/>
勁翮凌風掠逺雲一聲清唳九霄聞巣松不戀乗軒寵<lb/>
警露時畱篆籒文注頂丹成迎日彩昻身玉立出雞羣<lb/>
朝元應待仙真御隠映青山白雪紛<lb/>
　　五言絶句<lb/>
　　　詠省壁畫鶴　　　　　　　<hi>唐</hi>宋之問<lb/>
<pb n="KR4h0141_WYG_423-15b"/>
粉壁圖仙鶴昻藏真氣多鶱飛竟不去當是戀恩波<lb/>
　　　田鶴　　　　　　　　　　<hi>唐</hi>錢　起<lb/>
田鶴望碧霄無風亦自舉單飛後片雲早晚及前侶<lb/>
　　　田鶴　　　　　　　　　　<hi>唐</hi>司空曙<lb/>
散下渚田中隠見菰蒲裏和鳴自相應欲作凌風起<lb/>
　　　鶴　　　　　　　　　　　<hi>唐</hi>白居易<lb/>
人各有所好物固無常宜誰謂爾能舞不如閒立時<lb/>
　　　鶴雛　　　　　　　　　　<hi>唐</hi>姚　合<lb/>
<pb n="KR4h0141_WYG_423-16a"/>
白毛生未足嶛峭醜於雞每夜穿籠出搗衣砧上棲<lb/>
　　　即事　　　　　　　　　　<hi>唐</hi>司空圖<lb/>
茶爽添詩句天清瑩道心只留鶴一隻此外是空林<lb/>
　　　修竹塢　　　　　　　　　<hi>明</hi>高　啟<lb/>
色映谿沈沈秋雲生夕隂無限楚山意鶴鳴風滿林<lb/>
　　六言絶句<lb/>
　　　為曽髙士畫湖山舊隠　　　<hi>元</hi>倪　瓚<lb/>
厭聽殘春風雨卷簾坐看青山波上鷗浮天逺林間鶴<lb/>
<pb n="KR4h0141_WYG_423-16b"/>
帶雲還<lb/>
　　七言絶句<lb/>
　　　寄劉尊師　　　　　　　　<hi>唐</hi>韋應物<lb/>
世間荏苒縈此身長望碧山到無因白鶴徘徊看不去<lb/>
遥知下有清都人<lb/>
　　　酬令狐相公見寄　　　　　<hi>唐</hi>劉禹錫<lb/>
羣玉山頭住四年每聞笙鶴看諸仙何時得把浮丘䄂<lb/>
白日將昇第九天<lb/>
<pb n="KR4h0141_WYG_423-17a"/>
　　　崔駙馬養鶴　　　　　　　<hi>唐</hi>張　籍<lb/>
身閒無事稱高情已有人間章句名求得鶴来教剪翅<lb/>
望仙臺下亦將行<lb/>
　　　有雙鶴畱在洛中忽見劉郎中依然鳴顧劉因<lb/>
　　　　為鶴歎二篇寄予予以二絶句答之<lb/>
　　　　　　　　　　　　　　　<hi>唐</hi>白居易<lb/>
辭鄉逺隔華亭水逐我來棲緱嶺雲慚愧稻粱長不飽<lb/>
未曽廻眼向雞羣<lb/>
<pb n="KR4h0141_WYG_423-17b"/>
　　　其二<lb/>
荒艸院中池水畔銜恩不去又經春見君驚喜雙回顧<lb/>
應為吟聲似主人<lb/>
　　　問鶴　　　　　　　　　　　白居易<lb/>
烏鳶爭食雀争窠獨立池邉風雪多盡日蹋氷翹一足<lb/>
不鳴不動意如何<lb/>
　　　舟中夜坐　　　　　　　　　白居易<lb/>
潭邉霽後多清景橋下凉來足好風秋鶴一雙船一隻<lb/>
<pb n="KR4h0141_WYG_423-18a"/>
夜深相伴月明中<lb/>
　　　贈峨嵋山楊鍊師　　　　　<hi>唐</hi>鮑　溶<lb/>
道士夜誦蕊珠經白鶴下繞香煙聽夜移經盡人上鶴<lb/>
天風吹入秋㝠㝠<lb/>
　　　崔卿池上鶴　　　　　　　<hi>唐</hi>賈　島<lb/>
月中時叫葉紛紛不異洞庭霜夜聞翎羽如今從放長<lb/>
猶能飛起向孤雲<lb/>
　　　崔少卿鶴　　　　　　　　<hi>唐</hi>姚　合<lb/>
<pb n="KR4h0141_WYG_423-18b"/>
入門石徑半髙低閒處無非是藥畦致得仙禽無去意<lb/>
花間舞罷洞中棲<lb/>
　　　放鶴　　　　　　　　　　<hi>唐</hi>雍　陶<lb/>
從今一去不須低見説遼東好去栖努力莫辭仙客逺<lb/>
白雲飛處免羣雞<lb/>
　　　憶鶴　　　　　　　　　　<hi>唐</hi>劉得仁<lb/>
白絲翎羽丹砂頂曉度秋煙出翠微來向孤松枝上主<lb/>
見人吟苦却高飛<lb/>
<pb n="KR4h0141_WYG_423-19a"/>
　　　當軒鶴　　　　　　　　　<hi>唐</hi>陸龜䝉<lb/>
自笑與人乖好尚田家山客共柴車干時未似棲廬雀<lb/>
鳥道閒携相爾書<lb/>
　　　自河西歸山　　　　　　　<hi>唐</hi>司空圖<lb/>
水闊風高去路危孤舟欲上更遲遲鶴羣長繞三珠樹<lb/>
不借閒人一隻騎<lb/>
　　　錢塘鶴　　　　　　　　　<hi>唐</hi>吳仁璧<lb/>
人間路靄青天半鼇岫雲生碧海涯雖抱雕籠密扄鑰<lb/>
<pb n="KR4h0141_WYG_423-19b"/>
可能長在叔倫家<lb/>
　　　鶴　　　　　　　　　　　<hi>唐</hi>禇　載<lb/>
欲洗霜翎下澗邉却嫌菱刺汚香泉沙鷗浦鴈應驚訝<lb/>
一舉扶揺直上天<lb/>
　　　獨鶴　　　　　　　　　　<hi>唐</hi>韋　莊<lb/>
夕陽灘上立徘徊紅蓼風前雪翅開應為不知棲宿處<lb/>
幾回飛去又飛來<lb/>
　　　湖上雜詠　　　　　　　　<hi>宋</hi>鄒　浩<lb/>
<pb n="KR4h0141_WYG_423-20a"/>
華亭標格夲青雲邂逅西湖秋復春作意一聲君㑹否<lb/>
鵷鸞集處是真人<lb/>
　　　望少室　　　　　　　　　<hi>金</hi>許安仁<lb/>
名山都不見真形萬仞盤盤入杳㝠安得雲間騎白鶴<lb/>
下看三十六峰青<lb/>
　　　馴鶴圗　　　　　　　　　<hi>金</hi>王予可<lb/>
寢處粧鉛未捲釵孤雲花帶月邉來六宮簾幕金鑾冷<lb/>
露濕晨煙啄翠苔<lb/>
<pb n="KR4h0141_WYG_423-20b"/>
　　　四安道中所見　　　　　　<hi>元</hi>牟　巘<lb/>
生怕秋蟲稻把稀腰鐮争出傍晴暉凥髙首下泥中鶴<lb/>
啄得黃雲盡始歸<lb/>
　　　仙遊曲　　　　　　　　　<hi>元</hi>王　惲<lb/>
庭竹無人緑滿窓幽香和露濕霓幢日長孤絶壇邉鶴<lb/>
啄徧晴苔影一雙<lb/>
　　　偶成　　　　　　　　　　<hi>元</hi>趙孟頫<lb/>
竹林深處小亭開白鶴徐行啄紫苔羽扇不揺紗㡌側<lb/>
<pb n="KR4h0141_WYG_423-21a"/>
晩凉青鳥忽飛來<lb/>
　　　記夢　　　　　　　　　　<hi>元</hi>楊　載<lb/>
四面青山擁翠微樓臺相向闢天扉夜闌每作遊仙夢<lb/>
月滿瓊田萬鶴飛<lb/>
　　　遊三茅華陽諸洞　　　　　<hi>元</hi>宋　无<lb/>
淡染雲霞五色衣杏壇朝罷對花披洞中養隻千年鶴<lb/>
長被仙人來借騎<lb/>
　　　為彭道士賦鶴峯　　　　　<hi>元</hi>陳　旅<lb/>
<pb n="KR4h0141_WYG_423-21b"/>
跨鶴臺高倚翠微昔人城郭是邪非蕊珠宮觀秋如水<lb/>
有客吹笙月下歸<lb/>
　　　縉谿道士　　　　　　　　　陳　旅<lb/>
縉雲谿上縉雲山春水流出桃花灣白頭道士鶴為馬<lb/>
月明騎過居庸闗<lb/>
　　　甲子七月廿二日忽坐後聞彈鶴<lb/>
　　　　　　　　　　　　　　　<hi>元</hi>袁士元<lb/>
鶴立髙枝暫爾安多情遊子挾金丸老來還有冲霄志<lb/>
<pb n="KR4h0141_WYG_423-22a"/>
莫作投林倦翮看<lb/>
　　　題畫　　　　　　　　　　<hi>元</hi>李　祁<lb/>
浩浩蒼波天四圍秋風一鶴夜来歸祗應夢裏聞長笛<lb/>
知是年時舊羽衣<lb/>
　　　六月五日偶成　　　　　　<hi>元</hi>倪　瓚<lb/>
坐看青苔欲上衣一池春水靄餘暉荒邨盡日無車馬<lb/>
時有殘雲伴鶴歸<lb/>
　　　雲巢鶴睡　　　　　　　　<hi>元</hi>葉　顒<lb/>
<pb n="KR4h0141_WYG_423-22b"/>
煙梢深處穏棲翎標格孤高㢠出羣只恐聽琴驚夢醒<lb/>
踏翻松頂一巣雲<lb/>
　　　題雪景　　　　　　　　　<hi>明</hi>藍　仁<lb/>
湖邉倒樹玉為槎樹底茅檐路半斜飢鶴翅寒飛不去<lb/>
伴人閒立看梅花<lb/>
　　　送芸上人　　　　　　　　<hi>明</hi>程　誥<lb/>
行盡春山翠萬重新林浦月坐聞鐘橫江東去長鳴鶴<lb/>
巢寄南朝第幾松<lb/>
<pb n="KR4h0141_WYG_423-23a"/>
　　　毛貞夫參政别余籠一白鶴與丹書一函見貽<lb/>
　　　　即席戲成二絶答之<hi>録一</hi>　<hi>明</hi>孫一元<lb/>
竒路踉蹌自少塵白榆花落島中春主人應是浮丘伯<lb/>
不惜仙禽借與人<lb/>
　　　采真詩再為慧虚度師㳟譔　<hi>明</hi>屠　隆<lb/>
寂寂花宮獨掩闗飇輪去只在前山香清落日聞金磬<lb/>
知是真人跨鶴還<lb/>
　　　其二<lb/>
<pb n="KR4h0141_WYG_423-23b"/>
悄無人跡閉瑶房數卷丹書在石牀侵曉鶴翻松露冷<lb/>
松花細細落衣裳<lb/>
　　　古道菴望華亭　　　　　　<hi>明</hi>吳夢暘<lb/>
沿江遥指白雲隈樹底空牀徧緑苔今夜道人来借宿<lb/>
前峰先有鶴飛回<lb/>
　　　冬景　　　　　　　　　　<hi>明</hi>張宇初<lb/>
養就還丹不怕寒獨騎黄鵠上雲端笑談借得天家雪<lb/>
散作琪花滿石壇<lb/>
<pb n="KR4h0141_WYG_423-24a"/>
　　　　夜坐　　　　　　　　　　<hi>明</hi>僧清濋<lb/>
　寂寂虚堂獨坐時小窓推起更思維江城萬井煙花白<lb/>
　月到松頭鶴未知<lb/>
　　　　宮詞　　　　　　　　　　<hi>明</hi>沈瓊蓮<lb/>
　香霧濛濛罩碧窓青燈的的燦銀釭内人何處教吹管<lb/>
　驚起庭前鶴一雙<lb/>
　<lb/>
　<lb/>
<pb n="KR4h0141_WYG_423-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻四百二十四<lb/>
</p>
<p>
</p>
  </div>
</body>
</text>
</TEI>
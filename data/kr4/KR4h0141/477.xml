<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_477-1a"/>
　欽定四庫全書<lb/>
御定佩文齋詠物詩選巻四百七十八<lb/>
　　蝶類<lb/>
　　　五言古<lb/>
　　　　詠蛱蝶　　　　　　　　　<hi>梁</hi>簡文帝<lb/>
　空園暮煙起逍遥獨未歸翠鬛藏髙栁紅蓮拂水衣復<lb/>
　此從風蝶雙雙花上飛寄語相知者同心終莫違<lb/>
　　　　詠素蝶　　　　　　　　　<hi>梁</hi>劉孝綽<lb/>
<pb n="KR4h0141_WYG_477-1b"/>
　随風繞緑蕙避雀隱青薇映日忽爭起因風乍共歸出<lb/>
　沒花中見參差葉際飛芳華幸勿謝嘉樹欲相依<lb/>
　　　　蜨蝶行　　　　　　　　　<hi>梁</hi>李鏡逺<lb/>
　青年巳布澤微蟲應節歡朝出南園裏暮依華葉端菱<lb/>
　舟追或易風池度更難羣飛終不逺還向玊階蘭<lb/>
　　　　詠花蝶　　　　　　　　<hi>北魏</hi>温子昇<lb/>
　素蝶向林飛紅花逐風散花蝶俱不息紅素還相亂芬<lb/>
　芬共襲手葳蕤徒可玩不慰行客心遽動離居歎<lb/>
<pb n="KR4h0141_WYG_477-2a"/>
　　　眀月㡬回滿　　　　　　　<hi>元</hi>范　梈<lb/>
眀月㡬回滿待君君未歸中庭歩芳草蝴蝶上人衣誰<lb/>
念同袍者閒居與願違<lb/>
　　七言古<hi>附長短句</hi>
　　　蝴蝶行　　　　　　　　　<hi>宋</hi>孔平仲<lb/>
蝴蝶飛渡河来河北花已落河南花正開盈盈采花女<lb/>
撲蝶還家去推身飛入粉奩中芳草綿緜舊時路<lb/>
　　　夢題墨梅　　　　　　　　<hi>元</hi>掲傒斯<lb/>
<pb n="KR4h0141_WYG_477-2b"/>
霜空㝠㝠江水暮江上梅花千萬樹無端折得一枝歸<lb/>
一雙蝴蝶相随飛<lb/>
　　　美人撲蝶圖　　　　　　　<hi>明</hi>髙　啟<lb/>
花枝揚揚蝶宛宛風多力薄飛難逺美人一見空含情<lb/>
舞衣春来繡不成乍過簾前尋不見却入深叢避鸎燕<lb/>
一雙撲得和落花金粉香痕滿羅扇笑看獨向園中歸<lb/>
東家西家休亂飛<lb/>
　　五言律<lb/>
<pb n="KR4h0141_WYG_477-3a"/>
　　　蝶　　　　　　　　　　　<hi>唐</hi>李商隱<lb/>
飛来繡户隂穿過畫樓深重傅秦臺粉輕塗漢殿金相<lb/>
兼惟栁絮所得是花心可要凌孤客邀為子夜吟<lb/>
　　　蝶　　　　　　　　　　　　李商隱<lb/>
初来小苑中稍與瑣闈通逺恐芳塵斷輕憂艷雪融只<lb/>
知防浩露不覺逆尖風回首雙飛燕乗時入綺櫳<lb/>
　　　蝶　　　　　　　　　　　<hi>唐</hi>羅　隱<lb/>
滕王刀筆精寫爾逼天生舞巧何妨急飛髙所恨輕野<lb/>
<pb n="KR4h0141_WYG_477-3b"/>
田黄雀慮山館主人情此物那堪作荘周夢不成<lb/>
　　　趙璘郎中席上賦蝴蝶　　　<hi>唐</hi>鄭　谷<lb/>
尋艷復尋香似閒還似忙暖煙沈蕙徑微雨宿花房書<lb/>
幌輕随夢歌樓誤採收王孫深屬意繡入舞衣裳<lb/>
　　　蛱蝶　　　　　　　　　　<hi>唐</hi>吳　融<lb/>
兩兩自依依南園煙露微住時須並住飛處要交飛草<lb/>
淺憂驚吹花殘惜晚暉長敎擷芳女夜夢逺人歸<lb/>
　　　秋日舟中見蝶　　　　　　<hi>明</hi>楊　基<lb/>
<pb n="KR4h0141_WYG_477-4a"/>
趁暖戲晴川依人上畫船粉消煙翅薄香冷露鬚拳野<lb/>
菜疎籬外山花小徑邊夜深桃李夢猶在綺羅筵<lb/>
　　七言律<lb/>
　　　蝶　　　　　　　　　　　<hi>唐</hi>李建勲<lb/>
粉蝶翩翩若有期南園常是到春歸閒依桞帶參差起<lb/>
困傍桃花獨自飛潜被燕驚還散亂偶因人逐入簾幃<lb/>
晚来欲雨東風急廻看池塘影漸稀<lb/>
　　　蝴蝶　　　　　　　　　　<hi>唐</hi>徐　夤<lb/>
<pb n="KR4h0141_WYG_477-4b"/>
縹緲青蟲脱殻微不堪煙重雨霏霏一枝穠艷留教住<lb/>
㡬處春風借與飛防患每憂雞雀口憐香偏遶綺羅衣<lb/>
無情豈解闗魂夢莫信荘周説是非<lb/>
　　　其二<lb/>
拂緑穿紅麗日長一生心事住春光最嫌神女来行雨<lb/>
愛伴西施去採香風定只應攅蕊粉夜寒長是宿花房<lb/>
鳴蟬宿分殊為濶空觧三秋噪夕陽<lb/>
　　　新蝶　　　　　　　　　　<hi>元</hi>貢師泰<lb/>
<pb n="KR4h0141_WYG_477-5a"/>
杏樹生香蠧化成向人飛下不勝情寒辭薄翅猶粘粉<lb/>
暖溢柔鬚始弄晴燕舞盤中嫌露重鶯歌扇底避風輕<lb/>
春閨未觧南華夢乞與滕王為寫生<lb/>
　　　睡蝶　　　　　　　　　　<hi>元</hi>謝宗可<lb/>
不趂遊蜂上下狂閒舒倦翅怯尋芳花房舞罷春酣重<lb/>
蕙徑棲遲曉夢長貪困有誰憐褪粉返魂無力去偷香<lb/>
漆園傲吏忘形久莫到蘧蘧枕上忙<lb/>
　　　蝶使　　　　　　　　　　　謝宗可<lb/>
<pb n="KR4h0141_WYG_477-5b"/>
頒紅降紫繞芳菲催就東風錦萬機採訪有心香外舞<lb/>
指揮無計日邊飛曉穿竹徑應持節暖駐花房欲繡衣<lb/>
可觧黄華驚别夢折梅休恨寄難歸<lb/>
　　　蝶　　　　　　　　　　　<hi>元</hi>馬　臻<lb/>
曽随秦女踏青陽㡬被鸎捎出建章芳草夢寒迷碧色<lb/>
杏花雨細宿紅香粉凝薄翅春無力恨入修眉晚斷腸<lb/>
寄語莫尋歌舞處五侯門第有髙牆<lb/>
　　　黄蝶　　　　　　　　　　<hi>明</hi>瞿　佑<lb/>
<pb n="KR4h0141_WYG_477-6a"/>
誤入蜂房不待媒巧傳顔色換凡胎遶籬野菜留連住<lb/>
何處金錢變化来傅粉已知前事錯偷香未信此心灰<lb/>
上林鶯過頻回首一色毛衣莫用猜<lb/>
　　　睡蝶　　　　　　　　　　<hi>明</hi>沈天孫<lb/>
一夜和風遍海棠家園蝴蝶拂柔桑飛随芳樹霞衣好<lb/>
倦宿琪花粉夢香似與名蕤分艷色不堪清露濕秋裳<lb/>
因風又度雕䦨去却伴遊絲過石梁<lb/>
　　五言絶句<lb/>
<pb n="KR4h0141_WYG_477-6b"/>
　　　崔逸人山亭　　　　　　　<hi>唐</hi>錢　起<lb/>
藥徑深紅蘚山窓滿翠微羡君花下醉蝴蝶夢中飛<lb/>
　　　晚蝶　　　　　　　　　　<hi>唐</hi>王　建<lb/>
粉翅嫩如水繞砌乍依風日髙山露觧飛入菊花叢<lb/>
　　　蝶　　　　　　　　　　　<hi>唐</hi>李商隱<lb/>
孤蝶小徘徊翩翾粉翅開併應傷皎潔頻近雪中来<lb/>
　　　萱草蛱蝶圖　　　　　　　<hi>元</hi>趙孟頫<lb/>
叢竹無端緑幽花特地妍飛来雙蛱蝶相對意悠然<lb/>
<pb n="KR4h0141_WYG_477-7a"/>
　　　新蝶　　　　　　　　　　<hi>明</hi>袁　凱<lb/>
怯露依芳蕙驚風入繡幃莫將羅扇撲更待滿園飛<lb/>
　　　盱眙山館　　　　　　　　<hi>明</hi>蘇志臯<lb/>
山館雨初歇邨園菜正肥摘花引寒蝶冉冉過籬飛<lb/>
　　六言絶句<lb/>
　　　即景　　　　　　　　　　<hi>明</hi>楊　基<lb/>
桃花杏花紅白蒲葉芷葉參差飛髙飛下蝴蝶行去行<lb/>
来鷺鷥<lb/>
<pb n="KR4h0141_WYG_477-7b"/>
　　七言絶句<lb/>
　　　江畔獨步尋花　　　　　　<hi>唐</hi>杜　甫<lb/>
黄四娘家花滿蹊千朶萬朶壓枝低留連戲蝶時時舞<lb/>
自在嬌鶯恰恰啼<lb/>
　　　尋花　　　　　　　　　　<hi>唐</hi>劉言史<lb/>
遊春未足春將度訪紫尋紅少在家借問流鶯與飛蝶<lb/>
更知何處有幽花<lb/>
　　　宫詞　　　　　　　　　　<hi>唐</hi>王　建<lb/>
<pb n="KR4h0141_WYG_477-8a"/>
避暑昭陽不擲盧井邊含水噴鴉雏内中數日無宣喚<lb/>
搨得滕王蛱蝶圖<lb/>
　　　看花招李兵曹不至　　　　<hi>唐</hi>元　稹<lb/>
夭桃紅燭正相鮮傲吏閒齋每獨眠應是夢中飛作蝶<lb/>
悠揚祗在此花前<lb/>
　　　青陵臺　　　　　　　　　<hi>唐</hi>李商隱<lb/>
青陵臺畔日光斜萬古貞魂寄暮霞莫訝韓憑為蛱蝶<lb/>
等閒飛上别枝花<lb/>
<pb n="KR4h0141_WYG_477-8b"/>
　　　野行　　　　　　　　　　<hi>唐</hi>唐彦謙<lb/>
蝶戀晚花終未去鷗逢春水固難飛野人心地都無著<lb/>
伴蝶随鷗亦不歸<lb/>
　　　歌者　　　　　　　　　　<hi>唐</hi>司空圖<lb/>
鶴氅花香搭槿籬枕前蟲迸酒醒時夕陽自照陶家菊<lb/>
黄蝶無窮戀故枝<lb/>
　　　初夏戲作　　　　　　　　<hi>唐</hi>徐　夤<lb/>
長飬薰風拂曉吹漸開荷芰落薔薇春蟲巳學莊周夢<lb/>
<pb n="KR4h0141_WYG_477-9a"/>
化作南園蛱蝶飛<lb/>
　　　蝴蝶　　　　　　　　　　　徐　夤<lb/>
不並難飛繭裏蛾有花芳處定經過天風相送輕飄去<lb/>
却笑蜘蛛漫織羅<lb/>
　　　其二<lb/>
冉冉雙雙拂畫䦨佳人偷眼再三看莫言短翼飛長近<lb/>
試向花間捉也難<lb/>
　　　其三<lb/>
<pb n="KR4h0141_WYG_477-9b"/>
栩栩無因繋得他野園荒徑一何多不聞絲竹誰教舞<lb/>
應仗流鶯又唱歌<lb/>
　　　秋日田園雜興　　　　　　<hi>宋</hi>范成大<lb/>
橘蠧如蠶入化機枝間垂蠒似蓑衣忽然蜕作多花蝶<lb/>
翅粉纔乾便學飛<lb/>
　　　春日絶句　　　　　　　　<hi>宋</hi>陸　游<lb/>
故園蛱蝶最多種百草長時花亂開窮巷春風元不到<lb/>
一雙誰遣過牆来<lb/>
<pb n="KR4h0141_WYG_477-10a"/>
　　　窓下戲詠　　　　　　　　　陸　游<lb/>
何處輕黄雙小蝶翩翩與我共徘徊緑隂芳草佳風月<lb/>
不是花時也解来<lb/>
　　　即事　　　　　　　　　　　陸　游<lb/>
煙兩凄迷晚不收疎簾曲几寄悠悠一雙蛱蝶来何許<lb/>
㸃盡青青百草頭<lb/>
　　　平陽書事　　　　　　　　<hi>金</hi>施宜生<lb/>
春寒窣窣透春水沿路看花緩轡歸穿過水雲深密處<lb/>
<pb n="KR4h0141_WYG_477-10b"/>
馬前蝴蝶作團飛<lb/>
　　　蝴蝶　　　　　　　　　　<hi>元</hi>戴表元<lb/>
春山處處客思家淡日邨煙酒斾斜蝴蝶不知人事别<lb/>
繞牆閒弄紫藤花<lb/>
　　　館内幽懐　　　　　　　　<hi>元</hi>郝　經<lb/>
狂花野蔓滿疎籬恨殺絲𤓰結子稀獨立無言觧蛛網<lb/>
放他蝴蝶一雙飛<lb/>
　　　東山春景　　　　　　　　<hi>元</hi>歐陽元<lb/>
<pb n="KR4h0141_WYG_477-11a"/>
春光澹澹日遲遲正是名園撲蝶時却憶小橋流水過<lb/>
東山春色在桃枝<lb/>
　　　題吳性存所藏趙仲穆竹枝雙蝶圖與玊山同<lb/>
　　　　賦　　　　　　　　　　<hi>元</hi>張　翥<lb/>
滿叢鮮碧露團香院落春紅過野芳蛱蝶一生花裏活<lb/>
飛来還戀竹風凉<lb/>
　　　竹蝶圖　　　　　　　　　<hi>元</hi>張　憲<lb/>
落盡春紅春夢熟平沙小苑窓中緑美人睡起背東風<lb/>
<pb n="KR4h0141_WYG_477-11b"/>
蛱蝶飛来上修竹<lb/>
　　　漫興　　　　　　　　　　<hi>元</hi>楊維楨<lb/>
今朝天氣清明好江上亂花無數開野老殷勤送花至<lb/>
一雙蝴蝶趂人来<lb/>
　　　宫詞　　　　　　　　　　<hi>明</hi>朱　權<lb/>
霽天旭日敞金扉和氣氤氲滿禁闈寳殿晝長簾幙静<lb/>
牡丹花下蝶交飛<lb/>
　　　秋蝶　　　　　　　　　　<hi>明</hi>鎦　渙<lb/>
<pb n="KR4h0141_WYG_477-12a"/>
　欲歇還休却又飛芙蓉葉底戀秋暉自知翅粉渾銷盡<lb/>
　羞近樽前舞女衣<lb/>
　　　　暮春　　　　　　　　　　<hi>明</hi>史　遷<lb/>
　緑隂窓下春草碧無數栁花吹近床一雙蝴蝶總無賴<lb/>
　飛到小欄還過牆<lb/>
　　　　愚公園春酌　　　　　　　<hi>明</hi>謝　榛<lb/>
　絳桃一簇映斜暉白首尋芳㡬醉歸更有多情雙蛱蝶<lb/>
　春来還傍菜花飛<lb/>
<pb n="KR4h0141_WYG_477-12b"/>
　　　　春晝　　　　　　　　　　<hi>明</hi>居　節<lb/>
　泥香江暖燕来時紅白花深桃李枝草色一簾門半掩<lb/>
　卧看雙蝶趂游絲<lb/>
　<lb/>
　<lb/>
　<lb/>
　<lb/>
御定佩文齋詠物詩選巻四百七十八<lb/>
</p>
<p>
</p>
  </div>
</body>
</text>
</TEI>
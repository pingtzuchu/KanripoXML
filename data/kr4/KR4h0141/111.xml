<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_111-1a"/>
　欽定四庫全書<lb/>
御定佩文齋詠物詩選巻一百十一<lb/>
　　宮殿類<lb/>
　　　五言古<lb/>
　　　　新成安樂宮　　　　　　　<hi>梁</hi>簡文帝<lb/>
　遥看雲霧中刻桷映丹虹珠簾通曉日金花拂夜風欲<lb/>
　知歌管處來過安樂宮<lb/>
　　　　新成安樂宮　　　　　　　<hi>陳</hi>陰　鏗<lb/>
<pb n="KR4h0141_WYG_111-1b"/>
　新宮實壯哉雲裏望樓臺迢逓翔鵾仰聯翩賀雀來重<lb/>
　檐寒霧宿丹井夏蓮開砌石披新錦梁花畫早梅欲知<lb/>
　安樂盛歌管雜塵埃<lb/>
　　　　重陽殿成金石會竟上詩　　<hi>陳</hi>張正見<lb/>
　周王興路寢漢后成甘泉共知崇壯麗迢逓與雲連抗<lb/>
　殿疏龍首峻陛激天泉東西跨函谷左右矚伊瀍百常<lb/>
　飛觀竦三休複道懸拱烏遥造日攑虬逺架煙雲棟疑<lb/>
　飛雨風窓似望仙玉女臨芳鏡金璫映彩椽梅梁橫發<lb/>
<pb n="KR4h0141_WYG_111-2a"/>
蕊藻井倒披蓮榮光開御宿佳氣屬祈年霜鴈排空斷<lb/>
寒花映日鮮負扆憑霄極台司列象躔登臺喧大夏御<lb/>
氣響鈞天北斗承三獻南風入五絃鸞歌鳷鵲右獸舞<lb/>
射熊前翔鶤仰不逮燕雀徒聯翩<lb/>
　　　過舊宮　　　　　　　　<hi>北周</hi>明　帝<lb/>
玉燭調秋氣金輿厯舊宮還如過白水更似入新豐秋<lb/>
潭漬晩菊寒井落疎桐舉杯延故老令聞歌大風<lb/>
　　　侍宴瑶泉殿　　　　　　　<hi>陳</hi>江　總<lb/>
<pb n="KR4h0141_WYG_111-2b"/>
水亭通枍詣石路接堂皇野花不識采旅竹夲無行雀<lb/>
驚疑欲曙蟬噪似含凉何言金殿側亟奉瑶池觴<lb/>
　　　帝京篇　　　　　　　　　<hi>唐</hi>太　宗<lb/>
秦川雄帝宅函谷壯皇居綺殿千尋起離宮百雉餘連<lb/>
甍遥接漢飛閣迥凌虚雲日隱城闕風煙出綺疏<lb/>
　　　早春桂林殿應制　　　　　<hi>唐</hi>上官儀<lb/>
歩輦出披香清歌臨太液曉樹流鸎滿春隄芳艸積風<lb/>
色翻露文雪華上空碧花蝶來未巳山光曖將夕<lb/>
<pb n="KR4h0141_WYG_111-3a"/>
　　　侍宴莎冊宫應制得情字　　<hi>唐</hi>許敬宗<lb/>
三星希曙景萬騎翊天行葆羽翻風隊騰吹掩山楹暖<lb/>
日晨光淺飛煙旦彩輕塞寒桃變色氷斷箭流聲漸奏<lb/>
長安道神臯動睿情<lb/>
　　五言律<lb/>
　　　早春桂林殿應制　　　　　<hi>唐</hi>陳叔達<lb/>
金鋪照春色玉律動年華朱樓雲似葢丹桂雪如花水<lb/>
岸銜階轉風條出柳斜輕輿臨太液湛露酌流霞<lb/>
<pb n="KR4h0141_WYG_111-3b"/>
　　　奉和儀鸞殿早秋應制　　　<hi>唐</hi>許敬宗<lb/>
睿想追嘉豫臨軒御早秋斜暉麗粉壁清吹肅朱樓髙<lb/>
殿凝陰滿雕忩艶曲流小臣參廣宴大造諒難酬<lb/>
　　　銀潢宮侍宴應制得枝字　　<hi>唐</hi>魏元忠<lb/>
别殿秋雲上離宫夏景移寒風生玉樹凉氣下瑶池壍<lb/>
花仍吐葉巖木尚抽枝願奉南山壽千秋長若斯<lb/>
　　　甘露殿侍宴應制　　　　　<hi>唐</hi>李　嶠<lb/>
月宇臨丹地雲窓網碧紗御園陳桂醑天酒酌橊花水<lb/>
<pb n="KR4h0141_WYG_111-4a"/>
向浮橋直城連禁苑斜承恩恣歡賞歸路滿煙霞<lb/>
　　　和周記室從駕曉發合壁宮　　李　嶠<lb/>
濯龍春苑曙翠鳳曉旗舒野色開煙後山光淡月餘風<lb/>
長笳響咽川迥騎行疎珠履陪仙駕金聲振屬車<lb/>
　　　麟趾殿侍宴應制　　　　　<hi>唐</hi>宋之問<lb/>
北闕層城峻西宫複道懸乗輿厯萬户置酒望三川花<lb/>
柳含丹日山河入綺筵欲知陪賞處空外有飛煙<lb/>
　　　宮中行樂詞　　　　　　　<hi>唐</hi>李　白<lb/>
<pb n="KR4h0141_WYG_111-4b"/>
水綠南薰殿花紅北闕樓鶯歌聞太液鳳吹繞瀛洲素<lb/>
女鳴珠珮天人弄綵毬今朝風日好宜入未央遊<lb/>
　　　樂成殿　　　　　　　　　<hi>明</hi>馬汝驥<lb/>
金隄廻北拱寳殿樂西成舂急奔湍上梁危架石行池<lb/>
龍蟠九島苑鳥下層城帝豫因民事長楊媿頌聲<lb/>
　　五言排律<lb/>
　　　九成宫秋初應詔　　　　　<hi>唐</hi>劉褘之<lb/>
帝圃疏金闕仙臺駐玉鑾野分鳴鸑岫路接寳鷄壇林<lb/>
<pb n="KR4h0141_WYG_111-5a"/>
樹千霜積山宮四序寒蟬急知秋早鶯疎覺夏闌怡神<lb/>
紫氣外凝睇白雲端舜海詞波發徒驚遊聖難<lb/>
　　　春晩侍宴麗正殿探得開字　<hi>唐</hi>張　説<lb/>
聖政惟稽古賔門引上才坊因購書立殿為集賢開髦<lb/>
彦星辰下仙章日月廻字如龍負出韻是鳳銜來庭柳<lb/>
餘春駐宫櫻早夏催喜承芸閣宴幸奉柏梁杯<lb/>
　　　奉和聖製暇日與兄弟同遊興慶宮作應制<lb/>
　　　　　　　　　　　　　　　　張　説<lb/>
<pb n="KR4h0141_WYG_111-5b"/>
漢武橫汾日周王宴鎬年何如造區夏復此睦親賢巢<lb/>
鳳新成閣飛龍舊躍泉棣華歌尚在桐葉戲仍前禁籞<lb/>
氛埃隔平臺景物連聖慈良有裕王道固無偏問俗兆<lb/>
人阜觀風五敎宣獻圖開益地張樂奏鈞天侍酌衢尊<lb/>
滿詢芻諫鼔懸永言形友愛萬國共周旋<lb/>
　　　奉和幸上陽宮侍宴應制　　<hi>唐</hi>宗楚客<lb/>
紫庭金鳳闕丹禁玉雞川似立蓬瀛上疑遊崑閬前鳥<lb/>
將歌合轉花共錦爭鮮湛露飛堯酒薰風入舜絃水光<lb/>
<pb n="KR4h0141_WYG_111-6a"/>
揺落日樹色帶晴煙向夕廻琱輦佳氣滿巖泉<lb/>
　　七言律<lb/>
　　　奉和春日幸望春宮應制　　<hi>唐</hi>沈佺期<lb/>
芳郊綠野散春晴複道離宮煙霧生楊柳千條花欲綻<lb/>
葡萄百丈蔓初縈林香酒氣元相入鳥囀歌聲各自成<lb/>
定是風光牽宿醉來晨復得幸昆明<lb/>
　　　奉和春日幸望春宮應制　　<hi>唐</hi>鄭　愔<lb/>
晨蹕凌髙轉翠旌春樓望逺背朱城忽排花上遊天苑<lb/>
<pb n="KR4h0141_WYG_111-6b"/>
却坐雲邊看帝京百草香心初罥蝶千林嫩葉始藏鶯<lb/>
幸同微藿傾陽早願比盤根應候榮<lb/>
　　　奉和春日幸望春宮應制　　<hi>唐</hi>蘇　頲<lb/>
東望望春春可憐更逢晴日柳含煙宮中下見南山盡<lb/>
城上平臨北斗懸細草偏承廻輦處飛花故落舞觴前<lb/>
宸遊對此歡無極鳥弄歌聲雜管絃<lb/>
　　　奉和春日幸望春宮應制　　<hi>唐</hi>張　説<lb/>
别館芳菲上苑東飛花淡蕩舞筵紅城臨渭水天河近<lb/>
<pb n="KR4h0141_WYG_111-7a"/>
闕對南山雨露通繞殿流鶯凡幾樹當軒亂蝶許多叢<lb/>
春園既醉心和樂共識皇恩造化同<lb/>
　　　奉和春日幸望春宮應制　　<hi>唐</hi>崔　湜<lb/>
淡蕩春光滿曉空逍遥御輦入離宮山河眺望雲天外<lb/>
臺榭參差煙霧中庭際花飛錦繡合枝間鳥語管絃同<lb/>
即此歡娛齊鎬宴惟應率舞樂薰風<lb/>
　　　奉和聖製從蓬萊向興慶閣道中畱春雨中春<lb/>
　　　　望之作　　　　　　　　<hi>唐</hi>李　憕<lb/>
<pb n="KR4h0141_WYG_111-7b"/>
别館春還淑氣催三宮路轉鳳凰臺雲飛北闕輕陰散<lb/>
雨歇南山積翠來御柳遥隨天仗發林花不待曉風開<lb/>
已知聖澤深無限更喜年芳入睿才<lb/>
　　　勅借岐王九成宮避暑應敎　<hi>唐</hi>王　維<lb/>
帝子逺辭丹鳳闕天書遥借翠微宮隔窓雲霧生衣上<lb/>
巻幔山泉入鏡中林下水聲喧語笑巖間樹色隱房櫳<lb/>
仙家未必能勝此何事吹簫向碧空<lb/>
　　　和賈舍人早朝大明宮　　　　王　維<lb/>
<pb n="KR4h0141_WYG_111-8a"/>
絳幘雞人報曉籌尚衣方進翠雲裘九天閶闔開宮殿<lb/>
萬國衣冠拜冕旒日色纔臨仙掌動香煙欲傍衮龍浮<lb/>
朝罷須裁五色詔珮聲歸到鳳池頭<lb/>
　　　奉和聖製從蓬萊向興慶閣道中畱春雨中春<lb/>
　　　　望之作　　　　　　　　　王　維<lb/>
渭水自縈秦塞曲黃山舊遶漢宮斜鑾輿迥出千門柳<lb/>
閣道廻看上苑花雲裏帝城雙鳳闕雨中春樹萬人家<lb/>
為乗陽氣行時令不是宸遊玩物華<lb/>
<pb n="KR4h0141_WYG_111-8b"/>
　　　早朝大明宮呈兩省僚友　　<hi>唐</hi>賈　至<lb/>
銀燭朝天紫陌長禁城春色曉蒼蒼千條弱柳垂青瑣<lb/>
百囀流鶯繞建章劒珮聲隨玉墀歩衣冠身惹御爐香<lb/>
共沐恩波鳳池上朝朝染翰侍君王<lb/>
　　　和賈舎人早朝大明宮　　　<hi>唐</hi>岑　參<lb/>
雞鳴紫陌曙光寒鶯囀皇州春色闌金闕曉鐘開萬户<lb/>
玉堦仙仗擁千官花迎劒珮星初落柳拂旌旗露未乾<lb/>
獨有鳳凰池上客陽春一曲和皆難<lb/>
<pb n="KR4h0141_WYG_111-9a"/>
　　　和賈舍人早朝大明宮　　　<hi>唐</hi>杜　甫<lb/>
五夜漏聲催曉箭九重春色醉仙桃旌旗日暖龍蛇動<lb/>
宮殿風微燕雀髙朝罷香煙携滿䄂詩成珠玉在揮毫<lb/>
欲知世掌絲綸美池上於今有鳳毛<lb/>
　　　紫宸殿退朝口號　　　　　　杜　甫<lb/>
户外昭容紫袖垂雙瞻御座引朝儀香飄合殿春風轉<lb/>
花覆千官淑景移晝漏稀聞髙閣報天顔有喜近臣知<lb/>
宮中每出歸東省會送䕫龍集鳳池<lb/>
<pb n="KR4h0141_WYG_111-9b"/>
　　　宣政殿退朝晚出左掖　　　　杜　甫<lb/>
天門日射黃金榜春殿晴熏赤羽旗宮草霏霏承委珮<lb/>
爐煙細細駐遊絲雲近蓬萊常五色雪殘鳷鵲亦多時<lb/>
侍臣緩歩歸青瑣退食從容出每遲<lb/>
　　　和李員外扈駕幸溫泉宮　　<hi>唐</hi>錢　起<lb/>
未央月曉度疎鐘鳳輦時廵出九重雪霽山門迎瑞日<lb/>
雲開水殿候飛龍輕寒不入宮中樹佳氣常浮仗外峰<lb/>
遥羡枚臯扈仙蹕偏承霄漢渥恩濃<lb/>
<pb n="KR4h0141_WYG_111-10a"/>
　　　九成宮　　　　　　　　　<hi>唐</hi>李商隱<lb/>
十二層城閬苑西平時避暑拂虹霓雲隨夏后雙龍尾<lb/>
風逐周王八駿蹄吳岳曉光連翠巘甘泉晩景上丹梯<lb/>
荔枝盧橘沾恩幸鸞鵲天書濕紫泥<lb/>
　　　興慶宮朝退次韻袁伯長見貽是日上加尊號<lb/>
　　　　禮成告謝集即東出奉祠齋宮<lb/>
　　　　　　　　　　　　　　　<hi>元</hi>虞　集<lb/>
翠葢重重寶扇斜從官穿柳散慈鴉過宮路逺紆天歩<lb/>
<pb n="KR4h0141_WYG_111-10b"/>
上壽杯深閣雨花玉貫兩虹通象緯衣成五綵練雲霞<lb/>
奉祠東出蓬萊道春水鳬鷖踏漢槎<lb/>
　　　興聖殿進史　　　　　　　<hi>元</hi>黄清老<lb/>
瑶編初進侍明光日麗龍池晝刻長堤柳染成春水色<lb/>
宮花併入御爐香金壺灑露層階滑玉盌分氷廣殿凉<lb/>
矇瞍似知天意喜鳳笙新奏五雲章<lb/>
　　　大明殿早朝　　　　　　　<hi>元</hi>歐陽元<lb/>
扶揺萬里上青霄鳳闕龍池歩歩瑶駞背負琛金絡索<lb/>
<pb n="KR4h0141_WYG_111-11a"/>
象身備駕玉逍遥衣冠俯伏傳呼嶽千羽低徊看舞韶<lb/>
湖海布衣瞻盛事他時田野夢天朝<lb/>
　　六言絶句<lb/>
　　　宮中三臺詞　　　　　　　<hi>唐</hi>王　建<lb/>
池北池南草綠殿前殿後花紅天子千秋萬歳未央明<lb/>
月清風<lb/>
　　七言絶句<lb/>
　　　宮詞　　　　　　　　　　<hi>唐</hi>王　建<lb/>
<pb n="KR4h0141_WYG_111-11b"/>
金殿當頭紫閣重仙人掌上玉芙蓉太平天子朝元日<lb/>
五色雲車駕六龍<lb/>
　　　其二<lb/>
羅衫葉葉繡重重金鳳銀鵞各一叢每遍舞頭分兩句<lb/>
太平萬歳字當中<lb/>
　　　其三<lb/>
未明開著九重關金畫黃龍五色幡直至銀臺排仗合<lb/>
聖人三殿冊西番<lb/>
<pb n="KR4h0141_WYG_111-12a"/>
　　　其四<lb/>
龍煙日暖紫曈曈宣政門當玉仗風五刻閣前卿相出<lb/>
下簾聲在半天中<lb/>
　　　其五<lb/>
宮花不共外花同正月長先一半紅供御櫻桃看守别<lb/>
直無鴉鵲到園中<lb/>
　　　其六<lb/>
延英引對碧衣郎江硯宣毫各别牀天子下簾親考試<lb/>
<pb n="KR4h0141_WYG_111-12b"/>
宮人手裏過茶湯<lb/>
　　　其七<lb/>
集賢殿裏圖書滿點勘頭邊御印同真跡進來依字數<lb/>
别收鎖在玉函中<lb/>
　　　宫詞　　　　　　　　　　<hi>唐</hi>顧　况<lb/>
禁柳煙中聞曉烏風吹玉漏盡銅壺内官先向蓬萊殿<lb/>
金合開香瀉御爐<lb/>
　　　朝元引　　　　　　　　　<hi>唐</hi>陳　陶<lb/>
<pb n="KR4h0141_WYG_111-13a"/>
玉殿雲開露冕旒下方珠畢壓鼇頭天雞唱罷南山曙<lb/>
春色先歸十二楼<lb/>
　　　其二<lb/>
寶祚河宮一向清龜魚天篆益分明侍臣誰獻登封艸<lb/>
五岳齊呼萬歳聲<lb/>
　　　早赴北宮　　　　　　　　<hi>金</hi>鄭　攄<lb/>
蒼龍雙闕鬱層雲湖水鱗鱗柳色新絶似江行看春曉<lb/>
不知身是趁朝人<lb/>
<pb n="KR4h0141_WYG_111-13b"/>
　　　詠洪禧殿　　　　　　　　<hi>元</hi>周伯琦<lb/>
鏤花香案錯琳璆金甕葡萄大白浮羣玉諸山環御榻<lb/>
瑶池只在殿西頭<lb/>
　　　詠水晶殿　　　　　　　　　周伯琦<lb/>
氷華雪翼眩西東玉座生寒八面風巧思曽經脩月手<lb/>
通明原在五雲中<lb/>
　　　宮詞　　　　　　　　　　　周伯琦<lb/>
苑路東西草色遥闌干曲曲似飛橋水晶殿外檐鈴響<lb/>
<pb n="KR4h0141_WYG_111-14a"/>
疑是鑾輿早散朝<lb/>
　　　詠香殿　　　　　　　　　　周伯琦<lb/>
鷓斑百和作堅材翥鳳翔龍四壁開寶地曉張香積界<lb/>
始知天子是如來<lb/>
　　　灤京雜詠　　　　　　　　<hi>元</hi>楊允孚<lb/>
曙色蒼茫閶闔開相君有奏入蓬萊須㬰雲擁千官出<lb/>
又帶天邊好雨來<lb/>
　　　其二<lb/>
<pb n="KR4h0141_WYG_111-14b"/>
麗日初明瑞氣開千官鍚宴集蓬萊黄門控馬天街立<lb/>
丞相簮花御苑回<lb/>
　　　宮詞　　　　　　　　　　<hi>明</hi>黃省曽<lb/>
金鋪玉户月流輝寶座瑶臺映紫衣聖主觀書居大善<lb/>
三更龍輦未言歸<lb/>
　　　禁直　　　　　　　　　　<hi>明</hi>唐　敏<lb/>
武樓髙迥接廻廊繡妥盤龍䕶御牀得侍至尊論治道<lb/>
祥風微裊水沈香<lb/>
<pb n="KR4h0141_WYG_111-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_111-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選卷一百十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_348-1a"/>
　欽定四庫全書<lb/>
御定佩文齋詠物詩選巻三百四十八<lb/>
　　藤花類<lb/>
　　　五言古<lb/>
　　　　詠藤　　　　　　　　　　<hi>梁</hi>簡文帝<lb/>
　纎條寄喬木弱影掣風斜摽春抽曉翠出霧挂懸花<lb/>
　　　　駕檐藤　　　　　　　　　<hi>唐</hi>儲光羲<lb/>
　得從軒墀下如勝松柏林生枝逐架逺吐葉向門深何<lb/>
<pb n="KR4h0141_WYG_348-1b"/>
　許答君子檐間朝暝隂<lb/>
　　　　石上藤　　　　　　　　　<hi>唐</hi>岑　參<lb/>
　石上生孤藤弱蔓依石長不逢髙枝引未得凌空上何<lb/>
　處堪托身為君長萬丈<lb/>
　　　　潭上紫藤　　　　　　　　<hi>唐</hi>李徳裕<lb/>
　故鄉春欲盡一嵗芳難再巖樹已青葱吾廬日堪愛幽<lb/>
　蹊人未去芳艸行應礙遥憶紫藤垂繁陰照潭黛<lb/>
　　　　挂樹藤　　　　　　　　　<hi>唐</hi>曹冠卿<lb/>
<pb n="KR4h0141_WYG_348-2a"/>
本為獨立難寄彼髙樹枝蔓衍數條逺溟濛千朶垂向<lb/>
日助成隂當風藉持危誰言柔可屈坐見蟠蛟螭<lb/>
　　　垂澗藤　　　　　　　　　<hi>宋</hi>朱　子<lb/>
寒泉下碧澗古木垂蒼藤䕃此萬里流閒花自層層何<lb/>
人賞幽致白髮巖中僧<lb/>
　　　罨畫谿　　　　　　　　　<hi>眀</hi>馬　愈<lb/>
谿藤蕩微風谿水清見底照映青藤花揺揺不能已仙<lb/>
人紫綺裘嘯詠谿光裏慨彼塵俗心誰能此涓洗<lb/>
<pb n="KR4h0141_WYG_348-2b"/>
　　　朱藤　　　　　　　　　　<hi>眀</hi>吳　寬<lb/>
嫋嫋數尺藤往嵗親手挿西菴敞短檐藉爾兩相夾嵗<lb/>
乆終蔓延枝葉已交接有花散紅纓有子垂皂莢赤日<lb/>
隔繁隂偃息可移榻但憂風雨甚髙架一朝壓霜雪却<lb/>
不妨忍冬共經臘<lb/>
　　七言古<hi>附長短句</hi>
　　　愛敬寺古藤歌　　　　　　<hi>唐</hi>李　頎<lb/>
古藤池水盤樹根左攫右拏龍虎蹲横空直上相凌突<lb/>
<pb n="KR4h0141_WYG_348-3a"/>
丰茸離纚若無骨風雷霹靂連黑枝人言其下藏妖魑<lb/>
空庭落葉作開合十月苦寒常倒垂憶昨花飛滿空殿<lb/>
宻葉吹香飯僧遍南階雙桐一百尺相與年年老霜霰<lb/>
　　　和題藤架　　　　　　　　<hi>唐</hi>獨孤及<lb/>
尊䔿葉成幄璀璀花落架花前離心苦愁至無日夜人<lb/>
去藤花千里强藤花無主為誰芳相思歴亂何由盡春<lb/>
日迢迢如線長<lb/>
　　五言律<lb/>
<pb n="KR4h0141_WYG_348-3b"/>
　　　藤　　　　　　　　　　　<hi>唐</hi>李　嶠<lb/>
吐葉依松磴舒苖長石䑓神農嘗藥罷質子寄書来色<lb/>
映葡萄架花分竹葉杯金堤不見識玉潤㡬重開<lb/>
　　五言排律<lb/>
　　　和友人許棠題宣平里古藤　<hi>唐</hi>張　蠙<lb/>
欲結千年茂生来便近松迸根通井潤交葉覆庭穠歴<lb/>
代頻更主盤空漸變龍晝風圓影亂宵雨細聲重葢宻<lb/>
勝丹桂層危類逺峰嫩條懸夜䑕枯節呌秋蛩翠老霜<lb/>
<pb n="KR4h0141_WYG_348-4a"/>
難蝕皴多蘚乍封㡬家遥共玩何寺不堪容客對忘離<lb/>
榻僧看誤過鐘頃因陪預作終夕遶枝笻<lb/>
　　七言律<lb/>
　　　紫藤花　　　　　　　　　<hi>眀</hi>王世貞<lb/>
䝉茸一架自成林窈窕繁葩灼暮隂南國紅蕉將比貎<lb/>
西陵青柏結同心裁霞綴綺光相亂剪雨縈煙態轉湥<lb/>
紫雪半庭長不掃閒抛簮組對清吟<lb/>
　　　藤　　　　　　　　　　　<hi>眀</hi>王士騏<lb/>
<pb n="KR4h0141_WYG_348-4b"/>
手種藤花大可圍暮春小圃亦芳菲黄鸝隱葉惟聞囀<lb/>
紫蝶尋春不辨飛滿架迎風光眩眼縁谿著雨碧侵衣<lb/>
漫道破除情事盡長條柔蔓轉依依<lb/>
　　五言絶句<lb/>
　　　紫藤樹　　　　　　　　　<hi>唐</hi>李　白<lb/>
紫藤挂雲木花蔓宜陽春宻葉隱歌鳥香風留美人<lb/>
　　　古藤　　　　　　　　　　<hi>唐</hi>錢　起<lb/>
引蔓出雲樹垂綸覆巢鶴幽人對酒時苔上閒花落<lb/>
<pb n="KR4h0141_WYG_348-5a"/>
　　　石上藤　　　　　　　　　<hi>唐</hi>顧　况<lb/>
空山無鳥跡何物如人意委曲結繩文離披艸書字<lb/>
　　　藤　　　　　　　　　　　<hi>眀</hi>于若瀛<lb/>
藤古結為梁蜒蜿慿雲霧歩之時動揺疑駕彩虹度<lb/>
　　七言絶句<lb/>
　　　送王永　　　　　　　　　<hi>唐</hi>劉　商<lb/>
綿衣似熱夾衣寒時景雖和春已闌誠知暫别那惆悵<lb/>
眀日藤花獨自㸔<lb/>
<pb n="KR4h0141_WYG_348-5b"/>
　　　宿楊家　　　　　　　　　<hi>唐</hi>白居易<lb/>
楊氏弟兄俱醉卧披衣獨起下髙齋夜深不語中庭立<lb/>
月照藤花影下階<lb/>
　　　紫藤　　　　　　　　　　<hi>唐</hi>許　渾<lb/>
緑蔓穠隂紫袖低客来留坐小堂西醉中掩瑟無人㑹<lb/>
家近江南罨畫谿<lb/>
　　　題畫　　　　　　　　　　<hi>眀</hi>沈　周<lb/>
臨水人家竹樹中只因孤嶼水船通當門細荇牽微浪<lb/>
<pb n="KR4h0141_WYG_348-6a"/>
　繞屋藤花落軟風<lb/>
　　　　中甫過齋中烹茗清談試筆寫圖因題其上<lb/>
　　　　　　　　　　　　　　　　<hi>眀</hi>居　節<lb/>
　落盡藤花磵水香松風如水晝初長幽人自是山中相<lb/>
　鶴氅黄冠坐夕陽<lb/>
　　　　荆谿雜曲　　　　　　　　<hi>眀</hi>王叔承<lb/>
　女牆開徧白薔薇蘿葉藤花鳥亂飛耐可銅官復離墨<lb/>
　滿城山色照人衣<lb/>
<pb n="KR4h0141_WYG_348-6b"/>
　　　　和令則題畫　　　　　　　<hi>眀</hi>陳繼儒<lb/>
　山邨雨霽水㾗加鴨觜灘頭燕尾沙新結松棚試新茗<lb/>
　好風無力掃藤花<lb/>
　<lb/>
　<lb/>
　<lb/>
　<lb/>
御定佩文齋詠物詩選巻三百四十八<lb/>
</p>
<p>
</p>
  </div>
</body>
</text>
</TEI>
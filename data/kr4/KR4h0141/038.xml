<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_038-1a"/>
　欽定四庫全書<lb/>
御定佩文齋詠物詩選巻三十八<lb/>
　　寒食類<lb/>
　　　五言古<lb/>
　　　　六年寒食洛下宴遊贈馮李二少尹<lb/>
　　　　　　　　　　　　　　　　<hi>唐</hi>白居易<lb/>
　豐年寒食節美景洛陽城三尹皆强健七日盡晴明東<lb/>
　郊踏青草南園攀紫荆風拆海橊艶露墜木蘭英假開<lb/>
<pb n="KR4h0141_WYG_038-1b"/>
　春未老宴合日屢傾珠翠混花影管絃藏水聲佳㑹不<lb/>
　易得良辰亦難并聽吟歌暫輟看舞杯徐行米價賤如<lb/>
　土酒味濃于餳此時不盡醉但恐負平生殷勤二曹長<lb/>
　各捧一銀觥<lb/>
　　　七言古<lb/>
　　　　初入秦川路逄寒食　　　　<hi>唐</hi>明　皇<lb/>
　洛陽芳樹映天津灞岸垂楊窣地新直為經過行樂地<lb/>
　不知虚度兩京春去年餘閏今年早曙色和風著花草<lb/>
<pb n="KR4h0141_WYG_038-2a"/>
可憐寒食與清明光輝並在長安道自從闗路入秦川<lb/>
爭道何人不戲鞭公子途中妨蹴踘佳人馬上廢鞦韆<lb/>
渭水長橋今欲度悤悤漸見新豐樹逺看驪岫入雲霄<lb/>
預想湯池起煙霧煙霧氛氲水殿開暫拂香泉歸去來<lb/>
今歳清明行巳晩明年寒食更相陪<lb/>
　　　寒食陸渾别業　　　　　　<hi>唐</hi>宋之問<lb/>
洛陽城裏花如雪陸渾山中今始發旦别河橋楊柳風<lb/>
夕臥伊川桃李月伊川桃李正芳新寒食山中酒復春<lb/>
<pb n="KR4h0141_WYG_038-2b"/>
野老不知堯舜力酣歌一曲太平人<lb/>
　　　奉和聖製初入秦川路寒食應制<lb/>
　　　　　　　　　　　　　　　<hi>唐</hi>張　說<lb/>
上陽柳色喚春歸臨渭桃花拂水飛總為朝廷廵幸去<lb/>
頓敎京洛少光輝昨從分陜山南口馳道依依漸花柳<lb/>
入闗正投寒食前還京遂落清明後路上天心重豫遊<lb/>
御前恩賜特風流便幕那能鏤雞子行宫善巧貼毛裘<lb/>
渭橋南渡花如撲麥壠青青斷人目漢家行樹直新豐<lb/>
<pb n="KR4h0141_WYG_038-3a"/>
秦地驪山抱温谷香池春澑水初平預歡浴日照京城<lb/>
今歳隨宜過寒食明年陪宴作清明<lb/>
　　　寒食城東即事　　　　　　<hi>唐</hi>王　維<lb/>
清谿一道穿桃李演漾綠蒲涵白芷谿上人家凡幾家<lb/>
落花半落東流水蹴踘屢過飛鳥上鞦韆競出垂楊裏<lb/>
少年分日作遨遊不用清明兼上巳<lb/>
　　五言律<lb/>
　　　寒食應制　　　　　　　　<hi>唐</hi>韋承慶<lb/>
<pb n="KR4h0141_WYG_038-3b"/>
鳳城春色晩龍禁早暉通舊火收槐燧餘寒入桂宫鶯<lb/>
啼正隱葉雞鬪始開籠藹藹瑶山滿仙歌始樂風<lb/>
　　　寒食清明早赴王門率成　　<hi>唐</hi>李　嶠<lb/>
遊客趨梁邸朝光入楚臺槐煙乘曉散榆火應春開日<lb/>
帶晴虹上花隨早蝶來雄風乘令節餘吹拂輕灰<lb/>
　　　和常州崔使君寒食夜　　　<hi>唐</hi>孫　逖<lb/>
聞道清明近春庭向夕闌行遊晝不厭風物夜宜看斗<lb/>
柄更初轉梅香暗裏殘無勞秉華燭晴月在南端<lb/>
<pb n="KR4h0141_WYG_038-4a"/>
　　　寒食　　　　　　　　　　<hi>唐</hi>杜　甫<lb/>
寒食江邨路風花髙下飛汀煙輕冉冉竹日淨暉暉田<lb/>
父要皆去鄰家鬧不違地偏相識盡雞犬亦忘歸<lb/>
　　　寒食　　　　　　　　　　<hi>唐</hi>王　建<lb/>
田舍清明日家家出火遲白衫眠古巷紅索搭髙枝紗<lb/>
帶生難結銅釵重欲垂斬新依踏盡還似去年時<lb/>
　　　寒食宴城北山池　　　　　<hi>唐</hi>羊士諤<lb/>
别館青山郭遊人折柳行落花經上已細雨帶清明鶗<lb/>
<pb n="KR4h0141_WYG_038-4b"/>
鴂流芳暗鴛鴦曲水平歸心何處醉寶瑟有餘聲<lb/>
　　　雨中寒食　　　　　　　　　羊士諤<lb/>
令節逄煙雨園亭但掩闗佳人宿粧薄芳樹綵繩閒歸<lb/>
思偏消酒春寒為近山花枝不可見惆悵灞陵間<lb/>
　　　寒食行次冷泉驛　　　　　<hi>唐</hi>李商隱<lb/>
歸途仍近節旅宿倍思家獨夜三更月空庭一樹花介<lb/>
山當驛秀汾水遶闗斜自怯春寒苦那堪禁火賖<lb/>
　　　東都寒食　　　　　　　　<hi>唐</hi>陳　潤<lb/>
<pb n="KR4h0141_WYG_038-5a"/>
江南寒食早二月杜鵑鳴日暖山初綠春寒雨欲晴浴<lb/>
蠶看社日改火待清明更喜𤓰田好令人憶邵平<lb/>
　　　寒食日作　　　　　　　　<hi>宋</hi>徐　鉉<lb/>
廚冷煙初禁門開日更斜東風不好事吹落滿庭花過<lb/>
社紛紛燕新晴淡淡霞京都盛遊觀誰訪子雲家<lb/>
　　　寒食　　　　　　　　　　<hi>宋</hi>王禹偁<lb/>
寒食江都郡青旗賣楚醪樓臺藏綠柳籬落露紅桃妓<lb/>
女穿輕屐笙歌泛小舠使君慵不出愁坐讀離騷<lb/>
<pb n="KR4h0141_WYG_038-5b"/>
　　　寒食　　　　　　　　　　<hi>宋</hi>陳與義<lb/>
草草隨時事蕭蕭傍水門濃陰花照野寒食柳圍邨客<lb/>
袂空佳節鶯聲忽故園不知何處笛吹恨滿清尊<lb/>
　　　寒食郊行書事　　　　　　<hi>宋</hi>范成大<lb/>
野店垂楊歩荒祠苦竹叢鷺窺蘆泊水烏啄紙錢風媼<lb/>
引紅粧女兒扶爛醉翁深邨好時節應為去年豐<lb/>
　　　其二<lb/>
壠麥欣欣綠山桃寂寂紅帆邊魚蕝浪木末酒旗風信<lb/>
<pb n="KR4h0141_WYG_038-6a"/>
歩隨芳草迷塗問小童賞<hi>心</hi>添脚力呼渡過谿東<lb/>
　　　南塘寒食書事　　　　　　<hi>宋</hi>范成大<lb/>
埂外新波綠岡頭宿燒紅裹魚蒸菜把餽鴨鎖筠籠酒<lb/>
侣晨相命歌場夜不空土風并節物不與故鄉同<lb/>
　　　寒食旅懷　　　　　　　　<hi>明</hi>謝　榛<lb/>
薊北驚寒食淹畱幾自嗟春風來燕子落日在桃花丘<lb/>
壠行邊淚江湖夢裏家不知疎懶客何物是生涯<lb/>
　　　江邨寒食　　　　　　　　<hi>明</hi>宋登春<lb/>
<pb n="KR4h0141_WYG_038-6b"/>
白鳥忘機久青山吾道存興來從杖履老去愛雞豚楊<lb/>
柳橋邊市桃花江上邨童兒沽酒至風雨閉柴門<lb/>
　　五言排律<lb/>
　　　奉和聖製寒食作應制　　　<hi>唐</hi>張　說<lb/>
寒食春過半花濃鳥復嬌從來禁火日㑹接清明朝鬪<lb/>
敵雞殊勝爭毬馬絶調晴空數雲㸃香樹百風揺改木<lb/>
迎新燧封田表舊燒皇情愛嘉節傳曲與簫韶<lb/>
　　　洛橋寒食日作十韻　　　　<hi>唐</hi>白居易<lb/>
<pb n="KR4h0141_WYG_038-7a"/>
上苑風煙好中橋道路平蹴毬塵不起潑火雨新晴宿<lb/>
醉頭仍重晨遊眼乍明老慵雖省事春誘尚多情遇客<lb/>
踟蹰立尋花取次行連錢嚼金勒鑿落寫銀罌府醖休<lb/>
敎送官娃豈要迎舞腰那及柳歌舌不如鶯鄉國真堪<lb/>
戀光隂可合輕三年過寒食盡在洛陽城<lb/>
　　七言律<lb/>
　　　寒食宴于中舍别駕兄弟宅　<hi>唐</hi>蘇　頲<lb/>
子推山上歌龍罷定國門前結駟來始覩元昆鏘玉至<lb/>
<pb n="KR4h0141_WYG_038-7b"/>
旋聞季子佩刀廻晴花處處因風起御柳條條向日開<lb/>
自有長筵歡不極還持綵服詠南陔<lb/>
　　　寒食内宴　　　　　　　　<hi>唐</hi>張　籍<lb/>
朝光瑞氣滿宫樓綵纛魚龍四面稠廊下御廚分冷食<lb/>
殿前飛騎逐香毬千官盡醉猶敎坐百戲皆呈未放休<lb/>
共喜拜恩侵夜出金吾不敢問行由<lb/>
　　　其二<lb/>
城闕沈沈向曉寒恩當冷節賜餘歡瑞煙深處開三殿<lb/>
<pb n="KR4h0141_WYG_038-8a"/>
香雨微時引百官寶樹樓前分繡幕綵花廊下映朱欄<lb/>
宫筵戲樂年年别巳得三廻對御看<lb/>
　　　寒食　　　　　　　　　　<hi>唐</hi>李山甫<lb/>
風煙放蕩花披猖秋千女兒飛出牆繡袍馳馬拾遺翠<lb/>
錦袖鬪雞喧廣場天地氣和融霽色池臺日暖燒春光<lb/>
自憐塵土無他事空脫荷衣泥醉鄉<lb/>
　　　次韻酬張補闕寒食見寄之什<lb/>
　　　　　　　　　　　　　　　<hi>唐</hi>鄭　谷<lb/>
<pb n="KR4h0141_WYG_038-8b"/>
柳近清明翠縷長多情右袞不相忘開緘雖覩新篇麗<lb/>
破鼻須聞冷酒香時態懶隨人上下花心日被蝶分張<lb/>
朝稀且莫輕春賞勝事由來在帝鄉<lb/>
　　　寒食前有懐　　　　　　　<hi>唐</hi>溫庭筠<lb/>
萬物鮮華雨乍晴春寒寂歴近清明殘芳荏苒雙飛蝶<lb/>
曉睡朦朧百囀鶯舊侣不歸成獨酌故園雖在有誰耕<lb/>
悠然更起嚴灘恨一宿東風蕙草生<lb/>
　　　寒食成判官垂訪因贈　　　<hi>宋</hi>徐　鉉<lb/>
<pb n="KR4h0141_WYG_038-9a"/>
常年寒食在京華今嵗清明在海涯逺巷踏歌深夜月<lb/>
隔牆吹管數枝花鵷鸞得路音塵濶鴻鴈分飛道里賖<lb/>
不是多情成二十斷無人解訪貧家<lb/>
　　　寒食　　　　　　　　　　<hi>宋</hi>王禹偁<lb/>
今年寒食在商山山裏風光亦可憐稚子就花拈蛺蝶<lb/>
人家依樹繫鞦韆郊原曉綠初經雨巷陌春陰乍禁煙<lb/>
副使官閒莫惆悵酒錢猶有撰碑錢<lb/>
　　　次韻何若谷寒食燕集　　　<hi>宋</hi>趙　抃<lb/>
<pb n="KR4h0141_WYG_038-9b"/>
雨過江城絶㸃塵清明佳節匝千門舞香撲坐花新戴<lb/>
歌響盤雲曲旋翻幾欲為春畱日馭直須同俗醉衢尊<lb/>
因思老氏登臺樂若此斯民未足論<lb/>
　　　寒食出郊　　　　　　　　<hi>宋</hi>韓　維<lb/>
都門氣象雨餘佳壓盡風塵見草芽日薄風和近郊路<lb/>
朱紅粉白逺林花堤間獨去媻姍女柳下相逄轣轆車<lb/>
絲鬢未催樽酒在不須辛苦問年華<lb/>
　　　和子由寒食　　　　　　　<hi>宋</hi>蘇　軾<lb/>
<pb n="KR4h0141_WYG_038-10a"/>
寒食今年二月晦樹林深翠已生煙遶城駿馬誰能借<lb/>
到處名園意盡便但掛酒壺那計盞偶題詩句不湏編<lb/>
忽聞啼鵙驚羈旅江上何人治廢田<lb/>
　　　孤山寒食　　　　　　　　<hi>宋</hi>趙師秀<lb/>
二月芳菲在水邊旅人消困亦隨縁晴舒蝶翅初匀粉<lb/>
雨壓楊花未放綿有句自題閒處壁無錢難買貴時船<lb/>
最憐隱者髙眠地日日春風是管絃<lb/>
　　　丁未寒食歸自三泉　　　　<hi>金</hi>元好問<lb/>
<pb n="KR4h0141_WYG_038-10b"/>
春山晴暖紫生煙山下分流百道泉未放小桃裝野景<lb/>
已看茅屋映秋千飢烏得食爭相喚醉叟行歌只自顛<lb/>
寒食明年定何許故人尊酒且畱連<lb/>
　　　林邨寒食　　　　　　　　<hi>元</hi>戴表元<lb/>
出門楊柳碧依依木筆花開客未歸市逺無餳供熟食<lb/>
邨深有苧試生衣寒沙犬逐遊鞍吠落日鴉銜祭肉飛<lb/>
聞說舊時春賽罷家家鼔笛醉成圍<lb/>
　　　寒食遊亷園　　　　　　　<hi>元</hi>張養浩<lb/>
<pb n="KR4h0141_WYG_038-11a"/>
湖天雨過澹春容輦路迢迢失軟紅花柳巧為鶯燕地<lb/>
管絃遥遞綺羅風羣仙出没空明裏千古銷沈感慨中<lb/>
免俗未能君莫笑賞心吾亦與人同<lb/>
　　　途中寒食　　　　　　　　<hi>元</hi>馬　臻<lb/>
行裝迢遞轉孤城一路閒吟緩客程潑火雨晴餳粥冷<lb/>
落花風暖筍輿輕感時已悟莊生夢遺俗空懷介子清<lb/>
只有啼鵑解人意平蕪漠漠兩三聲<lb/>
　　　江邨寒食　　　　　　　　<hi>明</hi>楊　基<lb/>
<pb n="KR4h0141_WYG_038-11b"/>
預折楊枝挿繞簷荳糜香軟麥餳甜春衣未染新絲織<lb/>
午篆猶分舊火添小雨送花青見萼輕雷催筍碧抽尖<lb/>
不因人逺傷離别那得新愁上短髯<lb/>
　　　寒食旅懷　　　　　　　　<hi>明</hi>謝　晉<lb/>
簾外春隂似去年異鄉寒食倍凄然梨花香褪空飄雪<lb/>
楊柳條長不禁煙無處追隨乘欵叚誰家歡笑送秋千<lb/>
晩來走向東鄰媼乞與青燈照客眠<lb/>
　　五言絶句<lb/>
<pb n="KR4h0141_WYG_038-12a"/>
　　　辛亥寒食　　　　　　　　<hi>金</hi>元好問<lb/>
寒食年年好今年迥不同秋千與花影并在月明中<lb/>
　　七言絶句<lb/>
　　　寒食汜上作　　　　　　　<hi>唐</hi>王　維<lb/>
廣武城邊逢暮春汶陽歸客淚沾巾落花寂寂啼山鳥<lb/>
楊柳青青渡水人<lb/>
　　　寒食　　　　　　　　　　<hi>唐</hi>韓　翃<lb/>
春城無處不飛花寒食東風御柳斜日暮漢宫傳蠟燭<lb/>
<pb n="KR4h0141_WYG_038-12b"/>
輕煙散入五侯家<lb/>
　　　途中寒食　　　　　　　　<hi>唐</hi>白居易<lb/>
路旁寒食行人盡獨占春愁在路旁馬上垂鞭愁不語<lb/>
風吹百草野田香<lb/>
　　　寒食夜　　　　　　　　　<hi>唐</hi>韓　偓<lb/>
惻惻輕寒剪剪風杏花飄雪小桃紅夜深斜搭鞦韆索<lb/>
樓閣朦朧煙雨中<lb/>
　　　東陽道中作　　　　　　　<hi>唐</hi>方　干<lb/>
<pb n="KR4h0141_WYG_038-13a"/>
百花香氣傍行人花底垂鞭日易曛野火不知寒食節<lb/>
穿林轉壑自燒雲<lb/>
　　　丙辰年鄜州遇寒食城外醉吟<lb/>
　　　　　　　　　　　　　　　<hi>唐</hi>韋　莊<lb/>
滿街楊柳緑絲煙畫出清明二月天好是隔簾花樹動<lb/>
女郎撩亂送鞦韆<lb/>
　　　其二<lb/>
雕隂寒食足遊人金鳯羅衣濕麝熏腸斷入城芳草路<lb/>
<pb n="KR4h0141_WYG_038-13b"/>
淡紅香白一羣羣<lb/>
　　　其三<lb/>
雨絲煙柳欲清明金屋人間暖鳳笙永日迢迢無一事<lb/>
隔街聞蹴氣毬聲<lb/>
　　　山中寒食　　　　　　　　<hi>宋</hi>林　逋<lb/>
方塘波緑杜蘅青布穀提壺巳足聽有客新嘗寒具罷<lb/>
據梧慵復散幽經<lb/>
　　　寒食夜　　　　　　　　　<hi>宋</hi>蘇　軾<lb/>
<pb n="KR4h0141_WYG_038-14a"/>
　漏聲透入碧窗紗人靜鞦韆影半斜沈麝不燒金鴨冷<lb/>
　淡雲籠月照梨花<lb/>
　　　　寒食　　　　　　　　　　<hi>金</hi>馬定國<lb/>
　燕泥半落烏衣巷柳色全添綠綺窗且伴丁香過寒食<lb/>
　弄晴蝴蝶一雙雙<lb/>
　　　　寒食舟中　　　　　　　　<hi>元</hi>黄　濳<lb/>
　東風谿水碧漣漣谿上青蘿獨繫船正是落花寒食夜<lb/>
　水煙沙月又鳴鵑<lb/>
<pb n="KR4h0141_WYG_038-14b"/>
　　　　寒食逢杜賢良飲　　　　　<hi>明</hi>髙　啓<lb/>
　楊柳無煙江水長鄰家風雨杏餳香逢君共把金陵酒<lb/>
　忘却今朝在異鄉<lb/>
　　　　都下寒食　　　　　　　　<hi>明</hi>王穉登<lb/>
　騎馬尋春春尚遲東風空自向人吹燕王城裏千株柳<lb/>
　寒食看來未有絲<lb/>
　<lb/>
御定佩文齋詠物詩選卷三十八<lb/>
</p>
<p>
</p>
  </div>
</body>
</text>
</TEI>
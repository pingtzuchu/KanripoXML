<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_177-1a"/>
　欽定四庫全書<lb/>
御定佩文齋詠物詩選卷一百七十七<lb/>
　　書札類<lb/>
　　　七言律<lb/>
　　　　將發洛中枉令狐相公手札兼辱二篇寵行以<lb/>
　　　　　長句答之　　　　　　　<hi>唐</hi>白居易<lb/>
　尺素忽驚來梓澤雙金不惜送蓬山八行落泊飛雲雨<lb/>
　五字鎗鏦動珮環玉韻乍聴堪醒酒銀鈎細讀當披顔<lb/>
<pb n="KR4h0141_WYG_177-1b"/>
　收藏便作終身寶何啻三年懐䄂間<lb/>
　　　　初冬月夜得皇甫澤州手札并詩數篇因遣報<lb/>
　　　　　書偶題長句　　　　　　<hi>唐</hi>白居易<lb/>
　清冷玉韻兩三章落泊銀鈎七八行心逐報書懸雁足<lb/>
　夢尋來路遶羊腸水南地空多明月山北天寒足早霜<lb/>
　最恨潑醅新熟酒迎冬不得共君嘗<lb/>
　　　　得故人書　　　　　　　　<hi>明</hi>沈　貞<lb/>
　蕭蕭落葉蔽荒苔流水柴門晝始開紫塞雁從江上過<lb/>
<pb n="KR4h0141_WYG_177-2a"/>
故人書向日邊來秋風客舍心千里夜雨燈窗看幾囘<lb/>
迢遞闗河空念别何時能報一枝梅<lb/>
　　五言絶句<lb/>
　　　雜詠　　　　　　　　　　<hi>唐</hi>王　維<lb/>
家住孟津河門對孟津口常有江南船寄書家中否<lb/>
　　　夾溝遇邑人問家信　　　　<hi>明</hi>楊士竒<lb/>
聞道故鄉來辭家今逺近恐有南京書停舟試相問<lb/>
　　　懐鄒子序　　　　　　　　<hi>明</hi>謝　榛<lb/>
<pb n="KR4h0141_WYG_177-2b"/>
𣺌渺太湖水湖中多鯉魚故人時把釣應有北來書<lb/>
　　七言絶句<lb/>
　　　答友懐野寺舊居　　　　　<hi>唐</hi>李　端<lb/>
自嫌野性共人疎憶向西林更結廬寄謝山隂許都講<lb/>
昨來頻得逺公書<lb/>
　　　秋思　　　　　　　　　　<hi>唐</hi>張　籍<lb/>
洛陽城裏見秋風欲作家書意萬重復恐匆匆說不盡<lb/>
行人臨發又開封<lb/>
<pb n="KR4h0141_WYG_177-3a"/>
　　　得袁相書　　　　　　　　<hi>唐</hi>白居易<lb/>
榖苖深處一農夫面黒頭斑手把鋤何意使人猶識我<lb/>
就田來送相公書<lb/>
　　　小碎　　　　　　　　　　<hi>唐</hi>元　稹<lb/>
小碎詩篇取次書等閒題柱意何如諸郎到處應相問<lb/>
留取三行代鯉魚<lb/>
　　　端州江亭得家書　　　　　<hi>唐</hi>李　紳<lb/>
雨中鵲語喧江樹風處蛛絲颺水潯開拆逺書何事喜<lb/>
<pb n="KR4h0141_WYG_177-3b"/>
數行家信抵千金<lb/>
　　　别王十後附書　　　　　　<hi>唐</hi>杜　牧<lb/>
重闗曉渡宿雲寒羸馬原知歩歩難此信的應中路見<lb/>
亂山何處拆書看<lb/>
　　　送友人之湖上　　　　　　<hi>唐</hi>陸龜蒙<lb/>
故人溪上有漁舟竿倚風蘋夜不收欲寄一函聊問訊<lb/>
洪喬寧作置書郵<lb/>
　　　寓書　　　　　　　　　　<hi>元</hi>范　梈<lb/>
<pb n="KR4h0141_WYG_177-4a"/>
　欲寫鄉書寄故園行人已逺意空存舉頭却見南來燕<lb/>
　箇箇隨春度塞門<lb/>
　　　　秋日作　　　　　　　　　<hi>明</hi>練子寧<lb/>
　水精簾動桂花風湘簟凉生八月中魄落西窗銀燭裏<lb/>
　烏絲雪繭寄秋鴻<lb/>
　<lb/>
　<lb/>
　<lb/>
<pb n="KR4h0141_WYG_177-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選卷一百七十七<lb/>
</p>
<p>
</p>
  </div>
</body>
</text>
</TEI>
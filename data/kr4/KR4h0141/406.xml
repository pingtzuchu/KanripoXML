<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_406-1a"/>
　欽定四庫全書<lb/>
御定佩文齋詠物詩選巻四百七<lb/>
　　牛類<hi>附犀牛</hi>
　　　五言古<lb/>
　　　　題竹石牧牛　　　　　　　<hi>宋</hi>黄庭堅<lb/>
　野次小崢嶸幽篁相依綠阿童三尺箠御此老觳觫石<lb/>
　吾甚愛之勿遣牛礪角牛礪角尚可牛鬪殘我竹<lb/>
　　　　毛老鬪牛　　　　　　　　<hi>宋</hi>文　同<lb/>
<pb n="KR4h0141_WYG_406-1b"/>
　牛牛爾何爭於此輙鬪怒長鞭鬧兒童大炬走翁嫗蒼<lb/>
　㺏八九子駭立各四顧何時解角歸茅舍江邨暮<lb/>
　　　七言古<hi>附長短句</hi>
　　　　放牛歌　　　　　　　　　<hi>唐</hi>陸龜蒙<lb/>
　江草秋窮似秋半十角呉牛放江岸鄰肩抵尾乍依偎<lb/>
　横去斜奔忽分散荒陂斷塹無端入背上時時孤鳥立<lb/>
　日暮相將帶雨歸田家煙火微茫濕<lb/>
　　　　十九日出曹門見水牛拽車　<hi>宋</hi>梅堯臣<lb/>
<pb n="KR4h0141_WYG_406-2a"/>
只見呉牛事水田只見黄犁負車軛今牽大車同一羣<lb/>
又與騾驢走長陌卬頭闊歩塵蒙蒙不似綏耕泥洦洦<lb/>
一一夜眠頭向南越鳥心腸誰辨白<lb/>
　　　題牧牛圖　　　　　　　　<hi>宋</hi>陳與義<lb/>
千里煙草綠連山雨新足老牛抱朝飢向山影觳觫犢<lb/>
兒狂走先過浦却立長鳴待其母母子為人實倉廩汝<lb/>
飽不慙人愧汝牧童生來日日娯只憂身大當把鋤日<lb/>
斜睡足牛背上不信人間有黄輿<lb/>
<pb n="KR4h0141_WYG_406-2b"/>
　　　游昭牛圖　　　　　　　　<hi>宋</hi>陸　游<lb/>
游昭木石師李唐畫牛乃是其所長出欄切聽一聲笛<lb/>
意氣已無千頃荒客居京口老益困衣不揜脛鬚眉蒼<lb/>
時時弄筆眼力健蹄角毛骨分毫芒我無沙隄金絡馬<lb/>
拂拭此幅喜欲狂乞骸幸䝉優詔許置身忽在煙林傍<lb/>
日落飲牛水滿塘夜半飯牛天雨霜俚醫灌藥羙水草<lb/>
老巫呵禁祓不祥願我孫子勤農桑願汝生犢筋脉強<lb/>
碓聲驚破五更夢嵗負玉粒輸官倉<lb/>
<pb n="KR4h0141_WYG_406-3a"/>
　　　觀小兒戲打春牛　　　　　<hi>宋</hi>楊萬里<lb/>
小兒著鞭鞭土牛學翁打春先打頭黄牛黄蹄白雙角<lb/>
牧童緑蓑笠青篛今年土脉應雨膏去年不似今年樂<lb/>
兒聞年登喜不飢牛聞年登愁不肥麥穂即看雲作帚<lb/>
稻米亦復珠盈斗大田耕盡却耕山黄牛從此何時閒<lb/>
　　　安樂坊牧童　　　　　　　　楊萬里<lb/>
前兒牽牛渡谿水後兒騎牛回問事一兒吹笛笠簪花<lb/>
一牛載兒行引子春谿嫩水清無滓春洲細草碧無瑕<lb/>
<pb n="KR4h0141_WYG_406-3b"/>
五牛逺去莫管他隔谿便是羣兒家忽然頭上數㸃雨<lb/>
三笠四蓑趕將去<lb/>
　　　春郊牧養圗　　　　　　　<hi>宋</hi>戴復古<lb/>
我之居元在野平生慣識牛羊者今見蒲江出此圗半<lb/>
日不知渠是畫一犍當前轉頭立一犍渡浦毛猶濕中<lb/>
有一蒼騎以牧牯羜相随數十足殿後兩枚黄觳觫分<lb/>
眀如活下前坡路轉山南春草多耳根只欠牧兒歌<lb/>
　　　題牧牛圗　　　　　　　　<hi>元</hi>呉　澄<lb/>
<pb n="KR4h0141_WYG_406-4a"/>
樹葉醉霜秋草萎童驅觳觫渉淺谿一牛先登䑛犢背<lb/>
犢毛濕濕猶未晞一牛四蹄俱在水引脰前望喜近隄<lb/>
一牛兩脚初下水凥髙未舉後兩蹄前牛已濟伺同隊<lb/>
回身向後立不移一牛將濟一未濟直須並濟同時歸<lb/>
此牛如人有恩義人不如牛多有之人不如牛多有之<lb/>
笑問二童知不知<lb/>
　　　題牧牛渡水圗　　　　　　<hi>元</hi>貢師泰<lb/>
兒騎牛兒騎牛兩牛渡水當中流一牛帶犢臨沙洲沙<lb/>
<pb n="KR4h0141_WYG_406-4b"/>
洲泥深沒牛足中流浪髙拍牛腹長繩墜手衣裹身前<lb/>
者起顧後俯伏牛背欹傾不自由誰云穩比萬斛舟待<lb/>
兒出險走平地畫圗忽落東海頭東海頭飯牛之子曾<lb/>
封侯<lb/>
　　　飯牛歌　　　　　　　　　<hi>元</hi>洪希文<lb/>
牛吒吒蹄趵趵枯萁齧盡芳草緑自晡薄夜不滿腹擷<lb/>
菜作糜豆作粥飼飢飲渴兩已足脱紖解銜就茅屋不<lb/>
愁飢腸雷轆轆風簷獨抱牛衣宿丁男長大牛有犢眀<lb/>
<pb n="KR4h0141_WYG_406-5a"/>
年添種南山曲<lb/>
　　　牧牛圗　　　　　　　　　<hi>元</hi>貢性之<lb/>
谿童飲牛渡谿水牛遇水深行復止人知水深牛不行<lb/>
誰識回頭顧其子桃林之野春雨晴燒㾗回緑春草青<lb/>
太守勸農當二月土膏肥煖牛可耕邯鄲城頭征戰息<lb/>
寗戚徒勞吟白石一聲笛裏太平歌牛背谿童自朝夕<lb/>
　　　牧牛詞　　　　　　　　　<hi>明</hi>髙　啓<lb/>
爾牛角彎環我牛尾禿速共拈短笛與長鞭南壟東岡<lb/>
<pb n="KR4h0141_WYG_406-5b"/>
去相逐日斜草逺牛行遲牛勞牛飢惟我知牛上唱歌<lb/>
牛下坐夜歸還向牛邉卧長年牧牛百不憂但恐輸租<lb/>
賣我牛<lb/>
　　　題牧牛圗　　　　　　　　<hi>明</hi>張以寧<lb/>
返照在髙樹歸牛度層坡一犢牟然赴其母老牸返顧<lb/>
情何多牧兒見之亦心惻人間母子當如何日暮倚門<lb/>
烏尾訛<lb/>
　　　牛圗　　　　　　　　　　<hi>明</hi>僧清濋<lb/>
<pb n="KR4h0141_WYG_406-6a"/>
春光寂寂煙暈晴春風水水波㾗明谿南谿北小坡平<lb/>
我却騎牛向谿曲谿曲嫩草嫩如玉記得當時農事足<lb/>
倒指數來三十年今觀此圗猶宛然只多䑛犢雙崖邉<lb/>
　　五言律<lb/>
　　　牛　　　　　　　　　　　<hi>唐</hi>李　嶠<lb/>
齊歌初入相燕陣早横功欲向桃林下先過梓樹中在<lb/>
吴頻喘月奔夢屢驚風不用五丁士如何九折通<lb/>
　　　鐵牛廟　　　　　　　　　<hi>元</hi>納　延<lb/>
<pb n="KR4h0141_WYG_406-6b"/>
燕人重東作鎔鐵象牛形角斷苔花碧蹄穿土鏽腥遺<lb/>
蹤傳野老古廟託山靈一酹壺中酒穰穰黍麥青<lb/>
　　七言律<lb/>
　　　牧牛圗　　　　　　　　　<hi>金</hi>王良臣<lb/>
三摩不受一塵侵本分工夫日念深杖履得廻遊子脚<lb/>
葛藤灰盡老婆心顛狂不作風頭絮出入誰傷井底金<lb/>
回首人牛在何許一江明月夜沉沉<lb/>
　　　白牛為日本純上人賦　　　<hi>明</hi>僧來復<lb/>
<pb n="KR4h0141_WYG_406-7a"/>
畊雲不住海門東牧向楞伽小朶峰露地已忘調服力<lb/>
雪山誰識去來蹤放歸祇樹隨羊鹿種就曇花伴象龍<lb/>
一色天闌頭角别水晶池沼玉芙蓉<lb/>
　　五言絶句<lb/>
　　　田園言懐　　　　　　　　<hi>唐</hi>李　白<lb/>
賈誼三年謫班超萬里侯何如牽白犢飲水對清流<lb/>
　　　將牛何處去　　　　　　　<hi>唐</hi>元　結<lb/>
將牛何處去耕彼故城東相伴有田父相歡惟牧童<lb/>
<pb n="KR4h0141_WYG_406-7b"/>
　　　代牛言　　　　　　　　　<hi>唐</hi>劉　乂<lb/>
渴飲潁川水餓喘吴門月黄金如可種我力終不歇<lb/>
　　　情　　　　　　　　　　　<hi>唐</hi>曹　鄴<lb/>
東西是長江南北是官道牛羊不戀山只戀山中草<lb/>
　　　山中吟疉韻　　　　　　　<hi>唐</hi>皮日休<lb/>
穿煙泉潺湲觸竹犢觳觫荒篁香牆匡熟鹿伏屋曲<lb/>
　　　牧童　　　　　　　　　　<hi>宋</hi>葛長庚<lb/>
楊栁隂初合邨童睡正迷一牛貪草嫩喫過斷橋西<lb/>
<pb n="KR4h0141_WYG_406-8a"/>
　　　畫牛　　　　　　　　　　<hi>元</hi>僧大訢<lb/>
草煖犢子肥牧閒牛耳濕誰知荷蓑翁風雨租稅急<lb/>
　　　牧牛圗　　　　　　　　　<hi>明</hi>錢　宰<lb/>
野老春耕歇谿兒晚牧過夕陽牛背笛強似飯牛歌<lb/>
　　　棲雲樓晏坐效寒山偈　　　<hi>明</hi>殷　邁<lb/>
對雨千峰靜看山百慮輕昨宵眀月夜露地白牛生<lb/>
　　　雨澗牛　　　　　　　　　<hi>明</hi>僧如蘭<lb/>
谿岸野橋横烏犍帶犢行無人掛書讀雨外候春耕<lb/>
<pb n="KR4h0141_WYG_406-8b"/>
　　七言絶句<lb/>
　　　小遊仙　　　　　　　　　<hi>唐</hi>曹　唐<lb/>
絳樹彤雲户半開守花童子怪人來青牛卧地喫瓊草<lb/>
知道先生朝未回<lb/>
　　　昇平詞　　　　　　　　　<hi>宋</hi>王禹偁<lb/>
細草煙深暮雨收牧童歸去倒騎牛笛中一曲昇平樂<lb/>
再得生來未解愁<lb/>
　　　絶句　　　　　　　　　　<hi>宋</hi>張　耒<lb/>
<pb n="KR4h0141_WYG_406-9a"/>
天髙列岫出林外霜落大江流地中晚日橋邉數歸牧<lb/>
牛羊部分聽兒童<lb/>
　　　春日田園雜興　　　　　　<hi>宋</hi>范成大<lb/>
騎吹東西里巷喧行春車馬鬧如煙繫牛莫礙門前路<lb/>
移繫門西碌碡邉<lb/>
　　　冬日田園雜興　　　　　　　范成大<lb/>
乾髙寅缺築牛宫巵酒豚蹄酹土公牯牸無瘟犢兒長<lb/>
眀年添種越城東<lb/>
<pb n="KR4h0141_WYG_406-9b"/>
　　　農舍　　　　　　　　　　<hi>宋</hi>陸　游<lb/>
萬錢近縣買黄犢襏襫行當東作時堪笑江東王謝軰<lb/>
唾壺麈尾事兒嬉<lb/>
　　　其二<lb/>
杜門雖與世相違未許人嘲作計非長綆雲邉牽犢過<lb/>
小舟月下載犁歸<lb/>
　　　春晚即事　　　　　　　　　陸　游<lb/>
龍骨車鳴水入塘雨來猶可望豐穣老農愛犢行泥緩<lb/>
<pb n="KR4h0141_WYG_406-10a"/>
㓜婦憂蠶采葉忙<lb/>
　　　買牛　　　　　　　　　　　陸　游<lb/>
老子傾囊得萬錢石帆山下買烏犍牧童避雨歸來晩<lb/>
一笛春風草滿川<lb/>
　　　過百家渡　　　　　　　　<hi>宋</hi>楊萬里<lb/>
一晴一雨路乾濕半淡半濃山疉重逺草平中見牛背<lb/>
新秧疎處有人蹤<lb/>
　　　過大臯渡　　　　　　　　　楊萬里<lb/>
<pb n="KR4h0141_WYG_406-10b"/>
隔岸横洲十里青黄牛無數放春晴船行非與牛相背<lb/>
何事黄牛却倒行<lb/>
　　　桑茶坑道中　　　　　　　　楊萬里<lb/>
晴明風日雨乾時草滿花隄水滿谿童子栁隂眠正著<lb/>
一牛喫過栁陰西<lb/>
　　　次韻程弟　　　　　　　　<hi>宋</hi>方　岳<lb/>
草堂四壁一瓢空舉世無人與我同黄犢山南又山北<lb/>
犁春猶有古人風<lb/>
<pb n="KR4h0141_WYG_406-11a"/>
　　　和元卿郊行　　　　　　　<hi>金</hi>党懐英<lb/>
馬駃車驅起路塵傍山隂翳作春溫東風欲放萌芽動<lb/>
已有疲牛齧燒㾗<lb/>
　　　題江貫道百牛圗　　　　　<hi>元</hi>白　珽<lb/>
㡬年散放桃林後餘四百蹄猶可騎攬鏡挂書多事在<lb/>
能騎惟有一凝之<lb/>
　　　老牛　　　　　　　　　　<hi>元</hi>宋　无<lb/>
草繩穿鼻繫柴扉殘喘無人問是非春雨一犁鞭不動<lb/>
<pb n="KR4h0141_WYG_406-11b"/>
夕陽空送牧兒歸<lb/>
　　　牧牛圗　　　　　　　　　<hi>元</hi>貢性之<lb/>
郊原春草綠茸茸牛背如舟卧牧童自是太平新氣象<lb/>
錯將畫意屬良工<lb/>
　　　題野老醉騎牛圗　　　　　<hi>眀</hi>錢　宰<lb/>
邨田樂事老來稀記得江南春社時兒女醉扶黄犢背<lb/>
㡌簷顛倒挿花枝<lb/>
　　　衡岳雜興　　　　　　　　<hi>眀</hi>胡　安<lb/>
<pb n="KR4h0141_WYG_406-12a"/>
幽泉自注石厓銷度壑寒雲去未遥松畔茯苓無處劚<lb/>
倒騎黄犢自吹簫<lb/>
　　　過水下口　　　　　　　　<hi>明</hi>劉　侃<lb/>
山樹參差石徑斜雨餘飛瀑過桑麻山翁放罷邨前犢<lb/>
倚杖谿頭䕶稻花<lb/>
　　　題畫牛　　　　　　　　　<hi>明</hi>僧普慈<lb/>
林下逍遥飽則眠何人能似爾安然因思昔日陶𢎞景<lb/>
金作籠頭不易牽<lb/>
<pb n="KR4h0141_WYG_406-12b"/>
　　附犀牛<lb/>
　　五言古<lb/>
　　　述韋昭應畫犀牛　　　　　<hi>唐</hi>儲光羲<lb/>
遐方獻文犀萬里隨南金大邦柔逺人以之居山林食<lb/>
棘無秋冬絶流無淺深雙角前嶄嶄三蹄下駸駸朝賢<lb/>
壯其容未能辨其音有我衰鳳郎新邑長鳴琴陛閣飛<lb/>
嘉聲丘甸盈仁心閒居命國工作繪北堂隂眈眈若有<lb/>
神庶比來儀禽昔有舞天庭為君奏龍吟<lb/>
<pb n="KR4h0141_WYG_406-13a"/>
　　　七言古<lb/>
　　　　馴犀　　　　　　　　　　<hi>唐</hi>元　稹<lb/>
　建中之初放馴象逺歸林邑近交廣獸返深山鳥搆巢<lb/>
　鷹鵰鷂鶻無羈鞅貞元之嵗貢馴犀上林置圈官司養<lb/>
　玉盆金棧非不珍虎啖狴牢魚食網渡江之橘踰汶貉<lb/>
　反時易性安能長臘月北風霜雪深踡跼鱗身遂長徃<lb/>
　行地無疆費傳驛通天異物罹幽枉乃知養獸如養人<lb/>
　不必人人自敦奬不擾則得之於理不奪有以多於賞<lb/>
<pb n="KR4h0141_WYG_406-13b"/>
　脱衣推食衣食之不若男耕女令紡堯民不自知有堯<lb/>
　但見安閒聊擊壤前觀馴象後觀犀理國其如指諸掌<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻四百七<lb/>
</p>
<p>
</p>
  </div>
</body>
</text>
</TEI>
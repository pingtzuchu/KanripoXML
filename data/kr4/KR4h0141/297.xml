<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_297-1a"/>
　欽定四庫全書<lb/>
御定佩文齋詠物詩選巻二百九十七<lb/>
　　梅花類<hi>附紅梅</hi>　<hi>梅子</hi>
　　　五言古<lb/>
　　　　贈范蔚宗　　　　　　　　<hi>宋</hi>陸　凱<lb/>
　折梅逢驛使寄與隴頭人江南無所有聊贈一枝春<lb/>
　　　　雪裏覓梅花　　　　　　　<hi>梁</hi>簡文帝<lb/>
　絶訝梅花晚爭來雪裏窺下枝低可見髙處逺難知俱<lb/>
<pb n="KR4h0141_WYG_297-1b"/>
　羞惜腕露相譲到腰羸定湏還剪綵學作兩三枝<lb/>
　　　　梅花　　　　　　　　　　<hi>梁</hi>吳　均<lb/>
　梅性本輕蕩世人相陵賤故作負霜花欲使綺羅見但<lb/>
　願深相知千摧非所戀<lb/>
　　　　同蕭左丞詠摘梅花　　　　<hi>梁</hi>庾肩吾<lb/>
　窗梅朝始發庭雪晚初消折花牽短樹攀叢入細條垂<lb/>
　冰溜玉手含刺罥春腰逺道終難寄馨香徒自饒<lb/>
　　　　雪裏梅花　　　　　　　　<hi>陳</hi>隂　鏗<lb/>
<pb n="KR4h0141_WYG_297-2a"/>
春近寒雖轉梅舒雪尚飄從風還共落照日不俱銷葉<lb/>
開隨足影花多助重條今來漸異昨向晚判勝朝<lb/>
　　　梅花落　　　　　　　　　<hi>陳</hi>蘇子卿<lb/>
中庭一樹梅寒冬葉未開祇言花是雪不悟有香來上<lb/>
郡春恒晚髙樓年易催織書偏有意教逐錦文囘<lb/>
　　　梅花　　　　　　　　　<hi>北周</hi>庾　信<lb/>
常年臘月半已覺梅花䦨不信今春晚俱來雪裏看樹<lb/>
動懸冰落枝髙出手寒早知覓不見眞悔著衣單<lb/>
<pb n="KR4h0141_WYG_297-2b"/>
　　　早梅　　　　　　　　　　<hi>唐</hi>栁宗元<lb/>
早梅發髙樹迥映楚天碧朔吹飄夜香繁霜滋曉白欲<lb/>
為萬里贈杳杳山水隔寒英坐銷落何用慰逺客<lb/>
　　　訪梅　　　　　　　　　　<hi>宋</hi>徐　璣<lb/>
訪梅行近郊寒氣初淅瀝欲開未開時三㸃兩㸃白清<lb/>
枝何蕭疎幽香况岑寂頗知天姿殊絶似人有徳逢君<lb/>
天一方歡然舊相識<lb/>
　　　移梅　　　　　　　　　　<hi>元</hi>馬祖常<lb/>
<pb n="KR4h0141_WYG_297-3a"/>
幽屏逐魚鳥沈跡儔隠淪所欣在林藪嘉植日以親眷<lb/>
言江介品紛葩號南珍遇我好奇服移根得良因井井<lb/>
十畝園菁茅䕃澗濵縞裳擢玉質宜此空山春<lb/>
　　　其二<lb/>
植爾當庭隅豈復資鼎味遷爾自谷中豈復相嫵媚冽<lb/>
冽𤣥冥候衆植各浮脆髙標自凌寒孤尚獨冠歳么禽<lb/>
何處來飛下雙羽翠<lb/>
　　　探梅分韻得香字　　　　　<hi>元</hi>于　石<lb/>
<pb n="KR4h0141_WYG_297-3b"/>
絶壁兩屨雲荒邨半橋霜孤往欲何之林下幽徑長寒<lb/>
梅在何許臨風㡬徜徉誰家斷籬外一枝寄林塘水靜<lb/>
不揺影竹深難䕶香無言獨倚樹山空月荒凉<lb/>
　　　題墨梅　　　　　　　　　<hi>元</hi>傅若金<lb/>
老樹亞晴空疎花帶寒野風流不自惜澹泊從人寫歳<lb/>
晏孰能娛空山少來者<lb/>
　　　其二<lb/>
孤花何婉娩玉立含幽素短短時出橋疎疎或臨路生<lb/>
<pb n="KR4h0141_WYG_297-4a"/>
疑簷下月半照牆西樹<lb/>
　　　題竹外一枝梅花　　　　　<hi>元</hi>黄清老<lb/>
仙標何處來一枝倚寒玉晴窗見疎林座上春可掬山<lb/>
隂帶殘雪水影兼逺綠珍重孤竹君歳寒伴幽獨<lb/>
　　七言古<hi>附長短句</hi>
　　　梅花落　　　　　　　　　<hi>宋</hi>鮑　照<lb/>
中庭雜樹多偏為梅咨嗟問君何獨然念其霜中能作<lb/>
花露中能作實揺蕩春風媚春日念爾零落逐寒風徒<lb/>
<pb n="KR4h0141_WYG_297-4b"/>
有霜華無霜質<lb/>
　　　看梅　　　　　　　　　　<hi>隋</hi>侯夫人<lb/>
砌雪無消日捲簾時自顰庭梅對我有憐意先露枝頭<lb/>
一㸃春<lb/>
　　　郡泊燕堂庭中梅花　　　　<hi>宋</hi>楊萬里<lb/>
林中梅花如隠士只多野氣無塵氣庭中梅花如貴人<lb/>
也無野氣也無塵不疎不密隨宜了旋落旋開無不好<lb/>
珠簾遣風細為吹畫簷䕶霜寒更微詩翁繞階未得句<lb/>
<pb n="KR4h0141_WYG_297-5a"/>
先送詩材與翁語有酒如澠誰伴翁玉雪對飲惟渠儂<lb/>
翁欲還家即明發更為梅兄留一月<lb/>
　　　籌堂尋梅　　　　　　　　<hi>金</hi>李俊民<lb/>
蕭疎籬落誰家圃尋芳信逐遊蜂去眼前荆棘少人行<lb/>
馬蹄直到香來處怕愁貪睡獨開遲瘦損春寒鶴膝枝<lb/>
可是東君苦留客斜風細雨不堪詩<lb/>
　　　陪于思庸訓導登道山亭觀梅用坡仙韻<lb/>
　　　　　　　　　　　　　　　<hi>元</hi>朱德潤<lb/>
<pb n="KR4h0141_WYG_297-5b"/>
道山亭下梅花邨坡仙作詩為招魂明姿照人隔寒水<lb/>
瘦影帶月欺黄昏先生頗厭郡齋冷持書晚約窺山園<lb/>
松風吹香清人骨地鑪煙銷酒初温孤標已出羣卉上<lb/>
故遣雪意迷晴暾和羮結子時較晚先傳春色來衡門<lb/>
天寒谷幽翠袖薄豈知春鳥能傳言明晨看花重有約<lb/>
呼童掃石羅清尊<lb/>
　　　題梅花　　　　　　　　　<hi>明</hi>王　冕<lb/>
江南十月天雨霜人間草木不敢芳獨有谿頭老梅樹<lb/>
<pb n="KR4h0141_WYG_297-6a"/>
靣皮如鐵生光芒朔風吹寒珠蕾裂千花萬花開白雪<lb/>
彷彿蓬萊羣玉妃夜深下踏瑶䑓月銀鐺泠泠動清韻<lb/>
海煙不隔羅浮信相逢共說嵗寒盟笑我飄流霜滿鬢<lb/>
君家秋露白滿缸放懷飲我千百觴興酣脫帽恣盤礴<lb/>
拍手大叫梅花王五更窗前博山冷么鳳飛鳴酒初醒<lb/>
起來笑抱石丈人門外白雲三萬頃<lb/>
　　　竹堂寺探梅　　　　　　　<hi>明</hi>沈　周<lb/>
竹堂梅花一千樹晴雪塞門無入處秋官黄門兩詩客<lb/>
<pb n="KR4h0141_WYG_297-6b"/>
珂馬西來為花駐老翁攜酒亦偶同花不畱人人自住<lb/>
滿身毛骨沁冰影嚼蘂含香各搜句酒酣塗紙作横斜<lb/>
筆下珠光濕春露只愁此紙捲春去明日重來花在地<lb/>
　　五言律<lb/>
　　　詠梅　　　　　　　　　　<hi>唐</hi>李　嶠<lb/>
大庾斂寒光南枝獨早芳雪含朝暝色風引去來香粧<lb/>
面廽青鏡歌塵起畫梁若能遥止渇何假泛瓊漿<lb/>
　　　和常州崔使君詠後庭梅　　<hi>唐</hi>孫　逖<lb/>
<pb n="KR4h0141_WYG_297-7a"/>
聞唱梅花落江南春意深更傳千里外來入越人吟弱<lb/>
榦紅粧倚繁香翠羽尋庭中自公日歌舞向芳隂<lb/>
　　　江梅　　　　　　　　　　<hi>唐</hi>杜　甫<lb/>
梅蘂臘前破梅花年後多絶知春意早最奈客愁何雪<lb/>
樹元同色江風亦自波故園不可見巫岫鬱嵯峨<lb/>
　　　山路見梅感而有作　　　　<hi>唐</hi>錢　起<lb/>
莫言山路僻還被好風催行客凄凉過邨籬冷落開晚<lb/>
谿寒水照晴日數蜂來重憶江南酒何因把一杯<lb/>
<pb n="KR4h0141_WYG_297-7b"/>
　　　生春　　　　　　　　　　<hi>唐</hi>元　稹<lb/>
何處生春早春生梅楥中蘂排難犯雪香乞擬來風隴<lb/>
迥羌聲怨江遥客思融年年最相惱縁未有諸叢<lb/>
　　　早梅　　　　　　　　　　<hi>唐</hi>朱慶餘<lb/>
天然根性異萬物盡難陪自古承春早嚴冬鬪雪開艶<lb/>
寒宜雨露香冷隔塵埃堪把依松竹良塗一處栽<lb/>
　　　聞薛先輩陪大夫看早梅因寄<lb/>
　　　　　　　　　　　　　　　<hi>唐</hi>許　渾<lb/>
<pb n="KR4h0141_WYG_297-8a"/>
澗梅寒正發莫信笛中吹素艶雪凝樹清香風滿枝折<lb/>
驚山鳥散攜任野蜂隨今日從公醉何人倒接䍦<lb/>
　　　梅　　　　　　　　　　　<hi>唐</hi>杜　牧<lb/>
輕盈照谿水掩斂下瑶臺妒雪聊相比欺春不逐來偶<lb/>
同佳客見似為凍醪開若在秦樓畔堪為弄玉媒<lb/>
　　　江梅　　　　　　　　　　<hi>唐</hi>鄭　谷<lb/>
江梅且緩飛前輩有歌詞莫惜黄金縷難忘白雪枝吟<lb/>
看歸不得醉嗅立如癡和雨和煙折含情寄所思<lb/>
<pb n="KR4h0141_WYG_297-8b"/>
　　　早梅　　　　　　　　　　<hi>唐</hi>熊　皎<lb/>
江南近臘時已亞雪中枝一夜欲開盡百花猶未知人<lb/>
情皆共惜天意不教遲莫訝無濃艶芳筵正好吹<lb/>
　　　早梅　　　　　　　　　　<hi>唐</hi>僧齊已<lb/>
萬木凍欲折孤根煖獨回前邨深雪裏昨夜一枝開風<lb/>
送幽香出禽窺素艶來明年如應律先發映春臺<lb/>
　　　清江道中見梅　　　　　　<hi>宋</hi>朱　子<lb/>
今日清江路寒梅第一枝不愁風嫋嫋正奈雪垂垂煖<lb/>
<pb n="KR4h0141_WYG_297-9a"/>
熱惟湏酒平章却要詩他年千里夢誰與寫相思<lb/>
　　　和羅巨濟山居　　　　　　<hi>宋</hi>楊萬里<lb/>
園花皆手植梅蘂獨禁寒色與香無價飛和雪作團數<lb/>
枝横翠竹一夜遶朱闌不惜吟邉苦収將句裏看<lb/>
　　　尋梅　　　　　　　　　　<hi>明</hi>張　羽<lb/>
策杖度林塘幽尋犯曉霜臨池疑掩映傍竹畏遮藏欵<lb/>
曲敲僧舍徘徊繞苑牆好攜三弄笛樹底為催粧<lb/>
　　　鄧尉看梅　　　　　　　　<hi>明</hi>王穉登<lb/>
<pb n="KR4h0141_WYG_297-9b"/>
人似梅花瘦舟如蘭葉長青山十畝白流水一春香種<lb/>
密人難入開齊夜有光苔枝容我折野老不嗔狂<lb/>
　　　其二<lb/>
橋外花開日分明雪作圗不將他樹雜未有一家無多<lb/>
處半青嶂香時過太湖濁醪元易得市逺亦湏沽<lb/>
　　　約王子看梅　　　　　　　<hi>明</hi>陸承憲<lb/>
梅花動山意野客不勝情長夜思瓊樹青春懷友生雨<lb/>
中開欲盡風處落能輕即遣山隂棹還同雪裏行<lb/>
<pb n="KR4h0141_WYG_297-10a"/>
　　　湖上梅花　　　　　　　　　陸承憲<lb/>
不獨山中有還從湖上偏全將雪嶂影倒盡玉湖天花<lb/>
落鷗羣亂香浮雨氣鮮山僧開閣坐相對一蕭然<lb/>
　　　瓶梅　　　　　　　　　　<hi>明</hi>譚元春<lb/>
入瓶過十日愁落幸開遲不借春風發全無夜雨欺香<lb/>
來清淨裏韻在寂寥時絶勝山中樹遊人或未知<lb/>
　　五言排律<lb/>
　　　華林園早梅　　　　　　　<hi>唐</hi>鄭述誠<lb/>
<pb n="KR4h0141_WYG_297-10b"/>
曉日東樓路林端見早梅獨凌寒氣發不逐衆花開素<lb/>
彩風前艶韶光雪後催蘂香霑紫陌枝亞拂青苔止渇<lb/>
曽為用和羮舊有才含情欲攀折瞻望㡬徘徊<lb/>
　　　詠神樂觀梅花　　　　　　<hi>明</hi>陳　束<lb/>
素質舒𤣥圃清芬裊碧紗自將幽獨意不逐艶陽華避<lb/>
煖遲開葉凌寒早著花瓣輕飄易墮枝曲影從斜雜雪<lb/>
明春砌隨風入暮笳何湏飛寳靨長此奉仙家<lb/>
　　七言律<lb/>
<pb n="KR4h0141_WYG_297-11a"/>
　　　和薛秀才尋梅花同飲見贈　<hi>唐</hi>白居易<lb/>
忽驚林下發寒梅便試花前飲冷杯白馬走迎詩客去<lb/>
紅筵鋪待舞人來歌聲怨處微微落酒氣熏時旋旋開<lb/>
若到歳寒無雨雪猶應醉得兩三廻<lb/>
　　　岸上梅　　　　　　　　　<hi>唐</hi>崔　櫓<lb/>
含情含怨一枝枝斜壓漁家短短籬惹袖尚餘香半日<lb/>
向人如訴雨多時初開偏稱雕梁畫未落先愁玉笛吹<lb/>
行客見來無去意解帆煙浦為題詩<lb/>
<pb n="KR4h0141_WYG_297-11b"/>
　　　湖南梅花一冬再發偶題於花楥<lb/>
　　　　　　　　　　　　　　　<hi>唐</hi>韓　偓<lb/>
湘浦梅花兩度開直應天意别栽培玉為通體依稀見<lb/>
香號返魂容易廻寒氣與君霜裏退陽和為爾臘前來<lb/>
妖桃莫倚東風勢調鼎何曽用不材<lb/>
　　　鈐兵王閣使素芳亭賞梅花　<hi>宋</hi>趙　抃<lb/>
素蕚清香並酒巵主人勤意囑留詩為逢蜀國新開日<lb/>
却憶江南舊賞時春密未通桃李信臘殘都放雪霜姿<lb/>
<pb n="KR4h0141_WYG_297-12a"/>
先公舊植亭欄外肯構重來見本枝<lb/>
　　　山園小梅　　　　　　　　<hi>宋</hi>林　逋<lb/>
衆芳揺落獨暄妍占盡風情向小園疎影横斜水清淺<lb/>
暗香浮動月黄昬霜禽欲下先偷眼粉蝶如知合斷魂<lb/>
幸有微吟可相狎不湏檀板共金尊<lb/>
　　　其二<lb/>
剪綃零碎㸃酥乾向背稀稠畫亦難日薄縱甘春至晚<lb/>
霜深應怯夜來寒澄鮮祇共鄰僧惜冷落猶嫌俗客看<lb/>
<pb n="KR4h0141_WYG_297-12b"/>
憶著江南舊行路酒旗斜拂墮吟鞍<lb/>
　　　其三<lb/>
數年閒作園林主未有新詩到小梅摘索又開三兩朶<lb/>
團欒空遶百千廻荒鄰獨映山初盡晚景相禁雪欲來<lb/>
寄語清香少愁結為君吟罷一銜杯<lb/>
　　　梅花　　　　　　　　　　　林　逋<lb/>
小園煙景正凄迷陣陣寒香壓麝臍湖水倒窺疎影動<lb/>
屋簷斜入一枝低畫名空向閒時看詩客休徵故事題<lb/>
<pb n="KR4h0141_WYG_297-13a"/>
慚愧黄鸝與蝴蝶祇知春色在桃谿<lb/>
　　　與微之同賦梅花得香字　　<hi>宋</hi>王安石<lb/>
漢宫嬌額半塗黄粉色凌寒透薄妝好借月魂來映燭<lb/>
恐隨春夢去飛揚風亭把盞酬孤艶雪徑回輿認暗香<lb/>
不為調羮應結子直湏留此占年芳<lb/>
　　　答戲昭文梅花　　　　　　<hi>宋</hi>朱　橰<lb/>
臘到方畱此日寒雨多未覺過雲殘共驚臺栁悤悤去<lb/>
獨抱園花細細看洗靣不勞千㸃雪熏衣剰破一分檀<lb/>
<pb n="KR4h0141_WYG_297-13b"/>
詩人窮苦誰料理只倚東風酒量寛<lb/>
　　　戊申元日立春題道山堂前梅花<lb/>
　　　　　　　　　　　　　　　<hi>宋</hi>楊萬里<lb/>
今年元日不孤來帶領新春一併囘夜雨初添石渠水<lb/>
東風先入道山梅不妨數朶且微破未要十分都放開<lb/>
江路野香原自好阿誰攜取種蓬萊<lb/>
　　　梅　　　　　　　　　　　<hi>宋</hi>徐　璣<lb/>
是誰曾種白玻瓈夐絶寒荒一㸃竒不厭隴頭千百樹<lb/>
<pb n="KR4h0141_WYG_297-14a"/>
最憐窗下兩三枝幽深真似離騷句枯健猶如賈島詩<lb/>
吟到月斜渾未已蕭蕭鬢影有風吹<lb/>
　　　梅　　　　　　　　　　　<hi>宋</hi>戴復古<lb/>
孤標粲粲壓羣葩獨占春風管嵗華㡬樹參差江上路<lb/>
數枝粧㸃野人家冰池照影何須月雪岸聞香不見花<lb/>
絶似林間隠君子自從幽處作生涯<lb/>
　　　山中見梅寄曾無疑　　　　　戴復古<lb/>
香動寒山寂寞濵直從空谷見佳人樹頭樹底參差雪<lb/>
<pb n="KR4h0141_WYG_297-14b"/>
枝北枝南次第春有此瑰琦在巖壑其他草樹亦精神<lb/>
移根上苑誰云晚桃李依然在後陳<lb/>
　　　梅　　　　　　　　　　　<hi>元</hi>劉清叟<lb/>
休說逋仙兩句工冰甌滌筆别形容清標騷客風前立<lb/>
素靣仙姝月下逢山店霜寒香撲馬谿橋水淺影如龍<lb/>
一枝盡是寒凝結金鼎無鹽味更濃<lb/>
　　　其二<lb/>
除香除影賦梅花方許詩中擅作家怕俗似嫌羔作酒<lb/>
<pb n="KR4h0141_WYG_297-15a"/>
髙人頗稱雪煎茶參横屋角霜初下人倚闌干月欲斜<lb/>
夜冷玉肌愁入骨金壺移入伴窗紗<lb/>
　　　江邉梅樹　　　　　　　　<hi>元</hi>劉秉忠<lb/>
江邉繚繞惜芳叢絶筆天真在眼中素艶乍開珠蓓蕾<lb/>
暗香微度玉玲瓏一枝倒影斜斜月滿樹浮光細細風<lb/>
明日行經山下路㡬回特地駐青驄<lb/>
　　　謝徐容齋贈梅　　　　　　<hi>元</hi>王　惲<lb/>
燕釵宮額蠟粧勻夢繞羅浮雪裏邨持贈一枝遮老眼<lb/>
<pb n="KR4h0141_WYG_297-15b"/>
淡依疎影度黄昬風流燈下佳人靣瀟灑吟邉竹葉樽<lb/>
我老忘情被花惱曲屏深鎖惜芳温<lb/>
　　　謝書巢惠梅花　　　　　　<hi>元</hi>虞　集<lb/>
巢翁逺送梅花樹正在東風四日前紅萼無言餘舊雪<lb/>
白頭相見又新年喜從嘉樹來江雨憶共香秔上海船<lb/>
春夜不眠賔客醉只畱孤鶴伴清妍<lb/>
　　　次王本中燈夕觀梅　　　　<hi>元</hi>薩都拉<lb/>
翠禽偷夢出南園綽約冰姿傍緑樽冰鏡玉釵浮翠影<lb/>
<pb n="KR4h0141_WYG_297-16a"/>
風簾銀燭照粧㾗粉香微潤無人見素質多寒藉酒温<lb/>
不似海棠春睡去西樓月落已黄昏<lb/>
　　　蟠梅　　　　　　　　　　<hi>元</hi>謝宗可<lb/>
縈青絆碧裂蒼苔歳晏寒香宛轉來蛟蟄凍雲冰骨瘦<lb/>
龍眠夜月玉鱗開風霜氣勢從千折鐵石心腸亦九廻<lb/>
祇為東君甘自屈不教枉占百花魁<lb/>
　　　水中梅影　　　　　　　　　謝宗可<lb/>
澄澄寒碧映冰條雲母屏開見阿嬌春色一枝流不去<lb/>
<pb n="KR4h0141_WYG_297-16b"/>
雪痕千㸃浸難消臨風倚檻雲鬟濕帶月凌波玉珮揺<lb/>
最是黄昏堪畫處横斜清淺傍谿橋<lb/>
　　　鴛鴦梅　　　　　　　　　　謝宗可<lb/>
兩兩魁春簇錦機文衾夢覺月分輝枝頭交頸棲香煖<lb/>
花底同心結子肥金殿鎖煙粧粉額玉堂環水浴紅衣<lb/>
有情一種隨流去莫被風飄各自飛<lb/>
　　　二月梅　　　　　　　　　<hi>元</hi>雅勒呼<lb/>
去年呵筆賦寒梅又見仙家二月開不是東君畱客醉<lb/>
<pb n="KR4h0141_WYG_297-17a"/>
肯教神女逐春回梨花院落為雲妒栁絮池塘作雪猜<lb/>
東閣如今清興減羅浮誰與寄香來<lb/>
　　　二月江城見梅　　　　　　<hi>元</hi>葉　顒<lb/>
二月江城第一枝怕寒故故著花遲不嫌艶杏夭桃俗<lb/>
甘受狂蜂妒蝶疑月落西湖驚舊夢雪消南國憶當時<lb/>
樓頭亦有霜天角嬾對春風煖日吹<lb/>
　　　其二<lb/>
桃杏紛紛正得時疎梅髙潔合知㡬如何萬卉嬌春日<lb/>
<pb n="KR4h0141_WYG_297-17b"/>
猶有孤芳駐夕暉未要板橋尋蠟屐最宜沙路試羅衣<lb/>
輕鞵小扇孤山下絶勝逋仙踏雪時<lb/>
　　　落梅　　　　　　　　　　<hi>元</hi>僧善住<lb/>
晴雪霏霏灑砌苔浪蜂欲去更徘徊空傳淡影浮歌扇<lb/>
不送寒香入酒杯隴首故人千里隔江南驛使㡬時囘<lb/>
翠禽莫怨髙樓笛一度春風一度開<lb/>
　　　鏡中梅　　　　　　　　　<hi>明</hi>袁　凱<lb/>
的皪孤芳野水濵折來應是曉妝人瑶池風煖香初散<lb/>
<pb n="KR4h0141_WYG_297-18a"/>
銀漢春回跡未眞奔月定知猶有影凌波却喜不生塵<lb/>
緑毛么鳳無棲處來往蘭房不厭頻<lb/>
　　　梅花　　　　　　　　　　<hi>明</hi>髙　啓<lb/>
瓊姿只合在瑶䑓誰向江南處處栽雪滿山中髙士卧<lb/>
月明林下美人來寒依疎影蕭蕭竹春掩殘香漠漠苔<lb/>
自去何郎無好詠東風愁寂㡬囘開<lb/>
　　　其二<lb/>
縞袂相逢半是仙平生水竹有深縁將疎尚密微經雨<lb/>
<pb n="KR4h0141_WYG_297-18b"/>
似暗還明逺在煙薄暝山家松樹下嫩寒江店杏花前<lb/>
秦人若解當時種不引漁郎入洞天<lb/>
　　　其三<lb/>
斷魂祇有月明知無限春愁在一枝不共人言惟獨笑<lb/>
忽疑君到正相思歌殘别院燒燈夜粧罷深宫攬鏡時<lb/>
舊夢已随流水逺山窗聊復伴題詩<lb/>
　　　其四<lb/>
翠羽驚飛别樹頭冷香狼藉倩誰収騎驢客醉風吹帽<lb/>
<pb n="KR4h0141_WYG_297-19a"/>
放鶴人歸雪滿舟淡月微雲皆似夢空山流水獨成愁<lb/>
㡬看疎影低回處只道花神夜出遊<lb/>
　　　次韻西園公詠梅　　　　　　髙　啓<lb/>
如何天與出塵姿不得芳名入楚辭春後春前曽獨採<lb/>
江南江北每相思微雲淡月迷千樹流水空山見一枝<lb/>
擬折贈君供寂寞東風無那欲殘時<lb/>
　　　梅澗　　　　　　　　　　<hi>明</hi>李東陽<lb/>
地僻沙寒水更清老梅偏向澗邉横風吹落瓣仍低隕<lb/>
<pb n="KR4h0141_WYG_297-19b"/>
石壓傍枝却倒生野鶴對人輕欲舞蹇驢衝雪瘦能行<lb/>
山翁只在山中老看盡春光不入城<lb/>
　　　詠園中梅花　　　　　　　<hi>明</hi>皇甫濂<lb/>
上月青陽啓曙暉園梅變臘識春歸花猶並雪凌芳遍<lb/>
葉似含情弄影微素落機前紈自怯香分奩外鏡堪依<lb/>
由來物序兼愁思一詠何郎欲和稀<lb/>
　　　梅影　　　　　　　　　　<hi>明</hi>朱之蕃<lb/>
斗帳香浮月欲斜縱横疎密徧窗紗恍疑姑射仙姬歩<lb/>
<pb n="KR4h0141_WYG_297-20a"/>
來訪西湖處士家轉盼含情仍逞態全欺琢玉更蒸霞<lb/>
谿藤㸃筆畱芳韻書幌銀釭不用遮<lb/>
　　　梅　　　　　　　　　　　　朱之蕃<lb/>
東皇著意布三陽㸃綴疎枝弄早芳刻玉鏤冰無俗韻<lb/>
鈎簾汎坐有餘香卧遊庾嶺雲横路夢到西湖雪映塘<lb/>
相對傾樽明月上行吟繞樹不知忙<lb/>
　　　老梅　　　　　　　　　　　朱之蕃<lb/>
空巖曲折挂蒼虯骨榦崚嶒韻致幽闇淡輸香宜紙帳<lb/>
<pb n="KR4h0141_WYG_297-20b"/>
森疎濯影向谿流嬾隨艶冶榮千樹獨葆青眞隠一丘<lb/>
自有松篁深結契江天春栁任輕柔<lb/>
　　　送梅　　　　　　　　　　<hi>明</hi>許　隚<lb/>
爛熳南枝與北枝殘香落落影離離多情明月還相照<lb/>
無賴狂風且莫吹縱飲不辭今日醉算開猶是隔年期<lb/>
最憐今夜黄昏後寂寞微吟倚樹時<lb/>
　　　雪中梅花　　　　　　　　<hi>明</hi>王穉登<lb/>
二月春光雪尚飄看梅獨坐思無聊銀花亂綴難分萼<lb/>
<pb n="KR4h0141_WYG_297-21a"/>
玉樹交加莫辨條粉似傅來容易褪香偏畱却不同消<lb/>
一般飛入粧臺裏獨讓殘英㸃額嬌<lb/>
　　　天平道中看梅呈陸丈　　　　王穉登<lb/>
新春日日雨霏霏雨後尋春願不違花近翠微苔作樹<lb/>
人行香徑雪生衣折從野岸俱無主開入僧家盡揜扉<lb/>
誰似丈人能好事衝風踏凍不言歸<lb/>
　　　題語谿郁振公梅花草堂　　<hi>明</hi>程嘉燧<lb/>
竹寒沙碧堂成處移得官梅繞屋栽未到花時畱客坐<lb/>
<pb n="KR4h0141_WYG_297-21b"/>
恰當人日寄詩來出郊路熟香偏早傍舍春生水正廻<lb/>
湖畔垂垂天欲雪鄉愁驛信兩相催<lb/>
　　　其二<lb/>
何人曽送草堂貲㡬首廵簷索笑詩東閣去逢春動候<lb/>
西谿邀宿月明時山空翠袖禁寒薄雪緊青燈放燄遲<lb/>
煙角霜鐘斷消息窗前一夜為相思<lb/>
　　九言律<lb/>
　　　九字梅花詠　　　　　　　<hi>元</hi>僧明本<lb/>
<pb n="KR4h0141_WYG_297-22a"/>
昨夜西風吹折千林梢渡口小艇滚入沙灘坳野橋古<lb/>
梅獨卧寒屋角疎影横斜暗上書窗敲半枯半活㡬箇<lb/>
檿蓓蕾欲開未開數㸃含香苞縱使畫工竒妙也縮手<lb/>
我愛清香故把新詩嘲<lb/>
　　　詠梅　　　　　　　　　　<hi>明</hi>楊　慎<lb/>
昨夜小春十月微陽囘綠萼梅蘂早傍南枝開折贈未<lb/>
寄陸凱嶺頭去相思忽到盧仝窗下來歌殘水調沈珠<lb/>
明月浦舞破山香碎玉凌風臺錯恨髙樓三弄叫雲笛<lb/>
<pb n="KR4h0141_WYG_297-22b"/>
無奈二十四番花信催<lb/>
　　五言絶句<lb/>
　　　江濵梅　　　　　　　　　<hi>唐</hi>王　適<lb/>
忽見寒梅樹開花漢水濵不知春色早疑是弄珠人<lb/>
　　　梅谿　　　　　　　　　　<hi>唐</hi>韋處厚<lb/>
夾岸凝清素交枝漾淺淪味調方薦實臘近又先春<lb/>
　　　梅灣　　　　　　　　　　<hi>唐</hi>顧　况<lb/>
白石盤盤磴清香樹樹梅山深不吟賞辜負委蒼苔<lb/>
<pb n="KR4h0141_WYG_297-23a"/>
　　　梅谿　　　　　　　　　　<hi>唐</hi>張　籍<lb/>
自愛新梅好行尋一徑斜不教人掃石恐損落來花<lb/>
　　　憶梅　　　　　　　　　　<hi>唐</hi>李商隠<lb/>
定定住天涯依依向物華寒梅最堪恨長作去年花<lb/>
　　　梅花　　　　　　　　　　<hi>宋</hi>王安石<lb/>
牆角數枝梅凌寒獨自開遥知不是雪為有暗香來<lb/>
　　　梅堤　　　　　　　　　　<hi>宋</hi>朱　子<lb/>
仙人冰雪姿貞秀絶倫擬驛使詎知聞尋香問煙水<lb/>
<pb n="KR4h0141_WYG_297-23b"/>
　　　觀梅　　　　　　　　　　<hi>宋</hi>戴　敏<lb/>
三杯煖寒酒一榻竹亭前為愛梅花月終宵不肯眠<lb/>
　　　梅　　　　　　　　　　　<hi>金</hi>李俊民<lb/>
未報江南信先開雪裏邨要看花上月立馬待黄昬<lb/>
　　　問梅　　　　　　　　　　<hi>元</hi>張　昱<lb/>
一種隴頭樹東風都合吹未應造物者偏在向南枝<lb/>
　　　梅　　　　　　　　　　　<hi>元</hi>鄭允端<lb/>
歳寒冰雪裏獨見一枝來不比凡桃李春風無數開<lb/>
<pb n="KR4h0141_WYG_297-24a"/>
　　六言絶句<lb/>
　　　曹得一扇頭　　　　　　　<hi>金</hi>元好問<lb/>
機中秦女仙去月底梅花晚開只見一枝疎影不知何<lb/>
處香來<lb/>
　　　早梅　　　　　　　　　　<hi>元</hi>趙次誠<lb/>
江南冬十二月谿上梅三兩花載取小舟香影月明自<lb/>
棹回家<lb/>
　　　題柯敬仲梅　　　　　　　<hi>元</hi>杜　本<lb/>
<pb n="KR4h0141_WYG_297-24b"/>
㸃㸃苔枝綴玉疎疎檀蘂凝香還記當年月色簫聲暗<lb/>
度宫牆<lb/>
　　　靈谷寺梅花塢　　　　　　<hi>明</hi>焦　竑<lb/>
山下㡬家茅屋邨中千樹梅花藉草持壺燕坐隔林敲<lb/>
石煎茶<lb/>
　　　其二<lb/>
薝蔔林東短牆曽開寳地齊梁初春老樹花發深磵無<lb/>
人水香<lb/>
<pb n="KR4h0141_WYG_297-25a"/>
　　七言絶句<lb/>
　　　早梅　　　　　　　　　　<hi>唐</hi>戎　昱<lb/>
一樹寒梅白玉條迥臨邨路傍谿橋應緣近水花先發<lb/>
疑是經春雪未消<lb/>
　　　竹裏梅　　　　　　　　　<hi>唐</hi>劉言史<lb/>
竹裏梅花相並枝梅花正發竹枝垂風吹總向竹枝上<lb/>
直似王家雪下時<lb/>
　　　新栽梅　　　　　　　　　<hi>唐</hi>白居易<lb/>
<pb n="KR4h0141_WYG_297-25b"/>
池邉新種七株梅欲到花時㸃檢來莫怕長洲桃李妒<lb/>
今年好為使君開<lb/>
　　　梅花塢　　　　　　　　　<hi>唐</hi>陸希聲<lb/>
凍蘂凝香雪艶新小山深塢伴幽人知君有意凌寒色<lb/>
羞共千花一様春<lb/>
　　　梅花　　　　　　　　　　<hi>唐</hi>羅　鄴<lb/>
繁如瑞雪壓枝開越嶺吳谿免用栽却是五侯家未識<lb/>
春風不放過江來<lb/>
<pb n="KR4h0141_WYG_297-26a"/>
　　　旅館梅花　　　　　　　　<hi>唐</hi>吳　融<lb/>
清香無以敵寒梅可愛他鄉獨看來為憶故谿千萬樹<lb/>
㡬年辜負雪中開<lb/>
　　　梅　　　　　　　　　　　<hi>唐</hi>崔道融<lb/>
谿上寒梅初發枝夜來霜月透芳菲清光寂寞思無盡<lb/>
應待琴樽與解圍<lb/>
　　　春日詠梅花　　　　　　　<hi>唐</hi>王貞白<lb/>
靚妝初罷粉痕新迨曉風廻散玉塵若遣有情應悵望<lb/>
<pb n="KR4h0141_WYG_297-26b"/>
已兼殘雪又兼春<lb/>
　　　大石嶺驛梅花　　　　　　<hi>唐</hi>譚用之<lb/>
仙中姑射接瑶姬成陣清香擁路岐半出驛牆誰畫得<lb/>
雪英相倚兩三枝<lb/>
　　　次韻楊公濟奉議梅花　　　<hi>宋</hi>蘇　軾<lb/>
梅梢春色弄微和作意南枝翦刻多月黒林間逢縞袂<lb/>
霸陵醉尉誤誰何<lb/>
　　　其二<lb/>
<pb n="KR4h0141_WYG_297-27a"/>
縞帬練帨玉川家肝膽清新冷不邪穠李爭春猶辦此<lb/>
更教踏雪看梅花<lb/>
　　　再和楊公濟　　　　　　　　蘇　軾<lb/>
天教桃李作輿臺故遣寒梅第一開慿仗幽人收艾納<lb/>
國香和雨入靑苔<lb/>
　　　其二<lb/>
湖靣初驚片片飛尊前吹折最繁枝何人㑹得春風意<lb/>
怕見黄梅雨細時<lb/>
<pb n="KR4h0141_WYG_297-27b"/>
　　　梅花　　　　　　　　　　<hi>宋</hi>韓　駒<lb/>
江南歳晚雪漫漫磵谷梅花巧耐寒幸有幽香當供給<lb/>
不辭三載滯西安<lb/>
　　　和張矩臣水墨梅　　　　　<hi>宋</hi>陳與義<lb/>
粲粲江南萬玉妃别來㡬度見春歸相逢京洛渾依舊<lb/>
惟恐緇塵染素衣<lb/>
　　　其二<lb/>
自讀西湖處士詩年年臨水看幽姿晴窗畫出横斜影<lb/>
<pb n="KR4h0141_WYG_297-28a"/>
絶勝前邨夜雪時<lb/>
　　　梅　　　　　　　　　　　　陳與義<lb/>
愛欹纎影上窗紗無限輕香夜遶家一陣東風濕殘雪<lb/>
强將嬌淚學梨花<lb/>
　　　梅花　　　　　　　　　　　陳與義<lb/>
鐵面蒼髯洛陽客玉顔紅領㑹稽仙街頭相見如相識<lb/>
恨滿東風意不傳<lb/>
　　　梅　　　　　　　　　　　<hi>宋</hi>孫　覿<lb/>
<pb n="KR4h0141_WYG_297-28b"/>
北風翦水玉花飛翠袖凌寒不自持脈脈含情無一語<lb/>
水邉籬落立多時<lb/>
　　　其二<lb/>
纎纎蘿蔓牽茅屋細細苔花㸃石矼夢斷酒醒山月吐<lb/>
一枝疎影卧東窗<lb/>
　　　梅　　　　　　　　　　　<hi>宋</hi>朱　子<lb/>
姑射仙人冰雪容塵心巳共彩雲空年年一笑相逢處<lb/>
長在愁煙苦霧中<lb/>
<pb n="KR4h0141_WYG_297-29a"/>
　　　梅花絶句　　　　　　　　　朱　子<lb/>
幽壑潺湲小水通茅茨煙雨竹籬空梅花亂發籬邉樹<lb/>
似寄寒枝恨朔風<lb/>
　　　雨後東郭排岸司申梅開方及三分戲書小絶<lb/>
　　　　令一面開燕　　　　　　<hi>宋</hi>范成大<lb/>
雨入南枝玉蘂皴合江雲冷凍芳塵司花好事相邀勒<lb/>
不著笙歌不肯春<lb/>
　　　北城梅為雪所禁　　　　　　范成大<lb/>
<pb n="KR4h0141_WYG_297-29b"/>
凍蘂粘枝瘦欲乾新年猶未有春看雪花祇欲欺紅紫<lb/>
不道梅花也怕寒<lb/>
　　　觀梅至花涇髙端叔解元見尋<lb/>
　　　　　　　　　　　　　　　<hi>宋</hi>陸　游<lb/>
春煖山中雲作堆放翁艇子出尋梅不湏問信道傍叟<lb/>
但覓梅花多處來<lb/>
　　　梅花絶句　　　　　　　　　陸　游<lb/>
當年走馬錦城西曾為梅花醉似泥二十里中香不斷<lb/>
<pb n="KR4h0141_WYG_297-30a"/>
青羊宫到浣花谿<lb/>
　　　其二<lb/>
聞道梅花坼曉風雪堆遍滿四山中何方可化身千億<lb/>
一樹梅花一放翁<lb/>
　　　其三<lb/>
小亭終日倚闌干樹樹梅花看到殘只怪此翁常謝客<lb/>
元來不是怕春寒<lb/>
　　　其四<lb/>
<pb n="KR4h0141_WYG_297-30b"/>
亂篸桐帽花如雪斜挂驢鞍酒滿壺若得丹青如顧陸<lb/>
慿渠畫我夜歸圖<lb/>
　　　其五<lb/>
紅梅過後到緗梅一種春風不並開造物無心還有意<lb/>
引教日日放翁來<lb/>
　　　梅花絶句　　　　　　　　　陸　游<lb/>
探春歳歳在天涯醉裏題詩字半斜今日谿頭還小飲<lb/>
冷官不禁看梅花<lb/>
<pb n="KR4h0141_WYG_297-31a"/>
　　　昌英知縣叔作嵗座上賦瓶裏梅花時座上九<lb/>
　　　　人　　　　　　　　　　<hi>宋</hi>楊萬里<lb/>
膽様銀瓶玉様梅北枝折得未全開為憐落寞空山裏<lb/>
喚入詩人几案來<lb/>
　　　其二<lb/>
雪凍霜封稍欲殘殷勤折向坐中看綺疏深閉珠簾密<lb/>
不遣花愁半㸃寒<lb/>
　　　池亭雙樹梅花　　　　　　　楊萬里<lb/>
<pb n="KR4h0141_WYG_297-31b"/>
開盡梅花半欲殘兩株晴雪作雙寒團欒繞樹元無見<lb/>
只合池亭隔水看<lb/>
　　　正月三日驟煖多稼亭前梅花盛開<lb/>
　　　　　　　　　　　　　　　　楊萬里<lb/>
却縁臘雪勒孤芳等待晴光灑麝囊小立樹西人不㑹<lb/>
東風供我打頭香<lb/>
　　　發通衢驛見梅有感　　　　　楊萬里<lb/>
忙中撩眼雪枝斜落片紛紛㸃玉沙虚過一冬妨底事<lb/>
<pb n="KR4h0141_WYG_297-32a"/>
不曾欵曲是梅花<lb/>
　　　南齋梅花　　　　　　　　　楊萬里<lb/>
朝來早起挂南窗要看梅花試曉粧兩樹相挨前後發<lb/>
老夫一月不燒香<lb/>
　　　小瓶梅花　　　　　　　　　楊萬里<lb/>
梅萼纔開已亂飛不堪雨打更風吹蕭蕭只隔窗間紙<lb/>
瓶裏梅花總不知<lb/>
　　　探梅　　　　　　　　　　　楊萬里<lb/>
<pb n="KR4h0141_WYG_297-32b"/>
山間幽步不勝奇正是深寒淺暮時一樹梅花開一朶<lb/>
惱人偏在最髙枝<lb/>
　　　山中見梅　　　　　　　　<hi>宋</hi>戴復古<lb/>
踏破谿邉一徑苔好山好竹少人來有梅花處惜無酒<lb/>
三嗅清香當一杯<lb/>
　　　梅邉　　　　　　　　　　<hi>宋</hi>何夢桂<lb/>
江南何處美人家認似梅花尚恐差近向梅邉得春信<lb/>
始知人好似梅花<lb/>
<pb n="KR4h0141_WYG_297-33a"/>
　　　和王成之梅韻　　　　　　<hi>金</hi>李俊民<lb/>
朝來一雪羃晴沙行到前邨始見花驛使便將春色去<lb/>
暗香今夜落誰家<lb/>
　　　憶梅　　　　　　　　　　<hi>元</hi>段克已<lb/>
姑射仙人冰作膚昔年伴我向西湖别來㡬度春風換<lb/>
標格而今似舊無<lb/>
　　　梅花　　　　　　　　　　<hi>元</hi>趙孟頫<lb/>
瀟灑江梅似玉人倚風無語澹生春曲中桃葉元非侶<lb/>
<pb n="KR4h0141_WYG_297-33b"/>
夢裏梨花恐未眞<lb/>
　　　月下觀梅　　　　　　　　<hi>元</hi>許　楨<lb/>
老樹清谿映白沙可人竹外一枝斜黄昏信歩前邨去<lb/>
香到松林賣酒家<lb/>
　　　癸酉歳晚畱上方觀　　　　<hi>元</hi>虞　集<lb/>
燈前自了讀殘經風入疎簾月入櫺坐到夜深誰是伴<lb/>
數枝梅萼一銅瓶<lb/>
　　　漫題　　　　　　　　　　<hi>元</hi>歐陽元<lb/>
<pb n="KR4h0141_WYG_297-34a"/>
鈴索無聲玉漏稀青綾夜直月侵扉五更一覺梅花夢<lb/>
催得江南學士歸<lb/>
　　　題所貴姪梅　　　　　　　　歐陽元<lb/>
老樹縱横出㡬條一枝還又亞牆腰西湖湖上掀篷看<lb/>
一夜吹香滿六橋<lb/>
　　　題畫梅　　　　　　　　　<hi>元</hi>陳　旅<lb/>
處士橋邊古岸隈梅花偏向小園開衝寒有客尋春去<lb/>
移得晴窗雪影來<lb/>
<pb n="KR4h0141_WYG_297-34b"/>
　　　墨梅　　　　　　　　　　<hi>元</hi>傅若金<lb/>
天涯不見遥相憶窗外重逢乍欲迷彷彿空山明月夜<lb/>
一枝初出古牆西<lb/>
　　　題墨梅　　　　　　　　　<hi>元</hi>吳　鎭<lb/>
粲粲江南萬木妃别來㡬度見春歸相逢京洛渾依舊<lb/>
却恨緇塵染素衣<lb/>
　　　二月梅花　　　　　　　　<hi>元</hi>洪希文<lb/>
奪得冰姿過歳華逺離塵垢迥堪誇即今年少多脂粉<lb/>
<pb n="KR4h0141_WYG_297-35a"/>
只恐春光不稱花<lb/>
　　　梅花　　　　　　　　　　<hi>元</hi>黄鎭成<lb/>
吟屋蕭疎霜後邨江頭千樹欲黄昏等閒又被春風覺<lb/>
添得寒梢月一㾗<lb/>
　　　題梅花扇靣寄五十僉憲　　<hi>元</hi>丁鶴年<lb/>
憶向西湖踏早春萬花如玉月如銀一枝照影臨清淺<lb/>
滿面冰霜似故人<lb/>
　　　憶梅　　　　　　　　　　<hi>元</hi>僧明本<lb/>
<pb n="KR4h0141_WYG_297-35b"/>
夜分明月是揚州尚有春風在樹頭莫怪當年何水部<lb/>
歳寒心事與誰愁<lb/>
　　　評梅　　　　　　　　　　　僧明本<lb/>
月旦花前豈乏人風霜齒頰帶陽春江南野史餘芳論<lb/>
絶世清如古逸民<lb/>
　　　别梅　　　　　　　　　　　僧明本<lb/>
花謝東風攪離思愁翻縞袂忍輕分月明梢送臨谿水<lb/>
春樹遥憐隔暮雲<lb/>
<pb n="KR4h0141_WYG_297-36a"/>
　　　惜梅　　　　　　　　　　　僧明本<lb/>
香銷泥汙意裵回掠地廻風玉作堆愁絶黄昏無一語<lb/>
怕看孤月上窗來<lb/>
　　　剪梅　　　　　　　　　　　僧明本<lb/>
破玉并刀試手溫香凝雙股斷芳魂花隨燕尾輕分去<lb/>
不帶春風爪甲痕<lb/>
　　　苔梅　　　　　　　　　　　僧明本<lb/>
古貌蒼然鶴膝枝唾花生暈䕶春機玉堂試看青袍客<lb/>
<pb n="KR4h0141_WYG_297-36b"/>
莫忘江南有白衣<lb/>
　　　月梅　　　　　　　　　　　僧明本<lb/>
數枝姑射鬪嬋娟疎影分明不夜天散却廣寒宮裏桂<lb/>
春光長滿玉堂前<lb/>
　　　風梅　　　　　　　　　　　僧明本<lb/>
花間少女翦春寒粲粲霓裳舞隊仙月夜遥看環珮冷<lb/>
莫教吹落玉花鈿<lb/>
　　　煙梅　　　　　　　　　　　僧明本<lb/>
<pb n="KR4h0141_WYG_297-37a"/>
夢隔梨雲逗曉天苔枝浮翠逼春寒不嫌玉質籠輕素<lb/>
畱與詩人冷淡看<lb/>
　　　茅舍梅　　　　　　　　　　僧明本<lb/>
數椽茅屋延清客竹作疎籬䕶玉葩不是玉堂無分到<lb/>
且和明月到山家<lb/>
　　　隔簾梅　　　　　　　　　　僧明本<lb/>
庭花映箔眩吟眸一片湘雲鎖莫愁風卷黄昏疎影動<lb/>
珊瑚枝上月如鈎<lb/>
<pb n="KR4h0141_WYG_297-37b"/>
　　　紙帳梅　　　　　　　　　　僧明本<lb/>
春融剡雪道人家素幅凝香四面遮明月滿牀清夢覺<lb/>
白雲堆裏見疎花<lb/>
　　　墨梅　　　　　　　　　　<hi>明</hi>王　冕<lb/>
我家洗硯池邊樹朶朶花開淡墨痕不要人誇好顔色<lb/>
只畱清氣滿乾坤<lb/>
　　　陌上見梅　　　　　　　　<hi>明</hi>髙　啟<lb/>
陌頭一樹帶風沙零落寒香日欲斜車馬紛紛誰暇看<lb/>
<pb n="KR4h0141_WYG_297-38a"/>
當年只合種山家<lb/>
　　　畫梅　　　　　　　　　　<hi>明</hi>牛　諒<lb/>
梨花雲底路參差折得春風玉一枝南雪未消江月曉<lb/>
欲從何處寄相思<lb/>
　　　栽梅　　　　　　　　　　<hi>明</hi>卓　敬<lb/>
風流東閣題詩客瀟灑西湖處士家雪冷江深無夢到<lb/>
自鋤明月種梅花<lb/>
　　　梅花　　　　　　　　　　<hi>明</hi>陸　昂<lb/>
<pb n="KR4h0141_WYG_297-38b"/>
春到南枝與北枝花開的皪照寒漪何人似解相憐意<lb/>
不把東風玉笛吹<lb/>
　　　題梅送友　　　　　　　　<hi>明</hi>徐　章<lb/>
萬樹籠香障白雲孤山深處隔塵氛玉顔為惜君歸去<lb/>
却向東風瘦㡬分<lb/>
　　　看梅偶成　　　　　　　　<hi>明</hi>林　俊<lb/>
消息東風兩月前西湖索莫老逋仙雪篷昨夜還扶醉<lb/>
移近梅花一處眠<lb/>
<pb n="KR4h0141_WYG_297-39a"/>
　　　禁中梅花　　　　　　　　<hi>明</hi>羅　倫<lb/>
一段清香藹禁闈㡬枝疎影照寒輝玉堂不讓孤山趣<lb/>
雪骨冰肌對紫薇<lb/>
　　　惜梅　　　　　　　　　　<hi>明</hi>王　弼<lb/>
獨樹牆西老更繁㡬回相伴月黄昏東風只為芳菲計<lb/>
不道飛花已滿園<lb/>
　　　湖上梅花歌　　　　　　　<hi>明</hi>王穉登<lb/>
山煙山雨白氤氳梅蘂梅花濕不分渾似髙樓吹笛罷<lb/>
<pb n="KR4h0141_WYG_297-39b"/>
半隨流水半為雲<lb/>
　　　其二<lb/>
虎山橋外水如煙雨暗湖昏不繫船此地人家無玉歴<lb/>
梅花開日是新年<lb/>
　　　其三<lb/>
聞道湖中盡是梅兩山千種一時開估客片帆春雨裏<lb/>
載將香氣過湖來<lb/>
　　　王元章倒枝梅畫　　　　　<hi>明</hi>徐　渭<lb/>
<pb n="KR4h0141_WYG_297-40a"/>
皓態孤芳壓俗姿不堪復冩拂雲枝從來萬事嫌髙格<lb/>
莫怪梅花著地垂<lb/>
　　　梅　　　　　　　　　　　<hi>明</hi>陳繼儒<lb/>
邨邉楊栁已拖黄一路雲深舊講堂偶向梅花邨裏度<lb/>
芒鞵到處雪痕香<lb/>
　　　畫梅　　　　　　　　　　<hi>明</hi>僧大遂<lb/>
古榦横斜意自竒半開半蘂亦相宜寒時悔不前邨覓<lb/>
知是谿橋第㡬枝<lb/>
<pb n="KR4h0141_WYG_297-40b"/>
　　　詠梅　　　　　　　　　　<hi>明</hi>項蘭貞<lb/>
冰玉孤清世外姿娟娟新月上疎枝無情短笛休輕弄<lb/>
未是春風㸃額時<lb/>
　　附紅梅<lb/>
　　五言古<lb/>
　　　于仲元舍賦紅梅　　　　　<hi>元</hi>虞　集<lb/>
白雪不成夜丹霞遂崇朝妙質承日映飛英向風飄醉<lb/>
來紅袖近歌罷綵雲消揚州問何遜何似董嬌嬈<lb/>
<pb n="KR4h0141_WYG_297-41a"/>
　　七言古<lb/>
　　　望京府賞紅梅　　　　　　<hi>元</hi>郝　經<lb/>
汴梁宫中絳綃梅移向汴河堤上栽青條團掿杏花顆<lb/>
瑣細向陽才半開張公小隊呼我飲風色偃髯寒氣凜<lb/>
玉銜徑踏黄河冰貂帽颯簷掀紫錦金鞍細馬歌舞人<lb/>
雪壓小橋不動塵入門下馬簇花宴紅蓮舊府花正新<lb/>
玉川金波碧香酒折花徧挿分素手春透寒梢未全綻<lb/>
風流正要臙脂瘦賞梅不用歌落梅緩歌却著銀笙催<lb/>
<pb n="KR4h0141_WYG_297-41b"/>
愛香細擷生霞蘂浮動雲腴嚼一杯本是前邨冷淡花<lb/>
不稱王侯將相家明朝㑹散更向明月底藉雪凍吟疎<lb/>
影裏<lb/>
　　五言律<lb/>
　　　紅梅　　　　　　　　　　<hi>宋</hi>石延年<lb/>
梅好唯傷白今紅是絶奇認桃無緑葉辨杏有青枝烘<lb/>
笑從人贈酡顔任笛吹未應嬌意急發赤怒春遲<lb/>
　　七言律<lb/>
<pb n="KR4h0141_WYG_297-42a"/>
　　　紅梅　　　　　　　　　　<hi>宋</hi>王安石<lb/>
結子非貪鼎鼐嘗偶先紅杏占年芳從教臘雪埋藏骨<lb/>
却恐春風漏洩香不御鉛華知國色祇裁雲縷想仙粧<lb/>
少陵為爾牽詩興可是無心賦海棠<lb/>
　　　紅梅　　　　　　　　　　<hi>宋</hi>蘇　軾<lb/>
怕愁貪睡獨開遲自恐冰容不入時故作小紅桃杏色<lb/>
尚餘孤瘦雪霜姿寒心未肯隨春態酒暈無端上玉肌<lb/>
詩老不知梅格在更看綠葉與青枝<lb/>
<pb n="KR4h0141_WYG_297-42b"/>
　　　其二<lb/>
雪裏開花却是遲如何獨占上春時也知造物含深意<lb/>
故與施朱發妙姿細雨浥殘千顆淚輕寒瘦損一分肌<lb/>
不應便雜夭桃杏半㸃㣲酸已著枝<lb/>
　　　其三<lb/>
幽人自恨探春遲不見檀心未吐時丹鼎奪胎那是寳<lb/>
玉人瓶頰更多姿抱叢暗蘂初含子落盞醲香已透肌<lb/>
乞與徐熈畫新様竹間璀璨出斜枝<lb/>
<pb n="KR4h0141_WYG_297-43a"/>
　　　立春日賞紅梅　　　　　　<hi>元</hi>元　淮<lb/>
昨夜東風轉斗杓陌頭楊栁雪纔消曉來一樹如繁杏<lb/>
開向孤邨隔小橋應是化工嫌粉瘦故將顔色助花嬌<lb/>
青枝綠葉何須辨萬卉叢中奪錦標<lb/>
　　　觀閒閒齋紅梅次蘇公姿字韻<lb/>
　　　　　　　　　　　　　　　<hi>元</hi>袁　桷<lb/>
雲閤香溫睡覺遲不堪殘角曉鐘時玉妃瓊屑難為從<lb/>
青女鉛華敢弄姿可怪鮫綃能幻色誰將猩血解塡肌<lb/>
<pb n="KR4h0141_WYG_297-43b"/>
團團似就廻文錦薄暮凝愁下翠枝<lb/>
　　　次韻羅雲叔紅梅　　　　　<hi>元</hi>楊　載<lb/>
玉人中酒殢芳華盡壓東風百種花襆被冬深裁異錦<lb/>
篝燈夜永障輕紗纎蕤露沁蜂腰蠟密蘂雲蒸鶴頂砂<lb/>
為問閬風何處在相期髙舉籋晨霞<lb/>
　　　紅梅　　　　　　　　　　<hi>元</hi>謝宗可<lb/>
梨雲無夢倚黄昏薄倩朱鉛蝕淚痕宿酒破寒薫玉骨<lb/>
仙丹偷煖返冰魂茜裠影露羅衣卷霞珮香封縞袂温<lb/>
<pb n="KR4h0141_WYG_297-44a"/>
回首孤山斜照外尋眞誤入杏花邨<lb/>
　　　紅梅　　　　　　　　　　<hi>明</hi>雷思霈<lb/>
似是梨花靠杏芽又飛栁絮裹桃花嵰山紺雪仙娥頰<lb/>
玉座丹砂道士家豈為穠香非素質故將冰蘂當鉛華<lb/>
廣平心事渾如鐵作賦何妨嫵媚奢<lb/>
　　五言絶句<lb/>
　　　紅梅　　　　　　　　　　<hi>明</hi>王　冕<lb/>
深院春無限香風吹綠漪玉妃清夢醒花雨落臙脂<lb/>
<pb n="KR4h0141_WYG_297-44b"/>
　　七言絶句<lb/>
　　　紅梅　　　　　　　　　　<hi>唐</hi>羅　隠<lb/>
天賜臙脂一抹腮盤中磊落笛中哀雖然未得和羮便<lb/>
曽與將軍止渇來<lb/>
　　　謝關景仁送紅梅栽　　　　<hi>宋</hi>蘇　軾<lb/>
年年芳信負紅梅江畔垂垂又欲開珍重多情關令尹<lb/>
直和根撥送春來<lb/>
　　　紅梅　　　　　　　　　　<hi>宋</hi>毛澤民<lb/>
<pb n="KR4h0141_WYG_297-45a"/>
好處曾臨阿母池渾將絳雪㸃寒枝東牆羞頰逄人笑<lb/>
南國酡顔强自持<lb/>
　　　紅梅　　　　　　　　　　<hi>元</hi>丁鶴年<lb/>
姑射仙人鍊玉砂丹光晴貫洞中霞無端半夜東風起<lb/>
吹作江南第一花<lb/>
　　　紅梅　　　　　　　　　　<hi>元</hi>楊維楨<lb/>
羅浮仙子宴璚宮海色生春醉靨紅十二闌干明月夜<lb/>
九霞帳煖睡東風<lb/>
<pb n="KR4h0141_WYG_297-45b"/>
　　　紅梅　　　　　　　　　　<hi>明</hi>王　冕<lb/>
玉妃歩月影毿毿燕罷瑶池酒正酣半夜不知香露冷<lb/>
春風吹夢過江南<lb/>
　　　紅梅　　　　　　　　　　　王　冕<lb/>
昭陽殿裏醉春風香隔瓊簾映淺紅翠袖擁雲扶不起<lb/>
玉簫吹過小樓東<lb/>
　　　紅梅圗為肇和題　　　　　<hi>明</hi>羅　玘<lb/>
西湖殘雪候多時却恨前年被雪欺且學杏花紅似錦<lb/>
<pb n="KR4h0141_WYG_297-46a"/>
暫招鳴鳥到南枝<lb/>
　　　紅梅　　　　　　　　　　<hi>明</hi>徐水軒<lb/>
輕盈弄月醉霞觴嬌軟酡顔褪晚粧縞素叢中紅一㸃<lb/>
好花終是不尋常<lb/>
　　　題畫紅梅　　　　　　　　<hi>明</hi>僧德祥<lb/>
三百年來處士家酒旗風裏一枝斜斷橋荒蘚無人問<lb/>
顔色如今似杏花<lb/>
　　附梅子<lb/>
<pb n="KR4h0141_WYG_297-46b"/>
　　七言律<lb/>
　　　食梅　　　　　　　　　　<hi>明</hi>費　宏<lb/>
夏木隂隂雨氣寒半黄肥顆摘林端齒輸赤子先拚軟<lb/>
眉為蒼生故自攢調劑功微慚玉鉉賜沾恩重憶金盤<lb/>
一株畱取當階樹贏得花時索笑看<lb/>
　　七言絶句<lb/>
　　　新晴西園散歩　　　　　　<hi>宋</hi>楊萬里<lb/>
紅雨斑斑竹外蹊黄金嫋嫋水邉絲舉頭㨂遍低隂處<lb/>
<pb n="KR4h0141_WYG_297-47a"/>
　帶葉青梅摘一枝<lb/>
　　　　謝靜逺惠蜜梅　　　　　　<hi>元</hi>顧　瑛<lb/>
　江南煙雨未全黄誰使青酸墮蜜房娬媚已能知魏證<lb/>
　典型時復見中郎<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_297-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻二百九十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_340-1a"/>
　欽定四庫全書<lb/>
御定佩文齋詠物詩選巻三百四十<lb/>
　　木芙蓉類<lb/>
　　　五言古<lb/>
　　　　芙蓉亭　　　　　　　　　<hi>唐</hi>栁宗元<lb/>
　新亭俯朱檻嘉木開芙蓉清香晨風逺縟彩寒露濃瀟<lb/>
　灑出人世低昂多異容嘗聞色空喻造物誰為工㽞連<lb/>
　秋月晏迢遞来山鐘<lb/>
<pb n="KR4h0141_WYG_340-1b"/>
　　　　湘岸移木芙蓉植龍興精舍　　柳宗元<lb/>
　有美不自蔽安能守孤根盈盈湘西岸秋至風露繁麗<lb/>
　影别寒氷穠芳委前軒芰荷諒難雜反此生髙原<lb/>
　　　　芙蓉　　　　　　　　　　<hi>元</hi>朱徳潤<lb/>
　夹城遺芳栽揺落及千年芙蓉發靚妆絶豔秋江邉臨<lb/>
　風拂羅幃紅裳擁三千素抱拒霜質亭亭赤城仙曽攜<lb/>
　一枝去生綃記餘妍<lb/>
　　　五言律<lb/>
<pb n="KR4h0141_WYG_340-2a"/>
　　　木芙蓉　　　　　　　　　<hi>唐</hi>韓　愈<lb/>
新開寒露叢逺比水間紅豔色寧相妬嘉名偶自同採<lb/>
江官渡晚搴木古祠空願得勤来看無令便逐風<lb/>
　　　芙蓉　　　　　　　　　　<hi>眀</hi>申時行<lb/>
羣芳揺落後秋色在林塘豔態偏臨水幽姿獨拒霜漢<lb/>
臯霞作佩湘曲錦為裳白首滄江上相看醉夕陽<lb/>
　　七言律<lb/>
　　　木芙蓉　　　　　　　　　<hi>唐</hi>劉　兼<lb/>
<pb n="KR4h0141_WYG_340-2b"/>
素靈失律詐風流強把芳菲半載偷是葉葳蕤霜照夜<lb/>
此花爛熳火燒秋謝蓮色淡爭堪種陶菊香濃亦合羞<lb/>
誰道金風能肅物因何厚薄不相侔<lb/>
　　　題殷舍人宅木芙蓉　　　　<hi>宋</hi>徐　鉉<lb/>
憐君庭下木芙蓉嫋嫋纎枝淡淡紅暁吐芳心零宿露<lb/>
晚揺嬌影媚清風似含情態愁秋雨暗減馨香借菊叢<lb/>
黙飲數杯應未稱不知歌管與誰同<lb/>
　　　次韻寄題芙蓉館　　　　　<hi>宋</hi>朱　子<lb/>
<pb n="KR4h0141_WYG_340-3a"/>
不須艇子棹歌来且看芙蓉面面開卷裏有詩都錦繡<lb/>
席間無地可塵埃風清月白琴三㺯綠暗紅深酒一杯<lb/>
眀日仲宣樓上去越吟應是首頻回<lb/>
　　　拒霜花　　　　　　　　　<hi>宋</hi>楊萬里<lb/>
木蕖何似水芙蕖同箇聲名各自都風露商量借膏沐<lb/>
胭脂深淺入肌膚喚回春色秋光裏饒得紅妆翠葢無<lb/>
字曰拒霜渾不惡却愁霜重要人扶<lb/>
　　　木芙蓉　　　　　　　　　<hi>宋</hi>方　岳<lb/>
<pb n="KR4h0141_WYG_340-3b"/>
綠裳紅臉水仙容不謂佳名偶自同一朶方酣初日色<lb/>
千枝應發去年叢莫驚墜落添新紫更待微霜暈淺紅<lb/>
却笑牡丹猶淺俗但将濃豔醉春風<lb/>
　　　紅芙蓉　　　　　　　　　<hi>元</hi>蒲道源<lb/>
豐肌弱骨與秋宜宿酒酣来不自持豈為嚴霜成槁質<lb/>
要慿初日發妍姿燕姬入畫猶嫌陋蜀錦團窠未足竒<lb/>
獨對芳叢寄幽興子髙真是遇仙時<lb/>
　　　轉觀芙蓉　　　　　　　　　蒲道源<lb/>
<pb n="KR4h0141_WYG_340-4a"/>
露凉風冷見温柔誰挽春還九月秋午醉未醒全帶豔<lb/>
晨妆初罷尚含羞未甘白紵居寒素也著緋衣入品流<lb/>
若信牡丹南面貴此花應合是封侯<lb/>
　　　次韻薩天鍚䑓郎賦三益堂芙蓉<lb/>
　　　　　　　　　　　　　　　<hi>元</hi>僧大訢<lb/>
花間未覺早霜殘留伴仙人酒半闌翡翠巢空秋浦淨<lb/>
落霞飛盡暮江寒玉真對月啼雙頬楚袖迎風舞七盤<lb/>
持向毘耶聼說法老翁原作色空看<lb/>
<pb n="KR4h0141_WYG_340-4b"/>
　　五言絶句<lb/>
　　　辛夷塢　　　　　　　　　<hi>唐</hi>王　維<lb/>
木末芙蓉花山中發紅萼澗户寂無人紛紛開且落<lb/>
　　　木芙蓉　　　　　　　　　<hi>宋</hi>朱　子<lb/>
紅芳暁露濃綠樹秋風冷共喜巧回春不妨間㺯影<lb/>
　　　拒霜　　　　　　　　　　<hi>宋</hi>楊萬里<lb/>
染露金風裏宜霜玉水濵莫嫌開㝡晚元自不争春<lb/>
　　　芙蓉　　　　　　　　　　<hi>眀</hi>蒋　忠<lb/>
<pb n="KR4h0141_WYG_340-5a"/>
清露下林塘波光淨如洗中有㺯珠人盈盈隔秋水<lb/>
　　七言絶句<lb/>
　　　木芙蓉花下招客飲　　　　<hi>唐</hi>白居易<lb/>
晚凉思飲兩三杯召得江頭酒客来莫怕秋無伴醉物<lb/>
水蓮開盡木蓮開<lb/>
　　　芙蓉　　　　　　　　　　唐髙　蟾<lb/>
天上碧桃和露種日邉紅杏倚雲栽芙蓉生在秋江上<lb/>
不向東風怨未開<lb/>
<pb n="KR4h0141_WYG_340-5b"/>
　　　木芙蓉　　　　　　　　　<hi>唐</hi>黄　滔<lb/>
黄鳥啼烟二月朝若教開即牡丹饒天嫌青帝恩光盛<lb/>
㽞與秋風雪寂寥<lb/>
　　　其二<lb/>
却假青腰女剪成綠羅嚢綻彩霞呈誰憐不及黄花菊<lb/>
只遇陶潛便得名<lb/>
　　　芙蓉　　　　　　　　　　<hi>宋</hi>歐陽修<lb/>
種處雪消春始凍開時霜落雁初過誰栽金菊叢相近<lb/>
<pb n="KR4h0141_WYG_340-6a"/>
織出新番蜀錦窠<lb/>
　　　和陳述古拒霜花　　　　　<hi>宋</hi>蘇　軾<lb/>
千林掃作一番黄只有芙蓉獨自芳喚作拒霜知未稱<lb/>
細思却是最宜霜<lb/>
　　　拒霜　　　　　　　　　　<hi>宋</hi>劉　珵<lb/>
翠幄臨流結綘嚢多情常伴菊花芳誰憐冷落清秋後<lb/>
能把柔姿獨拒霜<lb/>
　　　芙蓉　　　　　　　　　　<hi>宋</hi>劉克荘<lb/>
<pb n="KR4h0141_WYG_340-6b"/>
湖上秋風起棹歌萬株暎桞更依荷老来不作繁華夢<lb/>
一樹池邉已覺多<lb/>
　　　其二<lb/>
池上秋開一兩叢未妨冷淡伴詩翁而今縱有看花意<lb/>
不愛深紅愛淺紅<lb/>
　　　維揚花園　　　　　　　　<hi>宋</hi>宋伯仁<lb/>
紅柳營基瑣綠苔萬花新種小亭臺芙蓉喜見江南客<lb/>
故向西風一夜開<lb/>
<pb n="KR4h0141_WYG_340-7a"/>
　　　　錢舜舉折枝芙蓉　　　　　<hi>元</hi>虞　集<lb/>
　白髮多情憶劒南秋風谿上看春酣剪来一尺吴江水<lb/>
　儗比千花濯錦潭<lb/>
　　　　木芙蓉　　　　　　　　　　虞　集<lb/>
　九月襄王宴渚宫霓旍翠羽度雲中滿汀山雨衣裳濕<lb/>
　宋玉愁多賦未工<lb/>
　　　　題倪元鎮畫　　　　　　　<hi>元</hi>陳　基<lb/>
　西池亭館帶芙蓉雲水蒼茫一萬重此日畫圖看不足<lb/>
<pb n="KR4h0141_WYG_340-7b"/>
　滿簾秋雨夢吴淞<lb/>
　　　　題畫　　　　　　　　　　<hi>眀</hi>吴孺子<lb/>
　玉露凌寒萬壑空洞庭秋水醉芙蓉小舟不放㝷詩夢<lb/>
　撐入邨南卧晚風<lb/>
　<lb/>
　<lb/>
　<lb/>
御定佩文齋詠物詩選巻三百四十<lb/>
</p>
<p>
</p>
  </div>
</body>
</text>
</TEI>
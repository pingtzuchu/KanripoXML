<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_048-1a"/>
　欽定四庫全書<lb/>
御定佩文齋詠物詩選巻四十八<lb/>
　　除夕類<lb/>
　　　五言古<lb/>
　　　　餽歲　　　　　　　　　　<hi>宋</hi>蘇　軾<lb/>
　農功各已收歲事得相佐為歡恐無具假物不論貨山<lb/>
　川隨出産貧富稱小大寘盤巨鯉横發籠雙兎卧富人<lb/>
　事華靡綵繡光翻座貧者媿不能微贄出舂磨官居故<lb/>
<pb n="KR4h0141_WYG_048-1b"/>
　人少里巷佳節過亦欲舉鄉風獨倡無人和<lb/>
　　　五言律<lb/>
　　　　守嵗　　　　　　　　　　<hi>唐</hi>太　宗<lb/>
　暮景斜芳殿年華麗綺宫寒辭去冬雪暖帶入春風階<lb/>
　馥舒梅素盤花卷燭紅共歡新故嵗迎送一宵中<lb/>
　　　　除夜　　　　　　　　　　　太　宗<lb/>
　嵗隂窮暮紀獻節啟新芳冬盡今宵促年開明日長氷<lb/>
　消出鏡水梅散入風香對此歡終宴傾壺待曙光<lb/>
<pb n="KR4h0141_WYG_048-2a"/>
　　　西京守嵗　　　　　　　　<hi>唐</hi>駱賔王<lb/>
閒居寡言宴獨坐倦風塵忽見嚴冬盡方知列宿春夜<lb/>
將寒色去年共曉光新耿耿他鄉夕無由展舊親<lb/>
　　　除夜有懐　　　　　　　　<hi>唐</hi>杜審言<lb/>
故節當歌守新年把燭迎冬氛戀虬箭春色候雞鳴興<lb/>
盡聞壺覆宵闌見斗横還將萬億夀更謁九重城<lb/>
　　　嵗除夜㑹樂城張少府宅　　<hi>唐</hi>孟浩然<lb/>
疇昔通家好相知無間然續明催畫燭守嵗接長筵舊<lb/>
<pb n="KR4h0141_WYG_048-2b"/>
曲梅花唱新正柏酒傳客行隨處樂不見度年年<lb/>
　　　杜位宅守嵗　　　　　　　<hi>唐</hi>杜　甫<lb/>
守嵗阿戎家椒盤已頌花盍簪喧櫪馬列炬散林鵶四<lb/>
十明朝過飛騰暮景斜誰能更拘束爛醉是生涯<lb/>
　　　除夜　　　　　　　　　　<hi>唐</hi>王　諲<lb/>
今嵗今宵盡明年明日催寒隨一夜去春逐五更來氣<lb/>
色空中改容顔暗裏迴風光人不覺已入後園梅<lb/>
　　　除夜樂城逢孟浩然　　　　<hi>唐</hi>張子容<lb/>
<pb n="KR4h0141_WYG_048-3a"/>
逺客襄陽郡來過海岸家樽開柏葉酒燈發九枝花妙<lb/>
曲逢盧女髙才得孟嘉東山行樂意非是競繁華<lb/>
　　　除夜　　　　　　　　　　<hi>唐</hi>曹　松<lb/>
舊厯不足卷東風還漸聞一宵有幾刻兩嵗欲平分臘<lb/>
盡傾時斗春通綻處雲明朝遥捧酒先合祝吾君<lb/>
　　　嵗除對王秀才　　　　　　<hi>唐</hi>韋　莊<lb/>
我惜今宵促君愁玉漏頻豈知新嵗酒猶作異鄉身雪<lb/>
向寅前凍花從子後春到明追此㑹俱是隔年人<lb/>
<pb n="KR4h0141_WYG_048-3b"/>
　　　除夜寄羅評事同年　　　　<hi>宋</hi>王禹偁<lb/>
嵗暮洞庭山知君思浩然年侵曉色盡人枕夜濤眠移<lb/>
棹風揺浪開窗雪滿天無因一乘興同醉太湖船<lb/>
　　　壬寅除夕　　　　　　　　<hi>宋</hi>載復古<lb/>
今夕知何夕滿堂燈燭光杜陵分嵗了賈島祭詩忙横<lb/>
笛梅花老傳杯柏葉香明朝賀元日政恐兩相妨<lb/>
　　　除夕　　　　　　　　　　<hi>元</hi>張希尹<lb/>
厯盡年俱往寒多火未銷為憐無去日翻恨有來朝世<lb/>
<pb n="KR4h0141_WYG_048-4a"/>
路看何隘家山望更遥雙娥燈影裡剪綵待元宵<lb/>
　　七言律<lb/>
　　　守嵗侍宴應制　　　　　　<hi>唐</hi>杜審言<lb/>
季冬除夜接新年帝子王孫捧御筵宫闕星河低拂樹<lb/>
殿庭燈燭上熏天彈絃奏節梅風入對局探鈎柏酒傳<lb/>
欲向正元歌萬夀暫留歡賞寄春前<lb/>
　　　江外除夜　　　　　　　　<hi>唐</hi>曹　松<lb/>
千門庭燎照樓臺總為年光急急催半夜臘因風捲去<lb/>
<pb n="KR4h0141_WYG_048-4b"/>
五更春被角吹來寧無好鳥思花發應有游魚待凍開<lb/>
不是多岐漸平穏誰能呼酒祝昭回<lb/>
　　　除夜寄舍弟　　　　　　　<hi>宋</hi>王安石<lb/>
一樽聊有天涯憶百感翻然醉裡眠酒醒燈前猶是客<lb/>
夢回江北已經年佳時流落真何得勝事蹉跎只可憐<lb/>
惟有到家寒食在春風同泛澦谿船<lb/>
　　　除夜野宿常州城外　　　　<hi>宋</hi>蘇　軾<lb/>
南來三見嵗云徂直恐終身走道塗老去怕看新厯日<lb/>
<pb n="KR4h0141_WYG_048-5a"/>
退歸擬學舊桃符煙花已作春風意霜雪偏尋病客鬚<lb/>
但把窮愁博長健不辭最後飲屠蘇<lb/>
　　　除夜　　　　　　　　　　<hi>金</hi>元好問<lb/>
一燈明暗夜如何夢寐衡門在澗阿物外煙霞玉華逺<lb/>
花時車馬洛陽多折腰真有陶潛興叩角空傳寗戚歌<lb/>
三十七年今日過可憐出處兩蹉跎<lb/>
　　　次韻癸卯除夕　　　　　　<hi>元</hi>顧　瑛<lb/>
仰觀北斗轉遥天春在寒爐爆竹邊夜列粉盤循舊俗<lb/>
<pb n="KR4h0141_WYG_048-5b"/>
曉看羅帕賀新年燒餘葶藶生當路雪後梅花開滿煙<lb/>
不用鞭灰覓如願客囊賸有酒家錢<lb/>
　　　除夕　　　　　　　　　　<hi>明</hi>程嘉燧<lb/>
來往扁舟嵗聿除流年風雨一蕭疎衆山未去殘縑在<lb/>
四壁雖存丈室虚短氣生涯新鬻硯靦顔歸路老傭書<lb/>
秪餘雪後萱叢好巢燕相將識舊居<lb/>
　　五言絶句<lb/>
　　　於太原召侍臣賜宴守嵗　　<hi>唐</hi>太　宗<lb/>
<pb n="KR4h0141_WYG_048-6a"/>
四時運灰琯一夕變冬春送寒餘雪盡迎歲早梅新<lb/>
　　　守歲　　　　　　　　　　<hi>唐</hi>張　說<lb/>
故嵗今宵盡新年明旦來愁心隨斗柄東北望春回<lb/>
　　　嶺外守嵗　　　　　　　　<hi>唐</hi>李福業<lb/>
冬去更籌盡春愁斗柄回寒暄一夜隔容鬢兩年催<lb/>
　　七言絶句<lb/>
　　　除夜作　　　　　　　　　<hi>唐</hi>髙　適<lb/>
旅館寒燈獨不眠客心何事轉凄然故鄉今夜思千里<lb/>
<pb n="KR4h0141_WYG_048-6b"/>
霜鬢明朝又一年<lb/>
　　　和子由除夜元日省宿致齋　<hi>宋</hi>蘇　軾<lb/>
江湖流落豈關天禁省相望亦偶然等是新年未相見<lb/>
此身應坐不歸田<lb/>
　　　其二<lb/>
白髮蒼顔五十三家人遥遣試春衫朝回兩袖天香滿<lb/>
頭上銀幡笑阿咸<lb/>
　　　其三<lb/>
<pb n="KR4h0141_WYG_048-7a"/>
　當年踏月走東風坐看春闈鏁醉翁白髮門生幾人在<lb/>
　却將新句調兒童<lb/>
　　　　除夕絶句　　　　　　　　<hi>宋</hi>楊萬里<lb/>
　紫陌相逢誰不客青燈作伴未為孤何須家裡作時節<lb/>
　只問旗亭有酒無<lb/>
　　　　除夕前一日　　　　　　　　楊萬里<lb/>
　雪留逺嶺半尖白雲漏斜陽一線黄天肯放晴差易得<lb/>
　殷勤賸覓幾朝霜<lb/>
<pb n="KR4h0141_WYG_048-7b"/>
　　　　池州郡齋除夜寄呈家君　　<hi>元</hi>貢　奎<lb/>
　郡齋寥落夜無眠紙帳青燈思悄然不是今生惜今夕<lb/>
　却縁明日是明年<lb/>
　　　　除夕　　　　　　　　　　<hi>明</hi>程嘉燧<lb/>
　久客懐人百事慵春歸幾日是殘冬長安雪後無來往<lb/>
　報國門前獨看松<lb/>
　<lb/>
御定佩文齋詠物詩選卷四十八<lb/>
</p>
<p>
</p>
  </div>
</body>
</text>
</TEI>
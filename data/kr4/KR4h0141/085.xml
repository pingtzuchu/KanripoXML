<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_085-1a"/>
　欽定四庫全書<lb/>
御定佩文齋詠物詩選卷八十五<lb/>
　　海類<lb/>
　　　四言古<lb/>
　　　　觀滄海　　　　　　　　　<hi>魏</hi>武　帝<lb/>
　東臨碣石以觀滄海水何澹澹山島竦峙樹木藂生百<lb/>
　草豐茂秋風蕭瑟洪波湧起日月之行若出其中星漢<lb/>
　燦爛若出其裏幸甚至哉歌以詠志<lb/>
<pb n="KR4h0141_WYG_085-1b"/>
　　　五言古<lb/>
　　　　登郁洲山望海　　　　　　<hi>梁</hi>劉　峻<lb/>
　滄潦聯霄岫層嶺鬱巑崱下盤鹽海底上轉靈烏翼滇<lb/>
　㴐非可辨鴻溶信難測輕塵久弭飛驚浪終不息雲錦<lb/>
　曜石嶼羅綾文水色<lb/>
　　　　奉和望海　　　　　　　　<hi>隋</hi>虞　茂<lb/>
　清蹕臨溟漲巨海望滔滔十洲雲霧逺三山波浪髙長<lb/>
　瀾疑浴日連島類奔濤神遊藐姑射睿藻冠風騷徒然<lb/>
<pb n="KR4h0141_WYG_085-2a"/>
雖觀海何以効涓毫<lb/>
　　　景龍四年春祠海　　　　　<hi>唐</hi>宋之問<lb/>
肅事祠春溟宵齋洗蒙慮雞鳴見日出鷺下驚濤騖地<lb/>
闊八荒近天廻百川注筵端接空曲目外唯雰霧暖氣<lb/>
物象來周遊晦明互致牲匪𤣥享禋滌期靈煦的的波<lb/>
際禽沄沄島間樹安期今何在方丈蔑尋路仙事與世<lb/>
隔冥搜徒已屢四明背羣山遺老莫辨處撫中良自慨<lb/>
弱齡忝恩遇三入文史林兩拜神仙署雖嘆出關逺始<lb/>
<pb n="KR4h0141_WYG_085-2b"/>
知臨海趣賞來空自多理勝孰能喻畱楫竟何待徙倚<lb/>
忽云暮<lb/>
　　　入海　　　　　　　　　　<hi>唐</hi>張　說<lb/>
乗桴入南海海曠不可臨茫茫失方面混沌如凝隂雲<lb/>
山相出沒天地互浮沈萬里無涯際云何測廣深潮波<lb/>
自盈縮安得㑹虛心<lb/>
　　　和賀蘭判官望北海作　　　<hi>唐</hi>高　適<lb/>
聖代務平典輶軒推上才迢遥溟海際曠望滄波開四<lb/>
<pb n="KR4h0141_WYG_085-3a"/>
牡未遑息三山安在哉巨鼇不可釣髙浪何崔嵬湛湛<lb/>
朝百谷茫茫連九垓挹流納廣大觀異増遲廻日出見<lb/>
魚目月圓如蚌胎跡非想像到心以精靈猜逺色帶孤<lb/>
嶼虛聲涵殷雷風行越裳貢水遏天呉災攬轡隼將擊<lb/>
忘機鷗復來緣情韻騷雅獨立遺塵埃吏道竟殊用翰<lb/>
林仍忝陪長鳴謝知已所媿非龍媒<lb/>
　　　西陵口觀海　　　　　　　<hi>唐</hi>薛　據<lb/>
長江漫湯湯近海勢彌廣在昔胚混凝融為百川泱地<lb/>
<pb n="KR4h0141_WYG_085-3b"/>
形失端倪天色潛滉瀁東南際萬里極目逺無象山影<lb/>
乍浮沈潮波忽來往孤帆或不見櫂歌猶想像日暮長<lb/>
風起客心空振蕩浦口霞未收潭心月初上林嶼幾邅<lb/>
廻亭臯時偃仰歲晏訪蓬瀛眞遊非外奬<lb/>
　　　觀海　　　　　　　　　　<hi>唐</hi>獨孤及<lb/>
北登渤澥島廻首秦東門誰尸造物功鑿此天池源澒<lb/>
洞呑百谷周流無四垠廓然混茫際望見天地根白日<lb/>
自中吐扶桑如可捫超遥蓬萊峰想像金臺存秦帝昔<lb/>
<pb n="KR4h0141_WYG_085-4a"/>
經此登臨冀飛飜揚旌百神㑹望日羣山奔徐福竟何<lb/>
成羡門徒空言唯見石橋足千年潮水㾗<lb/>
　　　登東海龍興寺髙頂望海簡演公<lb/>
　　　　　　　　　　　　　　　<hi>唐</hi>劉長卿<lb/>
朐山壓海口永望開禪宫元氣逺相合太陽生其中豁<lb/>
然萬里餘獨為百川雄白波走雷電黒霧藏魚龍變化<lb/>
非一狀晴明分衆容煙開秦帝橋隱隱横殘虹蓬島如<lb/>
在眼羽人那可逢偶聞真僧言甚與靜者同幽意頗相<lb/>
<pb n="KR4h0141_WYG_085-4b"/>
愜賞心殊未窮花間午時梵雲外春山鐘誰念遽成别<lb/>
自憐歸所從他時相憶處惆悵西南峰<lb/>
　　　航海　　　　　　　　　　<hi>宋</hi>陸　游<lb/>
我不如列子神游御天風尚應似安石悠然雲海中卧<lb/>
看十幅蒲灣灣若張弓潮來湧銀山忽復磨青銅飢鶻<lb/>
掠船舷大魚舞虛空流落何足道豪氣蕩肺胸歌罷海<lb/>
動色詩成天改容行矣跨鵬背弭節蓬萊宫<lb/>
　　五言律<lb/>
<pb n="KR4h0141_WYG_085-5a"/>
　　　詠海　　　　　　　　　　<hi>唐</hi>李　嶠<lb/>
習坎疏丹壑朝宗合紫微三山巨鼇湧萬里大鵬飛樓<lb/>
寫春雲色珠含明月輝㑹因添霧露方逐衆川歸<lb/>
　　　海上　　　　　　　　　　<hi>金</hi>劉　迎<lb/>
潮蹙三山島煙横萬里沙蜃樓春作市鼉鼓莫催衙一<lb/>
曲水仙操片帆漁父家安期定何處試問棗如𤓰<lb/>
　　五言排律<lb/>
　　　春日望海　　　　　　　　<hi>唐</hi>太　宗<lb/>
<pb n="KR4h0141_WYG_085-5b"/>
披襟眺滄海憑軾翫春芳積流横地紀疏派引天潢仙<lb/>
氣凝三嶺和風扇八荒拂潮雲布色穿浪日舒光照岸<lb/>
花分采迷雲鴈斷行懷卑運深廣持滿守靈長有形非<lb/>
易測無源詎可量洪濤經變野翠島屢成桑之罘思漢<lb/>
帝碣石想秦皇霓裳非本意端拱是圖王<lb/>
　　　奉和聖製春日望海　　　　<hi>唐</hi>楊師道<lb/>
春日臨渤海征旅輟晨裝廻瞰盧龍塞斜瞻肅慎鄉洪<lb/>
波廻地軸孤嶼映雲光落日驚濤上浮天駭浪長仙臺<lb/>
<pb n="KR4h0141_WYG_085-6a"/>
隱螭駕水府泛鼉梁碣石朝煙滅之罘歸雁翔北巡非<lb/>
漢后東幸異秦皇搴旗羽林客拔距少年塲電擊驅遼<lb/>
水鵬飛出帶方將舉青丘繳安訪白霓裳<lb/>
　　　賦得海水不揚波　　　　　<hi>唐</hi>闕　名<lb/>
聖朝崇大道寰海免波揚既合千年聖能安百谷王天<lb/>
心隨澤廣水德共靈長不撓魚彌樂無瀾葦可航化流<lb/>
霑率土恩浸及殊方豈只朝宗國唯聞有越裳<lb/>
　　七言律<lb/>
<pb n="KR4h0141_WYG_085-6b"/>
　　　南海　　　　　　　　　　<hi>唐</hi>曹　松<lb/>
傾騰界漢沃諸蠻立望何如畫此看無地不同方覺逺<lb/>
共天難别始知寛文魮隔霧朝含磬老蚌凌波夜吐丹<lb/>
萬狀千形皆得意長鯨獨自轉身難<lb/>
　　　昆陽望海　　　　　　　　<hi>明</hi>楊　慎<lb/>
昆明波濤南紀雄金碧滉漾銀河通平吞萬里象馬國<lb/>
直下千尺蛟龍宫天外煙巒分㸃綴雲中海樹入空濛<lb/>
乗槎破浪非吾事已把漁竿狎釣翁<lb/>
<pb n="KR4h0141_WYG_085-7a"/>
　　七言絶句<lb/>
　　　海客　　　　　　　　　　<hi>唐</hi>李啇隱<lb/>
海客乗槎上紫氛星娥罷織一相聞只因不惮牽牛妬<lb/>
聊用支機石贈君<lb/>
　　　次韻寶印叔觀海　　　　　<hi>宋</hi>王十朋<lb/>
戴地浮天浩莫窮氣營樓閣聳虛空道人妙得觀瀾術<lb/>
萬里滄溟碧眼中<lb/>
　　　滇海曲　　　　　　　　　<hi>明</hi>楊　慎<lb/>
<pb n="KR4h0141_WYG_085-7b"/>
梁王閣榭水中央烏鵲雙星帶五潢跨海虹橋三十里<lb/>
廣寒宫殿夜飄香<lb/>
　　　其二<lb/>
化城樓閣壯人寰澤國封疆鎭兩闗雲氣開成銀色界<lb/>
天工斲出㸃蒼山<lb/>
　　　其三<lb/>
葉榆巨浸環三島益部雄都控百蠻神禹𨗳河雙洱水<lb/>
武侯征路七星關<lb/>
<pb n="KR4h0141_WYG_085-8a"/>
　　　　泛海　　　　　　　　　　<hi>明</hi>張可大<lb/>
　到處啼鶯倚棹歌客懷偏向布帆多黃雲飛盡天如洗<lb/>
　鼇背山前萬頃波<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_085-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻八十五<lb/>
</p>
<p>
</p>
  </div>
</body>
</text>
</TEI>
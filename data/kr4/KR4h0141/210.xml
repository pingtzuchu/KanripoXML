<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_210-1a"/>
　欽定四庫全書<lb/>
御定佩文齋詠物詩選卷二百十<lb/>
　　杖類<lb/>
　　　四言古<lb/>
　　　　靈夀杖頌　　　　　　　　<hi>魏</hi>王　粲<lb/>
　兹杖靈木以介眉夀竒幹貞正不待矯輮據貞斯直植<lb/>
　之爰茂<lb/>
　　　　卭竹杖銘　　　　　　　　<hi>晉</hi>傅　咸<lb/>
<pb n="KR4h0141_WYG_210-1b"/>
　嘉兹竒竹質勁體直立比髙節示世矜式<lb/>
　　　　卭竹杖銘　　　　　　　　<hi>晉</hi>蘇　彦<lb/>
　安不忘危任在所杖秀矣雲竹勁直篠簜節髙質貞霜<lb/>
　雪彌亮圓以應物直以居當妙巧無功竒不待匠君子<lb/>
　是扶逍遥神王<lb/>
　　　　靈夀杖銘　　　　　　　　<hi>晉</hi>王　氏<lb/>
　籊籊鮮幹秀彼崇㟽下澤蘭液上瑩芳霄貞勁内固鮮<lb/>
　粲外昭耀質靈薈作珍華朝杖之身安越齡松喬<lb/>
<pb n="KR4h0141_WYG_210-2a"/>
　　五言古<lb/>
　　　送笻杖與劉湛然道士　　　<hi>宋</hi>王禹偁<lb/>
有客遺竹杖九節共一枝鶴脛老更長龍骨乾且竒我<lb/>
問何所來來從西南夷因思漢武帝求此民力疲明明<lb/>
聖天子徳教嘉四維蠻獠盡臣妾縣道皆覊縻僰僮與<lb/>
笮馬入貢何纍纍此竹日以賤輕視如蒿藜我年三十<lb/>
七血氣未全衰况在紫微垣動為簮笏羈倚壁如長物<lb/>
嵗月無所施寸心空愛惜惜此來天涯忽承明主詔來<lb/>
<pb n="KR4h0141_WYG_210-2b"/>
謁太乙祠再見劉先生氣貌清且羸持此以為贈所謂<lb/>
得其宜少助橘童力好引花鹿隨歩月莫離手看山聊<lb/>
搘頤微物嬾致書故作笻竹詩<lb/>
　　　以黄子木拄杖為子由夀　　<hi>宋</hi>蘇　軾<lb/>
靈夀扶孔光菊潭飲伯始雖云閒草木豈樂蒙此耻一<lb/>
時偶收用千載相瘢疻海南無佳植野果名黄子堅瘦<lb/>
多節目天材任操倚嗟我始剪裁世用或縁此貴從老<lb/>
夫手徃配先生几相從歸故山不媿仙人杞<lb/>
<pb n="KR4h0141_WYG_210-3a"/>
　　　已師竹杖　　　　　　　　<hi>宋</hi>文　同<lb/>
已師杖竒竹坐亦不去手循摩瑩且膩瘦骨何蚴蟉叢<lb/>
枝抱竒節兩兩相對走尋常出孤梢上下分左右如何<lb/>
此獨異天産固非偶師初得之誰此實世未有不為師<lb/>
所用亦共衆植朽願師勿棄置珍之比靈夀<lb/>
　　七言古<hi>附長短句</hi>
　　　桃竹杖引　　　　　　　　<hi>唐</hi>杜　甫<lb/>
江心蟠石生桃竹蒼波噴浸尺度足斬根削皮如紫玉<lb/>
<pb n="KR4h0141_WYG_210-3b"/>
江妃水仙惜不得梓潼使君開一束滿堂賓客皆歎息<lb/>
憐我老病贈兩莖出入爪甲鏗有聲老夫復欲東南征<lb/>
乗濤鼓枻白帝城路幽必為鬼神奪杖劒或與蛟龍爭<lb/>
重為告曰杖兮杖兮爾之生也甚正直愼勿見水踴躍<lb/>
學變化為龍使我不得爾之扶持滅跡于君山湖上之<lb/>
青峯噫風塵澒洞兮豺虎咬人忽失雙杖兮吾將曷從<lb/>
　　　鐵拄杖　　　　　　　　　<hi>宋</hi>蘇　軾<lb/>
栁公手中黑蛇滑千年老根生乳節忽聞鏗然爪甲聲<lb/>
<pb n="KR4h0141_WYG_210-4a"/>
四座驚顧知是鐵含簧腹中細泉語迸火石上飛星裂<lb/>
公言此物老有神自昔閩王餉呉越不知流落幾人手<lb/>
坐看變滅如春雪忽然贈我意安在兩脚未許甘衰歇<lb/>
便尋轍迹訪崆峒徑度洞庭探禹穴披榛覔藥採芝菌<lb/>
刺虎鏦蛟擉蛇蠍㑹教化作兩錢錐歸來見公未華髮<lb/>
問我鐵君無恙否取出摩挲向公說<lb/>
　　　簫杖歌　　　　　　　　　<hi>元</hi>楊維楨<lb/>
空心勁草琅玕節瘦如筆枝赤如鐵壺公手中曽擲之<lb/>
<pb n="KR4h0141_WYG_210-4b"/>
黄公石上飛星裂璣天道人雙眼青見之不減九節藤<lb/>
神丁未闚混沌竅中有萬壑銅龍聲道人親鑿崆峒玉<lb/>
九漏玲瓏尺度足黑蛇飛來膝上横道人手中嘯鸞鵠<lb/>
自言竒音不敢作寒星墮地風折嶽去年臺山解虎鬭<lb/>
今年狼山敲豸角鐵崖相見洞庭東腰間篴佩蒼精龍<lb/>
湘江兩脚吹雌風相呼道人木上座杖陂水㧞鬚眉峯<lb/>
　　　阮將軍龍杖歌　　　　　　<hi>明</hi>王穉登<lb/>
七尺天台藤千年石梁雪夭矯欲飛騰支離半鱗甲樵<lb/>
<pb n="KR4h0141_WYG_210-5a"/>
柯斲出空巖下風雷晝鳴虎嘯夜曵處常疑雲霧生植<lb/>
來猶恐猿猱挂將軍家居南巷中一篋隂符四壁空何<lb/>
人贈此作扶老青鞋白帢隨春風春風䇿入花源去仙<lb/>
人正傍桃花住晴嵐撲衣瀑遶牀鶴巢生鷇芝成樹亷<lb/>
頗能挽弓三石充國平羌負竒畫何為將軍負杖行不<lb/>
佩寳刀持畫㦸馮唐老去未逢時立馬轅門弄栁絲隣<lb/>
雨滴殘魚箙箭窗風吹裂蝥弧旗雀羅當門印辭肘坐<lb/>
覺紅顔成白首三百青錢杖上挑黄公壚頭醉春酒神<lb/>
<pb n="KR4h0141_WYG_210-5b"/>
物從來盡有靈延津曾見躍青萍何必葛陂方化去只<lb/>
今已作老龍吟<lb/>
　　五言律<lb/>
　　　和徐法曹贈崔洛陽斑竹杖以詩見答<lb/>
　　　　　　　　　　　　　　　<hi>唐</hi>盧　綸<lb/>
玉榦一尋餘苔花錦不如勁堪和醉倚輕好向空書採<lb/>
拂稽山曲因依釋氏居芳辰將獨歩豈與此君疎<lb/>
　　　答僧拄杖　　　　　　　　<hi>唐</hi>張　籍<lb/>
<pb n="KR4h0141_WYG_210-6a"/>
靈藤為拄杖白淨色如銀得自髙僧手將扶病客身春<lb/>
遊不騎馬夜㑹亦呈人持此歸山去深宜戴角巾<lb/>
　　　贈宗魯卭竹杖　　　　　　<hi>唐</hi>李商隱<lb/>
大夏資輕䇿全谿贈所思靜憐穿樹逺滑想過苔遲鶴<lb/>
怨朝還望僧閒暮有期風流眞底事常欲傍清羸<lb/>
　　　賦得長城斑竹杖　　　　　<hi>唐</hi>李　頻<lb/>
秦興版築時剪伐不知誰異代餘根在幽人得手持細<lb/>
看生古意閒倚動邊思莫作鳩形並空傳鶴髮期<lb/>
<pb n="KR4h0141_WYG_210-6b"/>
　　　華頂杖　　　　　　　　　<hi>唐</hi>皮日休<lb/>
金庭仙樹枝道客自攜持探洞求丹粟挑雲覔白芝量<lb/>
泉將濯足闌鶴把支頤以此將為贈惟君盡得知<lb/>
　　　和襲羙華頂杖　　　　　　<hi>唐</hi>陸龜蒙<lb/>
萬古隂崖雪靈根不為枯瘦於霜鶴脛竒似黑龍鬚拄<lb/>
訪談𤣥客持看潑墨圗湖雲如有路兼可到仙都<lb/>
　　　答匡山僧贈楖栗杖　　　　<hi>唐</hi>曹　松<lb/>
栗杖出匡頂百中無一枝雖因野僧得猶畏嶽神知畫<lb/>
<pb n="KR4h0141_WYG_210-7a"/>
月冷光在指雲秋片移宜留引蹇歩他日訪峩嵋<lb/>
　　　笻竹杖贈天聖長老仁公仁有詩次其韻<lb/>
　　　　　　　　　　　　　　　<hi>元</hi>趙孟頫<lb/>
瘦節蒼骨聳膩膚黄玉温苔間時卓地月下屢敲門持<lb/>
贈松廬老攜尋水竹邨歸來倚空壁夜氣與俱存<lb/>
　　　以卭竹杖夀程孟孺母　　　<hi>明</hi>朱多炡<lb/>
龍飛葛陂渚鳩刻漢王宫未若山中竹天然林下風一<lb/>
枝供燕喜萬里自蠶叢歴盡峩嵋雪深知節操同<lb/>
<pb n="KR4h0141_WYG_210-7b"/>
　　五言排律<lb/>
　　　紅藤杖　　　　　　　　　<hi>唐</hi>白居易<lb/>
南詔紅藤杖西江白首人時時攜歩月處處把尋春勁<lb/>
健孤莖直疎圓六節勻火山生處逺瀘水洗來新麄細<lb/>
纔盈手髙低僅過身天邊望鄉客何日拄歸秦<lb/>
　　　番禺杖　　　　　　　　　<hi>元</hi>王　惲<lb/>
異種來番國知名是老坡杖材任操倚節目喜摩挲尺<lb/>
度天然足柑黄氣色和竒姿含海霧孤植暎江沱物眇<lb/>
<pb n="KR4h0141_WYG_210-8a"/>
離郷貴材希審實訛聲音鏗爪甲鱗介訝蛟鼉鞭馭眞<lb/>
雷䇿批亢格魯戈重輕欣得所長短稱閒拖扶老攜行<lb/>
便持危得力多金蛇僵自勁鮐背痒忘苛不自浮槎使<lb/>
來從老伏波見歸情鄭重未許老婆娑入手嗟神物傳<lb/>
看駭玉柯支頤迎月出横膝伴詩哦選勝尋泉石窮幽<lb/>
入薜蘿有時兒女觸却恐鬼神呵蓋節空笻竹神鋒黯<lb/>
太阿笑揮堪解虎靜倚可降魔靈夀輕無頼梅條皺可<lb/>
挼花藤昬玳暈斑㸃慘湘娥桃竹那能比桄榔未足歌<lb/>
<pb n="KR4h0141_WYG_210-8b"/>
望塵甘却立斂跡總無過用舍時當審敲撞責果何更<lb/>
防雷雨夜衝屋學陶梭<lb/>
　　七言律<lb/>
　　　樂全先生生日以鐵拄杖為夀<lb/>
　　　　　　　　　　　　　　　<hi>宋</hi>蘇　軾<lb/>
先生眞是地行仙住世因循五百年每向銅人話疇昔<lb/>
故教鐵杖鬬清堅入懷氷雪生秋思倚壁蛟龍䕶晝眠<lb/>
遥想人天㑹方丈衆中驚倒野狐禪<lb/>
<pb n="KR4h0141_WYG_210-9a"/>
　　　其二<lb/>
二年相伴影隨身踏遍江湖草木春擿石舊㾗猶在眼<lb/>
閉門髙節欲生鱗畏塗自衛眞無敵㨗徑爭先却累人<lb/>
逺寄知公不嫌重筆端猶自斡千鈞<lb/>
　　　李郎中有詩謝寄藤杖仍次韻答之<lb/>
　　　　　　　　　　　　　　　<hi>宋</hi>何夢桂<lb/>
海南覔得古藤枝持與詩人杜牧之紫貝斑文鞭更爛<lb/>
赤龍蒼骨蛻尤竒路無夷險終全節用有行藏一任時<lb/>
<pb n="KR4h0141_WYG_210-9b"/>
非但與君扶脚力鏦蛟剸虎要支持<lb/>
　　　梅杖　　　　　　　　　　<hi>元</hi>劉　因<lb/>
鐵石心腸氷玉姿掌中濳得嵗寒枝天教一握藏春密<lb/>
風覔餘香就手吹雪月冷懷隨歩履谿山髙興入支頤<lb/>
玉堂若要扶持用說與東君也不知<lb/>
　　　湘竹杖寄無住　　　　　　<hi>元</hi>宋　无<lb/>
采向湘江古廟邊得來賈客木蘭船老宜泉石搘慵態<lb/>
吟稱煙霞倚瘦肩宴坐夜和金錫憇經行春卓紫苔穿<lb/>
<pb n="KR4h0141_WYG_210-10a"/>
知師道價神龍䕶莫漫騰空去九天<lb/>
　　　梅杖　　　　　　　　　　<hi>元</hi>謝宗可<lb/>
紫玉槎牙蝕蘚㾗黄昬扶醉倍精神一枝冷曵孤山雪<lb/>
七尺横拖庾嶺春江路䇿雲香在手谿橋挑月影隨人<lb/>
歸來却笑林和靖還現堂中上座身<lb/>
　　　龍杖　　　　　　　　　　　謝宗可<lb/>
鱗甲先揺玉一枝幽宫躍岀䄂中持多因掌握提攜晚<lb/>
休恨飛騰變化遲緩䇿不愁山雨濕醉横長有野雲隨<lb/>
<pb n="KR4h0141_WYG_210-10b"/>
㑹看挂壁風雷起莫待詩翁過葛陂<lb/>
　　　簫杖　　　　　　　　　　<hi>明</hi>丁　敏<lb/>
嶰谷新裁六尺形半含宫徴半扶行吹時只恐成龍去<lb/>
䇿處常疑作鳯鳴挂壁影憐秦女瘦敲門音合舜韶清<lb/>
月明挂向山壇上同和鈞天奏九成<lb/>
　　　新製方竹杖　　　　　　　<hi>明</hi>呉　寛<lb/>
紫玉新裁恰過肩斑斑四面帶湘煙羸軀藉雨能扶直<lb/>
巧手煩渠莫削圓世事固知方則止時人應道曲能全<lb/>
<pb n="KR4h0141_WYG_210-11a"/>
此生得免模稜誚晚節相依尚挺然<lb/>
　　五言絶句<lb/>
　　　紅藤杖　　　　　　　　　<hi>唐</hi>白居易<lb/>
交親過滻别車馬到江廻唯有紅藤杖相隨萬里來<lb/>
　　　題柯敬仲雜畫　　　　　　<hi>元</hi>虞　集<lb/>
昔過篔簹谷鈎衣石角斜擬尋龍作杖拾得上天槎<lb/>
　　七言絶句<lb/>
　　　贈張駙馬斑竹拄杖　　　　<hi>唐</hi>僧䕶國<lb/>
<pb n="KR4h0141_WYG_210-11b"/>
此君與我在雲谿勁節竒文勝杖藜為有嵗寒堪贈逺<lb/>
玉階行處願提攜<lb/>
　　　送佛面杖與羅浮長老　　　<hi>宋</hi>蘓　軾<lb/>
十方三界世尊面都在東坡掌握中送與羅浮徳長老<lb/>
攜歸萬竅總號風<lb/>
　　　以拄杖供仁山主　　　　　<hi>宋</hi>陳師道<lb/>
洗足投笻只坐禪厭尋岐路費行纒老來閱盡人間事<lb/>
不用山公更削圓<lb/>
<pb n="KR4h0141_WYG_210-12a"/>
　　　　絶句　　　　　　　　　　<hi>元</hi>黄　溍<lb/>
　遥憶仙華鶴髮翁清泉白石滿竒胷若為此日千峯頂<lb/>
　更試平生九節笻<lb/>
　　　　春日雜興　　　　　　　　<hi>元</hi>僧善住<lb/>
　野塘風𦂳漲漣漪桃李春寒發尚遲山色晚晴青不了<lb/>
　倚笻忘却立多時<lb/>
　　　　遊仙　　　　　　　　　　<hi>明</hi>湯頴勣<lb/>
　鶴氅斜披岀市喧青霞窟裏聽啼猿半酣騎著壺公杖<lb/>
<pb n="KR4h0141_WYG_210-12b"/>
　直遡黄河到水源<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻二百十<lb/>
</p>
<p>
</p>
  </div>
</body>
</text>
</TEI>
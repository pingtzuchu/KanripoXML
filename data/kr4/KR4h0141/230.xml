<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_230-1a"/>
　欽定四庫全書<lb/>
御定佩文齋詠物詩選巻二百三十<lb/>
　　織類<lb/>
　　　五言古<lb/>
　　　　子夜夏歌　　　　　　　　<hi>晉</hi>樂　府<lb/>
　春傾桑葉盡夏開蠶務畢晝夜理機絲知欲早成匹<lb/>
　　　　作蠶絲　　　　　　　　　<hi>晉</hi>闕　名<lb/>
　素絲非常質屈折成綺羅敢辭機杼勞但恐花色多<lb/>
<pb n="KR4h0141_WYG_230-1b"/>
　　　　詠中婦織流黄　　　　　　<hi>梁</hi>簡文帝<lb/>
　翻花滿堦砌愁人獨上機浮雲西北起孔雀東南飛調<lb/>
　絲時繞腕易鑷乍牽衣鳴梭逐動釧紅粧映落暉<lb/>
　　　　與司馬治書同聞鄰婦夜織　<hi>梁</hi>王僧孺<lb/>
　洞房風已激長廊月復清藹藹夜庭廣飄飄曉帳輕雜<lb/>
　聞百蟲思偏傷一鳥聲鳥聲長不息妾心復何極猶恐<lb/>
　君無衣夜夜當牕織<lb/>
　　　　見人織聊為之詠　　　　　<hi>梁</hi>劉　邈<lb/>
<pb n="KR4h0141_WYG_230-2a"/>
纎纎運玉指脈脈正蛾眉振躡開交縷停梭續斷絲檐<lb/>
花照初月洞口垂朱帷弄機行掩淚翻令織素遲<lb/>
　　　中婦織流黄　　　　　　　<hi>唐</hi>虞世南<lb/>
寒閨織素錦含怨歛䨇蛾綜新交縷澀經脆斷絲多衣<lb/>
香逐舉䄂釧動應鳴梭還恐裁縫罷無信逹交河<lb/>
　　　織女詞　　　　　　　　　<hi>唐</hi>孟　郊<lb/>
夫是田中郎妾是田中女當年嫁得君為君秉機杼筋<lb/>
力日巳疲不息牕下機如何織紈素自著藍縷衣官家<lb/>
<pb n="KR4h0141_WYG_230-2b"/>
牓邨路更索栽桑樹<lb/>
　　　古詞　　　　　　　　　　<hi>唐</hi>施肩吾<lb/>
夜裁鴛鴦綺朝織蒲桃綾欲試一寸心待縫三尺冰<lb/>
　　　邨舍雜書　　　　　　　　<hi>宋</hi>陸　㳺<lb/>
中春農在野蠶事亦隨作手種臨安青可飼蠶百箔累<lb/>
累繭滿簇繹繹絲上篗老子雖安眠衣帛可無作<lb/>
　　　題耕織圖　　　　　　　　<hi>元</hi>趙孟頫<lb/>
　　　　三月<lb/>
<pb n="KR4h0141_WYG_230-3a"/>
三月蠶始生纎細如牛毛婉孌閨中女素手握金刀切<lb/>
葉以飼之擁紙散周遭庭樹鳴黄鳥發聲和且嬌蠶飢<lb/>
當採桑何暇事遊遨田時人力少丈夫方種苖相將挽<lb/>
長條盈筐不終朝數口望無寒敢辭終歳勞<lb/>
　　　　五月<lb/>
五月夏以半谷鸎先弄晨老蠶成雪繭吐絲亂紛紜伐<lb/>
葦作曲薄束縳齊榛榛黄者黄如金白者白如銀爛然<lb/>
滿筐筥愛此顔色新欣欣舉家喜稍慰經時勤有客過<lb/>
<pb n="KR4h0141_WYG_230-3b"/>
相問笑聲聞四鄰論功何所歸再拜謝蠶神<lb/>
　　　　六月<lb/>
釜下燒桑柴取繭投釡中纎纎女兒手抽絲疾如風田<lb/>
家五六月緑樹陰相蒙但聞繰車響逺接邨西東旬日<lb/>
可經絹弗憂杼軸空婦人能蠶桑家道當不窮更望時<lb/>
雨足二麥亦稍豐酤酒田家飲醉倒嫗與翁<lb/>
　　　　七月<lb/>
七月暑尚熾長日弄機杼頭蓬不暇梳揮手汗如雨嚶<lb/>
<pb n="KR4h0141_WYG_230-4a"/>
嚶時鳥鳴灼灼紅橊吐何心娯耳目往來忘傴僂織為<lb/>
機中素老㓜要紉補青燈照夜梭蟋蟀窓外語辛勤亦<lb/>
何有身體衣幾縷嫁為田家婦終歳服勞苦<lb/>
　　七言古<lb/>
　　　賦得婀娜當軒織　　　　　<hi>陳</hi>蕭　詮<lb/>
東南初日照秦樓西北織婦正嬌羞綺窓猶垂翡翠幌<lb/>
珠簾半上珊瑚鈎新粧入機映春牖弄杼鳴梭挑織手<lb/>
何曽織素讓新人不掩流蘇推中婦三日五匹未言遲<lb/>
<pb n="KR4h0141_WYG_230-4b"/>
衫長腕弱繞青絲綾中轉躡成離鵠錦上廻文作别詩<lb/>
不惜紈素同霜雪更傷秋扇篋中辭<lb/>
　　　織錦詞　　　　　　　　　<hi>唐</hi>溫庭筠<lb/>
丁東細漏侵瓊瑟影轉髙梧月初出簇簌金梭萬縷紅<lb/>
鴛鴦艶錦初成匹錦中百結皆同心蕊亂雲盤相間深<lb/>
此意欲傳傳不得玫瑰作柱朱絃琴為君裁破合歡被<lb/>
星斗迢迢共千里象尺熏爐未覺秋碧池巳有新蓮子<lb/>
　　　染絲上春機　　　　　　　<hi>唐</hi>李　賀<lb/>
<pb n="KR4h0141_WYG_230-5a"/>
玉罌汲水桐花井蒨絲沉水如雲影羙人嬾態臙脂愁<lb/>
春梭抛擲鳴髙樓綵線結茸背復疉白祫王郎寄桃葉<lb/>
為君挑鸞作腰綬願君處處宜春雪<lb/>
　　　繰絲行　　　　　　　　　<hi>宋</hi>范成大<lb/>
小麥青青大麥黄原頭日出天色凉姑婦相呼有忙事<lb/>
舍後煮繭門前香繰車嘈嘈似風雨繭厚絲長無斷縷<lb/>
今年那暇織絹著明日西門賣絲去<lb/>
　　　流黄引　　　　　　　　　<hi>元</hi>宋　褧<lb/>
<pb n="KR4h0141_WYG_230-5b"/>
桂庭月午啼螿閒鸞宫露下氷紈單酥燈毳帳鴈門塞<lb/>
妾心料此中閨寒流黄縮澀微含潤錦石鋪雲瑩相襯<lb/>
細腰杵急夜如年擣碎商飇不知困春纎易製添光澤<lb/>
鳯花入眼波紋溢東天皜皜呼侍兒快取衣箱金粟尺<lb/>
　　　寒機女詞　　　　　　　　<hi>元</hi>王　逄<lb/>
鴛鴦機滿東西舎雪繭繰來日相射世俗競染紅藍花<lb/>
妾心鍾愛金絲柘君王錦繡焚殿前天孫鳯梭蛛網懸<lb/>
織成雲霧製龍衮萬一熏香分御筵<lb/>
<pb n="KR4h0141_WYG_230-6a"/>
　　五言律<lb/>
　　　蠶室成　　　　　　　　　<hi>明</hi>皇甫汸<lb/>
蠶舘開周典鸞輿扈漢儀棘牆春窈窕桑沼晝漣漪蠒<lb/>
獻夫人日衣眀上帝時娥媌御王母玉佩降瑶池<lb/>
　　五言排律<lb/>
　　　鮫人潛織　　　　　　　　<hi>唐</hi>薛　能<lb/>
珠館馮夷室靈鮫信所潛幽閒雲碧牖滉漾水晶簾機<lb/>
動龍梭躍絲縈藕綷添七襄牛女恨三日大人嫌透手<lb/>
<pb n="KR4h0141_WYG_230-6b"/>
擎呉練凝氷笑越縑無因聽札札空想濯纎纎<lb/>
　　七言律<lb/>
　　　織錦女　　　　　　　　　<hi>唐</hi>秦韜玉<lb/>
桃花日日覓新竒有鏡何曽及畫眉秪恐輕梭難作匹<lb/>
豈辭纎手徧生胝合蟬巧間雙盤帶聯雁斜銜小折枝<lb/>
豪貴大堆酬曲徹誰知辛苦一絲絲<lb/>
　　　題張萱羙人織錦圖為慈谿蔡元起賦<lb/>
　　　　　　　　　　　　　　　<hi>元</hi>納　延<lb/>
<pb n="KR4h0141_WYG_230-7a"/>
織錦秦川窈窕娘新翻花樣學宫坊窓虛轉軸鶯聲<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>
腕倦停梭粉汗香雙鳯廻翔金縷細五雲飛動綵絲長<lb/>
明年夫婿封侯日裁得宫袍逺寄將<lb/>
　　　織錦機　　　　　　　　　<hi>明</hi>瞿　佑<lb/>
緑紗窓下響吚啞知是秦川第幾家五色染成長命縷<lb/>
䨇頭挽就合歡花只愁轉軸勞筋力莫謾投梭損齒牙<lb/>
不似繡牀閒坐倦自將辛苦作生涯<lb/>
　　五言絶句<lb/>
<pb n="KR4h0141_WYG_230-7b"/>
　　　續古　　　　　　　　　　<hi>唐</hi>陳　陶<lb/>
嬋娟越機裏織得雙棲鳯慰此殊世花金梭忽停弄<lb/>
　　　其二<lb/>
景龍臨太極五鳯當庭舞誰信壁間梭升天作雲雨<lb/>
　　　浣紗女　　　　　　　　　<hi>唐</hi>僧皎然<lb/>
清淺白沙灘緑蒲尚堪把家住水東西浣紗明月下<lb/>
　　　織錦圖　　　　　　　　　<hi>元</hi>楊維楨<lb/>
秋深未寄衣絡緯上寒機斷織曽相戒夫君不用歸<lb/>
<pb n="KR4h0141_WYG_230-8a"/>
　　七言絶句<lb/>
　　　江南織綾詞　　　　　　　<hi>唐</hi>施肩吾<lb/>
卿卿買得越人絲貪弄金梭嬾畫眉女伴能來看新<graphic n="KR2460" url="https://raw.githubusercontent.com/kanripo/KR-Gaiji/master/images/KR2460.png" mimeType="image/png"/>
鴛鴦正欲上花枝<lb/>
　　　冬日田園雜興　　　　　　<hi>宋</hi>范成大<lb/>
邨巷冬年見俗情鄰翁講禮拜柴荆長衫布縷如霜雪<lb/>
云是家機自織成<lb/>
　　　織婦　　　　　　　　　　<hi>宋</hi>謝　翺<lb/>
<pb n="KR4h0141_WYG_230-8b"/>
待得原蠶繭上絲織成送女去還歸支機本是寒砧石<lb/>
畱取秋深自搗衣<lb/>
　　　西湖竹枝詞　　　　　　　<hi>元</hi>顧　瑛<lb/>
陌上採桑桑葉稀家中看蠶怕蠶饑大姑要織迴文錦<lb/>
小姑要織嫁時衣<lb/>
　　　過邨家　　　　　　　　　<hi>明</hi>樊　阜<lb/>
細莎邨路繞山斜澗水西頭一兩家桑柘葉乾鳩雨歇<lb/>
茅檐索索響繅車<lb/>
<pb n="KR4h0141_WYG_230-9a"/>
　　　　貧女吟　　　　　　　　　<hi>明</hi>佘　育<lb/>
　舊絲織盡復新絲辛苦終朝不下機秪恐與時花樣别<lb/>
　不堪裁作嫁人衣<lb/>
　　　　蘇蕙　　　　　　　　　　<hi>明</hi>梁辰魚<lb/>
　淚痕點滴錦花浮幾載抛梭織未休願得璇圖似夫壻<lb/>
　殘絲斷處認回頭<lb/>
　　　　竹枝詞　　　　　　　　　<hi>明</hi>王叔承<lb/>
　青桑老盡茜花開新婦看蠶婆不來織得西川宫樣錦<lb/>
<pb n="KR4h0141_WYG_230-9b"/>
　機頭先與小姑裁<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻二百三十<lb/>
</p>
<p>
</p>
  </div>
</body>
</text>
</TEI>
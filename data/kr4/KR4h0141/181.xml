<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_181-1a"/>
　欽定四庫全書<lb/>
御定佩文齋詠物詩選卷一百八十一<lb/>
　　硯類<hi>附硯山</hi>
　　　三四言<lb/>
　　　　書硯銘　　　　　　　　　<hi>周</hi>武　王<lb/>
　石墨相著而黒邪心讒言無得汙白<lb/>
　　　五言古<lb/>
　　　　詠硯　　　　　　　　　　<hi>唐</hi>楊師道<lb/>
<pb n="KR4h0141_WYG_181-1b"/>
　圓池類璧水輕翰染煙華將軍欲定逺見棄不應賒<lb/>
　　　　石硯　　　　　　　　　　<hi>唐</hi>杜　甫<lb/>
　平公今詩伯秀發吾所羨奉使三峽中長嘯得石硯巨<lb/>
　璞禹鑿餘異狀君獨見其滑乃波濤其光或雷電聫坳<lb/>
　各盡墨多水遞隱見揮灑容數人十手可對面比公頭<lb/>
　上冠貞質未為賤當公賦佳句况得終清宴公含起草<lb/>
　姿不逺明光殿致於丹青地知汝隨顧盼<lb/>
　　　　謝楊侍讀惠端溪紫石硯　　<hi>宋</hi>文　同<lb/>
<pb n="KR4h0141_WYG_181-2a"/>
學文二十年語氣殊未成所以文房中四譜無一精豈<lb/>
不願收貯竊恐好事名自愧中槁然敢假外物榮前日<lb/>
下秘閣謁公來西城公常顧遇厚待以為墨卿延之吐<lb/>
佳論出口無雜聲語次座上物硯有紫石英云在嶺使<lb/>
得渠常美其評因取手自封見授囑所擎倉皇奉以拜<lb/>
其喜懐抱盈歸來示家人衆目歡且驚言並我所有瓦<lb/>
礫而瑤瓊貴價市珍煤風前試寒泓磨知宻理潤㸃覺<lb/>
浮光清洗濯鑑面瑩彈扣牙音鏗遂剪什襲巾加以重<lb/>
<pb n="KR4h0141_WYG_181-2b"/>
篋盛客來有欲觀稍俗不敢呈願傳之子孫更重金滿<lb/>
籯作詩叙嘉貺慙比毫毛輕<lb/>
　　　遊龍尾山　　　　　　　　<hi>宋</hi>王　炎<lb/>
他山石徒多器寶匿幽僻産璞芙蓉坑金聲而玉徳岡<lb/>
巒外鈎聨地勢中斷隔曲塢八九家路入羊豕迹澗水<lb/>
抱石根石骨多紺碧北山上攙天南山勢蟠伏硯工二<lb/>
百指日鑿崔嵬腹篝燈礪斧斤深入逾百尺我行冐風<lb/>
雨周覽不知夕夜宿茅茨下青燈照岑寂酒䦨呼匠氏<lb/>
<pb n="KR4h0141_WYG_181-3a"/>
訪之語纎悉氷蠶吐銀絲鮫人織霧縠巧手琢磨之價<lb/>
值黄金鎰斷嵓半傾欹舊穴久湮塞旁求得他材飲水<lb/>
不受墨堅滑已支庶粗燥乃臧獲信知天壤間尤物神<lb/>
所惜罕見固為貴有亦未易識瑉玉混一區語盡三歎<lb/>
息摩挲蒼蘚厓此言可深刻<lb/>
　　　覔風字歙硯詩贈侍其府尹　<hi>元</hi>王　惲<lb/>
硯本發墨具不爾安用他碧紫暈鸜眼黝黒深宫鴉彼<lb/>
端類髙人風姿同云佳逺韻不少吝清談浩無涯但於<lb/>
<pb n="KR4h0141_WYG_181-3b"/>
當機時未免思棼拏若或砥礪用茫然手空义硬則墨<lb/>
為褪軟則磨泥沙惟歙士之傑體性何交加羅紋與刷<lb/>
絲一寸皆可嘉回視端谿公有名實則差新安山水窟<lb/>
澤大生龍蛇舉世被其利何有蛭與鼃山髙谿水清其<lb/>
芒例如碬嘗聞右軍硯風字琢手奢是名為水箕朶頤<lb/>
駭唅呀松煤燼無餘惟恐中書了池寛水瀰漫挹彼如<lb/>
尊洼陂陁浸半海揮灑生雲霞平生未嘗有夢寐江之<lb/>
涯君今去為邦過此空成嗟包公尹端州歸不一硯拿<lb/>
<pb n="KR4h0141_WYG_181-4a"/>
彘肝類安邑一笑春生華書生乞索態殆是心貪邪禰<lb/>
衡泥所愛竟摻漁陽撾今冬與來春㑹有泛斗槎雄雯<lb/>
或雌縵分送張華家<lb/>
　　七言古<lb/>
　　　答陳舜俞推官惠詩求全瓦古硯<lb/>
　　　　　　　　　　　　　　　<hi>宋</hi>韓　琦<lb/>
鄴宫廢瓦埋煙草取之為硯成堅好求者如麻幾百年<lb/>
宜乎今日難搜討吾邦巧匠世其業能辨瓌竒幼而老<lb/>
<pb n="KR4h0141_WYG_181-4b"/>
隨材就器固不遺大則梁棟小棼橑必湏完者始稱珍<lb/>
何殊巨海尋三島荆人之璧尚有瑕夏后之璜豈無考<lb/>
况乎此物出坏陶千耕萬劚常翻攪吾今所得不專全<lb/>
秘若英瑶藉文繅君詩苦擇未如意持贈只虞笑絶倒<lb/>
君不見鎮圭尺二瑁四寸大小雖異皆君寶<lb/>
　　　謝宼十一惠端硯　　　　　<hi>宋</hi>陳師道<lb/>
百工營才先利器市道居貨如作贅書生活計亦酸寒<lb/>
斷磚半瓦寧求備端谿四山下龍淵鬱積中州清淑氣<lb/>
<pb n="KR4h0141_WYG_181-5a"/>
金聲玉骨石為容河江屈流雲作使滑如女膚色馬肝<lb/>
夜半神光際天地諸天散花百神喜知有聖人在當世<lb/>
没人投深索千丈探頷適遭龍伯睡轆轤輓出萬人負<lb/>
千歲之藏一朝致琢為時様供翰墨什襲包藏百金貴<lb/>
北行萬里更衆目宼卿好事不計費南鄰居士卿之孫<lb/>
豐悴相從不為異似憐陶瓦磨竈煤輟誦不減前人志<lb/>
人言寒士莫作事鬼奪客偷天破碎龜玉韞匵與無同<lb/>
錦衾還客棄佳惠衆所欲得當有縁天獨於余可無意<lb/>
<pb n="KR4h0141_WYG_181-5b"/>
敢書細事注魚蟲要傳華嚴八千偈<lb/>
　　　魯直惠洮河緑石作氷壺硯次韻<lb/>
　　　　　　　　　　　　　　　<hi>宋</hi>張　耒<lb/>
洮河之石利劒矛磨刀日解十二牛千年荒徼困沙礫<lb/>
一日見寶來中州黄子文章妙天下獨駕八馬森幢旒<lb/>
平生筆墨萬金直竒煤利翰盈篋收誰持此硯參案几<lb/>
風瀾近手寒生秋包持投我棄不惜副以清詩帛加璧<lb/>
明窗試墨吐秀潤端谿歙州無此色野人齋房無翫好<lb/>
<pb n="KR4h0141_WYG_181-6a"/>
慙愧衣冠陳祼國晁侯碧海為文詞盤礴萬頃澄清漪<lb/>
新篇來如徹札箭勁筆更似畫沙錐知君自足報蒼壁<lb/>
愧我空賦瓊瑰詩<lb/>
　　　謝人惠硯　　　　　　　　<hi>宋</hi>程　俱<lb/>
帝鴻墨海世不見近愛端谿青紫硯谿流見底寒且清<lb/>
光凝淺紺淵之精斧柯千古留仙局雲暗半山含紫玉<lb/>
割雲鑱玉巧如神龍尾銅臺可奴僕君來自南數千里<lb/>
不載珠璣如薏苡芊芊谿草裹石硯文字之祥直送喜<lb/>
<pb n="KR4h0141_WYG_181-6b"/>
明窓大几墨花春爐火吐蘭千穗雲虚中含黙靜相對<lb/>
那復草𤣥驚世人<lb/>
　　　陳順之靈璧石硯山　　　　<hi>宋</hi>樓　鑰<lb/>
名畫法書環四壁中有米家真寶石璧峯森聳外澗流<lb/>
他物雖竒敢爭席舊屬半山老仙人佛印乞之如乞鄰<lb/>
阿童有力負之走一時攘取或紛綸此石天然非琢磨<lb/>
是時有水生巖阿至今硯池尚餘潤歲月既久惜不多<lb/>
幾年徒見士夫説一旦喜看形偃月傍連玉立兩於菟<lb/>
<pb n="KR4h0141_WYG_181-7a"/>
主人照暎氷壺徹陳侯之富可敵國㑹有寶光驚四塞<lb/>
呼童吸盡硯中水更為輕畨翫竒刻不堪回首江南李<lb/>
空唱多愁似春水更不如此石千載傳玉砌雕欄等糠<lb/>
粃寶晉得之真不易身後寧知亦輕棄只今傳翫知幾<lb/>
人當日鎻窓空自秘端歙爭名南北部勿向雷門揚布<lb/>
皷銅臺錫瓦更不須祇合觚稜蔭風雨<lb/>
　　　賦張秋泉真人所藏硯山　　<hi>元</hi>趙孟頫<lb/>
泰山亦一拳石多勢雄齊魯青巍峩此石却是小岱嶽<lb/>
<pb n="KR4h0141_WYG_181-7b"/>
峰巒無數生陂陁千巖萬壑來几上中有絶澗横天河<lb/>
粤從混沌元氣判自然凝結非鐫磨人間竒物不易得<lb/>
一見大叫爭摩挲米公平生好竒者大書深刻無差訛<lb/>
傍有小硯天所造仰受筆墨如圓荷我欲為君書道徳<lb/>
但願此石不用鵞巧偷豪奪古來有問君此意當如何<lb/>
　　　硯山詩　　　　　　　　　<hi>元</hi>揭傒斯<lb/>
何年靈璧一拳石五十五峯不盈尺峯峯相向如削鐵<lb/>
祝融紫盖前後列東南一泓尤可愛白晝𤣥雲生霮䨴<lb/>
<pb n="KR4h0141_WYG_181-8a"/>
在唐已著羣玉賦入宋更受元章拜天台澒洞雲海連<lb/>
戴氏藏之餘百年䕶持不涴權貴手倉皇獨與身俱全<lb/>
帝旁真人乘紫霞尺書招之若還家陰崖洞壑寒谽谺<lb/>
宛轉細路通褒斜崑崙蓬萊與方壺坐卧相對神仙居<lb/>
硬黄從寫黄庭帖汗青或抄鴻寶書秦淮咽咽金陵道<lb/>
此物幸不隨秋草願君谷神長不老淨几明窓永相保<lb/>
　　　古硯歌　　　　　　　　　<hi>元</hi>宋　无<lb/>
神媧踏雲補天去遺下一團蒼黒天千年萬年乾不得<lb/>
<pb n="KR4h0141_WYG_181-8b"/>
長帶盤古青紫煙玉工剖天天化石石内星精有餘魄<lb/>
琱光發炯成禹璧海王川后輸元液帝青呵霧坤倪濕<lb/>
匣月不開太陰泣破天殘缺無人補一穴絲絲漏春雨<lb/>
空藏老石磨今古補天何時與天語<lb/>
　　　賦翠濤硯　　　　　　　　<hi>元</hi>倪　瓚<lb/>
嶽翁常寶翠濤石今我還珍翠濤硯翠濤沄沄生縠紋<lb/>
雲章龍文發竒變米芾硯山徒自惜此硯顚應未曾見<lb/>
我初倉卒失神物玉蟾寂寞空瞻戀珠還合浦乃有時<lb/>
<pb n="KR4h0141_WYG_181-9a"/>
洗滌摩挲氷玉姿書舟輕迅逐鳧鷖喜出火宅臨清漪<lb/>
松雪磨香淬毛錐天影江波淡碧滋一詠新詩開我眉<lb/>
　　　灘哥石硯歌　　　　　　　<hi>明</hi>宋　濓<lb/>
朱君嗜古米黻同三代彛器藏心胸灘哥古硯近獲見<lb/>
驚喜奚翅逢黄琮硯煤敷紙巧摹榻訪我一一陳始終<lb/>
有唐四葉崇象教梵僧航海來番禺手持貝葉寫健相<lb/>
翻譯華竺談元空辭義幽深衆目識當時授筆唯房融<lb/>
七月七日元神龍鬼工雷斧琢削古天光電影生新容<lb/>
<pb n="KR4h0141_WYG_181-9b"/>
袤將四尺廣踰半作鎮弗遷猶華嵩渉唐入宋歲五百<lb/>
但見寶氣浮晴虹南渡羣公競賞識氏名環列縈秋蟲<lb/>
朔元雖以實内府棄寘但使煙埃封方今聖人重文獻<lb/>
氊䝉舟載來江東風磨雨濯露精彩奉勅舁入文華宫<lb/>
宮中日昃萬幾暇侍臣左右咸雲從紫端𤣥歙盡斥去<lb/>
欣然為此回重瞳重瞳一顧光照日天章奎畫分纎濃<lb/>
有才沈埋恨已久石如能語誇竒逢維昔成周全盛日<lb/>
兊戈𦙍衣并大弓藏諸天府遺孫子用以鎮國昭無窮<lb/>
<pb n="KR4h0141_WYG_181-10a"/>
願將斯硯傳萬世什襲不下古鼎鐘上明文徳化八極<lb/>
下書寛詔蘇疲癃君方執筆掌綸誥願以此言聞帝聰<lb/>
老臣作歌在何日洪武戊午當嚴冬<lb/>
　　五言律<lb/>
　　　硯　　　　　　　　　　　<hi>唐</hi>李　嶠<lb/>
左思裁賦日王充作論年光隨錦文發形帶石巖圓積<lb/>
潤循毫裏開池小學前君苖徒見爇誰詠士衡篇<lb/>
　　　古石硯　　　　　　　　　<hi>唐</hi>李山甫<lb/>
<pb n="KR4h0141_WYG_181-10b"/>
追琢他山石方圓一勺深抱真唯守墨求用每虛心波<lb/>
浪因文起塵埃為廢侵憑君更研究何啻直千金<lb/>
　　　龍尾石硯寄猶子逺　　　　<hi>宋</hi>蘇　軾<lb/>
皎皎穿雲月青青出水荷文章工㸃<graphic n="KR1709" url="https://raw.githubusercontent.com/kanripo/KR-Gaiji/master/images/KR1709.png" mimeType="image/png"/>忠義老研磨偉<lb/>
節何須怒寛饒要少和吾衰此無用寄與小東坡<lb/>
　　　破硯　　　　　　　　　　<hi>元</hi>楊　載<lb/>
彼羙端谿石家藏歲月多亷隅皆破缺筋力盡研磨玉<lb/>
亦堅而已星如粲者何向來曽自詭持用掇髙科<lb/>
<pb n="KR4h0141_WYG_181-11a"/>
　　　破硯　　　　　　　　　　<hi>元</hi>薩都拉<lb/>
巨璞何人鑿磨穿偶至今系文虗緑潤雨氣共元陰瓦<lb/>
礫開無異塵埃積轉深明光幾擕入徃事復何心<lb/>
　　七言律<lb/>
　　　襲美以紫石硯見贈以詩迎之<lb/>
　　　　　　　　　　　　　　　<hi>唐</hi>陸龜蒙<lb/>
霞骨堅來玉自愁琢成飛燕古釵頭澄沙脆弱聞應伏<lb/>
青鐵沈埋見亦羞最稱風亭批碧簡好將雲竇漬寒流<lb/>
<pb n="KR4h0141_WYG_181-11b"/>
君能把贈行吟客徧寫江南物象酬<lb/>
　　　以紫石硯寄魯望兼酬見贈　<hi>唐</hi>皮日休<lb/>
様如金蹙小能輕微潤將融紫玉英石墨一研為鳯尾<lb/>
寒泉半勺是龍睛騷人白芷闗心切狎客紅筵奪眼明<lb/>
兩地有期皆好用不湏空把洗谿聲<lb/>
　　　元珍以詩送緑石硯所謂玉堂新様者<lb/>
　　　　　　　　　　　　　　　<hi>宋</hi>王安石<lb/>
玉堂新様世爭傳况以蠻谿緑石鐫嗟我長來無異物<lb/>
<pb n="KR4h0141_WYG_181-12a"/>
愧君持贈有佳篇久埋瘴霧看猶濕一取春波洗更鮮<lb/>
還與故人袍色似論心於此亦同堅<lb/>
　　　獲硯　　　　　　　　　　<hi>宋</hi>劉克莊<lb/>
二硯温如玉琢成信知天地有精英馬肝紫潤尤宜沐<lb/>
鵒眼青圓宛似生未愛潘郎呼作友便教米老拜為兄<lb/>
今年几案多竒獲應是儒生命漸亨<lb/>
　　　再獲一硯自和　　　　　　　劉克莊<lb/>
三硯聫翩買劵成絶勝玉杵聘雲英拊摩無粟向肌起<lb/>
<pb n="KR4h0141_WYG_181-12b"/>
塗抹有花從筆生韞匵每愁逢暴客傾囊或笑費方兄<lb/>
古來事業由勤苦不信磨穿道不亨<lb/>
　　　謝書巢送宣和瀘石硯　　　<hi>元</hi>虞　集<lb/>
巢翁新得瀘州硯拂拭塵埃送老樵毁璧復完知故物<lb/>
沈沙俄出認前朝毫翻夜雨天垂藻墨泛春氷夜應潮<lb/>
恐召相如令草檄為懐諸葛渡軍遥<lb/>
　　　端石硯　　　　　　　　　<hi>元</hi>宋　无<lb/>
千年嵒璞斬新硎一片琳腴截紫青雲漢帶星來玉匣<lb/>
<pb n="KR4h0141_WYG_181-13a"/>
墨池蒸雨出滄溟煙開霧斂天晶彩海静江澄地典刑<lb/>
要與陶泓作佳傳老磨松液寫黄庭<lb/>
　　　鐵硯　　　　　　　　　　<hi>元</hi>謝宗可<lb/>
不用端谿割紫雲鑄來壯士鐵心存一方自出爐鎚巧<lb/>
百錬元無斧鑿痕金炁冷涵池水潤土花腥蝕墨煙昬<lb/>
堅剛千古難磨了誰為扶桑賦曉暾<lb/>
　　五言絶句<lb/>
　　　硯　　　　　　　　　　　<hi>金</hi>李俊民<lb/>
<pb n="KR4h0141_WYG_181-13b"/>
端谿温潤石價重百車渠一滴元潭水蠅頭萬巻書<lb/>
　　　貯香室　　　　　　　　　<hi>明</hi>盛時泰<lb/>
花開硯池旁花落硯池底洗硯譯經時斛盡龍池水<lb/>
　　七言絶句<lb/>
　　　徐虞部以龍尾石硯邀余第品仍授來使持還<lb/>
　　　　書府　　　　　　　　　<hi>宋</hi>蔡　襄<lb/>
玉質純蒼理緻精鋒鋩都盡墨無聲相如間道還持去<lb/>
肯要秦人十五城<lb/>
<pb n="KR4h0141_WYG_181-14a"/>
　　　偶於龍井辯才處得歙硯甚竒作小詩<lb/>
　　　　　　　　　　　　　　　<hi>宋</hi>蘇　軾<lb/>
羅細無紋角浪平半丸犀璧浦雲泓午窗睡起人初靜<lb/>
時聽西風拉瑟聲<lb/>
　　　過餘干吴師中秀才以小詩惠歙硯次韻謝之<lb/>
　　　　　　　　　　　　　　　<hi>宋</hi>周必大<lb/>
舊曽起草向明光獨與羅文近赭黄三載瓦池研竈墨<lb/>
因君聊復夢羲皇<lb/>
<pb n="KR4h0141_WYG_181-14b"/>
　　　洮石硯　　　　　　　　　<hi>金</hi>馬延登<lb/>
鸚鵡洲前抱石歸琢來猶自帶清輝芸窗盡日無人到<lb/>
坐看元雲吐翠微<lb/>
　　　銅雀䑓瓦硯　　　　　　　<hi>金</hi>元好問<lb/>
愛惜鉛華洗又看畫闌桂樹雨聲寒千年不作鴛鴦去<lb/>
博得書生笑老瞞<lb/>
　　　惜硯中花　　　　　　　　<hi>元</hi>方　回<lb/>
花擔移來錦繡叢小窗瓶水浸春風朝來不忍輕磨墨<lb/>
<pb n="KR4h0141_WYG_181-15a"/>
　落硯香黏數㸃紅<lb/>
　　　　硯　　　　　　　　　　　<hi>明</hi>郭　登<lb/>
　形模麤野已堪羞况復駑頑滑似油常笑石鄉才不逮<lb/>
　有何功業便封侯<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_181-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選卷一百八十一<lb/>
</p>
<p>
</p>
  </div>
</body>
</text>
</TEI>
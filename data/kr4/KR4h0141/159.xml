<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_159-1a"/>
　欽定四庫全書<lb/>
御定佩文齋詠物詩選卷一百五十九<lb/>
　　印笏類<lb/>
　　　四言古<lb/>
　　　　印衣銘　　　　　　　　　<hi>漢</hi>胡　廣<lb/>
　明明聖皇旌以命服紆朱懐金為光為飾邁種其澤撫<lb/>
　寧四國宣慈惠和柔嘉維則克副帝心膺兹多福登位<lb/>
　厯壽子孫千億<lb/>
<pb n="KR4h0141_WYG_159-1b"/>
　　　　印銘　　　　　　　　　　<hi>漢</hi>李　尤<lb/>
　赤紱在躬非印不明棨傳符節非印不行龜鈕犢鼻用<lb/>
　爾作程<lb/>
　　　　印銘　　　　　　　　　　<hi>晉</hi>傅　𤣥<lb/>
　往昔先王配天垂則乃設印章作信萬國取象晷度是<lb/>
　銘是刻文明慎密直方其徳本立道生歸乎𤣥默太上<lb/>
　結繩下無荒慝<lb/>
　　　　笏讚　　　　　　　　　　<hi>晉</hi>王升之<lb/>
<pb n="KR4h0141_WYG_159-2a"/>
愼為徳要惟善用光敬上尊賢貴不踰常用制斯器備<lb/>
對遺忘因事施禮升降有章<lb/>
　　七言古<hi>附長短句</hi>
　　　謝王仲至惠洮州礪石黃玉印村<lb/>
　　　　　　　　　　　　　　　<hi>宋</hi>黃庭堅<lb/>
洮礪發劒吐貫日印章不琢色蒸栗磨礲頑鈍印此心<lb/>
故人持贈意堅密故人鬢凋文字工藏書萬卷胸次同<lb/>
日臨天閑豢眞龍新詩得意挾雷風我貧無句當二物<lb/>
<pb n="KR4h0141_WYG_159-2b"/>
看公倒海取明月<lb/>
　　　孔道輔擊蛇笏　　　　　　<hi>元</hi>趙孟頫<lb/>
以笏擊蛇有孔公義與段公擊賊同事之鉅細雖有異<lb/>
正氣憤激生於中偉哉孔公聖人裔豈聽妖邪惑民志<lb/>
即今槐木一尺强氣象凛凛含風霜子孫守之愼寳藏<lb/>
絶勝象牙堆滿牀<lb/>
　　　題姑蘇陸友仁所藏衛青印　<hi>元</hi>掲傒斯<lb/>
白玉蟠螭小篆文姓名識得衛將軍衛將軍今何在白<lb/>
<pb n="KR4h0141_WYG_159-3a"/>
草茫茫古時塞將軍功業漢山河江南陸郎古意多<lb/>
　　五言律<lb/>
　　　決道廿八弟得小金印以詩贈之<lb/>
　　　　　　　　　　　　　　　<hi>宋</hi>晁冲之<lb/>
季也獲金印籒文秦不如情知非鳥跡恨不識天書池<lb/>
静龜遊罷庭閒鵲鬪餘春風還舊物疎俊最憐渠<lb/>
　　　贈貢泰甫先生牙笏詩　　　<hi>元</hi>李士瞻<lb/>
象簡凝霜重蒼髯雪色新轉輸勞算用報答費經綸垂<lb/>
<pb n="KR4h0141_WYG_159-3b"/>
珮朝明主臨軒問老臣此時江海上人巳厭風塵<lb/>
　　七言律<lb/>
　　　獲玉印<hi>三茅山道童遇白免入穴掘之得九老仙都君玉印一顆乃宣和故物也</hi>
　　　　　　　　　　　　　　　<hi>元</hi>吳全節<lb/>
瑶瑛篆刻鎭華陽猶帶宣和雨露香玉兔有靈開地藏<lb/>
金童無意得天章九重臺上増春色萬里書中耿夜光<lb/>
喜遇明時薦神瑞三君珍重䕶宏綱<lb/>
　　七言絶句<lb/>
<pb n="KR4h0141_WYG_159-4a"/>
　　　　戲題襲美書印囊　　　　　<hi>唐</hi>陸龜蒙<lb/>
　鵲銜龜顧妙無餘不愛封侯愛石渠應笑休文過萬卷<lb/>
　至今誰道沈家書<lb/>
　　　　奉和陸魯望印囊次韻　　　<hi>唐</hi>皮日休<lb/>
　金篆方圓一寸餘可憐銀艾未思渠不知夫子將心印<lb/>
　印破人間萬卷書<lb/>
　<lb/>
　<lb/>
<pb n="KR4h0141_WYG_159-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選卷一百五十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_010-1a"/>
　欽定四庫全書<lb/>
御定佩文齋詠物詩選巻十<lb/>
　　雨類<lb/>
　　　三言古<lb/>
　　　　雩祭歌　　　　　　　　　<hi>齊</hi>謝　朓<lb/>
　有渰興膚寸積雨冥冥又終夕<lb/>
　　　四言古<lb/>
　　　　奉和聖製喜雨　　　　　　<hi>唐</hi>張九齡<lb/>
<pb n="KR4h0141_WYG_010-1b"/>
　艱我稼穡載育載亭隨物應之曷聖與靈謂我何憑惟<lb/>
　德之馨誰云天逺以誠必至太清無雲羲和頓轡于斯<lb/>
　蒸人瞻彼非覬陰冥倐忽霈澤咸洎何以致之我后之<lb/>
　感無臯無隰黍稷黯黯無卉無木敷芬黮黮黄龍勿來<lb/>
　鳴鳥不思人和年豐皇心則怡豈與周宣雲漢徒詩<lb/>
　　　五言古<lb/>
　　　　喜雨詩　　　　　　　　　<hi>魏</hi>曹　植<lb/>
　天覆何彌廣苞育此羣生棄之必憔悴惠之則滋榮慶<lb/>
<pb n="KR4h0141_WYG_010-2a"/>
雲從北來鬱述西南征時雨中夜降長雷周我庭嘉種<lb/>
盈膏壤登秋畢有成<lb/>
　　　喜雨　　　　　　　　　　<hi>宋</hi>謝　莊<lb/>
燕起知風舞礎潤識雲流冽泉承夜湛零雨望晨浮合<lb/>
潁行盛茂分穗方盈疇<lb/>
　　　喜雨　　　　　　　　　　<hi>宋</hi>謝惠連<lb/>
朱明振炎氣溽暑扇温飇羨彼明月輝離畢經中宵思<lb/>
此西郊雲既雨盈崇朝上天憫憔悴商羊自吟謡<lb/>
<pb n="KR4h0141_WYG_010-2b"/>
　　　賦得入階雨　　　　　　　<hi>梁</hi>簡文帝<lb/>
細雨階前入灑砌復沾帷漬花枝覺重濕鳥羽飛遲儻<lb/>
令斜日照併欲似㳺絲<lb/>
　　　細雨　　　　　　　　　　<hi>梁</hi>元　帝<lb/>
風輕不動葉雨細未沾衣入樓如霧上拂馬似塵飛<lb/>
　　　和皇太子春林晩雨　　　　<hi>梁</hi>劉孝威<lb/>
雲樹交為密雨日共成虹雷舒長男氣枝揺少女風葉<lb/>
珠隨滴水簷繩下溜空蝶濡飛不颺花沾色更紅明離<lb/>
<pb n="KR4h0141_WYG_010-3a"/>
信養德能事冠春宫誰堪偶鳳吹唯有浮丘公<lb/>
　　　擬雨詩　　　　　　　　　<hi>梁</hi>虞　騫<lb/>
清風送涼氣薄暮蕩炎氛虹照漣漪水電出嵯峨雲落<lb/>
暉散長足細雨織斜文<lb/>
　　　對雨　　　　　　　　　　<hi>梁</hi>朱　超<lb/>
當夏苦炎埃習靜對花臺落照依山盡浮涼帶雨來重<lb/>
雲吐飛電髙棟響行雷灑樹輕花發滴沼細萍開汎沫<lb/>
縈階草奔流起砌苔無因假輕蓋徒然想上才<lb/>
<pb n="KR4h0141_WYG_010-3b"/>
　　　閒居對雨　　　　　　　　<hi>陳</hi>陰　鏗<lb/>
蘋藻降靈祗聰明諒在斯觸石朝雲起從星夜月離八<lb/>
川奔巨壑萬頃溢澄陂綠野含膏潤青山帶濯枝嘉禾<lb/>
方合潁秀麥已分岐寄語紛綸學持竿詎必知<lb/>
　　　對雨　　　　　　　　　<hi>北齊</hi>劉　逖<lb/>
重輪宵離畢行雨旦浮空細落疑含霧斜飛覺帶風濕<lb/>
槐仍足綠沾桃更上紅無由似元豹縱意坐山中<lb/>
　　　賦得微雨從東來應教　　　<hi>隋</hi>諸葛潁<lb/>
<pb n="KR4h0141_WYG_010-4a"/>
微雨闇東峰散漫灑長松澗滿新流濁山沾積翠濃風<lb/>
起還吹燕雲來本送龍登年隨玉燭名山定可封<lb/>
　　　詠雨　　　　　　　　　　<hi>唐</hi>太　宗<lb/>
和風吹綠野梅雨灑芳田新流添舊㵎宿霧足朝煙鴈<lb/>
濕行無次花沾色更鮮對此欣登嵗披襟弄五絃<lb/>
　　　發營逢雨應詔　　　　　　<hi>唐</hi>虞世南<lb/>
豫逰欣勝地皇澤乃先天油雲陰御道膏雨潤公田隴<lb/>
麥霑逾翠山花濕更然稼穡良所重方復恱豐年<lb/>
<pb n="KR4h0141_WYG_010-4b"/>
　　　李士曹㕔對雨　　　　　　<hi>唐</hi>錢　起<lb/>
春雨暗重城訟庭深更寂終朝人吏少滿院煙雲集濕<lb/>
鳥壓花枝新苔宜砌石掾曹富文史清興對詞客愛爾<lb/>
蕙蘭叢芳香飽時澤<lb/>
　　　喜雨　　　　　　　　　　<hi>唐</hi>戴叔倫<lb/>
閒居倦時燠開軒俯平林雷聲殷遥空雲氣布層陰川<lb/>
上風雨來灑然滌煩襟田家共歡笑溝澮亦已深團團<lb/>
聚鄰曲斗酒相與斟樵歌野曲中漁釣滄江潯蒼天暨<lb/>
<pb n="KR4h0141_WYG_010-5a"/>
有念悠悠終我心<lb/>
　　　郡中對雨贈元錫兼簡楊凌　<hi>唐</hi>韋應物<lb/>
宿雨冒空山寒城響秋葉沈沈暮色至凄凄涼氣入蕭<lb/>
條林表散的皪荷上集夜霧著衣重新苔侵履濕遇兹<lb/>
端居日賴與嘉賔接<lb/>
　　　對雨寄韓庫部協　　　　　　韋應物<lb/>
颯至池館涼靄然和曉霧蕭條集新荷氤氳散髙樹閒<lb/>
居興方澹黙想心已屢暫出仍濕衣况君東城住<lb/>
<pb n="KR4h0141_WYG_010-5b"/>
　　　開元寺樓對雨聮句　　　　<hi>唐陸龜䝉  皮日休</hi>
海上風雨來掀轟逐飛電登樓一凭檻滿眼蛟龍戰<hi>龜蒙</hi>
細灑心空冷横飄目能眩垂檐珂珮喧㩧瓦珠璣濺<hi>日休</hi>
遥瞻山露色漸覺雲成片逺樹欲鳴蟬深簾尚藏燕<hi>龜䝉</hi>
殘雷隠鱗盡反照依微見<hi>日休</hi>疎㠶逗前渚晩磬分涼殿<lb/>
<hi>龜䝉</hi>畢景好疎吟餘涼可清晏<hi>日休</hi>
　　　客舎聽雨　　　　　　　　<hi>宋</hi>朱　子<lb/>
沈沈蒼山郭暮景含餘清春靄起林際滿空寒雨生投<lb/>
<pb n="KR4h0141_WYG_010-6a"/>
裝即虚館檐響通夕鳴遥想山齋夜蕭蕭木葉聲<lb/>
　　　對雨　　　　　　　　　　　朱　子<lb/>
虚堂一遐矚驟雨滿空至的皪散芳塘冥濛結雲氣勢<lb/>
逐風威亂望窮山景翳煙靄集林端蒼茫欲無際涼氣<lb/>
襲輕裾炎氛起秋思對此景凄凄還增沖澹意<lb/>
　　　瀟湘夜雨　　　　　　　　<hi>元</hi>陳　孚<lb/>
昭潭黑雲起橘洲風巻沙亂雨灑篷急驚墮檣上鴉黿<lb/>
鼉互出沒暗浪鳴櫓牙漁燈半明滅濕光穿蘆花<lb/>
<pb n="KR4h0141_WYG_010-6b"/>
　　　雨中留徐七賁　　　　　　<hi>明</hi>髙　啓<lb/>
江寒宿雨在落葉滿邨濕留君繫君艇莫犯風潮急試<lb/>
問欲歸城誰家借蓑笠<lb/>
　　　秋陰　　　　　　　　　　<hi>明</hi>葛一龍<lb/>
西爽忽自晦不知朝與昏井上半殘葉湖中無逺邨桔<lb/>
橰幾日罷農牧相過存雲澹一如水野風吹到門<lb/>
　　七言古<lb/>
　　　細雨遥懷故人　　　　　　<hi>唐</hi>李建勲<lb/>
<pb n="KR4h0141_WYG_010-7a"/>
江雲未散春風暖溟濛正在髙樓見細栁緣堤少過人<lb/>
平蕪隔水時飛燕我有近詩誰與和憶君狂醉愁難破<lb/>
昨夜南窗不得眠閒階㸃滴廻燈坐<lb/>
　　　苕溪風雨中章德茂同泛　　<hi>元</hi>黃　溍<lb/>
黑風飜江白雨傾檣攲柁側無人行此時惟我與章子<lb/>
孤舟蕩漾煙波裏蒹葭蒼蒼楊栁黄浩歌撃舷興彌長<lb/>
翩然一葉恣掀舞青山白塔頻低昂朝過城南暮城北<lb/>
舟人問我將誰適章子掉頭作呉語秋水夜來深幾許<lb/>
<pb n="KR4h0141_WYG_010-7b"/>
忽看大字標竹林寺門對水仍陰陰敲門見竹不見人<lb/>
竹間翠石何蕭森廻舟少休雨如注四顧茫茫但煙霧<lb/>
魚驚龍躍吾不知披蓑却入菰蘆去岸傍羣兒拍手呼<lb/>
笑言狂客世所無嗚呼古人今則無後來視我知何如<lb/>
為君留此有聲畫題作扁舟煙雨圖<lb/>
　　　瀟湘夜雨　　　　　　　　<hi>明</hi>宣　宗<lb/>
濃雲如墨黯江樹九疑山迷天欲暮蒼松巖下客維舟<lb/>
魚龍鼓舞飛煙霧但見長空風雨來勢與雲夢相周廻<lb/>
<pb n="KR4h0141_WYG_010-8a"/>
三湘淋漓瀉銀竹七澤洶湧翻春雷長江横絶巴陵北<lb/>
一水悠悠漾空碧洪濤巨漲頃刻中虹橋隠隠無人迹<lb/>
前谿遥見野人家槿籬茅屋半攲斜髙樓誰得江湖趣<lb/>
坐聽蕭蕭對燭花隔浦鐘聲來逺寺曉色蒼涼喜開霽<lb/>
青天萬里白雲收滿目湘山翠欲流<lb/>
　　五言律<lb/>
　　　奉和詠雨應詔　　　　　　<hi>唐</hi>許敬宗<lb/>
舞商初赴節湘燕早迎秋飄絲交殿網亂滴起池漚激<lb/>
<pb n="KR4h0141_WYG_010-8b"/>
溜分龍闕斜飛灑鳳樓崇朝方浹㝢宸眄俯凝旒<lb/>
　　　奉和春日逰苑喜雨應詔　　<hi>唐</hi>李　嶠<lb/>
仙蹕九重臺香筵萬夀杯一旬初降雨二月蚤聞雷葉<lb/>
向朝隮密花含宿潤開幸承天澤豫無使日光催<lb/>
　　　雨　　　　　　　　　　　　李　嶠<lb/>
西北雲膚起東南雨足來靈童出海見神女向臺廻斜<lb/>
影風前合圓文水上開十旬無破塊九土信康哉<lb/>
　　　山行遇雨　　　　　　　　<hi>唐</hi>孫　逖<lb/>
<pb n="KR4h0141_WYG_010-9a"/>
驟雨晝氤氳空天望不分暗山惟覺電窮海但生雲渉<lb/>
澗猜行潦緣崖畏宿氛夜來江月霽棹唱此中聞<lb/>
　　　江閣對雨　　　　　　　　<hi>唐</hi>杜　甫<lb/>
南紀風濤壯陰晴屢不分野流行地日江入度山雲層<lb/>
閣憑雷殷長空面水文雨來銅柱北應洗伏波軍<lb/>
　　　梅雨　　　　　　　　　　　杜　甫<lb/>
南京犀浦道四月熟黄梅湛湛長江去冥冥細雨來茅<lb/>
茨疎易濕雲霧密難開竟日蛟龍喜盤渦與岸廻<lb/>
<pb n="KR4h0141_WYG_010-9b"/>
　　　船下䕫州郭宿雨濕不得上岸別王十二判官<lb/>
　　　　　　　　　　　　　　　　杜　甫<lb/>
依沙宿舸船石瀨月娟娟風起春燈亂江鳴夜雨懸晨<lb/>
鐘雲外濕勝地石堂煙柔櫓輕鷗外含悽覺汝賢<lb/>
　　　春夜喜雨　　　　　　　　　杜　甫<lb/>
好雨知時節當春乃發生隨風潛入夜潤物細無聲野<lb/>
徑雲俱黑江船火獨明曉看紅濕處花重錦官城<lb/>
　　　雨　　　　　　　　　　　　杜　甫<lb/>
<pb n="KR4h0141_WYG_010-10a"/>
微雨不滑道斷雲疎復行紫崖奔處黑白鳥去邊明秋<lb/>
日新霑影寒江舊落聲柴扉臨野碓半濕𢷬香秔<lb/>
　　　喜雨　　　　　　　　　　　杜　甫<lb/>
南國旱無雨今朝江出雲入空纔漠漠灑迥已紛紛巢<lb/>
燕髙飛盡林花潤色分晩來聲不絶應得夜深聞<lb/>
　　　和都官苗員外秋夜寓直對雨簡諸知已<lb/>
　　　　　　　　　　　　　　　<hi>唐</hi>李嘉祐<lb/>
多雨南宮夜仙郎寓直時漏長丹鳳闕秋冷白雲司螢<lb/>
<pb n="KR4h0141_WYG_010-10b"/>
影侵階亂鴻聲出苑遲蕭條吏人散小謝有新詩<lb/>
　　　賦得暮雨送李渭　　　　　<hi>唐</hi>韋應物<lb/>
楚江微雨裏建業暮鐘時漠漠帆來重冥冥鳥去遲海<lb/>
門深不見浦樹逺含滋相送情無限沾襟比散絲<lb/>
　　　裴端公使院賦得隔簾見春雨<lb/>
　　　　　　　　　　　　　　　<hi>唐</hi>包　何<lb/>
細雨未成霖垂簾但覺陰唯看上砌濕不遣入檐深度<lb/>
隟霑霜簡因風潤綺琴須移户外屨檐溜夜相侵<lb/>
<pb n="KR4h0141_WYG_010-11a"/>
　　　雨夜贈元十八　　　　　　<hi>唐</hi>白居易<lb/>
卑濕沙頭宅連隂雨夜天共聽檐漏滴心事兩悠然把<lb/>
酒循環飲移牀曲尺眠莫言非故舊相識已三年<lb/>
　　　陰雨　　　　　　　　　　　白居易<lb/>
嵐霧今朝重江山此地深灘聲秋更急峽氣曉多隂望<lb/>
闕雲遮眼思鄉雨滴心將何慰幽獨賴此北窗琴<lb/>
　　　雨中招張司業宿　　　　　　白居易<lb/>
過夏衣香潤迎秋簟色鮮斜支花石枕卧詠蕊珠篇泥<lb/>
<pb n="KR4h0141_WYG_010-11b"/>
濘非逰日陰沈好睡天能來同宿否聽雨對牀眠<lb/>
　　　孤山寺遇雨　　　　　　　　白居易<lb/>
拂波雲色重灑葉雨聲繁水鷺雙飛起風荷一向翻空<lb/>
濛連北岸蕭䬃入東軒或擬湖中宿留船在寺門<lb/>
　　　細雨　　　　　　　　　　<hi>唐</hi>李商隠<lb/>
蕭灑傍廻汀依微過短亭氣涼先動竹㸃細未開萍稍<lb/>
促髙髙燕微疎的的螢故園煙草色仍近玉門青<lb/>
　　　盧氏池上遇雨贈同逰者　　<hi>唐</hi>溫庭筠<lb/>
<pb n="KR4h0141_WYG_010-12a"/>
簟翻凉氣集谿上潤殘碁萍皺風來後荷喧雨到時寂<lb/>
寥閒望久飄灑獨歸遲無限松江恨煩君解釣絲<lb/>
　　　登樓值雨　　　　　　　　<hi>唐</hi>李咸用<lb/>
江徼多佳景秋吟興未窮送來松檻雨半是蓼花風浪<lb/>
猛驚翹鷺煙昏叫斷鴻不知今夜客幾處卧鳴篷<lb/>
　　　春霖　　　　　　　　　　<hi>宋</hi>韓　琦<lb/>
咫尺東郊路春霖絶未通消閒生奕思醒睡費茶功樓<lb/>
迥昏昏霧窗寒霎霎風待晴桑陌上五馬恣璁瓏<lb/>
<pb n="KR4h0141_WYG_010-12b"/>
　　　真西山帥長沙禱雨　　　　<hi>宋</hi>戴復古<lb/>
出郭問農事家家笑語聲有田皆足水既雨亦宜晴山<lb/>
下谿流急街頭米價平明朝閒領客相見賀秋成<lb/>
　　　曉雨　　　　　　　　　　<hi>宋</hi>陸　㳺<lb/>
蕭瑟度横塘霏微映繚牆壓低塵不動灑急土生香聲<lb/>
入楸梧碎清分枕簟凉回頭忽陳迹檐角挂斜陽<lb/>
　　　和龍直夫袐校細雨　　　　<hi>宋</hi>僧道潛<lb/>
薄霧兼寒雨凌晨靄未分細宜池上見清愛竹邊聞斗<lb/>
<pb n="KR4h0141_WYG_010-13a"/>
帳侵蘭夢虚櫺逼蕙薰晩來欣小霽釣箔映疎雲<lb/>
　　　雨　　　　　　　　　　　<hi>元</hi>趙孟頫<lb/>
摵摵衆葉響滋滋生意新知誰實揮灑解使盡圓匀蟲<lb/>
網懸珠絡荷盤瀉汞銀喜涼生枕簟餘潤逼衣巾<lb/>
　　　江上雨　　　　　　　　　<hi>明</hi>髙　啓<lb/>
冥冥衆樹昏浩浩一江渾急有廻風韻輕無入霧痕鳥<lb/>
啼叢竹嶺人卧落花邨門巷春泥滑誰來共酒尊<lb/>
　　　夏日喜雨　　　　　　　　　髙　啓<lb/>
<pb n="KR4h0141_WYG_010-13b"/>
粉署依丹禁城髙爽氣多好風天上至涼雨曉來過翠<lb/>
島浮香霧瑶池淡綠波九重閒視草時復幸鑾坡<lb/>
　　　雨中舟行　　　　　　　　<hi>明</hi>于慎行<lb/>
天濶雨冥冥孤帆過驛亭雲吞江樹白霧失曉峰青岸<lb/>
鳥迎船濕河魚出網鯉生涯多少恨無處異飄萍<lb/>
　　五言排律<lb/>
　　　奉和春日途中喜雨　　　　<hi>唐</hi>魏知古<lb/>
皇輿向洛城時雨應天行麗日登巖送隂雲出野迎濯<lb/>
<pb n="KR4h0141_WYG_010-14a"/>
枝林杏發潤葉渚蒲生絲入綸言喜花依錦字明微臣<lb/>
忝東觀載筆佇西成<lb/>
　　　和李僕射雨中寄盧嚴二給事<lb/>
　　　　　　　　　　　　　　　<hi>唐</hi>張　籍<lb/>
郊原飛雨至城闕濕雲埋逬㸃時穿牖浮漚欲上階偏<lb/>
滋解籜竹幷掃落花槐晩潤生琴匣新涼滿藥齋從容<lb/>
朝務退放曠掖曹乖盡日無來客閒吟感此懷<lb/>
　　　監試夜雨滴空階　　　　　<hi>唐</hi>喻　鳬<lb/>
<pb n="KR4h0141_WYG_010-14b"/>
霎霎復湝湝飄松又灑槐氣濛蛛網檻聲疉蘚花階古<lb/>
壁青燈動深庭濕葉埋徐垂舊鴛瓦競厯小茅齋冷與<lb/>
隂蟲間清將玉漏諧病身惟展轉誰見此時懷<lb/>
　　七言律<lb/>
　　　積雨輞川莊作　　　　　　<hi>唐</hi>王　維<lb/>
積雨空林煙火遲蒸梨炊黍餉東菑漠漠水田飛白鷺<lb/>
陰陰夏木囀黄鸝山中習靜觀朝槿松下清齋折露葵<lb/>
野老與人爭席罷海鷗何事更相疑<lb/>
<pb n="KR4h0141_WYG_010-15a"/>
　　　雨不絶　　　　　　　　　<hi>唐</hi>杜　甫<lb/>
鳴雨既過漸細微映空揺颺如絲飛階前短草泥不亂<lb/>
院裏長條風乍稀舞石旋應將乳子行雲莫自濕僊衣<lb/>
眼邊江舸何怱促未得安流逆浪歸<lb/>
　　　賀李觀察禱河神降雨　　　<hi>唐</hi>耿　湋<lb/>
質明齋祭北風微騶馭千羣擁廟扉玉帛纔敷雲澹澹<lb/>
笙鏞未徹雨霏霏路邊五稼添膏長河上雙旌帶濕歸<lb/>
若出敬亭山下作何人敢和謝元暉<lb/>
<pb n="KR4h0141_WYG_010-15b"/>
　　　途中望雨懷歸　　　　　　<hi>唐</hi>韋　莊<lb/>
滿空寒雨漫霏霏去路雲深鎻翠微牧豎逺當煙草立<lb/>
飢禽閒傍渚田飛誰家樹壓紅榴折幾處籬懸白<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>肥<lb/>
對此不堪鄉外思荷蓑遥羨釣人歸<lb/>
　　　春雨即事寄襲美　　　　　<hi>唐</hi>陸龜䝉<lb/>
小謝輕埃日日飛城邊江上阻春暉雖愁野岸花房凍<lb/>
還得山家藥筍肥雙屐著頻看齒折敗裘披若見毛稀<lb/>
比隣釣叟無塵事灑笠鳴蓑夜半歸<lb/>
<pb n="KR4h0141_WYG_010-16a"/>
　　　和子淵學士春雨　　　　　<hi>宋</hi>韓　琦<lb/>
天幕沈沈淑氣溫雨絲輕軟墜雲根洗開春色無多潤<lb/>
染盡花光不見痕寂莫畫樓和夢鎻依微芳樹過人昏<lb/>
堂虚坐密珠簾下試問淳于醉幾尊<lb/>
　　　北堂春雨　　　　　　　　　韓　琦<lb/>
葉葉輕雲障薄羅坐看膏澤灑庭柯風前芳杏紅香減<lb/>
煙外垂楊綠意多聲落檐牙飛短瀑㸃明池面起圓波<lb/>
晴來西北憑闌望拂黛遥峰濯萬螺<lb/>
<pb n="KR4h0141_WYG_010-16b"/>
　　　有美堂暴雨　　　　　　　<hi>宋</hi>蘇　軾<lb/>
逰人脚底一聲雷滿坐頑雲撥不開天外黑風吹海立<lb/>
浙東飛雨過江來十分㶑灔金尊凸千杖敲鏗羯鼓催<lb/>
喚起謫仙泉灑面倒傾鮫室瀉瓊瑰<lb/>
　　　連雨漲江　　　　　　　　　蘇　軾<lb/>
急雨瀟瀟作晩涼卧聞榕葉響空廊微明燈火耿殘夢<lb/>
半濕簾帷浥舊香髙浪隠牀吹甕盎闇風驚樹擺琳瑯<lb/>
先生不出晴無用留向空階滴夜長<lb/>
<pb n="KR4h0141_WYG_010-17a"/>
　　　次韻宏甫喜雨　　　　　　<hi>宋</hi>沈與求<lb/>
黄壟初看巻麥禾老農還復厭晴多四郊戽尾開新瀆<lb/>
一雨苗根長舊科已發政聲歸召杜更教詩律鬬陰何<lb/>
王孫欲識田家樂水滿溝塍渉可過<lb/>
　　　久雨　　　　　　　　　　<hi>宋</hi>陸　㳺<lb/>
梅天一日幾陰晴對雨無聊醉不成巧厯莫能知雨㸃<lb/>
孤桐那解寫谿聲林深鳥雀來無數草茂鋤耰去即生<lb/>
明日雲開天萬里御風吾欲過青城<lb/>
<pb n="KR4h0141_WYG_010-17b"/>
　　　芒種後經旬無日不雨偶得長句<lb/>
　　　　　　　　　　　　　　　　陸　㳺<lb/>
芒種初過雨及時紗㕑睡起角巾攲癡雲不散常遮塔<lb/>
野水無聲自入池綠樹晩涼鳩語鬧畫梁晝寂燕歸遲<lb/>
閒身自喜渾無事衣覆薰籠獨誦詩<lb/>
　　　雨　　　　　　　　　　　　陸　㳺<lb/>
映空初作繭絲微掠地俄成箭鏃飛紙帳光遲饒曉夢<lb/>
銅鑪香潤覆春衣池魚鱍鱍隨溝出梁燕翩翩接翅歸<lb/>
<pb n="KR4h0141_WYG_010-18a"/>
惟有落花吹不去數枝紅濕自相依<lb/>
　　　春雨　　　　　　　　　　金馮延登<lb/>
小雨濛濛潤土膏谷風習習不驚條晨煙半濕低平野<lb/>
春水初生沒斷橋已見鵞黄匀栁麥更看檀紫上榆椒<lb/>
從今樂事知相繼櫛比雲平看隴苗<lb/>
　　　春雨　　　　　　　　　　<hi>元</hi>楊　載<lb/>
濛濛春雨暗重城莽若山林雲氣生駕過東朝沾羽蓋<lb/>
仗移前殿濕霓旌蒼松密掩巖頭鶴翠栁深藏谷口鶯<lb/>
<pb n="KR4h0141_WYG_010-18b"/>
明日不愁花爛熳新晴陌上有人行<lb/>
　　　明照坊對雨　　　　　　　<hi>元</hi>宋　褧<lb/>
章臺車馬去如流白雨霏霏拂畫樓九陌平鋪明似練<lb/>
兩溝急瀉碧于油美人虹見西山霽少女風來北里秋<lb/>
凉意滿襟簾幙巻宫鴉歸樹夕陽收<lb/>
　　　雲巖值雨　　　　　　　　<hi>明</hi>髙　啓<lb/>
深殿長廊映竹開鳥聲忽斷雨聲催蘚生偏上題詩壁<lb/>
花落還臨說法臺林下聞鐘諸客散澗邊汲水一僧來<lb/>
<pb n="KR4h0141_WYG_010-19a"/>
晩晴更好看山色西閣憑闌獨未廻<lb/>
　　　東郊時雨　　　　　　　　<hi>明</hi>李東陽<lb/>
鳴鳩將雨過東林細草青郊望轉深潤入土膏春脈脈<lb/>
暝含山色晝沈沈尋花問栁逰人興荷鍤扶犂野老心<lb/>
見說帝城多景物春晴未必勝春隂<lb/>
　　　禁中對雨　　　　　　　　<hi>明</hi>沈一貫<lb/>
回風度雨近金鑾髙閣疎簾隠几看乳燕營巢欣土潤<lb/>
嬌鶯擲栁怯枝寒添流欲染方春色拂座應憐獨冷官<lb/>
<pb n="KR4h0141_WYG_010-19b"/>
目送餘雲過别殿不知銀鑰動闌干<lb/>
　　五言絶句<lb/>
　　　夜雨　　　　　　　　　　<hi>唐</hi>白居易<lb/>
早蛩啼復歇殘燈滅又明隔窗知夜雨芭蕉先有聲<lb/>
　　　微雨夜行　　　　　　　　　白居易<lb/>
漠漠秋雲起稍稍夜寒生自覺衣裳濕無㸃亦無聲<lb/>
　　　滯雨　　　　　　　　　　<hi>唐</hi>李商隠<lb/>
滯雨長安夜殘燈獨客愁故鄉雲水地歸夢不宜秋<lb/>
<pb n="KR4h0141_WYG_010-20a"/>
　　　細雨　　　　　　　　　　　李商隠<lb/>
帷飄白玉堂簟卷碧牙牀楚女當時意蕭蕭髪彩凉<lb/>
　　　微雨　　　　　　　　　　　李商隠<lb/>
初隨林靄動稍共夜凉分窗迥侵燈冷庭虛近水聞<lb/>
　　　詠雨　　　　　　　　　　<hi>唐</hi>楊　凝<lb/>
塵裛多人路泥歸足燕家可憐繚亂㸃濕盡滿宮花<lb/>
　　　雨　　　　　　　　　　　<hi>金</hi>髙汝勵<lb/>
時雨雨三日田家家萬金有年天子慶謀國老臣心<lb/>
<pb n="KR4h0141_WYG_010-20b"/>
　　　雜興　　　　　　　　　　<hi>元</hi>周　權<lb/>
涼蟾淨如洗酒醒夜初寂山檐宿雨多空階響餘滴<lb/>
　　　雨中過玉遮山　　　　　　<hi>明</hi>髙　啓<lb/>
㝷鐘入蒼茫一磵復一崦落葉去方深山扉雨中掩<lb/>
　　　江行　　　　　　　　　　<hi>明</hi>李東陽<lb/>
日出青蘋濕江渾路不分昨宵驅雨至知是海南雲<lb/>
　　　過澱湖泊石浦　　　　　　<hi>明</hi>程元輔<lb/>
沙蒲偃秋風湖雲藏夕雨何處逺行人飛帆下石浦<lb/>
<pb n="KR4h0141_WYG_010-21a"/>
　　　雨後雜興　　　　　　　　<hi>明</hi>王叔承<lb/>
秋雨欲浮邨青螺上牀脚日出過東鄰船頭繫籬落<lb/>
　　七言絶句<lb/>
　　　春逰值雨　　　　　　　　<hi>唐</hi>張　旭<lb/>
欲㝷軒檻列清尊江上煙雲向晩昏須倩東風吹雨散<lb/>
明朝却待入花園<lb/>
　　　苦雨聞包諫議欲見訪戲贈　<hi>唐</hi>盧　綸<lb/>
草氣樹煙咽不開繞牀連壁盡生苔常時多病因多雨<lb/>
<pb n="KR4h0141_WYG_010-21b"/>
那敢煩君車馬來<lb/>
　　　雨聲　　　　　　　　　　<hi>唐</hi>元　稹<lb/>
風吹竹葉休還動雨㸃荷心暗復明曾向西江船上宿<lb/>
慣聞寒夜滴篷聲<lb/>
　　　聽雨聲寄盧綸　　　　　　<hi>唐</hi>李　端<lb/>
暮雨蕭疎過鳳城霏霏䬃䬃重還輕聞君此夜東林宿<lb/>
聽得荷池幾番聲<lb/>
　　　宫詞　　　　　　　　　　<hi>唐</hi>王　涯<lb/>
<pb n="KR4h0141_WYG_010-22a"/>
霏霏春雨九重天漸暖龍池御栁煙玉輦遊時應不避<lb/>
千廊萬屋自相連<lb/>
　　　謝亭送别　　　　　　　　<hi>唐</hi>許　渾<lb/>
勞歌一曲解行舟紅葉青山水急流日暮酒醒人已逺<lb/>
滿天風雨下西樓<lb/>
　　　雨　　　　　　　　　　　<hi>唐</hi>杜　牧<lb/>
連雲接塞添迢遞灑幕侵燈送寂寥一夜不眠孤客耳<lb/>
主人窗外有芭蕉<lb/>
<pb n="KR4h0141_WYG_010-22b"/>
　　　咸陽值雨　　　　　　　　唐溫庭筠<lb/>
咸陽橋上雨如懸萬㸃空濛隔釣船還似洞庭春水色<lb/>
晩雲將入岳陽天<lb/>
　　　登咸陽縣樓望雨　　　　　<hi>唐</hi>韋　莊<lb/>
亂雲如獸出山前細雨和風滿渭川盡日空濛無所見<lb/>
鴈行斜去字聨聨<lb/>
　　　撫州江口雨中作　　　　　　韋　莊<lb/>
江上閒衝細雨行滿衣風灑緑荷聲金騮掉尾横鞭望<lb/>
<pb n="KR4h0141_WYG_010-23a"/>
猶指廬陵半日程<lb/>
　　　淮雨　　　　　　　　　　<hi>宋</hi>梅堯臣<lb/>
雨脚射淮鳴萬鏃跳㸃起漚魚亂目濕帆逺逺來未收<lb/>
雲漏殘陽生半幅<lb/>
　　　六月二十七日望湖樓醉書　<hi>宋</hi>蘇　軾<lb/>
黑雲翻墨未遮山白雨跳珠亂入船卷地風來忽吹散<lb/>
望湖樓下水如天<lb/>
　　　舟行　　　　　　　　　　<hi>宋</hi>張　耒<lb/>
<pb n="KR4h0141_WYG_010-23b"/>
落景秋雲晩不開天寒古岸野船回初驚波面微瀾起<lb/>
已覺風前細雨來<lb/>
　　　雨中　　　　　　　　　　<hi>宋</hi>鄒　浩<lb/>
五月陰沈久不開冷風吹雨滿天街老農莫漫憂蠶麥<lb/>
丞相祈晴已宿齋<lb/>
　　　舟次黿湖　　　　　　　　<hi>宋</hi>朱　橰<lb/>
山雨疎疎心又驚起瞻天色斗微明他年一枕江闗夢<lb/>
知憶篷窗此夜聲<lb/>
<pb n="KR4h0141_WYG_010-24a"/>
　　　和喜雨　　　　　　　　　<hi>宋</hi>朱　子<lb/>
黄昏一雨到天明夢裏豐年有頌聲起望平疇煙草綠<lb/>
只應投筆事農耕<lb/>
　　　小雨　　　　　　　　　　<hi>宋</hi>楊萬里<lb/>
雨來細細復疎疎縱不能多不肯無似妒詩人山入眼<lb/>
千峰故隔一簾珠<lb/>
　　　秋雨　　　　　　　　　　　楊萬里<lb/>
濕侵團扇不能輕冷逼孤燈分外明蕉葉半黄荷葉碧<lb/>
<pb n="KR4h0141_WYG_010-24b"/>
兩般秋雨一般聲<lb/>
　　　冬夜聽雨戲作　　　　　　<hi>宋</hi>陸　㳺<lb/>
少年交友盡豪英妙理時時得細評老去同叅惟夜雨<lb/>
焚香卧聽畫檐聲<lb/>
　　　小酌元衞弟聽雨　　　　　<hi>宋</hi>樓　鑰<lb/>
小閣臨流暑氣清藕花的的照人明移牀更近欄邊坐<lb/>
要聽碁聲雜雨聲<lb/>
　　　西城雨中　　　　　　　　<hi>金</hi>周　昂<lb/>
<pb n="KR4h0141_WYG_010-25a"/>
草露幽香不動塵細蟬初向葉間聞溟濛小雨來無際<lb/>
雲與青山澹不分<lb/>
　　　山中雨　　　　　　　　　<hi>金</hi>劉　昂<lb/>
嵩髙山下逢秋雨破繖遮頭過野橋此景此時誰畫得<lb/>
清如窗外聽芭蕉<lb/>
　　　春早　　　　　　　　　　<hi>金</hi>段繼昌<lb/>
斷冰消盡荻芽尖凍壟蘇來白薺添幾片野雲飛不去<lb/>
晩風吹作雨纖纖<lb/>
<pb n="KR4h0141_WYG_010-25b"/>
　　　日晏　　　　　　　　　　<hi>元</hi>范　梈<lb/>
昨日相期早出邨今朝日晏未開門可人一夜東風雨<lb/>
綠徧天街舊草痕<lb/>
　　　宮詞　　　　　　　　　　<hi>元</hi>納　延<lb/>
廣寒宮殿近瑶池千樹垂楊綠影齊報道夜來新雨過<lb/>
御溝春水已平隄<lb/>
　　　煙雨中過石湖　　　　　　<hi>元</hi>倪　瓚<lb/>
煙雨山前度石湖一奩秋影玉平鋪何須更翦松江水<lb/>
<pb n="KR4h0141_WYG_010-26a"/>
好染空青作畫圖<lb/>
　　　其二<lb/>
姑蘇城外短長橋煙雨空濛又晩潮載酒曾經此行樂<lb/>
醉乘江月卧吹簫<lb/>
　　　呉興道中　　　　　　　　<hi>元</hi>張　雨<lb/>
扁舟偶趁采樵風題扇書裠莫惱公何處人間無六月<lb/>
碧瀾堂上雨聲中<lb/>
　　　風雨早朝　　　　　　　　<hi>明</hi>髙　啓<lb/>
<pb n="KR4h0141_WYG_010-26b"/>
漏屋雞鳴起濕煙蹇驢難借强朝天却思春水江南岸<lb/>
閒聽篷聲卧釣船<lb/>
　　　題張元琛篷窗　　　　　　<hi>明</hi>葉子竒<lb/>
銀絲魚鱠碧芹羮曾記扁舟越上行今日小軒風味似<lb/>
滿川風雨看雲生<lb/>
　　　口號　　　　　　　　　　<hi>明</hi>程嘉燧<lb/>
潄壑淘林殷户雷冥冥松際失崔嵬山窗五月寒如水<lb/>
知是湖橋暮雨來<lb/>
<pb n="KR4h0141_WYG_010-27a"/>
　　　　夏景　　　　　　　　　　<hi>明</hi>張宇初<lb/>
　深院碁聲日正長博山添火試沈香道人鞭起龍行雨<lb/>
　帶得東潭水氣涼<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_010-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_168-1a"/>
　欽定四庫全書<lb/>
御定佩文齋詠物詩選卷一百六十八<lb/>
　　書籍類<lb/>
　　　四言古<lb/>
　　　　孝經詩　　　　　　　　　<hi>晉</hi>傅　咸<lb/>
　立身行道始於事親上下無怨不惡於人孝無終始不<lb/>
　離其身三者備矣以臨其民<lb/>
　　　　書帙銘　　　　　　　　　<hi>宋</hi>謝靈運<lb/>
<pb n="KR4h0141_WYG_168-1b"/>
　懐幽卷賾戢妙抱密用舍以造舒卷不失亮惟勤翫無<lb/>
　或暇逸<lb/>
　　　五言古<lb/>
　　　　詠書帙　　　　　　　　　<hi>梁</hi>蕭　統<lb/>
　擢影兔園池抽莖淇水側朝暎出嶺雲暮聚飛歸翼幸<lb/>
　雜緗囊用聊因班女織一合軒羲曲千齡如可即<lb/>
　　　　和劉明府觀湘東王書詩　　<hi>梁</hi>庾肩吾<lb/>
　陳王擅書府河間富典墳五車方累篋七閣自連雲松<lb/>
<pb n="KR4h0141_WYG_168-2a"/>
槧芳帙氣柏熏起㕑文羽陵青簡出嬀泉綠字分方因<lb/>
接遊聖暫得奉朝聞峰樓霞早發林殿日先曛洛城復<lb/>
接限歸軒畏後羣<lb/>
　　七言古<lb/>
　　　無書歎　　　　　　　　　<hi>元</hi>胡天游<lb/>
六經既降諸子出後代枝葉何其多眼中萬卷忽如掃<lb/>
無乃天意増繁苛陳言故紙本糟粕吾道耿耿終難磨<lb/>
劫灰不赭孝先笥晝卧坦腹時摩挲<lb/>
<pb n="KR4h0141_WYG_168-2b"/>
　　五言律<lb/>
　　　蠧簡　　　　　　　　　　<hi>元</hi>楊　載<lb/>
往古韋編在何年始汗青蠧蟲深卜宅蝌蚪少成形泯<lb/>
滅阽秦火搜羅出漢庭斯文天未墜不敢望全經<lb/>
　　七言律<lb/>
　　　玉堂讀卷　　　　　　　　<hi>元</hi>虞　集<lb/>
玉堂䇿士詔儒臣御筆親題墨色新省樹坐移簾底日<lb/>
宮壺馳賜殿頭春虞庭制作夔龍盛漢代文章董賈醇<lb/>
<pb n="KR4h0141_WYG_168-3a"/>
書閣暮年偏感遇但歌天保播皇仁<lb/>
　　七言絶句<lb/>
　　　題朱兵曹山居　　　　　　<hi>唐</hi>張　祜<lb/>
朱氏西齋萬卷書水門山濶自髙疏我來穿穴非無意<lb/>
願向君家作壁魚<lb/>
　　　襄陽爲盧竇紀事　　　　　<hi>唐</hi>元　稹<lb/>
帝下真符召玉真偶逢遊子暫相親素書三巻留爲贈<lb/>
從向人間説向人<lb/>
<pb n="KR4h0141_WYG_168-3b"/>
　　　聞日本圎載上人挾儒家書洎釋典以行更作<lb/>
　　　　一絶以送　　　　　　　<hi>唐</hi>陸龜蒙<lb/>
九流三藏一時傾萬軸光凌渤海聲從此遺編東去後<lb/>
却應荒外有諸生<lb/>
　　　寫莊子　　　　　　　　　<hi>唐</hi>李九齡<lb/>
聖澤安排當散地賢侯優貸借新居閒中亦有閒生計<lb/>
寫得南華一部書<lb/>
　　　寄居江邨欲借書諸公先寄此詩<lb/>
<pb n="KR4h0141_WYG_168-4a"/>
　　　　　　　　　　　　　　　<hi>宋</hi>王庭珪<lb/>
卜築江邨翠嶺坳喜君書室近衡茅牙籖插架幾千冊<lb/>
凖擬從頭借一鈔<lb/>
　　　時習齋　　　　　　　　　<hi>金</hi>宇文虚中<lb/>
未厭平生習氣濃更將餘事訓兒童魯論二萬三千字<lb/>
悟入從初一句中<lb/>
　　　醉經齋爲虞卿麻長官賦　　<hi>金</hi>周　昻<lb/>
詩書讀破自融神不羨雲安麴米春黄卷至今真味在<lb/>
<pb n="KR4h0141_WYG_168-4b"/>
莫將糟粕待前人<lb/>
　　　天厯庚午㑹試院中馬伯庸尚書楊廷鎮司業<lb/>
　　　　及元皆乙卯榜進士偶成絶句紀其事出院<lb/>
　　　　明日有敕督修經世大典又成小詩寄諸弟<lb/>
　　　　<hi>録一</hi>　　　　　　　　　<hi>元</hi>歐陽元<lb/>
聖主宮中遊幸疎日臨秘閣翫芸儲昨朝蘭省纔開試<lb/>
清曉玉音催著書<lb/>
　　　贈長垣宗室　　　　　　　<hi>明</hi>邊　貢<lb/>
<pb n="KR4h0141_WYG_168-5a"/>
　瑶室青編萬卷餘宮中誰道日閒居家臣昨夜長安去<lb/>
　猶向君王乞秘書<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_168-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選卷一百六十八<lb/>
</p>
<p>
</p>
  </div>
</body>
</text>
</TEI>
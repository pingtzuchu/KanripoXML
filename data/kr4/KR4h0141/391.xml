<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_391-1a"/>
　欽定四庫全書<lb/>
御定佩文齋詠物詩選巻三百九十二<lb/>
　　苔蘚類<lb/>
　　　五言古<lb/>
　　　　詠青苔　　　　　　　　　<hi>梁</hi>沈　約<lb/>
　縁階已漠漠汎水復綿綿㣲根如欲斷輕絲似更聨長<lb/>
　風隠細艸深堂沒綺錢縈鬱無人贈葳蕤徒可憐<lb/>
　　　　新苔　　　　　　　　　　<hi>梁</hi>庾肩吾<lb/>
<pb n="KR4h0141_WYG_391-1b"/>
　随潮染岸石逐沫聚浮查縱令阿谷麗停筐不汰沙<lb/>
　　　　莓苔　　　　　　　　　　<hi>唐</hi>姚　合<lb/>
　茅堂階豈髙數寸是苔蘚只恐秋雨中窓户亦不濺眼<lb/>
　前無此物我情何由遣<lb/>
　　　　讀書圗　　　　　　　　　<hi>明</hi>張　羽<lb/>
　幽棲出塵表修翠連松竹袖得碧苔篇閑来石上讀日<lb/>
　暝欲㤀還山空人轉獨<lb/>
　　　七言古<lb/>
<pb n="KR4h0141_WYG_391-2a"/>
　　　苔歌　　　　　　　　　　<hi>唐</hi>顧　雲<lb/>
檻前谿奪秋空色百丈潭心數沙礫松筠條條長碧苔<lb/>
苔色碧扵秋水碧波廽梳開孔雀尾根細貼著盤陀石<lb/>
撥浪輕拈出少時一髻濃煙三四尺山光日華亂相射<lb/>
静縷藍鬐匀襞積試把臨流抖擻看瑠璃珠子淚䨇滴<lb/>
如看玉女洗頭處觧破雲鬟収未得即是仙宫欲製六<lb/>
銖衣染絲未倩鮫人織採之不敢盈筐箧苦把龍神河<lb/>
伯惜瓊蘇玉鹽爛熳煮嚥入丹田續靈液㑹待功成挿<lb/>
<pb n="KR4h0141_WYG_391-2b"/>
翅飛蓬莱頂上尋仙客<lb/>
　　五言律<lb/>
　　　同舍弟佶班韋二員外對秋苔成詠<lb/>
　　　　　　　　　　　　　　　<hi>唐</hi>包　何<lb/>
每看苔蘚色如向簿書閒幽思纒芳樹髙情寄逺山雨<lb/>
痕連地緑日色出林斑却笑興公賦臨危滑石間<lb/>
　　　苔　　　　　　　　　　　<hi>唐</hi>李咸用<lb/>
㡬年風雨跡疊在石孱顔生處景長静看来情儘閑吟<lb/>
<pb n="KR4h0141_WYG_391-3a"/>
亭侵壊壁藥院掩空闗每憶東行徑移笻獨自還<lb/>
　　七言律<lb/>
　　　苔　　　　　　　　　　　<hi>唐</hi>徐　夤<lb/>
印留麋鹿野禽蹤巖壑漁磯㡬處逢金谷曉凝花影重<lb/>
章華春映栁隂濃石橋羽客遺前迹陳閣才人沒舊容<lb/>
歸去掃除階砌下蘚痕殘緑一重重<lb/>
　　　苔　　　　　　　　　　　<hi>明</hi>朱謀㬜<lb/>
布葉如錢箇箇青不争要路占閒庭風前印鶴移罡歩<lb/>
<pb n="KR4h0141_WYG_391-3b"/>
雨後留蝸作篆形生閣久縈詞客恨入碑多蝕古人銘<lb/>
紅英墮地交相映小屐跫然未忍停<lb/>
　　五言絶句<lb/>
　　　書事　　　　　　　　　　<hi>唐</hi>王　維<lb/>
輕隂閣小雨深院晝慵開坐看蒼苔色欲上人衣来<lb/>
　　　石上苔　　　　　　　　　<hi>唐</hi>錢　起<lb/>
浄與谿色連幽宜松雨滴誰知古石上不染世人跡<lb/>
　　　竹裏逕　　　　　　　　　<hi>唐</hi>司空曙<lb/>
<pb n="KR4h0141_WYG_391-4a"/>
幽徑行跡稀清隂苔色古蕭蕭風欲来乍似蓬山雨<lb/>
　　　借居　　　　　　　　　　<hi>唐</hi>司空圗<lb/>
借住郊園久仍逢夏景新緑苔行履穏黄鳥傍窓頻<lb/>
　　　偶成　　　　　　　　　　<hi>元</hi>錢惟善<lb/>
苔花洗春雨藉此聽潺湲終日無客至滿樓都是山<lb/>
　　　堦前苔　　　　　　　　　<hi>明</hi>髙　啟<lb/>
莫掃雨餘緑任滿閒堦路留藉落来花春泥免相汚<lb/>
　　七言絶句<lb/>
<pb n="KR4h0141_WYG_391-4b"/>
　　　石上苔　　　　　　　　　<hi>唐</hi>白居易<lb/>
漠漠斑斑石上苔幽芳静緑絶纎埃路傍凡草榮遭遇<lb/>
曽得七香車輾来<lb/>
　　　苔錢　　　　　　　　　　<hi>唐</hi>鄭　谷<lb/>
春紅秋紫繞池臺箇箇圎如濟世財雨後無端滿窮巷<lb/>
買花不得買愁来<lb/>
　　　春苔　　　　　　　　　　<hi>唐</hi>李　中<lb/>
春霖催得鎖煙濃竹院莎齋逕小通誰愛落花風味處<lb/>
<pb n="KR4h0141_WYG_391-5a"/>
莫愁門巷襯殘紅<lb/>
　　　殘春　　　　　　　　　　<hi>宋</hi>葛長庚<lb/>
昨日春光更水涯水涯今日已春賖春歸只道無蹤跡<lb/>
尚有青苔一片花<lb/>
　　　道過贊善菴　　　　　　　<hi>元</hi>薩都拉<lb/>
夕陽欲下少行人緑遍苔茵路不分修竹萬竿松影亂<lb/>
山風吹作滿窓雲<lb/>
　　　題畫圗　　　　　　　　　<hi>元</hi>陳　旅<lb/>
<pb n="KR4h0141_WYG_391-5b"/>
青紅樓觀䕶煙霞湖曲髙亭竹徑斜日出炎埃生九野<lb/>
松隂水石養苔花<lb/>
　　　埽逕　　　　　　　　　　<hi>元</hi>周　權<lb/>
剝啄無人晝掩門庭花春晚雪紛紛山童不觧山翁意<lb/>
埽破蒼苔一逕雲<lb/>
　　　山居吟　　　　　　　　　<hi>元</hi>僧清珙<lb/>
一片無塵新雨地半邉有蘚古時松<hi>目</hi>前景物人皆見<lb/>
取用誰知各不同<lb/>
<pb n="KR4h0141_WYG_391-6a"/>
　　　　廢寺　　　　　　　　　　<hi>明</hi>張　羽<lb/>
　白晝閑門一兩僧山房深掩蘚花青西風不管鐘魚破<lb/>
　自在斜陽與塔鈴<lb/>
　　　　山居雜詠　　　　　　　　<hi>明</hi>吳鼎芳<lb/>
　苔花滿徑緑雲凉嫩竹離離覆短牆院靜晝長人不到<lb/>
　一簾風裊一爐香<lb/>
　<lb/>
　<lb/>
<pb n="KR4h0141_WYG_391-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻三百九十二<lb/>
</p>
<p>
</p>
  </div>
</body>
</text>
</TEI>
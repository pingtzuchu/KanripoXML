<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_326-1a"/>
　欽定四庫全書<lb/>
御定佩文齋詠物詩選巻三百二十六<lb/>
　　山茶花類<lb/>
　　　五言古<lb/>
　　　　春晚山茶始開示徳衡弟　　<hi>元</hi>蒲道源<lb/>
　山茶本冬花憔悴遂開晚儕軰鬭芬芳已獨尚息偃及<lb/>
　兹春事深渥丹始赫烜參列姚魏前正色無婉娩因之<lb/>
　觀我生平昔非驕蹇衡門自棲遲臨老遇推挽朱紫皆<lb/>
<pb n="KR4h0141_WYG_326-1b"/>
　少年迹親心自逺華顛豈懐榮田里幸得返功名船上<lb/>
　灘嵗月輪下坂撫樹三歎息嵗寒同繾綣<lb/>
　　　　白茶　　　　　　　　　　<hi>元</hi>朱徳潤<lb/>
　秋髙銀河㵼碧宇浄如洗飛仙自天來幻作白茶蘂清<lb/>
　香不自媚迥出山谷底盈盈雙玉環婉立庭戸裏風霜<lb/>
　非故林雨露結新意<lb/>
　　　七言律<lb/>
　　　　山茶　　　　　　　　　　<hi>宋</hi>劉克莊<lb/>
<pb n="KR4h0141_WYG_326-2a"/>
青女行霜下曉空山茶獨殿衆花叢不知户外千林縞<lb/>
且看盆中一本紅性晚每經寒始坼色深那愛日微烘<lb/>
人言此樹尤難養暮溉晨澆自課童<lb/>
　　　十二月十八日海雲賞山茶　<hi>宋</hi>范成大<lb/>
追趂新晴管物華馬蹄鬆快㡌簷斜天南臘盡風晞雪<lb/>
氷下春來水潄沙已報主林催市栁仍從掌故問山茶<lb/>
豐年自是歡聲沸更著牙前畫鼓撾<lb/>
　　　月丹　　　　　　　　　　<hi>元</hi>郝　經<lb/>
<pb n="KR4h0141_WYG_326-2b"/>
小艇移來江漲橋盤盤矮矮格仍嬌丹霞皺月琱紅玉<lb/>
香霧凝春剪綘綃一種是花偏富貴三冬無物比妖嬈<lb/>
廣寒記憶曾攀折滿殿光揺照紫霄<hi>王承宣致月丹一本云山茶大者曰</hi>
<hi>月丹又大者曰照殿紅</hi>
　　五言絶句<lb/>
　　　山茶　　　　　　　　　　<hi>宋</hi>梅堯臣<lb/>
南國有嘉樹華居赤玉杯曾無冬春改常冐霰雪開<lb/>
　　　山茶　　　　　　　　　　<hi>明</hi>黎　擴<lb/>
<pb n="KR4h0141_WYG_326-3a"/>
葉苦寒摧綠花愁雪妬紅自知榮適晚不敢恨春風<lb/>
　　七言絶句<lb/>
　　　紅茶花　　　　　　　　　<hi>唐</hi>司空圖<lb/>
景物詩人見即誇豈憐髙韻説紅茶牡丹枉用三春力<lb/>
開得方知不是花<lb/>
　　　邵伯梵行寺山茶　　　　　<hi>宋</hi>蘇　軾<lb/>
山茶相對阿誰栽細雨無人我獨來説似與君君不會<lb/>
爛紅如火雪中開<lb/>
<pb n="KR4h0141_WYG_326-3b"/>
　　　山茶花　　　　　　　　　<hi>宋</hi>陶　弼<lb/>
江南池館厭深紅零落山煙山雨中却是北人偏愛惜<lb/>
數枝和雪上屏風<lb/>
　　　其二<lb/>
淺為玉茗深都勝大白山茶小海紅名譽漫多朋援少<lb/>
年年身在雪霜中<lb/>
　　　山茶　　　　　　　　　　<hi>宋</hi>俞國寳<lb/>
花近東谿居士家好攜尊酒欵攜茶玉皇收拾還天上<lb/>
<pb n="KR4h0141_WYG_326-4a"/>
　便恐筠陽無此花<lb/>
　　　　其二<lb/>
　玉潔氷寒自一家地偏驚對此山茶歸來不負西遊眼<lb/>
　曾識人間未見花<lb/>
　　　　阻風南露筋過羅漢寺登樓看山茶<lb/>
　　　　　　　　　　　　　　　　<hi>元</hi>薩都拉<lb/>
　野寺尋春酒未醒不知幾日過清明小闌干外東風急<lb/>
　一樹山茶落晚晴<lb/>
<pb n="KR4h0141_WYG_326-4b"/>
　　　　山茶　　　　　　　　　　<hi>明</hi>張　新<lb/>
　臙脂染就絳裙欄琥珀妝成赤玉盤似共東風解相識<lb/>
　一枝先已破春寒<lb/>
　<lb/>
　<lb/>
　<lb/>
　<lb/>
御定佩文齋詠物詩選巻三百二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_196-1a"/>
　欽定四庫全書<lb/>
御定佩文齋詠物詩選卷一百九十六<lb/>
　　箏類<lb/>
　　　五言古<lb/>
　　　　和彈箏人　　　　　　　　<hi>梁</hi>元　帝<lb/>
　瓊柱動金絲秦聲發趙曲流徵含陽春美手過如玉<lb/>
　　　　詠箏　　　　　　　　　　<hi>梁</hi>沈　約<lb/>
　秦箏吐絶調玉柱揚清曲絃依髙張斷聲隨妙指續徒<lb/>
<pb n="KR4h0141_WYG_196-1b"/>
　聞音遶梁寜知顔如玉<lb/>
　　　　詠箏　　　　　　　　　　<hi>梁</hi>王臺卿<lb/>
　依歌時轉韻按曲動花鈿促調移輕柱亂手度繁絃惟<lb/>
　有髙秋月秦聲獨可憐<lb/>
　　　　元圃宴各詠一物得箏　　　<hi>陳</hi>陸　瓊<lb/>
　三五併時年二八共来前今逢泗濱樹定減琴中絃鶴<lb/>
　别霜初緊烏啼月正懸<lb/>
　　　　髙樓夜彈箏　　　　　　　<hi>唐</hi>常　建<lb/>
<pb n="KR4h0141_WYG_196-2a"/>
髙樓百餘尺直上江水平明月照人苦開簾彈玉箏山<lb/>
髙猿狖急天靜鴻雁鳴曲度猶未終東峰霞半生<lb/>
　　　鳴箏曲　　　　　　　　　<hi>元</hi>楊維楨<lb/>
斷虹落屏山斜鴈著行安釘鈴雙啄木錯落千珠柈秋<lb/>
龍吟玉海夜燕語雕䦨只因桓叔夏重起為君彈<lb/>
　　七言古<hi>附長短句</hi>
　　　秦箏曲　　　　　　　　　<hi>梁</hi>沈　約<lb/>
羅袖飄纚拂雕桐促柱髙張散輕宮迎歌度舞遏歸風<lb/>
<pb n="KR4h0141_WYG_196-2b"/>
遏歸風止流月夀萬春歡無歇<lb/>
　　　夜坐看搊箏　　　　　　　<hi>唐</hi>王　諲<lb/>
調箏夜坐燈光裏却挂羅帷露纖指朱絃一一聲不同<lb/>
玉柱連連影相似不知何處學新聲曲曲彈来未覩名<lb/>
應是石家金谷裏流傳未滿洛陽城<lb/>
　　　秦箏曲　　　　　　　　　<hi>明</hi>沈　愚<lb/>
髙樓欲暮花含煙嫣紅落粉愁無眠含羞起舞銀燭前<lb/>
玉纖輕抹鴛鴦絃鴛鴦絃鳳凰曲移妾心置君腹<lb/>
<pb n="KR4h0141_WYG_196-3a"/>
　　五言律<hi>附小律</hi>
　　　觀搊箏　　　　　　　　　<hi>唐</hi>王　灣<lb/>
虚室有秦箏箏新月復清絃多弄委曲柱促語分明曉<lb/>
怨凝繁手春嬌入曼聲近来惟此樂傳得美人情<lb/>
　　　紺甲麗人　　　　　　　　<hi>明</hi>楊　慎<lb/>
銀甲卸彈箏花從玉指生逡巡捲羅袖掩抑奉金觥莫<lb/>
摘相思子瓊枝最有情<lb/>
　　　聞箏　　　　　　　　　　<hi>明</hi>王廷陳<lb/>
<pb n="KR4h0141_WYG_196-3b"/>
花月可憐春房櫳映玉人思繁纖指亂愁劇翠蛾顰授<lb/>
色歌頻變留賓態轉新曲終仍自叙家世本西秦<lb/>
　　　箏　　　　　　　　　　　<hi>明</hi>朱曰藩<lb/>
日者西園宴雲和獨未收絃張鵾轉急柱促雁相求靡<lb/>
靡縈懷切纖纖繞指柔多情如有待庭樹莫先秋<lb/>
　　七言律<lb/>
　　　贈彈箏人　　　　　　　　<hi>明</hi>張　羽<lb/>
先輩曽将舊曲傳纖纖銀甲更堪憐清和未數湘靈瑟<lb/>
<pb n="KR4h0141_WYG_196-4a"/>
嘹喨渾同蜀國絃鶯弄晚風啼復歇雁飛秋水斷還連<lb/>
坐中北客聽来少謾想當時一惘然<lb/>
　　五言絶句<lb/>
　　　聽箏　　　　　　　　　　<hi>唐</hi>李　端<lb/>
鳴箏金粟柱素手玉房前欲得周郎顧時時誤拂絃<lb/>
　　七言絶句<lb/>
　　　夜聞商人船上箏　　　　　<hi>唐</hi>劉禹錫<lb/>
大艑髙船一百尺清聲促柱十三絃揚州市裏商人女<lb/>
<pb n="KR4h0141_WYG_196-4b"/>
来占江西明月天<lb/>
　　　夜箏　　　　　　　　　　<hi>唐</hi>白居易<lb/>
紫袖紅絃明月中自彈自感暗低容絃凝指咽聲停處<lb/>
別有深情一萬重<lb/>
　　　戲荅思黯有能箏者以此戲之　白居易<lb/>
何時得見十三絃待取無雲有月天願得金波明似鏡<lb/>
鏡中照出月中仙<lb/>
　　　宮詞　　　　　　　　　　<hi>唐</hi>王　涯<lb/>
<pb n="KR4h0141_WYG_196-5a"/>
箏翻禁曲覺聲難玉柱皆非舊處安記得君王曽道好<lb/>
長因下輦得先彈<lb/>
　　　聽箏　　　　　　　　　　<hi>唐</hi>張　祜<lb/>
十指纖纖玉筍紅雁行輕遏翠絃中分明似說長城苦<lb/>
水咽雲寒一夜風<lb/>
　　　贈彈箏者　　　　　　　　<hi>元</hi>薩都拉<lb/>
銀甲彈氷五十絃海門風急雁行偏故人情重知多少<lb/>
揚子江頭月滿船<lb/>
<pb n="KR4h0141_WYG_196-5b"/>
　　　元宮詞　　　　　　　　　<hi>明</hi>朱有燉<lb/>
月夜西宮聽按箏文殊指撥太分明清音瀏亮天顔喜<lb/>
彈罷還教合鳳笙<lb/>
　　　聽李節彈箏和韻　　　　　<hi>明</hi>文　嘉<lb/>
泠泠寒玉瀉秦箏片片清聲似斷氷一曲潭疑李憑在<lb/>
不知秋旅是金陵<lb/>
　　　贈箏人　　　　　　　　　<hi>明</hi>楊　慎<lb/>
綺筵雕爼換新聲博取瓊花出玉英肯信博陵崔十四<lb/>
<pb n="KR4h0141_WYG_196-6a"/>
　平生願作樂中箏<lb/>
　　　　正徳宮詞　　　　　　　　<hi>明</hi>王世貞<lb/>
　仙韶別院奏新聲不按唐山曲裏名青鷂白翎俱入破<lb/>
　十三絃底似雷鳴<lb/>
　　　　聽李節彈箏　　　　　　　<hi>明</hi>盛時泰<lb/>
　酒清香藹夜搊箏絃上凉生六月氷但許風流擅南館<lb/>
　不教飛夢繞西陵<lb/>
　<lb/>
<pb n="KR4h0141_WYG_196-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻一百九十六<lb/>
</p>
<p>
</p>
  </div>
</body>
</text>
</TEI>
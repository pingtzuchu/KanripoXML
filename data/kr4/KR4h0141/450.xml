<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_450-1a"/>
　欽定四庫全書<lb/>
御定佩文齋詠物詩選卷四百五十一<lb/>
　　鷗類<lb/>
　　　五言古<lb/>
　　　　古風　　　　　　　　　　<hi>唐</hi>李　白<lb/>
　揺裔雙白鷗鳴飛滄江流宜與海人狎豈伊雲鶴儔寄<lb/>
　形宿沙月沿芳戲春洲吾亦洗心者忘機從爾遊<lb/>
　　　七言古<hi>附長短句</hi>
<pb n="KR4h0141_WYG_450-1b"/>
　　　　弄白鷗歌　　　　　　　　<hi>唐</hi>劉長卿<lb/>
　泛泛江上鷗毛衣皓如雪朝飛瀟湘水夜宿洞庭月洞<lb/>
　庭歸客正夷猶愛此滄江閒白鷗<lb/>
　　　　賦得白鷗歌送李伯康歸使　<hi>唐</hi>盧　綸<lb/>
　積水深源白鷗翻翻倒影光素於潭之間銜魚魚落亂<lb/>
　驚鳴争撲蓮叢蓮葉傾爾不見波中鷗鳥閒無營何必<lb/>
　汲汲勞其生柳花㝠濛大隄口悠揚相和乍無有輕隨<lb/>
　去浪杳不分細舞清風亦何有似君換得白鵞時獨凭<lb/>
<pb n="KR4h0141_WYG_450-2a"/>
欄杆雪滿池今日還同㸔鷗鳥如何羽翮復參差復參<lb/>
差海濤瀾漫何由期<lb/>
　　　題白鷺洲江鷗送陳君　　　<hi>宋</hi>徐　鉉<lb/>
白鷺洲邊江路斜輕鷗接翼滿平沙吾徒来送遠行客<lb/>
停舟為爾長歎息酒旗漁艇兩無猜月影蘆花鎮相得<lb/>
離筵一曲怨復清滿座銷魂鳥不驚人生不及魚禽樂<lb/>
安用虛名上麟閣同心攜手今如此金鼎丹砂何寂寞<lb/>
天涯後㑹渺難期從此又應添白髭願君不㤀分飛處<lb/>
<pb n="KR4h0141_WYG_450-2b"/>
長保翩翩潔白姿<lb/>
　　　述鷗　　　　　　　　　　<hi>宋</hi>孔平仲<lb/>
水濵老父忘機關醉眠古石紅蕖間綠波蕩漾意不動<lb/>
白雲往来心與閒有鷗素熟翁如此命侣呼儔就翁喜<lb/>
相親飲啄少畏避自浮自沈不驚起漁人窺之即謀取<lb/>
手攜羅網来翁所羣鷗瞥見皆遠逝千里翩翩一回顧<lb/>
鷗不薄翁勿疑避禍未萌真見機漁人羅網不在側敢<lb/>
辭旦夕從翁嬉<lb/>
<pb n="KR4h0141_WYG_450-3a"/>
　　五言律<lb/>
　　　鷗　　　　　　　　　　　<hi>唐</hi>杜　甫<lb/>
江浦寒鷗戲無他亦自饒却思翻玉羽隨意㸃春苗雪<lb/>
暗還須浴風生一任飄幾羣滄海上清影日蕭蕭<lb/>
　　　贈沙鷗　　　　　　　　　<hi>唐</hi>白居易<lb/>
老逼教垂白官科遣著緋形骸雖有累方寸却無機遇<lb/>
酒多先醉逢山愛晚歸沙鷗不知我猶避隼旟飛<lb/>
　　　盟鷗軒　　　　　　　　　<hi>明</hi>僧妙聲<lb/>
<pb n="KR4h0141_WYG_450-3b"/>
客有忘機者開軒命白鷗同心如此水有約共滄洲爾<lb/>
性何其静吾生亦若浮自今期歲晚風雨亦相求<lb/>
　　七言律<lb/>
　　　白鷗　　　　　　　　　　<hi>唐</hi>陸龜䝉<lb/>
慣向谿頭漾淺沙薄煙㣲雨是生涯時時失伴沈山影<lb/>
徃徃争飛雜浪花晚樹清凉還<graphic n="KR2141" url="https://raw.githubusercontent.com/kanripo/KR-Gaiji/master/images/KR2141.png" mimeType="image/png"/>鳿舊巢零落寄蒹葭<lb/>
池塘信美應難戀針在魚脣劒在鰕<lb/>
　　　和魯望白鷗　　　　　　　<hi>唐</hi>皮日休<lb/>
<pb n="KR4h0141_WYG_450-4a"/>
雪羽䙰褷半惹泥海雲深處舊巢迷池無飛浪争教舞<lb/>
洲少輕沙若遣棲煙外失羣慙鴈鶩波中得志羡鳬鷖<lb/>
主人恩重真難遇莫為心孤憶舊谿<lb/>
　　　狎鷗亭　　　　　　　　　<hi>宋</hi>韓　琦<lb/>
危亭初起俯清潯只得當軒幾醉吟一日鄉園傷驟别<lb/>
四年宫闕動歸心簷前好竹今成篠陂下修鱗舊種針<lb/>
鷗識再来猶不懼向人馴狎似家禽<lb/>
　　　横塘春泛　　　　　　　　<hi>明</hi>王世懋<lb/>
<pb n="KR4h0141_WYG_450-4b"/>
吳姬小館碧紗窗十里飛花㸃玉缸蠟屐去尋芳草路<lb/>
青絲畱醉木蘭艭山連暮靄迷前浦雲擁春流入遠江<lb/>
棹裏横塘聽一曲煙波起處白鷗雙<lb/>
　　五言絶句<lb/>
　　　戲鷗　　　　　　　　　　<hi>唐</hi>錢　起<lb/>
乍依菱蔓聚盡向蘆花滅更喜好風来數片翻晴雪<lb/>
　　　寄淮上柳十三　　　　　　<hi>唐</hi>顧　况<lb/>
葦蕭中闢戸相映緑淮流莫訝春潮闊鷗邊可泊舟<lb/>
<pb n="KR4h0141_WYG_450-5a"/>
　　　江鷗　　　　　　　　　　<hi>唐</hi>崔道融<lb/>
白鳥波上棲見人懶飛起為有求魚心不是戀江水<lb/>
　　　過谿亭　　　　　　　　　<hi>宋</hi>文　同<lb/>
小彴過清谿有亭纔四柱地僻少人行翩翩下鷗鷺<lb/>
　　　吉水夜泊　　　　　　　　<hi>宋</hi>真山民<lb/>
入夜始維舟黄蘆古渡頭眠鷗知讓客飛過蓼花洲<lb/>
　　　孫氏午溝橋亭　　　　　　<hi>金</hi>王庭筠<lb/>
閒来橋北行偶過橋南去寂寞獨歸時沙鷗晚無數<lb/>
<pb n="KR4h0141_WYG_450-5b"/>
　　　朱澤民山水　　　　　　　<hi>元</hi>鄭元祐<lb/>
吹簫江浦秋舟蕩碧雲幽擬遡巖松下詩盟訂白鷗<lb/>
　　六言絶句<lb/>
　　　題畫　　　　　　　　　　<hi>明</hi>徐有貞<lb/>
山下雲連山上谿西水接谿東舟渡白鷗飛處人行綠<lb/>
樹陰中<lb/>
　　七言絶句<lb/>
　　　夔州歌　　　　　　　　　<hi>唐</hi>杜　甫<lb/>
<pb n="KR4h0141_WYG_450-6a"/>
東屯稻畦一百頃北有澗水通青苗晴浴狎鷗分處處<lb/>
雨隨神女下朝朝<lb/>
　　　閒思　　　　　　　　　　<hi>唐</hi>戴叔倫<lb/>
伯勞東去鶴西還雲總無心亦度山何似嚴陵灘上客<lb/>
一竿長伴白鷗閒<lb/>
　　　夀安水館　　　　　　　　<hi>唐</hi>薛　䏻<lb/>
地接山林兼有石天懸星月更無雲驚鷗上樹滿池水<lb/>
瀺灂一聲中夜聞<lb/>
<pb n="KR4h0141_WYG_450-6b"/>
　　　馬當呼鷗不至偶成呈同行諸官<lb/>
　　　　　　　　　　　　　　　<hi>宋</hi>余　靖<lb/>
昔年曽泛馬當灣團飯喚鷗篙楫間今日江頭飛不下<lb/>
應知人世足機關<lb/>
　　　觀魚亭呈陳公度　　　　　<hi>宋</hi>張　耒<lb/>
獵獵㣲風波面開近人鷗鷺不相猜尊前忽起扁舟興<lb/>
新管江南山水来<lb/>
　　　三山次鄭德宇韻　　　　　<hi>宋</hi>朱　橰<lb/>
<pb n="KR4h0141_WYG_450-7a"/>
何日歸舟片葉輕白鷗相伴艪微鳴只應潮打篷窗處<lb/>
已作離騷一半清<lb/>
　　　夢回　　　　　　　　　　<hi>宋</hi>林景熈<lb/>
夢回荒館月籠秋何處碪聲喚客愁深夜無風蓮葉響<lb/>
水寒更有未眠鷗<lb/>
　　　淮上　　　　　　　　　　<hi>宋</hi>僧道潛<lb/>
天闊陰雲低抱樹沙寒鷗鷺欲親人小航泊處誰家住<lb/>
修竹疎花宛似春<lb/>
<pb n="KR4h0141_WYG_450-7b"/>
　　　宫詞　　　　　　　　　　<hi>宋</hi>花蘂夫人<lb/>
内人追逐採蓮時驚起沙鷗兩岸飛蘭棹把来齊拍水<lb/>
並船相鬪濕羅衣<lb/>
　　　題均福堂　　　　　　　　<hi>金</hi>郝　俁<lb/>
憧憧車馬競春遊不見谿堂五月秋卧聽雲濤舂午枕<lb/>
夢隨鷗鳥落沙洲<lb/>
　　　過關渡水圖　　　　　　　<hi>金</hi>劉　迎<lb/>
短車無復駕青牛散䇿方来對白鷗煙水從容許君獨<lb/>
<pb n="KR4h0141_WYG_450-8a"/>
暫須分我一船秋<lb/>
　　　襄陽絶句　　　　　　　　<hi>金</hi>王元粹<lb/>
江上小兒誇善沒一日入水知幾回汝曹未有機心在<lb/>
緣底鷗鳥不飛来<lb/>
　　　舟中偶成　　　　　　　　<hi>元</hi>貢　奎<lb/>
稻花水落正魚肥湖上孤雲帶雨歸林影倒涵波鏡動<lb/>
白鷗低傍釣船飛<lb/>
　　　送人　　　　　　　　　　<hi>元</hi>楊　載<lb/>
<pb n="KR4h0141_WYG_450-8b"/>
金溝河上始通流海子橋邊繫客舟却到江南春水漲<lb/>
拍天波浪泛輕鷗<lb/>
　　　海鷗　　　　　　　　　　<hi>元</hi>宋　无<lb/>
羣飛獨宿水中央逐浪隨波羽半傷莫去西湖花裏睡<lb/>
芰荷翻雨打鴛鴦<lb/>
　　　漫成　　　　　　　　　　<hi>元</hi>馬　臻<lb/>
北風小雨戒新寒隔水楓林葉已丹莫道閒門知已少<lb/>
白鷗飛去又飛還<lb/>
<pb n="KR4h0141_WYG_450-9a"/>
　　　題畫　　　　　　　　　　<hi>明</hi>周　砥<lb/>
水濶天低欲盡頭栁花如雪暗歸舟平生解識滄洲趣<lb/>
何處飛来雙白鷗<lb/>
　　　觀沙鷗　　　　　　　　　<hi>明</hi>袁　凱<lb/>
門外羣鷗我所知終朝相見不相離借爾橋東楊栁岸<lb/>
明年春日更添兒<lb/>
　　　江上寄嚴八　　　　　　　　袁　凱<lb/>
一春不見嚴夫子底事城中不肯還門外白鷗三萬箇<lb/>
<pb n="KR4h0141_WYG_450-9b"/>
幾時相對綠波閒<lb/>
　　　題畫　　　　　　　　　　<hi>明</hi>王　直<lb/>
綠樹青山帶晚霞樹間處處有人家孤舟最愛滄浪客<lb/>
得共眠鷗占淺沙<lb/>
　　　題沈恒吉畫扇　　　　　　<hi>明</hi>陳　寛<lb/>
紅樹丹山領去舟蘋花香老不勝秋滄江風月誰人管<lb/>
且向前汀問白鷗<lb/>
　　　送沈彦修　　　　　　　　<hi>明</hi>丁　岳<lb/>
<pb n="KR4h0141_WYG_450-10a"/>
江上秋風吹客衣江邊把酒對斜暉江鷗不解離人意<lb/>
故作三三兩兩飛<lb/>
　　　夜泊闔閭城　　　　　　　<hi>明</hi>孫一元<lb/>
欲行未行風力柔吳門挂席夜正幽秋水半汀鷗共我<lb/>
好山兩岸月隨舟<lb/>
　　　漫興　　　　　　　　　　<hi>明</hi>施　漸<lb/>
門外清渠映葛衣偶来觀物上漁磯秋風蘋末鷗驚起<lb/>
始悟山人未息機<lb/>
<pb n="KR4h0141_WYG_450-10b"/>
　　　金山吞海亭　　　　　　　<hi>明</hi>許相卿<lb/>
江面峰頭巧著亭澄波玉宇兩争清倚䦨客子心如水<lb/>
何事沙鷗亦浪驚<lb/>
　　　江上雜詠　　　　　　　　<hi>明</hi>尹嘉賔<lb/>
杏花淡淡栁絲絲畫舸春江聽雨時漸捲鶴洲江色紫<lb/>
沙鷗睡著不曾知<lb/>
　　　題畫　　　　　　　　　　<hi>明</hi>僧徳祥<lb/>
碧栁絲絲拂釣舟溶溶水面一羣鷗不知誰在茅堂住<lb/>
<pb n="KR4h0141_WYG_450-11a"/>
　坐看青山到白頭<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_450-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻四百五十一<lb/>
</p>
<p>
</p>
  </div>
</body>
</text>
</TEI>
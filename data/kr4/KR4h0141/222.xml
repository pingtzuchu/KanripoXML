<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_222-1a"/>
　欽定四庫全書<lb/>
御定佩文齋詠物詩選巻二百二十二<lb/>
　　火類<lb/>
　　　五言古<lb/>
　　　　詠火　　　　　　　　　　<hi>齊</hi>王　融<lb/>
　氷容慚逺鑑水質謝明輝是照相思夕早望行人歸<lb/>
　　　　逺㸔放火　　　　　　　　<hi>梁</hi>庾肩吾<lb/>
　風前細塵起月裏黑煙生發燄㸔喬木侵光識逺城<lb/>
<pb n="KR4h0141_WYG_222-1b"/>
　　　　夜燒松明火　　　　　　　<hi>宋</hi>蘇　軾<lb/>
　歲暮風雨交客舎凄薄寒夜燒松明火照室紅龍鸞快<lb/>
　燄初煌煌碧煙稍團團幽人忽富貴蕙帳芬椒蘭珠煤<lb/>
　綴屋角香<graphic n="KR2215" url="https://raw.githubusercontent.com/kanripo/KR-Gaiji/master/images/KR2215.png" mimeType="image/png"/>流銅盤坐㸔十八公俯仰灰燼殘齊奴朝<lb/>
　㸑蠟萊公夜長歎海康無此物燭盡更未闌<lb/>
　　　　雲龍山觀燒得雲字　　　　　蘇　軾<lb/>
　丁女真水妃寒山便火耘隕霜知已殺坯户聽初焚束<lb/>
　縕方熠燿敲石俄氤氳落點甘泉烽横煙楚塞氛窮蛇<lb/>
<pb n="KR4h0141_WYG_222-2a"/>
上喬木潛蛟躡浮雲驚飛墮傷雁狂走迷癡麏谷蟄起<lb/>
蜩燕山妖竄䕫羵野竹爆逸響幽桂飄清芬散同秋照<lb/>
蠏快若夏燎蚊火牛入燕壘燧象奔呉軍喧騰井陘口<lb/>
萬馬皆朱幩揺曵驪山隂諸姨爛紅帬方隨長風巻忽<lb/>
值絶澗分我本山中人習見匪獨聞偶從二三子來訪<lb/>
張隱君君家亦何有物象移朝曛把酒㸔飛燼空庭落<lb/>
繽紛行觀農事起畦壠如纈紋細雨發春穎嚴霜倒秋<lb/>
蕡始知一炬力洗盡狐兔羣<lb/>
<pb n="KR4h0141_WYG_222-2b"/>
　　七言古<lb/>
　　　夜光篇　　　　　　　　　<hi>唐</hi>王冷然<lb/>
遊人夜到汝陽間夜色溟濛不解顔誰家暗起寒山燒<lb/>
因此明中得見山山頭山下須臾滿歴險縁深無暫斷<lb/>
焦聲散著羣樹鳴炎氣傍林一川煖是時西北多海風<lb/>
吹上連天光更雄濁煙熏月黑髙焰爇雲紅初謂煉丹<lb/>
仙竈裏還疑鑄劒神谿中劃為飛電來照物乍作流星<lb/>
併上空西山無艸光巳滅東頂熒熒猶未絶沸湯空谷<lb/>
<pb n="KR4h0141_WYG_222-3a"/>
數道水融盡隂崖㡬年雪兩京貧病若為居四壁皆成<lb/>
鑿照餘未得貴遊同秉燭惟将半影借披書<lb/>
　　　徐使君分新火　　　　　　<hi>宋</hi>蘇　軾<lb/>
臨臯亭中一危坐三月清明改新火溝中枯木應笑人<lb/>
鑽灼不燃誰似我黄州使君憐久病分我五更紅一朶<lb/>
從來破釡躍江魚只有清詩嘲飯顆起携蠟炬繞空屋<lb/>
欲事煎烹無一可為公分作無盡燈照破十方昏暗鎖<lb/>
　　五言律<lb/>
<pb n="KR4h0141_WYG_222-3b"/>
　　　晩上南山觀燒　　　　　　<hi>元</hi>范　梈<lb/>
渡口向寥闃夕暉生翠屏隨風初繞電翳霧忽如星鳥<lb/>
獸蒸宜遁柴扉照不扃閩都春始過雨洗合重青<lb/>
　　七言律<lb/>
　　　松枝火　　　　　　　　　<hi>元</hi>謝宗可<lb/>
蘚骨誰教劫火侵欲将春意破窮隂鱗髯光動紅雲起<lb/>
膏液香融紫霧深餘燼尚畱霜後節殘灰難滅歲寒心<lb/>
有時燄起隨風轉猶似蒼龍澗底吟<lb/>
<pb n="KR4h0141_WYG_222-4a"/>
　　　寒火　　　　　　　　　　<hi>明</hi>朱之蕃<lb/>
騰空烈焰挾灰飛望裏熒煌煖氣微禪性定餘傳指滅<lb/>
客心燃後御風歸烹來石髓凉侵齒著盡霓裳冷切闈<lb/>
入火化人元不爇徒勞炙手借炎威<lb/>
　　六言絶句<lb/>
　　　集王摩詰書語　　　　　　<hi>元</hi>張　雨<lb/>
夜深童僕靜默月明輞水淪漣獨與山僧飯訖寒林逺<lb/>
火初然<lb/>
<pb n="KR4h0141_WYG_222-4b"/>
　　七言絶句<lb/>
　　　春燒　　　　　　　　　　<hi>元</hi>張　雨<lb/>
日落山前野燒生白茅黄葦地初晴明朝却賦雉帶箭<lb/>
呼酒岡頭㸔火城<lb/>
　　　蚤至闕下候朝　　　　　　<hi>明</hi>髙　啟<lb/>
月明立傍御溝橋半啟宮門未放朝騶吏忽傳丞相至<lb/>
火城如晝曉寒銷<lb/>
　　　故山春日　　　　　　　　<hi>明</hi>楊　基<lb/>
<pb n="KR4h0141_WYG_222-5a"/>
　梨花兩枝春可憐下馬折花山逕邉山中人家改新火<lb/>
　隔樹吹來榆柳煙<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_222-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻二百二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_402-1a"/>
　欽定四庫全書<lb/>
御定佩文齋詠物詩選巻四百三<lb/>
　　熊羆類<lb/>
　　　五言古<lb/>
　　　　落日射羆　　　　　　　　<hi>梁</hi>元　帝<lb/>
　促宴引枚鄒中園觀獸侯日度堋隂廣風横旗影浮移<lb/>
　竿標入箭疊鼓送爭籌附枝時可息言從清夜遊<lb/>
　　　七言古<lb/>
<pb n="KR4h0141_WYG_402-1b"/>
　　　　王世賞席上題林良鷹熊圖　<hi>眀</hi>李東陽<lb/>
　坡陁連延出林麓孤鷹盤拏熊縮伏金眸耀日開蒼煙<lb/>
　健尾捎風起平陸由来異物乃同性意氣飛揚兩撐矗<lb/>
　山跑野掠紛路岐何事相逢輙相肉側睨翻疑批亢来<lb/>
　迅歩直欲空壁逐乾坤蒼茫色慘淡落木蕭颼滿空谷<lb/>
　羣豺歛跡百鳥停萬里長空齊注目是誰畫者誠崛竒<lb/>
　筆勢似與渠爭速坐間賔客皆起避階下兒童駭將蹴<lb/>
　當筵看畫催索詩卷帙不待髙閣束平生搏擊非我才<lb/>
<pb n="KR4h0141_WYG_402-2a"/>
　欲賦真愁成刻鵠微酣對此髪雙豎酒令詩籌復相督<lb/>
　頓令拙劣成麤豪一飲歩兵三百斛<lb/>
　　　五言律<lb/>
　　　　熊　　　　　　　　　　　<hi>唐</hi>李　嶠<lb/>
　導洛宜陽右乗春别館前昭儀忠漢日太傅翼周年列<lb/>
　射三侯滿興師七歩旋莫言舒紫褥猶異飲清泉<lb/>
　　　　詠馮昭儀當熊　　　　　　<hi>唐</hi>賈　至<lb/>
　白羽插雕弓蜺旌動朔風平明出金屋扈輦上林中逐<lb/>
<pb n="KR4h0141_WYG_402-2b"/>
　獸長廊静呼鷹御苑空王孫莫諫獵賤妾解當熊<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選卷四百三<lb/>
</p>
<p>
</p>
  </div>
</body>
</text>
</TEI>
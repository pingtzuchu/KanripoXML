<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_484-1a"/>
　欽定四庫全書<lb/>
御定佩文齋詠物詩選巻四百八十五<lb/>
　　蚊蠅類<lb/>
　　　五言古<lb/>
　　　　蚊蟆　　　　　　　　　　<hi>唐</hi>白居易<lb/>
　巴徼炎毒早二月蟆蚊生嘔膚拂不去遶耳薨薨聲斯<lb/>
　物頗微細中人初甚輕如有膚受譖久則瘡痏成痏成<lb/>
　無奈何所要防其萌麽蟲何足道潛喻儆人情<lb/>
<pb n="KR4h0141_WYG_484-1b"/>
　　　　秋蠅　　　　　　　　　　<hi>宋</hi>鄒　浩<lb/>
　秋風快如刀著木木欲折蕃鮮轉凄凄入眼無一恱青<lb/>
　蠅獨何為飛鳴猶未滅造化本無私爾生亦偶竊念方<lb/>
　三伏中日車午停轍下照人世間何異紅爐熱勁鳥倦<lb/>
　戢翼獰獸喘吐舌惟人於此時體懈劇疲苶虛堂幸可<lb/>
　逃枕簟隨意設好睡邊韶同素嬾嵇康埒更此值清凉<lb/>
　酣寢謂須決雙睫纔欲交汗膚遭爾齧營營不絶聲宛<lb/>
　類䜛口呐使我寝不安欲息還復輟况如一簞貧未能<lb/>
<pb n="KR4h0141_WYG_484-2a"/>
萬錢歠園蔬薦脫粟杯盤殊滅裂雙筯纔欲拈咀嚼遭<lb/>
爾餮適從何處来食飲汙修潔使我味不甘欲咽還復<lb/>
噎敺除付疲兵祗足増跛蹩宜哉孫權彈為爾情激切<lb/>
期望秋風回一掃無餘孽偶此延朝昏勿謂風不烈氣<lb/>
候侵凝凛龍蛇且藏穴爾形大豆然豈能堅如鐵<lb/>
　　　夜坐苦蚊　　　　　　　　<hi>元</hi>方　夔<lb/>
萬物有常理動息隨昬昕區區蟲豸中惡毒無如蚊云<lb/>
是鬼母化佛語非傳聞喙尺利芒刺腰圍隠花紋飢尋<lb/>
<pb n="KR4h0141_WYG_484-2b"/>
飛翅輕飽飲酡顔醺搏噬以自肥乗時鼓妖氛潛伏草<lb/>
莽間窺伺日向曛須㬰便四出攅集窮崖垠横空聚復<lb/>
散如布鵞鸛軍騰身飛猱㨗發喊迅雷磤瞥然闖門户<lb/>
来者何繽紛不但入翠幕偏工惱紅裙端坐缺隄障各<lb/>
各磨牙齦血肉生咀嚼斑駁瘃與皸如塗辟宫血丹砂<lb/>
服兼斤紈扇不住手揺動酸骨筋或時中指麾殷輪血<lb/>
朱纁雖能殺一二未足空其羣有来效方畧薙草收蕕<lb/>
薰延燒煽煙焰殺氣凝隂雲羅空燖鴞隼搜野醯䴥麇<lb/>
<pb n="KR4h0141_WYG_484-3a"/>
醜類盡驅逐暫息猫與獯自從生盤古元氣日磔分有<lb/>
生潰亂出甘苦更臭芬而我墮世味未能去羶葷天陽<lb/>
爍六合曼膚似遭焚之蟲并搜攪入夜無一傾誰知有<lb/>
制伏火攻䇿竒勲當如運甓法百匝不憚勤事㑹靡終<lb/>
極来者徵吾文<lb/>
　　七言古<lb/>
　　　蚊　　　　　　　　　　　<hi>明</hi>袁　凱<lb/>
羣蛇戢戢方鬪爭蝦蟇螻蛄相和鳴百足之蟲行無聲<lb/>
<pb n="KR4h0141_WYG_484-3b"/>
毒氣著人昬不醒蚊蚋雖微亦縱横隠然如雷吁可驚<lb/>
東方日色苦未明老夫閉户不敢行<lb/>
　　七言律<lb/>
　　　蒼蠅　　　　　　　　　　<hi>明</hi>朱之蕃<lb/>
生從汙穢忽雄飛鼓翅揺脣覓已肥剰酒殘羹沾醉飽<lb/>
青絲白璧妬光輝營營引類来同惡戀戀依人不暫違<lb/>
驅斥雖嚴還易集持將麈尾莫停揮<lb/>
　　　蠅　　　　　　　　　　　<hi>明</hi>張　維<lb/>
<pb n="KR4h0141_WYG_484-4a"/>
呼朋引類競紛然入我房櫳擾晝眠鼓翼有聲喧耳畔<lb/>
側身無賴簇眉邊頻驚栩栩南柯興始信營營止棘篇<lb/>
揮汗未能操詠筆任他長劔逐堂前<lb/>
　　五言絶句<lb/>
　　　蠅　　　　　　　　　　　<hi>宋</hi>梅堯臣<lb/>
青蠅何處来聚集滿盤間誰知腹中物變化如循環<lb/>
　　七言絶句<lb/>
　　　佛日山榮長老方丈　　　　<hi>宋</hi>蘇　軾<lb/>
<pb n="KR4h0141_WYG_484-4b"/>
日射廻廓午枕明水沈消盡碧煙横幽人睡覺無人見<lb/>
只有飛蚊繞鬢鳴<lb/>
　　　暑夕　　　　　　　　　　<hi>宋</hi>文　同<lb/>
晝蠅方少夜蚊多揺脫霜紈奈熱何獨向中庭待明月<lb/>
滿身清露瀉金波<lb/>
　　　凍蠅　　　　　　　　　　<hi>穿</hi>楊萬里<lb/>
隔窓偶見負暄蠅雙脚挼挲弄曉晴日影欲移先㑹得<lb/>
忽然飛落别窓聲<lb/>
<pb n="KR4h0141_WYG_484-5a"/>
　　　　立春　　　　　　　　　　<hi>金</hi>党懐英<lb/>
　水結東谿凍未漪風凌枯木怒猶威不知春力来多少<lb/>
　便有青蠅負暖飛<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_484-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選卷四百八十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_246-1a"/>
　欽定四庫全書<lb/>
御定佩文齋詠物詩選卷二百四十六<lb/>
　　粥類<lb/>
　　　五言古<lb/>
　　　　喫茗粥作　　　　　　　　<hi>唐</hi>儲光羲<lb/>
　當晝暑氣盛鳥雀靜不飛念君髙梧隂復解山中衣數<lb/>
　片逺雲度曾不蔽炎暉淹留膳茶粥共我飯蕨薇敝廬<lb/>
　既不逺日暮徐徐歸<lb/>
<pb n="KR4h0141_WYG_246-1b"/>
　　　七言古<hi>附長短句</hi>
　　　　豆粥　　　　　　　　　　<hi>宋</hi>蘇　軾<lb/>
　君不見滹沱流凘車折軸公孫倉黄奉豆粥濕薪破竈<lb/>
　自燎衣饑寒頓解劉文叔又不見金谷敲氷草木春帳<lb/>
　下烹煎皆美人萍虀豆粥不傳法咄嗟而辦石季倫干<lb/>
　戈未解身如寄聲色相纒心巳醉身心顛倒自不知更<lb/>
　識人間有真味豈如江頭千頃雪色蘆茅簷出没晨煙<lb/>
　孤地碓舂秔光似玉沙瓶煮豆軟如酥我老此身無著<lb/>
<pb n="KR4h0141_WYG_246-2a"/>
處賣書來問東家住卧聽雞鳴粥熟時蓬頭曵履君家<lb/>
去<lb/>
　　　口數粥行　　　　　　　　<hi>宋</hi>范成大<lb/>
家家臘月二十五淅米如珠和豆煮大杓撩鐺分口數<lb/>
疫鬼聞香走無處鎪薑屑桂澆蔗糖滑甘無比勝黄粱<lb/>
全家團欒罷晚飯在逺行人亦留分襁中孩子强教嘗<lb/>
餘波溥霑獲與臧新元叶氣調玉燭天行巳過來萬福<lb/>
物無疵厲年榖熟長向臘殘分豆粥<lb/>
<pb n="KR4h0141_WYG_246-2b"/>
　　　豆粥　　　　　　　　　　<hi>宋</hi>僧惠洪<lb/>
出碓新秔明玉粒落叢小豆楓葉赤井花洗秔勿去箕<lb/>
沙缾煮豆須彌日五更鍋面漚起滅秋沼隆隆疎雨集<lb/>
急除烈熖看徐攪豆才亦趂洄渦入須㬰大杓傳淨甕<lb/>
浪寒不興色如栗食餘偏稱地爐眠白灰紅火光濛密<lb/>
金谷賓朋怪咄嗟蔞亭君臣相記憶我今萬事不知他<lb/>
但覺銅缾蚯蚓泣<lb/>
　　七言律<lb/>
<pb n="KR4h0141_WYG_246-3a"/>
　　　　食茯苓粥　　　　　　　　<hi>明</hi>周　砥<lb/>
　荷钁穿雲得茯苓作糜從此謝吞腥齋厨自啟添松火<lb/>
　香韻初浮滿竹庭時憶紫芝歌舊曲尚尋黄獨制頹齡<lb/>
　今晨暫輟青精飯與潔方壇味玉經<lb/>
　　　七言絶句<lb/>
　　　　評事翁寄賜餳粥走筆為答　<hi>唐</hi>李商隱<lb/>
　粥香餳白杏花天省對流鶯坐綺筵今日寄來春巳老<lb/>
　鳳樓迢遞憶鞦韆<lb/>
<pb n="KR4h0141_WYG_246-3b"/>
　　　　戲鄭秀才　　　　　　　　<hi>金</hi>劉　勲<lb/>
　張老豆新頻見餉鄭家米鑿不須賒客來粥熟吾能辦<lb/>
　要與齊奴鬭咄嗟<lb/>
　　　　灤京雜詠　　　　　　　　<hi>元</hi>楊允孚<lb/>
　狼山山下曉風酸掩面佳人半怯寒倚户殷勤喚嘗粥<lb/>
　正宜倦客宿征鞍<hi>俗賣豆粥</hi>
　<lb/>
御定佩文齋詠物詩選卷二百四十六<lb/>
</p>
<p>
</p>
  </div>
</body>
</text>
</TEI>
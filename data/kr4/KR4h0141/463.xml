<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_463-1a"/>
　欽定四庫全書<lb/>
御定佩文齋詠物詩選巻四百六十四<lb/>
　　鵞類<lb/>
　　　五言古<hi>附長短句</hi>
　　　　詠鵞　　　　　　　　　　<hi>唐</hi>駱賓王<lb/>
　鵞鵞鵞曲項向天歌白毛浮緑水紅掌撥清波<lb/>
　　　　道州北池放鵞　　　　　　<hi>唐</hi>吕　温<lb/>
　我非好鵞癖爾乏鳴雁資安得免沸鼎澹然游清池見<lb/>
<pb n="KR4h0141_WYG_463-1b"/>
　生不忍食深情固在斯能自逺飛去無念稲粱為<lb/>
　　　　滕昌祐蘹香睡鵞圗　　　　<hi>元</hi>虞　集<lb/>
　蒼鵞惜毛羽宛宛卧春雨雨餘日照沙上有蘹香花懐<lb/>
　香不自獻夢到金鑾殿殿池多躍魚君王方草書<lb/>
　　　七言古<lb/>
　　　　趙大年鵞圖　　　　　　　<hi>元</hi>楊維楨<lb/>
　鏡湖湖上春波明灣碕樹樹鵞黄青上有金衣弄簧舌<lb/>
　下有紅掌浮繡翎舂鋤一白能自好尚嫌性帶鸕鷀腥<lb/>
<pb n="KR4h0141_WYG_463-2a"/>
眼明見此羣鸐鸐不與匹鳥爭春晴大年筆法如蘭亭<lb/>
宛頸箇箇由天成艮宫流落二百載賈人不厭千金爭<lb/>
却恨㑹稽内史無此筆為人辛苦書黄庭<lb/>
　　五言律<lb/>
　　　舟前小鵞兒　　　　　　　<hi>唐</hi>杜　甫<lb/>
鵞兒黄似酒對酒愛新鵞引頸嗔船逼無行亂眼多翅<lb/>
開遭宿雨力小困滄波客散層城暮狐貍奈若何<lb/>
　　　黄尊師髙軒觀鵞因畱宿　　<hi>元</hi>掲傒斯<lb/>
<pb n="KR4h0141_WYG_463-2b"/>
開軒南嶽下世事未曽聞落葉常疑雨方池半是雲偶<lb/>
尋騎鶴侣來此㸔鵞羣一夜潺湲裏秋光得細分<lb/>
　　　與客夜登開利寺觀鵞亭　　<hi>明</hi>王　問<lb/>
野寺寒雲外猶傳晉永和逢君非有約踏月偶相過廢<lb/>
沼氷稜淺荒亭霜氣多懐思倚闌者書罷獨籠鵞<lb/>
　　七言絶句<lb/>
　　　送賀賓客歸越　　　　　　<hi>唐</hi>李　白<lb/>
鏡湖流水漾清波狂客歸舟逸興多山隂道士如相見<lb/>
<pb n="KR4h0141_WYG_463-3a"/>
應寫黄庭換白鵞<lb/>
　　　得房公池鵞　　　　　　　<hi>唐</hi>杜　甫<lb/>
房相西亭鵞一羣眠沙汎浦白於雲鳯凰池上應廽首<lb/>
為報籠隨王右軍<lb/>
　　　題鵞　　　　　　　　　　<hi>唐</hi>李商隠<lb/>
眠沙卧水自成羣曲岸殘陽極浦雲那觧將心憐孔翠<lb/>
羈雌長共故雄分<lb/>
　　　深院　　　　　　　　　　<hi>唐</hi>韓　偓<lb/>
<pb n="KR4h0141_WYG_463-3b"/>
鵞兒唼啑梔黄觜鳯子輕盈膩粉腰深院下簾人晝寢<lb/>
紅薔薇暎碧芭蕉<lb/>
　　　同樂園　　　　　　　　　<hi>金</hi>趙秉文<lb/>
石作垣牆竹暎門水廻山複㡬桃源毛飄水面知鵞柵<lb/>
角出牆頭認鹿園<lb/>
　　　閒閒公為上清宫道士寫經并以所養鵞羣付<lb/>
　　　　之諸公有詩某亦同作　　<hi>元</hi>楊雲翼<lb/>
㑹稽筆法老無塵今代閒閒是後身只有愛鵞縁已盡<lb/>
<pb n="KR4h0141_WYG_463-4a"/>
舉羣還付向來人<lb/>
　　　春寒　　　　　　　　　　<hi>元</hi>方　囘<lb/>
燈節蕭條雷後雪花天料峭雨餘霜經旬不出無情緒<lb/>
恰見鵞兒似酒黄<lb/>
　　　訪張道士題壁　　　　　　<hi>明</hi>袁　凱<lb/>
道士門前春日温千重碧草睡鵞羣山風忽送桃花雨<lb/>
濕徧牀頭白練裙<lb/>
　　　過北塘　　　　　　　　　<hi>明</hi>髙　啟<lb/>
<pb n="KR4h0141_WYG_463-4b"/>
春水滿田如一湖入田放艇看鵞雛女郎祠下野花雜<lb/>
老子門前沙樹孤<lb/>
　　　夜至陽城田家　　　　　　　髙　啟<lb/>
東津渡頭初月輝南陵寺裏逺鐘微主人入夜門未掩<lb/>
蒲響滿塘鵞鴨歸<lb/>
　　　觀書偶成　　　　　　　　<hi>明</hi>史　鑑<lb/>
竹深門閉亂藤垂隠几觀書欲倦時長嘯不知風起處<lb/>
槐花吹落戲鵞池<lb/>
<pb n="KR4h0141_WYG_463-5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_463-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻四百六十四<lb/>
</p>
<p>
</p>
  </div>
</body>
</text>
</TEI>
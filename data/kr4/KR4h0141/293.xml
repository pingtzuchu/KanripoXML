<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_293-1a"/>
　欽定四庫全書<lb/>
御定佩文齋詠物詩選巻二百九十三<lb/>
　　銀杏類<lb/>
　　　五言古<lb/>
　　　　永叔内翰遺李太傅家新生鴨脚<lb/>
　　　　　　　　　　　　　　　　<hi>宋</hi>梅堯臣<lb/>
　北人見鴨脚南人見胡桃識内不識外疑若橡栗韜鴨<lb/>
　脚類綠李其名因葉髙吾鄉宣城郡多以此為勞種樹<lb/>
<pb n="KR4h0141_WYG_293-1b"/>
　三十年結子防山猱剝核手無膚持置宫省曹今喜生<lb/>
　都下薦酒壓葡萄初聞帝苑夸又復主第褒纍纍誰採<lb/>
　掇玉椀上金鼇金鼇文章宗分贈我已叨豈無異鄉感<lb/>
　感此微物遭一世走塵土鬢顛得霜毛<lb/>
　　　　梅聖俞寄銀杏　　　　　　<hi>宋</hi>歐陽修<lb/>
　鵞毛贈千里所重以其人鴨脚雖百箇得之誠可珍予<lb/>
　聞得之誰詩老逺且貧霜野橘林實京師寄時新封包<lb/>
　雖甚微採掇皆躬親物貴以人貴人賢棄而淪開緘重<lb/>
<pb n="KR4h0141_WYG_293-2a"/>
嗟惜詩以報慇懃<lb/>
　　　和聖俞鴨脚子　　　　　　　歐陽修<lb/>
鴨脚生江南名實本相浮綘囊因入貢銀杏貴中州致<lb/>
逺有餘力好竒自賢侯因令江上根結實彝門秋始摘<lb/>
纔三四金奩獻凝旒公卿不及識天子百金酬嵗久子<lb/>
漸多纍纍枝上稠主人名好客贈我比珠投博望昔所<lb/>
徙葡萄安石榴想其初來時厥價與此侔今已徧中國<lb/>
籬根及牆頭物性久雖在人情逐時流惟當記其始後<lb/>
<pb n="KR4h0141_WYG_293-2b"/>
世知來由是亦史官法豈徒續君謳<lb/>
　　七言律<lb/>
　　　謝濟之送銀杏　　　　　　<hi>明</hi>呉　寛<lb/>
錯落朱提數百枚洞庭秋色滿盤堆霜餘亂摘連柑子<lb/>
雪裏同煨有芋魁不用盛囊書復寫料非鑽核意無猜<lb/>
却愁佳惠終難繼乞與山中幾樹栽<lb/>
　　七言絶句<lb/>
　　　銀杏　　　　　　　　　　<hi>宋</hi>楊萬里<lb/>
<pb n="KR4h0141_WYG_293-3a"/>
　深灰淺火畧相遭小苦微甘韻最髙未必雞頭如鴨脚<lb/>
　不妨銀杏作金桃<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_293-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻二百九十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_438-1a"/>
　欽定四庫全書<lb/>
御定佩文齋詠物詩選卷四百三十九<lb/>
　　白鷴類<lb/>
　　　五言古<lb/>
　　　　贈黄山胡公求白鷳　　　　<hi>唐</hi>李　白<lb/>
　請以雙白璧買君雙白鷳白鷳如白練白雪恥容顔照<lb/>
　影玉潭裏刷毛琪樹間夜棲寒月靜朝歩落花閒我願<lb/>
　得此鳥翫之坐碧山胡公能輒贈籠寄野人還<lb/>
<pb n="KR4h0141_WYG_438-1b"/>
　　　　和梅龍圗公儀謝鷳　　　　<hi>宋</hi>歐陽脩<lb/>
　有詩鶴勿喜無詩鷳勿悲人禽固異性所趨各有宜朝<lb/>
　戲青竹林暮棲髙樹枝咿呦山鹿鳴格磔野鳥啼聲音<lb/>
　不相通各以類自隨使鶴居籠中垂頭似聽詩鶢鶋享<lb/>
　鐘鼓魚鳥見西施鷳鶴不宜爭所争良可知蚍蜉與蟻<lb/>
　子為物固已微當彼兩交闘勇如聞鼓鼙有心皆好勝<lb/>
　未免爭是非於我一何薄於彼一何私欄檻啄花卉叫<lb/>
　號驚睡兒跳踉兩脚長落泊雙翅垂何足充翫好於何<lb/>
<pb n="KR4h0141_WYG_438-2a"/>
定妍媸鷳口不能言夜夢以告之主人起謝鷼徔我今<lb/>
幾時僮奴謹守䕶出入煩提攜逍遥遂棲息飲啄安䧺<lb/>
雌花底弄日影風前理毛衣豈非主人恩報効爾宜思<lb/>
主人今白髮把酒無翆睂養鶴鷳又妬我言堪解頤<lb/>
　　　白鷳　　　　　　　　　　<hi>明</hi>徐　渭<lb/>
野性悅魚鳥客寓尚籠致正如好竹人借居亦栽蒔鷳<lb/>
鳥自南来貿入西河里王孫好法書籠以易吾字墨絲<lb/>
繡雪衣緑罽作襠帔有時轉喉中鷕若嫋雲際日夕湖<lb/>
<pb n="KR4h0141_WYG_438-2b"/>
水波秋樹葉微紫送客不出門白玉掃長彗<lb/>
　　七言古<hi>附長短句</hi>
　　　放白鷳篇　　　　　　　　<hi>唐</hi>宋之問<lb/>
故人贈我緑綺琴兼致白鷴鳥琴是嶧山桐鳥出吴谿<lb/>
中我心松石青霞裏弄此幽絃不能已我心湖海白雲<lb/>
垂憐此珍禽空自知著書晩下麒麟閣㓜穉驕癡候門<lb/>
樂乃言物性不可違白鷳愁慕刷毛衣玉徽閉匣留為<lb/>
念六翮開籠任爾飛<lb/>
<pb n="KR4h0141_WYG_438-3a"/>
　　　　白鷳　　　　　　　　　　<hi>明</hi>楊　基<lb/>
　棠梨花開滿山白白鷴飛來春一色黄鸝紫燕太悤忙<lb/>
　不道花間有閒客却嫌香露汚春衣立向湘江暎夕暉<lb/>
　鷗鷺相逢莫相妬一雙還拂楚煙歸<lb/>
　　　七言絶句<lb/>
　　　　和孫明府懐舊山　　　　　<hi>唐</hi>雍　陶<lb/>
　五栁先生本在山偶然為客落人間秋來見月多歸思<lb/>
　自起開籠放白鷳<lb/>
<pb n="KR4h0141_WYG_438-3b"/>
　　　　杏花白鷳<hi>書艾宣畫</hi>　　　　　　<hi>宋</hi>蘓　軾<lb/>
　天公剪刻為誰妍抱蘂遊蜂自作團把酒惜春都是夢<lb/>
　不如閒客此間看<lb/>
　<lb/>
　<lb/>
　<lb/>
　<lb/>
御定佩文齋詠物詩選巻四百三十九<lb/>
</p>
<p>
</p>
  </div>
</body>
</text>
</TEI>
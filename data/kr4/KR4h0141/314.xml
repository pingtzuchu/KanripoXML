<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_314-1a"/>
　欽定四庫全書<lb/>
御定佩文齋詠物詩選巻三百十四<lb/>
　　茘枝類<lb/>
　　　五言古<lb/>
　　　　詠茘枝　　　　　　　　　<hi>梁</hi>劉　霽<lb/>
　叔師貴其珍武仲稱斯羙良由自逺致含滋不留齒<lb/>
　　　　十四夜都司席上餞光禄屠公分賦<lb/>
　　　　　　　　　　　　　　　　<hi>明</hi>江以達<lb/>
<pb n="KR4h0141_WYG_314-1b"/>
　幕府侈髙㑹長筵列朱纓浮觴無緩筝一曲三四行豈<lb/>
　不誠歡娱之子懷逺征握手一為歎秉燭循櫩楹攀條<lb/>
　摘茘枝枝葉何青青<lb/>
　　　七言古<lb/>
　　　　四月十一日初食茘枝　　　<hi>宋</hi>蘇　軾<lb/>
　南邨諸楊北邨盧白華青葉冬不枯垂黄綴紫煙雨裏<lb/>
　特與茘子為先驅海山仙人綘羅𥜗紅紗中單白玉膚<lb/>
　不須更待妃子笑風骨自是傾城姝不知天公有意無<lb/>
<pb n="KR4h0141_WYG_314-2a"/>
遣此尤物生海隅雲山得伴松檜老霜雪自困楂梨麄<lb/>
先生洗醆酌桂醑氷盤薦此頳虬珠似開江鰩斫玉柱<lb/>
更洗河豚烹腹腴我生渉世本為口一官久巳輕蓴鱸<lb/>
人間何者非夢幻南來萬里眞良圖<lb/>
　　　廖致平送綠茘枝為戎州第一王公權茘枝綠<lb/>
　　　　酒亦為戎州第一　　　　<hi>宋</hi>黄庭堅<lb/>
王公權家茘枝緑廖致平家綠茘枝試傾一杯重碧色<lb/>
快剝千顆輕紅肌撥醅葡萄未足數堆盤馬乳不同時<lb/>
<pb n="KR4h0141_WYG_314-2b"/>
誰能同此勝絶味唯有老杜東樓詩<lb/>
　　　贈陳衆仲秀才纈雲辭　　　<hi>元</hi>馬祖常<lb/>
纈雲織波射金水郎君水西著皮履南陌紫塵十丈髙<lb/>
捋䰅買酒意氣豪萬里將書憑好鳥茘枝千顆團團小<lb/>
天津不隔少微星閶闔門開夜光曉<lb/>
　　五言律<lb/>
　　　新年　　　　　　　　　　<hi>宋</hi>蘇　軾<lb/>
茘子㡬時熟花頭今巳繁探春先棟樹買夏欲論園居<lb/>
<pb n="KR4h0141_WYG_314-3a"/>
士常携客參軍許叩門明年更有味懷抱帶諸孫<lb/>
　　　趙景賢送茘枝　　　　　　<hi>宋</hi>戴復古<lb/>
茘子固多種色香俱不同新來甞小綠又勝擘輕紅大<lb/>
嚼思千樹分甘僅一籠甞觀蔡公譜夢想到莆中<lb/>
　　五言排律<lb/>
　　　題郡中茘枝詩十八韻兼寄楊萬州八使君<lb/>
　　　　　　　　　　　　　　　<hi>唐</hi>白居易<lb/>
竒果標南土芳林對北堂素華春漠漠丹實夏煌煌葉<lb/>
<pb n="KR4h0141_WYG_314-3b"/>
捧低垂户枝擎重壓牆始因風弄色漸與日争光夕訝<lb/>
條懸火朝驚樹㸃粧深於紅躑躅大校白檳榔星綴連<lb/>
心朶珠排耀眼房紫羅裁襯殻白玉裹塡瓤早嵗㑹聞<lb/>
說今朝始摘甞嚼疑天上味嗅異世間香潤勝蓮生水<lb/>
鮮逾橘得霜臙脂掌中顆甘露舌頭漿物少尤珍重天<lb/>
髙苦渺茫巳教生暑月又使阻遐方粹液靈難駐姸姿<lb/>
嫩易傷近南光景熱向北道途長不得充王賦無由寄<lb/>
帝鄉唯君堪擲贈靣白似潘郎<lb/>
<pb n="KR4h0141_WYG_314-4a"/>
　　　茘枝　　　　　　　　　　<hi>宋</hi>陶　弼<lb/>
五月南遊渇欣逄茘子丹殻勻仙鶴頂肉露水晶丸色<lb/>
映離為火甘殊木作酸枝繁恐相染樹重欲成團赤蚌<lb/>
遺珠顆紅犀露角端爽能消内熱潤可濯中乾一簇氷<lb/>
蠶繭千苞火鳯冠隔瓤銀葉嫩透膜玉漿寒<lb/>
　　七言律<lb/>
　　　重寄茘枝與楊使君時聞楊使君欲種植故有<lb/>
　　　　落句戱之　　　　　　　<hi>唐</hi>白居易<lb/>
<pb n="KR4h0141_WYG_314-4b"/>
摘來正帶凌晨露寄去須憑下水船映我緋衫渾不見<lb/>
對公銀印最相鮮香連翠葉真堪畫紅透青籠實可憐<lb/>
聞道萬州方欲種愁君得喫是何年<lb/>
　　　茘枝樹　　　　　　　　　<hi>唐</hi>鄭　谷<lb/>
二京曽見畫圖中數本芳菲色不同孤棹今來巴檄外<lb/>
一枝煙雨思無窮夜郎城近含香瘴杜宇巢低起暝風<lb/>
腸斷渝瀘霜霰薄不教葉似灞陵紅<lb/>
　　　南海陪鄭司空遊茘園　　　<hi>唐</hi>曹　松<lb/>
<pb n="KR4h0141_WYG_314-5a"/>
茘枝時節出旌斿南國名園盡興遊亂結羅紋照襟袖<lb/>
别含瓊露爽咽喉葉中新火欺寒食樹上丹砂勝錦州<lb/>
他日為霖不將去也須圖畫取風流<lb/>
　　　茘枝　　　　　　　　　　<hi>唐</hi>徐　夤<lb/>
日日熏風捲瘴煙南園珍果茘枝先靈鴉啄破瓊津滴<lb/>
寳氣盛來蚌腹圎錦里只聞消醉渇蕊宫惟合贈神仙<lb/>
何人刺出猩猩血深染羅紋遍殻鮮<lb/>
　　　次韻劉燾撫寄蜜漬茘枝　　<hi>宋</hi>蘇　軾<lb/>
<pb n="KR4h0141_WYG_314-5b"/>
時新滿座聞名字别久何人記色香葉似楊梅蒸霧雨<lb/>
花如盧橘傲風霜每憐蓴菜下鹽豉肯與蒲萄壓酒漿<lb/>
回首驚塵卷飛雪詩情真合與君甞<lb/>
　　　次韻曽仲錫承議食蜜漬生茘枝<lb/>
　　　　　　　　　　　　　　　　蘇　軾<lb/>
代北寒虀擣韭萍竒包零落似晨星逄鹽久巳成枯腊<lb/>
得蜜猶疑是薄刑欲就左慈求拄杖便隨李白跨滄溟<lb/>
攀條與立新名字兒女稱呼恐不經<lb/>
<pb n="KR4h0141_WYG_314-6a"/>
　　　和程大夫茘枝　　　　　　<hi>宋</hi>唐　庚<lb/>
家在岷峨飽茘枝十年遊宦但神馳側生流落今千載<lb/>
入貢稱珍彼一時定自不將凡果比如何偏與瘴煙宜<lb/>
白頭莫作江南客辜負山中故友期<lb/>
　　　福帥張道淵茘子　　　　　<hi>宋</hi>曽　㡬<lb/>
豈無重碧實瓶罍難得輕紅薦一杯千里人從閩嶺出<lb/>
三年公送茘枝來玉為肌骨凉無汗雲作衣裳皺不開<lb/>
莫訝關情向尤物厭看綠李與楊梅<lb/>
<pb n="KR4h0141_WYG_314-6b"/>
　　　走筆謝吉守趙判院分餉三山茘枝<lb/>
　　　　　　　　　　　　　　　<hi>宋</hi>楊萬里<lb/>
吾州五馬住閩山分我三山茘子丹甘露落來雞子大<lb/>
曉風凍作水晶團西川紅錦無此色南海綠羅猶帶酸<lb/>
不是今年天不暑玉膚照得野人寒<lb/>
　　　次韻謝新茘　　　　　　　<hi>元</hi>黄石翁<lb/>
海國仙人剪綘霞年年一朶到仙家眼中玉色如何晏<lb/>
席上風流得孟嘉野客不分唐殿帶老臣幷按建谿茶<lb/>
<pb n="KR4h0141_WYG_314-7a"/>
醉來徃事都休問且擘輕紅對晩花<lb/>
　　七言絶句<lb/>
　　　解悶　　　　　　　　　　<hi>唐</hi>杜　甫<lb/>
憶過瀘戎摘茘枝青楓隱映石逶迤京華舊見無顔色<lb/>
紅顆酸甜只自知<lb/>
　　　茘枝樓對酒　　　　　　　<hi>唐</hi>白居易<lb/>
茘枝新熟雞冠色燒酒初開琥珀香欲摘一枝傾一盞<lb/>
西樓無客共誰甞<lb/>
<pb n="KR4h0141_WYG_314-7b"/>
　　　茘枝詩　　　　　　　　　<hi>唐</hi>薛　能<lb/>
顆如松子色如櫻未識蹉跎欲半生嵗杪監州曽見樹<lb/>
時新入座久聞名<lb/>
　　　茘枝　　　　　　　　　　<hi>唐</hi>韓　偓<lb/>
巧裁霞片裹神漿崖蜜天然有異香應是仙人金掌露<lb/>
結成氷入茜羅囊<lb/>
　　　其二<lb/>
封開玉籠雞冠澀葉襯金盤鶴頂鮮想得佳人微露齒<lb/>
<pb n="KR4h0141_WYG_314-8a"/>
翠釵先取一枝懸<lb/>
　　　憶茘枝　　　　　　　　　<hi>唐</hi>薛　濤<lb/>
傳聞象郡隔南荒綘實豐肌不可忘近有青衣連楚水<lb/>
素漿還得類瓊漿<lb/>
　　　茘枝　　　　　　　　　　<hi>宋</hi>蔡　襄<lb/>
翠葉纖枝雜綘囊使君分寄驛人忙彩毫分處曽畱筆<lb/>
箬片開時不減香<lb/>
　　　茘枝　　　　　　　　　　<hi>宋</hi>蘇　軾<lb/>
<pb n="KR4h0141_WYG_314-8b"/>
羅浮山下四時春盧橘楊梅次第新日啖茘枝三百顆<lb/>
不妨長作嶺南人<lb/>
　　　書事　　　　　　　　　　<hi>宋</hi>戴復古<lb/>
打鼓行船未有期恰如江上阻風時詩中一段閒公事<lb/>
幸不妨人喫茘枝<lb/>
　　　茘枝　　　　　　　　　　<hi>宋</hi>洪駒父<lb/>
仙果携從海上山露華供液鶴分丹硃砂芒刺羞紅顆<lb/>
龍目團圓避赤丸<lb/>
<pb n="KR4h0141_WYG_314-9a"/>
　　　戎州　　　　　　　　　　<hi>宋</hi>汪元量<lb/>
錦茘戎州第一竒大如雞子壓枝垂金刀剪下三千顆<lb/>
對客從容把酒巵<lb/>
　　　初至崖州喫茘枝　　　　　<hi>宋</hi>僧惠洪<lb/>
口腹平生厭事治上林珍果亦甞之天公見我流涎甚<lb/>
遣向崖州喫茘枝<lb/>
　　　忽刺木御史還䑓索詩二絶為别<hi>錄一</hi>
　　　　　　　　　　　　　　　<hi>元</hi>程鉅夫<lb/>
<pb n="KR4h0141_WYG_314-9b"/>
曽此觀風慣土風老榕能識舊花驄如何又踏秦淮月<lb/>
不待炎州茘子紅<lb/>
　　　福州雜詩　　　　　　　　<hi>元</hi>范　梈<lb/>
虎豹㡬曽驚石鼓魚龍猶解隱金沙遮藏翠茘餘千刹<lb/>
掩映朱霞倚萬家<lb/>
　　　寄匡山人　　　　　　　　<hi>元</hi>陳　基<lb/>
早春相見又經秋秋水迢迢阻汎舟每見玉山問消息<lb/>
茘漿何日寄江樓<lb/>
<pb n="KR4h0141_WYG_314-10a"/>
　　　　茘枝畫為福建僉憲張惟逺題<lb/>
　　　　　　　　　　　　　　　　<hi>元</hi>張　昱<lb/>
　茜羅輕裹玉肌寒吹盡南風露未乾一寸丹心無與寄<lb/>
　為憑圖畫入長安<lb/>
　　　　題鼓山廨院壁　　　　　　<hi>明</hi>方太古<lb/>
　十年寳劒行邉友半夜寒燈夢裏家細雨短牆新佛院<lb/>
　小堂香滿茘枝花<lb/>
　　　　茘子曲　　　　　　　　　<hi>明</hi>栁應芳<lb/>
<pb n="KR4h0141_WYG_314-10b"/>
　白玉明肌裹綘囊中含仙露壓璚漿城南多少青絲籠<lb/>
　競取王家十八娘<lb/>
　　　　寄阮堅之司理　　　　　　<hi>明</hi>范　汭<lb/>
　訟庭寂寂散春煙碧海丹山在目前市得鰕姑堪佐酒<lb/>
　摘來茘子不論錢<lb/>
　<lb/>
　<lb/>
御定佩文齋詠物詩選巻三百十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_087-1a"/>
　欽定四庫全書<lb/>
御定佩文齋詠物詩選巻八十七<lb/>
　　曲江類<lb/>
　　　五言古<lb/>
　　　　同諸公秋霽曲江俯見南山　<hi>唐</hi>儲光羲<lb/>
　天静終南髙俯映江水明有若蓬萊下淺深見澄瀛羣<lb/>
　峰懸中流石壁如瑤瓊魚龍隐蒼翠鳥獸逰清泠菰蒲<lb/>
　林下秋薜荔波中輕山靈浴蘭沚水若居雲屏嵐氣浮<lb/>
<pb n="KR4h0141_WYG_087-1b"/>
　渚宫孤光隨曜靈陰陰豫章館宛宛百花亭大君及羣<lb/>
　臣宴樂方嚶鳴吾黨二三子蕭辰怡性情逍遙滄海時<lb/>
　乃在長安城<lb/>
　　　　曲江春霽　　　　　　　　<hi>唐</hi>劉　駕<lb/>
　宿雨洗秦樹舊花如新開池邊艸未乾日照人馬來馬<lb/>
　蹄踏流水漸漸成塵埃鴛鴦不敢下飛遶岸東西此地<lb/>
　喧仍舊歸人亦滿街<lb/>
　　　七言古<lb/>
<pb n="KR4h0141_WYG_087-2a"/>
　　　和錢員外答盧員外早春獨逰曲江見寄長句<lb/>
　　　　　　　　　　　　　　　<hi>唐</hi>白居易<lb/>
春來有色闇融融先到詩情酒思中栁㟁霏微裛塵雨<lb/>
杏園淡蕩開花風聞君獨逰心鬱鬱薄晩新晴騎馬出<lb/>
醉思詩侣有同年春歎翰林無暇日雲夫首唱寒玉音<lb/>
蔚章繼和春搜吟此時我亦閉門坐一日風流三處心<lb/>
　　五言律<lb/>
　　　奉和聖製賜史供奉曲江宴應制<lb/>
<pb n="KR4h0141_WYG_087-2b"/>
　　　　　　　　　　　　　　　<hi>唐</hi>王　維<lb/>
侍從有鄒枚瓊筵向水開言陪柏梁宴新下建章來對<lb/>
酒山河滿移舟草樹迴天文同麗日駐景惜行杯<lb/>
　　　酬白二十二舎人早春曲江見寄<lb/>
　　　　　　　　　　　　　　　<hi>唐</hi>張　籍<lb/>
曲江氷欲盡風日已恬和栁色看猶淺泉聲覺漸多紫<lb/>
蒲生濕岸青鴨戯晴波仙掖髙情客相招共一過<lb/>
　　　曲江　　　　　　　　　　<hi>唐</hi>鄭　谷<lb/>
<pb n="KR4h0141_WYG_087-3a"/>
細草㟁西東酒旗搖水風樓臺在煙杪鷗鷺下沙中翠<lb/>
幄晴相接芳洲夜暫空何人賞秋景興與此時同<lb/>
　　　曲江作　　　　　　　　　<hi>唐</hi>韋　莊<lb/>
細雨曲池濵青袍草色新詠詩行信馬載酒喜逢人性<lb/>
為無機率家因守道貧若無詩自遣誰奈寂寥春<lb/>
　　　曲江暮春雪霽　　　　　　<hi>唐</hi>曹　松<lb/>
霽動江池色春殘一去逰菰風生馬足槐雪滴人頭北<lb/>
闕塵未起南山清欲流如何多别地却得醉汀洲<lb/>
<pb n="KR4h0141_WYG_087-3b"/>
　　　秋日曲江書事　　　　　　<hi>唐</hi>李　洞<lb/>
門搖枯葦影落日共鷗歸園近鹿來熟江寒人到稀片<lb/>
雲穿塔過枯葉入城飛翻怕賔鴻至無才動禮闈<lb/>
　　　曲江秋望　　　　　　　　<hi>金</hi>師　柘<lb/>
山逺嶂重出野平天四圍涼風芡實坼久雨藕花肥水<lb/>
闊漁舟小天長去鳥微紫蒲行處有采采莫盈衣<lb/>
　　五言排律<lb/>
　　　早春獨逰曲江　　　　　　<hi>唐</hi>白居易<lb/>
<pb n="KR4h0141_WYG_087-4a"/>
散職無羈束羸驂少送迎朝從直城出春傍曲江行風<lb/>
起池東暖雲開山北晴氷銷泉脈動雪盡草芽生露杏<lb/>
紅初拆煙楊緑未成影遅新度鴈聲澀欲啼鶯閒地心<lb/>
俱静韶光眼共明酒狂憐性逸藥效喜身輕慵慢疎人<lb/>
事幽棲遂野情迴看雲閣笑不似有浮名<lb/>
　　七言律<lb/>
　　　曲江　　　　　　　　　　<hi>唐</hi>杜　甫<lb/>
城上春雲覆苑墻江亭晩色静年芳林花著雨燕支濕<lb/>
<pb n="KR4h0141_WYG_087-4b"/>
水荇牽風翠帶長龍武新軍深駐輦芙蓉别殿謾焚香<lb/>
何時詔此金錢㑹暫醉佳人錦瑟傍<lb/>
　　　及第後宴曲江　　　　　　<hi>唐</hi>劉　滄<lb/>
及第新春選勝逰杏園初宴曲江頭紫毫粉壁題仙籍<lb/>
栁色簫聲拂御樓霽景露光眀逺岸晩空山翠墜芳洲<lb/>
歸時不省花間醉綺陌香車似水流<lb/>
　　　曲江　　　　　　　　　　<hi>唐</hi>章　碣<lb/>
日照香塵逐馬蹄風吹浪濺㡬迴隄無窮羅綺填花徑<lb/>
<pb n="KR4h0141_WYG_087-5a"/>
大半笙歌占麥畦落絮却籠他樹白嬌鶯更學别禽啼<lb/>
秪縁頻宴蓬洲客引得逰人去似迷<lb/>
　　　曲江　　　　　　　　　　<hi>唐</hi>李山甫<lb/>
南山低對紫雲樓翠影紅隂瑞氣浮一種是春長富貴<lb/>
大都為水也風流争攀栁帶千千手閒插花枝萬萬頭<lb/>
獨向江邊㝡惆悵滿衣塵土避王侯<lb/>
　　　曲江春望　　　　　　　　<hi>唐</hi>羅　鄴<lb/>
故國東歸澤國遙曲江晴望憶漁樵都縁北闕春先到<lb/>
<pb n="KR4h0141_WYG_087-5b"/>
不是南山雪易消瑞景玉樓開組繡歡聲丹禁奏雲韶<lb/>
雖然未得陪鵷鷺亦酹金觴祝帝堯<lb/>
　　七言絶句<lb/>
　　　曲江春望　　　　　　　　<hi>唐</hi>盧　綸<lb/>
菖蒲翻葉栁交枝暗上蓮舟鳥不知更到無花㝡深處<lb/>
玉樓金殿影參差<lb/>
　　　其二<lb/>
翠黛紅粧畫鷁中共驚雲色帶微風簫管曲長吹未盡<lb/>
<pb n="KR4h0141_WYG_087-6a"/>
花南水北雨濛濛<lb/>
　　　其三<lb/>
泉聲徧野入芳洲擁沫吹花上碧流二月行人漸無路<lb/>
巢峰乳燕滿髙樓<lb/>
　　　同張水部籍春逰曲江寄白二十二舎人<lb/>
　　　　　　　　　　　　　　　<hi>唐</hi>韓　愈<lb/>
漠漠輕隂晩自開青春白日映樓臺曲江水滿花千樹<lb/>
有底忙時不肻來<lb/>
<pb n="KR4h0141_WYG_087-6b"/>
　　　酬韓侍郎張博士雨後曲江見寄<lb/>
　　　　　　　　　　　　　　　<hi>唐</hi>白居易<lb/>
小園新種紅櫻樹閒遶花行便當逰何必更随鞍馬隊<lb/>
衝泥蹋雨曲江頭<lb/>
　　　曲江獨行　　　　　　　　　白居易<lb/>
獨來獨去何人識厩馬朝衣野客心閒愛無風水邊坐<lb/>
楊花不動樹隂隂<lb/>
　　　曲江池上　　　　　　　　<hi>唐</hi>雍裕之<lb/>
<pb n="KR4h0141_WYG_087-7a"/>
　殷勤春在曲江頭全藉羣仙占勝逰何必三山待鸞鶴<lb/>
　年年此地是瀛州<lb/>
　　　　春逰　　　　　　　　　　<hi>唐</hi>王　涯<lb/>
　曲江緑栁變煙條寒谷氷隨煖氣消纔見春光生綺陌<lb/>
　已聞清樂動雲韶<lb/>
　　　　春日逰曲江　　　　　　　<hi>唐</hi>張　喬<lb/>
　日暖鴛鴦拍浪春蒹葭浦際聚青蘋若論來往鄉心切<lb/>
　須是煙波島上人<lb/>
<pb n="KR4h0141_WYG_087-7b"/>
　　　　曲江春草　　　　　　　　<hi>唐</hi>鄭　谷<lb/>
　花落江隄簇曉煙雨餘江色逺相連香輪莫輾青青破<lb/>
　留與逰人一醉眠<lb/>
　<lb/>
　<lb/>
　<lb/>
　<lb/>
御定佩文齊詠物詩選巻八十七<lb/>
</p>
<p>
</p>
  </div>
</body>
</text>
</TEI>
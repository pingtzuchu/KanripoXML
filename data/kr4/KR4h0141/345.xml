<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_345-1a"/>
　欽定四庫全書<lb/>
御定佩文齋詠物詩選巻三百四十五<lb/>
　　刺桐花類<lb/>
　　　七言絶句<lb/>
　　　　小雪日戲題　　　　　　　<hi>唐</hi>張　登<lb/>
　甲子徒推小雪天刺桐猶綠槿花然陽和長養無時歇<lb/>
　却是炎洲雨露偏<lb/>
　　　　泉州刺桐花詠兼呈趙使君　<hi>唐</hi>陳　陶<lb/>
<pb n="KR4h0141_WYG_345-1b"/>
　海曲春深滿郡霞越人多種刺桐花可憐虎竹西樓色<lb/>
　錦帳三千阿母家<lb/>
　　　　其二<lb/>
　猗猗小豔夹通衢晴日薰風笑越姝只是紅芳移不得<lb/>
　刺桐屏障滿中都<lb/>
　　　　其三<lb/>
　赤帝嘗聞海上遊三千幢葢擁炎洲今来樹似離宫色<lb/>
　紅翠欹斜十二樓<lb/>
<pb n="KR4h0141_WYG_345-2a"/>
　　　其四<lb/>
髣髴三株植世間風光滿地赤城閒無因秉燭看竒樹<lb/>
長伴劉公醉玉山<lb/>
　　　永春路　　　　　　　　　<hi>宋</hi>徐　璣<lb/>
路行僻處山山好春到晴時物物嘉秀色連雲原上麥<lb/>
清香夹道刺桐花<lb/>
　　　舟行青谿道中入歙　　　　<hi>元</hi>方　囘<lb/>
刺桐花發草如藍欲䣃綿袍剪紵衫一夜春霜忽如雪<lb/>
<pb n="KR4h0141_WYG_345-2b"/>
江南天氣不宜蠶<lb/>
　　　書武陽驛　　　　　　　　<hi>眀</hi>汪應軫<lb/>
小驛春深屋半斜東風開到刺桐花夜来有夢難分别<lb/>
半是長安半是家<lb/>
　　　送金員外歸泉南　　　　　<hi>眀</hi>僧来復<lb/>
朱樓别起擁飛霞浮石橋邉乆住家海日浴紅春雨霽<lb/>
鷓鴣啼上刺桐花<lb/>
　　　西湖雜詩　　　　　　　　　僧来復<lb/>
<pb n="KR4h0141_WYG_345-3a"/>
　芙蓉灣口綠隂斜吹笛何人隔彩霞驚起沙頭雙翠羽<lb/>
　銜魚飛上刺桐花<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_345-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻三百四十五<lb/>
</p>
<p>
</p>
  </div>
</body>
</text>
</TEI>
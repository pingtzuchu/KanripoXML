<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_238-1a"/>
　欽定四庫全書<lb/>
御定佩文齋詠物詩選巻二百三十八<lb/>
　　仙類<lb/>
　　　四言古<lb/>
　　　　飛龍篇　　　　　　　　　<hi>魏</hi>曹　植<lb/>
　晨遊泰山雲霧窈窕忽逢二童顔色鮮好乗彼白鹿手<lb/>
　翳芝草我知真人長跪問道西登玉臺金樓複道授我<lb/>
　仙藥神皇所造教我服食還精補腦夀同金石永世難<lb/>
<pb n="KR4h0141_WYG_238-1b"/>
　老<lb/>
　　　五言古<lb/>
　　　　長歌行　　　　　　　　　<hi>漢</hi>闕　名<lb/>
　仙人騎白鹿髮短耳何長導我上太華攬芝獲赤幢來<lb/>
　到主人門奉藥一玉箱主人服此藥身體日康强髮白<lb/>
　復更黑延年夀命長<lb/>
　　　　五遊篇　　　　　　　　　<hi>魏</hi>曹　植<lb/>
　九州不足歩願得凌雲翔逍遥八紘外游目歴遐荒披<lb/>
<pb n="KR4h0141_WYG_238-2a"/>
我丹霞衣襲我素霓裳華葢芬晻藹六龍仰天驤曜靈<lb/>
未移景倏忽造昊蒼閶闔啟丹扉䨇闕曜朱光徘徊文<lb/>
昌殿登陟太微堂上帝休西櫺羣后集東廂帶我瓊瑶<lb/>
珮潄我沆瀣漿踟蹰玩靈芝徙倚弄華芳王子奉仙藥<lb/>
羡門進竒方服食享遐紀延夀保無疆<lb/>
　　　遊仙詩　　　　　　　　　<hi>晉</hi>郭　璞<lb/>
青谿千餘仞中有一道士雲生梁棟間風岀窓户裏借<lb/>
問此何誰云是鬼谷子翹迹企潁陽臨河思洗耳閶闔<lb/>
<pb n="KR4h0141_WYG_238-2b"/>
西南來濳波渙鱗起靈妃顧我笑粲然啟玉齒蹇修時<lb/>
不存要之將誰使<lb/>
　　　其二<lb/>
翡翠戲蘭苕容色更相鮮緑蘿結髙林蒙蘢葢一山中<lb/>
有㝠寂士静嘯撫清絃放情凌霄外嚼蕊挹飛泉赤松<lb/>
臨上游駕虹乗紫煙左挹浮丘袖右拍洪崖肩借問蜉<lb/>
蝣軰寜知龜鶴年<lb/>
　　　其三<lb/>
<pb n="KR4h0141_WYG_238-3a"/>
暘谷吐靈曜扶桑森萬丈朱霞升東山朝日何晃朗廻<lb/>
風流曲櫺幽室發逸響悠然心永懐眇爾自遐想仰思<lb/>
舉雲翼延首矯玉掌嘯傲遺世羅縱情任獨往明道雖<lb/>
若昧其中有妙象希賢宜勵徳羡魚當結網<lb/>
　　　其四<lb/>
璇臺冠崑嶺西海濵招揺瓊林籠藻映碧樹疏英翹丹<lb/>
泉漂朱沫黑水鼓𤣥濤尋仙萬餘日今乃見子喬振髪<lb/>
晞翠霞解褐被綘綃總轡臨少廣盤虬舞雲軺永偕帝<lb/>
<pb n="KR4h0141_WYG_238-3b"/>
鄉侣千齡共逍遥<lb/>
　　　遊仙詩　　　　　　　　　<hi>晉</hi>庾　闡<lb/>
卭疏鍊石髓赤松潄水玉憑煙眇封子流浪揮元俗崆<lb/>
峒臨北户昆吾眇南陸層霄映紫芝濳澗汎丹菊崑崙<lb/>
涌五河八流縈地軸<lb/>
　　　讀山海經　　　　　　　　<hi>晉</hi>陶　濳<lb/>
玉臺凌霞秀王母怡妙顔天地共俱生不知幾何年靈<lb/>
化無窮已館宇非一山髙酣發新謡寜效俗中言<lb/>
<pb n="KR4h0141_WYG_238-4a"/>
　　　遊仙詩　　　　　　　　　<hi>齊</hi>袁　彖<lb/>
羽客宴瑶宫旌葢乍舒設王子洛浦來湘娥洞庭發長<lb/>
引逐清風髙歌送奔月並馭排帝闥連吹入天闕萬古<lb/>
一方春千霜豈二髮<lb/>
　　　遊仙詩　　　　　　　　　<hi>齊</hi>王　融<lb/>
獻歳和風起日岀東南隅鳳旍亂煙道龍駕溢雲區結<lb/>
賞自員嶠移讌乃方壺金巵浮水翠玉斚挹泉珠徒用<lb/>
霜露改終然天地俱<lb/>
<pb n="KR4h0141_WYG_238-4b"/>
　　　其二<lb/>
湘沅有蘭芷汨吾欲南征遺珮岀長浦舉袂望増城朱<lb/>
霞拂綺樹白雲照金楹五芝多秀色八桂常冬榮弭節<lb/>
且夷與參差聞鳳笙<lb/>
　　　昇仙篇　　　　　　　　　<hi>梁</hi>簡文帝<lb/>
少室堪求道明光可學仙丹繒碧林宇緑玉黄金篇雲<lb/>
車了無轍風馬詎須鞭靈桃恒可餌幾廻三千年<lb/>
　　　和竟陵王遊仙詩　　　　　<hi>梁</hi>沈　約<lb/>
<pb n="KR4h0141_WYG_238-5a"/>
夭矯乗綘仙螭衣方陸離玉鑾隐雲霧溶溶紛上馳瑶<lb/>
臺風不息赤水正漣漪峥嶸元圃上聊攀瓊樹枝<lb/>
　　　郭𢎞農璞遊仙　　　　　　<hi>梁</hi>江　淹<lb/>
崦山多靈艸海濵饒竒石偃蹇尋青雲隐淪駐精魄道<lb/>
人讀丹經方士錬玉液朱霞入窓牖曜靈照空隙傲睨<lb/>
摘木芝凌波採水碧眇然萬里遊矯掌望煙客永得安<lb/>
期術豈愁濛汜迫<lb/>
　　　雲山讚　　　　　　　　　　江　淹<lb/>
<pb n="KR4h0141_WYG_238-5b"/>
　　　　隂長生<lb/>
隂君惜靈骨珪璧詎為寳日夜名山側果得金丹道憂<lb/>
傷永不至光顔如碧草若渡西海時致意三青鳥<lb/>
　　　　秦女<lb/>
青琴既曠世緑珠亦絶羣猶不及秦女十五乗綵雲璧<lb/>
質人不見瓊光俗詎聞願使洛靈往為我道竒芬<lb/>
　　　詠得神仙　　　　　　　　<hi>陳</hi>隂　鏗<lb/>
羅浮銀是殿瀛洲玉作堂朝遊雲暫起夕餌菊恒香聊<lb/>
<pb n="KR4h0141_WYG_238-6a"/>
持履成燕戲以石為羊洪崖與松子乗羽就周王<lb/>
　　　奉和趙王遊仙　　　　　<hi>北周</hi>庾　信<lb/>
藏山還採藥有道得從師京兆陳安世成都李意期玉<lb/>
京傳相鶴太乙授飛龜白石香新芋青泥羙熟芝山精<lb/>
逢照鏡樵客值圍棋石紋如碎錦藤苖似亂絲蓬萊在<lb/>
何處漢后欲遥祠<lb/>
　　　英才言聚賦得昇天行　　　<hi>隋</hi>僧慧浄<lb/>
馭風過閬苑控鶴下瀛洲欲採三芝秀先從千仞游駕<lb/>
<pb n="KR4h0141_WYG_238-6b"/>
鳳吟虛管乗槎泛淺流頹齡一已駐方驗大椿秋<lb/>
　　　懐仙　　　　　　　　　　<hi>唐</hi>王　勃<lb/>
鶴岑有竒徑麟洲富仙家紫泉潄珠液𤣥巖列丹葩常<lb/>
希披塵網眇然登雲車鸞情極霄漢鳳想疲煙霞道存<lb/>
蓬瀛近意愜朝市賖無為坐惆悵虛此江上華<lb/>
　　　玉真仙人辭　　　　　　　<hi>唐</hi>李　白<lb/>
玉真之仙人時往太華峰清晨鳴天鼓飇歘騰䨇龍弄<lb/>
電不輟手行雲本無蹤幾時入少室王母應相逄<lb/>
<pb n="KR4h0141_WYG_238-7a"/>
　　　仙谷遇毛女意知是秦宫人　<hi>唐</hi>常　建<lb/>
谿口水石淺泠泠明藥叢入谿䨇峰峻松栝疎幽風垂<lb/>
嶺枝嫋嫋翳泉花濛濛夤縁霽人目路盡心彌通盤石<lb/>
横陽崖前臨殊未窮回潭清雲影瀰漫長天空水邊一<lb/>
神女千歳為玉童羽毛經漢代珠翠逃秦宫目覿神已<lb/>
寓鶴飛言未終祈君青雲祕願謁黄仙翁嘗以耕玉田<lb/>
龍鳴西頂中金梯與天接幾日來相逢<lb/>
　　　宿五度谿仙人得道處　　　　常　建<lb/>
<pb n="KR4h0141_WYG_238-7b"/>
五度谿上花生根依兩崖二月尋片雲願宿秦人家上<lb/>
見懸崖峻下見白水湍仙人彈棋處石上青蘿盤無處<lb/>
求玉童翳翳惟林巒前谿遇新月聊取玉琴彈<lb/>
　　　懐尹真人　　　　　　　　<hi>唐</hi>鮑　溶<lb/>
萬里疉嶂翠一心浮雲閒羽人杏花發倚樹紅瓊顔流<lb/>
水杳㝠外女蘿隂䕃間却思人間世多故不可扳青鳥<lb/>
飛難逺春雲晴不還但恐五雲車山中復有山<lb/>
　　　求仙曲　　　　　　　　　<hi>唐</hi>孟　郊<lb/>
<pb n="KR4h0141_WYG_238-8a"/>
仙教生為門仙宗静為根持心若妄求服食安足論鏟<lb/>
惑有靈藥餌真成本源自當岀塵網馭鳳登崑崙<lb/>
　　　遊仙　　　　　　　　　　<hi>唐</hi>賈　島<lb/>
借得孤鶴騎髙近金烏飛掬河洗老貎照月生光輝天<lb/>
中鶴路直天盡鶴一息歸來不騎鶴身自有羽翼若人<lb/>
無仙骨芝木無煩食<lb/>
　　　題洪厓先生像巻　　　　　<hi>元</hi>錢　選<lb/>
神駕馭景飇太虛時總轡元道不可分直悟天人際羣<lb/>
<pb n="KR4h0141_WYG_238-8b"/>
從皆成仙玩世不記年何當事神遊許我笑拍肩<lb/>
　　　鈞天曲　　　　　　　　　<hi>明</hi>朱成泳<lb/>
飛遊鬱羅境稽首東王公開軒臨法座置酒燕靈宫紫<lb/>
雲歌玉女瓊漿酌金童揮刀麟脯細入筯鸞膏空鳳簫<lb/>
聲嫋嫋鼉鼓鳴逄逢投壺起天笑吹律回春融燕罷百<lb/>
神散樂闋萬舞終歸來倚餘醉憑虛馭剛風<lb/>
　　　遊仙　　　　　　　　　　<hi>明</hi>劉　基<lb/>
日月如過翼瞬息春已秋何不學神仙縹緲凌虛游雷<lb/>
<pb n="KR4h0141_WYG_238-9a"/>
霆以為輿虹蜺以為輈清晨登閬風薄暮宿不周長嘯<lb/>
曽城巔濯足翠水流俯視八極内擾擾飛蜉蝣<lb/>
　　　仙人篇　　　　　　　　　<hi>明</hi>黄　肅<lb/>
翩翩騎白鹿言上泰山頂俯觀浮世中不見百年影道<lb/>
逢古時人緑髮被兩領授我採藥訣延年保夀命我聞<lb/>
再拜跪問是何方求撫我挾我肘與我上天遊天上多<lb/>
桂樹枝葉何修修折取忽盈筥馨香霑我裘何因入君<lb/>
袖道路長悠悠<lb/>
<pb n="KR4h0141_WYG_238-9b"/>
　　七言古<hi>附長短句</hi>
　　　巴謡歌　　　　　　　　　<hi>秦</hi>闕　名<lb/>
神仙得者茅初成駕龍上昇入太清時下𤣥洲戲赤城<lb/>
繼世而往在我盈帝若學之臘嘉平<lb/>
　　　王子喬　　　　　　　　<hi>北魏</hi>髙　允<lb/>
王少卿王少卿超升飛龍翔天庭遺儀景雲漢酬光騖<lb/>
電逝忽若浮騎日月從列星跨騰八廓踰杳㝠尋元氣<lb/>
岀天門窮覽有無究道根<lb/>
<pb n="KR4h0141_WYG_238-10a"/>
　　　元丹丘歌　　　　　　　　<hi>唐</hi>李　白<lb/>
元丹丘愛神仙朝飲潁水之清流暮還嵩岑之紫煙三<lb/>
十六峰長周旋長周旋躡星虹身騎飛龍耳生風横江<lb/>
跨海與天通我知爾遊心無窮<lb/>
　　　神仙曲　　　　　　　　　<hi>唐</hi>李　賀<lb/>
碧峰海面藏靈書上帝揀作仙人居清明笑語聞空虚<lb/>
閒乗巨浪騎鯨魚春羅書字邀王母共宴紅樓最深處<lb/>
鶴羽衝風過海遲不如却使青龍去猶疑王母不相許<lb/>
<pb n="KR4h0141_WYG_238-10b"/>
垂霧娃鬟更傳語<lb/>
　　　玉華仙子歌　　　　　　　<hi>唐</hi>李康成<lb/>
紫陽仙子名玉華珠盤承露餌丹砂轉態凝情五雲裏<lb/>
嬌顔千嵗芙蓉花紫陽綵女矜無數遥見玉葉皆掩嫭<lb/>
髙堂初日不成姸落渚流風徒自憐璇階霓綺閣碧題<lb/>
霜羅幕仙娥桂樹長自春王母桃花未嘗落上元夫人<lb/>
賔上清深宫寂歴厭層城解珮空憐鄭交甫吹簫不逐<lb/>
許飛瓊溶溶紫庭歩𣺌𣺌瀛臺路蘭陵貴士謝相逢濟<lb/>
<pb n="KR4h0141_WYG_238-11a"/>
北書生尚廻顧滄洲傲吏愛金丹清心廻望雲之端羽<lb/>
葢霓裳一相識傳情寫念長無極長無極永相隨攀霄<lb/>
歴金闕㺯影下瑶池夕宿紫府雲母帳朝餐縣圃崑崙<lb/>
芝不學蘭香中道絶却教青鳥報相思<lb/>
　　　思琴髙　　　　　　　　　<hi>唐</hi>鮑　溶<lb/>
琴仙人得仙去萬古釣龍空有處我持曲鉤思白魚仙<lb/>
谿緑浄涵空虛天鈞踪跡無遺餘焼香寄影在巖樹東<lb/>
禮海日雞鳴初<lb/>
<pb n="KR4h0141_WYG_238-11b"/>
　　　水仙謡　　　　　　　　　<hi>唐</hi>温庭筠<lb/>
水客夜騎紅鯉魚赤鸞䨇鶴蓬瀛書輕塵不起雨新霽<lb/>
萬里孤光含碧虛露魄冠輕見雲髮寒絲七炷香泉咽<lb/>
夜深天碧亂山姿光碎平波滿船月<lb/>
　　　句曲山朝真詞　　　　　　<hi>唐</hi>陸龜蒙<lb/>
九華磬答寒泉急十絶幡揺翠微濕司命旍旌未下來<lb/>
焚香抱簡凝神立殘星下照霓襟冷缺月纔分鶴輪影<lb/>
空洞靈章發一聲春來萬壑煙花醒<lb/>
<pb n="KR4h0141_WYG_238-12a"/>
　　　郭忠恕夏山仙館　　　　　<hi>元</hi>呉　鎮<lb/>
蒼崖過雨流青玉萬朶芙蓉紅間緑松枝揺動碧簾風<lb/>
蘭舟徐度回塘曲畫閣朱樓設翠褕銀牀氷簟上流蘇<lb/>
羙人繡倦頻來往仙侣長吟聊自娯羽扇不揮塵不到<lb/>
博山麝腦香猶裊新蟬驚破北窓眠幽禽啼斷林間巧<lb/>
竹煙浮翠薦龍團樹影當庭映日圓晚來兩兩尋幽客<lb/>
應識谿聲六月寒圖中景物非人世如此丹青誰得似<lb/>
屈指流傳四百年宣和賞識標忠恕人間何處無炎歊<lb/>
<pb n="KR4h0141_WYG_238-12b"/>
火雲照耀未能消髙齋展對殊未已一片凉颸落素綃<lb/>
　　　題劉阮天台圖　　　　　　<hi>明</hi>徐　庸<lb/>
白雲蒼靄迷行路水複山重不知處行過磵谷有人家<lb/>
忽見東風萬桃樹芳香艶態娱青春花間得遇娉婷人<lb/>
五銖衣薄捲煙霧笑語便覺情相親神仙雖遇終離别<lb/>
千古佳名自傳說天台山水至今存桃源望斷空明月<lb/>
　　五言律<lb/>
　　　觀内懐仙　　　　　　　　<hi>唐</hi>王　勃<lb/>
<pb n="KR4h0141_WYG_238-13a"/>
玉架殘書隐金壇舊跡迷牽花尋紫澗歩葉下清谿瓊<lb/>
漿猶類乳石髓尚如泥自能成羽翼何必仰雲梯<lb/>
　　　八仙逕　　　　　　　　　　王　勃<lb/>
柰園欣八正松巖訪九仙援蘿窺霧術攀桂俯雲阡代<lb/>
北鸞驂至遼西鶴騎旋終希脫塵網連翼下芝田<lb/>
　　　遊仙　　　　　　　　　　<hi>唐</hi>王貞白<lb/>
我家三島上洞户枕波濤醉背雲屛卧誰知海日髙露<lb/>
香紅玉樹風綻碧蟠桃悔與神仙别思歸夢釣鼇<lb/>
<pb n="KR4h0141_WYG_238-13b"/>
　　　酬王尊師仙遊　　　　　　<hi>明</hi>王　英<lb/>
翠水三山路微茫見十洲月臨珠斗逈雲度綘河流露<lb/>
氣生鼇背簫聲岀鳳樓慚無學仙分得伴赤松遊<lb/>
　　　其二<lb/>
漠漠層霄外寥寥太乙居蒼龍翊飛葢白鹿挽行車翡<lb/>
翠瑶臺樹雲霞玉洞書何因躡天路探討極元虛<lb/>
　　　其三<lb/>
羽節飄揺轉霓旌汗漫遊紅光飛赤鯉紫氣度靑牛月<lb/>
<pb n="KR4h0141_WYG_238-14a"/>
上芙蓉館風廻蓮葉舟遥憐徐福軰入海訪瀛洲<lb/>
　　　遊仙詩　　　　　　　　　<hi>明</hi>羅　頎<lb/>
幽徑赤城顛松蘿九曲連千林喧藥杵一嶂起茶煙深<lb/>
竇源通海層巖樹隐天携琴就猿鶴同種玉峰田<lb/>
　　五言排律<lb/>
　　　遊仙　　　　　　　　　　<hi>唐</hi>王　績<lb/>
上月芝蘭徑中巖紫翠房金壺新練乳玉釡始煎香六<lb/>
局黄公術三門赤帝方吹沙聊作鳥動石試為羊緱氏<lb/>
<pb n="KR4h0141_WYG_238-14b"/>
還程促瀛洲㑹日長誰知北巖下延首詠霓裳<lb/>
　　　緱山月夜聞王子晉吹笙　　<hi>唐</hi>鍾　輅<lb/>
月滿緱山夜風傳子晉笙初聞盈谷逺漸聽入雲清杳<lb/>
異人間曲遥分鶴上情孤鸞驚欲舞萬籟寂無聲此夕<lb/>
留煙駕何時返玉京惟愁音響絶曉色岀都城<lb/>
　　七言律<lb/>
　　　贈毛仙翁　　　　　　　　<hi>唐</hi>王　起<lb/>
氷霜肌骨稱童年羽駕何由到俗間丹竈化金留秘訣<lb/>
<pb n="KR4h0141_WYG_238-15a"/>
仙宫潄玉叩元闗壺中世界青天近洞口煙霞白日閒<lb/>
若許隨師去塵網願陪鸞鶴向三山<lb/>
　　　贈毛仙翁　　　　　　　　<hi>唐</hi>沈傳師<lb/>
安期何事岀雲煙為把仙方與世傳只向人間稱百嵗<lb/>
誰知洞裏過千年靑牛到日迎方朔丹竈開時共稚川<lb/>
更說桃源更深處異花長占四時天<lb/>
　　　夢仙　　　　　　　　　　<hi>唐</hi>頂　斯<lb/>
昨宵魂夢到仙津得見蓬山不老人雲葉許裁成野服<lb/>
<pb n="KR4h0141_WYG_238-15b"/>
玉漿教喫潤愁身紅樓近月宜寒水緑杏揺風占古春<lb/>
次第引看行未遍浮光牽入世間塵<lb/>
　　　穆王讌王母於九光流霞館　<hi>唐</hi>曹　唐<lb/>
桑葉扶疎閉日華穆王邀命讌流霞霓旌著地雲初駐<lb/>
金奏掀天月欲斜歌咽細風吹粉蕊飲餘清露濕瑶砂<lb/>
不知白馬紅韁解偷喫東田碧玉花<lb/>
　　　漢武帝將候西王母下䧏　　　曹　唐<lb/>
崑崙凝想最髙峰王母來乗五色龍歌聽紫鸞猶縹緲<lb/>
<pb n="KR4h0141_WYG_238-16a"/>
語來青鳥許從容風廻水落三清月漏苦霜傳五夜鐘<lb/>
樹影悠悠花悄悄若聞簫管是行蹤<lb/>
　　　漢武帝於宫中讌西王母　　　曹　唐<lb/>
鼇岫雲低太乙壇武皇齋潔不勝歡長生碧字期親署<lb/>
延夀丹泉許細看劒珮有聲宫樹静星河無影禁花寒<lb/>
秋風褭褭月朗朗玉女清歌一夜闌<lb/>
　　　王逺讌麻姑蔡經宅　　　　　曹　唐<lb/>
好風吹樹杏花香花下真人道姓王大篆龍蛇隨筆札<lb/>
<pb n="KR4h0141_WYG_238-16b"/>
小天星斗滿衣裳閒抛南極歸期晚笑指東溟飲興長<lb/>
要喚麻姑同一醉使人沽酒向餘杭<lb/>
　　　劉阮洞中遇仙子　　　　　　曹　唐<lb/>
天和樹色靄蒼蒼霞重嵐深路𣺌茫雲竇滿山無鳥雀<lb/>
水聲沿澗有笙簧碧沙洞裏乾坤别紅樹枝前日月長<lb/>
願得花間有人岀不令仙犬吠劉郎<lb/>
　　　紫河張休真　　　　　　　　曹　唐<lb/>
琪樹扶疎壓瑞煙玉皇朝客滿花前山川到處成三月<lb/>
<pb n="KR4h0141_WYG_238-17a"/>
絲竹經時即萬年樹石㝠茫初縮地杯盤狼籍未朝天<lb/>
東風小飲人皆醉從聽黄龍枕水眠<lb/>
　　　夢仙　　　　　　　　　　<hi>唐</hi>韓　偓<lb/>
紫霄宫闕五雲芝九級壇前再拜時鶴舞鹿眠春艸逺<lb/>
山髙水闊夕陽遲每嗟阮肇歸何速深羡張騫去不疑<lb/>
澡練純陽功力在此心惟有玉皇知<lb/>
　　　盧鴻仙山臺榭圖　　　　　<hi>元</hi>鄧文原<lb/>
仙都圍合碧雲籠洞口緋桃著雨穠丹闕春深巢翡翠<lb/>
<pb n="KR4h0141_WYG_238-17b"/>
朱扉風暖岀芙蓉壺公不負三山約向子終期五岳逢<lb/>
野鶴一聲山館寂倚闌長聽水淙淙<lb/>
　　　昇龍觀夜燒香印上有吕洞賓老樹精<lb/>
　　　　　　　　　　　　　　　<hi>元</hi>薩都拉<lb/>
蘭風吹動吕仙影老樹槎牙吐暮秋夜静藥爐丹火現<lb/>
月明神劒夜光浮已知浩氣無窮盡不到心灰未肯休<lb/>
鐵笛一聲吹雪散碧雲飛過岳陽樓<lb/>
　　　陸探微員嶠仙游　　　　　<hi>元</hi>呉　鎮<lb/>
<pb n="KR4h0141_WYG_238-18a"/>
梅閣重重翠繞遮時時雲氣颭平沙千峰樹色藏朝雨<lb/>
百道江聲送晚霞洞古數留仙子蹟谿廻深䕶羽人家<lb/>
遨遊毎憶無塵地咫尺仍堪閱歳華<lb/>
　　　盧鴻仙山臺榭　　　　　　　呉　鎮<lb/>
塵蹤何得此中游無數青山遶殿頭爐篆浮煙朝靄靄<lb/>
谿雲連樹晚油油花香曲徑羣麛聚芸芷平田獨鶴遊<lb/>
欲識仙家真樂處一泓清瀨四山秋<lb/>
　　　夢仙　　　　　　　　　　<hi>元</hi>呉景奎<lb/>
<pb n="KR4h0141_WYG_238-18b"/>
紫鸞邀夢到仙家結佩相逢萼緑華翠勺細傾千日酒<lb/>
蜺旌斜挿五雲車飛瓊鬢影含清霧弄玉簫聲隔彩霞<lb/>
杜宇無情驚覺後月㾗猶在碧桃花<lb/>
　　　鍾子煉丹　　　　　　　　<hi>明</hi>太　祖<lb/>
翠微髙處渺青煙知子機藏辟榖堅丹鼎鉛砂勤火候<lb/>
谿雲巖谷傲松年潭龍掣雹深淵底崖虎生風逈洞邊<lb/>
徑已苔蒙人未履昻霄足躡斗牛天<lb/>
　　　寫韻軒　　　　　　　　　<hi>明</hi>朱夢炎<lb/>
<pb n="KR4h0141_WYG_238-19a"/>
掌籍江河誤泄機幾年謫降學書癡晴窓滴露花揺席<lb/>
午夜揮毫月滿帷綰得春風留鳳帶畫殘秋水照蛾眉<lb/>
從今了却人間事一曲鸞簫跨虎吹<lb/>
　　五言絶句<lb/>
　　　懐仙　　　　　　　　　　<hi>唐</hi>陸龜蒙<lb/>
聞道陽都女連娟耳細長自非黄犢客不得到雲房<lb/>
　　　其二<lb/>
神燭光華麗靈袪羽翼生已傳餐玉粒猶自買雲英<lb/>
<pb n="KR4h0141_WYG_238-19b"/>
　　　仙人　　　　　　　　　　<hi>宋</hi>文　同<lb/>
頭梳三角髻餘髮散垂腰時伴秦樓女月明吹紫簫<lb/>
　　六言絶句<lb/>
　　　雜詠　　　　　　　　　　<hi>元</hi>郭　翼<lb/>
朝汲橘泉丹井暮耕蕙圃芝田肘後長生有訣一笑曽<lb/>
許相傳<lb/>
　　七言絶句<lb/>
　　　上清詞　　　　　　　　　<hi>唐</hi>張　繼<lb/>
<pb n="KR4h0141_WYG_238-20a"/>
紫陽宫女捧丹砂王母令過漢帝家春風不肯停仙馭<lb/>
却向蓬萊看杏花<lb/>
　　　尋仙　　　　　　　　　　<hi>唐</hi>張　籍<lb/>
谿頭一徑入青崖處處仙居隔杏花更見峰西幽客說<lb/>
雲中猶有兩三家<lb/>
　　　和州守侍郎緱山題仙廟　　<hi>唐</hi>徐　凝<lb/>
王子緱山石殿明白家詩句詠吹笙安知散席人間曲<lb/>
不是寥天鶴上聲<lb/>
<pb n="KR4h0141_WYG_238-20b"/>
　　　清夜憶仙宫子　　　　　　<hi>唐</hi>施肩吾<lb/>
夜静門深紫洞煙孤行獨坐憶神仙三清宫裏月如晝<lb/>
十二瓊樓何處眠<lb/>
　　　仙翁詞　　　　　　　　　　施肩吾<lb/>
世間無逺可為遊六合朝行夕已周壇上夜深風雨静<lb/>
小仙乗月繫蒼虬<lb/>
　　　偶題　　　　　　　　　　<hi>唐</hi>杜　牧<lb/>
道在人間或可傳小還輕變已多年今來海上昇髙望<lb/>
<pb n="KR4h0141_WYG_238-21a"/>
不到蓬萊不是仙<lb/>
　　　贈女仙　　　　　　　　　<hi>唐</hi>趙　嘏<lb/>
水思雲情小鳳仙月涵花態語如絃不因金骨三清客<lb/>
誰識呉州有洞天<lb/>
　　　朝元引　　　　　　　　　<hi>唐</hi>陳　陶<lb/>
帝燭熒煌下九天蓬萊宫曉玉爐煙無央鸞鳳隨金母<lb/>
來賀薰風一萬年<lb/>
　　　小遊仙詩　　　　　　　　<hi>唐</hi>曹　唐<lb/>
<pb n="KR4h0141_WYG_238-21b"/>
南斗闌珊北斗稀茅君夜著紫霞衣朝騎白鹿趂朝去<lb/>
鳳押笙歌逐後飛<lb/>
　　　其二<lb/>
洞裏煙霞無歇時洞中天地足金芝月明朗朗谿頭樹<lb/>
白髮老人相對棋<lb/>
　　　其三<lb/>
青錦縫裳緑玉璫滿身新帶五雲香閒依碧海攀鸞駕<lb/>
笑就蘇君覓橘嘗<lb/>
<pb n="KR4h0141_WYG_238-22a"/>
　　　其四<lb/>
八景風廻五鳳車崑崙山上看桃花若教使者沽春酒<lb/>
須覓餘杭阿母家<lb/>
　　　其五<lb/>
太乙元君昨夜過碧雲髙髻綰婆娑手擡玉策紅於火<lb/>
敲斷金鸞使唱歌<lb/>
　　　其六<lb/>
碧瓦彤軒月殿開九天花落瑞風來玉皇欲著紅龍衮<lb/>
<pb n="KR4h0141_WYG_238-22b"/>
親喚金妃下手裁<lb/>
　　　其七<lb/>
綘節笙歌繞殿飛紫皇欲到五雲歸細腰侍女瑶花外<lb/>
争向紅房報玉妃<lb/>
　　　其八<lb/>
公子閒吟八景文花南拜别上陽君金鞭遥指玉清路<lb/>
龍影馬嘶歸五雲<lb/>
　　　其九<lb/>
<pb n="KR4h0141_WYG_238-23a"/>
紅艸青林日半斜閒乗小鳳岀彤霞略尋舊路過西國<lb/>
因得氷園一尺𤓰<lb/>
　　　其十<lb/>
青苑紅堂壓瑞雲月明閒宴九陽君不知昨夜誰先醉<lb/>
書破明霞八幅裙<lb/>
　　　其十一<lb/>
海上風來吹杏枝崑崙山上看花時紅龍錦韂黄金勒<lb/>
不是元君不得騎<lb/>
<pb n="KR4h0141_WYG_238-23b"/>
　　　携仙籙　　　　　　　　　<hi>唐</hi>司空圖<lb/>
一半晴空一半雲逺籠仙掌日初曛洞天有路不知處<lb/>
絶頂異香難更聞<lb/>
　　　仙山　　　　　　　　　　<hi>唐</hi>韓　偓<lb/>
一炷心香洞府開偃松皴澀半莓苔水清無底山如削<lb/>
始有仙人跨鶴來<lb/>
　　　夢仙謡　　　　　　　　　<hi>唐</hi>王　轂<lb/>
前程漸覺風光好琪花片片粘瑶草有人遺我五色丹<lb/>
<pb n="KR4h0141_WYG_238-24a"/>
一粒吞之後天老<lb/>
　　　其二<lb/>
青童遞酒金觴疾列坐紅霞神氣逸笑說留連數日間<lb/>
已是人間一千日<lb/>
　　　其三<lb/>
瑶臺綘節遊皆遍異果竒花香撲面松窗夢覺却神清<lb/>
殘月林前三兩片<lb/>
　　　上清詞　　　　　　　　　　<hi>唐</hi>李九齡<lb/>
<pb n="KR4h0141_WYG_238-24b"/>
新拜天官上玉都紫皇親授五靈符羣仙箇箇來相問<lb/>
人世風光似此無<lb/>
　　　得仙詩　　　　　　　　　　<hi>唐</hi>楊監真<lb/>
日落焚香坐醮壇庭花露濕漸更闌浄水仙童調玉液<lb/>
春宵羽客化金丹<lb/>
　　　畫秦宫人<hi>宫人字玉姜秦時逃入山是為毛女漢魏間人猶見之</hi>　<hi>宋</hi>謝　翺<lb/>
結艸為衣類鶴翎初來一味服黄精宫鶯幾處銜花岀<lb/>
猶向山中認得聲<lb/>
<pb n="KR4h0141_WYG_238-25a"/>
　　　右丞文獻公所畫張果像　　<hi>金</hi>張行中<lb/>
古來人物畫為難驚見仙公樹石間莫把丹青名右相<lb/>
太平勲業在人寰<lb/>
　　　題醉王母圖　　　　　　　<hi>元</hi>胡長孺<lb/>
宴罷瑶池醉不任仙人那有世人心良工欲寫無言意<lb/>
自託丹青作酒箴<lb/>
　　　郭忠恕萬松仙館圖　　　　<hi>元</hi>呉　鎮<lb/>
參差琳館碧山齊雲擁疎松望欲迷野老忘機自來去<lb/>
<pb n="KR4h0141_WYG_238-25b"/>
忽驚麋鹿各東西<lb/>
　　　郭忠恕萬松仙館圖　　　　<hi>元</hi>黄公望<lb/>
琳堂掩映萬松齊絶壑寒雲望不迷為聽水流翻破寂<lb/>
輕袍重過短牆西<lb/>
　　　郭忠恕仙峰春色圖　　　　　黄公望<lb/>
聞道仙家有玉樓翠厓丹壁繞芳洲尋春擬約啇巖叟<lb/>
一度花開十度遊<lb/>
　　　其二<lb/>
<pb n="KR4h0141_WYG_238-26a"/>
仙人原自愛蓬萊瑶草金芝次第開款乃櫂歌靑雀舫<lb/>
逍遥響屧鳳凰臺<lb/>
　　　其三<lb/>
春泉㶁㶁流青玉晚岫層層障碧雲習静仙居忘日月<lb/>
不知誰是紫陽君<lb/>
　　　黄荃花谿仙舫圖　　　　　　黄公望<lb/>
花發枝頭水漲谿仙舟猶泊武陵隄重重樓閣仙雲巻<lb/>
無數青峰出竹西<lb/>
<pb n="KR4h0141_WYG_238-26b"/>
　　　遊仙詞　　　　　　　　　<hi>元</hi>郭　翼<lb/>
銀流萬里海雲東只泛靈查上碧空仙女蹋歌星影裏<lb/>
老龍吹笛浪花中<lb/>
　　　其二<lb/>
白鶴下啄瑶草青道士夜讀神農經問之長生有寳訣<lb/>
授以松根千歳苓<lb/>
　　　其三<lb/>
谿水流香飯熟麻洞中千樹玉桃花金盤日日飛仙供<lb/>
<pb n="KR4h0141_WYG_238-27a"/>
勅賜安期海上𤓰<lb/>
　　　其四<lb/>
麟洲宫殿五雲髙夜赴瑶池宴碧桃借得仙人紅尾鳳<lb/>
月中飛影拂波濤<lb/>
　　　小遊仙　　　　　　　　　<hi>元</hi>楊維楨<lb/>
日落海門吹鳳匏須臾海水沸如炮船頭處女來聽曲<lb/>
知是洞庭千歳蛟<lb/>
　　　其二<lb/>
<pb n="KR4h0141_WYG_238-27b"/>
西湖仙人蓮葉舟又見石山移海流老龍巻水青天去<lb/>
小朶蓮花共上游<lb/>
　　　遊赤松　　　　　　　　　<hi>元</hi>金　涓<lb/>
枕石聽流夢未安碧雲蘿薜古祠寒夜深鸞鶴羣仙過<lb/>
人在青松月下看<lb/>
　　　仙人詞　　　　　　　　　<hi>明</hi>劉　基<lb/>
玉府仙人氷雪姿生來即遣侍瑶池五雲隔斷塵凡路<lb/>
說著人間總不知<lb/>
<pb n="KR4h0141_WYG_238-28a"/>
　　　小遊仙　　　　　　　　　<hi>明</hi>王　澤<lb/>
中山千日酒初醒却愛𤣥都夜景清起坐天門吹玉笛<lb/>
月中珠樹起秋聲<lb/>
　　　小遊仙　　　　　　　　　<hi>明</hi>張　羽<lb/>
洞口春泉潄碧沙樓臺彷彿蔡經家赤鸞銜得金盤子<lb/>
擲向窗前樹樹花<lb/>
　　　其二<lb/>
晞髮扶桑露氣新三花樹底坐調笙到門解說長生理<lb/>
<pb n="KR4h0141_WYG_238-28b"/>
只有茅家好弟兄<lb/>
　　　其三<lb/>
朝遊碧海不騎魚鳳引霓旌鶴引車吟得歩虛誰解和<lb/>
歸來閒倩少霞書<lb/>
　　　小遊仙詞　　　　　　　　<hi>明</hi>鎦　渙<lb/>
玉京侍宴返瑶池西母金輿九鳳幃小隊旌幢三十六<lb/>
龍聲馬影隔雲飛<lb/>
　　　續遊仙詩　　　　　　　　<hi>明</hi>馬　洪<lb/>
<pb n="KR4h0141_WYG_238-29a"/>
玉板金花闊幅箋朝來次第散羣仙紫皇勅遣謄真誥<lb/>
第一人書第一篇<lb/>
　　　其二<lb/>
玉案珠簾翡翠屏焚香夜誦蕊珠經月明鸞背飛瓊過<lb/>
少駐花隂帶笑聽<lb/>
　　　遊仙詞　　　　　　　　　<hi>明</hi>張　泰<lb/>
十二瓊樓麗紫清銀河隔座瀉秋聲翠鸞扶起瑶臺月<lb/>
人在仙家第五城<lb/>
<pb n="KR4h0141_WYG_238-29b"/>
　　　其二<lb/>
海風吹縐蔚藍天山湧芙蓉月湧蓮對對凌波塵襪小<lb/>
相逢多是水中仙<lb/>
　　　其三<lb/>
鶴笙鸞駕隔蒼煙天上那知更有天不向九霄歌白雪<lb/>
怕人知是小詩仙<lb/>
　　　其四<lb/>
金闕西廂玉案前衆中誰是掌書仙欲披小劵支風月<lb/>
<pb n="KR4h0141_WYG_238-30a"/>
借與琅函五色牋<lb/>
　　　擬楊鐵崖小遊仙　　　　　<hi>明</hi>王鴻儒<lb/>
方壺員嶠月初生海色如銀萬頃明一片綵雲當面墮<lb/>
東華童子召飛瓊<lb/>
　　　其二<lb/>
一别良常歳月賒茅君相念寄瑶華五雲閣史無人換<lb/>
猶是當年蔡少霞<lb/>
　　　小遊仙　　　　　　　　　<hi>明</hi>桑　恱<lb/>
<pb n="KR4h0141_WYG_238-30b"/>
胸藏星宿是天文暗坐光騰五岳雲侵曉清都揮彩筆<lb/>
欲書制誥賜茅君<lb/>
　　　其二<lb/>
仙班濟濟侍宸官袖拂紅雲跨彩鸞笑約玉皇香案吏<lb/>
禹餘宫裏借花看<lb/>
　　　仙居吟　　　　　　　　　<hi>明</hi>張　金<lb/>
尋常不到山前路洞口閒雲盡日封時有聽經童子至<lb/>
不知身是石潭龍<lb/>
<pb n="KR4h0141_WYG_238-31a"/>
　　　　追和張外史遊仙詩　　　　<hi>明</hi>余　善<lb/>
　谿頭流水飯胡麻曽折璚林第一花欲識道人藏密處<lb/>
　一壺天地小於瓜<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_238-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻二百三十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_029-1a"/>
　欽定四庫全書<lb/>
御定佩文齋詠物詩選巻二十九<lb/>
　　立秋類<lb/>
　　　五言古<lb/>
　　　　立秋　　　　　　　　　　<hi>陳</hi>周宏讓<lb/>
　兹辰戒流火商飇早已驚雲天改夏色木葉動秋聲<lb/>
　　　　立秋日曲江憶元九　　　　<hi>唐</hi>白居易<lb/>
　下馬桞陰下獨上堤上行故人千萬里新蟬兩三聲城<lb/>
<pb n="KR4h0141_WYG_029-1b"/>
　中曲江水江上江陵城兩地新秋思應同此日情<lb/>
　　　　立秋夕有懷夢得　　　　　　白居易<lb/>
　露簟荻竹清風扇蒲葵輕一與故人別再見新蟬鳴是<lb/>
　夕凉飇起閒境入幽情廻燈見棲鶴隔竹聞吹笙夜茶<lb/>
　一兩杓秋吟三數聲所思渺千里雲水長洲城<lb/>
　　　　立秋日同子澄寺簿及僉判敎授二同僚星子<lb/>
　　　　　令尹約周君段君同遊三峽過山房登折桂<lb/>
　　　　　分韻賦詩得萬字輙成十韻呈諸同逰<lb/>
<pb n="KR4h0141_WYG_029-2a"/>
　　　　　　　　　　　　　　　<hi>宋</hi>朱　子<lb/>
抗塵幾何時猿鶴共悲怨豈知朱墨暇乃適山水願兹<lb/>
晨秋令初休沐謹邦憲佳賔忽四來英僚亦三勸駕言<lb/>
北郭門謝此旟隼建散日山崔嵬縱轡路脩㬅凴欄快<lb/>
倒峽躋壑困脱輓追攀林樾深懽喜脚力健登髙眺逺<lb/>
浦衆景爭自獻何必仍丹丘徑欲凌九萬<lb/>
　　　立秋日早汎舟入郭　　　　<hi>明</hi>張　羽<lb/>
連霖啟秋期金氣晨已兆谿雲合餘陰水霞相照耀登<lb/>
<pb n="KR4h0141_WYG_029-2b"/>
艫泛凉飇乘流駕奔峭迴波蕩塵襟青山列逺眺蒲菼<lb/>
迷森沈菱荷爭窅窕沙明衆女浣潭淨孤禽嘯端居積<lb/>
百憂暫出窺衆妙好爵豈不懷衞生乃其要寄謝滄海<lb/>
人予亦堪同調<lb/>
　　　立秋後夜起見明月　　　　<hi>明</hi>胡宗仁<lb/>
深夜見明月漸低西南隅光華射虛檐照我牀頭書開<lb/>
函見細字厯厯如貫珠老眼未能讀惆悵坐庭除風生<lb/>
梧葉鳴光景殊蕭疎昨方入秋序清凉便有餘<lb/>
<pb n="KR4h0141_WYG_029-3a"/>
　　五言律<lb/>
　　　二十七日立秋夜作　　　　<hi>明</hi>陳　昻<lb/>
是夜秋相見律歸夷則中草心蒙白露衣領受凉風舞<lb/>
覺蜻蜓爽聲添蟋蟀工吾其先散髮作賦答天功<lb/>
　　　立秋後一日助甫見訪　　　<hi>明</hi>李先芳<lb/>
屏居對芳草同病喜相將闌暑人如醉新秋鬢有霜蟲<lb/>
鳴風雨夕螢㸃薜蘿牆後夜看牛女還期就一觴<lb/>
　　五言排律<lb/>
<pb n="KR4h0141_WYG_029-3b"/>
　　　立秋日題安昌寺北亭　　　<hi>唐</hi>孫　逖<lb/>
樓觀倚長霄登攀及霽朝髙如石門頂勝擬赤城標天<lb/>
路雲虹近人寰氣象遥山圍伯禹廟江落伍胥潮徂暑<lb/>
迎秋薄凉風是日飄果林餘苦李萍水覆甘蕉覽古嗟<lb/>
夷漫陵空愛泬寥更聞金刹下鐘梵晩蕭蕭<lb/>
　　　和王卿立秋即事　　　　　<hi>唐</hi>司空曙<lb/>
秋宜何處看試問白雲官暗入蟬鳴樹微侵蝶繞蘭向<lb/>
風凉稍動近日暑猶殘九陌浮埃減千峰爽氣攢換衣<lb/>
<pb n="KR4h0141_WYG_029-4a"/>
防竹暮沈果訝泉寒宮響傳花杵天清出露盤髙禽當<lb/>
側弁㳺鮪對憑欄一奏招商曲空令繼唱難<lb/>
　　　立秋日　　　　　　　　　　司空曙<lb/>
律變新秋至蕭條自此初花酣蓮報謝葉在栁呈疎澹<lb/>
日非雲映清風似雨餘巻簾凉暗度迎扇暑先除草靜<lb/>
多翻燕波澄乍露魚今朝散騎省作賦興何如<lb/>
　　七言律<lb/>
　　　次韻和張道濟長老立秋後作<lb/>
<pb n="KR4h0141_WYG_029-4b"/>
　　　　　　　　　　　　　　　<hi>宋</hi>孔平仲<lb/>
萬里悄然若有霜南山秋色兩蒼蒼已經晩雨驅除熱<lb/>
更得西風斷送凉瀚海人空雲弄白呉江波闊葉吹黄<lb/>
知君昨夜書帷夢半在親庭半在鄉<lb/>
　　　立秋日禱雨宿靈隠寺同周徐二令<lb/>
　　　　　　　　　　　　　　　<hi>宋</hi>蘇　軾<lb/>
百重堆案掣身閒一葉秋聲對榻眠牀下雪霜侵户月<lb/>
枕中琴筑落堦泉﨑嶇世味嘗應徧寂莫山栖老漸便<lb/>
<pb n="KR4h0141_WYG_029-5a"/>
惟有憫農心尚在起瞻雲漢更茫然<lb/>
　　　立秋日居田園有感　　　　<hi>明</hi>施　漸<lb/>
霏霏輕靄薄朝暉又見凉颸一葉飛氣早疇官已應閏<lb/>
天移星火欲流輝黍苗徧野勞歌少杞菊成畦生事微<lb/>
誰謂門閒可羅雀秋風轉覺雀來稀<lb/>
　　七言絶句<lb/>
　　　立秋　　　　　　　　　　<hi>宋</hi>范成大<lb/>
折枝楸葉起園𤓰赤豆如珠嚥井花洗濯煩襟酬節物<lb/>
<pb n="KR4h0141_WYG_029-5b"/>
安排笑口問生涯<lb/>
　　　立秋後三日泛舟越來谿　　　范成大<lb/>
西風初日小谿帆旋織波紋縐淺藍行入鬧荷無水面<lb/>
紅蓮沉醉白蓮酣<lb/>
　　　其二<lb/>
一川新漲熨秋光挂起篷窗受晩凉楊栁無窮蟬不斷<lb/>
好風將夢過横塘<lb/>
　　　其三<lb/>
<pb n="KR4h0141_WYG_029-6a"/>
　飯後茶前困思生水寛風穏信篙撐不知浪打船頭響<lb/>
　聽打凌波解佩聲<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_029-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻二十九<lb/>
</p>
<p>
</p>
  </div>
</body>
</text>
</TEI>
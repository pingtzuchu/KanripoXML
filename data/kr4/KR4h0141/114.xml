<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_114-1a"/>
　欽定四庫全書<lb/>
御定佩文齋詠物詩選巻一百十四<lb/>
　　館閣類<lb/>
　　　五言古<lb/>
　　　　賦得謁帝承明廬　　　　　<hi>陳</hi>江　總<lb/>
　霧開仁壽殿雲繞承明廬輪停紺幰引馬度紅塵餘香<lb/>
　貂拜黻衮花綬拂𤣥除謁帝升清漢何殊入紫虚<lb/>
　　　五言律<lb/>
<pb n="KR4h0141_WYG_114-1b"/>
　　　　冬夜寓直麟閣　　　　　　<hi>唐</hi>宋之問<lb/>
　直事披三省重關祕七門廣庭憐雪淨深屋喜爐溫月<lb/>
　幌花虚馥風窓竹暗喧東山白雲意兹夕寄琴樽<lb/>
　　　　春夜寓直鳳閣懷羣公　　　<hi>唐</hi>魏知古<lb/>
　拜門傳漏晩寓省索居時昔重安仁賦今稱伯玉詩鴛<lb/>
　池滿不溢雞樹久逾滋夙夜懷山甫清風詠所思<lb/>
　　　　奉和人日清暉閣宴羣臣遇雪應制<lb/>
　　　　　　　　　　　　　　　　<hi>唐</hi>宗楚客<lb/>
<pb n="KR4h0141_WYG_114-2a"/>
窈窕神仙府參差雲漢間九重中禁啟七日早春還太<lb/>
液天為水蓬萊雪作山今朝上林樹無處不堪攀<lb/>
　　七言律<lb/>
　　　題集賢閣　　　　　　　　<hi>唐</hi>劉禹錫<lb/>
鳳池西畔圖書府玉樹玲瓏景氣閒長聽餘風送天樂<lb/>
時登髙閣望人寰青山雲繞闌干外紫殿香來歩武間<lb/>
曾是先賢翔集地每㸔壁記一慚顔<lb/>
　　　和劉郎中學士題集賢閣　　<hi>唐</hi>白居易<lb/>
<pb n="KR4h0141_WYG_114-2b"/>
朱閣青山髙庳齊與君才子作詩題傍聞大内笙歌近<lb/>
下視諸司屋舎低萬卷圖書天祿上一條風景月華西<lb/>
欲知丞相優賢意百歩新廊不踏泥<lb/>
　　　憶夜直金鑾殿承㫖　　　　<hi>唐</hi>李　紳<lb/>
月當銀漢玉繩低深聽簫韶碧落齊門壓紫垣髙綺樹<lb/>
閣連青瑣近丹梯墨宣外渥催飛詔草布新恩促換題<lb/>
明日獨歸花路逺可憐人世隔雲泥<lb/>
　　　雨後月中玉堂閒坐　　　　<hi>唐</hi>韓　偓<lb/>
<pb n="KR4h0141_WYG_114-3a"/>
銀臺直北金鑾外暑雨初晴皓月中惟對松篁聽刻漏<lb/>
更無塵土翳虚空綠香熨齒氷盤果清冷侵肌水殿風<lb/>
坐久忽聞鈴索動玉堂西畔響丁東<lb/>
　　　陪王庶子遊後湖涵虚閣　　<hi>宋</hi>徐　鉉<lb/>
懸圃清虚乍過秋看山尋水上兹樓輕鷗的的飛難没<lb/>
紅葉紛紛晩更稠風卷微雲分逺岫浪揺晴日照中洲<lb/>
躋攀况有承華客如在南皮奉勝遊<lb/>
　　　畱題微之廨中清暉閣　　　<hi>宋</hi>王安石<lb/>
<pb n="KR4h0141_WYG_114-3b"/>
故人名字在瀛洲邂逅低回向此畱鷗鳥一雙隨坐嘯<lb/>
荷花十丈對冥搜水涵樽爼清如洗山染衣巾翠欲流<lb/>
宣室應疑鬼神事知君能復幾來游<lb/>
　　　寓直玉堂拜賜御酒　　　　<hi>宋</hi>范成大<lb/>
歸鴉陸續墮宮槐簾幙參差晩不開小雨遂將秋色至<lb/>
長風時送市聲來近瞻北斗璿璣次猶夢西山碧翠堆<lb/>
慚媿君恩來甲夜殿頭宣勸紫金杯<lb/>
　　　新館内直　　　　　　　　<hi>明</hi>曽　棨<lb/>
<pb n="KR4h0141_WYG_114-4a"/>
華館深沈直禁闈彩甍丹碧煥翬飛上林萬樹連西掖<lb/>
北極諸星拱太微繞硯龍香裁詔罷隔簾鶯語退朝歸<lb/>
應知幾度青綾夜月轉金莖露滿衣<lb/>
　　　翰林齋宿　　　　　　　　<hi>明</hi>文徵明<lb/>
春星爛熳燭薇垣獨擁青綾向夜闌宮漏隔花銀箭永<lb/>
蓮燈垂燼玉堂寒坐聆宵柝霜圍屋想見郊禋月滿壇<lb/>
鈴索無風塵土逺始知仙署逼金鑾<lb/>
　　七言絶句<lb/>
<pb n="KR4h0141_WYG_114-4b"/>
　　　金鑾坡上南望　　　　　　<hi>唐</hi>鄭　畋<lb/>
玉晨鐘韻上清虚畫㦸祥煙拱帝居極眼向南無限地<lb/>
緑煙深處認中書<lb/>
　　　玉堂讀卷雜賦次韻　　　　<hi>元</hi>虞　集<lb/>
千花覆檻柳垂絲晝刻傳呼淑景遲聖主自觀新進策<lb/>
侍臣簪筆立多時<lb/>
　　　與趙子期趨閣　　　　　　　虞　集<lb/>
日出風生太液波畫橋千尺彩船過橋頭柳色深如許<lb/>
<pb n="KR4h0141_WYG_114-5a"/>
　應是偏承雨露多<lb/>
　　　　詔直内閣即事　　　　　　<hi>明</hi>胡　儼<lb/>
　清曉朝回秘閣中坐㸔宮樹露華濃綠窓朱户圖書滿<lb/>
　人在蓬萊第一峰<lb/>
　　　　其二<lb/>
　浩蕩東風雨散絲暗移春色上花枝雲陰半捲龍樓晩<lb/>
　正是詞臣退直時<lb/>
　<lb/>
<pb n="KR4h0141_WYG_114-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩丈齋詠物詩選卷一百十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_197-1a"/>
　欽定四庫全書<lb/>
御定佩文齋詠物詩選巻一百九十七<lb/>
　　琵琶類<lb/>
　　　五言古<lb/>
　　　　琵琶　　　　　　　　　　<hi>齊</hi>王　融<lb/>
　抱月如可明懷風殊復清絲中傳意緒花裏寄春情掩<lb/>
　抑有竒態凄鏘多好聲芳袖幸時拂龍門空自生<lb/>
　　　　琵琶　　　　　　　　　　<hi>梁</hi>徐　勉<lb/>
<pb n="KR4h0141_WYG_197-1b"/>
　雖為逺道怨翻成今日歡含花巳灼灼類月復團團<lb/>
　　　　聽鄰人琵琶　　　　　　　<hi>唐</hi>陳叔達<lb/>
　本自龍門桐因妍入漢宮香縁羅袖裏聲逐朱絃中雖<lb/>
　有相思韻翻将入塞同闗山臨却月花蕊散廻風為将<lb/>
　金谷引添令曲未終<lb/>
　　　七言古<lb/>
　　　　臨川康樂亭聽琵琶坐客索詩<lb/>
　　　　　　　　　　　　　　　　<hi>宋</hi>僧恵洪<lb/>
<pb n="KR4h0141_WYG_197-2a"/>
小槽横捧梳粧薄緑羅綰帶仍斜搭十指纖纖葱乍剥<lb/>
紫燕飛翻初弄撥梨園曲調皆品匝斂容却復停時霎<lb/>
日烘花底光似發嬌鶯得暖歌脣滑圓吭相應啼恰恰<lb/>
須臾急變花十八玉盤簌䔩珠璣撒坐客漸欲身離榻<lb/>
裂帛一聲催合煞玉容嬌困撥仍插雪梅一枝初破臘<lb/>
　　　王光禄家屏後琵琶短歌　　<hi>明</hi>柳應芳<lb/>
十二金屏逐面遮雙鬟背倚彈琵琶六么弦急齊聲按<lb/>
桃葉桃根舊一家曲罷屏開但香霧餘音空繞珊瑚樹<lb/>
<pb n="KR4h0141_WYG_197-2b"/>
中年魂夢不驚飛雒月巫雲引歸路<lb/>
　　五言律<lb/>
　　　琵琶　　　　　　　　　　<hi>唐</hi>李　嶠<lb/>
朱絲聞岱谷鑠質本多端半月分絃出叢花拂面安將<lb/>
軍曽製曲司馬屢陪觀本是邊頭樂希君馬上彈<lb/>
　　　聽琵琶伎彈略略　　　　　<hi>唐</hi>白居易<lb/>
腕軟撥頭輕新教略略成四絃千徧語一曲萬重情法<lb/>
向師邊得能從意上生莫欺江外手别是一家聲<lb/>
<pb n="KR4h0141_WYG_197-3a"/>
　　　和髙啟聞鄰家琵琶之作　　<hi>明</hi>徐　賁<lb/>
花暗短垣春琵琶度隔鄰促絃知改調停撥似要人得<lb/>
見情應眷遥聽思巳親摧蔵曲中怨何事話能真<lb/>
　　　琵琶　　　　　　　　　　<hi>明</hi>常　倫<lb/>
紅袖揮金撥朱絃繫玉肩團圞懷夜月幽咽瀉春泉白<lb/>
雪調終宴青雲遏逺天悠悠時斷續引興似當年<lb/>
　　七言律<lb/>
　　　代琵琶弟子謝女師曹供奉寄新調弄譜<lb/>
<pb n="KR4h0141_WYG_197-3b"/>
　　　　　　　　　　　　　　　<hi>唐</hi>白居易<lb/>
琵琶師在九重城忽得書来喜且驚一紙展看非舊譜<lb/>
四絃翻出是新聲蕤賓掩抑嬌多怨散水玲瓏峭更清<lb/>
珠顆淚霑金捍撥紅粧弟子不勝情<lb/>
　　　桐灘月夜舟中聞琵琶　　　<hi>元</hi>吴景奎<lb/>
湛湛長江上有楓予懷渺渺水雲空未誇湓浦逢商婦<lb/>
剩喜桐灘有釣翁欹枕醉眠秋渚月亂帆爭趂夜潮風<lb/>
曉寒難結思歸夢一尺秋霜壓短篷<lb/>
<pb n="KR4h0141_WYG_197-4a"/>
　　七言絶句<lb/>
　　　王家琵琶　　　　　　　　<hi>唐</hi>張　祜<lb/>
金屑檀槽玉腕明子絃輕撚為多情只愁拍盡凉州調<lb/>
畫出風雷是撥聲<lb/>
　　　蠻中　　　　　　　　　　<hi>唐</hi>張　籍<lb/>
銅柱南邊毒草春行人幾日到金麐玉環穿耳誰家女<lb/>
自抱琵琶迎海神<lb/>
　　　宮詞　　　　　　　　　　<hi>唐</hi>王　建<lb/>
<pb n="KR4h0141_WYG_197-4b"/>
黄金捍撥紫檀槽絃索初張調更髙盡理昨来新上曲<lb/>
内官簾外送櫻桃<lb/>
　　　琵琶　　　　　　　　　　<hi>唐</hi>白居易<lb/>
絃清撥剌語錚錚背却殘燈就月明賴是心無惆悵事<lb/>
不然爭奈子絃聲<lb/>
　　　聽曹剛彈琵琶　　　　　　<hi>唐</hi>薛　逢<lb/>
禁曲新翻下玉都四絃掁觸五音殊不知天上彈多少<lb/>
金鳳銜花尾半無<lb/>
<pb n="KR4h0141_WYG_197-5a"/>
　　　和微之飲楊路分家聽琵琶　<hi>宋</hi>韓　維<lb/>
酒熟梅香臘後天春鶯巧囀忽當筵共嗤白傅辛勤甚<lb/>
萬喚千呼始上船<lb/>
　　　再和堯夫同前　　　　　　　韓　維<lb/>
教得新聲十二絃每逢嘉客便開筵春湖水渌花爭發<lb/>
好引紅粧上畫船<lb/>
　　　宮詞次偰公逺正字韻　　　<hi>元</hi>納　延<lb/>
繡牀倦倚怯深春窓外飛花落錦茵抱得琵琶階下立<lb/>
<pb n="KR4h0141_WYG_197-5b"/>
試彈一曲鬬清新<lb/>
　　　李宮人琵琶引　　　　　　<hi>元</hi>王士熙<lb/>
瓊花春島百花香太液池邊夜色凉一曲六么天上譜<lb/>
君王曾進紫霞觴<lb/>
　　　其二<lb/>
一入深宮歲月長承恩曽得侍昭陽檀槽按出新翻曲<lb/>
五色雲中落鳳凰<lb/>
　　　灤京雜詠　　　　　　　　<hi>元</hi>楊允孚<lb/>
<pb n="KR4h0141_WYG_197-6a"/>
　為愛琵琶調有情月髙未放酒盃停新腔翻得凉州曲<lb/>
　彈出天鵞避海青<lb/>
　　　　長安春雪曲　　　　　　　<hi>明</hi>王釋登<lb/>
　煖玉琵琶寒玉膚一般如雪映羅襦抱来只選陽春曲<lb/>
　彈作盤中大小珠<lb/>
　　　　過沭陽訪查八十不遇　　　<hi>明</hi>王　寅<lb/>
　年来匹馬走燕雲聽盡琵琶盡讓君白髮紫檀須自惜<lb/>
　稀教彈與世人聞<lb/>
<pb n="KR4h0141_WYG_197-6b"/>
　　　　夜聽琵琶　　　　　　　　<hi>明</hi>石　沆<lb/>
　娉婷少婦未闗愁清夜琵琶上小樓裂帛一聲江月白<lb/>
　碧雲飛起四山秋<lb/>
　<lb/>
　<lb/>
　<lb/>
　<lb/>
御定佩文齋詠物詩選卷一百九十七<lb/>
</p>
<p>
</p>
  </div>
</body>
</text>
</TEI>
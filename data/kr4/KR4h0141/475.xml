<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_475-1a"/>
　欽定四庫全書<lb/>
御定佩文齋詠物詩選卷四百七十六<lb/>
　　蠶類<lb/>
　　　五言古<lb/>
　　　　野蠶　　　　　　　　　　<hi>唐</hi>于　濆<lb/>
　野蠶食青桑吐絲亦成繭無功及生人何異偷飽煖我<lb/>
　願均爾絲化為寒者衣<lb/>
　　　　題耕織圖　　　　　　　　<hi>元</hi>趙孟頫<lb/>
<pb n="KR4h0141_WYG_475-1b"/>
　四月夏氣清蠶大已屬眠髙首何昻昻蛾眉復娟娟不<lb/>
　憂桑葉少遍野如綠煙相呼攜筐去迢逓立逺阡梯空<lb/>
　伐條枚葉上露未乾蠶飢當蚤歸秉心静以専飭躬脩<lb/>
　婦事黽勉當盛年救忙多女伴笑語方喧然<lb/>
　　　　其二<lb/>
　忽忽嵗將盡人事可稍休寒風吹桑林日夕聲颼飀牆<lb/>
　南地不凍墾掘為坑溝斫桑埋其中明年芽早抽是月<lb/>
　浴蠶種自古相傳流蠶出易脫殻絲纊亦倍収及時不<lb/>
<pb n="KR4h0141_WYG_475-2a"/>
努力知有来嵗不手凍不足惜冀免號寒憂<lb/>
　　七言古<hi>附長短句</hi>
　　　簇蠶詞　　　　　　　　　<hi>唐</hi>王　建<lb/>
蠶欲老箔頭作繭絲皓皓場寛地髙風日多不向中庭<lb/>
㬠蒿草神蠶急作莫悠揚年来為爾祭神桑但得青天<lb/>
不下雨上無蒼蠅下無䑕新婦拜簇願蠶稠女灑桃漿<lb/>
男打鼓三日開箔雪團團先將新繭送縣官巳聞鄉里<lb/>
催織作去與誰人身上著<lb/>
<pb n="KR4h0141_WYG_475-2b"/>
　　　田家詞　　　　　　　　　<hi>宋</hi>蘇舜欽<lb/>
南風霏霏麥花落豆田漠漠初垂角山邊夜半一犁雨<lb/>
田父髙歌待收穫雨多蕭蕭蠶簇寒蠶婦低眉憂繭單<lb/>
人生多求復多怨天公供爾良獨難<lb/>
　　　田家謡　　　　　　　　　<hi>宋</hi>陳　造<lb/>
麥上場蠶出筐此時祗有田家忙半月天晴一夜雨前<lb/>
日麥地皆青秧隂晴隨意古難得婦後夫先各努力倐<lb/>
凉驟煖蠶易蛾大婦絡絲中婦織中婦輟閒事鉛華不<lb/>
<pb n="KR4h0141_WYG_475-3a"/>
比大婦能憂家飯熟何曽趂時喫辛苦僅得蠶事畢小<lb/>
婦初嫁當少寛令伴阿姑頑過日明年願得如今年剰<lb/>
貯二麥饒絲綿小婦莫辭擔上肩却放大婦當姑前<lb/>
　　　照田蠶行　　　　　　　　<hi>宋</hi>范成大<lb/>
鄉邨臘月二十五長竿燃炬照南畆近似雲開森列星<lb/>
逺如風起飄流螢今春雨雹繭絲少秋日雷鳴稻堆小<lb/>
儂家今夜火最明的知新嵗田蠶好夜闌風燄西復東<lb/>
此占最吉餘難同不惟桑賤麥芃芃仍更苧麻無節菜<lb/>
<pb n="KR4h0141_WYG_475-3b"/>
無蟲<lb/>
　　　秋蠶　　　　　　　　　　<hi>金</hi>元好問<lb/>
室人筐中無寸縷一箔秋蠶課諸女朝来飼却上馬桑<lb/>
隔簇仍聞竹間雨阿容阿璋墨滿面畫徹灰城前致語<lb/>
上無蒼蠅下無䑕作繭直湏如甕許東家追胥守機杼<lb/>
有桑有税吾猶汝官家却少一絇絲未到打門先自舉<lb/>
　　　飬蠶詞　　　　　　　　　<hi>明</hi>髙　啟<lb/>
東家西家罷来往晴日深窗風雨響二眠蠶起食葉多<lb/>
<pb n="KR4h0141_WYG_475-4a"/>
陌頭桑樹空枝柯新婦守箔女執筐頭髮不梳一月忙<lb/>
三姑祭後今年好滿簇如雲繭成早簷前繰車急作絲<lb/>
又是夏稅相催時<lb/>
　　五言絶句<lb/>
　　　春日曲　　　　　　　　　<hi>宋</hi>徐　照<lb/>
中婦掃蠶蟻挈籃桑葉間小姑摘新茶日斜下前山<lb/>
　　七言絶句<lb/>
　　　雨過山邨　　　　　　　　<hi>唐</hi>王　建<lb/>
<pb n="KR4h0141_WYG_475-4b"/>
雨裏雞鳴一兩家竹谿邨路板橋斜婦姑相喚浴蠶去<lb/>
閒著庭前梔子花<lb/>
　　　春日錢塘雜興　　　　　　<hi>唐</hi>施肩吾<lb/>
酒姥谿頭桑嫋嫋錢塘郭外栁毿毿路逢鄰婦遥相問<lb/>
小小如今學飬蠶<lb/>
　　　姬人飬蠶　　　　　　　　<hi>唐</hi>韋　莊<lb/>
昔年愛笑蠶家婦今日辛勤自飬蠶仍道不愁羅與綺<lb/>
女郎初觧織桑籃<lb/>
<pb n="KR4h0141_WYG_475-5a"/>
　　　蠶婦　　　　　　　　　　<hi>唐</hi>杜荀鶴<lb/>
粉色全無飢色加豈知人世有榮華年年道我蠶辛苦<lb/>
底事渾身著苧麻<lb/>
　　　春日田園雜興　　　　　　<hi>宋</hi>范成大<lb/>
栁花深巷午雞聲桑葉尖新緑未成坐睡覺来無一事<lb/>
滿窗晴日㸔蠶生<lb/>
　　　晚春田園雜興　　　　　　　范成大<lb/>
三旬蠶忌閉門中鄰曲都無来往蹤猶是曉晴風露下<lb/>
<pb n="KR4h0141_WYG_475-5b"/>
采桑時節暫相逢<lb/>
　　　夏日田園雜興　　　　　　　范成大<lb/>
百沸繅湯雪湧波繅車嘈囋雨鳴蓑桑姑盆手交相賀<lb/>
綿繭無多線繭多<lb/>
　　　春晚即事　　　　　　　　<hi>宋</hi>陸　游<lb/>
桑麻夾道蔽行人桃李隨風旋作塵煜煜紅燈迎婦擔<lb/>
鼕鼕畫鼓祭蠶神<lb/>
　　　夏日　　　　　　　　　　　陸　游<lb/>
<pb n="KR4h0141_WYG_475-6a"/>
暑雨初晴晝漏遲江鄉樂事有誰知邨邨壠麥登場後<lb/>
户户吳蠶拆簇時<lb/>
　　　農謡　　　　　　　　　　<hi>宋</hi>方　岳<lb/>
雨過一邨桑柘煙林梢日暮鳥聲妍青裠老姥遥相語<lb/>
今嵗春寒蠶未眠<lb/>
　　　春郊　　　　　　　　　　<hi>金</hi>劉　瞻<lb/>
桑芽粒粒破春晴小葉迎風未展成寒食歸寧紅袖女<lb/>
外家紙上㸔蠶生<lb/>
<pb n="KR4h0141_WYG_475-6b"/>
　　　蠶　　　　　　　　　　　<hi>元</hi>郝　經<lb/>
作繭纔成便棄捐可憐辛苦為誰寒不如蛛腹長絲滿<lb/>
連結朱簷與畫闌<lb/>
　　　即事　　　　　　　　　　<hi>元</hi>許有壬<lb/>
逺浦客帆明冉冉前邨牧笛響嗚嗚園桑葉盡蠶成繭<lb/>
庭樹隂濃燕引雛<lb/>
　　　春詞　　　　　　　　　　<hi>元</hi>胡天游<lb/>
日射珠簾試曉晴隙光斜上寳釵明碧紗窗下無消息<lb/>
<pb n="KR4h0141_WYG_475-7a"/>
閒數吳蠶㡬箇生<lb/>
　　　邨中書事　　　　　　　　<hi>元</hi>馬　臻<lb/>
餉留兒女自喧呼指㸃春禽又引雛邨婦相逢還笑問<lb/>
把蠶今嵗是三姑<lb/>
　　　春蠶　　　　　　　　　　<hi>明</hi>劉　基<lb/>
可笑春蠶獨苦辛為誰成繭却焚身不如無用蜘蛛網<lb/>
網盡飛蟲不畏人<lb/>
　　　茶陵竹枝歌　　　　　　　<hi>明</hi>李東陽<lb/>
<pb n="KR4h0141_WYG_475-7b"/>
春盡田家郎未歸小池凉雨試絺衣園桑緑罷蠶初熟<lb/>
野麥青時雉始飛<lb/>
　　　蕭臯别業竹枝歌　　　　　<hi>明</hi>沈明臣<lb/>
東邨西邨姑惡啼家家麥熟黄雲齊春蠶作繭桑園緑<lb/>
睡起日斜聞竹雞<lb/>
　　　春蠶詞　　　　　　　　　<hi>明</hi>朱静菴<lb/>
桃花落盡日初長陌上雨晴桑葉黄拜罷三姑祭蠶室<lb/>
漸籠温火煖蠶房<lb/>
<pb n="KR4h0141_WYG_475-8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_475-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻四百七十六<lb/>
</p>
<p>
</p>
  </div>
</body>
</text>
</TEI>
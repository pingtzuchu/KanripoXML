<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_020-1a"/>
　欽定四庫全書<lb/>
御定佩文齋詠物詩選巻二十<lb/>
　　夜類<lb/>
　　　五言古<lb/>
　　　　秋夜　　　　　　　　　　<hi>宋</hi>武　帝<lb/>
　局景薄西隅升月照東垂肅肅風盈幕泫泫露傾枝側<lb/>
　聞飛壺急坐見河宿移覩辰念節變感物矜長離<lb/>
　　　　奉和隨王殿下　　　　　　<hi>齊</hi>謝　朓<lb/>
<pb n="KR4h0141_WYG_020-1b"/>
　清房洞巳静閒風伊夜来雲生樹隂逺軒廣月容開宴<lb/>
　私移燭飲遊賞藉琴臺風猷冠淄鄴衽舄愧唐枚<lb/>
　　　　和湘東王春宵三韻　　　　<hi>梁</hi>簡文帝<lb/>
　花樹含春叢羅帳夜長空風聲隨篠韻月色與池同彩<lb/>
　箋徒自襞無信往雲中<lb/>
　　　　𤣥圃寒夕　　　　　　　　　簡文帝<lb/>
　洞門扉未掩金壺漏巳催曛煙生澗曲暗色起林隈雪<lb/>
　花無有蔕冰鏡不安臺階楊始倒挿浦桂半新栽陳根<lb/>
<pb n="KR4h0141_WYG_020-2a"/>
委落蕙細蕊發香梅鴈去銜蘆上猨戲繞枝来<lb/>
　　　秋夜　　　　　　　　　　<hi>梁</hi>沈　約<lb/>
月落宵向分紫煙鬰氛氲曀曀螢入霧離離鴈度雲巴<lb/>
童暗理瑟漢女夜縫裠新知樂如是乆要詎相聞<lb/>
　　　遙夜吟　　　　　　　　　<hi>梁</hi>宗　夬<lb/>
遙夜復遙夜遙夜憂未歇坐對風動帷卧見雲間月<lb/>
　　　和吳主簿秋夜　　　　　　<hi>梁</hi>王　筠<lb/>
九重依夜館四壁慘無暉招揺顧西落烏鵲向東飛流<lb/>
<pb n="KR4h0141_WYG_020-2b"/>
螢漸収火絡緯欲催機爾時思錦字持製行人衣所望<lb/>
丹心達嘉客儻能歸<lb/>
　　　和衡陽王秋夜　　　　　　<hi>陳</hi>張正見<lb/>
雎苑凉風舉章臺雲氣収螢光連燭動月影帶河流綠<lb/>
綺朱絃泛黄花素蟻浮髙軒揚麗藻即是賦新秋<lb/>
　　　遼東山夜臨秋　　　　　　<hi>唐</hi>太　宗<lb/>
煙生遙㟁隱月落半崖隂連山驚鳥亂隔岫斷猿吟<lb/>
　　　夕次圃田店　　　　　　　<hi>唐</hi>祖　詠<lb/>
<pb n="KR4h0141_WYG_020-3a"/>
前路入鄭郊尚經百餘里馬煩時欲歇客歸程未巳落<lb/>
日桑柘隂遙林煙火起西還不遑宿中夜渡涇水<lb/>
　　　秋夜　　　　　　　　　　<hi>唐</hi>韋應物<lb/>
庭樹轉蕭蕭隂蛩還戚戚獨向髙齋眠夜聞寒雨滴㣲<lb/>
風時動牖殘燈尚留壁惆悵平生懐偏来委今夕<lb/>
　　　閒夕　　　　　　　　　　<hi>唐</hi>白居易<lb/>
一聲早蟬發數㸃新螢度蘭缸耿無煙筠簟清有露未<lb/>
歸後房寢且下前軒歩斜月入低廊凉風滿髙樹放懐<lb/>
<pb n="KR4h0141_WYG_020-3b"/>
常自適遇境多成趣何法使之然心中無細故<lb/>
　　　晩凉偶詠　　　　　　　　　白居易<lb/>
日下西墻西風来北窗北中有逐凉人單牀獨棲息飄<lb/>
蕭過雲雨揺曳歸飛翼新葉多好隂初筠有佳色幽深<lb/>
小池館優穩閒官職不愛勿復論愛亦不易得<lb/>
　　　夜賦　　　　　　　　　　<hi>宋</hi>朱　子<lb/>
暗窗螢影亂秋幃露氣深羣籟喧巳寂青天但沈沈惻<lb/>
愴懐髙侣幽黙抱冲襟遙憶忘言子一寫山水音<lb/>
<pb n="KR4h0141_WYG_020-4a"/>
　　七言古<hi>附長短句</hi>
　　　長夜謡　　　　　　　　　<hi>晉</hi>夏侯湛<lb/>
日暮兮初晴天灼灼兮遐清披雲兮歸山垂景兮照庭<lb/>
列宿兮皎皎星稀兮月眀倚檐隅以逍遙兮盼太虚以<lb/>
仰觀望閶闔之昭晰兮麗紫㣲之暉煥<lb/>
　　　舟夜　　　　　　　　　　<hi>宋</hi>蘇　軾<lb/>
㣲風蕭蕭吹菰蒲開門看雨月滿湖舟人水鳥兩同夢<lb/>
大魚驚竄如奔狐夜深人物不相管我獨形影相嬉娛<lb/>
<pb n="KR4h0141_WYG_020-4b"/>
暗潮生渚弔寒蚓落月挂栁看懸珠此生忽忽塵務裏<lb/>
清境過眼能須㬰雞鳴鐘動百鳥散船頭擊鼓還相呼<lb/>
　　　擬古秋夜長　　　　　　　<hi>元</hi>張　昱<lb/>
雲中鴻鴈過門前朔風起梧桐葉落金井頭月照烏啼<lb/>
天似水誰家機上織廻文夜聽啼烏如不聞眀朝為遣<lb/>
安南使細意緘題持贈君<lb/>
　　五言律<lb/>
　　　冬宵各為四韻　　　　　　<hi>唐</hi>太　宗<lb/>
<pb n="KR4h0141_WYG_020-5a"/>
雕宫静龍漏綺閣宴公侯珠簾燭燄動繡柱月光浮雲<lb/>
起將歌發風停與管遒𤨏除任多士端扆復何憂<lb/>
　　　暝　　　　　　　　　　　<hi>唐</hi>杜　甫<lb/>
日下四山隂山庭嵐氣侵牛羊歸徑險鳥鵲聚枝深正<lb/>
枕當星劔収書動玉琴半扉開燭影欲掩見清砧<lb/>
　　　月夜㑹徐十一草堂　　　　<hi>唐</hi>韋應物<lb/>
空齋無一事岸幘故人期暫輟觀書夜還題翫月詩逺<lb/>
鐘髙枕後清露巻簾時暗覺新秋近殘河欲曙遲<lb/>
<pb n="KR4h0141_WYG_020-5b"/>
　　　晩望　　　　　　　　　　<hi>唐</hi>戴叔倫<lb/>
山氣碧氤氲深林帶夕曛人歸孤嶂晩犬吠隔谿雲杉<lb/>
竹何年種煙塵此地分桃源寧異此猶恐世間聞<lb/>
　　　詶程延秋夜即事見贈　　　<hi>唐</hi>韓　翃<lb/>
長簟迎風早空城澹月華星河秋一鴈砧杵夜千家節<lb/>
候看應晩心期卧亦賖向来吟秀句不覺巳鳴鴉<lb/>
　　　秋晩　　　　　　　　　　<hi>唐</hi>白居易<lb/>
煙景淡濛濛池邉㣲有風覺寒螢近壁知暝鶴歸籠長<lb/>
<pb n="KR4h0141_WYG_020-6a"/>
貎隨年改閒情與物同夜来霜厚薄梨葉半低紅<lb/>
　　　夜　　　　　　　　　　　　白居易<lb/>
斜月入前楹迢遙夜坐情梧桐上階影蟋蟀近牀聲曙<lb/>
傍窗間至秋從簟上生感時因憶事不寢到雞鳴<lb/>
　　　晩興　　　　　　　　　　　白居易<lb/>
極浦収殘雨髙城駐落暉山明虹半出松暗鶴雙歸將<lb/>
吏隨衙散文書入務稀閒吟倚新竹筠粉汚朱衣<lb/>
　　　偶眠　　　　　　　　　　　白居易<lb/>
<pb n="KR4h0141_WYG_020-6b"/>
放杯書案上枕臂火爐前老愛尋思事慵多取次眠妻<lb/>
教卸烏㡌婢與展青氊便是屏風様何勞畫古賢<lb/>
　　　詶夢得窮秋夜坐即事見寄　　白居易<lb/>
燄細燈將盡聲遙漏正長老人秋向火小女夜縫裳菊<lb/>
悴籬經雨萍銷水得霜今冬煖寒酒先擬共君嘗<lb/>
　　　人定　　　　　　　　　　　白居易<lb/>
人定月朧明香銷枕簟清翠屏遮燭影紅袖下簾聲坐<lb/>
乆吟方罷眠初夢未成誰家教鸚鵡故故語相驚<lb/>
<pb n="KR4h0141_WYG_020-7a"/>
　　　秋雨夜眠　　　　　　　　　白居易<lb/>
凉冷三秋夜安閒一老翁卧遲燈滅後睡美雨聲中灰<lb/>
宿温瓶火香添暖被籠曉晴寒未起霜葉滿階紅<lb/>
　　　湖中閒夜遣興　　　　　　<hi>唐</hi>朱慶餘<lb/>
釣艇同琴酒良宵背水濱風波不起處星月盡隨身浦<lb/>
迥湘煙卷林香岳氣春誰知此中興寧羡五湖人<lb/>
　　　秋夕　　　　　　　　　　<hi>唐</hi>李咸用<lb/>
寥廓秋雲薄空庭月影㣲樹寒棲鳥宻砌冷夜蛩稀曉<lb/>
<pb n="KR4h0141_WYG_020-7b"/>
鼓軍容肅疎鐘客夢歸吟餘何所憶聖主尚宵衣<lb/>
　　　春宵自遣　　　　　　　　<hi>唐</hi>李商隱<lb/>
地勝遺塵事身閒念嵗華晩晴風過竹深夜月當花石<lb/>
亂知泉咽苔荒任徑斜陶然恃琴酒忘却在山家<lb/>
　　　長安夜坐懐寄湖外嵇處士　<hi>唐</hi>鄭　谷<lb/>
萬里念江海浩然天地秋風髙羣木落夜乆數星流鐘<lb/>
絶分宫漏螢㣲隔御溝遙思洞庭上葦露滴漁舟<lb/>
　　　山中寒夜呈許棠　　　　　<hi>唐</hi>曹　松<lb/>
<pb n="KR4h0141_WYG_020-8a"/>
山寒草堂暖寂夜有良朋讀易分髙燭煎茶取折冰庭<lb/>
垂河半角窗露月㣲稜俱入詩心地争無俗者憎<lb/>
　　　建昌渡暝吟　　　　　　　<hi>唐</hi>韋　莊<lb/>
月照臨官渡鄉情獨浩然鳥棲彭蠡樹月上建昌船市<lb/>
散漁翁醉樓深賈客眠隔江何處笛吹斷綠楊煙<lb/>
　　　信州谿㟁夜吟作　　　　　　韋　莊<lb/>
夜倚臨谿店懐鄉獨苦吟月當山頂出星倚水湄沈霧<lb/>
氣漁燈冷鐘聲谷寺深一城人悄悄琪樹宿仙禽<lb/>
<pb n="KR4h0141_WYG_020-8b"/>
　　　湖邨晩興　　　　　　　　<hi>宋</hi>林　逋<lb/>
滄洲白鳥飛山影落晴暉映竹犬初吠弄船人各歸水<lb/>
波隨月動林翠帶煙㣲寺近疎鐘起蕭然還掩扉<lb/>
　　　深夜　　　　　　　　　　<hi>宋</hi>孔平仲<lb/>
閴寂方深夜清凉别一天臨風但獨立愛月不成眠戍<lb/>
漏傳聲小庭柯轉影圎露寒侵背側移榻近堂前<lb/>
　　　江亭晩眺　　　　　　　　<hi>宋</hi>王安石<lb/>
日下崦嵫外秋生沆碭閒清江無限好白鳥不勝閒雨<lb/>
<pb n="KR4h0141_WYG_020-9a"/>
過雲収嶺天空月上灣歸鞍侵調角回首六朝山<lb/>
　　　夜吟呈趙東巖　　　　　　<hi>宋</hi>戴復古<lb/>
汲井潄殘酒行吟到夜分一軒清似洗萬籟寂無聞風<lb/>
送迎秋雨天収翳後雲雞鳴庭户白人事又紛紛<lb/>
　　　夜　　　　　　　　　　　<hi>金</hi>周　昂<lb/>
門巷谿聲爽衣裳夜氣蘇地清林影散月静桂華孤左<lb/>
省詩頻詠南樓興不辜闗山冰雪裏何處覔天隅<lb/>
　　　夏夜　　　　　　　　　　<hi>金</hi>史　肅<lb/>
<pb n="KR4h0141_WYG_020-9b"/>
一雨昭蘇外羣山宴寂中移牀就佳月引袂納凉風蝸<lb/>
舍憐渠小蚊雷訝許同幽懐閟清境舒嘯意將終<lb/>
　　　江邨晩景　　　　　　　　<hi>元</hi>葉　顒<lb/>
野水谿橋外荒邨八九家雨晴漁網曬風定酒旗斜紅<lb/>
樹霜江葉黄蘆月岸花何當從此隱重整釣雲槎<lb/>
　　　夜　　　　　　　　　　　<hi>眀</hi>何景眀<lb/>
地逺柴門静天髙夜氣凄寒星臨水動片月向沙低入<lb/>
室喧蟲語張燈住鳥啼自然幽意愜不是戀深棲<lb/>
<pb n="KR4h0141_WYG_020-10a"/>
　　五言排律<lb/>
　　　奉和宣城張太守南亭秋夕懐友<lb/>
　　　　　　　　　　　　　　　<hi>唐</hi>錢　起<lb/>
池館蟪蛄聲梧桐秋露晴月臨朱㦸静河近畫樓眀巻<lb/>
幔浮凉入聞鐘永夜清片雲懸曙斗數鴈過秋城羽扇<lb/>
揚風暇瑶琴寄别情江山飛麗藻謝朓讓前名<lb/>
　　七言律<lb/>
　　　夜歸　　　　　　　　　　<hi>唐</hi>白居易<lb/>
<pb n="KR4h0141_WYG_020-10b"/>
半醉閒行湖㟁東馬鞭敲鐙轡瓏璁萬株松樹青山上<lb/>
十里沙隄眀月中樓閣漸移當路影潮頭欲過滿江風<lb/>
歸来未放笙歌散畫㦸門開蠟燭紅<lb/>
　　　晩自東郭囘留一二遊侣　　<hi>唐</hi>許　渾<lb/>
鄉心迢遞宦情㣲吏散尋幽竟落暉林下草腥巢鷺宿<lb/>
洞前雲濕雨龍歸鐘隨野艇囘孤棹鼓絶山城掩半扉<lb/>
今夜西齋好風月一瓢春酒莫相違<lb/>
　　　南庭夜坐貽開元禪定二道者　許　渾<lb/>
<pb n="KR4h0141_WYG_020-11a"/>
暮暮焚香何處宿西巖一室映疎藤光隂難駐跡如客<lb/>
寒暑不驚心是僧髙閣有風聞夜磬逺山無月見秋燈<lb/>
身閒境静日為樂若問其餘非我能<lb/>
　　　秋夜作　　　　　　　　　<hi>唐</hi>李昌符<lb/>
數畆池塘近杜陵秋天寂寞夜雲凝芙蓉葉上三更雨<lb/>
蟋蟀聲中一㸃燈跡避險巇翻失路心歸閒澹不因僧<lb/>
既逢上國陳詩日長守林泉亦未能<lb/>
　　　夏夕　　　　　　　　　　<hi>宋</hi>文　同<lb/>
<pb n="KR4h0141_WYG_020-11b"/>
池館蕭然夏欲分滿林蟲鳥寂無聞風吹松子下如雨<lb/>
月照藕花繁若雲泉作小灘聲淅瀝筍成新竹氣氤氲<lb/>
清隂正覆吟詩石更引髙梧拂練裠<lb/>
　　　早秋南堂夜興　　　　　　<hi>宋</hi>陸　游<lb/>
水注横塘藻荇香候蟲唧唧滿空廊風前落葉紛可掃<lb/>
天際疎星森有芒夜漏漸長愁少睡秋衣未製怯新凉<lb/>
眀朝知有欣然處寫得黄庭又幾行<lb/>
　　　晩眺　　　　　　　　　　　陸　游<lb/>
<pb n="KR4h0141_WYG_020-12a"/>
秋晩閒愁抵酒濃試尋髙處倚枯笻雲歸時帶雨數㸃<lb/>
木落又添山一峰鳴鴈沙邉驚客櫓行僧煙際認樓鐘<lb/>
箇中詩思来無盡十手傳抄畏不供<lb/>
　　　凉夜　　　　　　　　　　<hi>元</hi>戴表元<lb/>
凉入虚堂睡思濃夜深剪盡燭花紅光揺珠箔梧桐月<lb/>
香透紗㡡末利風敧枕覺来人不寐撚鬚吟罷句難工<lb/>
小蠻問我詩成未詩在池塘夢草中<lb/>
　　　郭外夜歸　　　　　　　　<hi>眀</hi>吳學禮<lb/>
<pb n="KR4h0141_WYG_020-12b"/>
草田髙下亂蟲鳴凉襲衣襟夜氣清河漢横秋平野濶<lb/>
山窗無月一燈眀孤篷倦倚難成夢宿鳥相呼忽轉更<lb/>
近郭不妨歸近夜到門猶有讀書聲<lb/>
　　五言絶句<lb/>
　　　山扉夜坐　　　　　　　　<hi>唐</hi>王　勃<lb/>
抱琴開野室携酒對情人林塘花月下别是一家春<lb/>
　　　五言夜集聨句　　　　　　<hi>唐</hi>顔真卿<lb/>
寒花䕶月色墜葉占風音茲夕無塵慮髙雲共片心<lb/>
<pb n="KR4h0141_WYG_020-13a"/>
　　　詠夜　　　　　　　　　　<hi>唐</hi>韋應物<lb/>
眀從何處去暗從何處来但覺年年老半是此中催<lb/>
　　　月夕　　　　　　　　　　<hi>唐</hi>僧貫休<lb/>
霜月夜徘徊樓中羌管催曉風吹不盡江上落殘梅<lb/>
　　　同闞彦舉南湖晩歩　　　　<hi>元</hi>郝　經<lb/>
荷花臨水殿綺月轉簾腰晩吹動銀管暮凉生翠綃<lb/>
　　　夜坐　　　　　　　　　　<hi>元</hi>黄　溍<lb/>
凉風動千里孤坐思滄洲白露洗眀月清天此夜秋<lb/>
<pb n="KR4h0141_WYG_020-13b"/>
　　七言絶句<lb/>
　　　答令孤士曹獨孤兵曹聨騎暮歸望山見寄<lb/>
　　　　　　　　　　　　　　　<hi>唐</hi>韋應物<lb/>
共愛青山住近南行牽吏役背雙驂拄書獨宿對流水<lb/>
遙羡歸時滿夕嵐<lb/>
　　　嘉陵夜有懐　　　　　　　<hi>唐</hi>白居易<lb/>
露濕牆花春意深西廊月上半牀隂憐君獨卧無言語<lb/>
惟我知君此夜心<lb/>
<pb n="KR4h0141_WYG_020-14a"/>
　　　其二<lb/>
不眀不暗朧朧月非煖非寒慢慢風獨卧空牀好天氣<lb/>
平明閒事到心中<lb/>
　　　遊城南留元九李二十晩歸　　白居易<lb/>
老遊春飲莫相違不獨花稀人亦稀更勸殘杯留日影<lb/>
猶應趁得鼓聲歸<lb/>
　　　秋房夜　　　　　　　　　　白居易<lb/>
雲路青天月漏光夜中立乆却歸房水窗席冷未能卧<lb/>
<pb n="KR4h0141_WYG_020-14b"/>
挑盡殘燈秋夜長<lb/>
　　　東城晩歸　　　　　　　　　白居易<lb/>
一條笻杖懸龜榼雙角吳童控馬銜曉入東城誰識我<lb/>
短靴低㡌白蕉衫<lb/>
　　　舊房　　　　　　　　　　　白居易<lb/>
遶壁秋聲蟲絡絲入檐新影月低眉牀帷半故簾旌斷<lb/>
仍是初寒欲夜時<lb/>
　　　夜深行　　　　　　　　　<hi>唐</hi>元　稹<lb/>
<pb n="KR4h0141_WYG_020-15a"/>
夜深猶自遶江行震地江聲似鼓聲漸見戍樓疑近驛<lb/>
百牢闗吏火前迎<lb/>
　　　夜坐　　　　　　　　　　唐賈　島<lb/>
蟋蟀漸多秋不淺蟾蜍已沒夜應深三更兩鬢幾絲雪<lb/>
一念雙峰四祖心<lb/>
　　　昨夜　　　　　　　　　　<hi>唐</hi>李商隱<lb/>
不辭鶗鴂妒年芳但惜流塵暗洞房昨夜西池凉露滿<lb/>
桂華吹斷月中香<lb/>
<pb n="KR4h0141_WYG_020-15b"/>
　　　和襲美寒夜文宴潤卿有期不至<lb/>
　　　　　　　　　　　　　　　<hi>唐</hi>陸龜䝉<lb/>
細雨輕觴玉漏終上清詞句落吟中松齋一夜懐貞白<lb/>
霜外空聞五粒風<lb/>
　　　街西晩歸　　　　　　　　<hi>唐</hi>鄭　谷<lb/>
御溝春水繞閒坊信馬歸来傍短牆幽榭名園臨紫陌<lb/>
晩風時帶牡丹香<lb/>
　　　春夜　　　　　　　　　　<hi>宋</hi>蘇　軾<lb/>
<pb n="KR4h0141_WYG_020-16a"/>
春宵一刻直千金花有清香月有隂歌管樓臺聲細細<lb/>
鞦韆院落夜沈沈<lb/>
　　　夜行　　　　　　　　　　<hi>宋</hi>晁冲之<lb/>
老去功名意轉疎獨騎瘦馬問田盧孤邨到曉猶燈火<lb/>
知有人家夜讀書<lb/>
　　　春雨絶句　　　　　　　　<hi>宋</hi>陸　游<lb/>
蕭條冬令侵春晩淅瀝寒聲滴夜長更事老翁頑到底<lb/>
每言宜睡好燒香<lb/>
<pb n="KR4h0141_WYG_020-16b"/>
　　　旅夜　　　　　　　　　　<hi>元</hi>于　石<lb/>
擁爐兀兀坐成睡夢到家山人不知半夜酒醒還是客<lb/>
一庭黄葉雨来時<lb/>
　　　凉夜　　　　　　　　　　<hi>元</hi>郭　鈺<lb/>
竹外凉風留晩坐驚斷蛩聲山葉墮天河何處是雙星<lb/>
新月纎纎碧雲破<lb/>
　　　晩歩　　　　　　　　　　<hi>元</hi>葉　顒<lb/>
偶隨芳草蹋斜暉石徑雲深翠滴衣雨袖天風眀月上<lb/>
<pb n="KR4h0141_WYG_020-17a"/>
　杖頭挑得樹隂歸<lb/>
　　　　夜坐　　　　　　　　　　<hi>明</hi>陳　顥<lb/>
　寒來塵緒不闗情吟對青燈過二更落葉滿庭風滿樹<lb/>
　小窗無處著秋聲<lb/>
　　　　宫詞　　　　　　　　　　<hi>明</hi>俞允文<lb/>
　鳳城門外踏歌聲院院燒燈綵眊睛宣與内家分夜直<lb/>
　每從花裏聼交更<lb/>
　<lb/>
<pb n="KR4h0141_WYG_020-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_235-1a"/>
　欽定四庫全書<lb/>
御定佩文齋詠物詩選巻二百三十五<lb/>
　　浮圖類<lb/>
　　　五言古<lb/>
　　　　和從駕登雲居寺塔　　　<hi>北周</hi>庾　信<lb/>
　重巒千仞塔危磴九層臺石關恒逆上山梁乍斗迴堦<lb/>
　下雲峯岀窗前風洞開隔嶺鐘聲度中天梵響來平時<lb/>
　欣侍從於此暫徘徊<lb/>
<pb n="KR4h0141_WYG_235-1b"/>
　　　　奉和同泰寺浮圖　　　　　　庾　信<lb/>
　岧岧凌太清照殿比東京長影臨雙闕髙層出九城栱<lb/>
　積行雲礙幡揺度鳥驚鳳飛如始泊蓮合似初生輪重<lb/>
　對月滿鐸韻擬鸞聲畫水流全住圖雲色半輕露晚盤<lb/>
　猶滴珠朝火更明雖連博望苑還接銀沙城天香下桂<lb/>
　殿仙梵入伊笙庶聞八解樂方遣六塵情<lb/>
　　　　登揚州西巖寺塔　　　　　<hi>唐</hi>劉長卿<lb/>
　北塔凌空虛雄觀壓川澤亭亭楚雲外千里看不隔遥<lb/>
<pb n="KR4h0141_WYG_235-2a"/>
對黄金臺浮輝亂相射盤梯接元氣半壁棲夜魄稍登<lb/>
諸劫盡若騁排霄翮向是滄洲人已為青雲客雨飛千<lb/>
栱霽日在萬家夕鳥處髙却低天涯逺如廹江流入空<lb/>
翠海嶠見微碧向暮期不來誰堪復行役<lb/>
　　七言古<lb/>
　　　惠雲塔　　　　　　　　　<hi>明</hi>程本立<lb/>
老禪西來兠率宫金曇舎利開芙蓉平地起作寶光相<lb/>
七級上凌天九重摩泥頂珠現穹碧丹霞掩暎雞足峯<lb/>
<pb n="KR4h0141_WYG_235-2b"/>
八窗玲瓏懸皎月層欄翠滑扶神龍我欲乘虚求帝釋<lb/>
雲梯髙峻紅塵隔簷鈴停語寂籟冷白鶴飛下蒼煙夕<lb/>
　　五言律<lb/>
　　　奉和九月九日登慈恩寺浮圖應制<lb/>
　　　　　　　　　　　　　　　<hi>唐</hi>李　適<lb/>
鳳輦乘朝霽鸚林對晚秋天文貝葉寫聖澤菊花浮塔<lb/>
似神功造龕疑佛影留幸陪清漢蹕欣奉淨居遊<lb/>
　　　奉和九月九日登慈恩寺浮圖應制<lb/>
<pb n="KR4h0141_WYG_235-3a"/>
　　　　　　　　　　　　　　　<hi>唐</hi>趙彦昭<lb/>
出豫乘秋節登髙陟梵宫皇心滿塵界佛迹現虛空日<lb/>
月宜長夀人天得大通喜聞題寶偈受記莫由同<lb/>
　　　奉和九月九日登慈恩寺浮圖應制<lb/>
　　　　　　　　　　　　　　　<hi>唐</hi>楊　庶<lb/>
萬乘臨眞境重陽眺逺空慈雲浮雁塔定水暎龍宫寶<lb/>
鐸含飇響仙輪帶日紅天文將瑞色輝煥滿寰中<lb/>
　　　登棲靈寺塔　　　　　　　<hi>唐</hi>蔣　渙<lb/>
<pb n="KR4h0141_WYG_235-3b"/>
三休尋磴道九折歩雲霓瀍澗臨江北郊原極海西沙<lb/>
平𤓰歩岀樹逺緑楊低南指晴天外青峯是㑹稽<lb/>
　　　登慈恩寺塔　　　　　　　<hi>唐</hi>張　喬<lb/>
窗户響層風清凉碧落中世人來往别煙景古今同列<lb/>
岫横秦斷長河極塞空斜陽越鄉思天末見歸鴻<lb/>
　　　保叔塔　　　　　　　　　<hi>元</hi>錢惟善<lb/>
金刹天開畫鐵檐風語鈴野雲秋共白江樹晚逾青鑿<lb/>
屋巖藏雨黏崖石墜星下看湖上客歌吹正沈𠖇<lb/>
<pb n="KR4h0141_WYG_235-4a"/>
　　　報恩寺塔　　　　　　　　<hi>明</hi>蔡汝楠<lb/>
寶塔中天構君王奠鎬年皇圖香界合海氣鳳樓懸萬<lb/>
嶺開江左千門倚日邊南山留作鎮長見法輪圓<lb/>
　　五言排律<lb/>
　　　登總持寺浮圖　　　　　　<hi>唐</hi>孟浩然<lb/>
半空躋寶塔晴望盡京華竹遶渭川遍山連上苑斜四<lb/>
門開帝宅阡陌俯人家累劫從初地為童憶聚沙一窺<lb/>
功德見彌益道心加坐覺諸天近空香送落花<lb/>
<pb n="KR4h0141_WYG_235-4b"/>
　　　秋日登揚州西靈塔　　　　<hi>唐</hi>李　白<lb/>
寶塔凌蒼蒼登攀覽四荒頂髙元氣合標出海雲長萬<lb/>
象分空界三天接畫梁水搖金刹影日動火珠光鳥拂<lb/>
瓊簾度霞連繡栱張目隨征路斷心逐去㠶揚露浴梧<lb/>
楸白霜催橘柚黄玉毫如可見於此照迷方<lb/>
　　七言律<lb/>
　　　題慈恩寺浮圖　　　　　　<hi>唐</hi>章八元<lb/>
十層突兀在虚空四十門開面面風却怪鳥飛平地上<lb/>
<pb n="KR4h0141_WYG_235-5a"/>
自驚人語半天中迴梯暗踏如穿洞絶頂初攀似出籠<lb/>
落日鳳城佳氣合滿城春樹雨濛濛<lb/>
　　　題雁塔　　　　　　　　　<hi>唐</hi>許　玫<lb/>
寶輪金地壓人寰獨坐蒼冥啟玉關北嶺風煙開魏闕<lb/>
南山氣象鎻商顔灞陵車馬垂楊裏京國城池落照間<lb/>
暫放塵心遊物外六街鐘鼓又催還<lb/>
　　　福州開元寺塔　　　　　　<hi>唐</hi>周　朴<lb/>
開元寺裏七重塔遥對方山影擬齊雜俗人看離世界<lb/>
<pb n="KR4h0141_WYG_235-5b"/>
孤髙僧上覺天低惟堪片片紫霞暎不與濛濛白霧迷<lb/>
心若無私羅漢在參差免向日虹西<lb/>
　　七言絶句<lb/>
　　　與夢得同登棲靈塔　　　　<hi>唐</hi>白居易<lb/>
半月悠悠在廣陵何樓何塔不同登共憐筋力猶堪在<lb/>
上到棲靈第九層<lb/>
　　　塔頂　　　　　　　　　　<hi>元</hi>郭　鈺<lb/>
塔頂新晴獨自登畫欄髙倚十三層不知眼界髙多少<lb/>
<pb n="KR4h0141_WYG_235-6a"/>
　地上行人似凍蠅<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_235-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選卷二百三十五<lb/>
</p>
<p>
</p>
  </div>
</body>
</text>
</TEI>
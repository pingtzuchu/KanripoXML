<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_164-1a"/>
　欽定四庫全書<lb/>
御定佩文齋詠物詩選卷一百六十四<lb/>
　　屏障類<lb/>
　　　五言古<lb/>
　　　　詠畫屏風詩　　　　　　<hi>北周</hi>庾　信<lb/>
　逍遥逰桂苑寂絶到桃源狹石分花徑長橋映水門管<lb/>
　聲驚百鳥人衣香一園定知歡未足横琴坐石根<lb/>
　　　　其二<lb/>
<pb n="KR4h0141_WYG_164-1b"/>
　上林春逕宻浮橋栁路長龍媒逐細草鶴氅映垂楊水<lb/>
　似桃花色山如甲煎香白石春泉上誰能待月光<lb/>
　　　　題畫山水障　　　　　　　<hi>唐</hi>張九齡<lb/>
　心累猶不盡果為外物牽偶因耳目好復假丹青妍甞<lb/>
　抱野間意而迫區中緣塵事固已矣秉意終不遷良工<lb/>
　適我願妙墨揮巖泉變化合羣有髙深侔自然置陳北<lb/>
　堂上倣像南山前靜無户庭岀行巳兹地偏萱草憂可<lb/>
　樹合歡忿益蠲所因本微物况乃慿幽筌言象㑹自泯<lb/>
<pb n="KR4h0141_WYG_164-2a"/>
意色聊自宣對翫有佳趣使我心渺綿<lb/>
　　　秋詠石屏　　　　　　　　<hi>宋</hi>蘓　軾<lb/>
霏霏㸃輕素眇眇開重隂風花亂紫翠雪外有煙林雪<lb/>
近勢方壯林逺意殊深㑹有無事人支頥識此心<lb/>
　　　秋林硯屏率魯直同賦　　　　蘓　軾<lb/>
西山無時春巉巖鎖頑隂分明倚天壁㸃綴無風林物<lb/>
固為人出興誰於此深窮竒真自蠧詩句且娱心<lb/>
　　　詠屏送周伯陽　　　　　　<hi>明</hi>徐　賁<lb/>
<pb n="KR4h0141_WYG_164-2b"/>
巧餙辭雲母圗畫比晴天宻防宜便坐連張須廣筵月<lb/>
臨皎乃隠風當駃亦旋望䖏憑移障只恐見離船<lb/>
　　七言古<hi>附長短句</hi>
　　　素屏謡　　　　　　　　　<hi>唐</hi>白居易<lb/>
素屏素屏胡為乎不文不餙不丹不青當世豈無李陽<lb/>
氷之篆字張旭之筆跡邉鸞之花鳥張藻之松石吾不<lb/>
令加一㸃一畫於其上欲爾保真而全白吾于香爐峰<lb/>
下置草堂二屏倚在東西墻夜如明月入我室曉如白<lb/>
<pb n="KR4h0141_WYG_164-3a"/>
雲圍我牀我心乆飬浩然氣亦欲與爾表裏相輝光爾<lb/>
不見當今甲第與王宫織成步障錦屏風綴珠䧟鈿貼<lb/>
雲母五金七寳相玲瓏貴豪待此方恱目然肯寢卧乎<lb/>
其中素屏素屏物各有所宜用各有所施爾今木為骨<lb/>
兮紙為靣捨吾草堂欲何之<lb/>
　　　生禖屏風歌　　　　　　　<hi>唐</hi>温庭筠<lb/>
玉墀暗接崑崙井井上無人金索冷畫壁隂森九子堂<lb/>
階前細月鋪花影繡屏銀鴨香蓊濛天上夢歸花繞叢<lb/>
<pb n="KR4h0141_WYG_164-3b"/>
宜男漫作後庭草不似櫻桃千子紅<lb/>
　　　月石硯屏歌寄蘓子羙　　　<hi>宋</hi>歐陽脩<lb/>
月従海底来行上天東南正當天中時下照千丈潭潭<lb/>
心無風月不動倒影射入紫石巖月光水潔石瑩淨感<lb/>
此隂魄来中潜自從月入此石中天有兩曜分為三清<lb/>
光萬古不磨滅天地至寳難藏緘天公呼雷公夜持巨<lb/>
斧堕嶄巖堕此一片落千仭皎然寒鏡在玉匳蝦蟇白<lb/>
兔走天上空留桂影猶毶毶景山得之惜不得贈我意<lb/>
<pb n="KR4h0141_WYG_164-4a"/>
與千金兼自云毎到月滿時石在暗室光出檐大哉天<lb/>
地間萬怪難悉談嗟予不度量毎事思窮探欲将兩耳<lb/>
目所及而與造化爭毫纎煌煌三辰行日月尤尊嚴若<lb/>
令下與物為比擾擾萬類将誰瞻不然此石竟何物有<lb/>
口欲說嗟如鉗吾竒蘓子胸羅列萬象中包含不惟胸<lb/>
寛膽亦大屢出言語驚愚凡自吾得此石未見蘓子心<lb/>
懐慚不經老匠先指抉有手誰敢施鎸鑱呼工畫石持<lb/>
寄似幸子留意其無謙<lb/>
<pb n="KR4h0141_WYG_164-4b"/>
　　　軾近以月石硯屏獻子功中書復以涵星硯獻<lb/>
　　　　純父侍講子功有詩純父未也復以月石風<lb/>
　　　　林研屏贈之謹和子功詩并求純父數句<lb/>
　　　　　　　　　　　　　　　<hi>宋</hi>蘓　軾<lb/>
紫潭出元雲翳我潭上星獨有潭上月倒掛紫翠屏我<lb/>
老不㸔書黙坐飬此昏花睛時時一開眼見此雲月眼<lb/>
自明乆知世界一泡影大小真偽何足評笑彼三子歐<lb/>
梅蘓無事自作雪羽爭故将屏硯送兩范要使珠壁栖<lb/>
<pb n="KR4h0141_WYG_164-5a"/>
窓櫺大范忽長謡語出月脇令人驚小范當繼之說破<lb/>
星心如鷄鳴牀頭復一月下有風林横急送小范家䕶<lb/>
此涵星泓願從少陵博一句山木盡與洪濤傾<lb/>
　　　獻題常州草蟲枕屏　　　　<hi>宋</hi>楊萬里<lb/>
黄蜂作歌紫蝶舞蜻蜓蚱蜢如風雨先生晝眠紙帳温<lb/>
無那此軰喧夢魂眼中了了華胥國蜂催蝶喚到不得<lb/>
覺来忽見四摺屏野花紅白野長青勾引飛蟲作許聲<lb/>
何縁先生睡不驚<lb/>
<pb n="KR4h0141_WYG_164-5b"/>
　　　巫峡雲濤石屏志　　　　　<hi>元</hi>顧　瑛<lb/>
謝家綠玉屏不作龜甲形方若陟釐紙粉縹帶苔青秀<lb/>
潔庚庚絶文理十二巫峯横隠起芙蓉照影立亭亭逺<lb/>
落巴江一江水素湍洶湧翻綠濤長風吹雲白日髙三<lb/>
峡濤聲滿人耳箇中獨欠孤猿號胡僧謾有金壺汁灑<lb/>
向素縑圗不得女媧鍊石作五彩㸃染料應無此色此<lb/>
石産景由天工畧假石人磨削功石色欲盡玉色起汎<lb/>
沈天碧涵清空君不聞大食貢石瑩如玉中有竒松四<lb/>
<pb n="KR4h0141_WYG_164-6a"/>
時綠六月凉風卷翠濤瑟瑟秋聲戰空屋又不聞楊家<lb/>
古屏刻水精中有為雲之羙人海綃衣裳為煙霧姓名<lb/>
自語非真真二物化去固巳久價重隋珠難再有君家<lb/>
玉屏獨在世勿落忍人豪奪手我聞故人楊鐵仙束帶<lb/>
拜之如米顛起来發狂捉鐡筆醉墨冩入青瑶鐫何日<lb/>
乘舟上魚復喚取巴童唱巴曲更借丹丘粉墨屏對案<lb/>
巫山真靣目<lb/>
　　五言律<lb/>
<pb n="KR4h0141_WYG_164-6b"/>
　　　屏　　　　　　　　　　　<hi>唐</hi>李　嶠<lb/>
洞徹琉璃蔽威紆屈膝廻錦中雲母列霞上織成開山<lb/>
水含春動神仙倒景来修身兼竭節誰識作銘才<lb/>
　　　詠屏風　　　　　　　　　<hi>唐</hi>袁恕已<lb/>
綺閣雲霞滿芳林草樹新鳥驚疑欲曙花笑不闗春山<lb/>
對弹琴客谿留垂釣人請㸔車馬路行䖏有風塵<lb/>
　　　詠舊屏風　　　　　　　　<hi>唐</hi>姚　合<lb/>
時人嫌古畫倚壁不曽収雨滴膠山㫁風吹絹海秋殘<lb/>
<pb n="KR4h0141_WYG_164-7a"/>
雲飛屋裏片水落牀頭尚勝殘花鳥君能補綴不<lb/>
　　　屏風　　　　　　　　　　<hi>明</hi>薛　蕙<lb/>
屏風十二曲羅列洞房隅䨇環金屈膝四角錦流蘓蛾<lb/>
眉行䖏隠玉䄂坐中扶因歌留上客翠盖少踟蹰<lb/>
　　　題魏少府破屏風　　　　　<hi>明</hi>栁應芳<lb/>
依倚㤀年嵗凝塵兾爾容乍通宵案燭不掩午堂鐘射<lb/>
雀猶存影弹蠅已失踪勿言新可代官冷若為供<lb/>
　　五言排律<lb/>
<pb n="KR4h0141_WYG_164-7b"/>
　　　水墨障子　　　　　　　　<hi>唐</hi>李　洞<lb/>
若非神助筆硯水恐藏龍研盡一寸墨掃成千仭峰壁<lb/>
根堆亂石牀罅種枯松岳麓穿因䑕湘江綻為蛬挂衣<lb/>
嵐氣濕夢枕浪頭舂只為少顔色時人著意慵<lb/>
　　　雲母屏風隔坐　　　　　　<hi>唐</hi>闕　名<lb/>
彩障成雲母丹墀隔上公才彰二紀盛榮播一朝同近<lb/>
玉初齊白臨花乍散紅凝姿分縹緲轉珮辨玲瓏意愜<lb/>
恩偏厚名新寵更崇誰知歴千古猶自仰清風<lb/>
<pb n="KR4h0141_WYG_164-8a"/>
　　七言律<lb/>
　　　題西平王舊賜屏風　　　　<hi>唐</hi>温庭筠<lb/>
曽向金扉玉砌来百花鮮濕隔塵埃披香殿下櫻桃熟<lb/>
結綺樓前芍藥開朱鷺巳随新鹵簿黄鸝猶識舊池䑓<lb/>
世間剛有東流水一送恩波更不廻<lb/>
　　　觀山水障子　　　　　　　<hi>唐</hi>伍　喬<lb/>
功績精妍世少倫圗時應倍用心神不知草木承何異<lb/>
但見江山長帶春雲勢似離巖底石浪花如動岸邊蘋<lb/>
<pb n="KR4h0141_WYG_164-8b"/>
更疑獨泛漁舟者便是其中舊隠人<lb/>
　　　楊龍圗蘆鴈屏　　　　　　<hi>宋</hi>趙　抃<lb/>
省宇屏圗喆匠成寫傳蘆鴈筆尤精斜依風葦叢叢裊<lb/>
逺颺煙波渺渺平弋者定嗟何所慕鵬摶莫怪不能鳴<lb/>
公㸔羽翼飛騰䖏有意青雲萬里程<lb/>
　　　魚魫屏　　　　　　　　　<hi>元</hi>曹文晦<lb/>
何人遺公魚魫屏定須東海鱠長鯨不應虚室自生白<lb/>
正與幽人相對清素色曉含銀漢冷寒光夜照玉蟾明<lb/>
<pb n="KR4h0141_WYG_164-9a"/>
平生未識豪家客金雀徒聞後世名<lb/>
　　五言絶句<lb/>
　　　題友人雲母障子　　　　　<hi>唐</hi>王　維<lb/>
君家雲母障時向野庭開自有山泉入非因彩畫来<lb/>
　　　早秋山水硯屏　　　　　　<hi>宋</hi>文　同<lb/>
晚靄隔逺岫秋容入平林方素僅盈尺巖谷能許深<lb/>
　　　祝孝友作枕屏小景以霜餘荗樹名之因題此<lb/>
　　　　詩　　　　　　　　　　<hi>宋</hi>朱　子<lb/>
<pb n="KR4h0141_WYG_164-9b"/>
山寒夕飇急木落洞庭波㡬叠雲屏好一生秋夢多<lb/>
　　　題梅屏　　　　　　　　　<hi>明</hi>劉　基<lb/>
樹杪過流星輕霜落半庭踈花與孤客相對一燈青<lb/>
　　七言絶句<lb/>
　　　題詩屏風絶句　　　　　　<hi>唐</hi>白居易<lb/>
相憶采君詩作障自書自勘不辭勞障成定被人爭冩<lb/>
從此南中紙價髙<lb/>
　　　答微之　　　　　　　　　　白居易<lb/>
<pb n="KR4h0141_WYG_164-10a"/>
　君冩我詩盈寺壁我題君句滿屏風與君相遇知何䖏<lb/>
　兩葉浮萍大海中<lb/>
　　　　屏風　　　　　　　　　　<hi>唐</hi>李商隠<lb/>
　六曲連環接翠帷髙樓半夜酒醒時掩燈遮霧宻如此<lb/>
　雨落月明俱不知<lb/>
　　　　詠繡障　　　　　　　　　<hi>唐</hi>胡令能<lb/>
　日暮堂前花蕊嬌爭拈小筆上牀描繡成安向東園裏<lb/>
　引得黄鶯下栁條<lb/>
<pb n="KR4h0141_WYG_164-10b"/>
　　　　寒林石屏　　　　　　　　<hi>唐</hi>僧無悶<lb/>
　草堂無物伴身閒惟有屏風枕簟間本向他山求得石<lb/>
　却於石上㸔他山<lb/>
　　　　西湖竹枝詞　　　　　　　<hi>元</hi>潘　純<lb/>
　雲髻髙梳鬢不分掃除虛室事元君新糊白紙屏風上<lb/>
　盡畫蓬莱五色雲<lb/>
　<lb/>
御定佩文齋詠物詩選卷一百六十四<lb/>
</p>
<p>
</p>
  </div>
</body>
</text>
</TEI>
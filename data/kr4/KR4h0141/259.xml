<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_259-1a"/>
　欽定四庫全書<lb/>
御定佩文齋詠物詩選巻二百五十九<lb/>
　　蔬菜類<lb/>
　　　五言古<lb/>
　　　　雨後行菜　　　　　　　　<hi>宋</hi>蘇　軾<lb/>
　夢回聞雨聲喜我菜甲長平明江路濕並岸飛兩槳天<lb/>
　公真富有乳膏瀉黄壤霜根一蕃滋風葉漸俯仰未任<lb/>
　筐筥載已作杯桉想艱難生理窄一味敢專饗小摘飯<lb/>
<pb n="KR4h0141_WYG_259-1b"/>
　山僧清安寄深賞芥藍如菌蕈脆芙牙頰響白菘類羔<lb/>
　豚冒土出蹯掌誰能視火候小竈當自養<lb/>
　　　　元修菜<hi>并序</hi>　　　　　　　　蘇　軾<lb/>
　　　　　菜之美者有吾鄉之巢故人巢元修嗜之余<lb/>
　　　　　亦嗜之元修云使孔北海見當復云吾家菜<lb/>
　　　　　耶因謂之元修菜余去鄉十有五年思而不<lb/>
　　　　　可得元修適自蜀來見余於黄乃作詩使歸<lb/>
　　　　　致其子而種之東坡之下云<lb/>
<pb n="KR4h0141_WYG_259-2a"/>
彼美君家菜鋪田綠茸茸荳莢圓且小槐芽細而豐種<lb/>
之秋雨餘擢秀繁霜中欲花而未萼一一如青蟲是時<lb/>
青裠女采擷何悤悤烝之復湘之香色蔚其饛㸃酒下<lb/>
鹽豉縷橙芼薑蔥那知雞與豚但覺放筯空春盡苗葉<lb/>
老耕翻煙雨叢潤隨甘澤化煖作青泥融始終不我負<lb/>
力與糞壤同我老忘家舍楚音變兒童此物獨娬媚終<lb/>
年繫余胷君歸致其子囊盛勿函封張騫移苜蓿適用<lb/>
如葵菘馬援載薏苡羅生等蒿蓬懸知東坡下塉鹵化<lb/>
<pb n="KR4h0141_WYG_259-2b"/>
千鍾長使齊安民指此説兩翁<lb/>
　　　食煮菜簡呂居仁　　　　　<hi>宋</hi>韓　駒<lb/>
曉謁呂公子解帶浮屠宮畱我具朝餐喚奴求晚菘洗<lb/>
箸㸃鹽豉鳴刀芼薑蔥俄頃香馥坐雨聲傳鼎中方觀<lb/>
翠浪涌忽變黄雲濃爭貪歙鉢煖不覺定盌空憶登金<lb/>
山頂僧飯與此同還家不能學空費烹調功硬恐動牙<lb/>
頰冷愁傷肺胷君獨得其妙堪持餉衰翁異時聞豪氣<lb/>
愛客行庖豐殷勤故煮菜知我林下風人生各有道㫖<lb/>
<pb n="KR4h0141_WYG_259-3a"/>
蓄用禦冬今我無所營枵腹何由充豈惟臺無餽菜把<lb/>
尚不䝉念當勤致此亦足慰途窮<lb/>
　　　種菜　　　　　　　　　　<hi>宋</hi>劉子翬<lb/>
傍舍植柔蔬攜鋤理荒穢桔橰勤俯仰一雨功百倍朝<lb/>
來綠映土新葉揺肺肺牛羊勿踐畦肉食屠爾輩<lb/>
　　　謝馬善卿送菜　　　　　　<hi>明</hi>孫　作<lb/>
嘗欣食菜美自謂肉不過今晨齒頰間屢嚥安敢唾持<lb/>
粱囓肥鮮野蔌誰當課使君可憐人異味諳小大我本<lb/>
<pb n="KR4h0141_WYG_259-3b"/>
江南樵酸寒羮不和空腸轉藜莧糲粟連穅□雨韭春<lb/>
割苗霜菘秋飣座羊蹄釀㫖蓄蒲歜雜細剉芋魁掘地<lb/>
底茭首洗泥科木魚三百頭竹筍一萬箇朝湘出山㕑<lb/>
夕煮吹煙銼堆盤青黄具入口生澀奈以兹媚盤餐頗<lb/>
復如君作採之諒有時蒸或躬自佐白鹽㸃蔥橙紅椒<lb/>
羅臼磨蔗餳質劑調釅醯芳辛破香飯炊屢熟宿酒酲<lb/>
方餓鵞掌推不受鼈裠空欲蜕饋案連十罌飽食深自<lb/>
荷霜根咀寒韲三歎論竒貨冰壺奪仙厨適口騰軒簸<lb/>
<pb n="KR4h0141_WYG_259-4a"/>
四海一東坡拙謫常坎坷參軍半畝菜詩句劇嘲賀我<lb/>
憃不償一造物知何那抱甕力不任負鋤筋苦墮亦欲<lb/>
賦歸田自種百畝稬傳君作菜法華甆旋封裹食勤不<lb/>
媿天日晏從髙卧<lb/>
　　　紫芥　　　　　　　　　　<hi>明</hi>吳　寛<lb/>
惟芥本菜類秋深掇而藏此種乃野生已向春初長紫<lb/>
花布滿地葉嫩亦堪嘗氣味既不辛却與芥同行北人<lb/>
無不食木枿與草芒入盤以油和齒頰流肥香<lb/>
<pb n="KR4h0141_WYG_259-4b"/>
　　七言古<hi>附長短句</hi>
　　　春菜　　　　　　　　　　<hi>宋</hi>蘇　軾<lb/>
蔓菁宿根已生葉韭芽戴土拳如蕨爛蒸香薺白魚肥<lb/>
碎㸃青蒿凉餅滑宿酒初消春睡起細履幽畦掇芳辣<lb/>
茵陳甘菊不負渠鱠縷堆盤纎手抹北方苦寒今未已<lb/>
雪底菠薐如鐡甲豈如吾蜀富冬蔬霜葉露芽寒更茁<lb/>
久抛松菊猶細事苦筍江豚那忍説明年投劾竟須歸<lb/>
莫待齒揺并髮脱<lb/>
<pb n="KR4h0141_WYG_259-5a"/>
　　　次韻子瞻春菜　　　　　　<hi>宋</hi>黄庭堅<lb/>
北方春蔬嚼冰雪妍暖思采南山蕨韭苗水餅姑置之<lb/>
苦菜黄雞羮糝滑蓴絲色紫菰首白蔞蒿牙甜蔊頭辣<lb/>
生葅入湯翻手成芼以薑橙誇縷抹驚雷茵子出萬釘<lb/>
白鵞截掌鼈解甲琅玕林深未飄籜軟炊香秔煨短茁<lb/>
萬錢自是宰相事一飯且從吾黨説公如端為苦筍歸<lb/>
明日青衫誠可脱<lb/>
　　　秋蔬　　　　　　　　　　<hi>宋</hi>張　耒<lb/>
<pb n="KR4h0141_WYG_259-5b"/>
荒園秋露瘦韭葉色茂春菘甘勝蕨人言佛見為下筯<lb/>
芼炙烹羮更滋滑其餘瑣屑皆可口蕪菁脆肥薑葅辣<lb/>
藏鞭雛筍纎玉露映葉乳茄濃黛抹已殘枸杞只畱枿<lb/>
晚種萵苣初生甲南來食魚忘肉味久思吾土牛羊茁<lb/>
軟炊一飽老有味痛飲百壺今不説蒲團齋罷欠申時<lb/>
自覺少年心解脫<lb/>
　　　順老寄菜花乾戲作長句　　<hi>宋</hi>韓　駒<lb/>
道人禪餘自鋤菜小摘黄花日中曬峨眉㮕脯久不來<lb/>
<pb n="KR4h0141_WYG_259-6a"/>
麴糝薑絲典型在封題寄我紙作囊中有巴蜀齋廚香<lb/>
起炊曉甑八月白配此春盤一掬黄<hi>㮕軟木耳八月白稻名也</hi>
　　　鹹韲十韻　　　　　　　　<hi>宋</hi>陸　游<lb/>
九月十月屋瓦霜家人共畏畦蔬黄小罌大甕盛滌濯<lb/>
青菘綠韭謹蓄藏天氣初寒手訣妙吳鹽正白山泉香<lb/>
挾書旁觀稚子喜洗刀竭作廚人忙園丁無事臥曝日<lb/>
棄葉狼藉堆空廊泥為緘封糠作火守䕶不敢非時嘗<lb/>
人生各自有貴賤百花開時促髙宴劉伶病酲相如渴<lb/>
<pb n="KR4h0141_WYG_259-6b"/>
長魚大肉何由薦凍韲此際價千金不數狐泉槐葉麪<lb/>
摩挲便腹一欣然作歌聊續冰壺傳<lb/>
　　　食生菜　　　　　　　　　<hi>宋</hi>葛長庚<lb/>
殘風剰雨放春晴久醉欲酲何由醒枕上扶頭更解酲<lb/>
五官六吏皆失寧滿園萬苣間蔓菁火急掣鈴呼庖丁<lb/>
細膾雨葉縷風莖酢紅薑紫銀鹽明豆臡麻膏和使成<lb/>
食如辣玉兼甜冰毛骨灑灑心泠泠<lb/>
　　　蔬圃　　　　　　　　　　<hi>元</hi>許有孚<lb/>
<pb n="KR4h0141_WYG_259-7a"/>
有池可汲園可斸拂袖歸來心願足自甘學圃為小人<lb/>
愛此菜茹畫苜蓿元修雨後脆且腴諸葛敷榮蔓濃綠<lb/>
蘿蔔生兒芥有孫芋魁出水頻澆沃罷鋤時或釣池魚<lb/>
隱几何曾夢蕉鹿既無抱甕老翁勞亦免趨炎脅肩辱<lb/>
吾嘗寓甲第紛紛厭粱肉吾今且烹葵食鬱雜野蔌彼<lb/>
紫駝峰出翠釜爭如菘韭侑炊粟五侯之鯖世所貴五<lb/>
辛之盤吾亦欲庸人皆被富貴熏或羡吾饕是清福但<lb/>
令此色毋駐顔雋味齧根充我腹三年不窺慚仲舒吾<lb/>
<pb n="KR4h0141_WYG_259-7b"/>
儕何可輕樊須九月築場十月滌連年藉此輸官租<lb/>
　　　菜薖為余唐卿賦　　　　　<hi>明</hi>髙　啟<lb/>
柱桐里中君始歸菜花滿園黄蜂飛桔橰倚樹長不用<lb/>
江南雨多山土肥方畦獨遶看新綠晚食何須尚思肉<lb/>
翠縷登盤春薤香金釵出盎冬葅熟我家亦在蓴菰鄉<lb/>
秋風便應歸共嘗潮州司馬成何事回首空愁足萬羊<lb/>
　　五言律<lb/>
　　　藍上采石芥寄前李明府　　<hi>唐</hi>錢　起<lb/>
<pb n="KR4h0141_WYG_259-8a"/>
淵明遺愛處山芥綠芳初玩此春隂色猶滋夜雨餘隔<lb/>
谿煙葉小覆石雪花舒采采還相贈瑶華洵不如<lb/>
　　　白菜　　　　　　　　　　<hi>元</hi>許有壬<lb/>
土羔新且嫰筐筥薦紛披可作青精飯仍攜玉版師清<lb/>
風牙頰響真味士夫知南土稱秋末投簪要及時<lb/>
　　五言排律<lb/>
　　　蔬圃　　　　　　　　　　<hi>宋</hi>陸　游<lb/>
山翁老學圃自笑一何愚磽瘠纔三畝勤劬頼兩奴正<lb/>
<pb n="KR4h0141_WYG_259-8b"/>
方畦畫局微潤土融酥剪闢荆榛盡鉏犁磊塊無過溝<lb/>
横略彴聚甓起浮屠隙地成𤓰楥餘工及芋區如絲細<lb/>
生菜似鴨爛蒸壺此事今真辦東歸不為鱸<lb/>
　　七言律<lb/>
　　　偶掇野蔬寄襲美　　　　　<hi>唐</hi>陸龜䝉<lb/>
野園煙裏自幽尋嫰甲香蕤引漸深行歇每依鴉舅影<lb/>
挑頻時見䑕姑心凌風藹彩初攜籠帶露虚疎或貯襟<lb/>
欲助春盤還愛否不妨蕭灑似家林<lb/>
<pb n="KR4h0141_WYG_259-9a"/>
　　　魯望以躬掇野蔬兼示雅什用以酬謝<lb/>
　　　　　　　　　　　　　　　　<hi>唐</hi>皮日休<lb/>
杖摘春煙煖向陽煩君為我致盈筐深挑乍見牛脣液<lb/>
<hi>爾雅云藚牛脣一名水蕮</hi>細掐徐聞䑕耳香<hi>本草云葉似鼠耳莖赤可生食</hi>紫甲採從泉脉畔<lb/>
翠牙搜自石根旁雕胡飯熟醍醐軟不是髙人不合嘗<lb/>
　　　挽蔬　　　　　　　　　　<hi>宋</hi>朱　子<lb/>
未覺閒來歳月頻荷鉏方喜土膏勻連畦已放瑶簪露<lb/>
覆地行看玉本新小摘登盤先餉客晚餐當肉更宜人<lb/>
<pb n="KR4h0141_WYG_259-9b"/>
却憐寂寞公儀子拔盡園蔬不歎貧<lb/>
　　　芥韲　　　　　　　　　　<hi>宋</hi>楊萬里<lb/>
茈薑馨辣最佳蔬蓀芥芳心不讓渠蟹眼嫰湯微熟了<lb/>
鵞兒新酒未醒初棖香醋釅作三友露葉霜芽知幾鋤<lb/>
自笑枯腸成破甕一生只解貯寒葅<lb/>
　　　趙尉送菜　　　　　　　　<hi>宋</hi>戴　昺<lb/>
虛老空山學圃翁荷鋤頭白雪髼鬆芥臺如臂何曾夢<lb/>
菜腦生筋漫自供不料官園蒼玉束絶勝禁臠紫駝峰<lb/>
<pb n="KR4h0141_WYG_259-10a"/>
更煩詩手剪春雨剰與一番風露胷<lb/>
　　五言絶句<lb/>
　　　同羣公題張處士菜園　　　<hi>唐</hi>髙　適<lb/>
耕地桑柘間地肥菜常熟為問葵藿資何如廟堂肉<lb/>
　　　芥　　　　　　　　　　　<hi>宋</hi>劉子翬<lb/>
葉實把芳辛氣烈消煩滯登爼效微勞乍食驚頻嚏<lb/>
　　　題蘇希亮畫　　　　　　　<hi>宋</hi>裘萬頃<lb/>
石梁度山澗上有秦人居歳寒不種桃汲泉灌嘉蔬<lb/>
<pb n="KR4h0141_WYG_259-10b"/>
　　　瀍陽後菴　　　　　　　　<hi>金</hi>元好問<lb/>
韭早春先綠菘肥秋未黄殷勤繞畦水終日為君忙<lb/>
　　　題畫菜　　　　　　　　　<hi>明</hi>錢　宰<lb/>
綠酒交春熟燈花入夜開兩畦堪小摘不見故人來<lb/>
　　　其二<lb/>
今日荷鉏倦嘉蔬沒四垣客來春酒綠風雨夜開園<lb/>
　　七言絶句<lb/>
　　　尋山家　　　　　　　　　<hi>唐</hi>長孫佐輔<lb/>
<pb n="KR4h0141_WYG_259-11a"/>
獨訪山家歇還涉茅屋斜連隔松葉主人聞語未開門<lb/>
繞籬野菜飛黄蝶<lb/>
　　　食蔬　　　　　　　　　　<hi>唐</hi>陸龜䝉<lb/>
日午空齋帶睡痕水蔬山藥薦盤飱林烏信我無機事<lb/>
長到而今下石盆<lb/>
　　　洛城雜詩　　　　　　　　<hi>宋</hi>韓　維<lb/>
上東門外春三月桑葉隂隂覆菜花宻竹亂流行徑絶<lb/>
桔橰鳴處是人家<lb/>
<pb n="KR4h0141_WYG_259-11b"/>
　　　擷菜　　　　　　　　　　<hi>宋</hi>蘇　軾<lb/>
秋來霜露滿東園蘆菔生兒芥有孫我與何曾同一飽<lb/>
不知何苦食雞豚<lb/>
　　　二月二日挑菜節大雨不能出<lb/>
　　　　　　　　　　　　　　　<hi>宋</hi>張　耒<lb/>
久將菘芥芼南羮佳節泥深人未行想見故園蔬甲好<lb/>
一畦春水轆轤聲<lb/>
　　　春日懷淮陽　　　　　　　　張　耒<lb/>
<pb n="KR4h0141_WYG_259-12a"/>
最愛南城汲井園春來蔬甲不勝繁人家斷處無雞犬<lb/>
遲日東風似古原<lb/>
　　　春日田園雜興　　　　　　<hi>宋</hi>范成大<lb/>
桑下春蔬綠滿畦菘心青嫰芥臺肥谿頭洗擇店頭賣<lb/>
日暮裹鹽沽酒歸<lb/>
　　　晚春田園雜興　　　　　　　范成大<lb/>
紫青蓴葉巻荷香玉雪芹芽拔薤長自擷谿毛充晚供<lb/>
短篷風雨宿横塘<lb/>
<pb n="KR4h0141_WYG_259-12b"/>
　　　其二<lb/>
茅針香軟漸包茸蓬藟甘酸半染紅采采歸來兒女笑<lb/>
杖頭髙挂小筠籠<lb/>
　　　冬日田園雜興　　　　　　　范成大<lb/>
撥雪挑來踏地菘味如蜜藕更微濃朱門肉食無風味<lb/>
只作尋常菜把供<lb/>
　　　野菜　　　　　　　　　　<hi>宋</hi>陸　游<lb/>
老農飯粟出躬耕捫腹何殊享大烹吳地四時常足菜<lb/>
<pb n="KR4h0141_WYG_259-13a"/>
一番過後一番生<lb/>
　　　其二<lb/>
雨過寒聲滿背篷如今真是荷鋤翁自憐遇事常遲鈍<lb/>
九月區區種晚菘<lb/>
　　　巢菜　　　　　　　　　　　陸　游<lb/>
昏昏霧雨暗衡茅兒女隨宜治酒肴便覺此身如在蜀<lb/>
一盤籠餅足豌巢<lb/>
　　　宿南嶺驛　　　　　　　　<hi>宋</hi>楊萬里<lb/>
<pb n="KR4h0141_WYG_259-13b"/>
蕨手猶拳已筯長菊苗初甲可羮嘗山邨佳味無人享<lb/>
一路春風野菜香<lb/>
　　　至後入城道中雜興　　　　　楊萬里<lb/>
畦蔬甘似卧沙羊正為新經幾夜霜蘆菔過拳菘過膝<lb/>
北風一路菜羮香<lb/>
　　　新春喜雨　　　　　　　　<hi>宋</hi>徐　璣<lb/>
農家不厭一冬晴歳事春來漸有形昨夜新雷催好雨<lb/>
蔬畦麥壠最先青<lb/>
<pb n="KR4h0141_WYG_259-14a"/>
　　　雨後　　　　　　　　　　<hi>金</hi>馮　辰<lb/>
東風花外錦鳩啼喚起西山雨一犁綠滿蔬畦人不到<lb/>
桔橰閒立夕陽低<lb/>
　　　翰林故事莫盛於唐宋聊述舊聞擬宮詞十首<lb/>
　　　　<hi>錄一</hi>　　　　　　　　　<hi>元</hi>袁　桷<lb/>
春帖分裁閤分多宮娥爭餽纈綃羅青絲菜并銀盤送<lb/>
幡勝新題墨旋磨<lb/>
　　　洪州歌　　　　　　　　　<hi>元</hi>柳　貫<lb/>
<pb n="KR4h0141_WYG_259-14b"/>
女兒頭戴角冠欹匌葉垂垂嚲鬢齊十里來城肩擔重<lb/>
新晴菜把賤如泥<lb/>
　　　題菜　　　　　　　　　　<hi>元</hi>貢性之<lb/>
西風吹動錦斕斑曉起窺園露未乾三日宿酲醒不得<lb/>
正思風味到辛盤<lb/>
　　　春菜　　　　　　　　　　<hi>元</hi>張　雨<lb/>
土甲離離宿雨痕畦蔬小摘當盤飱紅綾餅餤殘牙齒<lb/>
合向巖頭嚼菜根<lb/>
<pb n="KR4h0141_WYG_259-15a"/>
　　　　山居吟　　　　　　　　　<hi>元</hi>僧清珙<lb/>
　山形凹凸路髙低石占雲頭屋占蹊地窄栽來蔬菜少<lb/>
　又營小圃過橋西<lb/>
　　　　西園即事　　　　　　　　<hi>明</hi>髙　啟<lb/>
　綠池芳草滿晴波春色都從雨裏過知是鄰家花落盡<lb/>
　菜畦今日蝶來多<lb/>
　　　　答楊署令送菜　　　　　　<hi>明</hi>徐　賁<lb/>
　隙地知君手自栽紺芽紅甲雨中開閒居我亦清齋久<lb/>
<pb n="KR4h0141_WYG_259-15b"/>
　肯折新葵為送來<lb/>
　　　　縣舍即事　　　　　　　　<hi>明</hi>葉子竒<lb/>
　朝日開衙暮散衙略無一刻及春華偶過縣舍坡陀外<lb/>
　隨分春風領菜花<lb/>
　　　　畫菜　　　　　　　　　　<hi>明</hi>任　衜<lb/>
　露芽煙甲曙光寒紫翠溥香濕未乾記得花開曾病酒<lb/>
　玉人纎手薦春盤<lb/>
御定佩文齋詠物詩選卷二百五十九<lb/>
</p>
<p>
</p>
  </div>
</body>
</text>
</TEI>
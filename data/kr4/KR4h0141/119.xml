<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_119-1a"/>
　欽定四庫全書<lb/>
御定佩文齋詠物詩選巻一百十九<lb/>
　　樓類<lb/>
　　　五言古<lb/>
　　　　登景陽樓　　　　　　　　<hi>宋</hi>文　帝<lb/>
　崇堂臨萬雉層樓跨九成瑶軒籠翠幌組幕翳雲屏階<lb/>
　上曉露潔林下夕風清蔓藻嬛緑葉芳蘭媚紫莖極望<lb/>
　周天險留察浹神京交渠紛綺錯列植發華英<lb/>
<pb n="KR4h0141_WYG_119-1b"/>
　　　　奉和登北顧樓　　　　　　<hi>梁</hi>簡文帝<lb/>
　舂陵佳麗地濟水鳳皇宫况此徐方域川嶽邁周豐皇<lb/>
　情愛歴覽遊陟擬崆峒聊驅式道候無勞襄野童霧崖<lb/>
　開早日晴天歇晩虹去㠶入雲裏遥星出海中<lb/>
　　　　水中樓影　　　　　　　　　簡文帝<lb/>
　水底罘罳出萍間反宇浮風生色不壞浪去影恒畱<lb/>
　　　　和晉安王薄晩逐凉北樓回望應教<lb/>
　　　　　　　　　　　　　　　　<hi>梁</hi>庾肩吾<lb/>
<pb n="KR4h0141_WYG_119-2a"/>
向夕紛喧屏追凉飛觀中樹影臨城日窗含度水風遥<lb/>
天如接岸逺帆似凌空陪文慚宋玉徒等侍蘭宮<lb/>
　　　和晩日登樓　　　　　　　<hi>梁</hi>劉　緩<lb/>
所以登臺榭正重接煙霞長絲觸欄斷歸鳥避窗斜俯<lb/>
巢窺暝宿臨樹摘髙花百雉時方晩九層光尚賖<lb/>
　　　詠水中樓影　　　　　　　<hi>梁</hi>王臺卿<lb/>
飄飄似雲度亭亭如蓋浮熟看波不動還是映髙樓<lb/>
　　　初春登樓即目觀作述懷　　<hi>唐</hi>太　宗<lb/>
<pb n="KR4h0141_WYG_119-2b"/>
憑軒俯蘭閣眺矚散靈襟綺峰含翠霧照日蘂紅林鏤<lb/>
丹霞錦岫殘素雪斑岑拂浪隄垂柳嬌花烏續吟連甍<lb/>
豈一拱衆榦如千尋明非獨材力終藉棟梁深彌懷矜<lb/>
樂志更懼戒盈心愧制勞居逸方規十産金<lb/>
　　　奉和登陜州城樓應制　　　<hi>唐</hi>許敬宗<lb/>
挹河澄緑宇御溝映朱宫辰旂翻麗景星蓋曳雕虹學<lb/>
顰齊桞嫩妍笑發春叢錦鱗文碧浪繡羽絢青空眷念<lb/>
三階靜遐想二南風<lb/>
<pb n="KR4h0141_WYG_119-3a"/>
　　　奉和聖製登蒲州逍遥樓應制<lb/>
　　　　　　　　　　　　　　　<hi>唐</hi>蘇　頲<lb/>
在昔堯舜禹遺塵成典謨聖皇東廵狩况乃經此都樓<lb/>
觀紛迤邐河山㡬縈紆緬懷祖宗業相繼文武圖尚徳<lb/>
既無險觀風諒有孚豈如汾水上簫鼔事遊娛<lb/>
　　　題陸山人樓　　　　　　　<hi>唐</hi>儲光羲<lb/>
暮聲雜初鴈夜色涵早秋獨見海中月照君池上樓山<lb/>
雲拂髙棟天漢入雲流不惜朝光滿其如千里遊<lb/>
<pb n="KR4h0141_WYG_119-3b"/>
　　　登錦城散花樓　　　　　　<hi>唐</hi>李　白<lb/>
日照錦城頭朝光散花樓金窗夾繡户珠箔懸瓊鈎飛<lb/>
梯緑雲中極目散我憂暮雨向三峽春江繞雙流今來<lb/>
一登望如上九天遊<lb/>
　　　遊平泉宴浥澗宿香山石樓贈坐客<lb/>
　　　　　　　　　　　　　　　<hi>唐</hi>白居易<lb/>
逸少集蘭亭季倫宴金谷金谷太繁華蘭亭閙絲竹何<lb/>
如今日㑹浥澗平泉曲杯酒與管絃貧中隨分足紫鮮<lb/>
<pb n="KR4h0141_WYG_119-4a"/>
林筍嫩紅潤園桃熟採摘助盤筵芳滋盈口腹閒吟暮<lb/>
雲碧醉藉春草緑舞妙艷流風歌清叩寒玉古詩惜晝<lb/>
短勸我令秉燭是夜勿言歸相攜石樓宿<lb/>
　　　登谿山第一樓有懷倪元鎭　<hi>明</hi>陳汝言<lb/>
清晨獨倚樓秋色淨如洗山青雲弄姿江白風初起心<lb/>
隨沙烏閒目送征帆駛對景每懷人相看隔千里<lb/>
　　七言古<lb/>
　　　山隂縣西樓　　　　　　　<hi>唐</hi>孫　逖<lb/>
<pb n="KR4h0141_WYG_119-4b"/>
都邑西樓芳樹間逶迤霽色遶江山海月夜從公署出<lb/>
江雲晩對訟庭還誰知春色朝朝好二月飛花滿江草<lb/>
一見湖邊楊柳風遥憶青青洛陽道<lb/>
　　　郢城西樓吟　　　　　　　<hi>唐</hi>郎士元<lb/>
連山盡處水縈廻山上戍門臨水開朱欄直下一百丈<lb/>
日暖游鱗自相向昔人愛險閉層城今人愛閒江復清<lb/>
沙洲楓岸無來客草緑花紅山烏嗚<lb/>
　　　寓居合江樓　　　　　　　<hi>宋</hi>蘇　軾<lb/>
<pb n="KR4h0141_WYG_119-5a"/>
海上蔥蘢氣佳哉二江合處朱樓開蓬萊方丈應不逺<lb/>
肯為蘇子浮江來江風初凉睡正美樓上啼鴉呼我起<lb/>
我今身世兩相違西流白日東流水樓中老人日清新<lb/>
天上豈有癡仙人三山咫尺不歸去一杯付與羅浮春<lb/>
　　　黄氏容安樓　　　　　　　<hi>元</hi>郭　鈺<lb/>
君家髙樓髙百尺樓間把酒無虚日極目欲窮千里心<lb/>
誰謂區區僅容膝捲簾半空雲氣入孤鶴長嗚楚天碧<lb/>
醉拍闌干呼月來萬壑松風夜吹笛天上玉京十二樓<lb/>
<pb n="KR4h0141_WYG_119-5b"/>
羣仙不帶人間愁曉飛霞珮來相訪攜我共作丹丘遊<lb/>
今日之日君我畱為君題詩樓上頭笑指樓前大江水<lb/>
古今人物共風流<lb/>
　　　城南樓　　　　　　　　　<hi>元</hi>僧惟則<lb/>
城南樹尾花風晴城南樹下漁舟行隔谿竹屋數家酒<lb/>
矮籬路轉人縱横仙山石洞在眼底塔竿倒影滄波明<lb/>
相期待渡日已晩坐看平野青煙生<lb/>
　　五言律<lb/>
<pb n="KR4h0141_WYG_119-6a"/>
　　　奉和御製登鴛鴦樓即目應制<lb/>
　　　　　　　　　　　　　　　<hi>唐</hi>孫　逖<lb/>
玉輦下離宮瓊樓上半空方廵五年狩更闢四門聰井<lb/>
邑觀秦野山河念禹功停鑾畱睿作軒檻起南風<lb/>
　　　登河北城樓作　　　　　　<hi>唐</hi>王　維<lb/>
井邑傅巖上客亭雲霧間髙城眺落日極浦暎蒼山岸<lb/>
火孤舟宿漁家夕鳥還寂寥天地暮心與廣川閒<lb/>
　　　與杭州薛司户登樟亭樓作　<hi>唐</hi>孟浩然<lb/>
<pb n="KR4h0141_WYG_119-6b"/>
水樓一登眺半出青林髙帟幕英寮敞芳筵下客叨山<lb/>
藏伯禹穴城壓伍胥濤今日觀溟漲垂綸欲釣鼇<lb/>
　　　題金城臨河驛樓　　　　　<hi>唐</hi>岑　參<lb/>
古戍依重險髙樓見五凉山根盤驛道河水浸城牆庭<lb/>
樹巢鸚鵡園花隱麝香忽如江浦上憶作捕漁郎<lb/>
　　　秋登宣城謝朓北樓　　　　<hi>唐</hi>李　白<lb/>
江城如畫裏山曉望晴空兩水夾明鏡雙橋落彩虹人<lb/>
煙寒橘柚秋色老梧桐誰念北樓上臨風懷謝公<lb/>
<pb n="KR4h0141_WYG_119-7a"/>
　　　與夏十二登岳陽樓　　　　　李　白<lb/>
樓觀岳陽盡川向洞庭開鴈引愁心去山銜好月來雲<lb/>
間連下榻天上接行杯醉後凉風起吹人舞袖廻<lb/>
　　　登兗州城樓　　　　　　　<hi>唐</hi>杜　甫<lb/>
東郡趨庭日南樓縱目初浮雲連海岱平野入青徐孤<lb/>
嶂秦碑在荒城魯殿餘從來多古意臨眺獨躊躇<lb/>
　　　題新津北橋樓得郊字　　　　杜　甫<lb/>
望極春城上開筵近鳥巢白花簷外朶青柳檻前梢池<lb/>
<pb n="KR4h0141_WYG_119-7b"/>
水觀為政廚煙覺逺庖西川供客眼惟有此江郊<lb/>
　　　白帝城樓　　　　　　　　　杜　甫<lb/>
江度寒山閣城髙絶塞樓翠屏宜晩對白谷㑹深遊急<lb/>
急能鳴鴈輕輕不下鷗夷陵春色起漸擬放扁舟<lb/>
　　　和樊潤州秋日登城樓　　　<hi>唐</hi>皇甫冉<lb/>
露冕臨平楚寒城帶早霜時同借河内人是卧淮陽積<lb/>
水澄天塹連山入帝鄉因髙欲見下非是愛秋光<lb/>
　　　奉陪渾侍中五日登白鶴樓　<hi>唐</hi>盧　綸<lb/>
<pb n="KR4h0141_WYG_119-8a"/>
髙樓倚玉梯朱檻與雲齊顧盻臨霄漢談諧息鼓鼙洪<lb/>
河廻更直野雨急仍低今日陪樽爼還應醉似泥<lb/>
　　　奉陪段相公晩夏登張儀樓　<hi>唐</hi>姚　向<lb/>
秦相架羣材登臨契上台查從銀漢落江自雪山來儷<lb/>
曲親流火凌風洽小杯帝鄉如在目欲下盡徘徊<lb/>
　　　晩夏登張儀樓　　　　　　<hi>唐</hi>姚　康<lb/>
登覽值晴開詩從野思來蜀川新草木秦日舊樓臺池<lb/>
影揺中座山光接上台近秋宜晩景極目斷浮埃<lb/>
<pb n="KR4h0141_WYG_119-8b"/>
　　　同薛侍御登黎陽縣樓眺黄河<lb/>
　　　　　　　　　　　　　　　<hi>唐</hi>楊巨源<lb/>
倚檻恣流目髙城臨大川九回紆白浪一半在青天氣<lb/>
肅晴空外光翻曉日邊開襟值佳景懷抱更悠然<lb/>
　　　江樓偶宴贈同座　　　　　<hi>唐</hi>白居易<lb/>
南浦閒行罷西樓小宴時望湖凭檻久待月放杯遲江<lb/>
果嘗盧橘山歌聽竹枝相逢且同樂何必舊相知<lb/>
　　　嘉州驛樓晚望　　　　　　<hi>唐</hi>姚　鵠<lb/>
<pb n="KR4h0141_WYG_119-9a"/>
樓壓寒江上開簾對翠微斜陽諸嶺暮古渡一僧歸窗<lb/>
迥雲衝起汀遥鳥背飛誰言坐多倦目極自忘機<lb/>
　　　長沙陪裴大夫登北樓　　　<hi>唐</hi>李羣玉<lb/>
巖嶂隨髙歩琴樽奉勝遊金風吹緑簟湖水入朱樓朗<lb/>
抱雲開月髙情鶴見秋登臨多暇日非為賦消憂<lb/>
　　　題樟亭驛樓　　　　　　　<hi>唐</hi>喻坦之<lb/>
危檻倚山城風帆檻外行日生滄海赤潮落浙江清秋<lb/>
晩遥峰出沙乾細草平西陵煙樹色長見伍員情<lb/>
<pb n="KR4h0141_WYG_119-9b"/>
　　　和于興宗守綿州登越王樓以詩寄朝士<lb/>
　　　　　　　　　　　　　　　<hi>唐</hi>王　鐸<lb/>
謝朓題詩處危樓壓郡城雨餘江水碧雲斷雪山明錦<lb/>
繡來仙境風光入帝京恨無青玉案何以報髙情<lb/>
　　　岳陽樓　　　　　　　　　<hi>唐</hi>江　為<lb/>
倚樓髙望極展轉念前途晚葉紅殘楚秋江碧入吳雲<lb/>
中來鴈急天末去帆孤明月誰同我悠悠上帝都<lb/>
　　　彭城南樓　　　　　　　　<hi>宋</hi>丈　同<lb/>
<pb n="KR4h0141_WYG_119-10a"/>
百尺壓城端飛簷欲上摶湖光揺埤堄山影轉闌干秀<lb/>
野含春煦喬林擁暮寒回頭大岷雪千仞玉巑岏<lb/>
　　　夏曼卿作新樓扁曰瀟湘片景<lb/>
　　　　　　　　　　　　　　　<hi>宋</hi>戴　昺<lb/>
有此一樓足悠然萬慮忘拓開風月地壓斷水雲鄉四<lb/>
野畱春色千峰照夕陽眼前無限景何處認瀟湘<lb/>
　　　建昌胡氏小有樓　　　　　<hi>元</hi>陳　旅<lb/>
窈窕麻姑宅登臨憶謝公近聞好山色多在小樓中屋<lb/>
<pb n="KR4h0141_WYG_119-10b"/>
曙丹霞吐城深翠雨通石池正當户人立藕花風<lb/>
　　　漢江城樓　　　　　　　　<hi>明</hi>李言恭<lb/>
樓閣依山出城髙逼太空帆檣入煙霧波浪過簾櫳燈<lb/>
火深林裏星河流水中人家半漁者蓑笠挂秋風<lb/>
　　　夕佳樓　　　　　　　　　<hi>明</hi>姚　旅<lb/>
託意眺西嶺嵐隂過水濃煙能添晚翠霞亦勝朝容客<lb/>
散樓頭月人閒野水鐘於兹逺塵侶倦鳥每相從<lb/>
　　五言排律<lb/>
<pb n="KR4h0141_WYG_119-11a"/>
　　　登瀛洲南城樓寄逺　　　　<hi>唐</hi>沈佺期<lb/>
層城起麗譙憑覽出重霄兹地多形勝中天宛寂寥四<lb/>
榮摩鸛鶴百拱厲風飇北際燕王館東連秦帝橋晴光<lb/>
七郡滿春色兩河遥傲睨非吾土躊躇適逺囂離居欲<lb/>
有贈春草寄長謡<lb/>
　　　登臨沮樓　　　　　　　　<hi>唐</hi>張九齡<lb/>
髙深不可厭廵屬復來過本與衆山絶况兹韶景和危<lb/>
樓入水倒飛楹向空摩雜樹縁青壁樛枝挂緑蘿潭清<lb/>
<pb n="KR4h0141_WYG_119-11b"/>
能徹底魚樂好跳波有象言難具無端思轉多同懐不<lb/>
在此孤賞欲如何<lb/>
　　　新成甲仗樓　　　　　　　<hi>唐</hi>張　籍<lb/>
謝氏起新樓西臨城角頭圖功百尺麗藏器五兵脩結<lb/>
締榱甍固虚明户楹周魚龍巻旗幟霜雪積戈矛暑雨<lb/>
熇蒸隔凉風宴位畱地髙形出沒山靜氣清幽睥晲斜<lb/>
光徹欄干宿靄浮芊芊秔稻色脈脈宛谿流郡化王丞<lb/>
相詩情沈隱侯居兹良得意殊勝峴山遊<lb/>
<pb n="KR4h0141_WYG_119-12a"/>
　　　分題蕃宣樓送山僉憲之閩　<hi>元</hi>吳師道<lb/>
大府開閩土危樓鎭海涯飛雲浮畫棟麗日照髙牙昔<lb/>
駐蕃侯馬今迎使者車三山歸指顧萬井仰光華縹緲<lb/>
臨城處逍遥散吏衙榕隂千樹翠荔子半空霞嶺嶠俱<lb/>
清謐賓僚亦靜嘉宣風問民俗作屏扞王家去去青𠖇<lb/>
樾依依紫禁花登髙應有賦畱待碧籠紗<lb/>
　　七言律<lb/>
　　　登安陽城樓　　　　　　　<hi>唐</hi>孟浩然<lb/>
<pb n="KR4h0141_WYG_119-12b"/>
縣城南面漢江流江嶂開成南雍州才子乘春來騁望<lb/>
羣公暇日坐銷憂樓臺晩映青山郭羅綺晴嬌緑水洲<lb/>
向夕波揺明月動更疑神女弄珠遊<lb/>
　　　七月一日題終明府水樓　　<hi>唐</hi>杜　甫<lb/>
髙棟層軒已自凉秋風此日灑衣裳翛然欲下隂山雪<lb/>
不去非無漢署香絶壁過雲開錦繡疎松隔水奏笙簧<lb/>
看君宜著王喬履眞賜還疑出尚方<lb/>
　　　江陵節度使陽城郡王新樓成王請嚴侍御判<lb/>
<pb n="KR4h0141_WYG_119-13a"/>
　　　　官賦七字句同作　　　　　杜　甫<lb/>
樓上炎天冰雪生髙飛燕雀賀新成碧窗宿霧濛濛濕<lb/>
朱栱浮雲細細輕仗鉞褰帷瞻具美投壺散帙有餘清<lb/>
自公多暇延叅佐江漢風流萬古情<lb/>
　　　又作此奉衞王　　　　　　　杜　甫<lb/>
西北樓成雄楚都逺開山嶽散江湖二儀清濁還髙下<lb/>
三伏炎蒸定有無推轂㡬年惟靜鎭曳裾終日盛文儒<lb/>
白頭受簡焉能賦媿似相如為大夫<lb/>
<pb n="KR4h0141_WYG_119-13b"/>
　　　五鳳樓晩望　　　　　　　<hi>唐</hi>白居易<lb/>
晴陽晩照濕煙銷五鳳樓髙天泬寥野緑全經朝雨洗<lb/>
林紅半被暮雲燒龍門翠黛眉相對伊水黄金線一條<lb/>
自入秋來風景好就中最好是今朝<lb/>
　　　庾樓曉望　　　　　　　　　白居易<lb/>
獨憑朱檻立凌晨山色初明水色新竹霧曉籠銜嶺月<lb/>
蘋風暖送過江春子城隂處猶殘雪衙鼓聲前未有塵<lb/>
三百年來庾樓上曽經多少望鄉人<lb/>
<pb n="KR4h0141_WYG_119-14a"/>
　　　題岳陽樓　　　　　　　　　白居易<lb/>
岳陽城下水漫漫獨上危樓凭曲欄春岸緑時連夢澤<lb/>
夕波紅處近長安猿攀樹立啼何苦鴈㸃湖飛渡亦難<lb/>
此地惟堪畫圖障華堂張與貴人看<lb/>
　　　過襄陽樓呈上府主嚴司空樓在江陵節度使<lb/>
　　　　宅北隅　　　　　　　　<hi>唐</hi>元　稹<lb/>
襄陽樓下樹隂成荷葉如錢水面平拂水栁花千萬㸃<lb/>
隔林鶯舌兩三聲有時水畔看雲立每日樓前信馬行<lb/>
<pb n="KR4h0141_WYG_119-14b"/>
早晩暫教王粲上庾公應待月華明<lb/>
　　　春早郡樓書事寄呈府中羣公<lb/>
　　　　　　　　　　　　　　　<hi>唐</hi>許　渾<lb/>
兩鬢垂絲髪半霜石城孤夢繞襄陽鴛鴻幕裏蓮披檻<lb/>
虎豹營中栁拂牆畫舸欲行春水急翠簾初捲暮山長<lb/>
峴亭風起花千片流入南湖盡日香<lb/>
　　　和剡縣陳明府登縣樓　　　<hi>唐</hi>方　干<lb/>
郭裏人家如掌上簷前樹木映窗櫺烟霞自接天台地<lb/>
<pb n="KR4h0141_WYG_119-15a"/>
分野應侵婺女星驛路古今通北闕仙谿日夜入東溟<lb/>
綵衣才子多吟嘯公退時時見畫屏<lb/>
　　　尚書新創敵樓　　　　　　　方　干<lb/>
異境永為歡樂地歌鐘夜夜復年年平明旭日生牀底<lb/>
薄暮殘霞落酒邊雖向檻前窺下界不知窗裏是中天<lb/>
直湏分付丹青手畫出旌幢遶謫仙<lb/>
　　　太保中書令軍前新樓　　　<hi>唐</hi>吳　融<lb/>
十二闌干壓錦城半空人語落灘聲風流近接平津閣<lb/>
<pb n="KR4h0141_WYG_119-15b"/>
氣色髙含細栁營盡日捲簾江草緑有時欹枕雪峰晴<lb/>
不知奉詔朝天後誰此登臨看月明<lb/>
　　　秋日登臨越王樓　　　　　<hi>唐</hi>李　渥<lb/>
越王曽牧劒南州因向城隅建此樓横玉逺開千嶠雪<lb/>
暗雷下聽一江流畫簷先弄朝陽色朱檻低臨衆木秋<lb/>
徒學仲宣聊四望且將詩賦好依劉<lb/>
　　　煙雨樓　　　　　　　　　<hi>宋</hi>鄭　俠<lb/>
仙人居處即鼇宮更作層樓峭倚空羣岫西來煙漠漠<lb/>
<pb n="KR4h0141_WYG_119-16a"/>
大江南去雨濛濛花鑣栁䇿熈怡裏耘笠漁簑笑語中<lb/>
别有夜楹千里月憑䦨清興與誰同<lb/>
　　　望海樓　　　　　　　　　<hi>宋</hi>米　芾<lb/>
雲間鐵甕近青天縹緲飛樓百尺連三峽江聲流筆底<lb/>
六朝㠶影落樽前㡬番畫角催紅日無事滄洲起白煙<lb/>
忽憶賞心何處是春風秋月兩茫然<lb/>
　　　望湖樓晚眺　　　　　　　<hi>宋</hi>楊　時<lb/>
斜日侵簾上玉鈎簷花飛動錦文浮湖光寫出千峰秀<lb/>
<pb n="KR4h0141_WYG_119-16b"/>
天影融成十里秋翠鷸翻飛窺淺水片雲隨意入滄洲<lb/>
畱連更待東窗月注目晴空獨倚樓<lb/>
　　　鄂州南樓　　　　　　　　<hi>宋</hi>范成大<lb/>
誰將玉笛㺯中秋黄鶴飛來識舊遊漢樹有情横北渚<lb/>
蜀江無語抱南樓燭天燈火三更市揺月旌旗萬里舟<lb/>
却笑鱸江垂釣手武昌魚好便淹畱<lb/>
　　　晩登木瀆小樓　　　　　　　范成大<lb/>
萬象當樓黼繡張欄干一曲立蒼茫雲堆不動山深碧<lb/>
<pb n="KR4h0141_WYG_119-17a"/>
星出無多月淡黄宿鳥盡時猶數㸃歸鴻驚處更斜行<lb/>
松陵正有鱸魚上安得長竿坐釣航<lb/>
　　　宴西樓　　　　　　　　　<hi>宋</hi>陸　游<lb/>
西樓遺跡尚豪雄錦繡笙簫在半空萬里因循成久客<lb/>
一年容易又秋風燭光低映珠簾麗酒暈徐添玉頰紅<lb/>
歸路迎凉更堪愛摩訶池上月方中<lb/>
　　　黄鶴樓　　　　　　　　　<hi>宋</hi>游　侶<lb/>
長江巨浪拍天浮城郭相望萬景收漢水北吞雲夢入<lb/>
<pb n="KR4h0141_WYG_119-17b"/>
蜀江西帶洞庭流角聲交送千家月帆影中分兩岸秋<lb/>
黄鶴樓髙人不見却隨鸚鵡過汀洲<lb/>
　　　陳待制湖樓　　　　　　　<hi>宋</hi>趙師秀<lb/>
何處飛來縹緲中人間惟有畫圗同兩層簾幕垂無地<lb/>
一片笙簫起半空巖竹倒添秋水碧渚蓮平接夕陽紅<lb/>
遊人未逹䝉莊旨虚倚闌干面面通<lb/>
　　　王元仲海岳樓同諸公賦　　<hi>金</hi>王　璹<lb/>
十二朱䦨倚半空元龍髙臥定誰雄簷楹翠濕蓬山雨<lb/>
<pb n="KR4h0141_WYG_119-18a"/>
枕簟凉生弱水風物色横陳詩卷裏雲濤飛動酒杯中<lb/>
謫仙㑹有騎鯨便八極神遊路可通<lb/>
　　　煙雨樓　　　　　　　　　<hi>明</hi>葛一龍<lb/>
煙雨樓頭春乍晴鴛鴦湖上鳥嚶嚶中浮片席空三面<lb/>
斜抱千家截半城漁網曬來風栁變酒船揺出浪花生<lb/>
夕陽慣照憑䦨客一抹遥山鏡裏明<lb/>
　　七言排律<lb/>
　　　重題别東樓　　　　　　　<hi>唐</hi>白居易<lb/>
<pb n="KR4h0141_WYG_119-18b"/>
東樓勝事我偏知氣象多隨昏旦移湖捲衣裳白重疉<lb/>
山張屏障緑參差海仙樓閣晴方出江女笙簫夜始吹<lb/>
春雨星攢尋蟹火秋風霞颭弄濤旗宴宜雲髻新梳後<lb/>
曲愛霓裳未拍時太守三年嘲不盡郡齋空作百篇詩<lb/>
　　五言絶句<lb/>
　　　登鸛雀樓　　　　　　　　<hi>唐</hi>王之渙<lb/>
白石依山盡黄河入海流欲窮千里目更上一層樓<lb/>
　　　登樓　　　　　　　　　　<hi>唐</hi>韋應物<lb/>
<pb n="KR4h0141_WYG_119-19a"/>
兹樓日登眺流歲暗蹉跎坐厭淮南守秋山紅樹多<lb/>
　　　登鸛雀樓　　　　　　　　<hi>唐</hi>暢　當<lb/>
迥臨飛鳥上髙出人世間天勢廻平野河流入斷山<lb/>
　　　北樓　　　　　　　　　　<hi>唐</hi>韓　愈<lb/>
郡樓乘曉上盡日不能回晩色將秋至長風送月來<lb/>
　　　江樓　　　　　　　　　　<hi>唐</hi>杜　牧<lb/>
獨酌芳春酒登樓巳半醺誰驚一行鴈衝斷過江雲<lb/>
　　　髙樓　　　　　　　　　　<hi>唐</hi>于　鄴<lb/>
<pb n="KR4h0141_WYG_119-19b"/>
逺天明月出照此誰家樓上有羅衣色凉風吹不秋<lb/>
　　七言絶句<lb/>
　　　芙蓉樓送辛漸　　　　　　<hi>唐</hi>王昌齡<lb/>
丹陽城南秋海隂丹陽城北楚雲深髙樓送客不能醉<lb/>
寂寂寒江明月心<lb/>
　　　黄鶴樓送孟浩然之廣陵　　<hi>唐</hi>李　白<lb/>
故人西辭黄鶴樓煙花三月下揚州孤帆逺影碧空盡<lb/>
惟見長江天際流<lb/>
<pb n="KR4h0141_WYG_119-20a"/>
　　　寄王舍人竹樓　　　　　　<hi>唐</hi>李嘉祐<lb/>
傲吏身閒笑五侯江西取竹起髙樓南風不用蒲葵扇<lb/>
紗㡌閒眠對水鷗<lb/>
　　　登清暉樓　　　　　　　　<hi>唐</hi>劉禹錫<lb/>
潯陽江色添潮滿彭蠡秋聲送鴈來南望廬山千萬仞<lb/>
共誇新出棟梁材<lb/>
　　　宅西有流水牆下構小樓臨翫之時頗有幽趣<lb/>
　　　　因命歌酒聊以自娛獨醉獨吟偶題五首<hi>録一</hi>
<pb n="KR4h0141_WYG_119-20b"/>
　　　　　　　　　　　　　　　<hi>唐</hi>白居易<lb/>
水色波文何所似麴塵羅帶一條斜莫言羅帶春無主<lb/>
自置樓來屬白家<lb/>
　　　竹樓宿　　　　　　　　　　白居易<lb/>
小書樓下千竿竹深火爐前一盞燈此處與誰相伴宿<lb/>
燒丹道士坐禪僧<lb/>
　　　登澧州驛樓寄京兆韋尹　　<hi>唐</hi>杜　牧<lb/>
一話涔陽舊使君郡人回首望青雲政聲長與江聲在<lb/>
<pb n="KR4h0141_WYG_119-21a"/>
自到津樓日夜聞<lb/>
　　　望海樓晩景　　　　　　　<hi>宋</hi>蘇　軾<lb/>
海上濤頭一綫來樓前指顧雪成堆從今潮上君湏上<lb/>
更看銀山二十回<lb/>
　　　其二<lb/>
青山斷處塔層層隔岸人家喚欲譍江上秋風晩來急<lb/>
為傳鐘鼓到西興<lb/>
　　　鄂州南樓　　　　　　　　<hi>宋</hi>黄庭堅<lb/>
<pb n="KR4h0141_WYG_119-21b"/>
四顧山光接水光凭䦨十里芰荷香清風明月無人管<lb/>
併作南來一味凉<lb/>
　　　雨中登岳陽樓望君山　　　　黄庭堅<lb/>
滿川風雨獨凭闌綰結湘娥十二鬟可惜不當湖水面<lb/>
銀山堆裏看青山<lb/>
　　　雙城寺中登樓　　　　　　<hi>金</hi>周　昂<lb/>
雲意生隂晩不收西風疎雨一江秋畫圖忽上闌干角<lb/>
隱隱平灣轉釣舟<lb/>
<pb n="KR4h0141_WYG_119-22a"/>
　　　友雲樓　　　　　　　　　<hi>金</hi>白　賁<lb/>
霧羃烟迷十二闌壺觴招我一躋攀黄簾捲起湘川竹<lb/>
分得西州數㸃山<lb/>
　　　東樓雨中　　　　　　　　<hi>金</hi>王元粹<lb/>
水邊人靜燕爭泥風動緑荷香滿谿髙樹繞樓遮望眼<lb/>
獨看山色過牆西<lb/>
　　　其二<lb/>
雨入谿樓不見山雨晴依舊數峰閒韋郎詩句王維畫<lb/>
<pb n="KR4h0141_WYG_119-22b"/>
好在幽人指顧間<lb/>
　　　雨過登樓　　　　　　　　<hi>元</hi>劉秉忠<lb/>
錦里春光曉望中雨餘花潤草䝉茸青山尚在浮雲裏<lb/>
樓上分明見㡬峰<lb/>
　　　湖光山色樓口占　　　　　<hi>元</hi>顧　瑛<lb/>
天風吹雨過湖去谿水流雲出樹間樓上幽人不知暑<lb/>
鈎簾把酒看虞山<lb/>
　　　其二<lb/>
<pb n="KR4h0141_WYG_119-23a"/>
　晴山逺樹青如薺野水新秧緑似苔落日湖光三萬頃<lb/>
　盡從飛鳥帶將廻<lb/>
　　　　樓居春曉望元圃　　　　　<hi>元</hi>張　雨<lb/>
　子晉新宫倚太霞繞湖烟火萬人家觀臺一面無人處<lb/>
　日出煙消都是花<lb/>
　<lb/>
　<lb/>
　<lb/>
<pb n="KR4h0141_WYG_119-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻一百十九<lb/>
</p>
<p>
</p>
  </div>
</body>
</text>
</TEI>
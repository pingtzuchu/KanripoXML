<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_093-1a"/>
　欽定四庫全書<lb/>
御定佩文齋詠物詩選巻九十三<lb/>
　　湖類<lb/>
　　　五言古<lb/>
　　　　車駕幸京口三月三日侍逰曲阿後湖作<lb/>
　　　　　　　　　　　　　　　　<hi>宋</hi>顔延之<lb/>
　虞風載帝狩夏諺頌王逰春方動宸駕望幸傾五州山<lb/>
　祗蹕嶠路水若警滄流神御出瑶軫天儀降藻舟萬軸<lb/>
<pb n="KR4h0141_WYG_093-1b"/>
　肅行衛千翼泛飛浮雕雲麗璇盖祥飈被彩斿江南進<lb/>
　荆艷河激獻趙謳金練照海浦笳鼓震溟洲藐眄覯青<lb/>
　崖衍漾觀緑疇民靈騫都野鱗翰聳淵丘德禮既普洽<lb/>
　川嶽徧懷柔<lb/>
　　　　南湖　　　　　　　　　　<hi>梁</hi>簡文帝<lb/>
南湖荇葉浮復有佳期逰銀綸翡翠鈎玉軸芙蓉舟荷<lb/>
香亂衣麝橈聲隨急流<lb/>
　　　　治西湖　　　　　　　　　<hi>梁</hi>范　雲<lb/>
<pb n="KR4h0141_WYG_093-2a"/>
史氏導漳水西門溉河潮圖始未能悅克終良可要擁<lb/>
鍤勸年首提爵勞春朝平臯草色嫩通林鳥聲嬌已集<lb/>
故池鶩行蒔新田苗何吁畚築苦方歡魚稻饒<lb/>
　　　渡青草湖　　　　　　　　<hi>陳</hi>陰　鏗<lb/>
洞庭春溜滿平湖錦㠶張沅水桃花色湘流杜若香穴<lb/>
去茅山近江連巫峡長帶天澄迥碧映日動浮光行舟<lb/>
逗逺樹度鳥息危檣滔滔不可測一葦詎能航<lb/>
　　　秋日侍宴婁苑湖應詔　　　<hi>陳</hi>江　總<lb/>
<pb n="KR4h0141_WYG_093-2b"/>
翠渚還鑾輅瑶池命羽觴千門響雲蹕四澤動榮光玉<lb/>
軸昆池浪金舟太液張虹旗照島嶼鳳盖繞林塘野靜<lb/>
重陰濶淮秋水氣涼霧開樓闕近日迥煙波長洛宴諒<lb/>
斯在鎬飲詎能方朽劣叨榮遇簮笏奉周行<lb/>
　　　彭蠡湖上　　　　　　　　<hi>唐</hi>張九齡<lb/>
沿渉經太湖湖流多泆決淩晨趨北渚逕浦已西日所<lb/>
適雖淹曠中流且閒逸瑰詭良復多感見乃非一廬山<lb/>
直陽滸孤石當陰術一水雲際飛數峰湖心出象類何<lb/>
<pb n="KR4h0141_WYG_093-3a"/>
交糺形言豈深悉且知皆自然髙下無相恤<lb/>
　　　過彭蠡湖　　　　　　　　<hi>唐</hi>李　白<lb/>
謝公入彭蠡因此逰松門余方窺石鏡兼得窮江源煎<lb/>
賞迹可見後來道空存而欲繼風雅豈惟清心魂雲海<lb/>
方助興波濤何足論青嶂憶遥月緑蘿鳴愁猿水碧或<lb/>
可採金膏秘莫言予将振衣去羽化出囂煩<lb/>
　　　下潯陽城泛彭蠡寄黄判官　　李　白<lb/>
浪動灌嬰井潯陽江上風開帆入天鏡直向彭湖東落<lb/>
<pb n="KR4h0141_WYG_093-3b"/>
景轉疎雨晴雲㪚逺空名山發佳興清賞亦何窮石鏡<lb/>
挂遥月香爐滅彩虹相思俱對此舉目與君同<lb/>
　　　與賈至舍人于龍興寺剪落梧桐枝望㴩湖<lb/>
　　　　　　　　　　　　　　　　李　白<lb/>
剪落青梧枝㴩湖坐可窺雨洗秋山淨林光澹碧滋水<lb/>
閒眀鏡轉雲繞畫屏移千古風流事名賢共此時<lb/>
　　　宿鰕湖　　　　　　　　　　李　白<lb/>
雞鳴發黄山暝投鰕湖宿白雨映寒山森森似銀竹提<lb/>
<pb n="KR4h0141_WYG_093-4a"/>
攜採鉛客結荷水邊沐半夜四天開星河爛人目眀晨<lb/>
大樓去岡隴多屈伏當與持斧翁前溪伐雲木<lb/>
　　　石魚湖上作　　　　　　　<hi>唐</hi>元　結<lb/>
吾愛石魚湖石魚在湖裏魚背有酒樽繞魚是湖水兒<lb/>
童作小舫載酒勝一杯座中令酒舫空去復滿来湖㟁<lb/>
多欹石石下流寒泉醉中一盥潄快意無比焉金玉吾<lb/>
不須軒冕吾不愛且欲坐湖畔石魚長相對<lb/>
　　　初入太湖　　　　　　　　<hi>唐</hi>陸龜䝉<lb/>
<pb n="KR4h0141_WYG_093-4b"/>
東南具區雄天水合為一髙㠶大弓滿羿射争箭疾時<lb/>
當暑雨後氣象仍鬱宻乍如開雕笯聳翅忽飛出行将<lb/>
十洲近坐覺八極溢耳目駭鴻濛精神寒佶栗坑来斗<lb/>
呀豁湧䖏驚嵯崪嶮異拔龍湫喧如破蛟室斯須風妥<lb/>
帖若受命平秩㣲芒識端倪逺嶠疑格筆巉巉見銅闕<lb/>
左右皆輔弼盤空儼相趨去勢猶横逸嘗聞咸池氣下<lb/>
注作清質至今涵赤霄尚且浴白日又云構浮玉宛與<lb/>
崑閬匹肅為靈官家此事難致詰纔迎沙嶼好指頋俄<lb/>
<pb n="KR4h0141_WYG_093-5a"/>
已失山川互蔽虧魚鳥空聱軋何當授真檢得召天吳<lb/>
術一一問朝宗方應可譚悉<lb/>
　　　初入太湖　　　　　　　　<hi>唐</hi>皮日休<lb/>
聞有太湖名十年未曾識今朝得逰泛大笑稱平昔一<lb/>
舍行胥塘盡日到震澤三萬六千頃頃頃玻璃色連空<lb/>
淡無纇照野平絶隟好放青翰舟堪㺯白玉笛疎岑七<lb/>
十二雙雙露矛㦸悠然嘯傲去天上揺畫鷁西風乍獵<lb/>
獵驚波罨涵碧倏忽雷陣吼須臾玉崖拆樹動為蜃尾<lb/>
<pb n="KR4h0141_WYG_093-5b"/>
山浮似鼇脊落照射鴻溶清輝蕩抛<graphic n="KR1721" url="https://raw.githubusercontent.com/kanripo/KR-Gaiji/master/images/KR1721.png" mimeType="image/png"/>雲輕似可染霞<lb/>
爛如堪摘漸暝無䖏泊挽泛從所適枕下聞彭泬肌上<lb/>
生瘮<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>討異足邅迴尋幽多阻隔願風與良便吹入神<lb/>
仙宅甘將一藴書永事嵩山伯<lb/>
　　　翠簾山天湖　　　　　　　<hi>明</hi>林　鴻<lb/>
翠簾髙淩天峰麓曠且平何年此蟠龍遂成秋水泓呼<lb/>
吸納元氣溟濛變陰晴雲雷地中起日月波上生上有<lb/>
空僧巢巖棲煉神形寥寥水月觀洞見心胸眀我昔凌<lb/>
<pb n="KR4h0141_WYG_093-6a"/>
天梯恍若登赤城浮杯動松影發笑回天聲從兹便髙<lb/>
舉永極雲霞情<lb/>
　　　太湖　　　　　　　　　　<hi>明</hi>賀　承<lb/>
太湖何茫茫一望渺無極但見青蓮花嵯峨水中立仙<lb/>
人雙髻了弄影鏡光碧皎皎山月髙船頭幾聲笛<lb/>
　　七言古<lb/>
　　　雪中逰西湖　　　　　　　<hi>宋</hi>蘓　軾<lb/>
詞源灧灧波頭展清唱一聲巖谷滿未容雪積句先髙<lb/>
<pb n="KR4h0141_WYG_093-6b"/>
豈獨湖開心自逺雲山已作歌眉淺山下碧流青似眼<lb/>
尊前侑酒只新詩何異書魚餐蠧簡<lb/>
　　　七月三日至鄱陽湖　　　　<hi>宋</hi>王十朋<lb/>
吾来鄱君山水州山水入眼常遲留絶境遥通雲錦洞<lb/>
<hi>安仁縣有絶境亭雲錦水</hi>清音下瞰琵琶洲<hi>餘干縣有清音堂琵琶洲</hi>於越亭前<lb/>
晚風起湖入鄱陽三百里曉来一雨洗新秋身在江東<lb/>
畫圖裡<lb/>
　　五言律<lb/>
<pb n="KR4h0141_WYG_093-7a"/>
　　　和尹懋秋夜逰㴩湖　　　　<hi>唐</hi>張　說<lb/>
㴩湖佳可逰既近復能幽林裏棲精舍山間轉去舟鴈<lb/>
飛江月冷猿嘯野風秋不是迷鄉客尋竒䖏䖏留<lb/>
　　　和尹懋秋夜逰㴩湖　　　　<hi>唐</hi>趙冬曦<lb/>
政理常多暇方舟此泝洄吹笙虚洞答舉檝便風催山<lb/>
暗雲猶辨潭幽月稍来清溪無數曲未盡莫先迴<lb/>
　　　臨洞庭　　　　　　　　　<hi>唐</hi>孟浩然<lb/>
八月湖水平涵虚混太清氣蒸雲夢澤波撼岳陽城欲<lb/>
<pb n="KR4h0141_WYG_093-7b"/>
濟無舟楫端居恥聖明坐觀垂釣者徒有羡魚情<lb/>
　　　秋夜逰㴩湖　　　　　　　<hi>唐</hi>張　均<lb/>
逺水沈西日寒沙聚夜鷗平湖乘月滿飛棹接星流黄<lb/>
葉鳴悽吹蒼葭掃暗洲願移滄浦賞歸待潁川逰<lb/>
　　　過洞庭湖　　　　　　　　<hi>唐</hi>杜　甫<lb/>
鮫室圍青草龍堆隠白沙䕶堤盤古木迎棹舞神鴉破<lb/>
浪南風正迴檣畏日斜湖光與天逺直欲犯仙槎<lb/>
　　　宿青草湖　　　　　　　　　杜　甫<lb/>
<pb n="KR4h0141_WYG_093-8a"/>
洞庭猶在目青草續為名宿槳依農事郵籤報水程寒<lb/>
氷爭倚薄雲月遞㣲明湖鴈雙雙起人来故北征<lb/>
　　　題房公琯漢州西湖　　　　<hi>唐</hi>嚴公貺<lb/>
鳳池才未盡餘思鑿西湖珍木羅修㟁氷光映座隅琴<lb/>
臺今寂寞竹島尚縈紆猶蘊濟川志芳名終不渝<lb/>
　　　題汧湖　　　　　　　　　<hi>唐</hi>許　棠<lb/>
偶得湖中趣都忘隴坻愁邊聲風下鴈楚思浪移舟靜<lb/>
極亭連寺涼多島近樓吟㳺終不厭還似曲江頭<lb/>
<pb n="KR4h0141_WYG_093-8b"/>
　　　過洞庭湖　　　　　　　　　許　棠<lb/>
驚波常不定半日鬢堪斑四頋疑無地中流忽有山鳥<lb/>
飛應畏□帆逺却如閒漁父時相引行歌浩渺間<lb/>
　　　賦洞庭　　　　　　　　　<hi>唐</hi>僧可朋<lb/>
周極八百里凝眸望則勞水涵天影濶山拔地形髙賈<lb/>
客停非久漁翁轉幾遭颯然風起䖏又是鼓波濤<lb/>
　　　西湖閒望　　　　　　　　<hi>宋</hi>梅堯臣<lb/>
夏景已多趣湖邊日更佳園葵雜紅紫㟁栁自欹斜雨<lb/>
<pb n="KR4h0141_WYG_093-9a"/>
氣収林表城陰接水涯愛閒輸白鳥盡日立汀沙<lb/>
　　　寒食逰南湖　　　　　　　<hi>宋</hi>蘓　轍<lb/>
繞郭春水滿被堤新栁黄官池無禁約野艇得飛揚浪<lb/>
泛歌聲逺花浮酒氣香晩風歸棹急細雨濕紅粧<lb/>
　　　鑑湖夜泛　　　　　　　　<hi>宋</hi>李　覯<lb/>
眀月到尊前拏舟古㟁邊亂山斜入霧逺水倒垂天酒<lb/>
氣熏龍戯歌聲㺯鶴眠迴頭嗤李郭此外更無仙<lb/>
　　　春日逰西湖　　　　　　　<hi>宋</hi>王十朋<lb/>
<pb n="KR4h0141_WYG_093-9b"/>
山色緑如染湖光青似磨峰髙捧日久波濶浸天多瑞<lb/>
氣浮城闕春光醉綺羅能將比西子妙句有東坡<lb/>
　　　西湖夜泛　　　　　　　　<hi>明</hi>吳鼎芳<lb/>
疎雨洗空翠来㸔湖上山斷橋芳草外小艇白鷗間月<lb/>
在美人逺春忙流水閒西陵猶喚酒燈影出花闗<lb/>
　　　西湖曉起　　　　　　　　　吳鼎芳<lb/>
殘鐘湖上月杳杳落層岑曉色㪚為水秋聲聚作林閒<lb/>
来曾不慣幽䖏每相尋叢桂南山下晴香一徑深<lb/>
<pb n="KR4h0141_WYG_093-10a"/>
　　　泛石湖同篠園居士　　　　　吳鼎芳<lb/>
放棹秋光逺殘陽湖水西樹團漁户小山截寺門低野<lb/>
渡一僧立汀花數鳥啼且沽橋外酒同宿越来谿<lb/>
　　　西湖春逰　　　　　　　　<hi>明</hi>盛鳴世<lb/>
晴光上栁條結伴戯花朝歌近舟沿岸人開馬度橋雷<lb/>
峰㸔塔迥葛嶺㺯泉遥日暮争門入衣香滿路飄<lb/>
　　　彭蠡湖　　　　　　　　　<hi>明</hi>徐禎卿<lb/>
茫茫彭蠡口隠隠鄱陽岑地涌三辰動江連九派深揚<lb/>
<pb n="KR4h0141_WYG_093-10b"/>
舲武昌客發興豫章吟不見垂綸叟煙波空我心<lb/>
　　　横湖　　　　　　　　　　<hi>明</hi>程本立<lb/>
横湖如匹練風景此中稀日暖赤鱗躍天晴白鳥飛寒<lb/>
松蟠石岸春水沒苔磯幾度斜陽晚漁舟渡口歸<lb/>
　　　湖興　　　　　　　　　　<hi>明</hi>皇甫涍<lb/>
客路浮清濟西風引汶川巖容揺浦岸水色浄湖煙旅<lb/>
鴈青山外殘虹緑樹邊滄浪棹謳發待枕月華眠<lb/>
　　　湖上　　　　　　　　　　<hi>明</hi>李　奎<lb/>
<pb n="KR4h0141_WYG_093-11a"/>
錦帳開桃岸蘭橈繫栁津鳥歌如勸酒花笑欲留人鐘<lb/>
磬千山夕樓臺十里春回㸔香霧裏羅綺六橋新<lb/>
　　五言排律<lb/>
　　　别㴩湖　　　　　　　　　<hi>唐</hi>張　說<lb/>
念别㴩湖去浮舟更一臨千峯出浪險萬木抱煙深南<lb/>
郡延恩渥東山戀宿心露花香欲醉時鳥囀餘音涉趣<lb/>
皆留賞無竒不遍尋莫言山水間幽意在鳴琴<lb/>
　　　和燕公别㴩湖　　　　　　<hi>唐</hi>趙冬曦<lb/>
<pb n="KR4h0141_WYG_093-11b"/>
南湖美泉石君子玩幽竒灣澳陪臨泛巖峿共踐窺秋<lb/>
風頳桂竦春景緑楊垂郢客委分竹湘濵擁去麾枉㠶<lb/>
懷勝賞留景惜差池水木且不棄情游良可知<lb/>
　　　自樂城赴永嘉枉路汎白湖寄松陽李少府<lb/>
　　　　　　　　　　　　　　　<hi>唐</hi>張子容<lb/>
西行礙淺石北轉入谿橋樹色煙輕重湖光風動揺百<lb/>
花亂飛雪萬嶺疊青霄猨挂臨潭篠鷗迎出浦橈惟應<lb/>
賞心客兹路不言遙<lb/>
<pb n="KR4h0141_WYG_093-12a"/>
　　　與崔二十一逰鏡湖寄包賀二公<lb/>
　　　　　　　　　　　　　　　<hi>唐</hi>孟浩然<lb/>
試覽鏡湖水中流見底清不知鱸魚味但識鷗鳥情帆<lb/>
得樵風送春逢穀雨晴将探夏禹穴稍背越王城府掾<lb/>
有包子文章推賀生滄浪醉後唱因此寄同聲<lb/>
　　　三月五日陪裴大夫泛長沙東湖<lb/>
　　　　　　　　　　　　　　　<hi>唐</hi>崔　䕶<lb/>
上巳餘風景芳辰集逺坰綵舟浮浩蕩繡轂下娉婷林<lb/>
<pb n="KR4h0141_WYG_093-12b"/>
樹迥蔥蒨笙歌入杳𠖇湖光迷翡翠草色醉蜻蜓鳥弄<lb/>
桐花日魚飜穀雨萍從今留勝㑹誰㸔畫蘭亭<lb/>
　　　陪幸西湖　　　　　　　<hi>元</hi>台哈布哈<lb/>
北都冠蓋地西郭水雲鄉珠樹三花放鸞旗五色翔雞<lb/>
翹輝鳳渚豹尾殿龍驤駕擁千官仗㠶開百尺檣屬車<lb/>
陪後乗清道肅前行河漢元通海湖山逺勝杭經綸屬<lb/>
姚宋制作從班揚瑞繞金根動聲搖玉佩鏘春陰飛土<lb/>
雨曉露挹天漿御栁枝枝緑仙葩䖏䖏香葵傾惟日向<lb/>
<pb n="KR4h0141_WYG_093-13a"/>
荷偃借風張寶馬鳴沙路華舟迥石塘金吾分禁籞武<lb/>
衛四屯箱小大濡深澤仁明發正陽皇皇星斗潤落落<lb/>
股肱良朝野崇無逸邦家重有光賜租寛下國傳詔出<lb/>
中堂布政親巡省觀民戒怠荒麥禾連野迥桑柘出林<lb/>
長樂嵗天顔喜回鑾月下廊<lb/>
　　七言律<lb/>
　　　春題湖上　　　　　　　　<hi>唐</hi>白居易<lb/>
湖上春来似畫圖亂峰圍繞水平鋪松排山面千重翠<lb/>
<pb n="KR4h0141_WYG_093-13b"/>
月㸃波心一顆珠碧毯線頭抽早稻青羅裙帶展新蒲<lb/>
未能抛得杭州去一半勾留是此湖<lb/>
　　　南湖　　　　　　　　　　<hi>唐</hi>溫庭筠<lb/>
湖上微風入檻涼飜飜菱荇滿迴塘野船著㟁偎春草<lb/>
水鳥帶波飛夕陽蘆葉有聲疑霧雨浪花無際似瀟湘<lb/>
飄然蓬艇東逰客盡日相㸔憶楚鄉<lb/>
　　　三堂東湖作　　　　　　　<hi>唐</hi>韋　莊<lb/>
滿塘秋水碧澄泓十畝菱花晩鏡清影動新橋横蝃蝀<lb/>
<pb n="KR4h0141_WYG_093-14a"/>
岸鋪芳草睡鵁鶄蟾投夜魄當湖落岳倒秋蓮入浪生<lb/>
何處㝡添詩客興黄昬煙雨亂蛙聲<lb/>
　　　祈雨曉過湖上　　　　　　<hi>宋</hi>歐陽修<lb/>
清晨驅馬思悠然渺𣺌平湖碧玉田曉日未昇先起霧<lb/>
緑陰初合自生煙身閒始覺時光好春去猶餘物色妍<lb/>
更待四郊甘雨足相隨簫鼓樂豐年<lb/>
　　　西湖泛舟呈運使學士張掞　　歐陽修<lb/>
波光栁色碧溟濛曲渚斜橋畫舸通更逺更佳唯恐盡<lb/>
<pb n="KR4h0141_WYG_093-14b"/>
漸深漸密似無窮綺羅香裏留佳客絃管聲来颺晩風<lb/>
半醉迴舟迷向背樓臺髙下夕陽中<lb/>
　　　西湖　　　　　　　　　　<hi>宋</hi>林　逋<lb/>
混元神巧本無形匠出西湖作畫屏春水淨于僧眼碧<lb/>
晩山濃似佛頭青欒櫨粉堵搖魚影蘭杜煙叢閣鷺翎<lb/>
徃徃鳴榔與横笛細風斜雨不堪聽<lb/>
　　　望太湖　　　　　　　　　<hi>宋</hi>蘇舜欽<lb/>
杳杳波濤閱古今四無邊際莫知深潤通曉月為清露<lb/>
<pb n="KR4h0141_WYG_093-15a"/>
氣入霜天作暝陰笠澤鱸肥人鱠玉洞庭柑熟客分金<lb/>
風煙觸目相招引聊為停橈一楚吟<lb/>
　　　逰鑑湖　　　　　　　　　<hi>宋</hi>秦　觀<lb/>
畫舫珠簾出繚牆天風吹到芰荷鄉水光入座杯盤瑩<lb/>
花氣侵人笑語香翡翠側身窺緑酒蜻蜓偷眼避紅粧<lb/>
葡萄力緩單衣怯始信湖中五月涼<lb/>
　　　次張子京逰天王湖作　　　<hi>宋</hi>鄭　侠<lb/>
湖上遲遲不忍還談𤣥清徹幾重闗旋風野馬皆歸靜<lb/>
<pb n="KR4h0141_WYG_093-15b"/>
逝鳥潛魚各自閒隊果露巢秋後樹淡煙斜日晩来山<lb/>
吟情到此何終極注目紅雲紫霧間<lb/>
　　　沈虞卿秘監招逰西湖　　　<hi>宋</hi>楊萬里<lb/>
蘇公堤逺桞生煙和靖園深竹映闗船入芰荷香䖏去<lb/>
人從雲水國中還似寒如暖清和在欲雨翻晴頃刻間<lb/>
能為蓬萊老仙伯一杯痛快吸湖山<lb/>
　　　西湖圖　　　　　　　　　<hi>宋</hi>真山民<lb/>
兩袖春風一丈池等閒踏破栁橋西雲開逺嶂碧千叠<lb/>
<pb n="KR4h0141_WYG_093-16a"/>
雨過落花紅半谿青斾有情邀我醉黄鶯無恨為誰啼<lb/>
東城正在桃林外多少逰人逐馬蹄<lb/>
　　　錢塘湖　　　　　　　　　<hi>元</hi>馬祖常<lb/>
石橋西畔竹棚斜閒日浮舟閱嵗華金鑿懸崖開佛國<lb/>
玉分飛瀑過人家風杉鸛下春鳴垤雨樹猿啼暝蹋花<lb/>
欲賃茭田来此住東南更望赤城霞<lb/>
　　　過洞庭湖　　　　　　　　<hi>元</hi>歐陽𤣥<lb/>
白沙隱隱見金鼇殿閣慿虚結構牢天水渾融浮太極<lb/>
<pb n="KR4h0141_WYG_093-16b"/>
神人幽顯隔秋毫龍堂深閟靈棲冷象緯低垂客枕髙<lb/>
欲作廟堂迎送曲杜紅蘅碧盡離騷<lb/>
　　　次韻王侍郎逰湖　　　　　<hi>元</hi>薩都拉<lb/>
綺席新涼舞袖偏賞心輸與使君專螺杯注酒搖紅浪<lb/>
綵扇題詩染緑煙一鏡湖光開曉日萬家花氣漲晴天<lb/>
湧金門外春如海畫舫笙歌步步仙<lb/>
　　　西湖　　　　　　　　　　<hi>明</hi>王　直<lb/>
玉泉東滙浸平沙八月芙蓉尚有花曲島下通鮫女室<lb/>
<pb n="KR4h0141_WYG_093-17a"/>
晴波深映梵王家常時鳬雁聞清唄舊日魚龍識翠華<lb/>
堤下連雲秔稻熟江南風物未宜誇<lb/>
　　　西湖逰覧　　　　　　　　<hi>明</hi>田汝成<lb/>
蘇堤如帶束湖心羅綺新粧照碧潯翠幕淺搴憐草色<lb/>
華筵小簇占花陰淩波人渡纖纖玉促柱箏翻疉疉金<lb/>
月出笙歌斂城市珠樓縹緲彩雲深<lb/>
　　七言排律<lb/>
　　　泛太湖書事寄微之　　　　<hi>唐</hi>白居易<lb/>
<pb n="KR4h0141_WYG_093-17b"/>
煙渚雲㠶䖏䖏通飄然舟似入虚空玉杯淺酌巡初匝<lb/>
金管徐吹曲未終黄夾纈林寒有葉碧琉璃水淨無風<lb/>
避旗飛鷺翩翻白驚鼔跳魚拔剌紅澗雪壓多松偃蹇<lb/>
巖泉滴乆石玲瓏書為故事留湖上吟作新詩寄浙東<lb/>
軍府威容從道盛江山氣色定知同報君一事君應羡<lb/>
五宿澄波皓月中<lb/>
　　　侯郎中新置西湖　　　　　<hi>唐</hi>方　干<lb/>
逺近利民因智力周迴潤物像心源菰蒲縱感生成惠<lb/>
<pb n="KR4h0141_WYG_093-18a"/>
鱣鮪那知廣大恩瀲灧清輝吞半郭縈紆别𣲖入遥村<lb/>
沙泉繞石通山脈岸水粘萍是浪痕已見澄来連鏡底<lb/>
兼知極䖏浸雲根波濤不起時方泰舟楫徐行日易昬<lb/>
煙霧未應藏島嶼鳬鷖亦解避旌旛雖云桃葉歌還醉<lb/>
却被荷花笑不言孤鶴必應思鳳沼凡魚豈合在龍門<lb/>
能將盛事添元化一夕機謨萬古存<lb/>
　　五言絶句<lb/>
　　　陪侍郎叔逰洞庭醉後　　　<hi>唐</hi>李　白<lb/>
<pb n="KR4h0141_WYG_093-18b"/>
船上齊橈樂湖心泛月歸白鷗閒不去爭拂酒筵飛<lb/>
　　　陪從祖濟南太守泛鵲山湖　　李　白<lb/>
湖濶數千里湖光揺碧山湖西正有月獨送李膺還<lb/>
　　　其二<lb/>
水入北湖去舟從南浦回遙㸔鵲山轉却似送人来<lb/>
　　　欹湖　　　　　　　　　　<hi>唐</hi>裴　迪<lb/>
空闊湖水廣青熒天色同艤舟一長嘯四面来清風<lb/>
　　　湖上夜飲　　　　　　　　<hi>唐</hi>白居易<lb/>
<pb n="KR4h0141_WYG_093-19a"/>
郭外迎人月湖邊醒酒風誰留使君飲紅燭在舟中<lb/>
　　　納湖　　　　　　　　　　<hi>宋</hi>朱　子<lb/>
詩筒連畫巻坐㸔復行吟想像南湖水秋来幾許深<lb/>
　　　虚湖曲　　　　　　　　　<hi>明</hi>楊　慎<lb/>
留連非魚鳥溯洄豈蒹葭明月浴灝露青雲吸流霞<lb/>
　　七言絶句<lb/>
　　　同武平一員外逰湖　　　　<hi>唐</hi>儲光羲<lb/>
朝来仙閣聽絃歌暝入花亭見綺羅池邊命酒憐風月<lb/>
<pb n="KR4h0141_WYG_093-19b"/>
浦口回船惜芰荷<lb/>
　　　其二<lb/>
花潭竹嶼傍幽蹊畫檝浮空入夜谿芰荷覆水船難進<lb/>
歌舞留人月易低<lb/>
　　　湖上閒坐　　　　　　　　<hi>唐</hi>白居易<lb/>
藤花浪拂紫茸條菰葉風飜緑剪刀閒弄水芳生楚思<lb/>
時時合眼詠離騷<lb/>
　　　西湖戲作示同㳺者　　　　<hi>宋</hi>歐陽修<lb/>
<pb n="KR4h0141_WYG_093-20a"/>
菡蓞香清畫舸浮使君寧復憶揚州都將二十四橋月<lb/>
換得西湖十頃秋<lb/>
　　　横湖　　　　　　　　　　<hi>宋</hi>蘇　軾<lb/>
貪㸔翠蓋擁紅粧不覺樓邊一夜霜巻却天機雲錦段<lb/>
從教匹練寫秋光<lb/>
　　　湖上雜詠　　　　　　　　<hi>宋</hi>鄒　浩<lb/>
何處清風作晩涼解衣相與面滄浪青萍紫荇無情思<lb/>
遮却琉璃萬頃光<lb/>
<pb n="KR4h0141_WYG_093-20b"/>
　　　次韻馬少伊郁舜舉寄示同逰石湖詩<lb/>
　　　　　　　　　　　　　　　<hi>宋</hi>范成大<lb/>
鏡面波光倒碧峰半湖雲錦萬芙蓉去年蕩槳香風裏<lb/>
行傍石橋花正濃<lb/>
　　　十一月大霧中自胥口渡太湖　范成大<lb/>
白霧排空白浪深舟如竹葉信浮沉科頭晏起吾何敢<lb/>
自有山川印此心<lb/>
　　　逰湖上　　　　　　　　　<hi>宋</hi>陸　游<lb/>
<pb n="KR4h0141_WYG_093-21a"/>
一榼無時可醉吟一藤隨䖏得幽尋先須挽取銀河水<lb/>
洗淨人間塵霧心<lb/>
　　　過鑑湖　　　　　　　　　<hi>宋</hi>王十朋<lb/>
誰把青銅鑄鑑湖湖光冷浸越王都東風二月西逰客<lb/>
買得扁舟入畫圖<lb/>
　　　鑑湖　　　　　　　　　　　王十朋<lb/>
胷中萬頃元才子方外孤標賀李真鑑水縈迴三百里<lb/>
風流何止兩唐人<lb/>
<pb n="KR4h0141_WYG_093-21b"/>
　　　洞庭湖　　　　　　　　　　王十朋<lb/>
江山好䖏未經眼人道岳陽天下無入筆波濤自今闊<lb/>
胷中已有洞庭湖<lb/>
　　　其二<lb/>
維舟便上岳陽樓風定波瀾萬頃秋聞說洞庭通震澤<lb/>
水應先我到蘋洲<lb/>
　　　夜過鑑湖　　　　　　　　<hi>宋</hi>戴　昺<lb/>
推篷四望水連空一片蒲帆正飽風山際白雲雲際月<lb/>
<pb n="KR4h0141_WYG_093-22a"/>
子規聲在白雲中<lb/>
　　　清湖春早　　　　　　　　<hi>元</hi>方　回<lb/>
樓上春陰覆曉雲一天河淨碧沄沄雨宜不驟風宜細<lb/>
閒倚闌干㸔水紋<lb/>
　　　湖上暮歸　　　　　　　　<hi>元</hi>趙孟頫<lb/>
春陰栁絮不能飛雨足蒲芽緑更肥正恐前呵驚白鷺<lb/>
獨騎欵段遶湖歸<lb/>
　　　甓社湖　　　　　　　　　<hi>元</hi>袁　桷<lb/>
<pb n="KR4h0141_WYG_093-22b"/>
甓社湖中新水清風牽荇帶引㠶行靈妃夜渡霓裳冷<lb/>
輕折菱花翫月明<lb/>
　　　湖面　　　　　　　　　　<hi>元</hi>范　梈<lb/>
湖面春深暖氣勻青蕪未隕已知春沙灣散駐張魚客<lb/>
蘆室時驚射雁人<lb/>
　　　石湖　　　　　　　　　　<hi>明</hi>周　砥<lb/>
煙中白鶴獨飛還相伴孤雲盡日閒落日放船湖水上<lb/>
一簾秋色㸔青山<lb/>
<pb n="KR4h0141_WYG_093-23a"/>
　　　　登城望鴛鴦湖　　　　　　<hi>明</hi>懷　恱<lb/>
　一上髙城思不羣東風吹面洗餘醺紅船烏榜春湖上<lb/>
　多載銀箏入暮雲<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_093-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選卷九十三<lb/>
</p>
<p>
</p>
  </div>
</body>
</text>
</TEI>
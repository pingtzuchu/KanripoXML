<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_193-1a"/>
　欽定四庫全書<lb/>
御定佩文齋詠物詩選卷一百九十三<lb/>
　　琴類<hi>附風琴</hi>
　　　五言古<lb/>
　　　　秋夜詠琴　　　　　　　　<hi>梁</hi>劉孝綽<lb/>
　上宮秋露結上客夜琴鳴幽蘭暫罷曲積雪更傳聲<lb/>
　　　　賦得為我彈鳴琴　　　　　<hi>陳</hi>賀　徹<lb/>
　薄暮髙堂上調琴召美人伯喈聲未盡相如曲復新㸃<lb/>
<pb n="KR4h0141_WYG_193-1b"/>
　徽還轉弄亂爪更留賓聊持一絃響雜起艷歌塵<lb/>
　　　　日晩彈琴　　　　　　　<hi>北齊</hi>馬元熈<lb/>
　上客敞前扉鳴琴對晩暉掩抑歌張女凄清奏楚妃稍<lb/>
　視紅塵落漸覺白雲飛新聲獨見賞莫恨知音稀<lb/>
　　　　聽琴　　　　　　　　　<hi>北齊</hi>蕭　慤<lb/>
　洞門凉氣滿閒館夕隂生絃隨流水急調雜秋風清掩<lb/>
　抑朝飛弄凄斷夜啼聲至人齊物我持此悅髙情<lb/>
　　　　弄琴　　　　　　　　　<hi>北周</hi>庾　信<lb/>
<pb n="KR4h0141_WYG_193-2a"/>
雉飛催曉别烏啼驚夜眠若交新曲變惟須促一絃<lb/>
　　　其二<lb/>
不見石城樂惟聞烏噪林新聲逐絃轉應得動春心<lb/>
　　　詠琴　　　　　　　　　　<hi>唐</hi>楊希道<lb/>
久擅龍門質孤竦嶧陽名齊娥初發弄趙女正調聲嘉<lb/>
客勿遽返繁絃曲未成<lb/>
　　　琴　　　　　　　　　　　<hi>唐</hi>王昌齡<lb/>
孤桐秘虚鳴樸素傳幽真髣髴絃指外遂見初古人意<lb/>
<pb n="KR4h0141_WYG_193-2b"/>
遠風雪苦時来江山春髙宴未終曲誰能辨經綸<lb/>
　　　聽彈風入松闋贈楊補闕　　　王昌齡<lb/>
商風入我絃夜竹深有露聲沈與林寂清景不可度寥<lb/>
落幽居心颼飀青松樹松風吹艸白谿水寒日暮聲意<lb/>
去復還九變待一顧空山多雨雪獨立君始悟<lb/>
　　　聽鄭五愔彈琴　　　　　　<hi>唐</hi>孟浩然<lb/>
阮籍推名飲清風滿竹林半酣下衫袖拂拭龍脣琴一<lb/>
盃彈一曲不覺夕陽沈予意在山水聞之諧夙心<lb/>
<pb n="KR4h0141_WYG_193-3a"/>
　　　贈裴九侍御昌江草堂彈琴　<hi>唐</hi>賈　至<lb/>
朔風吹疎林積雪在崖巘鳴琴草堂響小澗清且淺沈<lb/>
吟東山意欲去芳歲晩悵望黄綺心白雲若在眼<lb/>
　　　江上琴興　　　　　　　　<hi>唐</hi>常　建<lb/>
江上調玉琴一絃清一心泠泠七絃徧萬木澄幽隂能<lb/>
使江月白又令江水深始知枯桐枝可以徽黄金<lb/>
　　　張山人彈琴　　　　　　　　常　建<lb/>
君去芳草綠西峰彈玉琴豈惟丘中賞兼得清煩襟朝<lb/>
<pb n="KR4h0141_WYG_193-3b"/>
從山口還出嶺聞清音了然雲霞氣照見天地心𤣥鶴<lb/>
下澄空翩翩舞松林改絃叩商聲又聽飛龍吟稍覺此<lb/>
身妄漸知仙事深其将鍊金鼎永以投吾簪<lb/>
　　　幽琴　　　　　　　　　　<hi>唐</hi>劉長卿<lb/>
月色滿軒白琴聲宜夜䦨泠泠七絃上靜聽松風寒古<lb/>
調雖自愛今人多不彈向君投此曲所貴知音難<lb/>
　　　琴　　　　　　　　　　　<hi>唐</hi>韋應物<lb/>
有客天一方寄我孤桐琴迢迢萬里隔託此傳幽音氷<lb/>
<pb n="KR4h0141_WYG_193-4a"/>
霜中自結龍鳳相與吟絃以明直道漆以固交深<lb/>
　　　清夜琴興　　　　　　　　<hi>唐</hi>白居易<lb/>
月出鳥栖盡寂然坐空林是時心境閒可以彈素琴清<lb/>
泠由木性恬淡隨人心心積和平氣木應正始音響餘<lb/>
羣動息曲罷秋夜深正聲感元化天地清沈沈<lb/>
　　　和順之琴者　　　　　　　　白居易<lb/>
隂隂花院月耿耿蘭房燭中有弄琴人聲貌俱如玉清<lb/>
泠石泉引雅淡風松曲遂使君子心不愛凡絲竹<lb/>
<pb n="KR4h0141_WYG_193-4b"/>
　　　聽彈古淥水　　　　　　　　白居易<lb/>
聞君古渌水使我生和平欲識慢流意為聽疎汎聲西<lb/>
窓竹隂卞竟日有餘清<lb/>
　　　奉和張舍人閣中直夜思聞雅琴因書事通簡<lb/>
　　　　僚友　　　　　　　　　<hi>唐</hi>呂　温<lb/>
迢迢天上直寂寞丘中琴憶爾山水韻起予仁智心凝<lb/>
情在正始超想疎煩襟凉生子夜後月照禁垣深逺風<lb/>
靄蘭氣微露清桐隂方襲緇衣慶永奏南薰吟<lb/>
<pb n="KR4h0141_WYG_193-5a"/>
　　　夜集汝州郡齋聽陸僧辨彈琴<lb/>
　　　　　　　　　　　　　　　<hi>唐</hi>孟　郊<lb/>
康樂寵詞客清宵意無窮徴文北山外借月南樓中千<lb/>
里愁併盡一樽歡蹔同胡為戞楚琴淅瀝起寒風<lb/>
　　　聽尹鍊師彈琴　　　　　　<hi>唐</hi>吴　筠<lb/>
至樂本太乙幽琴和乾坤鄭聲久亂雅此道希能尊吾<lb/>
見尹仙翁伯牙今復存衆人乘其流夫子達其源在山<lb/>
峻峰峙在水洪濤奔都忘邇城闕但覺清心魂代乏識<lb/>
<pb n="KR4h0141_WYG_193-5b"/>
微者幽音誰與論<lb/>
　　　寳琴　　　　　　　　　　<hi>唐</hi>僧　彪<lb/>
吾有一寳琴價重雙南金刻作龍鳳像彈為山水音星<lb/>
從徽裏發風来弦上吟鍾期不可遇誰辨曲中心<lb/>
　　　和楊畋孤琴詠　　　　　　<hi>宋</hi>范仲淹<lb/>
愛此千年器如見古人面欲彈換朱絲明月當秋漢我<lb/>
願宮商絃相應聲無間自然召南風莫起孤琴歎<lb/>
　　　趙君澤擕琴載酒見訪分韻得琴字<lb/>
<pb n="KR4h0141_WYG_193-6a"/>
　　　　　　　　　　　　　　　<hi>宋</hi>朱　子<lb/>
山城夜寥閴虚堂杳沈沈王孫有髙趣挈榼来相尋喜<lb/>
兹煩抱舒未覺盃酒深一為塵外想再撫丘中琴餘音<lb/>
殷雷動爽籟悲龍吟寄謝箏笛耳寧知山水音<lb/>
　　　聽袁員外彈琴　　　　　　<hi>元</hi>倪　瓚<lb/>
郎官調緑綺谷雪賞初晴兩忘絃與手流泉松吹聲問<lb/>
年踰八十云嘗見河清挂帆望九華神人歘相迎啖以<lb/>
海上棗歡愛若平生元遇寧復得惜哉遺姓名<lb/>
<pb n="KR4h0141_WYG_193-6b"/>
　　　登忠勤樓聽久孚賀架閣彈琴<lb/>
　　　　　　　　　　　　　　　<hi>明</hi>汪廣洋<lb/>
畫棟栖朝霞層檐宿秋霧振衣坐前楹援琴寫中素幽<lb/>
泉鳴澗深落花蕩春暮油然聞至音令人起遐慕<lb/>
　　　古詩　　　　　　　　　　<hi>明</hi>賀　甫<lb/>
焦桐古製作乃是㸑下材金徽燦星斗玉軫調風雷寳<lb/>
之不欲彈撫視日幾廻囊韜藉文錦有待知音来<lb/>
　　七言古<hi>附長短句</hi>
<pb n="KR4h0141_WYG_193-7a"/>
　　　琴歌　　　　　　　　　　<hi>唐</hi>李　頎<lb/>
主人有酒歡今夕請奏鳴琴廣陵客月照城頭烏半飛<lb/>
霜凄萬樹風入衣銅爐華燭燭増輝初彈淥水後楚妃<lb/>
一聲巳動物皆靜四座無言星欲稀清淮奉使千餘里<lb/>
敢告雲山從此始<lb/>
　　　聽潁師彈琴　　　　　　　<hi>唐</hi>韓　愈<lb/>
昵昵兒女語恩怨相爾汝劃然變軒昂勇士赴敵塲浮<lb/>
雲栁絮無根蔕天地闊逺隨飛揚喧啾百鳥羣忽見孤<lb/>
<pb n="KR4h0141_WYG_193-7b"/>
鳳凰躋攀分寸不可上失勢一落千文强嗟余有兩耳<lb/>
未省聽絲篁自聞潁師彈起坐在一旁推手遽止之濕<lb/>
衣淚滂滂潁乎爾誠能無以冰炭置我腸<lb/>
　　　水仙操　　　　　　　　　<hi>唐</hi>李咸用<lb/>
大波相拍流水鳴蓬山鳥獸多竒形琴心不喜亦不驚<lb/>
安絃緩爪何泠泠水仙飄渺来相迎伯牙從此留嘉名<lb/>
嶧陽散木虚且輕重華斧下知其聲檿絲相糺成凄清<lb/>
調和引得薫風生指底先王長養情曲終天下稱太平<lb/>
<pb n="KR4h0141_WYG_193-8a"/>
後人好事傳其曲有時聲足意不足始峩峩兮復洋洋<lb/>
但見山青兼水緑成連入海移人情豈是本来無嗜慾<lb/>
琴兮琴兮在自然不在徽金將軫玉<lb/>
　　　聽賢師琴　　　　　　　　<hi>宋</hi>蘇　軾<lb/>
大絃春温和且平小絃㢘折亮以清平生未識宮與角<lb/>
但聞牛鳴盎中雉登木門前剝啄誰叩門山僧未閒君<lb/>
勿嗔歸家且覓千斛水淨洗從前箏笛耳<lb/>
　　　舟中聽琴　　　　　　　　<hi>宋</hi>蘇　轍<lb/>
<pb n="KR4h0141_WYG_193-8b"/>
江流浩浩羣動息琴聲琅琅中夜鳴水深天闊音響逺<lb/>
仰視牛斗皆縦横昔有至人愛竒曲學之三歲終無成<lb/>
一朝隨師過滄海留置絶島不復迎終年見怪心自感<lb/>
海水震掉魚龍驚翻囘蕩潏有遺韻琴意忽忽從此生<lb/>
師来迎笑問所得撫手無言心已明世人囂囂好絲竹<lb/>
撞鐘擊鼓浪謂榮安知江琴韻超絶掩耳大笑不肯聽<lb/>
　　　智仲可月下彈琴圖　　　　<hi>金</hi>元好問<lb/>
暮春舞雩鼓瑟希琴語解吐胷中竒誰言手揮七絃易<lb/>
<pb n="KR4h0141_WYG_193-9a"/>
大笑虎頭真絶癡北風蕭蕭路何永流波湯湯君自知<lb/>
三尺絲桐儘堪老兒童休訝鶴書遲<lb/>
　　　鄱陽蕭性淵携其祖将領所愛唐琴號霜鐘者<lb/>
　　　　還自和林求詩六月三日五門宣赦後作<lb/>
　　　　　　　　　　　　　　　<hi>元</hi>揭傒斯<lb/>
嵩州昔有蕭將軍讀書學劒天下聞南隨龍馬渡江去<lb/>
尚有孤琴傳子孫孤琴云是唐人斵昔日軍中自行樂<lb/>
至今猶存殺伐聲一鼔哀風振寥廓将軍之孫才且良<lb/>
<pb n="KR4h0141_WYG_193-9b"/>
文能作賦武蹶張秦王城下飲白馬祁連山中射白狼<lb/>
時平好文不好武抱琴却歎儒衣誤昭王臺上看青春<lb/>
彭郎磯頭夢歸路日長史館幽且閒正冠拂琴為我彈<lb/>
京城六月日如火霜鐘半夜鳴空山南風自有虞廷操<lb/>
可惜同心不同調捐琴决眼望青天今日天門有新詔<lb/>
　　　古琴漆有蛇蚹紋者材之良也道友擕一琴甚<lb/>
　　　　古謂是零陵湘石枯桐斵成索價三百緡無<lb/>
　　　　償之者戲作湘桐吟　　　<hi>元</hi>周　權<lb/>
<pb n="KR4h0141_WYG_193-10a"/>
黄鐘沈聲喧瓦缶良材入㸑知多少誰裁鳴鳳千年枝<lb/>
蛇蚹龍紋巧蟠紐澤堅古漆光不磨徽絃不具含雲和<lb/>
巳無伯牙之手子期耳三歎如此湘桐何<lb/>
　　　聽鄭廷美彈琴　　　　　　<hi>元</hi>王　逢<lb/>
畫闌月照芙蓉霜博山水暖薔薇香石屏石几青黛光<lb/>
鄭卿君子琴中堂榴裙蕙帶辭羅洞玉珮朱纓脫飛鞚<lb/>
何處春深雲滿林小巢並語梧花鳳君不見湘靈鼓瑟<lb/>
湘江滸苦竹祠荒愁暮雨遺音一曲増感傷使我無言<lb/>
<pb n="KR4h0141_WYG_193-10b"/>
重懷古重懷古雞喔喔明星爛熳東城角誰家尚奏桑<lb/>
間樂<lb/>
　　　秋夜聽谷大彈陽春白雪遂歌以贈<lb/>
　　　　　　　　　　　　　　　<hi>明</hi>黄　元<lb/>
昔聞歌白雪未知絃上聲看君彈来秋月下十指如度<lb/>
春風鳴初聞飄飄下天闕亂逐回風氣騷屑凍来深樹<lb/>
梅不開散入空林竹應折又如紛紛江上来流音中節<lb/>
渾相催㶚陵一日幾人度剡谿半夜孤舟廻清川帶寒<lb/>
<pb n="KR4h0141_WYG_193-11a"/>
流野鳥絶繁語少女歌殘葉共飛仙郎唱罷花能舞須<lb/>
㬰雪晴風亦遲按絃問君君不知聲殘響絶無所見惟<lb/>
見桐枝秋露垂<lb/>
　　　史滄如擕琴過訪　　　　　<hi>明</hi>葛一龍<lb/>
櫻桃花開山雨紅有客乘舟雲水東舟空祗餘三尺桐<lb/>
仙人氣骨林下風姓名不署神相通别云訪我若不遇<lb/>
自彈一曲出門去<lb/>
　　五言律<lb/>
<pb n="KR4h0141_WYG_193-11b"/>
　　　琴　　　　　　　　　　　<hi>唐</hi>李　嶠<lb/>
隠士竹林隈英聲寳匣開風前緑綺弄月下白雲来淮<lb/>
海多為室梁岷舊作臺子期如可聽山水響餘哀<lb/>
　　　聽蜀僧濬彈琴　　　　　　<hi>唐</hi>李　白<lb/>
蜀僧抱緑綺西下峨嵋峰為我一揮手如聽萬壑松客<lb/>
心洗流水餘響入霜鐘不覺碧山暮秋雲暗幾重<lb/>
　　　聽琴秋夜贈寇尊師　　　　<hi>唐</hi>常　建<lb/>
琴當秋夜聽况是洞中人一指指應法一聲聲爽神寒<lb/>
<pb n="KR4h0141_WYG_193-12a"/>
蟲臨砌黙清吹褭燈頻何必鍾期耳髙閒自可親<lb/>
　　　送彈琴李長史往洪州　　　<hi>唐</hi>錢　起<lb/>
抱琴為傲吏孤棹復南行幾度秋江水皆添白雪聲佳<lb/>
期来客夢幽思緩王程佐牧無勞問心和政自平<lb/>
　　　對琴待月　　　　　　　　<hi>唐</hi>白居易<lb/>
竹院新晴夜松忩未卧時共琴為老伴與月有秋期玉<lb/>
軫臨風久金波出霧遲幽音待清景唯是我心知<lb/>
　　　松下琴贈客　　　　　　　　白居易<lb/>
<pb n="KR4h0141_WYG_193-12b"/>
松寂風初定琴清夜欲闌偶因羣動息試撥一聲看寡<lb/>
鶴當徽怨秋泉應指寒慚君此傾聽本不為君彈<lb/>
　　　郡中夜聽李山人彈三樂　　　白居易<lb/>
風琴秋拂匣月户夜開闗榮啟先生樂姑蘇太守閒傳<lb/>
聲千古後得意一時間却怪鍾期耳唯聽水與山<lb/>
　　　船夜援琴　　　　　　　　　白居易<lb/>
鳥棲魚不動月照夜江深身外都無事舟中只有琴七<lb/>
絃為益友兩耳是知音心靜即聲淡其間無古今<lb/>
<pb n="KR4h0141_WYG_193-13a"/>
　　　秋夜仰懷錢孟二公琴客㑹　<hi>唐</hi>賈　島<lb/>
月色四時好秋光君子知南山昨夜雨為我寫清規獨<lb/>
鶴聳寒骨髙杉韻細颸仙家縹緲弄髣髴此中期<lb/>
　　　聽琴　　　　　　　　　　<hi>唐</hi>張　喬<lb/>
清月轉瑶軫弄中湘水寒能令坐来客不語自相看靜<lb/>
恐鬼神出急疑風雨殘幾時歸嶺嶠更過洞庭彈<lb/>
　　　琴　　　　　　　　　　　<hi>唐</hi>潘　緯<lb/>
客来鳴素琴惆悵對遺音一曲起於古幾人聽到今晝<lb/>
<pb n="KR4h0141_WYG_193-13b"/>
寒風靄逺日泛月煙深夙續水山操坐生方外心<lb/>
　　　秋夜聽業上人彈琴　　　　<hi>唐</hi>僧貫休<lb/>
萬物都寂寂堪聞彈正聲人心盡如此天下自和平湘<lb/>
水瀉秋碧古風吹太清往年廬嶽奏今夕更分明<lb/>
　　　抱琴　　　　　　　　　　<hi>元</hi>黄　溍<lb/>
三尺枯桐樹相隨年嵗深此行端有意何處託知音隠<lb/>
隠青山夜寥寥太古心空擕水仙曲更向海中岑<lb/>
　　　聽袁子方彈琴　　　　　　<hi>元</hi>倪　瓚<lb/>
<pb n="KR4h0141_WYG_193-14a"/>
蕙帳凝夕清髙堂流月明芳琴發綺席列座散繁纓廻<lb/>
翔别鵠意縹緲孤鸞鳴一寫氷霜操掩抑寄餘情<lb/>
　　　夜訪芑蟾二釋子因宿西澗聽琴<lb/>
　　　　　　　　　　　　　　　<hi>明</hi>髙　啟<lb/>
清夜獨幽尋巖扉落葉深許擕陶令酒来聽潁師琴人<lb/>
醉月沈閣烏啼風滿林應留西澗水千載寫餘音<lb/>
　　五言排律<lb/>
　　　同張參軍喜李尚書寄新琴　<hi>唐</hi>司空曙<lb/>
<pb n="KR4h0141_WYG_193-14b"/>
新琴傳鳳凰晴景稱髙張白玉連徽淨朱絲繫爪長輕<lb/>
埃隨拂拭雜籟滿鏗鏘暗想山泉合如親蘭蕙芳正聲<lb/>
消鄭衛古狀掩笙簧逺識賢人意清風願激揚<lb/>
　　　詠夫子鼔琴得其人　　　　<hi>唐</hi>白行簡<lb/>
宣父窮元奥師襄受素琴稍殊流水引全辨聖人心慕<lb/>
徳深餘感懷仁意自深泠泠傳妙手摵摵振空林促調<lb/>
清風至操絃白日沈曲終情不盡今古仰知音<lb/>
　　七言律<lb/>
<pb n="KR4h0141_WYG_193-15a"/>
　　　夢得相過援琴命酒因彈秋思偶詠所懷兼寄<lb/>
　　　　繼之待價二相府　　　　<hi>唐</hi>白居易<lb/>
閒居靜侶偶相招小飲初酣琴欲調我正風前弄秋思<lb/>
君應天上聽雲韶時和始見陶鈞力物遂方知盛聖朝<lb/>
雙鳳棲梧魚在藻飛沈隨分各逍遥<lb/>
　　　聽段處士彈琴　　　　　　<hi>唐</hi>方　干<lb/>
幾年調弄七條絲元化分功十指知泉迸幽音離石底<lb/>
松含細韻在霜枝窓東顧兔初圓夜竹上寒蟬盡散時<lb/>
<pb n="KR4h0141_WYG_193-15b"/>
唯有此中心更靜聲聲堪作後人師<lb/>
　　　聽趙秀才彈琴　　　　　　<hi>唐</hi>韋　莊<lb/>
滿匣氷泉咽又鳴玉音閒淡入神清巫山夜雨絃中起<lb/>
湘水清波指下生蜂簇野花吟細韻蟬移髙栁迸殘聲<lb/>
不須更奏幽蘭曲卓氏門前月正明<lb/>
　　　琴　　　　　　　　　　　<hi>唐</hi>孫　氏<lb/>
玉指朱絃軋復清湘妃一曲最難聽初疑䬃䬃凉風動<lb/>
又似蕭蕭暮雨零近若流泉来碧嶂逺如元鶴下青㝠<lb/>
<pb n="KR4h0141_WYG_193-16a"/>
夜深彈罷堪惆悵霧濕叢蘭月滿庭<lb/>
　　　次韻子由彈琴　　　　　　<hi>宋</hi>蘇　軾<lb/>
琴上遺聲久不彈琴中古意本長存苦心欲記常迷舊<lb/>
信指如歸自著痕應有仙人依樹聽空教瘦鶴舞風鶱<lb/>
誰知千里谿堂夜時引驚猨撼竹軒<lb/>
　　　神鳳琴　　　　　　　　　<hi>元</hi>虞　集<lb/>
鳴鳥人間久不聞遺絃欲託斷琴紋曽看土鼓歌朝日<lb/>
亦共陶尊醉夜分五色雲中迎太乙九疑山下望湘君<lb/>
<pb n="KR4h0141_WYG_193-16b"/>
采詩應被唐風譜早晩樓船或祀汾<lb/>
　　　無絃琴　　　　　　　　　<hi>元</hi>謝宗可<lb/>
獨繭長繅底用抽蛇紋空鎻鳳枝秋落星留暈繩光斷<lb/>
凍瀑無聲練影收别鶴那聞風外泣孤鸞不向月中愁<lb/>
多情只有柴桑老寂寂髙山水自流<lb/>
　　五言絶句<lb/>
　　　山夜調琴　　　　　　　　<hi>唐</hi>王　績<lb/>
促軫乘明月抽絃對白雲從来山水韻不使俗人聞<lb/>
<pb n="KR4h0141_WYG_193-17a"/>
　　　夜興　　　　　　　　　　<hi>唐</hi>王　勃<lb/>
野煙含夕渚山月照秋林還将中散興来偶歩兵琴<lb/>
　　　和逰房公舊竹亭聞琴　　　<hi>唐</hi>劉禹錫<lb/>
尚有竹間路永無綦下塵一聞流水曲重憶餐霞人<lb/>
　　　琴　　　　　　　　　　　<hi>唐</hi>白居易<lb/>
置琴曲几上慵坐但含情何煩故揮弄風絃自有聲<lb/>
　　　聽琴　　　　　　　　　　<hi>唐</hi>王　元<lb/>
拂塵開按匣何事獨顰眉古調俗不樂正聲君自知<lb/>
<pb n="KR4h0141_WYG_193-17b"/>
　　　書琴臺　　　　　　　　　<hi>宋</hi>趙　抃<lb/>
制動必原靜治人先正心風乎晝壇上退食鳴瑶琴<lb/>
　　　聽琴　　　　　　　　　　<hi>宋</hi>葛長庚<lb/>
心造虚無外絃鳴指甲間夜来宮調罷明月滿空山<lb/>
　　　山中　　　　　　　　　　<hi>金</hi>張　建<lb/>
林櫻堕紅珠打著琴上絃山人時一笑愛此聲琅然<lb/>
　　　彈琴髙士　　　　　　　　<hi>明</hi>楊　基<lb/>
江靜月在水山空秋滿亭自彈還自罷初不要人聽<lb/>
<pb n="KR4h0141_WYG_193-18a"/>
　　　對琴　　　　　　　　　　<hi>明</hi>僧明顯<lb/>
對琴不見琴忘琴聽琴響坐久聽亦無雲飛樹尖上<lb/>
　　七言絶句<lb/>
　　　湖口逢江州朱道士因聽琴　<hi>唐</hi>盧　綸<lb/>
廬山道士夜擕琴映月相逢辨語音引坐霜中彈一弄<lb/>
滿船商客有歸心<lb/>
　　　贈賀若少府　　　　　　　<hi>唐</hi>陸　暢<lb/>
十日廣陵城裏住聽君花下撫金徽新聲指上懷中紙<lb/>
<pb n="KR4h0141_WYG_193-18b"/>
莫怪濳偷數曲歸<lb/>
　　　彈秋思　　　　　　　　　<hi>唐</hi>白居易<lb/>
信意閒彈秋思時調清聲直韻疎遲近来漸喜無人聽<lb/>
琴格髙低心自知<lb/>
　　　夜調琴憶崔少卿　　　　　　白居易<lb/>
今夜調琴忽有情欲彈惆悵憶崔卿何人解愛中徽上<lb/>
秋思邊頭八九聲<lb/>
　　　贈譚客　　　　　　　　　　白居易<lb/>
<pb n="KR4h0141_WYG_193-19a"/>
上客清譚何亹亹幽人閒思自寥寥請君謾說長安事<lb/>
膝上風清琴正調<lb/>
　　　聽幽蘭　　　　　　　　　　白居易<lb/>
琴中有曲是幽蘭為我殷勤更弄看欲得身心俱靜好<lb/>
自彈不及聽人彈<lb/>
　　　聽琴　　　　　　　　　　<hi>唐</hi>王　建<lb/>
無事此身離白雲松風谿水不曽聞至心聽著仙翁引<lb/>
今看青山圍繞君<lb/>
<pb n="KR4h0141_WYG_193-19b"/>
　　　風中琴　　　　　　　　　<hi>唐</hi>盧　仝<lb/>
五音六律十三徽龍吟鶴響思庖犧一彈流水一彈月<lb/>
水月風生松樹枝<lb/>
　　　贈美人琴絃　　　　　　　<hi>唐</hi>裴夷直<lb/>
應從玉指到金徽萬態千情料可知今夜燈前湘水曲<lb/>
殷勤封在七條絲<lb/>
　　　涇州聽張處士彈琴　　　　<hi>唐</hi>項　斯<lb/>
邊州獨夜正思鄉君又彈琴在客堂髣髴不離燈影外<lb/>
<pb n="KR4h0141_WYG_193-20a"/>
似聞流水到瀟湘<lb/>
　　　送謝山人歸江夏　　　　　<hi>唐</hi>陳　陶<lb/>
黄鶴春風二千里山人佳期碧江水擕琴一醉楊栁堤<lb/>
日暮龍沙白雲起<lb/>
　　　嘲飛卿　　　　　　　　　<hi>唐</hi>段成式<lb/>
燕支山色重能輕南陽水澤鬭分明不煩射雉先張翳<lb/>
自有琴中威鳳聲<lb/>
　　　夜聽李山人彈琴　　　　　<hi>唐</hi>司馬札<lb/>
<pb n="KR4h0141_WYG_193-20b"/>
瑶琴夜久絃秋清楚客一奏湘煙生曲終聲盡意不盡<lb/>
月照竹軒紅葉明<lb/>
　　　聽劉尊師彈琴　　　　　　<hi>唐</hi>曹　鄴<lb/>
曽於清海獨聞蟬又向空庭夜聽泉不似齋堂人靜處<lb/>
秋聲長在七條絃<lb/>
　　　訪友人幽居　　　　　　　<hi>唐</hi>雍　陶<lb/>
莎深苔滑地無塵竹冷花遲剩駐春盡日弄琴誰共聽<lb/>
與君兼鶴是三人<lb/>
<pb n="KR4h0141_WYG_193-21a"/>
　　　秋日聽僧彈琴　　　　　　<hi>唐</hi>吴仁璧<lb/>
金徽玉軫韻泠然言下浮生指下泉恰稱秋風西北起<lb/>
一時吹入碧湘煙<lb/>
　　　席間贈琴客　　　　　　　<hi>唐</hi>崔　珏<lb/>
七條絃上五音寒此藝知音自古難惟有河南房次律<lb/>
始終憐得董庭蘭<lb/>
　　　聽僧彈琴　　　　　　　　<hi>唐</hi>僧貫休<lb/>
家近吴王古戰城海風終日打潮聲今朝鄉思渾堆積<lb/>
<pb n="KR4h0141_WYG_193-21b"/>
琴上聞師大蠏行<lb/>
　　　琴　　　　　　　　　　　<hi>唐</hi>僧隠巒<lb/>
七條絲上寄深意澗水松風生十指自乃知音猶尚稀<lb/>
欲教更入何人耳<lb/>
　　　聽武道士彈賀若　　　　　<hi>宋</hi>蘇　軾<lb/>
清風終日自開簾凉月今宵肯挂檐琴裏若能知賀若<lb/>
詩中定合愛陶濳<lb/>
　　　夢逰洛中　　　　　　　　<hi>宋</hi>蔡　襄<lb/>
<pb n="KR4h0141_WYG_193-22a"/>
脩竹蕭蕭曲檻前清泉㶁㶁小池邊琴中一弄履霜操<lb/>
人靜當庭月正圓<lb/>
　　　題趙仲穆山水　　　　　　<hi>元</hi>仇　遠<lb/>
緑林紅樹石崢嶸有客擕琴訪友生今夜西軒風月好<lb/>
慇懃為我鼓商聲<lb/>
　　　贈茅山道士　　　　　　　<hi>元</hi>薩都拉<lb/>
茅山道士来相訪手抱七絃琴一張準擬月明彈一曲<lb/>
桐花落盡晩風凉<lb/>
<pb n="KR4h0141_WYG_193-22b"/>
　　　贈錢塘琴士　　　　　　　<hi>元</hi>貢師泰<lb/>
畫船載酒西湖上一日笙歌幾萬錢獨抱孤桐向何處<lb/>
夜深彈月上青天<lb/>
　　　偶題　　　　　　　　　　<hi>元</hi>黄清老<lb/>
永夜觀兒課舊編小窓燈火憶當年曲肱自笑不成寐<lb/>
月上瑶琴第五絃<lb/>
　　　贈山中道士善琴　　　　　<hi>元</hi>余　闕<lb/>
山中道士緑荷衣新抱瑶琴出翠微已與塵縁斷来往<lb/>
<pb n="KR4h0141_WYG_193-23a"/>
　逢人猶鼔雉朝飛<lb/>
　　　　宮詞　　　　　　　　　　<hi>明</hi>朱　權<lb/>
　銀潢斗轉挂疎櫺翡翠窓紗夜未扃三弄琴聲彈大雅<lb/>
　一簾明月到中庭<lb/>
　　　　月明聽胡琴　　　　　　　<hi>明</hi>徐　賁<lb/>
　檀板朱絃出砑聲停盃齊聽月當楹分明自是凉州曲<lb/>
　不解何人最有情<lb/>
　　　　滄州道中寄蔡道卿　　　　<hi>明</hi>王慎中<lb/>
<pb n="KR4h0141_WYG_193-23b"/>
　泠泠風舉碧羅裳一曲焦桐月在牀寂歴寒波兼墜葉<lb/>
　不知何處是瀟湘<lb/>
　　　附風琴<lb/>
　　　七言絶句<lb/>
　　　　風琴　　　　　　　　　　<hi>唐</hi>僧貫休<lb/>
　至竟心為造物功一枝青竹四絃風寥寥雙耳更深後<lb/>
　如在緱山明月中<lb/>
御定佩文齋詠物詩選卷一百九十三<lb/>
</p>
<p>
</p>
  </div>
</body>
</text>
</TEI>
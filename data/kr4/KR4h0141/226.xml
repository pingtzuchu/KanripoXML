<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_226-1a"/>
　欽定四庫全書<lb/>
御定佩文齋詠物詩選巻二百二十六<lb/>
　　圃類<lb/>
　　　五言古<lb/>
　　　　觀圃人藝植　　　　　　　<hi>宋</hi>鮑　照<lb/>
　善賈笑蠶漁巧宦賤農牧逺養遍關市深利窮海陸乗<lb/>
　軺實金覊當壚信珠服居無逸身伎安得坐梁肉徒承<lb/>
　屬生幸政緩吏平睦春畦及耘藝秋埸早芟築澤閱既<lb/>
<pb n="KR4h0141_WYG_226-1b"/>
　繁髙山營又登熟抱鍤壟上餐結茅野中宿空織已尚<lb/>
　淳寧知俗飜覆<lb/>
　　　　齋中雜興　　　　　　　　<hi>宋</hi>陸　游<lb/>
　荷鋤草堂東藝花二百株春風一朝來白白兼朱朱南<lb/>
　列紅薇屛北界綠芋區偃蹇䨇松老森聳萬竹臞餘地<lb/>
　不忍茀揷楥引瓠壺何當拂東絹畫作山園圖<lb/>
　　　　後圃散策　　　　　　　　<hi>宋</hi>楊萬里<lb/>
　花徑雨後凉樹聲風外戰杖履頓輕鬆兒女同行散少<lb/>
<pb n="KR4h0141_WYG_226-2a"/>
者前已失老者後成倦隔林吹笑語相聞如對面明明<lb/>
去人近𦕈𦕈彌歩逺松杉滿地影一瞬忽不見仰觀紫<lb/>
日輪偶度白雲片佳處畱再來前山未湏徧<lb/>
　　　月下觀畦丁灌園　　　　　<hi>金</hi>雷　淵<lb/>
邨居鄰老圃喘汗憫夏畦轆轤健晩凉月輪轉天蹊剡<lb/>
剡金融溝涓涓氷泮溪黃萎漸蘇息綠潤俄萋迷生意<lb/>
續夜氣甘滋浹新荑風露觸處香河漢望中低野人無<lb/>
逺謀且喜豐食鮭雖媿下帷董稍悟養生嵇歸懐自浩<lb/>
<pb n="KR4h0141_WYG_226-2b"/>
然流光挹平西<lb/>
　　　灌畦　　　　　　　　　　<hi>元</hi>岑安卿<lb/>
灌畦起清晨汲水甘自勞微露濕裳屐凉風吹鬢毛緬<lb/>
懐漢隂丈東陵亦其曹顧余何為者佚豫敢自驕日午<lb/>
得偃息讀書志彌髙年饑見秔稻萬民免煎熬寄跡天<lb/>
壤間于焉遂逍遥<lb/>
　　　治圃　　　　　　　　　　<hi>元</hi>戴　良<lb/>
三春豊雨澤晨興觀我畦嘉蔬有餘滋草盛相與齊戮<lb/>
<pb n="KR4h0141_WYG_226-3a"/>
力治荒穢指景光已西好月因時來歸路杳然迷暮鳥<lb/>
尋舊林晩獸遵故蹊我亦息微勞去去安吾棲<lb/>
　　　其二<lb/>
長夏罕人事齋居有餘閒北窗多悴物且遂灌我園攅<lb/>
根既舒逹積葉亦蔥芊𤓰瓞繞畦長新葵應節鮮抱甕<lb/>
一回視生意盈化先在我豈不勞即境多所歡悠悠千<lb/>
載間樊生信爲賢<lb/>
　　　新治圃成　　　　　　　　<hi>明</hi>袁　凱<lb/>
<pb n="KR4h0141_WYG_226-3b"/>
隙壤所自冶翦刜去蘢茸幸無棼穢雜况此清泉涌灌<lb/>
滋竟朝夕勾萌各森聳青蒲巳彌澤黃𤓰方卧壟春菁<lb/>
向堪把秋梨日應重自余通宦籍職事勞紛冗祿食雖<lb/>
云美私心恒自恐歸來得蕭茆采擷聊自奉且逺丘園<lb/>
樂永謝承明寵<lb/>
　　　命僮　　　　　　　　　　<hi>明</hi>胡　翰<lb/>
今晨雨新歇日出東南隅草樹有佳色當軒散紛敷歡<lb/>
言命僮僕治我園中蔬幸此琴冊暇且復一荷鋤雖有<lb/>
<pb n="KR4h0141_WYG_226-4a"/>
黽勉勞良足具中厨但恐惡草長不治成荒蕪世事毎<lb/>
如此豈敢忘勤劬<lb/>
　　　西園　　　　　　　　　　<hi>明</hi>王守仁<lb/>
方園不盈畝蔬卉頗成列分谿免甕灌補籬防豕蹢蕪<lb/>
草稍焚薙清雨夜來歇濯濯新葉敷熒熒夜光發放鋤<lb/>
息重隂舊書漫披閱倦枕竹下石醒望松間月起來歩<lb/>
且謡晩酌簷間設酣時藉草眠忘與鄰翁别<lb/>
　　五言律<lb/>
<pb n="KR4h0141_WYG_226-4b"/>
　　　南山下與老圃期種𤓰　　　<hi>唐</hi>孟浩然<lb/>
樵牧南山近林閭北郭賖先人畱素業老圃作鄰家不<lb/>
種千株橘惟資五色𤓰邵平能就我開徑剪蓬麻<lb/>
　　　佐還山後寄　　　　　　　<hi>唐</hi>杜　甫<lb/>
幾道泉澆圃交横落幔坡葳蕤秋葉少隠暎野雲多隔<lb/>
沼連香芰通林帶女蘿甚聞霜薤白重恵意如何<lb/>
　　　園　　　　　　　　　　　　杜　甫<lb/>
仲夏多流水清晨向小園碧谿揺艇闊朱果爛枝繁始<lb/>
<pb n="KR4h0141_WYG_226-5a"/>
為江山靜終防市井喧畦蔬繞茅屋自足媚盤飱<lb/>
　　　種圃　　　　　　　　　　<hi>宋</hi>張　耒<lb/>
僦舍亦為圃從人笑我癡自求佳草木仍揷小藩籬吾<lb/>
事正如此人生聊自怡霜松未及尺獨我見竒姿<lb/>
　　　連日治圃至山亭又作五字　<hi>宋</hi>陸　游<lb/>
好竹千竿翠新泉一勺氷殘蕪襯落日老木上寒藤細<lb/>
磴欹難過危欄曲可憑歸時忽巳暮㸃㸃數漁燈<lb/>
　　　小畦　　　　　　　　　　<hi>宋</hi>戴　昺<lb/>
<pb n="KR4h0141_WYG_226-5b"/>
小畦尋丈許鑿壁置柴扉雨後菜蟲盡秋來花蝶稀揷<lb/>
籬新種菊抱甕巳忘機俗客忽相訪妨人洗布衣<lb/>
　　　理蔬　　　　　　　　　　<hi>宋</hi>楊萬里<lb/>
小摘吾猶惜頻來徑自成青蟲捕仍有緑葉蠧還生貧<lb/>
裏猶存竈霜餘正可羹窺園未妨學抱甕更湏營<lb/>
　　　菜圃　　　　　　　　　　　楊萬里<lb/>
此圃何其窄于儂巳自華看人澆白菜分水及黃花霜<lb/>
熟天殊暖風微斾亦斜笑摩桃竹杖何日拄還家<lb/>
<pb n="KR4h0141_WYG_226-6a"/>
　　　治圃雜書　　　　　　　　<hi>元</hi>方　回<lb/>
天地一閒人園林數畝春認苖諳藥性養果䕶花身社<lb/>
友同䟽飯鄰兒笑野巾空庭維老馬不出動經旬<lb/>
　　　其二<lb/>
花有如罌粟能同橘不遷茄藤宜硬地豆莢惡肥田元<lb/>
勰齊民術夷吾土物篇園丁初未讀口訣自相傳<lb/>
　　　畦樂園　　　　　　　　　<hi>明</hi>劉永之<lb/>
郭南抱甕者乆與世情踈砌長龍鬚草林開燕尾渠轆<lb/>
<pb n="KR4h0141_WYG_226-6b"/>
轤花下轉萵苣雨中鋤蔗熟能相寄酬君薤葉書<lb/>
　　　題老圃卷　　　　　　　　<hi>明</hi>王　紱<lb/>
桑榆宜晩境築圃近茅堂鑿沼分流水編籬補壊牆雨<lb/>
晴爪蔓綠風暖菜花香客過饕雞黍邨醪剪韭甞<lb/>
　　　觀蒔　　　　　　　　　　<hi>明</hi>葛一龍<lb/>
計户各成區開塍直到湖桔橰旋老牸簞食走童烏綠<lb/>
自歌邊起雨為勞者蘇穰穰從此日飢可一年無<lb/>
　　七言律<lb/>
<pb n="KR4h0141_WYG_226-7a"/>
　　　邨舍　　　　　　　　　　<hi>唐</hi>許　渾<lb/>
自剪春莎織雨衣南邨煙火是柴扉萊妻早報蒸藜熟<lb/>
童子遥迎種豆歸魚下碧潭當鏡躍鳥還青嶂拂屏飛<lb/>
花時未免人來往欲買嚴光舊釣磯<lb/>
　　　其二<lb/>
向平多累自歸難一日身閒一日安山徑有雲収獵網<lb/>
水門無月挂漁竿花間酒氣春風逺竹裏棊聲夜雨寒<lb/>
三頃水田秋更熟北窗誰拂舊塵冠<lb/>
<pb n="KR4h0141_WYG_226-7b"/>
　　　偶圃小園因題　　　　　　<hi>宋</hi>王禹偁<lb/>
偶營菜圃為盤飱淮瀆祠前水北邨泉響靜連衙鼓響<lb/>
柴門深近子城門濛濛細雨春蔬甲亹亹寒流老樹根<lb/>
從此商於地圖上畫工添個舍人園<lb/>
　　　課畦丁灌園　　　　　　　<hi>宋</hi>范　浚<lb/>
連筒隔竹度流泉約束畦丁灌小園㧞薤自湏還種白<lb/>
刈葵輙莫苦傷根𤓰疇准擬狸頭大草徑隄防馬齒繁<lb/>
努力荷鋤當給酒無令菜把乏朝昬<lb/>
<pb n="KR4h0141_WYG_226-8a"/>
　　　小圃獨酌　　　　　　　　<hi>宋</hi>陸　游<lb/>
少時裘馬競豪華豈料今為老圃家數㸃霏微社公雨<lb/>
兩叢閒淡女郎花詩成枕上常難記酒滿街頭却易賖<lb/>
自笑邇來能用短只將獨醉作生涯<lb/>
　　　蒲橋寓居庭有刳方石而實以土者小孫子藝<lb/>
　　　　花窠菜本其中戯名幼圃　<hi>宋</hi>楊萬里<lb/>
寓舍中庭劣半弓燕泥為圃石為墉瑞香萱草一兩本<lb/>
蔥葉蔊苖三四叢穉子落成小金谷蝸牛卜築别珠宫<lb/>
<pb n="KR4h0141_WYG_226-8b"/>
也思日渉隨兒戲一徑惟看蟻得通<lb/>
　　　爲圃　　　　　　　　　　<hi>宋</hi>劉克莊<lb/>
屋邉廢地稍平治妝㸃風光要自怡愛敬古梅如宿士<lb/>
䕶持新笋似嬰兒花窠易買姑添價亭子難營且築基<lb/>
老矣四科無入處旋鋤小圃學樊遲<lb/>
　　　即事　　　　　　　　　　　劉克莊<lb/>
買得荒郊五畝餘旋營花木置琴書柳能樊圃猶湏種<lb/>
蘭縱當門亦不鋤無力改牆姑覆草多方存井要澆蔬<lb/>
<pb n="KR4h0141_WYG_226-9a"/>
區區才志聊如此誰謂先生廣且䟽<lb/>
　　　其二<lb/>
目爲詩客不勝慙喚作園翁定自堪抱甕荷鉏非鄙事<lb/>
栽花移竹似清談野人只識羹芹美相國安知食笋甘<lb/>
晩覺齊民書㝡要惜無幽士肯同參<lb/>
　　五言絶句<lb/>
　　　城西書事　　　　　　　　<hi>宋</hi>韓　維<lb/>
蔬畦繞茅屋林下轆轤遲霜蔓已除架風瓢空挂籬<lb/>
<pb n="KR4h0141_WYG_226-9b"/>
　　　蔬圃　　　　　　　　　　<hi>宋</hi>朱　子<lb/>
花桺遶宅茂先生在郊居下帷良巳苦時作帶經鋤<lb/>
　　　行圃　　　　　　　　　　<hi>宋</hi>楊萬里<lb/>
摘杞搜枯梗攀花脫脆包蝶成新様粉柳送隔城梢<lb/>
　　　課園夫　　　　　　　　　<hi>宋</hi>白玊蟾<lb/>
巳屬畦丁了都將菜甲耘數時稽食籍醢芥又羹芹<lb/>
　　　入圃　　　　　　　　　　<hi>明</hi>李　瑋<lb/>
入圃細雨餘荷鋤情不惡山妻愛木棉慙余種紅藥<lb/>
<pb n="KR4h0141_WYG_226-10a"/>
　　七言絶句<lb/>
　　　和沈太博小圃偶作　　　　<hi>宋</hi>趙　抃<lb/>
日烘薄霧開桑陌風罥遊絲著栁條語燕啼鶯自撩亂<lb/>
驚人殘夢是春朝<lb/>
　　　春日田園雜興　　　　　　<hi>宋</hi>范成大<lb/>
種園得果僅償勞不奈兒童鳥雀搔巳揷棘針樊笋徑<lb/>
更鋪漁網葢櫻桃<lb/>
　　　行圃　　　　　　　　　　<hi>宋</hi>楊萬里<lb/>
<pb n="KR4h0141_WYG_226-10b"/>
薤本新痕割復齊豆苖初葉合仍離鶯聲正好還飛去<lb/>
不爲詩人更許時<lb/>
　　　初秋行圃　　　　　　　　　楊萬里<lb/>
花梢飛下兩鳴鳩欲住還行行復畱拾得來禽吞不得<lb/>
啄來啄去竟成休<lb/>
　　　雜詩　　　　　　　　　　<hi>金</hi>王　磵<lb/>
南畝東臯春務時田家候雨罷耕犁却汲井泉澆藥圃<lb/>
更䟽陂水灌麻畦<lb/>
<pb n="KR4h0141_WYG_226-11a"/>
　　　　山居詩　　　　　　　　　<hi>元</hi>僧清珙<lb/>
　钁頭添鐡屋頭懸健即鋤雲倦即眠紅日正中黄獨熟<lb/>
　甘香不在火爐邊<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_226-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻二百二十六<lb/>
</p>
<p>
</p>
  </div>
</body>
</text>
</TEI>
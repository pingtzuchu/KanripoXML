<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_176-1a"/>
　欽定四庫全書<lb/>
御定佩文齋詠物詩選卷一百七十六<lb/>
　　草書類<lb/>
　　　五言古<lb/>
　　　　送草書獻上人歸廬山　　　<hi>唐</hi>孟　郊<lb/>
　狂僧不爲酒狂筆自通天將書雲霞片直至清明巔手<lb/>
　中飛黒電象外瀉元泉萬物隨指顧三光爲廻旋驟書<lb/>
　雲霮䨴洗硯山晴鮮忽怒畫蛇虺噴然生風煙江人願<lb/>
<pb n="KR4h0141_WYG_176-1b"/>
　停筆驚浪恐傾船<lb/>
　　　七言古<hi>附長短句</hi>
　　　　草書歌行　　　　　　　　<hi>唐</hi>李　白<lb/>
　少年上人號懐素草書天下稱獨歩墨池飛出北溟魚<lb/>
　筆鋒殺盡中山兔八月九月天氣凉酒徒詞客滿髙堂<lb/>
　牋麻素絹排數箱宣州石硯墨色光吾師醉後倚繩牀<lb/>
　湏史掃盡數千張飄風驟雨驚颯颯落花飛雪何茫茫<lb/>
　起來向壁不停手一行數字大如斗恍恍如聞神鬼驚<lb/>
<pb n="KR4h0141_WYG_176-2a"/>
時時只見龍蛇走左盤右蹙如驚電狀同楚漢相攻戰<lb/>
湖南七郡凡幾家家家屏障書題徧王逸少張伯英古<lb/>
來幾許浪得名張顛老去不足數我師此藝不師古古<lb/>
來萬事貴天生何必要公孫大娘渾脫舞<lb/>
　　　蕭鄲草書歌　　　　　　　<hi>唐</hi>顧　况<lb/>
蕭子草書人不及洞庭葉落秋風急上林花開春露濕<lb/>
花枝濛濛向水泣見君數行之灑落石上之松松下鶴<lb/>
若把君書比仲將不知誰在凌雲閣<lb/>
<pb n="KR4h0141_WYG_176-2b"/>
　　　懐素上人草書歌　　　　　<hi>唐</hi>戴叔倫<lb/>
楚僧懐素工草書古法盡能新有餘神清骨竦意真率<lb/>
醉來爲我揮健筆始從破體變風姿一一花開春景遲<lb/>
忽爲壯麗就枯澀龍蛇騰盤獸屹立馳亳驟墨劇奔駟<lb/>
滿座失聲看不及心手相師勢轉竒詭形怪狀飜合宜<lb/>
有人若問此中妙懐素自言初不知<lb/>
　　　懐素上人草書歌　　　　　<hi>唐</hi>魯　收<lb/>
吾觀開士多利用筆精墨妙誠堪重身上藝能無不通<lb/>
<pb n="KR4h0141_WYG_176-3a"/>
就中草聖㝡天縱有時興發逞神機抽毫㸃墨縱横揮<lb/>
風聲吼烈隨手起龍蛇迸落空壁飛連拂數行勢不絶<lb/>
藤懸查蹙生竒節劃然放縱驚雲濤或時頓挫縈毫髪<lb/>
自言轉腕無所拘大笑羲之用陣圖狂來紙盡勢不盡<lb/>
投筆抗聲連叫呼信如鬼神助此道墨池未盡書已好<lb/>
行路談君口不容滿堂觀者空絶倒所恨時人多笑聲<lb/>
唯知賤實飜貴名觀爾向來三五字顛竒何謝張先生<lb/>
　　　懐素上人草書歌　　　　　<hi>唐</hi>王　邕<lb/>
<pb n="KR4h0141_WYG_176-3b"/>
衡陽雙峽插天峻青壁巉巉萬餘仞此中靈秀衆所知<lb/>
草書獨有懐素竒懐素身長五尺四嚼湯誦咒吁可畏<lb/>
銅缾錫杖倚閒庭班管狡毫多逸意或粉壁或綵牋蒲<lb/>
葵絹素何相鮮忽作風馳及電掣更㸃飛花兼散雪寒<lb/>
猿飲水撼枯藤壯士㧞山伸勁鐵君不見張芝昔日稱<lb/>
獨賢君不見近日張旭爲老顛二公絶藝人所惜懐素<lb/>
傳之得真跡崢嶸蹙出海上山突兀狀成湖畔石一縱<lb/>
又一横一欹又一傾臨江不羨飛帆勢下筆長爲驟雨<lb/>
<pb n="KR4h0141_WYG_176-4a"/>
聲我牧此州喜相識又見草書多惠力懐素懐素不可<lb/>
得開卷臨池轉相憶<lb/>
　　　賦虞書歌　　　　　　　　<hi>唐</hi>賈　躭<lb/>
衆書之中虞書巧體法自然歸大道不同懐素只攻顛<lb/>
豈類張芝惟劄草形勢素竒筋骨老父子君臣相揖抱<lb/>
孤青似竹更颼飀濶白如波長浩渺誰能方正不隳倒<lb/>
功夫未至難尋奥湏知孔子廟堂碑便是青箱中至寳<lb/>
　　　𧦬光大師草書歌　　　　　<hi>唐</hi>僧貫休<lb/>
<pb n="KR4h0141_WYG_176-4b"/>
雪壓千峰横枕上窮困雖多還激壯看師逸蹟兩相宜<lb/>
髙適歌行李白詩海上風驚驅猛燒吹斷狂煙著沙草<lb/>
江樓曾見落星石幾囘試發將軍砲别有寒鵰掠絶壁<lb/>
提上元猿更生力又見呉牛磨角來舞槊盤刀初觸擊<lb/>
好文天子握宸翰御製本多堆玉案晨開水殿敎題壁<lb/>
題罷紫衣親寵錫僧家愛詩自拘束僧家愛畫亦局促<lb/>
惟師草聖藝偏髙一掬山泉心便足<lb/>
　　　觀子玉郎中草聖　　　　　<hi>宋</hi>蘇　軾<lb/>
<pb n="KR4h0141_WYG_176-5a"/>
柳侯運筆如電閃子雲寒悴羊欣儉百斛明珠便可扛<lb/>
此書非我誰能雙<lb/>
　　　題紫㣲老人大字歌　　　　<hi>元</hi>歐陽元<lb/>
紫微老人射生手挽强竟取黄金斗驃騎營中拜驍勇<lb/>
鳳凰池上稱耆舊時平腕力無所施筋骨猶能學顔枊<lb/>
縱横戎略結構體殺活兵機屈伸肘山莊劉氏得㝡多<lb/>
當日䄡䄖駐應久髙樓大扁曰明逺况又愛山并尚友<lb/>
我來後公五十年主人酌我樓中酒平田野水鳧雁集<lb/>
<pb n="KR4h0141_WYG_176-5b"/>
重岡複嶺蛟龍走登髙欲賦乏佳興忽覩台躔照窗牖<lb/>
家藏有此希世珍取酒當爲主人壽想當洗硯弢筆時<lb/>
羽箑生風劔龍吼焉知今人正傳翫名與麒麟同不朽<lb/>
嶠南鼪鼯十五秋老將如今安得有鄂公九原如可作<lb/>
飬夀清商爲公奏<lb/>
　　　遊龍回寺碧雲堂有何無適草書<lb/>
　　　　　　　　　　　　　　　<hi>元</hi>許　謙<lb/>
蒼鱗作霖囘壑裏竟化長岡飛不起何年老僧飛錫來<lb/>
<pb n="KR4h0141_WYG_176-6a"/>
强架檐楹萬山底碧雲石梯如登天俯視竹樹行其巔<lb/>
巖巒起伏呈怪狀壯若羣馬奔吾前何仙仙去不復返<lb/>
滿壁龍蛇驚醉眼可憐一半委泥沙况復阽危混苔蘚<lb/>
山翁摸搨妙入神永和繭紙且逼真勸君勿辭一日力<lb/>
爲我留爲百世珍君不見二王舊帖皆殘編至今不惜<lb/>
千金傳<lb/>
　　　草書歌　　　　　　　　　<hi>明</hi>宣　宗<lb/>
草書所自何所授初變楷法爲章奏當時作者㝡得名<lb/>
<pb n="KR4h0141_WYG_176-6b"/>
崔瑗杜度張伯英三人真跡己罕見後來繼之有羲獻<lb/>
筆端變化妙入神逸態雄姿看勁健風驚電掣浮雲飛<lb/>
蛟龍奮躍猛虎馳漢晉草法千載師張顛藏真亦絶竒<lb/>
一代精藝才數軰遺墨千人萬人愛固知頓挫出腕力<lb/>
亦用飛動生神采古來篆籀今已譌何况𨽻草譌愈多<lb/>
吾書豈必論工緻誠懸有言當黙識<lb/>
　　七言律<lb/>
　　　洛中寺北樓見賀監草書題詩<lb/>
<pb n="KR4h0141_WYG_176-7a"/>
　　　　　　　　　　　　　　　　<hi>唐</hi>劉禹錫<lb/>
　髙樓賀監昔曾登壁上筆跡龍虎騰中國書流尚皇象<lb/>
　北朝文士重徐陵偶因特見空驚目恨不同時便伏膺<lb/>
　惟恐塵埃轉磨滅再三珍重囑山僧<lb/>
　　　七言絶句<lb/>
　　　　題懐素上人草書　　　　　<hi>唐</hi>許　瑶<lb/>
　志在新竒無定則古瘦灕纚半無墨醉來信手兩三行<lb/>
　醒後却書書不得<lb/>
<pb n="KR4h0141_WYG_176-7b"/>
　　　　禁直　　　　　　　　　　<hi>明</hi>唐　敏<lb/>
　天門旭日炫新晴鳳髓龍香硯墨清親見君王書草字<lb/>
　蛟龍吹雨雜風聲<lb/>
　<lb/>
　<lb/>
　<lb/>
　<lb/>
御定佩文齋詠物詩選卷一百七十六<lb/>
</p>
<p>
</p>
  </div>
</body>
</text>
</TEI>
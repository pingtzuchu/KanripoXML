<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_260-1a"/>
　欽定四庫全書<lb/>
御定佩文齋詠物詩選卷二百六十<lb/>
　　雜蔬類<lb/>
　　　五言古<lb/>
　　　　百合　　　　　　　　　　<hi>梁</hi>宣　帝<lb/>
　接葉有多種開花無異色含露或低垂從風時偃抑<lb/>
　　　　行園　　　　　　　　　　<hi>梁</hi>沈　約<lb/>
　寒瓜方卧壟秋菰亦滿陂紫茄紛爛熳綠芋鬱參差初<lb/>
<pb n="KR4h0141_WYG_260-1b"/>
　菘向堪把時韭日離離髙梨有繁實何減萬年枝荒渠<lb/>
　集野鴈安用昆明池<lb/>
　　　　續古詩　　　　　　　　　<hi>唐</hi>白居易<lb/>
　朝采山上薇暮采山上薇歳晏薇亦盡饑來何所為坐<lb/>
　飲白石水手把青松枝擊節獨長歌其聲清且悲櫪馬<lb/>
　非不肥所苦長縶維豢豕非不飽所憂竟為犧行行歌<lb/>
　此曲以慰長苦饑<lb/>
　　　　北人以松皮為菜予初不知味虞侍郎分餉一<lb/>
<pb n="KR4h0141_WYG_260-2a"/>
　　　　小把因飯素授廚人與園蔬雜進珍美可喜<lb/>
　　　　因作一詩　　　　　　　<hi>宋</hi>朱　弁<lb/>
吾老似出家晚悟媿根鈍滋㫖却羶葷禪恱要親近偉<lb/>
哉十八公兹道亦精進舍身奉刀几割體絶嗔恨鱗皴<lb/>
老龍皮鳴齒溢芳潤流膏為伏龜千歳未須問便堪奴<lb/>
筍蕨詎肯友芝菌跏趺得一飽萬事皆可擯侍郎文懿<lb/>
後落落衆推俊澹然世味薄内典得所信香廚畱淨供<lb/>
頻食不言頓晏然黙不語草木雷音震得法於此公骨<lb/>
<pb n="KR4h0141_WYG_260-2b"/>
髓傳心印應憐持節人餉此為問訊欲將無上味為我<lb/>
洗塵坌食之不敢餘感激在方寸<lb/>
　　　采芹　　　　　　　　　　<hi>明</hi>僧宗泐<lb/>
深渚芹生密淺渚芹生稀采稀不濡足采密畏沾衣清<lb/>
晨攜筐去及午行歌歸道逢李將軍馳獸春乗肥<lb/>
　　七言古<lb/>
　　　郭圃送蕪菁感成長句　　　<hi>宋</hi>張　耒<lb/>
蕪菁至南皆變菘菘美在上根不食瑶簪玉筍不可見<lb/>
<pb n="KR4h0141_WYG_260-3a"/>
使我每食思故國西鄰老翁知我意盈筐走送如雪白<lb/>
蒸烹氣味元不改今晨一餐兼南北孔明用蜀最艱窘<lb/>
百計捃拾無遺䇿當時此物助軍行渭上褒中有遺植<lb/>
英雄臨事究瑣屑終服竒才屈强敵想見躬耕自灌畦<lb/>
當時有意誰能測<lb/>
　　　豆苗　　　　　　　　　　<hi>宋</hi>方　岳<lb/>
江南之筍天下竒春風匆匆吹上籬秦郵之薑肥勝肉<lb/>
逺莫致之長負腹先生一鉢同僧居别有方法供齋蔬<lb/>
<pb n="KR4h0141_WYG_260-3b"/>
山房掃地布豆粒不須勤荷煙中鋤手分瀑泉灑作雨<lb/>
覆以老瓦如穹廬平明發視玉髯磔一夜怒長堪冰苴<lb/>
自親火候瀹魚眼帶生芼入晴雲盌碧絲髙壓涎滑蓴<lb/>
脆響平欺辛螫蔊晚菘早韭各一時非時不到詩人脾<lb/>
何如此雋咄嗟辦庾郎處貧未為慣<lb/>
　　五言律<lb/>
　　　芹　　　　　　　　　　　<hi>宋</hi>朱　子<lb/>
晚食寧論肉知君薄世榮瓊田何日種玉本一時生白<lb/>
<pb n="KR4h0141_WYG_260-4a"/>
鶴今休誤青泥舊得名收單還炙背北闕儻闗情<lb/>
　　　畦樂園　　　　　　　　　<hi>明</hi>劉永之<lb/>
郭南抱甕者久與世情疎砌長龍須草林開燕尾渠轆<lb/>
轤花下轉萵苣雨中鉏蔗熟能相寄酬君薤葉書<lb/>
　　五言絶句<lb/>
　　　菘　　　　　　　　　　　<hi>宋</hi>劉子翬<lb/>
周郎愛晚菘對客䝉稱賞今晨喜薦新小嚼冰霜響<lb/>
　　七言絶句<lb/>
<pb n="KR4h0141_WYG_260-4b"/>
　　　謝楊履道送銀茄　　　　　<hi>宋</hi>黄庭堅<lb/>
藜藿盤中生精神珍蔬長蔕色勝銀朝來鹽醯飽滋味<lb/>
已覺瓜瓠漫輪囷<lb/>
　　　其二<lb/>
君家水茄白銀色殊勝壩裏紫彭亨蜀人生疏不下筯<lb/>
吾與北人俱眼明<lb/>
　　　其三<lb/>
白金作顆非種成中有萬粟嚼輕冰戎州夏畦少蔬供<lb/>
<pb n="KR4h0141_WYG_260-5a"/>
　感君來飯在家僧<lb/>
　　　　其四<lb/>
　畦丁収盡垂露實葉底猶藏十二三待得銀包已成穀<lb/>
　更當乞種過江南<lb/>
　　　　題秋茄圖　　　　　　　　<hi>元</hi>錢　選<lb/>
　憶昔毗山愛寫生瓜茄任我筆縱横自憐老去翻成拙<lb/>
　學圃今猶學不成<lb/>
　　　　翠巗流壑　　　　　　　　<hi>元</hi>黄公望<lb/>
<pb n="KR4h0141_WYG_260-5b"/>
　石磴連雲暮靄霏翠微深杳玉泉飛谿廻寂靜塵蹤少<lb/>
　惟許山人共採薇<lb/>
　　　　題菘菜圖　　　　　　　　<hi>元</hi>陳　髙<lb/>
　栗里園荒舊日歸手栽菘菜雨根肥只今客裏看圖畫<lb/>
　惆悵紅塵滿目飛<lb/>
　<lb/>
　<lb/>
御定佩文齋詠物詩選巻二百六十<lb/>
</p>
<p>
</p>
  </div>
</body>
</text>
</TEI>
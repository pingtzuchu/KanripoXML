<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_441-1a"/>
　欽定四庫全書<lb/>
御定佩文齋詠物詩選四百四十二<lb/>
　　雀類<hi>附黄雀</hi>
　　　五言古<lb/>
　　　　青雀　　　　　　　　　　<hi>魏</hi>劉　楨<lb/>
　翩翩野青雀棲宿茨棘藩朝食平田粒夕飲玉池泉猥<lb/>
　出蔚叢中乃至丹山巔<lb/>
　　　　滄海雀　　　　　　　　　<hi>梁</hi>張　率<lb/>
<pb n="KR4h0141_WYG_441-1b"/>
　大雀與黄口来自滄海區清晨啄原粒日夕依野株雖<lb/>
　憂鷙鳥撃長懐沸鼎虞况復隨時起翻飛不可拘寄言<lb/>
　挟弹子莫賤隋侯珠<lb/>
　　　　雀乳空井中　　　　　　　<hi>梁</hi>劉孝威<lb/>
　逺去條支國心知漢徳休聊棲丞相府過令黄霸羞挟<lb/>
　子須閒地空井共尋求轆轤絲綆絶桔槹冬蘚周将憐<lb/>
　羽翼張誰辭各背遊<lb/>
　　　　詠雀　　　　　　　　　　<hi>梁</hi>沈　趨<lb/>
<pb n="KR4h0141_WYG_441-2a"/>
肌薄少滋腴色淺非丹翆不惧越王羞寜懐秦后珥傍<lb/>
簷葺寒草循塲啄餘穂且欣大厦成焉須鴻鵠志<lb/>
　　　詠雀　　　　　　　　　　<hi>隋</hi>李孝貞<lb/>
聽琴旋蔡子張羅避翟公夕宿寒林上朝飛空井中既<lb/>
並𤣥雲曲復變海魚風一報黄花恵還遊萬嵗宫<lb/>
　　　空城雀　　　　　　　　　<hi>唐</hi>李　白<lb/>
嗷嗷空城雀身計何戚促本與鷦鷯羣不隨鳯凰族提<lb/>
攜四黄口飲乳未嘗足食君糠粃餘常恐烏鳶逐恥渉<lb/>
<pb n="KR4h0141_WYG_441-2b"/>
太行險羞營覆車粟天命有定端守分絶所欲<lb/>
　　　空城雀　　　　　　　　　<hi>唐</hi>孟　郊<lb/>
一雀入官倉所食寜損㡬祗慮徃復頻官倉終害爾魚<lb/>
網不在天鳥羅不張水飲啄要自然可以空城裏<lb/>
　　　義雀行和朱評事　　　　　<hi>唐</hi>賈　島<lb/>
𤣥鳥䧺雌俱春雷驚蟄餘口銜黄河泥空即翔天隅一<lb/>
夕皆莫歸嘵嘵遺衆雛雙雀抱仁義哺食勞劬劬雛既<lb/>
迤邐飛雲間聲相呼燕感雀深恩雀媿揚不殊禽賢難<lb/>
<pb n="KR4h0141_WYG_441-3a"/>
自彰幸得主人書<lb/>
　　　早起聞雀聲　　　　　　　<hi>明</hi>王　問<lb/>
朝聞寒雀喧薄暮亦来歸鳴啄自無患叢竹欣相依凉<lb/>
風吹衡宇明月照素帷寄傲北忩下太息徃事非今兹<lb/>
已息交門外車馬稀慰我閒居夕嵗寒良不違<lb/>
　　　空城雀　　　　　　　　　<hi>明</hi>僧宗泐<lb/>
啾啾空城雀戀戀空城曲朝傍空城飛暮向空城宿草<lb/>
窠乳子成𡋯土翻身浴不隨鳯凰遊不畏鷹鸇逐野田<lb/>
<pb n="KR4h0141_WYG_441-3b"/>
豈無黍太倉豈無粟食粟遭網羅食黍傷箭鏃丁寜黄<lb/>
口雛飲水懐止足嵗晩雖苦飢全軀保㣲族<lb/>
　　長短句<lb/>
　　　青雀歌　　　　　　　　　<hi>唐</hi>王　維<lb/>
青雀翅羽短未能逺食玉山禾猶勝黄雀爭上下唧唧<lb/>
空倉復若何<lb/>
　　　青雀歌　　　　　　　　　<hi>唐</hi>裴　廸<lb/>
動息自適性不曾妄與燕雀羣幸忝鵷鸞早相識何時<lb/>
<pb n="KR4h0141_WYG_441-4a"/>
提㩦致青雲<lb/>
　　　青雀歌　　　　　　　　　<hi>唐</hi>盧　象<lb/>
啾啾青雀兒飛来飛去仰天池逍遥飲啄安涯分何假<lb/>
扶揺九萬為<lb/>
　　　青雀歌　　　　　　　　　<hi>唐</hi>崔興宗<lb/>
青扈繞青林翩翾陋體一㣲禽不應長在藩籬下他日<lb/>
凌雲誰見心<lb/>
　　　題百雀圗　　　　　　　　<hi>明</hi>汪應軫<lb/>
<pb n="KR4h0141_WYG_441-4b"/>
百雀不如鳯胡為占琅玕朋雛碎語不可聽六月攪動<lb/>
清風寒我欲挟金弹巧避千萬端徘徊恐落一枝翠矯<lb/>
首待鳯棲闌干<lb/>
　　五言律<lb/>
　　　詠雀　　　　　　　　　　<hi>唐</hi>李　嶠<lb/>
大厦初成日嘉賔集杏梁銜書表周瑞入幕應王祥暮<lb/>
宿空城裏朝遊漣水傍願齊鴻鵠志希逐鳯凰翔<lb/>
　　　簷雀　　　　　　　　　　<hi>唐</hi>楊　發<lb/>
<pb n="KR4h0141_WYG_441-5a"/>
弱羽怯孤飛投簷幸所依銜環惟報徳賀厦本知歸紅<lb/>
觜休爭頋丹心自息機徔来攀鳯翼終是戀光輝<lb/>
　　五言排律<lb/>
　　　旌節亭瓦雀　　　　　　　<hi>明</hi>陳憲章<lb/>
瓦雀喜亭棲丹青意自迷雨餘穿麗日花底啅香泥並<lb/>
語聲全碎追飛羽忽低悠悠去矰繳欵欵戀榱題卵育<lb/>
非無地兒羣或引梯慣行書架上漸滿井闌西不羡雕<lb/>
籠養真堪畫巻攜由来親白首那更避青藜狎久如私<lb/>
<pb n="KR4h0141_WYG_441-5b"/>
昵喧多類滑稽行蔵非社燕飲啄混家雞度嶺千回歇<lb/>
排風幾寸躋冥鴻于汝輩滄海一涔蹄<lb/>
　　七言律<lb/>
　　　籠雀　　　　　　　　　　<hi>明</hi>王　翺<lb/>
曾入皇家大網羅樊籠久困意如何長于禁苑隨花桞<lb/>
無復郊原伴黍禾秋暮毎驚歸夢逺春深空送好音多<lb/>
主恩未遂銜環報羽翮年来漸折磨<lb/>
　　七言絶句<lb/>
<pb n="KR4h0141_WYG_441-6a"/>
　　　　雀　　　　　　　　　　　<hi>宋</hi>李　覯<lb/>
　繡户珠簾見最頻暖来寒去但安身翟公門下時飛入<lb/>
　全勝交情斗頓人<lb/>
　　　　疎梅寒雀圗　　　　　　　<hi>元</hi>王　惲<lb/>
　長記扁舟過武彛仙家梅竹滿清溪山禽盡日憐幽致<lb/>
　爭揀寒枝趂晩棲<lb/>
　　　　芳塘　　　　　　　　　　<hi>元</hi>僧圎至<lb/>
　芳塘雨霽緑初肥折得青條串露歸一樹殘花喧闘雀<lb/>
<pb n="KR4h0141_WYG_441-6b"/>
　紅香滿徑撲人飛<lb/>
　　　　贈劉七　　　　　　　　　<hi>明</hi>雷思霈<lb/>
　劉郎讀書王郎館酒到看花興到詩無事過余談竟日<lb/>
　竹邉雙雀立多時<lb/>
　<lb/>
　<lb/>
　<lb/>
御定佩文齋詠物詩選巻四百四十二<lb/>
</p>
<p>
</p>
  </div>
</body>
</text>
</TEI>
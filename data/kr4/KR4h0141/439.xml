<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_439-1a"/>
　欽定四庫全書<lb/>
御定佩文齋詠物詩選巻四百四十<lb/>
　　鸚鵡類<lb/>
　　　五言古<lb/>
　　　　鸚鵡　　　　　　　　　　<hi>唐</hi>李義府<lb/>
　牽弋辭重海觸網去層巒戢羽雕籠際延思彩霞端慕<lb/>
　侣朝聲切離羣夜影寒能言殊可貴相助憶長安<lb/>
　　　　鸚鵡聫句同王繼學賦　　　<hi>元</hi>馬祖常<lb/>
<pb n="KR4h0141_WYG_439-1b"/>
　雕籠居啄桃袨服儀采緑南荒孕靈質西顥發麗曲頸<lb/>
　綬紅縈絲喙棘頳屈玉蓄慧婉含章襮彩粲成縟能言<lb/>
　貫珠舌善舞凌雲躅金眸肖鞲隼珍畜異巢鵠層塔寳<lb/>
　舎利深杯注醽醁流丹曙林度堕翠春洲浴石鏡影毰<lb/>
　毸銅梁歩陸續題賦吾豈能入貢爾應録<lb/>
　　　七言古<lb/>
　　　　賦鸚鵡送偰世南廉使之海南<lb/>
　　　　　　　　　　　　　　　　<hi>元</hi>納　延<lb/>
<pb n="KR4h0141_WYG_439-2a"/>
朱崖擅珍鳥鸚鵡獨専名滿庭榕葉春晝晴飛来却向<lb/>
花間鳴三月蠻江春水緑日斜還傍江頭浴弱羽翻風<lb/>
濕翠流爪痕蹴浪珊瑚束間闗更作斷腸聲水流花落<lb/>
難為情烏臺使君午夢醒隔簾細雨春㝠㝠<lb/>
　　五言律<lb/>
　　　同蔡孚起居詠鸚鵡　　　　<hi>唐</hi>胡　皓<lb/>
鸚鵡殊姿致鸞凰得比肩常循金殿裏每話玊階前賈<lb/>
誼才方達揚䧺老未遷能言既有地何惜為聞天<lb/>
<pb n="KR4h0141_WYG_439-2b"/>
　　　鸚鵡　　　　　　　　　　<hi>唐</hi>杜　甫<lb/>
鸚鵡含愁思聪眀憶别離翆衿渾短盡紅觜漫多知未<lb/>
有開籠日空殘舊宿枝世人憐復損何用羽毛竒<lb/>
　　　鸚鵡　　　　　　　　　　<hi>唐</hi>張　祜<lb/>
萬里去心違奇毛覺自非美人憐解語凡鳥畏多機未<lb/>
勝無丹觜何勞事緑衣雕籠終不戀㑹向故山歸<lb/>
　　　鸚鵡　　　　　　　　　　<hi>唐</hi>杜　牧<lb/>
華堂日漸髙雕檻繋紅縚故國隴山樹羙人金剪刀避<lb/>
<pb n="KR4h0141_WYG_439-3a"/>
籠交翠尾罅嘴靜新毛不念三緘事世途皆爾曹<lb/>
　　　詠鸚鵡　　　　　　　　　<hi>唐</hi>裴　説<lb/>
常貴西山鳥銜恩在玉堂語傳明主意衣拂羙人香緩<lb/>
歩尋珠網髙飛上畫梁長安頻道樂何日徔君王<lb/>
　　　桃花鸚鵡　　　　　　　　<hi>元</hi>掲傒斯<lb/>
嶺外經年別花前得意飛客来呼每慣主愛食偏肥才<lb/>
子憐紅觜佳人學緑衣貍奴亦可怕莫自戀芳菲<lb/>
　　　范司馬東溟先生憐僕覊孤客旅邀僕觀白鸚<lb/>
<pb n="KR4h0141_WYG_439-3b"/>
　　　　鵡復飲之以美酒懐恩感意報之以詩<lb/>
　　　　　　　　　　　　　　　<hi>明</hi>吴孺子<lb/>
夫子憐漂泊相邀過草堂尊浮桑落酒鳥出雪衣娘石<lb/>
色寒侵户苔香細入牀醉来如意舞容得舊疎狂<lb/>
　　　鸚鵡　　　　　　　　　　<hi>明</hi>馬守真<lb/>
永日看鸚鵡金籠寄此生翠翎工刷羽朱咮善含聲隴<lb/>
樹歸還遠吴音教乍成雪衣吾惜汝長此伴閨情<lb/>
　　七言律<lb/>
<pb n="KR4h0141_WYG_439-4a"/>
　　　雙鸚鵡　　　　　　　　　<hi>唐</hi>白居易<lb/>
緑衣整頓雙棲起紅觜分眀對語時始覺琵琶絃莽鹵<lb/>
方知吉了舌参差鄭牛識字吾嘗歎丁鶴能歌爾亦知<lb/>
若稱白家鸚鵡鳥籠中兼合解吟詩<lb/>
　　　鸚鵡　　　　　　　　　　　白居易<lb/>
隴西鸚鵡到江東養得今年觜漸紅嘗恐思歸先剪翅<lb/>
每因餧食暫開籠人憐巧語情雖重鳥憶髙飛意不同<lb/>
應似朱門歌舞妓深蔵牢閉後房中<lb/>
<pb n="KR4h0141_WYG_439-4b"/>
　　　鸚鵡　　　　　　　　　　<hi>唐</hi>殷文珪<lb/>
丹觜如簧翠羽輕随人呼物旋知名金籠夜黯山西夢<lb/>
玉枕曉憎簾外聲才子愛竒吟不足羙人憐爾繡初成<lb/>
應縁我是邯郸客相顧咬咬别有情<lb/>
　　　鸚鵡詠　　　　　　　　　<hi>唐</hi>羅　鄴<lb/>
玉檻瑶軒任所依東風休憶嶺頭歸金籠共惜好毛羽<lb/>
紅觜莫敎多是非便向郗堂誇飲啄還應禰筆發光輝<lb/>
乗時得路何湏貴燕雀鸞凰各有機<lb/>
<pb n="KR4h0141_WYG_439-5a"/>
　　　詠鸚鵡　　　　　　　　　<hi>明</hi>髙　岱<lb/>
一入深籠損翆衣隴雲秦樹事全非月明萬里歸心切<lb/>
花落千山舊侣稀棲傍玊樓春晝永夢回金鎖曙光微<lb/>
翩翩海燕羣相趂簾幕風髙得意飛<lb/>
　　　鸚鵡　　　　　　　　　　<hi>明</hi>張　維<lb/>
憔悴君家歴嵗年翆襟䝉寵自湏憐能言肯信真如鳯<lb/>
鈎喙應知不類鳶千里雲山迷隴樹㡬回魂夢繞秦川<lb/>
稲粱未必虚朝夕直為樊籠一惘然<lb/>
<pb n="KR4h0141_WYG_439-5b"/>
　　五言絶句<lb/>
　　　見鸚鵡有赤色者遂賦　　　<hi>明</hi>黄魯曾<lb/>
珍翮丹砂耀瑰顛赤玉輝如能解覊紲還並日烏飛<lb/>
　　七言絶句<lb/>
　　　赴北庭度隴思家　　　　　<hi>唐</hi>岑　参<lb/>
西向輪臺萬里餘也知鄉信日應踈隴山鸚鵡能言語<lb/>
為報家人數寄書<lb/>
　　　吴宫詞　　　　　　　　　<hi>唐</hi>白居易<lb/>
<pb n="KR4h0141_WYG_439-6a"/>
淡紅花帔淺檀蛾睡臉初開似剪波坐對朱籠閒理曲<lb/>
琵琶鸚鵡語相和<lb/>
　　　宫詞　　　　　　　　　　<hi>唐</hi>王　涯<lb/>
敎来鸚鵡語初成久閉金籠慣認名總向春園看花去<lb/>
獨於深院喚人聲<lb/>
　　　漢宫詞　　　　　　　　　<hi>唐</hi>鮑　溶<lb/>
月暎東忩似玉輪未央前殿絶聲塵宫槐花落西風起<lb/>
鸚鵡驚寒夜喚人<lb/>
<pb n="KR4h0141_WYG_439-6b"/>
　　　奉和鸚鵡　　　　　　　　<hi>唐</hi>徐　凝<lb/>
毛羽曾經剪處殘學人言語道暄寒任敎長被金籠闔<lb/>
也免棲飛雨雪難<lb/>
　　　夕　　　　　　　　　　　<hi>唐</hi>成彦䧺<lb/>
臺榭沈沈禁漏初麝煙紅蠟透蝦鬚雕籠鸚鵡将棲宿<lb/>
不許鴉鬟轉轆轤<lb/>
　　　鸚鵡　　　　　　　　　　<hi>唐</hi>羅　隠<lb/>
莫恨雕籠翆羽殘江南地暖隴西寒勸君不用分明語<lb/>
<pb n="KR4h0141_WYG_439-7a"/>
語得分明出轉難<lb/>
　　　宫詞　　　　　　　　　　<hi>宋</hi>花蘂夫人<lb/>
禁裏春濃蝶自飛御蠶眠處弄新絲碧忩盡日敎鸚鵡<lb/>
念得君王數首詩<lb/>
　　　有懐遂長老　　　　　　　<hi>元</hi>劉秉忠<lb/>
堂上笙歌醉耳紅牡丹香散一簾風謝家鸚鵡金籠裏<lb/>
笑煞池邉緑繼翁<lb/>
　　　東家四時詞　　　　　　　<hi>元</hi>虞　集<lb/>
<pb n="KR4h0141_WYG_439-7b"/>
摩挲舊賜碾龍團紫磨無聲玉井寒鸚鵡不知誰是客<lb/>
學人言語近闌干<lb/>
　　　灤亰雜詠　　　　　　　　<hi>元</hi>楊允孚<lb/>
仙娥隠約上簾鈎笑倚闌干出殿頭鸚鵡臨階呼萬嵗<lb/>
白翎深院度清秋<lb/>
　　　西湖春日壮遊即事　　　　<hi>元</hi>馬　臻<lb/>
珍禽翆羽養雕籠列向船頭盡不同憐煞錦鸚偏解語<lb/>
喚人提挈避東風<lb/>
<pb n="KR4h0141_WYG_439-8a"/>
　　　　緃禽　　　　　　　　　　<hi>明</hi>沈　周<lb/>
　秦雲越樹路悠悠鎖掣金鈴百怨休中有能言緑衣鳥<lb/>
　還呼萬嵗一回頭<lb/>
　　　　無題　　　　　　　　　　<hi>明</hi>屠　隆<lb/>
　千年露液何曾釀五色霞衣不用裁小史調笙鋪席罷<lb/>
　金籠鸚鵡報花開<lb/>
　　　　萬厯五年春有獻五色鸚鵡者詔入之恭賦<lb/>
　　　　　　　　　　　　　　　　<hi>明</hi>沈明臣<lb/>
<pb n="KR4h0141_WYG_439-8b"/>
　日御文華説五經鳥言雖巧未曾聽長廊上苑東風裏<lb/>
　寂寂無聲對畫屏<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻四百四十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_080-1a"/>
　欽定四庫全書<lb/>
御定佩文齋詠物詩選巻八十<lb/>
　　石類<lb/>
　　　五言古<lb/>
　　　　詠孤石　　　　　　　　　<hi>梁</hi>朱　超<lb/>
　侵霞去日近鎮水激流分對影疑雙闕孤生若斷雲遏<lb/>
　風靜華浪騰煙起薄曛雖言近七嶺獨立不成羣<lb/>
　　　　詠石　　　　　　　　　　<hi>陳</hi>陰　鏗<lb/>
<pb n="KR4h0141_WYG_080-1b"/>
　天漢支機罷仙嶺博棋餘零陵舊是燕昆池本學魚雲<lb/>
　移蓮勢出苔駮錦紋疏還當榖城下别自解兵書<lb/>
　　　　詠孤石　　　　　　　　　<hi>陳</hi>僧惠標<lb/>
　中原一孤石地理不知年根含彭澤浪頂入香爐煙崖<lb/>
　成二鳥翼峰作一芙蓮何時發東武今來鎮蠡川<lb/>
　　　　詠孤石　　　　　　　　　<hi>陳</hi>僧定法<lb/>
　迥石直生空平湖四望通巖根恒灑浪樹杪鎮揺風偃<lb/>
　流還漬影侵霞更上紅獨抜羣峯外孤秀白雲中<lb/>
<pb n="KR4h0141_WYG_080-2a"/>
　　　奉和周趙王詠石　　　　　<hi>隋</hi>崔仲方<lb/>
玉繩隨月落金碑映日鮮入江疑濯錦出峽似開蓮文<lb/>
馬河西瑞兵符濟北篇會逐靈槎上還歸天漢邊<lb/>
　　　賦得石　　　　　　　　　<hi>隋</hi>虞　茂<lb/>
蜀門鬱遐阻燕碣逺參差獨標千丈峻共起百重危鏡<lb/>
峰含月魄蓋嶺逼雲枝徒然抱貞介填海竟誰知<lb/>
　　　賦得臨階危石　　　　　　<hi>隋</hi>岑徳潤<lb/>
當階聳危石殊狀實難名帶山疑似獸侵波或類鯨雲<lb/>
<pb n="KR4h0141_WYG_080-2b"/>
峯臨棟起蓮影入檐生楚人終不識徒自藴連城<lb/>
　　　爛柯石　　　　　　　　　<hi>唐</hi>孟　郊<lb/>
仙界一日内人間千歳窮雙棋未徧局萬物皆為空樵<lb/>
客返歸路斧柯爛從風惟餘石橋在猶自凌丹虹<lb/>
　　　泰山石　　　　　　　　　<hi>唐</hi>李徳裕<lb/>
雞鳴日觀望逺與扶桑對滄海似鎔金衆山如㸃黛遙<lb/>
知碧峯首猶立煙嵐内此石依五松蒼蒼㡬千載<lb/>
　　　疉石　　　　　　　　　　　李徳裕<lb/>
<pb n="KR4h0141_WYG_080-3a"/>
潺潺桂水端潄石出奇狀鱗次冠煙霞蟬聨疉波浪今<lb/>
來碧梧下逈出秋潭上歳晩苔蘚滋懷賢益怊悵<lb/>
　　　枕流石　　　　　　　　　<hi>唐</hi>費冠卿<lb/>
不為幽岸隱古色涵空出願以清泚流鑒此堅貞質傍<lb/>
臨玉光潤時瀉苔花密往往驚游鱗尚疑垂釣日<lb/>
　　　石版　　　　　　　　　　<hi>唐</hi>李咸用<lb/>
高人好自然移得他山碧不磨如版平大巧非因力古<lb/>
蘚小青錢塵中看野色冷倚砌花春靜伴疎篁直山僧<lb/>
<pb n="KR4h0141_WYG_080-3b"/>
若轉頭如逢舊相識<lb/>
　　　臨流石　　　　　　　　　<hi>宋</hi>朱　子<lb/>
偃蹇西澗濱枵然似枯木下有幽泉鳴上有蒼苔綠來<lb/>
往定行人山空此遺躅<lb/>
　　七言古<hi>附長短句</hi>
　　　題曲阿三昧王佛殿前孤石　<hi>唐</hi>劉長卿<lb/>
孤石自何處對之疑舊遊氛氲峴首夕蒼翠剡中秋迥<lb/>
出羣峰當殿前雪山靈鷲慚貞堅一片孤雲長不去莓<lb/>
<pb n="KR4h0141_WYG_080-4a"/>
苔古色空蒼然<lb/>
　　　望夫石　　　　　　　　　<hi>唐</hi>王　建<lb/>
望夫處江悠悠化為石不囘頭山頭日日風和雨行人<lb/>
歸來石應語<lb/>
　　　題祖山人池上怪石　　　　<hi>唐</hi>張　碧<lb/>
寒姿數片奇突兀曽作秋江秋水骨先生應是厭風雲<lb/>
著向江邊塞龍窟我來池上傾酒尊半酣畫破靑煙痕<lb/>
參差翠縷擺不落筆頭驚怪粘秋雲溶溶水墨有高價<lb/>
<pb n="KR4h0141_WYG_080-4b"/>
邀得將來倚松下鋪却霜繒直道難掉首空歸不成畫<lb/>
　　　石版歌　　　　　　　　　<hi>唐</hi>李咸用<lb/>
雲根劈裂雷斧痕龍泉切璞靑皮皴直方挺質貞且真<lb/>
當庭卓立凝頑神春雨流膏成玉文主人性靜看長新<lb/>
明月夜來迴短影何如照冷太湖濵<lb/>
　　　雪浪石　　　　　　　　　<hi>宋</hi>蘇　軾<lb/>
太行西來萬馬屯勢與岱嶽爭雄尊飛狐上黨天下脊<lb/>
半掩落日先黃昏削成山東二百郡氣壓代北三家邨<lb/>
<pb n="KR4h0141_WYG_080-5a"/>
千峯石巻矗牙帳虎崖鑿斷開土門朅來城下作飛石<lb/>
一礟驚落天驕魂承平百年烽燧冷此物僵卧枯榆根<lb/>
畫師爭摹雪浪勢天工不見雷斧痕離堆四面繞江水<lb/>
坐無蜀士誰與論老翁兒戲作飛雨把酒坐看珠跳盆<lb/>
此身自幻孰非夢故園山水聊心存<lb/>
　　　桐關大石　　　　　　　　<hi>元</hi>方　䕫<lb/>
蓋天蒼蒼非虛空髙懸萬象驚愚蒙仙人朝罷玉帝側<lb/>
戲抛黃土留遺踪何年墜此作砥柱千古屹立洪濤中<lb/>
<pb n="KR4h0141_WYG_080-5b"/>
巨魚出没深不測罅縫草長蒲花茸淙淙細浪夜舂擊<lb/>
水石鞺鞳鏗金鐘我來載酒坐其上扁舟南下編青篷<lb/>
飲酣恍恍欲飛去如踞猛虎騎游龍夜深酒醒山月落<lb/>
一曲短笛橫秋風<lb/>
　　五言律<lb/>
　　　詠石　　　　　　　　　　<hi>唐</hi>蘇味道<lb/>
濟北甄神貺河西濯錦文聲應天池雨影觸岱宗雲燕<lb/>
歸猶可候羊起自成羣何當握靈髓高枕絶囂氛<lb/>
<pb n="KR4h0141_WYG_080-6a"/>
　　　詠石　　　　　　　　　　<hi>唐</hi>李　嶠<lb/>
宗子維城固將軍飲羽威巖花鏡裏發雲葉錦中飛入<lb/>
宋星初隕過湘燕早歸倘因持補極寧復羨支機<lb/>
　　　太湖石　　　　　　　　　<hi>唐</hi>白居易<lb/>
煙翠三秋色波濤萬古痕削成青玉片截斷碧雲根風<lb/>
氣通巖穴苔丈䕶洞門三峰具體小應是華山孫<lb/>
　　　興平縣野中得落星石移置縣齋<lb/>
　　　　　　　　　　　　　　　<hi>唐</hi>韓　琮<lb/>
<pb n="KR4h0141_WYG_080-6b"/>
的的墮芊芊蒼茫不記年㡬逢疑虎將應逐犯牛仙擇<lb/>
地依蘭畹題詩問錦箋何時成五色却上女媧天<lb/>
　　　三生石　　　　　　　　　<hi>唐</hi>僧修睦<lb/>
聖迹誰會得每到亦徘徊一尚不可得三從何處來清<lb/>
宵寒露滴白晝野雲偎應是表靈異凡情安可猜<lb/>
　　　次韻張希孟凝雲石　　　　<hi>元</hi>袁　桷<lb/>
我愛凝雲好朝昏境不同金芽養靈谷鐵網起晴空月<lb/>
色古今正潮平子午中㸃頭那有意吾欲問生公<lb/>
<pb n="KR4h0141_WYG_080-7a"/>
　　　其二<lb/>
我愛凝雲好神清湛欲留岷峨千古雪泰華一天秋獨<lb/>
鶴離羣皎層氷出澗幽無言有深抱山立正揚休<lb/>
　　　大石　　　　　　　　　　<hi>明</hi>彭　年<lb/>
陽山青不斷陰壑路疑窮鰲蝀凌松杪驂騑歴桂叢隔<lb/>
雲分野綠穿月逗中空勝絶留孤賞疎鐘出梵宫<lb/>
　　五言排律<lb/>
　　　奉和牛相公題姑蘇所寄太湖石見示兼寄李<lb/>
<pb n="KR4h0141_WYG_080-7b"/>
　　　　蘇州　　　　　　　　　<hi>唐</hi>劉禹錫<lb/>
震澤生奇石沉潜得地靈初辭水府出猶帶龍宫腥發<lb/>
自江湖國來榮卿相庭從風夏雲勢上漢古查形拂拭<lb/>
魚鱗見鏗鏘玉韻聆煙波含宿潤苔蘚助新靑嵌穴猢<lb/>
雛貌纖鋩蟲篆銘孱顔傲林薄飛動向雷霆煩熱近還<lb/>
散餘酲見便醒凡禽不敢宿浮壒莫能停靜稱垂松蓋<lb/>
鮮宜映鶴翎忘憂常目擊素尚與心㝠眇小欺湘燕團<lb/>
圓笑落星徒然想融結安可測年齡採取詢郷老搜求<lb/>
<pb n="KR4h0141_WYG_080-8a"/>
按舊經垂鈎入空隙隔浪動晶熒有獲人爭賀歡謠衆<lb/>
共聽一州驚閲寳千里逺揚舲覩物洛陽陌懷人吳御<lb/>
亭寄言垂天翼早晩起滄溟<lb/>
　　　奉和思黯相公以李蘇州所寄太湖石奇狀絶<lb/>
　　　　倫因題二十韻見示兼呈夢得<lb/>
　　　　　　　　　　　　　　　<hi>唐</hi>白居易<lb/>
錯落復崔巍蒼然玉一堆峰駢仙掌出罅拆劒門開峭<lb/>
頂高危矣蟠根下壯哉精神欺竹樹氣色壓亭臺隱起<lb/>
<pb n="KR4h0141_WYG_080-8b"/>
嶙嶙狀疑成瑟瑟胚廉稜露鋒刃清越叩瓊瑰岌嶪形<lb/>
時動嵬峩勢欲摧奇應潜鬼魅靈合蓄風雷黛潤沾新<lb/>
雨斑明㸃古苔未應棲鳥雀不肯染塵埃尖削琅玕筍<lb/>
窪剜瑪瑙罍海神移碣石畫障簇天台在世為尤物于<lb/>
人負逸才渡江一葦載入洛五丁推出處雖無意升沈<lb/>
亦有媒拔從水府底置向相庭隈對稱吟詩句看宜把<lb/>
酒杯終隨金礪用不學玉山頽疎傅心偏愛園公眼屢<lb/>
廻共嗟無此分虛管太湖來<hi>居易與夢得俱典姑蘇而不獲此石也</hi>
<pb n="KR4h0141_WYG_080-9a"/>
　　　織女石　　　　　　　　　<hi>唐</hi>童翰卿<lb/>
一片昆明石千秋織女名見人虛脈脈依水更盈盈苔<lb/>
作輕衣色波為促杼聲岸雲連鬢濕沙月對眉生有臉<lb/>
蓮同笑無心鳥不驚還如朝鏡裏形影兩分明<lb/>
　　七言律<lb/>
　　　林間石　　　　　　　　　<hi>宋</hi>林　逋<lb/>
入夜跏趺多待月移時箕踞為看山苔生晩片應知靜<lb/>
雲動秋根合見閒瘦鶴獨隨行藥後高僧相對試茶間<lb/>
<pb n="KR4h0141_WYG_080-9b"/>
疎篁百本松千尺莫怪頻頻此往還<lb/>
　　五言絶句<lb/>
　　　望夫石　　　　　　　　　<hi>唐</hi>劉方平<lb/>
佳人成古石蘚駁覆花黃猶有春山杏枝枝似薄粧<lb/>
　　　盤石磴　　　　　　　　　<hi>唐</hi>張　籍<lb/>
疉石盤空逺層層勢更危不知行㡬匝得到上頭時<lb/>
　　　遊西江泊苧蘿山下題西施石<lb/>
　　　　　　　　　　　　　　　<hi>唐</hi>王　軒<lb/>
<pb n="KR4h0141_WYG_080-10a"/>
嶺上千峯秀江邊細草春今逢浣紗石不見浣紗人<lb/>
　　　題羅浮石　　　　　　　　<hi>唐</hi>李徳裕<lb/>
清景持芳菊凉天倚茂松名山何必去此地有羣峰<lb/>
　　　題奇石　　　　　　　　　　李徳裕<lb/>
藴玉抱清暉閒庭日瀟灑塊然天地間自是孤生者<lb/>
　　　題新定八松院小石　　　　<hi>唐</hi>杜　牧<lb/>
雨滴珠璣碎苔生紫翠重故關何日到且看小三峰<lb/>
　　　拜嶽石　　　　　　　　　<hi>宋</hi>趙　抃<lb/>
<pb n="KR4h0141_WYG_080-10b"/>
片石倚中天雲深鳥道間人多祝堯夀登此拜南山<lb/>
　　　山堂前庭有奇石數種其狀皆與物形相類在<lb/>
　　　　此久矣自余始名而詩之　<hi>宋</hi>文　同<lb/>
　　　　鸚鵡石<lb/>
靜立身微聳驚窺首略回何人將至此應自隴山來<lb/>
　　　　柘枝石<lb/>
紫蘚裝花帽紅藤纒臂㡚被誰留斷拍長舞不教休<lb/>
　　　　狻猊石<lb/>
<pb n="KR4h0141_WYG_080-11a"/>
巨尾蟠深草豐毛覆古苔雕欄臨綺席長欲上香臺<lb/>
　　　　崑崙石<lb/>
雨漬身如漆苔侵面若藍問時都不語應是憶扶南<lb/>
　　　　珊瑚石<lb/>
海底初生處扶疎苦未全㡬時隨鐵網流落漢江邊<lb/>
　　　千人石　　　　　　　　　<hi>明</hi>高　啟<lb/>
池上無陀石千人列坐曽如今趺夜月唯有一山僧<lb/>
　　七言絶句<lb/>
<pb n="KR4h0141_WYG_080-11b"/>
　　　南侍御以石相贈助成水聲因以絶句謝之<lb/>
　　　　　　　　　　　　　　　<hi>唐</hi>白居易<lb/>
泉石磷磷聲似琴閒眠靜聽洗塵心莫輕兩片靑苔石<lb/>
一夜潺湲直萬金<lb/>
　　　西施石　　　　　　　　　<hi>唐</hi>樓　穎<lb/>
西施昔日浣紗津石上靑苔思煞人一去吳宫不復返<lb/>
岸傍桃李為誰春<lb/>
　　　南園湖石　　　　　　　　<hi>金</hi>王予可<lb/>
<pb n="KR4h0141_WYG_080-12a"/>
　翠雀銜雲墮翠蕪砥峰倒影卧平湖飛花不到穿簾月<lb/>
　高倚晴天一劒孤<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_080-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻八十<lb/>
</p>
<p>
</p>
  </div>
</body>
</text>
</TEI>
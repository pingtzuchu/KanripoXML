<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_002-1a"/>
　欽定四庫全書<lb/>
御定佩文齋詠物詩選巻二<lb/>
　　日類<lb/>
　　　五言古<lb/>
　　　　升天行　　　　　　　　　<hi>魏</hi>曹　植<lb/>
　扶桑之所出乃在朝陽谿中心凌蒼昊布葉蓋天涯日<lb/>
　出登東幹既夕沒西枝願得紆陽轡廻日使東馳<lb/>
　　　　日　　　　　　　　　　　<hi>魏</hi>劉　楨<lb/>
<pb n="KR4h0141_WYG_002-1b"/>
　仰視白日光皎皎髙且懸兼燭八紘内物類無頗偏<lb/>
　　　　詠日　　　　　　　　　　晉張　載<hi>一作左思</hi>
　白日隨天回暾暾圓如規踊躍湯谷中上登榑桑枝<lb/>
　　　　日　　　　　　　　　　　<hi>晉</hi>傅　𤣥<lb/>
　湯谷發清曜九日棲髙枝願得竝天御六龍齊玉羈<lb/>
　　　　詠朝日　　　　　　　　　<hi>梁</hi>簡文帝<lb/>
　團團出天外煜煜上層峰光隨浪髙下影逐樹輕濃<lb/>
　　　　詠日應令　　　　　　　　<hi>梁</hi>劉孝綽<lb/>
<pb n="KR4h0141_WYG_002-2a"/>
弭節馳晹谷照檻出扶桑園葵亦可幸傾葉奉離光<lb/>
　　　詠日華　　　　　　　　　<hi>陳</hi>徐　陵<lb/>
朝暉爛曲池夕照滿西陂復有當晝景江上鑠光儀時<lb/>
從髙浪歇乍逐細波移一在雕梁上詎比扶桑枝<lb/>
　　　詠日應趙王教　　　　　<hi>北周</hi>康　孟<lb/>
金烏升曉氣玉檻漾晨曦先汎扶桑海返照若華池洛<lb/>
浦全開鏡衡山半隠規相懽承愛景共惜寸隂移<lb/>
　　　朝日歌　　　　　　　　　<hi>隋</hi>無名氏<lb/>
<pb n="KR4h0141_WYG_002-2b"/>
扶木上朝暾嵫山呈暮景寒來㳺晷促暑至馳輝永時<lb/>
和合璧耀俗泰重輪明執圭盡昭事服冕罄䖍誠<lb/>
　　　賦得白日半西山　　　　　<hi>唐</hi>太　宗<lb/>
紅輪不暫駐烏飛豈復停岑霞漸漸落谿陰寸寸生藿<lb/>
葉隨光轉葵心逐照傾晩煙含樹色棲鳥雜流聲<lb/>
　　　賦得秋日懸清光賜房𤣥齡　　太　宗<lb/>
秋露凝髙掌朝光上翠微參差麗雙闕照耀滿重闈仙<lb/>
馭隨輪轉靈烏帶影飛臨波無定彩入隙有圓暉還當<lb/>
<pb n="KR4h0141_WYG_002-3a"/>
葵藿志傾葉自相依<lb/>
　　　奉和詠日午　　　　　　　<hi>唐</hi>虞世南<lb/>
髙天淨秋色長漢轉曦車玉樹陰初正桐圭影未斜翠<lb/>
蓋飛圓彩明鏡發輕花再中良表瑞共仰璧暉賖<lb/>
　　　詠日　　　　　　　　　　<hi>唐</hi>董思恭<lb/>
滄海十枝暉元圃重輪慶蕣花發晨楹菱彩翻朝鏡忽<lb/>
遇微風飄自有浮雲映更也人皆仰無待揮戈正<lb/>
　　　賦得落日山照曜　　　　　<hi>唐</hi>張　謂<lb/>
<pb n="KR4h0141_WYG_002-3b"/>
裵徊空山下晼晩殘陽落圓影過峰巒半規入林薄餘<lb/>
光徹羣岫亂彩分重壑石鏡共澄明巖光同照灼棲禽<lb/>
去杳杳夕煙生漠漢此境誰復知獨懷謝康樂<lb/>
　　　日出　　　　　　　　　　<hi>宋</hi>孔平仲<lb/>
仲冬十一月我行赴髙密路出東海上晨起駭初日騰<lb/>
騰若車輪只向平地出較於昔所見得此十之七蟾蜍<lb/>
尚弄影皎皎横參畢輝光一迸散夜氣掃若失扶桑想<lb/>
可到俗慮苦難訖壯觀曾未厭側歎流景疾<lb/>
<pb n="KR4h0141_WYG_002-4a"/>
　　　初日　　　　　　　　　　<hi>元</hi>馬祖常<lb/>
初日照我樹我樹日華滋檀欒綠隂合四顧無曲枝盛<lb/>
暑熾煩歊其中有凉颸成林䕃千畝棲息任所宜<lb/>
　　七言古<lb/>
　　　玉牒辭　　　　　　　　　<hi>夏</hi>大　禹<lb/>
祝融司方發其英沐日浴月百寶生<lb/>
　　五言律<lb/>
　　　日　　　　　　　　　　　<hi>唐</hi>李　嶠<lb/>
<pb n="KR4h0141_WYG_002-4b"/>
日出扶桑路遥升若木枝雲間五色滿霞際九光披東<lb/>
陸蒼龍駕南郊赤羽馳傾心比葵藿終日奉光曦<lb/>
　　　返照　　　　　　　　　　<hi>唐</hi>杜　甫<lb/>
返照開巫峽寒空半有無已低魚復暗不盡白鹽孤荻<lb/>
岸如秋水松門似畫圖牛羊識童僕既夕應傳呼<lb/>
　　　落照　　　　　　　　　　<hi>唐</hi>馬　戴<lb/>
照耀天山外飛鴉幾共過微紅拂秋漢片白透長波影<lb/>
促寒汀薄光殘古木多金霞與雲氣散漫復相和<lb/>
<pb n="KR4h0141_WYG_002-5a"/>
　　　望早日　　　　　　　　　<hi>唐</hi>朱慶餘<lb/>
牕下聞雞後蒼茫映逺林纔分天地色便禁虎狼心是<lb/>
處程途逺何山洞府深此時堪竚望萬象豁塵襟<lb/>
　　　夕陽　　　　　　　　　　唐鄭　谷<lb/>
夕陽秋更好瀲瀲蕙蘭中極浦明殘雨長天急逺鴻僧<lb/>
牕留半榻漁舸透疎篷莫道清光盡寒蟾即照空<lb/>
　　五言排律<lb/>
　　　省試夏日可畏　　　　　　<hi>唐</hi>張　籍<lb/>
<pb n="KR4h0141_WYG_002-5b"/>
赫赫溫風扇炎炎夏日徂火威馳迥野畏景鑠遥途勢<lb/>
矯翔陽翰功分造化爐禁城千品獨黃道一輪孤落照<lb/>
頻空簟餘暉巻夕梧如何倦㳺子中路獨踟蹰<lb/>
　　　賦得日暖萬年枝　　　　　<hi>唐</hi>蔣　防<lb/>
新陽歸上苑嘉樹獨含姸散漫添和氣曈曨巻曙煙流<lb/>
輝宜聖日接影貴芳年自與恩光近那闗煦嫗偏結根<lb/>
誠得地表夀願符天誰道憐寒質從兹不曖然<lb/>
　　　賦得日暖萬年枝　　　　　<hi>唐</hi>王　約<lb/>
<pb n="KR4h0141_WYG_002-6a"/>
靄靄彤庭裏沈沈玉砌陲初升九華日潛暖萬年枝煦<lb/>
嫗光偏好青蔥色轉宜每因韶景麗長沐惠風吹隠映<lb/>
當龍闕氛氳隔鳳池朝陽光照處惟有近臣知<lb/>
　　　賦得秋日懸清光　　　　　<hi>唐</hi>陶　拱<lb/>
秋至雲容斂天中日景清懸空寒色淨委照曙光盈泫<lb/>
泫看彌上輝輝望最明煙霞輪乍透葵藿影初生鑒下<lb/>
誠無極升髙自有程何當廻盛彩一為表精誠<lb/>
　　　賦得日華川上動　　　　　<hi>唐</hi>石殷士<lb/>
<pb n="KR4h0141_WYG_002-6b"/>
曙霞攢旭日浮景弄晴川晃耀層潭上悠楊極浦前岸<lb/>
髙時擁媚波逺漸澄鮮萍實空隨浪珠胎不照淵早暄<lb/>
依曲渚微動觸輕漣孰假咸池望幽情得古篇<lb/>
　　　賦得初日照華清　　　　　<hi>唐</hi>柴　宿<lb/>
靈川初照日逺近見離宫影動參差裏光分縹緲中鮮<lb/>
飇收晩翠佳氣滿晴空林潤溫泉入樓深複道通璇題<lb/>
生炯晃珠綴引璁瓏鳳輦何時下朝朝此望同<lb/>
　　　賦得初日照鳳樓　　　　　<hi>唐</hi>李虞仲<lb/>
<pb n="KR4h0141_WYG_002-7a"/>
旭日煙雲殿朝陽燭帝居斷霞生峻宇通閣麗晴虚流<lb/>
彩連朱檻騰輝照綺疏曈曨晨景裏明滅曉光初户牖<lb/>
仙山近軒楹鳳翼舒還如王母過遥度五雲車<lb/>
　　　日南長至　　　　　　　　<hi>唐</hi>獨孤鉉<lb/>
玉厯頒新律凝隂發一陽輪輝猶惜短圭景此偏長躔<lb/>
度經南斗光流盡北堂乍疑周户曜可愛逗林黄積雪<lb/>
消微煦初萌動早芒更升臺上望雲物已昭彰<lb/>
　　七言律<lb/>
<pb n="KR4h0141_WYG_002-7b"/>
　　　南江夕照　　　　　　　　<hi>元</hi>呉　萊<lb/>
偶出官橋倚落曛詩家觸景漫紛紛彈琴在峽驚聞瀑<lb/>
罨畫為谿喜得雲竹篠晩深樵弛擔莎根秋短牧歸羣<lb/>
道旁更有枌榆社欲脫蓑衣藉酒醺<lb/>
　　　南江夕照　　　　　　　　<hi>元</hi>錢惟善<lb/>
日盡江南送夕陽空明直上接魚梁千重雲岫連平逺<lb/>
五色霜林映渺茫孤鶩倒飛天上下長虹髙卧水中央<lb/>
白雲紅稻多秋思付與詩翁住醉鄉<lb/>
<pb n="KR4h0141_WYG_002-8a"/>
　　五言絶句<lb/>
　　　鹿柴　　　　　　　　　　<hi>唐</hi>王　維<lb/>
空山不見人但聞人語響返景入深林復照青苔上<lb/>
　　　憶長安曲寄龎㴶　　　　　<hi>唐</hi>岑　參<lb/>
東望望長安正值日初出長安不可見喜見長安日<lb/>
　　　夕陽　　　　　　　　　　<hi>唐</hi>陸龜蒙<lb/>
渡口和帆落城邊帶角收如何茂陵客江上倚髙樓<lb/>
　　　山中　　　　　　　　　　<hi>元</hi>僧　英<lb/>
<pb n="KR4h0141_WYG_002-8b"/>
一聲山鳥啼幽夢忽喚醒起來開竹扉日上東峰頂<lb/>
　　　江行　　　　　　　　　　<hi>明</hi>李夢陽<lb/>
迎送山相似舟移迷北南回看皁口日已照石華潭<lb/>
　　七言絶句<lb/>
　　　曉光詞　　　　　　　　　<hi>唐</hi>施肩吾<lb/>
日輪浮動羲和推東方一軋天門開風神為我掃煙霧<lb/>
四海蕩蕩無塵埃<lb/>
　　　曉日　　　　　　　　　　<hi>唐</hi>韓　偓<lb/>
<pb n="KR4h0141_WYG_002-9a"/>
天際霞光入水中水中天際一時紅直須日觀三更後<lb/>
首送金烏上碧空<lb/>
　　　雨後早發大寧　　　　　　<hi>唐</hi>薛　能<lb/>
春霖朝罷客西東馬足泥聲路未通最愛千峰最髙處<lb/>
一峰初日白雲中<lb/>
　　　落日馬上　　　　　　　　<hi>宋</hi>秦　觀<lb/>
日落荒阡白霧深紫騮嘶顧出疎林回頭已失來時路<lb/>
杳杳金盤墮翠岑<lb/>
<pb n="KR4h0141_WYG_002-9b"/>
　　　江村即事　　　　　　　　<hi>元</hi>黄　庚<lb/>
江邨暝色漸淒迷數㸃殘鴉雜鴈飛鴈宿蘆花鴉宿樹<lb/>
各分一半夕陽歸<lb/>
　　　萬夀節出左掖門口號　　　<hi>元</hi>王　惲<lb/>
禁漏穿花夜已央宫槐籠曉色蒼蒼殷勤一㸃東華日<lb/>
先到紅鸞扇影光<lb/>
　　　小遊仙　　　　　　　　　<hi>明</hi>桑　悦<lb/>
白雲為被綵霞氊髙枕長凌倒景眠却怪兩燈常下照<lb/>
<pb n="KR4h0141_WYG_002-10a"/>
　不知日月麗中天<lb/>
　　　　山曉望大内作　　　　　　<hi>明</hi>王　寵<lb/>
　龍樓佳氣繞鍾山鳳瓦參差苑樹閒一片日華凌曉霽<lb/>
　金光浮動翠微間<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_002-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_019-1a"/>
　欽定四庫全書<lb/>
御定佩文齋詠物詩選巻十九<lb/>
　　曉類<lb/>
　　　五言古<lb/>
　　　　奉和湘東王冬曉應令三韻　<hi>梁</hi>蕭子暉<lb/>
　歩櫩光欲通曙鳥向西東燭滅傳餘氣帷香開曉風繁<lb/>
　花無處盡惟銷寒鏡中<lb/>
　　　　宿郊外曉作　　　　　　　<hi>隋</hi>王　衡<lb/>
<pb n="KR4h0141_WYG_019-1b"/>
　殘星落檐外餘月罷窗東水白先分色霞暗未成紅<lb/>
　　　　晨出郡舍林下　　　　　　<hi>唐</hi>張九齡<lb/>
　晨興歩出林蕭𣪚一開襟復見林上月娟娟猶未沈片<lb/>
　雲自孤逺叢篠亦清深無事由來貴方知物外心<lb/>
　　　　晨興　　　　　　　　　　<hi>唐</hi>白居易<lb/>
　宿鳥動前林晨光上東屋銅鑪添早香紗籠滅殘燭頭<lb/>
　醒風稍愈眼飽睡初足起坐兀無思叩齒三十六何以<lb/>
　解宿齋一杯雲母粥<lb/>
<pb n="KR4h0141_WYG_019-2a"/>
　　　宿東亭曉興　　　　　　　　白居易<lb/>
温温土爐火耿耿紗籠燭獨抱一張琴夜入東齋宿窗<lb/>
聲度殘漏簾影浮初旭頭癢曉梳多眼昏春睡足負暄<lb/>
檐宇下散歩池塘曲南鴈去未迴東風来何速雪依瓦<lb/>
溝白草繞牆根綠何言萬户州太守常幽獨<lb/>
　　　旦景　　　　　　　　　　<hi>元</hi>黄　庚<lb/>
雞鳴起濯髮披衣出户牖自汲古澗泉落月猶在手三<lb/>
潄吞朝霞餘光散花栁兹意難語人延竚忽良乆<lb/>
<pb n="KR4h0141_WYG_019-2b"/>
　　　舟中早行　　　　　　　　<hi>明</hi>髙　啓<lb/>
隆隆津鼓動江火留餘閃人家未起耕近水寒扉掩船<lb/>
開鳬鴨散樹吐煙霏斂東郭去方遙青山見孤㸃<lb/>
　　　齋中曉起　　　　　　　　<hi>明</hi>林　鴻<lb/>
颺颺城鴉散鼕鼕戍鼓絶空庭寂無人衣上有殘月清<lb/>
池盥潄罷髙韻風中發爽氣山前来吾襟抱氷雪<lb/>
　　長短句<lb/>
　　　東方半眀　　　　　　　　<hi>唐</hi>韓　愈<lb/>
<pb n="KR4h0141_WYG_019-3a"/>
東方半明大星沒獨有太白配殘月嗟爾殘月勿相疑<lb/>
同光共影須臾期殘月輝輝太白睒睒雞三號更五㸃<lb/>
　　五言律<lb/>
　　　酬杜五弟晴朝獨坐見贈　　<hi>唐</hi>李　嶠<lb/>
平眀坐虚館曠望幾悠哉宿霧分空畫朝光度隟来影<lb/>
低藤架宻香動藥欄開未展山陽㑹空留池上杯<lb/>
　　　朝　　　　　　　　　　　<hi>唐</hi>杜　甫<lb/>
浦帆晨初發郊扉冷未開邨疎黄葉墜野静白鷗来礎<lb/>
<pb n="KR4h0141_WYG_019-3b"/>
潤休全濕雲晴欲半迴巫山冬可怪昨夜有奔雷<lb/>
　　　曉望　　　　　　　　　　　杜　甫<lb/>
白帝更聲盡陽臺曙色分髙峰寒上日疉嶺宿霾雲地<lb/>
坼江帆隠天清木葉聞荆扉對麋鹿應共爾為羣<lb/>
　　　西池晨望　　　　　　　　<hi>唐</hi>羊士諤<lb/>
起来林上月瀟灑故人情鈴閣人何事蓮塘曉獨行衣<lb/>
沾竹露爽茶對石泉清鼓吹前賢薄羣蛙試一鳴<lb/>
　　　欲曙　　　　　　　　　　<hi>唐</hi>元　稹<lb/>
<pb n="KR4h0141_WYG_019-4a"/>
江隄閱暗流漏鼓急殘籌片月低城堞稀星轉角樓鶴<lb/>
媒華表上□鵊栁枝頭不為来趨府何因欲曙遊<lb/>
　　　早歸　　　　　　　　　　　元　稹<lb/>
春静曉風微凌晨帶酒歸逺山籠宿霧髙樹影朝暉飲<lb/>
馬魚驚水穿花露滴衣嬌鶯似相惱含囀傍人飛<lb/>
　　　初冬早起寄夢得　　　　　<hi>唐</hi>白居易<lb/>
起戴烏紗㡌行披白布裘爐温先煖酒手冷未梳頭早<lb/>
景煙霜白初寒鳥雀愁詩成遣誰和還是寄蘓州<lb/>
<pb n="KR4h0141_WYG_019-4b"/>
　　　曉起　　　　　　　　　　<hi>唐</hi>李商隱<lb/>
擬杯當曉起呵鏡可㣲寒隔箔山櫻熟褰帷桂燭殘書<lb/>
長為報晩夢好更尋難影響輸䨇蝶偏過舊畹蘭<lb/>
　　　晨起　　　　　　　　　　<hi>唐</hi>許　渾<lb/>
桂樹緑層層風㣲寒露凝檐楹銜落月幃幌映殘燈蘄<lb/>
簟曙香冷越缾秋水澄心閒即無事何異住山僧<lb/>
　　　天街曉望　　　　　　　　　許　渾<lb/>
眀星低未央蓮闕迥蒼蒼疉鼓催殘月疎鐘迎早霜闗<lb/>
<pb n="KR4h0141_WYG_019-5a"/>
防浮瑞氣宫館耀神光再拜為君夀南山髙且長<lb/>
　　　曉望　　　　　　　　　　<hi>唐</hi>杜　牧<lb/>
獨起望山色水雞鳴蓼洲房星隨月曉楚木向雲秋曲<lb/>
岸疑江盡平沙似浪浮秦原在何處澤國碧悠悠<lb/>
　　　晨起　　　　　　　　　　<hi>唐</hi>曹　松<lb/>
曉色教不睡卷簾清氣中林殘數枝月髮冷一梳風並<lb/>
鳥聞鐘語攲荷隔霧空莫徒營白日道路本無窮<lb/>
　　　春朝　　　　　　　　　　<hi>宋</hi>韓　維<lb/>
<pb n="KR4h0141_WYG_019-5b"/>
燕語聞多日蠶眠過幾宵花深不辨蝶栁暗欲迷橋便<lb/>
面金環重障泥玉勒驕黄公酒壚上誰貰阮孚貂<lb/>
　　五言排律<lb/>
　　　賦得晨光動翠華　　　　　<hi>唐</hi>闕　名<lb/>
早朝開紫殿佳氣逐清晨北闕華旌在東方曙景新影<lb/>
連香霧合光媚慶雲頻烏羽飄初定龍文照轉真直宜<lb/>
環珮入長愛冕旒親揺蕩祥雲裏朝朝映侍臣<lb/>
　　七言律<lb/>
<pb n="KR4h0141_WYG_019-6a"/>
　　　長安曉望寄崔補闕　　　　<hi>唐</hi>包　何<lb/>
迢遞山河擁帝京參差宫殿接雲平風吹曉漏經長樂<lb/>
栁帶晴霞出禁城天淨笙歌臨路發日髙車馬隔塵行<lb/>
自憐乆滯諸生列未得金閨籍姓名<lb/>
　　　早興　　　　　　　　　　<hi>唐</hi>白居易<lb/>
晨光出照屋梁眀初打開門鼓一聲犬上階眠知地濕<lb/>
鳥臨窗語報天晴半銷宿酒頭仍重新脫冬衣體乍輕<lb/>
睡覺心空思想盡近来鄉夢不多成<lb/>
<pb n="KR4h0141_WYG_019-6b"/>
　　　早夏曉興贈夢得　　　　　　白居易<lb/>
窗眀簾薄透朝光卧整巾簮起下牀背壁燈殘經宿燄<lb/>
開箱衣帶隔年香無情亦任他春去不醉争銷得晝長<lb/>
一部清商一壺酒與君眀日暖新堂<lb/>
　　　奉和魯望曉起迴文　　　　<hi>唐</hi>皮日休<lb/>
孤煙曉起初原曲碎樹㣲分半浪中湖後釣筒移夜雨<lb/>
竹傍眠几側晨風圗梅帶潤輕霑墨畫蘚經蒸半失紅<lb/>
無事有杯持永日共君惟好隠牆東<lb/>
<pb n="KR4h0141_WYG_019-7a"/>
　　　曉詠　　　　　　　　　　<hi>宋</hi>歐陽修<lb/>
簾外星辰逐斗移紫河聲轉下雲西九雛烏起城將曙<lb/>
百尺樓髙月易低露浥蘭苕惟有淚秋荒桃李不成蹊<lb/>
西堂吟思無人助草滿池塘夢自迷<lb/>
　　　冬曉　　　　　　　　　　<hi>宋</hi>陸　游<lb/>
恩免宵興趁曉班養慵終覺愧吾顔浮名半世虛催老<lb/>
髙卧何時復得閒兩岸夕陽漁浦市數峰寒靄沃洲山<lb/>
扁舟来往無窮樂此事天公豈所慳<lb/>
<pb n="KR4h0141_WYG_019-7b"/>
　　　曉坐　　　　　　　　　　　陸　游<lb/>
低枕孤衾夜氣存披衣起坐黙忘言缾花力盡無風墮<lb/>
爐火灰深到曉温空槖時時聞鼠齧小窗一一送鴉翻<lb/>
悠然忽記幽居日下榻先開水際門<lb/>
　　　海子上即事　　　　　　　<hi>元</hi>李　材<lb/>
馳道塵香逐玉珂彤樓花暗弄雲和光風巳轉瀛洲草<lb/>
細雨微添太液波月榭管絃鳴曙早水亭簾幕受寒多<lb/>
少年莫動傷春感喚取青娥對酒歌<lb/>
<pb n="KR4h0141_WYG_019-8a"/>
　　　早起　　　　　　　　　　<hi>元</hi>黄　溍<lb/>
漠漠晴檐散薄雲獨搔短髮立清晨春風入樹無行迹<lb/>
曉月窺簾欲近人旋覺新吟隨夢寐不知清露濕衣巾<lb/>
何人正踏長安陌想見看花拂面塵<lb/>
　　五言絶句<lb/>
　　　詠曉　　　　　　　　　　<hi>唐</hi>韋應物<lb/>
軍中始吹角城上河初落深沈猶隱帷晃朗先分閣<lb/>
　　　春早　　　　　　　　　　<hi>唐</hi>韋　莊<lb/>
<pb n="KR4h0141_WYG_019-8b"/>
聞鶯纔覺曉閉户巳知晴一帶窗間月斜穿枕上眀<lb/>
　　　早起　　　　　　　　　　<hi>唐</hi>曹　鄴<lb/>
月墮滄浪西開門樹無影此時歸夢闌立在梧桐井<lb/>
　　　春曉　　　　　　　　　　<hi>明</hi>李　敏<lb/>
翠閣臨春浦蓬門驚曙鴉水眀殘夜月雲傍隔谿花<lb/>
　　七言絶句<lb/>
　　　曉眠後寄楊户部　　　　　<hi>唐</hi>白居易<lb/>
軟綾腰褥薄緜被凉冷秋天穏暖身一覺曉眠殊有味<lb/>
<pb n="KR4h0141_WYG_019-9a"/>
　無因寄與早朝人<lb/>
　　　　西湖曉行　　　　　　　　<hi>明</hi>僧清濋<lb/>
　海角曈曨日欲生山南山北淡煙横春風吹斷沙禽夢<lb/>
　人在綠楊隄上行<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_019-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選卷十九<lb/>
</p>
<p>
</p>
  </div>
</body>
</text>
</TEI>
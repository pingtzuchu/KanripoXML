<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_025-1a"/>
　欽定四庫全書<lb/>
御定佩文齋詠物詩選巻二十五<lb/>
　　立春類<lb/>
　　　五言古<lb/>
　　　　立春日汎舟𤣥圃　　　　　<hi>陳</hi>後　主<lb/>
　春光反禁苑曖日暖源桃霄煙近漠漠暗浪遠滔滔石<lb/>
　苔侵綠蘚岸草發青袍迴歌逐轉檝浮水隨度刀遙看<lb/>
　柳色嫩迴望鳥飛高自得欣為樂忘意若臨濠<lb/>
<pb n="KR4h0141_WYG_025-1b"/>
　　　　立春　　　　　　　　　　<hi>陳</hi>徐　陵<lb/>
　風光今旦動雪色故年殘薄夜迎新節當爐却晩寒奇<lb/>
　香分細霧石炭𢷬輕丸竹葉裁衣帶梅花奠酒盤年芳<lb/>
　袖裏出春色黛中安欲知迷下蔡先將過上蘭<lb/>
　　　五言律<lb/>
　　　　立春後　　　　　　　　　<hi>宋</hi>戴復古<lb/>
　久望春風至還經閠月遲梅花丈人行柳色少年時愛<lb/>
　酒常無伴吟詩近得師離騷變風雅當效楚臣為<lb/>
<pb n="KR4h0141_WYG_025-2a"/>
　　　其二<lb/>
東風吹竹屋無數落梅花凍雀棲檐角饑烏啄草芽家<lb/>
郷勞夜夢客路又春華莫訝狂夫醉西樓酒可賖<lb/>
　　　立春夜　　　　　　　　　<hi>元</hi>虞　集<lb/>
輕雪作春花飛來入鬢斜紫貂迎曉霧絳蠟暈晴霞書<lb/>
詔頻趨閣思歸即借車㡬時將穉子隨意踏江沙<lb/>
　　　迎春日集華光禄齋中　　　<hi>明</hi>王穉登<lb/>
椒盤出五辛下馬拂黃塵千里周南客明朝漢苑春草<lb/>
<pb n="KR4h0141_WYG_025-2b"/>
生將去路花待欲歸人君有陶潛禄猶勝季子貧<lb/>
　　五言排律<lb/>
　　　迎春東郊　　　　　　　　<hi>唐</hi>張　濯<lb/>
顓頊時初謝勾芒令復陳飛仄將應節賔日已知春考<lb/>
歴明三統迎祥受萬人衣冠宵執玉壇墠早清塵肅穆<lb/>
來東道迴環拱北辰仗前花待發旂處柳凝新雲斂黃<lb/>
山際冰開素滻濵聖朝多慶賞希為薦沈淪<lb/>
　　　立春酬錢員外曲江同行見贈<lb/>
<pb n="KR4h0141_WYG_025-3a"/>
　　　　　　　　　　　　　　　<hi>唐</hi>白居易<lb/>
下直遇春日垂鞭出禁闈兩人攜手語十里看山歸柳<lb/>
色早黃淺水紋新綠微風光向晩好車馬近南稀機盡<lb/>
笑相顧不驚鷗鷺飛<lb/>
　　　立春　　　　　　　　　　<hi>唐</hi>泠朝陽<lb/>
玉律傳佳節青陽應北辰土牛呈歳稔綵燕表年春臘<lb/>
盡星迴次寒餘月建寅風光何處好雲物望中新流水<lb/>
初消凍潛魚欲振鱗梅花將柳色偏思越郷人<lb/>
<pb n="KR4h0141_WYG_025-3b"/>
　　　立春日和王翰林　　　　　<hi>元</hi>范　梈<lb/>
北斗紅雲上西城皓雪邊歳華今若此宦味故依然節<lb/>
轥荒冬後寒驅夾日先樓臺通帝極井落散人煙登眺<lb/>
臨無際歡娛信有年客情闗外地農事庾陰田只有傷<lb/>
絃促那能效屐穿㡬時歸櫟社盡日接芳筵寳鼎昇平<lb/>
瑞金旛淡蕩妍逶迤朱鳯集瀟灑白鷗眠遠業嗟何就<lb/>
高明頼必傳道雖沾世用意漫逐時遷顧遇煩頻數欣<lb/>
榮頗倍千江湖萬里興爛熳百花前<lb/>
<pb n="KR4h0141_WYG_025-4a"/>
　　七言律<lb/>
　　　春日遊苑迎春　　　　　　<hi>唐</hi>中　宗<lb/>
神皋福地三秦邑玉臺金闕九仙家寒光猶戀甘泉樹<lb/>
淑景偏臨建始花綵蝶黃鶯未欲舞梅香柳色已堪誇<lb/>
迎春正啓流霞席暫囑曦輪勿遽斜<lb/>
　　　奉和立春遊苑迎春應制　　<hi>唐</hi>沈佺期<lb/>
東郊暫轉迎春仗上苑初飛行慶杯風射蛟冰千片斷<lb/>
氣衝魚鑰九關開林中覓草纔生蕙殿裏争花併是梅<lb/>
<pb n="KR4h0141_WYG_025-4b"/>
歌吹銜恩歸路晩棲烏半下鳯城來<lb/>
　　　和立春日遊苑迎春　　　　<hi>唐</hi>盧藏用<lb/>
天遊龍輦駐城闉上苑遲光晩更新瑶臺半入黃山路<lb/>
玉檻旁臨元灞津梅香欲待歌前落蘭氣先過酒上春<lb/>
幸預栢梁稱獻夀願陪千畝及農辰<lb/>
　　　奉和立春遊苑迎春應制　　<hi>唐</hi>崔日用<lb/>
乘時迎氣正璿衡灞滻煙氛向曉清剪綺裁紅妙春色<lb/>
宫梅殿柳識天情瑶筐綵燕先呈瑞金縷晨雞未欲鳴<lb/>
<pb n="KR4h0141_WYG_025-5a"/>
聖澤陽和宜宴樂年年捧日向東城<lb/>
　　　和立春日遊苑迎春　　　　<hi>唐</hi>李　適<lb/>
金輿翠輦迎嘉節御苑仙宫待獻春淑氣初銜梅色淺<lb/>
和風半拂柳條新天杯慶夀齊南岳聖藻光輝動北辰<lb/>
稍覺披香歌吹近龍驂薄暮下城闉<lb/>
　　　立春　　　　　　　　　　<hi>唐</hi>韋　莊<lb/>
青帝東來日馭遲暖煙輕逐曉風吹罽袍公子樽前覺<lb/>
錦帳佳人夢裏知雪圃乍開紅菜甲綵旛新剪綠楊絲<lb/>
<pb n="KR4h0141_WYG_025-5b"/>
殷勤為作宜春曲題向花牋帖繡楣<lb/>
　　　和十二弟揚臘月立春　　　<hi>宋</hi>趙　抃<lb/>
二十四日立春節六七千里孤舟行呼兒倒酒迎春醉<lb/>
忽爾持詩祝我賡海上去年賔燕樂江頭今歳客心清<lb/>
此時極目尋春色㟁柳汀蕪緑未成<lb/>
　　　立春雨　　　　　　　　　<hi>宋</hi>陳與義<lb/>
衡陽縣下春日雨遠映青山絲様斜容易江邊欺客袂<lb/>
分明沙際濕年華竹林路隔生新水古渡船空集亂鴉<lb/>
<pb n="KR4h0141_WYG_025-6a"/>
未暇獨憂巾一角西谿當有續開花<lb/>
　　　立春日郊行　　　　　　　<hi>宋</hi>范成大<lb/>
竹擁谿橋麥蓋坡土牛行處亦笙歌麴塵欲染垂垂柳<lb/>
醅面初明淺淺波日滿縣前春市合潮平浦口暮帆多<lb/>
春來不飲兼無句奈此金旛綵勝何<lb/>
　　　立春　　　　　　　　　　<hi>宋</hi>朱淑真<lb/>
停杯不飲待春來和氣先春動六街生菜乍挑宜捲餅<lb/>
羅旛旋剪稱聯釵休論殘臘千重恨管入新年百事諧<lb/>
<pb n="KR4h0141_WYG_025-6b"/>
從此對花并對景盡拘風月入詩懷<lb/>
　　　立春日車駕詣南郊　　　　<hi>明</hi>李東陽<lb/>
暖香和露繞蓬萊彩仗迎春曉殿開北斗舊杓依嵗轉<lb/>
南郊佳氣隔城來雲行複道龍隨輦霧散仙壇日滿臺<lb/>
不似漢家還五畤甘泉誰羡校書才<lb/>
　　　立春日　　　　　　　　　<hi>明</hi>儲　巏<lb/>
未試春盤且洗觴吹葭五夜待春光催花漫剪隋宫綵<lb/>
賜酒曽霑漢署香白髪銀旛聊作戲青衫竹馬自成行<lb/>
<pb n="KR4h0141_WYG_025-7a"/>
凌晨便有名園興獨喜喬松不受霜<lb/>
　　　立春日賜百官春餅　　　　<hi>明</hi>申時行<lb/>
紫宸朝罷聽傳餐玉餌瓊肴出大官齋日未成三爵禮<lb/>
早春先試五辛盤迴風入仗旌旗暖融雪當筵匕箸寒<lb/>
調鼎十年空伴食君恩一飯報猶難<lb/>
　　　丙子立春和爾宗春讌即事　<hi>明</hi>程嘉穟<lb/>
歸舠夜發促春盤少長隨肩各盡歡花鳥裝春迎宿雨<lb/>
天雲釀雪作朝寒何嫌趨走同兒戲便許風流比畫看<lb/>
<pb n="KR4h0141_WYG_025-7b"/>
暈碧裁紅古來事醉痕狼藉任闌干<lb/>
　　六言絶句<lb/>
　　　鉛山立春　　　　　　　　<hi>宋</hi>朱　子<lb/>
雪擁山腰洞口春迴楚尾吳頭欲問閩天何處明朝嶺<lb/>
水南流<lb/>
　　七言絶句<lb/>
　　　次韻文潛立春日絶句　　　<hi>宋</hi>黃庭堅<lb/>
渺然今日望歐梅已發皇州首更回試問淮南風月主<lb/>
<pb n="KR4h0141_WYG_025-8a"/>
新年桃李為誰開<lb/>
　　　立春　　　　　　　　　　<hi>宋</hi>晁沖之<lb/>
巧勝金花真樂事堆盤細菜亦宜人自慚白髪嘲吾老<lb/>
不上譙門看打春<lb/>
　　　立春　　　　　　　　　　<hi>宋</hi>方　岳<lb/>
綵燕雙簪翡翠翹巧裁銀勝試春韶東風已到闌干北<lb/>
看見嬌黃上柳條<lb/>
　　　其二<lb/>
<pb n="KR4h0141_WYG_025-8b"/>
池痕吹皺緑粼粼才見池痕認得春香沁彩鞭旗脚轉<lb/>
自題蘭帖記春新<lb/>
　　　立春日粧成宜春花　　　　　方　岳<lb/>
青旛碧勝縷金文柳色梅花逐指新却笑尚為兒女態<lb/>
寳刀剪綵强為春<lb/>
　　　立春　　　　　　　　　　<hi>宋</hi>朱淑真<lb/>
自折梅花挿鬢端韭黃蘭茁簇春盤潑醅酒軟橫無力<lb/>
作惡東風特地寒<lb/>
<pb n="KR4h0141_WYG_025-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_025-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻二十五<lb/>
</p>
<p>
</p>
  </div>
</body>
</text>
</TEI>
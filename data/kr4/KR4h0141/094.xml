<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_094-1a"/>
　欽定四庫全書<lb/>
御定佩文齋詠物詩選巻九十四<lb/>
　　川類<lb/>
　　　五言古<lb/>
　　　　逰斜川　　　　　　　　　<hi>晉</hi>陶　潛<lb/>
　開嵗倏五日吾生行歸休念之動中懷及辰為兹逰氣<lb/>
　和天惟澄班坐依逺流弱湍馳文魴閒谷矯鳴鷗迥澤<lb/>
　㪚㳺目緬然睇曾丘雖微九重秀頋瞻無匹儔提壺接<lb/>
<pb n="KR4h0141_WYG_094-1b"/>
　賔侣引滿更獻酬未知從今去當復如此不中腸縱遥<lb/>
　情忘彼千載憂且極今朝樂明日非所求<lb/>
　　　　伊川獨逰　　　　　　　　<hi>宋</hi>歐陽修<lb/>
　東郊漸微緑驅馬忻獨徃梅繁野渡晴泉落春山響身<lb/>
　閒愛物外趣逺諧心賞歸路逐樵歌落日寒川上<lb/>
　　　五言律<lb/>
　　　　聞所知逰樊川　　　　　　<hi>唐</hi>鄭　谷<lb/>
　誰無泉石趣朝下少同過貪勝覺程近愛閒經宿多片<lb/>
<pb n="KR4h0141_WYG_094-2a"/>
　沙留白鳥髙木引青蘿醉把魚竿去殷勤藉岸莎<lb/>
　　　　獨逰輞川　　　　　　　　<hi>宋</hi>蘇舜欽<lb/>
　行穿翠靄中絶磵落疎鐘數里踏亂石一川環碧峰暗<lb/>
　林麋養角當路虎留蹤隱逸何曾見孤吟對古松<lb/>
　　　五言絶句<lb/>
　　　　伊川泛舟　　　　　　　　<hi>宋</hi>歐陽修<lb/>
　春谿漸生溜演漾回舟小沙禽獨避人飛去青林杪<lb/>
　　　七言絶句<lb/>
<pb n="KR4h0141_WYG_094-2b"/>
　　　　題稚川山水　　　　　　　<hi>唐</hi>戴叔倫<lb/>
　松下茅亭五月涼汀沙雲樹暗蒼蒼行人無限秋風思<lb/>
　隔水青山似故鄉<lb/>
　<lb/>
　<lb/>
　<lb/>
　<lb/>
御定佩文齋詠物詩選巻九十四<lb/>
</p>
<p>
</p>
  </div>
</body>
</text>
</TEI>
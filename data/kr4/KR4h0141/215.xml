<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_215-1a"/>
　欽定四庫全書<lb/>
御定佩文齋詠物詩選巻二百十五<lb/>
　　茶具類<lb/>
　　　五言古<lb/>
　　　　茶籯　　　　　　　　　　<hi>唐</hi>皮日休<lb/>
　筤篣曉擕去驀過山桑隖開時送紫茗負處沾清露歇<lb/>
　把傍雲泉歸将挂煙樹滿此是生涯黄金何足數<lb/>
　　　　茶甌　　　　　　　　　　　皮日休<lb/>
<pb n="KR4h0141_WYG_215-1b"/>
　邢客與越人皆能造磁器圓似月魂堕輕如雲魄起棗<lb/>
　花勢旋眼蘋沫香沾齒松下時一看支公亦如此<lb/>
　　　　茶鼎　　　　　　　　　　　皮日休<lb/>
　龍舒有良匠鑄此佳樣成立作菌蠢勢煎為潺湲聲草<lb/>
　堂暮雲隂松忩殘雪明此時勺複茗野語知逾清<lb/>
　　　　茶鼎　　　　　　　　　　<hi>唐</hi>陸龜䝉<lb/>
　新泉氣味良古鐵形狀醜那堪風雪夜更值煙霞友曽<lb/>
　過赬石下又住清谿口且共薦臯盧何勞傾斗酒<lb/>
<pb n="KR4h0141_WYG_215-2a"/>
　　　以椰子茶瓶寄徳孺　　　　<hi>宋</hi>黄庭堅<lb/>
炎丘椰木實入用隨茗椀譬如楛石砮但貴從来逺往<lb/>
時萬里物今在籬落間知公一拂拭想我瘴霧顔<lb/>
　　七言古<lb/>
　　　次韻董夷仲茶磨　　　　　<hi>宋</hi>蘇　軾<lb/>
前人初用茗飲時煮之無問葉與骨寖窮厥味臼始用<lb/>
復計其初碾方出計盡功極至於磨信哉智者能創物<lb/>
破槽折杵向牆角亦其遭遇有伸屈歲久講求知處所<lb/>
<pb n="KR4h0141_WYG_215-2b"/>
佳者出自衡山窟巴蜀石工强鐫鑿理疎性軟良可咄<lb/>
余家江陵逺莫致塵土何人為披拂<lb/>
　　七言律<lb/>
　　　貢餘秘色茶盞　　　　　　<hi>唐</hi>徐　夤<lb/>
捩碧融青瑞色新陶成先得貢吾君巧剜明月染春水<lb/>
輕旋薄冰盛緑雲古鏡破苔當席上嫩荷涵露別江濆<lb/>
中山竹葉香初發清聖那堪中十分<lb/>
　　　次韻周穜恵石銚　　　　　<hi>宋</hi>蘇　軾<lb/>
<pb n="KR4h0141_WYG_215-3a"/>
銅腥鐵澀不宜泉愛此蒼然深且寛蟹眼翻波湯巳作<lb/>
龍頭拒火柄猶寒薑新鹽少茶初熟水漬雲蒸蘚未乾<lb/>
自古函牛多折足要知無脚是輕安<lb/>
　　　茶筅　　　　　　　　　　<hi>元</hi>謝宗可<lb/>
此君一節瑩無瑕夜聽松聲漱玉華萬縷引風歸蟹眼<lb/>
半瓶飛雪起龍芽香凝翠髮雲生脚濕滿蒼髯浪巻花<lb/>
到手纖毫皆盡力多因不負玉川家<lb/>
　　　竹爐　　　　　　　　　　<hi>明</hi>韓　奕<lb/>
<pb n="KR4h0141_WYG_215-3b"/>
緑玉裁成偃月形偏宜煮雪向巖扃虛心未許如灰冷<lb/>
古色人看似汗青偶免樵柯供土銼尚疑清籟和陶瓶<lb/>
達人曽擬同天地上有秋蟲為篆銘<lb/>
　　　題真上人竹茶爐　　　　　<hi>明</hi>王　紱<lb/>
僧館髙閒事事幽竹編茶竈瀹清流氣蒸陽羨三春雨<lb/>
聲帶湘江兩岸秋玉臼夜敲蒼雪冷翠甌睛引碧雲稠<lb/>
禪翁託此重開社若箇知心是趙州<lb/>
　　五言絶句<lb/>
<pb n="KR4h0141_WYG_215-4a"/>
　　　焙茶隖　　　　　　　　　<hi>唐</hi>顧　况<lb/>
新茶巳上焙舊架憂生醭旋旋續新煙呼兒劈寒木<lb/>
　　　茶竈　　　　　　　　　　<hi>宋</hi>朱　子<lb/>
仙翁遺石竈宛在水中央飲罷方舟去茶煙裊細香<lb/>
　　　雜詩　　　　　　　　　　<hi>金</hi>張　建<lb/>
瓦缾擔山泉石鼎煮巖菊燎以松桂枝清芬滿茅屋<lb/>
　　七言絶句<lb/>
　　　春日行近山　　　　　　　<hi>元</hi>黄鎮成<lb/>
<pb n="KR4h0141_WYG_215-4b"/>
門外山童掃落霞問師還只在山家推窗引客雲邊坐<lb/>
自扇風爐煮雪花<lb/>
　　　題扇　　　　　　　　　　<hi>元</hi>倪　瓚<lb/>
聽雨樓中也自凉偶停筆硯靜焚香君来為煮嵇山茗<lb/>
自洗冰甌仔細甞<lb/>
　　　次韻曹都水　　　　　　　　倪　瓚<lb/>
蕭閒館裏挑燈宿山罽重敷六尺牀隠几翛翛聽夜雨<lb/>
竹林煙羃煮茶香<lb/>
<pb n="KR4h0141_WYG_215-5a"/>
　　　　過山家　　　　　　　　　<hi>明</hi>髙　啟<lb/>
　流水聲中響緯車板橋春暗樹無花風前何處香来近<lb/>
　隔崦人家午焙茶<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_215-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻二百十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_118-1a"/>
　欽定四庫全書<lb/>
御定佩文齋詠物詩選卷一百十八<lb/>
　　亭類<lb/>
　　　五言古<lb/>
　　　　奉和登百花亭懷荆楚　　　<hi>梁</hi>朱超道<lb/>
　亭髙登望極春心逺近同莫謂荆臺隠雲行不礙空柳<lb/>
　色浮新翠蘭心帶淺紅若因鵬舉便重上龍門中<lb/>
　　　　山亭夜宴　　　　　　　　<hi>唐</hi>王　勃<lb/>
<pb n="KR4h0141_WYG_118-1b"/>
　桂宇幽襟積松臺凉夜永森沈野徑寒肅穆巖扉靜竹<lb/>
　晦南阿色菏翻北潭影清興殊未闌林端照初景<lb/>
　　　　夜飲東亭　　　　　　　　<hi>唐</hi>宋之問<lb/>
　春泉鳴大壑皓月吐層岑岑壑景色佳慰我逺遊心暗<lb/>
　芳足幽氣驚棲多衆音髙興南山曲長謡横素琴<lb/>
　　　　四月十三日詔宴寧王亭子賦得好字<lb/>
　　　　　　　　　　　　　　　　<hi>唐</hi>張　説<lb/>
　何許承恩宴山亭風日好緑嫩鳴鶴洲陰濃鬬雞道果<lb/>
<pb n="KR4h0141_WYG_118-2a"/>
思夏來茂花嫌春去早行樂無限時皇情及芳草<lb/>
　　　春遊南亭　　　　　　　　<hi>唐</hi>韋應物<lb/>
川明氣巳變巖寒雲尚擁南亭草心緑春塘泉脈動景<lb/>
煦聽禽響雨餘看柳重逍遥池館華益媿專城寵<lb/>
　　　芙蓉亭　　　　　　　　　<hi>唐</hi>柳宗元<lb/>
新亭俯朱檻嘉木開芙蓉清香晨風送縟彩寒露濃瀟<lb/>
灑出人世低昂多異容嘗聞色空喻造物誰為工留連<lb/>
秋月宴迢逓來山鐘<lb/>
<pb n="KR4h0141_WYG_118-2b"/>
　　　郡亭　　　　　　　　　　<hi>唐</hi>白居易<lb/>
平旦起視事亭午卧掩關除親簿領外多在琴書前况<lb/>
有虛白亭坐見海門山潮來一凭檻賔至一開筵終朝<lb/>
對雲水有時聽管絃持此聊過日非忙亦非閒山林本<lb/>
寂寞朝闕空喧煩唯兹郡閣内囂靜得中間<lb/>
　　　旅次洛城東水亭　　　　　<hi>唐</hi>孟　郊<lb/>
水竹色相洗碧花動軒楹自然逍遥風蕩滌浮競情霜<lb/>
落葉聲燥景寒人語清我來招隱亭衣上塵暫輕<lb/>
<pb n="KR4h0141_WYG_118-3a"/>
　　　達觀亭　　　　　　　　　<hi>宋</hi>蔡　襄<lb/>
峭峻釣龍石飛亭壓其端曠徹四無際因之名達觀扳<lb/>
雲躋大庭仙路何紆盤秋明澄逺緑暑霽凝新寒城郭<lb/>
煙火稠水陸漁樵安偶暇按民俗適遊心意歡鳴絃俯<lb/>
清流對酒環蒼山重拂衣裾淨從帶石嵐還<lb/>
　　　新作春野亭　　　　　　　　蔡　襄<lb/>
太守職民治詔書勸吾農載酒事緬邈作室當廨中况<lb/>
憑軒牖髙中視田野功澹沲沐新澤依微生浮風江潮<lb/>
<pb n="KR4h0141_WYG_118-3b"/>
漲新緑山麓延朝紅耕鋤時節動歌謡聲意通慙非佐<lb/>
理才幸遘頻年豐未厭畎畝樂駕言誰相從<lb/>
　　　枕流亭　　　　　　　　　<hi>宋</hi>文　同<lb/>
愛此煙景佳開軒故臨水晴暉照寒浪飛影動忩紙倚<lb/>
檻見魚游卷簾知鴈起憔悴笑湘纍區區詠蘭芷<lb/>
　　　開先潄玉亭　　　　　　　<hi>宋</hi>蘇　軾<lb/>
髙巖下赤日深谷來長風劈開青玉峽飛出兩白龍亂<lb/>
沫散霜雪古潭揺清空餘流滑無聲快㵼䨇石谼我來<lb/>
<pb n="KR4h0141_WYG_118-4a"/>
不忍去月出飛橋東蕩蕩白銀闕沈沈水晶宫願隨琴<lb/>
髙生脚踏赤鯶公手持白芙蕖跳下清泠中<lb/>
　　　開先潄玉亭　　　　　　　<hi>宋</hi>朱　子<lb/>
竒哉康山陽䨇劒屹對起上有横飛雲下有瀑布水奔<lb/>
騰復璀璨佳麗更雄偉勢從山梁外影落明湖裏平生<lb/>
兩仙句詠歎深仰止三年落星灣悵望眼空眯今朝隨<lb/>
杖屨得此弄清泚更誦玉虹篇塵襟諒昭洗<lb/>
　　　張詹事遂初亭　　　　　　<hi>元</hi>趙孟頫<lb/>
<pb n="KR4h0141_WYG_118-4b"/>
青山繚神京佳氣溢芳甸林亭去天咫萬狀爭自獻年<lb/>
多嘉木合春晩餘花殿雕闌留戲蝶藻井語嬌燕退食<lb/>
鳴玉珂友于此終宴鐘鼓樂清時衣冠集羣彦朝市塵<lb/>
得侵圗書味方逺紛華雖在眼道勝安用戰初心良已<lb/>
遂雅志由此見何事江海人山林未如願<lb/>
　　　題清華亭　　　　　　　　<hi>元</hi>黄　溍<lb/>
名區滙修渚流望俯平陸飛雨天際來逺峰淨如沐生<lb/>
香餘晩華繁陰靄嘉木秀色坐可攬終然不盈掬觸景<lb/>
<pb n="KR4h0141_WYG_118-5a"/>
幽興多接物道機熟誰能與之遊食芳飲山渌<lb/>
　　　題茶陽驛飛亭　　　　　　<hi>元</hi>薩都拉<lb/>
白雲飛出山怒擘蒼峽裂幽谷濕晴雲絶壁灑飛雪萬<lb/>
折入滄海龍宫水晶闕簸揚弄珠人冰簾挂寒月<lb/>
　　　松江亭<hi>在吳江垂虹橋上</hi>　　　　　<hi>明</hi>髙　啓<lb/>
泊舟登危亭江風墮輕幘空明入逺眺天水如不隔日<lb/>
落震澤浦潮來松陵驛緜緜洲溆平莽莽葭菼積憑欄<lb/>
不敢唾下有龍窟宅帆歸雲外秋鳥下煙中夕欲炊菰<lb/>
<pb n="KR4h0141_WYG_118-5b"/>
米飯待月出海白喚起弄珠君閒吹第三笛<lb/>
　　七言古<hi>附長短句</hi>
　　　西亭子送李司馬　　　　　<hi>唐</hi>岑　參<lb/>
髙髙亭子郡城西直上千尺與雲齊盤崖緣壁試攀躋<lb/>
羣山向下飛鳥低使君五馬天半嘶絲繩玉壺為君提<lb/>
坐來一望無端倪紅花綠柳鶯亂啼千家萬井連廻谿<lb/>
酒行未醉聞暮雞㸃筆操紙為君題為君題惜解攜草<lb/>
萋萋沒馬蹄<lb/>
<pb n="KR4h0141_WYG_118-6a"/>
　　　宿東谿李十五山亭　　　　<hi>唐</hi>王季友<lb/>
上山下山入山谷谿中落日留我宿松石依依當主人<lb/>
主人不在意亦足名花出地兩重階絶頂平天一小齋<lb/>
本意由來是山水何用相逢語舊懷<lb/>
　　　東山亭　　　　　　　　　<hi>宋</hi>文　同<lb/>
朝陽之峯乃天設曲嶺長岡地盤結下臨絶澗走縈廻<lb/>
上聳危亭飛<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嵲晩雲幾處水墨畫秋樹幾番紅緑纈<lb/>
安能恰㑹此時閒靜與詩人吟曉雪<lb/>
<pb n="KR4h0141_WYG_118-6b"/>
　　　題黄才叔看山亭　　　　　<hi>宋</hi>楊萬里<lb/>
春山葉潤秋山瘦雨山黯黯晴山秀湖湘山色天下稀<lb/>
零陵仍復白其眉作亭不為俗人好箇竹把茅吾事了<lb/>
朝來看山佳有餘為渠更盡一編書<lb/>
　　　冷泉亭　　　　　　　　　<hi>元</hi>周　權<lb/>
昔人來自天竺國縹緲孤雲伴飛錫天風吹落凝不去<lb/>
化作竒峯聳空碧至今裂峽餘雲髓桂冷松香流未巳<lb/>
翠光圍住玉壺秋不於晴雷度山趾道人宴坐無生滅<lb/>
<pb n="KR4h0141_WYG_118-7a"/>
炯炯層胸照冰雪夜深出定汲清泠寒猿啼斷西巖月<lb/>
　　　澄虛亭　　　　　　　　　<hi>元</hi>郭　鈺<lb/>
匹馬江上行且停蒼松夾道風泠泠波光倒吞落日白<lb/>
雲氣下接炊煙青山僧獨行掃殘葉水鳥䨇飛廻逺汀<lb/>
主人邀客領竒勝賦詩把酒澄虛亭<lb/>
　　五言律<lb/>
　　　宿羽亭侍宴應制　　　　　<hi>唐</hi>杜審言<lb/>
歩輦千門出離宫二月開風光新柳報宴賞落花催碧<lb/>
<pb n="KR4h0141_WYG_118-7b"/>
水揺空閣青山繞吹臺聖情留晩興歌管送餘杯<lb/>
　　　都尉山亭　　　　　　　　　杜審言<lb/>
紫藤縈葛藟緑刺罥薔薇下釣看魚躍探巢畏鳥飛葉<lb/>
疎荷巳晩枝亞果新肥勝迹都無限只應伴月歸<lb/>
　　　仙萼亭初成侍宴應制　　　<hi>唐</hi>沈佺期<lb/>
山中氣色和宸賞第中過輦路披仙掌帷宫拂帝蘿泉<lb/>
臨香澗落峰入翠雲多無異登𤣥圃東南望白河<lb/>
　　　春日宴宋主簿山亭　　　　<hi>唐</hi>宋之問<lb/>
<pb n="KR4h0141_WYG_118-8a"/>
公子政邀歡林亭春未闌攀巖踐苔易迷路出花難忩<lb/>
覆垂楊暖堦侵瀑水寒帝城歸路直留興接鵷鸞<lb/>
　　　幸梨園亭應制　　　　　　<hi>唐</hi>崔　湜<lb/>
年光陌上發香輦鏡中遊草緑鴛鴦殿花明翡翠樓寶<lb/>
杯承露酌仙管雜風流今日陪遊豫皇恩不可酬<lb/>
　　　相州北亭　　　　　　　　<hi>唐</hi>張　説<lb/>
人務南亭少煙霞北院多山花迷徑路池水拂藤蘿萍<lb/>
散魚時舞林幽鳥作歌悠然白雲意乘興抱琴過<lb/>
<pb n="KR4h0141_WYG_118-8b"/>
　　　林亭作　　　　　　　　　<hi>唐</hi>張九齡<lb/>
穿築非求麗幽閒欲寄情寓懷因壤石真意在蓬瀛苔<lb/>
益山文古池添竹氣清從兹果蕭散無事亦無營<lb/>
　　　同蔡孚五亭詠　　　　　　<hi>唐</hi>徐　皛<lb/>
章奏中京罷雲泉別業歸拂琴鋪野席牽柳挂朝衣翡<lb/>
翠巢書幌鴛鴦立釣磯幽棲可憐處春事滿林扉<lb/>
　　　宴榮山人池亭　　　　　　<hi>唐</hi>孟浩然<lb/>
甲第開金穴榮期樂自多櫪嘶支遁馬池養右軍鵞竹<lb/>
<pb n="KR4h0141_WYG_118-9a"/>
引攜琴入花邀載酒過山翁來取醉時唱接䍦歌<lb/>
　　　早秋宴張郎中海亭即事　　<hi>唐</hi>盧　象<lb/>
邑有絃歌宰翔鸞狎野鷗眷言華省舊暫滯海池遊鬱<lb/>
島藏深竹前谿對舞樓更間書即事雲物是新秋<lb/>
　　　陸渾水亭　　　　　　　　<hi>唐</hi>祖　詠<lb/>
晝眺伊川曲巖間霽色明淺沙平有路流水漫無聲浴<lb/>
鳥沿波聚潛魚觸釣驚更憐春岸緑幽意滿前楹<lb/>
　　　題韓少府水亭　　　　　　<hi>唐</hi>祖　詠<lb/>
<pb n="KR4h0141_WYG_118-9b"/>
梅福幽棲處佳期不忘還鳥啼當户竹花繞傍池山水<lb/>
氣侵階冷松陰覆座閒寧知武陵趣宛在市朝間<lb/>
　　　題崔八丈水亭　　　　　　<hi>唐</hi>李　白<lb/>
髙閣横秀氣清幽併在君簾飛宛谿水忩落敬亭雲猿<lb/>
嘯風中斷漁歌月裏聞閒隨白鷗去沙上自成羣<lb/>
　　　宴陶家亭子　　　　　　　　李　白<lb/>
曲巷幽人宅髙門大士家池開照膽鏡林吐破顔花緑<lb/>
水藏春日青軒秘晩霞若聞絃管妙金谷不能誇<lb/>
<pb n="KR4h0141_WYG_118-10a"/>
　　　章梓州水亭　　　　　　　<hi>唐</hi>杜　甫<lb/>
城晩通雲霧亭深到芰荷吏人橋外少秋水席邊多近<lb/>
屬淮王至髙門薊子過荆州愛山簡吾醉亦長歌<lb/>
　　　重題鄭氏東亭　　　　　　　杜　甫<lb/>
華亭入翠微秋日亂清暉危石欹山樹清漣曳水衣紫<lb/>
鱗衝岸躍蒼隼䕶巢歸向晩尋征路殘雲傍馬飛<lb/>
　　　過南鄰朱山人水亭　　　　　杜　甫<lb/>
相近竹參差相過人不知幽花欹滿樹曲水細通池歸<lb/>
<pb n="KR4h0141_WYG_118-10b"/>
客村非逺殘樽席更移看君多道氣從此數追隨<lb/>
　　　郡南亭子宴　　　　　　　<hi>唐</hi>張　謂<lb/>
亭子春城外朱門向緑林柳枝經雨重松色帶煙深漉<lb/>
酒迎山客穿池集水禽白雲常在眼聊足慰人心<lb/>
　　　題裴十六少卿東亭　　　　<hi>唐</hi>李嘉祐<lb/>
平津舊東閣深巷見南山卷箔嵐烟潤遮忩竹影閒傾<lb/>
茶兼落㡌戀客不開關斜照窺檐外川禽時往還<lb/>
　　　宴無錫蔡長官西亭　　　　　李嘉祐<lb/>
<pb n="KR4h0141_WYG_118-11a"/>
茅簷閒寂寂無事覺人和井近時澆圃城低下見河興<lb/>
縁芳草積情向逺峰多別日歸何地停橈更一過<lb/>
　　　題李將軍山亭　　　　　　<hi>唐</hi>郭　良<lb/>
鳳閣將軍位龍門司隷家衣冠為隱逸山水作繁華徑<lb/>
出重林草池揺兩岸花誰知貴公第亭院有煙霞<lb/>
　　　夏夜西亭即事寄錢員外　　<hi>唐</hi>耿　湋<lb/>
髙亭賔客散暑夜醉相和細汗迎衣集微凉待扇過風<lb/>
還池色定月晩樹陰多遥想隨行者珊珊動曉珂<lb/>
<pb n="KR4h0141_WYG_118-11b"/>
　　　玉臺體題湖上亭　　　　　<hi>唐</hi>戎　昱<lb/>
湖入苑西邊湖頭勝事偏緑竿初長筍紅顆未開蓮蔽<lb/>
日髙髙樹迎人小小船清風長入座夏月似秋天<lb/>
　　　題楊侍郎新亭　　　　　　<hi>唐</hi>劉　商<lb/>
毘陵過柱史簡易在茅茨芳草如花種修篁帶筍移徑<lb/>
幽人未賞簷靜燕初窺野客憐霜壁青松畫一枝<lb/>
　　　晝居池上亭獨吟　　　　　<hi>唐</hi>劉禹錫<lb/>
日午樹陰正獨吟池上亭靜看蜂教誨閒想鶴儀型法<lb/>
<pb n="KR4h0141_WYG_118-12a"/>
酒調神氣清琴入性靈浩然機已息几杖復何銘<lb/>
　　　百花亭　　　　　　　　　<hi>唐</hi>白居易<lb/>
朱檻在空虛凉風八月初山形如峴首江色似桐廬佛<lb/>
寺乘船入人家枕水居髙亭仍有月今夜宿何如<lb/>
　　　湖亭晩歸　　　　　　　　　白居易<lb/>
盡日湖亭卧心閒事亦稀起因殘醉醒坐待晩凉歸松<lb/>
雨飄藤帽江風透葛衣柳堤行不厭沙軟絮霏霏<lb/>
　　　題胡氏谿亭　　　　　　　<hi>唐</hi>朱慶餘<lb/>
<pb n="KR4h0141_WYG_118-12b"/>
亭與谿相近無時不有風澗松生便黑野蘚看多紅雨<lb/>
足秋聲後山沈夜色中主人能守靜略與客心同<lb/>
　　　光州王建使君水亭作　　　<hi>唐</hi>賈　島<lb/>
楚水臨軒積澄鮮一畝餘柳根連岸盡荷葉出萍初極<lb/>
浦清相似幽禽到不虚夕陽亭際眺槐雨滴疎疎<lb/>
　　　谿亭　　　　　　　　　　<hi>唐</hi>許　渾<lb/>
谿亭四面山横柳半谿灣蟬響螳螂急魚深翡翠閒水<lb/>
寒留客醉月上與僧還猶戀蕭蕭竹西齋未掩關<lb/>
<pb n="KR4h0141_WYG_118-13a"/>
　　　其二<lb/>
煖枕眠谿柳僧齋昨夜期茶香秋夢後松韻晩吟時共<lb/>
戲魚翻藻爭棲鳥墮枝重陽應一醉栽菊助東籬<lb/>
　　　宿宣義池亭　　　　　　　<hi>唐</hi>劉得仁<lb/>
暮色遶柯亭南山出竹青夜深斜舫月風定一池星島<lb/>
嶼無人跡菰蒲有鶴翎此中休便得何必泛滄溟<lb/>
　　　姚氏池亭　　　　　　　　<hi>唐</hi>項　斯<lb/>
池館饒佳致幽人愜所閒篠風能動浪岸樹不遮山嘯<lb/>
<pb n="KR4h0141_WYG_118-13b"/>
檻魚驚後眠忩鶴語間何須說廬阜深處便躋攀<lb/>
　　　早秋遊湖上亭　　　　　　<hi>唐</hi>劉　威<lb/>
危亭秋尚早野思已無窮竹葉一樽酒荷香四座風曉<lb/>
煙孤嶼外歸鳥夕陽中漸愛湖光冷移舟月滿空<lb/>
　　　涵碧亭　　　　　　　　　<hi>唐</hi>方　干<lb/>
髙低竹雜松積翠復留風路劇陰谿裏寒生暑氣中閒<lb/>
雲低覆草片水靜涵空方見洋源牧心侔造化工<lb/>
　　　鄠郊山舍題趙處士林亭　　<hi>唐</hi>李　洞<lb/>
<pb n="KR4h0141_WYG_118-14a"/>
圭峯秋後疊亂葉落寒虛四五百竿竹二三千卷書雲<lb/>
深猿拾栗雨霽蟻縁蔬只隔門前水如同萬里餘<lb/>
　　　漢南郵亭　　　　　　　　<hi>唐</hi>裴　說<lb/>
髙閣水風清開門日送迎帆張獨鳥起樂奏大魚驚驟<lb/>
雨拖山過微風拂面生閒吟雖得句留此謝多情<lb/>
　　　題王侍御宅内亭子　　　　<hi>唐</hi>黄　滔<lb/>
俗間塵外境郭内宅中亭或有人家創還無蓮幕馨石<lb/>
曾湖岸見琴誤嶽樓聽來客頻頻說終須作畫屏<lb/>
<pb n="KR4h0141_WYG_118-14b"/>
　　　中書相公谿亭宴集依韻　　<hi>宋</hi>徐　鉉<lb/>
雨霽秋光晩亭虚野興廻沙鷗掠岸去谿水上階來客<lb/>
傲風欹幘筵香菊在杯東山長許醉何事憶天台<lb/>
　　　碧巘亭　　　　　　　　　<hi>宋</hi>文　同<lb/>
斷巘緑谿邊危亭翠壁前軒忩誰是客詩酒自稱仙逺<lb/>
壑春藏雨長波晝起煙吏人休報事髙興正陶然<lb/>
　　　弄珠亭春望　　　　　　　　文　同<lb/>
岸柳舞毿毿春濃物象酣煙雲分極浦舟楫聚回潭上<lb/>
<pb n="KR4h0141_WYG_118-15a"/>
水魚千百眠沙鴈兩三遥懷無可奈長是寄城南<lb/>
　　　東谿亭　　　　　　　　　　文　同<lb/>
短彴逶迤渡髙櫩夭矯沈波光環堵淨日色綵梁深萍<lb/>
荇翻金鯽蘭苕㸃翠禽主人公事簡時此照清襟<lb/>
　　　蒙亭　　　　　　　　　　<hi>宋</hi>孫　覿<lb/>
小築三間足雄包萬象并遥波通極浦落日抱孤城小<lb/>
語千巖應長歌百蟄驚坐看衣屨上漠漠晩雲生<lb/>
　　　嫣然亭　　　　　　　　　<hi>宋</hi>朱　子<lb/>
<pb n="KR4h0141_WYG_118-15b"/>
手種籬間樹枝繁不忍刪新亭最佳處勝日共歡顔景<lb/>
晏春紅淺雨餘寒翠澘光風回巧笑桃李任漫山<lb/>
　　　過九里亭　　　　　　　　<hi>宋</hi>楊萬里<lb/>
水渚纔容足漁家便架椽屋根些子地簷外不勝天岸<lb/>
岸皆垂柳門門一釣船五湖好風月乞與不論錢<lb/>
　　　陳伯可山亭　　　　　　　<hi>宋</hi>戴復古<lb/>
梯險登霞外乘流過竹西寒谿隨雨漲髙閣與雲齊䨇<lb/>
鶴有時舞孤猿何處啼清吟無盡興白石可留題<lb/>
<pb n="KR4h0141_WYG_118-16a"/>
　　　林皋亭　　　　　　　　　<hi>元</hi>虞　集<lb/>
九月天氣肅鶴鳴在林陰使君甚好客來者總能吟紅<lb/>
樹秋山近黄華夕露深鄰翁八九十有酒即相尋<lb/>
　　　登山亭　　　　　　　　　<hi>元</hi>薩都拉<lb/>
山上新亭好紅塵不可侵雨階幽草合風徑落花深野<lb/>
水浮晴色平田下夕陰城中公事少日日就登臨<lb/>
　　　嶽心亭　　　　　　　　　<hi>元</hi>張　翥<lb/>
何許新亭好軒忩窈窕深天開雲四面地據嶽中心雨<lb/>
<pb n="KR4h0141_WYG_118-16b"/>
緑蘼蕪道風香薝蔔林曉嵐收不盡猶作半山陰<lb/>
　　　吕公亭　　　　　　　　　<hi>元</hi>余　闕<lb/>
鄂渚江漢合兹亭宅其幽我來窺石鏡兼得眺芳洲逺<lb/>
岫雲中没春江雨外流何時乘白鶴吹笛過南樓<lb/>
　　　垂虹亭　　　　　　　　　<hi>元</hi>倪　瓉<lb/>
虛閣春城外澄湖暮雨邊飛雲忽入户去鳥欲窮天林<lb/>
屋青西映吳松碧左連登臨感時物快吸酒如川<lb/>
　　　山亭　　　　　　　　　　<hi>明</hi>薛　蕙<lb/>
<pb n="KR4h0141_WYG_118-17a"/>
西圃禁垣東凉生暑漸空小池盈宿雨叢桂易秋風獨<lb/>
鶴窺雲際幽蘭浥露中來遊行樂地不惜醉山公<lb/>
　　　内苑涵碧亭　　　　　　　<hi>明</hi>陳　沂<lb/>
苑入黄金塢橋廻碧樹灣龍池觀九島鼇禁覓三山溜<lb/>
轉雲車急花深月殿閒從來人罕至御榻在中間<lb/>
　　　偕方仲美宗良兄再集宛在亭<lb/>
　　　　　　　　　　　　　　　<hi>明</hi>朱多炡<lb/>
一曲君恩重千秋賀監才亭虛水禽集池淨藕花開進<lb/>
<pb n="KR4h0141_WYG_118-17b"/>
艇凉風送鈎簾返照來誰能與朋好到此不銜杯<lb/>
　　五言排律<lb/>
　　　王屋山第之側雜構小亭暇日與羣公同遊<lb/>
　　　　　　　　　　　　　　　<hi>唐</hi>李　嶠<lb/>
桂亭依絶巘蘭榭俯廻谿綺棟魚鱗出雕甍鳳羽棲引<lb/>
泉聊漲沼鑿磴且通蹊席上山花落簾前野樹低弋林<lb/>
開曙景釣渚發晴霓狎水驚梁燕臨風聽楚雞復看題<lb/>
柳葉彌喜蔭桐圭<lb/>
<pb n="KR4h0141_WYG_118-18a"/>
　　　白蓮花亭侍宴應制　　　　<hi>唐</hi>沈佺期<lb/>
九日陪天仗三秋幸禁林霜威變緑樹雲氣落青岑水<lb/>
殿黄花合山亭絳葉深朱旗夾小徑寳馬駐清潯苑吏<lb/>
收寒果饔人饍野禽承歡不覺暝遥響素秋砧<lb/>
　　　仙萼池亭侍宴應制　　　　　沈佺期<lb/>
歩輦尋丹嶂行宫在翠微川長看鳥滅谷轉聽猿稀天<lb/>
磴扶階迥雲泉透户飛閒花開石竹幽葉吐薔薇徑狹<lb/>
難留騎亭寒欲進衣白龜來獻壽仙吹返彤闈<lb/>
<pb n="KR4h0141_WYG_118-18b"/>
　　　奉和幸神臯亭應制　　　　<hi>唐</hi>宋之問<lb/>
清蹕喧黄道乘輿降紫宸霜戈凝曉日雲管發陽春臺<lb/>
古全疑漢林餘半識秦宴酣詩布澤節改令行仁昔恃<lb/>
山河險今依道德淳多慚獻嘉頌空累屬車塵<lb/>
　　　鄭郎中山亭　　　　　　　<hi>唐</hi>崔　翹<lb/>
篆筆飛章暇園亭染翰遊地竒人境別事逺俗塵收書<lb/>
閣山雲起琴齋澗月留泉清鱗影見樹密鳥聲幽杜馥<lb/>
薰梅雨荷香送麥秋無勞置驛騎文酒暗相求<lb/>
<pb n="KR4h0141_WYG_118-19a"/>
　　　題獨孤使君湖上林亭　　　<hi>唐</hi>劉長卿<lb/>
出樹倚朱欄吹鐃引上官老農持挿拜時稼捲簾看水<lb/>
對登龍淨山當建隼寒夕陽湖草動秋色渚田寛渤海<lb/>
人無事荆州客獨安謝公何足比來往石門難<lb/>
　　　裴僕射東亭　　　　　　　<hi>唐</hi>錢　起<lb/>
鳳扆任匡濟雲谿難退還致君超列辟得道在榮班朱<lb/>
㦸繚垣下髙齋芳樹間隔花聞逺水廢卷愛晴山晩沐<lb/>
值清興知音同解顔藉蘭開賜酒留客下重關仙犬逐<lb/>
<pb n="KR4h0141_WYG_118-19b"/>
人靜朝車映竹閒則知真隱逸未必謝區寰軒后三朝<lb/>
顧赤松何足攀<lb/>
　　　杭州盧錄事山亭　　　　　<hi>唐</hi>朱慶餘<lb/>
山色滿公署到來詩景饒解衣臨曲榭隔竹見紅蕉清<lb/>
漏焚香夕輕嵐視事朝靜中看鎻印髙處見迎潮曳履<lb/>
庭蕪近當身樹葉飄傍城餘菊在歩入一仙瓢<lb/>
　　　李氏小池亭十二韻　　　　<hi>唐</hi>韋　莊<lb/>
積石亂巉巉庭莎緑不芟小橋低跨水危檻半依巖花<lb/>
<pb n="KR4h0141_WYG_118-20a"/>
落魚爭唼櫻紅鳥競鵮引泉疏地脈掃絮積山嵌古柳<lb/>
紅綃織新篁紫綺緘養猿秋嘯月放鶴夜棲杉枕簟谿<lb/>
雲膩池塘海雨鹹語忩雞逞辨䑛鼎犬偏饞踏蘚青粘<lb/>
屐攀蘿緑蔭衫訪僧舟北渡貰酒日西銜遲客登髙閣<lb/>
題詩遶翠嵓家藏何所寶清韻滿琅函<lb/>
　　　泉南孫氏園亭　　　　　　<hi>元</hi>馬祖常<lb/>
鑿石通歸汐浮梁看浴暾鴨闌萍上甃鹿柵蘚生垣薝<lb/>
蔔垂梔子篔簹長竹孫書香芸辟蠧席煖錦裁鴛交客<lb/>
<pb n="KR4h0141_WYG_118-20b"/>
登仙籍承家荷帝恩冰甌蜂蜜溜酒榼荔漿翻吹籥花<lb/>
圍屋彈琴鶴舞園海雲春有態閩雪夜無㾗誰謂衣裳<lb/>
懶予今杖履煩捋鬚歌月地翹首望天門<lb/>
　　七言律<lb/>
　　　太平公主山亭侍宴應制　　<hi>唐</hi>李　嶠<lb/>
黄金瑞榜絳河隈白玉仙輿紫禁來碧樹青岑雲外聳<lb/>
朱樓畫壁水中開龍舟下瞰鮫人室羽節髙臨鳳女臺<lb/>
遽惜歡娛歌吹晩揮戈更却曜靈回<lb/>
<pb n="KR4h0141_WYG_118-21a"/>
　　　題賈巡官林亭　　　　　　<hi>唐</hi>楊巨源<lb/>
白鳥閒棲亭樹枝緑樽仍對菊花籬許詢本愛交禪侣<lb/>
陳寔由來足好兒明月出雲秋館思逺泉經雨夜忩知<lb/>
門前長者無虛轍一片寒光動水池<lb/>
　　　題友人池亭　　　　　　　<hi>唐</hi>溫庭筠<lb/>
月榭風亭遶曲池粉垣廻互瓦參差侵簾白片揺翻影<lb/>
落鏡紅愁冩倒枝鸂鶒刷毛花蕩漾鷺鷥拳足雪離披<lb/>
山翁醉後如相憶羽扇清樽我自知<lb/>
<pb n="KR4h0141_WYG_118-21b"/>
　　　奉同諸公題河中任中丞新剏河亭<lb/>
　　　　　　　　　　　　　　　<hi>唐</hi>李商隠<lb/>
萬里誰能訪十洲新亭雲構壓中流河鮫縱翫難為室<lb/>
海蜃遥驚恥化樓左右名山窮逺目東西大道鎻輕舟<lb/>
獨留巧思傳千古長與蒲津作勝遊<lb/>
　　　許州題德星亭　　　　　　<hi>唐</hi>薛　能<lb/>
潩水南流東有堤堤邊亭是武陵谿槎松配石堪僧坐<lb/>
蘂杏含春欲鳥啼髙處月生滄海外逺郊山在夕陽西<lb/>
<pb n="KR4h0141_WYG_118-22a"/>
頻來不似軍從事只戴紗巾曳杖藜<lb/>
　　　題河中亭子　　　　　　　　薛　能<lb/>
河擘䨇流島在中島中亭子正南空蒲根舊浸臨關道<lb/>
沙色遥飛傍苑風晴見樹卑知嶽大晩聞車亂覺橋通<lb/>
無窮勝事應須宿霜白蒹葭月在東<lb/>
　　　和于中丞登扶風亭　　　　<hi>唐</hi>方　干<lb/>
避石攀蘿去不迷行時舉歩似丹梯東軒海日已先照<lb/>
下界晨雞猶未啼郭裏雲山全占寺村前竹樹半藏谿<lb/>
<pb n="KR4h0141_WYG_118-22b"/>
謝公吟望多來此此地應將峴首齊<lb/>
　　　再題路支使南亭　　　　　　方　干<lb/>
行處避松兼礙石即須門徑落斜開愛邀舊友看漁釣<lb/>
貪聽新禽駐酒杯樹影不隨明月去谿流常送落花來<lb/>
睡時分得江淹夢五色毫端弄逸才<lb/>
　　　睦州呂郎中環谿亭　　　　　方　干<lb/>
為是仙才登望處風光便似武陵春閒花半落猶迷蝶<lb/>
白鳥䨇飛不避人樹影斜餘侵枕簟荷香坐久著衣巾<lb/>
<pb n="KR4h0141_WYG_118-23a"/>
暫來此地非多日明主那容借寇恂<lb/>
　　　題越州袁秀才林亭　　　　　方　干<lb/>
清邃林亭指畫開幽巖別派象天台坐牽蕉葉題詩句<lb/>
醉觸藤花落酒杯白鳥不歸山裏去紅鱗多向鏡中來<lb/>
終年此地為吟侣早起尋君薄暮回<lb/>
　　　褚家林亭　　　　　　　　<hi>唐</hi>皮日休<lb/>
廣庭遥帶舊娃宫竹島蘿谿委曲通茂苑樓臺低檻外<lb/>
太湖魚鳥徹池中蕭疎桂影移茶具狼籍蘋花上釣筒<lb/>
<pb n="KR4h0141_WYG_118-23b"/>
爭得共君來此住便披鶴氅對清風<lb/>
　　　題崔駙馬林亭　　　　　　<hi>唐</hi>僧無可<lb/>
宫花野藥半相和藤蔓參差惜不科纎草連門留徑細<lb/>
髙樓出樹見山多洞中避暑青苔滿池上吟詩白鳥過<lb/>
更買太湖千片石疊成雲頂緑嵯峨<lb/>
　　　登涵輝亭　　　　　　　　<hi>宋</hi>孔武仲<lb/>
常時洲島隔波瀾故覓君山直上看罨畫園林春減色<lb/>
水晶宫闕晝添寒州城斜引羣峰小湖面平吞數驛寛<lb/>
<pb n="KR4h0141_WYG_118-24a"/>
坐久西風響喬木扁舟思到武陵灘<lb/>
　　　太湖恬亭　　　　　　　　<hi>宋</hi>王安石<lb/>
檻臨谿上緑陰圍谿岸髙低入翠微日落斷橋人獨立<lb/>
水銜幽樹鳥相依清遊自覺心無累靜處安知世有機<lb/>
更待夜深同徙倚秋風斜月釣船歸<lb/>
　　　成都楊氏江亭　　　　　　<hi>宋</hi>文　同<lb/>
汀洲煙雨卷輕霏遥望軒忩隱翠圍萬嶺西來供曉色<lb/>
一江南下載晴暉鳬鷗慣入闌干宿魚蟹長隨舴艋歸<lb/>
<pb n="KR4h0141_WYG_118-24b"/>
我亦舊多滄海思幾時如此得苔磯<lb/>
　　　題潭州徐氏春暉亭　　　　<hi>宋</hi>蘇　軾<lb/>
曨曨曉日上三竿客向東風競倚闌穿竹鳥聲驚歩武<lb/>
入簷花影落杯盤勿嫌歩月臨元圃冷笑乘槎向海灘<lb/>
勝槩直應吟不盡憑君寄與畫圖看<lb/>
　　　秋日登海州乘槎亭　　　　　張　耒<lb/>
海上西風八月凉乘槎亭外水茫茫人家日暖漁樵樂<lb/>
山路秋晴松柏香隔水飛來鴻陣濶趂潮歸去櫓聲忙<lb/>
<pb n="KR4h0141_WYG_118-25a"/>
蓬萊方丈知何處煙浪參差在夕陽<lb/>
　　　次秀野極目亭韻　　　　　<hi>宋</hi>朱　子<lb/>
偶向新亭一破顔髙情直寄有無間地偏已隔東西路<lb/>
天闊長圍逺近山浩蕩祗愁朝霧合輪囷却喜暮雲還<lb/>
不堪景物撩人甚倒盡詩囊未許慳<lb/>
　　　飲清湍亭石上小醉再登晝寒　朱　子<lb/>
水邊今日共傳杯多謝殷勤數子來三伏炎蒸那有此<lb/>
百年懷抱頓能開雲山合匝還生霧雪澗翻騰怒吼雷<lb/>
<pb n="KR4h0141_WYG_118-25b"/>
却恨蒼屏遮逺目凌風直欲跨蓬萊<lb/>
　　　題張氏新亭　　　　　　　<hi>宋</hi>范成大<lb/>
水楊成幄翠相遮猶有東風管物華葉底青梅無數子<lb/>
梢頭紅杏不多花煩將練火炊香飯更引長泉煮鬬茶<lb/>
約我詩成須疥壁莫嗔欹側似歸鴉<lb/>
　　　水亭有懷　　　　　　　　<hi>宋</hi>陸　游<lb/>
漁村把酒對丹楓水驛憑軒送去鴻道路半年行不到<lb/>
江山萬里看無窮故人草詔九天上老子題詩三峽中<lb/>
<pb n="KR4h0141_WYG_118-26a"/>
笑謂毛錐可無恨書生處處與卿同<lb/>
　　　池亭夏晝　　　　　　　　　陸　游<lb/>
造物寧非念老生池亭幽事悉施行羣魚聚散忽無迹<lb/>
孤蝶去來如有情小磑落茶紛雪片寒泉得火作松聲<lb/>
曲肱假寐翛然寤不為敲門夢不成<lb/>
　　　南海東廟浴日亭　　　　　<hi>宋</hi>楊萬里<lb/>
南海端為四海魁扶桑絶境信竒哉日從若木梢頭轉<lb/>
潮到占城國裏回最愛五更紅浪沸忽吹萬里紫霞開<lb/>
<pb n="KR4h0141_WYG_118-26b"/>
天公管領詩人眼銀漢星槎借一來<lb/>
　　　寄題曾子與競秀亭　　　　　楊萬里<lb/>
老夫上下蓼花灘每過君家輙繫船尊酒燈前山入座<lb/>
孤鴻月底水連天暄凉書問二千里場屋聲名三十年<lb/>
競秀主人文似豹不應霧隱萬峰邉<lb/>
　　　平逺亭　　　　　　　　　<hi>元</hi>尹廷髙<lb/>
野水漫漫接白雲凭闌轉覺興撩人一川芳草青無際<lb/>
數㸃遥峰淡不真煙樹夕陽開畫軸風帆沙鳥伴吟身<lb/>
<pb n="KR4h0141_WYG_118-27a"/>
箇中儘有閒田地何必桃源更問津<lb/>
　　　半山亭　　　　　　　　　<hi>元</hi>于　石<lb/>
萬疊嵐光冷滴衣清泉白石鎻煙扉半山落日樵相語<lb/>
一徑寒松僧獨歸葉落誤驚幽鳥去林空不礙斷雲飛<lb/>
層崖峭壁疑無路忽有鐘聲出翠微<lb/>
　　　分題翠光亭送李仲常江陰知事<lb/>
　　　　　　　　　　　　　　　<hi>元</hi>陳　樵<lb/>
亭前練水細如縈亭上君山玉作屏林斷纔通吳月白<lb/>
<pb n="KR4h0141_WYG_118-27b"/>
鴈飛不盡楚天青莓苔着雨長黏石翡翠迎風欲墮翎<lb/>
怪得歩兵迷望眼詩成正值酒初醒<lb/>
　　　題張以中野亭　　　　　　<hi>元</hi>倪　瓚<lb/>
人境曠無車馬雜軒楹只在第三橋開門草色侵書幌<lb/>
隔水松聲和玉簫一榻雲山供夏簟滿江煙雨看春潮<lb/>
君能擷取飛霞珮天際真人近可招<lb/>
　　　題崇山劉氏園亭　　　　　<hi>明</hi>吳　㑹<lb/>
西山三疊鬱岧嶤亭上看山翠欲飄楊柳小樓風滿席<lb/>
<pb n="KR4h0141_WYG_118-28a"/>
芙蓉清沼水平橋美人歌處傾金杓仙客來時度玉簫<lb/>
我欲醉眠花底月滿衣香露夜蕭蕭<lb/>
　　　方叔先生過詠歸亭　　　　<hi>明</hi>沈　右<lb/>
積雨空林喜夜晴杖藜隨意傍江行天寒木落青山出<lb/>
日轉沙虛白鳥明漫擬東鄰時釀黍自憐南畝晩歸耕<lb/>
潁川髙士能相過閒把瑶琴膝上横<lb/>
　　　坐王氏園亭作　　　　　　<hi>明</hi>劉榮嗣<lb/>
秋向郊原靜處尋古牆圍繞蓽門深迂廻窈窕層苔路<lb/>
<pb n="KR4h0141_WYG_118-28b"/>
青紫丹黄千樹林風定小池開竹影日中髙榭合藤陰<lb/>
孤琴更在西鄰北遥領清商識隱心<lb/>
　　　題來青亭　　　　　　　　<hi>明</hi>僧德祥<lb/>
西馬橋分一水灣來青亭子在其間一方席上長留客<lb/>
三尺忩中只見山落地浮雲須急掃當簷繁木要頻刪<lb/>
輕嵐嫩紫無朝暮肯與閒情數往還<lb/>
　　七言排律<lb/>
　　　顧氏緑陰亭　　　　　　　<hi>元</hi>鄭元祐<lb/>
<pb n="KR4h0141_WYG_118-29a"/>
顧家亭子緑陰陰楊栁菰蒲岸岸深鷺下積陂明霽雪<lb/>
鸎啼叢薄度鎔金凉雲覆地苔粘屐疎雨沾衣露滿襟<lb/>
境曠始知清晝寂舟行忽見白漚沈錦香承宇花如霧<lb/>
星采當階月在林荷钁課童栽藥物開忩傍水候跫音<lb/>
湛癡原自能談易嵇鍜何妨善鼓琴况是松醪釀初熟<lb/>
公餘莫厭客同斟<lb/>
　　五言絶句<lb/>
　　　池西亭　　　　　　　　　<hi>唐</hi>白居易<lb/>
<pb n="KR4h0141_WYG_118-29b"/>
朱欄映晩樹金魄落秋池還似錢塘夜西樓月出時<lb/>
　　　陪江州李使君重陽宴百花亭<lb/>
　　　　　　　　　　　　　　　<hi>唐</hi>朱慶餘<lb/>
閒攜九日酒共到百花亭醉裏求詩境回看島嶼青<lb/>
　　　迎風亭　　　　　　　　　<hi>唐</hi>朱景元<lb/>
山雨留青氣谿飇送早凉時廻石門歩階下碧雲光<lb/>
　　　蓮亭　　　　　　　　　　　朱景元<lb/>
廻塘最幽處拍水小亭開莫怪闌干濕鵁鶄夜宿來<lb/>
<pb n="KR4h0141_WYG_118-30a"/>
　　　望湘亭　　　　　　　　　<hi>唐</hi>鄭　谷<lb/>
湘水似伊水湘人非故人登臨獨無語風柳自揺春<lb/>
　　　曹亭　　　　　　　　　　<hi>宋</hi>孔平仲<lb/>
外看江水長裏見荷花發廬阜收白雲南浦浸明月<lb/>
　　　其二<lb/>
漾舟荷花裏艤棹緑楊陰却上曹亭望山髙江水深<lb/>
　　　披錦亭　　　　　　　　　<hi>宋</hi>文　同<lb/>
繁紅層若雲密綠疊如浪青帝下尋春滿園開歩障<lb/>
<pb n="KR4h0141_WYG_118-30b"/>
　　　露香亭　　　　　　　　　　文　同<lb/>
宿露濛曉花婀娜清香發隨風入懷袖累日不消歇<lb/>
　　　秀聚亭　　　　　　　　　<hi>宋</hi>陳　瓘<lb/>
曉色春風裏維舟一小亭看山渾不倦待得雪峰青<lb/>
　　　卷雲亭　　　　　　　　　<hi>宋</hi>朱　子<lb/>
西山雲氣深徙倚一舒嘯浩蕩忽搴開為君展遐眺<lb/>
　　　君子亭　　　　　　　　　　朱　子<lb/>
倚杖臨寒水披襟立晩風相逢數君子為我說濂翁<lb/>
<pb n="KR4h0141_WYG_118-31a"/>
　　　春露亭書　　　　　　　　<hi>元</hi>劉　因<lb/>
老樹含春容寒泉動幽響念彼山中人風露恣清賞<lb/>
　　　寄題真定明逺亭　　　　　<hi>元</hi>趙孟頫<lb/>
未到新亭上先題明逺詩雲間歸鴈小山外夕陽遲<lb/>
　　　煙波亭　　　　　　　　　<hi>明</hi>吳　琳<lb/>
漢水連天濶江雲䕶曉寒青青山數㸃最好倚闌看<lb/>
　　　歸雲亭　　　　　　　　　<hi>明</hi>蔡　羽<lb/>
尋幽坐翠微嵐氣濕人衣日暮髙亭上雲歸僧未歸<lb/>
<pb n="KR4h0141_WYG_118-31b"/>
　　　冷泉亭　　　　　　　　　<hi>明</hi>王穉登<lb/>
暮瀑浮花急春流飲鹿渾潺湲一片雨終日在山門<lb/>
　　七言絶句<lb/>
　　　過崔處士興宗林亭　　　　<hi>唐</hi>王　維<lb/>
緑樹重陰蓋四鄰青苔日厚自無塵科頭箕踞長松下<lb/>
白眼看他世上人<lb/>
　　　虢州後亭送李判官使赴晉絳<lb/>
　　　　　　　　　　　　　　　<hi>唐</hi>岑　參<lb/>
<pb n="KR4h0141_WYG_118-32a"/>
西原驛路挂城頭客散紅亭雨未收君去試看汾水上<lb/>
白雲猶似漢時秋<lb/>
　　　西亭春望　　　　　　　　<hi>唐</hi>賈　至<lb/>
日長風暖柳青青北鴈歸飛入杳冥岳陽城上間吹笛<lb/>
能使春心滿洞庭<lb/>
　　　楊家南亭　　　　　　　　<hi>唐</hi>白居易<lb/>
小亭門向月斜開滿地凉風滿地苔此院好彈秋思處<lb/>
終須一夜抱琴來<lb/>
<pb n="KR4h0141_WYG_118-32b"/>
　　　宿府池西亭　　　　　　　　白居易<lb/>
池上平橋橋下亭夜深睡覺上橋行白頭老尹重來宿<lb/>
十五年前舊月明<lb/>
　　　髙亭　　　　　　　　　　　白居易<lb/>
亭脊太髙君莫拆東家留取當西山好看落日斜銜處<lb/>
一片春嵐映半環<lb/>
　　　宿竇使君莊水亭　　　　　　白居易<lb/>
使君何在在江東池柳初黄杏欲紅有興即來閒便宿<lb/>
<pb n="KR4h0141_WYG_118-33a"/>
不知誰是主人翁<lb/>
　　　遊城東王駙馬亭　　　　　<hi>唐</hi>陸　暢<lb/>
城外無塵水間松秋天木落見山容共尋蕭史江亭去<lb/>
一望終南紫閣峰<lb/>
　　　題候仙亭　　　　　　　　<hi>唐</hi>沈亞之<lb/>
新剏仙亭覆石壇雕梁峻宇入雲端嶺北嘯猿髙枕聴<lb/>
湖南山色捲簾看<lb/>
　　　登望雲亭招友　　　　　　<hi>唐</hi>朱慶餘<lb/>
<pb n="KR4h0141_WYG_118-33b"/>
日日恐無雲可望不辭逐靜望來頻共知亭下眠雲逺<lb/>
解到上頭能幾人<lb/>
　　　宿村家亭子　　　　　　　<hi>唐</hi>賈　島<lb/>
牀頭枕是谿中石井底泉通竹下池宿客未眠過夜半<lb/>
獨聞山雨到來時<lb/>
　　　題池州貴池亭　　　　　　<hi>唐</hi>杜　牧<lb/>
勢比凌歊宋武臺分明百里逺帆開蜀江雪浪西江滿<lb/>
強半春寒去却來<lb/>
<pb n="KR4h0141_WYG_118-34a"/>
　　　題元處士髙亭　　　　　　　杜　牧<lb/>
水接西江天外聲小齋松影拂雲平何人教我吹長笛<lb/>
閒倚春風弄月明<lb/>
　　　題隱霧亭　　　　　　　　<hi>唐</hi>魚𤣥機<lb/>
春花秋月入詩篇白日幽閒是散仙空捲珠簾不曾下<lb/>
長移一榻對山眠<lb/>
　　　玉泉亭　　　　　　　　　<hi>宋</hi>趙　抃<lb/>
潺潺朝暮入神清落澗通池遶郡㕔亂石長松山十里<lb/>
<pb n="KR4h0141_WYG_118-34b"/>
探源須上玉泉亭<lb/>
　　　易從師山亭　　　　　　　<hi>宋</hi>林　逋<lb/>
林表秋山白鳥飛此中幽致亦還稀西邨渡口人煙晩<lb/>
坐見漁舟兩兩歸<lb/>
　　　登賀園髙亭　　　　　　　<hi>宋</hi>孔平仲<lb/>
東武名園數賀家更於髙處望春華深紅淺白知多少<lb/>
直到南山盡是花<lb/>
　　　和杜孝錫展江亭　　　　　<hi>宋</hi>韓　維<lb/>
<pb n="KR4h0141_WYG_118-35a"/>
斜日低雲動水光偶尋佳處閱羣芳城闉不隔和風度<lb/>
吹過千花百草香<lb/>
　　　谿光亭　　　　　　　　　<hi>宋</hi>蘇　軾<lb/>
決去湖波尚有情却隨初日動簷楹谿光自古無人畫<lb/>
憑仗新詩與寫成<lb/>
　　　題趙秀才壁　　　　　　　<hi>宋</hi>陳　造<lb/>
日日危亭凭曲闌幾山蒼翠擁煙鬟連朝策馬衝雲去<lb/>
盡是亭中望處山<lb/>
<pb n="KR4h0141_WYG_118-35b"/>
　　　再題吳公濟風泉亭　　　　<hi>宋</hi>朱　子<lb/>
華林翠澗響風泉竟日閒來石上眠更結危亭俯幽聽<lb/>
未妨長作地行仙<lb/>
　　　拄笏亭晩望　　　　　　　<hi>宋</hi>范成大<lb/>
林泉隨處有清凉山繞闌干客自忙谿雨不飛虹尚飲<lb/>
亂蟬髙柳滿斜陽<lb/>
　　　雲間湖光亭　　　　　　　　范成大<lb/>
微風不動斂濤湍組練晶晶色界寒斜照發揮猶未盡<lb/>
<pb n="KR4h0141_WYG_118-36a"/>
月明殘夜更來看<lb/>
　　　雨中山行至松風亭忽澄霽　<hi>宋</hi>陸　游<lb/>
煙雨千峰擁髻鬟忽看青嶂白雲間卷藏破墨營丘筆<lb/>
却展將軍著色山<lb/>
　　　登多稼亭曉望　　　　　　<hi>宋</hi>楊萬里<lb/>
風不能消曉霧㾗天猶未放宿雲根城腰摺處纔三徑<lb/>
山觜前頭別一村<lb/>
　　　中和館後草亭　　　　　　<hi>金</hi>李　晏<lb/>
<pb n="KR4h0141_WYG_118-36b"/>
藤花滿地香仍在松影拂雲寒不收山鳥似嫌遊客到<lb/>
一聲啼破小亭幽<lb/>
　　　過濟源登裴公亭用閒閒老人韻<lb/>
　　　　　　　　　　　　　　<hi>元</hi>耶律楚材<lb/>
山接晴霄水浸空山光灔灔水溶溶風廻一鏡揉藍淺<lb/>
雨過千峰潑黛濃<lb/>
　　　其二<lb/>
掀髯坐語閒臨水仰面徐行飽看山竹裏忽聞春雪落<lb/>
<pb n="KR4h0141_WYG_118-37a"/>
天教著我畫圖間<lb/>
　　　宿浚儀公湖亭　　　　　　<hi>元</hi>楊　載<lb/>
夜宿湖亭水氣凉四更風露濕衣裳空濛霧重前山暗<lb/>
屋角斜明是月光<lb/>
　　　題番陽方氏心逺亭　　　　<hi>元</hi>黄清老<lb/>
柴門垂柳曉啼鴉露徑苔封芍藥芽分得番陽雲一半<lb/>
自携春雨種黄花<lb/>
　　　劉氏水南亭子　　　　　　<hi>明</hi>蔣山卿<lb/>
<pb n="KR4h0141_WYG_118-37b"/>
洛水橋南學士家青林遥對碧山斜春風細雨柴門閉<lb/>
一樹鶯啼杏子花<lb/>
　　　小亭即事　　　　　　　　<hi>明</hi>李先芳<lb/>
緑楊垂穗噪新鴉竹裏茅亭一徑斜不是山人攜酒至<lb/>
小園閒煞碧桃花<lb/>
　　　望湖亭　　　　　　　　　<hi>明</hi>王穉登<lb/>
亭邊楊柳水邊花落日行人正憶家不及江南湖上寺<lb/>
木蘭舟裏載琵琶<lb/>
<pb n="KR4h0141_WYG_118-38a"/>
　　　　秋亭　　　　　　　　　　<hi>明</hi>僧徳祥<lb/>
　十日陰雲雨未收山中新漲足谿流杖藜不到閒亭上<lb/>
　恐有秋聲在樹頭<lb/>
　　　　立玉亭　　　　　　　　　　僧法聚<lb/>
　山當崖斷孤亭立竹樹廻環翠萬層倒看夕陽深澗底<lb/>
　不知雲外有歸僧<lb/>
　<lb/>
　<lb/>
<pb n="KR4h0141_WYG_118-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選卷一百十八<lb/>
</p>
<p>
</p>
  </div>
</body>
</text>
</TEI>
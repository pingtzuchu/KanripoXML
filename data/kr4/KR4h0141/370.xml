<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_370-1a"/>
　欽定四庫全書<lb/>
御定佩文齋詠物詩選巻三百七十一<lb/>
　　芭蕉類<hi>附美人蕉</hi>
　　　五言古<lb/>
　　　　芭蕉贊　　　　　　　　　<hi>宋</hi>謝靈運<lb/>
　生分本多端芭蕉知不一含萼不結核敷華何由實至<lb/>
　人善取譬無宰誰能律莫昵縁合時當視分㪚日<lb/>
　　　　甘蕉　　　　　　　　　　<hi>梁</hi>沈　約<lb/>
<pb n="KR4h0141_WYG_370-1b"/>
　抽葉固盈丈擢本信兼圍流甘掩椰實弱縷冠絺衣<lb/>
　　　　紅蕉　　　　　　　　　　<hi>唐</hi>栁宗元<lb/>
　晩英值窮節緑潤含珠光以兹正陽色窈窕凌清霜逺<lb/>
　物世所重旅人心所傷廽暉眺林際戚戚無遺芳<lb/>
　　　　芭蕉　　　　　　　　　　<hi>唐</hi>杜　牧<lb/>
　芭蕉為雨移故向窗前種憐渠㸃滴聲留得歸鄉夢夢<lb/>
　逺莫歸鄉覺来一翻動<lb/>
　　　　詠池上芭蕉　　　　　　　<hi>明</hi>袁　凱<lb/>
<pb n="KR4h0141_WYG_370-2a"/>
亭亭虚心植冉冉繁隂布既掩猗蘭砌還覆莓苔路巻<lb/>
舒今自知衰榮随所寓黙契方在兹臨軒挹清醑<lb/>
　　　蕉石亭　　　　　　　　　<hi>明</hi>顧　璘<lb/>
怪石如筆格上植蕉葉青蒼然太古色得爾增娉婷欲<lb/>
攜一斗墨葉底書黄庭拂拭坐盤薄風雨秋冥冥<lb/>
　　五言排律<lb/>
　　　詠蕉　　　　　　　　　　<hi>明</hi>徐　桂<lb/>
根自蘇臺徙隂生蒋徑幽當空炎日障倚檻碧雲流未<lb/>
<pb n="KR4h0141_WYG_370-2b"/>
展心如結微舒葉漸抽瑣窗迷翠黛張幕動青油書借<lb/>
臨池用光分汗簡留流甘掩中土為綌衣南州只益莓<lb/>
苔潤翻令蕙若憂荷風同委露梧葉共鳴秋夢境知誰<lb/>
得人生似爾浮漫勞彈事苦終日傍林丘<lb/>
　　七言律<lb/>
　　　書庭蕉　　　　　　　　　<hi>明</hi>王守仁<lb/>
簷前蕉葉緑成林長夏全無暑氣侵但得雨聲連夜静<lb/>
何妨月色半牀隂新詩舊葉題将滿老芰踈桐恨轉深<lb/>
<pb n="KR4h0141_WYG_370-3a"/>
莫笑鄭人談訟鹿至今醒夢兩難尋<lb/>
　　　詠芭蕉　　　　　　　　　<hi>明</hi>張　綖<lb/>
長葉翩翻緑玉叢植来况是近梧桐美人間立秋風裏<lb/>
羈客孤眠夜雨中情逐舞鸞偏易感事随夢鹿𣺌難窮<lb/>
太湖石畔新凉院何處吹簫月滿空<lb/>
　　七言排律<lb/>
　　　戲題隂凉室階前芭蕉　　　<hi>明</hi>僧良琦<lb/>
新種芭蕉繞石房清隂早見落書牀根霑零露北山潤<lb/>
<pb n="KR4h0141_WYG_370-3b"/>
葉帶濕雲南澗凉得地初依蒼石瘦抽心欲並緑筠長<lb/>
雨聲夜響顚崖瀑晴碧朝浮海日光樗櫟自慚全夀命<lb/>
楩楠合媿託巖廊觀身政憶維摩語草字寕追懐素狂<lb/>
白晝棲遲吾計拙青霄偃仰汝身強嵗寒要使交期在<lb/>
莫畏空山有雪霜<lb/>
　　五言絶句<lb/>
　　　芭蕉　　　　　　　　　　<hi>唐</hi>路徳延<lb/>
一種靈苖異天然體性虚葉如斜界紙心似倒抽書<lb/>
<pb n="KR4h0141_WYG_370-4a"/>
　　　芭蕉　　　　　　　　　　<hi>宋</hi>朱　子<lb/>
芭蕉植秋檻勿云樵悴姿與君障夏日羽扇寕復持<lb/>
　　　紅蕉　　　　　　　　　　　朱　子<lb/>
弱植不自持芳根為誰好雖微九秋榦丹心中自保<lb/>
　　　齋前芭蕉　　　　　　　　<hi>明</hi>髙　啟<lb/>
静遶緑隂行閒聼雨聲卧還有感秋詩窗前書葉破<lb/>
　　　為友人寫蕉　　　　　　　<hi>明</hi>沈　周<lb/>
便欲開船去因君更寫蕉要知相憶地葉上雨瀟瀟<lb/>
<pb n="KR4h0141_WYG_370-4b"/>
　　　題美人蕉　　　　　　　　<hi>明</hi>皇甫汸<lb/>
帶雨紅妝濕迎風翠袖翻欲知心不卷遲暮獨無言<lb/>
　　七言絶句<lb/>
　　　紅蕉　　　　　　　　　　<hi>唐</hi>徐　凝<lb/>
紅蕉曾到嶺南看較小芭蕉幾一般差是斜刀剪紅絹<lb/>
巻來開去葉中安<lb/>
　　　蕉葉　　　　　　　　　　<hi>唐</hi>徐　夤<lb/>
緑綺新裁織女機擺風揺日影離披只應青帝行春罷<lb/>
<pb n="KR4h0141_WYG_370-5a"/>
閒倚東牆卓翠旗<lb/>
　　　未展芭蕉　　　　　　　　<hi>唐</hi>錢　珝<lb/>
冷燭無煙緑蠟乾芳心猶巻怯春寒一緘書札蔵何事<lb/>
㑹被東風暗拆看<lb/>
　　　雜題　　　　　　　　　　<hi>宋</hi>王安石<lb/>
紫燕将雛語夏深緑槐庭院不多隂西窗一夜無人問<lb/>
展盡芭蕉數尺心<lb/>
　　　芭蕉　　　　　　　　　　<hi>宋</hi>張　載<lb/>
<pb n="KR4h0141_WYG_370-5b"/>
芭蕉心盡展新枝新卷新心暗已随願學新心養新徳<lb/>
旋随新葉起新知<lb/>
　　　詠芭蕉　　　　　　　　　<hi>宋</hi>楊萬里<lb/>
骨相玲瓏透八窗花頭倒插紫荷香繞身無數青羅扇<lb/>
風不来時也自凉<lb/>
　　　題樂静軒　　　　　　　　<hi>明</hi>王　紱<lb/>
竹几藤牀小硯屏薰風簾幕篆煙青閒齋幾日黄梅雨<lb/>
添得芭蕉綠滿庭<lb/>
<pb n="KR4h0141_WYG_370-6a"/>
　　　　芭蕉美人　　　　　　　　<hi>明</hi>夏　寅<lb/>
　曉妆纔罷思徘徊羅襪輕移歩綠苔試向芭蕉問春信<lb/>
　一緘芳札為誰開<lb/>
　　　　題蕉　　　　　　　　　　<hi>明</hi>沈　周<lb/>
　慣見閒庭碧玉叢春風吹過即秋風老夫都把榮枯事<lb/>
　却寄蕭蕭數葉中<lb/>
　　　　府江雜詩　　　　　　　　<hi>明</hi>謝少南<lb/>
　冬炎卉木未蕭條暫倚蓬窗旅况銷樹架綠垂君子蔓<lb/>
<pb n="KR4h0141_WYG_370-6b"/>
　崖林紅破美人蕉<lb/>
　　　　雨蕉　　　　　　　　　　<hi>明</hi>湯顯祖<lb/>
　東風吹展半廊青數葉芭蕉未擬聼記得楚江殘雨夜<lb/>
　背燈人語醉初醒<lb/>
　<lb/>
　<lb/>
　<lb/>
御定佩文齋詠物詩選巻三百七十一<lb/>
</p>
<p>
</p>
  </div>
</body>
</text>
</TEI>
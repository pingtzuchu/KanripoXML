<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_161-1a"/>
　欽定四庫全書<lb/>
御定佩文齋詠物詩選卷一百六十一<lb/>
　　衣類<hi>附帕</hi>
　　　五言古<lb/>
　　　　新製布裘　　　　　　　　<hi>唐</hi>白居易<lb/>
　桂布白似雪呉綿軟於雲布重綿且厚為裘有餘温朝<lb/>
　擁坐至暮夜覆眠達晨誰知嚴冬月肢體暖如春中夕<lb/>
　忽有念撫裘起逡巡丈夫貴兼濟豈獨善一身安得萬<lb/>
<pb n="KR4h0141_WYG_161-1b"/>
　里裘葢裹周四垠穩暖皆如我天下無寒人<lb/>
　　　　黑裘　　　　　　　　　　<hi>宋</hi>王禹偁<lb/>
　野蠶自成繭繰密為山綢此物産何許萊夷負海州一<lb/>
　端重數斤裁染為䙝裘守黒異華侈崇儉非輕柔熏香<lb/>
　則無取風雪曽何憂朝可奉冠帶夜以為衾禂晏嬰三<lb/>
　十年庶幾跡相侔季子歎貂弊吾服已為優不恥狐貉<lb/>
　者亦當師仲由况我屢遷謫行採賡歌謳映髪垂鷺頂<lb/>
　植杖昻鳩頭袖寛可以舞老農即為儔不曳銀臺門任<lb/>
<pb n="KR4h0141_WYG_161-2a"/>
爾争封侯<lb/>
　　　澣衣圖　　　　　　　　　<hi>元</hi>曹伯啟<lb/>
静女思歸寧澣衣拜髙堂隱士履貞固濯纓視滄浪茍<lb/>
有涓潔心顦顇猶姬姜常懐濟時䇿進退皆康莊<lb/>
　　　藤蓑次陳公甫韻　　　　　<hi>明</hi>李東陽<lb/>
采藤復采藤日夕費斤斧製為身上蓑人古衣亦古借<lb/>
問製者誰白沙乃蓑祖冉冉緑蓑衣蕭蕭白沙渚披蓑<lb/>
向江水顧影還獨語愛此勿輕捐春江正多雨<lb/>
<pb n="KR4h0141_WYG_161-2b"/>
　　　藤蓑　　　　　　　　　　<hi>明</hi>陳憲章<lb/>
一蓑費幾藤南岡礪朝斧交加落翠鬘制作䫫上古吾<lb/>
聞大澤濵羊裘動世祖何如六尺蓑滅跡蘆花渚舉俗<lb/>
無與同天隨夢中語今夜不須歸前谿正風雨<lb/>
　　　其二<lb/>
新蓑藤葉青舊蓑藤葉白新故理則然胡為妄忻戚扁<lb/>
舟西湖口坐望南山石東風吹新蓑浩蕩滄溟黑須㬰<lb/>
月東上萬里天一碧安得同心人婆娑共今夕<lb/>
<pb n="KR4h0141_WYG_161-3a"/>
　　七言古<hi>附長短句</hi>
　　　詶殷佐明見贈五雲裘歌　　<hi>唐</hi>李　白<lb/>
我吟謝朓詩上語朔風颯颯吹飛雨謝朓已往青山空<lb/>
後來繼之有殷公粉圖珍裘五雲色燦如晴天散綵虹<lb/>
文章彪炳光陸離應是素娥玉女之所為輕如松花落<lb/>
金粉濃似苔錦含碧滋逺山積翠横海島殘霞霏丹映<lb/>
江草凝毫採掇花露容幾年功成奪天造故人贈我我<lb/>
不違著令山水含清暉頓驚謝康樂詩興生我衣襟前<lb/>
<pb n="KR4h0141_WYG_161-3b"/>
林壑斂暝色袖上煙霞收夕霏羣仙長嘆驚此物千崖<lb/>
萬嶺相縈鬱身騎白鹿行飄颻手翳紫芝笑披拂相如<lb/>
不足誇鷫鸘王恭鶴氅安可方瑶臺雪花數千點片片<lb/>
吹落春風香為君持此凌蒼蒼上朝三十六玉皇下窺<lb/>
夫子不可及矯首相思空斷腸<lb/>
　　　雪軒髙士以白紵製服作歌戲贈<lb/>
　　　　　　　　　　　　　　　<hi>元</hi>周　權<lb/>
經氷緯玉紛縱横三盥寒露方織成曉機裂下不敢翫<lb/>
<pb n="KR4h0141_WYG_161-4a"/>
一道雪瀑來中庭天然精潔不可涴犀熏麝染慚呉綾<lb/>
製成素服輕於雪雅稱仙官鏘珮玦星斗離離夜挿掾<lb/>
髙興飄飄白銀闕乘風便控紫鸞車瓊簫吹落蓬萊月<lb/>
　　　擬寄衣曲　　　　　　　　<hi>元</hi>鄭允端<lb/>
男兒逺向交河道鐵馬金戈事征討邊頭八月霜風寒<lb/>
欲寄征衣須趁早急杵清砧擣夜深玉纖銅斗熨貼平<lb/>
裁縫製就衣襖裙千針萬線始得成封裹重重寄邊使<lb/>
為語夫君奮忠義好將功業立邊陲要使聲名垂史記<lb/>
<pb n="KR4h0141_WYG_161-4b"/>
　　　裁衣行　　　　　　　　　<hi>明</hi>劉　秩<lb/>
裁衣須裁短短衣短衣上馬輕如飛縫袖須縫窄窄袖<lb/>
袖窄彎弓不礙肘短衣窄袖樣時新殷勤寄與從軍人<lb/>
願郎著衣便弓馬破敵長驅古城下明年佩印披紫緋<lb/>
裁衣不比從軍時<lb/>
　　五言律<lb/>
　　　端午日賜衣　　　　　　　<hi>唐</hi>杜　甫<lb/>
宮衣亦有名端午被恩榮細葛含風軟香羅疉雪輕自<lb/>
<pb n="KR4h0141_WYG_161-5a"/>
天題處濕當暑著來清意内稱長短終身荷聖情<lb/>
　　　謝令狐綯相公賜衣九事　　　<hi>唐</hi>賈　島<lb/>
長江飛鳥外主簿跨驢歸逐客寒前夜元戎與厚衣雪<lb/>
來松更緑霜降月彌輝即入調殷鼎朝分是與非<lb/>
　　　敝裘　　　　　　　　　　　<hi>元</hi>楊　載<lb/>
寂寞牛衣子能無敝縕袍塵埃須浣濯蟣蝨費爬搔意<lb/>
味存鷄肋寒凉視馬毛千金既銷鑠猶聽朔風號<lb/>
　　　謝賜衣　　　　　　　　　　<hi>明</hi>髙　啟<lb/>
<pb n="KR4h0141_WYG_161-5b"/>
臚呼遥捧賜拜服望蓬萊香帶爐煙下光迎扇月開竒<lb/>
文天女織新樣内官裁被澤徒深厚慚無奪錦才<lb/>
　　五言排律<lb/>
　　　古錦裾　　　　　　　　　　<hi>唐</hi>吳　融<lb/>
濯水經何日隨風故有人緑衣猶逼畫丹頂尚迷眞<hi>錦上冇鸚</hi>
<hi>鵡鶴</hi>暗淡雲沈古青蒼蘚剝新映襟知染唾侵韉想縈塵<lb/>
掣曳無由覩流傳乆自珍武威應認得牽挽幾當春<lb/>
　　七言律<lb/>
<pb n="KR4h0141_WYG_161-6a"/>
　　　元九以紵絲布白輕褣見寄製成衣服以詩報<lb/>
　　　　之　　　　　　　　　　<hi>唐</hi>白居易<lb/>
緑絲文布素輕褣珍重京華手自封貧友素勞君寄附<lb/>
山妻親為我裁縫袴花白似秋雲薄衫色青於春艸濃<lb/>
欲著却休知不稱折腰無復舊形容<lb/>
　　　聞行簡恩賜章服喜成長句寄之<lb/>
　　　　　　　　　　　　　　　　白居易<lb/>
吾年五十加朝散爾亦今年賜服章齒髪却同知命歳<lb/>
<pb n="KR4h0141_WYG_161-6b"/>
官銜俱是客曹郎榮傳錦帳花聨萼綵動綾袍鴈趁行<lb/>
大抵著緋宜老大莫嫌秋鬢數經霜<lb/>
　　　喜劉蘇州恩賜金紫遥想賀讌以詩慶之<lb/>
　　　　　　　　　　　　　　　　白居易<lb/>
海内姑蘇太守賢恩加章綬豈徒然賀賔喜色欺杯酒<lb/>
醉妓歡聲遏管絃魚珮葺鱗光照地鶻銜瑞草勢冲天<lb/>
莫嫌鬢上些些白金紫由來稱長年<lb/>
　　　和楊六尚書喜兩弟漢公轉吳興魯士賜章服<lb/>
<pb n="KR4h0141_WYG_161-7a"/>
　　　　命賔開宴用慶恩榮賦長句見示<lb/>
　　　　　　　　　　　　　　　　白居易<lb/>
華筵賀客日紛紛劒外歡娛洛下聞朱紱寵光新照地<lb/>
彤襜喜氣逺凌雲榮聨花萼知難和樂助塤箎酒易醺<lb/>
感羨料應知我意今生此事不如君<lb/>
　　　故衫　　　　　　　　　　　白居易<lb/>
闇淡緋衫稱老身半披半曳出朱門䄂中吳郡新詩本<lb/>
襟上杭州舊酒痕殘色過梅看向盡故香因洗嗅猶存<lb/>
<pb n="KR4h0141_WYG_161-7b"/>
曽經爛熳三年著欲棄空箱似少恩<lb/>
　　　詶樂天得稹所寄紵絲布白輕褣製成衣服以<lb/>
　　　　詩報之　　　　　　　　<hi>唐</hi>元　稹<lb/>
湓城萬里隔巴庸紵薄綈輕共一封腰帶定知今瘦小<lb/>
衣衫難作逺裁縫惟愁書到炎凉變忽見詩來意緒濃<lb/>
春草緑茸雲色白想君騎馬好儀容<lb/>
　　　和蔣學士新授章服　　　　<hi>唐</hi>王　建<lb/>
五色箱中綘服春笏花成就白魚新看宣賜處驚廻眼<lb/>
<pb n="KR4h0141_WYG_161-8a"/>
著謝恩時便稱身瑞草惟承天上露紅鸞不受世間塵<lb/>
翰林同賀文章出驚動茫茫下界人<lb/>
　　　賀淮南節度盧員外賜緋　　<hi>唐</hi>羅　隱<lb/>
儉蓮髙貴九霄間燦燦朱衣降五雲驄馬早年曽避路<lb/>
銀魚今日且從軍銜題綵服垂天眷袍展花心透縠紋<lb/>
應笑當年老萊子鮮華都降自明君<lb/>
　　　賀淮南節度盧員外賜緋　　<hi>唐</hi>徐　商<lb/>
朱紫花前賀故人兼榮此㑹頗關身同年座上聨賔榻<lb/>
<pb n="KR4h0141_WYG_161-8b"/>
宗姓亭中布錦䄄晴日照旗紅灼爍韶光入隊影玢璘<lb/>
芳菲解助今朝喜嫩蕊青條滿眼新<lb/>
　　　賀盧員外賜緋　　　　　　<hi>唐</hi>段成式<lb/>
雲雨軒懸鶯語新一篇佳句占陽春銀黄年少偏欺酒<lb/>
金紫風流不讓人連璧座中斜日滿貫珠歌裏落花頻<lb/>
莫辭倒載吟歸去看取東山又吐茵<lb/>
　　　賀盧員外賜緋　　　　　　<hi>唐</hi>王　傳<lb/>
朱紫聨輝照日新芳菲全屬斷金人華筵重處宗盟地<lb/>
<pb n="KR4h0141_WYG_161-9a"/>
白雪飛時郢曲春仙府色饒攀桂侶蓮華光讓握蘭身<lb/>
自憐亦是膺門客吟想恩榮氣益振<lb/>
　　　歸鄉蒙賜錦衣　　　　　　<hi>唐</hi>翁承贊<lb/>
九重宣㫖下丹墀面對天顔賜錦衣中使擎來三殿曉<lb/>
寳箱開處五雲飛徳音耳聽君恩重金印腰懸已力微<lb/>
更待臨軒陳鼓吹星軺便指故鄉歸<lb/>
　　　宣賜錦袍設上贈諸郡客　　<hi>唐</hi>劉　兼<lb/>
十月芙蓉花滿枝天庭驛騎賜寒衣將同玉蝶侵肌冷<lb/>
<pb n="KR4h0141_WYG_161-9b"/>
也遣金鵬徧體飛夜卧始知多忝竊晝行方覺轉光輝<lb/>
深冬若得朝丹闕太華峰前衣錦歸<lb/>
　　　道服　　　　　　　　　　<hi>宋</hi>王禹偁<lb/>
楮符布褐皂紗巾曽奉西垣寓直人此際暫披因假日<lb/>
如今長著見閒身濯纓未識三湘水漉酒空經五桞春<lb/>
不為行香著朝服二車誰信舊詞臣<lb/>
　　　謝茅山主者贈白羅氅衣請為作大洞祖宗師<lb/>
　　　　四十五贊　　　　　　　<hi>元</hi>虞　集<lb/>
<pb n="KR4h0141_WYG_161-10a"/>
鶴氅裁成雪色新仙翁持寄感情眞清髙自此全拋俗<lb/>
寛博由來穩稱身珮玉洞聞雲外響劒光飛射日中塵<lb/>
畫圖寫向羣眞裏便是揮毫贊詠人<lb/>
　　　登第賜章服　　　　　　　<hi>元</hi>宋　褧<lb/>
承平天子重科名章服分頒出大明袍是涿羅香縷細<lb/>
笏勝楷木素文横晨趨象魏雲霞燦夕奏龍池玉雪清<lb/>
遥想鳴珂朝㑹處鵷行爭訝被恩榮<lb/>
　　　戊寅正月進講賜大紅織成縀衣一襲<lb/>
<pb n="KR4h0141_WYG_161-10b"/>
　　　　　　　　　　　　　　　<hi>明</hi>于愼行<lb/>
講殿朝朝聖渥頻賜衣又見出楓宸織成共識金梭巧<lb/>
貢到初開錦樣新色借宮雲紅近日香浮仙珮暖宜春<lb/>
垂裳幸值軒唐理補衮無勞媿許身<lb/>
　　五言絶句<lb/>
　　　尚書念舊垂賜袍衣率題絶句獻上以申感謝<lb/>
　　　　　　　　　　　　　　　<hi>唐</hi>岑　參<lb/>
富貴情猶在相逢豈間然綈袍更有贈深荷故人憐<lb/>
<pb n="KR4h0141_WYG_161-11a"/>
　　　邊軍支春衣　　　　　　　<hi>唐</hi>柳公權<lb/>
挾纊非眞纊分衣是假衣從今貔虎士不憚戍金微<lb/>
　　　四時宮詞　　　　　　　　<hi>元</hi>曹文晦<lb/>
雪亞䨇鴛瓦寒生五鳳樓羊羔初燕罷分賜繡㲨裘<lb/>
　　　古詞　　　　　　　　　　<hi>明</hi>髙　啟<lb/>
妾刀不斷機郎行當早歸還將機中錦作郎身上衣<lb/>
　　　古意　　　　　　　　　　<hi>明</hi>趙南星<lb/>
錦織䨇鴛鴦還自裁為衣恐入他人手不解惜分飛<lb/>
<pb n="KR4h0141_WYG_161-11b"/>
　　　七夕詠百花畫衣　　　　　<hi>明</hi>柳應芳<lb/>
七夕畫衣裁一花一色開當筵翻酒濕爭道渡河來<lb/>
　　　典衣曲　　　　　　　　　<hi>明</hi>陳　鴻<lb/>
典盡衣難贖鄰家夜搗砧那堪風露冷兒女說秋深<lb/>
　　六言絶句<lb/>
　　　七月寄衣　　　　　　　　<hi>明</hi>董少玉<lb/>
鴈鴻何處飛鳴滿目蕭條黃草書來先寄寒衣風雨太<lb/>
原秋早<lb/>
<pb n="KR4h0141_WYG_161-12a"/>
　　七言絶句<lb/>
　　　花褐裘　　　　　　　　　<hi>唐</hi>張　籍<lb/>
對織芭蕉雪毳新長縫衫䄂窄裁身到頭須向邊城著<lb/>
消得秋風稱獵塵<lb/>
　　　戲題試衫　　　　　　　　<hi>唐</hi>司空圖<lb/>
朝班盡說人宜紫洞府應無鶴著緋從此玉皇須破例<lb/>
染霞裁賜地仙衣<lb/>
　　　小遊仙詞　　　　　　　　<hi>唐</hi>曹　唐<lb/>
<pb n="KR4h0141_WYG_161-12b"/>
八海風凉水影髙上卿敎製赤霜袍鮫絲玉線難裁割<lb/>
須借玉妃金剪刀<lb/>
　　　新服裁製初成　　　　　　<hi>唐</hi>薛　濤<lb/>
紫陽宮裏賜紅綃仙霧朦朧隔海遥霜兔毳寒氷繭淨<lb/>
嫦娥笑指織星橋<lb/>
　　　其二<lb/>
九炁分為九色霞五靈仙馭五雲車春風因過東君舍<lb/>
偷樣人間染百花<lb/>
<pb n="KR4h0141_WYG_161-13a"/>
　　　劉子澄寄羊裘　　　　　　<hi>宋</hi>朱　子<lb/>
誰把羊裘與醉披故人心事不相違意行今夜知何處<lb/>
月冷風凄未肯歸<lb/>
　　　輦下曲　　　　　　　　　<hi>元</hi>張　昱<lb/>
只孫官樣青紅錦裹肚圓文寳相珠羽仗執金班控鶴<lb/>
千人魚貫振嵩呼<lb/>
　　　宮詞　　　　　　　　　　<hi>元</hi>柯九思<lb/>
萬里名王盡入朝法宮置酒奏簫韶千官一色眞珠襖<lb/>
<pb n="KR4h0141_WYG_161-13b"/>
寳帶攢裝穩稱腰<lb/>
　　　惟寅徵君踏雨過林館為畱終日因誦近賦絶<lb/>
　　　　句三首輒走筆奉和<hi>録一</hi>　<hi>元</hi>周　砥<lb/>
秋來長掩竹間扉過客誰能識道機慚愧廬山陳處士<lb/>
時來共葺薜蘿衣<lb/>
　　　山居詩　　　　　　　　　<hi>元</hi>僧清珙<lb/>
一天紅日曉東南自拔青苖挿瘦田布䄌半沾泥水濕<lb/>
歸來脫曬竹房前<lb/>
<pb n="KR4h0141_WYG_161-14a"/>
　　　元宮詞　　　　　　　　　<hi>明</hi>朱有燉<lb/>
閶闔門開擁鉞旄千官侍立曉星髙尚衣欲進虬龍服<lb/>
錯捧天鵞織錦袍<lb/>
　　　其二<lb/>
健兒千隊足如飛隨從南郊露未晞鼓吹聲中春日曉<lb/>
御前咸著只孫衣<lb/>
　　　其三<lb/>
纖纖初月鵞黃嫩淺淺方池鴨緑澄内苑秋深天氣冷<lb/>
<pb n="KR4h0141_WYG_161-14b"/>
越羅衫子換吳綾<lb/>
　　　貞谿初夏　　　　　　　　<hi>明</hi>邵亨貞<lb/>
雨過深林竹筍肥渡頭風急柳花飛柴門不掩緑隂静<lb/>
人在閒窓試苧衣<lb/>
　　　扈從巡邊至宣府往還雜詩　<hi>明</hi>楊士竒<lb/>
懐來城外夜微雪風送輕寒初著身平旦馬前紅一色<lb/>
回軍共試賜衣新<lb/>
　　　小景　　　　　　　　　　<hi>明</hi>祝允明<lb/>
<pb n="KR4h0141_WYG_161-15a"/>
濃雲壓嶺雨初至密葉障林風更多只有漁翁能了事<lb/>
一枚圓笠半肩蓑<lb/>
　　　𢎞治宮詞　　　　　　　　<hi>明</hi>王世貞<lb/>
南海珠池貢已稀西川又罷錦文機朝來御服三經澣<lb/>
賤妾寧希曳地衣<lb/>
　　　長安春雪曲　　　　　　　<hi>明</hi>王穉登<lb/>
勒寒桃李未成蹊啄雪流鶯已自啼進得貂裘渾不著<lb/>
聖人春日賜征西<lb/>
<pb n="KR4h0141_WYG_161-15b"/>
　　　題衲衣　　　　　　　　　<hi>明</hi>陸樹聲<lb/>
解組歸東萬事捐盡將身世付安禪披來戒衲渾無事<lb/>
不向歌姬為乞縁<lb/>
　　　遊仙曲　　　　　　　　　<hi>明</hi>屠瑶瑟<lb/>
銀臺珠樹是仙家綺閣晴嬌四照花不用安妃裁蜀錦<lb/>
銖衣多剪赤城霞<lb/>
　　　裁衣　　　　　　　　　　<hi>明</hi>董少玉<lb/>
芙蓉江北雁飛飛燕子磯邊人未歸只怕沈郎腰已瘦<lb/>
<pb n="KR4h0141_WYG_161-16a"/>
　遲廻難寄舊時衣<lb/>
　　　附帕<lb/>
　　　七言律<lb/>
　　　　鮫綃帕　　　　　　　　　<hi>明</hi>瞿　佑<lb/>
　繭結扶桑出海濵逺隨機杼倩鮫人不裁洛浦凌波襪<lb/>
　能代湘川拭淚巾紫麝熏香收汗潤彩毫傳恨寄情眞<lb/>
　吳綾輕薄番羅俗出䄂宜同掌上珍<lb/>
　<lb/>
<pb n="KR4h0141_WYG_161-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選卷一百六十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_180-1a"/>
　欽定四庫全書<lb/>
御定佩文齋詠物詩選卷一百八十<lb/>
　　墨類<lb/>
　　　五言古<lb/>
　　　　孫莘老寄墨　　　　　　　<hi>宋</hi>蘇　軾<lb/>
　徂徠無老松易水無良工珍材取樂浪妙手惟潘翁魚<lb/>
　胞熟萬杵犀角蟠雙龍墨成不敢用進入蓬萊宫蓬萊<lb/>
　春晝永玉殿明房櫳金箋灑飛白瑞霧縈長虹遥憐醉<lb/>
<pb n="KR4h0141_WYG_180-1b"/>
　常侍一笑開天容<lb/>
　　　其二<lb/>
　谿石琢馬肝剡藤開玉版噓噓雲霧出奕奕龍蛇綰此<lb/>
　中有何好秀色紛滿眼故人歸天禄古漆窺蠧簡隃糜<lb/>
　給尚方老手擅編剗分餘幸見及流落一歎赧<lb/>
　　　其三<lb/>
　我貧如飢䑕長夜空齩齧瓦池研竈煤葦管書柿葉近<lb/>
　者唐夫子逺致烏玉玦先生又繼之圭璧爛箱篋晴窓<lb/>
<pb n="KR4h0141_WYG_180-2a"/>
洗硯坐蛇蚓稍蟠結便有好事人敲門求醉帖<lb/>
　　　贈墨生　　　　　　　　　<hi>元</hi>倪　瓚<lb/>
巖谷春風起桐花落澗紅隔水輕煙發收煤入竈中豹<lb/>
囊秘元玉鵞池生白虹湯生法潘谷千載事同風<lb/>
　　七言古<hi>附長短句</hi>
　　　酬張司馬贈墨　　　　　　<hi>唐</hi>李　白<lb/>
上黨碧松煙夷陵丹砂末蘭麝凝珍墨精光乃堪掇黄<lb/>
頭奴子雙鵶鬟錦囊養之懐袖間今日贈余蘭亭去興<lb/>
<pb n="KR4h0141_WYG_180-2b"/>
來灑筆㑹稽山<lb/>
　　　夢錫恵墨答以蜀茶　　　　<hi>宋</hi>孔平仲<lb/>
墨者色自黒黒者墨之宜所以陳𤣥號聞之于退之近<lb/>
世工頗拙所巧惟見欺摹成古鼎篆團作革靴皮揮毫<lb/>
見慘淡色比突中煤誰最蓄佳品鄭君真好竒贈我以<lb/>
所貴有不讓金犀堅如雷公石端若大禹圭研磨出深<lb/>
黝落紙光陸離較之囊中舊相去乃雲泥辱君此賜固<lb/>
已厚何以報之乏瓊玖不如投君以嗜好君性嗜茶人<lb/>
<pb n="KR4h0141_WYG_180-3a"/>
罕有建谿龍鳯想厭多越上槍旗不禁久我收蜀茗亦<lb/>
可飲得自峨嵋高太守人情或以少為珍心若喜之當<lb/>
適口更憐此物來處逺三峽驚波如電卷江湖重覆千<lb/>
萬里淮海浩蕩漣漪淺舍舟登陸尚相隨今以答君非<lb/>
不腆開緘碾潑試一嘗尤稱君家桐葉盞<lb/>
　　　次韻答舒敎授觀余所藏墨　<hi>宋</hi>蘇　軾<lb/>
異時長笑王㑹稽野鶩膻腥汙刀几暮年却得庾安西<lb/>
自厭家雞題六紙二子風流冠當代顧與兒童爭愠喜<lb/>
<pb n="KR4h0141_WYG_180-3b"/>
秦王十八已龍飛嗜好晩將蛇蚓比我生百事不挂眼<lb/>
時人謬説云工此世間有癖念誰無傾身障簏尤堪鄙<lb/>
一生當著幾緉屐定心肯為㣲物起此墨足支三十年<lb/>
但恐風霜侵髮齒非人磨墨墨磨人缾應未罄罍先耻<lb/>
逝將振衣歸故國數畆荒園自鋤理作書寄君君莫笑<lb/>
但覓來禽與青李一螺㸃漆便有餘萬竈燒松何處使<lb/>
君不見永寧第中𢷬龍麝列屋閒居清且美倒暈連眉<lb/>
秀嶺浮雙鴉畫鬢香雲委時聞五斛賜蛾緑不惜千金<lb/>
<pb n="KR4h0141_WYG_180-4a"/>
求獺髓聞君此詩當大笑寒窓冷硯氷生水<lb/>
　　　謝景文恵浩然所作廷珪墨　<hi>宋</hi>黄庭堅<lb/>
廷珪贋墨出蘇家麝煤添澤紋烏鞾栁枝瘦龍印香字<lb/>
什襲一日三摩挱劉侯愛我如桃李揮贈要我書萬紙<lb/>
不意神禹治水圭忽然入我懐袖裏吾不能手抄五車<lb/>
書亦不能寫論付官奴便當閉門學水墨灑作江南驟<lb/>
雨圗<lb/>
　　　贈僧法一墨　　　　　　　<hi>宋</hi>晁冲之<lb/>
<pb n="KR4h0141_WYG_180-4b"/>
黄山之巔百尺松虬枝偃蓋連羣峰山神守䕶魑魅避<lb/>
道人剪伐天為容捫崖踸踔篝火逺絶壁晻靄凝煙濃<lb/>
𤣥霜霏霏玉杵下捕麋煮角當嚴冬陰房風日不可到<lb/>
律管吹盡灰無踪小書細字著名姓黄金照耀圗雙龍<lb/>
守臣再拜選進日九闗有詔開重重老儒偶得實天幸<lb/>
千金更買無由逢上人淡泊何所好工書草𨽻如飛蓬<lb/>
苦來求我惜不得一酬十載相過從君不見玉堂詞人<lb/>
紫垣客拜賜舞蹈黄羅封長安紙價猶未貴江南江北<lb/>
<pb n="KR4h0141_WYG_180-5a"/>
山皆童<lb/>
　　　再以承晏墨贈僧法一　　　　晁冲之<lb/>
我聞江南墨官有諸奚老超尚不如廷珪後來承晏復<lb/>
秀出喧然父子名相齊百年相傳紋斷碎彷彿尚見蛟<lb/>
龍背電光屬天星斗昏雨痕倒海風雲晦却憶當年清<lb/>
暑殿黄門侍立才人見銀鈎灑落桃花牋牙牀磨試紅<lb/>
絲硯同時書畫三萬軸大徐小篆徐熙竹御題四絶海<lb/>
内傳秘府毫芒惜如玉君不見建隆天子開國初曹公<lb/>
<pb n="KR4h0141_WYG_180-5b"/>
受詔行掃除王侯舊物人今得更寫西天貝葉書<lb/>
　　　陳循中求賦高麗墨詩為作長句<lb/>
　　　　　　　　　　　　　　　<hi>宋</hi>謝　薖<lb/>
老松收煙作𤣥玉可試洮中鴨頭緑來從萬里古樂浪<lb/>
傳到麻源苐三谷要須岱郡鹿角膠𢷬成方解土炭嘲<lb/>
請君磨研寫新作一㺯潺湲訪康樂<lb/>
　　　謝錢珣仲恵高麗墨　　　　<hi>宋</hi>韓　駒<lb/>
王卿贈我三韓紙白若截肪光照几錢侯繼贈朝鮮墨<lb/>
<pb n="KR4h0141_WYG_180-6a"/>
黒如㸃漆光浮水舊傳績溪多老松奚超巳徃松亦空<lb/>
易水良工近名世珍才始不歸潘翁蕭然南堂一居士<lb/>
赤管隃麋無月賜借問𤣥圭何自來去年海中持節使<lb/>
明窓晏坐不怱怱引紙磨墨寒生風自笑平生綰蛇蚓<lb/>
更慚爾雅注魚蟲殷勤二物從來逺稗海寰瀛眼中見<lb/>
若欲揮寫藏名山不如却作談天衍<lb/>
　　　桐花煙為吳國良賦　　　　<hi>元</hi>台哈布哈<lb/>
吳郎骨相非食肉朝食桐花洞庭曲洞庭三月桐始華<lb/>
<pb n="KR4h0141_WYG_180-6b"/>
千枝萬朶揺江緑吳郎采采盈傾筐寳之不啻瓊膏粟<lb/>
真珠龍腦吹香霧夜夜山房𢷬𤣥玉墨成誰共進蓬萊<lb/>
天顔一笑金門開河伯香飛噴木葉太守噓氣成樓臺<lb/>
龍賔十二吾何有不意龍文入吾手芙蓉粉暖玻璃匣<lb/>
雲藍色映彤墀栁玉堂退食春晝長桃花紙透水油光<lb/>
筠管時時濡秀石銀鈎歴歴凝𤣥霜君不聞易水仙人<lb/>
號竒絶落紙三年光不滅又不聞唐夫子致烏玉玦坡<lb/>
老當年書柿葉惜哉唐李不復見吳郎善保千金訣嗚<lb/>
<pb n="KR4h0141_WYG_180-7a"/>
呼吳郎善保千金訣<lb/>
　　　贈陶得和製墨　　　　　　<hi>元</hi>倪　瓚<lb/>
麋膠萬杵搗𤣥霜螺製初成龍井庄悟得廷珪張遇法<lb/>
古松煙細色蒼蒼桐花煙出潘衡後依舊升龍栁枝瘦<lb/>
請看陶法妙非常一㸃濃雲瓊楮透<lb/>
　　五言律<lb/>
　　　墨　　　　　　　　　　　<hi>唐</hi>李　嶠<lb/>
長安分石炭上黨結松心遶畫蠅初落含滋綬更深悲<lb/>
<pb n="KR4h0141_WYG_180-7b"/>
絲光易染疊素彩還沈别有張芝學書池幸見臨<lb/>
　　　江東魏元徳所製齊峰墨於上都慈仁殿賜文<lb/>
　　　　錦馬湩以寵之既南歸作詩以贈云<lb/>
　　　　　　　　　　　　　　　<hi>元</hi>納　延<lb/>
錦襲元圭瑩龍香秘閣浮漬毫春黛濕拂楮翠雲流繡<lb/>
綺頒宫掖瓊漿出殿頭小臣沾雨露千載荷恩休<lb/>
　　七言律<lb/>
　　　謝吳宗師恵墨　　　　　　<hi>元</hi>虞　集<lb/>
<pb n="KR4h0141_WYG_180-8a"/>
念我衰年不廢書錦囊古墨送幽居明窓塵影丹同熟<lb/>
𤣥圃雲英玉不如敢謂文章勝虎豹祇應箋註到蟲魚<lb/>
研磨不盡人間老傳與兒孫尚有餘<lb/>
　　　三用韻答巢翁就以奎章賜墨贈之<lb/>
　　　　　　　　　　　　　　　　虞　集<lb/>
隣父常思長史書不辭頻謁老巢居臨池三月𤣥霜盡<lb/>
對月千篇白雪如賦敵洛波翔翠羽歌成湘浦媵文魚<lb/>
故分瀘石松煙色猶是奎章舊賜餘<lb/>
<pb n="KR4h0141_WYG_180-8b"/>
　　　贈沈生賣墨　　　　　　　<hi>元</hi>倪　瓚<lb/>
桐煙墨法後松煙妙賞坡翁已久傳麋角膠清瑩𤣥玉<lb/>
龍文刀利淬寒泉山廨唯珍白鵞帖雲忩誰録古苔篇<lb/>
愛爾治生吳市隱收煤一室數燈然<lb/>
　　七言絶句<lb/>
　　　右軍墨池　　　　　　　　<hi>唐</hi>劉言史<lb/>
永嘉人事盡歸空逸少遺居蔓草中至今池水涵餘墨<lb/>
猶與諸泉色不同<lb/>
<pb n="KR4h0141_WYG_180-9a"/>
　　　　贈墨生吳善　　　　　　　<hi>元</hi>倪　瓚<lb/>
　銅官山下白雲亭澗底長松長茯苓傳得潘生燒墨法<lb/>
　墨成持贈寫丹經<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_180-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選卷一百八十<lb/>
</p>
<p>
</p>
  </div>
</body>
</text>
</TEI>
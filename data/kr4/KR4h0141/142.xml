<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_142-1a"/>
　欽定四庫全書<lb/>
御定佩文齋詠物詩選卷一百四十二<lb/>
　　劒類<lb/>
　　　五言古<lb/>
　　　　劒　　　　　　　　　　　<hi>魏</hi>文　帝<lb/>
　越民鑄寳劒出匣吐寒芒服之禦左右除凶致福祥<lb/>
　　　　寳劒　　　　　　　　　　<hi>梁</hi>吳　均<lb/>
　我有一寳劒出自昆吾谿照人如照水切玉如切泥鍔<lb/>
<pb n="KR4h0141_WYG_142-1b"/>
　邊霜凜凜匣上風凄凄寄語張公子何當來見攜<lb/>
　　　　經豐城劒池　　　　　　　<hi>陳</hi>陰　鏗<lb/>
　清池自湛澹神劒久遷移無復連星氣空餘似月池夾<lb/>
　篠澄深淥含風結細漪唯有蓮花蕚還想匣中雌<lb/>
　　　　古劒　　　　　　　　　　<hi>唐</hi>劉長卿<lb/>
　龍泉閒古匣苔蘚淪此地何意久藏鋒翻令世人棄鐵<lb/>
　衣今正澀寳刃猶可試儻遇拂拭恩應知剸犀利<lb/>
　　　　折劒頭　　　　　　　　　<hi>唐</hi>白居易<lb/>
<pb n="KR4h0141_WYG_142-2a"/>
拾得折劒頭不知折之由一握青蛇尾數寸碧峰頭疑<lb/>
是斬鯨鯢不然刺蛟虯缺落泥土中委棄無人收我有<lb/>
鄙介性好剛不好柔勿輕直折劒猶勝曲全鈎<lb/>
　　　寳劒吟　　　　　　　　　<hi>宋</hi>陸　游<lb/>
幽人枕寳劒殷殷夜有聲人言劒化龍直恐興風霆不<lb/>
然憤狂豎慨然思遐征取酒起酹劒至寳當潛形豈無<lb/>
知君者時來自施行一匣有餘地胡為鳴不平<lb/>
　　　寳劒篇　　　　　　　　　<hi>明</hi>祝允明<lb/>
<pb n="KR4h0141_WYG_142-2b"/>
我有三尺匣白石隐青鋒一藏三十年不敢輕開封無<lb/>
人解舞術秋山蟄神龍時時自提看碧水蒼芙蓉家雞<lb/>
未須割屠蛟或當逄想望張壯武揄揚郭代公髙歌撫<lb/>
匣卧遐想干將翁幸得㽜光彩長飛星漢中<lb/>
　　七言古<hi>附長短句</hi>
　　　古劒篇　　　　　　　　　<hi>唐</hi>郭元振<lb/>
君不見昆吾鐡冶飛炎煙紅光紫氣俱赫然良工鍜鍊<lb/>
凡幾年鑄得寳劒名龍泉龍泉顔色如霜雪良工咨嗟<lb/>
<pb n="KR4h0141_WYG_142-3a"/>
歎竒絶琉璃玉匣吐蓮花錯鏤金環映明月正逄天下<lb/>
無風塵幸得周防君子身精光黯黯青蛇色文章片片<lb/>
綠龜鱗非直結交遊俠子亦曾親近英雄人何言中路<lb/>
遭棄捐零落漂淪古獄邉雖復塵埋無所用猶能夜夜<lb/>
氣衝天<lb/>
　　　與李渤新羅劒歌　　　　　<hi>唐</hi>李　渉<lb/>
我有神劒異人與暗中往往精靈語識者知從東海來<lb/>
來時一夜因風雨長河臨曉北斗殘秋水露背青螭寒<lb/>
<pb n="KR4h0141_WYG_142-3b"/>
昨夜大梁城下宿不借<graphic n="KR0932" url="https://raw.githubusercontent.com/kanripo/KR-Gaiji/master/images/KR0932.png" mimeType="image/png"/>跌光顔看刃邉颯颯塵沙缺<lb/>
瘢痕半是蛟龍血雷煥張華久已無沈寃知向誰人說<lb/>
我有愛弟都九江一條直氣今無雙青光好去莫惆悵<lb/>
必斬長鯨湏少壯<lb/>
　　　武昌銅劒歌　　　　　　　<hi>宋</hi>蘇　軾<lb/>
雨餘江清風巻沙雷公躡雲捕黄蛇蛇行空中如枉矢<lb/>
霓光煜煜燒蛇尾或投以塊鏗有聲雷飛上天蛇入水<lb/>
水上青山如削鐵神物欲出山自裂細看両脅生碧花<lb/>
<pb n="KR4h0141_WYG_142-4a"/>
猶是西江老蛟血蘇子得之何所為蒯緱彈鋏詠新詩<lb/>
君不見凌煙功臣長九尺腰間玉具髙拄頤<lb/>
　　　張幾仲有龍尾子石硯以銅劒易之<lb/>
　　　　　　　　　　　　　　　　蘇　軾<lb/>
我家銅劒如赤蛇君家石硯蒼璧橢而䨟君持我劒向<lb/>
何許大明宫裏玉珮鳴衝牙我得君硯亦安用雪堂窗<lb/>
下爾雅箋魚鰕二物與人初不異飄落髙下隨風花蒯<lb/>
緱玉具皆外物視草草元無等差君不見秦趙城易璧<lb/>
<pb n="KR4h0141_WYG_142-4b"/>
指圖睨柱相矜誇又不見二生妾換馬驕鳴啜泣思其<lb/>
家不如無情兩相與永以為好譬之桃李與瓊華<lb/>
　　　郭祥正家醉畫竹石壁上郭作詩為謝且遺二<lb/>
　　　　古銅劒　　　　　　　　　蘇　軾<lb/>
空腸得酒芒角出肝肺槎枒生竹石森然欲作不可回<lb/>
吐向君家雪色壁平生好詩仍好畫書牆涴壁長遭罵<lb/>
不瞋不罵喜有餘世間誰復如君者一雙銅劒秋水光<lb/>
兩首新詩争劒鋩劒在牀頭詩在手不知誰作蛟龍吼<lb/>
<pb n="KR4h0141_WYG_142-5a"/>
　　　漢劒歌　　　　　　　　　<hi>元</hi>貢　奎<lb/>
古劒粼粼一泓水髙堂脱鞘神光起何年失勢竟飛來<lb/>
風雨靈雌泣淵底自從掌握歸山人勾連鐵鎖羈煙塵<lb/>
山石裂開鳴碧玉土華蝕盡浮蒼鱗天官下勅百靈守<lb/>
呼吸雲雷任驅走或云其來由漢始㽜侯佩從赤松子<lb/>
千載相傳有定名造物忘令書太史君不見干將莫邪<lb/>
離復合氣衝牛斗森滅沒長鯨掉尾滄海闊<lb/>
　　　寳劒歌　　　　　　　　　<hi>明</hi>孫　炎<lb/>
<pb n="KR4h0141_WYG_142-5b"/>
寳劒光耿耿佩之可以當一龍只是隂山太古雪為誰<lb/>
結此青芙蓉明珠為寳錦為帶三尺枯蛟出冰海自從<lb/>
虎革裹干戈飛入芒碭育光彩青田劉郎漢諸孫傳家<lb/>
惟有此物存匣中千年睡不醒白帝血染桃花痕山童<lb/>
神全眼如日時見蜿蜒走虗室我逄龍精不敢彈正氣<lb/>
直貫青天寒還君持之獻明主若嵗大旱為霖雨<lb/>
　　　匣劒行　　　　　　　　　<hi>明</hi>張元凱<lb/>
生長闔閭國家住專諸里鍜鍊昆吾成一匣明秋水秋<lb/>
<pb n="KR4h0141_WYG_142-6a"/>
水泠泠聲繞扉凄清中夜蛟龍歸空廬獨抱朗月卧髙<lb/>
天颯動霜華飛提攜神物無人覺何來白虹常在握鋒<lb/>
芒衛霍耀天山精靈荆聶傾河嶽結客紛紛向五陵呼<lb/>
盧博采且浮沈寜輸百萬㽜三尺懸在腰間酬寸心鸊<lb/>
鵜新淬光如彗照見人間不平事玉玦金環日日閒匣<lb/>
中一匊明珠淚嚴城吹角秋夜清風凄月肅鄰雞鳴擥<lb/>
衣起舞欲拔劒無乃嵗乆青苔生莫邪空老無人齒世<lb/>
人共寳鉛刀耳幕南塞北行路難酬恩報怨竟誰是淪<lb/>
<pb n="KR4h0141_WYG_142-6b"/>
落沈埋一蒯緱恥將彈鋏動諸侯豐城不掩千霄氣越<lb/>
石何嗟繞指柔<lb/>
　　五言律<lb/>
　　　蕃劒　　　　　　　　　　<hi>唐</hi>杜　甫<lb/>
致此自僻逺又非珠玉裝如何有竒怪每夜吐光芒虎<lb/>
氣必騰上龍身寜久藏風塵苦未息持汝奉明王<lb/>
　　　寳劒篇　　　　　　　　　<hi>唐</hi>劉長卿<lb/>
寳劒不可得相逄幾許難今朝一度見赤色照人寒匣<lb/>
<pb n="KR4h0141_WYG_142-7a"/>
裏星文動環邉月影殘自然神鬼伏無事莫空彈<lb/>
　　　賦得雙佩劒送方生趨幕府　<hi>明</hi>潘　緯<lb/>
延津雙玉虹神物合雌雄易用千金購難為一割功塵<lb/>
埋餘斗氣嵗逺結隂風感激封侯去龍鳴出匣中<lb/>
　　　賦得劒幷送湯憲副　　　　<hi>明</hi>童　珮<lb/>
寳鍔曾㽜此千年尚有名星辰片雲識風雨半江生鍊<lb/>
想古人跡功知烈士成張華在當路寜使久延平<lb/>
　　五言排律<lb/>
<pb n="KR4h0141_WYG_142-7b"/>
　　　觀淬龍泉劒　　　　　　　<hi>唐</hi>裴　夷<lb/>
歐冶將成器風胡幸見逄發硎思剸玉投水化為龍詎<lb/>
肯藏深匣終期用刜鐘蓮花生寳鍔秋日厲霜鋒練質<lb/>
纔三尺吹毛過百重擊磨如不倦提握願長從<lb/>
　　　劒化為龍　　　　　　　　<hi>唐</hi>張　聿<lb/>
古劒誠難屈精明有所從沈埋方出獄㑹合却成龍牛<lb/>
斗寃初歇蜿蜒氣漸濃雲濤透百尺水府躍千重拖尾<lb/>
迷蓮鍔張鱗露錦容至今沙岸下誰得覩靈蹤<lb/>
<pb n="KR4h0141_WYG_142-8a"/>
　　五言絶句<lb/>
　　　劒客　　　　　　　　　　<hi>唐</hi>賈　島<lb/>
十年磨一劒霜刃未曾試今日把似君誰有不平事<lb/>
　　七言絶句<lb/>
　　　書劒　　　　　　　　　　<hi>唐</hi>元　稹<lb/>
渝工劒刃皆歐冶巴吏書蹤盡子雲唯我心知有來處<lb/>
泊船黄草夜思君<lb/>
　　　寳劒　　　　　　　　　　<hi>唐</hi>韓　偓<lb/>
<pb n="KR4h0141_WYG_142-8b"/>
困極應還有日通難將塵土掩神蹤但教出得豐城後<lb/>
不是延津亦化龍<lb/>
　　　詠劒　　　　　　　　　　<hi>明</hi>沈　貞<lb/>
三尺精靈夜吐輝曾聞天上化龍飛千金漫落英雄手<lb/>
不斷人間是與非<lb/>
　　　戚將軍贈寳劒歌　　　　　<hi>明</hi>王世貞<lb/>
鑄成歐冶笑相看朶朶蓮花映日寒自是君家第三劒<lb/>
萬年不遣贈來丹<lb/>
<pb n="KR4h0141_WYG_142-9a"/>
　　　　其二<lb/>
　曾向滄流剸怒鯨酒闌分手贈書生芙蓉澀盡魚鱗老<lb/>
　總為人間事漸平<lb/>
　　　　其三<lb/>
　霜華出匣影迷離懶傍商山刈紫芝腰下長鎌來便妒<lb/>
　不湏風雨論雄雌<lb/>
　　　　其四<lb/>
　螭頭銜玉虎絲縧白晝凌霜夜吼濤東海王生身漸老<lb/>
<pb n="KR4h0141_WYG_142-9b"/>
　可能酬得呂䖍刀<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選卷一百四十二<lb/>
</p>
<p>
</p>
  </div>
</body>
</text>
</TEI>
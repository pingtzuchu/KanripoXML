<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_346-1a"/>
　欽定四庫全書<lb/>
御定佩文齋詠物詩選巻三百四十六<lb/>
　　酴醿花類<lb/>
　　　五言古<lb/>
　　　　杜沂遊武昌以酴醿花見餉　<hi>宋</hi>蘇　軾<lb/>
　酴醿不爭春寂寞開最晚青蛟走玉骨羽葢䝉珠幰不<lb/>
　粧艷已絶無風香自逺當時吳宫闕紅粉埋故苑至今<lb/>
　微月夜笙簫来翠巘餘姸入此花千載尚清婉怪君呼<lb/>
<pb n="KR4h0141_WYG_346-1b"/>
　不歸定為花所挽昨宵雷雨惡花盡君應返<lb/>
　　　　酴醿架　　　　　　　　　<hi>元</hi>貢　奎<lb/>
　西園檢春事積雨斷餘紅酴醿壓髙架皎皎晚日烘翠<lb/>
　蔓㸃殘雪清香度微風幽人對之坐瑩然此心同徘徊<lb/>
　不忍去片月来髙空宛如萬玉娥素袖舞雲中珠璣露<lb/>
　顆綴翠珮煙光籠愛花不受折枝柔刺盈叢携酒醉其<lb/>
　下慰此良夜終<lb/>
　　　　刺䕷　　　　　　　　　　<hi>眀</hi>吳　寬<lb/>
<pb n="KR4h0141_WYG_346-2a"/>
酴醿有數種同名而異字花開欲折難銛鈎如棘刺白<lb/>
者榦獨長紅者香更膩種之小徑傍所恨罥衣袂挿竹<lb/>
如編縛歩障差可類石家金谷園恐乏此佳致<lb/>
　　七言古<lb/>
　　　失題　　　　　　　　　　<hi>宋</hi>盧元賛<lb/>
初疑廣寒修月手釀此欲作長春酒又疑青女未歸家<lb/>
摶香弄粉為此花要知風韻太超絶清影亭亭半遮月<lb/>
微風不動香更繁沈水未灰金博山我来已落春去後<lb/>
<pb n="KR4h0141_WYG_346-2b"/>
尚覺有香棲鼻端年年欲占餘春住早開却被嫣紅妬<lb/>
從今着意問春工借與姮娥奔月路<lb/>
　　　和羅武岡酴醿長句　　　　<hi>宋</hi>楊萬里<lb/>
花飛十不啻五六青子團枝失紅簇江南桃李總成隂<lb/>
不論少城與韋曲酴醿珍重不浪開晚堆緑雲㸃氷玉<lb/>
體熏山麝非一臍水洗銀河費千斛滴成小蓓宻於糝<lb/>
亂走長條柔可束醉眸湏及月下来破鼻試從風處觸<lb/>
先生未必被花惱偶與門人莫春浴為憐壓架十萬枝<lb/>
<pb n="KR4h0141_WYG_346-3a"/>
小立傍邉領新馥剰擛好語寵瓊蕤更掇清英釀醽醁<lb/>
先生何得便杜門霜鬢猶煩玉堂宿<lb/>
　　　酴醿歌　　　　　　　　　<hi>元</hi>華幼武<lb/>
丹葩醉染猩猩血素萼便娟比霜雪呈妖逞艷豈足貴<lb/>
含芳嗜潔誇清絶荼䕷飽浥春雨膏玲瓏剪刻英瓊瑶<lb/>
千金麝腦和淑質萬箇玉蝶縈柔條坐㸔眀月花梢上<lb/>
便應題作清虛牓醉眠花底不湏歸狼籍苔茵空撫掌<lb/>
先生愛花何太濃對花一飲揮千鍾昔逢端伯稱韻友<lb/>
<pb n="KR4h0141_WYG_346-3b"/>
我欲結好慚衰容莫教揺落西風後賈島留題傳不朽<lb/>
憐君為作荼䕷歌多情又釀荼䕷酒<lb/>
　　五言律<lb/>
　　　荼䕷　　　　　　　　　　<hi>宋</hi>陳與義<lb/>
雨過無桃李惟餘雪覆牆青天映妙質白日照繁香影<lb/>
動春微透花寒韻更長風流到樽酒猶得助詩狂<lb/>
　　五言排律<lb/>
　　　次韻荼䕷　　　　　　　　<hi>宋</hi>黄庭堅<lb/>
<pb n="KR4h0141_WYG_346-4a"/>
梅殘紅藥遲此物共春暉名字因壺酒風流付枕幃墜<lb/>
鈿香徑艸飄雪凈垣衣玉氣晴虹發沈材鋸屑霏直知<lb/>
多不厭可忍摘令稀常恨金沙學顰時正可揮<lb/>
　　七言律<lb/>
　　　王主簿家酴醿　　　　　　<hi>宋</hi>黄庭堅<lb/>
肌膚氷雪生沉水百艸千花莫比方露濕何郎試湯餅<lb/>
日烘荀令炷爐香風流徹骨成春酒夢寐宜人入枕嚢<lb/>
輸與能詩王主簿瑶䑓影裏據䋲牀<lb/>
<pb n="KR4h0141_WYG_346-4b"/>
　　　酴醿　　　　　　　　　　<hi>宋</hi>劉子翬<lb/>
顚風急雨退花晨翠葉銀苞照眼新髙架攀縁雖得地<lb/>
長條盤屈總由人横釵數朶開猶小撲酒餘香韻絶倫<lb/>
唯有金沙顔色好年年相伴殿殘春<lb/>
　　　酴醿　　　　　　　　　　<hi>宋</hi>楊萬里<lb/>
以酒為名却謗他氷為肌骨月為家借令落盡仍香雪<lb/>
且道開時是底花白玉梢頭千㸃韻緑雲堆裏一枝斜<lb/>
休休莫斸西莊栁放上松梢分外嘉<lb/>
<pb n="KR4h0141_WYG_346-5a"/>
　　　酴醿　　　　　　　　　　<hi>宋</hi>朱淑真<lb/>
花神未許春歸去故遣仙姿殿衆芳白玉體輕蟾魄瑩<lb/>
素紗囊薄麝臍香夢回洛浦嬋娟影閒記瑶䑓淡淨粧<lb/>
勾引詩人清絶處一枝和雨在東牆<lb/>
　　　酴醿　　　　　　　　　　<hi>金</hi>劉仲伊<lb/>
相㸔絶似好交友著眼江梅季孟中海窟笙簫来鶴背<lb/>
月林氷雪繞春風滿前玉蕊名尤重特地梨花夢不同<lb/>
安得涪翁香一瓣種成聊供小南豐<lb/>
<pb n="KR4h0141_WYG_346-5b"/>
　　　荼䕷花開有懐同賞　　　　<hi>眀</hi>陳憲章<lb/>
㸔花何處發孤吟牆角荼䕷又破金紫熖照人今日態<lb/>
香風吹夢隔年心多情酒伴来何晚得意遊蜂入每湥<lb/>
病起南窓坐終日獨憐涓滴未成斟<lb/>
　　五言絶句<lb/>
　　　荼䕷　　　　　　　　　　<hi>宋</hi>朱　子<lb/>
結楥䕶芳植覆牆擁深翠還當具忝酒與客花下醉<lb/>
　　七言絶句<lb/>
<pb n="KR4h0141_WYG_346-6a"/>
　　　酴醿　　　　　　　　　　<hi>宋</hi>韓　維<lb/>
平生為愛此香濃仰靣常迎落架風每至春歸有遺恨<lb/>
典型原在酒杯中<lb/>
　　　酴醿花　　　　　　　　　　韓　維<lb/>
細蓓繁英次第開攀條盡日未能回不如醉卧春風底<lb/>
時使清香拂面来<lb/>
　　　惜酴醿　　　　　　　　　　韓　維<lb/>
天意再三珍雅艶花中最後吐竒香狂風莫掃殘英盡<lb/>
<pb n="KR4h0141_WYG_346-6b"/>
畱與佳人貯綘囊<lb/>
　　　絶句　　　　　　　　　　<hi>宋</hi>劉　攽<lb/>
眀紅暗紫競芳菲送盡東風不自知占得餘香慰愁眼<lb/>
百花無得似酴醿<lb/>
　　　荼䕷洞　　　　　　　　　<hi>宋</hi>蘇　軾<lb/>
長憶故山寒食夜野荼䕷發暗香来分無素手簮羅髻<lb/>
且折霜蕤浸玉醅<lb/>
　　　荼䕷　　　　　　　　　　<hi>宋</hi>張舜民<lb/>
<pb n="KR4h0141_WYG_346-7a"/>
氷肥雪艶映殘春燠日熏風入四鄰任是主人能愛惜<lb/>
也擛一半與遊人<lb/>
　　　酴醿花　　　　　　　　　<hi>宋</hi>黄庭堅<lb/>
漢宫嬌額半塗黄肌骨濃熏篤耨香日色漸遲風力細<lb/>
倚闌催舞白霓裳<lb/>
　　　披仙閣上觀酴醿　　　　　<hi>宋</hi>楊萬里<lb/>
酴醿約我早来㸔及至来㸔花已殘動地寒風君莫怯<lb/>
亂吹香雪灑闌干<lb/>
<pb n="KR4h0141_WYG_346-7b"/>
　　　失題　　　　　　　　　　<hi>宋</hi>戴復古<lb/>
東風滿架索春饒三月梁園雪未消賸馥何人炷蘭麝<lb/>
柔條無力帶瓊瑶<lb/>
　　　荼䕷　　　　　　　　　　<hi>宋</hi>方　岳<lb/>
山徑隂隂雨未乾春風已暖却成寒不縁天氣渾無凖<lb/>
要䕶荼䕷繼牡丹<lb/>
　　　酴醿　　　　　　　　　　<hi>金</hi>元好問<lb/>
枕幃餘韻最清真夢裏猶来著莫人擬借濃隂作羅幕<lb/>
<pb n="KR4h0141_WYG_346-8a"/>
　玉纓多處卧殘春<lb/>
　　　　春深　　　　　　　　　　<hi>元</hi>劉秉忠<lb/>
　新染薔薇一撲黄梨花亂舞白霓裳憑誰收拾春風去<lb/>
　催發荼䕷滿架香<lb/>
　　　　暮春寫懷　　　　　　　　<hi>眀</hi>鎦　炳<lb/>
　青梅煮酒蕨芽肥倦客懐家入夢思想得故園風景好<lb/>
　一庭香雪落荼䕷<lb/>
　　　　忽雨　　　　　　　　　　<hi>眀</hi>張宇初<lb/>
<pb n="KR4h0141_WYG_346-8b"/>
　飄風急雨燕初泥新竹成隂小閣西數巻殘書香篆息<lb/>
　園花落盡到荼䕷<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻三百四十六<lb/>
</p>
<p>
</p>
  </div>
</body>
</text>
</TEI>
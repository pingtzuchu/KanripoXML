<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_078-1a"/>
　欽定四庫全書<lb/>
御定佩文齋詠物詩選巻七十八<lb/>
　　谷類<lb/>
　　　五言古<lb/>
　　　　秋曉行南谷經荒村　　　　<hi>唐</hi>柳宗元<lb/>
　杪秋霜露重晨起行幽谷黄葉覆谿橋荒村惟古木寒<lb/>
　花疎寂歴幽泉微斷續機心久已忘何事驚麋鹿<lb/>
　　　　李老谷　　　　　　　　　<hi>元</hi>納　延<lb/>
<pb n="KR4h0141_WYG_078-1b"/>
　髙秋逺行邁入谷雲氣暝稍稍微雨来漸覺衣裳冷縈<lb/>
　紆青崦窄杳窱烟林迥峰廻忽開豁夕陽散微影霜葉<lb/>
　落秋澗寒花媚秋嶺路窮見土屋人烟雜墟井平生愛<lb/>
　山癖愒此惬幽静月落聞子規懐歸心耿耿<lb/>
　　　　晦日稍次山谷　　　　　　<hi>明</hi>林　敏<lb/>
　清谿殊險豁石瀬何淙淙尋源竟莫測又復上㡬重行<lb/>
　處衆壑盡望中天影空扵焉倐含景水木相玲瓏濕翠<lb/>
　翳巾舄片雲起西峰忽忽洞深杳大圓變溟濛飛湍逗<lb/>
<pb n="KR4h0141_WYG_078-2a"/>
日月急雨隨蛟龍洗心投白鳥息見期青松願因紫霞<lb/>
秘永諧鸞鶴蹤<lb/>
　　五言律<lb/>
　　　愚公谷　　　　　　　　　<hi>唐</hi>王　維<lb/>
吾家愚谷裏此谷本来平雖則行無跡還能響應聲不<lb/>
隨雲色暗只待日光明縁底名愚谷都由愚所成<lb/>
　　　春谷幽居　　　　　　　　<hi>唐</hi>錢　起<lb/>
黄鳥鳴園栁新陽改舊隂春来此幽興宛是謝公心掃<lb/>
<pb n="KR4h0141_WYG_078-2b"/>
徑蘭芳出添池山影深虚名隨振鷺安得乆棲林<lb/>
　　　過吳兒谷　　　　　　　　<hi>宋</hi>韓　琦<lb/>
曉入吳兒谷危途信不虚千峰疑絶路一逕甫容車山<lb/>
鳥過雲語田夫半嶺鋤時平盡周道天險欲何如<lb/>
　　　庶先北谷　　　　　　　　<hi>宋</hi>文　同<lb/>
路自西谿入園當北谷開月亭詩作客雨館睡為媒摘<lb/>
果衣霑露尋泉屐漬苔閒居正無事莫問我頻来<lb/>
　　　九里谷　　　　　　　　　<hi>金</hi>李俊民<lb/>
<pb n="KR4h0141_WYG_078-3a"/>
九曲羊膓路千層劒㦸山行鈎藤蔓刺坐印石花斑樹<lb/>
發三春暮雲歸萬壑閒相陪林下屐雖倦不知還<lb/>
　　五言排律<lb/>
　　　奉和聖製答張説扈從南出雀䑕谷<lb/>
　　　　　　　　　　　　　　　<hi>唐</hi>趙冬曦<lb/>
軒轅應順物力牧正趨陪道合殷為礪時行椘有材省<lb/>
方西禮設振旅北京廻地理分中壤天文照上台寒依<lb/>
汾谷去春入晉郊来竊比康衢者長歌仰大哉<lb/>
<pb n="KR4h0141_WYG_078-3b"/>
　　　奉和聖製答張説扈從南出雀䑕谷<lb/>
　　　　　　　　　　　　　　　<hi>唐</hi>王　丘<lb/>
襟帶三秦接旂常萬乘過陽原淑氣早隂谷沍寒多花<lb/>
縟前茅仗霜嚴後殿戈代雲開晉嶺江雁入汾河北土<lb/>
分堯俗南風動舜歌一聞天樂唱恭遂萬人和<lb/>
　　　奉和聖製答張説扈從南出雀䑕谷<lb/>
　　　　　　　　　　　　　　　<hi>唐</hi>崔　翹<lb/>
硖路繞河汾晴光掃曙氛笳吟中嶺樹仗入半峰雲頓<lb/>
<pb n="KR4h0141_WYG_078-4a"/>
覺山原盡平看邑里分早行芳草逺晩憩好風薰嘉頌<lb/>
推英宰春逰扈聖君共欣承睿渥日月照天文<lb/>
　　　奉和聖製同二相南出雀鼠谷<lb/>
　　　　　　　　　　　　　　　<hi>唐</hi>張九齡<lb/>
設險諸侯地承平聖主廵東君朝二月南斾擁三辰寒<lb/>
出重關盡年隨行漏新瑞雲叢捧日芳樹曲迎春舞詠<lb/>
先馳道恩華及從臣汾川花鳥意併奉屬車塵<lb/>
　　七言律<lb/>
<pb n="KR4h0141_WYG_078-4b"/>
　　　春谷　　　　　　　　　　<hi>宋</hi>朱　子<lb/>
武夷髙處是蓬莱采得靈根手自栽地僻芳菲鎮長在<lb/>
谷寒蜂蝶未全来紅裳似欲留人醉錦障何妨為客開<lb/>
飲罷醒心何處所逺山重疉翠成堆<lb/>
　　五言絶句<lb/>
　　　雲谷　　　　　　　　　　<hi>宋</hi>朱　子<lb/>
閒雲無四時散漫此山谷幸乏霖雨姿何妨媚幽獨<lb/>
　　七言絶句<lb/>
<pb n="KR4h0141_WYG_078-5a"/>
　　　宿青牛谷　　　　　　　　<hi>唐</hi>楊　衡<lb/>
隨雲歩入青牛谷青牛道士留我宿可憐夜乆月明中<lb/>
惟有壇邉一林竹<lb/>
　　　篔簹谷　　　　　　　　　<hi>宋</hi>文　同<lb/>
池通一谷波溶溶竹夹兩岸烟濛濛尋幽直去景漸野<lb/>
宛爾不似在塵中<lb/>
　　　黄花谷　　　　　　　　　<hi>金</hi>元好問<lb/>
團團石甕琢青瑶仰面看雲覺動揺誰著天瓢灑飛雨<lb/>
<pb n="KR4h0141_WYG_078-5b"/>
半空翻轉玉龍腰<lb/>
　　　同劉勸農彦和葛縣令祐之逰蒼谷口<lb/>
　　　　　　　　　　　　　　　<hi>元</hi>王　惲<lb/>
四山遮盡外来風山崦人家不覺冬獨立蒼崖重回首<lb/>
山形渾似入居庸<lb/>
　　　其二<lb/>
方山忽斷兩崖開中有蒼河自北来行出山門俱不見<lb/>
玉龍翻作地中雷<lb/>
<pb n="KR4h0141_WYG_078-6a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_078-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選卷七十八<lb/>
</p>
<p>
</p>
  </div>
</body>
</text>
</TEI>
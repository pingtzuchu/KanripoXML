<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_097-1a"/>
　欽定四庫全書<lb/>
御定佩文齋詠物詩選卷九十七<lb/>
　　谿類<lb/>
　　　五言古<lb/>
　　　　將遊湘水尋句谿　　　　　<hi>齊</hi>謝　脁<lb/>
　既從陵陽釣挂鱗驂赤螭方尋桂水源謁帝蒼山垂辰<lb/>
　哉且未㑹乗景弄清漪瑟汨瀉長淀潺湲赴兩岐輕蘋<lb/>
　上靡靡雜石下離離寒草分花映戲鮪乗空移興以暮<lb/>
<pb n="KR4h0141_WYG_097-1b"/>
　秋月清霜落素枝魚鳥余方翫纓緌君自縻及兹暢懷<lb/>
　抱山川長若斯<lb/>
　　　　入若耶谿　　　　　　　　<hi>梁</hi>王　籍<lb/>
　艅艎何泛泛空水共悠悠陰霞生逺岫陽景逐廻流蟬<lb/>
　噪林逾靜鳥鳴山更幽此地動歸念長年歎倦遊<lb/>
　　　　入若耶谿　　　　　　　　<hi>唐</hi>崔　顥<lb/>
　輕舟去何疾巳到雲林境起坐魚鳥間動揺山水影巖<lb/>
　中響自答谿裏言彌靜事事令人幽停撓向餘景<lb/>
<pb n="KR4h0141_WYG_097-2a"/>
　　　姑孰谿　　　　　　　　　<hi>唐</hi>李　白<lb/>
愛此谿水閒乗流興無極漾楫怕鷗驚垂竿待魚食波<lb/>
翻曉霞影岸疉春山色何處浣紗人紅顔未相識<lb/>
　　　青谿　　　　　　　　　　<hi>唐</hi>王　維<lb/>
言入黃花川每逐青谿水隨山將萬轉趨途無百里聲<lb/>
喧亂石中色靜深松裏漾漾泛菱荇澄澄映葭葦我心<lb/>
素已閒清川澹如此請畱盤石上垂釣將已矣<lb/>
　　　春泛若耶谿　　　　　　　<hi>唐</hi>綦母濳<lb/>
<pb n="KR4h0141_WYG_097-2b"/>
幽意逺無盡此去隨所偶晩風吹行舟花落入谿口際<lb/>
夜轉西壑隔山望南斗潭煙飛溶溶林月低向後生事<lb/>
且瀰漫願為持竿叟<lb/>
　　　泛若耶谿　　　　　　　　<hi>唐</hi>丘　為<lb/>
結廬若耶裏左右若耶水無日不釣魚有時向城市谿<lb/>
中水流急渡口水流寛每得樵風便往來殊不難一川<lb/>
草長緑四時那得辨䄈褐衣妻兒餘糧及雞犬日暮鳥<lb/>
雀稀稚子呼牛歸住處無鄰里柴門獨掩扉<lb/>
<pb n="KR4h0141_WYG_097-3a"/>
　　　緱氏尉沈興宗置酒南谿　　<hi>唐</hi>王昌齡<lb/>
林色與谿古深篁引幽翠山樽在漁舟棹月情巳醉始<lb/>
窮清源口壑絶人境異春泉滴空崖萌草坼陰地久之<lb/>
風榛寂逺聞樵聲至海鴈時獨飛永然滄洲意古時青<lb/>
冥客滅跡淪一尉吾子躊躇心豈其紛埃事緱岑信所<lb/>
尅濟北余乃遂齊物可任今息肩理猶未巻舒形性表<lb/>
脱略賢哲議仲月期角巾飯僧嵩陽寺<lb/>
　　　尋東谿還湖中作　　　　　<hi>唐</hi>劉眘虛<lb/>
<pb n="KR4h0141_WYG_097-3b"/>
出山更回首日暮清谿深東嶺新别處數猿叫空林昔<lb/>
遊初有跡此路還獨尋幽興方在往歸懷復為今雲峰<lb/>
勞前意湖水成逺心望望巳超越坐鳴舟中琴<lb/>
　　　月谿與幼遐君貺同遊　　　<hi>唐</hi>韋應物<lb/>
岸篠覆廻谿廻谿曲如月沈沈水容淥寂寂鶯聲歇淺<lb/>
石方凌亂遊禽時出沒半雨夕陽霏縁源雜花發明晨<lb/>
重來此同心應已闕<lb/>
　　　和皇甫判官遊琅琊谿　　　<hi>唐</hi>孟　郊<lb/>
<pb n="KR4h0141_WYG_097-4a"/>
山中璢璃境物外琅琊谿房廊逐巖壑道路隨髙低碧<lb/>
瀨漱白石翠煙含青蜺客來暫遊踐意欲忘簪珪樹杪<lb/>
燈火夕雲端鐘梵齊時同雖可仰跡異難相攜唯當清<lb/>
宵夢髣髴願攀躋<lb/>
　　　奉陪侍中遊石筍谿　　　　<hi>唐</hi>盧　綸<lb/>
朝日照靈山山谿浩紛錯圗秦無舊記紀禹應新鑿雙<lb/>
壁瀉天河一峰吐蓮萼潭心亂雪巻巖腹繁珠落彩蛤<lb/>
攢錦囊芳蘿嫋花索猨羣曝陽嶺龍穴腥陰壑靜得漁<lb/>
<pb n="KR4h0141_WYG_097-4b"/>
者言閒聞洞仙博欹松倚朱幰廣石屯油幕國泰事畱<lb/>
侯山春縱康樂間關殊狀鳥爛熳無名藥欲驗少君方<lb/>
還吟大隱作旌幢不可駐古塞新沙漠<lb/>
　　　下牢谿　　　　　　　　　<hi>宋</hi>歐陽脩<lb/>
隔谷聞谿聲尋谿度横嶺清流涵白石靜見千峰影巖<lb/>
花無時歇翠柏鬱何整安能戀潺湲俯仰弄雲景<lb/>
　　　宿樊谿　　　　　　　　　<hi>宋</hi>張　耒<lb/>
黃州望樊山秀色如可鑒扁舟横江來山脚繫吾纜大<lb/>
<pb n="KR4h0141_WYG_097-5a"/>
川失洶湧淺水澄可攬北風吹疎雨夜枕舟屢撼齊安<lb/>
不可望滅沒孤城暗奔流略谿口龍脣屢窺瞰平生千<lb/>
金質戒懼敢忘蹔兹遊定何名耿耿有餘念<lb/>
　　　泛舟西谿　　　　　　　　<hi>元</hi>劉　因<lb/>
萬山倒滄浪一葉凌嵯峨嵯峨為飛舞翠影如婆娑輕<lb/>
陰散雨足淨綠生圎波人間碧海幻老眼青銅磨風雲<lb/>
幾千古辦此雨一蓑谿南有幽人鼓櫂前山阿煙深渺<lb/>
無處月色浮松蘿<lb/>
<pb n="KR4h0141_WYG_097-5b"/>
　　　自衢州至蘭谿　　　　　　<hi>明</hi>劉　基<lb/>
秋郊斂微雨霽色澄人心振策率廣路逍遥散煩襟疎<lb/>
煙帶平原薄雲去髙岑湛湛水凝碧離離稻垂金薺麥<lb/>
霜始秀元蟬寒更吟幽懷耿虛寂好景自相尋心契清<lb/>
川流目翫嘉樹林歌傳滄浪調曲繼白雪音仙山在咫<lb/>
尺早晩期登臨<lb/>
　　　碧谿　　　　　　　　　　<hi>明</hi>顧　璘<lb/>
落落髙梧陰俯瞰寒流碧微雲過疎雨秋容澹無迹魚<lb/>
<pb n="KR4h0141_WYG_097-6a"/>
遊緑藻晴鳥下青蕪夕興至每垂綸歌罷還岸幘漁父<lb/>
兩三人時來共爭席<lb/>
　　　渡雙谿　　　　　　　　　<hi>明</hi>薛　瑄<lb/>
雙谿始合流崖緒遂經復洄潭一鏡平秋影空寒緑野<lb/>
渡得孤航山家帶喬木適意方自兹前呵戒童僕撫景<lb/>
重悠然誰能知斯曲<lb/>
　　七言古<lb/>
　　　入少密谿　　　　　　　　<hi>唐</hi>沈佺期<lb/>
<pb n="KR4h0141_WYG_097-6b"/>
雲峰苔壁繞谿斜江路香風夾岸花樹密不言通鳥道<lb/>
雞鳴始覺有人家人家更在深巖口澗水周流宅前後<lb/>
游魚瞥瞥雙釣童伐木丁丁一樵叟自是避喧非避秦<lb/>
薜衣耕鑿帝堯人相畱且待雞黍熟夕卧深山蘿月春<lb/>
　　　說洄谿招退者　　　　　　<hi>唐</hi>元　結<lb/>
長松亭亭滿四山山間乳竇流清泉洄谿正在此山裏<lb/>
乳水松膏常灌田松膏乳水田肥良稻苖如蒲米粒長<lb/>
糜色如珈玉液酒酒熟猶聞松節香谿邊老翁年幾許<lb/>
<pb n="KR4h0141_WYG_097-7a"/>
長男頭白孫嫁女問言只食松田米無藥無方向人語<lb/>
浯谿石下多泉源盛暑大寒冬大溫屠蘇宜在水中石<lb/>
洄谿一曲自當門吾今欲作洄谿翁誰能住我舍西東<lb/>
勿憚山深與地僻羅浮尚有葛仙翁<lb/>
　　　罨畫谿行　　　　　　　　<hi>宋</hi>孫　覿<lb/>
老牯浮鼻水中歸綵雉應媒桑下飛蘿蔦冥冥山四起<lb/>
數家雞犬煙樹裏一支新緑漲晴溝楊柳中間繫小舟<lb/>
罨畫谿頭烏鳥樂呼風喚雨不能休<lb/>
<pb n="KR4h0141_WYG_097-7b"/>
　　　其二<lb/>
蝶趂花飛爭入坐倚空百尺游絲墮亂山銜日半船明<lb/>
斷雲載雨前邨過蕨芽戴土小兒拳漁市人歸柳貫鮮<lb/>
罨畫谿頭人語好烹魚煮蕨餉春田<lb/>
　　　其三<lb/>
沙頭緑暗已藏鴉竹裏猶殘一兩花蝸廬抱柳開新國<lb/>
燕語窺簾憶舊家春風有信自年年罨畫谿邊柳繫船<lb/>
陶情滿酌酒如泉醉與長瓶藉草眠<lb/>
<pb n="KR4h0141_WYG_097-8a"/>
　　　其四<lb/>
翠木蒼藤繚白沙槿籬茅店野人家了無狡兔營三窟<lb/>
只有黃蜂趂兩衙樹頭獵獵酒旗風罨畫谿邊賣酒翁<lb/>
銀瓶快瀉清若空令君一笑面生紅<lb/>
　　　曉泊蘭谿　　　　　　　　<hi>宋</hi>楊萬里<lb/>
金華山髙九天半夜雪装成珠玉案蘭谿水清千頃強<lb/>
朔風凍作璢璃缸日光雪光兩相射老眼看來忘南北<lb/>
恨身不如波上鷗脚指為楫身為舟恨身不如沙上鴈<lb/>
<pb n="KR4h0141_WYG_097-8b"/>
蘆花作家梅作伴折綿冰酒未是寒曉寒直欲冰我肝<lb/>
急閉箬篷擁爐去竹葉梨花十分注<lb/>
　　　餘不谿詞　　　　　　　　<hi>元</hi>倪　瓚<lb/>
餘不谿水涵緑薲微風吹波蹙龍鱗看山蕩槳不知逺<lb/>
兩岸桃花飛接人谿廻路轉松風急竹林華房霞氣濕<lb/>
忽逢道士頎而長疑是韓國張子房相期飄拂紫煙裏<lb/>
下攬滄溟浮玉觴<lb/>
　　　賦清谿　　　　　　　　　<hi>元</hi>郭　鈺<lb/>
<pb n="KR4h0141_WYG_097-9a"/>
清谿之水抱幽谷盤渦細浪相豗蹙半篙晴日蕩金鱗<lb/>
一帶秋煙澑寒玉谿上仙翁絶塵俗開門俯谿飲谿緑<lb/>
白鳥飛來明鏡中垂楊鎖斷闌干曲窈窕春花亞脩竹<lb/>
脩竹何人共碁局紫蘿為蓋草為褥如輞川圗懸一幅<lb/>
嗟我早年厭羈束五湖風月醉心目祇今是處鯨波靜<lb/>
把釣從君事亦足<lb/>
　　五言律<lb/>
　　　泛鏡湖南谿　　　　　　　<hi>唐</hi>宋之問<lb/>
<pb n="KR4h0141_WYG_097-9b"/>
乗興入幽棲舟行日向低巖花候冬發谷鳥作春啼沓<lb/>
嶂開天小叢篁夾路迷猶聞可憐處更在若耶谿<lb/>
　　　酬萬八賀九雲門下歸谿中作<lb/>
　　　　　　　　　　　　　　　<hi>唐</hi>孫　逖<lb/>
晩從靈境出林壑曙雲飛稍覺清谿盡廻瞻畫刹微獨<lb/>
園餘興在孤棹宿心違更憶登攀處天香盈袖歸<lb/>
　　　終南東谿中作　　　　　　<hi>唐</hi>岑　參<lb/>
谿水碧於草潺潺花底流沙平堪濯足石淺不勝舟洗<lb/>
<pb n="KR4h0141_WYG_097-10a"/>
藥朝與暮釣魚春復秋興來從所適還欲向滄洲<lb/>
　　　武陵泛舟　　　　　　　　<hi>唐</hi>孟浩然<lb/>
武陵川路狹前棹入花林莫測幽源裏仙家信幾深水<lb/>
廻青嶂合雲渡緑谿陰坐聽閒猿嘯彌清塵外心<lb/>
　　　宿黑竈谿　　　　　　　　<hi>唐</hi>張　籍<lb/>
夜到碧谿裏無人秋月明逢幽便移宿取伴亦探行花<lb/>
下紅泉色雲中乳鶴聲明朝記歸處石上自書名<lb/>
　　　白雲谿　　　　　　　　　<hi>唐</hi>吳　鞏<lb/>
<pb n="KR4h0141_WYG_097-10b"/>
山徑入幽篁深林蔽日光夏雲生嶂逺瀑水引谿長秀<lb/>
跡逢皆勝清氛坐轉凉回看玉罇夕歸路賞難忘<lb/>
　　　泛谿　　　　　　　　　　<hi>唐</hi>朱慶餘<lb/>
曲渚廻花舫生衣卧向風鳥飛谿色裏人語棹聲中餘<lb/>
卉纔分影新蒲自作叢前灣更幽絶雖淺去猶通<lb/>
　　　泛谿　　　　　　　　　　<hi>唐</hi>項　斯<lb/>
谿船泛渺瀰漸覺減炎輝動水花連影逢人鳥背飛深<lb/>
猶見白石凉好換生衣未得多詩句終須隔宿歸<lb/>
<pb n="KR4h0141_WYG_097-11a"/>
　　　藍谿夜坐　　　　　　　　<hi>唐</hi>張　喬<lb/>
藍水警塵夢夜吟開草堂月臨山靄薄松滴露花香詩<lb/>
外真風逺人間靜興長明朝訪禪侶更上翠微房<lb/>
　　　處州洞谿　　　　　　　　<hi>唐</hi>方　干<lb/>
氣象四時清無人畫得成衆山寒疉翠兩派緑分聲坐<lb/>
月何曽夜聽松不似晴混元融結後便有此谿名<lb/>
　　　谿行即事　　　　　　　　<hi>唐</hi>僧靈一<lb/>
近夜山更碧入林谿轉清不知伏牛地潭洞何縱横曲<lb/>
<pb n="KR4h0141_WYG_097-11b"/>
岸煙初合平湖月未生孤舟屢失道但聽秋泉聲<lb/>
　　　送崔主簿赴睦州清谿　　　<hi>宋</hi>梅堯臣<lb/>
舟輕不畏險逆上子陵灘七里峽天翠千重雲木寒古<lb/>
祠鳴野鳥亂石激春湍正與髙懷愜寜歌行路難<lb/>
　　　宿蘭谿水驛前　　　　　　<hi>宋</hi>楊萬里<lb/>
繫纜蘭谿岸開襟柳驛窗人爭趨夜市月自落秋江燈<lb/>
火疎還密帆檣隻更雙平生經此縣今夕駐孤幢<lb/>
　　　其二<lb/>
<pb n="KR4h0141_WYG_097-12a"/>
水色秋逾白山光夜不青一睂畫天月萬粟種江星小<lb/>
酌居然醉當風不覺醒誰家教兒子清誦隔疎櫺<lb/>
　　　苕谿　　　　　　　　　　<hi>元</hi>戴表元<lb/>
六月苕谿路人言似若耶漁罾挂椶樹酒舫出荷花碧<lb/>
水千塍共青山一道斜人間無限事不厭是桑麻<lb/>
　　　谿上　　　　　　　　　　<hi>明</hi>應　亮<lb/>
清谿流不極林際帶疎鐘鳥道連山屋灘聲落水舂漲<lb/>
消新有岸雲起本多峰遥對猿啼峽鄉關煙樹重<lb/>
<pb n="KR4h0141_WYG_097-12b"/>
　　　南谿晩歸　　　　　　　　<hi>明</hi>髙　啟<lb/>
流水出雲根遥通古寺門山深僧少俗人靜市如邨馬<lb/>
渡知長淺魚行見不渾多情谿上月歸路照黃昏<lb/>
　　　谿上　　　　　　　　　　　髙　啟<lb/>
秋色共谿長遊人笑語凉萍開天倒影蓮墮水流香魚<lb/>
罶和星漉禽罝帶雨張從今揺桂棹不必問瀟湘<lb/>
　　五言排律<lb/>
　　　奉酬韋祭酒自湯井還都經龍門北谿莊見贈<lb/>
<pb n="KR4h0141_WYG_097-13a"/>
　　　　之作　　　　　　　　　<hi>唐</hi>張　説<lb/>
聞君湯井至瀟灑憩郊林拂曙攜清賞披雲覯緑岑歡<lb/>
言遊覽意欵曲望歸心是日期佳客同山忽異尋桃源<lb/>
花路轉楊柳澗門深泛舟伊水漲繫馬香樹陰繁絃弄<lb/>
水族嬌吹狎沙禽春滿河光媚景斜嵐氣侵懷仁殊未<lb/>
逺重德匪專臨來藻敷幽思連詞報所欽<lb/>
　　　和處州韋使君新開南谿　　<hi>唐</hi>朱慶餘<lb/>
地里光圗䜟樵人共説深悠然想髙躅坐使變荒岑疏<lb/>
<pb n="KR4h0141_WYG_097-13b"/>
鑿因殊舊亭臺亦自今靜容猿暫下閒與鶴同尋轉斾<lb/>
馴禽起褰帷瀑澑侵石稀潭見底嵐暗樹無陰躋險難<lb/>
通屐攀棲稱抱琴雲風開物意潭水識人心攜榼尋花<lb/>
遍移舟惜景沈世嫌山水僻誰伴謝公吟<lb/>
　　　西蜀淨衆寺松谿八韻兼寄崔處士<lb/>
　　　　　　　　　　　　　　　<hi>唐</hi>鄭　谷<lb/>
谿因松得名松吹答谿聲繚繞能穿寺幽竒不在城寒<lb/>
煙齋後散春雨夜中平染岸蒼苔古翹沙白鳥明澄分<lb/>
<pb n="KR4h0141_WYG_097-14a"/>
僧影瘦光徹客心清帶梵侵雲響和鐘擊石鳴澹烹新<lb/>
茗爽暖泛落花輕此景吟難盡慿君畫入京<lb/>
　　　泛五雲谿　　　　　　　　<hi>唐</hi>許　渾<lb/>
此谿何處路遥問紫髯翁佛廟千巖裏人家一島中魚<lb/>
傾荷葉露蟬噪柳林風急瀨鳴車軸微波漾釣筒石苔<lb/>
縈棹綠山果拂舟紅更就前谿宿邨橋與剡通<lb/>
　　六言律<lb/>
　　　春日西谿即事　　　　　　<hi>明</hi>僧道衍<lb/>
<pb n="KR4h0141_WYG_097-14b"/>
雲斷山峰逺逺樹廻谿路斜斜酒旗風颺邨店牛衣日<lb/>
曬田家喚婦鳩藏密竹引雛鴨聚圓沙人晩棹歌歸去<lb/>
爭先去折汀花<lb/>
　　　其二<lb/>
人家半依沙觜舟子長停岸足楊柳三株五株桃花一<lb/>
簇兩簇斜陽澹澹牽黃逺水盈盈漲緑老翁忘却投綸<lb/>
因看晴鷗對浴<lb/>
　　七言律<lb/>
<pb n="KR4h0141_WYG_097-15a"/>
　　　題裴處士碧虛谿居　　　　<hi>唐</hi>王　建<lb/>
鳥聲真似深山裏平地人間也不同春圃紫芹長卓卓<lb/>
暖泉青草一叢叢松臺前後花皆别竹崦髙低水盡通<lb/>
細問來時從近逺谿名載入縣圗中<lb/>
　　　谿上行　　　　　　　　　<hi>唐</hi>温庭筠<lb/>
緑塘漾漾煙濛濛張翰此來情不窮雪羽䙰褷立倒景<lb/>
金鱗潑剌跳晴空風翻荷葉一向白雨濕蓼花千穗紅<lb/>
心羡夕陽波上客片時歸夢釣船中<lb/>
<pb n="KR4h0141_WYG_097-15b"/>
　　　夜雪泛舟遊南谿　　　　　<hi>唐</hi>韋　莊<lb/>
大江西面小谿斜入竹穿松似若耶兩岸嚴風吹玉樹<lb/>
一灘明月曬銀砂因尋野渡逢漁舍更泊前灣上酒家<lb/>
去去不知歸路逺棹聲煙裏獨嘔啞<lb/>
　　　酬張器判官泛谿　　　　　<hi>宋</hi>歐陽脩<lb/>
園林初夏有清香人意蕭閒味愈長日暖魚跳波面靜<lb/>
風輕鳥語樹陰凉野亭飛蓋臨芳草曲渚廻舟帶夕陽<lb/>
所得平時為郡樂况多佳客共銜觴<lb/>
<pb n="KR4h0141_WYG_097-16a"/>
　　　沂谿　　　　　　　　　　<hi>宋</hi>陸　㳺<lb/>
射的峰前禹廟東短篷三扇卧衰翁閒攜清聖濁賢酒<lb/>
重試朝南暮北風水落痕畱紅蓼節雨來聲滿緑蒲叢<lb/>
衝煙莫作悤悤去擬看谿丁下釣筒<lb/>
　　　冷巖公柳谿　　　　　　　<hi>金</hi>劉　中<lb/>
斗印輕拋繫肘金故園風物動歸心柳含煙翠絲千尺<lb/>
水寫天容玉一尋山色只於閒裏好風波不似向來深<lb/>
人間桃李栽培滿換得谿南十畝陰<lb/>
<pb n="KR4h0141_WYG_097-16b"/>
　　　過五谿　　　　　　　　　<hi>元</hi>薩都拉<lb/>
萬壑泉聲下五谿小凉天氣下谿時相逢橋上無非客<lb/>
行盡江南都是詩苦雨最嫌鳩喚急愛山不厭馬行遲<lb/>
幾時宿向華峰頂露月蕭蕭生桂枝<lb/>
　　　桃谿夜泊　　　　　　　　<hi>明</hi>陸　弼<lb/>
清霜夜落武陵谿水上蒼煙十丈齊野㸑冷燒紅葉火<lb/>
邨舂寒接五更雞不眠枕上多新得所過山中有舊題<lb/>
起問昨宵沽酒處人家只在小橋西<lb/>
<pb n="KR4h0141_WYG_097-17a"/>
　　　谿上　　　　　　　　　　<hi>明</hi>張　泰<lb/>
谿上閒行日未斜石橋南北見桃花避人魚入深深水<lb/>
傍母鳬眠淺淺沙渡口孤舟依野店磯頭一徑到漁家<lb/>
何時謝却塵中事來就田園學種𤓰<lb/>
　　五言絶句<lb/>
　　　谿上　　　　　　　　　　<hi>唐</hi>顧　况<lb/>
採蓮谿上女舟小怯揺風驚起鴛鴦宿水雲撩亂紅<lb/>
　　六言絶句<lb/>
<pb n="KR4h0141_WYG_097-17b"/>
　　　剡谿舟行　　　　　　　　<hi>唐</hi>朱　放<lb/>
月在沃洲山上人歸剡縣谿邊漠漠黃花覆水時時白<lb/>
鷺驚船<lb/>
　　七言絶句<lb/>
　　　桃花谿　　　　　　　　　<hi>唐</hi>張　旭<lb/>
隱隱飛橋隔野煙石磯西畔問漁船桃花盡日隨流水<lb/>
洞在清谿何處邊<lb/>
　　　蘭谿棹歌　　　　　　　　<hi>唐</hi>戴叔倫<lb/>
<pb n="KR4h0141_WYG_097-18a"/>
凉月如眉挂柳灣越中山水鏡中看蘭谿三日桃花雨<lb/>
半夜鯉魚來上灘<lb/>
　　　和韓吏部泛南谿　　　　　<hi>唐</hi>賈　島<lb/>
谿裏晩從池岸出石泉秋急夜聲聞木蘭船共山人上<lb/>
月映渡頭零落雲<lb/>
　　　夜泊荆谿　　　　　　　　<hi>唐</hi>陳　羽<lb/>
小雪已晴蘆葉暗長波乍急鶴聲嘶孤舟一夜宿流水<lb/>
眼看山頭月落谿<lb/>
<pb n="KR4h0141_WYG_097-18b"/>
　　　池州清谿　　　　　　　　<hi>唐</hi>杜　牧<lb/>
弄谿終日到黃昏照數秋來白髪根何物頼君千遍洗<lb/>
筆頭塵土漸無痕<lb/>
　　　谿興　　　　　　　　　　<hi>唐</hi>杜荀鶴<lb/>
山雨谿風捲釣絲瓦甌篷底獨斟時醉來睡著無人喚<lb/>
流下前灘也不知<lb/>
　　　若耶谿上　　　　　　　　<hi>宋</hi>陸　游<lb/>
九月霜風吹客衣谿頭紅葉傍人飛邨場酒薄何妨醉<lb/>
<pb n="KR4h0141_WYG_097-19a"/>
菰正堪烹蟹正肥<lb/>
　　　蘭谿舟中　　　　　　　　<hi>元</hi>薩都拉<lb/>
水底霞天魚尾赤春波緑占白鷗汀越船一葉蘭谿上<lb/>
載得金華一半青<lb/>
　　　小谿　　　　　　　　　　<hi>元</hi>劉秉忠<lb/>
小谿流水碧如油終日忘機羨白鷗兩岸桃花春色裏<lb/>
可能容箇釣魚舟<lb/>
　　　桃谿　　　　　　　　　　<hi>明</hi>魯　鐸<lb/>
<pb n="KR4h0141_WYG_097-19b"/>
世路悠悠已倦遊桃谿深處草堂幽東風自解幽人意<lb/>
不遣飛花逐水流<lb/>
　　　越來谿　　　　　　　　　<hi>明</hi>葛一龍<lb/>
草煙緑凑柳垂低橋對斜陽墮影西聽罷情歌聽啼鳥<lb/>
吳船揺過越來谿<lb/>
　　　荆谿　　　　　　　　　　<hi>明</hi>范　汭<lb/>
亂水聲中繫艇斜月寒沽酒扣誰家仙源咫尺不知處<lb/>
紅葉吹來如落花<lb/>
<pb n="KR4h0141_WYG_097-20a"/>
　　　　青谿　　　　　　　　　　<hi>明</hi>沈明臣<lb/>
　窈窕青谿盡日尋雨收風歇翠沈沈一雙燕子飜花出<lb/>
　始覺人家住隔林<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_097-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻九十七<lb/>
</p>
<p>
</p>
  </div>
</body>
</text>
</TEI>
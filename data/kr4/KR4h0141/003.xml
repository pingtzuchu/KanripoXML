<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_003-1a"/>
　欽定四庫全書<lb/>
御定佩文齋詠物詩選巻三<lb/>
　　月類<lb/>
　　　古樂府<lb/>
　　　　月重輪行　　　　　　　　<hi>魏</hi>文　帝<lb/>
　三辰垂光照臨四海煥哉何煌煌悠悠與天地久長愚<lb/>
　見目前聖覩萬年明闇相絶何可勝言<lb/>
　　　五言古<lb/>
<pb n="KR4h0141_WYG_003-1b"/>
　　　　奉和月下　　　　　　　　<hi>齊</hi>王　融<lb/>
　雕雲度綺錢香風入珠網獨知此夜月依遲慕神賞<lb/>
　　　　望月　　　　　　　　　　<hi>梁</hi>簡文帝<lb/>
　流輝入畫堂初照上梅梁形同七子鏡影類九秋霜桂<lb/>
　花那不落團扇與誰粧空聞北牕彈未舉西園觴<lb/>
　　　　望江中月影　　　　　　　<hi>梁</hi>元　帝<lb/>
　澄江涵皓月水影若浮天風來如可汎流急不成圓秦<lb/>
　鈎斷復接和璧碎還聮裂紈依岸草斜桂逐行船即此<lb/>
<pb n="KR4h0141_WYG_003-2a"/>
春江上無俟百枝然<lb/>
　　　應王中丞思逺詠月　　　　<hi>梁</hi>沈　約<lb/>
月華臨靜夜夜靜滅氛埃方輝竟户入圓影隙中來髙<lb/>
樓切思婦西園逰上才網軒映珠綴應門照綠苔洞房<lb/>
殊未曉清光信悠哉<lb/>
　　　詠秋月　　　　　　　　　<hi>梁</hi>虞羲<lb/>
影麗髙堂端光入長門殿初生似玉鉤裁滿如團扇汎<lb/>
濫浮隂來金波時不見儻遇賞心者照之西園宴<lb/>
<pb n="KR4h0141_WYG_003-2b"/>
　　　和繆郎視月　　　　　　　<hi>梁</hi>何子期<lb/>
清夜未云疲珠簾聊可發泠泠玉潭水映見娥睂月靡<lb/>
靡露方垂輝輝光稍沒佳人復千里餘影徒揮忽<lb/>
　　　和望月　　　　　　　　　<hi>梁</hi>庾肩吾<lb/>
桂殿月偏來留光引上才圓隨漢東蚌暈逐淮南灰渡<lb/>
河光不濕移輪轍詎開此夜臨清景還承終宴杯<lb/>
　　　月半夜泊鵲尾　　　　　　<hi>梁</hi>劉孝綽<lb/>
客行三五夜息棹隠中洲月光隨浪動山影逐波流<lb/>
<pb n="KR4h0141_WYG_003-3a"/>
　　　林下映月　　　　　　　　　劉孝綽<lb/>
明明三五月垂影當髙樹攢柯半玉蟾裛葉彰金兔兹<lb/>
林有夜坐嘯歌無與晤側光聊可書含毫且成賦<lb/>
　　　新月　　　　　　　　　　<hi>梁</hi>劉　瑗<lb/>
仙宫雲箔巻露出玉簾鉤清光無所贈相憶鳳凰樓<lb/>
　　　舟中望月　　　　　　　　<hi>梁</hi>朱　超<lb/>
大江闊千里孤舟無四鄰惟餘故樓月逺近必隨人入<lb/>
風先遶暈排霧急移輪若敎長似扇堪拂艶歌塵<lb/>
<pb n="KR4h0141_WYG_003-3b"/>
　　　闗山月　　　　　　　　　<hi>陳</hi>張正見<lb/>
巖間度月華流彩映山斜暈逐連城璧輪隨出塞車唐<lb/>
蓂遥合影秦桂逺分花欲驗盈虛理方知道路賖<lb/>
　　　賦得薄帷鑒明月　　　　　　張正見<lb/>
長河上桂月澄彩照髙樓分簾疑碎璧隔幔似垂鉤窗<lb/>
外光恒滿帷中影暫流豈及西園夜長隨飛蓋逰<lb/>
　　　詠月贈人　　　　　　　<hi>北周</hi>王　褎<lb/>
月色當秋夜斜暉映薄帷上弦如半璧初魄似娥睂渡<lb/>
<pb n="KR4h0141_WYG_003-4a"/>
雲光忽駛中天影更遲髙陽懷許掾對此益相思<lb/>
　　　舟中望月　　　　　　　<hi>北周</hi>庾　信<lb/>
舟子夜離家開舲望月華山明疑有雪岸白不闗沙天<lb/>
漢看珠蚌星橋視桂花灰飛重暈闕蓂落獨輪斜<lb/>
　　　遼城望月　　　　　　　　<hi>唐</hi>太　宗<lb/>
𤣥兔月初明澄輝照遼碣映雲光暫隠隔樹花如綴魄<lb/>
滿桂枝圓輪移鏡彩缺臨城却影散帶暈重圍結駐蹕<lb/>
俯九都竚觀妖氛滅<lb/>
<pb n="KR4h0141_WYG_003-4b"/>
　　　詠月　　　　　　　　　　<hi>唐</hi>董思恭<lb/>
北堂未安寢西園聊騁望玉户照羅帷朱軒明綺障別<lb/>
客長安道思婦髙樓上所願君莫違清輝時可訪<lb/>
　　　春宵覽月　　　　　　　　<hi>唐</hi>閻　寛<lb/>
月生東荒外天雲收夕陰愛見澄清景象吾虚白心耳<lb/>
目靜無譁神超道性深乘興得至樂寓言因永吟<lb/>
　　　禁中月　　　　　　　　　<hi>唐</hi>白居易<lb/>
海上明月出禁中清夜長東南樓殿白稍稍上宫牆淨<lb/>
<pb n="KR4h0141_WYG_003-5a"/>
落金塘水明浮玉砌霜不比人間見塵土汚清光<lb/>
　　　客中月　　　　　　　　　　白居易<lb/>
客從江南來來時月上弦悠悠行旅中三見清光圓曉<lb/>
隨殘月行夕與新月宿誰謂月無情千里逺相逐朝發<lb/>
渭水橋暮入長安陌不知今夜月又作誰家客<lb/>
　　　府舎月逰　　　　　　　　<hi>唐</hi>韋應物<lb/>
府舎耿深夜佳月喜同逰横河俱半落汎露忽驚秋散<lb/>
彩疎羣樹分規澄素流心期與浩景蒼蒼殊未收<lb/>
<pb n="KR4h0141_WYG_003-5b"/>
　　　歩月　　　　　　　　　　<hi>宋</hi>文　同<lb/>
掩巻下中庭月色浩如水秋氣凉滿襟松隂密鋪地百<lb/>
蟲催夜去一鴈領寒起靜念忘世紛誰同此佳味<lb/>
　　　月夜述懷　　　　　　　　<hi>宋</hi>朱　子<lb/>
皓月出林表照此秋牀單幽人起晤歎桂香發窗間髙<lb/>
梧滴露鳴散髪天風寒抗志絶塵氛何不棲空山<lb/>
　　　南園歩月　　　　　　　　<hi>金</hi>劉　汲<lb/>
雲横樹外山樹映山顛月微風拂寒林疎光散清樾幽<lb/>
<pb n="KR4h0141_WYG_003-6a"/>
歡難邂逅此景安可忽從來山水心不為塵埃沒<lb/>
　　　山中　　　　　　　　　　<hi>元</hi>于　石<lb/>
偶因抱甕出夜汲澗底泉蕩揺水中月水定光復圓問<lb/>
水水不語問月月不言倚樹一長嘯萬壑松風寒<lb/>
　　　洞庭秋月　　　　　　　　<hi>元</hi>陳　孚<lb/>
月明水無痕冷光泫清露微風一披拂金影散無數天<lb/>
地青茫茫白者獨有鷺鷺去月不揺一鏡湛如故<lb/>
　　　月林清影　　　　　　　　<hi>明</hi>髙　啓<lb/>
<pb n="KR4h0141_WYG_003-6b"/>
疎林逗明月散亂成清影流藻舞波寒驚虯翻壑冷雲<lb/>
來稍欲翳風動紛難整圓魄忽西傾愁看墮空境<lb/>
　　七言古<lb/>
　　　把酒問月　　　　　　　　<hi>唐</hi>李　白<lb/>
青天有月來幾時我欲停杯一問之人攀明月不可得<lb/>
月行却與人相隨皎如飛鏡臨丹闕綠煙滅後清輝發<lb/>
但見宵從海上來寧知曉向雲間沒白兔𢷬藥秋復春<lb/>
嫦娥孤棲與誰鄰今人不見古時月今月曾經照古人<lb/>
<pb n="KR4h0141_WYG_003-7a"/>
古人今人若流水共看明月皆如此唯願當歌對酒時<lb/>
月光長照金尊裏<lb/>
　　　金陵城西樓月下吟　　　　　李　白<lb/>
金陵夜寂凉風發獨上髙樓望呉越白雲映水揺空城<lb/>
白露垂珠滴秋月月下長吟久不歸古今相接眼中稀<lb/>
解道澄江浄如練令人長憶謝𤣥暉<lb/>
　　　洞庭秋月　　　　　　　　<hi>唐</hi>劉禹錫<lb/>
洞庭秋月生湖心層波萬頃如鎔金孤輪徐轉光不定<lb/>
<pb n="KR4h0141_WYG_003-7b"/>
㳺氣濛濛隔寒鏡是時白露三秋中湖平月上天地空<lb/>
岳陽樓頭暮角絶蕩漾巳過君山東山城蒼蒼夜寂寂<lb/>
水月逶迤繞城白盪槳巴童唱竹枝連檣估客吹𦍑笛<lb/>
勢髙夜乆陰力全金氣肅肅開星躔浮雲野馬一回首<lb/>
遥望星斗當中天天雞相呼曙霞出斂影含光讓朝日<lb/>
日出喧譁人不閒夜來清景非人間<lb/>
　　　白楊河看月　　　　　　　<hi>元</hi>揭傒斯<lb/>
白楊河上看明月昔人曾見今人别茅屋數家河畔邨<lb/>
<pb n="KR4h0141_WYG_003-8a"/>
化作三山白銀闕波平風靜棹歌來萬頃冲融鏡面開<lb/>
今夜江南憶逰子空瞻銀漢上昭回茫茫萬里燕齊路<lb/>
北斗縱横泰階曙黄河東逝月西流明日南風過洪去<lb/>
　　　題蘆溝曉月圖　　　　　　<hi>明</hi>趙　寛<lb/>
銀河半落長庚明城髙萬户皆雞聲長橋卧波鼇背聳<lb/>
上有車馬蕭蕭行蒼煙淡接平蕪迥沙際朦朧見人影<lb/>
舉頭一望天宇髙殘月依依在西嶺<lb/>
　　五言律<lb/>
<pb n="KR4h0141_WYG_003-8b"/>
　　　挂席江上待月有懷　　　　<hi>唐</hi>李　白<lb/>
待月月未出望江江自流倐忽城西郭青天懸玉鉤素<lb/>
華雖可攬清景不同㳺耿耿金波裏空瞻鳷鵲樓<lb/>
　　　月圓　　　　　　　　　　<hi>唐</hi>杜　甫<lb/>
孤月當樓滿寒江動夜扉委波金不定照席綺逾依未<lb/>
缺空山靜髙懸列宿稀故園松桂發萬里共清輝<lb/>
　　　初月　　　　　　　　　　　杜　甫<lb/>
光細弦欲上影斜輪未安微升古塞外已隠暮雲端河<lb/>
<pb n="KR4h0141_WYG_003-9a"/>
漢不改色闗山空自寒庭前有白露暗滿菊花團<lb/>
　　　舟月對驛近寺　　　　　　　杜　甫<lb/>
更深不假燭月朗自明船金刹青楓外朱樓白水邊城<lb/>
烏啼眇眇野鷺宿娟娟皓首江湖客鉤簾獨未眠<lb/>
　　　江邊星月　　　　　　　　　杜　甫<lb/>
驟雨清秋夜金波耿玉繩天河元自白江浦向來澄映<lb/>
物連珠斷緣空一鏡昇餘光隠更漏况乃露華凝<lb/>
　　　奉和賀監林月清酌　　　　<hi>唐</hi>王　灣<lb/>
<pb n="KR4h0141_WYG_003-9b"/>
華月當秋滿朝英假興同淨林新霽入窺院早凉通碎<lb/>
影行筵裏揺花落酒中清宵凝爽意幷此助文雄<lb/>
　　　裴廸南門秋夜對月　　　　<hi>唐</hi>錢　起<lb/>
夜來詩酒興月滿謝公樓影閉重門靜寒生獨樹秋鶴<lb/>
驚隨葉散螢逺入煙流今夕遥天末清光幾處愁<lb/>
　　　新月　　　　　　　　　　<hi>唐</hi>方　干<lb/>
入夜天西見蛾睂冷素光潭魚驚釣落雲鴈怯弓張隠<lb/>
隠臨珠箔微微上粉牆更憐三五夕仙桂滿輪芳<lb/>
<pb n="KR4h0141_WYG_003-10a"/>
　　五言排律<lb/>
　　　璧池望秋月　　　　　　　<hi>唐</hi>張子容<lb/>
凉夜窺清沼池空水月秋滿輪沈玉鏡半魄落銀鉤蟾<lb/>
影揺輕浪菱花度淺流漏移光漸潔雲斂色偏浮似璧<lb/>
憐三獻疑珠喜再投能持千里意來照殿西頭<lb/>
　　　和崔舎人詠月二十韻　　　<hi>唐</hi>韓　愈<lb/>
三秋端正月今夜出東溟對日猶分勢騰天漸吐靈未<lb/>
髙蒸逺氣半上霽孤形赫奕當躔次虛徐度杳冥長河<lb/>
<pb n="KR4h0141_WYG_003-10b"/>
晴散霧列宿曙分螢浩蕩英華溢蕭踈物象泠池邊臨<lb/>
倒照簷際送横經花樹參差見臯琴斷續聆牖光窺寂<lb/>
莫砧影伴娉婷幽坐看侵户閒吟愛滿庭輝斜通壁練<lb/>
彩碎射沙星清潔雲間路空凉水上亭淨堪分顧兔細<lb/>
得數飄萍山翠相凝綠林煙共羃青過隅驚桂側當午<lb/>
覺輪停屬思摛霞錦追歡罄縹缾郡樓何處望隴笛此<lb/>
時聽右掖連台座重門限禁扃風臺觀滉瀁冰砌歩青<lb/>
熒獨有虞庠客無由拾落蓂<lb/>
<pb n="KR4h0141_WYG_003-11a"/>
　　　圓靈水鏡　　　　　　　　<hi>唐</hi>張　聿<lb/>
鳳池開玉鏡清瑩瀉寥天影散微波上光含片玉懸菱<lb/>
花凝汎灔桂樹映清鮮樂廣披雲日山濤卷霧年濯纓<lb/>
何處去鑒物自堪姸廻首看雲液蟾蜍勢正圓<lb/>
　　　賦得海上生明月　　　　　<hi>唐</hi>朱　華<lb/>
皎皎秋中月團團海上生影開金鏡滿輪抱玉壺清漸<lb/>
出三山上將凌一漢横素娥嘗藥去烏鵲遶枝驚照水<lb/>
光偏白浮雲色最明此時堯砌下蓂莢自將榮<lb/>
<pb n="KR4h0141_WYG_003-11b"/>
　　七言律<lb/>
　　　詶李舎人寓直對月見寄　　<hi>唐</hi>盧　綸<lb/>
露如輕雨月如霜不見星河見鴈行虚暈入池波自定<lb/>
滿輪當苑桂多香春臺幾望黄龍闕雲路寧分白玉郎<lb/>
此夜巴歌應金石豈殊螢影對清光<lb/>
　　　直中書翫月見寄　　　　　<hi>唐</hi>李　端<lb/>
名卿歩月正淹留上客裁詩怨别逰素魄近成班女扇<lb/>
清光逺似庾公樓嬋娟更稱憑髙望皎潔能傳自古愁<lb/>
<pb n="KR4h0141_WYG_003-12a"/>
盈手入懷皆不見陽春曲麗轉難詶<lb/>
　　　中秋松江新橋對月和栁令之作<lb/>
　　　　　　　　　　　　　　　<hi>宋</hi>蘇舜欽<lb/>
月晃長江上下同畫橋横絶冷光中雲頭灔灔開金餅<lb/>
水面沈沈卧彩虹佛氏解為銀色界仙家多住玉華宫<lb/>
地雄景勝言難盡但欲追隨御曉風<lb/>
　　　八月十六夜翫月　　　　　<hi>宋</hi>孔平仲<lb/>
團團冰鏡吐清輝今夜何如昨夜時只恐月光無顯晦<lb/>
<pb n="KR4h0141_WYG_003-12b"/>
自緣人意有盈虧風摩露洗非常潔地闊天髙是處宜<lb/>
百尺曹亭吾獨有更敎玉笛倚闌吹<lb/>
　　　姑蘇汎月　　　　　　　　<hi>宋</hi>王　阮<lb/>
夜來誰共汎靈槎飛上牽牛織女家但覺滿身皆雨露<lb/>
絶無一㸃著塵沙秋將寒玉清風陣月借鎔銀潑浪花<lb/>
投曉歸來互相告等閒休向俗人誇<lb/>
　　　月夜次脩竹韻　　　　　　<hi>元</hi>黄　庚<lb/>
徙倚吟闌傍野塘古譙蓮漏滴更長月階夜靜蛩聲切<lb/>
<pb n="KR4h0141_WYG_003-13a"/>
竹院秋深鶴夢凉坐挹水風侵袂冷眠分花露滿身香<lb/>
浩歌欲溯明河去醉喚天孫織錦囊<lb/>
　　　宗陽宫望月分韻得聲字　　<hi>元</hi>楊　載<lb/>
老君臺上凉如水坐看冰輪轉二更大地山河微有影<lb/>
九天風露寂無聲蛟龍竝起承金榜鸞鳳雙飛載玉笙<lb/>
不信弱流三萬里此身今夕到蓬瀛<lb/>
　　　水中月　　　　　　　　　　楊　載<lb/>
晴波浸月月波浮玉兔凉生萬頃流丹桂影沈江浦夜<lb/>
<pb n="KR4h0141_WYG_003-13b"/>
白蓮光浴海天秋鮫人織罷綃猶濕龍女妝成鏡未收<lb/>
應是廣寒眠不得水晶宮裏夜深逰<lb/>
　　　月色　　　　　　　　　　<hi>元</hi>徐　舫<lb/>
誤踏瑶階一片霜侵鞵不濕映衣凉照來雲母屏無迹<lb/>
穿入水精簾有光雪影半窗能共白梅花千樹只多香<lb/>
故人疑是見顔色殘夜分明在屋梁<lb/>
　　　湖中翫月　　　　　　　　<hi>明</hi>張　紳<lb/>
銀波千頃照神州此夕人間别是秋地與樓臺相上下<lb/>
<pb n="KR4h0141_WYG_003-14a"/>
天隨星斗共沈浮一塵不向空中住萬象都於物外求<lb/>
醉吸清華逰碧落更從何處覓瀛洲<lb/>
　　　蘆溝曉月　　　　　　　　<hi>明</hi>李東陽<lb/>
霜落桑乾水未枯曉空雲盡月輪孤一林燈影稀還見<lb/>
十里川光澹欲無不斷鄰雞催短夢頻來征馬識長途<lb/>
石欄橋上時翹首應傍清虚憶帝都<lb/>
　　　月鉤　　　　　　　　　　<hi>明</hi>朱之蕃<lb/>
碧空如洗界清光為控疎簾照晩妝花栁有情渾弄影<lb/>
<pb n="KR4h0141_WYG_003-14b"/>
魚龍何事欲深藏玉繩露濕斜臨檻銀漢星稀曲轉廊<lb/>
怪底棲烏驚不定一灣早已落横塘<lb/>
　　五言絶句<lb/>
　　　翫初月　　　　　　　　　<hi>唐</hi>駱賔王<lb/>
忌滿光先缺乘昏影暫流自能明似鏡何用曲如鉤<lb/>
　　　清谿汎舟　　　　　　　　<hi>唐</hi>張　旭<lb/>
旅人倚征棹薄暮起長歌笑攬清谿月清輝不厭多<lb/>
　　　靜夜思　　　　　　　　　唐李　白<lb/>
<pb n="KR4h0141_WYG_003-15a"/>
牀前明月光疑是地上霜舉頭望明月低頭思故鄉<lb/>
　　　江行　　　　　　　　　　<hi>唐</hi>錢　起<lb/>
夕景殘霞落秋寒細雨晴短纓何用濯舟在月中行<lb/>
　　　江中對月　　　　　　　　<hi>唐</hi>劉長卿<lb/>
空洲夕煙斂望月秋江裏厯厯沙上人月中孤渡水<lb/>
　　　同李三月夜作　　　　　　<hi>唐</hi>皇甫冉<lb/>
霜風驚度鴈月露皓疎林處處砧聲發星河秋夜深<lb/>
　　　十五夜觀月　　　　　　　<hi>唐</hi>劉禹錫<lb/>
<pb n="KR4h0141_WYG_003-15b"/>
星辰讓光彩風露發晶英能變人間景翛然是玉京<lb/>
　　　月榭　　　　　　　　　　<hi>宋</hi>朱　子<lb/>
月色三秋白湖光四面平與君凌倒影上下極空明<lb/>
　　　答林公遇　　　　　　　　<hi>宋</hi>劉克莊<lb/>
霜下石橋滑蛩吟茅店清夢回殘月在錯認是天明<lb/>
　　　和歐陽南陽月夜思　　　　<hi>元</hi>揭傒斯<lb/>
月出照中園鄰家猶未眠不嫌風露冷看到樹陰圓<lb/>
　　　綠窗詩　　　　　　　　　<hi>元</hi>孫蕙蘭<lb/>
<pb n="KR4h0141_WYG_003-16a"/>
燈前催曉妝把酒向髙堂但願梅花月年年映夀觴<lb/>
　　七言絶句<lb/>
　　　峨嵋山月歌　　　　　　　<hi>唐</hi>李　白<lb/>
峨嵋山月半輪秋影入平羌江水流夜發清谿向三峽<lb/>
思君不見下渝州<lb/>
　　　月望洞庭　　　　　　　　<hi>唐</hi>劉禹錫<lb/>
湖光秋月兩相和潭面無風鏡未磨遥望洞庭山水翠<lb/>
白銀盤裏一青螺<lb/>
<pb n="KR4h0141_WYG_003-16b"/>
　　　雪後宿同軌店上法䕶寺鐘樓望月<lb/>
　　　　　　　　　　　　　　　<hi>唐</hi>元　稹<lb/>
滿山殘雪滿山風野寺無門院院空煙火漸稀孤店靜<lb/>
月明深夜古樓中<lb/>
　　　初入香山院對月　　　　　<hi>唐</hi>白居易<lb/>
老住香山初到夜秋逢白月正圓時從今便是家山月<lb/>
試問清光知不知<lb/>
　　　十五夜望月寄杜郎中　　　<hi>唐</hi>王　建<lb/>
<pb n="KR4h0141_WYG_003-17a"/>
中庭地白樹棲鴉冷露無聲濕桂花今夜月明人盡望<lb/>
不知秋思在誰家<lb/>
　　　八月燈夕寄逰越施秀才　　<hi>唐</hi>徐　凝<lb/>
四天淨色寒如水八月清輝冷似霜想得粤人今夜見<lb/>
孟家珠在鏡中央<lb/>
　　　對月　　　　　　　　　　<hi>唐</hi>姚　合<lb/>
銀輪玉兔向東流瑩淨三更正好逰一片黒雲何處起<lb/>
皂羅籠却水精毬<lb/>
<pb n="KR4h0141_WYG_003-17b"/>
　　　霜月　　　　　　　　　　<hi>唐</hi>李商隠<lb/>
初聞征鴈已無蟬百尺樓南水接天青女素娥俱耐冷<lb/>
月中霜裏鬬嬋娟<lb/>
　　　洛陽秋夕　　　　　　　　<hi>唐</hi>杜　牧<lb/>
泠泠寒水帶霜風更在天橋夜景中清禁漏閒煙樹寂<lb/>
月輪移在上陽宮<lb/>
　　　峽山寺上方　　　　　　　<hi>唐</hi>李羣玉<lb/>
滿院泉聲山殿凉疎簾微雨野松香東峰下視南溟月<lb/>
<pb n="KR4h0141_WYG_003-18a"/>
笑踏金波看海光<lb/>
　　　秋月　　　　　　　　　　<hi>唐</hi>曹　松<lb/>
無雲世界秋三五共看蟾盤上海涯直到天頭天盡處<lb/>
不曾私照一人家<lb/>
　　　春夕酒醒　　　　　　　　<hi>唐</hi>陸龜蒙<lb/>
幾年無事傍江湖醉倒黄公舊酒壚覺後不知新月上<lb/>
滿身花影倩人扶<lb/>
　　　夜景又作　　　　　　　　<hi>唐</hi>鄭　畋<lb/>
<pb n="KR4h0141_WYG_003-18b"/>
鈴絛無響閉珠宮小閣凉添玉蕊風衴簟滿牀明月到<lb/>
自疑身在五雲中<lb/>
　　　秋日田園雜興　　　　　　<hi>宋</hi>范成大<lb/>
中秋晴景屬潛夫棹入空明看太湖身外水天銀一色<lb/>
城中有此月明無<lb/>
　　　春月　　　　　　　　　　<hi>金</hi>呂中孚<lb/>
栁塘漠漠暗啼鴉一鏡晴飛玉有華好是夜闌人不寐<lb/>
半庭疎影在梨花<lb/>
<pb n="KR4h0141_WYG_003-19a"/>
　　　　江上早行　　　　　　　　<hi>明</hi>楊士竒<lb/>
　漢陽磯上鼓初稀煙栁朧朧一鵲飛乘月不知行處逺<lb/>
　滿江風露濕人衣<lb/>
　　　　水榭　　　　　　　　　　<hi>明</hi>呉廷暉<lb/>
　谿聲到枕驚春夢露氣入簾生夜寒自起開門看明月<lb/>
　和花移過曲闌干<lb/>
　　　　皓月　　　　　　　　　　<hi>明</hi>祝允明<lb/>
　玉田金界夜如年大地人間事幾千萬籟蕭蕭微不辨<lb/>
<pb n="KR4h0141_WYG_003-19b"/>
　露繁霜重月盈天<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_023-1a"/>
　欽定四庫全書<lb/>
御定佩文齋詠物詩選巻二十三<lb/>
　　凉類<lb/>
　　　五言古<lb/>
　　　　納凉　　　　　　　　　　<hi>梁</hi>簡文帝<lb/>
　斜日晩駸駸池塘生半隂避暑髙梧側輕風時入襟落<lb/>
　花還就影驚蟬乍失林游魚吹水沫神蔡上荷心翠竹<lb/>
　垂秋采丹棗映疎砧無勞夜遊曲寄此託微吟<lb/>
<pb n="KR4h0141_WYG_023-1b"/>
　　　　𤣥圃納凉　　　　　　　　　簡文帝<lb/>
　登山想劍閣逗浦憶辰陽飛流如凍雨夜月似秋霜螢<lb/>
　翻競晩熱蟲思引秋凉鳴波如礙石闇草别蘭香<lb/>
　　　　晩景納凉　　　　　　　　　簡文帝<lb/>
　日移凉氣散懐抱信悠哉珠簾影空捲桂户向池開鳥<lb/>
　棲星欲見河淨月應来横階入細筍蔽地濕輕苔草化<lb/>
　飛為火蚊聲合似雷於茲静聞見自此歇氛埃<lb/>
　　　　奉和太子納凉梧下應令　　<hi>梁</hi>庾肩吾<lb/>
<pb n="KR4h0141_WYG_023-2a"/>
北園凉氣早歩輦暫逍遙避日交長扇迎風列短簫山<lb/>
帶彈琴曲桐横棲鳳條懸門開溜水錦石鎮浮橋黒米<lb/>
生菰葉青花出稻苗無因學仙藻雲氣徒飄颻<lb/>
　　　奉和逐凉　　　　　　　　<hi>梁</hi>劉孝威<lb/>
鐘鳴夜未央避暑起徬徨長河似曳素眀星若散璫倚<lb/>
巖欣石冷臨池愛水凉月纎張敞畫荷妖韓夀香對此<lb/>
遊清夜何勞娛洞房<lb/>
　　　内園逐凉　　　　　　　　<hi>陳</hi>徐　陵<lb/>
<pb n="KR4h0141_WYG_023-2b"/>
昔有北山北今余東海東納凉髙樹下直坐落花中狹<lb/>
徑長無跡茅齋本自空提琴就竹篠酌酒勸梧桐<lb/>
　　　納凉　　　　　　　　　　<hi>唐</hi>王　維<lb/>
喬木萬餘株清流貫其中前臨大川口豁達来長風漣<lb/>
漪涵白沙素鮪如游空偃卧盤石上翻濤沃微躬潄流<lb/>
復濯足前對釣魚翁貪餌凡幾許徒思蓮葉東<lb/>
　　五言律<lb/>
　　　新秋喜凉　　　　　　　　<hi>唐</hi>白居易<lb/>
<pb n="KR4h0141_WYG_023-3a"/>
過得炎蒸月尤宜老病身衣裳朝不潤枕簟夜相親樓<lb/>
月纎纎早波風嫋嫋新光隂與時節先感是詩人<lb/>
　　　精舎納凉　　　　　　　　<hi>唐</hi>元　稹<lb/>
山景晦巳寂野亭變蒼蒼夕風吹髙殿露葉散林光清<lb/>
鐘初戒夜幽鳥尚歸翔誰復掩扉卧南軒多早凉<lb/>
　　　池亭納凉　　　　　　　　<hi>眀</hi>仁　宗<lb/>
夏日多炎熱臨池憩午凉雨滋槐葉翠風過藕花香舞<lb/>
燕来青𤨏流鶯出建章援琴彈雅操民物樂時康<lb/>
<pb n="KR4h0141_WYG_023-3b"/>
　　七言律<lb/>
　　　避暑納凉　　　　　　　　<hi>唐</hi>錢　起<lb/>
木槿花開畏日長時搖輕扇倚繩牀初晴草蔓縁新筍<lb/>
頻雨苔衣染舊牆十旬河朔應虚醉八柱天台好納凉<lb/>
無事始能知静勝深垂紗帳咏滄浪<lb/>
　　五言絶句<lb/>
　　　夏日聨句　　　　　　　　<hi>唐</hi>文　宗<lb/>
人皆苦炎熱我愛夏日長薰風自南來殿閣生微凉<lb/>
<pb n="KR4h0141_WYG_023-4a"/>
　　　　秋夜　　　　　　　　　　<hi>唐</hi>王　建<lb/>
　夜乆葉露滴秋蟲入户飛卧多骨髓冷起覆舊緜衣<lb/>
　　　　凉夜有懐　　　　　　　　<hi>唐</hi>白居易<lb/>
　清風吹枕席白露濕衣裳好是相親夜漏遲天氣凉<lb/>
　　　七言絶句<lb/>
　　　　夜凉　　　　　　　　　　<hi>唐</hi>白居易<lb/>
　露白風清庭户凉老人先著夾衣裳舞腰歌袖抛何處<lb/>
　惟對無絃琴一張<lb/>
<pb n="KR4h0141_WYG_023-4b"/>
　　　　秋凉　　　　　　　　　　<hi>宋</hi>陸　游<lb/>
　園丁傍架摘黄𤓰邨女沿籬采碧花城市尚餘三伏日<lb/>
　秋凉先到野人家<lb/>
　　　　崇義院雜題　　　　　　　<hi>明</hi>文徵眀<lb/>
　六月門前暑似炊殿堂深處未曽知晩凉浴罷思歸去<lb/>
　更為松風竚少時<lb/>
　<lb/>
御定佩文齋詠物詩選巻二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_005-1a"/>
　欽定四庫全書<lb/>
御定佩文齋詠物詩選卷五<lb/>
　　河漢類<lb/>
　　　五言古<lb/>
　　　　賦得秋河曙耿耿　　　　　<hi>陳</hi>張正見<lb/>
　耿耿長河曙濫濫宿雲浮天路横秋水星橋轉夜流月<lb/>
　下姮娥落風驚織女秋德星猶可見仙槎不復留<lb/>
　　　七言古<lb/>
<pb n="KR4h0141_WYG_005-1b"/>
　　　　明河篇　　　　　　　　　<hi>唐</hi>宋之問<lb/>
　八月凉風天氣清萬里無雲河漢明昏見南樓清且淺<lb/>
　曉落西山縱復横洛陽城闕天中起長河夜夜千門裏<lb/>
　複道連甍共蔽虧畫堂瓊户特相宜雲母帳前初汎溢<lb/>
　水精簾外轉逶迤倬彼昭回如練白復出東城接南陌<lb/>
　南陌征人去未歸誰家今夜𢷬寒衣鴛鴦機上疎螢度<lb/>
　烏鵲橋邊一鴈飛鴈飛螢度情難歇坐見明河漸微沒<lb/>
　已能舒巻任浮雲不惜光輝讓流月明河可望不可親<lb/>
<pb n="KR4h0141_WYG_005-2a"/>
願得乘槎一問津更將織女支機石還訪成都賣卜人<lb/>
　　五言律<lb/>
　　　天河　　　　　　　　　　<hi>唐</hi>杜　甫<lb/>
常時任顯晦秋至最分明縱被浮雲掩終能永夜清含<lb/>
星動雙闕伴月落邊城牛女年年渡何曾風浪生<lb/>
　　　賦得秋河曙耿耿　　　　　<hi>唐</hi>陳　潤<lb/>
曉望秋髙夜微明欲曙河橋成鵲已去機罷女應過月<lb/>
上殊開練雲行類動波尋源不可到耿耿復如何<lb/>
<pb n="KR4h0141_WYG_005-2b"/>
　　　和石曼卿明河詠　　　　　<hi>宋</hi>蘇舜欽<lb/>
八月銀河好天髙月自明樓臺通迥意風露得餘清幾<lb/>
為浮雲沒都宜小雨晴離人强回首耿耿得無情<lb/>
　　七言律<lb/>
　　　銀河詠　　　　　　　　　<hi>宋</hi>孔平仲<lb/>
江湖有客卧孤城每見銀河眼亦明萬里長風吹不斷<lb/>
一番微雨洗尤清星辰白石參差亂雲氣飛梁倐忽生<lb/>
牛女東西波浪隔夜寒天闊不勝情<lb/>
<pb n="KR4h0141_WYG_005-3a"/>
　　　五言絶句<lb/>
　　　　披襟　　　　　　　　　　<hi>元</hi>王　惲<lb/>
　凉風東北來蕩盡中夜熱起視河漢斜微雲淡明滅<lb/>
　　　七言絶句<lb/>
　　　　宫詞　　　　　　　　　　<hi>唐</hi>顧　况<lb/>
　玉樓天半起笙歌風送宮嬪笑語和月殿影開聞夜漏<lb/>
　水精簾卷近銀河<lb/>
　　　　上雲樂　　　　　　　　　<hi>唐</hi>陸龜䝉<lb/>
<pb n="KR4h0141_WYG_005-3b"/>
　青絲作筰桂為船白兔𢷬藥蝦蟇丸便浮天漢泊星渚<lb/>
　回首笑君承露盤<lb/>
　　　　秋夜　　　　　　　　　　<hi>元</hi>馬　臻<lb/>
　眼空夜色秋滿城城樓漏鼓聞四更杓隨月轉萬山白<lb/>
　坐看天河西北傾<lb/>
　<lb/>
　<lb/>
御定佩文齋詠物詩選巻五<lb/>
</p>
<p>
</p>
  </div>
</body>
</text>
</TEI>
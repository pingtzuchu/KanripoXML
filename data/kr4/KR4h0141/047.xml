<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_047-1a"/>
　欽定四庫全書<lb/>
御定佩文齋詠物詩選巻四十七<lb/>
　　臘日類<lb/>
　　　五言古<lb/>
　　　　殘臘獨出　　　　　　　　<hi>宋</hi>蘇　軾<lb/>
　幽尋本無事獨往意自長釣魚豐樂橋採杞逍遥堂羅<lb/>
　浮春欲動雲日有清光處處野梅開家家臘酒香路逢<lb/>
　眇道士疑是左元放我欲從之語恐復化為羊<lb/>
<pb n="KR4h0141_WYG_047-1b"/>
　　　五言律<lb/>
　　　　臘八日發桐城　　　　　　<hi>明</hi>陶　安<lb/>
　邑人生悵怏送别郭東門凍木知春早晴風捲霧昏石<lb/>
　橋分古道野燒露新痕行處山農說畱聲到子孫<lb/>
　　　　臘日　　　　　　　　　　<hi>明</hi>李先芳<lb/>
　臘日煙光薄郊園朔氣空嵗登通蜡祭酒熟醵邨翁積<lb/>
　雪連長陌枯桑起大風邨邨聞賽鼔又了一年中<lb/>
　　　七言律<lb/>
<pb n="KR4h0141_WYG_047-2a"/>
　　　臘日　　　　　　　　　　<hi>唐</hi>杜　甫<lb/>
臘日常年暖尚遥今年臘日凍全消侵陵雪色還萱草<lb/>
漏洩春光有栁條縱酒欲謀良夜醉還家初散紫宸朝<lb/>
口脂面藥隨恩澤翠管銀甖下九霄<lb/>
　　　臘後歳前遇景詠意　　　　<hi>唐</hi>白居易<lb/>
江梅半白柳微黄凍水初融日欲長度臘都無苦霜霰<lb/>
迎春先有好風光郡中起晚聽衙鼓城上行慵倚女牆<lb/>
公事漸閒身且健使君殊未厭餘杭<lb/>
<pb n="KR4h0141_WYG_047-2b"/>
　　　己卯臘八日雪為魏伯亮賦　<hi>元</hi>虞集<lb/>
官橋柳外雪飛綿客舍樽前急管絃僧粥曉分驚臘日<lb/>
獵圍晨出憶殘年白頭長與青山對華屋誰為翠黛憐<lb/>
惟有寒梅能老大獨將清艶向江天<lb/>
　　　其二<lb/>
漫空飛絮散輕綿所異寒威欲折絃縣令温存僵卧叟<lb/>
詞人解頌太平年剪雲為葉煩相寄種玉成田不受憐<lb/>
丹鼎温溫千嵗熟樂天事業在知天<lb/>
<pb n="KR4h0141_WYG_047-3a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_047-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻四十七<lb/>
</p>
<p>
</p>
  </div>
</body>
</text>
</TEI>
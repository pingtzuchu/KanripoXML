<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_126-1a"/>
　欽定四庫全書<lb/>
御定佩文齋詠物詩選巻一百二十六<lb/>
　　隄岸類<lb/>
　　　五言古<lb/>
　　　　登隄望水　　　　　　　　<hi>梁</hi>元　帝<lb/>
　驅馬河隄上非謂城隅遊懷山殊未巳徒然勞九愁旅<lb/>
　泊依邨樹江槎擁戍樓髙岸翻成浦曲港反通舟棗野<lb/>
　良知歎瓠河今可儔願假宣尼道泗水却横流<lb/>
<pb n="KR4h0141_WYG_126-1b"/>
　　　　登武昌岸望　　　　　　　<hi>陳</hi>隂　鏗<lb/>
　遊人試歴覽舊跡已丘墟巴水縈非字楚山斷類書荒<lb/>
　城髙仞落古栁細條疎煙蕪遂若此當不為能居<lb/>
　　　七言古<lb/>
　　　　隄下　　　　　　　　　　<hi>宋</hi>孔武仲<lb/>
　隄下人家喧笑語髙揭青帘椎瓦鼓黄流滚滚經簷甍<lb/>
　一任征夫作船苦緑榆覆水平如盃前灣旋放水頭來<lb/>
　聲如怒虎著船底玉石磊砢相喧豗黄河雖斷隨渠急<lb/>
<pb n="KR4h0141_WYG_126-2a"/>
舟楫舒遲行旋澀獨上平隄望逺天衣裘巳畏西風入<lb/>
　　　汴隄行　　　　　　　　　<hi>宋</hi>孔平仲<lb/>
長隄杳杳如絲直隱以金椎密無迹當年何人種緑榆<lb/>
千里分隂送行客波間交語船上下馬頭一别人南北<lb/>
日輪西入鳥不飛從古舟車無斷時<lb/>
　　　太平隄行　　　　　　　　<hi>明</hi>皇甫汸<lb/>
太平門外古崇隄嘉樹扶疎夾路垂負郭盡為芳草地<lb/>
沿河直遶白雲司當時王貢總仙才况是承恩北闕來<lb/>
<pb n="KR4h0141_WYG_126-2b"/>
御史府中烏半宿尚書門下騎雙廻青山㡬度朝陵節<lb/>
元水曽流祓洛杯鳴珂再過平沙道問舍多為後來少<lb/>
巳看奏賦甘泉宮每憶傳詩臨海嶠驚心歳序易經春<lb/>
舉目湖山宛自新含香不覩遊蘭客息影徒逢愛樹人<lb/>
由來聚散皆無定欲寄相思那可因<lb/>
　　七言律<lb/>
　　　吳興新隄　　　　　　　　<hi>唐</hi>朱慶餘<lb/>
春隄一望思無涯樹勢還同水勢斜深映菰蒲三十里<lb/>
<pb n="KR4h0141_WYG_126-3a"/>
晴分城郭㡬千家謀成既不勞人力境逺偏宜隔浪花<lb/>
若與青山長作固汀洲肯恨栁絲遮<lb/>
　　　蘇隄春曉　　　　　　　　<hi>明</hi>聶大年<lb/>
樹煙花霧遶隄沙樓閣朦朧一半遮三竺鐘聲催落月<lb/>
六橋栁色帶棲鴉緑窗睡覺聞啼鳥綺閣粧成喚賣花<lb/>
遥望酒旗何處是炊煙起處有人家<lb/>
　　五言絶句<lb/>
　　　入朝洛隄歩月　　　　　　<hi>唐</hi>上官儀<lb/>
<pb n="KR4h0141_WYG_126-3b"/>
脈脈廣川流驅馬歴長洲鵲飛山月曙蟬噪野風秋<lb/>
　　七言絶句<lb/>
　　　隄上行　　　　　　　　　<hi>唐</hi>劉禹錫<lb/>
春隄繚繞水徘徊酒舍旗亭次第開日晩上樓招估客<lb/>
峨舸大艑落颿來<lb/>
　　　魏王隄　　　　　　　　　<hi>唐</hi>白居易<lb/>
花寒嬾發鳥慵啼信馬閒行到日西何處未春先有思<lb/>
栁條無力魏王隄<lb/>
<pb n="KR4h0141_WYG_126-4a"/>
　　　　隄上行　　　　　　　　　<hi>唐</hi>張　籍<lb/>
　酒旗相望大隄頭隄下連檣隄上樓日暮行人爭渡急<lb/>
　槳聲伊軋滿中流<lb/>
　　　　其二<lb/>
　江南江北望烟波入夜行人相應歌桃葉傳情竹枝怨<lb/>
　水流無限月明多<lb/>
　　　　汴隄　　　　　　　　　　<hi>宋</hi>劉子翬<lb/>
　參差歌吹動離舟宮女張帆信浪流轉盡栁隄三百曲<lb/>
<pb n="KR4h0141_WYG_126-4b"/>
　夜橋燈火看揚州<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選卷一百二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_412-1a"/>
　欽定四庫全書<lb/>
御定佩文齋詠物詩選卷四百十三<lb/>
　　猿類<lb/>
　　　五言古<lb/>
　　　　石塘瀨聼猿　　　　　　　<hi>梁</hi>沈　約<lb/>
　噭噭夜猿鳴溶溶晨霧合不知聲逺近惟見山重沓既<lb/>
　歡東嶺唱復佇西巖答<lb/>
　　　　賦得夜猿啼　　　　　　　<hi>陳</hi>蕭　詮<lb/>
<pb n="KR4h0141_WYG_412-1b"/>
　桂月影纔通猿啼迥入風隔巖還嘯侣臨潭自響空挂<lb/>
　藤疑欲飲吟枝似避弓别有三聲涙霑裳竟不窮<lb/>
　　　　三峡吟　　　　　　　　　<hi>宋</hi>徐　照<lb/>
　山水七百里上有青楓林啼猿不自愁愁落行人心<lb/>
　　　七言古<lb/>
　　　　題吳處士猿麞圖　　　　　<hi>宋</hi>黄庭堅<lb/>
　畫工神品今代無祁嶽一脉傳醉吳㡬年傲晲不落筆<lb/>
　乗興掃去赤縣圖今君所寳亦第一我疑神遇非有筆<lb/>
<pb n="KR4h0141_WYG_412-2a"/>
青林紅葉晚未暝遥山逺水秋一色五猿踞石相因依<lb/>
兩猿挂樹松枝低仰睇側顧麞善疑其二行齒如不知<lb/>
昔人畫馬師廏馬畫山直付居山者野猿不馴麞易驚<lb/>
貌若渠能寫閒暇草露空荒逺刀机即今放麑誰氏子<lb/>
山蜂負毒不足憐盍貸蠨蛸留報喜<lb/>
　　　聼猿　　　　　　　　　　<hi>宋</hi>白玉蟾<lb/>
三樹五樹啼寒猿一聲兩聲落耳根吾疑耳到猿啼處<lb/>
却是猿聲随風奔猿聲不悲亦不怨吾亦於世何所戀<lb/>
<pb n="KR4h0141_WYG_412-2b"/>
夜深月白風籟寒聼此忽然毛骨換<lb/>
　　　題畫　　　　　　　　　　<hi>眀</hi>李東陽<lb/>
霜枯古樹秋䬃䬃枝間老猿罷騰踏戲將長臂撲遊蜂<lb/>
半似相欺半相狎岡巒髙下路東西由来異類不同棲<lb/>
應憐野徑穿花去不作空山抱樹啼君不見場中有果<lb/>
房有蜜共趂園林好風日丁寧慎勿採桃花留結山中<lb/>
千嵗實<lb/>
　　五言律<lb/>
<pb n="KR4h0141_WYG_412-3a"/>
　　　詠猿　　　　　　　　　　<hi>唐</hi>杜　甫<lb/>
裊裊啼虛壁蕭蕭挂冷枝艱難人不見隠見爾如知慣<lb/>
習元從衆全生或用竒前林騰每及父子莫相離<lb/>
　　　放猿　　　　　　　　　　<hi>唐</hi>許　渾<lb/>
殷勤解金鎻昨夜雨淒淒山淺憶巫峽水寒思建谿逺<lb/>
尋紅樹宿深向白雲啼好覓来時路煙蘿莫自迷<lb/>
　　　巴江夜猿　　　　　　　　<hi>唐</hi>馬　戴<lb/>
日飲巴江水還啼巴岸邉秋聲巫峽斷夜影楚雲連露<lb/>
<pb n="KR4h0141_WYG_412-3b"/>
滴青楓樹山空眀月天誰知泊船者聼此不能眠<lb/>
　　　猿　　　　　　　　　　　<hi>唐</hi>曹　松<lb/>
曾宿三巴路今来不願聼雲根啼片白峰頂擲尖青䕶<lb/>
果憎禽啄棲霜覰葉零惟應卧嵐客憐爾傍巖扃<lb/>
　　　和修睦上人聼猿　　　　　<hi>唐</hi>李咸用<lb/>
禪客聞猶苦是聲應是啼自然無稳夢何必到巴谿疎<lb/>
雨灑不歇廻風吹暫低此宵秋欲半山在二林西<lb/>
　　　江猿　　　　　　　　　　<hi>眀</hi>薛　蕙<lb/>
<pb n="KR4h0141_WYG_412-4a"/>
舟行轉江峽處處響哀猿極浦雲方合連山雨正昏接<lb/>
條時自拄飲水復相援不待三春盡先傷遊子魂<lb/>
　　五言排律<lb/>
　　　雪夜聼猿吟　　　　　　　<hi>唐</hi>顧　偉<lb/>
寒巖飛暮雪絶壁夜猿吟歴歴和羣鴈寥寥思客心繞<lb/>
枝猶避箭過嶺却投林風冷聲偏苦山寒響更深聼時<lb/>
無有定静裏固難尋一宿扶桑月聊看懷好音<lb/>
　　七言律<lb/>
<pb n="KR4h0141_WYG_412-4b"/>
　　　長安里中聞猿　　　　　　<hi>唐</hi>吳　融<lb/>
夾巷長門似海深楚猿爭得此中吟一聲紫陌纔回首<lb/>
萬里青山已到心慣倚客船和雨聼可堪侯第見塵侵<lb/>
無因永夜聞清嘯禁路人歸月自沉<lb/>
　　　憶猿　　　　　　　　　　　吳　融<lb/>
翠微雲歛日沈空叫徹青𠖇怨不窮連臂影垂秋色裏<lb/>
斷膓聲盡月眀中静含煙峡淒淒雨髙弄霜天嫋嫋風<lb/>
猶有北山歸意在少驚佳樹近房櫳<lb/>
<pb n="KR4h0141_WYG_412-5a"/>
　　　黄藤山下聞猿　　　　　　<hi>唐</hi>韋　莊<lb/>
黄藤山下駐歸程一夜號猿動旅情入耳便能生百恨<lb/>
斷膓何必待三聲穿雲宿處人難見望月啼時兔正眀<lb/>
好笑武陵年少客壯心無事也沾纓<lb/>
　　　放猿　　　　　　　　　　<hi>唐</hi>王仁裕<lb/>
放爾丁寧復故林舊来行處好追尋月眀巫峡堪憐静<lb/>
路隔巴山莫厭深棲宿免勞青嶂夢躋攀應惬白雲心<lb/>
三秋果熟松稍健任抱髙枝徹曉吟<lb/>
<pb n="KR4h0141_WYG_412-5b"/>
　　　遇所放猿再作　　　　　　　王仁裕<lb/>
嶓冢祠前漢水濵飲猿連臂下嶙峋漸来子細窺行客<lb/>
認得依稀似野賔月宿縱勞羈絏夢松餐非復稻粱身<lb/>
數聲膓斷和雲叫識是前時舊主人<lb/>
　　　猿皮　　　　　　　　　　<hi>宋</hi>徐　照<lb/>
路逢巴客賣猿皮一片蒙茸似黒絲常向小窗鋪坐處<lb/>
却思空谷聼啼時弩傷忽見㾗猶在笛響誰誇骨可吹<lb/>
古樹團團行路曲無人来作野賔詩<lb/>
<pb n="KR4h0141_WYG_412-6a"/>
　　　猿　　　　　　　　　　　<hi>元</hi>宋　无<lb/>
巴峡聞聲愁斷膓冷泉照影綠隂凉藤揺亂雨領兒過<lb/>
樹曬斜陽拾蝨忙獻果去尋幽洞逺攀蘿来撼落花香<lb/>
空山月暗無人見啼入白雲深處藏<lb/>
　　五言絶句<lb/>
　　　遼東山夜臨秋　　　　　　<hi>唐</hi>太　宗<lb/>
煙生遥岸隠月落半崖隂連山驚鳥亂隔岫斷猿吟<lb/>
　　　臨湖亭　　　　　　　　　<hi>唐</hi>裴　廸<lb/>
<pb n="KR4h0141_WYG_412-6b"/>
當軒彌滉漾孤月正徘徊谷口猿聲發風傳入户来<lb/>
　　　送張四　　　　　　　　　<hi>唐</hi>王昌齡<lb/>
楓林已愁暮楚水復堪悲别後冷山月清猿無斷時<lb/>
　　　谿行逢雨與柳中庸　　　　<hi>唐</hi>李　端<lb/>
日落衆山昏蕭蕭暮雨繁那堪兩處宿共聼一聲猿<lb/>
　　　送客之蜀　　　　　　　　<hi>唐</hi>楊　凌<lb/>
西蜀三千里巴南水一方曉猿天際斷夜月峡中長<lb/>
　　　題猿圖　　　　　　　　　<hi>元</hi>馬祖常<lb/>
<pb n="KR4h0141_WYG_412-7a"/>
江渚無来鴈山樊有宿猿秋髙盧橘熟巴月樹連邨<lb/>
　　　憶事　　　　　　　　　　<hi>眀</hi>沈㤗鴻<lb/>
空山秋月明處處暮猿清不是愁膓斷還聞第四聲<lb/>
　　七言絶句<lb/>
　　　留題雲門　　　　　　　　<hi>唐</hi>蕭　翼<lb/>
絶頂髙峰路不分嵐煙長鎻綠苔紋獼猴推落臨崖石<lb/>
打破下方遮月雲<lb/>
　　　早發白帝城　　　　　　　<hi>唐</hi>李　白<lb/>
<pb n="KR4h0141_WYG_412-7b"/>
朝辭白帝綵雲間千里江陵一日還兩岸猿聲啼不住<lb/>
輕舟已過萬重山<lb/>
　　　盧谿主人　　　　　　　　<hi>唐</hi>王昌齡<lb/>
武陵谿口駐扁舟谿水随君向北流行到荆門上三峽<lb/>
莫將孤月對猿愁<lb/>
　　　寄四眀山子　　　　　　　<hi>唐</hi>施肩吾<lb/>
髙樓只在千峰裏塵世望君那得知長憶去年風雨夜<lb/>
向君窗下聼猿時<lb/>
<pb n="KR4h0141_WYG_412-8a"/>
　　　秋夜山中别友人　　　　　　施肩吾<lb/>
何處邀君話别情寒山木落月華清莫愁今夜無詩思<lb/>
巳聼秋猿第一聲<lb/>
　　　失猿　　　　　　　　　　<hi>唐</hi>李商隠<lb/>
祝融南去萬重雲清嘯無因更一聞莫遣碧江通箭道<lb/>
不敎膓斷憶同羣<lb/>
　　　猿　　　　　　　　　　　<hi>唐</hi>叚成式<lb/>
却憶書齋值晚晴挽枝閒嘯激蟬清影沈巴峡夜巖色<lb/>
<pb n="KR4h0141_WYG_412-8b"/>
蹤絶石塘寒瀬聲<lb/>
　　　猿　　　　　　　　　　　<hi>唐</hi>張　喬<lb/>
挂月棲雲向楚林取来全是為清音誰知繫在黄金索<lb/>
翻畏侯家不敢吟<lb/>
　　　詠猿　　　　　　　　　　<hi>唐</hi>周　朴<lb/>
生在巫山更向西不知何事到巴谿中宵為憶秋雲伴<lb/>
遥隔朱門向月啼<lb/>
　　　猿　　　　　　　　　　　<hi>唐</hi>徐　夤<lb/>
<pb n="KR4h0141_WYG_412-9a"/>
宿有喬林飲一谿生来蹤跡逺塵泥不知心更愁何事<lb/>
每向深山夜夜啼<lb/>
　　　放猿　　　　　　　　　　<hi>唐</hi>吉師老<lb/>
放爾千山萬里身野泉晴樹好為鄰啼時莫近瀟湘岸<lb/>
明月孤舟有旅人<lb/>
　　　懐傅茂元　　　　　　　　<hi>宋</hi>劉子翬<lb/>
松底柴門盡日闗主人西去㡬時還長鑱委地黄精老<lb/>
時有寒猿嘯硯山<lb/>
<pb n="KR4h0141_WYG_412-9b"/>
　　　林髙士隠居　　　　　　　<hi>元</hi>黄　庚<lb/>
家住西湖深更深古松隂裏禮茅君白猿攀樹藤花落<lb/>
㸃破巖前一地雲<lb/>
　　　月嶺猿啼　　　　　　　　<hi>元</hi>葉　顒<lb/>
樹頭清嘯兩三聲紙帳梅花睡欲成喚醒冷泉亭上夢<lb/>
嶺雲飛動月初明<lb/>
　　　竹枝詞　　　　　　　　　<hi>眀</hi>楊　慎<lb/>
無義灘頭風浪收黄雲開處見黄牛白波一道青峰裏<lb/>
<pb n="KR4h0141_WYG_412-10a"/>
　聼盡猿聲是峽州<lb/>
　　　　竹枝詞　　　　　　　　　<hi>明</hi>王叔承<lb/>
　白帝城髙秋月明黄牛灘急暮潮生送君萬水千山去<lb/>
　獨自聼猿到五更<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_412-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻四百十三<lb/>
</p>
<p>
</p>
  </div>
</body>
</text>
</TEI>
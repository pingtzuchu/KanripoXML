<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_079-1a"/>
　欽定四庫全書<lb/>
御定佩文齋詠物詩選巻七十九<lb/>
　　島嶼類<lb/>
　　　五言古<lb/>
　　　　登江中孤嶼　　　　　　　<hi>宋</hi>謝靈運<lb/>
　江南倦歴覽江北曠周旋懐新道轉迥尋異景不延亂<lb/>
　流趨正絶孤嶼媚中川雲日相輝映空水共澄鮮表靈<lb/>
　物莫賞藴真誰為傳想像崑山姿綿邈區中縁始信安<lb/>
<pb n="KR4h0141_WYG_079-1b"/>
　期術得盡養生年<lb/>
　　　　登江中孤嶼贈白雲先生王迥<lb/>
　　　　　　　　　　　　　　　　<hi>唐</hi>孟浩然<lb/>
　悠悠清江水水落沙嶼出廻潭石下深緑篠岸傍密鮫<lb/>
　人潛不見漁父歌自逸憶與君别時泛舟如昨日夕陽<lb/>
　開返照中坐興非一南望鹿門山歸来恨相失<lb/>
　　　五言律<lb/>
　　　　詠島　　　　　　　　　　<hi>唐</hi>薛　能<lb/>
<pb n="KR4h0141_WYG_079-2a"/>
　孤島如江上詩家猶閉門一池分倒影空舸繫荒根烟<lb/>
　濕髙吟石雲生偶坐痕登臨有新句公退與誰論<lb/>
　　　　竹嶼　　　　　　　　　　<hi>元</hi>余　闕<lb/>
　秋水鏡臺隍孤洲入淼茫地如方丈好山接㑹稽長紫<lb/>
　蔓林中合紅蓮葉底香何人酒船裏似是賀知章<lb/>
　　　七言律<lb/>
　　　　湄洲嶼　　　　　　　　　<hi>元</hi>張　翥<lb/>
　飛舸鯨濤渡渺冥祠光壇上夜如星蛟龍筍簴懸金石<lb/>
<pb n="KR4h0141_WYG_079-2b"/>
　雲霧衣裳集殿庭萬里使軺逰冠絶千秋海甸仰英靈<lb/>
　乘槎欲借天風便彷彿神山一髪青<lb/>
　　　五言絶句<lb/>
　　　　孤嶼　　　　　　　　　　<hi>唐</hi>韓　愈<lb/>
　朝逰孤嶼南暮戲孤嶼北所以孤嶼鳥與公盡相識<lb/>
　　　　蓼嶼　　　　　　　　　　<hi>宋</hi>文　同<lb/>
　孤嶼蓼花深清波照寒影時有雙鷺鷥飛来作佳景<lb/>
御定佩文齋詠物詩選巻七十九<lb/>
</p>
<p>
</p>
  </div>
</body>
</text>
</TEI>
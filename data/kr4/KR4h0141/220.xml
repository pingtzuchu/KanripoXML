<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_220-1a"/>
　欽定四庫全書<lb/>
御定佩文齋詠物詩選巻二百二十<lb/>
　　香類<lb/>
　　　五言古<lb/>
　　　　同閣學士賦金鴨燒香　　　<hi>元</hi>虞　集<lb/>
　黄金鑄為鴨焚蘭夕殿中窈窕轉斜月逶迤動微風綺<lb/>
　席列珠樹華燈連玉虹無眠待顧問不知清夜終<lb/>
　　　　和虞先生箸香　　　　　　<hi>元</hi>薛　漢<lb/>
<pb n="KR4h0141_WYG_220-1b"/>
　竒芬擣精微纖莖挺脩直炧輕雪消晛火細螢耀夕素<lb/>
　煙裊雙縷暗馥生半室鼻觀靜裏參心原坐來息有客<lb/>
　臭味同相㸔終永日<lb/>
　　　七言古<hi>附長短句</hi>
　　　　賦得香出衣　　　　　　　<hi>梁</hi>劉孝威<lb/>
　香出衣歩近氣逾飛博山登高用鄴錦含情動靨比洛<lb/>
　妃香纓麝帶縫金縷瓊花玉勝綴珠徽蘇合故年微恨<lb/>
　歇都梁路逺恐非新猶賢漢君芳千里尚笑荀令止三<lb/>
<pb n="KR4h0141_WYG_220-2a"/>
旬<lb/>
　　　燒香　　　　　　　　　　<hi>宋</hi>楊萬里<lb/>
琢甆作鼎碧於水削銀為葉輕如紙不文不武火力勻<lb/>
閉閤下簾風不起詩人自炷古龍涎但令有香不見煙<lb/>
素馨忽開茉利坼低處龍麝和沈檀平生飽識山林味<lb/>
不奈此香殊娬媚呼兒急取烹木犀却作書生真富貴<lb/>
　　七言律<lb/>
　　　燒香　　　　　　　　　　<hi>宋</hi>陸　游<lb/>
<pb n="KR4h0141_WYG_220-2b"/>
寳薰清夜起氤氳寂寂中庭伴月痕小斮海沈非弄水<lb/>
旋開山麝取當門蜜房割處春方半花露收時日未暾<lb/>
安得故人同晤語一燈相對㸔雲屯<lb/>
　　　魏城馬南瑞以異香見遺為賦<lb/>
　　　　　　　　　　　　　　　<hi>元</hi>毛　麾<lb/>
梅心蘭甲類元同氣壓荀家百和功借潤更煩纖手玉<lb/>
出雲初試博山銅崇朝日下亭亭葢三月花間細細風<lb/>
我有因緣在香火鼻端消息為君通<lb/>
<pb n="KR4h0141_WYG_220-3a"/>
　　　其二<lb/>
二卉真香豈復加便宜編譜入雄誇畱殘一㸃薔薇水<lb/>
幻出諸天薝蔔花佩帶正垂金鈿小熏爐孤起翠雲斜<lb/>
金籠甲帳豪華事慚愧桑樞甕牖家<lb/>
　　　雲州道中數聞異香　　　　<hi>元</hi>虞　集<lb/>
雲中樓觀翠岧嶤載道飛香逺見招非有芝蘭從地出<lb/>
略無煙霧只風飄玉皇案側當霄立王母池邉向日朝<lb/>
却䄂餘薫散人世九天清露海塵遥<lb/>
<pb n="KR4h0141_WYG_220-3b"/>
　　　龍涎香　　　　　　　　　<hi>元</hi>謝宗可<lb/>
瀛島蟠龍玉吐凝輕氛飛繞博山青暖浮蛟窟潮聲怒<lb/>
清徹驪宮蟄睡醒碧腦盈箱收海氣紅薇滴露洗雲腥<lb/>
雨窓篝火濃熏被夢駕蒼鱗上帝庭<lb/>
　　　線香　　　　　　　　　　<hi>明</hi>瞿　佑<lb/>
搗麝篩檀入範模潤分薇露合雞蘇一絲吐出青煙細<lb/>
半炷燒成玉筯麤道士每占經次第佳人唯驗繡工夫<lb/>
軒窓几席隨宜用不待高擎鵲尾爐<lb/>
<pb n="KR4h0141_WYG_220-4a"/>
　　　香印　　　　　　　　　　　瞿　佑<lb/>
量酌香塵盡左旋曽煩巧匠為雕鐫螢穿古篆盤紅燄<lb/>
鳳遶廻文吐碧煙畫内僅容方寸地數中元有範圍天<lb/>
老來無復封侯念日日移當繡佛前<lb/>
　　　燒香桌　　　　　　　　　　瞿　佑<lb/>
雕檀斵梓様新竒霧閣雲窓任轉移金獸小身平立處<lb/>
玉人雙手並擡時輕煙每向穿花見細語多因拜月知<lb/>
有約不來閒凭久麝煤煨盡獨敲棋<lb/>
<pb n="KR4h0141_WYG_220-4b"/>
　　　齋居謝屠元勲送解家香　　<hi>明</hi>呉　寛<lb/>
坐來齋閣欲清心忽對名香到夜深已似古人頻掃地<lb/>
更無俗客共鳴琴煖煙盤曲絲縈碧細屑圓成箸削金<lb/>
始信解家真得法清泉餅莫送詞林<lb/>
　　　印香盤　　　　　　　　　<hi>明</hi>朱之蕃<lb/>
不聽更漏向譙樓自剖𤣥機貯案頭爐面勻鋪香粉細<lb/>
屏間時有篆煙浮廻環恍若周天象節次同符五夜籌<lb/>
清夢覺來知候改褰帷星火照吟眸<lb/>
<pb n="KR4h0141_WYG_220-5a"/>
　　　香篆<lb/>
水沈初試博山時吐霧蒸雲復散絲忽漫書空疑錦織<lb/>
相㸔掃素傍燈帷縈紆細縷蟲魚錯斷續殘煙栁薤垂<lb/>
㡬向螭頭聞闔殿羅襴擕出鳯凰池<lb/>
　　五言絶句<lb/>
　　　寄南岳客乞靈芫香　　　　<hi>唐</hi>陸龜䝉<lb/>
聞説融峰下靈香似返魂春來正堪采試為斸雲根<lb/>
　　　賈天錫惠寳熏乞詩予以兵衛森畫㦸燕寝凝<lb/>
<pb n="KR4h0141_WYG_220-5b"/>
　　　　清香十字作詩報之久失此藳偶於門下後<lb/>
　　　　省故紙中得之<hi>録五首</hi>　　<hi>宋</hi>黄庭堅<lb/>
石蜜化螺甲榠樝煮水沈博山孤煙起對此作森森<lb/>
　　　其二<lb/>
輪囷香事巳郁郁著書畫誰能入吾室脫汝世俗械<lb/>
　　　其三<lb/>
牀帷夜氣馥衣桁晩煙凝瓦溝鳴急雪睡鴨照華燈<lb/>
　　　其四<lb/>
<pb n="KR4h0141_WYG_220-6a"/>
雉尾映鞭聲金爐拂太清班近聞香早歸來學得成<lb/>
　　　其五<lb/>
衣篝麗紈綺有待乃芬芳當念真富貴自熏知見香<lb/>
　　　香　　　　　　　　　　　<hi>金</hi>李俊民<lb/>
小炷博山鼎半殘心字灰遊蜂何處客應為百花來<lb/>
　　　焚香　　　　　　　　　　<hi>明</hi>高　啟<lb/>
斜霏動逺吹暗馥留微火心事共成灰牕間一翁坐<lb/>
　　六言絶句<lb/>
<pb n="KR4h0141_WYG_220-6b"/>
　　　和黄魯直燒香　　　　　　<hi>宋</hi>蘇　軾<lb/>
四句燒香偈子隨香徧滿東南不是聞思所及且令鼻<lb/>
觀先參<lb/>
　　　有惠江南帳中香者戲贈　　<hi>宋</hi>黄庭堅<lb/>
百煉香螺沈水寳熏近出江南一穗黄雲繞几深禪想<lb/>
對同參<lb/>
　　　其二<lb/>
螺甲割崑崙耳香材屑鷓鴣斑欲雨鳴鳩日永下帷睡<lb/>
<pb n="KR4h0141_WYG_220-7a"/>
鴨春閒<lb/>
　　　子瞻寄和復答　　　　　　　黄庭堅<lb/>
置酒未容虚左論詩時要指南迎笑天香滿䄂喜公新<lb/>
趁朝參<lb/>
　　　其二<lb/>
迎燕溫風旎旎潤花小雨斑斑一炷煙中得意九衢塵<lb/>
裏偷閒<lb/>
　　　焚香　　　　　　　　　　<hi>金</hi>高　憲<lb/>
<pb n="KR4h0141_WYG_220-7b"/>
茉利花心暁露薔薇萼底温風洗念六根塵外忘言一<lb/>
炷煙中<lb/>
　　　其二<lb/>
滿地落花春暁一簾微雨輕隂正要金蕉引睡不妨玉<lb/>
隴知音<lb/>
　　　其三<lb/>
紙帳收煙密下松皮卷火常虚午寂春閒小睡人間自<lb/>
有華胥<lb/>
<pb n="KR4h0141_WYG_220-8a"/>
　　　其四<lb/>
沈水濃熏甲煎宮梅細點波津奕奕非煙非霧依依如<lb/>
幻如真<lb/>
　　七言絶句<lb/>
　　　宮詞　　　　　　　　　　<hi>唐</hi>王　建<lb/>
雨入珠簾滿殿凉避風新出玉盆湯内人恐要秋衣著<lb/>
不住熏籠換好香<lb/>
　　　薛舎人見徴恩賜香并二十八字同寄<lb/>
<pb n="KR4h0141_WYG_220-8b"/>
　　　　　　　　　　　　　　　<hi>唐</hi>呉　融<lb/>
往歳知君侍武皇今來何用紫羅囊多緣有意重熏裛<lb/>
更灑江毫上玉堂<lb/>
　　　春雨中偶成　　　　　　　<hi>宋</hi>張　耒<lb/>
春隂只與睡相宜卧聽鳴禽語復飛一縷斷香浮不散<lb/>
何人深院晝熏衣<lb/>
　　　邃老寄龍涎香　　　　　　<hi>宋</hi>劉子翬<lb/>
瘴海驪龍供素沫蠻邨花露浥清滋微參鼻觀猶疑似<lb/>
<pb n="KR4h0141_WYG_220-9a"/>
全在爐煙未發時<lb/>
　　　燒香　　　　　　　　　　<hi>宋</hi>楊萬里<lb/>
小閣疎櫺春晝長沈煙半穗弄輕黄老鈴略不知人意<lb/>
故故褰簾放出香<lb/>
　　　宮詞　　　　　　　　　　<hi>宋</hi>花蕊夫人<lb/>
㑹真廣殿遶宮牆樓閣相扶倚太陽淨甃玉階横水岸<lb/>
御爐香氣撲龍牀<lb/>
　　　其二<lb/>
<pb n="KR4h0141_WYG_220-9b"/>
安排諸院接行廊外監周回十里强青錦地衣紅繡毯<lb/>
盡鋪龍腦鬱金香<lb/>
　　　其三<lb/>
曉吹翩翩動翠旗爐煙千疉瑞雲飛何人奏對偏移刻<lb/>
御史天香染繡衣<lb/>
　　　從希顔覓篤耨香　　　　　<hi>金</hi>元好問<lb/>
緑洋竒亦賽濃梅永憶熏爐試淺灰尤物也知人愛惜<lb/>
簾篩風動只縈回<lb/>
<pb n="KR4h0141_WYG_220-10a"/>
　　　其二<lb/>
自倚詩情合得消暮寒新火覺無聊懸知受用無多在<lb/>
試往新詩乞斷瓢<lb/>
　　　焚勝梅香　　　　　　　　<hi>元</hi>劉秉忠<lb/>
春風吹滅小檠釭夢斷爐香結翠幢檐外杏花横素月<lb/>
恰如梅影在西窓<lb/>
　　　午寝　　　　　　　　　　<hi>元</hi>元　淮<lb/>
鶯來踏碎亂紅翻盡日簾垂晝永間午睡覺來香味逺<lb/>
<pb n="KR4h0141_WYG_220-10b"/>
金猊猶有鷓鴣斑<lb/>
　　　題露臺夜炷圖　　　　　　<hi>元</hi>掲祐民<lb/>
赭紅清夜露臺香月冷銅人正耐霜心事意知惟密訢<lb/>
帝青天語近琅琅<lb/>
　　　是年五月扈從上京學宮紀事<lb/>
　　　　　　　　　　　　　　　<hi>元</hi>周伯琦<lb/>
鷓斑百和作堅材翥鳳翔龍四壁開寳地曉張香積界<lb/>
始知天子是如來<lb/>
<pb n="KR4h0141_WYG_220-11a"/>
　　　　春寒　　　　　　　　　　<hi>明</hi>郯　韶<lb/>
　十日春寒早閉門風風雨雨怕黄昏小齋坐對黄金鴨<lb/>
　寂寂沈香火自溫<lb/>
　　　　南郊雜韻　　　　　　　　<hi>明</hi>陸　容<lb/>
　仙韶隱隱落空濛臺下傳呼拜啟同知是燔柴禮初獻<lb/>
　沈香火起燭天紅<lb/>
　<lb/>
　<lb/>
<pb n="KR4h0141_WYG_220-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選卷二百二十<lb/>
</p>
<p>
</p>
  </div>
</body>
</text>
</TEI>
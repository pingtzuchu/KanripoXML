<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_380-1a"/>
　欽定四庫全書<lb/>
御定佩文齋詠物詩選卷三百八十一<lb/>
　　檳榔類<lb/>
　　　五言古<lb/>
　　　　忽見檳榔　　　　　　　<hi>北周</hi>庾　信<lb/>
　緑房千子熟紫穂百花開莫言行萬里曾經相識來<lb/>
　　　　食㯽榔　　　　　　　　　<hi>宋</hi>蘇　軾<lb/>
　月照無枝林夜棟立萬礎眇眇雲間扇䕃此九月暑上<lb/>
<pb n="KR4h0141_WYG_380-1b"/>
　有垂房子下繞絳刺禦風欺紫鳯卵雨暗蒼龍乳裂包<lb/>
　一墮地還以皮自煮北客初未諳勸食俗難阻中虛畏<lb/>
　泄氣始嚼或半吐吸津得微甘著齒隨亦苦面目太嚴<lb/>
　冷滋味絶媚嫵誅彭勲可䇿推轂勇宜賈瘴風作堅頑<lb/>
　導利時有補藥儲固可爾果録詎用許先生失膏梁便<lb/>
　腹委敗鼓日啖過一粒腸胃為所侮蟄雷殷臍腎藜藿<lb/>
　腐亭午書燈看膏盡鉦漏歴歴數老眼怕少睡竟使赤<lb/>
　眥弩渇思梅林嚥飢念黄獨舉奈何農經中収此困羈<lb/>
<pb n="KR4h0141_WYG_380-2a"/>
旅牛舌不餉人一斛肯多與乃知見本偏但可酬惡語<lb/>
　　　初食㯽榔　　　　　　　　<hi>明</hi>劉　基<lb/>
㯽榔紅白文包以青扶畱驛吏勸我食可已瘴癘憂初<lb/>
驚刺生頰漸若㦸在喉紛紛花滿眼岑岑暈䝉頭將疑<lb/>
誤腊毒復想致無由稍稍熱上面輕汗如珠流清凉徹<lb/>
肺腑粗穢無纖留信知殷王語瞑眩疾乃瘳三復増永<lb/>
歎書之遺朋儔<lb/>
　　七言絶句<lb/>
<pb n="KR4h0141_WYG_380-2b"/>
　　　㯽榔五絶卒章戲簡及之主簿<lb/>
　　　　　　　　　　　　　　　<hi>宋</hi>朱　子<lb/>
暮年藥裹闗身切此外翛然百不貪薏苡載來縁下氣<lb/>
㯽榔收得為袪痰<lb/>
　　　其二<lb/>
錦文縷切勸加餐蜃炭扶畱共一盤食罷有時求不得<lb/>
英雄邂逅亦饑寒<lb/>
　　　其三<lb/>
<pb n="KR4h0141_WYG_380-3a"/>
　向来試吏著南冠馬甲蠔山得飫餐却藉芳辛来解穢<lb/>
　雞心磊落看堆盤<lb/>
　　　　其四<lb/>
　箇中有味要君參螫吻舂喉乆不甘珍重人心亦如此<lb/>
　莫將寒苦換春酣<lb/>
　　　　其五<lb/>
　髙士沈迷簿領書有時紅糝綴𤣥鬚定知不著金盤貯<lb/>
　兒女心情本自無<lb/>
<pb n="KR4h0141_WYG_380-3b"/>
　　　　嶺南雜詠　　　　　　　　<hi>明</hi>汪廣洋<lb/>
　海濵朝夕易炎凉濕氣蒸人沁薄裳昨日崖州有船到<lb/>
　滿城爭買白㯽榔<lb/>
　<lb/>
　<lb/>
　<lb/>
　<lb/>
御定佩文齋詠物詩選巻三百八十一<lb/>
</p>
<p>
</p>
  </div>
</body>
</text>
</TEI>
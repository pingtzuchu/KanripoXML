<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_050-1a"/>
　欽定四庫全書<lb/>
御定佩文齋詠物詩選巻五十<lb/>
　　泰山類<lb/>
　　　五言古<lb/>
　　　　泰山吟　　　　　　　　　<hi>宋</hi>謝靈運<lb/>
　岱宗秀維嶽崔崒刺雲天岞崿既嶮巇觸石輙芊綿登<lb/>
　封瘞崇壇降禪藏肅然石閭何腌藹明堂祕靈篇<lb/>
　　　　逰泰山　　　　　　　　　<hi>唐</hi>李　白<lb/>
<pb n="KR4h0141_WYG_050-1b"/>
　四月上泰山石平御道開六龍過萬壑澗谷隨縈廻馬<lb/>
　跡遶碧峰於今滿青苔飛流灑絶巘水急松聲哀北眺<lb/>
　崿嶂竒傾崖向東摧洞門閉石扇地底興雲雷登髙望<lb/>
　蓬瀛想像金銀臺天門一長嘯萬里清風来玉女四五<lb/>
　人飄颻下九垓含笑引素手貽我流霞杯稽首再拜之<lb/>
　自愧非仙才曠然小宇宙遺世何悠哉<lb/>
　　　　其二<lb/>
　清曉騎白鹿直上天門山山際逢羽人方瞳好容顔捫<lb/>
<pb n="KR4h0141_WYG_050-2a"/>
蘿欲就語却掩青雲關遺我鳥跡書飄然落巖間其字<lb/>
乃上古讀之了不閒感此三歎息從師方未還<lb/>
　　　其三<lb/>
平明登日觀舉手開雲關精神四飛掦如出天地間黄<lb/>
河從西来窈窕入逺山憑崖覽八極目盡長空閒偶然<lb/>
值青童緑鬢雙雲鬟笑我晚學仙蹉跎凋朱顔躊躇忽<lb/>
不見浩蕩難追攀<lb/>
　　　其四<lb/>
<pb n="KR4h0141_WYG_050-2b"/>
清齋三十日裂素寫道經吟誦有所得衆神衛我形雲<lb/>
行信長風颯若羽翼生攀崖上日觀伏檻窺東溟海色<lb/>
動逺山天雞已先鳴銀臺出倒景白浪翻長鯨安得不<lb/>
死藥髙飛向蓬瀛<lb/>
　　　其五<lb/>
日觀東北傾兩崖夹雙石海水落眼前天光遥空碧千<lb/>
峰爭攅聚萬壑絶凌歴緬彼鶴上仙去無雲中跡長松<lb/>
入霄漢逺望不盈尺山花異人間五月雪中白終當遇<lb/>
<pb n="KR4h0141_WYG_050-3a"/>
安期於此鍊玉液<lb/>
　　　其六<lb/>
朝飲王母池暝投天門關獨抱緑綺琴夜行青山間山<lb/>
明月露白夜静松風歇仙人逰碧峰處處笙歌發寂聽<lb/>
娛清輝玉真連翠微想像鸞鳳舞飄颻龍虎衣捫天摘<lb/>
匏瓜恍惚不憶歸舉手弄清淺誤攀織女機明晨坐相<lb/>
失但見五雲飛<lb/>
　　　送范山人歸泰山　　　　　　李　白<lb/>
<pb n="KR4h0141_WYG_050-3b"/>
魯客抱白鶴别余往泰山初行若片雪杳在青崖間髙<lb/>
髙至天門海日近可攀雲生望不及此去何時還<lb/>
　　　望嶽　　　　　　　　　　<hi>唐</hi>杜　甫<lb/>
岱宗夫如何齊魯青未了造化鍾神秀隂陽割昏曉□<lb/>
胷生層雲決眥入歸鳥㑹當凌絶頂一覽衆山小<lb/>
　　　登嶽　　　　　　　　　　<hi>明</hi>王守仁<lb/>
曉登泰山道行行入烟霏陽光散巖壑秋容淡相輝雲<lb/>
梯挂青壁仰見蛛絲微長風吹海色飄颻送天衣峰頂<lb/>
<pb n="KR4h0141_WYG_050-4a"/>
動笙樂青童兩相依振衣将往從凌雲忽髙飛揮手若<lb/>
相待丹霞閃餘暉凡軀無健羽悵望不能歸<lb/>
　　　望嶽　　　　　　　　　　<hi>明</hi>廖道南<lb/>
岱宗髙巃嵸羣峰凌紫穹日觀影扶桑月嶂烟朦朧飛<lb/>
泉走其下宛若雙白龍上有玉女池銀河瀉長虹王女<lb/>
散天花萬朶青芙蓉仙人王子喬絳節朝上宫遺我金<lb/>
檢書期我遥相從我欲從之㳺雲路險且重何當謝塵<lb/>
鞅晞髪咸池東<lb/>
<pb n="KR4h0141_WYG_050-4b"/>
　　七言古<lb/>
　　　題李白泰山觀日出圖　　　<hi>元</hi>段　輔<lb/>
岱宗鬱鬱天下雄謫仙落落人中龍兹山兹人乃相從<lb/>
氣奪真宰愁豐隆玉堂一任雲霧封長嘯飛渡秦皇松<lb/>
夜呼日出滄海東再為斯世開鴻濛鈞天帝居深九重<lb/>
醉舞踏碎青芙蓉天孫玉女為斂容却視五嶽秋毫同<lb/>
長鯨一去不復逢乾坤萬里號秋蟲當年咳唾留絶峯<lb/>
至今樹石生香風我欲追之杳無蹤不意邂逅㑹此中<lb/>
<pb n="KR4h0141_WYG_050-5a"/>
屋梁落月依然空<lb/>
　　　登嶽　　　　　　　　　　<hi>元</hi>李　簡<lb/>
三峰突兀與天齊天門未到勞攀躋層層石磴出林杪<lb/>
縈廻百折青雲梯盤石暫憇舒清眺澗壑風来號萬竅<lb/>
水聲俄在樹梢頭疑有於菟天外嘯向曉纔登日觀峰<lb/>
手披雲霧開鴻濛火輪欲上海波赤金霞翻動蒼龍宫<lb/>
黄河一線㡬千里吳越山川真地底為數齊州九㸃青<lb/>
更将伏檻窺東溟李白不遇安期生安得羽翼飛蓬瀛<lb/>
<pb n="KR4h0141_WYG_050-5b"/>
　　五言律<lb/>
　　　過泰山偶賦　　　　　　　<hi>明</hi>汪廣洋<lb/>
七十二神州淋漓紫氣浮天低衆山小星拱一峰秋雲<lb/>
翳成龍虎嵐光薄斗牛岱宗與恒嶽引領日東頭<lb/>
　　　登嶽　　　　　　　　　　<hi>明</hi>喬　宇<lb/>
百靈朝拱處空籟聽琅璈地據中原勝天臨下界髙雲<lb/>
山雙老眼天地一秋毫欲訪蓬瀛去何從借六鼇<lb/>
　　　登嶽　　　　　　　　　　<hi>明</hi>王廷相<lb/>
<pb n="KR4h0141_WYG_050-6a"/>
五嶽俱神峻岧嶤泰岱偏半巖回駿馬絶頂俯雲烟一<lb/>
覽小天下三更見日躔蓬莱疑只尺直恐礙飛仙<lb/>
　　　秋暮登岱　　　　　　　　<hi>明</hi>查　約<lb/>
龍峪危峰逼天門古殿開月華秋氣爽日觀海潮廻地<lb/>
向皇都迥山迎曲阜来登臨何限意極目鳳凰臺<lb/>
　　　登嶽　　　　　　　　　　<hi>明</hi>陳　沂<lb/>
一入登封路乾坤自此分諸峯㑹元氣亂石散星文仰<lb/>
靣攀青磴回頭看白雲飛梁架窮壑鳴溜四山聞<lb/>
<pb n="KR4h0141_WYG_050-6b"/>
　　七言律<lb/>
　　　登岱　　　　　　　　　　<hi>宋</hi>查　道<lb/>
凌空疉嶂絶凡埃青帝髙居絳節開捧出海天紅日近<lb/>
迓将蓬島碧霞来石閭閃爍迎陽洞玉簡光華封禪臺<lb/>
一自祥符禋祀後太平頂上朂崔嵬<lb/>
　　　登泰山　　　　　　　　　<hi>元</hi>張養浩<lb/>
風雲一舉到天關快意平生有此觀萬古齊州烟九㸃<lb/>
五更滄海日三竿向来井處方知隘今後巢居亦覺寛<lb/>
<pb n="KR4h0141_WYG_050-7a"/>
笑拍洪崖詠新句滿空笙鶴下髙寒<lb/>
　　　登岱　　　　　　　　　　<hi>明</hi>宋　濓<lb/>
岧嶤泰嶽拄蒼穹萬壑千巖一徑通象緯平臨青帝觀<lb/>
雲光長繞碧霞宫凌晨雲漫天涯白子夜晴揺海日紅<lb/>
玉露金莖應咫尺舉頭霄漢思偏雄<lb/>
　　　登岱　　　　　　　　　　<hi>明</hi>王　㒜<lb/>
齊魯名山仰岱宗崚嶒萬仭玉芙蓉月明海曠連三島<lb/>
雲淨天空挿數峰白石謾留名士篆蒼松何用大夫封<lb/>
<pb n="KR4h0141_WYG_050-7b"/>
我来不盡登臨興更上丹崖第一重<lb/>
　　　季秋望後一日同僚友登岱　<hi>明</hi>查　煥<lb/>
泰岱髙臨萬里看三齊秋色更漫漫振衣龍峪青雲濕<lb/>
倚劒天門白日寒東帶黄河連海岸北来紫氣繞長安<lb/>
自憐突兀平生志恍惚乘風跨彩鸞<lb/>
　　　登嶽　　　　　　　　　　<hi>明</hi>邉　貢<lb/>
岱宗山秀百靈屯壁立烟霄萬古存幽府化機盤地軸<lb/>
上清真氣接天門霞標日觀青松麗春透龍池碧水温<lb/>
<pb n="KR4h0141_WYG_050-8a"/>
薄暮振衣峰頂石篷莱東眺海雲昏<lb/>
　　　登嶽　　　　　　　　　　<hi>明</hi>趙　鶴<lb/>
一上遥岑萬丈蒼天風應為襲衣裳雞鳴往往看東日<lb/>
人語時時到下方雲暗鐘聲連海樹春浮花氣入山堂<lb/>
四時未歇登臨興翻説巖禽喚客忙<lb/>
　　　登岱　　　　　　　　　　<hi>明</hi>查秉彛<lb/>
巖巖髙挿紫冥開青帝星辰入望廻芳躅獨標宣聖楔<lb/>
瑶函空秘漢封臺天連北極千山拱雲擁黄河一線来<lb/>
<pb n="KR4h0141_WYG_050-8b"/>
最是生平葵藿志夜深日觀倚徘徊<lb/>
　　　懐泰山　　　　　　　　　<hi>明</hi>李攀龍<lb/>
域内名山有岱宗側身東望一相從河流曉挂天門樹<lb/>
海色秋髙日觀峰金箧何人探漢策白雲千載䕶秦封<lb/>
向来信宿藤蘿外杖底西風萬壑鐘<lb/>
　　七言絶句<lb/>
　　　日觀峰　　　　　　　　　<hi>宋</hi>范致中<lb/>
岱岳東南第一觀青天髙聳碧㠝岏若教飛上峰頭立<lb/>
<pb n="KR4h0141_WYG_050-9a"/>
　應見陽烏浴未乾<lb/>
　　　　日觀峰　　　　　　　　　<hi>金</hi>蕭　貢<lb/>
　半夜東風攪鄧林三山銀闕杳沉沉洪波萬里兼天湧<lb/>
　一㸃金烏出海心<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_050-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選卷五十<lb/>
</p>
<p>
</p>
  </div>
</body>
</text>
</TEI>
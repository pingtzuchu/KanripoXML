<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_274-1a"/>
　欽定四庫全書<lb/>
御定佩文齋詠物詩選巻二百七十四<lb/>
　　菱芡類<lb/>
　　　五言古<lb/>
　　　　採菱曲　　　　　　　　　<hi>梁</hi>簡文帝<lb/>
　菱花落復含桑女罷新蠶桂棹浮星艇徘徊蓮葉南<lb/>
　　　　採菱曲　　　　　　　　　<hi>梁</hi>陸　罩<lb/>
　參差雜荇枝田田競荷宻轉葉任香風舒花影流日戲<lb/>
<pb n="KR4h0141_WYG_274-1b"/>
　鳥波中蕩游魚菱下出不與文王嗜羞持比萍實<lb/>
　　　　採菱詞　　　　　　　　　<hi>唐</hi>儲光羲<lb/>
　濁水菱葉肥清水菱葉鮮義不遊濁水志士多苦言潮<lb/>
　没具區藪潦深雲夢田朝隨北風去暮逐南風旋浦口<lb/>
　多漁家相與邀我船飯稻以終日羹蓴將永年方冬水<lb/>
　物窮又欲休山樊盡室相隨從所貴無憂患<lb/>
　　　七言古<lb/>
　　　　采菱行　　　　　　　　　<hi>唐</hi>劉禹錫<lb/>
<pb n="KR4h0141_WYG_274-2a"/>
白馬湖平秋日光紫鱗如錦綵鴛翔蕩舟游女滿中央<lb/>
采菱不顧馬上郎爭多逐勝紛相向時轉蘭橈破輕浪<lb/>
長鬟弱袂披參差釵影釧文浮蕩漾笑語哇咬顧晚暉<lb/>
蓼花緣岸扣舷歸歸來共到市橋歩野蔓繫船萍滿衣<lb/>
家家竹樓臨廣陌下有連檣多估客攜觴薦芰夜經過<lb/>
醉踏大隄相應歌屈平祠下沅湘水月照寒波白煙起<lb/>
一曲南音此地聞長安北望三千里<lb/>
　　　食雞頭　　　　　　　　　<hi>宋</hi>歐陽修<lb/>
<pb n="KR4h0141_WYG_274-2b"/>
六月京師暑雨多夜夜南風吹芡觜凝祥池鎖㑹靈園<lb/>
僕射荒陂安可擬爭先園客采新苞剖蚌得珠從海底<lb/>
都城百物貴鮮新厥價難酬與珠比金盤磊落何所薦<lb/>
滑臺潑醅如玉醴自慚竊食萬錢廚滿口飄浮嗟病齒<lb/>
却思年少在江湖野艇髙歌菱荇裏香新味美手自摘<lb/>
玉潔沙磨軟還美一瓢固不羡五鼎萬事適情為可喜<lb/>
何時遂買潁東田歸去結茅臨綠水<lb/>
　　　食雞頭　　　　　　　　　<hi>宋</hi>蘇　轍<lb/>
<pb n="KR4h0141_WYG_274-3a"/>
芡葉初生皺如縠南風吹開輪脫輻紫苞青刺攢蝟毛<lb/>
水面放花波底熟森然出手初莫近誰料明珠藏滿腹<lb/>
剖開膏液尚糢糊大盎磨聲風雨速清泉活火曽未久<lb/>
滿堂坐客分升掬紛然咀嚼惟恐後勢若羣雛方脱粟<lb/>
東都毎憶㑹靈沼南國陂塘種尤足東遊塵土未應嫌<lb/>
此物秋來日常食<lb/>
　　　采芡　　　　　　　　　　<hi>宋</hi>文　同<lb/>
芡盤團團開碧輪城東壕中如疊鱗漢南父老舊不識<lb/>
<pb n="KR4h0141_WYG_274-3b"/>
日日岸上多少人駢頭鬅鬆露秋熟綠刺紅針割寒玉<lb/>
提籠當筵破紫苞老蚌一開珠一掬吹臺北下凝祥池<lb/>
圃田東邊僕射陂如今兩處盡湮沒異日此地名應馳<lb/>
物貴新成味尤美可惜飄零還入水料得明年轉更多<lb/>
一匝清波流珠子<lb/>
　　　採菱圖　　　　　　　　　<hi>明</hi>杜　瓊<lb/>
苕谿秋髙水初落菱花已老菱生角紅裠綠髻誰家人<lb/>
小艇如梭不停泊三三兩兩共采菱纎纎十指寒如冰<lb/>
<pb n="KR4h0141_WYG_274-4a"/>
不怕指寒并刺損只恐歸家無斗升湖州人家風俗美<lb/>
男解耕田女絲枲採菱即是採桑人又與家中助生理<lb/>
落日青山斂暮煙湖波十里鏡中天清歌一曲循歸路<lb/>
不似耶谿唱採蓮<lb/>
　　五言律<lb/>
　　　菱　　　　　　　　　　　　<hi>唐</hi>李　嶠<lb/>
鉅野韶光暮東平春澑通影揺江浦月香引棹歌風日<lb/>
色翻池上潭花發鏡中五湖多賞樂千里望難窮<lb/>
<pb n="KR4h0141_WYG_274-4b"/>
　　七言律<lb/>
　　　食雞頭子　　　　　　　　<hi>宋</hi>楊萬里<lb/>
江妃有訣煮真珠菰飯牛酥軟不如手擘雞頭金五色<lb/>
盤傾驪頷琲千餘夜光明月供朝嚼水府靈宮恐夕虚<lb/>
好取藍田餐玉法編歸辟穀赤松書<lb/>
　　　食雞頭子　　　　　　　　　楊萬里<lb/>
三危瑞露凍成珠九轉丹砂鍊久如鼻觀温芳炊桂歇<lb/>
齒根熟軟剝胎餘半甌鷹爪中秋近一炷龍涎丈室虚<lb/>
<pb n="KR4h0141_WYG_274-5a"/>
却憶吾廬野塘味滿山柿葉正堪書<lb/>
　　五言絶句<lb/>
　　　江行　　　　　　　　　　<hi>唐</hi>錢　起<lb/>
細竹漁家路斜陽看結罾喜來邀客坐分與折腰菱<lb/>
　　　菱　　　　　　　　　　　<hi>宋</hi>梅堯臣<lb/>
紫角菱實肥青銅菱葉老孤根未能定不及寒塘草<lb/>
　　　采菱舟　　　　　　　　　<hi>宋</hi>朱　子<lb/>
湖平秋水碧桂棹木蘭舟一曲菱歌晚驚飛欲下鷗<lb/>
<pb n="KR4h0141_WYG_274-5b"/>
　　　過髙郵射陽湖雜詠　　　　<hi>元</hi>薩都拉<lb/>
霜落大湖淺漁家懸破罾此時生計别小艇賣秋菱<lb/>
　　　題谿樓　　　　　　　　　<hi>元</hi>余　闕<lb/>
谿水綠悠悠髙樓在谿上日暮望江南舟中採菱唱<lb/>
　　六言絶句<lb/>
　　　望亭飯僧作　　　　　　　<hi>明</hi>僧洪恩<lb/>
隔岸長松疎柳雙谿一片湖光夜聽漁舟共語風吹菱<lb/>
芡時香<lb/>
<pb n="KR4h0141_WYG_274-6a"/>
　　七言絶句<lb/>
　　　看采菱　　　　　　　　　<hi>唐</hi>白居易<lb/>
菱池如鏡淨無波白㸃花稀青角多時唱一聲新水調<lb/>
謾人道是采菱歌<lb/>
　　　菱荇沼　　　　　　　　　<hi>唐</hi>薛　濤<lb/>
水荇斜牽綠藻浮柳絲和葉卧清流何時得向谿頭賞<lb/>
旋摘菱花旋泛舟<lb/>
　　　菱渚　　　　　　　　　　<hi>宋</hi>林　逋<lb/>
<pb n="KR4h0141_WYG_274-6b"/>
含機綠錦翻新葉滿箧青銅瑩古花最愛晚來鷗與鷺<lb/>
宿煙翹雨便為家<lb/>
　　　秋思　　　　　　　　　　<hi>宋</hi>陸　游<lb/>
老子齋居罷擊鮮木盤竹筯每隨緣鄰僧不用分香鉢<lb/>
蓮芡猶堪過半年<lb/>
　　　菱沼　　　　　　　　　　<hi>宋</hi>楊萬里<lb/>
柄似蟾蜍股様肥葉如蝴蝶翼相差蟾蜍翹立蝶飛起<lb/>
便是菱花著子時<lb/>
<pb n="KR4h0141_WYG_274-7a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_274-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻二百七十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_202-1a"/>
　欽定四庫全書<lb/>
御定佩文齋詠物詩選巻二百二<lb/>
　　方響類<lb/>
　　　七言古<lb/>
　　　　方響　　　　　　　　　　<hi>唐</hi>牛　殳<lb/>
　樂中何樂偏堪賞無過夜深聽方響緩擊急擊曲未終<lb/>
　暴雨飄飄生坐上鏗鏗鐺鐺寒重重盤渦蹙派鳴蛟龍<lb/>
　髙樓漏滴金壺水碎雹打著山寺鐘又似公卿入朝去<lb/>
<pb n="KR4h0141_WYG_202-1b"/>
　環珮鳴玉長街路忽然碎打入破聲石崇推倒珊瑚樹<lb/>
　長短參差十六片敲擊宮商無不徧此樂不教外人聞<lb/>
　尋常只向堂前宴<lb/>
　　　七言絶句<lb/>
　　　　夜泊鸚鵡洲　　　　　　　<hi>唐</hi>錢　起<lb/>
　月照谿邊一罩篷夜聞清唱有微風小樓深巷敲方響<lb/>
　水國人家在處同<lb/>
　　　　方響　　　　　　　　　　<hi>唐</hi>杜　牧<lb/>
<pb n="KR4h0141_WYG_202-2a"/>
　數條秋水掛琅玕玉手丁當怕夜寒曲盡連敲三四下<lb/>
　恐驚珠淚落金盤<lb/>
　　　　方響　　　　　　　　　　<hi>唐</hi>陸龜䝉<lb/>
　擊霜寒玉亂丁丁花底秋風拂坐生王母閒看漢天子<lb/>
　滿猗蘭殿珮環聲<lb/>
　　　　商明府家學方響　　　　　<hi>唐</hi>方　干<lb/>
　葛谿鐵片梨園調耳底丁東十六聲彭澤主人憐妙樂<lb/>
　玉杯春暖許同傾<lb/>
<pb n="KR4h0141_WYG_202-2b"/>
　　　　夜聞方響　　　　　　　　<hi>唐</hi>雍　陶<lb/>
　方響聞時夜已深聲聲敲着客愁心不知正在誰家樂<lb/>
　月下猶疑是遠砧<lb/>
　　　　聞方響　　　　　　　　　<hi>元</hi>王　惲<lb/>
　丁東鏗戞碎璆琳掩盡朱絃窈眇音花外粉墻遮不斷<lb/>
　珮環清徹洞房深<lb/>
　<lb/>
御定佩文齋詠物詩選卷二百二<lb/>
</p>
<p>
</p>
  </div>
</body>
</text>
</TEI>
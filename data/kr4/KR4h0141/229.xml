<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_229-1a"/>
　欽定四庫全書<lb/>
御定佩文齋詠物詩選巻二百二十九<lb/>
　　牧類<lb/>
　　　五言古<lb/>
　　　　牧童詞　　　　　　　　　<hi>唐</hi>儲光羲<lb/>
　不言牧田逺不道牧陂深所念牛馴擾不亂牧童心圓<lb/>
　笠覆我首長蓑披我襟方將憂暑雨亦以懼寒陰大牛<lb/>
　隠層坂小牛穿近林同類相鼓舞觸物成謳吟取樂須<lb/>
<pb n="KR4h0141_WYG_229-1b"/>
　臾間寜問聲與音<lb/>
　　　　牧童詞　　　　　　　　　<hi>元</hi>周　權<lb/>
　我牧不憚逺牧多良苦辛所幸牧巳狎馴擾無敗羣平<lb/>
　原濕春煙碧艸何披紛大牛隱重坂小牛飲芳津旦出<lb/>
　露未晞及歸景尚曛時復叩角歌歌俚全吾真取樂田<lb/>
　野間世事非所聞歌闌卧牛背仰見天際雲<lb/>
　　　七言古<hi>附長短句</hi>
　　　　牧童詞　　　　　　　　　<hi>唐</hi>李　渉<lb/>
<pb n="KR4h0141_WYG_229-2a"/>
朝牧牛牧牛下江曲夜牧牛牧牛邨口谷荷笠出林春<lb/>
雨細蘆管卧吹沙艸緑亂挿蓬蒿箭滿腰不怕猛虎欺<lb/>
黄犢<lb/>
　　　牧童　　　　　　　　　　<hi>唐</hi>僧隱巒<lb/>
牧童見人俱不識盡著芒鞋帶蓑笠朝陽未出衆山時<lb/>
露滴蓑衣猶半濕二月三月時平原草初緑三箇五箇<lb/>
騎羸牛前邨後邨來放牧笛聲纔一舉衆稚齊歌舞看<lb/>
看白日又西斜各自騎牛又歸去<lb/>
<pb n="KR4h0141_WYG_229-2b"/>
　　　書晁説之考牧圖後　　　　<hi>宋</hi>蘇　軾<lb/>
我昔在田間但知羊與牛川平牛背穩如駕百斛舟舟<lb/>
行無人岸自移我卧讀書牛不知前有百尾羊聽我鞭<lb/>
聲如鼓鼙我鞭不妄發視其後者而鞭之澤中草木長<lb/>
艸長病牛羊尋山跨坑谷騰趠筋骨強煙蓑雨笠長林<lb/>
下老去而今空見畫世間馬耳射東風悔不長作多牛<lb/>
翁<lb/>
　　　牧牛兒　　　　　　　　　<hi>宋</hi>張　耒<lb/>
<pb n="KR4h0141_WYG_229-3a"/>
牧牛兒逺陂牧逺陂牧牛芳草緑兒怒掉鞭牛不觸澗<lb/>
邊桞古南風清麥深蔽目田野平烏犍礪角逐艸行老<lb/>
牸卧噍飢不鳴犢兒跳梁沒艸去隔林應母時一聲老<lb/>
翁念兒自携餉出門先上岡頭望日斜風雨濕蓑衣拍<lb/>
手唱歌尋伴歸逺邨放牛風日薄近邨放牛泥水惡珠<lb/>
璣燕趙兒不知兒生但知牛背樂<lb/>
　　　李唐春牧圖　　　　　　　<hi>元</hi>任士林<lb/>
春氣熏人未耕作江頭青青牛齒白牛飢草細隨意嚼<lb/>
<pb n="KR4h0141_WYG_229-3b"/>
老翁曲膝睡亦著蓬頭不記笠抛却午樹當風夢揺落<lb/>
夢裏牛繩猶在握昨夜囤頭牛食薄<lb/>
　　　牧童謠　　　　　　　　　<hi>明</hi>周是修<lb/>
逺牧牛朝出東谿谿上頭谿頭草短牛不住直過水南<lb/>
芳草洲脱衣渡水隨牛去黄蘆颯颯風和雨老鴉亂啼<lb/>
野羊走絶谷無人驚四顧寒藤枯木暮山蒼同伴相呼<lb/>
歸又忙石稜割脚茅割耳身上無有乾衣裳却思昨日<lb/>
西邊好曠坂平原盡豐草短蓑一卧午風輕長笛三吹<lb/>
<pb n="KR4h0141_WYG_229-4a"/>
夕陽早<lb/>
　　五言律<lb/>
　　　牧童　　　　　　　　　　<hi>唐</hi>僧栖蟾<lb/>
牛得自由騎春風細雨飛青山青草裏一笠一蓑衣日<lb/>
出唱歌去月明撫掌歸何人得似爾無是亦無非<lb/>
　　　牧　　　　　　　　　　　<hi>明</hi>張居正<lb/>
是處桑麻好田家樂事同耕夫閒白晝牧豎趂春風短<lb/>
笛雲山外長林雨露中命儔還藉草相與説年豐<lb/>
<pb n="KR4h0141_WYG_229-4b"/>
　　六言律<lb/>
　　　夏牧　　　　　　　　　　<hi>明</hi>楊　慎<lb/>
長夏冷風清甽新晴丹帔緑疇山髙羊羣似蟻水闊牛<lb/>
背如舟半幅生煙羃羃三腔短笛悠悠柴扉歸來早掩<lb/>
斜陽影在檐頭<lb/>
　　七言律<lb/>
　　　牧　　　　　　　　　　　<hi>明</hi>朱之蕃<lb/>
擇地求芻兩得宜欣看茁壯望蕃孳薰風永晝蓑堪枕<lb/>
<pb n="KR4h0141_WYG_229-5a"/>
殘日荒邨笛任吹海上平津封已晚窖中屬國節空竒<lb/>
長原淺草清流繞倒跨徐歸信犢兒<lb/>
　　五言絶句<lb/>
　　　牧童　　　　　　　　　　<hi>唐</hi>劉　駕<lb/>
牧童見客拜山果懷中落晝日驅牛歸前谿風雨惡<lb/>
　　　牧豎　　　　　　　　　　<hi>唐</hi>崔道融<lb/>
牧豎持簔笠逄人氣傲然卧牛吹短笛耕却傍谿田<lb/>
　　六言絶句<lb/>
<pb n="KR4h0141_WYG_229-5b"/>
　　　牧　　　　　　　　　　　<hi>明</hi>黎　擴<lb/>
芳草茸茸煖碧烏犍濕濕春肥滿蓑煙雨朝出一笛斜<lb/>
陽暮歸<lb/>
　　七言絶句<lb/>
　　　牧童　　　　　　　　　　<hi>唐</hi>蘆　肇<lb/>
誰人得似牧童心牛背横眠秋興深時復往來吹一曲<lb/>
何愁南北不知音<lb/>
　　　題牧牛圖　　　　　　　　<hi>元</hi>黄清老<lb/>
<pb n="KR4h0141_WYG_229-6a"/>
　平原雨多煙草浮牧童驅牛如挽舟柴門正在水深處<lb/>
　青山流過屋西頭<lb/>
　　　　題牧牛圖　　　　　　　　<hi>元</hi>僧行端<lb/>
　誰家荒疃連平原何處孤邨帶喬木官田耕盡牛正閒<lb/>
　且對東風弄横玉<lb/>
　　　　牧牛　　　　　　　　　　<hi>明</hi>王錫爵<lb/>
　壠上歸來跨牸行揚鞭遥指暮雲生明朝共把春犁去<lb/>
　聞道君王欲省耕<lb/>
<pb n="KR4h0141_WYG_229-6b"/>
　　　　平原道中見牧豕者　　　　<hi>明</hi>尹嘉賓<lb/>
　天門室宿鬱如虹海上蕭條牧豕翁㑹得平津開閤意<lb/>
　一竿寒日野田中<lb/>
　<lb/>
　<lb/>
　<lb/>
　<lb/>
御定佩文齋詠物詩選巻二百二十九<lb/>
</p>
<p>
</p>
  </div>
</body>
</text>
</TEI>
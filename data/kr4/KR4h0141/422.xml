<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_422-1a"/>
　欽定四庫全書<lb/>
御定佩文齋詠物詩選巻四百二十三<lb/>
　　孔雀類<lb/>
　　　七言古<lb/>
　　　　孔雀圖　　　　　　　　　<hi>明</hi>胡　儼<lb/>
　有鳥有鳥名孔雀文采光華動揮霍修頸昻昻翠羽翹<lb/>
　大尾斑斑金錯落由來麗質産南方丹山碧水多翺翔<lb/>
　芭蕉花開風正軟桄榔葉暗日初長忽聞都䕶啼一聲<lb/>
<pb n="KR4h0141_WYG_422-1b"/>
　山中百禽皆不鳴松篁引韻笙竽奏顧影徘徊舞翅輕<lb/>
　炎荒暑熱時多雨尾重低垂飛不舉一朝籠養近簾幃<lb/>
　可憐猶妬羙人衣永嘉謝環善寫生畫圖貎得邉鸞清<lb/>
　老眼摩挲石苔紫渾似枇杷樹底行<lb/>
　　　五言律<lb/>
　　　　西川使宅有韋令公時孔雀存焉暇日與諸公<lb/>
　　　　　同玩座中兼故府賔妓興嗟者乆之因賦此<lb/>
　　　　　詩用廣其意　　　　　　<hi>唐</hi>武元衡<lb/>
<pb n="KR4h0141_WYG_422-2a"/>
荀令昔居此故巢畱越禽動揺金翠尾飛舞玉池隂上<lb/>
客撤瑶瑟美人傷蕙心㑹因南國使歸放海雲深<lb/>
　　　和武門下傷韋令孔雀　　　<hi>唐</hi>王　建<lb/>
孤號秋閣隂韋令在時禽覓伴海山黑思鄉橘樹深舉<lb/>
頭聞舊曲顧尾惜殘金憔悴不飛去重君池上心<lb/>
　　　奉和武相公鎮蜀時詠使宅韋太尉所養孔雀<lb/>
　　　　　　　　　　　　　　　<hi>唐</hi>韓　愈<lb/>
穆穆鸞鳯友何年來止兹飄蕭失故態隔絶抱長思翠<lb/>
<pb n="KR4h0141_WYG_422-2b"/>
角高獨聳金花煥相差坐䝉恩顧重畢命守堦墀<lb/>
　　五言排律<lb/>
　　　和孫朴韋蟾孔雀詠　　　　<hi>唐</hi>李商隠<lb/>
此去三梁逺今來萬里携西施因網得秦客被花迷可<lb/>
在青鸚鵡非闗碧野雞約眉憐翠羽刮膜想金箆瘴氣<lb/>
籠飛逺蠻花向座低輕于趙皇后貴極楚懸黎都䕶矜<lb/>
羅幕佳人炫繡袿屏風臨燭釦捍撥倚香臍舊思牽雲<lb/>
葉新愁待雪泥愛堪通夢寐畫得不端倪地錦排蒼雁<lb/>
<pb n="KR4h0141_WYG_422-3a"/>
　簾釘鏤白犀曙霞星斗外凉月露盤西妬好休誇舞經<lb/>
　寒且少啼紅樓三十級穩穩上丹梯<lb/>
　　　七言律<lb/>
　　　　孔雀　　　　　　　　　　<hi>唐</hi>李　郢<lb/>
　越鳥青春好顔色晴軒入户看呫衣一聲金翠畫不得<lb/>
　萬里山川來者稀絲竹慣聽時獨舞樓臺初上欲孤飛<lb/>
　刺桐花謝芳艸歇南國同巣應望歸<lb/>
　　　　和皮襲羙孔雀　　　　　　<hi>唐</hi>陸龜䝉<lb/>
<pb n="KR4h0141_WYG_422-3b"/>
　懶移金翠傍檐楹斜倚芳樷舊態生惟奈瘴烟籠飲啄<lb/>
　可堪春雨滯飛鳴鴛鴦水畔回頭羡荳䓻圖前舉眼驚<lb/>
　爭得鷓鴣來伴著不妨還校有心情<lb/>
　　　七言絶句<lb/>
　　　　元宮詞　　　　　　　　　<hi>明</hi>朱有燉<lb/>
　海晏河清罷虎符閒觀翰墨足歡娱内中獨召王洲畫<lb/>
　搨得黃筌孔雀圖<lb/>
御定佩文齋詠物詩選巻四百二十三<lb/>
</p>
<p>
</p>
  </div>
</body>
</text>
</TEI>
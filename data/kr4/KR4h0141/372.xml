<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_372-1a"/>
　欽定四庫全書<lb/>
御定佩文齋詠物詩選巻三百七十三<lb/>
　　葉類<lb/>
　　　五言古<lb/>
　　　　落葉　　　　　　　　　　<hi>隋</hi>孔紹安<lb/>
　早秋驚落葉飄零似客心翻飛未肯下猶言惜故林<lb/>
　　　　落葉　　　　　　　　　　<hi>明</hi>王　問<lb/>
　枕上聞朔風夜半聲䇿䇿曉来繁林空落葉巻庭石乘<lb/>
<pb n="KR4h0141_WYG_372-1b"/>
　運固其然芬菲豈自惜悟彼歸根言獨與至人說<lb/>
　　　　落葉　　　　　　　　　　<hi>明</hi>徐良彥<lb/>
　落葉不上枝因風亦復起清風若無私何因有彼此一<lb/>
　葉随飄揚一葉沾泥滓寄語風前葉莫墮東流水多謝<lb/>
　三春風山中多蘭芷<lb/>
　　　長短句<lb/>
　　　　落葉行　　　　　　　　　<hi>元</hi>吳師道<lb/>
　山窗獨眠抱秋冷四壁無聲中夜醒天清急雨忽萬㸃<lb/>
<pb n="KR4h0141_WYG_372-2a"/>
月出枯虵紛衆影開門颯颯非故林滿空飛葉搏愁隂<lb/>
石澗流紅細泉咽蘚痕掩碧孤蛩吟髙秋共誰聼蕭瑟<lb/>
却憶江南逺遊客楚天揺落白日髙萬里扁舟蕩春色<lb/>
江南客来歸山中葉亦稀相思繞遍寒樹下有恨願随<lb/>
秋風吹山空夜寒風漸㣲慘慘霜露霑人衣征鴻獨叫<lb/>
殘雲飛<lb/>
　　五言律<lb/>
　　　和杜錄事題紅葉　　　　　<hi>唐</hi>白居易<lb/>
<pb n="KR4h0141_WYG_372-2b"/>
寒山十月旦霜葉一時新似燒非因火如花不待春連<lb/>
行排綘帳亂落剪紅巾解駐籃輿看風前唯兩人<lb/>
　　　聞落葉　　　　　　　　　<hi>唐</hi>僧齊巳<lb/>
楚樹霜晴後蕭蕭落晩風因思故園夜臨水㡬株空煮<lb/>
茗燒乾翠行苔踏爛紅来年未離此還見碧叢叢<lb/>
　　　隕葉　　　　　　　　　　<hi>唐</hi>僧無可<lb/>
遶巷夾谿紅蕭條逐北風别林遺宿鳥浮水載鳴蟲石<lb/>
小埋初盡枝長落未終帶霜書麗什間讀白雲中<lb/>
<pb n="KR4h0141_WYG_372-3a"/>
　　　霣葉　　　　　　　　　　<hi>元</hi>僧善住<lb/>
霜後色初變風髙始亂零和雲流逺澗雜雨下空庭掃<lb/>
處兼僧影燒時帶鶴翎翻思在春日繞屋政青青<lb/>
　　　賦蜘蛛落葉　　　　　　　<hi>明</hi>許　繼<lb/>
秋氣咸木葉故林飄墜時不成棲蔓草還復綴蛛絲屢<lb/>
舞凉風得髙懸落照宜多情似畱戀争奈已辭枝<lb/>
　　　賦得窗中度落葉　　　　　<hi>明</hi>莫是龍<lb/>
綺疏臨野渡秋樹響前林颯颯含風入紛紛逗雨深拂<lb/>
<pb n="KR4h0141_WYG_372-3b"/>
来紅袖掩積處緑塵侵誰送哀蝉曲無端攪客心<lb/>
　　　窗中度落葉　　　　　　　<hi>明</hi>張文柱<lb/>
裊裊回風下蕭蕭薄嵗隂一山方隠几片雨自前林重<lb/>
以輕霜色凄其入曲心髙居尚揺落不敢更登臨<lb/>
　　　見落葉　　　　　　　　　<hi>明</hi>王　醇<lb/>
朝来見落葉因悔向林行飛鳥不無意何人非有生枝<lb/>
容昨夜月秋減一邨聲轉禁樵童入留兹長道情<lb/>
　　　落葉　　　　　　　　　　<hi>明</hi>僧宗泐<lb/>
<pb n="KR4h0141_WYG_372-4a"/>
一片復一片西風與北風但看階下滿不覺樹頭空綴<lb/>
服猶堪用題詩自不工山童朝更掃閒委古牆東<lb/>
　　五言排律<lb/>
　　　一葉落　　　　　　　　　<hi>唐</hi>薛　能<lb/>
輕葉獨悠悠天髙片影流随風来此地何樹落先秋變<lb/>
色黄應近辭林緑尚稠無雙浮水靣孤絶落闗頭乍減<lb/>
誠難覺將凋勢未休客心空自比誰肯問新愁<lb/>
　　七言律<lb/>
<pb n="KR4h0141_WYG_372-4b"/>
　　　紅葉　　　　　　　　　　<hi>唐</hi>吴　融<lb/>
露染霜乾片片輕斜陽照處轉烘明和烟飄落九秋色<lb/>
随浪泛將千里情㡬夜月中藏鳥影誰家庭際伴蛩聲<lb/>
一時衰颯無多恨看著春風綵剪成<lb/>
　　　紅葉　　　　　　　　　　<hi>明</hi>徐　渭<lb/>
纔見芳華照眼新又看紅葉㸃衣頻只言春色能驕物<lb/>
不道秋霜解媚人宫水正寒愁字字吴江初冷錦鱗鱗<lb/>
更餘一種閒風景醉雜黄花野老巾<lb/>
<pb n="KR4h0141_WYG_372-5a"/>
　　七言排律<lb/>
　　　楓林　　　　　　　　　　<hi>明</hi>于若瀛<lb/>
禁城玉樹漸秋深楓色凄凄滿上林萬片作霞延日麗<lb/>
㡬株含霧苦霜吟斜連雙闕輝青瑣倒影平津暎碧潯<lb/>
岐葉著飇聲瑟瑟殷紅過雨色沈沈雜黄間緑緣成錦<lb/>
委砌飄簷埒作金向夕轉深嬌落照因風㪚響怖棲禽<lb/>
城頭迥接青岑逺殿角寒生繡幄隂㡬度朝昬勞悵望<lb/>
徘徊故苑倍蕭森<lb/>
<pb n="KR4h0141_WYG_372-5b"/>
　　五言絶句<lb/>
　　　奉和元日賜羣臣柏葉　　　<hi>唐</hi>李　乂<lb/>
勁節凌霜勁芳心待嵗芳能令益人夀非止麝含香<lb/>
　　　奉和元日賜羣臣柏葉　　　<hi>唐</hi>趙彥昭<lb/>
器乏雕梁器材非構厦材但將千嵗葉常奉萬年杯<lb/>
　　　奉和元日賜羣臣柏葉　　　<hi>唐</hi>武平一<lb/>
緑葉迎春緑寒枝歴嵗寒願持柏葉壽長奉萬年歡<lb/>
　　　落葉　　　　　　　　　　<hi>唐</hi>王　建<lb/>
<pb n="KR4h0141_WYG_372-6a"/>
陳緑尚參差初紅巳重疊中庭初掃地繞樹三兩葉<lb/>
　　　醉中對紅葉　　　　　　　<hi>唐</hi>白居易<lb/>
臨風杪秋樹對酒長年人醉貌如霜葉雖紅不是春<lb/>
　　　江上楓　　　　　　　　　<hi>唐</hi>成彥雄<lb/>
江風自蓊鬰不競松筠力一葉落漁家斜陽帶秋色<lb/>
　　　龍興道中　　　　　　　　<hi>宋</hi>晁沖之<lb/>
澗道垂黄花山城擁紅葉人争小舟渡馬就平沙渉<lb/>
　　　閒題樹葉上　　　　　　　<hi>元</hi>馬祖常<lb/>
<pb n="KR4h0141_WYG_372-6b"/>
秋意鳳城多凉飇奈夜何題詩滿霜葉不見洞庭波<lb/>
　　　題黄子久小畵　　　　　　<hi>明</hi>髙　啟<lb/>
谿水雖多曲舟行不憚賒山山秋葉赤猶復似桃花<lb/>
　　　蘭葉　　　　　　　　　　<hi>明</hi>張　羽<lb/>
泛露光偏亂含風影自斜俗人那解此看葉勝看花<lb/>
　　七言絶句<lb/>
　　　王起居獨逰青龍寺翫紅葉因寄<lb/>
　　　　　　　　　　　　　　　<hi>唐</hi>羊士諤<lb/>
<pb n="KR4h0141_WYG_372-7a"/>
十畝蒼苔遶畵廊㡬株紅樹過清霜髙情還似看花去<lb/>
閒對南山歩夕陽<lb/>
　　　山行　　　　　　　　　　<hi>唐</hi>杜　牧<lb/>
逺上寒山石徑斜白雲生處有人家停車坐愛楓林晩<lb/>
霜葉紅扵二月花<lb/>
　　　秋行　　　　　　　　　　<hi>宋</hi>徐　璣<lb/>
紅葉枯梨一兩株翛然秋思滿山居詩懐自嘆多塵土<lb/>
不似秋来木葉疎<lb/>
<pb n="KR4h0141_WYG_372-7b"/>
　　　落葉　　　　　　　　　　<hi>宋</hi>宋伯仁<lb/>
卷地西風促雨来掃除黃葉滿蒼苔垂楊已有青青眼<lb/>
只礙梅花未敢開<lb/>
　　　秋　　　　　　　　　　　<hi>宋</hi>裘萬頃<lb/>
數聲牧笛日將晚一曲樵歌山更幽解帶盤桓小谿上<lb/>
坐看紅葉泛清流<lb/>
　　　楓葉　　　　　　　　　　<hi>宋</hi>朱淑真<lb/>
江空木落雁聲悲霜入丹楓百草萎蝴蝶不知身是夢<lb/>
<pb n="KR4h0141_WYG_372-8a"/>
又随春色上寒枝<lb/>
　　　邨居　　　　　　　　　　<hi>金</hi>馬定國<lb/>
柿葉經霜菊在谿天寒落日見雞棲西家有客篘新酒<lb/>
紅葉蕭蕭葢芋畦<lb/>
　　　江天秋晚圖　　　　　　　<hi>金</hi>王　繪<lb/>
萬頃波間踏浪兒瀟湘秋晚趂歸時四山紅葉風聲健<lb/>
散入儂家欵乃詞<lb/>
　　　雜詩　　　　　　　　　　<hi>金</hi>劉　豫<lb/>
<pb n="KR4h0141_WYG_372-8b"/>
古渡停驂日向沈凄涼歸思梗清吟碧山㡬㸃塞天濶<lb/>
紅葉一林秋意深<lb/>
　　　山園梨葉有青紅相半者戲作一詩<lb/>
　　　　　　　　　　　　　　　<hi>金</hi>元徳明<lb/>
霜輕霜重偶然中一葉雖殊萬葉同不信世間閒草木<lb/>
解随兒女作青紅<lb/>
　　　題髙氏所藏畵圗　　　　　<hi>元</hi>陳　旅<lb/>
誰家林麓近谿灣髙樹扶疎出石間落葉盡随谿雨去<lb/>
<pb n="KR4h0141_WYG_372-9a"/>
只留秋色滿空山<lb/>
　　　無題　　　　　　　　　　<hi>元</hi>朱徳潤<lb/>
索索西風白露零隔林砧杵助秋聲欲尋隐者門前路<lb/>
落葉漫山礙屐行<lb/>
　　　泊閶門　　　　　　　　　<hi>元</hi>顧　瑛<lb/>
楓葉蘆花暗畵船銀筝斷絶十三絃西風只在寒山寺<lb/>
長送鐘聲攪客眠<lb/>
　　　山居吟　　　　　　　　　<hi>元</hi>僧清珙<lb/>
<pb n="KR4h0141_WYG_372-9b"/>
深秋時節雨霏霏蘚葉層層印虎蹄一夜西風吹不住<lb/>
曉来黃葉與階齊<lb/>
　　　題紅葉仕女　　　　　　　<hi>明</hi>談　震<lb/>
初試宫妝歩玉除詩成把筆更躊躇舊愁新恨知多少<lb/>
盡向霜紅葉上書<lb/>
　　　柏坊驛題壁　　　　　　　<hi>明</hi>姚汝循<lb/>
風雨蕭蕭滯客程荒亭獨宿峭寒生今宵羈思知多少<lb/>
聽盡千山墮葉聲<lb/>
<pb n="KR4h0141_WYG_372-10a"/>
　　　　賦得千山紅樹送人　　　　<hi>明</hi>栁應芳<lb/>
　蕭蕭淺綘霜初醉摵摵深紅雨後然染得千林秋一色<lb/>
　還家只當是春天<lb/>
　　　　題扇送客懐長蘅湖上　　　<hi>明</hi>程嘉燧<lb/>
　送客西樓落木風鬢絲吹斷酒巾空危廊斜日雲居寺<lb/>
　霜葉仍欺二月紅<lb/>
　　　　玉岑閒行口占　　　　　　<hi>明</hi>李流芳<lb/>
　玉岑山脚水縈洄寒日暉暉下稻堆穿過松岡尋法相<lb/>
<pb n="KR4h0141_WYG_372-10b"/>
　滿空黃葉打頭来<lb/>
　　　　石門　　　　　　　　　　<hi>明</hi>寥孔説<lb/>
　石門酒薄客愁寛誰念霜谿暁被寒偶見隣舟説紅葉<lb/>
　五更疎雨夢長干<lb/>
　<lb/>
　<lb/>
　<lb/>
御定佩文齋詠物詩選巻三百七十三<lb/>
</p>
<p>
</p>
  </div>
</body>
</text>
</TEI>
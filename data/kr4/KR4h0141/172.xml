<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_172-1a"/>
　欽定四庫全書<lb/>
御定佩文齋詠物詩選卷一百七十二<lb/>
　　書法總類<lb/>
　　　五言古<lb/>
　　　　樂府　　　　　　　　　　<hi>魏</hi>曹　植<lb/>
　墨出青松煙筆岀狡兔翰古人感鳥跡文字有改判<lb/>
　　　七言古<lb/>
　　　　以右軍書數種贈丘十四　　<hi>宋</hi>黄庭堅<lb/>
<pb n="KR4h0141_WYG_172-1b"/>
　丘郎氣如春景晴風暄百菓草木生眼如霜鶻齒玉氷<lb/>
　擁書環坐愛窗明松花泛硯摹真行字身藏穎秀勁清<lb/>
　問誰學之果蘭亭我昔頗復戲墨卿銀鈎蠆尾爛箱籯<lb/>
　贈君鋪案粘曲屏小字莫作癡凍蠅樂毅論勝遺敎經<lb/>
　大字無過瘞鶴銘官奴作草欺伯英隨人作計終後塵<lb/>
　自成一家始逼真卿家小女名阿濳眉目似翁有精神<lb/>
　試留此書他日學往往不減衞夫人<lb/>
　　　　呉傅朋遊絲帖歌　　　　　<hi>宋</hi>劉子翬<lb/>
<pb n="KR4h0141_WYG_172-2a"/>
園清無瑕二三月時見遊絲轉空濶誰人寫此一叚竒<lb/>
著紙春風吹不脫紛紜糾結疑非書安得龍蛇如許癯<lb/>
神蹤政喜縈不斷老眼只愁看若無定知苖裔出飛白<lb/>
古人妙處君濳得勿輕漠漠一縷浮力遒可挂千鈞石<lb/>
睠余弟兄情不忘軸之逺寄悠然堂謝公遺髯凛若活<lb/>
衞后落鬒揺人光飜思長安夜飛蓋醉哦聲落南山外<lb/>
亂離契濶三十秋筆意與人俱老大政成著脚明河津<lb/>
外家風流今絶倫文章固自有機杼戲事豈足勞心神<lb/>
<pb n="KR4h0141_WYG_172-2b"/>
　　　題唐摸蘭亭墨蹟　　　　　<hi>元</hi>鮮于樞<lb/>
君家禊帖評甲乙和璧隋珠價相敵神龍貞觀苦未逺<lb/>
趙葛馮湯總名蹟主人熊魚兩兼愛彼短此長俱有得<lb/>
三百二十有七字字字龍蛇怒騰擲嗟余到手眼生障<lb/>
有數存焉豈人力吾聞神龍之初黄庭樂毅真蹟尚無<lb/>
恙此帖猶爲時所惜况今相去又千載古帖消磨萬無<lb/>
一有餘不足貴相通欲抱竒書求博易<lb/>
　　七言律<lb/>
<pb n="KR4h0141_WYG_172-3a"/>
　　　題子固所藏鮮于墨蹟　　　<hi>元</hi>貢師泰<lb/>
一自昭陵藏墨本書名誰復更超羣忽傳河朔專行草<lb/>
不讓呉興變𨽻分黄鵠夜深隨落月白鵞秋冷化孤雲<lb/>
風流賴有張公子雪繭封題比右軍<lb/>
　　七言絶句<lb/>
　　　答柳柳州　　　　　　　　<hi>唐</hi>劉禹錫<lb/>
昔日傭工記姓名逺勞辛苦寫西京近來漸有臨池興<lb/>
爲報元常欲抗衡<lb/>
<pb n="KR4h0141_WYG_172-3b"/>
　　　重贈詩疊後　　　　　　　<hi>唐</hi>栁宗元<lb/>
事業無成耻藝成南宫起草舊連名勸君火急添功用<lb/>
趂取當時二妙聲<lb/>
　　　書劉景文左藏所藏王子敬帖<lb/>
　　　　　　　　　　　　　　　<hi>宋</hi>蘇　軾<lb/>
家鷄野鶩同登爼春蚓秋蛇總入奩君家兩行十二字<lb/>
氣壓鄴侯三萬錢<lb/>
　　　柳氏二外甥求筆迹　　　　　蘇　軾<lb/>
<pb n="KR4h0141_WYG_172-4a"/>
　退筆如山未足珍讀書萬卷始通神君家自有元和脚<lb/>
　莫厭家鷄更問人<lb/>
　　　　雜詠　　　　　　　　　　<hi>元</hi>黄　庚<lb/>
　地多種竹堪容鶴池不栽蓮恐礙魚小徑荒苔人不到<lb/>
　閉門閒學換鵞書<lb/>
　　　　王大令保母帖　　　　　　<hi>元</hi>鮮于樞<lb/>
　姜侯才氣亦人豪辨折區區漫爾勞不向驪黄求駔駿<lb/>
　書家自有九方臯<lb/>
<pb n="KR4h0141_WYG_172-4b"/>
　　　　其二<lb/>
　臨摹舊説范新婦古刻今看李意如却笑南宫米夫子<lb/>
　一生辛苦學何書<lb/>
　　　　宣文閣　　　　　　　　　<hi>元</hi>周伯琦<lb/>
　延閣圖書取次陳講帷日日集儒臣墨池雲合天光絢<lb/>
　東壁由來近北辰<lb/>
　<lb/>
御定佩文齋詠物詩選卷一百七十二<lb/>
</p>
<p>
</p>
  </div>
</body>
</text>
</TEI>
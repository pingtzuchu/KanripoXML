<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_309-1a"/>
　欽定四庫全書<lb/>
御定佩文齋詠物詩選卷三百九<lb/>
　　楊梅類<lb/>
　　　七言古<lb/>
　　　　初食楊梅　　　　　　　　<hi>明</hi>楊循吉<lb/>
　楊梅本是我家果歸來相對歎先作徃來南北將十年<lb/>
　久不飡汝㡬忘却憶從年少在吴中食以成傷難療藥<lb/>
　年年端午即有之街頭賣折先附郭初間生酸帶青色<lb/>
<pb n="KR4h0141_WYG_309-1b"/>
　次見熟從枝上落吴儂好竒不論錢一味纔逄傾倒槖<lb/>
　生時熏蒸喜烈日所怕狂風陰雨虐有紅有白紫者佳<lb/>
　大如彈丸圓可握生芒刺口易破碎到牙甘露先流齶<lb/>
　黄船奉貢晝夜走數枚出賜惟臺閣其餘官小那得預<lb/>
　說著江南懷頗惡吴人鹽蜜百計収不知本味終枯涸<lb/>
　肉存液去但有名奪以酸甜無可嚼我今到家又遇夏<lb/>
　正是髙林雨方濯滿盤新摘恣狂啖十指染丹如茜著<lb/>
　細思口實亦小事其來乃以㣲官博使余不有故山歸<lb/>
<pb n="KR4h0141_WYG_309-2a"/>
安得香鮮列惟錯人生百年有適意忍口勞勞何所樂<lb/>
　　七言律<lb/>
　　　謝丘師楊梅　　　　　　　<hi>宋</hi>楊萬里<lb/>
梅出稽山世少䨇情知風味勝他楊玉肌半醉生紅粟<lb/>
墨暈㣲深染紫囊火齊堆盤珠徑寸醴泉浸齒蔗為漿<lb/>
故人解寄吾家果未變蓬萊閣下香<lb/>
　　　白楊梅　　　　　　　　　<hi>明</hi>瞿　佑<lb/>
乃祖楊朱族最奇諸孫清白又分枝炎風不解消氷骨<lb/>
<pb n="KR4h0141_WYG_309-2b"/>
寒粟偏能上玉肌異味每煩山客贈靈根猶是聖僧移<lb/>
水晶盤薦華筵上酪粉鹽花兩不知<lb/>
　　　謝于喬送楊梅乾無詩用前韻奉索<lb/>
　　　　　　　　　　　　　　　<hi>明</hi>李東陽<lb/>
深夜柴門闔更開楊梅香送滿罌來霜乾淺帶層氷結<lb/>
紅爛紛成萬粟堆坐愛春盤裝磊落憶從秋樹採崔嵬<lb/>
莫教俗却先生饋佳句重煩答後裁<lb/>
　　五言絶句<lb/>
<pb n="KR4h0141_WYG_309-3a"/>
　　　　平望夜泊　　　　　　　<hi>明</hi>王穉登<lb/>
　雨多楊梅爛青筐滿山市兒女當夕飡嫣然口脣紫<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_309-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選卷三百九<lb/>
</p>
<p>
</p>
  </div>
</body>
</text>
</TEI>
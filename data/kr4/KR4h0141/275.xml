<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_275-1a"/>
　欽定四庫全書<lb/>
御定佩文齋詠物詩選巻二百七十五<lb/>
　　總樹類<lb/>
　　　五言古<lb/>
　　　　古詩　　　　　　　　　　<hi>漢</hi>闕　名<lb/>
　庭中有竒樹緑葉發華滋攀條折其英將以遺所思馨<lb/>
　香盈懐袖路逺莫致之此物何足貴但感别經時<lb/>
　　　　雜詩　　　　　　　　　　<hi>晉</hi>張　翰<lb/>
<pb n="KR4h0141_WYG_275-1b"/>
　東鄰有一樹三紀裁可拱無花復無實亭亭雲中竦隟<lb/>
　禽不為巢短翮莫肯任忽有一飛鳥五色雜英華一鳴<lb/>
　衆鳥至再鳴衆鳥羅長鳴揺羽翼百鳥互相和<lb/>
　　　　讀山海經　　　　　　　　<hi>晉</hi>陶　濳<lb/>
　丹木生何許廼在峚山陽黄花復朱實食之夀命長白<lb/>
　玉凝素液瑾瑜發竒光豈伊君子寶見重我軒皇<lb/>
　　　　其二<lb/>
　逍遥蕪臯上杳然望扶木洪柯百萬尋森㪚覆暘谷靈<lb/>
<pb n="KR4h0141_WYG_275-2a"/>
人侍丹池朝朝為日浴神景一登天何幽不見燭<lb/>
　　　其三<lb/>
粲粲三珠樹寄生赤水隂亭亭凌風桂八榦共成林靈<lb/>
鳯撫雲舞神鸞調玉音雖非世上寶爰得王母心<lb/>
　　　芳樹　　　　　　　　　　<hi>梁</hi>元　帝<lb/>
芬芳君子樹交柯御宿園桂影含秋月桃花染春源落<lb/>
英逐風聚輕香帶蘂翻叢枝臨北閤灌木隱南軒交讓<lb/>
良宜重成蹊何用言<lb/>
<pb n="KR4h0141_WYG_275-2b"/>
　　　芳樹　　　　　　　　　　<hi>梁</hi>丘　遲<lb/>
芳葉已漠漠嘉實復離離發景傍雲屋凝暉覆華池輕<lb/>
蜂掇浮穎弱鳥隱深枝一朝容色茂千春長不移<lb/>
　　　芳樹　　　　　　　　　　<hi>陳</hi>張正見<lb/>
竒樹舒春苑流芳入綺錢合歡分四照同心影萬年香<lb/>
浮佳氣裏葉映彩雲前欲識揚雄賦金玉滿甘泉<lb/>
　　　芳樹　　　　　　　　　　<hi>陳</hi>顧野王<lb/>
上林通建章雜樹遍林芳日影桃蹊色風吹梅徑香幽<lb/>
<pb n="KR4h0141_WYG_275-3a"/>
山桂葉落馳道栁條長折榮疑路逺用表莫相忘<lb/>
　　　賦得芳樹　　　　　　　　<hi>陳</hi>李　爽<lb/>
芳樹千株發揺蕩三陽時氣軟來風易枝繁度鳥遲春<lb/>
至花如錦夏近葉成帷欲寄邊城客路逺詎能持<lb/>
　　　詠樹　　　　　　　　　<hi>北周</hi>庾　信<lb/>
交柯乍百頃擢本或千尋楓子畱為式桐孫待作琴殘<lb/>
核移桃種空花植棗林幽居對䝉宻蹊徑轉深沈<lb/>
　　　移樹　　　　　　　　　　　庾　信<lb/>
<pb n="KR4h0141_WYG_275-3b"/>
酒泉移赤柰河陽徙石橊雖言有千樹何處似封侯<lb/>
　　　送劉㪚員同賦得陳思王詩山樹鬱蒼蒼<lb/>
　　　　　　　　　　　　　　　<hi>唐</hi>許敬宗<lb/>
喬木託危岫積翠繞連岡葉踈猶漏影花少未流芳風<lb/>
來聞肅肅霧罷見蒼蒼此中餞行邁不異上河梁<lb/>
　　　望宅中樹有所思　　　　　<hi>唐</hi>盧照鄰<lb/>
我家有庭樹秋葉正離離上舞雙棲鳥中秀合歡枝勞<lb/>
思復勞望相見不相知何當共攀折歌笑此堂垂<lb/>
<pb n="KR4h0141_WYG_275-4a"/>
　　　翫新庭樹因詠所懐　　　　<hi>唐</hi>白居易<lb/>
靄靄四月初新樹葉成隂動揺風景麗蓋覆庭院深下<lb/>
有無事人竟日此幽尋豈惟翫時物亦可開煩襟時與<lb/>
道人語或聽詩客吟度春足芳色入夜多鳴禽偶得幽<lb/>
閒境遂忘塵俗心始知真隱者不必在山林<lb/>
　　　截樹　　　　　　　　　　　白居易<lb/>
種樹當前軒樹髙柯葉繁惜哉逺山色隱此蒙蘢間一<lb/>
朝持斧斤手自截其端萬葉落頭上千峯來靣前忽似<lb/>
<pb n="KR4h0141_WYG_275-4b"/>
決雲霧豁達覩青天又如所念人久别一欵顔始有清<lb/>
風至稍見飛鳥還開懐東南望目逺心遼然人各有偏<lb/>
好物莫能兩全豈不愛柔條不如見青山<lb/>
　　　新晴後谿樹隂灑然覽景成韻<lb/>
　　　　　　　　　　　　　　　<hi>宋</hi>文　同<lb/>
雨後谿水急晴光鬱如浮髙林放繁隂黯黯幢葢稠麥<lb/>
熟桑椹好撩亂黄栗畱吚吚動新蜩局局啼乳鳩晚䇿<lb/>
貪静境緩帶成獨逰照影俯回淵濯足臨漫流願言懐<lb/>
<pb n="KR4h0141_WYG_275-5a"/>
世慮逐此瀟灑休定知今夕夢不作塵土憂<lb/>
　　　京城閒居雜言　　　　　　<hi>元</hi>揭傒斯<lb/>
朔土髙且厚民生勁而彊榆栁雖弱質生植益繁昌桃<lb/>
李大於拳棗栗充餱糧誰謂苦寒地百物莫得傷青青<lb/>
雲夢竹宿昔傲雪霜移植於此庭不如芥與楊竹性豈<lb/>
有改由來非本鄉<lb/>
　　　題拙作小圖　　　　　　　<hi>元</hi>朱徳潤<lb/>
碧山髙隂岑老樹立突兀嵐光凝曉候隱見蒼林宻空<lb/>
<pb n="KR4h0141_WYG_275-5b"/>
谷有佳人胡寧欲行役<lb/>
　　　其二<lb/>
招提抱層巖闌楯出虚迥㣲㣲宿靄收轉見蒼林静客<lb/>
子更何之扶笻躡雲磴<lb/>
　　　題黄彦成雲林小隱　　　　<hi>明</hi>練子寧<lb/>
有客素肥遯幽居愛林廬結屋依陋巷種樹繞城隅浮<lb/>
雲南山來清隂覆其閭老栁帶寒色芳蘭露春腴窗深<lb/>
不知曉樹宻室自虚甘貧意自適守道樂有餘娱賔非<lb/>
<pb n="KR4h0141_WYG_275-6a"/>
㫖酒飽食但園蔬流水赴大壑翔禽戀髙株物性各有<lb/>
遂誰能常晏如<lb/>
　　　題葉熈時空樹軒　　　　　<hi>明</hi>僧智舷<lb/>
嘗聞松化石未聞樹化竹君家草堂樹何乃虚其腹懷<lb/>
抱日益空枝葉不放緑其中有容焉外潤若不足僧還<lb/>
可入定旅寓何必屋居士空諸有不獨此老木<lb/>
　　七言古<lb/>
　　　賦得庭中有竒樹　　　　　<hi>陳</hi>賀　循<lb/>
<pb n="KR4h0141_WYG_275-6b"/>
三春莭物始芳菲逰絲細草動春暉香風飄舞花間度<lb/>
好鳥和鳴枝上飛臨池間竹偏增緑依堦暎雪紛如玉<lb/>
温室庭前竟不言鼓吹樓中能作曲曾聞逺别舊難思<lb/>
攀折會取贈佳期長條本自堪為帶宻葉由來好作帷<lb/>
星稀漢轉月輪明徘徊夜鵲屢相驚欲識幽人蘭杜徑<lb/>
山窗芳桂復叢生<lb/>
　　　題逺山平林圖　　　　　　<hi>宋</hi>王　炎<lb/>
山色㣲茫疑有無木葉半脱殊蕭踈雲根更著數椽屋<lb/>
<pb n="KR4h0141_WYG_275-7a"/>
此屋當有幽人居墨妙逼真乃如此畢竟非真惟近似<lb/>
何如屐齒飽經行是處谿山皆畫笥還君圖畫吾且歸<lb/>
家在江南依翠㣲<lb/>
　　　西湖酒家壁畫枯木　　　　<hi>元</hi>宋　无<lb/>
衡岳喬松道途逺成都古柏山川隔忽驚老樹刺眼來<lb/>
疑是頹崖壓東壁拗怒風雷龍虎氣盤摺造化乾坤力<lb/>
隂連滄海一片秋秀奪西湖兩峯色寒雲苒惹霾晝影<lb/>
凍蘚縁沿借春碧醉翁睥睨欲挂衣禪伯經營思憇錫<lb/>
<pb n="KR4h0141_WYG_275-7b"/>
烏鳶𠖇下踏枝空猿猱夜過嗔藤仄鐡榦銅柯嗅不香<lb/>
蒼雪𤣥煙潤將滴便擬攀羅解紏纒何煩平地生荆棘<lb/>
直湏掃去曲碌姿揮作昂霄數千尺<lb/>
　　　賦得獨樹邉淮送人之京　　<hi>明</hi>林　鴻<lb/>
君不見秦淮水流東到海淮邊獨樹如車蓋九月㣲霜<lb/>
赤葉乾枯枝颯颯鳴天籟枝上啼鴉㪚曙煙枝頭殘照<lb/>
咽寒蟬離人畱飲停車騎俠客相逢挂馬鞭南國髙僧<lb/>
従此去駐錫雨花臺下路一飯淮邉洗鉢時六時宴坐<lb/>
<pb n="KR4h0141_WYG_275-8a"/>
祇園樹野鶴孤雲任去還禪心不道别離難山中亦有<lb/>
長松樹待爾青青共嵗寒<lb/>
　　五言律<lb/>
　　　送竇校書見餞得雲中辨江樹<lb/>
　　　　　　　　　　　　　　　<hi>唐</hi>張九齡<lb/>
江水天連色無涯浄野氛㣲眀岸傍樹凌亂渚前雲舉<lb/>
棹形随轉登艫意漸分渺茫従此去空復惜離羣<lb/>
　　　試古木卧平沙　　　　　　<hi>唐</hi>王冷然<lb/>
<pb n="KR4h0141_WYG_275-8b"/>
古木卧平沙摧殘嵗月賒有根横水石無榦拂烟霞春<lb/>
至苔為葉冬来雪作花不逢星漢使誰辨是靈槎<lb/>
　　　賦得海邉樹　　　　　　　<hi>唐</hi>皇甫冉<lb/>
歴歴縁荒岸𠖇冥入逺天每同沙草發長共水雲聨揺<lb/>
落潮風早離披海雨偏故傷逰子意多在客舟前<lb/>
　　　枯樹　　　　　　　　　　<hi>唐</hi>韓　愈<lb/>
老樹無枝葉風霜不復侵腹穿人可過皮剥蟻還尋寄<lb/>
託惟朝菌依投絶暮禽猶堪持改火未肯但空心<lb/>
<pb n="KR4h0141_WYG_275-9a"/>
　　　古樹　　　　　　　　　　<hi>唐</hi>張　籍<lb/>
古樹枝柯少枯來復㡬春露根堪繫馬空腹恐蔵人蠧<lb/>
莭莓苔老燒痕霹靂新若當江浦上行客祭為神<lb/>
　　　路傍樹　　　　　　　　　<hi>唐</hi>馬　戴<lb/>
古樹何人種清隂減昔時莓苔根半露風雨莭偏危蟲<lb/>
蠧心将穴蟬催葉向衰樵童不湏剪聊起召公思<lb/>
　　　禁中庭樹　　　　　　　　<hi>宋</hi>錢惟演<lb/>
紫闥分隂地丹條擢秀時髙枝接温樹宻葉覆辛夷夜<lb/>
<pb n="KR4h0141_WYG_275-9b"/>
影瑶光接晨英玉露滋乗春好封植為賦角弓詩<lb/>
　　　翠雨亭詩　　　　　　　　<hi>元</hi>朱德潤<lb/>
翠樹元無雨空濛暗濕衣林深迷逺嶂風捲雜晴暉嵐<lb/>
潤侵書几隂凉拂釣磯蒼雲何處宻清曉傍簷飛<lb/>
　　　倚樹　　　　　　　　　　<hi>明</hi>王　野<lb/>
偶爾依芳樹跏趺跡緑苔身忘羣鳥近坐久一花開移<lb/>
影髙還下看人去復囘攜書空置石翻動任風來<lb/>
　　五言排律<lb/>
<pb n="KR4h0141_WYG_275-10a"/>
　　　永樂縣所居一草一木無非自栽今春悉巳芳<lb/>
　　　　茂因書即事一章　　　　<hi>唐</hi>李商隱<lb/>
手種悲陳事心期翫物華栁飛彭澤雪桃㪚武陵霞枳<lb/>
嫩棲鸞葉桐香待鳯花綬藤縈弱蔓袍草展新芽學植<lb/>
功雖倍成蹊跡尚賒芳年誰共翫終老卲平𤓰<lb/>
　　　咸通十四年府試木向榮　　<hi>唐</hi>鄭　谷<lb/>
園林青氣動衆木㪚寒聲敗葉墻隂在滋條雪後榮欣<lb/>
欣春令早藹藹日華輕庾嶺梅先覺隋堤栁暗驚山川<lb/>
<pb n="KR4h0141_WYG_275-10b"/>
應物候臯壤起農情祇待花開日連棲出谷鶯<lb/>
　　七言律<lb/>
　　　紅樹　　　　　　　　　　<hi>唐</hi>吴　融<lb/>
一聲南雁已先紅槭槭凄凄葉葉同自是孤根非暖地<lb/>
莫驚他木耐秋風燒煙㪚去隂全薄眀月臨來影半空<lb/>
長憶洞庭千萬樹照山横浦夕陽中<lb/>
　　　書緑帷亭壁　　　　　　　<hi>宋</hi>文　同<lb/>
喬木繞舍如緑帷羣山四靣寒參差春禽入秋啼自别<lb/>
<pb n="KR4h0141_WYG_275-11a"/>
早雲到暮歸常遲庭前好菊勸飲酒案上佳紙邀吟詩<lb/>
閒居數月興便野渾㤀簿書相䀨時<lb/>
　　　紅樹　　　　　　　　　　　文　同<lb/>
萬葉驚風盡捲収獨餘紅樹擬禁秋巳疑斷燒生前嶺<lb/>
更共殘霞入逺樓楓岸最深霜未落柿園渾變雨初休<lb/>
勸君莫上青山道妝㸃行人分外愁<lb/>
　　　緑隂　　　　　　　　　　<hi>元</hi>謝宗可<lb/>
萬樹東風湧翠瀾遮蔵芳恨料應難入簾蒼靄暮春晚<lb/>
<pb n="KR4h0141_WYG_275-11b"/>
滿地碧雲清晝寒栁暗池臺烟乍濕槐深門巷雨初乾<lb/>
階前花落無人到又染苔痕上石闌<lb/>
　　　次韻和石末公紅樹詩　　　<hi>明</hi>劉　基<lb/>
岸栁江蒲總戚施桕林辛苦擢金支虞人詫見炎官傘<lb/>
候騎訛傳漢將旗照水焚煌空衒貎因風飄落竟従誰<lb/>
應慙若木生暘谷長駐踆烏燭崦嵫<lb/>
　　　次韻和石末公紅樹詩　　　　劉　基<lb/>
紅樹漫山駐嵗華𤣥冬驚見眼生花井陘旗幟軍容盛<lb/>
<pb n="KR4h0141_WYG_275-12a"/>
汴水㠶檣御氣賒春草凄迷金谷障夕陽照灼赤城霞<lb/>
靡蓱丹木扶桑裏惆悵誰乗博望槎<lb/>
　　　薊門煙樹　　　　　　　　<hi>明</hi>楊　榮<lb/>
薊門春雨㪚浮埃烟樹溟濛霽欲開十里清隂連紫陌<lb/>
半空翠影接金臺東風葉暗畱鶯語落日林深看鳥回<lb/>
記得清明攜酒處碧桃花底坐徘徊<lb/>
　　　薊門烟樹　　　　　　　　<hi>明</hi>金幼孜<lb/>
野色蒼蒼接薊門淡烟踈樹碧氤氲過橋酒幔依稀見<lb/>
<pb n="KR4h0141_WYG_275-12b"/>
附郭人家逺近分紅雨落花行處有緑隂啼鳥坐來聞<lb/>
玉京盡日多佳氣縹緲還㸔暎五雲<lb/>
　　　薊門烟樹　　　　　　　　<hi>明</hi>李東陽<lb/>
薊丘城外訪遺蹤樹色烟光逺更重飛雨過時青未了<lb/>
落花殘處緑還濃路迷南郭將三里望斷西林有數峰<lb/>
坐久不知遲日霽隔谿僧寺午時鐘<lb/>
　　　樹色　　　　　　　　　　<hi>明</hi>卲　寶<lb/>
乍濃還淡弄朝暉樹色依稀定是非樓上望回川歴歴<lb/>
<pb n="KR4h0141_WYG_275-13a"/>
城隂遮斷路㣲㣲晴雲有影團傾葢春水無波緑染衣<lb/>
獨坐懷人心正逺天空渭北雁初歸<lb/>
　　　樹影　　　　　　　　　　<hi>明</hi>朱之蕃<lb/>
層枝疉葉㸃苔斑深院重垣總莫關夾道宻移湏按轡<lb/>
滿庭交匝可怡顔月穿池岸連浮藻日射園林障逺山<lb/>
斜拂北窗來枕簟清隂合處鳥聲閒<lb/>
　　七言排律<lb/>
　　　畫古木　　　　　　　　　<hi>元</hi>馬祖常<lb/>
<pb n="KR4h0141_WYG_275-13b"/>
桑空河上生賢相楓老山中化羽人未借九關當地軸<lb/>
還曾八月上天津雷燒桐尾琴材古玉刻龍形劍具新<lb/>
雨蝕蒼皮苔䕶石泉舂玉乳月翻輪東堤楊栁春烟暖<lb/>
西浦芙蓉曉露勻偃蹇孤根巖壑氣我知棫樸不為薪<lb/>
　　五言絶句<lb/>
　　　洛陽道獻呂四郎中　　　　<hi>唐</hi>儲光羲<lb/>
洛水春氷開洛城春樹緑朝看大道上落花亂馬足<lb/>
　　　北垞　　　　　　　　　　<hi>唐</hi>王　維<lb/>
<pb n="KR4h0141_WYG_275-14a"/>
北垞湖水北雜樹暎朱欄逶迤南川水明滅青林端<lb/>
　　　漆園　　　　　　　　　　　王　維<lb/>
古人非傲吏自闕經世務偶寄一㣲官婆娑數株樹<lb/>
　　　同賦送逺客一絶　　　　　<hi>唐</hi>皇甫冉<lb/>
行隨新樹深夢隔重江逺迢遞風日閒蒼茫洲渚晚<lb/>
　　　天長地乆詞　　　　　　　<hi>唐</hi>盧　綸<lb/>
玉砌紅花樹香風不敢吹春光解天意偏發殿南枝<lb/>
　　　晚思　　　　　　　　　　<hi>唐</hi>司空曙<lb/>
<pb n="KR4h0141_WYG_275-14b"/>
蛩吟窗下月草濕階前露晚景凄我衣秋風入庭樹<lb/>
　　　早發汾南　　　　　　　　<hi>唐</hi>王　建<lb/>
橋上車馬發橋南烟樹開青山斜不斷迢遞故鄉來<lb/>
　　　夢江南　　　　　　　　　<hi>唐</hi>張　祜<lb/>
行吟洞庭句不見洞庭人盡日碧江夢江南紅樹春<lb/>
　　　古樹　　　　　　　　　　<hi>唐</hi>崔道融<lb/>
古樹春風入陽和力太遲莫言生意盡更引萬年枝<lb/>
　　　行園樹　　　　　　　　　<hi>宋</hi>徐　鉉<lb/>
<pb n="KR4h0141_WYG_275-15a"/>
松節凌霜乆蓬根逐吹頻羣生各有性桃李但争春<lb/>
　　　和晏相公湖上　　　　　　<hi>宋</hi>韓　維<lb/>
風枝挂危露飛動夕陽中莫遣兒童撼畱看着葉紅<lb/>
　　　余元祐六年六月罷著作佐郎除秘書丞是歲<lb/>
　　　　仲冬復除著作郎兼史院檢討復至舊局題<lb/>
　　　　屏　　　　　　　　　　<hi>宋</hi>張　耒<lb/>
庭樹應知我相逢益老蒼别来秋苦雨但見瓦松長<lb/>
　　　觀祝孝友畫巻　　　　　　<hi>宋</hi>朱　子<lb/>
<pb n="KR4h0141_WYG_275-15b"/>
天邊雲遶山江上烟迷樹不向曉来看詎知重疉數<lb/>
　　　山居雜詩　　　　　　　　<hi>金</hi>元好問<lb/>
漲落沙痕出堤摧岸口斜斷橋堆聚沫髙樹閣浮槎<lb/>
　　　即事　　　　　　　　　　<hi>元</hi>趙　雍<lb/>
獨坐對明月遥遥千古情西風兩三日庭樹已秋聲<lb/>
　　　題宋子障太守畫　　　　　<hi>元</hi>張　昱<lb/>
老樹含青雨平林澹白烟隔谿茅屋在好泊米家船<lb/>
　　六言絶句<lb/>
<pb n="KR4h0141_WYG_275-16a"/>
　　　舍北閒望作六字絶句　　　<hi>宋</hi>陸　㳺<lb/>
潘岳一篇秋興李成八幅寒林舍北偶然倚杖盡見古<lb/>
人用心<lb/>
　　　題畫　　　　　　　　　　<hi>元</hi>倪　瓚<lb/>
罨畫谿頭喚渡銅官山下尋僧水榭汀橋曲曲風林雲<lb/>
磴層層<lb/>
　　　絶句　　　　　　　　　　<hi>元</hi>張　雨<lb/>
三山環合一水中有老木叅天不著幽人草閣誰收無<lb/>
<pb n="KR4h0141_WYG_275-16b"/>
限雲煙<lb/>
　　七言絶句<lb/>
　　　送朱越　　　　　　　　　<hi>唐</hi>王昌齡<lb/>
逺别舟中蔣山暮君行舉首燕城路薊門秋月隱黄雲<lb/>
期向金陵醉江樹<lb/>
　　　詣徐卿覓果栽　　　　　　<hi>唐</hi>杜　甫<lb/>
草堂少花今欲栽不問緑李與黄梅石筍街中却歸去<lb/>
果園坊裏為求來<lb/>
<pb n="KR4h0141_WYG_275-17a"/>
　　　送齊山人歸長白山　　　　<hi>唐</hi>韓　翃<lb/>
舊事仙人白兔公掉頭歸去又乗風柴門流水依然在<lb/>
一路寒山萬木中<lb/>
　　　送韋判官　　　　　　　　<hi>唐</hi>盧　綸<lb/>
前峰後嶺碧濛濛草擁驚泉樹帶風人語馬嘶聽不得<lb/>
更堪長路在雲中<lb/>
　　　雨晴至江渡　　　　　　　<hi>唐</hi>栁宗元<lb/>
江雨初晴思逺歩日西獨向愚谿渡渡頭水落村徑成<lb/>
<pb n="KR4h0141_WYG_275-17b"/>
撩亂浮槎在髙樹<lb/>
　　　同錢員外禁中夜直　　　　<hi>唐</hi>白居易<lb/>
宫漏三聲知半夜好風凉月滿松筠此時閒坐寂無語<lb/>
藥樹影中惟兩人<lb/>
　　　戲題山居　　　　　　　　<hi>唐</hi>陳　羽<lb/>
雖有柴門長不關片雲髙木共身閒猶嫌住乆人知處<lb/>
見欲移居更上山<lb/>
　　　宮詞　　　　　　　　　　<hi>唐</hi>王　涯<lb/>
<pb n="KR4h0141_WYG_275-18a"/>
曈曈日出大明宫天樂遥聞在碧空禁樹無風正和暖<lb/>
玉樓金殿曉光中<lb/>
　　　其二<lb/>
御果收時屬内官傍簷低壓玉闌干明朝摘向金華殿<lb/>
盡日枝頭次第看<lb/>
　　　古樹　　　　　　　　　　<hi>唐</hi>徐　凝<lb/>
古樹欹斜臨古道枝不生花復生草行人不見樹少時<lb/>
樹見行人㡬畨老<lb/>
<pb n="KR4h0141_WYG_275-18b"/>
　　　寄永道士　　　　　　　　<hi>唐</hi>李商隱<lb/>
共上雲山獨下遲陽臺白道細如絲君今並倚三珠樹<lb/>
不記人間葉落時<lb/>
　　　池邉　　　　　　　　　　　李商隱<lb/>
玉琯葭灰細細吹流鶯上下燕參差日西千繞池邊樹<lb/>
憶把枯條撼雪時<lb/>
　　　漢隂庭樹　　　　　　　　<hi>唐</hi>趙　嘏<lb/>
掘溝引水澆蔬圃插竹為籬䕶藥苖楊栁如絲風易亂<lb/>
<pb n="KR4h0141_WYG_275-19a"/>
梅花似雪日難消<lb/>
　　　曉宴　　　　　　　　　　<hi>唐</hi>李羣玉<lb/>
金波西傾銀漢落緑樹含煙倚朱閣曉華曈曨聞調笙<lb/>
一㸃殘燈隔羅幕<lb/>
　　　小逰仙　　　　　　　　　<hi>唐</hi>曹　唐<lb/>
元洲草木不知黄甲子初開浩刼長無限萬年年少女<lb/>
手攀紅樹滿殘陽<lb/>
　　　荆林館　　　　　　　　　<hi>宋</hi>孔平仲<lb/>
<pb n="KR4h0141_WYG_275-19b"/>
古木森然滿驛庭繁隂凌亂月分明千枝萬葉誰拘管<lb/>
攪作秋風一片聲<lb/>
　　　出郊　　　　　　　　　　<hi>宋</hi>王安石<lb/>
川原一片緑交加深樹冥冥不見花風日有情無處着<lb/>
初廻光景到桑麻<lb/>
　　　入瑞巖道間絶句呈彦集充父二兄<lb/>
　　　　　　　　　　　　　　　<hi>宋</hi>朱　子<lb/>
風髙木落晚秋時日暮千林黄葉稀祇有蒼蒼谷中樹<lb/>
<pb n="KR4h0141_WYG_275-20a"/>
歳寒心事不相違<lb/>
　　　丙辰正月三日贈彭世昌歸山　朱　子<lb/>
象山聞説是君開雲木叅天瀑響雷好去山頭且堅坐<lb/>
等閒莫要下山來<lb/>
　　　玉山道中　　　　　　　　<hi>宋</hi>楊萬里<lb/>
邨北邨南水響齊巷頭巷尾樹隂低青山自負無塵色<lb/>
盡日殷勤照碧谿<lb/>
　　　道傍草木　　　　　　　　　楊萬里<lb/>
<pb n="KR4h0141_WYG_275-20b"/>
古樹何年澗㡳生只今已與嶺般平千梢萬葉無重數<lb/>
一一分眀報雨聲<lb/>
　　　連江官湖　　　　　　　　<hi>宋</hi>徐　璣<lb/>
衆山圍繞緑團圓官木參差古道邊行盡濃隂全不了<lb/>
一湖飛雨帶輕烟<lb/>
　　　秋興　　　　　　　　　　<hi>金</hi>吴　激<lb/>
後園雜樹入雲髙萬里長風夜怒號憶向錢塘江上寺<lb/>
松窗竹閣瞰秋濤<lb/>
<pb n="KR4h0141_WYG_275-21a"/>
　　　　雜詩　　　　　　　　　　<hi>金</hi>王　磵<lb/>
　隂隂緑樹闇庭除㪚盡鳴禽静有餘獨對熏爐坐終日<lb/>
　㑹心惟有漆園書<lb/>
　　　　其二<lb/>
　屋頭叢木撼蒼烟風捲飛花到枕邊南寺有僧來問字<lb/>
　打門驚覺午窗眠<lb/>
　　　　宋樓道中　　　　　　　　<hi>金</hi>劉従益<lb/>
　十里羊腸路詰盤過花穿栁㡬廻還馬頭忽轉青林角<lb/>
<pb n="KR4h0141_WYG_275-21b"/>
　綠繞人家水一灣<lb/>
　　　　太乙宫　　　　　　　　　<hi>元</hi>王　惲<lb/>
　庭樹瀟瀟綠滿廊日長深鎻碧窗凉隔簾遥見秋來處<lb/>
　一葉輕黄墮井牀<lb/>
　　　　題畫　　　　　　　　　　<hi>元</hi>張　憲<lb/>
　晴川𣺌𣺌停春水怪石峩峩插亂山最愛夕陽煙寺裏<lb/>
　千株古木伴僧閒<lb/>
御定佩文齋詠物詩選巻二百七十五<lb/>
</p>
<p>
</p>
  </div>
</body>
</text>
</TEI>
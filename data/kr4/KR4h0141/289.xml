<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_289-1a"/>
　欽定四庫全書<lb/>
御定佩文齋詠物詩選巻二百八十九<lb/>
　　楊栁類<lb/>
　　　五言古<lb/>
　　　　折楊栁　　　　　　　　　<hi>梁</hi>簡文帝<lb/>
　楊栁亂成絲攀折上春時葉宻鳥飛礙風輕花落遲城<lb/>
　高短簫發林空畫角悲曲中無别意併是為相思<lb/>
　　　　詠陽雲樓簷栁　　　　　　<hi>梁</hi>元　帝<lb/>
<pb n="KR4h0141_WYG_289-1b"/>
　楊栁非花樹依樓自覺春枝邊通粉色葉裏暎紅巾帶<lb/>
　日交簾影因吹掃席塵拂簷應有意偏宜桃李人<lb/>
　　　　賦得垂栁暎斜谿　　　　　<hi>陳</hi>張正見<lb/>
　千仭清谿險三陽弱栁垂葉細臨湍合根空帶石危風<lb/>
　翻夾浦絮雨濯倚流枝不分梅花落還同横笛吹<lb/>
　　　　西澗種栁　　　　　　　　<hi>唐</hi>韋應物<lb/>
　宰邑乖所願黽勉愧昔人聊將休暇日種栁西澗濱置<lb/>
　鍤息㣲倦臨流睇歸雲封壤自人力生條在陽春成隂<lb/>
<pb n="KR4h0141_WYG_289-2a"/>
豈自取為茂屬他辰延詠留佳賞山水變夕曛<lb/>
　　　東澗種栁　　　　　　　　<hi>唐</hi>白居易<lb/>
野性愛栽植植栁水中坻乗春持斧斫裁截而樹之長<lb/>
短既不一髙下隨所宜倚岸埋大幹臨流揷小枝松柏<lb/>
不可待楩楠固難移不如種此樹此樹易榮滋無根亦<lb/>
可活成隂况非遲三年未離郡可以見依依種罷水邊<lb/>
憇仰頭閒自思富貴本非望功名須待時不種東谿栁<lb/>
端坐欲何為<lb/>
<pb n="KR4h0141_WYG_289-2b"/>
　　　栁堤　　　　　　　　　　<hi>明</hi>袁　凱<lb/>
柔條被晴莎宻隂覆芳杜逶迤起沙際寂寞連水滸鷗<lb/>
眠雨未歇鶯叫煙初曙還將竹竿去從爾釣春渚<lb/>
　　七言古<hi>附長短句</hi>
　　　詠栁　　　　　　　　　　<hi>唐</hi>許景先<lb/>
春色東來渡渭橋青門垂栁百千條長楊西連建章路<lb/>
漢家林苑紛無數縈花始遍合歡枝逰絲半罥相思樹<lb/>
春楼初日照南隅柔條垂綠掃金鋪寶釵新梳倭墮髻<lb/>
<pb n="KR4h0141_WYG_289-3a"/>
錦帶交垂連理襦自憐栁塞淹戎幕銀燭長啼愁夢著<lb/>
芳樹朝催玉管新春風夜染羅衣薄城頭楊栁巳如絲<lb/>
今年花落去年時折芳逺寄相思曲為惜容華難再持<lb/>
　　　官渡栁歌送李員外承恩徃揚州覲省<lb/>
　　　　　　　　　　　　　　　<hi>唐</hi>獨孤及<lb/>
君不見官渡河兩岸三月楊栁枝千條萬條色色色勝<lb/>
綠絲花作鉛粉絮葉成翠羽帳此時送逺人悵望春水<lb/>
上逺客折楊栁依依兩含情夾郎木蘭舟送郎千里行<lb/>
<pb n="KR4h0141_WYG_289-3b"/>
郎把紫泥書東征覲庭闈脫却貂襜褕新著五彩衣雙<lb/>
鳯并兩翅將雛東南飛五兩得便風幾日到揚州莫貪<lb/>
揚州好客行剰淹留郎到官渡頭春蘭已應久殷勤道<lb/>
逺别為謝大堤栁攀條倘相憶五里一廽首明年栁枝<lb/>
黄問郎還家否<lb/>
　　　岸栁　　　　　　　　　　<hi>宋</hi>楊萬里<lb/>
栁梢拂入谿雲隂栁根揷入谿水深祇今立岸一敝帚<lb/>
歸時弄日千黄金人生榮謝亦如此謝何足怨榮何喜<lb/>
<pb n="KR4h0141_WYG_289-4a"/>
秋霜春雨自四時老夫問栁栁不知<lb/>
　　五言律<lb/>
　　　春池栁　　　　　　　　　<hi>唐</hi>太　宗<lb/>
年栁變池臺隋堤曲直廽逐浪絲隂去迎風帶影來疎<lb/>
黄一鳥哢半翠幾睂開縈雪臨春岸參差間早樓<lb/>
　　　栁　　　　　　　　　　　<hi>唐</hi>李　嶠<lb/>
楊栁鬱氤氲金堤總翠芬庭前花類雪楼際葉如雲列<lb/>
宿分龍影芳池寫鳯文短簫何以奏攀折為思君<lb/>
<pb n="KR4h0141_WYG_289-4b"/>
　　　望漢陽栁色寄王宰　　　　<hi>唐</hi>李　白<lb/>
漢陽江上栁望客引東枝樹樹花如雪紛紛亂若絲春<lb/>
風傳我意草木度前墀寄謝絃歌宰西來定未遲<lb/>
　　　栁邊　　　　　　　　　<hi>唐</hi>杜　甫<lb/>
只道梅花發那知栁亦新枝枝總到地葉葉自開春紫<lb/>
燕時翻翼黄鸝不露身漢南應老盡灞上逺愁人<lb/>
　　　賦得長亭栁　　　　　　　<hi>唐</hi>戴叔倫<lb/>
濯濯長亭栁隂連㶚水流雨槎金縷細煙䙚翠絲柔送<lb/>
<pb n="KR4h0141_WYG_289-5a"/>
客添新恨聽鶯憶舊逰贈行多折取那得到深秋<lb/>
　　　生春　　　　　　　　　　<hi>唐</hi>元　稹<lb/>
何處生春早春生栁眼中芽新纔綻日茸短未含風綠<lb/>
誤睂心重黄驚蠟淚融碧條殊未合愁緒巳先叢<lb/>
　　　栁　　　　　　　　　　　<hi>唐</hi>李商隠<lb/>
章臺従掩暎郢路更參差見説風流極來當婀娜時橋<lb/>
廻行欲斷堤逺意相隨忍放花如雪青樓撲酒旗<lb/>
　　　謔栁　　　　　　　　　　　李商隱<lb/>
<pb n="KR4h0141_WYG_289-5b"/>
已帶黄金縷仍飛白玉花長時須拂馬宻處少藏鴉睂<lb/>
細従他斂腰輕莫自斜玳梁誰道好偏擬暎盧家<lb/>
　　　詠栁　　　　　　　　　　<hi>唐</hi>方　干<lb/>
揺曵惹風吹臨堤軟勝絲態濃誰為識力弱自難持學<lb/>
舞枝翻袖呈妝葉展睂如何一攀折懷友又題詩<lb/>
　　　詠栁　　　　　　　　　　<hi>唐</hi>呉　融<lb/>
自與鶯為地不教花作媒細應和雨斷輕秖受風裁好<lb/>
拂錦歩幛莫遮銅雀臺灞陵千萬樹日暮别離囘<lb/>
<pb n="KR4h0141_WYG_289-6a"/>
　　　栁花寄人　　　　　　　　<hi>唐</hi>李建勲<lb/>
每愛江城裏青春向盡時一廻新雨歇是處好風吹破<lb/>
石粘蟲網髙樓撲酒旗遥知陶令宅五樹正離披<lb/>
　　　折栁亭　　　　　　　　　<hi>宋</hi>孔平仲<lb/>
楊栁已藏鴉髙亭望物華平時常送客此日自離家别<lb/>
酒杯何滿征途日欲斜醉行三十里春思滿鶯花<lb/>
　　　折楊栁　　　　　　　　　<hi>元</hi>錢惟善<lb/>
何處好楊栁攀條贈逺行花飛渡江水客醉踏歌聲秋<lb/>
<pb n="KR4h0141_WYG_289-6b"/>
色凋榆塞春隂接鳯城一枝不敢折為近亞夫營<lb/>
　　　楊花　　　　　　　　　　<hi>元</hi>僧善住<lb/>
池塘春欲暮散漫復霏㣲未得為萍去先來作雪飛帶<lb/>
泥粘燕觜和雨㸃人衣向晚東風急飄零無所歸<lb/>
　　　綠窗詩　　　　　　　　　<hi>元</hi>孫　淑<lb/>
窗裏人初起窗前栁正嬌捲簾衝落絮開鏡見垂條坐<lb/>
對分金線行防拂翠翹流鶯空巧語倦聽不須調<lb/>
　　　宫栁　　　　　　　　　　<hi>明</hi>陳　沂<lb/>
<pb n="KR4h0141_WYG_289-7a"/>
嫋嫋春聲裏隂隂曉色中縷垂金屋暗花散玉樓空凝<lb/>
露啼秦苑因風鬬楚宫不知行輦處幾樹近簾櫳<lb/>
　　　折楊栁　　　　　　　　　<hi>明</hi>楊　愼<lb/>
白雪新年盡東風昨夜驚芳菲隨處滿楊栁最多情染<lb/>
作春衣色吹為玉笛聲如何千里别只贈一枝行<lb/>
　　　賦得新栁送别　　　　　　<hi>明</hi>謝肇淛<lb/>
短岸復長隄黄輕綠未齊曉風吹不定春雪壓常低草<lb/>
細偏相妬鶯嬌未敢啼年芳君莫問日落灞陵西<lb/>
<pb n="KR4h0141_WYG_289-7b"/>
　　　孤栁　　　　　　　　　　<hi>明</hi>僧徳祥<lb/>
孤栁在江津年年占早春上林何限樹此樹獨無鄰蘸<lb/>
水煙條短啼春露葉新不知緣甚事只贈逺行人<lb/>
　　　折楊栁　　　　　　　　　<hi>明</hi>楊文儷<lb/>
昔去臨岐路柔黄綴樹生今來歸故里暗綠與樓平花<lb/>
起輕飄絮條聲巧囀鶯因看攀折處記取别時情<lb/>
　　五言排律<lb/>
　　　小苑春望宫池栁色　　　　<hi>唐</hi>張　昔<lb/>
<pb n="KR4h0141_WYG_289-8a"/>
小苑春初至皇衢日更清遥分萬條栁迥出九重城隱<lb/>
暎龍池潤參差鳯闕明影宜宫雪曙色帶禁煙晴深淺<lb/>
殘陽變髙低曉吹輕年光正堪折欲寄一枝榮<lb/>
　　　御溝新栁　　　　　　　　<hi>唐</hi>賈　稜<lb/>
御苑陽和早章溝栁色新託根偏近日布葉乍迎春秀<lb/>
質方含翠清隂欲庇人輕煙度斜景多露滴行塵䙚䙚<lb/>
堪離贈依依獨望頻王孫如可賞攀折在芳辰<lb/>
　　　御溝新栁　　　　　　　　<hi>唐</hi>馮　宿<lb/>
<pb n="KR4h0141_WYG_289-8b"/>
夾道天渠逺垂絲御栁新千條宜向日萬戸共迎春輕<lb/>
翠含煙發微音逐吹頻靜看思渡口廻望憶江濱䙚䙚<lb/>
分逰騎依依駐旅人陽和如可及攀折在兹辰<lb/>
　　　御溝新栁　　　　　　　　<hi>唐</hi>陳　羽<lb/>
宛宛如絲栁含黄一望新未成溝上暗且向日邊春嫋<lb/>
娜方遮水低迷欲醉人託空方鬱鬱逐溜影鱗鱗㺯色<lb/>
滋宵露垂枝染夕塵夾堤連太液還似暎天津<lb/>
　　　御溝新栁　　　　　　　　<hi>唐</hi>杜荀鶴<lb/>
<pb n="KR4h0141_WYG_289-9a"/>
律到御溝春溝邊栁色新細籠穿禁水輕拂入朝人日<lb/>
近韶光早天低聖澤勻谷鶯棲未穩宫女畫難真楚國<lb/>
空揺浪隋堤暗惹塵何如帝城裏先得覆龍津<lb/>
　　　垂栁　　　　　　　　　　<hi>唐</hi>李商隱<lb/>
垂栁碧髯茸樓昬雨帶容思量成夜夢束久發春慵梳<lb/>
洗憑張敞乘騎笑稚恭碧虛隨轉笠紅燭近髙舂怨目<lb/>
明秋水愁睂淡逺峯小欄花盡蝶靜院醉醒蛩舊作琴<lb/>
臺鳳今為藥店龍寶奩抛擲久一任景陽鐘<lb/>
<pb n="KR4h0141_WYG_289-9b"/>
　　　栁絮　　　　　　　　　　<hi>金</hi>髙廷玉<lb/>
斷送春歸去紛飛不暫停和風三徑雪微雨一池萍蝶<lb/>
惹依芳草蜂粘過小庭静宜投隙地狂欲攪青冥得得<lb/>
穿珠户時時撲翠屏黄鶯枝上語似與訴飄零<lb/>
　　　栁巷　　　　　　　　　　<hi>元</hi>許有孚<lb/>
種栁圭塘路行行便向榮雨晴羞眼澀煙暖細睂橫色<lb/>
比金猶嫩枝看翠易盈林疎無繫馬葉接有啼鶯線亂<lb/>
柔條䙚氊鋪落絮平尋詩常獨往送客或同行歸院塵<lb/>
<pb n="KR4h0141_WYG_289-10a"/>
難到還家月每明上通陶令宅下接亞夫營京兆時非<lb/>
昔髙樓夢自驚陽關休疊曲司馬易傷情但恐春囘馭<lb/>
何將酒解酲託根因勝境由徑得嘉名莫訝公休吏詩<lb/>
成句未精<lb/>
　　七言律<lb/>
　　　栁絮　　　　　　　　　　<hi>唐</hi>劉禹錫<lb/>
飄颺南陌起東鄰漠漠濛濛好度春花巷暖隨輕舞蝶<lb/>
玉樓晴拂豔妝人縈廽謝女題詩筆㸃綴陶公漉酒巾<lb/>
<pb n="KR4h0141_WYG_289-10b"/>
何處好風偏似雪隋河堤上古江津<lb/>
　　　喜小樓西新栁抽條　　　　<hi>唐</hi>白居易<lb/>
一行弱栁前年種數尺柔條今日新漸欲拂他騎馬客<lb/>
未多遮得上樓人須教碧玉羞睂黛莫與紅桃作麴塵<lb/>
為報金堤千萬樹饒伊未敢苦爭春<lb/>
　　　栁　　　　　　　　　　　<hi>唐</hi>李商隱<lb/>
江南江北雪初消漠漠輕黄惹嫩條灞岸已攀行客手<lb/>
楚宫先騁舞姬腰清明帶雨臨官道晚日含風拂野橋<lb/>
<pb n="KR4h0141_WYG_289-11a"/>
如線如絲正牽恨王孫歸路一何遥<lb/>
　　　題栁　　　　　　　　　　<hi>唐</hi>温庭筠<lb/>
楊栁千條拂面絲綠煙金穗不勝吹香隨靜婉歌塵起<lb/>
影伴嬌嬈舞袖垂羗笛一聲何處曲流鶯百囀最髙枝<lb/>
千門九陌花如雪飛過宫牆兩不知<lb/>
　　　詠栁　　　　　　　　　　<hi>唐</hi>薛　逢<lb/>
弱植驚風急自傷暮來翻遣思悠揚曾飄綺陌隨髙下<lb/>
敢拂朱欄競短長縈砌乍飛還乍舞撲池如雪又如霜<lb/>
<pb n="KR4h0141_WYG_289-11b"/>
莫令岐路頻攀折漸擬垂隂到畫堂<lb/>
　　　新栁　　　　　　　　　　<hi>唐</hi>薛　能<lb/>
輕輕須重不須輕衆木難成獨早成柔性定勝剛性立<lb/>
一枝還引萬枝生天鍾和氣元無力時遇風光别有情<lb/>
誰道少逢知已用將軍因此建雄名<lb/>
　　　栁　　　　　　　　　　　<hi>唐</hi>羅紹威<lb/>
妝㸃青春更有誰青春常許占先知亞夫營畔風輕處<lb/>
元亮門前日暖時花宻宛如飄六出葉繁何惜借雙睂<lb/>
<pb n="KR4h0141_WYG_289-12a"/>
交情别緒論多少好向行人贈一枝<lb/>
　　　詠栁　　　　　　　　　　<hi>唐</hi>李咸用<lb/>
日近煙饒還有意東垣西掖幾千株牽仍别恨知難盡<lb/>
誇衒春光恐更無解引人情長婉約巧隨風勢强盤紆<lb/>
天應繡出繁華景處處茸絲惹路衢<lb/>
　　　折楊栁　　　　　　　　　<hi>唐</hi>翁　綬<lb/>
紫陌金堤暎綺羅逰人處處動離歌隂移古戍迷芳草<lb/>
花帶殘陽落逺波臺上少年吹白雪樓中思婦歛青蛾<lb/>
<pb n="KR4h0141_WYG_289-12b"/>
殷勤攀折贈行客此去闗山雨雪多<lb/>
　　　新栁　　　　　　　　　　<hi>唐</hi>顧　雲<lb/>
帶露含煙處處垂綻黄揺綠嫩參差長隄未見風飄絮<lb/>
廣陌初憐日暎絲斜傍畫筵偷舞態低臨妝閣學愁睂<lb/>
離亭不放到春暮折盡拂簷千萬枝<lb/>
　　　栁　　　　　　　　　　　<hi>唐</hi>徐　夤<lb/>
漠漠金條引線微年年先翠報春歸觧籠飛靄延芳景<lb/>
不逐亂花飄夕暉啼鳥噪蟬堪悵望舞煙揺水自因依<lb/>
<pb n="KR4h0141_WYG_289-13a"/>
五株名顯陶家後見說辭榮種者稀<lb/>
　　　詠栁　　　　　　　　　　<hi>宋</hi>王十朋<lb/>
東君扵此最鍾情裝㸃邨邨入書屏向我無言睂自展<lb/>
與人非故眼猶青縈牽别恨絲千尺斷送春光絮一亭<lb/>
葉底黃鸝音更好隔谿煙雨醉時聽<lb/>
　　　楊花　　　　　　　　　　<hi>金</hi>邢安國<lb/>
細㸃輕團轉復飄隋家堤岸灞陵橋非綿非絮寒無用<lb/>
如雪如霜暖不消狂惹客衣知有恨巧尋禪榻故相撩<lb/>
<pb n="KR4h0141_WYG_289-13b"/>
陂塘囬首浮萍滿依舊春風擺翠條<lb/>
　　　反垂栁短吟　　　　　　　<hi>元</hi>劉　因<lb/>
偃蹇髙松雪謾飛最憐憔悴綠楊枝青絲曾識鶯聲軟<lb/>
黄葉俄驚馬足遲有分只偷春色早無心要結嵗寒知<lb/>
不應再得東風力更與行人管别離<lb/>
　　　風栁　　　　　　　　　　<hi>元</hi>張𢎞範<lb/>
澹澹池塘近楚宫綠腰䙚娜學盤中亂揺芳草飛輕白<lb/>
細搭朱欄拂落紅枝上嬌鶯啼恰恰樹邊舞蝶意悤悤<lb/>
<pb n="KR4h0141_WYG_289-14a"/>
東君應著吹嘘力要把春愁一掃空<lb/>
　　　栁眼　　　　　　　　　　<hi>元</hi>謝宗可<lb/>
媚媆窺春淺碧浮欲開還閉半顰羞露垂煙縷秋波溜<lb/>
雨歇風條曉淚收上苑困酣興廢夢灞橋看盡古今愁<lb/>
五株彭澤囬青否應是生花雪滿頭<lb/>
　　　賦楊花　　　　　　　　　<hi>元</hi>陳　基<lb/>
巷南巷北晝冥冥揺蕩春風未肯停薄命不禁巫峡雨<lb/>
前身曾化楚江萍已扵謝女詩中見更向劉郎曲裏聽<lb/>
<pb n="KR4h0141_WYG_289-14b"/>
腸斷不堪囘首處並人飛過短長亭<lb/>
　　　楊花　　　　　　　　　　<hi>元</hi>馬　臻<lb/>
品題曾入百花名長恨濛濛畫不成灞岸雨餘粘穗濕<lb/>
章臺風暖撲人輕緩隨流水知無力閒度髙樓似有情<lb/>
想得山齋清影裏亂和蛛網惹柴荆<lb/>
　　　楊花　　　　　　　　　　<hi>明</hi>睿　宗<lb/>
金絲縷縷是誰槎時見流鶯為擲梭春暮絮飛清影薄<lb/>
夏初蟬噪綠隂多依依弱態愁青女䙚䙚柔情戀碧波<lb/>
<pb n="KR4h0141_WYG_289-15a"/>
惆悵路岐行客衆長條折盡欲如何<lb/>
　　　楊花　　　　　　　　　　<hi>明</hi>謝　晉<lb/>
飛飛滚滚復揚揚送盡春歸客路傍雪為有才曾擬詠<lb/>
風因無力却欺狂妝樓曉起縈簾白水郭晴來滿店香<lb/>
莫向隋堤凝望眼斷烟斜日正迷茫<lb/>
　　　糝徑楊花　　　　　　　　<hi>明</hi>李東陽<lb/>
漢漠楊花帶逺天舞如輕雪糝如氊行當僻處隨人到<lb/>
風向多時著意偏地濕似沾前夜雨日斜猶颺隔谿煙<lb/>
<pb n="KR4h0141_WYG_289-15b"/>
春光到此真須惜莫愛牀頭沽酒錢<lb/>
　　　宫栁　　　　　　　　　　<hi>明</hi>石　珤<lb/>
内裏垂楊自不同萬條柔翠拂瓊宫葉含華蕚楼前雨<lb/>
枝帶朝元閣上風望入畫睂情正切囀来黄鳥語初工<lb/>
一般灞水橋頭綠日日行人惆悵中<lb/>
　　　武昌栁　　　　　　　　　<hi>明</hi>錢希言<lb/>
容顔消息轉悠悠暗憶飛綿上翠樓謝氏女郎空有賦<lb/>
盧家少婦不知愁隂疑灞水橋邊合絲學靈和殿裏柔<lb/>
<pb n="KR4h0141_WYG_289-16a"/>
若向呉昌折春色綠條留取繫歸舟<lb/>
　　　詠新栁　　　　　　　　　<hi>明</hi>徐　桂<lb/>
掩暎朱樓䕃曲池霏微芳樹早含滋枝枝水畔纔舒眼<lb/>
葉葉風前乍展睂未許漫天輕作絮且教拂地有垂絲<lb/>
征人逺道那堪折休共梅花笛裏吹<lb/>
　　　其二<lb/>
條風一夜乍囬枯黛色和烟半有無𤣥灞柔條堪繫馬<lb/>
白門疎影不藏烏樓頭寒暎羅衣薄曲裹風驚紫塞孤<lb/>
<pb n="KR4h0141_WYG_289-16b"/>
春水淥波春草碧等閒芳嵗莫教徂<lb/>
　　　栁　　　　　　　　　　　<hi>明</hi>朱謀㬜<lb/>
二十八星中有名千枝萬樹綰離情暖風拂地條初弱<lb/>
寒雨連空葉漸生半倚紅亭江北岸低藏粉堞漢南城<lb/>
綠隂髙處春光暮吹送新蟬四五聲<lb/>
　　　煙栁　　　　　　　　　　<hi>明</hi>朱之蕃<lb/>
隋隄呉苑鎖春光淡抹輕籠萬綠楊朝暮晴隂従變幻<lb/>
眼睂顰笑暗相將鶯梭忙織綃紋薄燕剪平分匹練長<lb/>
<pb n="KR4h0141_WYG_289-17a"/>
不辨離亭曾折處遥連芳草斷柔腸<lb/>
　　　沾泥絮　　　　　　　　　　朱之蕃<lb/>
雨撲香塵紫陌融楊花無力奈春風憑虚到底升還墜<lb/>
浪迹従前西復東漫擬鋪氊盈徑路無緣㸃硯入簾櫳<lb/>
萍繁櫸弱皆乗化心事枯禪未許同<lb/>
　　　應制賦禁中栁絮　　　　　<hi>明</hi>潘　緯<lb/>
日暖長楊露乍晞樓臺無處不霏霏纔隨漢苑春風起<lb/>
忽作梁園暮雪飛案上花生供奉筆墀頭影落侍臣衣<lb/>
<pb n="KR4h0141_WYG_289-17b"/>
不因賦質輕微甚那得吹嘘到禁闈<lb/>
　　　詠湖上新栁　　　　　　　<hi>明</hi>李　奎<lb/>
依依弱栁不勝春䙚䙚垂條向水濱奈可輕盈愁少婦<lb/>
豈堪攀折贈離人煙消翡翠眠初起風折鵝黄舞乍新<lb/>
猶喜芳心未成絮肯將睂黛向人顰<lb/>
　　　栁　　　　　　　　　　　<hi>明</hi>申時行<lb/>
泥融沙漲雪㾗消到處芳菲著舊條隔水半藏青雀舫<lb/>
迎風斜倚赤欄橋樓頭人醉初横笛灞口春隂不上潮<lb/>
<pb n="KR4h0141_WYG_289-18a"/>
陶令柴桑歸去久五株門外已飄揺<lb/>
　　五言絶句<lb/>
　　　賦得臨池栁　　　　　　　<hi>唐</hi>太　宗<lb/>
岸曲絲隂聚波揺帶影踈還將睂裏翠來就鏡中舒<lb/>
　　　栁浪　　　　　　　　　　<hi>唐</hi>裴　廸<lb/>
暎池同一色逐吹散如絲結隂既得地何謝陶家時<lb/>
　　　題平陽郡汾橋邊栁樹　　　<hi>唐</hi>岑　參<lb/>
此地曾居住今來宛似歸可憐汾上栁相見也依依<lb/>
<pb n="KR4h0141_WYG_289-18b"/>
　　　新栁　　　　　　　　　　<hi>唐</hi>司空曙<lb/>
全欺芳蕙晩似妬寒梅疾撩亂發青條春風來幾日<lb/>
　　　山徑栁　　　　　　　　　<hi>唐</hi>顧　况<lb/>
宛轉若逰絲淺深栽綠崦年年立春後即被啼鶯占<lb/>
　　　栁花詞　　　　　　　　　<hi>唐</hi>劉禹錫<lb/>
開從綠條上散逐香風逺故取花落時悠揚占春晩<lb/>
　　　其二<lb/>
輕飛不假風輕落不委地繚亂舞晴空發人無限思<lb/>
<pb n="KR4h0141_WYG_289-19a"/>
　　　栁谿　　　　　　　　　　<hi>唐</hi>韓　愈<lb/>
栁樹誰人種行行夾岸髙莫將條繫纜著處有蟬號<lb/>
　　　栁下暗記　　　　　　　　<hi>唐</hi>李商隱<lb/>
無奈巴南栁千條傍吹臺更將黄暎白擬作杏花媒<lb/>
　　　途中栁　　　　　　　　　<hi>唐</hi>李　中<lb/>
翠色晴來近長亭路去遙無人折煙縷落日拂谿橋<lb/>
　　　邨居　　　　　　　　　　<hi>元</hi>劉　因<lb/>
黄昬雨氣濃喜色滿南畝誰知一夜風吹放門前栁<lb/>
<pb n="KR4h0141_WYG_289-19b"/>
　　　渡江　　　　　　　　　　<hi>明</hi>張以寜<lb/>
幾載途中月窺愁酒半酣送人楊栁色今日是江南<lb/>
　　七言絶句<lb/>
　　　詠栁　　　　　　　　　　<hi>唐</hi>賀知章<lb/>
碧玉妝成一樹髙萬條垂下綠絲縧不知細葉誰裁出<lb/>
二月春風似剪刀<lb/>
　　　襄陽寒食寄宇文籍　　　　<hi>唐</hi>竇　鞏<lb/>
煙水初銷見萬家東風吹栁萬條斜大堤欲上誰相問<lb/>
<pb n="KR4h0141_WYG_289-20a"/>
馬踏春泥半是花<lb/>
　　　楊栁枝　　　　　　　　　<hi>唐</hi>劉禹錫<lb/>
南陌東城春早時相逢何處不依依桃紅李白皆誇好<lb/>
須得垂楊相發揮<lb/>
　　　其二<lb/>
御陌青門拂地垂千條金縷萬條絲如今綰作同心結<lb/>
將贈行人知不知<lb/>
　　　其三<lb/>
<pb n="KR4h0141_WYG_289-20b"/>
城外春風吹酒旗行人揮袂日西時長安陌上無窮樹<lb/>
唯有垂楊管别離<lb/>
　　　其四<lb/>
輕盈嬝娜占年華舞榭妝樓處處遮春盡絮飛留不得<lb/>
隨風好去落誰家<lb/>
　　　池上絮　　　　　　　　　<hi>唐</hi>韓　愈<lb/>
池上無風有落暉楊花晴後自飛飛為將纎質凌清鏡<lb/>
濕却無窮不得歸<lb/>
<pb n="KR4h0141_WYG_289-21a"/>
　　　折楊栁　　　　　　　　　<hi>唐</hi>楊巨源<lb/>
水邊楊栁麴塵絲立馬煩君折一枝惟有春風最相惜<lb/>
殷勤更向手中吹<lb/>
　　　賦得灞岸栁留辭鄭員外　　　楊巨源<lb/>
楊栁含煙灞岸春年年攀折為行人好風倘惜低枝便<lb/>
莫遣青絲掃路塵<lb/>
　　　華清宫前栁　　　　　　　<hi>唐</hi>王　建<lb/>
楊栁宫前忽地春在先驚動探春人曉來唯欠驪山雨<lb/>
<pb n="KR4h0141_WYG_289-21b"/>
洗郤枝頭綠上塵<lb/>
　　　憶江栁　　　　　　　　　<hi>唐</hi>白居易<lb/>
曽栽楊栁江南岸一别江南兩度春遥憶青青江岸上<lb/>
不知攀折是何人<lb/>
　　　楊栁枝詞　　　　　　　　　白居易<lb/>
陶令門前四五樹亞夫營裏百千條何似東都正二月<lb/>
黄金枝暎洛陽橋<lb/>
　　　其二<lb/>
<pb n="KR4h0141_WYG_289-22a"/>
依依嫋嫋復青青勾引春風無限情白雪花繁空撲地<lb/>
綠絲柔弱不勝鶯<lb/>
　　　栁絶句　　　　　　　　　<hi>唐</hi>杜　牧<lb/>
數樹新開翠影齊倚風情態被春迷依依故國樊川恨<lb/>
半掩邨橋半掩谿<lb/>
　　　東亭栁　　　　　　　　　<hi>唐</hi>趙　嘏<lb/>
拂水斜煙一萬條幾隨春色倚河橋不知别後誰攀折<lb/>
猶自風流勝舞腰<lb/>
<pb n="KR4h0141_WYG_289-22b"/>
　　　栁　　　　　　　　　　　<hi>唐</hi>李商隱<lb/>
栁暎江潭底有情望中頻遣客心驚巴雷隱隱千山外<lb/>
更作章臺走馬聲<lb/>
　　　離亭賦得折楊栁　　　　　　李商隱<lb/>
含煙惹霧每依依萬緒千條拂落暉為報行人休盡折<lb/>
半留相送半迎歸<lb/>
　　　折楊栁　　　　　　　　　<hi>唐</hi>薛　能<lb/>
華清髙樹出離宫南陌柔條帶暖風誰見輕隂是良夜<lb/>
<pb n="KR4h0141_WYG_289-23a"/>
瀑泉聲畔月明中<lb/>
　　　其二<lb/>
洛橋晴影覆江船羗笛秋聲濕塞煙閒想習池公宴罷<lb/>
水蒲風絮夕陽天<lb/>
　　　其三<lb/>
嫩綠輕懸似綴旒路人遥見隔宫樓誰能更近丹墀種<lb/>
觧播皇風入九州<lb/>
　　　其四<lb/>
<pb n="KR4h0141_WYG_289-23b"/>
窗外齊垂旭日初樓邊輕暖好風徐逰人莫道栽無益<lb/>
桃李清隂却不如<lb/>
　　　其五<lb/>
衆木猶寒獨早青御溝橋畔曲江亭陶家舊日應如此<lb/>
一院春條綠繞㕔<lb/>
　　　折楊栁　　　　　　　　　<hi>唐</hi>叚成式<lb/>
玉樓煙薄不勝芳金屋寒輕翠帶長公子驊驑往何處<lb/>
綠隂堪繫紫逰韁<lb/>
<pb n="KR4h0141_WYG_289-24a"/>
　　　楊栁枝　　　　　　　　　<hi>唐</hi>温庭筠<lb/>
蘇小門前栁萬條毶毶金線拂平橋黄鶯不語東風起<lb/>
深閉朱門伴細腰<lb/>
　　　其二<lb/>
金縷毶毶碧瓦溝六宫睂黛惹春愁暁來更帶龍池雨<lb/>
半拂欄干半入樓<lb/>
　　　其三<lb/>
御栁如絲暎九重鳳凰窗柱繡芙蓉景陽樓畔千條露<lb/>
<pb n="KR4h0141_WYG_289-24b"/>
一面新妝待曉鐘<lb/>
　　　楊栁枝詞　　　　　　　　<hi>唐</hi>韓　琮<lb/>
枝鬬纎腰葉鬬睂春來無處不如絲灞陵原上多離别<lb/>
少有長條拂地垂<lb/>
　　　栁　　　　　　　　　　　<hi>唐</hi>李山甫<lb/>
灞岸江頭臘雪消東風偷軟入纎條春來不忍登樓望<lb/>
萬架金絲著地嬌<lb/>
　　　其二<lb/>
<pb n="KR4h0141_WYG_289-25a"/>
受盡風霜得到春一條條是逐年新尋常送别無餘事<lb/>
爭忍攀將過與人<lb/>
　　　其三<lb/>
長恨陽和也世情把香和豔與紅英家家只是栽桃李<lb/>
獨自無根到處生<lb/>
　　　其四<lb/>
従來只是愛花人楊栁何曾占得春多向客亭門外立<lb/>
與他迎送往來塵<lb/>
<pb n="KR4h0141_WYG_289-25b"/>
　　　其五<lb/>
無賴秋風斗覺寒萬條煙罩一時乾逰人若要春消息<lb/>
直向江頭臘後看<lb/>
　　　楊栁枝夀杯詞　　　　　　<hi>唐</hi>司空圖<lb/>
桃源仙子不須誇聞道唯栽一片花何似浣紗谿畔住<lb/>
綠隂相間兩三家<lb/>
　　　其二<lb/>
處處縈空百萬枝一枝枝好更題詩隔城逺岫招行客<lb/>
<pb n="KR4h0141_WYG_289-26a"/>
便與朱樓當酒旗<lb/>
　　　其三<lb/>
錦城分得暎金溝兩岸年年引勝逰若似松篁須帶雪<lb/>
人間何處認風流<lb/>
　　　其四<lb/>
大堤時節近清明霞襯煙籠繞郡城好是梨花相暎處<lb/>
更勝松雪日初晴<lb/>
　　　其五<lb/>
<pb n="KR4h0141_WYG_289-26b"/>
聖主千年樂未央御溝金翠滿垂楊年年織作昇平字<lb/>
髙暎南山獻夀觴<lb/>
　　　栁　　　　　　　　　　　　司空圖<lb/>
誰家按舞傍池塘已見繁枝嫩眼黄謾說早梅先得意<lb/>
不知春力暗分張<lb/>
　　　其二<lb/>
似擬凌寒妬早梅無端㺯色傍髙臺折來未有新枝長<lb/>
莫遣佳人更折來<lb/>
<pb n="KR4h0141_WYG_289-27a"/>
　　　栁　　　　　　　　　　　<hi>唐</hi>羅　隱<lb/>
一簇青煙鎖玉樓半垂欄畔半垂溝明年更有新條在<lb/>
繞亂春風卒未休<lb/>
　　　栁　　　　　　　　　　　　羅　隱<lb/>
灞岸晴來送别頻相偎相倚不勝春自家飛絮猶無定<lb/>
争觧垂絲絆路人<lb/>
　　　折楊栁　　　　　　　　　<hi>唐</hi>崔　塗<lb/>
朝朝車馬如蓬轉處處江山待客歸若使人間少離别<lb/>
<pb n="KR4h0141_WYG_289-27b"/>
楊花應合過春飛<lb/>
　　　栁　　　　　　　　　　　<hi>唐</hi>鄭　谷<lb/>
半煙半雨江橋畔暎杏暎桃山路中㑹得離人無限意<lb/>
千絲萬絮惹春風<lb/>
　　　楊花　　　　　　　　　　<hi>唐</hi>呉　融<lb/>
不闘穠華不占紅自飛晴野雪濛濛百花長恨風吹落<lb/>
唯有楊花獨愛風<lb/>
　　　栁　　　　　　　　　　　<hi>唐</hi>韓　偓<lb/>
<pb n="KR4h0141_WYG_289-28a"/>
一籠金線拂灣橋幾被兒童損細腰無奈靈和標格在<lb/>
春來依舊䙚長條<lb/>
　　　楊栁枝詞　　　　　　　　<hi>唐</hi>崔道融<lb/>
霧撚煙槎一索春年年長似染來新應須喚作風流線<lb/>
繫得東西南北人<lb/>
　　　栁　　　　　　　　　　　<hi>唐</hi>李　中<lb/>
春來無樹不青青似共東風别有情閒憶舊居湓水畔<lb/>
數枝煙雨屬啼鶯<lb/>
<pb n="KR4h0141_WYG_289-28b"/>
　　　其二<lb/>
最愛靑青水國中莫愁門外間花紅纎纎無力勝春色<lb/>
撼起啼鶯恨晩風<lb/>
　　　栁　　　　　　　　　　　<hi>唐</hi>裴　說<lb/>
髙拂危樓低拂塵灞橋攀折一何頻思量郤是無情樹<lb/>
不觧迎人只送人<lb/>
　　　楊栁枝詞　　　　　　　　<hi>唐</hi>孫　魴<lb/>
靈和風暖太昌春舞線揺絲向昔人何似暁來江雨後<lb/>
<pb n="KR4h0141_WYG_289-29a"/>
一行如畫隔遥津<lb/>
　　　其二<lb/>
十首當年有舊詞唱青歌翠幾無遺未曽得向行人道<lb/>
不為離情莫折伊<lb/>
　　　栁枝詞　　　　　　　　　<hi>唐</hi>成彦雄<lb/>
東君愛惜與先春草澤無人處也新委囑露華並細雨<lb/>
莫教遲日惹風塵<lb/>
　　　其二<lb/>
<pb n="KR4h0141_WYG_289-29b"/>
綠楊移傍小亭栽便擁濃煙撥不開誰把金刀為刪掠<lb/>
故教明月入窗來<lb/>
　　　栁枝詞<hi>座中應制</hi>　　　　　　　<hi>宋</hi>徐　鉉<lb/>
金馬辭臣賦小詩梨園弟子唱新詞君恩還似東風意<lb/>
先入靈和蜀栁枝<lb/>
　　　其二<lb/>
百草千花共待春綠楊顔色最驚人天邊雨露年年在<lb/>
上苑芳華嵗歲新<lb/>
<pb n="KR4h0141_WYG_289-30a"/>
　　　其三<lb/>
長愛龍池二月時毶毶金線弄春姿假饒葉落枝空後<lb/>
更有梨園笛裏吹<lb/>
　　　其四<lb/>
綠水成文栁帶揺東風初到不鳴條龍舟欲過偏留戀<lb/>
萬縷輕絲拂御橋<lb/>
　　　其五<lb/>
百尺長橋涴麴塵詩題不盡畫難真憑君折向人間種<lb/>
<pb n="KR4h0141_WYG_289-30b"/>
還似君恩處處春<lb/>
　　　其六<lb/>
風煖雲開晩照明翠條深暎鳳凰城人間欲識靈和態<lb/>
聽取新詞玉管聲<lb/>
　　　其七<lb/>
醉折垂楊唱栁枝金城三月走金羈年年為愛新條好<lb/>
不覺蒼華也似絲<lb/>
　　　其八<lb/>
<pb n="KR4h0141_WYG_289-31a"/>
新春花栁競芳姿偏愛垂楊拂地枝天子徧教詞客賦<lb/>
宫中要唱洞簫詞<lb/>
　　　其九<lb/>
凝碧池頭蘸翠漣鳳凰樓畔簇晴煙新詩欲詠知難詠<lb/>
說與雙成入管絃<lb/>
　　　其十<lb/>
侍從甘泉與未央移舟偏要近垂楊櫻桃未綻梅花老<lb/>
折得柔條百尺長<lb/>
<pb n="KR4h0141_WYG_289-31b"/>
　　　栁枝詞　　　　　　　　　　徐　鉉<lb/>
把酒憑君唱栁枝也従絲管遞相隨逢春只合朝朝醉<lb/>
記取秋風葉落時<lb/>
　　　其二<lb/>
夾岸朱欄栁暎樓綠波平幔帶花流歌聲不出長條宻<lb/>
忽地風囬見綵舟<lb/>
　　　其三<lb/>
濛濛堤岸栁含煙疑是陽和二月天醉裏不知時節改<lb/>
<pb n="KR4h0141_WYG_289-32a"/>
漫隨兒女打鞦韆<lb/>
　　　其四<lb/>
此去仙源不是遙垂楊深處有朱橋共君同過朱橋去<lb/>
宻暎垂楊聽洞簫<lb/>
　　　栁絮　　　　　　　　　　<hi>宋</hi>韓　琦<lb/>
絮雪紛紛不自持亂愁縈困滿春暉有時穿入花枝過<lb/>
無限蜂兒作隊飛<lb/>
　　　再賦栁枝詞　　　　　　　　韓　琦<lb/>
<pb n="KR4h0141_WYG_289-32b"/>
曲江風暖暁隂斜翠色相宜拂鈿車自是春眠慵未起<lb/>
日髙人困又飛花<lb/>
　　　其二<lb/>
葉葉新長約黛蛾絲絲輕軟任風梭啼鶯便學歌喉囀<lb/>
知是春來舞意多<lb/>
　　　和春卿學士栁枝詞　　　　　韓　琦<lb/>
樓前輕雪未全消偷得春光入嫩條似向東風猶綽約<lb/>
可能渾忘舞時腰<lb/>
<pb n="KR4h0141_WYG_289-33a"/>
　　　其二<lb/>
章街風曉起新眠寒食輕隂未雨天無限青絲拂逰騎<lb/>
一生芳意負金鞭<lb/>
　　　楊栁　　　　　　　　　　<hi>宋</hi>王安石<lb/>
楊栁杏花何處好石梁茅屋雨初乾綠垂静路要深駐<lb/>
紅寫清波得細看<lb/>
　　　栁絮　　　　　　　　　　<hi>宋</hi>陳與義<lb/>
栁送腰肢日幾廻更教飛絮舞樓臺顛狂忽作髙千丈<lb/>
<pb n="KR4h0141_WYG_289-33b"/>
風力微時穩下來<lb/>
　　　新栁　　　　　　　　　　<hi>宋</hi>楊萬里<lb/>
栁條百尺拂銀塘且莫深青只淺黃未必栁條能蘸水<lb/>
水中栁影引他長<lb/>
　　　楊花　　　　　　　　　　<hi>宋</hi>樓　鑰<lb/>
雨壓輕寒春較遲春深不見栁綿飛忽然飛入閒庭院<lb/>
疑是故人何處歸<lb/>
　　　其二<lb/>
<pb n="KR4h0141_WYG_289-34a"/>
栁綿無數糝枝頭日暖隨風撲畫樓萬象可觀惟有雪<lb/>
喜看晴晝滿空逰<lb/>
　　　其三<lb/>
為我輕攀綠栁枝帶花低䕶又攜歸日長深院微風動<lb/>
要著鬆綿當面飛<lb/>
　　　栁葉詞　　　　　　　　　<hi>宋</hi>徐　照<lb/>
嫩葉吹風不自持淺黄微綠暎清池玉人未識分離恨<lb/>
折向堂前學畫睂<lb/>
<pb n="KR4h0141_WYG_289-34b"/>
　　　春晩　　　　　　　　　　<hi>宋</hi>僧道濳<lb/>
暁風池沼水瀾翻春盡淮南麥秀寒院落無人日停午<lb/>
栁花如雪滿闌干<lb/>
　　　楊栁　　　　　　　　　　<hi>金</hi>髙士談<lb/>
魏王堤暗雨垂垂還似春殘欲别時傳語西風且停待<lb/>
黛殘黄淺不禁吹<lb/>
　　　楊花　　　　　　　　　　　髙士談<lb/>
來時官栁萬絲黄去日飛毬滿路傍我比楊花更飄蕩<lb/>
<pb n="KR4h0141_WYG_289-35a"/>
楊花只是一春忙<lb/>
　　　春日　　　　　　　　　　<hi>金</hi>劉　勲<lb/>
粉蝶耽香夢正迷黄蜂和蜜計何癡小軒無事誰如我<lb/>
卧看楊花㸃硯池<lb/>
　　　春栁應制得城字　　　　　<hi>金</hi>劉　微<lb/>
翠細勻圓綠線輕著行排立弄新晴更看三月春風裏<lb/>
散作輕花滿鳳城<lb/>
　　　鄉郡雜詩　　　　　　　　<hi>金</hi>元好問<lb/>
<pb n="KR4h0141_WYG_289-35b"/>
一溝流水幾橋横岸上人家種栁成來嵗春風一千樹<lb/>
綠煙和雨暗重城<lb/>
　　　楊栁　　　　　　　　　　　元好問<lb/>
楊栁青青溝水流鶯兒調舌弄嬌柔桃花記得題詩客<lb/>
斜倚春風笑不休<lb/>
　　　南園新栁　　　　　　　　<hi>元</hi>元　淮<lb/>
萬縷依依帶嫩黄斜穿紅杏弄疎狂晝長舞得東風困<lb/>
半倚鞦韆半拂牆<lb/>
<pb n="KR4h0141_WYG_289-36a"/>
　　　賦栁　　　　　　　　　　<hi>元</hi>蒲道源<lb/>
枯樹生荑色已嬌低垂江岸暎谿橋東君不惜黄金縷<lb/>
散作春風十萬條<lb/>
　　　縣下鑿池種栁成聚晨起視水深五寸而草樹<lb/>
　　　　承夜雨後蒼翠鬱然可愛戲題㕔柱<lb/>
　　　　　　　　　　　　　　　　蒲道源<lb/>
㯽榔池上芭蕉雨更種垂楊十六株中有玉堂蕭散吏<lb/>
檢書正對輞川圖<lb/>
<pb n="KR4h0141_WYG_289-36b"/>
　　　楊栁邨　　　　　　　　　<hi>元</hi>張伯淳<lb/>
千絲萬縷拂章臺陌上行人幾去來何事結根荒寂處<lb/>
東風青眼為誰開<lb/>
　　　清凉亭衰栁　　　　　　　<hi>元</hi>薩都拉<lb/>
清凉亭上幾株霜脫葉難遮夕照光依舊明年二三月<lb/>
小金山下看鵞黄<lb/>
　　　春日獨坐　　　　　　　　<hi>元</hi>呉師道<lb/>
茶煙淡淡風前少庭葉沈沈雨後添何處楊花念幽獨<lb/>
<pb n="KR4h0141_WYG_289-37a"/>
殷勤入室更穿簾<lb/>
　　　飛絮　　　　　　　　　　<hi>元</hi>楊維楨<lb/>
春風門巷欲無花絮起晴風落又斜飛入畫簾空惹恨<lb/>
不知楊栁在誰家<lb/>
　　　栁花詞　　　　　　　　　<hi>元</hi>張　昱<lb/>
欄馬牆西欲暮春花飛不復過中旬倚天樓閣晴光裏<lb/>
争撲珠簾不避人<lb/>
　　　其二<lb/>
<pb n="KR4h0141_WYG_289-37b"/>
滿院長條散綠隂誰家門户碧沈沈地衣不許重簾隔<lb/>
雪白花鋪一寸深<lb/>
　　　偶成　　　　　　　　　　<hi>元</hi>張　雨<lb/>
黄篾樓中枕書卧雙鸖交嗚驚夢破青天墜下白雲來<lb/>
巻簾一陣楊花過<lb/>
　　　見栁詠懷　　　　　　　　<hi>元</hi>馬　臻<lb/>
畫船曾繫栁邊橋歌舞昇平樂意饒事去却憐橋畔栁<lb/>
春來猶學舞兒腰<lb/>
<pb n="KR4h0141_WYG_289-38a"/>
　　　楊栁枝　　　　　　　　　<hi>明</hi>朱有燉<lb/>
春來折盡更逢春舊折長條又復新惟有行人相送别<lb/>
今年不是去年人<lb/>
　　　其二<lb/>
莫折柔絲五尺金一絲絲繫别離心春風吹到無情處<lb/>
亂滚香綿結晝隂<lb/>
　　　栁枝歌　　　　　　　　　　朱有燉<lb/>
蘇小門前萬縷垂白家園内兩三枝聽歌看舞人何在<lb/>
<pb n="KR4h0141_WYG_289-38b"/>
惟有東風展翠睂<lb/>
　　　其二<lb/>
三月風和散麴塵枝枝垂地每傷神為君繫得春心住<lb/>
忍折長條送逺人<lb/>
　　　其三<lb/>
宛轉千條罥晩風拖煙帶雨渭城東征衫㸃得輕輕絮<lb/>
寄入陽闗曲調中<lb/>
　　　楊栁枝詞　　　　　　　　<hi>明</hi>劉　基<lb/>
<pb n="KR4h0141_WYG_289-39a"/>
多事垂楊管送迎長條折盡短條生不知幾許東風裏<lb/>
猶帶輕煙冐晩晴<lb/>
　　　楊栁詞　　　　　　　　　<hi>明</hi>方　行<lb/>
韶華無限暗中消揺蕩春光幾萬條却怪晩來風定後<lb/>
雪花飛滿赤欄橋<lb/>
　　　楊栁枝詞　　　　　　　　<hi>明</hi>胡　儼<lb/>
畫簾風動影絲絲曵綠揺金晝景遲睡起倚欄看蛺蝶<lb/>
鶯聲只在最髙枝<lb/>
<pb n="KR4h0141_WYG_289-39b"/>
　　　西湖栁枝詞　　　　　　　<hi>明</hi>瞿　佑<lb/>
西子湖邊楊栁枝千條萬縷盡垂絲東風日暮花如雪<lb/>
飛入雕牆兩不知<lb/>
　　　栁枝詞　　　　　　　　　<hi>明</hi>楊　慎<lb/>
結根元自在青冥䙚䙚依依暎紫庭怪得古來天帝醉<lb/>
栁邊髙掲酒旗星<lb/>
　　　栁枝詞　　　　　　　　　<hi>明</hi>胡　安<lb/>
惜取楊枝暮復朝未經攀折欲魂消閑中喜得無離别<lb/>
<pb n="KR4h0141_WYG_289-40a"/>
緩歩春風灞水橋<lb/>
　　　栁　　　　　　　　　　　<hi>明</hi>黄姬水<lb/>
南陌香塵逐馬蹄東園桃李共成蹊春來樹樹花先發<lb/>
獨有垂楊葉早齊<lb/>
　　　題栁　　　　　　　　　　<hi>明</hi>張鳳翼<lb/>
千絲千樹拂天津三起三眠出上林何似小桃低曲處<lb/>
一枝斜覆玉窗深<lb/>
　　　栁枝詞　　　　　　　　　<hi>明</hi>章士雅<lb/>
<pb n="KR4h0141_WYG_289-40b"/>
長淮渡頭楊栁春長淮市上酒旗新繫船沽酒折楊栁<lb/>
還是去年西渡人<lb/>
　　　栁枝詞　　　　　　　　　<hi>明</hi>呉鼎芳<lb/>
綠隂如雨萬條斜啼罷朝鶯又晩鴉盡日春風無别意<lb/>
只吹花㸃過西家<lb/>
　　　題便面畫新栁　　　　　　<hi>明</hi>李日華<lb/>
雪消野水半融泥凍栁森森態未齊昨夜一番春雨好<lb/>
淡黄金色滿湖堤<lb/>
<pb n="KR4h0141_WYG_289-41a"/>
　　　　南山雜詠　　　　　　　　<hi>明</hi>僧懷渭<lb/>
　暮春三月風日妍亂折花枝送酒船西嶺山光青浸水<lb/>
　南池栁色綠生烟<lb/>
　　　　栁塘　　　　　　　　　　<hi>明</hi>僧永瑛<lb/>
　千樹垂絲兩岸煙綠波春雨白鷗天江鄉不近章臺路<lb/>
　留得長條繫釣船<lb/>
　<lb/>
　<lb/>
<pb n="KR4h0141_WYG_289-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻二百八十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_295-1a"/>
　欽定四庫全書<lb/>
御定佩文齋詠物詩選巻二百九十五<lb/>
　　木槿花類<lb/>
　　　五言古<lb/>
　　　　詠槿　　　　　　　　　　<hi>唐</hi>李　白<lb/>
　園花笑芳年池草豔春色猶不如槿花嬋娟玉堦側芬<lb/>
　榮何夭促零落在瞬息豈若瓊樹枝終嵗長翕赩<lb/>
　　　　木槿　　　　　　　　　　<hi>元</hi>舒　頔<lb/>
<pb n="KR4h0141_WYG_295-1b"/>
　愛花朝朝開憐花暮即落顔色雖可人賦質無乃薄亭<lb/>
　亭暎清池風動亦綽約彷彿芙蓉花依稀木芍藥炎天<lb/>
　衆芳凋而此獨凌鑠慰目聊娯情蒼松在巖壑<lb/>
　　　　白木槿　　　　　　　　　　舒　頔<lb/>
　素質不自媚開花向秋前澹然超羣芳不與春爭妍凉<lb/>
　夜弄清影縞衣照嬋娟佳人分寂寞零落祇自憐鮮鮮<lb/>
　碧雲樹皎皎萬玉懸朝開暮還落物理乃自然嗤彼壅<lb/>
　腫木徒爾全天年<lb/>
<pb n="KR4h0141_WYG_295-2a"/>
　　五言律<lb/>
　　　翫槿花　　　　　　　　　<hi>唐</hi>羊士諤<lb/>
何乃詩人興妍詞屬蕣華風流感異代窈窕比同車凝<lb/>
豔垂清露驚秋隔綘紗蝉鳴復蟲思惆悵竹隂斜<lb/>
　　　槿花　　　　　　　　　　<hi>唐</hi>李商隱<lb/>
燕體傷風力雞香積露文殷鮮一相雜啼笑兩難分月<lb/>
裏寜無姊雲中亦有君三清與仙島何事亦離羣<lb/>
　　　其二<lb/>
<pb n="KR4h0141_WYG_295-2b"/>
珠館薰燃久玉房梳掃餘燒蘭才作燭襞錦不成書本<lb/>
以亭亭逺翻嫌脉脉踈廻頭問殘照殘照更空虚<lb/>
　　　朱槿花　　　　　　　　　　李商隱<lb/>
蓮後紅何患梅先白莫誇纔飛建章火又落赤城霞不<lb/>
卷錦步障未登油壁車日西相對罷休澣向天涯<lb/>
　　　木槿　　　　　　　　　　<hi>唐</hi>楊　凌<lb/>
羣玉開雙槿丹榮對絳紗含煙疑岀火隔雨怪舒霞向<lb/>
晩爭辭蘂迎朝鬬發花非闗後桃李為欲繼年華<lb/>
<pb n="KR4h0141_WYG_295-3a"/>
　　　槿樹　　　　　　　　　　<hi>宋</hi>謝　翺<lb/>
白犬吠行人西風杵臼新洗香澄宿水曝髪向秋隣野<lb/>
草依溝盡宫花入㡌頻人家小門徑憐爾獨相親<lb/>
　　七言律<lb/>
　　　道旁槿籬　　　　　　　　<hi>宋</hi>楊萬里<lb/>
夾道踈籬錦作堆朝開暮落復朝開抽心粔籹輕拖糝<lb/>
近蔕臙脂釅抹腮占破半年猶道少何曾一日不芳來<lb/>
花中却是渠長命換舊添新底用催<lb/>
<pb n="KR4h0141_WYG_295-3b"/>
　　　木槿　　　　　　　　　　<hi>明</hi>陸　深<lb/>
曾聞鄭女詠同車更愛丰姿淡有花欲傍莓苔横野渡<lb/>
似將鉛粉鬬朝華品題從此添髙價物色仍煩築短沙<lb/>
漫道春來李能白秋風一種玉無瑕<lb/>
　　五言絶句<lb/>
　　　木槿　　　　　　　　　　<hi>唐</hi>楊　凌<lb/>
綠樹競扶踈紅姿相照灼不學桃李花亂向春風落<lb/>
　　　槿花　　　　　　　　　　<hi>唐</hi>崔道融<lb/>
<pb n="KR4h0141_WYG_295-4a"/>
槿花不見夕一日一囬新東風吹桃李須到明年春<lb/>
　　　木槿花　　　　　　　　　<hi>明</hi>張以寜<lb/>
朝昬看開落一笑小窗中别種蟠桃子千年一度紅<lb/>
　　七言絶句<lb/>
　　　題槿花　　　　　　　　　<hi>唐</hi>戎　昱<lb/>
自用金錢買槿栽二年方始得花開鮮紅未許家人見<lb/>
蝴蝶爭知早到來<lb/>
　　　送王貞　　　　　　　　　<hi>唐</hi>劉　商<lb/>
<pb n="KR4h0141_WYG_295-4b"/>
清揚玉潤復多才邂逅佳期過早梅槿花亦可浮杯上<lb/>
莫待東籬黄菊開<lb/>
　　　白槿花　　　　　　　　　<hi>唐</hi>白居易<lb/>
秋蕣晩英無豔色何因栽種在人家使君自别羅敷面<lb/>
爭觧囬頭愛白花<lb/>
　　　朱槿花　　　　　　　　　<hi>唐</hi>李紳<lb/>
瘴烟長暖無霜雪槿豔繁花滿樹紅毎歎芳菲四時厭<lb/>
不知開落有春風<lb/>
<pb n="KR4h0141_WYG_295-5a"/>
　　　　誇紅槿　　　　　　　　　<hi>唐</hi>徐　凝<lb/>
　誰道槿花生感促可憐相繼半年紅何如桃李無多少<lb/>
　併打千枝一夜風<lb/>
　　　　洞口人家　　　　　　　　<hi>元</hi>郭　鈺<lb/>
　松樹廻環四五家機梭長日響咿啞西風裹得臙脂色<lb/>
　偏與籬東木槿花<lb/>
　　　　秋日即事　　　　　　　　<hi>明</hi>劉　基<lb/>
　槿花數樹夕陽時收拾秋光在短籬自紫自紅還自碧<lb/>
<pb n="KR4h0141_WYG_295-5b"/>
　秖應獨有暮蟬知<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻二百九十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_086-1a"/>
　欽定四庫全書<lb/>
御定佩文齋詠物詩選卷八十六<lb/>
　　江類<lb/>
　　　五言古<lb/>
　　　　江皐曲　　　　　　　　　<hi>齊</hi>王　融<lb/>
　林斷山更續洲盡江復開雲峰帝鄉起水源桐柏來<lb/>
　　　　赴荆州泊三江口　　　　　<hi>梁</hi>元　帝<lb/>
　渉江望行旅金鉦間綵斿水際含天色虹光入浪浮栁<lb/>
<pb n="KR4h0141_WYG_086-1b"/>
　條恒拂岸花氣盡薰舟叢林多故社單戍有危樓疉鼓<lb/>
　隨朱鷺長簫應紫驑蓮舟夾羽氅畫舸覆緹油榜歌殊<lb/>
　未息於此泛安流<lb/>
　　　　奉和晩日揚子江應教　　　<hi>隋</hi>栁　𧦬<lb/>
　大江都㑹所長洲有舊名西流控岷蜀東汎邇蓬瀛未<lb/>
　覩纖羅動先聽逺濤聲空濛雲色晦浹疉浪花生欲知<lb/>
　暮雨歇當觀飛斾輕<lb/>
　　　　奉和晚日揚子江應制　　　　栁　辯<lb/>
<pb n="KR4h0141_WYG_086-2a"/>
詰旦金鐃發驂駕出城闉鮮雲臨葆葢細艸藉斑輪千<lb/>
里煙霞色四望江山春梅風吹落蕊酒雨減輕塵日斜<lb/>
歡未畢睿想良非一風生疉浪起霧捲孤帆出掞藻麗<lb/>
繁星髙論光朝日空美鄒枚侣終謝淵雲筆<lb/>
　　　入郴江　　　　　　　　　<hi>隋</hi>薛道衡<lb/>
仗節遵嚴㑹揚舲泝急流征途非白馬水勢類黄牛跳<lb/>
波鳴石磧濺沬擁沙洲岸廻槎倒轉灘長船却浮緣崖<lb/>
頻斷挽挂壁屢移鈎還憶青絲騎東方來上頭<lb/>
<pb n="KR4h0141_WYG_086-2b"/>
　　　荆門浮舟望蜀江　　　　　<hi>唐</hi>李　白<lb/>
春水月峽來浮舟望安極正見桃花流依然錦江色江<lb/>
色緑且明茫茫與天平逶迤巴山盡揺曵楚雲行雪照<lb/>
聚沙鴈花飛出谷鸎芳洲却已轉碧樹森森迎流目浦<lb/>
煙夕揚帆海月生江陵識遥火應到渚宫城<lb/>
　　　晩次荆江　　　　　　　　<hi>唐</hi>戎　昱<lb/>
孤舟大江水水渉無昏曙雨暗迷津時雲生望鄉處漁<lb/>
翁閒自樂樵客紛多慮秋色湖上山歸心日邊樹徒稱<lb/>
<pb n="KR4h0141_WYG_086-3a"/>
竹箭美未得楓林趣向夕垂釣還吾從落潮去<lb/>
　　　晩渡揚子江却寄江南親故　<hi>唐</hi>權德輿<lb/>
返照滿寒流輕舟任揺蕩支頥見千里煙景非一狀逺<lb/>
岫有無中片帆風水上天清去鳥滅浦逈寒沙漲樹晩<lb/>
疉秋嵐江空飜宿浪胸中千萬慮對此一清曠回首碧<lb/>
雲深佳人不可望<lb/>
　　　江色　　　　　　　　　　<hi>明</hi>陶　安<lb/>
竹屋晨啓關江色直飛入空碧壓几案隂隂四壁濕玻<lb/>
<pb n="KR4h0141_WYG_086-3b"/>
瓈作天地泠然手可挹萬象隨升降元氣動呼吸臨岸<lb/>
歩觀漲石堦没千級岷巴與湘漢衆水大會集合流東<lb/>
北去海水亦起立<lb/>
　　　晩晴江上　　　　　　　　<hi>明</hi>汪廣洋<lb/>
江上鴨頭緑楚山螺髻青鷓鴣啼不盡花發樹𠖇𠖇微<lb/>
風泛蘭槳落日過松亭勝境思彌愜漁歌隨處聽<lb/>
　　七言古<lb/>
　　　江南弄　　　　　　　　　<hi>唐</hi>李　賀<lb/>
<pb n="KR4h0141_WYG_086-4a"/>
江中綠霧起凉波天上疉巘紅嵯峨水風浦雲生老竹<lb/>
渚暝蒲帆如一幅鱸魚千頭酒百斛酒中倒卧南山緑<lb/>
呉歈越吟未終曲江上團團帖寒玉<lb/>
　　五言律<lb/>
　　　詠江　　　　　　　　　　<hi>唐</hi>李　嶠<lb/>
日夕三江望靈潮萬里㢠霞津錦浪動月浦練花開湍<lb/>
似黄牛去濤從白馬來英靈已傑出誰識卿雲才<lb/>
　　　夜渡江　　　　　　　　　<hi>唐</hi>姚　崇<lb/>
<pb n="KR4h0141_WYG_086-4b"/>
夜渚帶浮煙蒼茫晦逺天舟輕不覺動纜急始知牽聽<lb/>
草遥尋岸聞香暗識蓮惟看孤帆影常似客心懸<lb/>
　　　自豫章南還江上作　　　　<hi>唐</hi>張九齡<lb/>
歸去南江水磷磷見底清轉逢空闊處聊洗滯畱情浦<lb/>
樹遥如待江鷗近若迎津途别有趣况乃濯吾纓<lb/>
　　　春江晩景　　　　　　　　　張九齡<lb/>
江林皆秀發雲日復相鮮征客那逢此春心益渺然興<lb/>
來祗自得佳處莫能傳薄暮津亭下餘花落客船<lb/>
<pb n="KR4h0141_WYG_086-5a"/>
　　　渡揚子江　　　　　　　　<hi>唐</hi>孟浩然<lb/>
桂楫中流望空波兩畔明林開揚子驛山出潤州城海<lb/>
盡邊隂静江寒朔吹生更聞楓葉下淅瀝度秋聲<lb/>
　　　泊揚子江岸　　　　　　　<hi>唐</hi>祖　詠<lb/>
纔入維揚郡鄉關此路遥林藏初過雨風退欲歸潮江<lb/>
火明沙岸雲帆礙浦橋客衣今日薄寒氣近來饒<lb/>
　　　長江　　　　　　　　　　<hi>唐</hi>杜　甫<lb/>
浩浩終不息乃知東極臨衆流歸海意萬國奉君心色<lb/>
<pb n="KR4h0141_WYG_086-5b"/>
借瀟湘闊聲驅灔澦深未辭添霧雨接上遇衣襟<lb/>
　　　渡江　　　　　　　　　　　杜　甫<lb/>
春江不可渡二月已風濤舟楫敧斜疾魚龍偃卧高渚<lb/>
花張素錦汀草亂青袍戲問埀綸客悠悠見汝曹<lb/>
　　　巴水　　　　　　　　　　唐白居易<lb/>
城下巴江水春來似麴塵軟沙如渭曲斜岸憶天津影<lb/>
蘸新黄栁香浮小白蘋臨流搔首坐惆悵為何人<lb/>
　　　新春江次　　　　　　　　　白居易<lb/>
<pb n="KR4h0141_WYG_086-6a"/>
浦乾潮未應堤濕凍初消粉片粧梅朶金絲刷栁條鴨<lb/>
頭新綠水鴈齒小紅橋莫怪珂聲碎春來五馬驕<lb/>
　　　新安江行　　　　　　　　<hi>唐</hi>章八元<lb/>
江源南去永野渡暫維艄古戍懸魚網空林露鳥巢雪<lb/>
晴山脊見沙淺浪㾗交自笑無媒者逢人即解嘲<lb/>
　　　鄭尚書新開涪江　　　　　<hi>唐</hi>賈　島<lb/>
岸鑿青山破江開白浪寒日沈源出海春至草生灘梓<lb/>
匠防波溢蓬仙畏水乾從今疏決後任雨滯峰巒<lb/>
<pb n="KR4h0141_WYG_086-6b"/>
　　　其二<lb/>
不侵南畝務已㧞北江流涪水方移岸潯陽有到舟潭<lb/>
澄初搗藥波動乍垂鈎山可疏三里從知歴億秋<lb/>
　　　秋日富春江行　　　　　　<hi>唐</hi>羅　隱<lb/>
逺岸平如翦澄江靜似鋪紫鱗仙客馭金顆李衡奴冷<lb/>
疉千山闊清函萬象殊嚴陵亦高見歸卧是良圖<lb/>
　　　宿巴江　　　　　　　　　　僧栖蟾<lb/>
江聲五千里㵼碧急於弦不覺日又夜争敎人少年一<lb/>
<pb n="KR4h0141_WYG_086-7a"/>
汀巫峽月兩岸子規天山影似相伴依依到客船<lb/>
　　　長蘆江口　　　　　　　　<hi>宋</hi>梅堯臣<lb/>
風駕晩潮急浪頭相趂過水歸𤓰步小船下秣陵多鷗<lb/>
舞不停翅燕飛輕貼波今來學楚客薄暮愛漁歌<lb/>
　　　吳江　　　　　　　　　　<hi>宋</hi>王安石<lb/>
莽莽昔登臨秋風一散襟地畱孤嶼小天入五湖深柑<lb/>
橘無千里魚鰕有萬金吾雖輕范蠡終欲此幽尋<lb/>
　　　冐雨登擬峴臺觀江漲　　　<hi>宋</hi>陸　游<lb/>
<pb n="KR4h0141_WYG_086-7b"/>
雨氣分千嶂江聲撼萬家雲飜一天墨浪蹴半空花噴<lb/>
薄侵虛閣低昻泛斷槎壯游思夙昔乗醉下三巴<lb/>
　　　泊舟湘岸　　　　　　　　<hi>元</hi>李　材<lb/>
長沙今在眼青草舊知名二月風檣疾三湘雪浪平藤<lb/>
深帝子廟花發定王城莫㰕江南岸啼䳌處處聲<lb/>
　　　入桐江　　　　　　　　　<hi>明</hi>徐中行<lb/>
奔流千折下峭壁兩崖分樵徑衝江雨漁舟宿嶺雲布<lb/>
帆林杪見水碓月中聞獨有披裘客千秋不可羣<lb/>
<pb n="KR4h0141_WYG_086-8a"/>
　　五言排律<lb/>
　　　江上有懐　　　　　　　　<hi>唐</hi>孫　逖<lb/>
秋水明川路輕舟轉石圻霜多山橘熟寒至浦禽稀飛<lb/>
席乗風勢廻流蕩日暉晝行疑海若夕夢識江妃野霽<lb/>
看吳盡天長望洛非不知何歳月一似暮潮歸<lb/>
　　　歳暮自廣江至新興往復中題峽山寺<lb/>
　　　　　　　　　　　　　　　<hi>唐</hi>許　渾<lb/>
宻樹分蒼壁長谿抱碧岑山風聞鶴逺潭日見魚深松<lb/>
<pb n="KR4h0141_WYG_086-8b"/>
葢環清韻榕根架綠隂洞丁多斵石蠻女半淘金南浦<lb/>
驚春至西樓送月沈江流不過嶺何處寄歸音<lb/>
　　七言律<lb/>
　　　春江　　　　　　　　　　<hi>唐</hi>白居易<lb/>
炎凉昏曉苦推遷不覺忠州已二年閉閣只聽朝暮鼓<lb/>
上樓空望往來船鶯聲誘引來花下艸色勾畱坐水邊<lb/>
唯有春江看未厭縈沙遶石綠潺湲<lb/>
　　　春日遊嘉陵江　　　　　　<hi>唐</hi>劉　滄<lb/>
<pb n="KR4h0141_WYG_086-9a"/>
獨泛扁舟映綠楊嘉陵江水色蒼蒼行看芳草故鄉逺<lb/>
坐對落花春日長曲岸危檣移渡影暮天栖鳥入山光<lb/>
今來誰識東歸意把酒閒吟思洛陽<lb/>
　　　江邊吟　　　　　　　　　<hi>唐</hi>李　中<lb/>
風暖汀洲吟興生逺山如畫雨新晴殘陽影裏水東注<lb/>
芳草煙中人獨行閃閃酒帘招醉客深深綠樹隱啼鶯<lb/>
盤桓漁舎忘歸去雲静髙空月又明<lb/>
　　　京口江際弄水　　　　　　<hi>宋</hi>徐　鉉<lb/>
<pb n="KR4h0141_WYG_086-9b"/>
退公求静獨臨川揚子江南二月天百尺翠屏甘露閣<lb/>
數帆晴日海門船波澄獺石寒如玉草接汀蘋綠似煙<lb/>
安得乗槎更東去十洲風外弄潺湲<lb/>
　　　初出真州泛大江作　　　　<hi>宋</hi>歐陽脩<lb/>
孤舟日日去無窮行色蒼茫杳靄中山浦轉㠶迷向背<lb/>
夜江看斗辨西東滮田漸下雲間鴈霜日初丹水上楓<lb/>
蓴菜鱸魚方有味逺來猶喜及秋風<lb/>
　　　樊江　　　　　　　　　　<hi>宋</hi>陸　㳺<lb/>
<pb n="KR4h0141_WYG_086-10a"/>
手中一巻養魚經又向樊江上草亭朝雨染成新漲綠<lb/>
春煙淡盡逺山青榜舟不厭頻來往岸幘常須半醉醒<lb/>
賦罷新詩自髙詠滿汀鷗鷺欲忘形<lb/>
　　　車駕渡江　　　　　　　　<hi>明</hi>曽　棨<lb/>
朱旗畫㦸擁晴沙錦纜牙檣照眼花佳氣迥浮江北樹<lb/>
曉光初絢海東霞雲中鸞鳳扶丹轂水底魚龍識翠華<lb/>
不用臨流羡天塹只今四海盡為家<lb/>
　　　車駕渡江　　　　　　　　<hi>明</hi>周　忱<lb/>
<pb n="KR4h0141_WYG_086-10b"/>
柳色臨江輦路長葳蕤遥望翠華張衣冠隔岸催鵷序<lb/>
舸艦中流列鴈行魚躍蒼波瞻御座鳥啼春樹識天香<lb/>
時廵百度稽虞典不奏横汾禮樂章<lb/>
　　　送童士琦瑞州府判賦得蜀江<lb/>
　　　　　　　　　　　　　　　<hi>明</hi>楊　愼<lb/>
瑞州城下蜀江流風物依然似故丘秪道靈源千里合<lb/>
不知仙跡幾年畱分符逺汎星槎去負弩真如晝錦遊<lb/>
别後懐人更懐土煩君時一到滄洲<lb/>
<pb n="KR4h0141_WYG_086-11a"/>
　　　嘉陵江　　　　　　　　　　楊　愼<lb/>
嘉陵江水向西流亂石驚灘夜未休巖畔蒼藤懸日月<lb/>
岸邊瑶艸記春秋版居未變先秦俗刳木猶疑太古舟<lb/>
三十六程知近逺試憑髙處望刀州<lb/>
　　　秋江晩望　　　　　　　　<hi>明</hi>蔡　羽<lb/>
沙頭雲樹鬱依依晩稻吹香紫蠏肥露白秋江鷗一夢<lb/>
月明寒樹鴈雙歸篷窓剪燭孤彈劒草屋禁風靜掩扉<lb/>
滄海十年空短鬢青山未返薜蘿衣<lb/>
<pb n="KR4h0141_WYG_086-11b"/>
　　七言排律<lb/>
　　　次韻履仁春江即事　　　　<hi>明</hi>文徵明<lb/>
二月江南黄鳥鳴春江千里綠波平朱甍碧瓦參差去<lb/>
水荇蘭苕次第生風外鞦韆何處笑日斜鐘鼔隔花晴<lb/>
洞庭煙靄孤舟逺茂苑芳菲萬井明唱斷竹枝空復恨<lb/>
流連芳草不勝情何時載酒横塘去共聽呉娃打漿聲<lb/>
　　　長江萬里圖　　　　　　　<hi>明</hi>楊　愼<lb/>
五才坎德迥靈長萬里岷山始濫觴流漢天廻經灔澦<lb/>
<pb n="KR4h0141_WYG_086-12a"/>
盤渦谷轉下柴桑揚瀾左蠡層潭府大壑歸虛廣莫鄉<lb/>
天遣陽侯分淼淼帝咨神禹畫茫茫青岑翠觀鮫人館<lb/>
水碧金膏龍伯堂景浴陽烏朝旭早燄燃隂火夜霞光<lb/>
煙寒星散三洲樹風軟雲飛百尺檣鶴子鳬雛喧澍雨<lb/>
紋螺錦蚌暎翔陽籠筒津鼓驚浮客欸乃漁歌屬赧郎<lb/>
泗磬石鐘鏘島嶼輕漣蘋彩媚滄浪投鞭堪笑符堅䇿<lb/>
靜練難賡謝朓章彩鷁退飛休借問白鷗浩蕩信徜徉<lb/>
　　五言絶句<lb/>
<pb n="KR4h0141_WYG_086-12b"/>
　　　宿建德江　　　　　　　　<hi>唐</hi>孟浩然<lb/>
移舟泊煙渚日暮客愁新野曠天低樹江清月近人<lb/>
　　　春江曲　　　　　　　　　<hi>唐</hi>張仲素<lb/>
揺漾越江春相將采白蘋歸時不覺夜出浦月隨人<lb/>
　　　其二<lb/>
家寄征河岸征人幾歳遊不知潮水信每日到沙頭<lb/>
　　　江行　　　　　　　　　　<hi>唐</hi>栁中庸<lb/>
繁隂乍隱洲落葉初飛浦瀟瀟楚客帆暮入寒江雨<lb/>
<pb n="KR4h0141_WYG_086-13a"/>
　　　江上　　　　　　　　　　<hi>唐</hi>顧　况<lb/>
江清白鳥斜蕩槳罥蘋花聽唱菱歌晩㢠塘月照沙<lb/>
　　　泛瑞安江風濤貼然　　　　<hi>宋</hi>陸　游<lb/>
俯仰兩青空舟行明鏡中蓬萊定不逺正要一颿風<lb/>
　　　長江萬里圖　　　　　　　<hi>元</hi>丁鶴年<lb/>
長嘯還江國遲回别海鄉春潮如有意相送過潯陽<lb/>
　　　其二<lb/>
長江千萬里何處是儂鄉忽見晴川樹依稀認漢陽<lb/>
<pb n="KR4h0141_WYG_086-13b"/>
　　七言絶句<lb/>
　　　渡浙江　　　　　　　　　<hi>唐</hi>盧　綸<lb/>
前船後船未相及五兩頭平北風急飛沙捲地日色昏<lb/>
一半征帆浪花濕<lb/>
　　　晴江秋望　　　　　　　　<hi>唐</hi>崔季卿<lb/>
八月長江萬里晴千帆一道帶風輕盡日不分天水色<lb/>
洞庭南是岳陽城<lb/>
　　　建昌江　　　　　　　　　<hi>唐</hi>白居易<lb/>
<pb n="KR4h0141_WYG_086-14a"/>
建昌江水縣門前立馬敎人喚渡船忽似往年歸蔡渡<lb/>
艸風沙雨渭河邉<lb/>
　　　暮江吟　　　　　　　　　　白居易<lb/>
一道殘陽鋪水中半江瑟瑟半江紅可憐九月初三夜<lb/>
露似真珠月似弓<lb/>
　　　嘉陵江　　　　　　　　　<hi>唐</hi>元　稹<lb/>
秦人唯識秦中水長想呉江與蜀江今日嘉川驛樓下<lb/>
可憐如練遶明忩<lb/>
<pb n="KR4h0141_WYG_086-14b"/>
　　　其二<lb/>
千里嘉陵江水聲何年重遶此江行只應添得清宵夢<lb/>
時見滿江流月明<lb/>
　　　望喜驛别嘉陵江水二絶　　<hi>唐</hi>李商隱<lb/>
嘉陵江水此東流望喜樓中憶閬州若到閬州還赴海<lb/>
閬州應更有髙樓<lb/>
　　　其二<lb/>
千里嘉陵江水色含煙帶月碧于藍今朝相送東流後<lb/>
<pb n="KR4h0141_WYG_086-15a"/>
猶自驅車更向南<lb/>
　　　江東　　　　　　　　　　　李啇隱<lb/>
驚魚潑刺燕翩翾獨自江東上釣船今日春光太飄蕩<lb/>
謝家輕絮沈郎錢<lb/>
　　　江上偶見絶句　　　　　　<hi>唐</hi>杜　牧<lb/>
楚鄉寒食橘花時野渡臨風駐綵旗草色連雲人去住<lb/>
水紋如縠燕差池<lb/>
　　　泛楚江　　　　　　　　　<hi>唐</hi>崔　塗<lb/>
<pb n="KR4h0141_WYG_086-15b"/>
九重城外家書逺百里洲前客棹還金印碧幢如見問<lb/>
一生安稳是長閒<lb/>
　　　嘉陵江　　　　　　　　　<hi>唐</hi>薛　逢<lb/>
借問嘉陵江水湄百川東去爾西之但敎清淺源流在<lb/>
得路朝宗㑹有期<lb/>
　　　江行西望　　　　　　　　<hi>唐</hi>韋　莊<lb/>
西望長安白日遥半年無事駐蘭橈欲將張翰秋江雨<lb/>
畫作屏風寄鮑昭<lb/>
<pb n="KR4h0141_WYG_086-16a"/>
　　　泛呉淞江　　　　　　　　<hi>宋</hi>王禹偁<lb/>
葦篷疎薄漏斜陽半日孤吟未過江唯有鷺鷥知我意<lb/>
時時翹足對船忩<lb/>
　　　秋江寫望　　　　　　　　<hi>宋</hi>林　逋<lb/>
蒼茫沙觜鷺鷥眠片水無㾗浸碧天最愛蘆花經雨後<lb/>
一篷煙火飯漁船<lb/>
　　　二月一日曉渡太和江　　　<hi>宋</hi>楊萬里<lb/>
綠楊接葉杏交花嫩水新生尚露沙過了春江偶回首<lb/>
<pb n="KR4h0141_WYG_086-16b"/>
隔江一岸好人家<lb/>
　　　曹娥江　　　　　　　　　<hi>元</hi>韓　性<lb/>
隔岸檣竿著暮鴉待舟人立渡頭沙數拳寒石生雲氣<lb/>
一半斜陽有浪花<lb/>
　　　江上　　　　　　　　　　<hi>元</hi>黄　庚<lb/>
江上支笻眼界寛夕陽影裏水雲寒憑誰說與閒鷗鷺<lb/>
借我魚磯把釣竿<lb/>
　　　題秋江圖　　　　　　　　<hi>元</hi>倪　瓚<lb/>
<pb n="KR4h0141_WYG_086-17a"/>
　長江秋色渺無邊鴻雁來時水拍天七十二灣明月夜<lb/>
　荻花楓葉覆漁船<lb/>
　　　　江上　　　　　　　　　　<hi>明</hi>陳憲章<lb/>
　水逺煙濃白鳥低數峰青鎻夕陽西隔波莫是仙源否<lb/>
　恰到波心路巳迷<lb/>
　<lb/>
　<lb/>
　<lb/>
<pb n="KR4h0141_WYG_086-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻八十六<lb/>
</p>
<p>
</p>
  </div>
</body>
</text>
</TEI>
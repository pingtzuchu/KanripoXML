<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_323-1a"/>
　欽定四庫全書<lb/>
御定佩文齋詠物詩選巻三百二十三<lb/>
　　紫薇花類<lb/>
　　　五言古<lb/>
　　　　紫薇　　　　　　　　　　<hi>唐</hi>楊於陵<lb/>
　晏朝受明命維夏走天衢逮兹三伏候息駕萬里途省<lb/>
　躬既跼蹐結思多煩紆簿領幸無事宴休誰與娯内齋<lb/>
　有佳樹雙植分庭隅綠葉下成幄紫花紛若鋪摛霞晚<lb/>
<pb n="KR4h0141_WYG_323-1b"/>
　舒豔凝露朝垂珠炎沴晝方鑠幽姿閒且都夭桃固難<lb/>
　匹芍藥寧為徒懿此時節乆詎同光景驅陶甄試一致<lb/>
　品彚乃散殊濯質非受采無心那奪朱粤予乆羈旅留<lb/>
　賞益踟蹰通夕靡云倦西南山月孤<lb/>
　　　　和彬州楊侍郎翫郡齋紫薇花十四韻<lb/>
　　　　　　　　　　　　　　　　<hi>唐</hi>劉禹錫<lb/>
　幾年丹霄上出入金華省暫别萬年枝看花桂陽嶺南<lb/>
　方足竒樹公府成佳境綠陰交廣除明豔透蕭屏雨餘<lb/>
<pb n="KR4h0141_WYG_323-2a"/>
人吏散燕語簾櫳静懿此含晚芳翛然忘簿領紫茸垂<lb/>
組綬金縷攢鋒頴露溽暗傳香風輕徐弄影苒弱多意<lb/>
思從容占光景得地在侯家移根近仙井開樽好凝睇<lb/>
倚瑟仍囘頸遊蜂駐綵冠舞鶴迷煙頂興生紅藥後愛<lb/>
與甘棠並不學夭桃姿浮榮在俄頃<lb/>
　　五言律<lb/>
　　　紫薇花　　　　　　　　　<hi>唐</hi>劉禹錫<lb/>
明麗碧天霞丰茸紫綬花香聞荀令宅豔入孝王家幾<lb/>
<pb n="KR4h0141_WYG_323-2b"/>
嵗自榮辱髙情方歎嗟有人移上苑猶是占年華<lb/>
　　　紫薇　　　　　　　　　　<hi>明</hi>薛　蕙<lb/>
紫薇開最乆爛熳十旬期夏日逾秋序新花續故枝楚<lb/>
雲輕掩冉蜀錦碎參差卧對山窗下猶堪比鳯池<lb/>
　　七言律<lb/>
　　　紫薇　　　　　　　　　　<hi>唐</hi>白居易<lb/>
紫薇花對紫薇翁名目雖同貌不同獨占芳菲當夏景<lb/>
不將顔色託春風潯陽官舍雙髙樹興善僧庭一大叢<lb/>
<pb n="KR4h0141_WYG_323-3a"/>
何似蘇州安置處花堂欄下月明中<lb/>
　　　臨發崇譲宅紫薇　　　　　<hi>唐</hi>李商隐<lb/>
一樹濃姿獨看來秋庭暮雨類輕埃不先揺落應有待<lb/>
已欲别離休更開桃綬含情依露井栁綿相憶隔章臺<lb/>
天涯地角同榮謝豈要移根上苑栽<lb/>
　　五言絶句<lb/>
　　　平望夜泊　　　　　　　　<hi>明</hi>王穉登<lb/>
店傍栽紫薇顔色鬭江霞我家庭下樹歸日正開花<lb/>
<pb n="KR4h0141_WYG_323-3b"/>
　　七言絶句<lb/>
　　　紫薇花　　　　　　　　　<hi>唐</hi>白居易<lb/>
絲綸閣下文書静鐘鼓樓中刻漏長獨坐黃昬誰是伴<lb/>
紫薇花對紫薇郎<lb/>
　　　見紫薇花憶微之　　　　　　白居易<lb/>
一叢闇淡將何比淺碧籠裙襯紫巾除却微之見應愛<lb/>
人間少有别花人<lb/>
　　　紫薇花　　　　　　　　　<hi>唐</hi>杜　牧<lb/>
<pb n="KR4h0141_WYG_323-4a"/>
曉凝瑞露一枝新不占園中最上春桃李無言又何在<lb/>
向風偏笑豔陽人<lb/>
　　　閣下暮春　　　　　　　　<hi>宋</hi>王禹偁<lb/>
詔書稀少日何長閒枕通中睡一塲院吏報來丞相出<lb/>
紫薇花影上東廊<lb/>
　　　次韻錢穆父紫薇花　　　　<hi>宋</hi>蘇　軾<lb/>
折得芳蕤兩眼花題詩相報字橫斜篋中尚有絲綸句<lb/>
坐覺天光照海涯<lb/>
<pb n="KR4h0141_WYG_323-4b"/>
　　　入直召對選徳殿賜茶而退　<hi>宋</hi>周必大<lb/>
綠槐夾道集昬鴉勅使傳宣坐賜茶歸到玉堂清不寐<lb/>
月鈎初上紫薇花<lb/>
　　　紫薇　　　　　　　　　　<hi>宋</hi>楊萬里<lb/>
晴霞豔豔覆簷牙綘雪霏霏㸃砌沙莫管身非香案吏<lb/>
也移牀對紫薇花<lb/>
　　　凝露堂前紫薇花兩株每自五月盛開九月乃<lb/>
　　　　衰　　　　　　　　　　　楊萬里<lb/>
<pb n="KR4h0141_WYG_323-5a"/>
　似癡如醉弱還嘉露壓風欺分外斜誰道花無紅百日<lb/>
　紫薇長放半年花<lb/>
　　　　紫薇　　　　　　　　　　<hi>宋</hi>劉克莊<lb/>
　風標雅合對詞臣暎砌窺窗伴演綸忽發一枝深谷裏<lb/>
　似知茅屋有詩人<lb/>
　　　　和省郎杜徳常清明三絶兼簡王君實藝林<lb/>
　　　　　　　　　　　　　　　　<hi>元</hi>宋　褧<lb/>
　閒門景物苦無涯栁拂青絲杏襯霞醖藉仙郎誰得似<lb/>
<pb n="KR4h0141_WYG_323-5b"/>
　官曹常對紫薇花<lb/>
　　　　題石睿學士圖　　　　　　<hi>明</hi>徐　霖<lb/>
　歸來廐馬踏堤沙囘首彤樓路漸賒遥想禁門金鎖合<lb/>
　一庭月浸紫薇花<lb/>
　<lb/>
　<lb/>
　<lb/>
御定佩文齋詠物詩選巻三百二十三<lb/>
</p>
<p>
</p>
  </div>
</body>
</text>
</TEI>
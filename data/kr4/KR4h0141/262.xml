<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_262-1a"/>
　欽定四庫全書<lb/>
御定佩文齋詠物詩選卷二百六十二<lb/>
　　豆花類<lb/>
　　　五言律<lb/>
　　　　架邊　　　　　　　　　　<hi>明</hi>謝　榛<lb/>
　閒庭秋一色滿架豆花垂薄俗存吾計衰年習土宜煙<lb/>
　中晚雀定露下候蟲知何限幽人意臨風獨立時<lb/>
　　　五言絶句<lb/>
<pb n="KR4h0141_WYG_262-1b"/>
　　　　晚凉　　　　　　　　　　<hi>明</hi>僧宗泐<lb/>
　晚凉池上亭坐來心似水雨過竹林青風吹豆花紫<lb/>
　　　七言絶句<lb/>
　　　　江南　　　　　　　　　　<hi>唐</hi>陸龜䝉<lb/>
　邨邊紫豆花垂次岸上紅梨葉戰初莫怪煙中重回首<lb/>
　酒家青紵一行書<lb/>
　　　　憶汪遯齋　　　　　　　　<hi>元</hi>戴　良<lb/>
　四明羈客近如何别去今纔一月過記得小齋多野思<lb/>
<pb n="KR4h0141_WYG_262-2a"/>
豆花隂裏唱離歌<lb/>
　　　偶睡　　　　　　　　　　<hi>明</hi>髙　啟<lb/>
竹間門掩似僧居白豆花開片雨餘一榻茶煙成偶睡<lb/>
覺來猶把讀殘書<lb/>
　　　新秋示盛伯宣　　　　　　<hi>明</hi>鐂　泰<lb/>
暑退新凉透碧紗砧聲不斷是誰家酒醒小立殘陽裏<lb/>
閒數籬邊紫豆花<lb/>
　　　為僧朗碧天題扇寄人　　　<hi>明</hi>史　鑑<lb/>
<pb n="KR4h0141_WYG_262-2b"/>
玉箎峰下雨來時索我閒吟寄逺詩蕉葉滿庭松子落<lb/>
竹林啼鳥豆花垂<lb/>
　　　憶王屋山人　　　　　　　<hi>明</hi>孫一元<lb/>
幾時不見鹿皮翁回首碧雲天自東記得去秋新月夜<lb/>
豆花棚下說年豐<lb/>
　　　訪葛徵君　　　　　　　　<hi>明</hi>謝　榛<lb/>
西城閒訪葛洪家籬落秋餘白豆花髙枕自知無俗夢<lb/>
數椽茅屋在煙霞<lb/>
<pb n="KR4h0141_WYG_262-3a"/>
　　　　種豆　　　　　　　　　　<hi>明</hi>王穉登<lb/>
　庭下秋風草欲平年饑種豆綠隂成白花青蔓髙於屋<lb/>
　夜夜寒蟲金石聲<lb/>
　　　　酒次與吳文學　　　　　　<hi>明</hi>居　節<lb/>
　對酒無言興盡還豆花棚下有青山明朝欲釣鱸魚去<lb/>
　君若來時恐未閒<lb/>
　　　　秋日過子問郊居　　　　　<hi>明</hi>王伯稠<lb/>
　映竹緣谿三兩家隂隂樹影日將斜翩翩黄蝶穿疎蓼<lb/>
<pb n="KR4h0141_WYG_262-3b"/>
　唧唧秋蟲語豆花<lb/>
　　　　凉生豆花　　　　　　　　　王伯稠<lb/>
　豆花初放晚凉凄碧葉隂中絡緯啼貪與鄰翁棚底話<lb/>
　不知新月照清谿<lb/>
　<lb/>
　<lb/>
　<lb/>
御定佩文齋詠物詩選巻二百六十二<lb/>
</p>
<p>
</p>
  </div>
</body>
</text>
</TEI>
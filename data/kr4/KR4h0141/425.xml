<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_425-1a"/>
　欽定四庫全書<lb/>
御定佩文齋詠物詩選卷四百二十六<lb/>
　　雁類<lb/>
　　　五言古<lb/>
　　　　歸鴻　　　　　　　　　　<hi>宋</hi>顔延之<lb/>
　昧旦濡和風霑露踐朝暉萬有皆同春鴻雁獨辭歸相<lb/>
　鳴去澗汜長引發江畿皎潔登雲侣連綿千里飛長懷<lb/>
　河朔路緬與湘漢違<lb/>
<pb n="KR4h0141_WYG_425-1b"/>
　　　　詠湖中雁　　　　　　　　<hi>梁</hi>沈　約<lb/>
　白水滿春塘旅雁毎廻翔唼流牽弱藻斂翮帶餘霜羣<lb/>
　浮動輕浪單汎逐孤光懸飛竟不下亂起未成行刷羽<lb/>
　同揺漾一舉還故鄉<lb/>
　　　　賦得始歸雁　　　　　　　<hi>梁</hi>劉孝綽<lb/>
　洞庭春水緑衡陽旅雁歸差池髙復下欲向龍門飛<lb/>
　　　　賦得集池雁　　　　　　<hi>北周</hi>庾　信<lb/>
　逢風時迥度逐侣乍爭飛猶憶方塘水今秋已復歸<lb/>
<pb n="KR4h0141_WYG_425-2a"/>
　　　詠雁　　　　　　　　　　　庾　信<lb/>
南思洞庭水北想雁門關稻粱俱可戀飛去復飛還<lb/>
　　　詠雁　　　　　　　　　<hi>北周</hi>王　褒<lb/>
伺潮聞曙響妬壟有春翬豈若雲中雁秋時塞外歸河<lb/>
長猶可渉海濶故難飛霜多聲轉急風疎行屢稀園池<lb/>
若可至不復怯虞機<lb/>
　　　二弟宰邑南海見羣雁南飛因成詠以寄<lb/>
　　　　　　　　　　　　　　　<hi>唐</hi>張九齡<lb/>
<pb n="KR4h0141_WYG_425-2b"/>
鴻雁自北來嗷嗷度煙景嘗懐稻粱恵豈憚江山永大<lb/>
小毎相從羽毛當自整雙鳬侣晨汎獨鶴參宵警為我<lb/>
更南飛因書至梅嶺<lb/>
　　　白雁　　　　　　　　　　<hi>唐</hi>李建勲<lb/>
東谿一白雁毛羽何皎潔薄暮浴清波斜陽共明滅差<lb/>
池失羣乆幽獨依人切旅食賴菰蒲單棲怯霜雪邊風<lb/>
昨夜起顧影空哀咽不及牆上烏相將繞雙闕<lb/>
　　　賦秋鴻送劉衡州　　　　　<hi>宋</hi>梅堯臣<lb/>
<pb n="KR4h0141_WYG_425-3a"/>
秋鴻整羽翮去就自因時往春南方來遂止天泉池天<lb/>
泉水清泚鴛鷺日追隨蒲藻豈不樂江湖信所宜今朝<lb/>
風色便暫向衡陽歸洞庭逢葉下瀟湘先客飛渚有蘭<lb/>
杜羙心無稻粱卑矰繳勿爾念鷹隼寧爾窺煙波千萬<lb/>
里足以資盤嬉峯前想囘日青冥生路岐<lb/>
　　　髙郵陳直躬處士畫雁　　　<hi>宋</hi>蘇　軾<lb/>
野雁見人時未起意先改君從何處㸔得此無人態無<lb/>
乃槁木形人禽两自在北風振枯葦微雪落璀璀慘淡<lb/>
<pb n="KR4h0141_WYG_425-3b"/>
雲水昬晶熒沙礫碎弋人悵何慕一舉眇江海<lb/>
　　　其二<lb/>
衆禽事紛爭野雁獨閒潔徐行意自得俛仰若有節我<lb/>
衰寄江湖老伴雜鵞鴨作書問陳子曉景畫苕霅依依<lb/>
聚圎沙稍稍動斜月先鳴勤鼓翅吹亂蘆花雪<lb/>
　　　九月三日宿胥口始聞雁　　<hi>宋</hi>范成大<lb/>
故人久不見乍見雜悲喜新雁如故人一聲驚我起把<lb/>
酒不能觴送目問行李曽云行路難空濛千萬里塞北<lb/>
<pb n="KR4h0141_WYG_425-4a"/>
多關山江南渺雲水風髙吹汝瘦旅伴今餘㡬斜行不<lb/>
少駐滅没蒼煙裏羈逰吾亦倦客程殊未已扁舟費年<lb/>
華短纜繫沙尾物性各有役冥心聼行止江郊匝地熟<lb/>
塲圃平如砥歸期且勿念共飽豐年米<lb/>
　　　賦得春雁送張郎中省覲揚州<lb/>
　　　　　　　　　　　　　　　<hi>元</hi>揭傒斯<lb/>
東風吹歸雁離離翔天側朝發衡陽浦夕過隂山磧嘹<lb/>
唳浮雲中萬里才一息眷言思親者相望有南北<lb/>
<pb n="KR4h0141_WYG_425-4b"/>
　　　羣雁圗　　　　　　　　　<hi>元</hi>傅若金<lb/>
微茫洞庭野隠約瀟湘岸鴻雁將棲息飛鳴求其伴先<lb/>
集良未安後至凄欲斷使我懐弟兄因之中腸亂畱連<lb/>
江海逺慘淡秋暉晏常恐隨天風髙飛入雲漢<lb/>
　　　平沙落雁　　　　　　　　<hi>明</hi>楊　基<lb/>
江横秋煙白日落寒沙淺鴻雁萬里來翩翩下平逺欲<lb/>
墮更低飛斜行兩三轉<lb/>
　　　平沙落雁　　　　　　　　<hi>明</hi>薛　瑄<lb/>
<pb n="KR4h0141_WYG_425-5a"/>
霜清秋水落風過人跡平飛飛隨陽鳥相呼下寒汀向<lb/>
夕聚儔侣月暎蘆花明<lb/>
　　七言古<hi>附長短句</hi>
　　　鳴雁行　　　　　　　　　<hi>唐</hi>李　白<lb/>
秋雁鳴辭燕山昨發委羽朝度關一一銜蘆枝南飛㪚<lb/>
落天地間連行接翼往復還客居煙波寄湘呉凌霜觸<lb/>
雪毛體枯畏逢矰繳驚相呼聞弦虛墜良可吁君更彈<lb/>
射何為乎<lb/>
<pb n="KR4h0141_WYG_425-5b"/>
　　　鴻雁　　　　　　　　　　<hi>宋</hi>曾　鞏<lb/>
江南岸邊江水平水荇青青渚蒲綠鴻雁此時儔侣多<lb/>
亂下沙汀恣棲宿羣依青荇唼且鳴暖浴蒲根戲相逐<lb/>
長無矰繳意自閒不飽稻粱心亦足性殊凡鳥自知時<lb/>
飛不亂行聊漸陸豈同白鷺空潔白俛啄腥汙期滿腹<lb/>
　　　汪履道家觀所蓄煙雨蘆鴻圗<lb/>
　　　　　　　　　　　　　　　<hi>宋</hi>僧恵洪<lb/>
西湖漠漠生煙雨浦浦圎沙鳬雁聚今日髙堂素壁間<lb/>
<pb n="KR4h0141_WYG_425-6a"/>
忽見西湖最西浦翩翻兩雁方欲下數隻飄然掠波去<lb/>
獨餘一隻方穏眠有夢不成亦驚顧蕭梢碧蘆秋葉赤<lb/>
青沙白石紛無數我本江湖不繫舟爾軰况亦江湖侣<lb/>
令人便欲尋睿郎呼船深入龍山塢<lb/>
　　　鴻雁篇　　　　　　　　　<hi>元</hi>陳　基<lb/>
鴻雁雙雙度雁門相呼相喚不離羣晝銜蘆藋防矰繳<lb/>
夜宿關河同夢魂稻粱既足江南闊秋水增波葉微脫<lb/>
洞庭湖畔卧雲沙彭蠡磯頭弄煙月一朝無事忽相違<lb/>
<pb n="KR4h0141_WYG_425-6b"/>
一向東飛一向西西飛渺渺秦山曲東去悠悠滄海湄<lb/>
秦山滄海遥相望顧影徘徊各惆悵山有猩鼯與網羅<lb/>
水有蛟鼉與風浪囘頭却恨不同棲辛苦皆因獨自飛<lb/>
不問天南與天北何時相見得同歸<lb/>
　　五言律<lb/>
　　　同張二詠雁　　　　　　　<hi>唐</hi>駱賔王<lb/>
唼藻滄江逺銜蘆紫塞長霧深迷曉景風急斷秋行陣<lb/>
照通宵月書封㡬夜霜無復能鳴分空知愧稻粱<lb/>
<pb n="KR4h0141_WYG_425-7a"/>
　　　秋雁　　　　　　　　　　　駱賔王<lb/>
聫翩辭海曲揺曵指江干陣去金河冷書歸玉塞寒帯<lb/>
月凌空易迷煙逗浦難何當同顧影刷羽泛清瀾<lb/>
　　　雁　　　　　　　　　　　<hi>唐</hi>李　嶠<lb/>
春暉滿朔方候雁發衡陽望月驚弦影排雲結陣行往<lb/>
還倦南北朝夕苦風霜寄語能鳴侣相隨入帝鄉<lb/>
　　　歸雁　　　　　　　　　　<hi>唐</hi>杜　甫<lb/>
萬里衡陽雁今年又北歸雙雙瞻客上一一背人飛雲<lb/>
<pb n="KR4h0141_WYG_425-7b"/>
裏相呼疾沙邊自宿稀繫書無浪語愁寂故山薇<lb/>
　　　孤雁　　　　　　　　　　　杜　甫<lb/>
孤雁不飲啄飛鳴聲念羣誰憐一片影相失萬重雲望<lb/>
盡似猶見哀多如更聞野鴉無意緒鳴噪自紛紛<lb/>
　　　見上林春雁翔青雲寄楊起居李員外<lb/>
　　　　　　　　　　　　　　　<hi>唐</hi>錢　起<lb/>
上林春更好賓雁不知歸顧影憐青籞傳聲入紫微夜<lb/>
陪池鷺宿朝出苑花飛寧憶寒鄉侣鸞凰一見稀<lb/>
<pb n="KR4h0141_WYG_425-8a"/>
　　　送征鴻　　　　　　　　　　錢　起<lb/>
秋空萬里淨嘹唳獨南征風急翻霜冷雲開見月驚塞<lb/>
長憐去翼影滅有餘聲悵望遥天外鄉愁滿目生<lb/>
　　　賦得沙上雁　　　　　　　<hi>唐</hi>耿　湋<lb/>
衡陽多道里弱羽復哀音還塞知何日驚弦亂此心夜<lb/>
隂前侣逺秋冷後湖深獨立汀洲意寧知霜霰侵<lb/>
　　　夜聞囘雁　　　　　　　　<hi>唐</hi>司空曙<lb/>
雁響天邊過髙髙望不分颼飅傳細雨嘹唳隔長雲㪚<lb/>
<pb n="KR4h0141_WYG_425-8b"/>
向誰家盡歸來㡬客聞還將今夜意西海話蘇君<lb/>
　　　泊雁<hi>廻文</hi>　　　　　　　　<hi>唐</hi>戴叔倫<lb/>
泊雁鳴深渚收霞落晚川柝隨風斂陣樓暎月低弦漠<lb/>
漠汀帆轉幽幽岸火燃壑危通細路溝曲繞平田<lb/>
　　　早雁　　　　　　　　　　<hi>唐</hi>顧非熊<lb/>
逐暖來南國迎寒背朔雲下時波勢出起處陣形分聲<lb/>
急奔前侣行低續後羣何人寄書札絶域可知聞<lb/>
　　　早鴻　　　　　　　　　　<hi>唐</hi>李羣玉<lb/>
<pb n="KR4h0141_WYG_425-9a"/>
木落波浪動南飛聞夜鴻參差天漢霧嘹唳月明風野<lb/>
水蓮莖折寒泥稻穂空無令一行侶相失五湖中<lb/>
　　　歸雁　　　　　　　　　　<hi>唐</hi>孟　貫<lb/>
春至衡陽雁思歸塞路長汀洲齊奮翼霄漢共成行雪<lb/>
盡翻風暖寒收度月凉直應到秋日依舊返瀟湘<lb/>
　　　孤雁　　　　　　　　　　<hi>唐</hi>崔　塗<lb/>
湘浦離應晩邊城去已孤如何萬里計只在一枝蘆迥<lb/>
起波揺楚寒棲月暎蒲不知天畔侣何處下平蕪<lb/>
<pb n="KR4h0141_WYG_425-9b"/>
　　　其二<lb/>
㡬行歸塞盡念爾獨何之暮雨相呼失寒塘欲下遲渚<lb/>
雲低暗度闗月冷遥隨未必逢矰繳孤飛自可疑<lb/>
　　　孤雁　　　　　　　　　　<hi>唐</hi>儲嗣宗<lb/>
孤雁暮飛急蕭蕭天地秋闗河正黄葉消息斷青樓湘<lb/>
渚煙波逺驪山風雨愁此時萬里道魂夢繞滄洲<lb/>
　　　侍宴賦得歸雁　　　　　　<hi>宋</hi>徐　鉉<lb/>
夜静羣動息翩翩一雁歸清音天際逺寒影月中微何<lb/>
<pb n="KR4h0141_WYG_425-10a"/>
處雲同宿長空雪共飛陽和常借便免與素心違<lb/>
　　　聞雁寄歐陽夷陵　　　　　<hi>宋</hi>梅堯臣<lb/>
閒坐獨無寐雁來更未闌聲長河漢迥影落戸庭寒荆<lb/>
楚橘包熟瀟湘楓葉丹南飛過三峽試問故人㸔<lb/>
　　　聞雁　　　　　　　　　　<hi>元</hi>虞　集<lb/>
樓近暖雲濕夜深聞雁低聲音燈外盡羽翮月邊迷冉<lb/>
冉白榆上悠悠黄竹西應逢穆王駿春草一長嘶<lb/>
　　　雁聲　　　　　　　　　　<hi>元</hi>張　翥<lb/>
<pb n="KR4h0141_WYG_425-10b"/>
嘹嘹數雁度流響一凄然半落淮南雨遥沈海上天疎<lb/>
砧欲斷處哀角未吹前我亦離羣者聞之夜不眠<lb/>
　　　孤雁　　　　　　　　　　<hi>元</hi>黄　庾<lb/>
長空獨嘹唳隠約背斜暉塞北離羣逺江南失侣歸度<lb/>
雲憐隻影照水認雙飛却羡投林鳥相呼入翠微<lb/>
　　　聞雁　　　　　　　　　　<hi>明</hi>曹　嘉<lb/>
連翩升紫塞嘹嚦過秋城帛染傳書涙砧催搗練聲雲<lb/>
深飛總近風細落還輕此夜髙樓笛懐人㡬度横<lb/>
<pb n="KR4h0141_WYG_425-11a"/>
　　　鹽河聞雁　　　　　　　　<hi>明</hi>蘇　澹<lb/>
客子起常早月眀殊可親一聲沙觜雁匹馬渡頭人顧<lb/>
侣鳴偏切悲秋興轉真蘭閨夢囘處應憶客邊身<lb/>
　　　聞雁　　　　　　　　　　<hi>明</hi>宗　臣<lb/>
一枕何能得長愁至不禁魚龍殘夜笛風雨急秋砧天<lb/>
入蕭森氣人兼去住心湖南有新雁作意送悲音<lb/>
　　　雨夜聞雁　　　　　　　　<hi>明</hi>居　節<lb/>
釭斜寒照竹山静雨圍牀雁到秋如許人愁夜未央江<lb/>
<pb n="KR4h0141_WYG_425-11b"/>
天將隻影霜信過重陽小夢知何處三湘煙水長<lb/>
　　　雁至　　　　　　　　　　<hi>明</hi>雷思霈<lb/>
去燕新辭主來鴻舊作賓江空今夜月家逺隔年身結<lb/>
伴多依水將書只寫人如何白翎雀歳歳北山春<lb/>
　　　白雁　　　　　　　　　　<hi>明</hi>曹學佺<lb/>
波浄影逾白霜清鳴更催乾坤雙鬢老風雪一聲來林<lb/>
迥隠猶見天長去復囘物情嫌太潔莫使羽毛摧<lb/>
　　　聞雁　　　　　　　　　　<hi>明</hi>僧徳祥<lb/>
<pb n="KR4h0141_WYG_425-12a"/>
八月凉風起髙飛亂入雲度闗成一序遵渚動千羣菰<lb/>
米沈寒雨蘆花散夕曛一聲江上過獨客最先聞<lb/>
　　　雒城聞雁　　　　　　　　<hi>明</hi>項蘭貞<lb/>
眀月照蒼苔横空一雁來影翻飛葉墮聲帯晚風廻塞<lb/>
北征人思閨中少婦哀江南别業在叢桂㡬枝開<lb/>
　　　聞雁　　　　　　　　　　<hi>明</hi>鄭夢周<hi>朝鮮人</hi>
行旅忽聞雁仰㸔天宇清數聲和月落一㸃入雲横錦<lb/>
字囘燕塞新愁滿洛城疎燈孤館夜何限故園情<lb/>
<pb n="KR4h0141_WYG_425-12b"/>
　　五言排律<lb/>
　　　飛鴻響逺音　　　　　　　<hi>唐</hi>李體仁<lb/>
漠漠微霜夕翩翩出渚鴻清聲流迥野髙韻入寥空舊<lb/>
質經寒塞殘音響逺風縈雲猶類網避月尚疑弓弱羽<lb/>
雖能振丹霄竟未通欲知多怨思聼取暮煙中<lb/>
　　　河南府試秋夕聞新雁　　　<hi>唐</hi>黄　滔<lb/>
湘南飛去日薊北乍驚秋叫岀隴雲夜聞為客子愁一<lb/>
聲初觸夢半白已侵頭旅館移欹枕江城起倚樓餘燈<lb/>
<pb n="KR4h0141_WYG_425-13a"/>
依古壁片月下滄洲寂聼良宵徹躊躇感歳流<lb/>
　　　歸雁　　　　　　　　　　<hi>宋</hi>范仲淹<lb/>
稻粱畱不得一一起江天帶雪南離楚和春北入燕依<lb/>
依前伴侣歴歴舊山川木葉程猶逺梅花信可傳子規<lb/>
啼到曉鸚鵡鎖經年應羡冥冥者東風羽翼全<lb/>
　　七言律<lb/>
　　　旅館聞雁别友人　　　　　<hi>唐</hi>趙　嘏<lb/>
路遶秋塘首獨搔背羣燕雁正呼號故關何處重相失<lb/>
<pb n="KR4h0141_WYG_425-13b"/>
碧落有雲終自髙旅宿去緘他日恨單飛誰訝此生勞<lb/>
行衣濕盡千山雪腸斷金籠好羽毛<lb/>
　　　歸雁　　　　　　　　　　<hi>唐</hi>陸龜蒙<lb/>
北走南征類我曹天涯迢遞翼應勞似悲邊雪音猶苦<lb/>
初背嶽雲行未髙月島聚棲防暗繳風灘斜起避驚濤<lb/>
時人不問隨陽意空拾闌邊翡翠毛<lb/>
　　　題雁　　　　　　　　　　<hi>唐</hi>鄭　谷<lb/>
八月凉風九月霜蓼花紅澹葦條黄石頭城下波揺影<lb/>
<pb n="KR4h0141_WYG_425-14a"/>
星子灣西雲間行驚㪚漁家吹短笛失羣征戍鎖殘陽<lb/>
故鄉聞爾亦惆悵何况扁舟非故鄉<lb/>
　　　新雁　　　　　　　　　　<hi>唐</hi>呉　融<lb/>
湘浦春波始北歸玉闗揺落又南飛數聲飄去和秋色<lb/>
一字横來背晩暉紫閣髙翻雲羃羃㶚川低度雨微微<lb/>
莫從思婦臺邊過未得征人萬里衣<lb/>
　　　鴻　　　　　　　　　　　<hi>唐</hi>徐　夤<lb/>
行如兄弟影連空春去秋來燕不同紫塞别當寒露白<lb/>
<pb n="KR4h0141_WYG_425-14b"/>
碧山飛入暮霞紅宣王徳美周詩内蘇武書傳漢苑中<lb/>
况解銜蘆避弓箭一聲歸唳楚天風<lb/>
　　　雁　　　　　　　　　　　<hi>唐</hi>黄　滔<lb/>
楚岸花晴塞柳衰年年南北去來期江城日暮見飛處<lb/>
旅館月明聞過時萬里風霜休更恨滿川煙草且須疑<lb/>
洞庭雲水瀟湘雨好把寒更一　一知<lb/>
　　　賓雁　　　　　　　　　　<hi>宋</hi>韓　琦<lb/>
候時賓雁覺秋分便委寒霜遡楚氛一片畫屏横逺岫<lb/>
<pb n="KR4h0141_WYG_425-15a"/>
㡬行書字貼輕雲信通離闊誠虚語聲到英雄似不聞<lb/>
莫趂衡陽戀閒暖南兒矰繳正紛紛<lb/>
　　　和孫侔雁蕩　　　　　　　<hi>宋</hi>梅堯臣<lb/>
雁蕩髙髙路莫通銜蘆秋葉入雲峯山頭水闊不見影<lb/>
巖下沙平時有蹤千仭柱天何斂閃萬工揮筆漫輕濃<lb/>
葛巾蠟屐未能著空羡青蒼重復重<lb/>
　　　詠雁　　　　　　　　　　<hi>元</hi>曹伯啟<lb/>
塞色波光秋影涵數行天字到江南銜蘆有為防矰繳<lb/>
<pb n="KR4h0141_WYG_425-15b"/>
擇地無心入瘴嵐寒暑相催猶可避稲梁雖好不宜貪<lb/>
哀鳴欲動何人意獵騎彎弧酒正酣<lb/>
　　　賦飛鴻送胡則大　　　　　<hi>元</hi>楊　載<lb/>
年年客裏見飛鴻成陣成行上碧空杳杳江湖尋故侣<lb/>
蕭蕭蘆葦下新叢翺翔已出雲霄上飲啄寧來沼沚中<lb/>
今日似君歸去好扁舟一夜起東風<lb/>
　　　雁賓　　　　　　　　　　<hi>元</hi>謝宗可<lb/>
地北天南萬里身驚寒昨夜過邊塵暫隨沙漠秋來夢<lb/>
<pb n="KR4h0141_WYG_425-16a"/>
畱得湘江社後春水宿雲飛同是客風嘹月唳自相親<lb/>
荒汀㫁渚年年路應認蘆花作主人<lb/>
　　　雁字　　　　　　　　　　　謝宗可<lb/>
蘆花月㡳寄秋情陣影南飛勢不停一畫寫開湘水碧<lb/>
半行草破楚天青雲牋冷印蟲書迹煙墨濃摹鳥篆形<lb/>
題盡子卿心事苦㫁文無數落寒汀<lb/>
　　　白雁　　　　　　　　　　　謝宗可<lb/>
翅老西風絶㸃瑕秋江難認宿蘆花雲邊字缺銀鉤㫁<lb/>
<pb n="KR4h0141_WYG_425-16b"/>
月下筝閒玉柱斜影亂飛鷗囘逺浦陣迷宿鷺落平沙<lb/>
聲聲呌起蘇郎恨為帶呉霜染鬢華<lb/>
　　　清谿落雁　　　　　　　　<hi>元</hi>曹文晦<lb/>
清谿谿口荻花秋底事年年伴白鷗北去不辭書帛寄<lb/>
南來非為稲粱謀荒煙𣺌渺長橋外落葉蕭蕭古渡頭<lb/>
見說洞庭風月好碧波千頃少漁舟<lb/>
　　　白雁　　　　　　　　　　<hi>明</hi>徐　舫<lb/>
出塞風沙不浣衣要分秋色占鷗磯逺書玉宇傳霜信<lb/>
<pb n="KR4h0141_WYG_425-17a"/>
斜落銀筝暎冷暉楚澤雲昬無片影湘江月黒見孤飛<lb/>
當年繫帛還蘇武漢節仍全皓首歸<lb/>
　　　白雁　　　　　　　　　　<hi>明</hi>顧文昱<lb/>
萬里西風吹羽儀獨傳霜翰向南飛蘆花暎月迷清影<lb/>
江水涵秋㸃素輝錦瑟夜調冰作柱玉闗曉度雪沾衣<lb/>
天涯兄弟離羣乆皓首江湖猶未歸<lb/>
　　　孤雁　　　　　　　　　　<hi>明</hi>瞿　佑<lb/>
失伴離羣不憚勞此心終不在蓬蒿百年海内皆兄弟<lb/>
<pb n="KR4h0141_WYG_425-17b"/>
萬里雲間一羽毛夜月相隨形影在秋風獨立性情髙<lb/>
鵷行鷺序休相笑朋黨何須似爾曹<lb/>
　　　歸雁　　　　　　　　　　<hi>明</hi>沈　恒<lb/>
冥鴻不覺又逢春逺別湘南北向秦雲接㫁行天漠漠<lb/>
江涵歸影水粼粼闗山呌落三更月旅館愁驚萬里人<lb/>
莫怪東風吹去翮清秋蘆渚又来賔<lb/>
　　　旅中聞雁　　　　　　　　<hi>明</hi>駱文盛<lb/>
西風鴻雁惜離羣露下天髙仿彿聞方訝北来衝逺塞<lb/>
<pb n="KR4h0141_WYG_425-18a"/>
忽驚南去入寒雲千山落葉還秋杪一卷殘書且夜分<lb/>
無那餘音更嘹喨倚樓鄉思益紛紛<lb/>
　　　雁字　　　　　　　　　　<hi>明</hi>朱之蕃<lb/>
長空清迥淨秋雲杖倚斜陽數雁羣吹隔狂飈存斷簡<lb/>
翔依沙溆見廻紋霞江㸃綴摩崖碣蘆岸聫翩白練裙<lb/>
衡嶽峯髙歸羽急疑探二酉發竒文<lb/>
　　　雁　　　　　　　　　　　　朱之蕃<lb/>
郊原曠望入秋深序列南翔見候禽墮影髙空隨落木<lb/>
<pb n="KR4h0141_WYG_425-18b"/>
蜚聲午夜雜寒砧湘江霜月連𤣥塞北海音書到上林<lb/>
矰繳未湏勞弋慕平沙逺水寄閒心<lb/>
　　　詠雁字　　　　　　　　　<hi>明</hi>唐時升<lb/>
蒹葭白露早紛紛上下參差意象分朔漠南來應累譯<lb/>
衡陽北望盡同文方思坐卧觀三日又見紆廻作五雲<lb/>
一一總成龍鳯質可教容易換鵞羣<lb/>
　　　其二<lb/>
一夜風霜過洞庭莫徭惆悵羡冥冥蘆洲掩暎成飛白<lb/>
<pb n="KR4h0141_WYG_425-19a"/>
竹塢廻翔欲殺青右轉正如秦代璽横行疑寫梵王經<lb/>
君歸直向燕然去且為皇家好勒銘<lb/>
　　　其三<lb/>
翩翩六翮破寒煙初月纎纎列宿連雨後糢糊濃淡墨<lb/>
風前斷續短長篇綵霞淨拭紅絲硯銀漢平鋪白地牋<lb/>
自罷結繩書契起憐君長在網羅邊<lb/>
　　　其四<lb/>
黄昬風雨黯東西何事皇皇不肯棲共指漂鸞兼泊鳯<lb/>
<pb n="KR4h0141_WYG_425-19b"/>
難分野鶩與家雞影過平嶂如書壁聲落前汀似印泥<lb/>
誰把文章移北斗君家兄弟羽毛齊<lb/>
　　　其五<lb/>
漠北湖南萬里通年年為客任長風飲時渴驥奔泉上<lb/>
棲䖏驚蛇入草中空裏作書皆咄咄日來多暇不匆匆<lb/>
張芝自有凌雲意莫比藏真老秃翁<lb/>
　　　其六<lb/>
逺拂殘霞攪㫁雲始知筆陣掃千軍元常法備皆三折<lb/>
<pb n="KR4h0141_WYG_425-20a"/>
阿買詩成寫八分賦客近為離合體經生能辨古今文<lb/>
危峯阻日君須記隴首羣飛背夕曛<lb/>
　　　是夕聞雁　　　　　　　　<hi>明</hi>王　鏳<lb/>
蕭蕭落木黒波生燭暗杯空三四聲蘆作綠花枝尚脆<lb/>
菰垂白露米先傾我來賓至飛廻處君向人歸厭歴程<lb/>
燕子輕身真自喜不堪此際有逢迎<lb/>
　　五言絶句<lb/>
　　　賦得早雁出雲鳴　　　　　<hi>唐</hi>太　宗<lb/>
<pb n="KR4h0141_WYG_425-20b"/>
初秋玉露清早雁出空鳴隔雲時亂影因風乍合聲<lb/>
　　　南中詠雁　　　　　　　　<hi>唐</hi>韋承慶<lb/>
萬里人南去三春雁北飛不知何歲月得與爾同歸<lb/>
　　　秋雁　　　　　　　　　　<hi>唐</hi>褚　亮<lb/>
日暮霜風急羽翮轉難任為有傳書意翩翩入上林<lb/>
　　　聞雁　　　　　　　　　　<hi>唐</hi>韋應物<lb/>
故園渺何䖏歸思方悠哉淮南秋雨夜髙齋聞雁來<lb/>
　　　水宿聞雁　　　　　　　　<hi>唐</hi>李　益<lb/>
<pb n="KR4h0141_WYG_425-21a"/>
早雁忽為䨇驚秋風水窗夜長人自起星月滿空江<lb/>
　　　雁　　　　　　　　　　　<hi>唐</hi>陸龜蒙<lb/>
南北路何長中間萬弋張不知煙霧裏㡬隻到衡陽<lb/>
　　　雁　　　　　　　　　　　<hi>宋</hi>陳師道<lb/>
來徃違寒暑飛鳴在稲粱未知溟海大不肯過衡陽<lb/>
　　　秋雁圖　　　　　　　　　<hi>元</hi>楊維楨<lb/>
野水江湖逺秋風蘆葉黄南飛舊兄弟一一自成行<lb/>
　　　聞雁憶弟子培　　　　　　<hi>明</hi>宗　臣<lb/>
<pb n="KR4h0141_WYG_425-21b"/>
秋雨千峯散寒雲萬里開不知天際雁幾日故園來<lb/>
　　　聞雁　　　　　　　　　　<hi>明</hi>僧道衍<lb/>
鳴雁為離羣餘哀度水雲那知故鄉夜亦似客中聞<lb/>
　　六言絶句<lb/>
　　　惠崇蘆雁　　　　　　　　<hi>宋</hi>蘇　軾<lb/>
惠崇煙雨蘆雁坐我瀟湘洞庭欲買扁舟歸去故人云<lb/>
是丹青<lb/>
　　　題王子慶所藏大年墨雁　　<hi>元</hi>趙孟頫<lb/>
<pb n="KR4h0141_WYG_425-22a"/>
鴻雁棲棲遵渚黄蘆索索鳴秋羡殺承平公子筆端萬<lb/>
里滄洲<lb/>
　　七言絶句<lb/>
　　　官池春雁　　　　　　　　<hi>唐</hi>杜　甫<lb/>
自古稻粱多不足至今鸂鶒亂為羣且休悵望看春水<lb/>
更恐歸飛隔暮雲<lb/>
　　　其二<lb/>
青春欲盡急還鄉紫塞寧論尚有霜翅在雲天終不逺<lb/>
<pb n="KR4h0141_WYG_425-22b"/>
力㣲矰繳絶須防<lb/>
　　　歸雁　　　　　　　　　　<hi>唐</hi>錢　起<lb/>
瀟湘何事等閒囘水碧沙明两岸苔二十五絃彈夜月<lb/>
不勝清怨却飛來<lb/>
　　　雁　　　　　　　　　　　<hi>唐</hi>薛　能<lb/>
肅肅雍雍義有餘九天鸞鳯莫相疎惟應静向山窗過<lb/>
激發英雄夜讀書<lb/>
　　　夜泊詠棲鴻　　　　　　　<hi>唐</hi>陸龜䝉<lb/>
<pb n="KR4h0141_WYG_425-23a"/>
可憐霜月暫相依莫向衡陽趂隊飛同是江天寒夜客<lb/>
羽毛單薄稲粱㣲<lb/>
　　　題新雁　　　　　　　　　<hi>唐</hi>杜荀鶴<lb/>
暮天新雁起汀洲紅蓼花疎水國秋想得故園今夜月<lb/>
㡬人相憶在江樓<lb/>
　　　聞雁　　　　　　　　　　<hi>唐</hi>林　寛<lb/>
接影横空背雪飛聲聲寒出玉闗遲上陽宫裏三千夢<lb/>
月冷風清聞過時<lb/>
<pb n="KR4h0141_WYG_425-23b"/>
　　　小雁蕩　　　　　　　　　<hi>宋</hi>王十朋<lb/>
歸雁行飛集澗阿不貪江海稲粱多峯頭一蕩雖然小<lb/>
飲啄猶堪避網羅<lb/>
　　　聞雁　　　　　　　　　　<hi>宋</hi>陸　游<lb/>
過盡江南把酒稀熏籠香冷換春衣秦闗漢苑無消息<lb/>
又在江南送雁歸<lb/>
　　　聞新雁有感　　　　　　　　陸　游<lb/>
新雁南來片影孤冷雲深䖏宿菰蘆不知湘水巴陵路<lb/>
<pb n="KR4h0141_WYG_425-24a"/>
曾記漁陽上谷無<lb/>
　　　春半聞歸雁　　　　　　　<hi>宋</hi>楊萬里<lb/>
春光深淺没人知我正南歸雁北歸頭上一聲如話別<lb/>
一生長是背人飛<lb/>
　　　題趙大年蘆雁　　　　　　<hi>元</hi>戴表元<lb/>
寒更索索警霜叢兄弟當年意自同猶是江湖太平䖏<lb/>
未妨沈著卧秋風<lb/>
　　　見雁有懐　　　　　　　　<hi>元</hi>黄　庚<lb/>
<pb n="KR4h0141_WYG_425-24b"/>
滿眼西風憶故廬親朋音問乆相疎年年江上無情雁<lb/>
只帶秋來不帶書<lb/>
　　　四雁圖　　　　　　　　　<hi>元</hi>任士林<lb/>
江北江南秋正驕孤飛萬里氣方豪平生慣有冰霜翼<lb/>
却笑東風燕雀髙<lb/>
　　　沙雁　　　　　　　　　　<hi>元</hi>楊　載<lb/>
漠漠寒煙樹影㣲一行沙雁背人飛江南江北秋將盡<lb/>
客子如今猶未歸<lb/>
<pb n="KR4h0141_WYG_425-25a"/>
　　　題王元善赴北清江新雁圖　<hi>元</hi>黄鎮成<lb/>
江南春水拍天齊鴻雁成行向北飛未必雲山便相隔<lb/>
秋風還帶夕陽歸<lb/>
　　　題墨雁　　　　　　　　　<hi>元</hi>楊維楨<lb/>
黄沙衰草羽毿毿八月天山冷不堪昨夜朔風吹過影<lb/>
盡將秋色到天南<lb/>
　　　聞雁　　　　　　　　　　<hi>元</hi>丁鶴年<lb/>
月落江城轉四更旅魂和夢到灤京醒來獨背寒燈坐<lb/>
<pb n="KR4h0141_WYG_425-25b"/>
風送長空雁㡬聲<lb/>
　　　自題蘆洲聚雁圖　　　　　<hi>明</hi>朱　芾<lb/>
夜窗聽雨話巴山又入瀟湘水竹間滿渚冥鴻誰得似<lb/>
碧天飛去又飛還<lb/>
　　　蘆雁　　　　　　　　　　<hi>明</hi>王　澤<lb/>
拍天煙水接瀟湘蘆葦秋風葉葉凉何處漁郎夜吹笛<lb/>
雁羣驚起不成行<lb/>
　　　九月十七日聞雁寄董莊　　<hi>明</hi>徐　賁<lb/>
<pb n="KR4h0141_WYG_425-26a"/>
晚意秋隂雨不分渚蘆沙竹䕶寒雲雁聲客裏誰先聽<lb/>
愁絶惟應我共君<lb/>
　　　題蘆雁圖　　　　　　　　<hi>明</hi>胡　奎<lb/>
草草書空不作行相呼相喚過衡陽蘆花月冷應無夢<lb/>
啄盡寒沙一夜霜<lb/>
　　　早雁　　　　　　　　　　<hi>明</hi>髙　棅<lb/>
凉霜八月塞天寒飛度衡陽楚水寛少婦樓頭初掩瑟<lb/>
一行先向夕陽看<lb/>
<pb n="KR4h0141_WYG_425-26b"/>
　　　題雁　　　　　　　　　　<hi>明</hi>王　紱<lb/>
聨翩飛䖏影横斜暝色和烟暗荻花逺水㣲茫秋萬頃<lb/>
不妨隨意落平沙<lb/>
　　　宿雁圖　　　　　　　　　<hi>明</hi>張　泰<lb/>
理巻霜毛宿晚汀旅魂應自繞秋冥西風莫攪蒹葭水<lb/>
月苦沙寒易得醒<lb/>
　　　月夜下桐江聞孤雁　　　　<hi>明</hi>王叔承<lb/>
煙月滿江漁火寒一聲孤雁下蘆灘隔天總有家書到<lb/>
<pb n="KR4h0141_WYG_425-27a"/>
　水碧山青不耐看<lb/>
　　　　清江閘聞雁　　　　　　　<hi>明</hi>李　瑋<lb/>
　數聲江滸三更雁孤影霜天萬里身新冷猶如先避雪<lb/>
　南來應笑北行人<lb/>
　　　　二月聞雁　　　　　　　　<hi>明</hi>孫承宗<lb/>
　九月邊庭無雁來闗門不逐雁門開春來塞上希矰繳<lb/>
　花信風前一一囘<lb/>
　　　　其二<lb/>
<pb n="KR4h0141_WYG_425-27b"/>
　孤鴻㡬日過長安拖得春旗露未乾應說邊庭花信早<lb/>
　征衣初擬褪春寒<lb/>
　　　　題一雁圖　　　　　　　　<hi>明</hi>僧徳祥<lb/>
　萬里江湖一葉身來時逢雪又逢春天南地北年年客<lb/>
　只有蘆花似故人<lb/>
　<lb/>
　<lb/>
御定佩文齋詠物詩選巻四百二十六<lb/>
</p>
<p>
</p>
  </div>
</body>
</text>
</TEI>
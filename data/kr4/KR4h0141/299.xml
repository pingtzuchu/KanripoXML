<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_299-1a"/>
　欽定四庫全書<lb/>
御定佩文齋詠物詩選巻二百九十九<lb/>
　　杏花類<lb/>
　　　五言古<lb/>
　　　　杏花　　　　　　　　　<hi>北周</hi>庾　信<lb/>
　春色方盈野枝枝綻翠英依稀映邨塢爛熳開山城好<lb/>
　折待賔客金盤襯紅瓊<lb/>
　　　　杏塢　　　　　　　　　　<hi>明</hi>袁　凱<lb/>
<pb n="KR4h0141_WYG_299-1b"/>
　窈窕石徑深參差繁英滿發采巳云竒生香殊未斷依<lb/>
　依午橋路粲粲朱陳阪月色散疎景時時坐横管<lb/>
　　　五言律<lb/>
　　　　杏花　　　　　　　　　　<hi>唐</hi>温　憲<lb/>
　團雪上晴梢紅明映碧寥店香風起夜邨白雨休朝静<lb/>
　落頻沾蒂繁開正蔽條澹然閒賞翫無以破妖韶<lb/>
　　　　杏花　　　　　　　　　　<hi>唐</hi>鄭　谷<lb/>
　不學梅欺雪輕紅照碧池小桃新謝後雙燕却來時香<lb/>
<pb n="KR4h0141_WYG_299-2a"/>
屬登龍室煙籠宿蝶枝臨軒須貌取風雨易離披<lb/>
　　　詠杏花　　　　　　　　　<hi>唐</hi>孫　何<lb/>
殷紅鄙桃艶淡白笑梨花落處飄微霰繁時疉碎霞苑<lb/>
宜開帝里壇稱在儒家麗日明珠箔清香襲絳紗<lb/>
　　　杏花　　　　　　　　　　<hi>明</hi>申時行<lb/>
坊開裴野錦花發董林株望欲迷瓊苑栽宜近白榆微<lb/>
風舒露臉小雨濕煙鬚春意枝頭閙從教醉玉壺<lb/>
　　五言排律<lb/>
<pb n="KR4h0141_WYG_299-2b"/>
　　　曲江亭望慈恩寺杏園花發　<hi>唐</hi>李君何<lb/>
春晴凭水軒仙杏發南園開蘂風初曉浮香景欲暄光<lb/>
華臨御陌色相對空門野雪遥添淨山煙近借繁地閒<lb/>
分柰苑景勝類桃源况值新晴日芳枝度彩鴛<lb/>
　　七言律<lb/>
　　　杏花　　　　　　　　　　<hi>唐</hi>温庭筠<lb/>
紅花初綻雪花繁重疉髙低滿小園正見盛時猶悵望<lb/>
豈堪開處已繽翻情為世累詩千首醉是吾鄉酒一樽<lb/>
<pb n="KR4h0141_WYG_299-3a"/>
杳杳艶歌春日午出牆何處隔朱門<lb/>
　　　杏花　　　　　　　　　　<hi>唐</hi>吴　融<lb/>
粉薄紅輕揜斂羞花中占斷得風流軟非因醉都無力<lb/>
凝不成歌亦自愁獨照影時臨水畔最含情處出牆頭<lb/>
徘徊盡日難成别更待黄昏對酒樓<lb/>
　　　途中見杏花　　　　　　　　吴　融<lb/>
一枝紅艶出牆頭牆外行人正獨愁長得看來猶有恨<lb/>
可堪逢處更難留林空色暝鶯先到春淺香寒蝶未逰<lb/>
<pb n="KR4h0141_WYG_299-3b"/>
更憶帝鄉千萬樹淡煙籠日暗神州<lb/>
　　　杏花　　　　　　　　　　<hi>唐</hi>羅　隠<lb/>
煖觸衣襟漠漠香間梅遮柳不勝芳數枝艶拂文君酒<lb/>
半里紅欹宋玉牆盡日無人疑悵望有時經雨乍凄凉<lb/>
舊山山下還如此回首東風一斷腸<lb/>
　　　杏花　　　　　　　　　　<hi>宋</hi>林　逋<lb/>
蓓蕾枝梢血㸃乾粉紅腮頰露春寒不禁煙雨輕欹著<lb/>
秖好亭臺愛惜看偎柳傍桃斜欲墜等鶯期蝶猛成團<lb/>
<pb n="KR4h0141_WYG_299-4a"/>
京師巷陌新晴後賣得風流更一般<lb/>
　　　郡圃杏花　　　　　　　　<hi>宋</hi>楊萬里<lb/>
小樹嫣然一兩枝晴熏雨醉總相宜纔憐欲白仍紅處<lb/>
政是微開半吐時得幸東風無忌對主張春色更還誰<lb/>
海棠穠麗梅花淡不是渠儂別様竒<lb/>
　　　張邨杏花　　　　　　　　<hi>金</hi>元好問<lb/>
昨日櫻桃絳蠟痕今朝紅袖已迎門只應芳樹知人意<lb/>
畱著殘粧伴酒尊穠李尚須羞粉艶寒梅空自怨黄昏<lb/>
<pb n="KR4h0141_WYG_299-4b"/>
詩家元白無今古從此張邨即趙邨<lb/>
　　　城外見杏花　　　　　　　<hi>元</hi>吴師道<lb/>
曲江二十年前㑹回首芳菲似夢中老去京華度寒食<lb/>
閒來野水看東風樹頭絳雪飛還白花外青天映更紅<lb/>
聞説琳宫更佳絶明朝攜酒訪城東<lb/>
　　　杏　　　　　　　　　　　<hi>明</hi>吴　寛<lb/>
花信風寒巳早來隔牆俄見赤雲堆並頭兩樹長相倚<lb/>
屈指三春始得開曲水少年誰復探公門今日要兼栽<lb/>
<pb n="KR4h0141_WYG_299-5a"/>
莫言結實供人啖破核還堪作藥材<lb/>
　　　杏　　　　　　　　　　　<hi>明</hi>朱謀㬜<lb/>
一月燒林發絳英六街初有賣花聲黄鸝立亞髙枝雨<lb/>
紫燕飛來小樹晴邨僻深藏沽酒斾樓髙全露約簾旌<lb/>
年年開徧曲江寺香在馬蹄歸處生<lb/>
　　五言絶句<lb/>
　　　遊春曲　　　　　　　　　<hi>唐</hi>王　涯<lb/>
萬樹江邊杏新開一夜風滿園深淺色照在綠波中<lb/>
<pb n="KR4h0141_WYG_299-5b"/>
　　　邨西杏花　　　　　　　　<hi>唐</hi>司空圗<lb/>
肌細分紅脈香濃破紫苞無因畱得翫爭忍折來抛<lb/>
　　　思歸樂　　　　　　　　　<hi>唐</hi>韓　偓<lb/>
晚日催絃管春風入綺羅杏花如有意偏落舞衫多<lb/>
　　　春雪初霽杏花正芳月夜閒吟<lb/>
　　　　　　　　　　　　　　　<hi>唐</hi>唐彦謙<lb/>
霽景明如練繁英杏正芳姮娥應有語悔共雪爭光<lb/>
　　　牆頭杏花　　　　　　　　<hi>元</hi>宋　无<lb/>
<pb n="KR4h0141_WYG_299-6a"/>
紅杏西鄰樹過牆無數花相煩問春色端的屬誰家<lb/>
　　七言絶句<lb/>
　　　重尋杏園　　　　　　　　<hi>唐</hi>白居易<lb/>
忽憶芳時頻酩酊却尋醉處重徘徊杏花結子春深後<lb/>
誰解多情又獨來<lb/>
　　　杏花　　　　　　　　　　<hi>唐</hi>元　稹<lb/>
常年出入右銀臺每怪春光例早回慚愧杏園行在景<lb/>
同州園裏也先開<lb/>
<pb n="KR4h0141_WYG_299-6b"/>
　　　杏園　　　　　　　　　　<hi>唐</hi>杜　牧<lb/>
夜來微雨洗芳塵公子驊驑歩貼勻莫怪杏園顦顇去<lb/>
滿城多少挿花人<lb/>
　　　杏花　　　　　　　　　　<hi>唐</hi>薛能<lb/>
活色生香第一流手中移得近青樓誰知艶性終相負<lb/>
亂向春風笑不休<lb/>
　　　故鄉杏花　　　　　　　　<hi>唐</hi>司空圗<lb/>
寄花寄酒喜新開左把花枝右把杯欲問花枝與杯酒<lb/>
<pb n="KR4h0141_WYG_299-7a"/>
故人何得不同來<lb/>
　　　杏花　　　　　　　　　　　司空圗<lb/>
詩家偏為此傷情品韻由來莫與争解笑亦應兼解語<lb/>
只應慵語倩鶯聲<lb/>
　　　曲江紅杏　　　　　　　　<hi>唐</hi>鄭　谷<lb/>
遮莫江頭柳色遮日濃鶯睡一枝斜女郎折得殷勤看<lb/>
道是春風及第花<lb/>
　　　杏花　　　　　　　　　　<hi>唐</hi>羅　隠<lb/>
<pb n="KR4h0141_WYG_299-7b"/>
煖氣濳催次第春梅花巳謝杏花新半開半落閒園裏<lb/>
何異榮枯世上人<lb/>
　　　杏花　　　　　　　　　　<hi>宋</hi>王禹偁<lb/>
紅芳紫萼怯春寒蓓蕾粘枝密作團記得觀燈鳯樓上<lb/>
百條銀燭露闌干<lb/>
　　　其二<lb/>
煖映垂楊曲檻邊一堆紅雪罩春煙春來自得風流伴<lb/>
榆莢休抛買笑錢<lb/>
<pb n="KR4h0141_WYG_299-8a"/>
　　　其三<lb/>
桃紅梨白莫争春素態妖姿兩未勻日暮牆頭試回首<lb/>
不施朱粉是東鄰<lb/>
　　　其四<lb/>
登龍曽入少年場錫宴瓊林醉御觴争戴滿頭紅爛熳<lb/>
至今猶雜桂枝香<lb/>
　　　杏花　　　　　　　　　　<hi>宋</hi>王安石<lb/>
垂楊一徑紫苔封人語蕭蕭院落中獨有杏花如喚客<lb/>
<pb n="KR4h0141_WYG_299-8b"/>
倚牆斜日數枝紅<lb/>
　　　北陂杏花　　　　　　　　　王安石<lb/>
一陂春水遶花身花影妖嬈各占春縱被春風吹作雪<lb/>
絶勝南陌碾成塵<lb/>
　　　徐熈杏花　　　　　　　　<hi>宋</hi>蘇　軾<lb/>
江左風流王謝家盡攜書畫到天涯却因梅雨丹青暗<lb/>
洗出徐熈落墨花<lb/>
　　　都中冬日　　　　　　　　<hi>宋</hi>戴復古<lb/>
<pb n="KR4h0141_WYG_299-9a"/>
脱却鸘裘付酒家忍寒圖得醉京華一冬天氣如春煖<lb/>
昨日街頭賣杏花<lb/>
　　　宫詞　　　　　　　　　　<hi>宋</hi>花蘂夫人<lb/>
小雨霏微潤綠苔後䦨紅杏傍池開一枝挿向金瓶裏<lb/>
捧進君王殿上來<lb/>
　　　杏花　　　　　　　　　　<hi>宋</hi>朱淑真<lb/>
淺注臙脂剪絳綃獨将妖艶冠花曹春心自得東皇意<lb/>
逺勝𤣥都觀裏桃<lb/>
<pb n="KR4h0141_WYG_299-9b"/>
　　　杏花雜詩　　　　　　　　<hi>金</hi>元好問<lb/>
嫋嫋纎條映酒船綠嬌紅小不勝憐長年自笑情緣在<lb/>
猶要春風慰眼前<lb/>
　　　其二<lb/>
煖日園林可散愁每逢花處儘遲畱青旗知是誰家酒<lb/>
一片春風出樹頭<lb/>
　　　其三<lb/>
紛紛紅紫不勝稠争得春光競出頭却是梨花髙一著<lb/>
<pb n="KR4h0141_WYG_299-10a"/>
隨宜梳洗儘風流<lb/>
　　　其四<lb/>
露浥清華粉自添隔谿遥見玉簾苫眼看桃李飄零盡<lb/>
更㨂繁枝挿帽簷<lb/>
　　　其五<lb/>
紅粧翠蓋惜風流春動香生不自由莫向芸齋厭閒冷<lb/>
小詩供作錦纒頭<lb/>
　　　小園即事　　　　　　　　<hi>元</hi>陳　深<lb/>
<pb n="KR4h0141_WYG_299-10b"/>
淡黃楊柳著煙輕細草茸茸襯屐行行到水邊心㑹處<lb/>
夕陽一樹杏花明<lb/>
　　　南圃杏花　　　　　　　　<hi>元</hi>元　淮<lb/>
燕脂萬㸃怯輕寒蓓蕾枝頭絳雪乾昨夜南園春雨過<lb/>
玉人曉起揭簾看<lb/>
　　　青杏　　　　　　　　　　<hi>元</hi>張𢎞範<lb/>
落盡殘紅綠滿枝青青如豆釀酸時佳人摘得新嘗怯<lb/>
一㸃春愁鎖畫眉<lb/>
<pb n="KR4h0141_WYG_299-11a"/>
　　　　寫杏花自題絶句　　　　　<hi>明</hi>陳　鐸<lb/>
　晴團紅粉䕶春煙彷彿江邨二月天記得景卿回首處<lb/>
　一枝斜拂酒樓前<lb/>
　　　　瓶花　　　　　　　　　　<hi>明</hi>孫承宗<lb/>
　髙牙風峭㦸枝寒杏蘂新香春未䦨却憶韋家花樹㑹<lb/>
　關城初向一瓶看<lb/>
　　　杏花　　　　　　　　　　　<hi>明</hi>申時行<lb/>
　上林佳處午橋邊半染頳霞半著煙記得曲江春日裏<lb/>
<pb n="KR4h0141_WYG_299-11b"/>
　一枝曽占百花先<lb/>
　　　　杏花　　　　　　　　　　<hi>明</hi>張　新<lb/>
　曲江池畔題詩處燕子飛時花正開報道状元歸去也<lb/>
　馬頭春色日邊來<lb/>
　<lb/>
　<lb/>
　<lb/>
御定佩文齋詠物詩選巻二百九十九<lb/>
</p>
<p>
</p>
  </div>
</body>
</text>
</TEI>
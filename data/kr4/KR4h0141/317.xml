<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_317-1a"/>
　欽定四庫全書<lb/>
御定佩文齋詠物詩選巻三百十七<lb/>
　　葡萄類<lb/>
　　　七言古<lb/>
　　　　初食太原生葡萄時十二月二日<lb/>
　　　　　　　　　　　　　　　　<hi>宋</hi>楊萬里<lb/>
　淮南葡萄八月酸只可生喫不可乾淮北葡萄十月熟<lb/>
　縱可作羓也無肉老夫臘裏来都梁飣坐那得馬乳香<lb/>
<pb n="KR4h0141_WYG_317-1b"/>
　分眀猶帶龍䰅在徑寸𤣥珠肥十倍太原清霜熬絳餳<lb/>
　甘露凍作紫水精隆冬壓架無人摘雪打氷封不曽拆<lb/>
　風吹日炙不曽腊玉盤一顆直萬錢與渠傾葢真忘年<lb/>
　君不見道逄麴車口流涎<lb/>
　　　　題溫日觀畫葡萄　　　　　<hi>元</hi>楊　載<lb/>
　老禪嗜酒醉不醒兀坐虗檐寫清影興来擲筆意茫然<lb/>
　落葉滿庭秋月冷醉中捉筆兩眼花倚檐架子欹復斜<lb/>
　翠藤盤屈那可辨但見滿紙生龍蛇<lb/>
<pb n="KR4h0141_WYG_317-2a"/>
　　　詶蕭侯送葡萄　　　　　　<hi>元</hi>虞　集<lb/>
蕭侯昔致蒲萄苖山童不灌三日焦宛西上品復親致<lb/>
手種牕南自澆水一月當生一尺長移向江頭薜荔牆<lb/>
秋深雨足馬乳重舉囊石壓青霞漿是時蕭侯當走馬<lb/>
来訪衰翁茅屋下酒酣舞劒傾一尊不信金盤露如瀉<lb/>
　　七言律<lb/>
　　　葡萄架　　　　　　　　　<hi>宋</hi>楊萬里<lb/>
纔喜盤藤卷葉生又驚壓架暗陰成夏添凉潤青油幕<lb/>
<pb n="KR4h0141_WYG_317-2b"/>
秋摘甘寒黑水精近竹猶爭一尺許抛䰅先罥兩三莖<lb/>
今年乞種江西去長是茅齋怯晩晴<lb/>
　　　葡萄　　　　　　　　　　<hi>元</hi>洪希文<lb/>
走架龍䰅弱不支炎天待月立多時醍醐縱美輸清滑<lb/>
瓔珞雖圓讓陸離珍異曽誇太冲賦纍垂已入退之詩<lb/>
當年若得傳方法博取凉州亦一竒<lb/>
　　　葡萄　　　　　　　　　　<hi>眀</hi>馮　琦<lb/>
晻曖繁陰覆綠苔藤枝蘿蔓共縈廻自隨博望仙槎後<lb/>
<pb n="KR4h0141_WYG_317-3a"/>
詔許甘泉别殿栽的的紫房含雨潤疎疎翠幄向風開<lb/>
詞臣消渇沾新釀不羡金莖露一杯<lb/>
　　五言絶句<lb/>
　　　題墨蒲萄　　　　　　　　<hi>元</hi>傅若金<lb/>
上苑根株少風沙道路長也知隨漢節終得薦君王<lb/>
　　七言絶句<lb/>
　　　葡萄　　　　　　　　　　<hi>唐</hi>韓　愈<lb/>
新莖未徧半猶枯髙架支離倦復扶若欲滿盤堆馬乳<lb/>
<pb n="KR4h0141_WYG_317-3b"/>
莫辭添竹引龍䰅<lb/>
　　　觀寂照葡萄　　　　　　　<hi>元</hi>鮮于樞<lb/>
阿師已把書為畫俗客那知色是空却憶西湖酒醒處<lb/>
一棚凉影臥秋風<lb/>
　　　温日觀葡萄　　　　　　　<hi>元</hi>鄧文原<lb/>
滿筐圓實驪珠滑入口甘香氷玉寒若使文園知此味<lb/>
露華應不乞金盤<lb/>
　　　葡萄　　　　　　　　　　<hi>元</hi>歐陽𤣥<lb/>
<pb n="KR4h0141_WYG_317-4a"/>
　宛馬西来貢帝鄉驪珠顆顆露凝光只今移植江南地<lb/>
　蔓引龍䰅百尺長<lb/>
　　　　題畫蒲萄　　　　　　　　<hi>元</hi>丁鶴年<lb/>
　西域蒲萄事已非故人揮灑出天機碧雲凉冷驪龍睡<lb/>
　拾得遺珠月下歸<lb/>
　　　　葡萄　　　　　　　　　　<hi>眀</hi>李夢陽<lb/>
　萬里西風過雁時綠雲𤣥玉影參差酒酣試取氷丸嚼<lb/>
　不說天南有荔枝<lb/>
<pb n="KR4h0141_WYG_317-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選卷三百十七<lb/>
</p>
<p>
</p>
  </div>
</body>
</text>
</TEI>
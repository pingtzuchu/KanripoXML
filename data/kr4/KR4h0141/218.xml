<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_218-1a"/>
　欽定四庫全書<lb/>
御定佩文齋詠物詩選巻二百十八<lb/>
　　寢具類<lb/>
　　　四言古<lb/>
　　　　六安枕銘　　　　　　　　<hi>漢</hi>崔　駰<lb/>
　枕有規矩恭一其徳承元寧躬終始不忒<lb/>
　　　　瓌材枕箴　　　　　　　　<hi>漢</hi>張　紘<lb/>
　彧彧其文馥馥其芬出自幽阻升于氊茵允瓌允麗惟<lb/>
<pb n="KR4h0141_WYG_218-1b"/>
　淑惟珍安安文枕貳彼弁冠冠御于晝枕式于昏代作<lb/>
　充用榮巳寧身興寢有節適性和神<lb/>
　　　五言古<lb/>
　　　　詠帳　　　　　　　　　　<hi>梁</hi>沈　約<lb/>
　甲帳垂和璧螭雲張桂宮隋珠既吐耀翠被復含風<lb/>
　　　　白石枕　　　　　　　　　<hi>唐</hi>錢　起<lb/>
　琢珉勝水碧所貴素且貞曽無白圭玷不作浮磬鳴捧<lb/>
　来太陽前一片新冰清沈沈風憲地待爾秋巳至璞堅<lb/>
<pb n="KR4h0141_WYG_218-2a"/>
難為功誰怨晩成器比徳無磷緇論交亦如此<lb/>
　　　齋中有獸皮茵偶成詠　　　<hi>唐</hi>羊士諤<lb/>
逸才豈凡獸服猛愚人得山澤生異姿䝉茸蔚佳色青<lb/>
氊持與藉重錦裁為飾臥閣幸相宜溫然承宴息<lb/>
　　　呂居仁恵建昌紙被　　　　<hi>宋</hi>劉子翬<lb/>
寒聲晩移林殘臘無幾日髙人擁楮眠攣巻意自適素<lb/>
風含混沌春煦回呼吸餘温偶見分来自芝蘭室乍舒<lb/>
魄流輝忽捲潮無迹未能澡余心媿此一衾白嘗聞盱<lb/>
<pb n="KR4h0141_WYG_218-2b"/>
江藤蒼崖走虬屈採之霜露秋漚以滄浪色粉身從澼<lb/>
絖蛻骨齊麗密乃知瑩然姿故自漸陶出治物猶貴精<lb/>
治心豈宜逸平生感交逰耳剽非無得精神隨事分内<lb/>
省殊未力寸隂捐巳多老矣将何及自從得此衾夢覺<lb/>
常惕惕清如夷齊鄰粹若淵騫覿獨警發鏗鍧邪思戢<lb/>
毫忽勿謂絶知聞虚闈百靈集鼎鬴或存戒韋弦亦規<lb/>
失則知君子恵所以勵䝉塞<lb/>
　　　賦永上人紙帳　　　　　　<hi>明</hi>髙　啟<lb/>
<pb n="KR4h0141_WYG_218-3a"/>
剡藤裁素幬坐使諸塵隔冬室自生温寒窗屢更白不<lb/>
隨直省被長覆棲禪簀思曽雪夜時宿伴山中客<lb/>
　　七言古<hi>附長短句</hi>
　　　鄭羣贈簟　　　　　　　　<hi>唐</hi>韓　愈<lb/>
蘄州笛竹天下知鄭君所寳尤瓌竒擕来當晝不得臥<lb/>
一府傳看黄琉璃體堅色淨又蔵節盡眼凝滑無瑕疵<lb/>
法曹貧賤衆所易腰腹空大何能為自從五月困暑濕<lb/>
如坐深甑遭蒸炊手摩袖拂心語口曼膚多汗真相宜<lb/>
<pb n="KR4h0141_WYG_218-3b"/>
日暮歸来獨惆悵有賣直欲傾家貲誰謂故人知我意<lb/>
巻送八尺含風漪呼奴掃地鋪未了光彩照耀驚童兒<lb/>
青蠅側翅蚤蝨避肅肅疑有清飇吹倒身甘寢百疾愈<lb/>
却願天日恒炎曦明珠青玉不足報贈子相好無時衰<lb/>
　　　夜㑹問荅　　　　　　　　<hi>唐</hi>皮日休<lb/>
錦鯨薦<hi>張賁問</hi>碧香紅膩承君宴幾度閒眠却覺来彩鱗<lb/>
飛出雲濤面<lb/>
　　　寄蘄簟與蒲傳正　　　　　<hi>宋</hi>蘇　軾<lb/>
<pb n="KR4h0141_WYG_218-4a"/>
蘭谿美箭不成笛離離玉筯排霜脊千溝萬縷自生風<lb/>
入手未開先慘慄公家列屋閑蛾睂珠簾不動花隂移<lb/>
霧帳銀牀初破睡牙籖玉軸坐彈棊東坡病叟長覊旅<lb/>
凍卧飢吟似飢䑕倚賴春風洗破衾一夜雪寒披故絮<lb/>
火冷燈清誰復知孤舟兒女自嚘咿皇天何時返炎燠<lb/>
愧此八尺黄琉璃願君淨掃清香閣卧聽風漪聲滿榻<lb/>
習習還從兩腋生請公乘此朝閶闔<lb/>
　　　歐陽晦夫恵琴枕　　　　　　蘇　軾<lb/>
<pb n="KR4h0141_WYG_218-4b"/>
中郎不眠仰看屋得此古椽圍尺竹輪囷濩落非笛用<lb/>
剖作袖琴徽軫足流傳幾處到淵明卧枕綸巾酒新漉<lb/>
孤鸞别鶴誰復聞鼻息齁齁自成曲<lb/>
　　　湖南有大竹世號貓頭取以作枕仍為賦詩<lb/>
　　　　　　　　　　　　　　　<hi>宋</hi>韓　駒<lb/>
湖南人家養貍奴夜出相乳肥其膚買魚穿栁不䝉聘<lb/>
深蹲地底老欲枯誰将作枕置榻上擁腫似慣眠氍毹<lb/>
慵便玉枕分巳無孫生洗耳非良圖茅齋紙帳施團蒲<lb/>
<pb n="KR4h0141_WYG_218-5a"/>
與我同歸夜相娱更長月黑試拊卧䑕目尚爾驚睢盱<lb/>
坐令先生春睡美夢魂直繞赤沙湖更煩黄妳好看取<lb/>
走入旁舍無人呼<lb/>
　　　紙帳歌和全初上人韻并簡劉光朝<lb/>
　　　　　　　　　　　　　　　　　<hi>元</hi>陳　泰<lb/>
道人於事百不聞歲晩鶴骨誰相溫禪牀蠒光薄如霧<lb/>
宜月宜霜復宜露夢回蘄竹生清寒五月幻得梅花看<lb/>
初疑脆膜輕無力一片凝秋剡中色道人巧手天機深<lb/>
<pb n="KR4h0141_WYG_218-5b"/>
兩杵獨伴階蛩吟卷舒似聽桔葉音珍重莫遣煙煤侵<lb/>
百年富貴誰能免錦幄彤廬語恩怨可憐老楮歲寒心<lb/>
用舍在吾難自薦君不見燕山穹廬氊百幅狎坐圍春<lb/>
醉紅玉道人不學製戎衣空煮南山卧茅屋安知幕天<lb/>
席地一希夷長共青山白雲宿<lb/>
　　　警枕詞<hi>吴越王錢鏐自少在軍中夜未嘗寐倦極則就圓木小枕或枕大鈴寐熟輙欹而寤名曰警枕</hi>
　　　　　　　　　　　　　　　　　<hi>元</hi>楊維楨<lb/>
不睡龍醒復醒珊瑚圓木揺金鈴五花寳簟芙蓉屏銅<lb/>
<pb n="KR4h0141_WYG_218-6a"/>
盤雪粉香淺清樓牆銅彈飛霹靂夜半更奴起辟易圓<lb/>
木功無與敵吴越封疆平地闢四世三王安衽席<lb/>
　　　詠紙被　　　　　　　　　<hi>明</hi>龔　詡<lb/>
紙衾方幅六七尺厚軟輕溫膩而白霜天雪夜最相宜<lb/>
不使寒侵獨眠客老夫得此良多年舊物寳愛同青氊<lb/>
不論素罽出南海豈羨文錦来西川受用將圖此生過<lb/>
爭奈義孫要與阿翁相伴卧阿翁夜夜苦丁寧莫學惡<lb/>
睡驕兒輕踏破<lb/>
<pb n="KR4h0141_WYG_218-6b"/>
　　五言律<lb/>
　　　牀　　　　　　　　　　　<hi>唐</hi>李　嶠<lb/>
傳聞有象牀疇昔獻君王玳瑁千金起珊瑚七寳裝桂<lb/>
筵含柏馥蘭席拂沈香願奉羅幃夜長承秋月光<lb/>
　　　旅枕　　　　　　　　　　<hi>宋</hi>孔武仲<lb/>
旅枕春風底翛然一夢驚漏移清禁逺天入小窗明桂<lb/>
玉梁園費山椒楚客情蕭條過百五猶有賣花聲<lb/>
　　　送椰心簟與劉使君　　　　<hi>宋</hi>戴復古<lb/>
<pb n="KR4h0141_WYG_218-7a"/>
適有椰心席殷勤持贈君来從三嶼國織作五花文凉<lb/>
暖宜冬夏清光隔垢氛桃笙與蘄簟優劣迥然分<lb/>
　　五言排律<lb/>
　　　寄蘄州簟與元九因題　　　<hi>唐</hi>白居易<lb/>
笛竹出蘄春霜刀劈翠筠織成雙鎻簟寄與獨眠人卷<lb/>
作筒中信舒為席上珍滑如鋪薤葉冷似卧龍鱗清潤<lb/>
宜承露鮮華不受塵通州炎瘴地此物最闗身<lb/>
　　七言律<lb/>
<pb n="KR4h0141_WYG_218-7b"/>
　　　白角簟　　　　　　　　　<hi>唐</hi>羅　鄴<lb/>
疊玉駢珪巧思長露華煙魄讓清光休揺雉尾當三伏<lb/>
似展龍鱗在一牀髙價不惟標越絶冷紋疑是卧瀟湘<lb/>
杜陵他日重歸去偏稱醉眠松桂堂<lb/>
　　　以竹夾膝寄贈襲美　　　　<hi>唐</hi>陸龜䝉<lb/>
截得篔簹冷似龍翠光横在暑天中堪臨薤簟閒憑月<lb/>
好向松窗卧跂風持贈敢齊青玉案醉吟偏稱碧荷筒<lb/>
添君野具教多著為著西齋譜一通<lb/>
<pb n="KR4h0141_WYG_218-8a"/>
　　　魯望以竹夾膝見寄次韻詶謝<lb/>
　　　　　　　　　　　　　　　<hi>唐</hi>皮日休<lb/>
圎於玉柱滑於龍来自衡陽翠彩中拂潤恐飛清夏雨<lb/>
叩虚疑貯碧湘風大勝書客裁成簡頗賽谿翁截作筒<lb/>
從此角巾因爾戴俗人相訪若為通<lb/>
　　　白角簟　　　　　　　　　<hi>唐</hi>曹　松<lb/>
角簟功夫巳到頭夏来全占滿牀秋若言保惜歸華屋<lb/>
祇合封題寄列侯學巻曉冰常怕綻解鋪寒水不教流<lb/>
<pb n="KR4h0141_WYG_218-8b"/>
蒲桃錦是瀟湘底曽得王孫價倍酬<lb/>
　　　碧角簟　　　　　　　　　　曹　松<lb/>
細皮重疊織霞紋滑膩鋪牀勝錦茵八尺碧天無㸃翳<lb/>
一方青玉絶纖塵蠅行只恐煙黏足客卧渾疑水浸身<lb/>
五月不教炎氣入滿堂秋色冷龍鱗<lb/>
　　　紙帳　　　　　　　　　　<hi>唐</hi>徐　夤<lb/>
為笑文園四壁空碎寒深入剡藤中誤懸謝守澄江練<lb/>
自宿嫦娥白兔宮幾疉玉山開洞壑半巖春霧結房櫳<lb/>
<pb n="KR4h0141_WYG_218-9a"/>
針羅截錦饒他侈爭及蒙茸煖避風<lb/>
　　　紙被　　　　　　　　　　　徐　夤<lb/>
文采鴛鴦罷合歡細柔輕綴好魚牋一牀明月蓋歸夢<lb/>
數尺白雲籠冷眠披對勁風溫勝酒擁聽寒雨煖於綿<lb/>
五陵年少見皆笑却問儒生直幾錢<lb/>
　　　紙帳次栁子玉韻　　　　　<hi>宋</hi>蘇　軾<lb/>
亂紋龜殻細相連慣卧青綾恐未便潔似僧巾白氎布<lb/>
煖於蠻帳紫茸氊錦衾速卷持還客破屋那愁仰見天<lb/>
<pb n="KR4h0141_WYG_218-9b"/>
但恐嬌兒還惡睡夜深蹋裂不成眠<lb/>
　　　送竹几與謝秀才　　　　　　蘇　軾<lb/>
平生長物擾天真老去歸田只此身留我同行木上座<lb/>
贈君無語竹夫人但隨秋扇年年在莫鬬瓊枝夜夜新<lb/>
堪笑荒唐玉川子暮年家口若為親<lb/>
　　　菊枕　　　　　　　　　　<hi>元</hi>馬祖常<lb/>
東籬采采數枝霜包裹西風入夢凉半夜歸心三徑逺<lb/>
一囊秋色四屏香牀頭未覺黄金盡鏡裏難教白髮長<lb/>
<pb n="KR4h0141_WYG_218-10a"/>
幾度醉来消不得卧收清氣入詩腸<lb/>
　　　蘆花被　　　　　　　　<hi>元</hi>蘇爾約蘇哈雅<lb/>
採得蘆花不涴塵翠蓑聊復藉為茵西風刮夢秋無際<lb/>
夜月生香雪滿身毛骨巳隨天地老聲名不讓古今貧<lb/>
青綾莫為鴛鴦妒欵乃歌中别有春<lb/>
　　　紙帳　　　　　　　　　　<hi>元</hi>謝宗可<lb/>
清懸四壁剡谿霜髙卧梅花月半牀繭甕有天春不老<lb/>
瑶臺無夜雪生香覺来虚白神光發睡去清閒好夢長<lb/>
<pb n="KR4h0141_WYG_218-10b"/>
一枕總無塵土氣何妨留我白雲鄉<lb/>
　　　蘆花被　　　　　　　　　　謝宗可<lb/>
白似楊花煖似烘纖塵難到黑甜中軟鋪香絮清無比<lb/>
醉壓晴霜夜不融一枕和秋眠落月五更飛夢逐西風<lb/>
誰憐宿鴈江汀冷贏得相思舊恨空<lb/>
　　　竹夫人　　　　　　　　　　謝宗可<lb/>
胷次玲瓏粉黛羞宵征何必抱衾裯應無雲雨三更夢<lb/>
自有冰霜六月秋盡節每曽陳諷刺虚心那解老溫柔<lb/>
<pb n="KR4h0141_WYG_218-11a"/>
専房不怕蛾眉妒只恐西風動別愁<lb/>
　　　蘆花褥　　　　　　　　　<hi>元</hi>吴景奎<lb/>
揺落蒹葭白露霜冰綃覆䕶帶幬張瓊臺積雪和煙凝<lb/>
<hi>去聲</hi>銀浦流雲入夢香失紖曾憐衣冷落吐茵空染酒淋<lb/>
浪雁聲髣髴瀟湘夜起坐俄驚月一牀<lb/>
　　　鵞毛褥　　　　　　　　　<hi>元</hi>曹文晦<lb/>
野老鋪陳亦好竒聚毛曽到蔡州池每思疊雪敷雲處<lb/>
尚想眠沙泛浦時坐石未温驚客至累茵雖貴恐神疲<lb/>
<pb n="KR4h0141_WYG_218-11b"/>
正宜布被梅花帳豆粥凝香起未遲<lb/>
　　　演法師恵紙帳　　　　　　<hi>元</hi>張　昱<lb/>
銀燈夜照白紛紛四面光揺白縠文隔枕不聞巫峽雨<lb/>
繞牀惟走剡谿雲風和栁絮何因到月與梅花竟不分<lb/>
塞北江南風景別却思氊帳舊從軍<lb/>
　　　紙帳　　　　　　　　　　<hi>元</hi>陸景龍<lb/>
谿藤𢷬雪淨無瑕素箔圍風絶可嘉夢入清虚明月照<lb/>
倦逰廣漢白雲遮繭窩春煖浮銀色鮫室宵分散玉華<lb/>
<pb n="KR4h0141_WYG_218-12a"/>
警鶴一聲天巳豁老夫詩思繞梅花<lb/>
　　　竹簟　　　　　　　　　　<hi>明</hi>朱之蕃<lb/>
紋如流水滑如脂一片清光漾碧漪凉思入帷移翠影<lb/>
輕煙縈帳拂霜姿采真湘浦窗間夢寫興淇園枕上詩<lb/>
欲避炎蒸何處是石屏横展對芳池<lb/>
　　　紙帳　　　　　　　　　　　朱之蕃<lb/>
慵飛兔頴厭塗鴉聨向書帷好蔽遮四面輕雲縈柏子<lb/>
一窗斜月映梅花峭寒無隙難容入清夢常安不受譁<lb/>
<pb n="KR4h0141_WYG_218-12b"/>
葆得氣完神亦固吴綾蜀錦為誰誇<lb/>
　　　決明甘菊枕　　　　　　　　朱之蕃<lb/>
警枕神勞石枕寒無如藥裹最相安剖来珠蚌光堪掬<lb/>
採積金英秀可餐布被煖香欺錦帳竹牀清氣敵蒲團<lb/>
休論返黑方瞳炯熟寢通宵即大丹<lb/>
　　　其二<lb/>
夢醒化蝶尚蘧蘧腹坦肱横兩足舒青炯雙瞳還映水<lb/>
緑添短髮漸盈梳地鍾靈卉充髙枕天付幽香媚隠居<lb/>
<pb n="KR4h0141_WYG_218-13a"/>
供帳從今誇雅麗牀頭閒却讀殘書<lb/>
　　　荅江似孫謝遺錦衾　　　　<hi>明</hi>程嘉燧<lb/>
曽無文綺贈交歡聊爾同裯戀一寒長枕正思裁十幅<lb/>
髙眠儘可擁三竿休嫌吟苦䝉時汙應笑書癡畫處刓<lb/>
博得新詩酬錦段衙齋傳比練裠看<lb/>
　　　其二<lb/>
故衾何意託交歡得共髙人寤寐寛不分秋風破茅屋<lb/>
從教夜雪滿長安空牀獨枕琴三尺逺札相遺綺一端<lb/>
<pb n="KR4h0141_WYG_218-13b"/>
早晩平津誰與報布衣思庇九州寒<lb/>
　　五言絶句<lb/>
　　　竹簟　　　　　　　　　　<hi>唐</hi>元　稹<lb/>
竹簟襯重茵未忍都令巻憶昨初来日看君自施展<lb/>
　　　閎師自天台見寄石枕　　　<hi>宋</hi>林　逋<lb/>
斲石自何許枕之懷赤城空廬復蕙帳旦暮白雲生<lb/>
　　七言絶句<lb/>
　　　贈元九文石枕　　　　　　<hi>唐</hi>劉禹錫<lb/>
<pb n="KR4h0141_WYG_218-14a"/>
文章似錦氣如虹宜薦華簪緑殿中縦使凉飇生旦夕<lb/>
猶堪拂拭愈頭風<lb/>
　　　酬靈符秀才恵枕　　　　　<hi>唐</hi>張　祜<lb/>
八寸黄楊恵不輕虎頭光照簟文清空心想此縁成夢<lb/>
拔劒燈前一夜行<lb/>
　　　欹枕　　　　　　　　　　<hi>唐</hi>鄭　谷<lb/>
欹枕髙歌日午春酒酣睡足最閒身明明㑹得窮通理<lb/>
未必輸他馬上人<lb/>
<pb n="KR4h0141_WYG_218-14b"/>
　　　巳凉　　　　　　　　　　<hi>唐</hi>韓　偓<lb/>
碧闌干外繡簾垂猩色屏風畫折枝八尺龍鬚方錦褥<lb/>
巳凉天氣未寒時<lb/>
　　　酬人寄簟　　　　　　　　<hi>唐</hi>魚元機<lb/>
珍簟新鋪翡翠樓泓澄玉水記方流惟應筠扇情相似<lb/>
同向銀牀恨早秋<lb/>
　　　趙子充示竹夫人詩葢凉寢竹器憩臂休膝似<lb/>
　　　　非夫人之職予為名曰青奴并以小詩取之<lb/>
<pb n="KR4h0141_WYG_218-15a"/>
　　　　　　　　　　　　　　　<hi>宋</hi>黄庭堅<lb/>
穠李四絃風拂席昭華三弄月侵牀我無紅袖堪娱夜<lb/>
政要青奴一味凉<lb/>
　　　雜詩　　　　　　　　　　<hi>金</hi>王良臣<lb/>
道人知我愛禪房淨掃階前紫石牀軟飽三杯風味好<lb/>
脫巾和月臥昏黄<lb/>
　　　序山家幽寂之趣十首<hi>録一</hi>　<hi>元</hi>葉　顒<lb/>
一任猿驚野鶴猜老懷笑口要頻開髙眠蕙帳春風煖<lb/>
<pb n="KR4h0141_WYG_218-15b"/>
不怕霜聲入枕来<lb/>
　　　楮帳　　　　　　　　　　<hi>元</hi>鄭允端<lb/>
昔隨阿母上蓬莱香氣如雲拂面来今日夢中猶是見<lb/>
梅花相對一牀開<lb/>
　　　客散　　　　　　　　　　<hi>明</hi>方太古<lb/>
客散書堂秋日凉山風吹雨葛花香竹牀藤簟茶初熟<lb/>
消受山人午睡長<lb/>
　　　吴越宮詞　　　　　　　　<hi>明</hi>范　汭<lb/>
<pb n="KR4h0141_WYG_218-16a"/>
　千門斜日四窗星山近簾衣分外青侍女夜閒眠不穏<lb/>
　御牀圓枕綴金鈴<lb/>
　　　　華頂　　　　　　　　　　<hi>明</hi>僧大香<lb/>
　海色迢迢半紫氛娑欏開落夏將分道人清曉下山去<lb/>
　紙被一牀鋪白雲<lb/>
　<lb/>
　<lb/>
　<lb/>
<pb n="KR4h0141_WYG_218-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻二百十八<lb/>
</p>
<p>
</p>
  </div>
</body>
</text>
</TEI>
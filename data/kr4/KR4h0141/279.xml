<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_279-1a"/>
　欽定四庫全書<lb/>
御定佩文齋詠物詩選巻二百七十九<lb/>
　　檜類<lb/>
　　　五言古<lb/>
　　　　濟南廟中古檜同叔能賦　　<hi>金</hi>元好問<lb/>
　亭亭祠宫檜鬱鬱上雲雨扶持㡬來年造物心獨苦青<lb/>
　餘玉川潤根入鐵岸古雖含棟梁姿斤斧安得取沇洑<lb/>
　地中久駭浪思一鼔天柱屹不移水國奠平土乾坤此<lb/>
<pb n="KR4h0141_WYG_279-1b"/>
　神物甲乙存世譜瀨鄉畱耳孫闕里傳鼻祖秦松徒自<lb/>
　汙蜀柏聊共數㑹待十抱成兹焉重摩拊<lb/>
　　　長短句<lb/>
　　　　致道觀看七星檜樹歌　　　<hi>明</hi>孫一元<lb/>
　海虞山前突兀見古檜眼中氣勢相盤拏上應七曜分<lb/>
　布有神㑹地靈千嵗儲英華皴皮無文盡駁落老根化<lb/>
　石吞泥沙據山<graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>峞暎壑谽谺身枯澑雨枝黒藏蛇佇<lb/>
　立頃刻雲霧遮日落未落山之厓同行觀者皆歎嗟舌<lb/>
<pb n="KR4h0141_WYG_279-2a"/>
捫頸縮無敢譁歸來靈物不可究夜宿撼牀恐龍鬭<lb/>
　　五言律<lb/>
　　　畫檜　　　　　　　　　　<hi>元</hi>虞　集<lb/>
茅山多古樹此檜更長生鸛鶴棲來穏蛟龍化得成雲<lb/>
深還近戸月落似聞笙千載如相見蒼然故舊情<lb/>
　　七言律<lb/>
　　　謝寺雙檜　　　　　　　　<hi>唐</hi>劉禹錫<lb/>
雙檜蒼然古貌竒含煙吐霧鬱参差晚依禪客當金殿<lb/>
<pb n="KR4h0141_WYG_279-2b"/>
初耐將軍暎畫旗龍象界中成寳葢鴛鴦瓦上出髙枝<lb/>
長明燈是前朝焰曽炤青青年少時<lb/>
　　　法雲雙檜　　　　　　　　<hi>唐</hi>温庭筠<lb/>
晋朝名軰此離羣想對濃隂去住分題處尚㝷王内史<lb/>
畫時應是顧將軍長廊夜静聲疑雨古殿秋深影似雲<lb/>
一下南臺到人世曉泉清籟更難聞<lb/>
　　　檜樹　　　　　　　　　　<hi>唐</hi>秦韜玉<lb/>
翠雲交榦瘦輪囷嘯雨吟風㡬百春深葢屈盤青塵尾<lb/>
<pb n="KR4h0141_WYG_279-3a"/>
老皮張展黑龍鱗惟堆寒色資琴興不放秋聲染俗塵<lb/>
嵗月如波事如夢竟畱蒼翠待何人<lb/>
　　　陳檜　　　　　　　　　　<hi>明</hi>馬　弓<lb/>
古本凌空百尺過根盤如石鐵為柯濃隂不礙金蓮座<lb/>
虚籟猶傳玉樹歌倦客解衣頻徙倚老禪卓錫定摩挲<lb/>
雲門寺裏梁朝柏身上苔㾗想更多<lb/>
　　　檜　　　　　　　　　　　<hi>明</hi>章　珪<lb/>
天挺良材聳百㝷托根仙宿歴年深能兼老柏氷霜操<lb/>
<pb n="KR4h0141_WYG_279-3b"/>
不讓寒梅鐵石心夜静繞壇星布列月明滿地翠隂森<lb/>
工師若選明堂用為棟為梁價萬金<lb/>
　　五言絶句<lb/>
　　　檜和子由　　　　　　　　<hi>宋</hi>蘇　軾<lb/>
依依古松子鬱鬱綠毛身每長湏成節明年漸庇人<lb/>
　　七言絶句<lb/>
　　　自遣詩　　　　　　　　　<hi>唐</hi>陸龜䝉<lb/>
花瀨濛濛紫氣昬水邊山曲更容村終湏揀取幽棲地<lb/>
<pb n="KR4h0141_WYG_279-4a"/>
老檜成雙便作門<lb/>
　　　和重元寺雙矮檜　　　　　　陸龜䝉<lb/>
可憐煙刺是青螺如到雙林誤禮多更憶早秋登北固<lb/>
海門蒼翠出晴波<lb/>
　　　醒聞檜　　　　　　　　　<hi>唐</hi>皮日休<lb/>
解洗餘酲晨半酒星星仙吹起雲門耳根莫厭聽佳木<lb/>
㑹盡山中寂静源<lb/>
　　　重元寺雙矮檜　　　　　　　皮日休<lb/>
<pb n="KR4h0141_WYG_279-4b"/>
撲地枝回是翠鈿碧絲籠細不成煙應如天竺難陀寺<lb/>
一對狻猊相枕眠<lb/>
　　　題法雲寺雙檜　　　　　　<hi>唐</hi>方壺居士<lb/>
謝郎雙檜綠於雲昬曉濃隂色未分若並亳宫仙鹿跡<lb/>
定知髙峭不如君<lb/>
　　　古檜　　　　　　　　　　<hi>元</hi>虞　集<lb/>
根到深泉石作身踈踈香葉不知春海波不動天風逺<lb/>
千嵗寒蛟作老人<lb/>
<pb n="KR4h0141_WYG_279-5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_279-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻二百七十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_296-1a"/>
　欽定四庫全書<lb/>
御定佩文齋詠物詩選巻二百九十六<lb/>
　　桃花類<lb/>
　　　五言古<lb/>
　　　　初桃　　　　　　　　　　<hi>梁</hi>簡文帝<lb/>
　初桃麗新彩照地吐其芳枝間留紫燕葉裏發輕香飛<lb/>
　花入露井交榦拂華堂若映窗前栁懸疑紅粉粧<lb/>
　　　　奉和詠龍門桃花　　　　<hi>北齊</hi>蕭　慤<lb/>
<pb n="KR4h0141_WYG_296-1b"/>
　舊聞開露井今見植龍門樹少知非塞花髙異少源論<lb/>
　時應未發故欲影歸軒祗言輕摘罷猶勝逐風翻<lb/>
　　　　晩桃　　　　　　　　　　<hi>唐</hi>劉長卿<lb/>
　四月深澗底桃花方欲然寧知地勢下遂使春風偏此<lb/>
　意頗堪惜無言誰與傳過時君未賞空媚幽林前<lb/>
　　　　桃花　　　　　　　　　　<hi>宋</hi>韓　駒<lb/>
　桃花如羙人服飾靚以豐徘徊顧香影似為恱已容數<lb/>
　枝有餘妍窈窕禁苑中<lb/>
<pb n="KR4h0141_WYG_296-2a"/>
　　　桃園春暁　　　　　　　　<hi>明</hi>仁　宗<lb/>
曙光猶未分芳園露華炫碧桃千萬樹鮮妍如錦絢隔<lb/>
林鶯語滑兩兩間闗囀掖垣將啓扉漏箭傳聲逺花底<lb/>
候宫車更覺東風軟<lb/>
　　七言古<lb/>
　　　桃源行　　　　　　　　　<hi>唐</hi>王　維<lb/>
漁舟逐水愛山春兩岸桃花夾去津坐㸔紅樹不知逺<lb/>
行盡青谿不見人山口潛行始隈隩山開曠望旋平陸<lb/>
<pb n="KR4h0141_WYG_296-2b"/>
遥㸔一處攢雲樹近入千家㪚花竹樵客初傳漢姓名<lb/>
居人未改秦衣服居人共住武陵源還從物外起田園<lb/>
月明松下房櫳静日出雲中雞犬喧驚聞俗客爭來集<lb/>
競引還家問都邑平明閭巷掃花開薄暮漁樵乗水入<lb/>
初因避地去人間及至成仙遂不還峽裏誰知有人事<lb/>
世中遥望空雲山不疑靈境難聞見塵心未盡思鄉縣<lb/>
出洞無論隔山水辭家終擬長游衍自謂經過舊不迷<lb/>
安知峰壑今來變當時只記入山深青谿㡬曲到雲林<lb/>
<pb n="KR4h0141_WYG_296-3a"/>
春來遍是桃花水不辨仙源何處尋<lb/>
　　　南家桃　　　　　　　　　<hi>唐</hi>元　稹<lb/>
南家桃樹深紅色日照露光看不得樹小花狂風易吹<lb/>
一夜風吹滿牆北離人自有經年别眼前落花心歎息<lb/>
更待明年花滿枝一年迢逓空相憶<lb/>
　　五言律<lb/>
　　　詠桃　　　　　　　　　　<hi>唐</hi>太　宗<lb/>
禁苑春暉麗花蹊綺樹粧綴條深淺色㸃露参差光向<lb/>
<pb n="KR4h0141_WYG_296-3b"/>
日分千笑迎風共一香如何仙嶺側獨秀隠遥芳<lb/>
　　　桃　　　　　　　　　　　<hi>唐</hi>李　嶠<lb/>
獨有成蹊處穠華發井旁山風凝笑臉朝露沍啼粧隠<lb/>
士顏應改仙人露漸長還欣上林苑千嵗奉君王<lb/>
　　　廨中見桃花南枝已開北枝未發因寄杜副端<lb/>
　　　　　　　　　　　　　　　<hi>唐</hi>劉長卿<lb/>
何意同根本開花每後時應緣去日逺獨自發春遲結<lb/>
實恩難忘無言恨豈知年光不可待空羡向南枝<lb/>
<pb n="KR4h0141_WYG_296-4a"/>
　　　小桃園　　　　　　　　　<hi>唐</hi>李商隠<lb/>
竟日小桃園休寒亦未暄坐鶯當酒重送客出牆繁啼<lb/>
久艶粉薄舞多香雪翻猶憐未圓月先出照黄昏<lb/>
　　　鄰家桃花　　　　　　　　<hi>明</hi>髙　啓<lb/>
春色東家出相窺似有心曲垣遮自短别院閉還深影<lb/>
動疑人折香揺妒蝶尋好風時解意吹片拂羅襟<lb/>
　　　桃　　　　　　　　　　　<hi>明</hi>方九功<lb/>
一曲桃園樹平沙十里春落花紅勝錦藉草綠如茵野<lb/>
<pb n="KR4h0141_WYG_296-4b"/>
興邀詩伴邨沽覓酒鄰怕逢漁父問疑是避秦人<lb/>
　　五言排律<lb/>
　　　桃花　　　　　　　　　　<hi>唐</hi>薛　能<lb/>
秀氣自天鍾千年豈昜逢開齊全未落繁極欲相重冷<lb/>
濕朝如淡晴乾午更濃風光新社燕時節舊春農籬落<lb/>
欹臨竹亭臺盛間松亂緣堪羡蟻深入不如蜂有影宜<lb/>
暄煦無言自冶容洞連非俗世谿靜接仙蹤子熟河應<lb/>
變根盤土已封西王潛愛惜東朔盗過從醉席眠英好<lb/>
<pb n="KR4h0141_WYG_296-5a"/>
題詩戀景慵芳菲聊一望何必在臨卭<lb/>
　　七言律<lb/>
　　　晩桃花　　　　　　　　　<hi>唐</hi>白居昜<lb/>
一樹紅桃亞拂池竹遮松蔭晩開時非因斜日無由見<lb/>
不是閒人豈得知寒地生材遺校昜貧家養女嫁常遲<lb/>
春深欲落誰憐惜白侍郎來折一枝<lb/>
　　　緋桃　　　　　　　　　　<hi>唐</hi>唐彦謙<lb/>
短墻荒圃四無鄰烈火緋桃照地春坐久好風休掩袂<lb/>
<pb n="KR4h0141_WYG_296-5b"/>
夜來㣲雨已沾巾敢同俗態期青眼似有微詞動綘脣<lb/>
盡日更無鄉井念此時何必見秦人<lb/>
　　　緋桃花　　　　　　　　　<hi>唐</hi>李咸用<lb/>
茫茫天意為誰留深染夭桃備勝逰未醉已知醒後憶<lb/>
欲開先為落時愁癡蛾亂撲燈難滅躍鯉傍驚電不収<lb/>
何事梨花空似雪也稱春色是悠悠<lb/>
　　　桃花　　　　　　　　　　<hi>唐</hi>李　中<lb/>
祗應紅杏是知音灼灼偏宜間竹陰㡬樹半開金谷曉<lb/>
<pb n="KR4h0141_WYG_296-6a"/>
一谿齊綻武陵深艶舒百葉時皆重子熟千年事莫尋<lb/>
誰歩宋牆明月下好香和影上衣襟<lb/>
　　　館中桃花　　　　　　　　<hi>宋</hi>孔武仲<lb/>
蓬壺深絶鏁芳菲初見仙桃第一枝天近自應風景别<lb/>
春長莫恨化工遲相重朱户人稀到半掩香苞蝶未知<lb/>
想像江南今盛發亦經頻雨稍離披<lb/>
　　　桃花　　　　　　　　　　<hi>元</hi>馬　臻<lb/>
淺碧繁紅又滿枝化工消息本無機艶滋曉露鶯揺落<lb/>
<pb n="KR4h0141_WYG_296-6b"/>
香漬春泥燕掠歸金谷園中芳草在𤣥都觀裏昔人非<lb/>
自從雲隔天台路劉阮如今夢亦稀<lb/>
　　　碧桃　　　　　　　　　　<hi>元</hi>黄石翁<lb/>
洗盡嬌紅出翠帷玉人無語背斜暉緑華前度通仙譜<lb/>
天水何年染素衣宴罷瑶池春夢斷影寒姑射夜深歸<lb/>
禁煙時節多風雨莫遣繁英一片飛<lb/>
　　　詠谿上所栽桃　　　　　　<hi>明</hi>袁　凱<lb/>
桃樹移栽近淺沙呼兒挿竹䕶欹斜秋來擬喫垂埀實<lb/>
<pb n="KR4h0141_WYG_296-7a"/>
春到還看浩浩花旋置酒旗深處挂更將漁艇宻邊遮<lb/>
老夫未是文章手故少新詩對客誇<lb/>
　　　桃　　　　　　　　　　　<hi>明</hi>吳　寛<lb/>
城南春色暁移來粧㸃園林錦作堆嫩綠不須將葉認<lb/>
淡紅已是當花開𤣥都自發劉郎詠幽谷還教謝判栽<lb/>
此日公門深似許晝長高鎻正掄材<lb/>
　　　桃花　　　　　　　　　　<hi>明</hi>申時行<lb/>
萬山廽合似天台二月桃花已徧開映水却疑乗浪煖<lb/>
<pb n="KR4h0141_WYG_296-7b"/>
緣崖故是倚雲栽亂紅飛雨沾衣袂碎錦分霞入酒杯<lb/>
漫道武陵仙路逺探竒有客問津來<lb/>
　　　詠紅白桃花　　　　　　　<hi>明</hi>陳　鴻<lb/>
䨇艶如從露井看妝分濃淡映雕欄玉膚中酒冰綃薄<lb/>
粉面窺人鏡障寒杏雨並隨窗外度梨雲同入帳中殘<lb/>
膽瓶不是餘香在定訝珊瑚間木難<lb/>
　　五言絶句<lb/>
　　　入百丈澗見桃花晩開　　　<hi>唐</hi>劉長卿<lb/>
<pb n="KR4h0141_WYG_296-8a"/>
百丈深澗裏過時花欲妍應緣地勢下遂使春風偏<lb/>
　　　桃塢　　　　　　　　　　<hi>唐</hi>韋處厚<lb/>
噴日舒紅錦通蹊茂綠陰終期王母摘不羡武陵深<lb/>
　　　桃䲧　　　　　　　　　　<hi>唐</hi>張　籍<lb/>
春塢桃花發多將野客逰日西殊未㪚看望酒缸頭<lb/>
　　　嘲桃　　　　　　　　　　<hi>唐</hi>李商隠<lb/>
無頼夭桃面平明露井東春風為開了却擬笑春風<lb/>
　　　桃　　　　　　　　　　　<hi>宋</hi>王十朋<lb/>
<pb n="KR4h0141_WYG_296-8b"/>
在處飄紅雨臨窗照夕陽何時清禁裏一醉伴仙郎<lb/>
　　　桃蹊　　　　　　　　　　<hi>宋</hi>朱　子<lb/>
澗裏春泉響種桃泉上頭爛紅紛委地未肯出山流<lb/>
　　　桃　　　　　　　　　　　<hi>宋</hi>崔德符<lb/>
殘夜迷春暁夭桃怯夜寒何人未粧洗先傍玉闌干<lb/>
　　　壺中二色桃花　　　　　　<hi>明</hi>楊　基<lb/>
素頰映紅腮西園共折來憐渠竟先落知是最先開<lb/>
　　七言絶句<lb/>
<pb n="KR4h0141_WYG_296-9a"/>
　　　侍宴桃花園詠桃花應制　　<hi>唐</hi>李　乂<lb/>
綺萼成蹊遍苑芳紅英撲地滿筵香莫將秋宴傳王母<lb/>
來比春華壽聖皇<lb/>
　　　從宴桃花園詠桃花應制　　<hi>唐</hi>趙彦伯<lb/>
紅萼競然春苑曙䒠茸新色御筵開長年願奉西王宴<lb/>
近侍慚無東朔才<lb/>
　　　侍宴桃花園詠桃花應制　　<hi>唐</hi>蘇　頲<lb/>
桃花灼灼有光輝無數成蹊㸃更飛為見芳林含笑待<lb/>
<pb n="KR4h0141_WYG_296-9b"/>
遂同温樹不言歸<lb/>
　　　桃花園馬上應制　　　　　<hi>唐</hi>張　說<lb/>
林間艶色驕天馬苑裏穠華伴麗人願逐南風飛帝席<lb/>
年年含笑舞青春<lb/>
　　　蕭八明府寔處覓桃栽　　　<hi>唐</hi>杜　甫<lb/>
奉乞桃栽一百根春前為送浣花邨河陽縣裏雖無數<lb/>
濯錦江邊未滿園<lb/>
　　　崦裏桃花　　　　　　　　<hi>唐</hi>顧　况<lb/>
<pb n="KR4h0141_WYG_296-10a"/>
崦裏桃花逢女冠林間杏葉落仙壇老人方授上清籙<lb/>
夜聼歩虛山月寒<lb/>
　　　題百葉桃花　　　　　　　<hi>唐</hi>韓　愈<lb/>
百葉䨇桃晚更紅窺窗映竹見玲瓏應知侍史歸天上<lb/>
故伴仙郎宿禁中<lb/>
　　　大林寺桃花　　　　　　　<hi>唐</hi>白居昜<lb/>
人間四月芳菲盡山寺桃花始盛開長恨春歸無覓處<lb/>
不知轉入此中來<lb/>
<pb n="KR4h0141_WYG_296-10b"/>
　　　下邽莊南桃花　　　　　　　白居昜<lb/>
邨南無限桃花發唯我多情獨自來日暮風吹紅滿地<lb/>
無人觧惜為誰開<lb/>
　　　寄題忠州小樓桃花　　　　　白居易<lb/>
再遊巫峽知何日總是秦人說向誰長憶小樓風月夜<lb/>
紅䦨干外兩三枝<lb/>
　　　桃花　　　　　　　　　　<hi>唐</hi>元　稹<lb/>
芙蓉脂肉綠雲鬟罨畫樓臺青黛山千樹桃花萬年藥<lb/>
<pb n="KR4h0141_WYG_296-11a"/>
不知何事憶人間<lb/>
　　　亞枝紅<hi>往嵗與樂天曽於郭家亭子竹林中見亞枝紅桃花半在池水自後數年不復</hi>
　　　　<hi>記得忽於褒城驛池岸竹間見之宛如舊物深所愴然</hi>　元　稹<lb/>
平陽池上亞枝紅悵望山郵事事同還向萬竿深竹裏<lb/>
一枝渾卧碧流中<lb/>
　　　玩新桃花　　　　　　　　<hi>唐</hi>施肩吾<lb/>
幾歎紅桃開未得忽驚造化新粧飾一種同霑榮盛時<lb/>
偏荷清光借顔色<lb/>
<pb n="KR4h0141_WYG_296-11b"/>
　　　桃花　　　　　　　　　　<hi>唐</hi>白敏中<lb/>
千朶穠芳倚樹斜一枝枝綴亂雲霞慿君莫厭臨風看<lb/>
占斷春光是此花<lb/>
　　　酬王秀才桃花園見寄　　　<hi>唐</hi>杜　牧<lb/>
桃滿西園淑景催幾多紅艶淺深開此花不逐谿流出<lb/>
晉客無因入洞來<lb/>
　　　千秋嶺下　　　　　　　　<hi>唐</hi>趙　嘏<lb/>
知有巖前萬樹桃未逢揺落思空勞年年盛發無人見<lb/>
<pb n="KR4h0141_WYG_296-12a"/>
三十六谿春水高<lb/>
　　　小遊仙詩　　　　　　　　<hi>唐</hi>曹　唐<lb/>
閒來洞口等劉君緩歩輕擡玉線裠旋擘桃花擲流水<lb/>
更無言語倚彤雲<lb/>
　　　桃花　　　　　　　　　　<hi>唐</hi>周　朴<lb/>
桃花春色煖先開明媚誰人不看來可惜狂風吹落後<lb/>
殷紅片片㸃莓苔<lb/>
　　　移桃栽　　　　　　　　　<hi>唐</hi>司空圖<lb/>
<pb n="KR4h0141_WYG_296-12b"/>
獨臨官道昜傷摧從遣春風恣意開禪客笑移山上看<lb/>
流鶯直到檻前來<lb/>
　　　小桃　　　　　　　　　　<hi>唐</hi>鄭　谷<lb/>
和煙和雨遮敷水映竹映邨連灞橋撩亂春風耐寒冷<lb/>
到頭贏得杏花嬌<lb/>
　　　桃花　　　　　　　　　　<hi>唐</hi>吳　融<lb/>
滿樹和嬌爛熳紅萬枝丹彩灼春融何當結作千年實<lb/>
將示人間造化工<lb/>
<pb n="KR4h0141_WYG_296-13a"/>
　　　桃蹊　　　　　　　　　　<hi>唐</hi>陸希聲<lb/>
芳草霏霏遍地齊桃花脈脈自成蹊也知百舌多言語<lb/>
住向春風盡意啼<lb/>
　　　桃花谷　　　　　　　　　　陸希聲<lb/>
君陽山下足春風滿谷仙桃照水紅何必武陵源上去<lb/>
澗邊好過落花中<lb/>
　　　桃花行　　　　　　　　　<hi>唐</hi>闕　名<lb/>
源水叢花無數開丹跗紅萼間青梅從今結子三千嵗<lb/>
<pb n="KR4h0141_WYG_296-13b"/>
預喜仙遊復摘來<lb/>
　　　途次葉縣觀千葉桃花　　　<hi>宋</hi>陶　弼<lb/>
三月官桃滿上林一花千萼費春心葉公城外襄河北<lb/>
一樹無人色更深<lb/>
　　　嘗桃　　　　　　　　　　<hi>宋</hi>楊萬里<lb/>
金桃兩飣照銀杯一是栽花一買來香味比嘗無兩様<lb/>
人情畢竟愛親栽<lb/>
　　　桃　　　　　　　　　　　<hi>宋</hi>曽裘父<lb/>
<pb n="KR4h0141_WYG_296-14a"/>
衣裁緗纈態纎穠猶在瑶池午醉中嫌近清明時節冷<lb/>
趂渠新火一番紅<lb/>
　　　桃　　　　　　　　　　　<hi>金</hi>段繼昌<lb/>
一谿流水走青蛇春在江邊漁父家竹外寒梅看欲盡<lb/>
清香移入小桃花<lb/>
　　　舟行青谿道中入歙　　　　<hi>元</hi>方　回<lb/>
蕨拳欲動茗抽芽節近清明路近家五日緩行三百里<lb/>
夾谿随處有桃花<lb/>
<pb n="KR4h0141_WYG_296-14b"/>
　　　小桃　　　　　　　　　　<hi>元</hi>王　惲<lb/>
梅粉飄零栁未煙一枝春色獨當軒今年盼得紅苞拆<lb/>
風雪禁持第幾番<lb/>
　　　碧桃花　　　　　　　　　<hi>元</hi>張𢎞範<lb/>
應是𤣥都觀裏仙為嫌白淡厭紅蔫故栽一種新顏色<lb/>
疑是飛仙墜翠鈿<lb/>
　　　題舜舉折枝桃　　　　　　<hi>元</hi>趙孟頫<lb/>
醉裏春歸尋不得眼明忽見折枝花向來飛蓋西園夜<lb/>
<pb n="KR4h0141_WYG_296-15a"/>
萬燭高燒照爛霞<lb/>
　　　題宋徽宗獻壽桃圖　　　　<hi>元</hi>栁　貫<lb/>
青鳥銜書昨夜來蟠桃如斗核如杯蓬萊殿上三千壽<lb/>
不及春風夢已囬<lb/>
　　　書扇寄玉嵒在瑶芳所書是日食金桃<lb/>
　　　　　　　　　　　　　　　<hi>元</hi>楊維楨<lb/>
昨日追随阿母遊錦袍人在紫雲樓譜傳玉笛俄相許<lb/>
果出金桃不外求<lb/>
<pb n="KR4h0141_WYG_296-15b"/>
　　　桃　　　　　　　　　　　<hi>明</hi>張　新<lb/>
緑淺紅深醉眼濃殢人何處不迷蹤飛時莫浪随流水<lb/>
自有春濤可化龍<lb/>
　　　桃花　　　　　　　　　　<hi>明</hi>陳憲章<lb/>
雲鎻千峰雨未開桃花流水更天台劉郎莫記歸時路<lb/>
只許劉郎一度來<lb/>
　　　桃花圖　　　　　　　　　<hi>明</hi>岳　岱<lb/>
竹林深處有桃花一半春風一半遮尚憶春來三日醉<lb/>
<pb n="KR4h0141_WYG_296-16a"/>
暁煙疎雨卧山家<lb/>
　　　婁塘里桃蹊即事　　　　　<hi>明</hi>婁　堅<lb/>
雨洗臙脂風捲霞醒來零落醉時花殘尊好為輕陰盡<lb/>
一片澄波隔絳紗<lb/>
　　　其二<lb/>
無數亂紅看不足碧潭還對一枝斜春光欲去誰留得<lb/>
水面浮來幾落花<lb/>
　　　詠上苑桃花　　　　　　　<hi>明</hi>陶望齡<lb/>
<pb n="KR4h0141_WYG_296-16b"/>
度索山頭駐彩霞蓬萊宫闕即仙家共傳西苑千秋實<lb/>
已著東風一樹花<lb/>
　　　題劉松年桃花山水　　　　<hi>明</hi>僧德祥<lb/>
杳無雞犬有人家夾水山高路不賒劉阮别來頻甲子<lb/>
年年春雨送桃花<lb/>
　　　遊西洞庭　　　　　　　　　僧德祥<lb/>
玉柱金庭在洞中當時誰道有毛公人間白髪三千丈<lb/>
只見桃花一片紅<lb/>
<pb n="KR4h0141_WYG_296-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_296-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選卷二百九十六<lb/>
</p>
<p>
</p>
  </div>
</body>
</text>
</TEI>
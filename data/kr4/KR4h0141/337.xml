<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_337-1a"/>
　欽定四庫全書<lb/>
御定佩文齋詠物詩選巻三百三十七<lb/>
　　牡丹花類<lb/>
　　　五言古<lb/>
　　　　白牡丹　　　　　　　　　<hi>唐</hi>白居易<lb/>
　城中㸔花客旦暮走營營素華人不顧亦占牡丹名開<lb/>
　在深寺中車馬無来聲唯有錢學士盡日遶叢行憐此<lb/>
　皓然質無人自芳馨衆嫌我獨賞移植在中庭㽞景夜<lb/>
<pb n="KR4h0141_WYG_337-1b"/>
　不暝迎光曙先眀對之心亦静虚白相向生唐昌玊蘂<lb/>
　花攀翫衆所争折来比顔色一種如瑶瓊彼因稀見貴<lb/>
　此以多為輕始知無正色愛惡隨人情豈惟花獨爾理<lb/>
　與人事并君看入眼者紫豔與紅英<lb/>
　　　七言古<lb/>
　　　　和李中丞慈恩寺清上人院牡丹花歌<lb/>
　　　　　　　　　　　　　　　　<hi>唐</hi>權徳輿<lb/>
　淡蕩韶光三月中牡丹偏自占春風時過寳地㝷香徑<lb/>
<pb n="KR4h0141_WYG_337-2a"/>
已見新花出故叢曲水亭西杏園北濃芳深院紅霞色<lb/>
擢秀全勝珠樹林結根幸在青蓮域豔蘂鮮房次第開<lb/>
含烟洗露照蒼苔龎睂倚杖禪僧起輕翅縈枝舞蝶来<lb/>
獨坐南臺時共美閒行古刹情何已花間一曲奏陽春<lb/>
應為芬芳比君子<lb/>
　　　逺公亭牡丹　　　　　　　<hi>唐</hi>李咸用<lb/>
雁門禪客吟春亭牡丹獨逞花中英雙成膩臉偎雲屏<lb/>
百般姿態因風生延年不敢歌傾城朝雲暮雨愁娉婷<lb/>
<pb n="KR4h0141_WYG_337-2b"/>
蘂繁蟻脚粘不行蝶迷蜂醉飛無聲廬山根脚含精靈<lb/>
發妍吐秀叢君庭湓江太守多閒情欄朱繞絳留輕盈<lb/>
潺潺綠醴當風傾平頭奴子啾銀笙紅葩艶豔交童星<lb/>
左文右武憐君榮白銅堤上慙清眀<lb/>
　　　朝元宫白牡丹　　　　　　<hi>元</hi>宋　褧<lb/>
瑶圃廓落崑崙髙霓旌豹節凌旋飇東門偷種来塵囂<lb/>
開雲鏤月百千瓣雪㾗氷璺辭鎪琱重臺複榭玊版白<lb/>
濕露擁出青霞嬌瓊娥愛春受春足香腴酥膩愁風消<lb/>
<pb n="KR4h0141_WYG_337-3a"/>
人間洛陽紅紫妖紫霞灎灎吹秦簫青鸞望極何當招<lb/>
　　　同院僚觀閣中牡丹作　　　<hi>眀</hi>唐順之<lb/>
西掖衡連翡翠城籠烟裊霧百花眀祇謂紫薇方吐萼<lb/>
忽言紅藥已敷英紅藥葳蕤豔盛陽萬年春色在文昌<lb/>
寧同鄴下芙蓉苑詎比雒陽桃李場裁成異瓣千般錦<lb/>
纈就同心一様黄金閣披時渾是畫綺樓凝處并疑妝<lb/>
濯枝故向鳳池上裛露偏依仙掌傍仙掌嶙峋對鳳池<lb/>
詞郎侍直鷺鵷齊玲瓏玊珮花間暎飄曵羅衫葉下迷<lb/>
<pb n="KR4h0141_WYG_337-3b"/>
花間葉下情無極含笑含嬌似相識羞将雞舌鬬馨香<lb/>
欲取䴊冠並顔色翠幕分㸔態轉新朱欄斜倚不勝春<lb/>
未採孤根助靈液聊持芳蘂贈佳人<lb/>
　　五言律<lb/>
　　　詠牡丹未開者　　　　　　<hi>唐</hi>韓　琮<lb/>
殘花何處藏盡在牡丹房嫩蘂包金粉重葩結繡嚢雲<lb/>
凝巫峡夢簾閉景陽妆應恨年華促遲遲待日長<lb/>
　　　牡丹　　　　　　　　　　<hi>唐</hi>裴　說<lb/>
<pb n="KR4h0141_WYG_337-4a"/>
數朶欲傾城安同桃李榮未嘗貧處見不似地中生此<lb/>
物疑無價當春獨有名逰蜂與蝴蝶来往自多情<lb/>
　　　白牡丹　　　　　　　　　<hi>唐</hi>王貞白<lb/>
榖雨洗纎素裁為白牡丹異香開玉合輕粉泥銀盤曉<lb/>
貯露華濕宵傾月魄寒佳人淡妆罷無語倚朱欄<lb/>
　　　李才元寄示蜀中花圖　　　<hi>宋</hi>范　鎮<lb/>
自古成都勝開花不似今徑圍三尺大顔色幾重深未<lb/>
放香噴雪仍藏蘂㪚金要知空相諭聊見主人心<lb/>
<pb n="KR4h0141_WYG_337-4b"/>
　　　和仲常牡丹詩　　　　　　<hi>元</hi>王　惲<lb/>
漢殿承恩早金盤薦露新色酣中省樂香重錦窠春儘<lb/>
殿羣芳後誰辭載酒頻清如司馬相也作插花人<lb/>
　　五言排律<lb/>
　　　和王郎中召看牡丹　　　　<hi>唐</hi>姚　合<lb/>
葩疊萼相重燒欄復照空妍姿朝景裏醉豔晚烟中乍<lb/>
怪霞臨砌還疑燭出籠繞行驚地赤移坐覺衣紅殷麗<lb/>
開繁朶香濃發幾叢裁綃様豈似染茜色寧同嫩畏人<lb/>
<pb n="KR4h0141_WYG_337-5a"/>
㸔損鮮愁日炙融嬋娟涵宿露爛熳抵春風縱賞襟情<lb/>
合閒吟景思通客来歸盡嬾鶯戀語無窮萬物珍那比<lb/>
千金買不充如今難更有縱有在仙宫<lb/>
　　　牡丹　　　　　　　　　　<hi>唐</hi>薛　能<lb/>
異色禀陶甄常疑主者偏衆芳殊不類一笑獨奢妍顆<lb/>
坼羞含懶藂虚隐䧟圓亞心堆勝被美色豔於蓮品格<lb/>
如寒食精光似少年種堪收子子價合易賢賢迥秀應<lb/>
無妬竒香稱有仙深隂宜暎幕富貴助開筵蜀水争能<lb/>
<pb n="KR4h0141_WYG_337-5b"/>
染巫山未可憐數難忘次第立困戀傍邉逐日愁風雨<lb/>
和星祝夜天且從㽞盡賞離此便歸田<lb/>
　　　賦牡丹　　　　　　　　　<hi>元</hi>貢　奎<lb/>
曲檻春如錦晴開曉日妍樹揺風影亂枝滴露光圓玉<lb/>
珮停湘女金盤拱漢仙翠填宫鬢巧黄染御袍鮮力費<lb/>
青工造名随綺語傳細翎層擁鶴弱翅獨迎蟬倚竹成<lb/>
雙立留花任衆先乆看心已倦欲折意還憐洛譜今存<lb/>
幾吴園路憶千可應頻載酒相與醉華年<lb/>
<pb n="KR4h0141_WYG_337-6a"/>
　　七言律<lb/>
　　　戲題牡丹　　　　　　　　<hi>唐</hi>韓　愈<lb/>
幸自同開俱隐約何須相倚鬬輕盈凌晨併作新妆面<lb/>
對客偏含不語情雙燕無機還拂掠遊蜂多思正經營<lb/>
長年是事皆抛盡今日欄邉眼蹔眀<lb/>
　　　牡丹　　　　　　　　　　<hi>唐</hi>薛　能<lb/>
去年零落莫春時淚濕紅牋怨别詩常恐便同巫峡㪚<lb/>
因何重有武陵期傳情每向馨香得不語還應彼此知<lb/>
<pb n="KR4h0141_WYG_337-6b"/>
欲就闌邉安枕席夜深閒共說相思<lb/>
　　　牡丹　　　　　　　　　　　薛　能<lb/>
牡丹愁為牡丹飢自惜多情欲瘦羸濃豔冷香初葢後<lb/>
好風甘雨正開時吟蜂遍坐無閒蘂醉客曽偷有折枝<lb/>
亰國别来誰占翫此花光景屬吾詩<lb/>
　　　牡丹　　　　　　　　　　<hi>唐</hi>温庭筠<lb/>
水漾晴紅壓疊波曉来金粉覆庭莎裁成豔思偏應巧<lb/>
分得春光數最多欲綻似含雙靨笑正繁疑有一聲歌<lb/>
<pb n="KR4h0141_WYG_337-7a"/>
華堂客㪚簾垂地想凭欄干斂翠娥<lb/>
　　　牡丹　　　　　　　　　　<hi>唐</hi>韓　琮<lb/>
桃時杏日不争濃葉帳隂成始放紅曉艷逺分金掌露<lb/>
暮香深惹玉堂風名移蘭杜千年後貴擅笙歌百醉中<lb/>
如夢如仙忽零落暮霞何處綠屏空<lb/>
　　　牡丹　　　　　　　　　　<hi>唐</hi>方　干<lb/>
不逢盛暑不衝寒種子成叢用法難醉眼若為抛去得<lb/>
狂心更擬折来㸔凌霜烈火吹無焰裛露隂霞曬不乾<lb/>
<pb n="KR4h0141_WYG_337-7b"/>
莫道嬌紅怕風雨經時猶自未凋殘<lb/>
　　　牡丹　　　　　　　　　　　方　干<lb/>
借問庭芳早晚栽座中疑展畫屏開花分淺淺燕支臉<lb/>
葉堕殷殷膩粉腮紅砌不須誇芍藥白蘋何用逞重臺<lb/>
慇懃為報看花客莫學逰蜂日日来<lb/>
　　　牡丹　　　　　　　　　　<hi>唐</hi>李山甫<lb/>
邀勒春風不蚤開衆芳飄後上樓臺數苞仙豔火中出<lb/>
一片異香天上来曉露精神妖欲動暮烟情態恨成堆<lb/>
<pb n="KR4h0141_WYG_337-8a"/>
知君也觧相輕薄斜凭闌干首重廻<lb/>
　　　牡丹　　　　　　　　　　<hi>唐</hi>羅　隐<lb/>
似共東風别有因絳羅髙捲不勝春若教解語應傾國<lb/>
任是無情亦動人芍藥與君為近侍芙蓉何處避芳塵<lb/>
可憐韓令功成後辜負穠華過此身<lb/>
　　　牡丹　　　　　　　　　　<hi>唐</hi>秦韜玉<lb/>
坼妖放豔有誰催疑就仙中旋折来圖把一春皆占斷<lb/>
故留三月始教開壓枝金蘂香如撲逐朶檀心巧勝栽<lb/>
<pb n="KR4h0141_WYG_337-8b"/>
好是酒䦨絲竹罷倚風含笑向樓臺<lb/>
　　　僧舎白牡丹　　　　　　　<hi>唐</hi>吴　融<lb/>
膩若裁雲薄綴霜春殘獨自殿羣芳梅妆向日霏霏暖<lb/>
紈扇揺風閃閃光月魄照来空見影露華凝後更多香<lb/>
天生潔白宜清浄何必殷紅暎洞房<lb/>
　　　其二<lb/>
侯家萬朶簇霞丹若並雙林素豔難合影只應天際月<lb/>
分香多是畹中蘭雖饒百卉爭先發還在三春向後殘<lb/>
<pb n="KR4h0141_WYG_337-9a"/>
想得惠休憑此檻肯将榮落意来看<lb/>
　　　紅白牡丹　　　　　　　　　吴　融<lb/>
不必繁絃不必歌静中相對更情多殷鮮一半霞分綺<lb/>
潔澈旁邉月颭波㸔乆願成荘叟夢惜留須倩魯陽戈<lb/>
重来應共今来别風墮香殘襯緑莎<lb/>
　　　趙侍郎看紅白牡丹因寄楊状頭贊圖<lb/>
　　　　　　　　　　　　　　　<hi>唐</hi>殷文珪<lb/>
遲開都為讓羣芳貴地栽成對玊堂紅豔裊烟疑欲語<lb/>
<pb n="KR4h0141_WYG_337-9b"/>
素華暎月只聞香剪裁偏得東風意淡薄如矜西子妆<lb/>
雅稱花中為首冠年年長占斷春光<lb/>
　　　再看光福寺牡丹　　　　　<hi>唐</hi>劉　兼<lb/>
去年曽㸔牡丹花蛱蝶迎人傍綵霞今日再逰光福寺<lb/>
春風吹我入仙家當筵芬馥歌脣動倚檻嬌羞醉眼斜<lb/>
来嵗未朝亰闕去依前和露載歸衙<lb/>
　　　追和白舎人詠白牡丹　　　<hi>唐</hi>徐　夤<lb/>
蓓蕾抽開素練嚢瓊葩薰出白龍香裁分楚女朝雲片<lb/>
<pb n="KR4h0141_WYG_337-10a"/>
剪破嫦娥夜月光雪句豈須徴栁絮粉腮應恨貼梅妆<lb/>
檻邉幾笑東籬菊冷折金風待降霜<lb/>
　　　尚書座上賦牡丹花得輕字其花自越中移植<lb/>
　　　　　　　　　　　　　　　　徐　夤<lb/>
流蘇凝作瑞華精仙閣開時麗日晴霜月冷銷銀燭焰<lb/>
寳甌圓印綵雲英嬌含嫩臉春妆薄紅蘸香綃豔色輕<lb/>
早晚有人天上去寄他将贈董雙成<lb/>
　　　嚴相公宅牡丹　　　　　　<hi>宋</hi>徐　鉉<lb/>
<pb n="KR4h0141_WYG_337-10b"/>
但是豪家重牡丹爭如丞相閣前㸔鳳樓日暖開偏早<lb/>
雞樹隂濃謝更難數朶已應迷國豔一枝何幸上塵冠<lb/>
不知更許憑欄否爛熳春光未肯殘<lb/>
　　　晝錦堂再賞牡丹　　　　　<hi>宋</hi>韓　琦<lb/>
錦堂重賞牡丹紅不惜殘英數日空嘉豔豈無来嵗好<lb/>
清歡難得故人同誰言山下曽為雨只恐身輕去逐風<lb/>
且共對花開笑口莫持姚左較雌雄<lb/>
　　　答西京王尚書寄牡丹　　　<hi>宋</hi>歐陽修<lb/>
<pb n="KR4h0141_WYG_337-11a"/>
新花来逺喜開封呼酒㸔花興未窮年少曽為洛陽客<lb/>
眼眀重見魏家紅却思初赴青油幕自笑今為白髪翁<lb/>
西望無由陪勝賞但吟佳句想芳叢<lb/>
　　　和君貺寄河陽侍中牡丹　　<hi>宋</hi>司馬光<lb/>
真宰無私嫗煦同洛花何事占全功山河勢勝帝王宅<lb/>
寒暑氣和天地中盡日玉盤堆秀色滿城繡轂走春風<lb/>
謝公髙興㸔春物倍憶清伊與碧嵩<lb/>
　　　宿新豐坊詠瓶中牡丹因懐故園<lb/>
<pb n="KR4h0141_WYG_337-11b"/>
　　　　　　　　　　　　　　　<hi>宋</hi>楊萬里<lb/>
客子泥塗正可憐天香國色一枝鮮雨中晚歛寒如此<lb/>
燭底宵暄笑粲然自覺玉容微婉軟急将翠掌䕶嬋娟<lb/>
江南也有新豐市未羡賔王酌聖賢<lb/>
　　　賦益公平園牡丹白花青綠　　楊萬里<lb/>
東陽封作萬花王更賜珍華出上方白玉杯將青玉酒<lb/>
碧羅領襯素羅裳古来洛口元無種今日天心别作香<lb/>
塗改歐家紀文看此花未出說姚黄<lb/>
<pb n="KR4h0141_WYG_337-12a"/>
　　　應制粉紅雙頭牡丹　　　　<hi>金</hi>党懐英<lb/>
卿雲分瑞兩嫣然鏡裏妆成榖雨天曉日倚闌争妬豔<lb/>
春風拾翠兩駢肩水南水北何曾見桃葉桃根本自仙<lb/>
夢想沈香亭北檻略修花譜紀芳妍<lb/>
　　　其二<lb/>
春意應嫌芍藥遲一枝分秀伴雙蕤並肩翠袖初酣酒<lb/>
對鏡紅妆欲鬬竒上苑風煙工獻巧中天雨露本無私<lb/>
更㸔㪚作人間瑞萬里黄雲麥兩岐<lb/>
<pb n="KR4h0141_WYG_337-12b"/>
　　　五月牡丹應制　　　　　　<hi>金</hi>趙秉文<lb/>
好事天工養露芽陽和趂及六龍車天香䕶日迎朱輦<lb/>
國色㽞春待翠華榖雨曾霑青帝澤薰風又卷赤城霞<lb/>
金槃薦瑞休嗟晚猶是人間第一花<lb/>
　　　次韻楊司業牡丹　　　　　<hi>元</hi>吴　澄<lb/>
誰是舊時姚魏家喜從官舍得竒葩風前月下妖嬈態<lb/>
天上人間富貴花化魄他年鎖子骨㸃脣何處箭頭砂<lb/>
後庭玉樹聞歌曲羞殺陳宫說麗華<lb/>
<pb n="KR4h0141_WYG_337-13a"/>
　　　謝吴宗師送牡丹并東伯庸尚書<lb/>
　　　　　　　　　　　　　　　<hi>元</hi>虞　集<lb/>
輕風紫陌少塵沙忽見金盤送好花雲氣自隨仙掌動<lb/>
天香不許世人誇青春有態當窗近白髮多情插㡌斜<lb/>
最愛尚書才思别解吟蝴蝶出東家<lb/>
　　　牡丹花　　　　　　　　　<hi>元</hi>胡天游<lb/>
相逢盡道看花歸慙媿尋芳獨後時北海已傾新釀酒<lb/>
東風猶鏁半開枝掃空紅紫真無敵㸔到雲仍未可知<lb/>
<pb n="KR4h0141_WYG_337-13b"/>
但願倚欄人不老為公長賦謫仙詩<lb/>
　　　和李别駕賞牡丹　　　　　<hi>元</hi>髙　眀<lb/>
綘羅密幄䕶風沙莫遣牛酥汚落花蝶夢不知春已暮<lb/>
鶴翎還似暖生霞詩呈金字懷仙客手印紅脂出内家<lb/>
獨羡沈香李供奉清平一曲度韶華<lb/>
　　　賦素軒沐公家牡丹一首和楊彦謐韻<lb/>
　　　　　　　　　　　　　　　<hi>眀</hi>郭　登<lb/>
淺紅深碧畫難分左紫姚黄未足云五色應将靈藥染<lb/>
<pb n="KR4h0141_WYG_337-14a"/>
三生曾用妙香熏枝頭直訝妆成錦夢裏還疑化作雲<lb/>
不與羣芳競開落任教蜂蝶自紛紛<lb/>
　　　賞牡丹呈席上諸友　　　　<hi>眀</hi>錢　洪<lb/>
國色天香暎畫堂荼䕷芍藥避芬芳日熏綘幄春酣酒<lb/>
露洗金盤曉試妆三月繁華傾洛下千年紅豔怨沈香<lb/>
㸔花判泥花神醉莫惹春愁㸃鬢霜<lb/>
　　　牡丹　　　　　　　　　　<hi>眀</hi>張　淮<lb/>
綠雲堆裏露精神依約如羞認未真開落後天皆有數<lb/>
<pb n="KR4h0141_WYG_337-14b"/>
品題先漢却無人金鈴送響多驚鳥翠幄圍嬌不受塵<lb/>
何處託根偏得地年年獨讓魏家春<lb/>
　　　牡丹　　　　　　　　　　<hi>眀</hi>吴　寛<lb/>
嫣然國色眼中来紅玊分眀簇一堆㝡愛倚闌如欲語<lb/>
緣知舉酒特先開洛中舊譜頭須接吴下新居手自栽<lb/>
若向花間求匹配揚州瓊樹是仙材<lb/>
　　五言絶句<lb/>
　　　渾侍中宅牡丹　　　　　　<hi>唐</hi>劉禹錫<lb/>
<pb n="KR4h0141_WYG_337-15a"/>
徑尺千餘朶人間有此花今朝見顔色更不向諸家<lb/>
　　　牡丹　　　　　　　　　　<hi>唐</hi>司空圖<lb/>
得地牡丹盛曉添龍麝香主人猶自惜錦幕䕶春霜<lb/>
　　　雙頭牡丹　　　　　　　　<hi>宋</hi>夏　竦<lb/>
紅芳爭並萼緗葉競駢枝彩鳳雙飛稳霞冠對舞遲<lb/>
　　七言絶句<lb/>
　　　賞牡丹　　　　　　　　　<hi>唐</hi>劉禹錫<lb/>
庭前芍藥妖無格池上芙蓉浄少情唯有牡丹真國色<lb/>
<pb n="KR4h0141_WYG_337-15b"/>
花開時節動亰城<lb/>
　　　看惲家牡丹花戱贈李二十　<hi>唐</hi>白居易<lb/>
香勝燒蘭紅勝霞城中最數令公家人人㪚後君須㸔<lb/>
歸到江南無此花<lb/>
　　　贈李十二牡丹花片因以餞行<lb/>
　　　　　　　　　　　　　　　<hi>唐</hi>元　稹<lb/>
鶯澀餘聲絮墮風牡丹花盡葉成叢可憐顔色經年别<lb/>
收拾朱欄一片紅<lb/>
<pb n="KR4h0141_WYG_337-16a"/>
　　　西眀寺牡丹　　　　　　　　元　稹<lb/>
花向琉璃地上生光風炫轉紫雲英自從天女盤中見<lb/>
直至今朝眼更眀<lb/>
　　　牛尊師宅㸔牡丹　　　　　<hi>唐</hi>叚成式<lb/>
洞裏仙春日更長翠叢風剪紫霞芳若為簫史通家客<lb/>
情願扛壺入醉鄉<lb/>
　　　白牡丹　　　　　　　　　<hi>唐</hi>韋　荘<lb/>
閨中莫妬新妆婦陌上須慙傅粉郎昨夜月眀渾似水<lb/>
<pb n="KR4h0141_WYG_337-16b"/>
入門唯覺一庭香<lb/>
　　　題牡丹　　　　　　　　　<hi>唐</hi>盧士衡<lb/>
萬葉紅綃剪盡春丹青任寫不如真風光九十無多日<lb/>
難惜樽前折贈人<lb/>
　　　白牡丹　　　　　　　　　<hi>唐</hi>裴潾<lb/>
長安豪貴惜春殘争賞新開紫牡丹别有玊盤承露冷<lb/>
無人起就月中㸔<lb/>
　　　題牡丹　　　　　　　　　<hi>唐</hi>蒼頭捧劒<lb/>
<pb n="KR4h0141_WYG_337-17a"/>
一種芳菲出後庭却輸桃李得佳名誰能為向天人說<lb/>
從此移根近太清<lb/>
　　　白牡丹　　　　　　　　　<hi>宋</hi>歐陽修<lb/>
蟾精雪魄孕雲荄春入香腴一夜開宿露枝頭藏玊塊<lb/>
暖風庭面倒銀杯<lb/>
　　　奉陪穎叔賦欽院牡丹　　　<hi>宋</hi>沈　遼<lb/>
昔年曾到洛城中玊椀金盤深淺紅行上荆谿谿畔寺<lb/>
愧将白髮對東風<lb/>
<pb n="KR4h0141_WYG_337-17b"/>
　　　和仲良催㸔黄才叔秀才南園牡丹<lb/>
　　　　　　　　　　　　　　　<hi>宋</hi>楊萬里<lb/>
愁雨㽞花花已闌作晴猶喜兩朝寒山城春事無多子<lb/>
可緩黄園看牡丹<lb/>
　　　湖上　　　　　　　　　　<hi>宋</hi>方　岳<lb/>
今嵗春風特地寒百花無賴已摧殘馬塍暁雨如塵細<lb/>
處處筠籃賣牡丹<lb/>
　　　雲龍川泰和殿五月牡丹　　<hi>金</hi>章　宗<lb/>
<pb n="KR4h0141_WYG_337-18a"/>
洛陽榖雨紅千葉嶺外朱眀玊一枝地力發生雖有異<lb/>
天公造物本無私<lb/>
　　　新開牡丹　　　　　　　　<hi>元</hi>劉秉忠<lb/>
四月新来三月還一春光景鏡中看東風也逐情濃處<lb/>
吹落桃花放牡丹<lb/>
　　　趙中丞折枝牡丹圖　　　　<hi>元</hi>馬祖常<lb/>
洛陽春雨濕芳菲萬斛臙脂染舞衣帳底金盤承蜜露<lb/>
東家蝴蝶不須飛<lb/>
<pb n="KR4h0141_WYG_337-18b"/>
　　　歐陽公牡丹詩　　　　　　<hi>元</hi>歐陽𤣥<lb/>
盛遊西洛方年少晚樂漁樵號醉翁白首歸来玊堂署<lb/>
君王殿後見鞓紅<lb/>
　　　宫詞　　　　　　　　　　<hi>眀</hi>薛　蕙<lb/>
禁闈處處鎖名花歩障層層簇綘紗斟酌君恩似春色<lb/>
牡丹枝上獨繁華<lb/>
　　　牡丹　　　　　　　　　　<hi>眀</hi>馮　琦<lb/>
百寳闌干䕶暁寒沈香亭畔若為看春来誰作韶華主<lb/>
<pb n="KR4h0141_WYG_337-19a"/>
　總領羣芳是牡丹<lb/>
　　　　其二<lb/>
　數朶紅雲静不飛含香含態醉春暉東皇雨露知多少<lb/>
　昨夜風前已賜緋<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_337-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選卷三百三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_045-1a"/>
　欽定四庫全書<lb/>
御定佩文齋詠物詩選卷四十五<lb/>
　　中秋類<lb/>
　　　五言古<lb/>
　　　　中秋月　　　　　　　　　<hi>唐</hi>歐陽詹<lb/>
　八月十五夕舊嘉蟾兔光斯從古人好共下今宵堂素<lb/>
　魄皓孤凝芳輝紛四揚徘徊林上頭泛灔天中央皓露<lb/>
　助流華輕風佐浮凉清冷到肌骨潔白盈衣裳惜此苦<lb/>
<pb n="KR4h0141_WYG_045-1b"/>
　宜翫攬之非可將含情顧廣庭願至沈西方<lb/>
　　　七言古<lb/>
　　　　和子由中秋見月　　　　　<hi>宋</hi>蘇　軾<lb/>
　眀月未出羣山髙瑞光千丈生白毫一杯未盡銀闕涌<lb/>
　亂雲脫壊如奔濤誰為天公洗眸子應費明河千斛水<lb/>
　遂令冷看世間人照我湛然心不起西南火星如彈丸<lb/>
　角尾奕奕蒼龍蟠今宵注眼看不見更許螢火爭清寒<lb/>
　何人艤舟臨古汴千燈夜作魚龍變曲折無心逐浪花<lb/>
<pb n="KR4h0141_WYG_045-2a"/>
低昻赴節隨歌板青熒滅没轉前山浪颭風迴豈復堅<lb/>
明月易低人易散歸來呼酒更重看堂前月色愈清好<lb/>
咽咽寒螿鳴露草卷簾推户寂無人窗下咿啞唯楚老<lb/>
南都從事莫羞貧對月題詩有幾人明朝人事隨日出<lb/>
恍然一夢瑶臺客<lb/>
　　　中秋見月　　　　　　　　<hi>宋</hi>蘇　轍<lb/>
西風吹暑天益髙明月耿耿分秋毫彭城閉門靑嶂合<lb/>
坐聽百步鳴飛濤使君擕客登燕子月色著人如著水<lb/>
<pb n="KR4h0141_WYG_045-2b"/>
筵前不設鼓與鐘處處笛聲相應起浮雲捲盡流金丸<lb/>
戲馬臺西山鬱蟠杯中綠酒一時盡衣上白露三更寒<lb/>
扁舟明月浮古汴迴首逡巡陵谷變河吞巨野入長淮<lb/>
城没黄流只三板明年築城城似山伐木為堤堤更堅<lb/>
黄樓未成河已退空有遺跡令人看城頭看月應更好<lb/>
河流深處今生草子孫免被魚鼈食歌舞聊寛使君老<lb/>
南都從事老更貧羞見青天月照人飛鶴投籠不能出<lb/>
曾是彭城座上客<lb/>
<pb n="KR4h0141_WYG_045-3a"/>
　　五言律<lb/>
　　　八月十五夜月　　　　　　<hi>唐</hi>杜　甫<lb/>
滿目飛眀鏡歸心折大刀轉蓬行地逺攀桂仰天髙水<lb/>
路疑霜雪林棲見羽毛此時瞻白兔直欲數秋毫<lb/>
　　　其二<lb/>
稍下巫山峽猶銜白帝城氣沈全浦暗輪側半樓明刁<lb/>
斗皆催曉蟾蜍且自傾張弓倚殘魄不獨漢家營<lb/>
　　　十六夜玩月　　　　　　　　杜　甫<lb/>
<pb n="KR4h0141_WYG_045-3b"/>
舊挹金波爽皆傳玉露秋闗山隨地濶河漢近人流谷<lb/>
口樵歸唱孤城笛起愁巴童渾不寢半夜有行舟<lb/>
　　　十七夜對月　　　　　　　　杜　甫<lb/>
秋月仍圓夜江邨獨老身捲簾還照客倚杖更隨人光<lb/>
射濳虯動眀翻宿鳥頻茅齋依橘柚清切露華新<lb/>
　　　奉和中秋夜錦樓翫月　　　<hi>唐</hi>柳公綽<lb/>
此夜年年月偏宜此地逢近看江水淺遥辨雪山重萬<lb/>
井金花肅千林玉露濃不惟樓上思飛葢亦陪從<lb/>
<pb n="KR4h0141_WYG_045-4a"/>
　　　奉和中秋夜錦樓翫月　　　<hi>唐</hi>徐　放<lb/>
玉露中秋夜金波碧落開鵲驚初泛濫鴻思共徘徊逺<lb/>
目清光徧髙空爽氣來此時陪永望更得上燕臺<lb/>
　　　奉和中秋夜錦樓翫月　　　<hi>唐</hi>崔　備<lb/>
清景同千里寒光盡一年竟天多雁過通夕少人眠照<lb/>
别江樓上添愁野帳前隋侯恩未報猶有夜珠圓<lb/>
　　　鎮西蜀中秋夜錦樓翫月　　<hi>唐</hi>武元衡<lb/>
玉輪初滿空逈出錦城東相向秦樓鏡分飛碣石鴻桂<lb/>
<pb n="KR4h0141_WYG_045-4b"/>
香隨窈窕珠綴隔玲瓏不及前秋見團圓鳳沼中<lb/>
　　　奉和中秋夜錦樓翫月　　　<hi>唐</hi>張正一<lb/>
髙秋今夜月皓色正蒼蒼逺水澄如練孤鴻逈帶霜旅<lb/>
人方積思繁宿稍沈光朱檻叨陪賞尤宜清漏長<lb/>
　　　奉和中秋夜錦樓翫月　　　<hi>唐</hi>王良㑹<lb/>
徳星揺此夜珥月滿重城杳靄煙雲色飄颻砧杵聲令<lb/>
行秋氣爽樂感素風輕共賞千年聖長歌四海清<lb/>
　　　八月十五夜觀月　　　　　<hi>唐</hi>劉禹錫<lb/>
<pb n="KR4h0141_WYG_045-5a"/>
天將今夜月一徧洗寰瀛暑退九霄淨秋澄萬景清星<lb/>
辰讓光彩風露發晶英能變人間世翛然是玉京<lb/>
　　　中秋月　　　　　　　　　<hi>唐</hi>張　祜<lb/>
碧落桂含姿清秋是素期一年逢好夜萬里見明時絶<lb/>
域行應徧髙城下更遲人間繫情事何處不相思<lb/>
　　　中秋月　　　　　　　　　<hi>唐</hi>朱慶餘<lb/>
自古分功定惟應缺又盈一宵當皎潔四海盡澄清靜<lb/>
覺風微起寒過雪乍傾孤髙稀此遇吟賞倍牽情<lb/>
<pb n="KR4h0141_WYG_045-5b"/>
　　　中秋越臺看月　　　　　　<hi>唐</hi>李羣玉<lb/>
海雨洗塵埃月從空碧來水光籠草樹練影掛樓臺皓<lb/>
耀迷鯨目晶瑩失蚌胎宵分凭檻望應合見蓬萊<lb/>
　　　中秋月　　　　　　　　　<hi>唐</hi>潘　緯<lb/>
古今逢此夜共兾泬寥明豈是月華别祗因秋氣清影<lb/>
當中土正輪對八荒平尋客徒畱望璿璣自有程<lb/>
　　　中秋月　　　　　　　　　<hi>唐</hi>僧無可<lb/>
蟾宜天地静三五對堦蓂照耀超諸夜光芒掩衆星影<lb/>
<pb n="KR4h0141_WYG_045-6a"/>
寒池更澈露冷樹銷青枉值中秋半長乖宿洞庭<lb/>
　　　中秋夜月　　　　　　　　<hi>唐</hi>僧棲白<lb/>
尋常三五夕不是不嬋娟及到中秋半還勝别夜圓清<lb/>
光疑有露皓色爽無煙自古人皆玩年來更一年<lb/>
　　　中秋月　　　　　　　　　<hi>宋</hi>韓　琦<lb/>
月滿中秋夜人人惜最明悲歡徒自感圓缺本無情天<lb/>
外有相憶世間多不平嫦娥難借問寂寞趂西傾<lb/>
　　　八月十五夜月　　　　　　<hi>宋</hi>唐　庚<lb/>
<pb n="KR4h0141_WYG_045-6b"/>
應緣人望望故作出遲遲幾嵗一相見浮雲寧别時吟<lb/>
揲雞腷膊翫覺兔迷離此夕登樓興非關有所思<lb/>
　　　中秋步月　　　　　　　　<hi>宋</hi>翁　卷<lb/>
幽興苦相引水邊行復行不知今夜月曽動幾人情光<lb/>
逼流螢斷寒侵宿鳥驚欲歸猶未忍清露滴三更<lb/>
　　　中秋翫月　　　　　　　　<hi>宋</hi>朱淑真<lb/>
獨占秋光盛天工信有偏清暉千里共皓魄十分圓光<lb/>
影寒猶㺯蟾蜍老更堅只愁看未足一去又經年<lb/>
<pb n="KR4h0141_WYG_045-7a"/>
　　　倪庄中秋　　　　　　　　<hi>金</hi>元好問<lb/>
强飯日逾瘦裌衣秋已寒兒童漫相憶行路豈知難露<lb/>
氣入茅屋谿聲喧石灘山中夜來月到曉不曽看<lb/>
　　　中秋　　　　　　　　　　<hi>元</hi>楊　載<lb/>
攬雲憑結構步月上林臯不記金樽竭頻瞻玉宇髙神<lb/>
清存夜氣天闊數秋毫百尺樓如在何煩卧汝曹<lb/>
　　　谿行中秋望月　　　　　　<hi>元</hi>薩都拉<lb/>
去歲南閩客今年此日還中秋八月半一水萬山間皓<lb/>
<pb n="KR4h0141_WYG_045-7b"/>
月飛圓鏡迴流轉曲環擕家共清賞何異在鄉關<lb/>
　　　中秋同何大復看月　　　　<hi>明</hi>韓邦靖<lb/>
令節他鄉酒關山獨夜情看花秋露下望月海雲生碧<lb/>
漢通槎近朱樓隔水明南飛有鴻雁作意向人鳴<lb/>
　　七言律<lb/>
　　　八月十五夜聞崔大員外翰林獨直對酒翫月<lb/>
　　　　因懐禁中清景偶題是詩　<hi>唐</hi>白居易<lb/>
秋月髙懸空碧外仙郎静翫禁闈間歲中唯有今宵好<lb/>
<pb n="KR4h0141_WYG_045-8a"/>
海内無如此地閒皓色分明雙闕榜清光深到九門關<lb/>
遥聞獨醉還惆悵不見金波照玉山<lb/>
　　　酬樂天八月十五夜禁中獨直翫月見寄<lb/>
　　　　　　　　　　　　　　　<hi>唐</hi>元　稹<lb/>
一年秋半月偏深况就煙霄極賞心金鳳臺前波漾漾<lb/>
玉鈎簾下影沈沈宴移明處清蘭路歌待新詞促翰林<lb/>
何意枚臯正承詔瞥然塵念到江陰<lb/>
　　　鶴林寺中秋翫月　　　　　<hi>唐</hi>許　渾<lb/>
<pb n="KR4h0141_WYG_045-8b"/>
待月東林月正圓廣庭無樹草無煙中秋雲盡出滄海<lb/>
半夜露寒當碧天輪彩漸移金殿外鏡光猶掛玉樓前<lb/>
莫辭達曙殷勤望一墮西巖又隔年<lb/>
　　　八月十五夜翫月　　　　　<hi>唐</hi>劉　滄<lb/>
中秋朗月静天河烏鵲南飛客恨多寒色滿窗明枕簟<lb/>
清光凝露拂煙蘿桂枝斜漢流靈魄蘋葉微風動細波<lb/>
此夜空庭聞木落蒹葭霜磧鴈初過<lb/>
　　　八月十五夜同衛諫議看月　<hi>唐</hi>秦韜玉<lb/>
<pb n="KR4h0141_WYG_045-9a"/>
常時月好賴新晴不似年年此夜生初出海濤疑尚濕<lb/>
漸來雲路覺偏清寒光入水蛟龍起靜色當天鬼魅驚<lb/>
豈獨座中堪仰望孤髙應到鳳皇城<lb/>
　　　八月十五夜　　　　　　　<hi>唐</hi>殷文圭<lb/>
萬里無雲鏡九州最團圓夜是中秋滿衣氷彩拂不落<lb/>
徧地水光凝欲流華嶽影寒清露掌海門風急白潮頭<lb/>
因君照我丹心事減得愁人一夕愁<lb/>
　　　中秋夜獨遊安國寺山亭院步月李益遲眀至<lb/>
<pb n="KR4h0141_WYG_045-9b"/>
　　　　寺中求與聫句　　　　　<hi>唐</hi>僧廣宣<lb/>
九重城接天花界三五秋分一夜風行聽漏聲雲散後<lb/>
遥聞天樂月明中<hi>廣宣</hi>含凉閣近通仙掖承露盤髙出上<lb/>
宫誰問獨愁圍外理清談不與此宵同<hi>李益</hi>
　　　酬王君玉中秋席上待月值雨<lb/>
　　　　　　　　　　　　　　　<hi>宋</hi>歐陽脩<lb/>
池上雖然無皓魄樽前殊未減清歡綠醅自有寒中力<lb/>
紅粉尤宜燭下看羅綺塵隨歌扇動管絃聲雜雨荷乾<lb/>
<pb n="KR4h0141_WYG_045-10a"/>
客舟閒卧王夫子詩陣敎誰主將壇<lb/>
　　　和仲寧中秋赴飲莊宅　　　<hi>宋</hi>周必大<lb/>
方語頑隂蔽月堂坐看凉吹動枯楊疾驅雲陣千重翳<lb/>
盡放氷輪萬丈光莫問蚌珠圓合浦且聽羯鼔打西凉<lb/>
疎狂自我何須撓撓取吹笙玉雪郎<lb/>
　　　中秋集鮑樓作　　　　　　<hi>宋</hi>徐　璣<lb/>
秋在湖樓正可過扁舟窈窕逐菱歌淡雲遮月連煙白<lb/>
逺水生凉入夜多已是髙人難㑹聚矧逢佳節共吟哦<lb/>
<pb n="KR4h0141_WYG_045-10b"/>
明朝此集喧城市應說風流是永和<lb/>
　　　中秋　　　　　　　　　　<hi>金</hi>李俊民<lb/>
露下天街一氣凉月明不復被雲妨正當金帝行秋令<lb/>
疑是銀河洗夜光鮫室影寒珠有淚蟾宫風散桂飄香<lb/>
席間醉客忙歸去獨共三人盡此觴<lb/>
　　　中秋望驛亭對月代祀北還　<hi>元</hi>張　翥<lb/>
月色滄波共渺茫驛亭雜坐看湖光仙家刻玉青蟾兔<lb/>
帝子吹笙白鳳皇蘆葉好風生晚思桂花清露濕空凉<lb/>
<pb n="KR4h0141_WYG_045-11a"/>
回槎使者秋懐闊倒瀉銀河入酒觴<lb/>
　　　中秋禁中對月　　　　　　<hi>明</hi>楊　慎<lb/>
漢家臺殿號明光月滿秋髙夜未央銀箭金壺催漏水<lb/>
仙音法曲獻霓裳路車天逺鸞聲靜宫扇風多雉影凉<lb/>
千里可憐同此夕羙人迢逓隔西方<lb/>
　　　中秋　　　　　　　　　　<hi>明</hi>石　沆<lb/>
江邨此夕意如何道是橋平水不波彷彿空中倚樓閣<lb/>
分明鏡裏現山河當筵自對賢人酒得意閒吟孺子歌<lb/>
<pb n="KR4h0141_WYG_045-11b"/>
明月若教陪盡夜只拚清露濕漁蓑<lb/>
　　五言絶句<lb/>
　　　中秋月　　　　　　　　　<hi>唐</hi>李　嶠<lb/>
盈缺青冥外東風萬古吹何人種丹桂不長出輪枝<lb/>
　　　中秋　　　　　　　　　　<hi>唐</hi>司空圖<lb/>
閒吟秋景外萬事覺悠悠此夜若無月一年虛度秋<lb/>
　　七言絶句<lb/>
　　　華陽觀中八月十五夜招友翫月<lb/>
<pb n="KR4h0141_WYG_045-12a"/>
　　　　　　　　　　　　　　　<hi>唐</hi>白居易<lb/>
人道秋中明月好欲邀同賞意如何華陽洞裏秋壇上<lb/>
今夜清光此處多<lb/>
　　　中秋夜君山臺望月　　　　<hi>唐</hi>李　涉<lb/>
大堤花裏錦江前詩酒同遊四十年不料中秋最明夜<lb/>
洞庭湖上月當天<lb/>
　　　和元郎中從八月十二到十五夜翫月<lb/>
　　　　　　　　　　　　　　　<hi>唐</hi>王　建<lb/>
<pb n="KR4h0141_WYG_045-12b"/>
半秋初入中旬夜已向堦前守月明從未圓時看却好<lb/>
一分分見傍輪生<lb/>
　　　其二<lb/>
今夜月明勝昨夜新添桂樹近東枝立多地濕舁牀坐<lb/>
看過牆西寸寸遲<lb/>
　　　其三<lb/>
合望月時常望月分明不得似今年仰頭五夜風中立<lb/>
從未圓時直到圓<lb/>
<pb n="KR4h0141_WYG_045-13a"/>
　　　中秋夜不見月　　　　　　<hi>唐</hi>羅　隱<lb/>
隂雲薄暮上空虚此夕清光已破除只恐異時開霽後<lb/>
玉輪依舊養蟾蜍<lb/>
　　　中秋月　　　　　　　　　<hi>唐</hi>成彦雄<lb/>
王母粧成鏡未収倚闌人在水晶樓笙歌莫占清光盡<lb/>
畱與谿翁一釣舟<lb/>
　　　中秋月　　　　　　　　　<hi>宋</hi>蘇　軾<lb/>
暮雲收盡溢清寒銀漢無聲轉玉盤此生此夜不長好<lb/>
<pb n="KR4h0141_WYG_045-13b"/>
明月明年何處看<lb/>
　　　中秋月　　　　　　　　　<hi>宋</hi>文　同<lb/>
隔林灔灔生寒浪倚漢岧岧數亂峰記得舊山曽此夕<lb/>
碧巖千尺坐髙松<lb/>
　　　其二<lb/>
望外物容澄似水坐中秋力凜如刀此身直願乘雙翼<lb/>
飛上三峰第一髙<lb/>
　　　中秋登望海樓　　　　　　<hi>宋</hi>米　芾<lb/>
<pb n="KR4h0141_WYG_045-14a"/>
　目窮淮海兩如銀萬道虹光育蚌珍天上若無脩月户<lb/>
　桂枝撐損向西輪<lb/>
　　　　中秋李漕氷壺燕集　　　　<hi>宋</hi>戴復古<lb/>
　把酒氷壺接勝遊今年喜不負中秋故人心似中秋月<lb/>
　肯為狂夫照白頭<lb/>
　　　　中秋不見月　　　　　　　<hi>宋</hi>朱淑真<lb/>
　不許蟾蜍此夜明今知天意是無情何當撥去閑雲霧<lb/>
　放出光輝萬里清<lb/>
<pb n="KR4h0141_WYG_045-14b"/>
　　　　十六夜孤山看月歌　　　　<hi>明</hi>王穉登<lb/>
　白頭田父出當年寺下江深水拍天滄海自從成陸後<lb/>
　禪宫漸與月宫連<lb/>
　　　　中秋長干曲　　　　　　　<hi>明</hi>周天球<lb/>
　内橋南走是長干十里平鋪白玉寒踏盡馬蹄塵不動<lb/>
　半窗明月此中看<lb/>
　<lb/>
御定佩文齋詠物詩選卷四十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_389-1a"/>
　欽定四庫全書<lb/>
御定佩文齋詠物詩選巻三百九十<lb/>
　　蓼花類<lb/>
　　　五言古<lb/>
　　　　蓼灘　　　　　　　　　　<hi>明</hi>袁　凱<lb/>
　衍迤近横塘坡陀間幽渚輕穂含夕霏叢條偃秋雨縦<lb/>
　横覆魚隊閴寂来鷗侣杖策時一臨逍遙更延佇<lb/>
　　　五言律<lb/>
<pb n="KR4h0141_WYG_389-1b"/>
　　　　蓼花　　　　　　　　　　<hi>唐</hi>鄭　谷<lb/>
　簇簇復悠悠年年拂漫流差池伴黄菊冷淡過清秋晩<lb/>
　帶鳴蟲急寒蔵宿鷺愁故谿歸不得慿仗繫漁舟<lb/>
　　　五言絶句<lb/>
　　　　江行　　　　　　　　　　<hi>唐</hi>錢　起<lb/>
　山雨夜来漲喜魚跳滿江岸沙平欲盡垂蓼入船窓<lb/>
　　　　其二<lb/>
　沙上獨行時吟情到楚詞難将垂岸蓼盈把當江蘺<lb/>
<pb n="KR4h0141_WYG_389-2a"/>
　　　蓼花　　　　　　　　　　<hi>宋</hi>王十朋<lb/>
秋色在何許蓼花垂淺紅客情禁不得歸興逐西風<lb/>
　　七言絶句<lb/>
　　　寄周惲　　　　　　　　　<hi>唐</hi>于　鵠<lb/>
家在荒陂長似秋蓼花芹葉水蟲幽去年相伴尋山客<lb/>
明月今宵何處逰<lb/>
　　　竹枝詞　　　　　　　　　<hi>唐</hi>白居易<lb/>
巴東船舫上巴西波面風生雨脚齊水蓼冷花紅簇簇<lb/>
<pb n="KR4h0141_WYG_389-2b"/>
江蘺濕葉碧萋萋<lb/>
　　　山行　　　　　　　　　　<hi>唐</hi>李　郢<lb/>
小田㣲雨稻苖香田畔清谿潏潏凉自憶東吴榜舟日<lb/>
蓼花溝水半篙强<lb/>
　　　寓居　　　　　　　　　　<hi>唐</hi>司空圗<lb/>
不放殘年却到家銜杯嬾更問生涯河隄往往人相送<lb/>
一曲晴川隔蓼花<lb/>
　　　蓼嶼　　　　　　　　　　<hi>宋</hi>蘇　軾<lb/>
<pb n="KR4h0141_WYG_389-3a"/>
秋歸南浦蟪蛄鳴霜落横湖沙水清卧雨幽花無限思<lb/>
抱叢寒蝶不勝情<lb/>
　　　出城途中小憇　　　　　　<hi>宋</hi>楊萬里<lb/>
未到江城已日斜山煙白處是人家秋風畢竟無多巧<lb/>
只把燕支滴蓼花<lb/>
　　　蓼花　　　　　　　　　　<hi>宋</hi>劉克荘<lb/>
分紅間白汀洲晩拜雨揖風江漢秋看誰耐得清霜去<lb/>
却恐蘆花先白頭<lb/>
<pb n="KR4h0141_WYG_389-3b"/>
　　　舟中　　　　　　　　　　<hi>宋</hi>劉　宰<lb/>
蓼岸著花紅半吐稻畦過雨緑平鋪炊煙起處三家市<lb/>
却向江頭憶畫圗<lb/>
　　　蓼花　　　　　　　　　　<hi>宋</hi>宋伯仁<lb/>
秋到梧桐我未宜蓼花何事已先知朝来數㸃西風雨<lb/>
喜見深紅四五枝<lb/>
　　　江邨　　　　　　　　　　<hi>元</hi>黄　庚<lb/>
極目江天一望賖寒煙漠漠日西斜十分秋色無人管<lb/>
<pb n="KR4h0141_WYG_389-4a"/>
　半属蘆花半蓼花<lb/>
　　　　沙湖晚歸　　　　　　　　<hi>元</hi>朱徳潤<lb/>
　山野低徊落鴈斜炊煙茅屋起平沙櫓聲歸去浪痕淺<lb/>
　揺動一灘紅蓼花<lb/>
　　　　題石田小景　　　　　　　<hi>明</hi>陳　頎<lb/>
　齊女門北古塘斜岸葦無窮雜蓼花此地往来應慣熟<lb/>
　借書常到鄴侯家<lb/>
　　　　秋日寫巨然茟意與若休　　<hi>明</hi>李日華<lb/>
<pb n="KR4h0141_WYG_389-4b"/>
　山光沉緑樹酣黄九月江南欲試霜獨坐灘頭不垂釣<lb/>
　蓼花風急送漁榔<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻三百九十<lb/>
</p>
<p>
</p>
  </div>
</body>
</text>
</TEI>
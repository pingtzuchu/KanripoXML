<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_424-1a"/>
　欽定四庫全書<lb/>
御定佩文齋詠物詩選巻四百二十五<lb/>
　　錦雞類<lb/>
　　　七言古<lb/>
　　　　錦雞　　　　　　　　　　<hi>元</hi>周　權<lb/>
　已山靈鳥初離羣葳蕤麗組雲錦文羽翎新刷爪距利<lb/>
　彩色勝似沙頭鴛晴暾入戸爛相射嗉中有物垂紅碧<lb/>
　綬光若若花盤絛出示山童有矜色文章固足媒爾身<lb/>
<pb n="KR4h0141_WYG_424-1b"/>
　雕籠拘束還悲辛區區啄飲豈不厚情深野樹谿雲春<lb/>
　　　　錦雞　　　　　　　　　　<hi>明</hi>楊　基<lb/>
　暖風晴日融春晝閒㸔花隂雞吐綬綺縠都將綵羽妝<lb/>
　紅絲不待金針繡疊疊胭脂縷縷金龍文盤錯鳳紋深<lb/>
　憑誰剪作鴛鴦帯雅稱佳人翡翠衿<lb/>
　　　　錦雞圗　　　　　　　　　<hi>明</hi>胡　儼<lb/>
　昔聞楚人不識鳳忽見山雞重購之我今畫圗寫生態<lb/>
　羽毛五色光陸離扶桑天雞啼一聲陽鳥散彩天下晴<lb/>
<pb n="KR4h0141_WYG_424-2a"/>
此時山雞亦出谷喔喔飛來耀林麓千巖萬壑含東風<lb/>
杏花吹香春雪紅顧影徘徊自愛惜揚翹聳翅紛蒙茸<lb/>
竹上花間日正髙向陽吐綬垂花絛呉綾蜀錦織不得<lb/>
戴勝偷眼驚伯勞切莫臨谿照碧流對鏡逢人舞便休<lb/>
舞多目眩終顛仆世人空詫韋公賦<lb/>
　　　四禽圗　　　　　　　　　<hi>明</hi>李東陽<lb/>
樛枝老樹幽巖裏山鷓雙棲掉長尾髙鳴俯搦勢不停<lb/>
似向春風矜爪觜山頭錦雞金作冠身披五采成斑斕<lb/>
<pb n="KR4h0141_WYG_424-2b"/>
遠從紅日霽時見更向碧山深處㸔人言此物真絶特<lb/>
同是山禽不同格休將緑水照毛衣祗恐桃花妬顔色<lb/>
　　五言律<lb/>
　　　詠山雞　　　　　　　　　<hi>唐</hi>温庭筠<lb/>
萬壑動晴景山禽凌翠微繡翎翻草去紅觜啄花歸巢<lb/>
暖碧雲色影孤清鏡輝不知春樹畔何處又分飛<lb/>
　　　山雞　　　　　　　　　　<hi>唐</hi>許　渾<lb/>
珍禽暫不扄飛舞躍前庭翠網摧金距雕籠減繡翎月<lb/>
<pb n="KR4h0141_WYG_424-3a"/>
　圓疑望鏡花暖似依屛何必舊巢去山山芳草青<lb/>
　　　五言排律<lb/>
　　　　賦得山雞舞石鏡　　　　　<hi>唐</hi>崔　䕶<lb/>
　廬峯開石鏡人說舞山雞物象纎無隠禽情目自迷景<lb/>
　當煙霧歇心喜錦翎齊宛轉烏呈彩婆娑鳳欲棲何言<lb/>
　資羽族在地得天倪應笑翰名者終朝飲敗醯<lb/>
　　　七言律<lb/>
　　　　錦雞　　　　　　　　　　<hi>宋</hi>文　同<lb/>
<pb n="KR4h0141_WYG_424-3b"/>
　髙原濯濯㺯春暉金碧冠纓綵繪衣石澑瀉煙晴自照<lb/>
　巖枝横月夜相依有時勃窣盤跚舞忽地鈎輈格磔飛<lb/>
　寄語人間用矰繳瑶臺鸞鶴好同歸<lb/>
　<lb/>
　<lb/>
　<lb/>
　<lb/>
御定佩文齋詠物詩選巻四百二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_376-1a"/>
　欽定四庫全書<lb/>
御定佩文齋詠物詩選巻三百七十七<lb/>
　　人參類<lb/>
　　　五言古<lb/>
　　　　人參　　　　　　　　　　<hi>宋</hi>蘇軾<lb/>
　上黨天下脊遼東真井底𤣥泉傾海腴白露灑天醴靈<lb/>
　苗此孕毓肩股或具體移根到羅浮越水灌清泚地殊<lb/>
　風雨隔臭味終祖禰青稏綴紫萼圓實墮紅米窮年生<lb/>
<pb n="KR4h0141_WYG_376-1b"/>
　意足黄土手自啓上藥無炮炙齕齧盡根柢開心定魂<lb/>
　魄憂恚何足洗糜身輔吾軀既食首重稽<lb/>
　　　　紫團參寄王定國　　　　　　蘇　軾<lb/>
　谽谺土門口突兀太行頂豈惟團紫雲實自俯倒景剛<lb/>
　風被草木真氣入苕頴舊聞人銜芝生此羊腸嶺纎㩥<lb/>
　虎豹鬛蹙縮龍蛇癭蠶頭試小嚼龜息變方騁矧予明<lb/>
　真子已造浮玉境清宵月掛户半夜珠落井灰心寧復<lb/>
　然汗喘久已靜東坡猶故日北藥致遺秉欲持三稏根<lb/>
<pb n="KR4h0141_WYG_376-2a"/>
徃侑九轉鼎為予置齒頬豈不賢酒茗<lb/>
　　　效孟郊體　　　　　　　　<hi>宋</hi>謝　翺<lb/>
移參窗北地經嵗日不至悠悠荒郊雲背植足隂氣新<lb/>
雨養陳根乃復佐藥餌天涯葵藿心憐爾獨種參<lb/>
　　七言律<lb/>
　　　友人以人參見惠因以詩謝　<hi>唐</hi>皮日休<lb/>
神草延年出道家是誰披露記三椏開時的定涵雲液<lb/>
劚後還應帶石花名士寄来消酒渇野人煎處撇泉華<lb/>
<pb n="KR4h0141_WYG_376-2b"/>
從今湯劑如相續不用金山焙上茶<lb/>
　　　和襲美謝友人惠人參　　　<hi>唐</hi>陸龜蒙<lb/>
五葉初成椵樹隂紫團峰外即雞林名參鬼盖須難見<lb/>
材似人形不可尋品第巳聞升碧簡擕持應合重黄金<lb/>
慇懃潤取相如肺封禪書成動帝心<lb/>
　　七言絶句<lb/>
　　　送客之潞府　　　　　　　<hi>唐</hi>韓　翃<lb/>
官栁青青匹馬嘶廻風暮雨入銅鞮佳期别在春山裏<lb/>
<pb n="KR4h0141_WYG_376-3a"/>
　應是人參五葉齊<lb/>
　　　　與周為憲求人參　　　　　<hi>唐</hi>段成式<lb/>
　少賦令才猶强作衆醫多識不能呼九莖仙草真難得<lb/>
　五葉靈根許惠無<lb/>
　　　　以人參遺段柯古　　　　　<hi>唐</hi>周　繇<lb/>
　人形上品傳方志我得真英自紫團慚非叔子空持藥<lb/>
　更請伯言審細看<lb/>
　　　　送上黨長　　　　　　　　<hi>宋</hi>謝　翺<lb/>
<pb n="KR4h0141_WYG_376-3b"/>
　春雨人參長紫苗縣庭無事坐終朝俯看雲氣千山表<lb/>
　野有新田市有謠<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻三百七十七<lb/>
</p>
<p>
</p>
  </div>
</body>
</text>
</TEI>
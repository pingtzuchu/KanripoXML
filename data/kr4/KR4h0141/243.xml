<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_243-1a"/>
　欽定四庫全書<lb/>
御定佩文齋詠物詩選卷二百四十三<lb/>
　　酒類<lb/>
　　　五言古<lb/>
　　　　子夜歌　　　　　　　　　<hi>晉</hi>樂　府<lb/>
　舉酒待相勸酒還杯亦空願因微觴㑹心感色亦同<lb/>
　　　　前有一罇酒行　　　　　　<hi>晉</hi>傅　𤣥<lb/>
　置酒結此㑹主人起行觴玉罇兩楹間絲理東西廂舞<lb/>
<pb n="KR4h0141_WYG_243-1b"/>
　袖一何妙變化窮萬方賓主齊德量欣欣樂未央同享<lb/>
　千年夀朋來㑹此堂<lb/>
　　　　飲酒　　　　　　　　　　<hi>晉</hi>陶　濳<lb/>
　故人賞我趣挈壺相與至班荆坐松下數斟已復醉父<lb/>
　老雜亂言觴酌失行次不覺知有我安知物為貴悠悠<lb/>
　迷所畱酒中有深味<lb/>
　　　　其二<lb/>
　子雲性嗜酒家貧無由得時賴好事人載醪祛所惑觴<lb/>
<pb n="KR4h0141_WYG_243-2a"/>
來為之盡是諮無不塞有時不肯言豈不在伐國仁者<lb/>
用其心何嘗失顯黙<lb/>
　　　對酒　　　　　　　　　　<hi>梁</hi>張　率<lb/>
對酒誠可樂此酒復芳醇如華良可貴似乳更堪珍何<lb/>
當畱上客為寄掌中人金樽清復滿玉椀亟来親誰能<lb/>
共遲暮對酒惜芳辰君歌尚未罷却坐避梁塵<lb/>
　　　對酒　　　　　　　　　　<hi>陳</hi>張正見<lb/>
當歌對玉酒匡坐酌金罍竹葉三清汎蒲萄百味開風<lb/>
<pb n="KR4h0141_WYG_243-2b"/>
移蘭氣入月逐桂香来獨有劉將阮忘情寄羽杯<lb/>
　　　對酒　　　　　　　　　　<hi>陳</hi>岑之敬<lb/>
色暎臨池竹香浮滿砌蘭舒文汎玉盌漾蟻溢金盤簫<lb/>
曲隨鸞易笳聲出塞難惟有將軍酒川上可除寒<lb/>
　　　蒙賜酒　　　　　　　　<hi>北周</hi>庾　信<lb/>
金膏下帝臺玉瀝在蓬萊仙人一遇飲分得兩三杯忽<lb/>
聞桑葉落正值菊花開阮籍披衣進王戎含笑來從今<lb/>
覔仙藥不假向瑶臺<lb/>
<pb n="KR4h0141_WYG_243-3a"/>
　　　答王司空餉酒　　　　　　　庾　信<lb/>
今日小園中桃花數樹紅開君一壺酒細酌對春風未<lb/>
能扶畢卓猶足舞王戎仙人一捧露判不及杯中<lb/>
　　　蒲州刺史中山公許乞酒一車未送<lb/>
　　　　　　　　　　　　　　　　庾　信<lb/>
細栁望蒲臺長河始一廻秋桑幾過落春蟻未曾開瑩<lb/>
角非難馭搥輪稍可催只言千日飲舊逐中山來<lb/>
　　　月下獨酌　　　　　　　　<hi>唐</hi>李　白<lb/>
<pb n="KR4h0141_WYG_243-3b"/>
天若不愛酒酒星不在天地若不愛酒地應無酒泉天<lb/>
地既愛酒愛酒不愧天已聞清比聖復道濁如賢賢聖<lb/>
既已飲何必求神仙三杯通大道一斗合自然但得醉<lb/>
中趣勿為醒者傳<lb/>
　　　岐亭　　　　　　　　　　<hi>宋</hi>蘇　軾<lb/>
昨日雲隂重東風融雪汁逺林草木暗近舍煙火濕下<lb/>
有隱君子嘯歌方自得知我犯寒來呼酒意頗急撫掌<lb/>
動鄰里遶邨捉鵞鴨房櫳鏘器聲蔬果照巾羃久聞蔞<lb/>
<pb n="KR4h0141_WYG_243-4a"/>
蒿美初見新芽赤洗盞酌鵞黄磨刀削熊白須㬰我竟<lb/>
醉坐睡落巾幘醒時夜向䦨唧唧銅瓶泣黄州豈云逺<lb/>
但恐朋友缺我當安所主君亦無此客朝来静菴中惟<lb/>
見峯巒集<lb/>
　　　洞庭春色　　　　　　　　　蘇　軾<lb/>
二年洞庭秋香霧長噀手今年洞庭春玉色疑非酒賢<lb/>
王文字飲醉筆龍蛇走既醉念君醒逺餉為我夀缾開<lb/>
香浮座盞凸光照牖方傾安仁醽莫遣公逺齅要當立<lb/>
<pb n="KR4h0141_WYG_243-4b"/>
名字未用問升斗應呼釣詩鈎亦號掃愁帚君知蒲桃<lb/>
惡正是嫫母黝須君灩海杯澆我談天口<lb/>
　　　和陶淵明飲酒　　　　　　　蘇　軾<lb/>
頃者大雪年海波翻玉英有士常痛飲饑寒見真情牀<lb/>
頭有敗榼孤坐時一傾未能平體粟且復澆腸鳴脫衣<lb/>
褁凍酒每醉念此生<lb/>
　　　其二<lb/>
民勞吏無德歲美天有道暑雨避麥秋温風送蠶老三<lb/>
<pb n="KR4h0141_WYG_243-5a"/>
嚥初有聞一溉未濡稿詔書寛積欠父老顔色好再拜<lb/>
賀吾君獲此不貪寳頽然笑阮籍醉几書謝表<lb/>
　　　其三<lb/>
淮海雖故楚無復輕揚風齋廚聖賢雜無事時一中誰<lb/>
言大道逺正賴三杯通使君不夕坐衙門散刀弓<lb/>
　　　有客　　　　　　　　　　<hi>宋</hi>張九成<lb/>
春雨止復作閉門無與居童奴告予言有客叩吾廬束<lb/>
帶出見之頎然一丈夫手攜一樽酒辭氣何晏如謂言<lb/>
<pb n="KR4h0141_WYG_243-5b"/>
久聞名曾未瞻簪裾天寒宜飲酒一杯聊以娱盤飱亦<lb/>
草草蔬果間谿魚顔色温勝玉言談貫如珠豈期有道<lb/>
者而來警我愚酒酣意兩適心間樂有餘四海元有人<lb/>
君勿輕荒區<lb/>
　　　寒食對酒　　　　　　　　<hi>宋</hi>楊萬里<lb/>
荔枝園園花寒食日日雨先生老多病頗已疎綠醑兒<lb/>
童喜時節笑語治罇俎南烹既前陳北果亦草具蝤蛑<lb/>
方纔甘笋蕨未作苦先生欲獨醒兒女難多拒初心且<lb/>
<pb n="KR4h0141_WYG_243-6a"/>
一杯三杯亦漫許醒時本强飲醉後忽快舉一杯至三<lb/>
杯一二三四五偶然問兒軰卒爵是何處兒言翁但醉<lb/>
巳忘酒廵數<lb/>
　　　舟中新暑止酒　　　　　　　楊萬里<lb/>
新暑酒不宜作熱妨夜睡不如㸔人飲亦自有醉意彼<lb/>
飲吾為嚥所美過於味同舟笑吾癡吾不羡渠醉安知<lb/>
醉與醒誰似誰不似<lb/>
　　　飲酒　　　　　　　　　　<hi>金</hi>元好問<lb/>
<pb n="KR4h0141_WYG_243-6b"/>
西郊一畝宅閉門秋草深牀頭有新釀意愜成孤斟舉<lb/>
杯謝明月蓬蓽肯相臨願將萬古色照我萬古心<lb/>
　　　歡飲　　　　　　　　　　<hi>元</hi>劉　因<lb/>
同類天地中相親理所宜前後億萬年而我生此時前<lb/>
予既不及後孰能待之同時四海内徧識將無期所識<lb/>
既無幾賞心又當誰政有賞心人㑹遇亦復希當其㑹<lb/>
遇時豈無事相違今朝好風色不飲君何辭<lb/>
　　　對酒　　　　　　　　　　<hi>元</hi>倪　瓚<lb/>
<pb n="KR4h0141_WYG_243-7a"/>
題詩石壁上把酒長松間逺水白雲度晴天孤鶴還虛<lb/>
亭暎苔竹聊此息躋攀坐久日已夕春鳥聲關關<lb/>
　　　和陶飲酒　　　　　　　　<hi>明</hi>陳憲章<lb/>
木犀冷於菊更後十日開清風吹芳香芳香襲人懷千<lb/>
回嚥入腹五内無一乖雖靡鸞鳯吟亦有鷦鷯棲昔者<lb/>
東籬飲百榼醉如泥那知此日花復與此酒諧一曲盡<lb/>
一杯酩酊花間迷赤脚歩明月酒盡吾當回<lb/>
　　　凍醴　　　　　　　　　　<hi>明</hi>王　鏳<lb/>
<pb n="KR4h0141_WYG_243-7b"/>
傾家五斗米衝缸三斗水一夜北風霜長稜生榨觜君<lb/>
勿嫌其薄洗袋副未已猶足勝沽來推恩到奴婢一笑<lb/>
呵凍硯援筆賦凍醴<lb/>
　　六言古<lb/>
　　　飲酒樂　　　　　　　　　<hi>晉</hi>陸　機<lb/>
蒲萄四時芳醇璢璃千鐘舊賓夜飲舞遲銷燭朝醒絃<lb/>
促催人春風秋月恒好驩醉日月言新<lb/>
　　七言古<hi>附長短句</hi>
<pb n="KR4h0141_WYG_243-8a"/>
　　　金陵酒肆畱别　　　　　　<hi>唐</hi>李　白<lb/>
白門栁花滿店香吳姬壓酒喚客嘗金陵子弟來相送<lb/>
欲行不行各盡觴請君問取東流水别意與之誰短長<lb/>
　　　新豐主人　　　　　　　　<hi>唐</hi>儲光羲<lb/>
新豐主人新酒熟舊客還歸舊堂宿滿酌香含北砌花<lb/>
盈尊色泛南軒竹雲散天髙秋月明東家少女解秦筝<lb/>
醉来忘却巴陵道夢中疑是洛陽城<lb/>
　　　湖上對酒行　　　　　　　<hi>唐</hi>張　謂<lb/>
<pb n="KR4h0141_WYG_243-8b"/>
夜坐不厭湖上月晝行不厭湖上山眼前一樽又長滿<lb/>
心中萬事如等閒主人有黍百餘石濁醪數斗應不惜<lb/>
即今相對不盡歡别後相思復何益茱茰灣頭歸路賖<lb/>
願君且宿黄公家風光若此人不醉參差辜負東園花<lb/>
　　　李審言遺酒　　　　　　　<hi>宋</hi>梅堯臣<lb/>
大梁美酒斗千錢欲飲常被饑窘煎經時一滳不入口<lb/>
潄齒費盡華池泉昨日靈昌兵吏至跪壺曾不候報箋<lb/>
赤泥坼封傾瓦盎母妻共嘗婢流涎鄰家葡萄未結子<lb/>
<pb n="KR4h0141_WYG_243-9a"/>
引蔓垂過髙墻巓當街賣杏已黄熟獨堆百顆充盤筵<lb/>
老年牙疎不喜肉况乃下箸無腥膻空腸易醉忽酩酊<lb/>
倒頭夢到上帝前賜臣蒼龍跨入月不意正值姮娥眠<lb/>
無人來顧傍玉兔便取作腊下九天㧞毛為筆筆如椽<lb/>
狂吟一掃一百篇其間長句寄東郡東郡太守終始賢<lb/>
切莫汲竭滑公井畱釀此醑待我傳<lb/>
　　　眞一酒歌　　　　　　　　<hi>宋</hi>蘇　軾<lb/>
空中細莖插天芒不生沮澤生陵岡渉閱四氣更六陽<lb/>
<pb n="KR4h0141_WYG_243-9b"/>
森然不受螟與蝗飛龍御月作秋凉蒼波改色屯雲黄<lb/>
天旋雷動玉塵香起搜十裂照坐光跏趺牛噍安且詳<lb/>
動揺天關出瓊漿壬公飛空天女藏三伏遇井了不嘗<lb/>
釀為眞一和而莊三杯儼如侍君王湛然寂照非楚狂<lb/>
終身不入無功鄉<lb/>
　　　蜜酒歌　　　　　　　　　　蘇　軾<lb/>
真珠為漿玉為醴六月田夫汗流泚不如春甕自生香<lb/>
蜂為耕耘花作米一日小沸魚吐沫二日眩轉清光活<lb/>
<pb n="KR4h0141_WYG_243-10a"/>
三日開甕香滿城快瀉銀瓶不須撥百錢一斗濃無聲<lb/>
甘露微濁醍醐清君不見南園採花蜂似雨天敎釀酒<lb/>
醉先生先生年來窮到骨問人乞米何曾得世間萬事<lb/>
真悠悠蜜蜂大勝監河侯<lb/>
　　　考亭陳國器以家釀餉吾友人卓民表民表以<lb/>
　　　　飲余香味色皆清絶不可名狀因為製名曰<lb/>
　　　　武彝仙露仍賦一首　　　<hi>宋</hi>朱　松<lb/>
二年飲水閩中邨忽見玉醴傾蠻尊涓涓醍醐灌熱腦<lb/>
<pb n="KR4h0141_WYG_243-10b"/>
耿耿沆瀣明朝暾旱塵久漲城市暗客夢欲挽江湖吞<lb/>
何人逺致雙鯉信知我來叩羅雀門不須邀月巳清絶<lb/>
尚恐熨齒當微温要從華池汲眞液豈獨𤣥鬢薅愁根<lb/>
微芒巳識投轄客娬媚似返當壚魂竒功誰續伯倫頌<lb/>
妙意要與淵明論胸中我自有涇渭筆下君巳傾崑崙<lb/>
詩成寄與約他日飲君與我空瓶盆<lb/>
　　　林知常惠白酒六尊仍示酒法作十韻謝之<lb/>
　　　　　　　　　　　　　　　<hi>宋</hi>王十朋<lb/>
<pb n="KR4h0141_WYG_243-11a"/>
老大生涯付杯酒種秫辛勤三百畝東臯遺法已失傳<lb/>
蜜汁虀漿不通口邇來軟飽經月無豈有清歡對朋友<lb/>
百錢强就邨醖醉終夜蔬腸作雷吼先生秖把文字耕<lb/>
妙意能施杜康手憐我新愁餘萬斛那更澆腸無五斗<lb/>
分惠青州六從事秘法兼蒙傳肘後便同北海歌不空<lb/>
免似東坡歎烏有慨予偃蹇老更饕感激故人情意厚<lb/>
㑹須續遣白衣來籬畔黄花欲重九<lb/>
　　　家釀紅酒美甚戲作　　　　<hi>宋</hi>曾　幾<lb/>
<pb n="KR4h0141_WYG_243-11b"/>
麴生竒麗乃如許酒母穠華當若何向人自作醉時面<lb/>
遣我寜不蒼顔酡得非琥珀所成就更有丹砂想盪磨<lb/>
可憐老杜不對汝但愛引頸舟前鵞<lb/>
　　　生酒歌　　　　　　　　　<hi>宋</hi>楊萬里<lb/>
生酒清如雪煮酒赤如血煮酒不如生酒冽煮酒只帶<lb/>
煙花氣生酒不離泉石味石根泉眼新汲將麫米釀出<lb/>
春風香坐上豬紅間熊白甕頭鴨緑變鵞黄先生一醉<lb/>
萬事巳那知身在塵埃裏<lb/>
<pb n="KR4h0141_WYG_243-12a"/>
　　　蘇子翼送黄精酒　　　　　<hi>宋</hi>朱　弁<lb/>
仙經何物堪却老較功無如太陽草龍銜雞銜名雖異<lb/>
兔公羊公事可考蘇君真是神仙裔橘井隂功貫穹昊<lb/>
雲笈書成數萬言銀闕珠宫用心早獨知此物有竒效<lb/>
福地名山為儲寶不憚林泉新斸掘斥去杵臼謝節擣<lb/>
况從髙士論麯糜更課公田收秫稻一朝靈液浮瓮盎<lb/>
三冬浩氣生襟抱且欣軟飽得澆腸漫説逆流上補腦<lb/>
眼碧那憂散黑花髮斑故應還翠葆賈傅只嫌松醥陋<lb/>
<pb n="KR4h0141_WYG_243-12b"/>
劉墮敢誇桑落好直須五斗論解酲寜待三杯乃通道<lb/>
誰知萬里落旄人亦許匏尊自傾倒為君喚廻雪窖春<lb/>
八載羈愁供一掃曼倩宜分此日桃安期莫詫他年棗<lb/>
何煩更採石斛花已覺容顔不枯槁根連石室喜入夢<lb/>
句擬桐谿媿摛藻平生我亦愛書札朱髓緑腸勤探討<lb/>
幸君汲引成此志鶴駕駸駸望仙島吞腥啄腐非夙心<lb/>
嵗晚兹言良可保<lb/>
　　　虞舜卿送橙酒　　　　　　<hi>金</hi>李純甫<lb/>
<pb n="KR4h0141_WYG_243-13a"/>
屏山持律不作詩硯塵筆秃縈蛛絲枯腸燥吻思戞戞<lb/>
法當以酒疏瀹之何物督郵風味惡掁觸閒愁無處著<lb/>
苦思新釀壓橙香世間那有揚州鶴乞詩送酒並柴門<lb/>
瀛洲仙裔令公孫肝腸憤痒芒角出傾瀉長句如翻盆<lb/>
怪汝胸中雲夢大老我眼皮危塞破徑呼短李與黔王<lb/>
快取錦囊收玉唾<lb/>
　　　善之入霅蘭臯置酒小詩紀坐中事<lb/>
　　　　　　　　　　　　　　　<hi>元</hi>牟　巘<lb/>
<pb n="KR4h0141_WYG_243-13b"/>
病翁禁酒仍禁脚不省人間有行樂主人最善客善之<lb/>
邀我來同雞黍約清樽快吸船落埭頗悔從煎謝杯杓<lb/>
故人久别如此酒一時傾倒慰離索更擘新筍供春淘<lb/>
狐泉槐葉未須學髪勤入鼎資過熟老饕咨吞不勞嚼<lb/>
人生難得是合併開口一笑良不惡呼車載我雨中歸<lb/>
阿香推車散飛雹分明戒我輕破戒故把春衫都濕却<lb/>
我亦投牀作雷吼無數殘紅枕邊落<lb/>
　　　招子昻飲歌　　　　　　　<hi>元</hi>戴表元<lb/>
<pb n="KR4h0141_WYG_243-14a"/>
與君相逢難草草與君相逢苦不早人生何處少泥塗<lb/>
此日飄零武林道武林城中馬如雲閉屋狂歌人不聞<lb/>
狂歌自笑君亦笑依然狂絶不如君君歌豈是真狂者<lb/>
青衫少日春瀟灑至今俊筆五花紋最惜青眸十行下<lb/>
虛名何用等灰塵不如世上蓬蒿人黄金偏趨不貧室<lb/>
白髪難老無愁身風雨無情亦如此凄凄但聒窮人耳<lb/>
不見朱樓髙到天鳳簫龍管連朝起連朝笙管可奈何<lb/>
我歌且止須君歌青天白雪望不極坐見緑水生層波<lb/>
<pb n="KR4h0141_WYG_243-14b"/>
我生何為被狂惱江頭魚肥新酒好從今作樂<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>醉倒<lb/>
與君相逢難草草<lb/>
　　　醉時歌　　　　　　　　　<hi>元</hi>黄　庚<lb/>
茫茫古堪輿何日分九州九州封域如許大僅能著我<lb/>
胸中愁澆愁須是如澠酒麴波釀盡銀河流貯以倒海<lb/>
千頃黄金罍酌以傾江萬斛玻瓈舟天為青羅幕月為<lb/>
白玉鉤月邉天孫織雲錦製成五色蒙茸裘披裘把酒<lb/>
踏月窟長揖北斗相勸酬一飲一千石一醉三千秋髙<lb/>
<pb n="KR4h0141_WYG_243-15a"/>
卧五城十二樓剛風冽冽吹酒醒起來披髪騎赤虬大<lb/>
呼洪崖拉浮丘飛上崑崙山頂頭下視塵寰一培塿揮<lb/>
斥八極逍遥遊<lb/>
　　　僕嘗夜夢從彦成飲彦成曰此荔枝漿也飲之<lb/>
　　　　令人夀子能為我賦之當贈三百壺余自口<lb/>
　　　　占一詩覺乃夢也及㑹玉山聞彦成釀酒果<lb/>
　　　　名荔枝漿以夢白之不覺大笑玉山曰君當<lb/>
　　　　書此詩吾當與子致酒以質所夢因莞爾書<lb/>
<pb n="KR4h0141_WYG_243-15b"/>
　　　　之彦成見之必更一笑也　<hi>元</hi>陳　基<lb/>
凉州莫謾誇葡萄中山枉詫松為醪仙人自釀真一酒<lb/>
洞庭春色嗟徒勞瓊漿滴盡生荔枝玉露瀉入黄金巵<lb/>
一杯入口夀千嵗安用火棗並交梨不願青州覔從事<lb/>
不願歩兵為校尉但令喚鶴共呼鸞日日從君花下醉<lb/>
　　　新麴米酒歌　　　　　　　<hi>元</hi>蒲道源<lb/>
驕陽行空勢方烈刈麥農夫寜憚熱天旋雷動飛玉塵<lb/>
霧渤雲蒸成麴糵麥秋方罷還插秧䆉稏西風千頃黄<lb/>
<pb n="KR4h0141_WYG_243-16a"/>
腰鎌肩擔行相逐共趂晴色催登場碓舂糠粃光如雪<lb/>
汲泉淅米令清潔炊糜糝麴同糅和元氣絪緼未分裂<lb/>
甕中小沸微有聲魚沫吐盡秋江清脫巾且漉仍且飲<lb/>
陶然自覺春風生君不見淵明有田惟種秫醉裏作詩<lb/>
聊自述又不見豳風十月穫稻忙春酒介夀俱徜徉但<lb/>
願年年遇豐稔更須三萬六千塲<lb/>
　　　蒲萄酒　　　　　　　　　<hi>元</hi>周　權<lb/>
翠虬夭矯飛不去頷下明珠脫寒露纍纍千斛晝夜舂<lb/>
<pb n="KR4h0141_WYG_243-16b"/>
列甕滿浸秋泉紅數宵醖月清光轉穠腴芳髓蒸霞暖<lb/>
酒成快瀉宫壺香春風吹凍玻瓈光甘逾瑞露濃欺乳<lb/>
麴生風味難通譜縱敎典却鷫鸘裘不將一斗博凉州<lb/>
　　　紅酒歌　　　　　　　　　<hi>元</hi>楊維楨<lb/>
揚子渴如馬文園宰官特賜桃花源桃花源頭釀春酒<lb/>
滴滴真珠紅欲然左官忽落東海邊渴心鹽井生炎煙<lb/>
相呼西子湖上船蓮花博士飲中仙如銀酒色未為貴<lb/>
令人長憶桃花泉膠州判官玉牒賢憶昔同醉瓊林筵<lb/>
<pb n="KR4h0141_WYG_243-17a"/>
别来南北不通問夜夢玉樹春風前朝来五馬過陋㕓<lb/>
贈以同袍五色彩副以五鳳樓頭箋何以澆我磊落抑<lb/>
塞之感慨桃花美酒斗十千垂虹橋下水拍天虹光散<lb/>
作真珠涎吳娃鬪色櫻在口不放白雪盈人顛我有文<lb/>
園渴苦無曲奏鴛鴦絃預恐沙頭雙玉盡力醉未與長<lb/>
瓶眠徑當垂虹去鯨量吸百川我歌君扣舷一斗不惜<lb/>
詩百篇<lb/>
　　　麻姑酒歌　　　　　　　　<hi>明</hi>杜　庠<lb/>
<pb n="KR4h0141_WYG_243-17b"/>
麻姑之山撐半空麻姑之水飛長虹奔流到城不到海<lb/>
釀春盡入糟丘中前年足跡半天下曾訪麻姑當盛夏<lb/>
麻姑酌我三百杯玉山頽然醉方罷麒麟之脯擘薦酒<lb/>
世間此味何曾有醒來欲再訪麻姑萬疊千重雲有無<lb/>
君家畱我亦不減此味酒泉如海何須沽<lb/>
　　五言律<lb/>
　　　詠雲酒　　　　　　　　　<hi>唐</hi>駱賓王<lb/>
朔空曾紀歴帶地舊疏泉色汎臨碭瑞香流赴蜀仙款<lb/>
<pb n="KR4h0141_WYG_243-18a"/>
交欣散玉洽友悅沈錢無復中山賞空吟吳㑹篇<lb/>
　　　酒　　　　　　　　　　　<hi>唐</hi>李　嶠<lb/>
孔坐洽良儔陳筵幾獻酬臨風竹葉滿湛月桂香浮每<lb/>
接髙陽宴長陪河朔遊㑹從𤣥石飲雲雨出圓丘<lb/>
　　　雪中酒熟欲携訪吳監先寄此詩<lb/>
　　　　　　　　　　　　　　　<hi>唐</hi>白居易<lb/>
新雪對新酒憶同傾一杯自然須訪戴不必待延枚陳<lb/>
榻無辭解袁門莫嬾開笙歌與談笑隨分自將来<lb/>
<pb n="KR4h0141_WYG_243-18b"/>
　　　雪夜對酒招客　　　　　　　白居易<lb/>
帳小青氊煖杯香緑蟻新醉憐今夜月歡憶去年人闇<lb/>
落燈花燼閒生草坐塵慇懃報絃管明日有嘉賓<lb/>
　　　酒醒　　　　　　　　　　<hi>唐</hi>元　稹<lb/>
飲醉日將盡醒時夜已䦨暗燈風熖曉春席水窗寒未<lb/>
解縈身帶猶傾墜枕冠呼兒問狼籍疑是夢中驩<lb/>
　　　家釀　　　　　　　　　　<hi>宋</hi>朱　子<lb/>
聞道兵廚盛春泉響臈篘定知盈榼送不待扣門求沆<lb/>
<pb n="KR4h0141_WYG_243-19a"/>
瀣應難比茅柴祇自羞此身從法縛好客為公畱<lb/>
　　　酒市　　　　　　　　　　　朱　子<lb/>
聞説崇安市家家麴米春樓頭邀上客花底覔南鄰詎<lb/>
有當壚子應無折劵人勸君渾莫問一酌便還醇<lb/>
　　　對酒　　　　　　　　　　<hi>宋</hi>陸　游<lb/>
密篠持苫屋寒蘆用織簾彘肩柴熟罨蓴菜䜴初添黄<lb/>
甲如盤大紅丁似蜜甜街頭桑葉落相喚指青帘<lb/>
　　　盧申之載酒舟中分韻得明字<lb/>
<pb n="KR4h0141_WYG_243-19b"/>
　　　　　　　　　　　　　　　<hi>宋</hi>趙師秀<lb/>
閒人閒處住載酒荷髙情小舍寜容客同舟却向城弄<lb/>
花忘晝暑憂榖念秋晴歸路雖無月銀河亦自明<lb/>
　　　涯翁示獨酌二詩序云是日飲松江酒次韻奉<lb/>
　　　　謝　　　　　　　　　　<hi>明</hi>顧　清<lb/>
城闕非長往山林是夙期時開問字酒不賦解嘲詩緑<lb/>
樹停觴久紅闌㸃筆遲奚童斟酌慣深淺自能知<lb/>
　　　元旦後一日劉德儀送酒　　<hi>明</hi>沈　周<lb/>
<pb n="KR4h0141_WYG_243-20a"/>
使者雙瓶至蓬門向晚開停肩慰泥滑解羃省香来染<lb/>
指憐佳味挑燈引細杯明朝攜小榼江上候新梅<lb/>
　　　閩中與吳元翰過馬季聲家酌<lb/>
　　　　　　　　　　　　　　　<hi>明</hi>吳　兆<lb/>
多君新釀熟邀我客中閒剖橘香生手銜杯暖汎顔敗<lb/>
藤縈格下爭雀墮籬間門巷斜鄰寺朝昬易往還<lb/>
　　五言排律<lb/>
　　　早飲湖州酒寄崔使君　　　<hi>唐</hi>白居易<lb/>
<pb n="KR4h0141_WYG_243-20b"/>
一榼扶頭酒泓澄瀉玉壺十分蘸甲酌瀲灩滿銀盂捧<lb/>
出光華動嘗㸔氣味殊手中稀琥珀舌上冷醍醐瓶裏<lb/>
有時盡江邉無處沽不知崔太守更有寄来無<lb/>
　　　答皇甫十郎中秋深酒熟見憶　白居易<lb/>
煙景冷蒼茫秋深夜夜霜為思池上酌先覺甕頭香未<lb/>
暇傾巾漉還應染指嘗醍醐慙氣味琥珀讓晶光若許<lb/>
陪歌席須容散道塲月中齋戒畢猶及菊花黄<lb/>
　　七言律<lb/>
<pb n="KR4h0141_WYG_243-21a"/>
　　　錢湖州以箬下酒李蘇州以五酘酒相次寄到<lb/>
　　　　無因同飲聊詠所懷　　　<hi>唐</hi>白居易<lb/>
勞將箬下忘憂物寄與江城愛酒翁鐺脚三州何處㑹<lb/>
甕頭一盞幾時同傾如竹葉盈樽緑飲作桃花上靣紅<lb/>
莫怪殷勤醉相憶曾陪西省與南宫<lb/>
　　　橋亭卯飲　　　　　　　　　白居易<lb/>
卯時偶飲齋時卧林下髙橋橋上亭松影過窗眠始覺<lb/>
竹風吹靣醉初醒就荷葉上包魚鮓當石渠中浸酒瓶<lb/>
<pb n="KR4h0141_WYG_243-21b"/>
生計悠悠身兀兀甘從妻喚作劉伶<lb/>
　　　李羽處士寄惠新醖走筆戲酬<lb/>
　　　　　　　　　　　　　　　<hi>唐</hi>温庭筠<lb/>
髙譚有伴還成藪沈醉無期即是鄉巳恨流鶯欺謝客<lb/>
更將浮蟻與劉郎簷前栁色分張綠窗外花枝借助香<lb/>
所恨玳筵紅燭夜草𤣥寥落近廻塘<lb/>
　　　和魯望㸔壓新醅次韻　　　<hi>唐</hi>皮日休<lb/>
一簣松花細有聲旋將渠椀撇寒清秦吳只恐篘來近<lb/>
<pb n="KR4h0141_WYG_243-22a"/>
劉項真應釀得平酒德有神多客頌醉鄉無貨没人争<lb/>
五湖煙水郎山月合向樽前問姓名<lb/>
　　　㸔壓新醅寄懷襲美　　　　<hi>唐</hi>陸龜䝉<lb/>
曉壓糟牀漸有聲旋如荒澗野泉清身前古態熏應出<lb/>
世上愁痕滳合平飲啄斷年同鶴儉風波終日看人争<lb/>
樽中若使常能淥兩綬通侯總强名<lb/>
　　　白酒兩瓶送崔侍御　　　　<hi>唐</hi>徐　夤<lb/>
雪化霜融好潑醅滿壺氷凍向春開求從白石洞中得<lb/>
<pb n="KR4h0141_WYG_243-22b"/>
攜向百花巖畔來幾夕露珠寒貝齒一泓銀水冷瓊杯<lb/>
湖邊送與崔夫子誰見嵇山盡日頽<lb/>
　　　斷酒　　　　　　　　　　　徐　夤<lb/>
因論沈湎覺前非便碎金罍與羽巵採茗早馳三蜀使<lb/>
看花甘負五侯期窗間近火劉伶傳坐右新銘管仲辭<lb/>
此事十年前已説匡廬山下老僧知<lb/>
　　　依韻和正仲寄酒因戲之　　<hi>宋</hi>梅堯臣<lb/>
上字黄封誰可識偷傳王母法應眞清淮始變醅猶薄<lb/>
<pb n="KR4h0141_WYG_243-23a"/>
句水新來味更醇欲擬比酥酥少色曾持勸客客何人<lb/>
紅梅雖是吾家物老去無心一醉春<lb/>
　　　謝孫抗員外惠酒　　　　　<hi>宋</hi>余　靖<lb/>
白衣逺逺到江樓報道攜壺助勝遊醉眼便堪終日富<lb/>
離腸先破一春愁梅梢背嶺開猶晚雪片當風舞未休<lb/>
此景滿懷方得意不須千釀敵封侯<lb/>
　　　謝堯夫寄新酒　　　　　　<hi>宋</hi>韓　維<lb/>
故人一别兩重陽每欲從之道路長有客忽傳龍坂至<lb/>
<pb n="KR4h0141_WYG_243-23b"/>
開樽如對馬軍嘗定將瓊液都為色疑有金英密借香<lb/>
却笑當年彭澤令籬邊終日歎空觴<lb/>
　　　庚辰歲正月十二日天門冬酒熟余自漉之且<lb/>
　　　　漉且嘗遂以大醉　　　　<hi>宋</hi>蘇　軾<lb/>
自撥牀頭一甕雲幽人先巳醉濃芬天門冬熟新年喜<lb/>
麴米春香並舍聞菜圃漸疎雲漠漠竹扉斜掩雨紛紛<lb/>
擁裘睡覺知何處吹靣東風散纈紋<lb/>
　　　新釀桂酒　　　　　　　　　蘇　軾<lb/>
<pb n="KR4h0141_WYG_243-24a"/>
搗香篩辣入瓶盆盎盎春谿帶雨渾收拾小山藏社甕<lb/>
招呼明月到芳樽酒材巳遣門生致菜把仍叨地主恩<lb/>
爛煮葵羮斟桂醑風流可惜在蠻邨<lb/>
　　　眞一酒　　　　　　　　　　蘇　軾<lb/>
撥雪披雲得乳泓蜜蠭又欲醉先生稻垂麥仰隂陽足<lb/>
器潔泉新表裏清曉日著顔紅有暈春風入髓散無聲<lb/>
人間真一東坡老與作青州從事名<lb/>
　　　同家弟用前韻謝判府惠酒　<hi>宋</hi>陳與義<lb/>
<pb n="KR4h0141_WYG_243-24b"/>
銜杯樂聖便稱賢無酒猶堪卧甕間使者在門催僕僕<lb/>
麴車入夢正班班不煩白水真人力來自青城道士山<lb/>
千載王𢎞今並美未應杞菊賦寒慳<lb/>
　　　對酒　　　　　　　　　　　陳與義<lb/>
陳畱春色撩詩思一日搜腸一百廻燕子初歸風不定<lb/>
桃花欲動雨頻來人間多待須微禄夢裏相逢記此杯<lb/>
白竹扉前容醉舞煙邨渺渺欠髙臺<lb/>
　　　夜宿房谿飲野人張珦家桂葉鹿蹄酒其法以<lb/>
<pb n="KR4h0141_WYG_243-25a"/>
　　　　桂葉為餅以鹿蹄煮酒釀以八月過是期味<lb/>
　　　　減云　　　　　　　　　<hi>宋</hi>楊萬里<lb/>
桂葉揉青作麴投鹿蹄煮醁趂凉篘落杯瑩滑氷中水<lb/>
過口森嚴菊底秋玉友黄封猶退舍虀湯蜜汁更輸籌<lb/>
野人未許傳醅法剰買雙瓶過别州<lb/>
　　　余與客嘗荼䕷瀉酒客求其法因戲答之<lb/>
　　　　　　　　　　　　　　　　楊萬里<lb/>
月中露下摘荼䕷㵼酒銀瓶花倒垂若要花香薫酒骨<lb/>
<pb n="KR4h0141_WYG_243-25b"/>
莫教玉醴濕瓊肌一杯墮我無何有百罸知君亦不辭<lb/>
勅賜深巵能幾許野人時復一中之<lb/>
　　　酒　　　　　　　　　　　<hi>宋</hi>徐　璣<lb/>
才傾一盞碧澄澄自是山妻手法成不遣水多防味薄<lb/>
要令麴少得香清凉從荷葉風邉起煖向梅花月裏生<lb/>
世味總無如此味深知此味即淵明<lb/>
　　　秋露白酒熟卧聞槽聲喜而得句可行當同賦<lb/>
　　　　也　　　　　　　　　　<hi>元</hi>許有壬<lb/>
<pb n="KR4h0141_WYG_243-26a"/>
治麴辛勤夏竟秋竒功今日遂全收日華煎露成真液<lb/>
泉脉穿巖咽細流不忍潑醅㪺甕面且教畱響在牀頭<lb/>
老懐磈磊行澆盡三徑黄花兩玉舟<lb/>
　　　碧筩飲次胡丞韻　　　　　<hi>元</hi>張　昱<lb/>
小刺攢攢綠滿莖㸔揎羅袖䕶輕盈分司御史心先醉<lb/>
多病相如渴又生銀浦流雲雖有態銅盤清露寂無聲<lb/>
當年欲博千金笑故作風荷帶雨傾<lb/>
　　　夏正夫邀飲蛇酒　　　　　<hi>明</hi>杜　庠<lb/>
<pb n="KR4h0141_WYG_243-26b"/>
藤峽香醪逺寄來一樽公館晚凉開功同薏苡能消瘴<lb/>
色勝葡萄乍潑醅錢在杖頭宜賸買壁懸弓影莫深猜<lb/>
主人情重憐衰病入夜張燈再舉杯<lb/>
　　　雪中崇之送麻姑酒一尊　　<hi>明</hi>費　宏<lb/>
醒眼寒窗對白虛馬軍來值卧瓶初呼童旋覔團臍蠏<lb/>
謀婦方烹巨口魚蕉葉淺斟能稍稍梅花欲放正疎疎<lb/>
心交久矣醇醪醉豈必旴泉味有餘<lb/>
　　　沽酒　　　　　　　　　　<hi>明</hi>周　用<lb/>
<pb n="KR4h0141_WYG_243-27a"/>
一春白髪鬪絲長無奈春歸喚酒嘗日曬一林梅子熟<lb/>
風吹滿店栁花香漢江初潑葡萄綠銀海頻浮琥珀光<lb/>
消得百年三萬日不妨還醉六千塲<lb/>
　　　雪酒為孫司徒賦奉次涯翁先生<lb/>
　　　　　　　　　　　　　　　<hi>明</hi>邵　寶<lb/>
𤣥酒曾聞侑大烹釀來寒雪品尤清也知承露能髙致<lb/>
須信藏氷為曲成光動夜杯如有物暖銷春甕本無聲<lb/>
相看莫謂人間味一滴先天萬古情<lb/>
<pb n="KR4h0141_WYG_243-27b"/>
　　　戲和石潭嘗酒　　　　　　<hi>明</hi>顧　清<lb/>
不惜糟牀劈作柴巳呼兒子旋安排只愁新甕能幾榼<lb/>
遂有髙軒駐兩階永夜燭光隣壁駭他年談苑幾人偕<lb/>
細君不學劉伶婦晚出雙魚更自佳<lb/>
　　　次韻謝凌季行送新釀六尊　<hi>明</hi>吳　寛<lb/>
寒掩蓬門午不開東鄰新釀叩門來黄封内法何從授<lb/>
紅印他家自滿堆飲量笑添清澮闊吟肩醉聳玉山嵬<lb/>
青州舊例今重舉從事多能未減裁<lb/>
<pb n="KR4h0141_WYG_243-28a"/>
　　　酒熟志喜　　　　　　　　<hi>明</hi>王　鏊<lb/>
常年送酒媿諸鄰斗覺今年富十分水法特敎擔栁毅<lb/>
麴材先巳謝桐君牀頭夜滴晴堦雨甕面香浮暖閣雲<lb/>
莫笑陶公巾自漉年來正䇿醉鄉勲<lb/>
　　　嘗酒用前韻　　　　　　　<hi>明</hi>陸　容<lb/>
飲盡君家碧甕春香痕狼籍上羅巾詩壇不遣前盟負<lb/>
郎署應憐此㑹新歸騎巳聞珂撼玉畱人莫待燭銷銀<lb/>
歩兵故有風流在笑殺金貂買醉人<lb/>
<pb n="KR4h0141_WYG_243-28b"/>
　　　弟洛為猗氏學諭以襄陵酒方見示如法釀造<lb/>
　　　　良佳賦此答意　　　　　<hi>明</hi>李　濓<lb/>
襄陵自昔稱名酒猗氏於今得秘方傳示故園知汝意<lb/>
釀成新味與誰嘗金盤滴露泠泠白玉椀浮春冉冉香<lb/>
倚甕題詩寄吾弟西齋風雨憶聯牀<lb/>
　　七言排律<lb/>
　　　詠家醖十韻　　　　　　　<hi>唐</hi>白居易<lb/>
獨醒從古笑靈均長醉如今斆伯倫舊法依稀傳自杜<lb/>
<pb n="KR4h0141_WYG_243-29a"/>
新方要妙得於陳井泉王相資重九麴糵精靈用上寅<lb/>
釀糯豈勞炊范黍撇篘何假漉陶巾常嫌竹葉猶凡濁<lb/>
始覺橊花不正眞甕揭開時香酷烈瓶封貯後味甘辛<lb/>
捧疑明水從空化飲似陽和滿腹春色洞玉壺無表裏<lb/>
光揺金盞有精神能消忙事成閒事轉得憂人作樂人<lb/>
應是世間賢聖物與君還往擬終身<lb/>
　　五言絶向<lb/>
　　　看釀酒　　　　　　　　　<hi>唐</hi>王　績<lb/>
<pb n="KR4h0141_WYG_243-29b"/>
六月調神麴正朝汲美泉從來作春酒未省不經年<lb/>
　　　過酒家　　　　　　　　　　王　績<lb/>
竹葉連糟翠蒲萄帶麴紅相逢不令盡别後為誰空<lb/>
　　　其二<lb/>
對酒但知飲逢人莫强牽倚壚便得睡横甕足堪眠<lb/>
　　　戲主人　　　　　　　　　<hi>唐</hi>孟浩然<lb/>
客醉眠未起主人呼解酲巳言雞黍熟復説甕頭清<lb/>
　　　醉後　　　　　　　　　　<hi>唐</hi>權德輿<lb/>
<pb n="KR4h0141_WYG_243-30a"/>
美禄與賢人相逢自可親願將花栁月盡賞醉鄉春<lb/>
　　　敕賜長夀酒　　　　　　　　權德輿<lb/>
恩霑長夀酒歸遺同心人滿酌共君醉一杯千萬春<lb/>
　　　酬馬侍郎寄酒　　　　　　<hi>唐</hi>韓　愈<lb/>
一壺情所寄四句意能多秋到無詩酒其如月色何<lb/>
　　　李舍人少尹惠家醖一小榼立書絶句<lb/>
　　　　　　　　　　　　　　　<hi>唐</hi>竇　牟<lb/>
禁鎖天漿嫩虞行夜月寒一瓢那可醉應遣試嘗看<lb/>
<pb n="KR4h0141_WYG_243-30b"/>
　　　酬范侍御　　　　　　　　<hi>唐</hi>鮑　溶<lb/>
聞道中山酒一杯千日醒黄鶯似傳語勸酒太丁寜<lb/>
　　　春釀　　　　　　　　　　<hi>唐</hi>趙　嘏<lb/>
春釀正風流梨花莫問愁馬卿思一醉不惜鷫鸘裘<lb/>
　　　醉眠　　　　　　　　　　<hi>唐</hi>杜　牧<lb/>
秋醪雨中熟寒齋落葉中幽人本多睡更酌一罇空<lb/>
　　　獨酌　　　　　　　　　　　杜　牧<lb/>
窗外正風雪擁爐開酒缸何如釣船雨篷底睡秋江<lb/>
<pb n="KR4h0141_WYG_243-31a"/>
　　　閒夜酒醒　　　　　　　　<hi>唐</hi>皮日休<lb/>
醒來山月髙孤枕羣書裏酒渴漫思茶山童呼不起<lb/>
　　　雜詩絶句　　　　　　　　<hi>宋</hi>梅堯臣<lb/>
河畔有釣翁團泥為甕缶坐想秦人聲思傾杜陵酒<lb/>
　　　飲　　　　　　　　　　　<hi>金</hi>李俊民<lb/>
竹葉杯中醁金釵坐上春淺斟低唱境猶道是粗人<lb/>
　　　碧筩飲　　　　　　　　　<hi>明</hi>髙　啟<lb/>
綠觴卷髙葉醉吸清香度酒瀉正何如風傾曉盤露<lb/>
<pb n="KR4h0141_WYG_243-31b"/>
　　　平望夜泊　　　　　　　　<hi>明</hi>王穉登<lb/>
月下壓酒聲將船繫楊栁明日到家近不須沽一斗<lb/>
　　六言絶句<lb/>
　　　寄李袁州桑落酒　　　　　<hi>唐</hi>郎士元<lb/>
色比瓊漿猶嫩香同甘露仍春十千提攜一斗逺送瀟<lb/>
湘故人<lb/>
　　七言絶句<lb/>
　　　戲問花門酒家翁　　　　　<hi>唐</hi>岑　參<lb/>
<pb n="KR4h0141_WYG_243-32a"/>
老人七十仍沽酒千壺百甕花門口道傍榆莢巧似錢<lb/>
摘來沽酒君肯否<lb/>
　　　謝嚴中丞送青城山道士乳酒一缾<lb/>
　　　　　　　　　　　　　　　<hi>唐</hi>杜　甫<lb/>
山缾乳酒下青雲氣味濃香幸見分鳴鞭走送憐漁父<lb/>
洗盞開嘗對馬軍<lb/>
　　　設酒寄獨孤少府　　　　　<hi>唐</hi>王　建<lb/>
自看和釀一依方緣著松花色較黄不分君家新酒熟<lb/>
<pb n="KR4h0141_WYG_243-32b"/>
好時收得被囘將<lb/>
　　　招客　　　　　　　　　　<hi>唐</hi>白居易<lb/>
日午微隂且暮寒春風冷峭雪乾殘碧氊帳下紅爐畔<lb/>
試為來嘗一盞看<lb/>
　　　自勸　　　　　　　　　　　白居易<lb/>
憶昔羈貧應舉年脫衣典酒曲江邊十千一斗猶賖飲<lb/>
何况官供不著錢<lb/>
　　　先醉　　　　　　　　　　<hi>唐</hi>元　稹<lb/>
<pb n="KR4h0141_WYG_243-33a"/>
今日樽前敗飲名三杯未盡不能傾怪來花下長先醉<lb/>
半是春風蕩酒情<lb/>
　　　獨醉　　　　　　　　　　　元　稹<lb/>
一樹芳菲也當春漫隨車馬擁行塵桃花解笑鶯能語<lb/>
自醉自眠那藉人<lb/>
　　　劉兵曹贈酒　　　　　　　<hi>唐</hi>張　籍<lb/>
一缾顔色似秋泉開向新栽小竹前飲罷身中更無事<lb/>
移牀獨就夕陽眠<lb/>
<pb n="KR4h0141_WYG_243-33b"/>
　　　花下醉　　　　　　　　　<hi>唐</hi>李商隱<lb/>
尋芳不覺醉流霞倚樹沈眠日已斜客散酒醒深夜後<lb/>
更持紅燭賞殘花<lb/>
　　　春夕酒醒　　　　　　　　<hi>唐</hi>皮日休<lb/>
四絃纔罷醉蠻奴<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁餘香在翠爐夜半醒來紅蠟短<lb/>
一枝寒淚作珊瑚<lb/>
　　　自遣　　　　　　　　　　<hi>唐</hi>陸龜䝉<lb/>
醖得秋泉似玉容比於雲液更應濃思量北海徐劉軰<lb/>
<pb n="KR4h0141_WYG_243-34a"/>
枉向人間號酒龍<lb/>
　　　和皮襲美徴友人酒　　　　　陸龜䝉<lb/>
凍醪初漉嫩如春輕蟻漂漂雜蘂塵得伴方平同一醉<lb/>
明朝應作蔡經身<lb/>
　　　和襲美醉中以一壺并一絶見寄次韻<lb/>
　　　　　　　　　　　　　　　　陸龜䝉<lb/>
酒痕衣上雜莓苔猶憶紅螺一兩杯正被遶籬荒菊笑<lb/>
日斜還有白衣來<lb/>
<pb n="KR4h0141_WYG_243-34b"/>
　　　禁直和人飲酒　　　　　　<hi>唐</hi>鄭　畋<lb/>
卉醴陀花物外香清醲標格勝椒漿我來尚有鈞天㑹<lb/>
猶得金樽半日嘗<lb/>
　　　詠酒　　　　　　　　　　<hi>唐</hi>汪　遵<lb/>
萬事銷沈向一杯竹門啞軋為風開秋宵睡足芭蕉雨<lb/>
又是江湖入夢來<lb/>
　　　對酒　　　　　　　　　　<hi>唐</hi>韋　莊<lb/>
何用巖棲隱姓名一壺春酎可忘形伯倫若有長生術<lb/>
<pb n="KR4h0141_WYG_243-35a"/>
直到如今醉未醒<lb/>
　　　和陳表用員外求酒　　　　<hi>宋</hi>徐　鉉<lb/>
暑天頻雨亦頻晴簾外閒雲重復輕珍重一壺詶絶唱<lb/>
向風遥想醉吟聲<lb/>
　　　次韻趙德麟雪中惜梅且餉柑酒<lb/>
　　　　　　　　　　　　　　　<hi>宋</hi>蘇　軾<lb/>
蹀躞嬌黄不受鞿東風暗與色香歸偶逢白墮争春酒<lb/>
遣入王孫玉斚飛<lb/>
<pb n="KR4h0141_WYG_243-35b"/>
　　　贈孫莘老　　　　　　　　　蘇　軾<lb/>
烏程霜稲襲人香釀作春風霅水光時復中之徐邈聖<lb/>
毋多酌我次公狂<lb/>
　　　冬日田園雜興　　　　　　<hi>宋</hi>范成大<lb/>
煮酒春前臘後蒸一年長饗甕頭清塵居何似山居樂<lb/>
秫米新來禁入城<lb/>
　　　正月五日以送伴借官侍宴集英殿口號<lb/>
　　　　　　　　　　　　　　　<hi>宋</hi>楊萬里<lb/>
<pb n="KR4h0141_WYG_243-36a"/>
千官拜舞仰虛皇奉上瑶池萬夀觴殿裏雙傳送御酒<lb/>
檻前一曲繞虹梁<lb/>
　　　宮詞　　　　　　　　　　<hi>宋</hi>花蘂夫人<lb/>
酒庫新修近水傍潑醅初熟五雲漿殿前供御頻宣索<lb/>
進入花間一陣香<lb/>
　　　飲歸　　　　　　　　　　<hi>元</hi>方　囘<lb/>
瀲灩紅深百盞澆醉歸不覺路迢迢臨分情味慇懃甚<lb/>
暗遣人扶過畫橋<lb/>
<pb n="KR4h0141_WYG_243-36b"/>
　　　中山府　　　　　　　　　<hi>元</hi>陳　孚<lb/>
馬上秋雲擁節旄霜花如雪㸃征袍要畱醒眼看天地<lb/>
不向山中飲濁醪<lb/>
　　　吳中親舊逺寄新酒　　　　<hi>明</hi>髙　啟<lb/>
雙壺逺寄碧香新酒内情多易醉人上國豈無千日釀<lb/>
獨憐此是故鄉春<lb/>
　　　子烜買紅酒　　　　　　　<hi>明</hi>張以寜<lb/>
吳江紅酒紅如霞憶著故園桃正花羊角山前幾廻醉<lb/>
<pb n="KR4h0141_WYG_243-37a"/>
女須嗔汝未還家<lb/>
　　　内法酒出大官者嘗四叨燕賜及諸大璫所釀<lb/>
　　　　亦近之雖似清美但或甘或冽多未得平飲<lb/>
　　　　之令人熱及好渴不堪醉也<lb/>
　　　　　　　　　　　　　　　<hi>明</hi>王世貞<lb/>
黄封銀甕出當筵側弁須防執法前何似家園紅友在<lb/>
一瓿相藉栁風眠<lb/>
　　　襄陵酒出平陽襄陵縣色黄白香釅而所致者<lb/>
<pb n="KR4h0141_WYG_243-37b"/>
　　　　多過甘不堪釂獨趙兵廵齎兩瓿味極殊絶<lb/>
　　　　累日不厭以無甘味故也　　王世貞<lb/>
涓然甘露布松梢似玉如飴味更饒尚有碧霄眞沆瀣<lb/>
無將一滴貯天瓢<lb/>
　　　蒲州酒清冽芬旨與羊羔並而不羶逺出桑落<lb/>
　　　　襄陵之上特以逺故不易得　王世貞<lb/>
屑瓊為麴露為漿超出人間色味香應從帝女傳遺法<lb/>
不向河東羡索郎<lb/>
<pb n="KR4h0141_WYG_243-38a"/>
　　　秋露白出山東藩司甘而釅色白性熱余絶不<lb/>
　　　　喜之臬司因為改造終不能佳也惟德府王<lb/>
　　　　親薛生者收蓮花露釀之清芬特甚苐不可<lb/>
　　　　多得耳　　　　　　　　　王世貞<lb/>
玉露凝雲在半空銀槽虛自滴秋紅薛家新様蓮花色<lb/>
好把清樽傍碧筒<lb/>
　　　章丘酒去濟南不百里清味雋永自是名勝而<lb/>
　　　　人乃傳秋露何也謝少谿侍郎者佳<lb/>
<pb n="KR4h0141_WYG_243-38b"/>
　　　　　　　　　　　　　　　　王世貞<lb/>
玉缸春色暖融融一㸃清泠便不同肯向邯鄲鬭穠豔<lb/>
自誇林下謝家風<lb/>
　　　淮安酒有一種差佳曰苦蒿味近苦而冽世人<lb/>
　　　　重甘良可笑也　　　　　　王世貞<lb/>
漕河兩岸碧欄杆瀉出春缸琥珀寒任道儂家勝崖蜜<lb/>
爭如橄欖有囘甘<lb/>
　　　蕩口酒范氏華氏以鵞肫蕩水釀絶如菉竹色<lb/>
<pb n="KR4h0141_WYG_243-39a"/>
　　　　而清㫖爽冽釂之凉風生齒咽間美而不酲<lb/>
　　　　南酒第一也余嘗過其地醉者兩日<lb/>
　　　　　　　　　　　　　　　　王世貞<lb/>
波如竹色酒如波勸客仍傾翡翠螺縱醉欲抛抛不得<lb/>
教人無奈憶時何<lb/>
　　　行抵平原而酒忽濁作此自嘲　王世貞<lb/>
使君虛忝舊青州無那平原有督郵解使璽書今夜至<lb/>
不敎封作醉鄉侯<lb/>
<pb n="KR4h0141_WYG_243-39b"/>
　　　王元美分守浙西書來謂烏程酒濁如涇水黑<lb/>
　　　　若油也戲為解嘲　　　　<hi>明</hi>王叔承<lb/>
試問烏程第一篘醉仙翻作酒家羞三千年上探星海<lb/>
未必黄河是濁流<lb/>
　　　荆州公餽酒　　　　　　　<hi>明</hi>宋登春<lb/>
菱葉青青水荇齊遶籬黄蝶菜苖肥夕陽誰送山人醉<lb/>
坐看兒童跨犢歸<lb/>
　　　其二<lb/>
<pb n="KR4h0141_WYG_243-40a"/>
　秋風嫋嫋熟黄梁池上鵞肥酒更香醉裏不妨學楚語<lb/>
　竹枝歌好和漁郎<lb/>
　　　　醉歸　　　　　　　　　　<hi>明</hi>吳孺子<lb/>
　風磴雲梯手自扶飛花如意引歸途莫教水氣醒餘醉<lb/>
　寜使兒童厭再沽<lb/>
　　　　舟過陸州謝鄉人余五郎送酒<lb/>
　　　　　　　　　　　　　　　　<hi>明</hi>王　寅<lb/>
　新醪香豔石橊花贈得雙樽不用賖為謝客愁消得盡<lb/>
<pb n="KR4h0141_WYG_243-40b"/>
　殘年一路醉還家<lb/>
　　　　山下買酒　　　　　　　　<hi>明</hi>何其漁<lb/>
　隔浦漁家傍酒家漁罾掩暎酒帘斜探囊恰好供歸客<lb/>
　買得黄魚并杏花<lb/>
　　　　釀酒　　　　　　　　　　<hi>明</hi>梁小玉<lb/>
　麴部尚書譜不畱椒花細雨冽香流釀王家法應如是<lb/>
　新拜雲谿女醉候<lb/>
御定佩文齋詠物詩選卷二百四十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_061-1a"/>
　欽定四庫全書<lb/>
御定佩文齋詠物詩選卷六十一<lb/>
　　廬山類<lb/>
　　　四言古<lb/>
　　　　廬山神仙詩　　　　　　　<hi>晉</hi>湛方生<lb/>
　吸風𤣥圃飲露丹霄室宅五岳賔友松喬<lb/>
　　　五言古<lb/>
　　　　廬山東林雜詩　　　　　　<hi>晉</hi>僧惠逺<lb/>
<pb n="KR4h0141_WYG_061-1b"/>
　崇巖吐清氣幽岫棲神跡希聲奏羣籟響出山溜滴有<lb/>
　客獨冥遊徑然忘所適揮手撫雲門靈關安足闢留心<lb/>
　叩元扄感至理弗隔孰是騰九霄不奮冲天翮妙同趣<lb/>
　自均一悟超三益<lb/>
　　　　夜宿石門詩　　　　　　　<hi>宋</hi>謝靈運<lb/>
　朝搴苑中蘭畏彼霜下歇暝還雲際宿弄此石上月鳥<lb/>
　鳴識夜棲木落知風發異音同至聽殊響俱清越妙物<lb/>
　莫為賞芳醑誰與伐羙人竟不來陽阿徒晞髪<lb/>
<pb n="KR4h0141_WYG_061-2a"/>
　　　登廬山絶頂望諸嶠　　　　　謝靈運<lb/>
積峽忽復啟平塗俄已閉巒隴有合沓往來無蹤轍晝<lb/>
夜蔽日月冬夏共霜雪<lb/>
　　　登廬山　　　　　　　　　<hi>宋</hi>鮑　照<lb/>
懸裝亂水區薄旅次山楹千巖盛阻積萬壑勢廻縈巃<lb/>
嵸髙昔貌紛亂襲前名洞澗窺地脈聳樹隱天經松磴<lb/>
上迷密雲竇下縱横隂氷實夏結炎樹信冬榮嘈囋晨<lb/>
鵾思呌嘯夜猿清深崖伏化迹穹岫閟長靈乘此樂山<lb/>
<pb n="KR4h0141_WYG_061-2b"/>
性重以逺遊情方躋羽人途永與煙霧并<lb/>
　　　其二<lb/>
訪世失隱淪從山異靈士明發振雲冠升嶠逺棲趾髙<lb/>
岑隔半天長崖斷千里氛霧承星辰潭壑洞江汜嶄絶<lb/>
類虎牙巑岏象熊耳埋氷或百年韜樹必千祀雞鳴清<lb/>
澗中猨嘯白雲裏瑶波逐穴開霞石觸峰起廻互非一<lb/>
形參差悉相似傾聽鳳管賔緬望釣龍子松桂盈膝前<lb/>
如何穢城市<lb/>
<pb n="KR4h0141_WYG_061-3a"/>
　　　從登香爐峰　　　　　　　　鮑　照<lb/>
辭宗盛荆夢登歌羙鳬繹徒收杞梓饒曾非羽人宅羅<lb/>
景藹雲扄沾光扈龍策御風親列涂乘山窮禹跡含嘯<lb/>
對霧岑延蘿倚峰壁青冥揺煙樹穹跨負天石霜崖滅<lb/>
土膏金澗測泉脈施淵抱星漢乳竇通海碧谷館駕鴻<lb/>
人巖棲咀丹客殊物藏珍怪竒心隱仙籍髙世伏音華<lb/>
綿古遁精魄蕭瑟生哀聽參差逺驚覿慙無獻賦才洗<lb/>
汙奉毫帛<lb/>
<pb n="KR4h0141_WYG_061-3b"/>
　　　從冠軍建平王登廬山香爐峰<lb/>
　　　　　　　　　　　　　　　<hi>梁</hi>江　淹<lb/>
廣成愛神鼎淮南好丹經此山具鸞鶴來往盡仙靈瑶<lb/>
草正翕赩玉樹信葱菁綘氣下縈薄白雲上杳冥中坐<lb/>
瞰蜿虹俛伏視流星不尋遐怪極則知耳目驚日落長<lb/>
沙渚層隂萬里生藉蘭素多意臨風黙含情方學松栢<lb/>
隱羞逐市井名幸承光誦未伏思託後旍<lb/>
　　　湖中望廬山　　　　　　　<hi>唐</hi>孟浩然<lb/>
<pb n="KR4h0141_WYG_061-4a"/>
太虛生月輝舟子知天風挂席候明發眇漫平湖中中<lb/>
流見匡阜勢壓九江䧺黤黕容霽色崢嶸當曉空香爐<lb/>
初上日瀑水噴長虹久欲追尚子况兹懷逺公我來限<lb/>
于役未暇息㣲躬淮海途將半星霜嵗欲窮寄言巖棲<lb/>
者畢趣當來同<lb/>
　　　送東林廉上人歸廬山　　　<hi>唐</hi>王昌齡<lb/>
石谿流已亂苔逕入漸㣲日暮東林下山僧還獨歸昔<lb/>
為廬峰意况與逺公違道性深寂寞世情多是非㑹尋<lb/>
<pb n="KR4h0141_WYG_061-4b"/>
名山去豈復望清輝<lb/>
　　　過廬山下　　　　　　　　<hi>宋</hi>蘇　軾<lb/>
亂雲欲霾山勢與飄風南羣隮相應和勇往爭驂驔可<lb/>
憐薈蔚中時出紫翠嵐鴈没失東嶺龍騰見西龕一時<lb/>
供坐嘯百態變立談暴雨破坱圠清飇掃渾酣廓然歸<lb/>
何處陋矣安足戡亭亭紫霄峰窈窕白石菴五老數松<lb/>
雪雙谿落天潭雖云黙禱應顧有移文慙<lb/>
　　　山北紀行　　　　　　　　<hi>宋</hi>朱　子<lb/>
<pb n="KR4h0141_WYG_061-5a"/>
祗役廬山陽矯首廬山隂雲峰不可覿碧澗何由尋昨<lb/>
朝解印章結友同窺臨盡彼巖壑勝滿兹仁智心<lb/>
　　　其二<lb/>
行逢石門雨解驂寒澗東朝隮錦繡谷俯仰春溟䝉懸<lb/>
泉忽琮琤雜樹紛青紅屢憇小亭古幽探思無窮<lb/>
　　　其三<lb/>
竦身長林端策足層崖表仰瞻空界闊俯歎塵寰小天<lb/>
池西嶔崟佛手東窈窕杖履往復來憑軒瞰歸鳥<lb/>
<pb n="KR4h0141_WYG_061-5b"/>
　　　廬山雜興　　　　　　　　<hi>宋</hi>僧道濳<lb/>
古帝論匡山南國之德鎭爾來得躋攀此語始吾信雄<lb/>
雄壓九江矗矗排萬刃青天落飛瀑白日雷霆震石鏡<lb/>
俄忽開孤光舞而運異花無冬春瑶草亦芳潤逺公初<lb/>
渡江道譽藹東晉劉雷贊髙風遯世各無悶陳迹虎谿<lb/>
頭予今誰與訊<lb/>
　　　其二<lb/>
衆峰勢連環萬疊不可窮香爐獨秀㧞佳氣常蔥蔥長<lb/>
<pb n="KR4h0141_WYG_061-6a"/>
風卷遊霧曉壁開曈曨招提出其下樓觀排青紅回眸<lb/>
盼五老刻削金芙蓉宜哉謫仙子愛此巢雲松<lb/>
　　　其三<lb/>
山南信羙矣山北尤增竒春風錦繡谷紅素自相依梯<lb/>
空上絶巘雲日驚倒窺崖壁暈祥光五色成玻瓈旁通<lb/>
大林寺松竹短且攲樂天當日遊四月桃始披餘齡願<lb/>
寄此永與人世違<lb/>
　　　其四<lb/>
<pb n="KR4h0141_WYG_061-6b"/>
髙巖吐竒雲倐忽千萬丈援毫欲名貎卷縮非一狀飛<lb/>
仙或遨遊隱隱出其上驚飇忽吹滅轉盼惟青嶂山中<lb/>
勝事多彼俗誰能亮<lb/>
　　七言古<hi>附長短句</hi>
　　　蜀中送人遊廬山　　　　　<hi>唐</hi>僧隱巒<lb/>
君遊正值芳春月蜀道千山皆秀發谿邊十里五里花<lb/>
雲上三峰五峰雪君上匡山我舊居松蘿抛擲十年餘<lb/>
君行試到山前問山鳥只今相憶無<lb/>
<pb n="KR4h0141_WYG_061-7a"/>
　　　登繩金塔望廬山　　　　　<hi>明</hi>楊　基<lb/>
過魯必謁岱入洛須望嵩嗟余夜半入彭蠡月黑不見<lb/>
香爐峰明登望湖亭雨氣何空濛山僧指㸃笑五老正<lb/>
在煙雲中今朝躡層梯髙標掲晴空匡廬逺出百里外<lb/>
紫翠暎帯春霞紅雖云彷彿見顔色已覺浩蕩開心胸<lb/>
在山看青山佳處未盡逢不如逈立萬仭表一日覽盡<lb/>
千玲瓏何當生羽翰兩腋乘天風不論雨雪與晴霽回<lb/>
翔下上飽玩八面青芙蓉<lb/>
<pb n="KR4h0141_WYG_061-7b"/>
　　五言律<lb/>
　　　廬山　　　　　　　　　　<hi>唐</hi>王貞白<lb/>
嶽立鎭南楚雄名天下聞五峰髙閡日九疊翠連雲夏<lb/>
谷雪猶在隂巖晝不分唯應嵩與華清峻得為羣<lb/>
　　　宿廬山絶頂精舎　　　　　<hi>唐</hi>崔　塗<lb/>
一嶝出林端千峰次第看長閒如未遂暫到亦應難谷<lb/>
樹雲埋老僧忩瀑影寒自嫌心不達向此夢長安<lb/>
　　　憶廬山舊遊　　　　　　　<hi>唐</hi>黄　滔<lb/>
<pb n="KR4h0141_WYG_061-8a"/>
前年入廬嶽數宿在靈谿殘燭松堂掩孤峰月狖啼平<lb/>
生為客老勝境失雲棲縱有重遊日煙霞㑹恐迷<lb/>
　　五言排律<lb/>
　　　廬山　　　　　　　　　　<hi>唐</hi>李成用<lb/>
非嶽不言嶽此山通嶽言髙人居濁世幾處滿前軒秀<lb/>
作神仙宅靈為風雨根餘隂鋪楚甸一柱表呉門靜得<lb/>
八公侣雄臨九子尊對猶青熨眼到必冷凝魂勢受重<lb/>
湖讓形難七澤吞黑巖藏晝電紫霧泛朝暾蓮墮寧唯<lb/>
<pb n="KR4h0141_WYG_061-8b"/>
華玉焚堪小崑倒松㣲發罅飛瀑逺成㾗疊見雲容襯<lb/>
稜收雪氣昏裁詩曾困謝作賦偶無孫流礙星光撇驚<lb/>
衝鴈陣翻峰竒寒倚劒泉曲旋如盆草短分雛雉林明<lb/>
露擲猿秋楓紅蝶散春石谷雷奔月好虎谿路煙深栗<lb/>
里源醉吟長易醒夢去亦消煩有覺南方重無疑厚地<lb/>
掀輕揚聞舊俗端用鎭元元<lb/>
　　　和叚校書冬夕寄題廬山　　<hi>唐</hi>劉得仁<lb/>
名髙身未到此恨蓄多時是夕吟因話他年去必隨當<lb/>
<pb n="KR4h0141_WYG_061-9a"/>
時廬嶽頂半入楚江湄幾處懸崖上千尋瀑布垂爐峰<lb/>
松淅瀝湓浦棹參差日色連湖白鐘聲拂浪遲煙梯縁<lb/>
薜荔嶽寺步敧危地本饒靈草林曾出祖師石樓霞耀<lb/>
壁猿樹鶴分枝細徑縈巖末髙忩見海涯嵌空寒更極<lb/>
寂寞夜尤思隂谷氷埋木仙田雪覆芝亂泉禪客潄異<lb/>
跡逸人知蘚室新開竈檉潭未了棋如何遂閒放長得<lb/>
任希夷定務漁樵事方無道路悲謝公臺尚在陶令柳<lb/>
旋衰塵外難相許人間貴跡遺雖懷丹桂影不忘白雲<lb/>
<pb n="KR4h0141_WYG_061-9b"/>
期仁者終携手今朝豫賦詩<lb/>
　　七言律<lb/>
　　　懷廬嶽舊隱　　　　　　　<hi>唐</hi>杜荀鶴<lb/>
一别三年長在夢夢中時躡石稜層泉聲入夜方堪聽<lb/>
山色逢秋始好登巖鹿慣隨鋤藥叟谿鷗不怕洗苔僧<lb/>
人間有許多般事求要身閒直未能<lb/>
　　　歳暮晚泊望廬山不見懷岳僧呈察判<lb/>
　　　　　　　　　　　　　　　<hi>唐</hi>李建勲<lb/>
<pb n="KR4h0141_WYG_061-10a"/>
貪程只為看廬阜及到停舟恨頗濃雲暗半空藏萬仞<lb/>
雪迷雙瀑在中峰林端莫辨曾遊路鳥際㣲聞向暮鐘<lb/>
長媿昔年招我入共尋香社見芙蓉<lb/>
　　　懷廬山舊隱　　　　　　　<hi>唐</hi>僧若虛<lb/>
九疊嵯峨倚著天悔隨寒瀑下巖煙深秋猿鳥來心上<lb/>
靜夜松杉到眼前書架想遭苔蘚裹石忩應被薜蘿纒<lb/>
一枝笻竹遊江北不見爐峰二十年<lb/>
　　　和詹叔遊廬山見寄　　　　<hi>宋</hi>韓　維<lb/>
<pb n="KR4h0141_WYG_061-10b"/>
香爐峰色壓羣山仰眺頻敧使者冠江面煙波揺紫翠<lb/>
佛宫金碧照晴寒密藏幽谷梅千樹散走鳴泉竹萬竿<lb/>
今日頓驚塵慮盡一章佳句雪中看<lb/>
　　　廬山　　　　　　　　　　<hi>宋</hi>戴復古<lb/>
山靈未許到天池又作西林一宿期寺是晉時陶侃宅<lb/>
記傳隋代率更碑山椒雲氣易為雨客子情懷多費詩<lb/>
暫借蒲團學禪寂茶煙飛繞鬢邊絲<lb/>
　　五言絶句<lb/>
<pb n="KR4h0141_WYG_061-11a"/>
　　　廬山獨夜　　　　　　　　<hi>唐</hi>徐　凝<lb/>
寒空五老樹斜月九江雲鐘磬知何處蒼蒼樹裏聞<lb/>
　　　初入廬山　　　　　　　　<hi>宋</hi>蘇　軾<lb/>
青山若無素偃蹇不相親要識廬山面他年是故人<lb/>
　　　其二<lb/>
自昔懷清賞神遊杳靄間如今不是夢眞箇是廬山<lb/>
　　七言絶句<lb/>
　　　望廬山五老峰　　　　　　<hi>唐</hi>李　白<lb/>
<pb n="KR4h0141_WYG_061-11b"/>
廬山東南五老峰青天削出金芙蓉九江秀色可攬結<lb/>
吾將此地巢雲松<lb/>
　　　題廬山雙劒峰　　　　　　<hi>唐</hi>來　鵬<lb/>
倚天雙劒古今閒三尺髙於四面山若使火雲燒得動<lb/>
始應農器滿人間<lb/>
　　　題西林壁　　　　　　　　<hi>宋</hi>蘇　軾<lb/>
横看成嶺側成峰逺近髙低總不同不識廬山眞面目<lb/>
只縁身在此山中<lb/>
<pb n="KR4h0141_WYG_061-12a"/>
　　　　題廬山　　　　　　　　　<hi>宋</hi>晁補之<lb/>
　南康南麓江州北五百僧房綴蜜脾盡是廬山佳絶處<lb/>
　不知何處合題詩<lb/>
　　　　廬山雜興　　　　　　　　<hi>宋</hi>僧惠洪<lb/>
　幽花踈竹冷捎雲江北江南正小春但得青山常在眼<lb/>
　不妨白髪暗隨人<lb/>
　　　　其二<lb/>
　别開山徑入松關半在雲間半雨間紅葉滿庭人倚檻<lb/>
<pb n="KR4h0141_WYG_061-12b"/>
　一池寒水動秋山<lb/>
　　　　其三<lb/>
　秋山木落見遥邨取次人家只隔雲一陣西風雨中過<lb/>
　數聲笑語嶺頭聞<lb/>
　　　　登石鐘山望廬山　　　　　<hi>明</hi>張　治<lb/>
　廬嶽亭亭翠萬重懸泉千尺挂飛龍石鐘山下江如鏡<lb/>
　映出青天五老峰<lb/>
御定佩文齋詠物詩選巻六十一<lb/>
</p>
<p>
</p>
  </div>
</body>
</text>
</TEI>
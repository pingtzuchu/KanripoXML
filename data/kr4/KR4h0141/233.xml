<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_233-1a"/>
　欽定四庫全書<lb/>
御定佩文齋詠物詩選巻二百三十三<lb/>
　　佛類<lb/>
　　　四言古<lb/>
　　　　念佛三昧詩　　　　　　　<hi>晉</hi>王齊之<lb/>
　妙用在兹渉有覽無神由昧徹識以照麤積微自引因<lb/>
　功本虚冺彼三觀忘此毫餘<lb/>
　　　　其二<lb/>
<pb n="KR4h0141_WYG_233-1b"/>
　寂漠何始理元通微融然忘適乃廓靈暉心游緬域得<lb/>
　不踐機用之以冲㑹之以希<lb/>
　　　　其三<lb/>
　神資天凝圓暎朝雲與化而感與物斯羣應不以方受<lb/>
　者自分寂爾淵鏡金水塵紛<lb/>
　　　　其四<lb/>
　慨自一生夙乏惠識託崇淵人庻藉冥力思轉毫功在<lb/>
　深不測至哉之念主心西極<lb/>
<pb n="KR4h0141_WYG_233-2a"/>
　　　惟衛佛像銘　　　　　　　<hi>梁</hi>簡文帝<lb/>
灼灼金容巍巍滿月永被人天常畱花窟<lb/>
　　　釋迦文佛像銘　　　　　　　簡文帝<lb/>
至矣調御行備智周滿月為面青蓮在眸心珠可瑩智<lb/>
流方普永變身田長無沙鹵<lb/>
　　　式佛像銘　　　　　　　　　簡文帝<lb/>
影生千葉花成四柱塔象單畱龕童䨇舞<lb/>
　　五言古<lb/>
<pb n="KR4h0141_WYG_233-2b"/>
　　　迎舎利　　　　　　　　　<hi>梁</hi>宣　帝<lb/>
釋迦稱散體多寳號金軀白玉誠非比黄金良莫踰變<lb/>
見絶言象端異乃㝠符靈知雖隐顯妙色豈榮枯惟當<lb/>
千劫後方成無價珠<lb/>
　　　舎利佛　　　　　　　　　<hi>隋</hi>闕　名<lb/>
金繩界寳地珍木䕃瑤池雲間妙音奏天際法蠡吹<lb/>
　　　同馬太守聽九思法師講金剛經<lb/>
　　　　　　　　　　　　　　　<hi>唐</hi>髙　適<lb/>
<pb n="KR4h0141_WYG_233-3a"/>
吾師晉陽寶傑出山河㝡途經世諦間心到空王外鳴<lb/>
鐘山虎伏說法天龍㑹了義同建瓴梵法若吹籟深知<lb/>
億劫苦善喻恒沙大捨施割肌膚攀援去親愛招提何<lb/>
清淨良牧駐輕蓋露冕衆香中臨人覺苑内心持佛印<lb/>
乆標割魔軍退願開初地因永奉彌天對<lb/>
　　　聽藍谿僧為元居士說維摩經<lb/>
　　　　　　　　　　　　　　　<hi>唐</hi>孟　郊<lb/>
古樹少枝葉眞僧亦相依山木自曲直道人無是非手<lb/>
<pb n="KR4h0141_WYG_233-3b"/>
持維摩偈心向居士歸空景忽開霽雪花猶在衣洗然<lb/>
水谿晝寒物生光輝<lb/>
　　　久雨齋居誦經　　　　　　<hi>宋</hi>朱　子<lb/>
端居獨無事聊披釋氏書暫釋塵累牽超然與道俱門<lb/>
掩竹林幽禽鳴山雨餘了此無為法身心同晏如<lb/>
　　　慧日寺十八大阿羅塑像　　<hi>明</hi>鄧　韍<lb/>
至人自藏珍古貎元氣備摶土造佛徒追眞信難事亭<lb/>
亭青蓮宇諸天奠其位尊者十二輩髙座納雙屣巍巍<lb/>
<pb n="KR4h0141_WYG_233-4a"/>
超凡表塵眼有矇視深厚藐漂山廣博欲際地静沈馬<lb/>
足萬專守門不二覺能越幾先慈欲放踵施龍驤以珠<lb/>
豢虎跳以咒弭目瞑澄淵黑頂突華峯翠若眞外形骸<lb/>
能以理勝自嗒然了得䘮何有立同異麈柄操瑩玉寶<lb/>
花自空墜想當經營初其手空俗士我思彼尊者所造<lb/>
亦深邃函經入方夏後乃道宏肆以空攝萬有以道獵<lb/>
衆智窮山養枯骸野鳥習其髻善士瞻梵相瓶錫此焉<lb/>
侍安得如此塑慰我懐古意<lb/>
<pb n="KR4h0141_WYG_233-4b"/>
　　　讀佛書　　　　　　　　　<hi>明</hi>歸有光<lb/>
天竺降靈聖利益其在此雪山真苦行九惱尚纒已非<lb/>
徒食馬麥空鉢良可耻紛紛㫋荼女謗論或未已不知<lb/>
手指中猶出五獅子<lb/>
　　七言古<hi>附長短句</hi>
　　　僧伽歌　　　　　　　　　<hi>唐</hi>李　白<lb/>
眞僧法號號僧伽有時與我論三車問言誦咒幾千遍<lb/>
口道恒河沙復沙此僧本住南天竺為法頭陀來此國<lb/>
<pb n="KR4h0141_WYG_233-5a"/>
戒得長天秋月明心如世上青蓮色意清淨貎稜稜亦<lb/>
不減亦不増瓶裏千年舍利骨手中萬歳胡孫藤嗟余<lb/>
落魄江淮久罕遇眞僧說空有一言懴盡波羅夷再禮<lb/>
渾除犯輕垢<lb/>
　　　題楊子文羅漢渡海圖　　　<hi>明</hi>張以寧<lb/>
天台之東巨瀛海濛濛元氣浮無邉應眞十六山中來<lb/>
徑渡萬里蛟鼉淵巨靈前驅海若伏翠水帖帖開紅蓮<lb/>
神螭猛獸競軒翥穹龜巨魚相後先一山浮玉當其前<lb/>
<pb n="KR4h0141_WYG_233-5b"/>
石室古蘚垂千年異人髙居役衆鬼挽過巨浸如飇旋<lb/>
貝宫神君迎且拜明星玉女爭花妍陰風黯淡百怪集<lb/>
天容旂影飛翩翩石橋迴望渺何處紫翠明滅空雲煙<lb/>
問渠飛錫何所往毋乃鷲嶺朝金仙金仙雪山方晏坐<lb/>
笑汝狡獪何紛然書生平生未省見太息此畫人間傳<lb/>
清時麟鳳在郊野白日杲杲行青天<lb/>
　　　次韻張仲舉承㫖題盧楞伽過海羅漢圖<lb/>
　　　　　　　　　　　　　　　<hi>明</hi>僧來復<lb/>
<pb n="KR4h0141_WYG_233-6a"/>
僧伽神變妙莫窮去住隠顯如旋風能令大海作平陸<lb/>
超然獨脱閻浮中山君河伯備灑掃錫飛杯渡雲行空<lb/>
安禪不避魔鬼窟受齋直入龍王宫文犀赤豹時作伍<lb/>
𤣥猿白鹿日與同騰光嘘氣閃奔電天鼓震曜驚雷公<lb/>
世人雖呵小乘法誰獨髙舉隨雲龍我昔衡山問方廣<lb/>
石橋每見䭾經童天姝散花跪雙膝金盤笑捧明珠紅<lb/>
開圖恍惚覩顔色山海遥隔精靈通那知畫者有深意<lb/>
丹青巧奪造化功君不聞幻遊天地同旅泊我身安得<lb/>
<pb n="KR4h0141_WYG_233-6b"/>
駕鶴從西東<lb/>
　　五言律<lb/>
　　　和李澧州題常開州經藏詩　<hi>唐</hi>白居易<lb/>
旣悟蓮花藏須遺貝葉書菩提無處所文字本空虚觀<lb/>
指非知月忘筌是得魚聞君登彼岸捨筏復何如<lb/>
　　　讀瑜珈論　　　　　　　　<hi>宋</hi>僧惠洪<lb/>
此生已無累一席可窮年細嚼寶公飯飽參彌勒禪懶<lb/>
修精進定愛作吉祥眠夜久山空寂唯聞繞砌泉<lb/>
<pb n="KR4h0141_WYG_233-7a"/>
　　七言律<lb/>
　　　予寫金剛經與王正道正道與朱少章復以詩<lb/>
　　　　來輙次二公韻　　　　　<hi>金</hi>宇文虚中<lb/>
前世曽為粥飯僧此生隨處且騰騰經中因認人我相<lb/>
敎外都忘大小乘寫去欲云居士頌信來如續祖師燈<lb/>
他年辱贈茅菴句誰謂因緣昔未曽<lb/>
　　五言絶句<lb/>
　　　題雲際南峯眼上人讀經堂　<hi>唐</hi>岑　參<lb/>
<pb n="KR4h0141_WYG_233-7b"/>
結宇題三藏焚香老一峯雲間獨坐卧只是對山松<lb/>
　　七言絶句<lb/>
　　　聽僧雲端講經　　　　　　<hi>唐</hi>賈　島<lb/>
無生深㫖誠難解惟有師言得正真逺近持齋來諦聽<lb/>
酒坊魚市盡無人<lb/>
　　　龍門石佛　　　　　　　　<hi>金</hi>劉　中<lb/>
鑿破蒼崖已失眞又添行客眼中塵請君看取他山石<lb/>
不費工夫總法身<lb/>
<pb n="KR4h0141_WYG_233-8a"/>
　　　　釋迦出山息軒畫　　　　　<hi>金</hi>完顔璹<lb/>
　龎睂袖手出巖阿及至拈花事已訛千古雪山山下路<lb/>
　杖藜無處避藤蘿<lb/>
　　　　蓮葉觀音恩禪師所藏同路宣叔賦<lb/>
　　　　　　　　　　　　　　　　<hi>金</hi>元德明<lb/>
　瑞相分明一葉中華嚴性海共圓通補陀自有丹青變<lb/>
　畫史區區可得工<lb/>
　　　　月伯明講經與玉山各賦二絶以寄<hi>錄一</hi>
<pb n="KR4h0141_WYG_233-8b"/>
　　　　　　　　　　　　　　　　<hi>元</hi>姚文奐<lb/>
　玉笛飛空過洞庭西山不改舊時青短長橋下風雨夜<lb/>
　知是老龍來聽經<lb/>
　　　　題羅漢圖　　　　　　　　<hi>元</hi>僧行端<lb/>
　諸諦空來世所無神通百變絶名模不知何處畱踪跡<lb/>
　却被人傳作畫圖<lb/>
　<lb/>
御定佩文齋詠物詩選巻二百三十三<lb/>
</p>
<p>
</p>
  </div>
</body>
</text>
</TEI>
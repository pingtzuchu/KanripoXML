<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_420-1a"/>
　欽定四庫全書<lb/>
御定佩文齋詠物詩選巻四百二十一<lb/>
　　總禽鳥類<lb/>
　　　四言古<lb/>
　　　　歸鳥　　　　　　　　　　<hi>晉</hi>陶　潛<lb/>
　翼翼歸鳥載翔載飛雖不懐遊見林情依遇雲頡頏相<lb/>
　鳴而歸遐路誠悠性愛無遺<lb/>
　　　　其二<lb/>
<pb n="KR4h0141_WYG_420-1b"/>
　翼翼歸鳥戢羽寒條逰不曠林宿則森標晨風清興好<lb/>
　音時交矰繳奚施已巻安勞<lb/>
　　　五言古<lb/>
　　　　送劉散貟同賦陳思王詩得好鳥鳴南枝<lb/>
　　　　　　　　　　　　　　　　<hi>唐</hi>劉　斌<lb/>
　春林已自好時鳥復和鳴枝交難奮翼谷静易流聲間<lb/>
　關纔得性矰繳遽相驚安知背飛逺拂霧獨晨征<lb/>
　　　　舟中聞春禽寄江隂包鶴洲　<hi>明</hi>楊　基<lb/>
<pb n="KR4h0141_WYG_420-2a"/>
山中無音樂絲竹在禽鳥嚶嚶呼春晴嚦嚦報春曉嬌<lb/>
吟與柔哢圓滑鬪新巧知君在山中樂此長不少疏籬<lb/>
密竹外深澗緑樹表青鞵踏花影信歩聽未了歸去聞<lb/>
筝聲應怪銀甲小我來行一月風雨春江渺今朝豁晴<lb/>
霽孤禽破幽悄鏗如女媧笙忽作餘音嫋平生黃鐘耳<lb/>
直欲辨分杪萬事付松風翛然坐秋艸<lb/>
　　　神龍祠旁二鳥　　　　　　<hi>明</hi>王　履<lb/>
祠邉兩小鳥相依道人室厨中炊飯香即至不一失啄<lb/>
<pb n="KR4h0141_WYG_420-2b"/>
粟就掌内了無猜與栗歳月知幾何相忘祇如一乃知<lb/>
豚魚信固自我所出幽幽入静極籟盡山空虗我軰若<lb/>
不來鳥外其誰歟形性本不同形性夲不異回首看流<lb/>
雲悠然似吾意<lb/>
　　七言古<hi>附長短句</hi>
　　　啼鳥　　　　　　　　　　<hi>宋</hi>歐陽修<lb/>
深山候至陽氣生百物如與時莭争官居荒凉艸樹宻<lb/>
撩亂紅紫開繁英花深葉暗耀朝日一暖衆鳥皆嚶鳴<lb/>
<pb n="KR4h0141_WYG_420-3a"/>
鳥言我豈解爾意綿蠻但愛聲可聽南窓睡多春正美<lb/>
百舌未曉催天明黃鸝顔色已可愛舌端啞咤如嬌嬰<lb/>
竹林静啼青竹筍深處不見惟聞聲陂田繞郭白水滿<lb/>
戴勝榖榖催春耕誰謂鳴鳩拙無用雄雌各自知隂晴<lb/>
雨聲瀟瀟泥滑滑草深苔緑無人行獨有花上提葫蘆<lb/>
勸我沽酒花前傾其餘百種各嘲<graphic n="KR1116" url="https://raw.githubusercontent.com/kanripo/KR-Gaiji/master/images/KR1116.png" mimeType="image/png"/>異鄉殊俗難知名<lb/>
我遭多口身落此每聞巧舌宜可憎春到山城苦寂寞<lb/>
把盞長恨無娉婷花開鳥語輒自醉醉與花鳥為交朋<lb/>
<pb n="KR4h0141_WYG_420-3b"/>
花能嫣然顧我笑鳥勸我飲非無情身閒酒美惜光景<lb/>
惟恐鳥散花飄零可笑靈均楚澤畔離騷憔悴愁獨醒<lb/>
　　　鳥啼　　　　　　　　　　<hi>宋</hi>陸　游<lb/>
野人無厯日鳥啼知四時二月聞子規春耕不可遲三<lb/>
月聞黄鸝幼婦憫蠶飢四月鳴布榖家家蠶上簇五月<lb/>
鳴鴉舅苖穉憂草茂人言農家苦望晴復望雨樂處誰<lb/>
得知生不識官府葛衫麥飯有即休湖橋小市酒如油<lb/>
夜夜扶歸常爛醉不怕行逄灞陵尉<lb/>
<pb n="KR4h0141_WYG_420-4a"/>
　　　王若水為畫秋江衆禽圖　　<hi>明</hi>袁　凱<lb/>
錢唐王宰心思長欲與造化争毫芒下筆百鳥相趨蹌<lb/>
前身豈是孤鳯皇江頭芙蓉花正開花下細浪亦縈洄<lb/>
鴐鵞貼貼天際來雄雌相隨氣和諧一䨇鴛鴦睡沙尾<lb/>
野鳬翩翩唼菰米羣鷗爭浴故未已傾落枯荷葉中水<lb/>
脊令飛飛多急難睢鳩意度誠幽閒乃知良工有深意<lb/>
不在丹青形似間姑蘓䑓前秋氣孤五羊城下煙疎疎<lb/>
此時此景真相似獨少扁舟歸釣魚宰也如今成老夫<lb/>
<pb n="KR4h0141_WYG_420-4b"/>
愛我不辭為此圖我今親老無可養慎勿重添反哺烏<lb/>
　　　畫禽　　　　　　　　　　<hi>明</hi>李東陽<lb/>
髙棲野雀低飛燕長在峰頭與谿面竹雞啼徹雨初晴<lb/>
山脚泥深路如綫崖根老樹回餘青樹間䨇鵲閒無聲<lb/>
祗應識得山中樂無復人間送喜情<lb/>
　　　四禽圖　　　　　　　　　　李東陽<lb/>
空山雨過枇杷樹黃顆纍纍不知數金衣公子正多情<lb/>
驚墮金丸欲飛去海橊花殘紅子新沙上鳬鷖來徃頻<lb/>
<pb n="KR4h0141_WYG_420-5a"/>
每從水淺花深處遥見隔花臨水人山禽關關水禽語<lb/>
脈脈幽期似相許莫負天晴日暖時一春江上多風雨<lb/>
　　　其二<lb/>
江南山深冬日暖湖氷無凘湖水滿幽林晩徑斷人行<lb/>
落盡梅花春不管山茶花發争芳菲翠翎蠟觜相光輝<lb/>
煙生錦嶼寒猶戀雪滿銀塘夜未歸疎林落羽紛凌亂<lb/>
回首青霄各分散谿上鴛鴦獨有情春來冬去長為伴<lb/>
　　　其三<lb/>
<pb n="KR4h0141_WYG_420-5b"/>
珊瑚出海海見底誰掣長竿臨海水黒風吹霧巻冥濛<lb/>
化作禽飛向空起北人未熟南禽名嶺外方言如鳥聲<lb/>
由來珍異非國寳須識君王却貢情<lb/>
　　　春谿聚禽圖　　　　　　　<hi>明</hi>呉　寛<lb/>
春谿逺發春山中一夜好雨谿流通緑波泛漲渺無際<lb/>
但見桃花千㸃紅鴛鴦鸂鶒何容與散亂中流錦為羽<lb/>
倉庚獨似避遊人去踏花枝落紅雨艸深哺子芳洲晴<lb/>
葉暗仍聞求友聲展圖便有㑹心處放棹欲作春谿行<lb/>
<pb n="KR4h0141_WYG_420-6a"/>
元裳縞衣彼何者為戀髙松倚平野莫論鴻鵠志安知<lb/>
名字俱標在埤雅<lb/>
　　五言律<lb/>
　　　春鳥詩送元秀才入京　　　<hi>唐</hi>顧　况<lb/>
春來繡羽齊暮向竹林棲禁苑銜花出河橋隔樹啼尋<lb/>
聲知去逺顧影念飛低别有無巢燕猶窺幕上泥<lb/>
　　　生春　　　　　　　　　　<hi>唐</hi>元　稹<lb/>
何處生春早春生鳥思中鵲巢移舊歳䳒羽旋髙風鴻<lb/>
<pb n="KR4h0141_WYG_420-6b"/>
鴈驚沙暖鴛鴦愛水融最憐䨇翡翠飛入小梅叢<lb/>
　　　北禽　　　　　　　　　　<hi>唐</hi>李商隠<lb/>
為戀巴江暖無辭瘴霧蒸縱能朝杜宇可得值蒼鷹石<lb/>
小虛塡海蘆銛未破矰知來有乾鵲何不向雕陵<lb/>
　　　聞鳥　　　　　　　　　　<hi>明</hi>龔用卿<lb/>
入户聞啼鳥芳園三五家竹隂苔没砌庭静蝶爭花籬<lb/>
菊春芽茁亭槐午影斜憑髙遥送目夕照數歸鴉<lb/>
　　　鳥散餘花落　　　　　　　<hi>明</hi>皇甫汸<lb/>
<pb n="KR4h0141_WYG_420-7a"/>
春來啼鳥伴相逐百花中栖處迷深綠飛時帶淺紅祗<lb/>
惜香沾羽非闗嬌惹風回看意不盡猶自戀芳叢<lb/>
　　五言排律<lb/>
　　　鳥散餘花落　　　　　　　<hi>唐</hi>趙存約<lb/>
春曉遊禽集幽庭幾樹花坐來驚艶色飛去墮晴霞翅<lb/>
拂繁枝落風添舞影斜彩雲飄玉砌絳雪下仙家分散<lb/>
音初靜凋零蕊帶葩空堦瞻玩乆應共惜年華<lb/>
　　　賦得好鳥鳴南枝　　　　　<hi>唐</hi>鄭　衮<lb/>
<pb n="KR4h0141_WYG_420-7b"/>
養翮非無待遷喬信自卑影高遲日度聲逺好風隨雲<lb/>
拂千尋直花催百囀竒驚人時向晩求友聽應知委質<lb/>
經三歳先鳴在一枝上林如可託弱羽願差池<lb/>
　　　鳥散餘花落　　　　　　　<hi>唐</hi>竇洵直<lb/>
晩樹春歸後花飛鳥下初參差分羽翼零落滿空虚風<lb/>
外清音轉林邉艶影疎輕盈疑雪舞彷彿似霞舒萬片<lb/>
情難極遷喬思有餘微臣一何幸吟賞對宸居<lb/>
　　七言律<lb/>
<pb n="KR4h0141_WYG_420-8a"/>
　　　中夜聞啼禽　　　　　　　<hi>唐</hi>吳　融<lb/>
漠漠蒼蒼未五更宿禽何處兩三聲若非西澗回波觸<lb/>
即是南塘急雨驚金屋獨眠堪寄恨商陵永訣更牽情<lb/>
此時歸夢隨腸斷半壁殘燈閃閃明<lb/>
　　　翫水禽　　　　　　　　　<hi>唐</hi>韓　偓<lb/>
兩兩珍禽渺渺谿翠襟紅掌淨無泥向陽眠處莎成毯<lb/>
踏水飛時浪作梯依倚雕梁輕社燕抑揚金距笑晨雞<lb/>
勸君細認漁翁意莫遣絙羅誤穩棲<lb/>
<pb n="KR4h0141_WYG_420-8b"/>
　　　提刑司勲示及暝禽圖作詩詠之<lb/>
　　　　　　　　　　　　　　　<hi>宋</hi>文　同<lb/>
朱華盛發穿疎竹寒枿齊枯徧野磯大雪蔽天方亂下<lb/>
衆禽爭地各相依非公好事誰能得此畫如今自已稀<lb/>
試待晴明挂軒壁定開羣眼一時飛<lb/>
　　　鳥聲　　　　　　　　　　<hi>明</hi>邵　寳<lb/>
一鳥不鳴山可憐更憐鳴鳥過檐前友聲信有如鶯語<lb/>
喜報曽聞是鵲傳南國音成非别調北窓夢醒正閒眠<lb/>
<pb n="KR4h0141_WYG_420-9a"/>
近來習静心初㝎獨把無聲寄五絃<lb/>
　　五言絶句<lb/>
　　　浴浪鳥　　　　　　　　　<hi>唐</hi>盧照鄰<lb/>
獨舞依磐石羣飛動輕浪奮迅碧沙前長懐白雲上<lb/>
　　　九隴津集　　　　　　　　　盧照鄰<lb/>
落落樹隂紫澄澄水華碧復有翻飛禽徘徊疑曵舄<lb/>
　　　曉　　　　　　　　　　　<hi>唐</hi>賀知章<lb/>
故鄉杳無際江臯聞曙鐘始見沙上鳥猶埋雲外峰<lb/>
<pb n="KR4h0141_WYG_420-9b"/>
　　　木蘭柴　　　　　　　　　<hi>唐</hi>王　維<lb/>
秋山斂餘照飛鳥逐前侶彩翠時分明夕嵐無處所<lb/>
　　　鳥鳴澗　　　　　　　　　　王　維<lb/>
人閒桂花落夜静春山空月出驚山鳥時鳴春澗中<lb/>
　　　竹里館　　　　　　　　　<hi>唐</hi>裴　廸<lb/>
來過竹里館日與道相親出入惟山鳥幽深無世人<lb/>
　　　江行雜詩　　　　　　　　<hi>唐</hi>錢　起<lb/>
渚禽菱芡足不向稻梁爭静宿深灣月應無失侶聲<lb/>
<pb n="KR4h0141_WYG_420-10a"/>
　　　贈同遊者　　　　　　　　<hi>唐</hi>韓　愈<lb/>
喚起窓全曙催歸日未西無心花裏鳥更與盡情啼<lb/>
　　　晚望　　　　　　　　　　<hi>唐</hi>白居易<lb/>
江城寒角動沙洲夕鳥還獨在髙亭上西南望逺山<lb/>
　　　谿居　　　　　　　　　　<hi>唐</hi>裴　度<lb/>
門逕俯清谿茅檐古木齊紅塵飄不到時有水禽啼<lb/>
　　　獨望　　　　　　　　　　<hi>唐</hi>司空圖<lb/>
緑樹連邨暗黄花出陌稀逺陂春艸緑猶有水禽飛<lb/>
<pb n="KR4h0141_WYG_420-10b"/>
　　　雜詩絶句　　　　　　　　<hi>宋</hi>梅堯臣<lb/>
岸旁草樹密徃徃不知名其間有啼鳥似與船相迎<lb/>
　　　春日　　　　　　　　　　<hi>宋</hi>楊萬里<lb/>
春醉非闗酒郊行不問途青天何處了白鳥入空無<lb/>
　　　和韋蘓州秋齋獨宿　　　　<hi>金</hi>趙秉文<lb/>
冷暈侵殘燭雨聲在深竹驚鳥時一鳴寒枝不成宿<lb/>
　　　郊居寓目隨事輒題　　　　<hi>元</hi>袁　易<lb/>
把酒清江上扁舟送夕暉行雲杯裏度白鳥鏡中飛<lb/>
<pb n="KR4h0141_WYG_420-11a"/>
　　　問梅閣　　　　　　　　　<hi>明</hi>髙　啟<lb/>
問春何處来春来在何許月墮花不言幽禽自相語<lb/>
　　　曉發山驛　　　　　　　　　髙　啟<lb/>
風殘杏花曉馬上聞啼鳥茅店未開門山多住人少<lb/>
　　　題翎毛小景　　　　　　　<hi>明</hi>錢　宰<lb/>
紅子秋樹老黃花晩節寒幽禽䨇白頰託爾一枝安<lb/>
　　　題花木翎毛畫　　　　　　<hi>明</hi>葉子竒<lb/>
濛濛花上霧五月海橊紅幽禽哢晴晝葉底聽惺愡<lb/>
<pb n="KR4h0141_WYG_420-11b"/>
　　　散歩　　　　　　　　　　<hi>明</hi>魯　鐸<lb/>
細艸縁蹊軟晴朝歩屧遲徃来深樹裏啼鳥不曽知<lb/>
　　　宿華亭寺　　　　　　　　<hi>明</hi>楊　慎<lb/>
花樹髙於屋紅霞夜照人聲聲枝上鳥也似惜餘春<lb/>
　　　桃花小禽圖　　　　　　　<hi>明</hi>僧徳祥<lb/>
簷外雨初晴幽禽四五聲桃花無限思畱客看清明<lb/>
　　六言絶句<lb/>
　　　清明别墅小集　　　　　　<hi>宋</hi>孫　覿<lb/>
<pb n="KR4h0141_WYG_420-12a"/>
兀兀三杯卯困昏昏一枕春融酒醒落花風裏夢回啼<lb/>
鳥聲中<lb/>
　　　楊氏山莊　　　　　　　　<hi>明</hi>髙　啟<lb/>
斜陽流水幾里啼鳥空林一家客去詩題柿葉僧來供<lb/>
煮藤花<lb/>
　　　舟中偶成　　　　　　　　<hi>明</hi>史　鑑<lb/>
清澤莊頭釣艇奉光院裏禪牀緑樹數聲啼鳥青山一<lb/>
抹斜陽<lb/>
<pb n="KR4h0141_WYG_420-12b"/>
　　七言絶句<lb/>
　　　解悶　　　　　　　　　　<hi>唐</hi>杜　甫<lb/>
草閣柴扉星散居浪翻江黑雨飛初山禽引子哺紅果<lb/>
谿女得錢畱白魚<lb/>
　　　桂江中題香臺頂　　　　　<hi>唐</hi>劉言史<lb/>
岧岧香積凌空翠天上名花落幽地老僧相對竟無言<lb/>
山鳥却呼諸佛字<lb/>
　　　題大安池亭　　　　　　　<hi>唐</hi>雍　陶<lb/>
<pb n="KR4h0141_WYG_420-13a"/>
幽島曲池相掩映小橋虚閣半髙低好風好月無人宿<lb/>
夜夜水禽船上棲<lb/>
　　　王官　　　　　　　　　　<hi>唐</hi>司空圖<lb/>
荷塘煙罩小齋虚景物皆宜入畫圖盡日無人只髙卧<lb/>
一䨇白鳥隔紗厨<lb/>
　　　越鳥　　　　　　　　　　<hi>唐</hi>鄭　谷<lb/>
背霜南鴈不到處倚棹北人初聽時梅雨滿江春艸歇<lb/>
一聲聲在荔枝枝<lb/>
<pb n="KR4h0141_WYG_420-13b"/>
　　　水鳥　　　　　　　　　　<hi>唐</hi>吳　融<lb/>
煙為行止水為家兩兩三三睡暖沙為謝離鸞兼别鵠<lb/>
如何禁得向天涯<lb/>
　　　晏起　　　　　　　　　　<hi>唐</hi>韋　莊<lb/>
爾来中酒起常遲卧看南山改舊詩閉户日高春寂寂<lb/>
數聲啼鳥上花枝<lb/>
　　　幽居春思　　　　　　　　　韋　莊<lb/>
緑映紅藏江上邨一聲雞犬似仙源閉門盡日無人到<lb/>
<pb n="KR4h0141_WYG_420-14a"/>
翠羽春禽滿樹喧<lb/>
　　　聞春鳥　　　　　　　　　　韋　莊<lb/>
雨晴春鳥滿江邨還似長安舊日聞紅杏花前應笑我<lb/>
我今憔悴亦羞君<lb/>
　　　訪陳處士　　　　　　　　<hi>宋</hi>蔡　襄<lb/>
橋畔脩篁下碧谿君家元在此橋西來時不似人間世<lb/>
日暖花香山鳥啼<lb/>
　　　從尹師魯飲香山石樓　　　　蔡　襄<lb/>
<pb n="KR4h0141_WYG_420-14b"/>
霜後丹楓照曲隄酒䦨明月下前谿石樓夜半空中笑<lb/>
驚起飛禽過水西<lb/>
　　　金陵即事　　　　　　　　<hi>宋</hi>王安石<lb/>
昏黑投林曉更驚背人相喚百般鳴柴門長閉春風暖<lb/>
事外還能見鳥情<lb/>
　　　隨意　　　　　　　　　　　王安石<lb/>
隨意柴荆手自開沿岡度塹復登臺小橋風露扁舟月<lb/>
迷鳥羈雌竟徃來<lb/>
<pb n="KR4h0141_WYG_420-15a"/>
　　　書辨才白雲堂壁　　　　　<hi>宋</hi>蘇　軾<lb/>
不辭清曉叩松扉却值支公久不歸山鳥不鳴天欲雪<lb/>
卷簾惟見白雲飛<lb/>
　　　絶句　　　　　　　　　　<hi>宋</hi>陳師道<lb/>
密密丹房疊疉花一枝臨路為人斜丁寧語鳥傳春意<lb/>
白下門東第幾家<lb/>
　　　晩雪湖上　　　　　　　　<hi>宋</hi>文　同<lb/>
朔風吹雪滿橫湖衆鳥歸栖日欲晡獨坐水軒人不到<lb/>
<pb n="KR4h0141_WYG_420-15b"/>
滿林如挂暝禽圖<lb/>
　　　七月十六日題南禪院壁　　<hi>宋</hi>張　耒<lb/>
秋林落葉已斑斑秋日當庭尚掩闗掃榻晝眠聽鳥語<lb/>
可知身世此時閒<lb/>
　　　聽鳴禽　　　　　　　　　　張　耒<lb/>
流滯江邉鬢已霜又聞春鳥啅朝陽他時北去懷陳迹<lb/>
寒竹疎梅黄土岡<lb/>
　　　曉雨　　　　　　　　　　　張　耒<lb/>
<pb n="KR4h0141_WYG_420-16a"/>
輕隂江上千峰秀小雨牆邉百艸生惟有春禽慰孤客<lb/>
曉啼渾似故園聲<lb/>
　　　閒居　　　　　　　　　　<hi>宋</hi>陳　造<lb/>
種桃接李不辭勤旋作花前把酒人羡煞文禽映花語<lb/>
飛來趂得見成春<lb/>
　　　春日　　　　　　　　　　<hi>宋</hi>陳與義<lb/>
朝来庭樹有鳴禽紅緑扶春上逺林忽有好詩生眼底<lb/>
安排句法已難尋<lb/>
<pb n="KR4h0141_WYG_420-16b"/>
　　　吳門道中　　　　　　　　<hi>宋</hi>孫　覿<lb/>
一㸃炊煙竹裏邨人家深閉雨中門數聲好鳥不知處<lb/>
千丈藤蘿古木昏<lb/>
　　　遊金沙寺寺有陸希聲侍郎讀書堂在頥山上<lb/>
　　　　　　　　　　　　　　　　孫　覿<lb/>
緑笋遺苞半出籬清谿一曲翠相迷古苔稱意壞牆滿<lb/>
好鳥盡情深樹啼<lb/>
　　　偶作　　　　　　　　　　<hi>宋</hi>程　俱<lb/>
<pb n="KR4h0141_WYG_420-17a"/>
薰風習習動林光紫翠隂中艸木香山鳥一聲清晝永<lb/>
白雲深處北窓凉<lb/>
　　　野望　　　　　　　　　　<hi>宋</hi>朱　子<lb/>
登髙立馬瞰晴川四面平林接暝煙東望可堪頻極目<lb/>
歸心已度鳥飛前<lb/>
　　　睡覺　　　　　　　　　　<hi>宋</hi>范成大<lb/>
尋思斷夢半瞢騰漸見天窓紙瓦明宿鳥噪羣穿竹去<lb/>
縣前猶自打殘更<lb/>
<pb n="KR4h0141_WYG_420-17b"/>
　　　窓下戲詠　　　　　　　　<hi>宋</hi>陸　游<lb/>
飛來山鳥語惺愡却是幽人半睡中新竹成隂無彈射<lb/>
不妨同向北窓風<lb/>
　　　蚤行鳴山　　　　　　　　<hi>宋</hi>楊萬里<lb/>
淡淡清霜薄薄氷曉寒端為作新晴殷勤喚醒梅花睡<lb/>
枝上春禽一兩聲<lb/>
　　　携家小歇嚴州建德縣簿㕔曉起<lb/>
　　　　　　　　　　　　　　　　楊萬里<lb/>
<pb n="KR4h0141_WYG_420-18a"/>
不堪乆客只思歸曉起廵檐強撚髭偶聽梅梢啼一鳥<lb/>
舉頭立看獨多時<lb/>
　　　歸途過銅官山　　　　　　<hi>宋</hi>戴　昺<lb/>
山徑﨑嶇落葉黃青松疎處漏斜陽鳴禽無數聲相應<lb/>
一陣微風野菊香<lb/>
　　　髙陽道中　　　　　　　　<hi>金</hi>劉　汲<lb/>
杏花開過野桃紅榆栁中間一徑通禽鳥不呼邨塢静<lb/>
滿川煙雨淡濛濛<lb/>
<pb n="KR4h0141_WYG_420-18b"/>
　　　即事　　　　　　　　　　<hi>金</hi>劉　昻<lb/>
山花山雨相兼落谿水谿雲一樣閒野店無人問春事<lb/>
酒旗風外鳥闗闗<lb/>
　　　扇圖　　　　　　　　　　<hi>金</hi>許　古<lb/>
雲壓谿塘小雪春融融和氣浥輕塵山禽共作梅花夢<lb/>
物性由來嬾是真<lb/>
　　　草堂春暮橫披　　　　　　<hi>金</hi>馮　璧<lb/>
遷客倚樓家萬里五陵飛鞚酒千金艸堂淡與青山對<lb/>
<pb n="KR4h0141_WYG_420-19a"/>
幽鳥一聲春已深<lb/>
　　　憶舊　　　　　　　　　　<hi>金</hi>曹用之<lb/>
花鳥廵檐喚曉晴喚來和氣滿春城春風二十年前客<lb/>
煮酒青梅也後生<lb/>
　　　雜詩　　　　　　　　　　<hi>金</hi>劉　豫<lb/>
竹塢人家瀕小谿數枝紅杏出疎籬門前山色帶烟重<lb/>
幽鳥一聲春日遲<lb/>
　　　全氏小樓與南山相對殆几案間物也暇日觴<lb/>
<pb n="KR4h0141_WYG_420-19b"/>
　　　　予其上索賦鄙作因口占三絶句<hi>録一</hi>
　　　　　　　　　　　　　　　<hi>元</hi>王　惲<lb/>
東籬遥見喜悠然况在風煙咫尺間滿勸銀杯畱客醉<lb/>
夕陽佳處鳥飛還<lb/>
　　　春盡　　　　　　　　　　<hi>元</hi>劉　因<lb/>
草閣垂簾晝掩扉客來知我出門稀鳥鳴淡與人相對<lb/>
花落方知春已歸<lb/>
　　　懷德清别業　　　　　　　<hi>元</hi>趙孟頫<lb/>
<pb n="KR4h0141_WYG_420-20a"/>
楊林堂下百株梅傲雪凌寒次第開枝上山禽曉啁哳<lb/>
定應喚我早歸來<lb/>
　　　晩訪仲章不遇　　　　　　<hi>元</hi>袁　桷<lb/>
小院春濃落照間碧篁相對乳禽還晩風陣歇遊絲盡<lb/>
留得歸雲在屋山<lb/>
　　　閩浙之交　　　　　　　　<hi>元</hi>馬祖常<lb/>
路入閩中盡翠微家家蕉葛作秋衣石墻遮竹松圍屋<lb/>
時有丹禽哺子歸<lb/>
<pb n="KR4h0141_WYG_420-20b"/>
　　　黃華山中　　　　　　　　<hi>元</hi>許有壬<lb/>
道人邂逅一開顔為借笻枝䇿我孱鳥語畱人還小住<lb/>
晩風吹破水中山<lb/>
　　　睡起偶成　　　　　　　　<hi>元</hi>許　楨<lb/>
賦詩舒嘯杖藜行水色山光不世情醉卧午窓誰喚醒<lb/>
栁隂啼鳥兩三聲<lb/>
　　　徽宗畫梨花青禽圖　　　　<hi>元</hi>虞　集<lb/>
宿雨初收禁林寂玉斧臨忩看春色蒺藜沙上暖塵飛<lb/>
<pb n="KR4h0141_WYG_420-21a"/>
何處人間作寒食<lb/>
　　　桃花幽禽圖　　　　　　　<hi>元</hi>陳　旅<lb/>
金塘花竹灔春紅枝上幽禽弄暖風莫把殘英都蹴盡<lb/>
無情流水畫橋東<lb/>
　　　題雪禽　　　　　　　　　<hi>元</hi>李　祁<lb/>
幽禽棲穏棘枝低黯慘江天雪四圍明日郊原晴爛熳<lb/>
好尋芳樹弄毛衣<lb/>
　　　絶句　　　　　　　　　　<hi>元</hi>倪　瓚<lb/>
<pb n="KR4h0141_WYG_420-21b"/>
醉喚吳姬舞蹋筵風䦨花陣亦回旋愁生細雨寒煙外<lb/>
詩在青蘋白鳥邉<lb/>
　　　雨中春望　　　　　　　　<hi>明</hi>高　啟<lb/>
郡樓髙望見江頭油壁行春事已休落盡棠梨寒食雨<lb/>
只應啼鳥不知愁<lb/>
　　　過北塘道中　　　　　　　　高　啟<lb/>
渺渺一徑兩陂間楊栁初發水潺潺驚魚忽散人影盡<lb/>
啼鳥時来春意䦨<lb/>
<pb n="KR4h0141_WYG_420-22a"/>
　　　棘竹三禽圖　　　　　　　　高　啟<lb/>
棘枝疎瘦竹枝低三鳥寒多每並棲月落山空秋夢斷<lb/>
不知誰箇最先啼<lb/>
　　　三十六灣　　　　　　　　<hi>明</hi>楊士竒<lb/>
湘隂縣南江水斜春來兩岸無人家深林日午鳥啼歇<lb/>
開徧滿山紅白花<lb/>
　　　次錢文伯題雲林詩韻　　　<hi>明</hi>沈　應<lb/>
紅葉橋邉艸舎低半灘斜照水平谿舊時曾記求詩過<lb/>
<pb n="KR4h0141_WYG_420-22b"/>
疎雨桐花幽鳥啼<lb/>
　　　舟中暮歸　　　　　　　　<hi>明</hi>張　泰<lb/>
㫁栁殘沙不掩堤葦叢幽稱水禽棲半江斜照將秋色<lb/>
相送歸船到竹谿<lb/>
　　　初晴　　　　　　　　　　<hi>明</hi>陳憲章<lb/>
初晴樓上燕飛飛樓下歌人白苧衣一曲未終花落去<lb/>
滿林啼鳥送春歸<lb/>
　　　喜晴　　　　　　　　　　　陳憲章<lb/>
<pb n="KR4h0141_WYG_420-23a"/>
西林收雨鵓鳩靈卷被開窓對曉晴風日醉花花醉鳥<lb/>
竹門啼過兩三聲<lb/>
　　　題畫　　　　　　　　　　<hi>明</hi>沈　周<lb/>
愛是垂楊嫩緑齊放舟遲日弄春谿滄浪自唱無人和<lb/>
飛過水禽能一啼<lb/>
　　　其二<lb/>
碧水丹山映杖藜夕陽猶在小橋西微吟不道驚谿鳥<lb/>
飛入亂雲深處啼<lb/>
<pb n="KR4h0141_WYG_420-23b"/>
　　　放苑内諸禽　　　　　　　<hi>明</hi>陳　沂<lb/>
多年調養在雕籠放出初飛失舊叢祗為恩深不能去<lb/>
朝来還繞上陽宮<lb/>
　　　題畫　　　　　　　　　　<hi>明</hi>龔用卿<lb/>
獨向江頭坐釣磯浮嵐空翠照春衣臨流回首看歸鳥<lb/>
髙樹無風山葉飛<lb/>
　　　聞鳥　　　　　　　　　　<hi>明</hi>陳　淳<lb/>
重重煙樹鎖招提野客來尋路不迷纔過板橋塵土隔<lb/>
<pb n="KR4h0141_WYG_420-24a"/>
　落花無數鳥争啼<lb/>
　　　雨晴　　　　　　　　　　　<hi>明</hi>夏雲英<lb/>
　海棠初種竹新移流水潺潺入小池春雨乍晴風日好<lb/>
　一聲啼鳥過花枝<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_420-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選卷四百二十一<lb/>
</p>
<p>
</p>
  </div>
</body>
</text>
</TEI>
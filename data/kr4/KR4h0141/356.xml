<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0141_WYG_356-1a"/>
　欽定四庫全書<lb/>
御定佩文齋詠物詩選巻三百五十六<lb/>
　　萱花類<lb/>
　　　五言古<lb/>
　　　　塘上行　　　　　　　　　<hi>宋</hi>謝恵連<lb/>
　芳萱秀陵阿菲質不足營幸有忘憂用移根託君庭垂<lb/>
　穎臨清池擢彩仰華甍霑渥雲雨潤葳蕤吐芳馨願君<lb/>
　眷輕葉留景恵餘眀<lb/>
<pb n="KR4h0141_WYG_356-1b"/>
　　　　詠萱草　　　　　　　　<hi>北齊</hi>陽休之<lb/>
　開跗幽澗底散彩曲堂垂優柔清露濕微穆恵風吹朝<lb/>
　朝含麗景夜夜對華池<lb/>
　　　　詠階前萱草　　　　　　　<hi>隋</hi>魏　澹<lb/>
　緑艸正含芳靃靡映前堂帯心花欲發依籠葉已長雲<lb/>
　度時無影風来乍有香横得忘憂號余憂遂不忘<lb/>
　　　五言律<lb/>
　　　　萱　　　　　　　　　　　<hi>唐</hi>李　嶠<lb/>
<pb n="KR4h0141_WYG_356-2a"/>
屣歩尋芳日忘憂自結叢黄英開飬性緑葉正依籠色<lb/>
湛仙人露香傳少女風還依北堂下曹植動文䧺<lb/>
　　　萱草　　　　　　　　　　<hi>唐</hi>李咸用<lb/>
芳艸比君子詩人情有由秖應憐雅態未必解忘憂積<lb/>
雨莎庭小微風蘚砌幽莫言開太晚猶勝菊花秋<lb/>
　　　萱　　　　　　　　　　　<hi>金</hi>周　昻<lb/>
萬里黄萱好風煙接路傍迹踈雖異域心宻竟中央染<lb/>
練成初色移瓶得細香客愁無路遣始為㸔花忘<lb/>
<pb n="KR4h0141_WYG_356-2b"/>
　　五言絶句<lb/>
　　　萱　　　　　　　　　　　<hi>宋</hi>宋　祁<lb/>
修莖無附葉繁萼攅莛首每欲問詩人定得忘憂否<lb/>
　　　萱　　　　　　　　　　　<hi>宋</hi>石延年<lb/>
移萱樹之背丹霞間縹色我有憂民心對君忘不得<lb/>
　　　萱草　　　　　　　　　　<hi>宋</hi>朱　子<lb/>
春條擁深翠夏花眀夕隂北堂罕悴物獨爾淡冲襟<lb/>
　　　有感　　　　　　　　　　<hi>眀</hi>馬閒卿<lb/>
<pb n="KR4h0141_WYG_356-3a"/>
　春風零落後秋圃恨開遲總是宜男草傍人也未知<lb/>
　　　七言絶句<lb/>
　　　　宫詞　　　　　　　　　　<hi>眀</hi>黄省曾<lb/>
　清萱到處碧鬖鬖興慶宫前色倍含借問皇家何種此<lb/>
　太平天子要宜男<lb/>
　<lb/>
　<lb/>
　<lb/>
<pb n="KR4h0141_WYG_356-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻三百五十六<lb/>
<pb n="KR4h0141_WYG_356-4a"/>
　欽定四庫全書<lb/>
御定佩文齋詠物詩選巻三百五十八<lb/>
　　荷花類<lb/>
　　　五言古<lb/>
　　　　青陽度　　　　　　　　　<hi>晉</hi>樂　府<lb/>
　青荷盖綠水芙蓉披紅鮮下有並根藕上生並頭蓮<lb/>
　　　　夏歌　　　　　　　　　　樂　府<lb/>
　欎蒸仲暑月長嘯北湖邉芙蓉始結葉抛艶未成蓮<lb/>
<pb n="KR4h0141_WYG_356-4b"/>
　　　　夏歌<lb/>
　江南蓮花開紅光照碧水色同心復同藕異心無異<lb/>
　　　　詠同心蓮　　　　　　　　<hi>梁</hi>蕭　統<lb/>
　江南采蓮處照灼本足觀况等連枝樹俱耀紫莖端同<lb/>
　踰並根草雙異獨鳴鸞以兹代萱草必使愁人歡<lb/>
　　　　詠芙蓉　　　　　　　　　<hi>梁</hi>簡文帝<lb/>
　圓花一蔕卷交葉半心開影前光照耀香裏蝶徘徊欣<lb/>
　隨玉露㸃不逐秋風催<lb/>
<pb n="KR4h0141_WYG_356-5a"/>
　　　賦得渉江采芙蓉　　　　　<hi>梁</hi>元　帝<lb/>
江風當夏清桂檝逐流縈初疑京兆劒復似漢冠名荷<lb/>
香帶風逺蓮影向根生葉卷珠難溜花舒紅易傾日暮<lb/>
鳬舟滿歸来度錦城<lb/>
　　　詠芙蓉　　　　　　　　　<hi>梁</hi>沈　約<lb/>
微風揺紫葉輕露拂朱房中池所以綠待我泛紅光<lb/>
　　　詠荷　　　　　　　　　　<hi>梁</hi>江　洪<lb/>
澤陂有微草能花復能實碧葉喜翻風紅英宜照日移<lb/>
<pb n="KR4h0141_WYG_356-5b"/>
居玉池上託根庶非失如何霜露交應與飛蓬匹<lb/>
　　　詠同心芙蓉　　　　　　　<hi>梁</hi>朱　超<lb/>
青山麗朝景𤣥峯朗夜光未及清池上紅蕖並出房日<lb/>
分雙蔕影風合兩花香魚驚畏蓮折龜上碍荷長雲雨<lb/>
流輕潤草木隐嘉祥徒歌渉江曲誰見緝為裳<lb/>
　　　採蓮曲　　　　　　　　　　朱超<lb/>
艶色前後發緩檝去来遲㸔粧礙荷影洗手畏菱滋摘<lb/>
除蓮上葉拖出藕中絲湖裏人無限何日滿船時<lb/>
<pb n="KR4h0141_WYG_356-6a"/>
　　　芙蓉花　　　　　　　　　<hi>隋</hi>辛徳源<lb/>
洛神挺凝素文君拂艶紅麗質徒相比鮮彩兩難同光<lb/>
臨照波日香隨出岸風渉江良自逺託意在無窮<lb/>
　　　詠同心芙蓉　　　　　　　<hi>隋</hi>杜公瞻<lb/>
灼灼荷花瑞亭亭出水中一莖孤引綠䨇影共分紅色<lb/>
奪歌人臉香亂舞衣風名蓮自可念况復兩心同<lb/>
　　　採芙蓉　　　　　　　　　<hi>唐</hi>太　宗<lb/>
結伴戲方塘擕手上雕航船移分細浪風散動浮香游<lb/>
<pb n="KR4h0141_WYG_356-6b"/>
鶯無定曲驚鳬有亂行蓮稀釧聲斷水短棹歌長棲烏<lb/>
還宻樹泛流歸建章<lb/>
　　　古風　　　　　　　　　　<hi>唐</hi>李　白<lb/>
碧荷生幽泉朝日艶且鮮秋光冐綠水宻葉羅青煙秀<lb/>
色空絶世馨香竟誰傳坐㸔飛霜滿凋此紅芳年結根<lb/>
未得所願託華池邉<lb/>
　　　折荷有贈　　　　　　　　　李　白<lb/>
渉江翫秋水愛此紅蕖鮮攀荷弄其珠蕩漾不成圓佳<lb/>
<pb n="KR4h0141_WYG_356-7a"/>
人綵雲裏欲贈隔逺天相思無因見悵望凉風前<lb/>
　　　粲公院各賦一物得初荷　　<hi>唐</hi>李　頎<lb/>
微風和衆草大葉長圓隂晴露珠共合夕陽花映深從<lb/>
来不著水清浄本因心<lb/>
　　　初秋蓮塘歸　　　　　　　<hi>唐</hi>顧　况<lb/>
秋光净無跡蓮消錦雲紅只有谿上山還識揚舲翁如<lb/>
何白蘋花幽渚笑凉風<lb/>
　　　東林寺白蓮　　　　　　　<hi>唐</hi>白居易<lb/>
<pb n="KR4h0141_WYG_356-7b"/>
東林北塘水湛湛見㡳清中生白芙蓉菡蓞三百莖白<lb/>
日發光彩清飇散芳馨洩香銀嚢破瀉露玉盤傾我慙<lb/>
塵埃眼見此瓊瑶英乃知紅蓮花虛得清净名夏萼敷<lb/>
未歇秋芳結纔成夜深衆僧寢獨起繞池行欲收一顆<lb/>
子寄向長安城但恐出山去人間種不生<lb/>
　　　京兆府新栽蓮　　　　　　　白居易<lb/>
汚溝貯濁水水上葉田田我来一長歎知是東谿蓮下<lb/>
有青泥汚馨香無復全上有紅塵撲顔色不得鮮物性<lb/>
<pb n="KR4h0141_WYG_356-8a"/>
猶如此人事亦宜然託根非其所不如遭棄捐昔在谿<lb/>
中日花葉媚清漣今来不得地顦顇府門前<lb/>
　　　髙荷　　　　　　　　　　<hi>唐</hi>元　稹<lb/>
種藕百餘根髙荷纔四葉颭閃碧雲扇團圓青玉疉亭<lb/>
亭自擡舉鼎鼎難藏擪不學著水荃一生長怗怗<lb/>
　　　野蓮　　　　　　　　　　<hi>元</hi>郝　經<lb/>
陂塘𣺌煙蕪秋波淡浮空蒹葭雜芙蕖依稀見愁紅輕<lb/>
銷露華凉亭亭倚西風金粉亦自香霞腴為誰容無言<lb/>
<pb n="KR4h0141_WYG_356-8b"/>
恨最深失偶情更濃揺揺似相招為喜詩人逄翻思彼<lb/>
桃李反在羅綺中復憶巖下蘭綠葉翳荒叢西子出苧<lb/>
蘿原思老蒿蓬萬物在生處莫謾仇天公<lb/>
　　　池蓮詠　　　　　　　　　<hi>元</hi>倪　瓉<lb/>
廻翔波間風的歴葉上露清池結素彩華月映微歩雲<lb/>
隂花房斂雨歇芳氣度欲去拾明璫踟蹰惜遲暮<lb/>
　　　次韻歐陽檢閱濠池觀荷　　<hi>元</hi>薛元曦<lb/>
行行濠池上亭亭見長荷瓊葩耀初日碧芰卷輕波深<lb/>
<pb n="KR4h0141_WYG_356-9a"/>
蒲曉色亂微雨晚香多方舟時自移髙軒或来過豈無<lb/>
河朔飲那復發商歌商歌一慷慨此物奈君何<lb/>
　　　過荷葉浦　　　　　　　　<hi>明</hi>徐　賁<lb/>
粼粼水溶春淡淡煙銷午不見唱歌人空来荷葉浦無<lb/>
處寄相思停舟采芳杜<lb/>
　　　採蓮曲　　　　　　　　　<hi>明</hi>李淑媛<lb/>
南湖採蓮女日日南湖歸淺渚蓮子滿深潭荷葉稀盪<lb/>
槳嬌無力水濺越羅衣無心却囬棹貪看鴛鴦飛<lb/>
<pb n="KR4h0141_WYG_356-9b"/>
　　七言古<lb/>
　　　趙昌荷花　　　　　　　　<hi>元</hi>袁　桷<lb/>
我家東湖三百頃瑞錦縱横綠雲凝森森暁氣天香飛<lb/>
星斗光沈水花净逺如嬰兒脫文褓近若胎仙臨玉鏡<lb/>
瓊杯欲側雨絲垂金掌初調露珠定盡将機心付鷗鷺<lb/>
小雨輕煙穿短艇京塵烏㡌二十年夢入滄洲寄清興<lb/>
趙生畫意不畫格淺粉輕砂養真性韜精斂容羞自陳<lb/>
三沭無言月華靚邇来馮於號能事老嫩風晴毫髪證<lb/>
<pb n="KR4h0141_WYG_356-10a"/>
𤣥黄巳辨神俊枯逐影之人道中病髙堂視此青琉璃<lb/>
香色俱忘保清静<lb/>
　　　西湖荷花有感　　　　　　<hi>元</hi>于　石<lb/>
我昔扁舟泛湖去囬望荷花浩無數誰家畫舫倚紅粧<lb/>
笑聲迥入花深處笙歌凄咽水雲寒花色似嫌脂粉汙<lb/>
夜深人静月明中方識荷花有真趣水天倒浸碧琉璃<lb/>
浄質芳姿澹相顧亭亭翠盖擁羣仙輕風微顫凌波歩<lb/>
酒暈潮紅淺渥脣膚如凝脂腰束素一捻香骨薄裁氷<lb/>
<pb n="KR4h0141_WYG_356-10b"/>
半破芳心嬌泣露湖光花氣滿衣襟月落波寒浸香霧<lb/>
恍然人在蘂珠宫便欲移家臨水住囬首落日低黄塵<lb/>
十年不到湖山路花開花落㡬秋風湖上青山自如故<lb/>
　　　徐兩山寄蓮花　　　　　　<hi>明</hi>王　彛<lb/>
秋風吹皺銀塘水小雨芙蓉不勝洗誰揀新船折得来<lb/>
不怕綠芒傷玊指煙絲有恨自悠揚相惹相牽短復長<lb/>
雙頭並作幽修語一夜露痕黄粉香我有銀瓶秋水滿<lb/>
君心不似蓮心短綠房結子為君收種向明年應未晚<lb/>
<pb n="KR4h0141_WYG_356-11a"/>
　　　採蓮曲　　　　　　　　　<hi>明</hi>張　泰<lb/>
翡翠樓臨鸂鶒水朱簾捲暁香風起靚粧揺蕩湖色澄<lb/>
一様芙蕖鏡光裏蒲深柳暗人迹稀麥歌聲裏雙鳬飛<lb/>
攀紅採綠日易晚夕燈愁對文君機金羈白馬誰家醉<lb/>
桂檝迎秋減芳意荷葉經霜缺舊圓藕腸欲斷絲還繫<lb/>
　　　采蓮圖　　　　　　　　　<hi>明</hi>文徴明<lb/>
横塘西頭春水生荷花落日照人明花深葉暗不辨人<lb/>
有時葉㡳聞歌聲歌聲宛轉誰家女自把雙橈擊蘭渚<lb/>
<pb n="KR4h0141_WYG_356-11b"/>
不愁擊渚濺紅裳水中驚起雙鴛鴦<lb/>
　　五言律<lb/>
　　　荷　　　　　　　　　　　<hi>唐</hi>李　嶠<lb/>
新溜滿澄陂圓荷影若規風来香氣逺日落盖隂移魚<lb/>
戲排緗葉龜浮見綠池魏朝難接採楚服但同披<lb/>
　　　荷花　　　　　　　　　　<hi>唐</hi>李商隐<lb/>
都無色可並不奈此香何瑶席乘凉設金羈落晚過迴<lb/>
衾燈照綺渡韈水沾羅預想前秋别離居夢櫂歌<lb/>
<pb n="KR4h0141_WYG_356-12a"/>
　　　新荷　　　　　　　　　　<hi>唐</hi>李羣玊<lb/>
田田八九葉散㸃綠池初嫩碧纔平水圓隂巳蔽魚浮<lb/>
萍遮不合弱荇繞猶踈半在春波底芳心卷未舒<lb/>
　　　晚荷　　　　　　　　　　　李羣玊<lb/>
露冷芳意盡稀踈空碧荷殘香隨暮雨枯蘂堕寒波楚<lb/>
客罷竒服吳姬停櫂歌渉江無可寄幽恨竟如何<lb/>
　　　宫池産瑞蓮　　　　　　　<hi>唐</hi>王貞白<lb/>
雨露及萬物嘉祥有瑞蓮香飄雞樹近榮占鳯池先聖<lb/>
<pb n="KR4h0141_WYG_356-12b"/>
日臨雙麗恩波照並妍願同指佞草生向帝堯前<lb/>
　　　荷花　　　　　　　　　　<hi>宋</hi>豐　稷<lb/>
桃杏二三月此花泥滓中人心正畏暑水面獨揺風浄<lb/>
刹如金湧嘉賔照幕紅誰歌采蓮曲舟在暁霞東<lb/>
　　　奉酬圭父白蓮之作　　　　<hi>宋</hi>朱　子<lb/>
忽傳夔府句并送逺公蓮翠盖臨風迥氷華浥露鮮舞<lb/>
衣清縞袂倒景爛珠纒想像芙蓉闕𡨕𡨕絶世緣<lb/>
　　　採蓮歌　　　　　　　　　<hi>元</hi>葉　顒<lb/>
<pb n="KR4h0141_WYG_356-13a"/>
越女浙江頭煙波萬頃愁徃来荷葉浦蕩漾木蘭舟島<lb/>
闊香雲冷江空明月秋清謳三四曲聲斷白蘋洲<lb/>
　　　荷葉　　　　　　　　　　<hi>明</hi>髙　啓<lb/>
楚服新裁得吳筩舊製成圓應同荇菜宻欲翳蓮莖聲<lb/>
中亂雨至隂下一魚行桂櫂還思折江南日暮情<lb/>
　　　新荷　　　　　　　　　　　髙　啓<lb/>
如盖復如鈿初生雨後天葉低浮水上莖弱裊風前乍<lb/>
覆逰魚戯難藏宿鷺眠佳人休便折留䕃採蓮船<lb/>
<pb n="KR4h0141_WYG_356-13b"/>
　　　荷葉　　　　　　　　　　<hi>明</hi>楊　基<lb/>
圓的破蓬苞孤莖上藕梢雨撐栖鷺屋風捲䕃龜巢谿<lb/>
友裁巾幘虚人作飯包小娃曽巳折新月裏湖坳<lb/>
　　　蓮花涇荘　　　　　　　　<hi>明</hi>徐　賁<lb/>
洲渚綠縈逥菱荷面面開路從花外過山向栁間来鳴<lb/>
鷺驚逥舫遊魚仰酹杯同為城郭裏此地絶塵埃<lb/>
　　　蓮花　　　　　　　　　　<hi>明</hi>申時行<lb/>
碧沼渟寒玉紅蕖映綠波粧凝朝日麗香逐晚風多遊<lb/>
<pb n="KR4h0141_WYG_356-14a"/>
戲金鱗出飛揚翠羽過納涼依水榭還續采蓮歌<lb/>
　　　陳真人館中賞荷花作　　　<hi>明</hi>薛　蕙<lb/>
别館瀛洲麗新花菡蓞香紅衣迷日色翠盖寫波光雨<lb/>
過金塘濕風生石檻凉客来修竹下回首見瀟湘<lb/>
　　五言排律<lb/>
　　　秋日吳中觀貢藕　　　　　<hi>唐</hi>趙　嘏<lb/>
野艇㡬西東清泠映碧空褰衣来水上捧玊出泥中葉<lb/>
亂田田綠蓮餘片片紅激波纔入選就日巳生風御潔<lb/>
<pb n="KR4h0141_WYG_356-14b"/>
玲瓏膳人懐㧞擢功梯山謾多品不與世流同<lb/>
　　　賦得芙蓉出水　　　　　　<hi>唐</hi>賈　謨<lb/>
的皪舒芳艶紅姿映綠蘋揺風開細浪出沼媚清晨翻<lb/>
影初迎日流香暗襲人獨披千葉淺不競百花春魚戯<lb/>
参差動龜遊次第新渉江如可采從此免迷津<lb/>
　　七言律<lb/>
　　　闕下芙蓉　　　　　　　　<hi>唐</hi>包　何<lb/>
一人理國致昇平萬物呈祥助聖明天上河從闕下過<lb/>
<pb n="KR4h0141_WYG_356-15a"/>
江南花向殿前生慶雲垂䕃開難落湛露為珠滿不傾<lb/>
更對樂懸張簨簴歌工欲奏采蓮聲<lb/>
　　　六年秋重題白蓮　　　　　<hi>唐</hi>白居易<lb/>
素房含露玊冠鮮紺葉揺風鈿扇圓本是吳洲供進藕<lb/>
今為伊水寄生蓮移根到此三千里結子經今六七年<lb/>
不獨池中花故舊兼乘舊日採花船<lb/>
　　　詠南池嘉蓮　　　　　　　<hi>唐</hi>姚　合<lb/>
芙蓉池裏葉田田一本雙花出碧泉濃淡共妍香各散<lb/>
<pb n="KR4h0141_WYG_356-15b"/>
東西分艶蔕相連自知政術無多異縱有禎祥亦偶然<lb/>
四野人聞皆盡喜爭来入郭㸔嘉蓮<lb/>
　　　永樂殷堯藩明府縣池嘉蓮詠<lb/>
　　　　　　　　　　　　　　　<hi>唐</hi>雍　陶<lb/>
青蘋白石匝蓮塘水裏蓮開帯瑞光露濕紅芳雙朶重<lb/>
風揺綠蔕一枝長同心梔子徒誇艶合穂嘉禾豈觧香<lb/>
不獨豐祥先有應更宜花縣對潘郎<lb/>
　　　髙侍御話皮博士池中白蓮因成奉呈<lb/>
<pb n="KR4h0141_WYG_356-16a"/>
　　　　　　　　　　　　　　　<hi>唐</hi>吳　融<lb/>
白玉花開綠錦池風流御史報人知㸔来應是雲中堕<lb/>
偷去湏從月下移巳被亂蝉催晼晚更禁凉雨動䙰褷<lb/>
習家秋色堪圖畫只欠山公倒接䍦<lb/>
　　　重臺蓮　　　　　　　　　<hi>唐</hi>李建勲<lb/>
斜倚秋風絶比倫千英和露染難勻自為祥瑞生南國<lb/>
誰把丹青寄北人明月㡬宵同綠水牡丹無路出紅塵<lb/>
憐伊不算多時立贏得馨香暗上身<lb/>
<pb n="KR4h0141_WYG_356-16b"/>
　　　西府直舍盆池種蓮　　　　<hi>宋</hi>楊萬里<lb/>
飛空天鏡堕莓苔玊井移蓮旋旋栽坐㸔一花隨手長<lb/>
横開半葉出頭来稍添菱荇相縈帯便有龜魚數徃回<lb/>
剰欲繞池三兩匝數聲排馬苦相催<lb/>
　　　曉看芙蓉　　　　　　　　　楊萬里<lb/>
兩嵗芙蓉無一枝今年萬朶壓枝低半紅半白花都間<lb/>
非短非長樹斬齊臨水釃粧新雨後出牆背面暁風西<lb/>
春英笑殺秋英淡祇恐濃于桃李蹊<lb/>
<pb n="KR4h0141_WYG_356-17a"/>
　　　蓮實　　　　　　　　　　<hi>金</hi>張　檝<lb/>
水妃擎出紺珠囊玊筍雕盤喜乍嘗膚白巳攙新藕嫩<lb/>
心清猶帯小荷香鬪餘翠鳥零珍羽飛盡黄蜂露蜜房<lb/>
口腹累人良可笑此身便欲老江鄉<lb/>
　　　三益堂芙蓉　　　　　　　<hi>元</hi>薩都拉<lb/>
斑簾十二卷輕碧秋水芙蓉隔畫欄綵扇迎風霞透影<lb/>
錦袍弄月酒生寒湘魂翠䄂畱江浦仙掌紅雲濕露盤<lb/>
祇恐淮南霜信早絳紗籠燭夜深㸔<lb/>
<pb n="KR4h0141_WYG_356-17b"/>
　　　白蓮　　　　　　　　　　<hi>元</hi>謝宗可<lb/>
三千宫額翠雲房洗褪鉛華淺淡粧仙掌月明應自怨<lb/>
東林夢逺為誰芳波澄夜静花無影露冷風清玉有香<lb/>
舞罷霓裳誰得似六郎清瘦比何郎<lb/>
　　　白蓮　　　　　　　　　　<hi>元</hi>王士熙<lb/>
昆吾纎刃刻芳菲玉女新抛織錦機無質易隨清露滴<lb/>
有情應化素雲飛青腰霜下蟾房冷皓首天邉鳥使稀<lb/>
最憶齊州舊遊處日斜雙槳折花歸<lb/>
<pb n="KR4h0141_WYG_356-18a"/>
　　　氷盤雪藕　　　　　　　　<hi>元</hi>周霆震<lb/>
清徹氷盤壓蔗漿酒酣雪藕近華堂凝寒色映瑶華脆<lb/>
真白絲連翠䄂香金掌曽聞承玉露瓊䑓忽見𢷬𤣥霜<lb/>
文園近日真消渴莫種蓮根引恨長<lb/>
　　　荷風　　　　　　　　　　<hi>明</hi>瞿　佑<lb/>
一陣南風一陣凉扁舟来到水雲鄉吹開太華峰頭雨<lb/>
散作西湖水面香清露瀉珠沾翡翠紅衣墜粉妬鴛鴦<lb/>
飄飄香䄂空中舉知是誰家窈窕娘<lb/>
<pb n="KR4h0141_WYG_356-18b"/>
　　　賜藕　　　　　　　　　　<hi>明</hi>李東陽<lb/>
祇向名花㸔畫圖忽驚仙骨在泥塗輕同握雪愁先碎<lb/>
細比餐氷聼却無郭北芳菲懐故里江南風味憶西湖<lb/>
渴塵此夜消應盡未羡金莖與玉壺<lb/>
　　　池蓮　　　　　　　　　　<hi>明</hi>朱之蕃<lb/>
藕花層疉㸃逥塘映日隨風逺送香翠被玉顔眠錦帳<lb/>
綠鬟紅粉舞霓裳承将暁露珠傾斛照徹晴波鏡對粧<lb/>
鷗鷺徊翔知眷戀可無觴詠答韶光<lb/>
<pb n="KR4h0141_WYG_356-19a"/>
　　　其二<lb/>
十畆横塘列芰荷虚亭開向綺霞窩嬌花浥露紅粧擁<lb/>
宻葉翻風翠䄂多越女翩翩偕巧笑湘娥冉冉共凌波<lb/>
不勞玊井峰頭覓坐對傾杯發浩歌<lb/>
　　　賜鮮藕　　　　　　　　　<hi>明</hi>于慎行<lb/>
芙蓉别殿暁風凉玉井靈根出水香薦熟方聞開寢廟<lb/>
賜鮮巳見布朝堂氷絲欲斷鮫人縷瓊液疑含閬苑霜<lb/>
憶昨金鼇橋上望紅衣翠盖滿銀塘<lb/>
<pb n="KR4h0141_WYG_356-19b"/>
　　　次張龍湖吏侍院中觀蓮　　<hi>明</hi>徐　階<lb/>
曲徑方池列館東荷開殊勝昔年紅虚瞻玊井青冥上<lb/>
似覩金蓮紫禁中佳實豫知深雨露苦心原自耐霜風<lb/>
亭亭獨立煙波冷肯羡春華在漢宫<lb/>
　　　和觀蓮　　　　　　　　　<hi>明</hi>陸樹聲<lb/>
秘省仙郎别苑東池開新長芰荷紅幽芳𣺌𣺌三湘外<lb/>
踈影亭亭一水中香濕瓊衣迷暁霧塵消羅韈起秋風<lb/>
玊堂歸後青藜照競擬金蓮出上宫<lb/>
<pb n="KR4h0141_WYG_356-20a"/>
　　　張卿子湯穉含泛舟㸔荷花　<hi>明</hi>程嘉燧<lb/>
主客琅玕爛熳同快哉誰為乞天公低昂霞綺船頭浪<lb/>
狼籍玻瓈盌面風蠲暑可忘吹大小析酲聊復辨雌雄<lb/>
飛花度水来何處折盡西陂勸酒筩<lb/>
　　五言絶句<lb/>
　　　采蓮　　　　　　　　　　<hi>唐</hi>崔國輔<lb/>
玉溆花爭發金塘水亂流相逄畏相失並著採蓮舟<lb/>
　　　臨湖亭　　　　　　　　　<hi>唐</hi>王　維<lb/>
<pb n="KR4h0141_WYG_356-20b"/>
輕舸迎上客悠悠湖上来當軒對樽酒四面芙蓉開<lb/>
　　　石蓮花　　　　　　　　　<hi>唐</hi>司空曙<lb/>
今逄石上生本自波中有紅艶秋風裏誰憐衆芳後<lb/>
　　　臨平湖　　　　　　　　　<hi>唐</hi>顧　况<lb/>
采藕平湖上藕泥封藕節船影入荷香莫衝蓮柄折<lb/>
　　　芙蓉榭　　　　　　　　　　顧　况<lb/>
風擺蓮衣乾月背鳥巢寒文魚翻亂葉翠羽上雕闌<lb/>
　　　賦得秋池一枝蓮　　　　　<hi>唐</hi>郭　恭<lb/>
<pb n="KR4h0141_WYG_356-21a"/>
秋至皆零落凌波獨吐紅託根方得所未肯即隨風<lb/>
　　　蓮葉　　　　　　　　　　<hi>唐</hi>李羣玊<lb/>
根是泥中玊心承露下珠在君塘下種埋沒任春蒲<lb/>
　　　静夜相思　　　　　　　　　李羣玊<lb/>
山空天籟寂水榭延輕凉浪定一浦月藕花閒自香<lb/>
　　　芙蓉　　　　　　　　　　<hi>元</hi>虞　集<lb/>
丹霞覆苑洲公子夜来遊終宴清露冷折花登綵舟<lb/>
　　　蓮藕花葉圖　　　　　　　<hi>元</hi>吳師道<lb/>
<pb n="KR4h0141_WYG_356-21b"/>
玊雪竅玲瓏紛披綠映紅生生無限意只在苦心中<lb/>
　　　蓮　　　　　　　　　　　<hi>元</hi>鄭允端<lb/>
本無塵土氣自在水雲鄉楚楚净如拭亭亭生妙香<lb/>
　　　採菱曲　　　　　　　　　<hi>明</hi>錢　宰<lb/>
綠柳横塘曲滄灣是妾家菱歌不觧唱秋水照荷花<lb/>
　　　其二<lb/>
谿上採蓮女秋波照晚粧心如蓮子苦情似藕絲長<lb/>
　　　其三<lb/>
<pb n="KR4h0141_WYG_356-22a"/>
荷葉紉為佩芙蓉緝作裳妾心花下藕節節是秋霜<lb/>
　　　採蓮曲　　　　　　　　　<hi>明</hi>熊　卓<lb/>
採蓮復採蓮盈盈水中路鴛鴦觸葉飛缷下團團露<lb/>
　　　采蓮曲　　　　　　　　　<hi>明</hi>常　倫<lb/>
素月開歌扇紅蕖艶舞衣隔江聞笑語隐隐棹歌歸<lb/>
　　　其二<lb/>
沼月並舟還荷花隘江水笑擘菡蓞開小小新蓮子<lb/>
　　　芙蓉　　　　　　　　　　<hi>明</hi>于若瀛<lb/>
<pb n="KR4h0141_WYG_356-22b"/>
入港采芙蓉芙蓉動㴸淰游魚聚蜂房吹作波心錦<lb/>
　　　採蓮女　　　　　　　　　<hi>明</hi>楊文儷<lb/>
若耶採蓮女日出蕩輕橈慣識谿中路歌聲入畫橋<lb/>
　　　採蓮　　　　　　　　　　<hi>明</hi>孟淑卿<lb/>
風日正晴明荷花蔽洲渚不見採蓮人只聞花下語<lb/>
　　十言絶句<lb/>
　　　採蓮曲　　　　　　　　　<hi>唐</hi>張　朝<lb/>
朝出沙頭日正紅晚来雲起半江中頼逄鄰女曽相識<lb/>
<pb n="KR4h0141_WYG_356-23a"/>
並著蓮舟不畏風<lb/>
　　　詠雙開蓮花　　　　　　　<hi>唐</hi>劉　商<lb/>
菡蓞新花暁並開濃粧羙笑面相偎西方采畫迦陵鳥<lb/>
早晚雙飛池上来<lb/>
　　　宫詞　　　　　　　　　　<hi>唐</hi>王　建<lb/>
風簾水閣壓芙蓉四面鈎欄在水中避熱不歸金殿内<lb/>
秋河織女夜窗紅<lb/>
　　　盆池　　　　　　　　　　<hi>唐</hi>韓　愈<lb/>
<pb n="KR4h0141_WYG_356-23b"/>
莫道盆池作不成藕梢纔種巳齊生從今有雨君湏記<lb/>
来聼蕭蕭打葉聲<lb/>
　　　種白蓮　　　　　　　　　<hi>唐</hi>白居易<lb/>
吳中白藕洛中栽莫戀江南花嬾開萬里擕歸爾知否<lb/>
紅蕉朱槿不将来<lb/>
　　　階下蓮　　　　　　　　　　白居易<lb/>
葉展影翻當砌月花開香散入簾風不如種在天池上<lb/>
猶勝生於野水中<lb/>
<pb n="KR4h0141_WYG_356-24a"/>
　　　白蓮池泛舟　　　　　　　　白居易<lb/>
白藕新花照水開紅窗小舫信風廻誰敎一片江南興<lb/>
逐我慇懃萬里来<lb/>
　　　㸔采蓮　　　　　　　　　　白居易<lb/>
小桃閒上小蓮船半采紅蓮半白蓮不似江南惡風浪<lb/>
芙蓉池在臥牀前<lb/>
　　　蓮塘　　　　　　　　　　<hi>唐</hi>孟　遲<lb/>
脉脉低回殷䄂遮臉横秋水髻盤鴉蓮莖有刺不成折<lb/>
<pb n="KR4h0141_WYG_356-24b"/>
盡日岸旁空㸔花<lb/>
　　　詠蓮　　　　　　　　　　<hi>唐</hi>温庭筠<lb/>
綠塘揺灔接星津軋軋蘭橈入白蘋應為洛神波上襪<lb/>
至今蓮蘂有香塵<lb/>
　　　白芙蓉　　　　　　　　　<hi>唐</hi>陸龜蒙<lb/>
澹然相對却成勞月染風裁箇箇髙似說玉皇親摘堕<lb/>
至今猶著水霜袍<lb/>
　　　秋荷　　　　　　　　　　　陸龜蒙<lb/>
<pb n="KR4h0141_WYG_356-25a"/>
蒲茸承露有佳色茭葉束煙如效顰盈盈一水不得渡<lb/>
冷翠遺香愁向人<lb/>
　　　重臺蓮花　　　　　　　　　陸龜蒙<lb/>
水國煙鄉足芰荷就中芳瑞此難過風情為與吳王近<lb/>
紅萼常敎一倍多<lb/>
　　　白蓮　　　　　　　　　　　陸龜蒙<lb/>
素蘤多蒙别艶欺此花真合在瑶池還應有恨無人覺<lb/>
月暁風清欲堕時<lb/>
<pb n="KR4h0141_WYG_356-25b"/>
　　　白蓮　　　　　　　　　　<hi>唐</hi>皮日休<lb/>
但恐醍醐難並㓗祇應薝蔔可齊香半垂金粉知何似<lb/>
静婉臨谿照額黄<lb/>
　　　重臺蓮花　　　　　　　　　皮日休<lb/>
欹紅婑媠力難任每葉頭邉半米金可得敎他水妃見<lb/>
兩重元是一重心<lb/>
　　　蓮葉　　　　　　　　　　<hi>唐</hi>鄭　谷<lb/>
移舟水濺参差綠倚檻風揺柄柄香多謝浣谿人未折<lb/>
<pb n="KR4h0141_WYG_356-26a"/>
雨中畱得盖鴛鴦<lb/>
　　　採蓮女　　　　　　　　　<hi>唐</hi>李　中<lb/>
晚凉含笑上蘭舟波㡳紅粧影欲浮陌上少年休植足<lb/>
荷香深處不囬頭<lb/>
　　　愛蓮　　　　　　　　　　<hi>宋</hi>朱　子<lb/>
聞道移從玉井旁開花十丈是尋常月明露冷無人見<lb/>
獨為先生引興長<lb/>
　　　臨平道中　　　　　　　　<hi>宋</hi>僧道潛<lb/>
<pb n="KR4h0141_WYG_356-26b"/>
風蒲獵獵弄輕柔欲立蜻蜓不自由五月臨平山下路<lb/>
藕花無數滿汀洲<lb/>
　　　池蓮　　　　　　　　　　<hi>金</hi>完顔璹<lb/>
輕輕資質淡娟娟㸃綴圓池亦可憐數㸃飛来荷葉雨<lb/>
暮香分得小江天<lb/>
　　　池荷　　　　　　　　　　<hi>元</hi>黄　庚<lb/>
紅藕花多映碧闌秋風纔起易彫殘池塘一段榮枯事<lb/>
都被沙鷗冷眼㸔<lb/>
<pb n="KR4h0141_WYG_356-27a"/>
　　　荷花詞次韻周伯温叅政　　<hi>元</hi>張　昱<lb/>
一種西湖與若耶鴛鴦宿處便為家秋房結得新蓮子<lb/>
便是當時藕上花<lb/>
　　　竹枝詞　　　　　　　　　<hi>元</hi>丁鶴年<lb/>
水上摘蓮青的的泥中採藕白纎纎却笑同根不同味<lb/>
蓮心清苦藕芽甜<lb/>
　　　采蓮歌　　　　　　　　　<hi>明</hi>劉　基<lb/>
采得紅蓮愛白蓮雙橈快轉怕人先爭知要緊翻成慢<lb/>
<pb n="KR4h0141_WYG_356-27b"/>
菱葉中間絆却船<lb/>
　　　過南湖戲折藕花　　　　　<hi>明</hi>吳　植<lb/>
秋日南湖戲采蓮鴛鴦飛上木蘭船一聲白紵知何處<lb/>
無復閒情似少年<lb/>
　　　采蓮曲　　　　　　　　　<hi>明</hi>胡　侍<lb/>
棹謳宛轉發中川隊隊紅粧競採蓮欲就前谿問名姓<lb/>
蓮花當住木蘭船<lb/>
　　　採蓮曲　　　　　　　　　<hi>明</hi>魏學禮<lb/>
<pb n="KR4h0141_WYG_356-28a"/>
煙中一葉採蓮舟兩岸香風正早秋瞥見江南明月上<lb/>
玊簫吹斷紫雲愁<lb/>
　　　採蓮曲　　　　　　　　　<hi>明</hi>沈明臣<lb/>
生長江南慣採蓮棹歌聲裏鬪嬋娟十三十四年相亞<lb/>
覆額低眉各可憐<lb/>
　　　其二<lb/>
荷葉蓮枝水面齊采花歸去夕陽低綠蕪一道分南北<lb/>
猶有歌聲繞大隄<lb/>
<pb n="KR4h0141_WYG_356-28b"/>
　　　其三<lb/>
少女明粧出采蓮雙頭並蔕獨心憐不知金釧何時堕<lb/>
空手来歸意惘然<lb/>
　　　其四<lb/>
白面紅粧二八春藏羞不肯過東鄰偶從綠水橋邉去<lb/>
誰道荷花妬殺人<lb/>
　　　其五<lb/>
月照波紋似鴨頭一船雙槳蕩中流采蓮不道羅裠濕<lb/>
<pb n="KR4h0141_WYG_356-29a"/>
歸曬雕欄夜不收<lb/>
　　　瑞蓮應制　　　　　　　　<hi>明</hi>潘　緯<lb/>
盆作金龍百寳装波心常現玊毫光新秋一朶青蓮湧<lb/>
三十六宫聞妙香<lb/>
　　　其二<lb/>
瑶池漫說千年藕玉井虚傳十丈花爭似九莖開五色<lb/>
西天瑞現帝王家<lb/>
　　　盆荷　　　　　　　　　　<hi>明</hi>徐　階<lb/>
<pb n="KR4h0141_WYG_356-29b"/>
四面花開玊露滋暁風翻雨夜垂垂淵明酒思濓谿癖<lb/>
慿仗盆池借一枝<lb/>
　　　藕花居　　　　　　　　　<hi>明</hi>陳　鳯<lb/>
十里蓮花過眼新水風猶自起香塵明年還約㸔花侣<lb/>
来喚湖邉雪藕人<lb/>
　　　鄰家植荷盆中髙出牆外予於齋頭見之戲題<lb/>
　　　　一絶　　　　　　　　　<hi>明</hi>邵　濓<lb/>
露珠濯濯暁光新紅粉初施彩色勻憔悴自憐非宋玊<lb/>
<pb n="KR4h0141_WYG_356-30a"/>
　東家何事亦窺臣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0141_WYG_356-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定佩文齋詠物詩選巻三百五十八<lb/>
</p>
<p>
</p>
  </div>
</body>
</text>
</TEI>
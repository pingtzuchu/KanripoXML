<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>孝詩</head>
    <p>
<pb n="KR4d0360_WYG_000-1a"/>
欽定四庫全書　　　　　集部四<lb/>
　孝詩　　　　　　　　　别集類三<hi>宋</hi>
　　提要<lb/>
　　　　<hi>臣</hi>等謹案孝詩一巻宋林同撰同字子真<lb/>
　　　　號空齋福清人祖瑑直寶章閣父公遇字<lb/>
　　　　養正䕃補寧化尉以不忍違親乞奉祠服闋<lb/>
　　　　調户曺不就自營精舎以居扁曰寒齋同其<lb/>
　　　　長子也與弟合字子常俱有隠操後元兵至<lb/>
<pb n="KR4d0360_WYG_000-1b"/>
　　　　福州抗節死之林希逸鬳齋續集中與其兄<lb/>
　　　　弟贈答詩文甚多又有同所作壬申酬倡集<lb/>
　　　　䟦今其書已佚惟此集猶傳前有淳祐庚戌<lb/>
　　　　劉克莊序皆摭古今孝事毎事為一五言絶<lb/>
　　　　句一首亦間有兩事合詠為一者其變例也<lb/>
　　　　凡聖人之孝十首賢者之孝二百四十首仙<lb/>
　　　　佛之孝十首異域之孝十首物類之孝十首<lb/>
　　　　其間如唐李迥秀之類本為佞幸葢以一節<lb/>
<pb n="KR4d0360_WYG_000-2a"/>
　　　　取之至寒山子煮爺煮娘之類則愛無差等<lb/>
　　　　之談録之不免於駁襍然大㫖主於敦飭人<lb/>
　　　　倫感發天性未可以其詞㫖陳腐棄之况其<lb/>
　　　　人始以孝著終以忠聞雖零篇斷什猶當珍<lb/>
　　　　而惜之是固不僅以文章論矣案宋史忠義<lb/>
　　　　傳稱林空齋失其名已為失考又誤以空齋<lb/>
　　　　為同之子分一人為二人併云空齋舉進士<lb/>
　　　　歴知縣考克莊序謂同兄弟俱未脱白又嘗<lb/>
<pb n="KR4d0360_WYG_000-2b"/>
　　　　曰年未四十慨然罷舉是同固未嘗舉進士<lb/>
　　　　也又宋人劉麟瑞昭忠逸詠稱林處士同是<lb/>
　　　　同固未嘗任知縣也且麟瑞詩内有血書矮<lb/>
　　　　壁存吾節氣貫長虹任汝烹句又與史之嚙<lb/>
　　　　指血書壁自誓不屈諸語相合然則死節者<lb/>
　　　　為同而非同之子也明甚宋史殊為失實又<lb/>
　　　　福建通志人物傳稱林同字子真公遇子元<lb/>
　　　　兵至不屈死隠逸傳又稱林仝字子貞與弟<lb/>
<pb n="KR4d0360_WYG_000-3a"/>
　　　　合並有隱操至元中郡府上其行誼詔徴不<lb/>
　　　　就合字子常云云其説又異然同合之俱為<lb/>
　　　　公遇子已見原序同字子真合字子常已見<lb/>
　　　　鬳齋集俱確鑿可信通志既以死難之林同<lb/>
　　　　為公遇子則隱逸之林仝不得又曰弟合字<lb/>
　　　　子常也且改同為仝改子真為子貞並屬㸃<lb/>
　　　　畫音聲之變明為傳寫訛謬分為二人至曺<lb/>
　　　　溶學海類編亦載孝詩一巻題長樂林同季<lb/>
<pb n="KR4d0360_WYG_000-3b"/>
　　　　野著名同而地與字俱異又不知其何所據<lb/>
　　　　矣乾隆四十六年十月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4d0360_WYG_000-4a"/>
孝詩原序<lb/>
寒齋力辭聘召死於隱約子同合以表其阡旌其閭為<lb/>
未足也行其書焉嗣其學焉同又摭載籍以來孝於父<lb/>
母者事為一詩詩具一意各二韻二十字積至三百首<lb/>
起邃古迄叔季兼取明天理未嘗泯也自聖賢至異域<lb/>
異類並録見天性未嘗異也事陳而意新辭約而義溥<lb/>
賢於烟雲月露之作逺矣始寒齋之事寳章也視調膳<lb/>
裼襲之節以康其體躬場圃井臼之勞以裕其力人知<lb/>
<pb n="KR4d0360_WYG_000-4b"/>
寳章之勇退而不知其退之有以自樂也同合之事寒<lb/>
齋也亦然昔曾元養參矣不如參之養晳石奮諸子恬<lb/>
侯稍不逮建至孫而孝謹遂衰今石塘之林奕世家法<lb/>
嗣守不墜有古人所難能者惜其弟兄俱未脱白脩於<lb/>
家浮沉於閭里而已余嘗恨世儒率華過其實惟同華<lb/>
實相副其操行葢漢孝亷之盛舉也詞藝亦唐進士之<lb/>
髙選也頃艮齋謝公嘗彚孝史五十巻上之阜陵同此<lb/>
詩他日必與謝公之史並行淳祐庚戌白露節前史官<lb/>
<pb n="KR4d0360_WYG_000-5a"/>
劉克莊序<lb/>
</p>
<p>
</p>
  </div>
</body>
</text>
</TEI>
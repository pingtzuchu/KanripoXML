<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0470_WYG_000-1a"/>
欽定四庫全書　　　　　集部五<lb/>
　提要<lb/>
　　陳秋巖詩集二巻　　　别集類四<hi>元</hi>
　　　　<hi>臣</hi>等謹案陳秋巖集散見永樂大典中然不<lb/>
　　　　著其名亦不著時代考焦竑國史經籍志有<lb/>
　　　　陳宜甫秋巖集當即其人而爵里則終無可<lb/>
　　　　考集中接劉介臣書詩云㡬回夢裏尋君去<lb/>
　　　　三尺書來約我歸閩海浪肥春雨過和林沙<lb/>
<pb n="KR4d0470_WYG_000-1b"/>
　　　　逺曉雲飛則當為閩人又有庚辰再隨駕北<lb/>
　　　　行二詩庚辰為至元十七年則元世祖時嘗<lb/>
　　　　為侍從又有讀元貞改元詔詩丙申十月扈<lb/>
　　　　從晉王領降兵入京朝覲詩考之元史丙申<lb/>
　　　　為元貞二年晉王名噶瑪喇<hi>案噶瑪喇原作甘麻剌今改正</hi>
　　　　裕宗長子天性仁厚御下有恩王府官屬自<lb/>
　　　　内史以下俱請命天子不敢稍專嘗出鎮北<lb/>
　　　　邉叛王永和爾<hi>案永和爾原作岳木忽兒今改正</hi>等聞其至<lb/>
<pb n="KR4d0470_WYG_000-2a"/>
　　　　望風請降至元二十七年封梁王二十九年<lb/>
　　　　改封晉王所云領降兵者應即此事則成宗<lb/>
　　　　時又為晉王僚屬其詩多與盧摰姚燧趙孟<lb/>
　　　　頫程鉅夫留夢炎等相為倡和而諸人詩乃<lb/>
　　　　罕及之其始末遂不可復詳矣原集焦志作<lb/>
　　　　一巻然篇什稍多疑其字畫偶誤今據永樂<lb/>
　　　　大典所存者編為上下二巻其詩大抵源出<lb/>
　　　　元白雖運意遣詞乏深刻竒警之致而平正<lb/>
<pb n="KR4d0470_WYG_000-2b"/>
　　　　通達語無格礙要自不失為雅音也乾隆四<lb/>
　　　　十六年九月恭校上<lb/>
　　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
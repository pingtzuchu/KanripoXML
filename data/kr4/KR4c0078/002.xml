<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>温飛卿詩集箋注巻二</head>
    <p>
<pb n="KR4c0078_WYG_002-1a"/>
欽定四庫全書<lb/>
　温飛卿詩集箋注巻二　　　明　曽益　撰<lb/>
　　　　　　　　　　　　　長洲顧<hi>予咸立  嗣</hi>補<lb/>
　　蘭塘詞<hi>淮揚志畧蘭瑭浦東接得勝湖西接海陵谿中植蓮蕅菱茭唐時為勝遊處</hi>
塘水汪汪鳬唼喋<hi>上林賦唼喋菁藻咀嚼菱蕅通俗文水鳥食謂之啑啑與喋同</hi>憶上<lb/>
江南木蘭檝<hi>薛道衡詩新船木蘭檝詳巻四</hi>繡領<hi>一作/頸</hi>金須蕩倒光<hi>補漢</hi>
<hi>書廣川王去姬為去刺方領繡晉灼曰今之婦人直領也繡為方領上刺作黼黻文吳筠雜句繡領合歡斜</hi>
團團皺綠雞頭葉<hi>稽含艸木状雞頭一名雞壅葉蹙衂如沸有芒刺補方言南楚謂之雞頭</hi>
<pb n="KR4c0078_WYG_002-1b"/>
<hi>北燕謂之䓈青徐淮泗之間謂之芡</hi>露凝荷巻珠淨員紫菱刺短浮根纒<lb/>
<hi>爾雅菱一名薢茩埤雅菱白花紫角有刺庾信詩紫菱生輭角</hi>小姑歸晚紅妝淺<hi>隋煬帝詩</hi>
<hi>菱潭落日雙鳬舫綠水紅妝兩揺漾補古樂府小姑始扶牀</hi>鏡裏芙容照水鮮<hi>補樂府青</hi>
<hi>陽歌曲青荷蓋綠水芙容發紅鮮</hi>東溝潏潏<hi>一作繘繘</hi>勞回首欲寄一桮瓊<lb/>
液酒<hi>補漢武内傳上藥有風實雲子玉液金漿謝變方諸曲瓊醴和金液</hi>知道無郎卻有<lb/>
情<hi>晉樂府青溪小姑曲小姑所居獨處無郎</hi>長教月照相思柳<hi>梁簡文帝折楊柳詩曲終</hi>
<hi>無别意并是為相思</hi>
　　晚歸曲<lb/>
<pb n="KR4c0078_WYG_002-2a"/>
格格水禽飛帶波孤光斜起夕陽多<hi>沈約詠湖中雁羣浮動輕浪單泛逐</hi>
<hi>孤光</hi>湖西山淺似相笑<hi>畫苑春山澹/冶而如笑</hi>菱刺惹衣攢黛蛾<hi>補煙</hi>
<hi>花記隋煬帝宫人畫長蛾日給螺子黛五斛王僧孺春閨怨愁來不理鬢春至更攢睂</hi>青絲繫船<lb/>
<hi>才調集作舟</hi>向江木<hi>梁元帝詩向解青/絲纜將移丹桂舟</hi>蘭芽出土吳江曲<hi>補鮑</hi>
<hi>昭白紵歌桃含紅萼蘭紫芽</hi>水極晴揺泛灎紅<hi>江淹休上人怨别露彩方泛灎月華始裵</hi>
<hi>回</hi>艸平春染煙綿綠玉鞭騎馬白玉<hi>才調集/作楊叛</hi>兒<hi>杜甫詩麒麟受</hi>
<hi>玉鞭補唐書樂志楊叛兒齊隆昌時女巫之子曰楊旻少時隨母入宫及長為何后寵童謡云楊婆兒共戲來</hi>
<hi>所歡語譌遂成楊叛兒</hi>刻金作鳳光參差<hi>陳後主楊叛兒曲龍媒玉珂馬鳳軫繡香車</hi>
<pb n="KR4c0078_WYG_002-2b"/>
丁丁暖漏滴花影催入景陽人不知<hi>見巻一</hi>彎隄弱柳遥<lb/>
相曯<hi>張正見賦得桞春映斜溪千仞清溪險三陽弱桞春</hi>雀扇員<hi>一作團</hi>員掩香玉<lb/>
<hi>見巻六</hi>蓮塘艇子歸不歸<hi>補江淹西州曲采蓮南塘秋蓮花過人頭古樂府莫愁樂艇子</hi>
<hi>打兩槳催送莫愁來</hi>柳暗桑穠聞布穀<hi>廣雅擊穀布榖也以布種時鳴傅𤣥賦聆布穀之晨</hi>
<hi>鳴</hi>
　　故城曲<lb/>
漠漠沙隄煙隄西雉子斑<hi>樂府古題有雉子斑</hi>雉聲何角角<hi>音谷</hi>麥<lb/>
秀桑隂閒<hi>補枚乗七發麥秀<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>兮雉朝飛詩桑者閒閒兮</hi>游絲蕩平綠<hi>沈約詩游絲映</hi>
<pb n="KR4c0078_WYG_002-3a"/>
<hi>空轉髙楊拂地垂</hi>明滅時相續白馬金絡頭<hi>鮑昭樂府驄馬金絡頭</hi>東風<lb/>
故城曲故城殷貴嬪<hi>嗣立案南史殷淑儀麗色巧笑寵冠後宫及薨宋孝武帝常思見之</hi>
<hi>遂為通替棺欲見輒引替覩尸如此積日形色不異追贈貴妃諡曰宣及葬給輼輬車羽葆鼔吹上自於南掖</hi>
<hi>門臨過喪車悲不自勝左右莫不掩泣</hi>曾占未來春自從香骨化飛作馬<lb/>
蹄塵<hi>嗣立案謝莊宋孝武宣貴妃誄銷神躬於壤末散靈魄於天潯</hi>
　　昆明治<hi>一作池</hi>水戰詞<hi>嗣立案漢書武帝元狩三年減隴西北地上郡戍卒半發</hi>
　　　<hi>讁吏穿昆明池臣瓚曰西南夷傳有越巂昆明國有滇池方三百里漢使求身毒國而為昆明</hi>
　　　<hi>所閉今欲伐之故作昆明池象之以習水戰在長安西南西京雜記武帝作昆明池欲伐昆吾</hi>
<pb n="KR4c0078_WYG_002-3b"/>
　　　<hi>夷教習水戰因而于上游戲養魚魚給諸陵廟祭祀餘付長安市賣之池周回四十里</hi>
汪汪積水光連空<hi>李百藥遊昆明池詩積水浮深智</hi>重疊細紋交瀲<hi>一作</hi>
<hi>晴漾</hi>紅赤帝龍孫鱗甲怒<hi>補漢髙帝紀有大蛇當道髙祖醉斬蛇有一老嫗哭曰吾子白</hi>
<hi>帝子也化為蛇當道今者赤帝子斬之杜甫哀王孫髙帝子孫盡隆準龍種自與常人殊</hi>臨流一眄<lb/>
<hi>一作時</hi>生隂風<hi>謝朓詩切/切隂風暮</hi>鼉鼔三聲報天子<hi>李斯諫逐客書樹靈鼉之</hi>
<hi>鼔</hi>雕旗獸艦凌波起<hi>嗣立案西京雜記昆明池中有戈船樓船各數百艘樓船上建樓櫓</hi>
<hi>戈船上建戈矛四角悉垂幡旄旍葆麾蓋照灼涯涘余少時猶憶見之</hi>雷吼濤驚白若<hi>一作</hi>
<hi>石</hi>山石鯨眼裂蟠蛟死<hi>嗣立案西京雜記昆明池刻玉石為鯨魚每至雷雨魚常鳴吼</hi>
<pb n="KR4c0078_WYG_002-4a"/>
<hi>鬐尾皆動漢世祭之以祈雨往往有驗</hi>滇池海浦俱喧豗<hi>補華陽國志澤下流淺狹狀如</hi>
<hi>倒池故曰滇池李白詩飛湍瀑流爭喧豗</hi>青翰畫鷁<hi>一作幟/白旌</hi>相次來<hi>嗣立案說苑鄂</hi>
<hi>君乗青翰之舟子虚賦浮文鷁張揖曰鷁水鳥也畫其象於船首也</hi>箭羽槍纓三百萬蹋<lb/>
翻西海生塵埃<hi>王充論衡漢得西王母石室立西海郡在阿瓦列僊傳方平笑曰聖人皆言海</hi>
<hi>中行復揚塵也</hi>茂陵僊去菱花老<hi>補漢書武帝葬茂陵莊子華封人謂堯曰千嵗厭世去而</hi>
<hi>上僊乗彼白雲至於帝鄉任希古昆明池詩萍葉疑江上菱花似鏡前</hi>唼唼游魚近煙島<lb/>
<hi>嗣立案潘岳闗中記漢武習水戰作昆明池人釣魚綸絶而去夢於帝求去其鉤明日帝戲於池見魚銜索帝</hi>
<hi>取其鉤放之間三日復游池濱得珠一雙帝曰豈非昔魚之報也</hi>渺莽殘陽釣艇歸<hi>庾信</hi>
<pb n="KR4c0078_WYG_002-4b"/>
<hi>昆明池詩密菱障浴島髙荷没釣船</hi>綠頭江鴨眠沙艸<lb/>
　　謝公墅歌<hi>補謝安傳安字安石贈太傅更封廬陵郡公安於東山營墅樓館林竹甚盛每</hi>
　　　<hi>攜中外子姪往來遊集</hi>
朱雀航南繞香陌<hi>南畿志朱雀航即朱雀橋地名在城南烏衣巷口</hi>謝郎東墅<lb/>
連春碧鳩眠髙柳日方融<hi>古樂府北柳有鳴鳩</hi>綺榭飄颻紫庭客<lb/>
<hi>梁武帝遊女曲戲金闕遊紫庭補蔡邕琴操周成王琴歌曰鳳凰翔兮紫庭余何德兮感靈</hi>文楸方<lb/>
罫花參差<hi>補杜陽雜編日本東三萬里有集真島産楸玉狀如楸木琢之為棊局光潔可鑑嗣立案</hi>
<hi>桓譚新論俗有圍棊或言是兵法之類也及為之上者張置疏逺多得道而為勝中者務相絶遮要以爭趨利</hi>
<pb n="KR4c0078_WYG_002-5a"/>
<hi>下者守邊趨作罫目生於小地猶薛公之言黥布反也上計取吳楚廣道者也中計塞城絶遮要爭利者也下</hi>
<hi>計據長沙以臨越此守邊隅趨作罫者也更始帝將相不能防衛而令罫中死棊皆生韋曜博奕論所務不過</hi>
<hi>方罫之間</hi>心陣未成星滿池<hi>李洪謙觀棊詩爭先各有心</hi>四座無喧梧竹<lb/>
靜金蟬玉柄俱持<hi>一作支</hi>頤<hi>董巴輿服志侍中中常侍冠武弁大冠加金璫跗蟬為文</hi>
<hi>晉書王衍恒捉白玉柄麈尾</hi>對局含嚬<hi>一作/情</hi>見千里<hi>嗣立案謝安傳時符堅强盛疆</hi>
<hi>場多虞安遣弟石及兄子𤣥等征討堅百萬次於淮肥京師震恐加安征討大都督𤣥入問計安夷然曰已别</hi>
<hi>有㫖既而寂然𤣥令張𤣥重請安遂命駕出山墅親朋畢集方與𤣥圍棊賭别墅安常棊劣於𤣥是日𤣥懼便</hi>
<hi>為敵手而又不勝安謂其甥羊曇曰以墅乞汝𤣥等既破堅捷書至安方對客圍棊看書竟便携放牀上棊如</hi>
<pb n="KR4c0078_WYG_002-5b"/>
<hi>故客問之徐曰小兒輩遂已破賊</hi>都城已得長蛇尾<hi>嗣立案謝朓八公山詩長蛇固能翦</hi>
<hi>李善曰長蛇喻堅也</hi>江南王氣繫疎襟<hi>補孫盛晉陽秋秦時望氣者曰東南有天子氣五百</hi>
<hi>年有王者興至晉元帝適逢其時</hi>未許苻堅過淮水<hi>嗣立案謝𤣥傳苻堅兵次項城詔以</hi>
<hi>𤣥為前鋒距之堅列陳肥水𤣥以精銳八千渡肥水決戰肥水南堅中流矢衆奔潰自相蹈藉投水死者不可</hi>
<hi>勝計肥水為之不流</hi>
　　罩魚歌<hi>雜言○案爾雅籗謂之罩今捕魚籠也</hi>
朝罩罩城東<hi>一作南詩南有嘉魚烝然罩罩</hi>莫罩罩城西兩槳鳴幽幽<lb/>
蓮子相髙低<hi>嗣立案江淹西州曲兩槳橋頭渡又低頭弄蓮子蓮子清如水</hi>持罩入深<lb/>
<pb n="KR4c0078_WYG_002-6a"/>
水金鱗大如手<hi>嗣立案古樂府罩詞罩初何得端來得鮒小者如手大者如履</hi>魚尾迸<lb/>
員波千珠落湘蕅<hi>江淹蓮花賦著縹菱兮出波擥湘蓮兮映渚</hi>風颸颸雨離<lb/>
離菱茭<hi>一作尖</hi>刺鸂鷘飛水連網眼白如景淅瀝篷聲寒<lb/>
㸃微楚岸有花花蓋屋金塘柳色前谿曲<hi>補劉楨公讌詩䓿萏溢金</hi>
<hi>塘寰宇記前溪在烏程縣南東入太湖謂之風渚夾溪悉生箭箬晉車騎將軍沈玩家於此樂府有前溪曲玩</hi>
<hi>所製</hi>悠悠<hi>一作/溶</hi>杳若去無窮五色澄潭鴨頭綠<hi>嗣立案唐書髙麗國</hi>
<hi>有馬訾水出靺鞨之白山色若鴨頭號鴨綠水李白詩遥看漢水鴨頭綠</hi>
　　春洲曲<lb/>
<pb n="KR4c0078_WYG_002-6b"/>
韶光染色如蛾翠<hi>見巻一</hi>綠濕紅鮮水容媚<hi>補李百藥詩飛日落紅鮮</hi>
蘇小慵多蘭渚閒<hi>蘇小注詳下嗣立案徐注海錄碎事山隂縣西南二十里有蘭渚</hi>融<lb/>
融浦日鵁鶄寐<hi>埤雅鵁鶄一名鳽似鳬而脚髙有毛冠長目以睛交故云交睛徐注上林賦交</hi>
<hi>晴旋目</hi>紫騮蹀躞金銜嘶<hi>尸子赤馬黑色曰騮陳後主詩蹀躞紫騮馬照耀白銀鞍</hi>岸<lb/>
上揚鞭煙艸迷<hi>補江總紫騮馬揚鞭向柳市細蹀上金隄范雲閨思春艸醉春煙</hi>門外<lb/>
平橋連柳隄歸來晚樹黃鸎啼<hi>補蕭子顯春别黄鳥芳樹情相依</hi>
　　臺城曉朝曲<hi>建業宫闕志臺城在應天府上元縣東北本吳後苑城即晉建業宫在鍾</hi>
　　　<hi>山側</hi>
<pb n="KR4c0078_WYG_002-7a"/>
司馬門前火<hi>一作柳</hi>千炬<hi>嗣立案金陵志建業宫有五門正南曰大司馬門左曰閶闔門</hi>
<hi>北曰昌平門東西門曰東掖西掖大司馬門與都城宣陽門相對漢書注師古云凡言司馬門者宫垣之内兵</hi>
<hi>衛所在四面皆冇司馬主武事故總謂宫之外門為司馬門李肇國史補冬至元日百官已集宰相列燭多至</hi>
<hi>數百炬謂之火城至則衆燭皆滅</hi>闌干星<hi>一作/北</hi>斗天將曙<hi>古樂府月落參横北斗闌</hi>
<hi>干注闌干横斜貌</hi>朱網龕鬖丞相車<hi>謝朓直中書省詩㴱沈映朱網</hi>曉隨疊鼔<lb/>
朝天去<hi>補衛公兵法日出没時撾鼔三百三十三槌為一通鼔音止角音動吹十二聲為一疊三角三</hi>
<hi>鼔而昏明畢也</hi>博山鏡樹香䒠茸褭褭浮航金畫龍<hi>晉東宫舊事皇太子</hi>
<hi>服用則有銅博山香鑪嗣立案劉繪博山香鑪詩蔽虧千種樹出没萬重山又下刻蟠龍勢矯首半銜蓮梁武</hi>
<pb n="KR4c0078_WYG_002-7b"/>
<hi>帝雍臺詩䒠茸臨紫桂</hi>大江斂勢避辰極兩<hi>一作雙</hi>闕㴱嚴煙翠濃<lb/>
<hi>南史宋孝武大明七年於傅望梁山立雙闕</hi>
　　走馬樓三更曲<hi>西宗記大福殿重樓連閣緜亘西殿有走馬樓南北長百餘步樓下</hi>
　　　<hi>即九僊門西入苑拾翠樓在大福殿東北嗣立案南部新書驪山華清宫毁廢已久今所存唯</hi>
　　　<hi>繚垣耳朝元閣在山嶺之上山腹即長生殿殿東西盤石道自山麓而上道側有飲酒亭子明</hi>
　　　<hi>皇吹笛樓宫人走馬樓故基猶存繚垣之内杜佑通典一夜分五更者以五夜更易為名也顔</hi>
　　　<hi>之推曰五夜謂以甲乙丙丁戊記其次第也㸃者則以下漏滴水為名每一更人分為五㸃也</hi>
　　　<hi>西京賦衛以虎威章溝嚴更之署</hi>
<pb n="KR4c0078_WYG_002-8a"/>
春姿暖氣昏神沼李樹拳枝紫芽小<hi>補神僊傳老子姓李名耳字伯陽楚</hi>
<hi>國苦縣賴鄉人也母到李樹下生老子生而能言指李樹曰以此為我姓詳巻四杜甫𤣥元皇帝廟詩僊李蟠</hi>
<hi>根大淮南王招隠士偃蹇連巻兮枝相繚</hi>玉皇夜入未央宫<hi>靈異經玉皇居於雲房有紅雲</hi>
<hi>繞之漢書髙祖至長安蕭何作未央宫</hi>長火千條照棲鳥馬過平橋通畫<lb/>
堂<hi>一統志西渭橋在舊長安西亦曰平橋唐時名咸陽橋補漢成帝記元帝在太子宫生甲觀畫堂為世適</hi>
<hi>皇孫詳巻一</hi>虎幡<hi>一作/蟠</hi>龍㦸風悠<hi>一作/飄</hi>揚<hi>嗣立案文獻通考幡有告止傳教信</hi>
<hi>幡皆絳帛錯采為字上有朱絲小蓋四角垂羅紋佩繫龍頭竿上錯采字下告止為雙鳳傳教為雙白虎信幡</hi>
<hi>為雙龍又㦸有枝兵也木為刃赤質畫雲氣上垂交龍掌五色帶</hi>簾間<hi>一作前</hi>清唱報寒<lb/>
<pb n="KR4c0078_WYG_002-8b"/>
㸃<hi>唐制率更掌漏刻五五令相次為二十五㸃補韓愈東方未明雞三號更五㸃</hi>丙舍無人遺<lb/>
燼香<hi>左傳收合餘燼補後漢清河王慶傳後慶以長别居丙舍</hi>
　<hi>嗣立案唐書𤣥宗第十八子瑁封壽王后妃傳貴妃楊氏始為壽王妃開元二十四年武惠妃薨後宫無</hi>
　<hi>當帝意者或言妃姿質天挺宜充掖庭遂召内禁中匄籍女冠號太真天寳四年立為貴妃更為壽王䀻</hi>
　<hi>韋昭訓女末二句即義山詩夜半宴歸宫漏永薛王沈醉壽王醒意也</hi>
　　達摩<hi>樂府詩集作磨</hi>支曲<hi>雜言○嗣立案樂府詩集近代歌辭有達磨支唐㑹典天寳十</hi>
　　　<hi>三載改違磨支為泛蘭叢樂苑泛蘭叢羽調曲又有急泛蘭叢樂府雜錄達磨支健舞曲也</hi>
擣麝成塵香不滅<hi>嵇康論麝食柏而香詳巻一</hi>拗蓮作寸絲難絶<hi>江淹</hi>
<pb n="KR4c0078_WYG_002-9a"/>
<hi>思北歸賦蕅生蓮兮吐絲嗣立案徐注樂府折楊柳歌上馬不捉鞭反拗楊栁枝下馬吹長笛愁殺行客兒拗</hi>
<hi>字本此</hi>紅淚文姬洛水春<hi>范氏後漢書陳留蔡邕女名琰字文姬博學有才辨適河東衛</hi>
<hi>仲道夫亡無子興平中喪亂為胡騎所獲沒入南匈奴左賢王十二年生二子曹公素與伯喈善遣使及金璧</hi>
<hi>贖之嫁與董祀</hi>白頭蘇武天山雪<hi>蘇武傳單于幽武置大窖中絶不飲食天雨雪武臥齧雪</hi>
<hi>與旃毛并咽之數日不死匈奴以為神詳巻四補西河舊事白山之中有好木匈奴謂之天山廣志西域有白</hi>
<hi>山通嵗有雪亦名雪山漢書注祁連山即天山也匈奴呼天為祁連詳巻三</hi>君不見無愁髙<lb/>
緯花漫漫<hi>補北齊紀後主髙緯頗學綴文置文林館引諸文士焉盛為無愁之曲自彈胡琵琶而唱</hi>
<hi>之侍和之者以百數人人間謂之無愁天子宫掖婢皆封郡君宫女寳衣玉食者五百餘人其嬪嬙諸院中起</hi>
<pb n="KR4c0078_WYG_002-9b"/>
<hi>鏡殿寳殿瑇瑁殿丹青雕刻妙極當時周師漸逼將遜於陳為周所獲送長安封温國公至建德七年誣以謀</hi>
<hi>反賜死</hi>漳浦宴餘清露寒<hi>水經漳水出上黨長子縣發鳩山東過鄴縣西又東北過阜城</hi>
<hi>縣與河㑹</hi>一旦臣僚共囚虜<hi>徐注吳書秦旦與黃彊等議孰與偷生苟活長為囚虜</hi>欲<lb/>
吹羌笛先汍瀾<hi>歐陽建詩揮筆涕汍瀾</hi>舊臣頭鬢霜雪<hi>才調集作華</hi>早<lb/>
<hi>補子夜四時歌感時為歡歎霜鬢不可視</hi>可惜雄心醉中老萬古春歸夢不<lb/>
歸鄴城風雨連天艸<hi>補唐書相州鄴郡屬河北道乾元二年改為鄴城</hi>
　　陽春曲<hi>嗣立案古今樂錄梁天監十一年武帝改西曲製江南上雲樂十四曲江南弄七曲</hi>
　　　<hi>又沈約作四曲三曰陽春曲亦謂之江南弄云樂府解題陽春傷也一云傷時也</hi>
<pb n="KR4c0078_WYG_002-10a"/>
雲母空窗曉煙薄<hi>補王褒詩髙箱照雲母</hi>香昏龍氣凝暉閣<hi>嗣立案徐</hi>
<hi>注梁四公記西海出龍腦香詳巻一宋王應麟玉海唐凝暉閣在太極宫</hi>霏霏霧雨杏花天<lb/>
簾外春威<hi>一作寒</hi>著羅幕<hi>徐注王昌齡春宫曲簾外春寒賜錦袍鮑昭行路難文窗繡户</hi>
<hi>垂羅幕</hi>曲闌伏檻金麒麟<hi>補宋玉招魂坐堂伏檻臨曲池些</hi>沙苑芳郊連<lb/>
翠茵<hi>補元和郡國志沙苑在同州馮翊縣南十二里東西八十里南北三十里其處宜六畜置沙苑監唐</hi>
<hi>六典沙苑監掌牧隴右諸牧牛馬謝萬春遊賦艸靡靡以成茵</hi>廏馬何能齧芳艸<hi>嗣立案杜</hi>
<hi>甫沙苑行苑中騋牝三千匹豐草青青寒不死又留花門沙苑臨清渭泉香艸豐潔</hi>路人不敢隨<lb/>
流塵<lb/>
<pb n="KR4c0078_WYG_002-10b"/>
　　湘東宴曲<hi>補水經注臨承縣即故酃縣也縣即湘東郡治郡舊治在湘水東故以名郡</hi>
湘東夜宴金貂人<hi>梁元帝詩金貂總上流</hi>楚女含情嬌翠嚬玉管<lb/>
將吹插鈿帶錦囊斜拂雙麒麟<hi>漢武内傳帝見西王母巾笈中有一巻書盛以</hi>
<hi>紫錦之囊嗣立案徐注杜甫詩瑞錦刺麒麟</hi>重城漏斷孤帆去唯恐瓊籤報<lb/>
天曙<hi>南史陳文帝每雞人伺漏傳籤於殿中者令投籤於階石上鎗然有聲云吾雖得眠亦令驚覺</hi>萬<lb/>
户沈沈碧樹員雲飛雨散知何處欲上香車俱脈脈<hi>魏武</hi>
<hi>帝與楊彪書今贈足下畫輪四望通幰七香車二乗樂府青牛白馬七香車</hi>清歌響斷銀屏<lb/>
隔<hi>補世說桓子野每聞清歌輒喚奈何梁簡文帝美女篇朱顔半已醉微笑隠香屏</hi>隄外紅塵<lb/>
<pb n="KR4c0078_WYG_002-11a"/>
蠟<hi>一作蜜</hi>炬歸樓前澹月連江白<lb/>
　　東郊行<lb/>
鬭雞臺下東西道<hi>補郭緣生述征記廣陽門北有鬭雞臺大業拾遺記煬帝遊雞臺恍惚與</hi>
<hi>陳後主遇帝叱之逐不見詳見下曹植名都篇鬭雞東郊道</hi>柳覆斑騅蝶縈艸<hi>說文騅馬</hi>
<hi>蒼黑雜色陳樂府明下童曲陳孔驕赭白陸郎乗斑騅案陳孔謂陳瑄孔範陸謂陸瑜皆後主狎客陳後主長</hi>
<hi>相思蝶縈艸樹繞絲</hi>坱靄韶容鎖澹愁<hi>淮南王招隠士坱兮軋注霧氣昧也</hi>青筐葉<lb/>
盡蠶應<hi>一作春蠶</hi>老<hi>禮疏蠶三俯三起二十七日而老謂之紅蠶王筠陌上桑秋胡始倚馬羅敷未</hi>
<hi>滿筐春蠶朝已老安得久仿偟</hi>綠渚幽香注<hi>一作/生</hi>白蘋<hi>注見下</hi>差差小浪<lb/>
<pb n="KR4c0078_WYG_002-11b"/>
吹魚鱗<hi>補淮南子水雲魚鱗</hi>王孫騎馬有歸意<hi>一作思注見下</hi>林彩空中<lb/>
<hi>一作著空</hi>如細塵安得一生<hi>一作人生樂府詩集作人主</hi>各相守燒船破<lb/>
棧休馳<hi>一作狂</hi>走<hi>史記皆沈船破釡甑漢/髙帝紀漢王燒絶棧道</hi>世上方<hi>一作多</hi>應<lb/>
無别離路傍更長千枝柳<hi>補三輔黃圖漢人送客至霸橋折柳贈别名曰銷魂橋</hi>
　　水僊謡<hi>嗣立案侯鯖錄清泠傳馮夷華隂潼鄉隄畔人也服水石得水僊是為河伯莊子注</hi>
　　　<hi>云以八月庚子浴於南河溺死杜甫詩飄泊南庭老祇應學水僊是也又案通鑑孫恩赴海死</hi>
　　　<hi>其黨從死者以百數謂之水僊</hi>
水客夜騎紅鯉魚<hi>列僊傳琴髙趙人也行涓彭之術浮游冀州涿郡間二百餘年後入涿水</hi>
<pb n="KR4c0078_WYG_002-12a"/>
<hi>中取龍子與諸弟子期曰明日皆潔齋候於水傍果乗赤鯉來留月餘復入水云</hi>赤鸞雙鶴蓬<lb/>
瀛書<hi>補山海經女牀之上有鳥焉其狀如翟五彩文名曰鸞鳥錦帶僊家以鶴傳書白雲傳信禇載詩惟</hi>
<hi>教鶴探丹丘信不遣人窺太乙鑪十洲記漢武帝八節常朝拜靈書以求度脫</hi>輕塵不起雨新<lb/>
霽萬里孤光含碧虚<hi>𤣥真子碧虚之帝生於空</hi>露魄<hi>一作冕</hi>冠輕見雲<lb/>
髮<hi>補温嶠等傳論奕世登台露冕為飾王融詩搔首見雲髮</hi>寒絲七柱<hi>一作炷</hi>香泉咽<lb/>
夜深天碧亂山姿光碎玉<hi>一作平</hi>波滿船月<hi>嗣立案琴操水僊操伯牙</hi>
<hi>學鼔琴於成連先生三年而成至於精神寂寞情志專一尚未能也成連曰吾師子春在海中能移人情乃與</hi>
<hi>伯牙延望無人至蓬萊山留伯牙曰吾將迎吾師刺船而去旬時不返但聞海水汨汲漰澌之聲山林窅冥羣</hi>
<pb n="KR4c0078_WYG_002-12b"/>
<hi>鳥悲號愴然歎曰先生將移我情乃援琴而歌之曲終成連刺船而還</hi>
　　東峰歌<lb/>
錦礫潺湲玉谿水<hi>說文礫小石也</hi>曉來微雨蕉<hi>一作藤</hi>花紫冉冉<lb/>
山雞紅尾長一聲樵斧驚飛起松刺梳<hi>一作流</hi>空石差齒<lb/>
煙香風輭人參橤<hi>案廣雅人葠地精參葠同本艸似人形者有神補梁書阮孝緒母疾須人</hi>
<hi>葠陳羣曰頗有蕪菁唐突人參也</hi>陽厓一夢伴雲根<hi>補張協雜詩雲根臨八極注雲根石</hi>
<hi>也雲觸石而生故曰雲根</hi>僊菌靈芝夢魂裏<hi>案南華經注司馬彪曰朝菌大芝也葛稚川云</hi>
<hi>芝有百種有肉芝菌芝</hi>
<pb n="KR4c0078_WYG_002-13a"/>
　　㑹昌丙寅豐嵗歌<hi>雜言○案舊唐書武宗即位改元㑹昌在位六年</hi>
丙寅嵗休牛馬<hi>爾雅太嵗在丙曰柔兆在寅曰攝提格尚書歸馬于華山之陽放牛于桃林之</hi>
<hi>野</hi>風如吹煙日如渥赭<hi>詩赫如/渥赭</hi>九重天子調天下<hi>宋玉九辨</hi>
<hi>君之門兮九重</hi>春綠將年到西野西野翁生兒童門前好樹青<lb/>
䒠茸䒠茸單衣麥田路<hi>寗戚歌短布單衣適至骭</hi>邨南娶婦桃花紅<lb/>
<hi>補陳周𢎞正詠新婚詩壻顔如美玉婦色勝桃花</hi>新姑車右<hi>一作/石</hi>及門柱<hi>蔡邕協和</hi>
<hi>昏賦既臻門屏結軌下車</hi>粉項<hi>一作/頸</hi>韓憑雙扇中<hi>補搜神記宋康王舍人韓憑妻何氏</hi>
<hi>美王奪之憑怨自殺何氏乃隂腐其衣從王登臺遂投臺下左右攬其衣不得而死遺書於帶曰願得與憑合</hi>
<pb n="KR4c0078_WYG_002-13b"/>
<hi>葬王怒乃使里人埋之冢相望也㝛昔之間有梓生於二冢旬日盈抱屈體相就根交於下枝錯於上又有鴛</hi>
<hi>鴦雌雄各一恒棲樹上交頸悲鳴補世說温嶠娶姑女既昏交禮女以手披紗扇拊掌大笑庾信為梁上黃侯</hi>
<hi>世子與婦書分杯帳裏卻扇牀前</hi>喜氣自能成嵗豐<hi>杜甫詩門闌多喜氣女壻近乗龍</hi>
農祥爾物<hi>一作勿</hi>來爭功<hi>梁簡文帝詩天馬照耀動農祥補國語虢文公曰太史順時[瓜*見]</hi>
<hi>土農祥晨正土乃脈發韋昭曰農祥房星也晨正謂立春之日晨中於午也</hi>
　　碌碌古詞<hi>補老子碌碌如玉落落如石或作陸陸一作錄錄王劭曰陸錄竝借字</hi>
左亦不碌碌右亦不碌碌<hi>補晉樂府聖郎曲左亦不佯佯右亦不翼翼</hi>野艸<lb/>
白<hi>一作著又一作自</hi>根肥羸牛生健犢<hi>世說顔延之常乗羸牛敝車詳巻三</hi>融蠟<lb/>
<pb n="KR4c0078_WYG_002-14a"/>
作杏蔕男兒不戀家春風破紅意女頰如桃花<hi>補古詩何處䑜</hi>
<hi>觴來兩頰色如火自有桃花容莫言人勸我嗣立案虞世南史畧北史盧士㴱妻崔林義之女有才學春日以</hi>
<hi>桃花靧兒面咒曰取紅花取白雪與兒洗面作光恱</hi>忠言未<hi>一作不</hi>見信巧語翻咨<lb/>
嗟一鞘無<hi>一作沒</hi>兩刃<hi>才調集作刀張協/雜詩長鋏鳴鞘中</hi>徒勞油壁車<hi>補蘇</hi>
<hi>小小歌妾乗油壁車郎騎青驄馬何處結同心松柏西陵下</hi>
　　春野行<hi>雜言</hi>
艸淺淺春如翦<hi>嗣立案徐注典論時嵗莫春和風扇物弓燥手柔艸淺獸肥</hi>花壓李<lb/>
孃愁飢蠶欲成繭<hi>補吳筠陌上桑蠶飢妾復思拭淚且提筐太𤣥經紅蠶以繭自衣亦謂之</hi>
<pb n="KR4c0078_WYG_002-14b"/>
<hi>室</hi>東城少年氣堂堂<hi>補何遜詩城/東美少年</hi>金丸驚起雙鴛鴦<hi>補西</hi>
<hi>京雜記韓嫣好彈常以金為丸所失者日有十餘長安為之語曰苦飢寒逐金丸京師兒童每聞嫣出彈輒隨</hi>
<hi>之望丸之所落輒拾焉古絶句南山一樹桂上有雙鴛鴦</hi>含羞更問衛公子月到枕<lb/>
前<hi>一作邊</hi>春夢長<hi>李白白頭吟且留琥珀枕還有夢來時</hi>
　<hi>此擬蕩子蕩婦之詞篇中李孃衛公子及三州詞李孃必有所指今不可攷無容强解</hi>
　　醉歌<lb/>
檐柳初黃燕初<hi>才調集作新</hi>乳曉碧芊緜過微雨樹色㴱含<lb/>
臺榭情鸎聲巧作煙花主錦袍公子陳桮觴<hi>補李白傳崔宗之謫</hi>
<pb n="KR4c0078_WYG_002-15a"/>
<hi>官金陵與白詩酒倡和常月夜乗舟自采石達金陵白衣宫錦袍於舟中顧瞻笑傲旁若無人</hi>撥醅百<lb/>
甕春酒香<hi>李白詩恰似葡萄初撥醅詩為此春酒</hi>入門下馬問誰在<hi>李賀詩入</hi>
<hi>門下馬氣如虹</hi>降階握手登華堂<hi>陸雲詩王在華堂式宴嘉㑹</hi>臨邛美人連<lb/>
山睂<hi>西京雜記文君睂色姣好如望逺山臉際常若芙蓉</hi>低抱琵琶含怨思<hi>樂府雜錄</hi>
<hi>琵琶烏孫公主造推手前曰琵引手却曰琶</hi>朔風繞指我先笑明月入懐君<lb/>
自知<hi>嗣立案王融詠琵琶抱月如可明懐風殊復清吳筠詩洛陽名工見咨嗟一翦一刻作琵琶白璧規</hi>
<hi>心學明月珊瑚映面作風花</hi>勸君莫惜金<hi>一作/芳</hi>尊酒<hi>補曹植樂府詩金尊玉杯不能</hi>
<hi>使薄酒更厚謝靈運詩清醑滿金尊</hi>年少須臾如覆手辛勤到老慕簞瓢<lb/>
<pb n="KR4c0078_WYG_002-15b"/>
於我悠悠竟何有洛陽盧仝<hi>一作生</hi>稱文房妻子腳秃舂<lb/>
黃糧<hi>嗣立案韓愈寄盧仝詩玉川先生洛城裏破屋數間而已矣一奴長鬚不裹頭一婢赤腳老無齒注</hi>
<hi>仝居洛陽自號玉川子徐注張說姚文貞公碑銘武庫則矛㦸森然文房則禮樂盡在宋玉招魂稻粢穱麥挐</hi>
<hi>黃梁些嗣立案吳江吳兆宜云後漢書桓帝時童謡河間姹女能數錢以錢為室金為堂石上膴膴舂黃糧黃</hi>
<hi>糧之下有縣鼔我欲擊之丞相怒</hi>阿耋光顔不識字<hi>耋應作跌嗣立案舊唐書李光顔本</hi>
<hi>河曲部落稽阿跌之族光顔光進弟也南史沈慶之手不知書每將署事輒恨眼不識字</hi>指揮豪儁<lb/>
如驅羊<hi>漢書辟如豺狼驅羣羊也補淮南子兵畧者避實就虚若驅羣羊</hi>天犀壓斷朱<lb/>
鼹<hi>一作鼷</hi>䑕<hi>廣雅犀徼外獸一角在鼻一角在額冇粟文通兩耳名通天犀嗣立案爾雅郭璞注江東</hi>
<pb n="KR4c0078_WYG_002-16a"/>
<hi>呼鼹鼠者似鼠大而食鳥在樹木上也魏文帝與王明書蚤蝨雖細困於安寢鼹鼠雖微猶毁郊牛</hi>瑞錦<lb/>
驚飛金鳳凰<hi>補陸翽鄴中記錦署有鳳凰錦舊唐書外戚傳榮國夫人卒則天出内大瑞錦造佛</hi>
<hi>像追福</hi>其餘豈足霑牙齒<hi>補宋書謝朓好奬人才㑹稽孔闓粗有才筆孔時嘗令艸讓表</hi>
<hi>朓嗟吟良久謂時曰此子聲名未立應共奬成無惜齒牙餘論</hi>欲用何能報天子駑馬<lb/>
垂頭搶冥塵驊騮一日行千里<hi>見巻一</hi>但有沈冥醉客家<lb/>
<hi>補莊子蜀莊沈冥</hi>支頤瞪目持流霞<hi>補莊子左手據膝右手攴頤抱朴子項曼卿修道山</hi>
<hi>中自言至天上遊紫府遇僊人與流霞一杯飲之輒不飢渴</hi>唯恐南園風雨作<hi>一作落</hi>
碧蕪狼藉棠梨花<lb/>
<pb n="KR4c0078_WYG_002-16b"/>
　　江南曲<hi>五言○嗣立案樂府古題要解江南曲古詞云江南可采蓮蓮葉何田田又云魚戲</hi>
　　　<hi>蓮葉閒魚戲蓮葉東魚戲蓮葉西魚戲蓮葉南魚戲蓮葉北蓋美其芳晨麗景嬉游得時也郭</hi>
　　　<hi>茂倩樂府詩集梁武帝作江南弄以代西曲曲有采蓮采菱蓋出於此</hi>
妾家白蘋浦<hi>羅願爾雅翼萍其大者蘋五月有花白色謂之白蘋屈原九歌登白蘋兮騁望白居</hi>
<hi>易記湖州城東南二百步抵霅谿谿連汀洲洲一名白蘋梁吳興太守柳惲於此賦詩云汀洲采白蘋因以名</hi>
<hi>洲也</hi>日上芙蓉檝<hi>梁簡文帝詩玉軸芙蓉舟</hi>軋軋揺槳聲移舟入茭葉<lb/>
谿長茭葉深作底難相尋辟郎郎不見鸂鷘自浮沈拾<lb/>
萍萍無根<hi>補歡聞歌遥遥天無柱流漂萍無根</hi>采蓮蓮有子<hi>補子夜歌乘月采芙蓉夜</hi>
<pb n="KR4c0078_WYG_002-17a"/>
<hi>夜得蓮子</hi>不作浮萍生寧為蕅花死岸傍騎馬郎<hi>李白詩岸上誰家游</hi>
<hi>冶郎補梁末童謡可憐巴馬子一日行千里不見馬上郎但見黃塵起黃塵汙人衣皁莢作料理</hi>烏帽<lb/>
紫游韁<hi>晉輿服志漢成帝制二宫直官著烏紗帽補晉中興書太和中鄴下童謡曰青青御路楊白馬</hi>
<hi>紫游韁汝非皇太子那得甘露漿</hi>含愁復含笑回首問橫塘<hi>補金陵覽古呉自江</hi>
<hi>口沿淮築隄謂之横塘吳都賦橫塘查下吳筠古意妾家横塘北</hi>妾住金陵步<hi>一作浦補呉錄</hi>
<hi>張紘言於孫權曰秣陵楚武王所置名為金陵秦始皇時望氣者云金陵有王者起故斷連岡改名秣陵也</hi>
門前朱雀航流蘇持作帳<hi>補梁簡文帝有女篇流蘇時下帳詳巻三</hi>芙蓉持<lb/>
作梁出入金犢幰<hi>蒼頡篇帛張車上曰幰補揚雄籍田賦微風生於輕幰善曰幰車幰也</hi>
<pb n="KR4c0078_WYG_002-17b"/>
兄弟侍中郎<hi>古樂府陌上桑三十侍中郎</hi>前年學歌舞定得郎相許<lb/>
連娟睂繞山<hi>屈原九歌睂連蜷兮既留詳見上</hi>依約腰如杵<hi>嗣立案搜神記何文</hi>
<hi>莫入北堂梁上有一人髙冠朱幘呼曰細腰細腰應諾文因呼細腰問向衣冠是誰答曰金也在西壁下問君</hi>
<hi>是誰答曰我杵也今在竈下文掘金燒杵由是大富</hi>鳳管悲若咽<hi>補庾信楊柳歌鳳凰新管蕭史</hi>
<hi>吹</hi>鸞弦嬌欲語<hi>補十洲記鳳麟洲在西海中央洲上專多鳳麟數百合羣亦多僊家煑鳳喙及</hi>
<hi>麟角合煎作膠名為集弦膠</hi>扇薄露紅鉛<hi>江洪詠歌姬詩輕紅澹鉛臉</hi>羅輕壓金<lb/>
縷<hi>見巻一</hi>明月西南樓<hi>補鮑昭玩月詩始見西南樓纖纖如玉鈎</hi>珠簾玳瑁鉤<lb/>
<hi>見巻六</hi>橫波巧能<hi>一作/相</hi>笑<hi>補傅毅舞賦目/流睇而横波</hi>彎蛾不識愁<hi>李賀</hi>
<pb n="KR4c0078_WYG_002-18a"/>
<hi>詩長睂對月鬭彎環</hi>花開子留樹艸長根依土早<hi>一作上</hi>聞金溝逺<lb/>
<hi>南史羊戎曰金溝清泚銅池揺颺</hi>底事歸郎許不學楊白花<hi>一作楊花白又一作</hi>
<hi>閨中婦</hi>朝朝淚如雨<hi>嗣立案梁書楊華名白花武都仇池人少有勇力容貌修偉魏胡太后逼</hi>
<hi>通之華懼及禍乃率其部曲降梁太后追思不已為作楊白花歌使宫人連臂蹋足歌之聲甚悽惋楊白花歌</hi>
<hi>含情出户腳無力拾得楊花淚霑臆</hi>
　　錢唐<hi>樂府詩集作堂堂</hi>曲<lb/>
錢唐岸上春如織<hi>補呉郡緣海四縣記錢唐西南五十里有定山去富春又七十里橫出江</hi>
<hi>中波濤迅邁以避山難辰發錢唐已達富春</hi>淼淼寒潮帶晴色淮南游客馬<lb/>
<pb n="KR4c0078_WYG_002-18b"/>
連<hi>一作頻</hi>嘶碧艸迷人歸不得<hi>淮南王招隠士王孫遊兮不歸春艸主兮萋萋</hi>風<lb/>
飄客意<hi>一作思</hi>如吹煙纖指殷勤傷雁弦一曲堂堂紅燭<lb/>
筵金<hi>一作長</hi>鯨瀉酒如飛泉<hi>杜甫飲中八僊歌飲如長鯨吸百川又百壺那送酒如泉</hi>
　　惜春詞<lb/>
百舌問花花不語<hi>月令注反舌百舌也春始鳴至五月能變其舌反學其聲為百鳥之鳴補</hi>
<hi>邢劭春歌花塢蜨雙飛柳隄鳴百舌</hi>低回似恨橫塘雨蠭爭粉橤蝶分香<lb/>
<hi>崔豹古今注蠭垂穎如鋒曰蠭蝶以須齅</hi>不似垂楊惜金縷願君<hi>一作言</hi>留得<lb/>
長妖韶莫逐東風還蕩揺秦女含嚬向煙月<hi>補梁簡文帝詩倡樓</hi>
<pb n="KR4c0078_WYG_002-19a"/>
<hi>秦女乍相值案樂府詩集唐李白樂府有秦女巻衣</hi>愁紅帶露空迢迢<hi>一作寥寥</hi>
　　春愁曲<lb/>
紅絲穿露珠簾冷<hi>補西京雜記昭陽殿織珠為簾風至則鳴如珩佩之聲鮑昭詩珠簾無隔</hi>
<hi>露羅幌不勝風</hi>百尺啞啞下纖綆<hi>補費昶行路難唯聞啞啞城上烏玉闌金井牽轆轤說文</hi>
<hi>綆汲井索也莊子綆短者不可以汲湥</hi>逺翠愁山入臥屏兩重雲母空烘<lb/>
影<hi>西京雜記趙飛燕為皇后女弟昭儀遺雲母屏風琉璃屏風李賀詩琉璃疊扇烘</hi>涼簪墜髪<lb/>
春眠重玉兔煴香<hi>才調集作氤氲</hi>柳如夢<hi>李白詩玉兔擣藥春復秋</hi>錦疊空<lb/>
牀委墜紅<hi>古詩蕩子行不歸空牀難獨守</hi>颸颸埽尾雙金鳳<hi>補古樂府秋風肅肅</hi>
<pb n="KR4c0078_WYG_002-19b"/>
<hi>晨風颸呉都賦翼颸風之飀飀嗣立案徐注黃庭經古者盟以𤣥雲之錦九十尺金簡鳳文羅四十尺</hi>蠭<lb/>
喧蝶駐俱<hi>一作戲</hi>悠揚柳拂赤闌纖艸長覺後梨花委平<lb/>
綠春風和雨吹池塘<hi>徐注謝靈運詩池塘生春艸</hi>
　　蘇小小歌<hi>補樂府廣題蘇小小錢唐名倡也蓋南齊時人呉地記嘉興縣前有晉伎蘇小</hi>
　　　<hi>小墓</hi>
買蓮莫破券<hi>嗣立案北齊武成後謡千金買果園中有芙蓉樹破券不分明蓮子隨他去</hi>買<lb/>
酒莫解金<hi>嗣立案梁簡文帝詩當壚設夜酒㝛客解金鞍迎來挾琴易送别唱歌難</hi>酒裏春<lb/>
容抱離恨<hi>嗣立案子夜歌郎懐幽閨性儂亦恃春容</hi>水中蓮子懐芳心吳宫<lb/>
<pb n="KR4c0078_WYG_002-20a"/>
女兒腰似束<hi>趙氏補吳越春秋闔閭城西研石山上有館娃宫登徒子好色賦腰如束素</hi>家<lb/>
在<hi>一作住</hi>錢唐小江曲一自檀郎逐便風<hi>李賀詩檀郎謝女眠何處或曰</hi>
<hi>檀奴潘安仁小字後人因號為檀郎</hi>門前春水年年綠<hi>江淹别賦春草碧色春水錄波</hi>
　　春江花月夜詞<hi>補隋煬帝作春江花月夜曲云莫江平不動春花滿正開流波將月</hi>
　　　<hi>去潮水帶星來</hi>
玉樹歌闌海雲黑<hi>嗣立案晉書樂志春江花月夜玉樹後庭花竝陳後主所作後主常與宫</hi>
<hi>中女學士及朝臣相和為詩太常令何胥又善於文詠采其尤豔麗者以為此曲</hi>花庭忽作青<lb/>
蕪國<hi>補李端詩青蕪赤燒生</hi>秦淮有水水無情<hi>建康錄始皇鑿鍾阜為瀆令水貫其</hi>
<pb n="KR4c0078_WYG_002-20b"/>
<hi>中以洩王氣呼秦淮</hi>還向金陵漾春色<hi>注見/上</hi>楊家二世安九重<hi>補隋</hi>
<hi>書煬皇帝諱廣一名英小字阿𡡉髙祖第二子也</hi>不御華芝嫌六龍<hi>嗣立案隋書大業元</hi>
<hi>年八月壬寅上御龍舟幸江都以左武衛大將軍李景為後軍文武官五品已上給樓船九品已上給黃篾舳</hi>
<hi>艫相接二百餘里俞瑒云甘泉賦登鳳凰而㬾華芝注華芝蓋也易時乗六龍以御天</hi>百幅錦帆<lb/>
風力滿<hi>嗣立案開河記煬帝御龍舟幸江都舳艫相繼自大隄至淮口聯緜不絶錦帆過處香聞十里</hi>
連天展盡金芙蓉<hi>樂府子夜歌玉蕅金芙蓉</hi>珠翠丁星復明滅<hi>嗣立案隋</hi>
<hi>遺錄帝御龍舟蕭妃乗鳳舸每舟擇妙麗女子千人執雕板鏤金檝號為殿腳女徐注宋玉招魂翡翠珠被爛</hi>
<hi>齊光些</hi>龍頭劈浪哀笳發<hi>嗣立案隋書樂志煬帝大製豔篇辭極滛綺令樂正白明達造</hi>
<pb n="KR4c0078_WYG_002-21a"/>
<hi>新聲創泛龍舟等曲掩抑摧藏哀音斷絶煬帝泛龍舟曲舳艫千里泛歸舟言旋舊鎮下揚州借問揚州在何</hi>
<hi>處淮南江北海西頭</hi>千里涵空照<hi>才調集/作澄</hi>水魂萬枝破鼻團<hi>一作飄</hi>
香雪<hi>嗣立案徐注隋書煬帝自版渚引河作街道植以楊柳名曰隋隄一千三百里又案揚州后土廟有</hi>
<hi>花一枝潔白可愛樹大而花䋣俗謂之瓊花天下獨一枝歐陽永叔為揚州作無雙亭以賞之</hi>漏轉霞<lb/>
髙滄海西玻璃枕上聞天雞<hi>補韻㑹玻璃寳玉名本艸作頗黎云西國寳或云是</hi>
<hi>水玉千嵗冰為之唐髙宗紀支汗郡王獻碧玻璃淮南子桃都山有天雞日出即鳴詳巻一</hi>蠻弦代<lb/>
雁<hi>一作冩</hi>曲如語<hi>嗣立案大業拾遺記帝自達廣陵沈湎失度每睡歌吹齊發方就一夢</hi>一<lb/>
醉昏昏天下迷<hi>嗣立案迷樓記煬帝建迷樓選後宫女數千以居其中大業拾遺記帝於文選</hi>
<pb n="KR4c0078_WYG_002-21b"/>
<hi>樓張四帳一名醉㤀歸三名夜酣香</hi>四方傾<hi>疑作/澒</hi>動煙<hi>一作/風</hi>塵起<hi>補杜甫詩風塵</hi>
<hi>澒動昏王室淮南子未有天地之時鴻濛澒動莫知其門</hi>猶在濃香<hi>一作/團</hi>夢魂裏<hi>嗣立</hi>
<hi>案吕東萊隋書大業十三年五月甲子唐公起義師於太原十一月丙辰唐公入京師辛酉遥尊帝為太上皇</hi>
<hi>帝代王侑為帝改元義寧二年三月右屯衛將軍宇文化及以驍果作亂入犯宫闈上崩於温室時年五十</hi>
後主荒宫有曉鸎飛來只隔西江水<hi>嗣立案隋遺錄煬帝在江都昏</hi>
<hi>湎滋深嘗游呉公宅雞臺恍惚與陳後主相遇尚喚帝為殿下後主舞女數十中一人迥美帝屢目之後主云</hi>
<hi>即麗華也乃以海蠡酌紅梁新醖勸帝帝飲之甚歡因請麗華舞玉樹後庭花麗華徐起終一曲後主問帝蕭</hi>
<hi>妃何如此人帝曰春蘭秋菊各一時之秀也後主問帝龍舟之遊樂乎始謂殿下致治在堯舜之上今日復此</hi>
<pb n="KR4c0078_WYG_002-22a"/>
<hi>逸遊大抵人生只圖快樂曩時何見罪之深耶帝忽悟叱之怳然不見</hi>
　　懊惱曲<hi>嗣立案古今樂錄懊儂歌者晉石崇綠珠所作唯絲布澀難縫一曲而已後皆隆安</hi>
　　　<hi>初民間訛謡之曲宋書五行志晉安帝隆安中民忽作懊惱歌又案樂錄華山畿者宋少帝時</hi>
　　　<hi>懊惱一曲亦變曲也</hi>
蕅絲作線難勝鍼<hi>嗣立案俞瑒云朱超采蓮曲摘除蓮上葉拖出蕅中絲說苑縷因鍼而入</hi>
橤粉染黃那得㴱白玉<hi>才調集作玉白</hi>蘭芳不相顧<hi>陸機短歌行蘭以秋</hi>
<hi>芳</hi>青<hi>一作倡又/一作紅</hi>樓一笑輕千金<hi>嗣立案劉石齡云晉書麯游歌南開朱門北望</hi>
<hi>青樓李白白紵詞美人一笑千黃金</hi>莫言自古皆如此健劔刜鐘鉛繞指<lb/>
<pb n="KR4c0078_WYG_002-22b"/>
<hi>補說苑西閭過曰干將莫邪拂鐘不錚試物不知劉琨詩何意百錬鋼化為繞指柔</hi>三秋庭綠盡<lb/>
迎霜<hi>王融詩秋風下庭綠</hi>唯有荷花守紅死<hi>補讀曲歌荷燥芙蓉萎蓮汝蕅欲死李賀</hi>
<hi>詩秋白鮮紅死</hi>廬<hi>一作/西</hi>江小吏朱斑輪<hi>補古詩為焦仲卿妻作序漢末建安中廬江府</hi>
<hi>小史焦仲卿妻劉氏為仲卿母所遣自誓不嫁其家逼之乃投水而死仲卿聞之亦自縊於庭樹時人傷之為</hi>
<hi>詩云爾又詩云金車玉作輪</hi>柳縷吐牙香玉春<hi>一作新</hi>兩股金釵已相<lb/>
許<hi>嗣立案徐注白居易長恨歌釵留一股合一扇釵擘黃金合分鈿</hi>不令獨作空城<hi>才調</hi>
<hi>集作成</hi>塵悠悠楚水流如馬<hi>李賀詩黃塵清水三山下更變千年如走馬</hi>恨紫<lb/>
愁紅滿平野野土千年怨不平至今燒作鴛鴦瓦<hi>晉書鄴都</hi>
<pb n="KR4c0078_WYG_002-23a"/>
<hi>銅雀臺皆鴛鴦瓦梁昭明太子詩日麗鴛鴦瓦</hi>
　　三洲詞<hi>補唐書樂志三洲商人歌也古今樂錄三洲歌者商客帆數遊巴陵三江口往還因</hi>
　　　<hi>共作此歌</hi>
團員<hi>一作圞</hi>莫作波中月潔白莫<hi>一作無</hi>為枝上雪月隨波<lb/>
動碎潾潾雪似梅花不堪折李孃十六青絲髮畫帶雙<lb/>
花為君結<hi>梁武帝詩繡帶合歡結</hi>門前有路輕<hi>一作/生</hi>别離<hi>樂府詩集作離</hi>
<hi>别</hi>惟<hi>一作只</hi>恐歸來舊香滅<lb/>
　<lb/>
<pb n="KR4c0078_WYG_002-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　温飛卿詩集箋注巻二<lb/>
</p>
<p>
</p>
  </div>
</body>
</text>
</TEI>
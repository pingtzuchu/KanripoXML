<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>温飛卿詩集箋注巻五</head>
    <p>
<pb n="KR4c0078_WYG_005-1a"/>
欽定四庫全書<lb/>
　温飛卿詩集箋注巻五　　　明　曽益　撰<lb/>
　　　　　　　　　　　　　長洲顧<hi>予咸立  嗣</hi>補<lb/>
　　車駕西遊因而有作<lb/>
宣曲長楊瑞氣凝<hi>漢書注宣曲宫在昆明池西長楊宫在盩厔</hi>上林狐兔待<lb/>
秋鷹誰將詞賦陪雕輦寂莫相如臥茂陵<hi>漢書司馬相如病免家居</hi>
<hi>茂陵</hi>
　　傷温德彝<hi>補舊唐書興元軍亂殺節度使李絳文宗授節度使温造手詔四通神策行營</hi>
<pb n="KR4c0078_WYG_005-1b"/>
　　　<hi>將董重質河中都將温德彝郃陽都將劉士和等咸令禀造之命</hi>
昔年戎虜犯榆闗<hi>見巻一</hi>一敗龍城匹馬還<hi>漢書注應劭曰匈奴單于</hi>
<hi>祭天大㑹諸國名其處為龍城</hi>侯印不聞封李廣<hi>李廣傳廣與望氣王朔語曰諸妄校尉已</hi>
<hi>下以軍功取侯者數十人廣終無尺寸功以得封邑豈吾相不當侯耶</hi>别<hi>一作他</hi>人丘壟似<lb/>
天山<hi>補漢書霍去病薨發屬國𤣥甲軍陳自長安至茂陵為冢象祁連山師古曰祁連山即天山也</hi>
　　贈少年<lb/>
江海相逢客恨多秋風葉下洞庭波<hi>屈原辭洞庭波兮木葉下謝莊月賦</hi>
<hi>洞庭始波木葉微脫</hi>酒酣夜别淮隂市<hi>韓信傳淮隂少年侮信信俛出胯下一市皆笑</hi>月<lb/>
<pb n="KR4c0078_WYG_005-2a"/>
照髙樓一曲歌<lb/>
　　贈鄭徵君家匡山首春與丞相贊皇公游止<hi>廬山記匡</hi>
　　　<hi>俗出於周威王時生而神靈隠淪潛景廬於此山故山取號焉李德裕傳德裕字文饒趙州人</hi>
　　　<hi>以本官平章事進封贊皇伯食邑七百户</hi>
一抛蘭櫂逐燕<hi>一作征</hi>鴻曾向江湖識謝公<hi>李白詩寂寞謝公宅士斌</hi>
<hi>曰謝公宅在城東青山</hi>每到朱門還悵望<hi>世說竺法深在梁簡文帝座劉尹曰道人何以</hi>
<hi>游朱門</hi>故山多在畫屏中<lb/>
　　夏中<hi>一作日</hi>病痁作<hi>甲乙經痁瘧疾也左傳齊侯疥遂痁</hi>
<pb n="KR4c0078_WYG_005-2b"/>
山鬼揚威正氣愁<hi>補後漢禮儀志注顓頊氏有三子生而亡去為疫鬼一居江水為瘧鬼</hi>
便辭珍簟襲狐裘<hi>子夜夏歌珍簟鏤玉牀詩狐裘䝉茸</hi>西窗一夕悲人事<lb/>
團<hi>一作圓</hi>扇無情不待秋<hi>用班婕妤詩詳巻一</hi>
　　題友人居<lb/>
盡日松堂看畫圖綺疏岑寂<hi>一作寂寞</hi>似清都<hi>補孫綽天台賦皦日炯晃</hi>
<hi>於綺疏列子清都紫微鈞天廣樂帝之所居</hi>若教煙水無鷗鳥張翰何由到<lb/>
五湖<hi>補史記索隠五湖者郭璞江賦云具區洮浦彭蠡青艸洞庭又云太湖周五百里故曰五湖也張渤</hi>
<hi>吳錄五湖者太湖之别名也</hi>
<pb n="KR4c0078_WYG_005-3a"/>
　　題李相公敕賜<hi>一本有錦字</hi>屏風<hi>補舊注云李德裕傳宣宗即位罷相出為</hi>
　　　<hi>東都留守大中元年再貶潮州司馬明年又貶潮州司户又貶崖州司户至三年十二月卒</hi>
豐沛曾為社稷臣<hi>漢書髙祖起豐沛衆立為沛公蕭曹等為收沛子弟得三千人</hi>賜書<lb/>
名畫墨猶新<hi>漢書班彪幼與從兄嗣共遊學家有賜書</hi>㡬人同保山河誓<hi>漢書</hi>
<hi>封爵之誓曰使長河如帶泰山如礪</hi>獨<hi>一作猶</hi>自栖栖九陌塵<lb/>
　　蔡中郎墳<hi>范曄後漢書蔡邕字伯喈陳留人仕至左中郎將王允收付廷尉死獄中呉地</hi>
　　　<hi>志墳在毘陵尚宜鄉互村</hi>
古墳零落野花春聞說中郎有後身<hi>補商芸小說張衡死日蔡邕母始懐</hi>
<pb n="KR4c0078_WYG_005-3b"/>
<hi>孕二人才貌甚相類人云邕是張衡後身</hi>今日愛才非昔日莫抛心力作詞<lb/>
人<lb/>
　　元處士池上<lb/>
蓼穗茭<hi>一作菱</hi>叢思蟪蛄<hi>毛氏云三輔以南為蜩楚地謂之蟪蛄詳巻六</hi>水螢江<lb/>
鳥滿煙蒲愁紅一片風前落<hi>李賀詩愁紅獨自垂</hi>池上秋波似五<lb/>
湖<lb/>
　　華隂韋氏林亭<hi>唐書華隂縣屬華州垂拱二年改為仙掌縣神龍元年復為華隂</hi>
自有林亭不得閒陌塵宫樹是非間<hi>嗣立案吳兆宜云荀子是是非非之</hi>
<pb n="KR4c0078_WYG_005-4a"/>
<hi>謂知非是是非之謂愚</hi>終南長<hi>一作/祇</hi>在茅檐外<hi>潘岳闗中記終南一名中南言在天</hi>
<hi>之中居都之南福地志終南東接太華去長安城八十里</hi>别向人間看華山<hi>華山記山頂有</hi>
<hi>池生千葉蓮華服之羽化因名補白虎通西方太華用事萬物生華故曰華山</hi>
　　寄裵生乞釣鉤<lb/>
　一隨菱櫂謁王侯深愧移文負釣舟<hi>補孔稚圭北山移文蕙帳空兮夜鶴</hi>
<hi>怨山人去兮曉猿驚</hi>今日太湖風色好<hi>越絶書太湖周三萬六千頃吳錄西首無錫東蹈松</hi>
<hi>江南負烏程北枕大吳東南之水都也</hi>卻將詩句乞魚鉤<lb/>
　　長安春晚二首<lb/>
<pb n="KR4c0078_WYG_005-4b"/>
曲江春半日遲遲<hi>補司馬相如哀二世賦臨曲江之隑洲注曲江在杜陵西北五里寰宇記</hi>
<hi>曲江池漢武帝所造名為宜春苑其水曲折有似廣陵之江故名之西京雜記朱雀街東第五街皇城之東第</hi>
<hi>三街昇道坊龍華尼寺南有流水屈曲謂之曲江</hi>正是王孫悵望時<hi>見巻二</hi>杏花<lb/>
落盡不歸去江上東風吹柳絲<lb/>
四方無事太平年萬象鮮明禁火前<hi>周禮司烜氏以木鐸脩火禁於國中</hi>
九重細雨惹春色輕染龍池楊柳煙<hi>嗣立案長安志龍池在南内南薰殿</hi>
<hi>北躍龍門南本是平地垂拱後因雨水流潦成小池後又引龍首支渠分溉之日以滋廣至神龍景雲中彌亘</hi>
<hi>數頃深至數丈常有雲氣或見黃龍出其中謂之龍池</hi>
<pb n="KR4c0078_WYG_005-5a"/>
　　三月十八日雪中作<lb/>
芍藥薔薇語早梅不知誰是豔陽才<hi>補鮑昭詩豔陽桃李節皎潔不成妍</hi>
今朝領得東<hi>一作春</hi>風意不復饒君雪裏開<lb/>
　　咸陽值雨<hi>補唐書京兆府有咸陽縣武德元年置有便橋</hi>
咸陽橋上雨如縣<hi>一統志西渭橋在舊長安西唐時一名咸陽橋</hi>萬㸃空濛隔<lb/>
釣船絶似洞庭春水色晚雲將入岳陽天<hi>風土記岳陽樓城西門門</hi>
<hi>樓也下瞰洞庭景物寛濶</hi>
　　彈箏人<hi>才調集上有贈字</hi>
<pb n="KR4c0078_WYG_005-5b"/>
天寳年中<hi>一作間</hi>事玉皇<hi>唐𤣥宗紀開元三十年改元天寳</hi>曾將新曲教<lb/>
寧王<hi>案宗室世系圖睿宗六子長憲稱寧王房憲初立為皇太子以楚王有定社稷功讓位𤣥宗薨追冊</hi>
<hi>為讓皇帝諸王傳涼州獻新曲帝御便坐召諸王觀之憲曰曲雖佳然宫離而不屬商亂而暴君卑逼下臣僭</hi>
<hi>犯上臣恐一日有播遷之禍帝黙然及安史亂世思憲審音云</hi>鈿蟬金鳳<hi>才調集/作雁</hi>皆<hi>一作</hi>
<hi>今又一作俱</hi>零落一曲伊州淚萬行<hi>補唐地理志伊州伊吾郡本西伊州貞觀六年</hi>
<hi>更名樂苑有伊州歌伊州商調曲西京節度盍嘉運所進也</hi>
　　瑶瑟怨<lb/>
冰簟銀牀夢不成碧天如水夜雲輕雁聲還<hi>才調集作逺</hi>過<lb/>
<pb n="KR4c0078_WYG_005-6a"/>
<hi>一作向</hi>瀟湘去<hi>一作浦圖經湘水自陽海發源至零陵北而營水㑹之二水合流謂之瀟湘瀟者水</hi>
<hi>清深之名也</hi>十二樓中月自明<hi>見巻一</hi>
　　題端正樹<hi>補案闗中記在博望苑西為唐明皇幸蜀所經處太真外傳華清宫有端正樓</hi>
　　　<hi>即貴妃梳洗之所又上發馬嵬至扶風道道傍有花寺畔見石楠樹團員愛玩之因呼為端正</hi>
　　　<hi>樹蓋有所思也太平廣記引抒情詩長安西端正樹去馬嵬一舍之程唐德宗幸奉天睹其蔽</hi>
　　　<hi>芾錫以美名有文士題詩逆旅昔日偏霑雨露榮德皇西幸賜嘉名馬嵬此去無多地合向楊</hi>
　　　<hi>妃冢上生二說未詳孰是</hi>
路傍佳樹碧雲愁曾侍金輿幸驛樓<hi>江淹賦喪金輿及玉乘</hi>艸木<lb/>
<pb n="KR4c0078_WYG_005-6b"/>
榮枯似人事<hi>補顔延之秋胡詩僶俛見榮枯</hi>綠隂寂寞漢陵秋<lb/>
　　渭上題三首<lb/>
吕公榮達子陵歸<hi>齊世家太公望吕尚者其先封於吕姓姜氏西伯出獵遇太公於渭之陽</hi>
<hi>與語大恱載與俱歸立為師後漢書嚴光字子陵與光武同遊學及即位令以物色訪之齊國上言有男子披</hi>
<hi>羊裘釣澤中帝三䀻乃至除諫議大夫不屈</hi>萬古煙波繞釣磯<hi>張志和詞樂在煙波釣是</hi>
<hi>閒</hi>橋上一通名利迹<hi>史記索隠今渭橋有三所一在城西北咸陽路曰西渭橋一在東北</hi>
<hi>髙陵邑曰東渭橋其中渭橋在古城之北漢書武帝作便門橋注便門在長安西北茂陵東師古曰便門長安</hi>
<hi>城北面西頭門即平門也古平便同字於此道作橋跨渡渭水以趨茂陵即今所謂便橋是其處也</hi>至今<lb/>
<pb n="KR4c0078_WYG_005-7a"/>
江鳥背人飛<lb/>
目極雲霄思皓然風帆一片水連天輕橈便是東歸路<lb/>
<hi>一作客</hi>不肯忘機作釣船<lb/>
煙水何曾息世機暫時相向亦依依所嗟白首磻谿叟<lb/>
<hi>嗣立案尚書大傳文王至磻谿見吕望拜之補酈道元水經注磻谿中有泉謂之兹泉泉水潭積自成淵渚即</hi>
<hi>吕氏春秋太公釣兹泉也東南隅有石室蓋太公所居也水流次平石釣處即太公垂釣之所也其投竿跽餌</hi>
<hi>兩膝遺跡猶存是以有磻谿之謂也</hi>一下漁舟更不歸<lb/>
　　經故翰林袁學士居<lb/>
<pb n="KR4c0078_WYG_005-7b"/>
劔逐驚波玉委塵<hi>張華傳雷煥補豐城令掘獄得雙劔遣使送一劔與華留一自佩煥卒子</hi>
<hi>華為州從事持劔經延平津劔忽躍出墮水使人取之見兩龍蟠縈光彩照水波浪驚沸於是失劔補世說庾</hi>
<hi>亮卒何充歎曰埋玉樹著土中使人情何能已已</hi>謝安門下更何人西州城外<lb/>
花千樹盡是羊曇醉後春<hi>晉書謝安傳羊曇者泰山人為安所愛重安薨後輟樂彌</hi>
<hi>年行不由西州路嘗因石頭大醉扶路唱樂不覺至州門左右白曰此西州門曇悲感不已以馬策扣扉誦曹</hi>
<hi>植詩曰生存華屋處零落歸山丘慟哭而去</hi>
　　題城南杜邠公林亭<hi>原注時公鎮淮南自西蜀移節○嗣立案舊唐書杜悰以</hi>
　　　<hi>䕃選尚公主㑹昌中拜中書侍郎同中書門下平章事出鎮西川俄復入相加太傅邠國公</hi>
<pb n="KR4c0078_WYG_005-8a"/>
卓氏壚前金線柳<hi>見巻四</hi>隋家隄畔錦帆風<hi>見巻八</hi>貪為兩<lb/>
地分霖雨<hi>尚書若嵗大旱命女作霖雨</hi>不見池蓮照水紅<lb/>
　　夜看牡丹<lb/>
髙低㴱淺一闌紅把火殷勤繞露叢希逸近來成嬾病<lb/>
<hi>文章錄謝莊字希逸陽夏人七嵗能文有才藻嗣立案徐注酉陽雜俎謝康樂集中言竹間水際多牡丹今引</hi>
<hi>謝莊未詳</hi>不能容易向春風<hi>見巻九雪詩注</hi>
　　㝛城南亾友别墅<lb/>
水流花落歎浮生又伴遊人㝛杜城<hi>補三秦記杜城一名下杜城在雍州</hi>
<pb n="KR4c0078_WYG_005-8b"/>
<hi>東南十五里其城周三里東有杜原城在底下故名下杜</hi>還似昔年殘夢裏透簾斜<lb/>
<hi>一作新</hi>月獨聞鶯<lb/>
　　過分水嶺<hi>補通志分水嶺在漢中府略陽縣東南八十里嶺下水分東西流</hi>
谿水無情似有情入山三日得同行嶺頭便是分頭處<lb/>
惜别潺湲一夜聲<lb/>
　　鄠杜郊居<hi>漢書宣帝尤樂鄠杜之間注杜屬京兆鄠屬扶風</hi>
槿籬芳援近樵家<hi>爾雅椵木槿一名日及古樂府結網槿籬邊補謝靈運集有田南樹園激</hi>
<hi>流植援詩注援衛也</hi>隴麥青青一徑斜寂寞游人寒食後夜來風<lb/>
<pb n="KR4c0078_WYG_005-9a"/>
雨送梨花<lb/>
　　題河中紫極宫<hi>唐書河中隋河東郡乾元三年置河中府又天寳二年三月改西京</hi>
　　　<hi>𤣥元廟為太清宫東京為太微宫天下諸郡為紫極宫</hi>
昔年曾伴玉真遊<hi>補李白玉真仙人詞玉真之仙人時往太華峰</hi>每到僊宫即<lb/>
是秋曼倩不歸花落盡<hi>漢書東方朔字曼倩平原厭次人</hi>滿叢煙露月<lb/>
當樓<lb/>
　　四皓<hi>三輔舊事漢惠帝為四皓立碑一曰園公二曰綺里季三曰夏黃公四曰甪里先生陳留</hi>
　　　<hi>志園公姓唐字宣明夏黃公姓崔名廣字少通甪里先生姓周名術字元道綺里季姓朱名暉</hi>
<pb n="KR4c0078_WYG_005-9b"/>
　　　<hi>字文季</hi>
商於甪里<hi>一作六百</hi>便成功<hi>唐書商州上洛郡屬闗内道即古商於地史記張儀說楚能閉</hi>
<hi>闗絶齊請獻商於之地六百里楚果絶齊求地儀與六里</hi>一寸沈機萬古同<hi>說文主發謂之</hi>
<hi>機</hi>但得戚姬甘定分<hi>漢書外戚傳漢王得定陶戚姬愛幸生趙王如意戚姬常從上之闗</hi>
<hi>東日夜啼泣欲立其子㡬代太子者數賴留侯之策得無易詳見巻三</hi>不應真有紫芝翁<lb/>
<hi>古今樂錄四皓隠居髙祖䀻之不出仰天歎而作歌曰曄曄紫芝可以療飢</hi>
　　贈張鍊師<lb/>
丹谿藥盡變金骨<hi>見巻一</hi>清洛月寒吹玉笙<hi>見巻四</hi>他日隠<lb/>
<pb n="KR4c0078_WYG_005-10a"/>
居無訪處碧桃花發水縱橫<hi>陶潛桃源記晉太元中武陵人捕魚為業谿行㤀路</hi>
<hi>之逺近忽逢桃花夾岸數百步中無雜木芳華鮮美落英繽紛漁人異之尋路見黃髪垂髫問之皆避秦人也</hi>
<hi>問今是何代不知有漢無論魏晉既白太守遣人隨往尋之迷不復得路</hi>
　<lb/>
　<lb/>
　<lb/>
　<lb/>
　<lb/>
<pb n="KR4c0078_WYG_005-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　温飛卿詩集箋注巻五<lb/>
</p>
<p>
</p>
  </div>
</body>
</text>
</TEI>
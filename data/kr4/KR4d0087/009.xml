<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>後山集巻九</head>
    <p>
<pb n="KR4d0087_WYG_009-1a"/>
欽定四庫全書<lb/>
　後山集巻九　　　　　　宋　陳師道　撰<lb/>
　　書<lb/>
　　　上蘇公書<lb/>
師道啓散從還辱書伏承經暑起居萬福師道奉親如<lb/>
昨惟方託芘賴復爾違濶不能不動念耳蓋士方相從<lb/>
時莫知其樂及相别亦不為難至其離居窮獨黙黙自<lb/>
守然後知相從之樂相别之難也士方少時未來之日<lb/>
<pb n="KR4d0087_WYG_009-1b"/>
長視天下事意頗輕之亦易為别至其晚莫數更離合<lb/>
方以為難此蓋志與年衰顧影惜日畏死而然耳謝太<lb/>
傅常謂中年以來一與親友别數日作惡謝公江海之<lb/>
士違世絶俗乃其常耳顧以别為難者豈酣於富貴而<lb/>
習於違順也耶由是觀之以别為難皆非士之正也士<lb/>
亦安能克此當以老為戒以富貴為畏耳承諭人須久<lb/>
而後知誠如來示知人固未易未易之中又有甚難范<lb/>
文正公謂王荆公長於知君子短於知小人由今觀之<lb/>
<pb n="KR4d0087_WYG_009-2a"/>
豈特所短正以反置之耳古之所謂腹心之臣者以其<lb/>
同徳也故武王曰予有亂臣十人同心同徳而荆公以<lb/>
巧智之士為腹心故王氏之得禍大也聞狙詐咸作使<lb/>
矣未聞託之心腹也夫君子無棄人巧智之士亦非可<lb/>
棄以作手足可也耳目且不可况腹心乎蓋勢在則欺<lb/>
之以為功勢同則奪之以自利勢去則背之以違害使<lb/>
之且難况同之乎無徳而智以智營身而不及事智之<lb/>
所後不得不欺以衛身也天下之事又豈巧者之所能<lb/>
<pb n="KR4d0087_WYG_009-2b"/>
乎士終始不相負非由義則畏義耳勢在而真不負耶<lb/>
末疾偏廢不害為生膏肓之潰弔之可也嘗竊悲之故<lb/>
謂知士當如范公用士當以王公為戒也不審閣下以<lb/>
為如何近見趙承議説得閣下書欲復伸理前所舉刺<lb/>
文廣獄事聞之未以為然竊謂閣下必不出此而愚慮<lb/>
所及亦不能忍也君子之於事以位為限居位而不言<lb/>
則不可去位而言則又不可其言之者義也其不言者<lb/>
亦義也閣下前為潁州言之可也今為揚守而與潁事<lb/>
<pb n="KR4d0087_WYG_009-3a"/>
其亦可乎豈以昔嘗言之而不置耶此取勝之道也近<lb/>
歲士大夫類皆如此以為成言而非閣下之所當為也<lb/>
苟不公言而私請之又不如巳也天下之事行之不中<lb/>
理使人不平者豈此一事閣下豈能盡爭之耶爭之豈<lb/>
能盡如人意耶徒使呫呫者以為多事耳嘗謂士大夫<lb/>
視天下不平之事不當懐不平之意平居憤憤切齒扼<lb/>
腕誠非為已一旦當事而發之如決江河其可禦耶必<lb/>
有過甚覆溺之憂前日王荆公司馬温公是也夫言之<lb/>
<pb n="KR4d0087_WYG_009-3b"/>
以行義耳豈如馮婦攘臂下車取衆人之一快耶竊謂<lb/>
閣下必不出此而寧一陳之以效其愚耳秋益髙惟為<lb/>
朝重慎不勝區區師道再拜<lb/>
　　　上林秀州書<lb/>
七月十日彭城陳師道謹奉書學士閣下宗周之制士<lb/>
見於大夫卿公介以厚其别詞以正其名贄以效其情<lb/>
儀以致其敬四者備矣謂之禮成士之相見如女之從<lb/>
人有願見之心而無自行之義必有紹介為之前焉所<lb/>
<pb n="KR4d0087_WYG_009-4a"/>
以别嫌而慎㣲也故曰介以厚其别名以舉事詞以導<lb/>
名名者先王所以定民分也名正則詞不悖分定則民<lb/>
不犯故曰詞以正其名言不足以盡意名不可以過情<lb/>
又為之贄以成其終故授受焉介以通名擯以將命勤<lb/>
亦至矣然因人而後達也禮莫重於自盡故祭主於盥<lb/>
婚主於迎賓主於贄故曰贄以效其情誠發於心而喻<lb/>
於身達於容色故又有儀焉詞以三請贄以三獻三揖<lb/>
而升三拜而出禮煩則泰簡則野三者禮之中也故曰<lb/>
<pb n="KR4d0087_WYG_009-4b"/>
儀以致其敬是以貴不陵賤下不援上謹其分守順於<lb/>
時命志不屈而身不辱以成其善當是之世豈特士之<lb/>
自賢蓋亦有禮為之節也夫周之制禮其所為防至矣<lb/>
及其晩世禮存而俗變猶自市而失身况于禮之亡乎<lb/>
自周之禮亡士之免者寡矣世無君子明禮以正之旣<lb/>
相循以為常而史官又載其事故其弊習而不自知也<lb/>
師道鄙人也然有聞於南豐先生不敢不勉也先生謂<lb/>
師道曰子見林秀州乎曰未也先生曰行矣師道承命<lb/>
<pb n="KR4d0087_WYG_009-5a"/>
以來謹因先生而請焉詩文二巻敬以自效不敢以為<lb/>
能也謹傴僂待命惟閣下賜之師道再拜<lb/>
　　　答李端叔書<lb/>
師道啓前日秦少游處得所惠書教以空竈䑛鼎之説<lb/>
勤懇甚厚竊恠足下無父兄之好邑里之舊面目相誰<lb/>
何聲氣不接顧知而賜之足下安得此哉此殆少游有<lb/>
以欺足下足下信之過矣少游之文過僕數等其詩與<lb/>
楚詞僕願學焉若其傑才偉行聽逺察微僕終不近也<lb/>
<pb n="KR4d0087_WYG_009-5b"/>
足下以為少游何取而譽僕耶顧嘗與僕有游居之好<lb/>
以僕之老且病誠不忍其窮而死也噓濡挽摩借之聲<lb/>
光以幸百一期以取信於人而曽不知自累於不信惟<lb/>
足下察焉毋為所欺以重其過夫以一人之譽而收之<lb/>
不疑可謂勇矣至其棄之必以一人之毁此列禦寇季<lb/>
將軍之所懼也僕又甚焉足下謂僕之文類兩蘇人情<lb/>
喜於自伸蔽於自知至其擬之非其倫譽之非其情亦<lb/>
知避矣兩公之門有客四人黄魯直秦少游晁無咎長<lb/>
<pb n="KR4d0087_WYG_009-6a"/>
公之客也張文潛少公之客也僕自念不敢齒四士而<lb/>
足下遽進僕於兩公之間不亦怵乎如前所稱過於因<lb/>
人如後所稱足下自取之矣僕聞周人之言以石之韞<lb/>
玉者為璞鄭人之言以䑕之腊者為朴鄭謂周曰欲朴<lb/>
乎周人大説願屬目出而示之死䑕也唾之而去足下<lb/>
不惟其愚辱先以書而願見焉其詞益下則其求益厚<lb/>
有如循名而督實僕將不勝其責而懼足下譽未絶口<lb/>
而唾罵繼之敢告不敏師道再拜<lb/>
<pb n="KR4d0087_WYG_009-6b"/>
　　　與少游書<lb/>
師道啓辱書喻以章公降屈年徳以禮見招不佞何以<lb/>
得此豈侯嘗欺之耶公卿不下士尚矣乃特見於今而<lb/>
親於其身幸孰大焉愚雖不足以齒士猶當從侯之後<lb/>
順下風以成公之名然先王之制士不傳贄為臣則不<lb/>
見於王公夫相見所以成禮而其弊必至於自鬻故先<lb/>
王謹其始以為之防而為士者世守焉某於公前有貴<lb/>
賤之嫌後無平生之舊公雖可見禮可去乎且公之見<lb/>
<pb n="KR4d0087_WYG_009-7a"/>
招豈以能守區區之禮乎若昧冒法義聞命走門則失<lb/>
其所以見招公又何取焉雖然有一於此幸公之他日<lb/>
成功謝事幅巾東歸某當御款段乗下澤候公於上東<lb/>
門外尚未晚也拳拳之懐願因侯以聞焉某再拜<lb/>
　　　答張文潛書<lb/>
師道啓近者足下來京師不鄙其愚辱貺以友卒卒一<lb/>
再見懐不得吐旣别欲一致問因以自效方事之不間<lb/>
竟後足下大以為恨及讀足下書乃僕所欲言者君子<lb/>
<pb n="KR4d0087_WYG_009-7b"/>
之所存夫人不逺惟設之於僕為不當耳嗟乎足下誠<lb/>
知我矣亦旣愛之矣不識足下何從而得之其得之於<lb/>
人耶其有以自得之耶得之於人耶譽者可信則毁者<lb/>
又可信矣有以自得之耶則僕言未效而迹未接竊有<lb/>
疑焉豈足下使人可疑乃僕之不敏不能不疑耳古有<lb/>
之目逆而道存而僕不足當也以僕之愚有以知足下<lb/>
而謂足下何從而得之僕過矣夫衆口鑠金三人成虎<lb/>
僕懼足下有時不自信而信人不待人毁而人自毁矣<lb/>
<pb n="KR4d0087_WYG_009-8a"/>
僕以小人之懐為君子之心則又過矣然所以言者雖<lb/>
君子不可不戒也足下憫僕無以事親畜妻子宜從下<lb/>
科以幸斗食疑僕好惡與人異情足下於僕至矣僕何<lb/>
以得之何以受之耶僕家以仕為業舍仕則技窮矣故<lb/>
僕之於仕如瘖者之溺聲氣不動而於足亂矣世徒見<lb/>
其忍而不發遂以為好惡異人此殆談者過情聽者過<lb/>
信耳雖然僕病且老矣目有黑子而昏華瘰俠於頸領<lb/>
隱起而未潰氣伏於胷腹之間下上不時痔形於下體<lb/>
<pb n="KR4d0087_WYG_009-8b"/>
者十年矣志強而形憊年未旣而老及之足下雖欲進<lb/>
之而僕不能勉也閏月甲子詔以河内公為相是時自<lb/>
九月不雨有司傳詔未竟而雨貴賤賢不肖下至漆室<lb/>
女子歡然相慶天人之意如此僕方卧聞之起立尚可<lb/>
勉耶足下視此時如何僕獨得不勉耶羊鼎之側飢者<lb/>
吐舌但未染指耳足下欲與僕居將坐僕而沐薰之耶<lb/>
豈意其逃世而加束縛焉抑愛之過厚而欲常常見之<lb/>
與李聃家於瀬鄉莊周老於䝉田邑之間復有昔時懐<lb/>
<pb n="KR4d0087_WYG_009-9a"/>
器而隱處者乎願一覽焉僕於書如貪者之嗜利未嘗<lb/>
厭其欲也譙祁氏多書稱號外府太清老氏之藏室願<lb/>
與足下盡心焉春益暄惟為道重慎師道再拜<lb/>
　　　答江端禮書<lb/>
師道啓學始於身而成於性欲善其身而不明於善所<lb/>
謂徒善者也徒善者非善之正也是故學者所以明善<lb/>
也學外也思内也學以佐行思以佐學古之制也若其<lb/>
自得則在子矣士之所戒其惟名乎聲實相從如影之<lb/>
<pb n="KR4d0087_WYG_009-9b"/>
於形短長曲直惟形之使無實之名黎人販焉善人畏<lb/>
焉得且畏之况求之乎言以述志文以成言約之以義<lb/>
行之以信近則致其用逺則致其傳文之質也大以為<lb/>
小小以為大簡而不納盈而不餘文之用也正心完氣<lb/>
廣之以學斯至矣辱問非所及敬誦所聞足下其擇焉<lb/>
僕之不成勤無成能惟於修文畧無師法愧無異聞虛<lb/>
辱盛意若曰量子以為教如醫之量藥以當病如工之<lb/>
量才以當用子曾子蓋能之矣僕非其任也嗟乎子之<lb/>
<pb n="KR4d0087_WYG_009-10a"/>
不逢夫子也與僕游者衆矣莫有問焉子何問之下耶<lb/>
嗟乎夫子之失子也尚幸來臨願言其詳師道再拜<lb/>
　　　答秦覯書<lb/>
師道啓辱書諭以志行事賢大夫友良士斯至矣復有<lb/>
意於不肖何也再惠詩雍雍有家法誦之數日不休固<lb/>
為足下賀不圖過意責以師教闕然無以為報惟媿而<lb/>
巳夫百金之貨不陳於市走原逐鹿跛者不試也世固<lb/>
有之足下所謂彦士名大夫是也從之當得所欲乃以<lb/>
<pb n="KR4d0087_WYG_009-10b"/>
責僕則過矣又惟足下博問而擇亦已見及敢不畧陳<lb/>
其愚僕於詩初無法師然少好之老而不厭數以千計<lb/>
及一見黄豫章盡焚其藁而學焉豫章以為譬之奕焉<lb/>
弟子髙師一着僅能及之爭先則後矣僕之詩豫章之<lb/>
詩<hi>一作誨</hi>也豫章之學博矣而得法於杜少陵其學少陵<lb/>
而不為者也故其詩近之而其進則未也故僕嘗謂豫<lb/>
章之詩如其人近不可親逺不可疎非其好莫聞其聲<lb/>
而僕負戴道上人得易之故談者謂僕詩過於豫章足<lb/>
<pb n="KR4d0087_WYG_009-11a"/>
下觀之則僕之所有從可知矣何以教足下雖然僕所<lb/>
聞於豫章願言其詳豫章不以詩<hi>闕一字</hi>僕從亦不能為<lb/>
足下道也而足下歉然欲受僕之言其何求之下耶昔<lb/>
者能仁以華示其徒而飲光笑之能仁曰吾道付是子<lb/>
矣其授受乃如此雖大可以喻小子其懋焉吾將賀子<lb/>
之一笑也師道再拜<lb/>
　　　答晁深之書<lb/>
師道啓辱書教以先覺之覺後覺其説信美而僕不足<lb/>
<pb n="KR4d0087_WYG_009-11b"/>
當也古之人量而後言言而不類言之失也子其慎之<lb/>
僕聞之施者不困守者不給士之好為師舊矣子問而<lb/>
不以告豈其所有不足於施而莫知所以吿耶士能致<lb/>
誠殫敬而刳其心以求於世未有不告者也不誠不敬<lb/>
則不足以得之有以得之而心不至焉則又不足受之<lb/>
也雖然教自外至者也外以導内於是有以自得之則<lb/>
至矣自是而觀士何以教子子何待於士耶子其懋之<lb/>
子之兄弟足以先人而未足以相先子之才如牧野之<lb/>
<pb n="KR4d0087_WYG_009-12a"/>
駒乘之則奔近之則踶雖未就御而脱然有千里之氣<lb/>
子之成才僕莫量也子兄之才如良馬行則中節止則<lb/>
中度御以大輅鳴以鸞和而行九軌之道其至有日矣<lb/>
故僕不虞子兄之居後而懼子之難成也子其驅之士<lb/>
方盛時氣血動於内容色挑於外得之則惑失之則悲<lb/>
氣冒其心性亂於習百廢一存惟欲之知夫才如水焉<lb/>
窒而撓之則濁牛馬汙穢日滋而科斗生焉可不畏乎<lb/>
夫少而好色僕與子同而今悔之以僕之悔故不願子<lb/>
<pb n="KR4d0087_WYG_009-12b"/>
為之也子其戒之始僕以文見曾南豐辱賜以教曰愛<lb/>
子以誠不知言之盡也僕行方内才得此爾夫言之不<lb/>
盡非不能也其心以為不足與之盡爾不者有所畏而<lb/>
不敢也愚者無以告智者告之而不敢盡也言之難其<lb/>
若是乎嘗試考之盡言不諱其於子如何耶不絶其愚<lb/>
請繼以吿子其圖之師道再拜<lb/>
　　　與黃預書<lb/>
師道叩頭啓昨暮始聞有喪子之戚此世事中最難堪<lb/>
<pb n="KR4d0087_WYG_009-13a"/>
者父子之私耳目之玩熟見而驟失念之不堪况當之<lb/>
乎往歲失一七歲男子扣天拊地欲有所訴殆不可以<lb/>
至理奪也往還深熱數見開諭又勉讀方外書以自解<lb/>
俛而聽其言如耳邊過風讀其詞如目前空華視聽雖<lb/>
接而心不隨晉惠帝謂飢者何不食肉糜此雖甚愚然<lb/>
世内事非身經之雖智者有所不解也而諫者責其不<lb/>
聽亦已過矣久而後念死者不更生生者無所致力欲<lb/>
訴則無從欲怨則無歸究竟無得而後已也念足下少<lb/>
<pb n="KR4d0087_WYG_009-13b"/>
年初經此變宜有甚於老者然有一事似可道太夫人<lb/>
齒髮衰視足下夫婦日夜不寢食擊牀倒席相向涕泣<lb/>
諭之不解禁之不止無如二人何則必鬱悒不平有如<lb/>
太夫人一不食足下何以自處耶幸少撥哀一思愚言<lb/>
王夷甫言太上無情其下不及情情之所鍾正在我輩<lb/>
民雖愚至於父子夫婦則知之矣此未為知人者衍又<lb/>
自謂有道第一等人夫道者性也而鍾於情何在其有<lb/>
道耶上下之間衆爾衍不異衆何在其絶出耶而晉之<lb/>
<pb n="KR4d0087_WYG_009-14a"/>
士大夫共推衍為第一則下衍者從可知矣思解足下<lb/>
之憂不覺及此亦以當一縱談也師道再拜<lb/>
　　　上曾樞密書<lb/>
月日具官陳某西向再拜獻書於太尉六丈閣下一去<lb/>
門屏十年有餘平常不為問非怠於外以謂無益而不<lb/>
為爾事有可言而復隱忍然後為罪則亦不敢<hi>一本云事有可</hi>
<hi>言而復隱忍畏罪則亦不敢</hi>夫天下之事非閣下所得與則非某所<lb/>
當言其在右府且憂之大者言之其亦可乎西邊用兵<lb/>
<pb n="KR4d0087_WYG_009-14b"/>
五六年矣逺戍之卒過期不還人情及期則有歸心况<lb/>
有過之而後未期乎以旣動之心而前有死傷之虞内<lb/>
有羇旅暴露凍餒勞苦之害後有鄉邑親愛之念不亦<lb/>
危乎然莫敢違異者分定故也鳥窮則攖獸窮則搏此<lb/>
豈常言理有必至一人倡之和者必衆東向而請何以<lb/>
禦之夫事有曲直人有違順直之所在勝之所出何則<lb/>
人所順也一旦發難<hi>一本作難發</hi>不過發内軍以擊之無故<lb/>
興師積年不解死傷之餘思歸而潰而逆擊之則曲直<lb/>
<pb n="KR4d0087_WYG_009-15a"/>
有在竊恐潰者未至發者不為用也於是之時在廷之<lb/>
人肯為天下國家以身捍之者誰乎若其未有可不計<lb/>
此<hi>一本大可不須計此</hi>某常所私憂竊歎者也古之守國本末並<lb/>
用故建德而阻險開封無丘山川澤之阻為四戰之地<lb/>
故太祖以兵為衛畿内常用丁四萬人今軍衛多西戍<lb/>
山東城郭一空卒有盜賊乘間而作冒州縣殺吏民私<lb/>
貨財掠<hi>一作畧</hi>婦女火室廬乃其小者不幸而有姦雄出<lb/>
焉其成敗孰得知之憂之次也談者必謂世方平寧兵<lb/>
<pb n="KR4d0087_WYG_009-15b"/>
不足虞人無姦雄有不足畏某不更逺引筆墨所載直<lb/>
以慶厯以來耳目所及者明之爾思保兩州之亂慶之<lb/>
潰皆卒也<hi>一本云皆慶之漬卒也</hi>王倫張海廖恩王沖皆盜賊也<lb/>
可謂平世而無之乎熙寧中士才再發巳自潰亂於時<lb/>
某在秦中聞亂兵所過羣小迎導利其刼掠王倫張海<lb/>
行半天下所至潰壊守令或走或䧏莫敢枝梧至出衛<lb/>
軍用邊將而官軍所至甚於盜賊民至今談之從昔之<lb/>
亂皆有姦雄非為時而生乃亂而後見平世伏而不出<lb/>
<pb n="KR4d0087_WYG_009-16a"/>
遂以為無則過矣某聞之景徳咸平之間契丹歲入寇<lb/>
游騎出山東<hi>一本云游馬出至山東</hi>齊有外鎮日暮塵起人避走<lb/>
南山夜渴乏水旣旦視谿谷有冰雪少年下食之且取<lb/>
以上衆起爭之有賈者出止其衆而坐之率少年十餘<lb/>
軰而下徧給坐者且曰飢則柰何孰從吾而取食於是<lb/>
願者數千<hi>一作十</hi>人斬木為兵出屯鎮中乃盡閉其外户<lb/>
日以酒豕犒從者夜則警扞旦暮餉山東三日而復家<lb/>
不失一物此與英彭何異而謂平世無之乎雖然軍潰<lb/>
<pb n="KR4d0087_WYG_009-16b"/>
盜起一時之禍所可慮者分也上之於下可生可殺可<lb/>
予可奪而無違者分也定則無所敢為亂則無所不為<lb/>
如水之防如薪之束如獸之穽檻其可失乎一失則不<lb/>
復斷不可續覆不可收損不可完物之理也此某之所<lb/>
深憂者也談者必謂還戍則備闕寇來莫禦帥不任其<lb/>
責某又謂其不然也戍有常數今以拓土而增之爾去<lb/>
其增則常也尚何言往者延安兵非不多寇來不禦而<lb/>
僅自守故善戰者論將不論兵也夏人之來小則其常<lb/>
<pb n="KR4d0087_WYG_009-17a"/>
所慮者其大舉爾然地方數千里外假鄰阻非可一日<lb/>
具也師行千里謀以時月則孰不知之帥者明其耳目<lb/>
而預為之備何憚其來且敵短於攻而不能久人自持<lb/>
糧後無餽運往事<hi>一作來</hi>不過數日而我善守寇至勿戰<lb/>
聚兵於内而清其野外内聚則寇不敢深外清則深而<lb/>
不害使進不得戰則沮退無所掠則困以元昊之強數<lb/>
大入才破塞門金湯兩城而已國雖大而貧兵雖多而<lb/>
散以元昊之戰勝而卒臣者以數舉而困也况其弱乎<lb/>
<pb n="KR4d0087_WYG_009-17b"/>
且以中國之盛大靈武之舉猶不能再况於夷乎雖然<lb/>
進築不已則兵不得罷盍先已之乎若謂可以制敵則<lb/>
漢取陰山匈奴過而慟哭開西域發兵爭之故謂斷其<lb/>
右臂某居東莫知今之可否但聞諸路競進日夜奏功<lb/>
而未聞西人舉國而爭則必非其所急也茍不能制其<lb/>
命則老師費財殺人盈野何所用之若謂且築且進漸<lb/>
據横山然後可制其旣數歲矣横山安在耶若復數歲<lb/>
則諸將窮富極貴矣人情得所欲肯復出力蹈其所難<lb/>
<pb n="KR4d0087_WYG_009-18a"/>
乎則是横山終不可得徒為將帥取富貴之資爾横山<lb/>
天險也下臨平夏存亡所係敵必舉國爭之<hi>一本云虜必固爭之</hi>
恐亦未易得也若謂今之所據即横山也則某聞之宥<lb/>
州在横山之上南距米脂三舍而近今延安奏功廣地<lb/>
四百里則宥在其腹然不云得宥州也則四百里之廣<lb/>
豈可信哉邊地惟靈夏如内郡地才可種蕎豆且多沙<lb/>
磧五月見青七月而霜歲才一收爾銀州草惟柴胡蕭<lb/>
關之外有落蔾與鹹杖以此知其不宜五種也使可種<lb/>
<pb n="KR4d0087_WYG_009-18b"/>
安得人實之若不徙民則募軍二者孰取焉若取乎内<lb/>
則空此以實彼舍易而即艱何益且闢土益廣則去府<lb/>
益逺平常緩請急報卒不相及<hi>一本云平常緩急請報不相及</hi>河東之<lb/>
患麟府世所知也若令所據可以制敵而不爭者非不<lb/>
敢乃不能爾敵雖蕞爾然元昊用之以抗中國其地與<lb/>
民固自若也而今反不能爭其所急者非惜其力以有<lb/>
待則無其人否則諸部不為用也若是則某之憂有甚<lb/>
於前也今敵内弱外叛而皇師臨之恐有乘危簒奪以<lb/>
<pb n="KR4d0087_WYG_009-19a"/>
為姦雄之資是復生一元昊也故某嘗謂敵旣弱矣不<lb/>
復能抗中國宜稍存立使假威命以臨制部族壓服姦<lb/>
豪使不得發柰何欲為資乎今使諸道盡據横山而敵<lb/>
無姦雄乘時而起一切如意某之憂則又甚矣趙文子<lb/>
曰茍非聖人孰能内外無患盍釋楚以為外懼乎夷狄<lb/>
之弱未有甚於今日者可不憂乎今三邊不戰士皆恇<lb/>
弱獨秦晉數與敵角猶可用秦故西人易東軍如兒女<lb/>
子而南平蠻西南事羌皆用秦卒以取勝若又不戰卒<lb/>
<pb n="KR4d0087_WYG_009-19b"/>
有外患何以禦之昔歲之元昊智髙是也竊謂西人不<lb/>
可無也伏惟閣下股肱帝室師表萬邦直道正言天下<lb/>
稱誦日有傳焉而獨此無聞豈未可以言乎言之今其<lb/>
時也昔安李兩公皆有意於世而各有失安失之鋭李<lb/>
失之緩故未及成功而以毁去蓋鋭者不須時緩者不<lb/>
及時時乎時乎其可不知乎易曰書不盡言言不盡意<lb/>
而况河山之外翰墨之間乎然以閣下英姿偉識則區<lb/>
區之意不待言而了伏惟屬意焉某再拜<lb/>
<pb n="KR4d0087_WYG_009-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0087_WYG_009-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後山集巻九<lb/>
</p>
<p>
</p>
  </div>
</body>
</text>
</TEI>
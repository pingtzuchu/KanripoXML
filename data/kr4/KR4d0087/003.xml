<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>後山集巻三</head>
    <p>
<pb n="KR4d0087_WYG_003-1a"/>
欽定四庫全書<lb/>
　後山集巻三　　　　　　宋　陳師道　撰<lb/>
　　詩<lb/>
　　　贈二蘇公<lb/>
岷峨之山中巴江桂椒柟櫨楓柞樟青金黄玉丹砂良<lb/>
獸皮鳥羽不足當異人間出駭四方嚴王陳李司馬揚<lb/>
一翁二季對相望竒寳横道驥服箱誰其識者有歐陽<lb/>
大科異等固其常小却盛之白玉堂典謨雅頌用所長<lb/>
<pb n="KR4d0087_WYG_003-1b"/>
度越周漢登虞唐千載之下有素王平陳鄭毛視荒荒<lb/>
後生不作諸老亡文體變化未可量萬口一律如吃羌<lb/>
妖狐幻人大陸梁虎豹却走逢牛羊上帝恵顧祓不祥<lb/>
天門夜下龍虎章前驅吳回後炎皇絳旂丹轂未冠裳<lb/>
從以甲胄萬鬼行乘風縱燎無留藏天髙地下日月光<lb/>
授公以柄扶病傷士如稻苗待公秧臨流不度公為航<lb/>
如大醫王治膏盲外證巳解中尚强探囊一試黄昏湯<lb/>
一洗千年新學膓老生塞口不敢嘗向來狂殺今尚狂<lb/>
<pb n="KR4d0087_WYG_003-2a"/>
請公别試囊中方<lb/>
　　　嗚呼行<lb/>
去年米賤家賜粟百萬官倉不餘掬青錢隨賜費追呼<lb/>
昔日剜瘡今補肉今年夏旱秋水生江淮輸粟千里行<lb/>
不應速水救近渇空倉四壁雀不鳴似聞為政不為費<lb/>
兩不相侵兩相濟十年斂積用一朝驚濤破山風動地<lb/>
　　　送杜侍御純陜西轉運<lb/>
餽糧千里古無䇿木牛流馬功不極邊頭數米換黄金<lb/>
<pb n="KR4d0087_WYG_003-2b"/>
將軍汗馬未伏櫪黠羌人面作胡語鳥䑕貪生爾如許<lb/>
熊虎可避蝱可驅覆巢熏穴意何如漢虜相當庸可盡<lb/>
聊城正用一封書巧手莫為無麫餅誰能留渴湏逺井<lb/>
國家有急君得辭徐人不勞扣闕請隴上壯士莫捫舌<lb/>
河西狂王防繫頸向來此地幾送迎草間翁仲口不瘖<lb/>
十年兩熟飽可待一嵗四守人何心老稚持車車不留<lb/>
歸人不行行轉頭闗中正湏蕭丞相省内早要富民侯<lb/>
　　　出清口<lb/>
<pb n="KR4d0087_WYG_003-3a"/>
家世山東飽耕稼晚託一舟順流下漁溝寒餅不下筯<lb/>
推柂轉頭更五夜平明放溜出清口霜落潮回霧連野<lb/>
平淮一夢三十里有日無風神所借似憐憂患滿人間<lb/>
百孔千瘡留一罅文章末技將自效語不驚人神可嚇<lb/>
子女玉帛君所餘寄聲白鳥煩多謝<lb/>
　　　猴馬<hi>有序</hi>
　　楚州紫極宫有畫沐猴振索以戲馬頓索以驚圉<lb/>
　　人不測從後鞭之人言沐猴宜馬而今為累作詩<lb/>
<pb n="KR4d0087_WYG_003-3b"/>
　　以導馬意<hi>韓鄂四時纂要曰常繫獮猴於馬坊内辟惡省百病令馬不著疥</hi>
沐猴自戲馬自驚圉人未解猴馬情猴其天資馬何罪<lb/>
意欲防患猶傷生異類相宜亦相失同類相傷非所及<lb/>
志行萬里困一誤吐豆齕荄甘伏櫪<lb/>
　　　送黄生兼寄二謝二首<lb/>
南第諸兄蚤相見別時託子以無倦百年論交見子心<lb/>
一朝取別寧吾願妙嵗逺遊真所難肯為得官近長安<lb/>
聖作詩書端有意猶湏用之科舉外<lb/>
<pb n="KR4d0087_WYG_003-4a"/>
城西兩謝俱能文穰丞精悍吾所聞每讀吾詩得人意<lb/>
使不能文巳可人我昔謝公門下士早年妄作功名意<lb/>
如今老寄潁河東九泉雖深媿此公<lb/>
　　　次韻蘇公西湖徙魚三首<lb/>
窮秋積雨不破塊霜落西湖露沙背大魚泥蟠小魚樂<lb/>
髙丘覆杯水如帶魚窮不作摇尾憐公寧忍口不忍鱠<lb/>
修鱗失水玉參差晚日摇光金破碎咫尺波濤有生死<lb/>
安知平陸無灘瀬此身寧供刀几用著意更須風雨外<lb/>
<pb n="KR4d0087_WYG_003-4b"/>
是間相忘不為小濠上之意誰得㑹枯魚雖泣悔可及<lb/>
莫待西江與東海<lb/>
赤手取魚如拾塊布網鳴舷攻腹背豈知激濁與清流<lb/>
恐懼駢頭牽翠帶居士仁心到魚鳥㑹有微生化餘鱠<lb/>
寧容網目漏吞舟誰能烹鮮作苛碎我亦江湖釣竿手<lb/>
悞逐輕車從下瀬生當得意落鷗邊何用封侯墮鳶外<lb/>
不如此魚今得所置身暗與神明㑹徑須作記戒鯨鯢<lb/>
防有任公釣東海<lb/>
<pb n="KR4d0087_WYG_003-5a"/>
詩成落筆驥歴塊不用安西題紙背小家厚斂四壁立<lb/>
拆東補西裳作帶堂下觳觫牛何罪太山之陽人作鱠<lb/>
同生異趣有如此瓶懸瓽間終一碎流水長者今公是<lb/>
雨花散亂投金瀨人言充庖湏此軰慈觀更須容度外<lb/>
賜牆及肩人得視公才槃槃一都㑹有憐其窮與不朽<lb/>
我亦牽聨書玉海<lb/>
　　　寄晁載之兄弟<lb/>
人言婚宦情欲本吾始求脱君巳半孰知一世如一夢<lb/>
<pb n="KR4d0087_WYG_003-5b"/>
在夢而覺寧待旦寒簷淨雨作秋聲冷屋風燈挑不明<lb/>
樽前已作十年語後㑹未期吾屢驚一聞七字心已識<lb/>
鈎章棘句天與力念子方壯我巳衰不見參天二千尺<lb/>
季也亦有詩百篇叔子擬度驊騮前端能過我三冬學<lb/>
可復參儂一味襌<lb/>
　　　別圓澄襌師<lb/>
法施老人卧不出呼我取別行問疾磨盤拭筯勸一飽<lb/>
少待須臾莫倉卒早年著眼覻文字萬巻初無一言契多<lb/>
<pb n="KR4d0087_WYG_003-6a"/>
生綺語未經懴半世虚名足為累此去他來尚有縁頭<lb/>
童齒豁恐無年慇懃三請久住世弊惡可念未可捐平<lb/>
生准擬西行計老著人間此何意他年佛㑹見頭陁知<lb/>
是當年老居士<lb/>
　　　舟中二首<lb/>
惡風横江江巻浪黄流湍猛風用壯疾如萬騎千里來<lb/>
氣壓三江五湖上岸上空荒火夜明舟中起坐待殘更<lb/>
少年行路今頭白不盡還家去國情<lb/>
<pb n="KR4d0087_WYG_003-6b"/>
野火燒原雉昏雊黄塵漲天牛亂鬬江間無日不風波<lb/>
老去何時脱奔走詩書滿腹不及口遮日寧須鈎竿手<lb/>
愧爾茅簷炙背人仰目青天搔白首<lb/>
　　　古墨行<hi>有序</hi>
　晁無斁有李墨半丸云裕陵故物也往於秦少游家<lb/>
　見李墨不為文理質如金石亦裕陵所賜王平甫所<lb/>
　藏者潘谷見之再拜云真廷珪所作也世惟王四學<lb/>
　士有之與此為二矣嗟乎世不乏竒乏識者耳敬為<lb/>
<pb n="KR4d0087_WYG_003-7a"/>
　長句率無斁同作<lb/>
秦郎百好俱第一烏<hi>一作墨</hi>丸如漆<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>如石巧作松身與<lb/>
鏡面借美於外非良質潘翁拜跪摩老眼一生再見三<lb/>
歎息了知至鑒無遁形王家舊物秦家得君今所有亦<lb/>
其亞伯仲小低猶子姪黄金白璧孰不有古錦句囊那<lb/>
可敵睿思殿裏春夜半燈火闌殘歌舞散自書細字答<lb/>
邊臣萬里風塵入長筭初聞橋山送弓劒寧知玉盌人<lb/>
間見夜光炎炎衝斗牛㑹有太史占星變人生尤物不<lb/>
<pb n="KR4d0087_WYG_003-7b"/>
必有時一過目驚老醜念子何忍遽磨研少待須臾圖<lb/>
不朽<hi>魏衍注曰少游之墨嘗許先生為他日墓誌潤筆先生嘗語衍作此詩時少游尚無恙然終先逝去</hi>
明忩淨几風日暖有愁萬斛才八斗徑須脱㡌管城公<lb/>
小試玉堂揮翰手<lb/>
　　　蠅虎<lb/>
物微趣下世不數隨力捕生得稱虎匿形注目摇兩股<lb/>
卒然一擊勢莫禦十中失一八九取吻間流血腹如鼓<lb/>
却行奮臂吾甚武明日淮南作端午<lb/>
<pb n="KR4d0087_WYG_003-8a"/>
　　　寄鄧州杜侍郎<hi>紘</hi>
南陽老幼如雲屯連日城東候使君後者排前旁捷出<lb/>
爭先見面作慇懃六年重來巳白髪一日再見回青春<lb/>
道傍過者怪相問共言杜母真吾親使君雖老心尚壯<lb/>
文采風流諸謝上名家從昔杜陵人盛德於今丈人行<lb/>
我昔卧病老彭城畫舩鳴鼓千里行致書饋奠初未識<lb/>
丁寧勞苦如平生人言此事今未有古人中求還得否<lb/>
忘年屈勢不虚辱公自<hi>一作取</hi>為德吾何取菊潭之水甘<lb/>
<pb n="KR4d0087_WYG_003-8b"/>
且潔潭上秋花照山白請公酌此夀百年奕奕長為此<lb/>
邦伯孰先一州後四方重金疉蓋登廟堂請從今日至<lb/>
雲來月三十斛輸洛陽<lb/>
　　　答魏衍<lb/>
我詩淺短子貢牆衆目俯視無留藏句中有眼黄別駕<lb/>
洗滌煩熱生清凉人言我語勝黄語扶豎夜燎齊朝光<lb/>
三年不見萬里外安得一身置汝傍邇來諸子復秀發<lb/>
曾未幾見加端章剩欲摧藏讓頭角豈是有意羣兒傷<lb/>
<pb n="KR4d0087_WYG_003-9a"/>
於人無怨我何憾愛者尚衆猶吾鄉平生不自解嘲誚<lb/>
禍來亦復非周防我衰氣索不自振正賴好語能恢張<lb/>
詩家小魏新有聲舊傳秀句西里黄後生學行闕師友<lb/>
臨路不進空迴遑看君事業青雲上聴渠螟螣生膏肓<lb/>
　　　招黄魏二生<lb/>
出門不雨即遇風閉門值睡極力攻似聞湯鼎作吟聲<lb/>
巳賀勝敵收全功却思二子共一笑撥棄舊語無新工<lb/>
卒行好歩不兩得能致公等吾何窮魏詩黄筆今未有<lb/>
<pb n="KR4d0087_WYG_003-9b"/>
顧我獨得神所鍾徑須相就踏泥潦巳辦煑餅燒油蔥<lb/>
　　　和魏衍三日<lb/>
堤沙泥盡未及塵江波不動風生紋虎頭魚尾不知數<lb/>
朱旗一㸃來奔雲春容已老有餘態祓禊雖古無前聞<lb/>
踏青摸石修祕祝落日帶雨催行人聽詩對月兩不厭<lb/>
頗覺過目徒紛紛君不見天寳杜陵翁屈宋才堪作近<lb/>
鄰<lb/>
　　　和魏衍聞鶯<lb/>
<pb n="KR4d0087_WYG_003-10a"/>
春力著人朝睡重葉底黄鸝鳴自逺緑幕朱欄日觀明<lb/>
回廊側户風簾動昨夜春回到寒谷好鳥飛來把修竹<lb/>
整翰厲觜初一鳴巳落君詩專妙獨退紅著緑春事殘<lb/>
後時獨立知何言側聽不盡巳飛去懷抱此時誰與論<lb/>
　　　荅黄生<lb/>
冰泥斷道雪塞門逺方累日無行人卧聞喧呼誰呌閽<lb/>
稚子往問鹿駭奔黄生學詩用<hi>一作角</hi>力新急手疾口如<lb/>
翻盆衝風踏凍送七言要令寒屋回春温是時積隂又<lb/>
<pb n="KR4d0087_WYG_003-10b"/>
黄昏呌閙索火驚四鄰邇來結字穩且勻豈不見我參<lb/>
寥君嗟吾老矣心尚存後來得子空馬羣徑須赤手縛<lb/>
麒麟四大海水一口吞丈夫意氣抗浮雲道逢其人兩<lb/>
手分妬婦拊膺王右軍<lb/>
　　　晁無咎畫山水扇<lb/>
前身<hi>一作生</hi>阮始平今代王摩詰偃屈蓋代氣萬里入方<lb/>
尺朽老詩作妙儉絶天與力君不見杜陵老翁語湘娥<lb/>
増悲真宰泣<lb/>
<pb n="KR4d0087_WYG_003-11a"/>
　　　嗟哉行<lb/>
張生服石為石奴下潦上乾如渴烏一朝僨蹶須人扶<lb/>
㐲毒未動風出虚此生所得與昔殊韓子作志還自屠<lb/>
白笑未竟人復吁以身濟欲未必愚欲久而速反所圖<lb/>
嗟哉偉然二大夫<lb/>
　　　九月九日夜雨留智叔<lb/>
騎臺九日登臨處只有歸人醉扶路千年二謝孰可代<lb/>
我每苦留君只去花粗且為前人惜曲誤不解丞卿怒<lb/>
<pb n="KR4d0087_WYG_003-11b"/>
只消著㡌受西風不待風流到新句<lb/>
　　　九月九日與智叔鵰堂宴集夜歸<lb/>
鵰堂從昔有惡客酒盡不去仍復索欲留歌舞盡客意<lb/>
風雨和更作三厄佳辰難得客更難我窮無酒為君歡<lb/>
只欲泥行過白下萬一簾疎見一斑<lb/>
　　　謝趙使君送烏薪<lb/>
欲落未落雪近人將盡不盡冬壓春風枝冰瓦有去鳥<lb/>
逺坊窮巷無來人忽聞叩門聲遽速驚雞透籬犬升屋<lb/>
<pb n="KR4d0087_WYG_003-12a"/>
使君傳教賜薪炭妓圍那解思寒谷老身曲直不足云<lb/>
冷忩凍壁作春温定知和氣家家到不獨先生雪塞門<lb/>
<hi>一作席作門</hi>
　　　謝冦十一恵端硯<lb/>
百工營材先利器市道居貨如作贅書生活計亦酸寒<lb/>
斷甎半瓦寧求備端溪四山下龍淵鬱積中州清淑氣<lb/>
金身玉骨石為容河江屈流雲作使滑如女膚色馬肝<lb/>
夜半神光際天地諸天散花百神喜知有聖人當出世<lb/>
<pb n="KR4d0087_WYG_003-12b"/>
沒人投深索千丈探頷適遭龍伯睡轆轤挽出萬人負<lb/>
千嵗之藏一朝致琢為時様供翰墨十襲包藏百金貴<lb/>
北行萬里更衆目冦卿好事不計費南鄰居士卿之孫<lb/>
豐悴相從不為異似憐陶瓦磨竈煤輟贈不減前人志<lb/>
人言寒士莫作事鬼奪客偷天破碎龜玉韞匱與無同<lb/>
錦衾還客棄佳恵衆所欲得當有縁天獨於余可無意<lb/>
敢書細字注魚蟲要傳華嚴八千偈<lb/>
　　　答黄生<hi>魏衍注云時初冬尚無冬衣先生以背子贈之堅不受到家以朱氏所贐二疋</hi>
<pb n="KR4d0087_WYG_003-13a"/>
　　　　　　<hi>寄之因作詩</hi>
我無置錐君立壁舂黍作靡甘勝蜜綈袍不受故人意<lb/>
藥餌肯為兒輩屈割白鷺股何足難食鸕鷀肉未為失<lb/>
暮年五斗得千里有媿寒簷背朝日<lb/>
　　　五子相送至湖陵<lb/>
中年患別多作別早日諱窮常得窮勿云一水四十里<lb/>
衣冠寒郭何人同周生子病輟身出劉子逺來今幾日<lb/>
石家仲叔好少年頗能厭俗從吾律魏君不獨相從早<lb/>
<pb n="KR4d0087_WYG_003-13b"/>
自君之來吾却掃嵗月磨人孰能久反覆看渠難得好<lb/>
湖陵古城風日寒情義乃知生別難髙懷巳為故人盡<lb/>
交道應留後代看<lb/>
　　　湖陵與劉生別<lb/>
觸寒歴險來特特媿無以當欣有得向來憂患不相捨<lb/>
知子用心堅鐵石人畏有心事無難此語雖鄙理則然<lb/>
君今意在翰墨間他日人爭讓一先<lb/>
　　　寄滕縣李奉議<lb/>
<pb n="KR4d0087_WYG_003-14a"/>
滕大夫伯陽父孫烹小鮮治大國原一得何用五千言<lb/>
弛災决獄人不寃盛氣走訟畏討論終嵗歛吏不到門<lb/>
子弟無賴皆西奔踵門父老如雲屯拊髀跳踉走兒孫<lb/>
絳幡翠節歌唄喧畫盆戴頂煙如焚繡褾綵軸箱帕繁<lb/>
曲躬乂手前致言畜眼未見耳不聞暮年何以答此恩<lb/>
請誦華嚴夀我君<lb/>
　　　和饒節詠周昉畫李白真<lb/>
君不見浣花老翁醉騎驢熊兒捉轡驥子扶金華仙伯<lb/>
<pb n="KR4d0087_WYG_003-14b"/>
哦七字好事不復千金模青蓮居士亦其亞斗酒百篇<lb/>
天所借英姿秀骨尚可似逸氣髙懷那得畫周郎韻勝<lb/>
筆有神解衣槃礴未必真一朝冩此英妙質似悔只識<lb/>
如花人醉色欲盡玉色起分明尚帶金井水烏紗白苧<lb/>
真天人不用更著山巖裏平生潦倒飽丘園禁省不識<lb/>
將軍尊袖手猶懷脱靴氣豈是從來骨相屯仰視雲空<lb/>
鴻鵠舉眼前紛紛那得顧是非榮辱不到處只<hi>一作正</hi>恐<lb/>
朝來有新句勿言身後不要名尚得吳矦費百金江西<lb/>
<pb n="KR4d0087_WYG_003-15a"/>
勝士與長吟後來不憂身陸沈<lb/>
　　　題明發髙軒過圖<lb/>
滕王蛺蝶江都馬一紙千金不當價異才天縱非力能<lb/>
<hi>一作窮</hi>畫工不是甘為下今代風流數大年含毫落筆開<lb/>
山川忽忘朽老壓塵底却怪鳧鴻隨目前爾來八二復<lb/>
秀出萬古河山才咫尺眼前安得有突兀復似天地初<lb/>
開闢明忩寫出髙軒過便逐愈湜聞吟哦晚知書畫真<lb/>
有益却悔嵗月來無多官禁修嚴斷過訪時於僻寺逢<lb/>
<pb n="KR4d0087_WYG_003-15b"/>
稅鞅秀潤如行琮璧間清明似引星辰上憂悲愉佚百<lb/>
不平河擘太華東南傾平生秀句寰區滿掇拾餘棄成<lb/>
丹青平湖逺嶺開精神斗覺文字生清新未許二豪今<lb/>
角立要知旁有衛夫人<lb/>
　　　擬古<lb/>
盎中有聲囊不癭嚥息不如帶加𦂳人生七十今巳半<lb/>
一飽無時何可忍公矦早嵗有如此奴婢蓐食支夜永<lb/>
向來糠覈之子孫居鄰無傳家存井<lb/>
<pb n="KR4d0087_WYG_003-16a"/>
　　　贈知命<lb/>
墨頭居士元方弟不肯作公稱法嗣外人怪笑那得知<lb/>
他日靈山親授記學詩初學杜少陵學書不學王右軍<lb/>
黄塵扶杖笑鄰女白衫騎驢驚市人静中作業此何因<lb/>
醉裏逃禪却甚真顧我無錢呼畢曜有人載酒尋子雲<lb/>
君家魯直不解事愛作文章可人意一人可以窮一家<lb/>
怪君又以才為累請將飲酒換吟詩酒不窮人能引睡<lb/>
不須無事與多愁老不欲醒惟欲醉<lb/>
<pb n="KR4d0087_WYG_003-16b"/>
　　　大風<lb/>
飛砂破面風裂石平林隱隱傾霹靂野火燎原塵漲天<lb/>
道聞馬嘶不相得老翁強欲作少年立馬階除起無力<lb/>
城南桃李春意動少待明朝莫相失<lb/>
　　　回風行<lb/>
懸流洶洶從天來南風五日鬬不開御風起柁虎著翼<lb/>
衝風擊纜顔死灰昨日逆風今日回萬人莫挽才浮杯<lb/>
篙牽相賀天意得秋聲滿帆風倒桅天留異態須一怒<lb/>
<pb n="KR4d0087_WYG_003-17a"/>
造物可得無嫌猜<lb/>
　　　贈張文潛<lb/>
張矦便然腹如鼓飢雷收聲酒如雨讀書不計有餘處<lb/>
尚著我輩千百許翻湖倒海不作難將軍百戰富善賈<lb/>
弟子不必不如師欲知其人視其主秋來待試丞相府<lb/>
榖馬礪兵吾甚武問周不敵聞其語一戰而霸在此舉<lb/>
百年富貴要自取入將公卿退爾汝徳如墨君誰敢侮<lb/>
　　　次韻寄答晁無咎<lb/>
<pb n="KR4d0087_WYG_003-17b"/>
西湖欲雨樹煙滿風葉倒垂雲覆盌望湖樓上白頭人<lb/>
獨倚䦨干誰肯伴獨有詩人記病身清風千里寄行塵<lb/>
豪華信有回天力驚開桃李閑新春往事不回如過雨<lb/>
醉夣恍然忘惡語<hi>前在澶州有讀無咎文編詩因以戲之無咎今以為言</hi>人生如<lb/>
幻此何尤未信黄金貴於土愛子千篇頃刻成借將胷<lb/>
腹詫吾人吟哦怪有芳鮮氣却被湖山識姓名<hi>蘇子瞻詩云游</hi>
<hi>徧錢塘湖上境歸來文字帶芳鮮</hi>文章廢退知難強身外虚華本無望<lb/>
何曽臨水惜芒鞋却解逢人拈柱杖眼根清淨塵不留<lb/>
<pb n="KR4d0087_WYG_003-18a"/>
登伽過盡不回頭<hi>來詩云不應越女三年留</hi>家在中原歸未得江淮<lb/>
斷道無行舟兩山相逢翻手疾欲謀一笑無寧日却慙<lb/>
懷璞似周人祗可聞名不須識<lb/>
　　　送鄜州關司法<lb/>
早嵗相知晚相識抵掌回頭巳陳迹萬里從軍壯此行<lb/>
一筯鱸魚留不得夜靜關山秋月明莫聴嶺頭秋<hi>一作流</hi>
水聲平世功名須少壯看君一箭下聊城<lb/>
　　　登鳯皇山懷子瞻<hi>一本作二首</hi>
<pb n="KR4d0087_WYG_003-18b"/>
蜿蜒曲龍腹山間隱樓觀孤髙㐲龍角浮圖刺雲漢修<lb/>
林霜雪餘落葉青紅亂想見洞中人不知時節換咳唾<lb/>
落江東江東兩眼中舉頭觸浮雲失脚驚飛鴻逢人自<lb/>
笑謀身拙坐使紅塵生白髪入山便欲棄人間出山又<lb/>
與松筠別數篇曾見使君詩前後登臨各一時妙舞新<lb/>
聲難得繼清風明月却相宜朱䦨行遍花間路看盡當<lb/>
年題壁處更有何人問使君青春欲盡花飛去<hi>子瞻云應問使</hi>
<hi>君何處去慿花説與春風知</hi>
<pb n="KR4d0087_WYG_003-19a"/>
　　　古怨贈關彦長<lb/>
世態輕浮君莫道相逢何必論才調鉛刀快利莫邪遲<lb/>
果下翩翩望雲老人前安得無窮好應須富貴長年少<lb/>
莫教白髮更棲遲不遭毁罵逢人笑<lb/>
　　　答無咎畫苑<lb/>
卒行無好步事忙不草書能事莫促迫快手多麤疎君<lb/>
看荷葦槲<hi>闕一字</hi>扇崔家中叔三人俱掃除事物費嵗月<lb/>
収完神氣忘形軀恍然有得奪天巧衰顔生態能相如<lb/>
<pb n="KR4d0087_WYG_003-19b"/>
市師信手無贏餘一日畫出東封圖眼前百口怪神速<lb/>
背後十指爭揶揄君家畫苑傾東都錦囊玉軸行盈車<lb/>
補完破碎收亡逋欲得不計有與無問君此病何當祛君<lb/>
言無事聊自娛世間何事非迷途挾䇿未必賢摴蒱苑<lb/>
中最愛文與蘇情親不獨生同閭自謂知子誰如余叔<lb/>
也不癡回不愚憐君用意常勤渠揮毫灑墨填空虚風<lb/>
梢雨葉出新意老樹僵立何年枯我生百事不留意外<lb/>
物不足煩敺除翰墨纔能記名字模臨冩貎無工夫見<lb/>
<pb n="KR4d0087_WYG_003-20a"/>
溺不救危不扶獨無一物充庖厨看君髮漆顔丹朱意<lb/>
氣徤如生馬駒逢人不信六十餘郁然一莖無白鬚吕<lb/>
公落寞起釣屠南山四老東宫須人生晚達有如此應<lb/>
笑虞翻早著書<lb/>
　　　次韻蘇公蠟梅<lb/>
化人乃作緗様花何年落子空山家羽衣霓袖涴香蠟<lb/>
從此人間識尤物青瑣諸郎却未知天公下取仙翁詩<lb/>
烏丸雞距冩玉葉却怪寒花未清絶北風驅雪度關山<lb/>
<pb n="KR4d0087_WYG_003-20b"/>
把燭看花夜不眠明朝詩成公亦去長使詩仙誦佳句<lb/>
湖山信美更負人巳覺西湖屬此君坐想明年呉與越<lb/>
行酒賦詩聴擊鉢<lb/>
　　　奉陪内翰二友醴泉避暑<lb/>
疾雷倒海不成雨墨雲御日蠶不吐深院回廊晝日<hi>一作</hi>
<hi>景</hi>長青簾朱幕風鈴語神仙中人龍作馬翠旌絳節從<lb/>
天下竹冠芒屨紫綺裘曵杖林間觀物化清池<hi>一作青蓮</hi>照<lb/>
眼自生凉修竹回隂欲過廊樽酒未空髙興動含毫欲<lb/>
<pb n="KR4d0087_WYG_003-21a"/>
下雲飛揚俗間道士業符醫未語巳作庸人様但知一<lb/>
扇博百金豈識雙松到千丈蠅頭小字宻著行四座歡<lb/>
呌醒而狂忽驚天姥到庭户風篁露草鳴寒螿回天却<lb/>
日有餘力小試席間留翰墨請公慎用補天子入佐后<lb/>
皇和五石<lb/>
　　　送張秀才兼簡徳麟<lb/>
長安千門憎熱客我獨憐君來解熱呼兒具飯懶出口<lb/>
藜羮不糝甘一啜北州別駕玉刻麟索書往見良何人<lb/>
<pb n="KR4d0087_WYG_003-21b"/>
驛使別來無一字知有此情誰與親<lb/>
　　　寄子閔<lb/>
煙昏晚寒風發屋行者抽篷離者哭青衫白髮兩相鮮<lb/>
積雪朝陽眩雙目猛虎食子有分羮潔鷺割股謀補肉<lb/>
妻孥不用哭窮途前府故人風義篤<lb/>
　　　贈黄氏子小徳<lb/>
黄童三尺世無雙筆頭滚滚懸秋江不憂老子難為父<lb/>
平生崛强今心降我來喜共阿戎語應敵縱横如急雨<lb/>
<pb n="KR4d0087_WYG_003-22a"/>
生子還如孫仲謀豚犬漫多何足數黄家小兒名小徳<lb/>
眉如長林目如漆只今數嵗已動人老人留眼看他日<lb/>
笑君老蚌生明珠自笑此物吾家無君當置酒吾當賀<lb/>
有兒傳業更何須<lb/>
　<lb/>
　<lb/>
　<lb/>
　<lb/>
<pb n="KR4d0087_WYG_003-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後山集巻三<lb/>
</p>
<p>
</p>
  </div>
</body>
</text>
</TEI>
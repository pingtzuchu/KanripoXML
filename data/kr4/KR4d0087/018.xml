<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>後山集巻十八</head>
    <p>
<pb n="KR4d0087_WYG_018-1a"/>
欽定四庫全書<lb/>
　後山集巻十八　　　　　宋　陳師道　撰<lb/>
　　談叢<lb/>
契丹侵澶萊公相眞宗北伐臨河未渡是夕内人相泣<lb/>
明日叅知政事王欽若請幸金陵樞宻副使陳文忠公<lb/>
堯叟請幸蜀眞宗以問公公曰此與昨暮泣者何異議<lb/>
數日不决出遇髙烈武王而謂之曰子爲上將視國之<lb/>
危不一言何也王謝之乃復入請召問從官至皆黙然<lb/>
<pb n="KR4d0087_WYG_018-1b"/>
楊文公獨與公同其説數千言眞宗以一言折之曰儒<lb/>
不知兵又請召問諸將王曰蜀逺欽若之議是也上與<lb/>
後宮御樓船浮波而下數日可至殿上皆以爲然公大<lb/>
驚色脱王又曰臣言亦死不言亦死與其事至而死不<lb/>
若言而死今陛下去都城一步則城中别有主矣吏卒<lb/>
皆北人家在都下將歸事其主誰肯送陛下者金陵可<lb/>
到耶公又喜過望曰瓊知此何不爲上駕耶王乃大呼<lb/>
逍遥子公掖眞宗以升遂渡河而成功欽若愧其議讒<lb/>
<pb n="KR4d0087_WYG_018-2a"/>
於眞宗曰寇凖孤注子爾博者謂窮而盡所有以幸勝<lb/>
爲孤注言以人主而一決也<lb/>
澶淵之役眞宗欲南下萊公不可曰是棄中原也又欲<lb/>
斷橋因河而守曰是棄河北也國之存亡在河北不可<lb/>
棄也<lb/>
澶淵之役所下一紙書爾州縣堅壁鄉村入保金幣自<lb/>
隨穀不可徙隨在瘞藏寇至勿戰故虜雖深入而無得<lb/>
方破德清一城而得不補失未戰而困<lb/>
<pb n="KR4d0087_WYG_018-2b"/>
真宗既渡河遂幸澶淵之北門望見黄盖士氣百倍呼<lb/>
聲動地兵既接射殺其帥順國王撻覽敵懼遂請和<lb/>
澶淵之役詔諸道㑹兵而合擊既和縱其去又詔諸將<lb/>
按兵遣使監楊延朗時敵使在館既諭㫖遽曰請遣中<lb/>
官貴諸將取信也而敵亦請使送欵遂以全歸懷之至<lb/>
今<lb/>
澶淵之役眞宗使候萊公曰相公飲酒矣唱曲子矣擲<lb/>
骰子矣鼾睡矣<lb/>
<pb n="KR4d0087_WYG_018-3a"/>
萊公既逐死家無遺文嘉祐中始得奏章一紙憂其復<lb/>
失而并記之使後者有考焉曰臣奉聖㫖擘畫河北邉<lb/>
事及駕起與不起如起至何處者一近邉奏契丹逰騎<lb/>
已至深州竊縁三路大軍見在定州魏能張凝楊延朗<lb/>
田敏等又在威虜軍等處東路深趙貝冀滄德等州别<lb/>
無大軍駐泊必慮契丹漸近東南下寨輕騎打刼不惟<lb/>
老小驚駭便恐盜賊圍聚直至大名府以來人戸驚移<lb/>
若不早張軍勢竊恐轉啟戎心臣乞先那起天雄軍馬<lb/>
<pb n="KR4d0087_WYG_018-3b"/>
萬人令周營杜彦鈿孫金照將領往貝州駐泊或恐天<lb/>
雄軍少且起五千只令孫金照部轄若敵騎在近即近<lb/>
城覔便襲擊兼令開將文字與石普圖承輸照㑹掩殺<lb/>
及召募强壯入敵界繞蕩鄉村仍照管南北道多差人<lb/>
探候契丹次第聞奏及報大名一則奠安人心二則張<lb/>
軍勢以疑敵謀三則邉將聞王師北來軍威益壯四則<lb/>
與邢洛不逺成犄角之勢一隨駕諸軍扈衛宸居不可<lb/>
與犬戎交鋒原野以爭勝負天雄至貝軍士不過三萬<lb/>
<pb n="KR4d0087_WYG_018-4a"/>
人萬一契丹過貝下寨逰騎益南即須那起定州軍馬<lb/>
三萬以上令桑賛等結陣南來鎮州及令河東雷有終<lb/>
將兵出土門路與賛㑹合相度事勢緊慢那至邢洛方<lb/>
可聖駕順動且幸大名假萬乘之天聲合數路之兵勢<lb/>
更令王超等於定州近城排布照應魏能張凝楊延朗<lb/>
田敏等作㑹合次第及依前來累降指揮牽拽一恐契<lb/>
丹置寨於眞定之間則定州軍馬抽那不起邢洛之北<lb/>
逰騎侵掠大名東北縣分老小大段驚移須分定州三<lb/>
<pb n="KR4d0087_WYG_018-4b"/>
路精兵令在彼將帥㑹合及令魏能張凝楊延朗田敏<lb/>
等漸那向東傍城寨牽拽如此則契丹必有後顧之憂<lb/>
未敢輕議懸軍深入若車駕不起轉恐夷狄殘害生靈<lb/>
如䝉允許亦須過大河且幸澶淵就近易爲制置㑹合<lb/>
兼控扼津梁右臣叨列宰司素無奇略既承清問合罄<lb/>
鄙誠伏惟皇帝陛下睿知淵深聖猷宏逺固已坐籌而<lb/>
决勝尚能虛已以論謀兼彼犬戎頗乏糧糗雖恃兵甲<lb/>
之衆必懷茍且之憂豈敢不顧大軍但圖深入然亦慮<lb/>
<pb n="KR4d0087_WYG_018-5a"/>
其㓙狡須至過有防虞煩黷天威伏増戰慄<lb/>
如講和敵使韓杞匿其善飲曰兩國初好數杯之後一<lb/>
言有失所誤非細後使姚東之既去而顧手顙再三是<lb/>
以知敵之情也姚東之曰守之事力契丹之士馬皆盛<lb/>
然此軍用於阻隘不能敵南平原馳突南軍亦不能支<lb/>
也慶厯二年西羌盜邉戰未解契丹保境使請闗南十<lb/>
縣之地及昏丞相申公使其黨御史中丞賈文元公館<lb/>
之許昏與加賜使擇焉而遣知制誥富韓公諭意既見<lb/>
<pb n="KR4d0087_WYG_018-5b"/>
問故敵主曰宋塞鴈門廣塘水繕城隍籍民兵非違約<lb/>
耶羣臣亟請用兵孤謂不若求地也公曰契丹忘章聖<lb/>
之大德乎澶淵之役使從衆契丹無還者寧有今日耶<lb/>
且契丹之所欲戰爾戰非契丹之利也從古至今夷狄<lb/>
得志於中國惟晉氏耳方是時主弱而愚國小而貧政<lb/>
刑不修命令不行百姓内潰諸將外叛故契丹能得志<lb/>
然土地不守子女玉帛歸于臣民契丹盖無得也而人<lb/>
畜械器亡者大半故德光死述律怒不肯𦵏曰待我國<lb/>
<pb n="KR4d0087_WYG_018-6a"/>
中人馬如故然後葬汝戰而勝其害如此况不勝耶今<lb/>
契丹與宋好歳得金繒數十萬入於府庫國之利也故<lb/>
和則上得其利戰則下得其利上受其弊故契丹之臣<lb/>
皆願解和而構戰與國爭利柰何舎已之利以利人耶<lb/>
主大悟㸃首久之公復曰塞鴈門以備西羌塘始於何<lb/>
承矩事在約前地卑水聚歳久則廣城隍完固民兵補<lb/>
缺非違約也晉遺盧龍周取闗南皆異代事若按圖而<lb/>
求舊豈契丹之利也哉皇帝以兼愛爲心守祖宗之約<lb/>
<pb n="KR4d0087_WYG_018-6b"/>
不願用兵顧兄弟之義不欲違情而爲天保民爲先保<lb/>
土不得以與人謂契丹乏金幣歳遺以永誓好古者敵<lb/>
國有無相通必皆欲背約絶好而加兵宋安得而避哉<lb/>
且澶淵之盟天地臨之其可欺乎乃請昏公曰兄弟之<lb/>
國禮不通昏男女之際易以生隙且命修短不可期不<lb/>
若歳幣之久也始契丹請昏欲因以求多及公固拒羣<lb/>
議未决而難其久又謂空言無實使歸取誓書及再至<lb/>
定増歳幣二十萬始契丹一請宰相遽塞以二事且使<lb/>
<pb n="KR4d0087_WYG_018-7a"/>
自擇遂以爲怯有輕宋心欲以増幣爲獻與納公不可<lb/>
曰此下事上臣事君非敵國之禮也且章聖已有歳遺<lb/>
不爲此名貨非國之輕重鄙而失國名雖小亦不爲也<lb/>
主曰古有之何獨吝耶公曰古惟唐髙祖臣事突厥假<lb/>
其兵而取隋則或有之及太宗擒頡利突利兩可汗寧<lb/>
復有耶主不語其臣劉四知侍退數步公又曰石晉亦<lb/>
因契丹而得國不惟稱臣亦父事之或可用此今宋與<lb/>
契丹無唐晉之援而爲敵國豈有此耶將退主曰卿謂<lb/>
<pb n="KR4d0087_WYG_018-7b"/>
孤故作此一節必不可事豈非不欲保和耶孤實無此<lb/>
意卿歸勿爲此言恐誤宋大事耳於是留誓書而使以<lb/>
誓書來且求獻納公上奏曰臣既以死拒之敵氣折矣<lb/>
可勿復許敵無能爲也仁宗從之<lb/>
韓公再使將見契丹曰主將爲公使不能久有言可即<lb/>
道公恐敵使來遂以爲例數請對曰吾不敢也當與君<lb/>
議於館爾契丹劉六符貴用事建議割地及館客怒謂<lb/>
韓公曰公爲主言諸臣利於用兵不爲國計六符豈欲<lb/>
<pb n="KR4d0087_WYG_018-8a"/>
間兩國耶公曰君寧出此顧餘人爲之爾如宋不過弼<lb/>
數軰不欲戰爾其以戰説者何限六符既喜且懼然終<lb/>
以此得罪也<lb/>
契丹犯澶淵急書日至一夕凡五至萊公不發封談笑<lb/>
自如明日見同列以聞真宗大駭取而發之皆告急也<lb/>
又大懼以問公曰危如此豈欲久耶曰陛下欲了不過<lb/>
五日爾其説請幸澶淵眞宗不語同列懼欲退公曰士<lb/>
庶等止候駕起從駕而北眞宗難之欲還内公曰陛下<lb/>
<pb n="KR4d0087_WYG_018-8b"/>
既入則臣不得對又不得見則大事去矣請無還内而<lb/>
行也遂行六軍百司追而及之<lb/>
東都曹生言范右相既貴接親舊情禮如故他亦不改<lb/>
世未有也然體面肥白潔澤豈其胷中亦以爲樂耶惟<lb/>
司馬温公枯瘦自如豈非不以富貴動其心耶<lb/>
王荆公改科舉暮年乃覺其失曰欲變學究爲秀才不<lb/>
謂變秀才爲學究也盖舉子專誦王氏章句而不解義<lb/>
正如學究誦注疏爾教坊雜戲亦曰學詩於陸農師學<lb/>
<pb n="KR4d0087_WYG_018-9a"/>
易<hi>以豉切</hi>於龔<hi>古勇切</hi>深之蓋譏士之寡聞也<lb/>
王無咎黎宗孟皆爲王氏學世謂黎爲摸畫手一㸃畫<lb/>
不出前人謂王爲轉般倉致無贏餘但有所欠以其因<lb/>
人成能無自得也<lb/>
楊内翰繪云莊遵以易傳揚雄雄傳侯芭自芭而下世<lb/>
不絶傳至沛周郯郯傳樂安任奉古奉古傳廣凱凱傳<lb/>
繪所著索藴乃其學也<lb/>
張某公昪以御史爲執政包孝肅公代之建言臺官不<lb/>
<pb n="KR4d0087_WYG_018-9b"/>
遷二府無所幸望則盡言矣張文定公方平爲三司使<lb/>
孝肅極言其失遂罷歸院宋景文公代爲使文定亦爲<lb/>
上言故事執政同三司使知開封府與御史中丞耳包<lb/>
拯自府入臺又言臺官不爲執政所可假以進者惟三<lb/>
司耳極力攻臣冀得其處而用宋祁其勢必復攻祁不<lb/>
遂與之則三司使無其人矣孝肅逐景文公而代之遂<lb/>
遷西府孫文節公抃自西府遷右省御史韓縝言其不<lb/>
可仁宗曰御史謂誰可叅知政事者韓素不經意卒然<lb/>
<pb n="KR4d0087_WYG_018-10a"/>
對曰包拯可仁宗熟視而笑曰包拯非昔之包拯矣<lb/>
延帥闕李誠之以幕府行使方下國宥州牒保安軍故<lb/>
事歳賜盡明年六月乃畢緩不及乃請以歳終爲限幕<lb/>
府以聞樞宻院牒草報如約李易其草報如故典遂上<lb/>
奏曰夷狄之欲無厭許之不足爲恩而長其貪且示之<lb/>
弱而人不堪其轉輸之勞矣樞宻使夏竦劾李擅改制<lb/>
書遣吏部即訊李曰改保安軍牒非制書也竦不能屈<lb/>
敵不敢復請<lb/>
<pb n="KR4d0087_WYG_018-10b"/>
某公<hi>謂吕夷簡</hi>惡韓富范三公欲廢之而不能軍興以韓范<lb/>
爲西帥遣富使北名用仇而實間之又不克軍罷而請<lb/>
老盡用三公及宋莒公夏英公于二府皆其仇也又以<lb/>
其黨賈文元公陳恭公間焉猶欲因以傾之譽范冨皆<lb/>
王佐可致太平於是天子再賜手詔又開天章閣而命<lb/>
之坐出紙筆使疏時政所當因革諸公皆推范富乃請<lb/>
退而具草使二宦者更往督之且命領西北邊事既而<lb/>
各條上十數事而易監司按羣吏罷磨勘減任子衆不<lb/>
<pb n="KR4d0087_WYG_018-11a"/>
利而謗興又使范公日獻二事以困之而請城京師人<lb/>
始笑之初某公每求退以候主意常未厭而去故能三<lb/>
入及老大事猶問西北相攻請出大臣行三邉於是范<lb/>
公使河東陜西富公使河北初某既建議乃數出道者<lb/>
院宿焉范公既奉使宿道者院而某在焉賓退使人致<lb/>
問范公往見之某佯曰叅政求去耶范公未對某曰大<lb/>
臣豈可一日去君側去則不復還矣今萬里奉使故疑<lb/>
求去耳范公私笑之久而覺報緩而請不獲召堂吏而<lb/>
<pb n="KR4d0087_WYG_018-11b"/>
問曰吾爲西帥每奏即報而請輒得今以執政奉使而<lb/>
請報不迨何也曰某别置司專行鄜延事故速而必得<lb/>
耳范公始以前言爲然乃請守邉矣而富公亦不還韓<lb/>
又罷去而賈陳相矣及某薨范公自爲祭文歸重而自<lb/>
訟云<lb/>
蘇黄兩公皆善書皆不能懸手逸少非好鵝效其宛頸<lb/>
爾正謂懸手轉腕而蘇公論書以手抵案使腕不動爲<lb/>
法此其異也<lb/>
<pb n="KR4d0087_WYG_018-12a"/>
善書不擇紙筆妙在心手不在物也古之至人耳目更<lb/>
用惟心而已<lb/>
王屋天壇道書云黄帝禮天處也壇之方隅陳八玉鏡<lb/>
而儒者疑焉元豐中有登天壇得方玉如鏡濮陽杜毅<lb/>
主王屋簿親見之云<lb/>
余與貴人語偶當其心明日使人來求異書士不知有<lb/>
自智專謂出於巻冊之間良可悲也張長史見擔夫爭<lb/>
道而得筆法觀曹將軍舞劍又得其神物豈能與人巧<lb/>
<pb n="KR4d0087_WYG_018-12b"/>
乃自悟之因爾<lb/>
敵人獵而不漁熙寧中官軍復熙河洮水之魚浮取之<lb/>
如拾久而魚潜治世可俯鳥巢惟不暴爾至人入鳥獸<lb/>
不亂羣行之著也<lb/>
龍圖燕學士肅悟木理造指南車不成出見車馳門動<lb/>
而得其法蜀人王冕<hi>一本作晃</hi>爲舉子詩義左之右之君子<lb/>
宜之而悟針法規矩可得其法不可得其巧舎規矩則<lb/>
無所求其巧矣法在人故必學巧在已故必悟今人學<lb/>
<pb n="KR4d0087_WYG_018-13a"/>
書而擬其㸃畫已失其法况其巧乎<lb/>
寇昌齡嗜硯墨得名晚居徐守問之曰墨貴黒硯貴發<lb/>
墨守不解以爲輕已嗟乎世士可與語耶<lb/>
歐陽公像公家與蘇眉山皆有之而各自是也盖蘇本<lb/>
韻勝而失形家本形似而失韻夫形而不韻乃所畫影<lb/>
爾非傳神也<lb/>
唐令民年二十爲丁其下爲推宋次道曰推者稚也避<lb/>
髙宗諱闕而爲推也縉叔曰推者椎也獨髻爲椎傳者<lb/>
<pb n="KR4d0087_WYG_018-13b"/>
誤爾盖唐人不諱嫌梁氏之父茂始以戊爲武温嗜殺<lb/>
人畏之并諱其嫌耳夫人少而分髻長則合而未冠今<lb/>
人猶然縉叔是也<lb/>
道士王太初受天心法治鬼神有功于人嘗謂爲室當<lb/>
使戸牖踈逹若四壁隱密終爲鬼所據耳<lb/>
唐魏鄭公狄梁公張燕公墓棘直而不歧世以爲異而<lb/>
孔林無枳棘也<lb/>
秦少㳺有李廷珪墨半丸不爲文理質如金石潘谷見<lb/>
<pb n="KR4d0087_WYG_018-14a"/>
之而拜曰眞李氏故物也我生再見矣王四學士有之<lb/>
與此爲二也墨乃平甫之所寳谷所見者其子游以遺<lb/>
少游也又有張遇墨一團面爲盤龍鱗鬛悉具其妙如<lb/>
畫其背皆有張遇麝香四字潘墨之龍略有大節耳亦<lb/>
妍妙有紋如盤絲二物世未有也語曰良玉不琢謂不<lb/>
借美於外也張遇後梁供備使李唐卿嘉祐中以書待<lb/>
詔者也喜墨嘗謂余曰和墨用麝欲其香有損于墨而<lb/>
竟亦不得香也不若並藏以熏之潘谷之墨香徹肌骨<lb/>
<pb n="KR4d0087_WYG_018-14b"/>
磨研至盡而香不衰陳惟達<hi>一作進</hi>之墨一篋十年而麝氣<lb/>
不入但自作松香耳盖陳墨膚理堅密不受外熏潘墨<lb/>
外雖美而中疎爾<lb/>
南唐於饒置墨務歙置硯務揚置紙務各有官歳貢有<lb/>
數求墨工於海東紙工於蜀中主好蜀紙既得蜀工使<lb/>
行境内而六合之水與蜀同李本奚氏以達賜國姓世<lb/>
爲墨官云唐之問質肅公之子有墨曰饒州供進墨務<lb/>
官李仲宣造世莫知其何子頗有家法以遺黄魯直魯<lb/>
<pb n="KR4d0087_WYG_018-15a"/>
直以謂不迨孫氏所有而予謂過之陳留孫待制家有<lb/>
墨半鋌號稱廷珪但色重耳非古制也<lb/>
蔡新州確黄大夫好謙爲陳諸生聞楊山人善相人也<lb/>
過使相之曰蔡君宰相也似丁晉公然丁還而君死也<lb/>
黄君一散郡爾然家口四十則蔡貶矣元豐之末蔡爲<lb/>
相黄由尚書郎出爲蔡州過蔡而别問其家曰四十口<lb/>
矣蔡大駭曰楊生之言驗矣其後有新州之禍<lb/>
外大父頴公初爲黄州叅軍友夏英公公喜相人謂頴<lb/>
<pb n="KR4d0087_WYG_018-15b"/>
公曰吾使相爾而君眞相也視其手曰雖貴而貧不如<lb/>
吾也出其手突如堆阜曰此大富之相也<lb/>
墅處潞之異人也金鄉李生將赴試問得失焉曰兩貫<lb/>
四貫巡轄馬遞鋪皆莫測也李有田于莘過之及門息<lb/>
於廐置壁下有錢二千以二百爲陌有榜曰巡轄馬遞<lb/>
鋪問之乃田者所納課也李始悟其言而果黜焉<lb/>
花之名天下者洛陽牡丹廣陵芍藥耳紅葉而黄腰號<lb/>
金帶圍而無種有時而出則城中當有宰相韓魏公爲<lb/>
<pb n="KR4d0087_WYG_018-16a"/>
守一出四枝公自當其一選客具樂以當之是時王岐<lb/>
公以髙科爲倅王荆公以名士爲屬皆在選而闕其一<lb/>
莫有當者數日不决而花已盛公命戒客而私自念今<lb/>
日有過客不問如何召使當之及暮髙水門報陳太博<lb/>
來亟使召之乃秀公也明日酒半折花歌以挿之其後<lb/>
四公皆爲首相<lb/>
　<lb/>
　<lb/>
<pb n="KR4d0087_WYG_018-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後山集巻十八<lb/>
</p>
<p>
</p>
  </div>
</body>
</text>
</TEI>
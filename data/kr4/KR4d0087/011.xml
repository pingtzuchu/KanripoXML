<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>後山集巻十一</head>
    <p>
<pb n="KR4d0087_WYG_011-1a"/>
欽定四庫全書<lb/>
　後山集巻十一　　　　　宋　陳師道　撰<lb/>
　　序<lb/>
　　　茶經序<lb/>
陸羽茶經家書一巻畢氏王氏書三巻張氏書四巻内<lb/>
外書十有一巻其文繁簡不同王畢氏書繁雜意其舊<lb/>
文張氏書簡明與家書合而多脱誤家書近古可考正<lb/>
自士事其下云乃合三書以成之錄為二第藏於家夫<lb/>
<pb n="KR4d0087_WYG_011-1b"/>
茶之著書自羽始其用於世亦自羽始羽誠有功於茶<lb/>
者也上自宫省下迨邑里外及戎夷蠻狄賓祀燕享預<lb/>
陳於前山澤以成市商賈以起家又有功於人者也可<lb/>
謂智矣經曰茶之否臧存之口訣則書之所載猶其粗<lb/>
也夫茶之為藝下矣至其精微書有不盡况天下之至<lb/>
理而欲求之文字紙墨之間其有得者乎昔先王因人<lb/>
而教因欲而治凡有益於人者皆不廢也世人之説曰<lb/>
先王詩書道徳而已此乃世外執方之論枯槁自守之<lb/>
<pb n="KR4d0087_WYG_011-2a"/>
行不可羣天下而居也史稱羽持具飲季卿季卿不為<lb/>
賓主又著論以毁之夫藝者君子有之徳成而後<hi>闕一字</hi>
乃所以同於民也王務本而趨末故藝成而下也學者<lb/>
慎之<lb/>
　　　王平甫文集後序<lb/>
歐陽永叔謂梅聖俞曰世謂詩能窮人非詩之窮窮則<lb/>
工也聖俞以詩名家仕不前人年不後人可謂窮矣其<lb/>
同時有王平甫臨川人也年過四十始名薦書羣下士<lb/>
<pb n="KR4d0087_WYG_011-2b"/>
厯年未幾復解章紱歸田里其窮甚矣而文義蔚然又<lb/>
能於詩惟其窮愈甚故其得愈多信所謂人窮而後工<lb/>
也雖然天之命物用而不全實而不華淵者不陸物之<lb/>
不全物之理也蓋天下之美則於貴富不得兼而有也<lb/>
詩之窮人又可信矣方平甫之時其志抑而不伸其才<lb/>
積而不發其號位勢力不足動人而人聞其聲家有其<lb/>
書旁行於一時而下達於千世雖其怨敵不敢議也則<lb/>
詩能達人矣未見其窮也夫士之行世窮達不足論論<lb/>
<pb n="KR4d0087_WYG_011-3a"/>
其所傳而已平甫孝悌於家信於友勇於義而好仁不<lb/>
特文之可傳也向使平甫用力於世薦聲詩於郊廟施<lb/>
典䇿於朝廷而事負其言後戾其前則并其可傳而棄<lb/>
之平生之學可謂勤矣天下之譽可謂盛矣一朝而失<lb/>
之豈不哀哉南豐先生旣叙其文以詔學者先生之後<lb/>
彭城陳師道因而伸之以通於世誠愚不敏其能使人<lb/>
後其所利而隆其所棄者耶因先生之言以致其志又<lb/>
以自勵云爾元豐四年七月五日<lb/>
<pb n="KR4d0087_WYG_011-3b"/>
　　　秦少游字序<lb/>
熙寧元豐之間眉山蘇公之守徐余以民事太守間見如<lb/>
客揚秦子過焉豐醴備樂如師弟子其時余病卧里中<lb/>
聞其行道雍容逆者旋目論説偉辯坐者屬耳世以此<lb/>
奇之而亦以此疑之惟公以為傑士是後數歲從吳歸<lb/>
見于廣陵逆旅之家夜半語未卒别去余亦以謂當建<lb/>
侯萬里外也元豐之末余客東都秦子從東來别數歲<lb/>
矣其容充然其口隱然余驚焉以問秦子曰往吾少時<lb/>
<pb n="KR4d0087_WYG_011-4a"/>
如杜牧之強志盛氣好大而見奇讀兵家書乃與意合<lb/>
謂功譽可力致而天下無難事顧今二敵有可勝之勢<lb/>
願效至計以行天誅囘幽夏之故墟弔唐晉之遺人流<lb/>
聲無窮為計不朽豈不偉哉於是字以太虛以導吾志<lb/>
今吾年至而慮易不待蹈險而悔及之願還四方之事<lb/>
歸老邑里如馬少游於是字以少游以識吾過常試以<lb/>
語公又以為可於子何如余以謂取善於人以成其身<lb/>
君子偉之且夫二子或進以經世或退以存身可與為<lb/>
<pb n="KR4d0087_WYG_011-4b"/>
仁矣然行者難工處者易得牧之之智得不若少游之<lb/>
拙失也子以倍人之才學益明矣猶屈意於少游豈過<lb/>
直以矯曲耶子年益髙徳益大余將屢驚焉不一再而<lb/>
已也雖然以子之才雖不效於世世不捨子余意子終<lb/>
有萬里行也如余之愚莫宜於世乃當守丘墓保里田<lb/>
力農以奉公上謹身以訓閭巷生成善人死表於道曰<lb/>
處士陳君之墓或者天祚以年見子功遂名成奉身以<lb/>
還王侯將相髙車大馬祖行帳飲於是乘庳御駑候子<lb/>
<pb n="KR4d0087_WYG_011-5a"/>
上東門外舉酒相屬成公知人之名以為子賀蓋自此<lb/>
始元祐元年二月一日<lb/>
　　　送邢居實序<lb/>
始吾來京師得邢生於時吾不為今學隱約俗間游居<lb/>
解散族黨不親生不顧計世所好惡數從重客過下里<lb/>
窮日而後去如是者數歲士之從吾遊者始若慕向繼<lb/>
以怒辱昔欲唾其面而今願交去來紛然生固自若也<lb/>
生旣出遊於世師儒達人皆大父行天下望至忘齒屈<lb/>
<pb n="KR4d0087_WYG_011-5b"/>
勢與之交好譽聞甚偉元祐元年春生從其親出於漢<lb/>
東世之知生莫吾先於其别請以言贈夫君子之取人<lb/>
原其本其棄人待其定故取之於始達棄之於始衰<lb/>
吾始得生年十五六識度氣志巳如成人其有質也如<lb/>
木之始生玉之始斵顧其所成就何如耳生可不勉乎<lb/>
士之不能自成其患在於俗甚矣徳之盛也士志於善<lb/>
以成其徳徳者道之本也行者道之用也行始於身而<lb/>
及其親因親以君因君以國行至於民則盡矣故為道<lb/>
<pb n="KR4d0087_WYG_011-6a"/>
必始於君公輸子之技不以規矩無所用其巧是之謂<lb/>
法法者古之制也君子以法成身以身成法言以古為<lb/>
師行以古為則雖然因人而言也譬之宵行假明於燭<lb/>
而燭非明也而學者以為明謂之巳矣言者自言也行<lb/>
者自行也謂之成徳譬之目焉升髙臨下物無遁形故<lb/>
無擇焉故為善必始於法士莫患於偽而徒善次之名<lb/>
在於善而實不至謂之盜身在於善而意不至謂之偽<lb/>
意在於善而義不至謂之徒善徒善者非古之制也可<lb/>
<pb n="KR4d0087_WYG_011-6b"/>
不擇乎君子學而後行以成義也故為法之始於學於<lb/>
是明古之制與其疑謀貳行隱志晦徳而論著其合否<lb/>
考之其世稽之於經質之於友而定其論使學者有考<lb/>
焉<lb/>
　　　仁宗御書後序<lb/>
人皆有所好其上勝之其次任之其下藴崇之也惟至<lb/>
人無好有所好者同於人也神文聖武皇帝其好之與<lb/>
人同其勝之與人異同以為徳異以為法邇聲色而欲<lb/>
<pb n="KR4d0087_WYG_011-7a"/>
不勝禮寶珠玉而利不勝義時遊田而逸不勝度故其<lb/>
在位四十餘年而四方百物無所損益顧好飛白書明<lb/>
忩淨几時一為之以侈其好於是將相宗戚家有藏焉<lb/>
臣不知書不能頌其美而竊有所歎也凡藝不滯古則<lb/>
狥今滯古則舍巳而就規矩狥今則畧法而逐世好故<lb/>
其弊君臣爭名而禍亂從之臣竊窺觀皇帝㑹法而忘<lb/>
世㑹理而忘法故工拙偏正不足論也所謂有其道而<lb/>
進於技者王者之於藝蓋如此彭城王氏世為貴將故<lb/>
<pb n="KR4d0087_WYG_011-7b"/>
其家有傳焉其從孫萬壽主簿臣有基以皇帝所書六<lb/>
大字示臣臣蓋望而知之也臣不知書然望而知之者<lb/>
臣以理得之也臣惟皇帝却天下之好而留神翰墨乃<lb/>
帝者之懿徳來世之偉聞而臣實懼焉臣聞故老言當<lb/>
斯之時三府百吏内宗外姻下逮近習莫不好書夫士<lb/>
大夫阿主之好而為書未害於政而臣懼小人因書以<lb/>
進之也故君子於其所好又有慎焉臣惟皇帝之知此<lb/>
故世無其傳而臣之愚不得不懼也元祐七年二月二<lb/>
<pb n="KR4d0087_WYG_011-8a"/>
十五日潁州教授臣陳師道謹序<lb/>
　　　寇參軍集序<lb/>
大父鹽鐵府君外大父穎公與文忠蔡公好太常少卿<lb/>
寇君蔡之出也游二大父之間而輩先君而君卒二氏<lb/>
之子弟居同邑學同文情同好也寇氏之伯曰元老喜<lb/>
事而多能張李氏之墨吳唐蜀閩兩越之紙端溪歙穴<lb/>
之硯鼠鬚栗尾狸毫兔穎之筆所謂文房四物山藏海<lb/>
蓄極天下之選傾家破産急士之窮輕身下氣而交名<lb/>
<pb n="KR4d0087_WYG_011-8b"/>
勝士多歸之者其季曰元弼一無所好顧嗜酒與詩方<lb/>
其展紙濡筆立下疾行倐忽數十百韻衣冠在傍合手<lb/>
起色駭歎不暇然成輒棄去不復愛非如世之詩生窶<lb/>
士牽課臨倣吻頰鳴悲歲鍛月煉者也昔魏晉之士當<lb/>
嫌疑之際能慕名著節而身在位旣不得去又不可死<lb/>
於是有託以逃其生别離羇旅流放憂畏之士顧無可<lb/>
樂之事有託以快其心私恠季氏無一於此仕雖不達<lb/>
而不以事經意其於失時則輕而亦好酒無日不醉苦<lb/>
<pb n="KR4d0087_WYG_011-9a"/>
心竭思搜索腎胃如與世士出音作新詩多而鬬㨗以<lb/>
角一時之名者與之久則渙然解超然悟而後知其非<lb/>
嗜味而嗜醉非遣意而遣事也其學陶氏公孫氏者與<lb/>
元弼旣殁家無留藏其子某索於里中得詩若干首文<lb/>
若干首而第次之以請於余余勤其成而尚其志也為<lb/>
之序而藏之兩家使後之人知吾與若世好之如此也<lb/>
元弼名其仕為許州司理參軍元符二年八月癸巳居<lb/>
士陳師道序<lb/>
<pb n="KR4d0087_WYG_011-9b"/>
　　　持善序<lb/>
世之力者有五曰佛曰法曰善曰惡曰願善為至矣然<lb/>
難行而易失士之始學善新而惡熟福輕而障厚旣難<lb/>
其大矣而小人作輟其為善豈惟其難而魔力撓之也<lb/>
其為不善豈惟其易而業力使之也是故先佛雖有種<lb/>
子之喻又有湯冰焦榖之比且堪忍之土界則五濁時<lb/>
則爭鬬人則弊惡縁則空法則末刼則陷為之不亦難<lb/>
乎善出於習而習不足恃也中人而下善惡並作而更<lb/>
<pb n="KR4d0087_WYG_011-10a"/>
報一出三途則失之盡矣豈惟其然異世則失之矣聲<lb/>
聞所不免况於衆乎豈惟其然異念則失之矣前念之<lb/>
善與念而盡後念之惡與念而興其失不亦易乎雖然<lb/>
為善有道願者善之所出也願之為善縮業之於惡能<lb/>
持其人使不退失故無願則無善無業則無惡是以學<lb/>
者先願而後善豈特善焉雖法與佛有不由此者乎故<lb/>
華嚴七地之菩薩大願力所攝如來力所加自善力所<lb/>
持而得無生法忍聖且假之人况其下乎夫願本也善<lb/>
<pb n="KR4d0087_WYG_011-10b"/>
與法佛條葉華實也善非願不生佛非願不成更百化<lb/>
而弗渝盡未來而不斷其為力太矣願者心之用則有<lb/>
自功以理為因以先為證則有他力具自他之力不其<lb/>
宜乎證至於佛為法一空其所不盡者願也衆生盡則<lb/>
願盡其無巳乎若夫善而無願與願而非理則為福而<lb/>
已敬則貴惠則富世有貴富而無不敬惠者以其無願<lb/>
而失之也雖然士以私智而為願孰效先佛之巳試乎<lb/>
先佛之願莫大於妙徳莫要於普賢十方同一時住世<lb/>
<pb n="KR4d0087_WYG_011-11a"/>
之佛皆我所導而後成聖不亦大乎萬徳之行出於十<lb/>
願不亦要乎是以諸佛同贊而過之菩薩自謂不及也<lb/>
元祐二年春徐之東禪主者懐超夢出庭中見二大士<lb/>
相繫於木下恠而問之對曰此陳教授氏之物也是夏<lb/>
師道始承命至則館於東禪豈於二大士縁有素乎紹<lb/>
聖二年之春客東都晝而燕坐見大通禪師俯指授使<lb/>
具二願於是頗頗採華嚴寶積而第次之願與信者而<lb/>
盡心焉元符二年九月二日居士陳師道序<lb/>
<pb n="KR4d0087_WYG_011-11b"/>
　　　送參寥序<lb/>
妙總師參寥大覺老之嗣眉山公之客而少游氏之友<lb/>
也釋門之表士林之秀而詩苑之英也遊卿大夫之間<lb/>
名於四海三十年餘矣其議古今張弛人之情貌肖否<lb/>
言之從違詩之精粗若水赴壑阪走丸倒囊出物鷙鳥<lb/>
舉而風迫之也若升髙視下爬痒而鑑貌也元符之冬<lb/>
去魯還吳道徐而來見余與之别餘二十年復見於此<lb/>
愛其詩讀不捨手屬其談挽不聽去夜相語及唐詩僧<lb/>
<pb n="KR4d0087_WYG_011-12a"/>
參寥子曰貫休齊已世薄其語然以曠蕩逸羣之氣髙<lb/>
世之志天下之譽王侯將相之奉而為石霜老師之役<lb/>
終其身不去此豈用意於詩者工拙不足病也由是而<lb/>
知余之所貴乃其棄餘所謂淺之為丈夫者乎於其行<lb/>
敘以謝之<lb/>
　　　顔長道詩序<lb/>
萬物者才之助有助而無才雖久且近不能得其情狀<lb/>
使才者遇之則幽奇偉麗無不為用者才而無助則不<lb/>
<pb n="KR4d0087_WYG_011-12b"/>
能盡其才然則待萬物而後才者猶常才也若其自得<lb/>
於心不借美於外無視聽之助而盡萬物之變者其天<lb/>
下之奇才乎比出東都門沙行數百里來河而城者今<lb/>
澶州之治也平林曠野荒墳故壘甲士介馬無修阻麗<lb/>
華之觀頽垣弊廬棘荆沮洳無池臺苑囿鳥獸魚鼈之<lb/>
美吏不勝事一飯再起經年相逢交馬顧揖不通勞苦<lb/>
無飲食歌舞遊從之樂征商榷酤號稱職官身雜徒吏<lb/>
下爭細微無閒燕之樂彭城顔夫子居旣踰年矣元豐<lb/>
<pb n="KR4d0087_WYG_011-13a"/>
四年邑子陳師道西遊京師遂見夫子於北門請於左<lb/>
右得其應用之詩若干篇羅絡隱遯穿穴險怪遇事以<lb/>
發憤因難而見奇如在巖崖之下洲渚之上陰林叢竹<lb/>
空曠莽蒼之野月星風露煙雲杳靄之際漁釣弋獵樵<lb/>
蘇耕稼之間不知其居弊陋之内市井之中瓮盎之側<lb/>
也昔聞其語今見其人可謂美矣而於夫子猶其粗也<lb/>
孔子曰莫我知也夫又曰詩可以怨君子亦有怨乎夫<lb/>
臣之事君猶子之事父弟之事兄妾婦之事夫也為人<lb/>
<pb n="KR4d0087_WYG_011-13b"/>
之子而父不愛焉為人之弟而兄不愛焉為人之妾婦<lb/>
而夫不愛焉則人之深情皆以為怨情發於天怨出於<lb/>
仁舜之號泣伯奇之履霜周公之鴟鴞孔子之猗蘭人<lb/>
皆知之而不怨有二焉東鄰之子西鄰之父不愛也人<lb/>
雖褊心莫以為意謂之路人夫婦之恩窮君臣之義盡<lb/>
然後為路人路人則不怨責全於君子小人則不責也<lb/>
謂其不足責也致怨於明主昏主則不怨也謂其不足<lb/>
怨也則又不怨故人臣之罪莫大於不怨不怨則忘其<lb/>
<pb n="KR4d0087_WYG_011-14a"/>
君多怨則失其身又有義焉此其所以異於小人者也<lb/>
夫子之詩仁不至於不怨義不至於多怨豈惟才焉又<lb/>
天下之有徳者也夫才者徳之用也徳成於心而後才<lb/>
為用才盡於身而後物為用吾於夫子見之矣又為之<lb/>
序以詔學者<lb/>
　<lb/>
　<lb/>
　<lb/>
<pb n="KR4d0087_WYG_011-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後山集巻十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>後山集巻二</head>
    <p>
<pb n="KR4d0087_WYG_002-1a"/>
欽定四庫全書<lb/>
　後山集巻二　　　　　　宋　陳師道　撰<lb/>
　　詩<lb/>
　　　和鮮于大受崇仙觀餞别曾元忠<lb/>
此别未為逺兩都東西州情親有乖隔江湖成阻修脫<lb/>
塵度翠宻徐行當㝷幽各有惜别懷共此一日留意合<lb/>
豈待約酒盡不更求闕詞固未可忍手亦何猶<hi>是日題壁</hi>坐<lb/>
有黄冠師未解逍遥逰興来我與共醉罷君當休僧房<lb/>
<pb n="KR4d0087_WYG_002-1b"/>
火可親此樂行且謀萬事日糾紛髙懷元一丘<lb/>
　　　和蘇公洞庭春色<lb/>
洞庭千木奴寸絲不挂手来輸步兵厨釀作青田酒王<lb/>
家玉東西未覺嵗華走方從羅浮山<hi>羅浮山有仙人種橘處</hi>巳作<lb/>
南陽夀還將甕頭春慰予雪入牖我方縛禪律一舉煩<lb/>
屢嗅東坡酒中仙醉墨粲星斗詩成以屬我千金須弊<lb/>
帚何曾尊俎間着客面黧黝定須笑羙人<hi>趙有躄者平原君羙人笑</hi>
<hi>之</hi>蘸甲不濡口<lb/>
<pb n="KR4d0087_WYG_002-2a"/>
　　　山口阻風<lb/>
夕風朝未回来雲去為雨繫舟直山口天意遽如許濤<lb/>
風兩方鬬丘原莫當怒兩山為俯仰一鳥不得度臨深<lb/>
負髙枕偷生寧得所歴歴數過帆當塗氣如虎快意亦<lb/>
適然淹泊豈吾取遡洄更去留未易相爾汝行登東山<lb/>
顛壯觀前来覩九澤不滿眼五丈方一縷兹山昔誰逰<lb/>
巨野傳自古菰魚無凶年未利猶不禦荷隩活萬人梨<lb/>
埒視千户東方富絲麻小市藏百賈連檣自南北行談<lb/>
<pb n="KR4d0087_WYG_002-2b"/>
雜秦楚向晩風力微湖清魚可數空倉烏鳥樂外舍牕<lb/>
扉語身非天下惜家無十金聚欲留盜賊迫欲去波濤<lb/>
怒兩者爾何從一死吾未與<lb/>
　　　登㝠山<lb/>
東山如覆㿻石塔仍數層昔人行樂處時過名不稱秋<lb/>
風變草木樵徑餘薪蒸四顧一水間不復知淄澠菰蒲<lb/>
萬世利煙火千人罾平住登山脚嵗晚如不勝求田君<lb/>
勿問撫髀吾何能飛鴻將目逺秋水留心澄兹逰豈不<lb/>
<pb n="KR4d0087_WYG_002-3a"/>
朽作歌記吾曾<lb/>
　　　次韵荅少章<lb/>
秦郎淮海士才大難為弟蔚然霜雪後不受江漢洗春<lb/>
畦不滿眼采掇到芹薺多病促餘年秋光欲辭抵儒林<lb/>
丈人行掘起三界底出入銀臺門為米不為醴白頭容<lb/>
北靣斯文分一體媿我無異聞口闞不得啓<lb/>
　　　送路糺歸老丹陽<lb/>
身退不待年意足不待餘寜聞有餘論但問我何如才<lb/>
<pb n="KR4d0087_WYG_002-3b"/>
名四十年盛氣蓋諸儒獨無金水力竟與鼃黿俱晩為<lb/>
府中掾直前不趦趄曾何媿俯仰頗亦困囁嚅有粟尚<lb/>
可餬有酒尚可娛一朝脫章綬用意不躊躇富貴亦何<lb/>
有惜君寜挽裾人生一世間僅得還其軀謝公江海人<lb/>
此計竟亦疎千金一大錢兩子䨇明珠妙語發幽光東<lb/>
坡為欷歔不知兩疏去能亦有此無聊為三徑資從子<lb/>
並門居<lb/>
　　　謝傅監<lb/>
<pb n="KR4d0087_WYG_002-4a"/>
好士如好色昔聞今則無平生席為門未識長者車曠<lb/>
士慕林谷羇人辱泥塗願為執鞭役莫順下風趨去年<lb/>
辱公先懷刺留寓居我徃拜其門鸑鷟鳴髙梧論交不<lb/>
計年取材忘其愚一寒我如此百鎰公無餘今年賀公<lb/>
歸乃復過我廬當使有近行譍門有長湏小家不耐事<lb/>
雞飛犬升閭莫歸自有恨親顔一何娯汝家吾無憂能<lb/>
致賢大夫呉公漢庭右賈生世用疎平分太倉粟盡讀<lb/>
鄴矦書士為知己留不為食有魚三言移曾母投杼公<lb/>
<pb n="KR4d0087_WYG_002-4b"/>
何如<lb/>
　　　次韵荅秦少章<lb/>
學詩如學仙時至骨自換縹緲鴻鵠上衆目焉能玩子<lb/>
從淮海来一喙當百難師儒有韓孟拭目互驚惋老生<lb/>
時在旁縮手媿顔汗黄公金華伯莞爾回一眄彼方試<lb/>
子難疾前不應懦要當攻石堅勿作搏沙散珪壁雖具<lb/>
羙礲錯加璀璨我老不足畏後生何可慢<lb/>
　　　次韵荅子實少章二首<lb/>
<pb n="KR4d0087_WYG_002-5a"/>
英英黄金花論時不論羙靖節骨巳朽棄捐乃其理兩<lb/>
公意有餘采采今未巳尚念白頭生臨風嗅霜蕊<lb/>
交新情巳故室逺人則邇杯酒不相忘一朝得二子初<lb/>
花羙無度後時終可鄙與汝卧秋風看君䨇控鯉<lb/>
　　　寄晁以道<lb/>
兩官俱為鄰常若千里逺經年不通書子孰知我嬾相<lb/>
期宇宙外肯復校繁簡我愚亦知此子意豈不滿子教<lb/>
東方生自視何益損人言不當價一錢萬金産湏子五<lb/>
<pb n="KR4d0087_WYG_002-5b"/>
千巻丹筆校黄本字家太史氏名成南北阮道山鴻鴈<lb/>
行豈惟私門衎功名湏老大四十未為晚快意㑹有違<lb/>
急行寜小緩忽有河山阻遂恐消息斷我獨不念此人<lb/>
窮令智短子勿放我慵書来慰愁眼<lb/>
　　　寄邢和叔<lb/>
昔作梁宋逰幽憂廢朝昏閉門無往還不應兒女喧隔<lb/>
牆聞剝啄莫夜誰叩門知是邢夫子低回過髙軒願為<lb/>
布衣交不顧年徳尊悤悤立談罷又見東南奔江湖多<lb/>
<pb n="KR4d0087_WYG_002-6a"/>
病後僅免餉魚黿久廢數行書因人問寒暄但愛孤山<lb/>
西松筠數家村便欲築居室插秧仍灌園生前不自愛<lb/>
身後何足論草𤣥笑揚雄贊易悲虞翻文章徒自苦紙<lb/>
筆莫更存却尋南郭老隱几學忘言他日宦逰客誤入<lb/>
桃花源葦間見漁父誰識王矦孫<lb/>
　　　贈闗彦長<lb/>
少年初識字巳誦子虗賦嘗疑天上人巳離人間去蹉<lb/>
跎二十年久自歎遲暮倦逰梁宋間却踏江湖路此地<lb/>
<pb n="KR4d0087_WYG_002-6b"/>
始逢君秋陽破朝霧白首鬢毛新青衫顔色故問君胡<lb/>
為然竟坐文字誤人事久難知髙才常不遇論人較賢<lb/>
智富貴寜在數不見竹林詩山王俱不與湖塘發髙興<lb/>
山林有佳處迨此閒暇時觀游莫辭屢功名如附贅得<lb/>
失何用顧但當勤秉燭長願隨杖屨<lb/>
　　　平翠閣<lb/>
我家山水間耳目厭華麗聞道浙西山經年通夢寐從<lb/>
為逺逰客忘却歸来計欲置湖上田謝絶人間世湖山<lb/>
<pb n="KR4d0087_WYG_002-7a"/>
多變態横斜光氣異隨山轉朱閣臨顧窮幽邃惟存宣<lb/>
公樓浮空堆亂翠疑是水仙人臨牆露髙髻道人亦愛<lb/>
山朝昏閱終嵗最愛烟雨中半撩青羅袂我来悲嵗晚<lb/>
風霜掃昏翳不見嶺頭雲未盡登臨意<lb/>
　　　次韵應物有歎黄樓<lb/>
一代蘇長公四海名未巳投荒忘嵗月積毁髙城壘斯<lb/>
樓亦何與與人壓復起紛紛徒爾為長劒湏天倚循分<lb/>
即可久吾行誰與止邇来賢達人五十笑百里頼有冦<lb/>
<pb n="KR4d0087_WYG_002-7b"/>
公子衆毁聞獨羙直氣懾狂童牽聯皆可紀少公作長<lb/>
句班揚安得擬頗有喜事人睥睨欲槌毁一朝陵谷變<lb/>
天語含深㫖驚倒樓前人今朝有行履<lb/>
　　　秋懷十首<hi>以雨荒深院菊霜倒半池蓮為韵</hi>
昨日山中雲今朝山下雨牛羊沒禾黍蟋蟀促機杼磨<lb/>
刀洗盆瓮社臘不勝數豈無聚斂吏觸手丞相怒<lb/>
有家洙泗間嵗晏榛棘荒稍知田家樂感此歸意忙老<lb/>
馬甘伏櫪逰魂還故鄉四十尚無君天下未敢忘<lb/>
<pb n="KR4d0087_WYG_002-8a"/>
採薪墟墓間行歌當歸耕向来輕簿子懷諼以為榮喘<lb/>
喘轅下犢力盡官泥深壯哉八百里一割探其心<lb/>
翩翩王矦孫館我翠微院粥飯隨鐘魚朝昏黄庭巻中<lb/>
年妻子累往世西方願獨無詩書力尼父安得怨<lb/>
黄公輕千乘尚愛五斗禄風雨聽朝雞嵗月老松菊平<lb/>
生白蓮社不受一塵觸識字即投閣貴者湏食肉<lb/>
昔作九日斯一覽知四方夜雨秋水深裂風畏褰裳尊<lb/>
空囊亦空花且為我黄官奴覆青綾破屋任飛霜<lb/>
<pb n="KR4d0087_WYG_002-8b"/>
翼翼陳州門萬里遷人道雨淚落成血着木木立槁今<lb/>
年蘇禮部馬迹猶未掃昔人死别處一笑欲絶倒<lb/>
籊籊孤竹君長我一身半凛然霜雪間時至亦隂換共<lb/>
與王子猷永結忘言伴可使溪壑姿充我眼中玩<lb/>
北闕書不上南山田不歸朝暮陳州門悠悠此何為我<lb/>
老何所為暖日聊差池君聽城上鳥啞啞端為誰<lb/>
潭潭光明殿稽首西方僊平生脩何行步有黄金蓮我<lb/>
豈昔好徑報以履下穿洗足坐道埸卒卒此何縁<lb/>
<pb n="KR4d0087_WYG_002-9a"/>
　　　次韵蘇公西湖觀月聽琴<lb/>
公詩端王道亭亭如紫雲落世不敢學謂是詩中君獨<lb/>
有黄太史抱杓挹其尊䪨出百家上誦之心巳醺黄鍾<lb/>
毁少合大裘擯不文世事如病耳螘鬬作牛聞苦懷太<lb/>
史惠養豹煙雨昏後世無髙學舉俗愛許渾<lb/>
　　　春酬應物<lb/>
論世闕真是憎好成愚賢衆手挽跛牂擬度驊騮前與<lb/>
子早相好於今不知年自從欲着㡌憂喜同華顛生世<lb/>
<pb n="KR4d0087_WYG_002-9b"/>
如風花髙下亦偶然填溝偶不死揮刃忽自全病馬試<lb/>
春早枯魚縱奔川稍思升斗禄筦庫未闕員一饑尚可<lb/>
忍百嵗當復延相余乘下澤得句要子宣此生期樂死<lb/>
他日湏詩傳縮手着袖間彈棊一爭先<lb/>
　　　次韵徳麟督叔弼季黙詩及破余酒戒<lb/>
嵗月不相貸夜牀衾簟秋朝来明鏡中作意多少留惟<lb/>
酒可為娛顧我非其流丈夫意氣合珮玦不循鈎意行<lb/>
無人非駿發不中休相逢問何如頗復中之不清坐豈<lb/>
<pb n="KR4d0087_WYG_002-10a"/>
不好致真豈糟丘兩歐以詩鳴與俗同沉浮百鳥畏嘲<lb/>
㺯往和長鳴鷗相寜忍快便風飄萬斛舟<lb/>
　　　次韵蘇公獨酌<lb/>
雲月酒下明風露衣上落是中有何好草草成獨酌使<lb/>
君顧謂客老子興不簿飲以全吾真醉則忘所樂未解<lb/>
飲中趣中之如狂藥起舞屢跳踉罵坐失酬酢終然厭<lb/>
多事超然趨淡薄功名無前期山林有成約身將嵗華<lb/>
晩意與天宇廓醒醉各有適短長聽鳧鶴<lb/>
<pb n="KR4d0087_WYG_002-10b"/>
　　　次韵蘇公獨酌試藥玉滑盞<lb/>
僊人棄餘糧玉色巳可斯小試換骨方價重十冰甆灌<lb/>
以長白虹渺若江海瀰浮之端不惡舉者亦何辭但媿<lb/>
聞道晚早從鴈門師律部無明文可復時中之汝陽佳<lb/>
少年三斗出六竒家有持杯手兩好當一施風吹酒靣<lb/>
灰月度杯心遲百年容有命一笑更湏時<lb/>
　　　次韵徳麟植檜<lb/>
種木待成材聊為十年事日中趨百里寜問萬牛費植<lb/>
<pb n="KR4d0087_WYG_002-11a"/>
檜三尺強已有凌雲氣生世能㡬何擬作千嵗計衆人<lb/>
笑拍手君子用其意蕭蕭孤竹君忘言理相契名以金<lb/>
石交椿楊豈奴婢緬懷萬仞顛千丈蔚蒼翠蟠根泉石<lb/>
底用意霜雪外寜湏大厦才坐待斧斤至散為風雨聲<lb/>
宻作牛馬蔽<lb/>
　　　送叔弼寄秦張<lb/>
廬陵四公子吾及識其半叔也英達人平易亦稍悍於<lb/>
時吾始壯敗壁不塗墁孤身客東都轉食諸公舘時来<lb/>
<pb n="KR4d0087_WYG_002-11b"/>
扣君門百遍不留難傾心倒囊笈燕語徹昏旦磬折挽<lb/>
為親少得而多患相過汝潁上嵗月不勝歎君才得公<lb/>
餘十日而十蕆舌端懸日月筆下来江漢此行不尋常<lb/>
談者方一貫逸足寜小試寳刀當立斷用意不﨑嶇欲<lb/>
得志挾彈目今平生親稍作春冰泮因聲督張秦書来<lb/>
不應緩<lb/>
　　　次韵徳麟吳越山水<lb/>
吳山那可說已覺心耳静忍事如忍欲可遏不可騁人<lb/>
<pb n="KR4d0087_WYG_002-12a"/>
生如此耳黄白滿朝鏡寜懷斗升粟不理東南艇君從<lb/>
湖上歸頗說寒事竟沙草柔動色溪喧魚不定煩君冰<lb/>
玉句無作江湖興君詩如静女妙絶人所敬不更風雨<lb/>
秋下有桃李徑試寫孤竹君名成三絶鄭<lb/>
　　　龍潭<lb/>
清淵下無際落日回風瀾凛然毛髮直敢以笑語干陂<lb/>
陀百尺臺蔥翠萬木蟠驚飇振積葉清霜作朝寒水旱<lb/>
或有差精禱神其難魚龍同一波信有水府寛向来三<lb/>
<pb n="KR4d0087_WYG_002-12b"/>
日雨賴子一據鞌何以報嘉惠寒𤓰薦金盤萬口待一<lb/>
飽歸臥神其安猶湏雪三尺盛意莫得闌<lb/>
　　　贈魯直<lb/>
相逢不用早論交宜晩嵗平生易諸公欺人真可畏見<lb/>
之三伏中凛凛有寒意名下今有人胷中本無事神物<lb/>
䕶詩書星斗見光氣惜無千人力負此萬乘器生前一<lb/>
尊酒撥棄獨何易我亦奉齋戒妻子以為累君如䨇井<lb/>
茶衆口願其嘗顧我如麥飯猶足填飢腸陳詩傳筆意<lb/>
<pb n="KR4d0087_WYG_002-13a"/>
願立弟子行何以報嘉惠江湖永相望<lb/>
　　　次韵蘇公竹間亭小酌<lb/>
自昔<hi>一作至音</hi>有遺韵小飲不盡觴坐待竹間月奈此雲影<lb/>
長起行林下路散策踰平岡破眼一枝春着意千葉黄<lb/>
暄寒㑹有分蜂蝶来無央鳥語帯餘寒竹風回妙香緬<lb/>
想兩公子<hi>此有缺文三字</hi>朝陽斯人班馬後如圭復如璋相逢<lb/>
了無得佳處每難忘<lb/>
　　　送李奉議亳州判官四首<lb/>
<pb n="KR4d0087_WYG_002-13b"/>
謝公中年後畏與親友别數日懷抱惡每笑冠纓絶生<lb/>
有四方事死當一語決前笑今則悲吾哀擬何說着鞭<lb/>
何必先倒筆不容掣鞭爾轅下駒萬里一改轍<lb/>
祁氏號外府藏室多異書因公有餘力一覽意何如為<lb/>
學雖日益受益不受誣正湏髙着眼濠梁有逰魚<lb/>
吾友孫子實愛學吾所畏持身如處子得句有餘味交<lb/>
驩艱難際凛然見名誼吾病臥里中車馬日一至遣醫<lb/>
饋梁肉憂喜見顔際慇懃勸加飡代我破戒罪一别巳<lb/>
<pb n="KR4d0087_WYG_002-14a"/>
三秋君室乃其季輪囷見眼中不作千里外因聲問何<lb/>
如胡不枉一字<lb/>
吾友張文潛君行乃其里當年釣逰處壯者或可指聞<lb/>
風起遐想意作千古士不知塵土中奴推婢不齒胷中<lb/>
無一塵筆下有百紙勿問見自知未語君巳喜與逰今<lb/>
巳後行巳勿停軌<lb/>
　　　大風<hi>梁山泊</hi>
積隂風易作隆寒<hi>一作風</hi>聲益急百為定有數一動必三<lb/>
<pb n="KR4d0087_WYG_002-14b"/>
日犇隤水勢壯㩧扶波頭立前行後浪<hi>一作者</hi>促突起旁<lb/>
交射崩騰萬騎来倐忽一箭抶摧殘蒲葦盡簸蕩魚龍<lb/>
泣私憂地軸脫巳分梁山沒向来萬斛重不作一葉直<lb/>
舟行雨水間觸突聲悉率路轉帆舉落舟排水壘積經<lb/>
事長一智中人所知識千金不垂堂豈復待一失窮途<lb/>
得偉觀老氣猶少色<hi>一作邑</hi>事定不敢<hi>一作未得</hi>忘嗟来庶可<lb/>
及<hi>一作安</hi>
　後山集巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0087_WYG_025-1a"/>
後山集記跋<lb/>
先生姓陳諱師道字履常一字無巳彭城人幼好學行<lb/>
其所知慕古作者不為進取計也年十六謁南豐先生<lb/>
曽公鞏曽大器之遂受業於門元豐四年神宗皇帝命<lb/>
曽典史事且謂修史最難申敕切至曽薦為其屬朝廷<lb/>
以白衣難之方復請而以憂去遂寢太學又薦其文行<lb/>
乞為學録不就樞密章公惇髙其義冀來見特薦於朝<lb/>
而終不一往元祐初翰林學士蘇公軾與侍從列薦乃<lb/>
<pb n="KR4d0087_WYG_025-1b"/>
官之俾敎授其鄉未㡬除太學博士言事者謂先生甞<lb/>
謁告詣南都見蘇公為私遂罷移頴州敎授紹聖初又以<lb/>
餘黨罷换江州彭澤令未行丁母憂寓僧舎人不堪其<lb/>
貧暨外除猶不言仕者凡四年左右圖書日以討論為<lb/>
務葢其志専欲以文學名後世也元符三年除棣州敎<lb/>
授隨除秘書省正字将用矣歿於建中靖國元年十二<lb/>
月之二十九日年四十九友人鄒公浩買棺以殮朝廷<lb/>
特賜絹二百疋嘗與往來者共賻之然後得歸初先生<lb/>
<pb n="KR4d0087_WYG_025-2a"/>
學於曽公譽望甚偉及見豫章黄公庭堅詩愛不捨手<lb/>
卒從其學黄亦不讓士或謂先生過之惟自謂不及也<lb/>
先生既歿其子豐登以全藳授衍曰先實知子子為編<lb/>
次而狀其行衍既狀其行矣親録藏於家者今十三年<lb/>
顧未敢當也衍嘗謂唐韓愈文冠當代其傳門人李漢<lb/>
所編衍從先生學者七年所得為多今又受其所遺甲<lb/>
乙丙藳皆先生親筆合而挍之得古律詩四百六十五<lb/>
篇文一百四十篇詩曰五七雜以古律文曰千百不分<lb/>
<pb n="KR4d0087_WYG_025-2b"/>
類衍今離詩為六巻類文為十四巻次皆從舊合二十<lb/>
巻目録一巻又手書之竊惟先生之文簡重典雅法度<lb/>
謹嚴詩語精妙葢未嘗無謂而作其志意行事班班見<lb/>
於其中小不逮意則棄去故家之所留者止此昔漢揚<lb/>
雄作太𤣥法言箴賦如劉歆號知文始敬之後而短毁<lb/>
謂其必傳者桓譚一人而巳先生之文早見稱於曽蘇<lb/>
二公世人好之者猶以二公故也今賢士大夫競收藏<lb/>
之則其傳也奚待於衍耶後豈不有得手寫故本以證<lb/>
<pb n="KR4d0087_WYG_025-3a"/>
其誤者則不肖之名因附兹以不朽為幸焉其闕方求<lb/>
而補諸又有解洪範相表闡微彰善詩話叢談各自為<lb/>
集云政和五年十月六日門人彭城魏衍謹記跋<lb/>
</p>
<p>
</p>
  </div>
</body>
</text>
</TEI>
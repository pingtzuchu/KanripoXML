<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>後山集巻十</head>
    <p>
<pb n="KR4d0087_WYG_010-1a"/>
欽定四庫全書<lb/>
　後山集巻十　　　　　　宋　陳師道　撰<lb/>
　　書<lb/>
　　　與魯直書<lb/>
師道啓往歲劉北與在濟陰嘗遣人至黔中附書必達<lb/>
爾後無便而仕者畏慎不許近遞用是不果為問必䝉<lb/>
深察比日伏惟尊候萬福未縁瞻近臨書惘惘萬冀以<lb/>
時為道自重不宣<lb/>
<pb n="KR4d0087_WYG_010-1b"/>
師道再啓紹元夏末以例罷官遂赴部得監海陵酒明<lb/>
年之春復遭家禍居貧口衆轉舍往來而卒歸鄉里逮<lb/>
今三歲矣而法當居外射闕亦旣申部而請矣不辦一<lb/>
到京師又不敢數數申部今亦再歲矣不䝉注擬罷官六<lb/>
年内無一錢之入艱難困苦無所不有溝壑之憂近在<lb/>
朝夕甚可笑也自私自幸者大兒年十六解作史論小<lb/>
兒八歲能賦絶句時有好語聊為絶倒不知天欲窮之<lb/>
耶欲達之耶邇來絶不為詩文然不廢書時作小詞以<lb/>
<pb n="KR4d0087_WYG_010-2a"/>
自娛用以卒歲毋以為念也師道再拜<lb/>
無咎向過此服闋赴貶所相從數日頗見言色他皆不<lb/>
通問矣師道有詩文數篇在王立之處托渠轉致必能<lb/>
上達也邇來起居何如不至乏絶否何以自存有相恤<lb/>
者否令子能慰意否風土不甚惡否平居與誰相從有<lb/>
可與語否仕者不相陵否何以遣日亦著書否近有人<lb/>
傳謁金門詞讀之爽然便如侍語不知此生能復相從<lb/>
如前日否朱時發能復相濟否師道素有脾疾近復暴<lb/>
<pb n="KR4d0087_WYG_010-2b"/>
得風眩時時間作亦有併作時極以為苦若不飢死寒<lb/>
死亦當疾死然人生要須死寧校長短但恨與釋氏未<lb/>
有厚縁少假數年積修香火亦不恨矣師道上<lb/>
王立之遣人來相賙云欲遣信且索書甚急作此殊不<lb/>
盡懐語所不及亦可自了何必多耶知命聞在左右偶<lb/>
多作報書不暇奉問萬萬深察不敢疎也王家人還萬<lb/>
覬一字令郎計康勝為學想有可觀人還可以數首見<lb/>
寄否豐登兩稚不敢草草上狀向慕之意甚於乃翁正<lb/>
<pb n="KR4d0087_WYG_010-3a"/>
夫有幼子明誠頗好文義每遇蘇黄文詩雖半簡數字<lb/>
必録藏以此失好於父幾如小邪矣迺知歆向無足恠<lb/>
者<lb/>
　　　賀許州梁資政書<lb/>
伏審抗章避寵引疾就閒人之所嗟深為兩宫之至計<lb/>
自以為幸復託四壁之餘光恭惟安撫資政以公恕之<lb/>
心言者無怨以循良之政去則有思雖夷險之百為而<lb/>
始終之一節迨兹登進方徯升平而不盡平生之懐遽<lb/>
<pb n="KR4d0087_WYG_010-3b"/>
起山林之興辭名遁禄雖自計之甚都挈國躋民如人<lb/>
望之未巳即膺圖舊復此奮庸雅志不違急復東山之<lb/>
舊陰徳未報終享博陽之封某向以不虞之名誤被非<lb/>
常之舉間縁罪戾自取棄捐雖百毁之交興而一顧之<lb/>
不改永惟厚施何日可忘念方佐理之秋莫效暄寒之<lb/>
問畏人言之為累豈日逺而遂疎夢得自憐不識平津<lb/>
之閣仲郢圖報敢異奇章之門區區之愚筆舌莫旣<lb/>
　　　賀本州劉大夫書<lb/>
<pb n="KR4d0087_WYG_010-4a"/>
光奉至恩鎮臨近服風聲所被人士同歸恭惟知府郎<lb/>
中大夫徳盛而行髙學優而文富名成於實旣久而彌<lb/>
芳政出於仁所居而稱治洊更中外顯有勲猷倦青瑣<lb/>
之追趨思黄堂之偃息潁雖文學之國近罹水旱之憂<lb/>
倉廩旣傾飢寒并解鯨鯢就戮金鼓不鳴方兹安養之<lb/>
秋樂得循良之吏斯民相慶舉興五袴之心下吏自憐<lb/>
獨有二天之覆<lb/>
　　　代上運使戸部朝請書<lb/>
<pb n="KR4d0087_WYG_010-4b"/>
昨聞行節巳次外臺顧無半面之交空懐鄙意復託二<lb/>
天之賜敢後衆人敬修咫尺之書用伸燕雀之賀空函<lb/>
而往已切東陽之思一紙爰臨更覺荆州之重雖小人<lb/>
之懐惠惟君子之好儀感服之深夙宵未巳伏惟運使<lb/>
户部名成一代徳冠四科贊治南宫國有九年之蓄出<lb/>
節西道政囘千里之春即慶褒嘉遂膺圖仕炎蒸方熾<lb/>
興息惟時向往之誠筆墨莫盡<lb/>
　　　代與宰相賀正書<lb/>
<pb n="KR4d0087_WYG_010-5a"/>
歲時月之三元惟此夏時之正徳壽康之五福莫如君<lb/>
子之宜凡在陶鎔舉興禱頌伏惟門下相公御今以古<lb/>
同徳於天行旣久而益完言當事而成貴進退可度蔚<lb/>
然百世之師望實並隆卓爾千人之右為蒼生而再起<lb/>
與三代以同功迨此元辰茂膺百禄重戴憑於席為儒<lb/>
者之至榮登王導於牀極人臣之殊禮傾依祝詠交集<lb/>
悰靈<lb/>
　　　代與執政賀正書<lb/>
<pb n="KR4d0087_WYG_010-5b"/>
獻歲發春驗天時之興廢履端居正觀君子之威儀伏<lb/>
惟某官抗志不羣誠身以善雄深雅徤文為一代之宗<lb/>
敬義直方名列四科之上出遘亨嘉之㑹踐<hi>闕一字</hi>中外<lb/>
之難致主惠民已著大儒之效因時受祉益隆仁者之<lb/>
年傾祝之深翰墨莫盡<lb/>
　　　代罷郡謝執政書<lb/>
獲解郡章言還里閈荷庇庥之有素懐感愧以交深伏<lb/>
念某一被選掄屢更任使初無閥閲以謝生成昨者罷<lb/>
<pb n="KR4d0087_WYG_010-6a"/>
使朔方分符近輔遽蒙易地皆出異恩惟此東州素稱<lb/>
劇郡盜居天下之最吏用柱後之文承平百年風俗一<lb/>
變枹皷不作囹圄屢空顧無施設之勞不覺歲時之逝<lb/>
及𤓰而代曾不滯留奉身以還又逃罪戾伏遇某官潤<lb/>
色皇度肅清海隅元無一物之私均被二天之賜致兹<lb/>
迂拙終獲保全顧雖顓愚亦知感激受一錢之贐無循<lb/>
良之可稱奉三歲之凡顧筋骸之難強<lb/>
　　　賀亳州林樞密書<lb/>
<pb n="KR4d0087_WYG_010-6b"/>
辭榮就逸按節殿邦公議所同深惜衮衣之去輿情胥<lb/>
慶又聞竹馬之迎顧此東藩實惟舊治吏民安於條教<lb/>
草木識其風聲豈其歲月之間復見羽旄之美歡聲一<lb/>
動和氣四來不勞施為復此安靜伏惟判府樞密智周<lb/>
世變道與天同蔚然儒者之宗卓爾名臣之右終始一<lb/>
節出入三朝雖屢屈而不移故旣壓而復起迨兹登進<lb/>
方徯奮庸而功成不居名下難久旣與時而進退寧有<lb/>
意於去來雖雅志之不違如蒼生之失望天從人欲政<lb/>
<pb n="KR4d0087_WYG_010-7a"/>
在老成恐坐席之未温而鋒車之迅召顧惟庸妄早辱<lb/>
知憐家禍私憂不勝多難辟窮就食固已屢遷方虞溝<lb/>
壑之憂莫效寢興之問永惟眷顧肯賜棄捐五月披裘<lb/>
未負平生之待千里命駕敢忘向慕之心<lb/>
　　　答陳先軰書<lb/>
洙泗之間號稱文學之國教化所被莫如庠序之人時<lb/>
有異材出由公進迨兹盛選遂及吾宗左學修詞秀三<lb/>
楚而著目東堂落筆駭衆觀以興嗟擅兹翰墨之場優<lb/>
<pb n="KR4d0087_WYG_010-7b"/>
入英雄之彀顧播揚之在後致駸尋而度前雖門巷之<lb/>
縱觀榮如晝錦而髙明之用意志在㝠鴻更觀已試之<lb/>
言見於行事之實某因依末眷䝉被餘光共學十年未<lb/>
有㳙涘之補一日千里益知驥騄之能書問見貽感銘<lb/>
斯切惟區區之鄙意非卒卒而能宣顧兹遲暮之年更<lb/>
有子孫之寄<lb/>
　　　代賀鄆州宇文學士書<lb/>
報政南陽改符東道惟此濟河之奥號為盜訟之區非<lb/>
<pb n="KR4d0087_WYG_010-8a"/>
得循良莫宜鎮撫申令既下百城聳觀旬浹之間千里<lb/>
自得伏惟安撫學士名髙肅物徳盛照鄰請學成家屈<lb/>
諸儒而著籍屬詞髙世追三代以同風稍更中外之難<lb/>
顯有勲庸之著果膺眷顧入奉威顔宣室之問賈生巳<lb/>
聞前席潁川之留寇翼不待經年遂秉國鈞以從民欲<lb/>
某誤分民社獲奉教條顧無一日之長方託二天之庇<lb/>
傾瞻之素翰墨奚殫<lb/>
　　　賀鄆州宇文學士書<lb/>
<pb n="KR4d0087_WYG_010-8b"/>
升華内閣換節外臺凡屬私人舉興善頌伏惟安撫學<lb/>
士徳以善世政為吏師直方大以積中智仁勇而兼用<lb/>
向由禮樂之府出分民社之憂三年四遷肇見用才之<lb/>
意一日三接益知注意之深迨此吿成遂膺圖任某向<lb/>
者名在學屬迹逺賓階初無左右之容遽有賢能之薦<lb/>
雖古之所謂知已何以異斯而士之茍有烈心孰不懐<lb/>
此惟是寒暄之問阻於道里之遥闕然不修非自為於<lb/>
簡外永以為好亮不校於數疎熟知其然恃以不懼幸<lb/>
<pb n="KR4d0087_WYG_010-9a"/>
此照臨之下願效其愚顧惟遲暮之年未有以報<lb/>
　　　賀慶州髙龍圖書<lb/>
嚴奉俞音出臨邊府人望所在歡聲大同恭惟經略龍<lb/>
圖鄒魯宿儒金章舊族恩素隆於三接名並列於四科<lb/>
出將入卿皆以賢而選進建功施化不待歲而報成超<lb/>
然戚里之英皇爾士林之秀縁東朝之故意分西顧之<lb/>
新憂授以專征隱如敵國上金城之䇿雖始異而終同<lb/>
勒燕然之銘將超今而映古髙秋爽氣大斾啓行更圖<lb/>
<pb n="KR4d0087_WYG_010-9b"/>
寢食之宜少慰士民之望<lb/>
　　　代賀京東盧運判書<lb/>
光膺帝制就領漕權公望所歸輿情稱慶恭惟運判寺<lb/>
丞材猷絶衆術學承家蔚然齊魯之英卓爾詩書之府<lb/>
頃持使節出按東方千里農桑家有倉箱之積百城冠<lb/>
蓋人懐冰蘗之心聲烈徹聞褒優竝至雖為漸進當復<lb/>
超升未容坐席之温即應鋒車之召遂登禁從以潤朝<lb/>
廷某幸此備員辱居屬部為邦政拙作徳心勞顧無一<lb/>
<pb n="KR4d0087_WYG_010-10a"/>
日之私巳有二天之望<lb/>
　　　代與運使吕少卿賀正書<lb/>
惟四序之有初昔人所慎舉一觴而為壽君子攸宜恭<lb/>
惟運使少卿識貫精微學窮淵奥夷險著古人之節談<lb/>
議居諸儒之先履此令辰茂膺顯相遂承召節甫置禁<lb/>
林某叨守郡符阻陪賓次瞻頌之表筆舌奚殫<lb/>
　　　代與鄰郡賀正書<lb/>
行夏之時爰得天元之正履端於始莫如君子之宜辱<lb/>
<pb n="KR4d0087_WYG_010-10b"/>
在親鄰舉興善頌恭惟某官器涵逺大識達幾微温然<lb/>
儒者之流卓爾名臣之節宜膺吉旦顯受殊休瞻頌之<lb/>
私敷陳㒺旣<lb/>
　　　泛囘賀正書<lb/>
司厯告時君子慎始未遑伸慶先辱惠音永惟天序之<lb/>
初宜享吉人之報區區之祝卒卒奚殫<lb/>
　　　囘棣州守<lb/>
祗荷誤恩復司外學方承大芘徒切至懐伏惟某官清<lb/>
<pb n="KR4d0087_WYG_010-11a"/>
白承家文明燭物出入省寺已宣布於風聲選用循良<lb/>
足慰安於疲瘵顧兹陋仄方報政成豈意妄庸獲奉條<lb/>
教青衫白首尚懐五斗之謀黄巻赤文莫副諸儒之問<lb/>
頃瞻之素翰墨奚伸<lb/>
　　　囘交代<lb/>
永惟平日遘聞聲烈之詳豈意暮年獲託交承之末興<lb/>
言及此為慰可量伏惟某官學以成家徳方名世抗諸<lb/>
儒而著節度兩漢以修文方聖君側席之求乃賢者彚<lb/>
<pb n="KR4d0087_WYG_010-11b"/>
征之㑹佇膺嚴召即慶峻遷某巳戒行舟方趨賓次傾<lb/>
瞻之切翰墨奚伸<lb/>
　　　判官推官<lb/>
䝉誤恩之逮下還舊貫以起家愧非文學之英復冒師<lb/>
儒之寵永惟僥倖有愧心顔伏惟某官婉畫佐州彌文<lb/>
飾吏士有登門之峻寵深入幕之親尚徳有年趨風在<lb/>
即傾瞻之切翰墨奚伸<lb/>
　　　與曾樞密書<lb/>
<pb n="KR4d0087_WYG_010-12a"/>
納溝斷木僅逃樵㸑之憂抱極列星但仰文明之燭向<lb/>
縁餘黨例罷故官一廢七年日有投荒之懼十生九死<lb/>
卒完填壑之軀旣逃影而匿形故使人之忘巳比再䝉<lb/>
於除吏敢自比於常人稍紓平生之懐復修左右之問<lb/>
永惟陳迹未賜削除引領師門莫知逺邇恭惟樞密光<lb/>
禄大夫材兼文武身任安危毅然處羣枉之中隐爾如<lb/>
九鼎之重仁人之言屬乎耳公家之利知則為鎮撫四<lb/>
夷已吿功於清廟平章百揆方申命於大廷重念某早<lb/>
<pb n="KR4d0087_WYG_010-12b"/>
辱知憐晚罹憂患每竊聞於親舊數見問于死生白首<lb/>
𤣥文終不移於素志日暮途逺已有愧於初心傾倒之<lb/>
誠敷陳㒺旣秋陽尚熾幾務惟繁伏冀上為廟朝精調<lb/>
寢寤<lb/>
　　　賀翰林曾學士書<lb/>
内翰文丈召從西掖入直北門豈惟儒者之榮實繫朝<lb/>
廷之重恭惟論思獻納之任必須道徳文學之流不雜<lb/>
用於他材故專收於夙望成命旣下歡聲大同雖圖任<lb/>
<pb n="KR4d0087_WYG_010-13a"/>
未快於羣情而天下巳被其陰賜兄弟相望乃平世之<lb/>
榮光魯衛同升亦熙朝之故事顧惟庸妄早辱知憐雖<lb/>
老棄諸侯乃下流之自取而早親文席顧遺跡之尚存<lb/>
側聞新命之傳倍有輿人之慶秋陽尚熾禁直云初伏<lb/>
冀上為廟朝精調寢寤<lb/>
　　　上范相公書<lb/>
南北相望間有湖山之阻死生未保莫遑簡牘之修永<lb/>
惟道徳之流宜有神明之相起居自若瘴癘不侵藥石<lb/>
<pb n="KR4d0087_WYG_010-13b"/>
未施視瞻如故蓋天將大任故再試以艱虞而人望<lb/>
小康宜三還於廊廟此方内之所共豈小人之敢私恭<lb/>
惟宫使相公壽考百年險夷一徳卓爾名臣之冠凜然<lb/>
先正之風為古人之甚難處天下之所獨正言直道家<lb/>
有其書履險處窮孰見其際恐安居之未定即召節以<lb/>
促行正位上台永康四海秋陽方熾舍省云初伏冀上<lb/>
為廟朝善調寢寤<lb/>
　　　代乞郡劄子<lb/>
<pb n="KR4d0087_WYG_010-14a"/>
臣近累具辭免新命陳乞外任伏䝉聖恩未賜俞允愚<lb/>
誠不切天聽未囘義之所安言不能已臣聞君使臣以<lb/>
禮臣事君以忠施報之道也故上有好禮之君則下有<lb/>
行義之臣各盡其道以致其和陛下於臣可謂盡禮矣<lb/>
臣事陛下敢有不盡義乎傳曰有言責者不得其言則<lb/>
去又曰陳力就列不能者止夫古人之仕者三諫則去<lb/>
豈懐怨嫉自絶於君蓋先王之制其退以義以防臣之<lb/>
茍容而忠臣之心以去為諫尚冀君之感悟今臣可謂<lb/>
<pb n="KR4d0087_WYG_010-14b"/>
不得其言矣而况衰病寖加筋骸莫強睛瞳昏眊白黑<lb/>
僅分又可謂不能矣負二宜去尚欲何求臣若冒罪強<lb/>
顔奉詔居住則累黷聖聽徒為空文豈特言行相違抑<lb/>
亦欺君賣友惟其死守不覺煩言恭惟陛下惜臣之去<lb/>
不若用臣之言臨臣之恩不若行臣之義察其迫切忍<lb/>
不聽從雖渙汗之命莫囘而匹夫之志不奪伏望聖慈<lb/>
早賜除臣一外任差遣<lb/>
　　　論國子賣書狀<lb/>
<pb n="KR4d0087_WYG_010-15a"/>
右臣伏見國子監所賣書向用越紙而價少今用襄紙<lb/>
而價髙書莫不廹而價増於舊甚非聖朝章明古訓以<lb/>
教後學之意臣愚欲乞計工紙之費以為之價務廣其<lb/>
傳不以末利亦聖教之一助伏候敕㫖<lb/>
　臣惟諸州學所賣監書係用官錢買充官物價之髙<lb/>
　下何所損益而外學常苦無錢而書價貴以是在所<lb/>
　不能具有國子之書而學者聞見亦寡今乞止計工<lb/>
　紙别為之價所冀學者益廣見聞以稱朝廷教養之<lb/>
<pb n="KR4d0087_WYG_010-15b"/>
　意及乞依公使庫例量差兵士般取<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後山集巻十<lb/>
</p>
<p>
</p>
  </div>
</body>
</text>
</TEI>
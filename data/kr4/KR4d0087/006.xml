<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>後山集巻六</head>
    <p>
<pb n="KR4d0087_WYG_006-1a"/>
欽定四庫全書<lb/>
　後山集巻六　　　　　　宋　陳師道　撰<lb/>
　　詩<lb/>
　　　九日寄秦覯<lb/>
疾風囘雨水明霞沙步叢祠欲暮鵶九日清樽欺白髮<lb/>
十年為客負黃花登髙懐逺心如在向老逢辰意有加<lb/>
淮海少年天下士可能無地落烏紗<lb/>
　　　次韻李節推九日登南山<lb/>
<pb n="KR4d0087_WYG_006-1b"/>
平林廣野騎臺荒山寺鳴鐘報夕陽人事自生今日意<lb/>
寒花只作去年香巾欹更覺霜侵鬢語妙何妨石作腸<lb/>
落木無邊江不盡此身此日更須忙<lb/>
　　　送趙教授<lb/>
束髮相看到白頭了知公鬢不勝憂可堪親老須三釜<lb/>
又看儒冠忍一羞平世功名須晩節向來旬月取封侯<lb/>
北州豪傑知誰徤乞我黃淤十里秋<lb/>
　　　贈歐陽叔弼<lb/>
<pb n="KR4d0087_WYG_006-2a"/>
早知汝穎多能事晩以詩書託下僚大府禮容寛懶慢<lb/>
故家文物尚嫖姚只將憂患供談笑敢望功言答聖朝<lb/>
歲歷四三仍此地家餘五一見今朝<lb/>
　　　徐氏閑軒<lb/>
倦游梁楚愛吾廬老寄山林孰與娯想見杖藜臨過鳥<lb/>
更能赤手縛於莬君寧平世輕三釡我亦東原有一區<lb/>
擬買嬋娟作歸計可無堆玉斗量珠<lb/>
　　　送蘇迨<lb/>
<pb n="KR4d0087_WYG_006-2b"/>
胷中歷歷著千年筆下源源赴百川真宇飄揚今有種<lb/>
清談絶倒古無傳出塵解悟多為路隨世功名小着鞭<lb/>
白首相逢恐無日幾時書札到林泉<lb/>
　　　次韻蘇公督兩歐陽詩<lb/>
吟聲正可候蟲鳴酒面猶須作老兵豈有文章妨要務<lb/>
孰知詩律自前生向來懐璧真成罪未必含光不屢驚<lb/>
血指汗顔終縮手此懐端復向誰傾<lb/>
　　　送趙承議<lb/>
<pb n="KR4d0087_WYG_006-3a"/>
先生隱徳世難名晩見諸孫也自成潁水向來須好句<lb/>
道山今日有宗英林湖更覺追隨盡巾帽猶堪語笑傾<lb/>
勤苦讀書終不補未須牆角棄長檠<lb/>
　　　寄李學士<lb/>
眼看游舊半東都五歲曾無一紙書平日齊名多早達<lb/>
莫年同國未情疎稍尋東刹論兹事賴有西方託後車<lb/>
説與杜郎須着便不應濠上始知魚<lb/>
　　　寄侍讀蘇尚書<lb/>
<pb n="KR4d0087_WYG_006-3b"/>
六月西湖早得秋二年歸思與遲留一時賓客餘枚叟<lb/>
在處兒童説細侯經國向來須老手有懐何必到壺頭<lb/>
遥知丹地開黃巻解記清波没白鷗<lb/>
　　　寄亳州林待制<lb/>
湖海相望闕寄聲雲林過雨未全晴青衫作吏非前日<lb/>
白首論文笑後生似聽兒童迎五馬稍修書札問專城<lb/>
自聞苦李䝉莊句不復人間世後名<lb/>
　　　寄送定州蘇尚書<lb/>
<pb n="KR4d0087_WYG_006-4a"/>
初聞簡䇿侍前旒又見衣冠送作州北府時清惟可飲<lb/>
西山氣爽更宜秋功名不朽聊通袖海道無違具一舟<lb/>
枉讀平生三萬巻貂蟬當復自兠鍪<lb/>
　　　答晁以道<lb/>
轉走東南復帝城故人相見眼偏明十年作吏仍餬口<lb/>
兩地為鄰闕寄聲冷眼尚堪看細字白頭寧復要時名<lb/>
孰知范叔寒知此未覺嚴公有故情<lb/>
　　　别黃徐州<lb/>
<pb n="KR4d0087_WYG_006-4b"/>
姓名曾落薦書中刻畫無鹽自不工一日虛聲滿天下<lb/>
十年從事得途窮白頭未覺功名晩青眼常䝉今昔同<lb/>
衰疾久為今日别數行老淚灑西風<lb/>
　　　次韻春懐<lb/>
老形已具臂膝痛春事無多櫻笋來敗絮不温生蟣蝨<lb/>
大杯覆酒着塵埃衰年此日常為客舊國當時只廢臺<lb/>
河嶺尚堪供極目少年為句未須哀<lb/>
　　　東山謁外大父墓<lb/>
<pb n="KR4d0087_WYG_006-5a"/>
土山宛轉屈蒼龍下有槃槃蓋世翁萬木刺天元自直<lb/>
叢篁侵道更須東百年富貴今誰見一代功名託至公<lb/>
少日拊頭期類我暮年垂淚向西風<lb/>
　　　次韻晁無斁冬夜見寄<lb/>
寒忩冷硯欲生塵短枕長衾却自親老子形骸從薄暮<lb/>
先生意氣尚青春覆杯不待囘丹頰危坐猶能作直身<lb/>
城郭山林兩無得莫年當復幾霑巾<lb/>
　　　寄提刑李學士<lb/>
<pb n="KR4d0087_WYG_006-5b"/>
石渠金馬青雲上東里西門濟水邊上冢過家真樂事<lb/>
平時持節富當年成家舊學諸儒問脱手新詩萬口傳<lb/>
范叔一寒今若此相逢猶得故人憐<lb/>
　　　寄杜擇之<hi>杜寄惠近詩</hi>
詩家兩杜昔無鄰文采風流<hi>一作傳家</hi>世有人疾置送詩驚<lb/>
老醜坐曹得句自清新興來不假江山助目過渾如草<lb/>
木春農馬智專吾不讓衡陽紙貴子能頻<lb/>
　　　次韻晁無斁春懐<lb/>
<pb n="KR4d0087_WYG_006-6a"/>
城郭朝陽散積陰郊原注目日青深年衰鷗鷺如今是<lb/>
夢斷邯鄲何處尋語鵲飛烏春稍稍重簾深院晩沉沉<lb/>
不辭杖屨衝泥雪未有瓊琚報好音<lb/>
　　　寄晁無斁<lb/>
稍聽春鳥語丁寧又見官池出斷冰雪後踏青誰與共<lb/>
花間著語老猶能笑談莫倦尋常聽山院終同一再登<lb/>
今日已知他日恨搶榆况得及飛騰<lb/>
　　　次韻夏日<lb/>
<pb n="KR4d0087_WYG_006-6b"/>
江上雙峰一草堂門閑心靜自清凉詩書發冢功名薄<lb/>
麋鹿同羣歲月長句裏江山徒指顧舌端幽眇致張皇<lb/>
莫欺九尺鬚眉白解醉佳人錦瑟傍<lb/>
　　　送杜擇之<lb/>
兩父論詩伯仲間去思今識謝家安曠懐亦苦中年别<lb/>
歸翼仍愁行路難四壁未堪風雨夕百圍已試雪霜寒<lb/>
欲逃富貴疑無地千丈竿頭試手看<lb/>
　　　楊夫人挽詞<hi>晁無咎母</hi>
<pb n="KR4d0087_WYG_006-7a"/>
初説南奔道路長湖邊丹旐已飛揚百年積慶鍾連璧<lb/>
十念収功到淨方絳幔<hi>一作帳</hi>未經觀宋母緑衣猶記識<lb/>
黄裳欲圖不朽須詮載今代誰堪著石章<lb/>
　　　桓山<lb/>
平江如抱貫秦洪雙嶺馳來欲並雄是物皆為萬世計<lb/>
闔棺猶有一朝窮林巒特起終烏有美惡千年竟不空<lb/>
尚有風流羊叔子稍經湔洗與清風<hi>有東坡記刻石</hi>
　　　答顔生<lb/>
<pb n="KR4d0087_WYG_006-7b"/>
煩君臨問我何堪剩欲從君十日談老退不應稱敏㨗<lb/>
顔蒼寧復借紅酣世間公器無多取句裏宗風却飽叅<lb/>
陋巷逺孫還好學未容光禄擅東南<lb/>
　　　送劉主簿<hi>義仲字壯輿</hi>
平生師友豫章公矻矻談君口不空半面相看吾已了<lb/>
連城増價子何窮三千奏牘諸儒上四百庵寮一歲中<lb/>
二父風流皆可繼謗禪排道不須同<lb/>
　　　和顔生同遊南山<lb/>
<pb n="KR4d0087_WYG_006-8a"/>
竹杖芒鞋取次行琳琅觸目路人驚當年此日仍為客<lb/>
病目今來喜再明筋力尚堪供是事登臨那得總無情<lb/>
已知名世徒為爾不復縁渠太瘦生<lb/>
　　　和魏衍同遊阻風<lb/>
舊説東風未世情不應作意斷人行絶須一怒催新句<lb/>
更可多憂促短生勝日着忙端取恠妙年得此未須驚<lb/>
懸知出處非吾事巳復星河爛熳晴<lb/>
　　　和魏衍同登快哉亭<lb/>
<pb n="KR4d0087_WYG_006-8b"/>
經時不出此同臨小徑新摧草舊侵欲傍江山看日落<lb/>
不堪花鳥已春深來牛去馬中年眼朗月清風萬里心<lb/>
故着連峰當極目囘看幽徑遶雙林<lb/>
　　　和三日<lb/>
苦遭年少強追陪病眼看花更覆杯夾㟁萬人傾國出<lb/>
清江一注兩山開遊人欲盡驚鷗下晩日猶須惡雨催<lb/>
更恐明年有離别折花臨水共徘徊<lb/>
　　　答魏衍惠朱櫻<lb/>
<pb n="KR4d0087_WYG_006-9a"/>
開門先得故人書稍喜提攜起覆盂得句有誰知我在<lb/>
嘗新此日賴吾徒傾籃的皪霑朝露出袖熒煌得寶珠<lb/>
㑹薦瑛盤驚一座莧腸藜口未良圖<lb/>
　　　和黃預病起<lb/>
似聞藥病已投機牛鬬蛇妖頓覺非李賀固知當得疾<lb/>
沈侯可更不勝衣驚逢白璧山千仞㑹見黃金帶十圍<lb/>
只信詩書端作祟孰知糠覈亦能肥<lb/>
　　　和黃預感懐<lb/>
<pb n="KR4d0087_WYG_006-9b"/>
壁立無堪佐子貧謾修簡牒效慇懃起臨月鏡看生意<lb/>
卧向晴簷共白雲逸氣不應供潦倒劇談脱或致紛紜<lb/>
但令蘇晉禪妨醉不患何山病破葷<lb/>
　　　寄泰州曾侍郎<hi>肇</hi>
八年門第故違離千里河山費夢思淮海風濤<hi>一作流</hi>真<lb/>
有道麒麟圖畫豈無時今朝有客傳河尹是處逢人説<lb/>
項斯三徑未成心已具世間惟有白鷗知<lb/>
　　　答顔生見寄<lb/>
<pb n="KR4d0087_WYG_006-10a"/>
闕然車馬不聞音行路艱危已備更問舍求田真得計<lb/>
臨流據石有餘清江山滿目開新巻韋杜諸人得細評<lb/>
閑處着身容我老忙中見記識君情<lb/>
　　　和黃預七夕<lb/>
盈盈一水不斯須經歲相過自作<hi>一作固自</hi>疎坐待翔禽報<lb/>
佳㑹徑須飛雨洗香車超騰水部陳篇上收拾愚溪作<lb/>
賦餘信有神仙足官府我寧辛苦守殘書<lb/>
　　　贈鄭户部<lb/>
<pb n="KR4d0087_WYG_006-10b"/>
十載歸來遼海東江山如舊里閭空時平未覺身難遇<lb/>
學贍依然説不窮著繡晝行真細事下車磬折得深𠂻<lb/>
聖朝未有徐州相剰作功名跨數公<hi>世稱青州王相濮州李相而吾州自</hi>
<hi>開國至今才有劉李二公為執政爾</hi>
　　　九日不出魏衍見過<lb/>
九日登臨迫閉藏老懐無限自凄凉山頭落㡌風流絶<lb/>
壁面稱詩語笑香<hi>南山有二謝詩石</hi>衝雨肯來尋此老拂床聊<lb/>
待熟黃粱獨無尊酒為君壽正使秋花未肯黃<hi>是日無菊</hi>
<pb n="KR4d0087_WYG_006-11a"/>
　　　次韻何子温祈晴二首<lb/>
夜半風囘雨脚收萬家和氣與雲遊<hi>一作浮</hi>蕭條寒巷荒<lb/>
三徑突兀晴空聳二樓勝日登臨輕一醉下鄉昏墊肯<lb/>
同憂江空峽響魚龍冷<hi>一作落</hi>盡放青青極目秋<lb/>
九虎當關信不傳燒煙才上已囘天驅除霧雨還朝<hi>一作</hi>
<hi>晴</hi>日畜縮濤波復二川奪目光華開秀句堆場藁秸驗<lb/>
豐年從今更上中和頌少費將軍九萬牋<lb/>
　　　送王元均貶衡州兼寄元龍二首<lb/>
<pb n="KR4d0087_WYG_006-11b"/>
先生英氣蓋區中命與仇謀得老窮又見長身有家法<lb/>
可辭短簿怒吾公石頭路滑行能速宣室歸來語未終<lb/>
宛洛風塵莫囘首直須留眼送歸鴻<lb/>
先生秀句滿天東二子縁渠再得窮詩禮向來堪發冢<lb/>
孫劉能使不為公炎方瘴癘避軒豁故國山河開始終<lb/>
傳語元龍要相識江湖春動有來鴻<hi>元龍亦謫金陵</hi>
　　　次韻黃生<lb/>
入竹投忩夜有聲似違殘臘作初正三更爽氣侵危坐<lb/>
<pb n="KR4d0087_WYG_006-12a"/>
萬里囘風逼發生呵筆小吟撩我老閉門髙卧見君情<lb/>
只今剰作驚人句頗覺吟邊意未平<lb/>
　　　雪後<lb/>
送往開新雪又晴故留臘白待春青稍囘松色伸梅怨<lb/>
併得朝看與夜聽已覺庭泥生馬<hi>一作鳥</hi>迹遽修田事帶<lb/>
朝星莫年功力歸持律不是騷人故獨醒<lb/>
　　　送詹司業<lb/>
學舍論交二十年白頭相對固依然才難孰為吾君惜<lb/>
<pb n="KR4d0087_WYG_006-12b"/>
果滿寧容我輩先熟路長驅聊緩步百全一發不虛弦<lb/>
故懐未盡還成别飽慣人間不更憐<lb/>
　　　寄亳州何郎中二首<lb/>
西南日下共浮雲人事離羣喜勸分已度城陰先得句<lb/>
不應從俗未忘葷松篁有節元宜晩桃李無蹊只自薰<lb/>
欲入帝城須帝力且尋詩社著詩勲<lb/>
西原追送未成旬赫赫傳聲已迫人剰欲鈔詩寄來使<lb/>
尚能拂席致嘉賓孰知簡易歸劉向誰使循良作冦恂<lb/>
<pb n="KR4d0087_WYG_006-13a"/>
他日入東專一壑少留餘地許為鄰<lb/>
　　　寄答泰州曾侍郎<lb/>
千里馳詩慰别離詩來吟咏轉悲思靜中取適庸非計<lb/>
林下相從㑹有時生理只今那得説交情從昔見於斯<lb/>
含毫欲下還休去懐抱何由得細知<lb/>
　　　送提刑李學士移使東路<lb/>
襟抱從前相向開倡酬於此未多陪身更寵辱談彌勝<lb/>
路别東西意自哀隱几忘言終不近白頭青簡兩相催<lb/>
<pb n="KR4d0087_WYG_006-13b"/>
孰知衰老難為别聲問應須續續來<lb/>
　　　隱者郊居<lb/>
髙齋繚繞度雙溝老氣軒昂蓋九州不為江山開悒怏<lb/>
正縁風味得淹留招攜好客供談笑拆補新詩擬獻酬<lb/>
小摘自鋤稀菜甲旁觀虛作不堪憂<lb/>
　　　寄襄州程大夫<lb/>
中年為吏晚專城不獨身榮府亦榮江漢風流見羊杜<lb/>
相門經術有韋平十年一别音書絶萬里相看骨肉情<lb/>
<pb n="KR4d0087_WYG_006-14a"/>
今代龎公入城府定將懸榻與逢迎<lb/>
　　　送檢法趙奉議<lb/>
三歲公門不屢過作牋時得問如何及兹去去翻為恨<lb/>
向使常常肯謂多勇鋭閉房猶著酒切深疾惡反傷和<lb/>
贈言竊取仁人號善聽君居長者科<lb/>
　　　送建州鄭户部<lb/>
清江畫舸照新晴鐃皷喧喧聒市鳴昔日布衣今著繡<lb/>
他年鶴化只空城還朝不待三年最得郡何妨萬里行<lb/>
<pb n="KR4d0087_WYG_006-14b"/>
歲禄二千親八十世間誰有此時榮<lb/>
　　　奉陪趙大夫遊柏山<lb/>
後水喧江落渾黃晩雲障日作微凉笙歌聲裏旌旗動<lb/>
羅綺叢中語笑香勸相秋郊開稔熟摩挲苔壁弔荒亡<lb/>
風流一代今山簡有底尊前著葛強<lb/>
　　　寄曹州晁大夫<lb/>
東方千騎貴當年白髮居頭也自賢肯費精神修客主<lb/>
稍囘功譽入章篇虛名不救空<hi>一作飢</hi>腸厄晩歲仍遭末<lb/>
<pb n="KR4d0087_WYG_006-15a"/>
疾纒死去不為天下惜鏡中當有故人憐<lb/>
　　　送馮翊朱令<lb/>
三楚風流信有人先聲今已徹咸秦寧為雞口官無小<lb/>
欲試牛刀久要新細肋卧沙勤下筯長芒刺眼莫霑脣<lb/>
山西<hi>一作西州</hi>豪傑知吾老為説猶堪舉萬鈞<lb/>
　　　送孝忠落解南歸<hi>孝忠后山兄子</hi>
妙年失手未須恨白璧深藏可自姸短髮我今能種種<lb/>
晩粧他日看娟娟千金市帚寧論價萬戸分封信有年<lb/>
<pb n="KR4d0087_WYG_006-15b"/>
清白傳家有如此歸途寒盡不留錢<lb/>
　　　寄單州張朝請<lb/>
平生天上張公子尚記門間半面人聲烈與風來不盡<lb/>
音書無使去難頻一言悟主心猶壯百巧成窮髮自新<lb/>
聞説監河收貸粟定傾東海活窮鱗<lb/>
　　　和趙大夫鹿鳴燕集<lb/>
趙侯詩律近風騷雅意推賢答聖朝鴻鴈着行過渭水<lb/>
鳳凰覽徳下虞韶三千著籍今為盛九萬論程不作遥<lb/>
<pb n="KR4d0087_WYG_006-16a"/>
不讀世書談世事卧看君自致青霄<lb/>
　　　和朱智叔鹿鳴席上<lb/>
三楚風流秀士林英詞從昔動修門充庭初識蒼龍礎<lb/>
賜醴行霑白獸樽已上薦書輕一鶚更憑詩力化羣鯤<lb/>
千年遼鶴空城郭誰見朱公有異孫<hi>漢大司空朱浮蕭人也</hi>
　　　酬智叔見贈<lb/>
老去斯文不更論却因夫子話師門清談不待傾三語<lb/>
勝日何知共一樽逐北我方填坎井圖南誰得料鵬鯤<lb/>
<pb n="KR4d0087_WYG_006-16b"/>
過逢為説侯芭在卧楫生衣犢有孫<lb/>
　　　再酬<lb/>
鄉里衣冠不絶人近天尺五只清門論文正可簪雙筆<lb/>
澆舌行看賜上樽瓊玖每䝉先木李蜩鳩方共笑飛鯤<lb/>
固知賢傑當傳世下里朱陳亦有孫<lb/>
　　　敬酬智叔三賜之辱兼戲楊理曹二首<lb/>
龍爭虎據竟成塵只有青樓與白門<hi>青樓謂燕子樓也</hi>令宰才<lb/>
髙先得句使君情重數開樽江山故國難留鶴科斗荒<lb/>
<pb n="KR4d0087_WYG_006-17a"/>
池可着鯤直使頷鬚渾作白未應投鑷愧諸孫<hi>智叔有歎白髮</hi>
<hi>詩</hi>
險韻廋詞費討論真持布皷過雷門更看九日臺頭句<lb/>
未用三人月下樽鏡裏黃花明白髮海邊赤脚踏長鯤<lb/>
從來相戒莫打鴨可打鴛鴦最後孫<lb/>
　　　酬智叔見戲二首<lb/>
百念皆空習尚存稍修香火踏空門槌腰摩腹非春事<lb/>
割愛投閑覆上樽白髮情多猶可染<hi>來詩有白髮之歎</hi>驂鸞興<lb/>
<pb n="KR4d0087_WYG_006-17b"/>
盡却乗鯤上界紛紛足官府也容河鼓過天孫<lb/>
雨花風葉未宜春私柳官渠白下門每度清溪嘲短髮<lb/>
時容使席近芳樽雄蜂雌蝶元非偶野馬遊塵不佐鯤<lb/>
若許成功當封賞<hi>事具李待制席上篇</hi>請看子子與孫孫<lb/>
　　　寄題披雲樓<lb/>
使君髙㑹答清秋増飾披雲作勝遊九日再逢堪一笑<lb/>
終朝百過更深憂落霞孤鶩知才盡疎雨㣲雲怯語遒<lb/>
賓主縱賢終少在只今未可壓黄樓<lb/>
<pb n="KR4d0087_WYG_006-18a"/>
　　　早起<lb/>
鄰雞接響作三鳴殘㸃連聲殺五更寒氣挾霜侵敗絮<lb/>
賓鴻將子度微明有家無食惟<hi>一作違</hi>髙枕百巧千窮只<lb/>
短檠翰墨日疎身日逺世間安得尚虛名<lb/>
　　　和黃充小雪<lb/>
度臘侵春亦未遲紛紛款款意猶微霑衣帶潤<hi>一作自濕</hi>元<lb/>
無見着物還消不待晞賸欲打牕連夜聽未須迷鴈斷<lb/>
行飛老來才盡無新語只欲煩君急手揮<lb/>
<pb n="KR4d0087_WYG_006-18b"/>
　　　和范教授同遊桓山<lb/>
送客尋山已自仙行談坐笑復忘年平郊走馬斜陽裏<lb/>
破屋傳杯積水邊洗壁留名題歲月<hi>一作題名留歲月</hi>登髙著<lb/>
句記山川風流幕下諸公子縮手吟邊更覺賢<lb/>
　　　春懐示鄰里<lb/>
斷牆着雨蝸成字老屋無僧燕作家剰欲出門追語笑<lb/>
却嫌歸鬢著塵沙風翻蛛網開三面雷動峰窠趂兩衙<lb/>
屢失南鄰春事約只今容有未開花<lb/>
<pb n="KR4d0087_WYG_006-19a"/>
　　　和冦十一晚登白門<lb/>
重門傑觀屹相望表裏山河自一方小市張燈歸意動<lb/>
輕衫當户晩風長孤臣白首逢新政遊子青春見故鄉<lb/>
富貴本非吾輩事江湖安得更相忘<lb/>
　　　再和冦十一二首<lb/>
南山樓觀插穹蒼林杪青燈出上方形勝自如諸老逝<lb/>
功名隨盡二流長馬游從昔哀吾老王粲當年賦異鄉<lb/>
少日幼心今淨盡多生綺語未全忘<lb/>
<pb n="KR4d0087_WYG_006-19b"/>
與世相違孰自量資身無䇿謾多方逢塲作戲真呈拙<lb/>
誤筆成蠅豈所長名字不歸青史筆形容終老白雲鄉<lb/>
何<hi>一作可</hi>須五斗輕千里頼有斯人未肯忘<lb/>
　　　和李使君九日登戲馬臺<lb/>
登髙能賦屬吾儕不用傳杯擊鉢催九日風光堪落帽<lb/>
中年懐抱更登臺江山信美因人勝茰菊逢辰滿意開<lb/>
二謝風流今復見千年留句待公來<lb/>
　後山集巻六<lb/>
</p>
<p>
</p>
  </div>
</body>
</text>
</TEI>
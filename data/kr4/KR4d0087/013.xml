<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>後山集巻十三</head>
    <p>
<pb n="KR4d0087_WYG_013-1a"/>
欽定四庫全書<lb/>
　後山集巻十三　　　　　宋　陳師道　撰<lb/>
　　論<lb/>
　　　正統論<lb/>
統者一也天下而君之王事也君子之所貴也吾於詩<lb/>
春秋孟子見之也周南自風而雅王者之事也召南自<lb/>
家而國諸侯之事也公羊子曰王正月者大一統也孟<lb/>
子曰伊尹孔子得百里之地皆能朝諸侯而有天下也<lb/>
<pb n="KR4d0087_WYG_013-1b"/>
夫正者以有貳也非謂得之有正與否也天下有貳君<lb/>
子擇而與之所以致一也不一則無君無君則人道盡<lb/>
矣吾於中說見之也王子曰中國有一聖人明之中國<lb/>
有並聖人除之夫列國並立而不相尚君子必致于一<lb/>
者不欲天下一日而無君也吾於春秋見之也詩降於<lb/>
風書絶於文侯之命則天下無王矣春秋所以作也天<lb/>
下無王而正月必書王者所以君之也由周而上天下<lb/>
為一由周而下學者所論者五焉有其位而不一者東<lb/>
<pb n="KR4d0087_WYG_013-2a"/>
周是也有天下而無位者齊晉是也有統而為閏者秦<lb/>
蜀是也無其統而為偽者魏梁是也上無所始下無所<lb/>
終南北是也正之說有三而其用一三者天地人也天<lb/>
者命<hi>一作令</hi>也天與賢則賢天與子則子非人所能為也<lb/>
故君子敬焉地者中國也天地之所合也先王之所治<lb/>
也禮樂刑政之所出也故君子慕焉人者徳功也徳者<lb/>
化也功者事也故君子尚焉一者義也可進則進可黜<lb/>
則黜而統有歸矣吾於詩與春秋見之也西伯諸侯也<lb/>
<pb n="KR4d0087_WYG_013-2b"/>
君子與其王平桓周之餘而君子奪其王也隐公攝位<lb/>
而先君之元子君子與其君也桓公世子也王與諸侯<lb/>
大夫國人君之而王法所討君子黜之文王西夷之人<lb/>
秦與吳楚戎蠻也君子進而中國之也杞夏裔也君子<lb/>
斥而夷狄之也曰周之東夷於諸侯其所有號爾故詩<lb/>
降而書絶之君子蓋有待也夫詩降而書絶則天下無<lb/>
周矣王者可以作也而卒無以代之徒以先王之世天<lb/>
下須君而復與之豈君子所欲哉桓文一中國却外夷<lb/>
<pb n="KR4d0087_WYG_013-3a"/>
出民水火之中有功矣天命不改管仲不得而革也夫<lb/>
周存之者天也文武之澤也黜之者人也天下之法也<lb/>
此周與齊晉之辨也秦之昭襄始亡周而臣諸侯及始<lb/>
皇又合六國而為一而學者不以接統豈不巳甚矣哉<lb/>
以秦之暴疾之可也而不謂天下為秦可乎奪其統其<lb/>
誰與哉新莽漢之盜也而漢討之是猶夏之窮羿衛之<lb/>
州吁而齊之無知也而學者疑其年吾於春秋見之也<lb/>
魯昭公之失國寓於諸侯而季氏服君之服行君之事<lb/>
<pb n="KR4d0087_WYG_013-3b"/>
也七年君子以其前繫之昭其後繫之定則以元始屬<lb/>
之建武其可矣此秦新之辨也三國之一吾於續書見<lb/>
之也漢中邦之舊也劉葛之所造也君子之所向也而<lb/>
地則四隅也徳逺而功邇君子不得而私焉吳魏皆有<lb/>
志於天下又皆功于民而魏則中國也於是與之其得<lb/>
已乎此曹魏之辨也自晉而下則為陳陳亡於隋則有<lb/>
中國自隋而上則為魏魏而上為燕趙趙繼晉者也晉<lb/>
之亡猶秦也非人亡之也舉天下而棄之智者得之而<lb/>
<pb n="KR4d0087_WYG_013-4a"/>
謂之逆乎其事則漢唐其名則霸其義則雖非桓文亦<lb/>
非晉之罪人也則有始石氏羯也慕容氏鮮卑也然居<lb/>
中國之位有中國之民而行中國之政矣是猶書之秦<lb/>
春秋之吳楚也燕趙不為夷謂魏為狄乎南北之變吾<lb/>
於元經見之也晉之東猶漢也屬而繼宗古之制也其<lb/>
所貴者以中土之無代也君子因其舊而與之猶周也<lb/>
皇始授魏進之也天也而帝晉者人也魏可貴而未貴<lb/>
晉可賤而未賤故君子持之也持之者待其定也晉宋<lb/>
<pb n="KR4d0087_WYG_013-4b"/>
有其志又有其功而魏未有以勝之武文沒而孝文興<lb/>
於是南北定矣故宋亡而帝魏也孝建之後可以奪矣<lb/>
而君子不忍者武文之澤也故因其亡而取之或曰魏<lb/>
假之華齊梁陳斥之蠻無乃悖乎曰夷而變雖未純乎<lb/>
夏君子進之也夏而變雖未純乎夷君子斥之也矧其<lb/>
純乎孔子曰一日克已復禮天下歸仁而不考其素善<lb/>
其變也又况終身由之者乎色斯舉矣而不察其著惡<lb/>
其變也又况言咈行乎此南北之辨也學者擬梁而於<lb/>
<pb n="KR4d0087_WYG_013-5a"/>
新唐非其族也且其取之奪也非討也吾于春秋見之<lb/>
也楚比盜也而棄疾殺之君子書之曰公子棄疾殺公<lb/>
子比以情不以迹也梁之有猶魏也此朱梁之辨也吾<lb/>
於正統基之經以定其論資之公以濟其義折衆說之<lb/>
在而歸諸正庶乎其可也<lb/>
　　　取守論<lb/>
世之說曰文武異道取守異宜武夫策義可以進取儒<lb/>
者用仁可與守成秦以用武而亡宋襄公以用儒而敗<lb/>
<pb n="KR4d0087_WYG_013-5b"/>
故漢取以詐力守以仁義文武迭用而各得其宜也是<lb/>
不然猶之於人也有喜則有怒可笑則可哭未有喜而<lb/>
不怒笑而不哭者也喜怒同出於人武文同出於道譬<lb/>
之人焉自本觀之手足耳目皆身也言動視聽皆用也<lb/>
自末觀之手足異號耳目異使而世以為異者有見於<lb/>
前也古之取天下者以身其守之者亦以身故君子脩<lb/>
身而天下平脩身非以致天下而天下歸之林非慕鳥<lb/>
也淵非召魚也而魚鳥從之者從其所也古之人行之<lb/>
<pb n="KR4d0087_WYG_013-6a"/>
者文王是也而於詩見之周南所以取也小雅所以守<lb/>
也而孔子著之以為法也後之取天下者以兵兵者争<lb/>
而巳矣以詐勝詐以力勝力致其争也至其盡敵則無<lb/>
所與争而君臣相屠矣故其語曰兔死犬烹鳥盡弓藏<lb/>
蓋其所取者乃所以殺其身也譬之于盜足以致財而<lb/>
不足以為生秦漢是也湯武之兵非取天下也取有罪<lb/>
也古之守者以天下計故堯禪舜舜禪禹湯放桀武王<lb/>
伐紂周公居洛曰有徳易以興無徳易以亡豈為子孫<lb/>
<pb n="KR4d0087_WYG_013-6b"/>
計哉其取之以天下其守之以天下故五伯迭興不得<lb/>
而私也後之守者以子孫計其得之以争其守之也畏<lb/>
人之有争心也故秦墮名城銷鋒鏑殺豪傑愚黔首以<lb/>
止争也漢髙祖曰安得壯士守四方以禦争也此其所<lb/>
異也私故也故世以為異者有見於後也儒者難與慮<lb/>
始可與守成叔孫通之言也通之佐漢而進羣盜壯士<lb/>
其學既不足於取而天下既定因時便事使為朝㑹祭<lb/>
祀弁服之制以為仁義守天下之具孟子曰禮節文仁<lb/>
<pb n="KR4d0087_WYG_013-7a"/>
義者也禮以為節儀以為文夫朝㑹祭祀弁服之制是<lb/>
儀也禮之文也豈仁義之實哉則通之學文不足於守<lb/>
也然而漢之所以持世而遺後者其蕭何之法乎通何<lb/>
與焉古之於仁義有四焉由之者道也無為而無不為<lb/>
舜禹是也為之者善也好仁而惡不仁湯武是也假之<lb/>
者為人者也不善其身而善其政五霸是也脩之者為<lb/>
道者也故曰回心三月不違仁其餘日月至焉而巳矣<lb/>
七十子是也漢之於仁義非善其身也善其政而已非<lb/>
<pb n="KR4d0087_WYG_013-7b"/>
明於已也有見於古而已其不迨於五霸者所謂政者<lb/>
未盡善而所謂義者未盡明也其假之而不至乎宋襄<lb/>
公有亡國殘民喪身之道而以不鼓不成列不禽二毛<lb/>
為仁是不知務也譬之於盜寡取以為亷忘其財之盜<lb/>
也子魚曰愛其重傷則如勿傷愛其二毛則如服焉此<lb/>
仁人之言也襄公何知焉<lb/>
　　　商君論<lb/>
士之為善終其身則善不勝言也其為惡也亦然故君<lb/>
<pb n="KR4d0087_WYG_013-8a"/>
子論其大焉以先王之法義而議公孫鞅之行治莫非<lb/>
罪也而論其大者有四焉鞅之術屠也政其具也故政<lb/>
不行則屠秦之民政行則屠諸侯之民去殺則無行焉<lb/>
夫愛人者人愛之惡人者人惡之則屠之者人豈忘之<lb/>
也而又導之以殺驅之以戰則民知殺而已懐殺人之<lb/>
心操殺人之具以事其上其不亡者昔未有也故其利<lb/>
足以兼諸侯而其禍亦以亡秦此所謂白晝而攫金者<lb/>
也金則得矣而身隨之愚者不為也鞅之亡秦其罪一<lb/>
<pb n="KR4d0087_WYG_013-8b"/>
也政以保民也而殺以行政化以革姦也而姦以成俗<lb/>
用秦之民如牛羊然市無完人道有流血鞅之賊民其<lb/>
罪二也君不患不善而患無其志志者適道之源也孝<lb/>
公雖未善抑有志矣因其志而導之猶順流而下也而<lb/>
鞅損而小之蔽其良心逢以桀惡百世之後名為暴君<lb/>
談者不置也鞅之賊君其罪三也鞅誠用趙良之言捐<lb/>
國去位興賢以易政作徳以變俗豈徒安秦所以安其<lb/>
身也徇巳怙終卒車裂之鞅之亡身其罪四也夫四罪<lb/>
<pb n="KR4d0087_WYG_013-9a"/>
者人有其一王者之法不待教而誅而鞅况具之耶是<lb/>
故秦霸者之罪人而鞅秦之罪人也始鞅之說孝公以<lb/>
王道而不用也說者謂鞅舍已從人茍合者也是不然<lb/>
夫懐璧以適市其價百萬而償以萬則賈者不售也若<lb/>
石則售之矣鞅之所懐石也而市之玉耳故其價易當<lb/>
也王者之法政以成天下之務者所以治也故曰如有<lb/>
用我者期月而巳三年有成王道之始也成天下之俗<lb/>
者所以安也故曰有王者必世而後仁王道之終也而<lb/>
<pb n="KR4d0087_WYG_013-9b"/>
鞅以謂王者之郊不及其身數十百年而後見其不知<lb/>
也明矣夫王帝皇者古今之異號耳而鞅以謂有帝道<lb/>
焉有王道焉其陋甚矣而始說之以王道者豈小人之<lb/>
心欲所用乎上以探主之意又以堅其意下以引就其<lb/>
説又以拒人之說也則聽之者可不察乎夫孝公之用<lb/>
鞅也以國聴命以身受教威福並主而不忌朝無公臣<lb/>
而不疑刑及骨肉而不怒毁著通國而不奪故鞅得終<lb/>
其術可謂善用矣用鞅之道而用賢其王可立而待也<lb/>
<pb n="KR4d0087_WYG_013-10a"/>
當是之時子輿在鄒子休在楚不為無賢也逺者所不<lb/>
知而趙良之近而又不知可不惜哉是故有國者不患<lb/>
不能用人而患乎不知人也<lb/>
　　　霍光論<lb/>
有其才而無其節者司馬懿是也有其節而無其才者<lb/>
荀息是也有是二者成功而去伊周是也有是二者守<lb/>
而不固霍光是也光承武帝孤幼之託天下之寄黜昏<lb/>
顯明全而歸之承征伐之後公私兩弊而十數年間内<lb/>
<pb n="KR4d0087_WYG_013-10b"/>
豐外服光之功有三焉然以私愛冒大義鄰於奪矣其<lb/>
幸宣帝智而不争使之争則未可知也昭長而宣立既<lb/>
不能去又不歸政光之失亦三焉史氏謂不學無術闇<lb/>
於大理而或以謂人倫逆順雖不學而知之日磾老胡<lb/>
而著忠孝何待於學嗚呼學則明否則蔽理之常也不<lb/>
學而能者道也畏之者學也學而後知畏也畏聖人之<lb/>
言也光之不勝私以其不知畏也光善人也使其學而<lb/>
知畏其肯出此乎豈特如此其肯以婢為妻乎則除惡<lb/>
<pb n="KR4d0087_WYG_013-11a"/>
于未然光之三失其皆出於此乎或者又謂節而不才<lb/>
然保人之㓜全人之國天下危而復安此皆才之大者<lb/>
至其結婚不與上官以宰相子守闗與武庫親同列而<lb/>
慮患有急而收符璽又皆有以過人特其才有能否雖<lb/>
然中人而下亦不能具也或又謂日磾不肯納女後宫<lb/>
而光以為后日磾殺弄兒而光隂妻為不知光之守節<lb/>
誠有不如至其功亦非日磾所及也始光推日磾而謂<lb/>
匈奴輕漢此其智有過人者惜乎不之盡也<lb/>
<pb n="KR4d0087_WYG_013-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後山集巻十三<lb/>
</p>
<p>
</p>
  </div>
</body>
</text>
</TEI>
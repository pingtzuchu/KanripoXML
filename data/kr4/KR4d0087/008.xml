<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>後山集巻八</head>
    <p>
<pb n="KR4d0087_WYG_008-1a"/>
欽定四庫全書<lb/>
　後山集巻八　　　　　　宋　陳師道　撰<lb/>
　　詩<lb/>
　　　絶句<lb/>
翼翼陳州門萬里遷人道昔人死别處一哭欲絶倒<lb/>
　　　和豫章公黃梅二首<lb/>
寒裏一枝春白間千㸃黃道人不好色行處若為香<lb/>
色輕花更艶體弱香自永玉質金作裳山明風弄影<lb/>
<pb n="KR4d0087_WYG_008-1b"/>
　　　黃梅五首<lb/>
異色深宜晚生香故觸人不施千㸃白别作一家春<lb/>
舊鬢千絲白新梅百葉黃留花如有待迷國更須香<lb/>
冉冉梢頭緑婷婷花下人欲傳千里信暗折一枝春<lb/>
黃裏含真意春容帶薄寒欲知誰稱面偏插一枝看<lb/>
花裏重重葉釵頭㸃㸃黃祗應報春信故作着人香<lb/>
　　　巨野二首<lb/>
紅落芙蓉晩青深蒲稗秋平湖無過鳥鳴皷有行舟<lb/>
<pb n="KR4d0087_WYG_008-2a"/>
蒲港侵衣緑蓮塘亂眼紅將身供世事結纜待囘風<lb/>
　　　次韻秦少游春江秋野圖二首<lb/>
翰墨功名裏江山富貴人倐看雙鳥下已負百年身<lb/>
江清風偃木霜落雁橫空若箇丹青裏猶須着此翁<lb/>
　　　絶句<lb/>
斫水水可斷續弦弦可完如何鄭公客不作百年看<lb/>
　　　北渚<lb/>
南蕩不可度北渚風浪生向來狐兔迹已復蛟龍鳴<lb/>
<pb n="KR4d0087_WYG_008-2b"/>
　　　夜句三首<lb/>
過雨作秋清歸雲放月明入簾摇竹影塞耳落洪聲<lb/>
老樹仍孤秀秋蟾只獨明何須夜來雨却聽枕前聲<lb/>
短短長長栁三三五五星斷雲當極目不盡逺峯青<lb/>
　　　雙櫻<lb/>
並蔕隨宜好連心着<hi>一作稱</hi>意紅只堪驚老眼持此與誰<lb/>
同<lb/>
　　　鴈二絶句<lb/>
<pb n="KR4d0087_WYG_008-3a"/>
來往違寒暑飛鳴在稻粱未知溟海大不肯過衡陽<lb/>
截水無留影哀空有斷羣翅開先作字行斷不成文<lb/>
　　　江湖堂<lb/>
莫愛西湖好涓涓去不囘無情是江水猶解及時來<lb/>
　　　眠雲齋<lb/>
已是登臨晩長須愛惜春終當捐世事來作卧雲人<lb/>
　　　擬李義山柳枝詞五首<lb/>
江清沙日煖雄鴨雌鴛鴦相看不相識花晩褪紅香<lb/>
<pb n="KR4d0087_WYG_008-3b"/>
嫋嫋東門柳重重小苑花為誰須落子着意莫藏鴉<lb/>
雨葉不自持風花故入衣飛花已無定忍着惡風吹<lb/>
伏雌將阿<hi>一作沙</hi>鶩水陸不相直鴨鴨横波去嗝嗝呼不得<lb/>
莫解丁香結從教長苦辛却因千種恨别作一家春<lb/>
　　　晩遊九曲院<hi>和章秀才二首</hi>
冷落叢祠晩囘斜狹路賒平荷留夜雨驚鳥過鄰家<lb/>
雲暗重重樹風開旋旋花病身無俗事待得後歸家<lb/>
　　　萱草<lb/>
<pb n="KR4d0087_WYG_008-4a"/>
喚作忘憂草相看萬事休若教花有語却解使人愁<lb/>
　　　次韻順法師十三間樓避暑二首<lb/>
忩暗時時雨門開處處山心蘇解衣後愁破立談間<lb/>
枕簟長相往功名久不關論文非小陸愧色滿顔間<lb/>
　　　次韻答邢居實二首<lb/>
漢庭用少功何在不使羣飛接羽翰今代貴人須白髮<lb/>
掛冠髙處未宜彈<lb/>
秋來為客意何如千里河山信不疎昔日老人今則少<lb/>
<pb n="KR4d0087_WYG_008-4b"/>
不妨紅葉閉門書<lb/>
　　　次韻答學者四首<lb/>
津津爽氣貫眉目十五男兒萬里身筆下倒傾三峽水<lb/>
胷中别作一家春<lb/>
黄塵投老得何郎凖擬明年共我長熏沐不為杯酒汙<lb/>
飛揚未許老夫量<lb/>
暗中摸索不難知眼裏輪囷却見稀行地徑須先八駿<lb/>
刺天終不羨餘飛<lb/>
<pb n="KR4d0087_WYG_008-5a"/>
太阿無前鋒不缺鉛刀不堪供一切至柔繞指剛則折<lb/>
善而藏之光奪月<lb/>
　　　次韻秦覯聽雞聞雁二首<lb/>
行斷哀多影不留有人中夜攬衣裘筆頭細事真堪恨<lb/>
眼裏長檠不解愁<lb/>
立馬堦除待一鳴何如春夢不聞聲固知雞口羞牛後<lb/>
不待鳴羣巳可驚<lb/>
　　　嘲秦覯<lb/>
<pb n="KR4d0087_WYG_008-5b"/>
長鋏歸來夜帳空衡陽囘雁耳偏聰若為借與春風看<lb/>
無限珠璣咳唾中<lb/>
　　　謝人寄酒<lb/>
舊香餘味記黄封厭見春泥滿眼紅千乘莫從公子後<lb/>
百壺能為故人東<lb/>
　　　和江秀才獻花三首<lb/>
風雨東籬冷落看清溪水落玉峯寒酒家不辦當罏費<lb/>
乞與先生種杏壇<lb/>
<pb n="KR4d0087_WYG_008-6a"/>
疎花得雨數枝黄白髮縁愁百尺長要與先生同一醉<lb/>
故留秋意作重陽<lb/>
江公孤憤不宜秋吟作秋蟲到白頭過我可為千日醉<lb/>
從公難作百錢游<lb/>
　　　寄豫章公三首<lb/>
密雲不雨卧烏龍已足人間第一功得諾向來輕季子<lb/>
打門何日走周公<lb/>
愧無一縷破雙團慣下薑鹽枉肺肝誓酒不應忘此老<lb/>
<pb n="KR4d0087_WYG_008-6b"/>
論詩寧肯乞麄官<lb/>
人須百斛買雙鬟水截龍章試虎斑老覺才疎渾不稱<lb/>
自攜雲月瀉潺湲<lb/>
　　　贈秦覯二首<lb/>
兩秦並立難為下萬里長驅在此初别後未忘三日語<lb/>
人來肯作數行書<lb/>
文章從古不同時詩語驚人筆益奇過與阿平應絶倒<lb/>
世間能有幾人知<lb/>
<pb n="KR4d0087_WYG_008-7a"/>
　　　次韻蘇公竹間亭絶句<lb/>
竹裏髙亭燈燭光今年復得杜襄陽倐看老盡千年後<lb/>
更想霜林百尺強<lb/>
　　　東禪<lb/>
東阡急雨不成泥度密穿青取逕微邂逅無人成獨往<lb/>
慇懃有月與同歸<lb/>
　　　八月十日二首<lb/>
一夢人間四十年只應炊竈固依然兩官不辦一丘費<lb/>
<pb n="KR4d0087_WYG_008-7b"/>
五字虚隨萬里船<lb/>
人生七十今強半老去光隂已後身更欲置身須世外<lb/>
世間元自不關人<lb/>
　　　迎新將至漕城<lb/>
早投林野違風雨晚傍塵沙飽送迎却愧兩街屠販子<lb/>
卧聽車馬過橋聲<lb/>
　　　即事<lb/>
老覺山林可避人正須麋鹿與同羣却嫌鳥語猶多事<lb/>
<pb n="KR4d0087_WYG_008-8a"/>
強管陰晴報客聞<lb/>
　　　齋居<lb/>
青奴白牯靜相宜老罷形骸不自持一枕兩忩深閉閣<lb/>
卧聽叢竹雨來時<lb/>
　　　中秋夜東刹贈仁公<lb/>
盈盈秋月不餘分葉露懸光可數塵此地正須煩一笑<lb/>
要人排户問東隣<lb/>
　　　卧病絶句<lb/>
<pb n="KR4d0087_WYG_008-8b"/>
老裏何堪病再來愁邊不復酒相開一生也作千年調<lb/>
兩脚猶須萬里囘<lb/>
　　　南軒絶句<lb/>
少日書林頗著勲莫年貪佛替論文銅鑪瓦椀芒鞋裏<lb/>
此外惟須對此君<lb/>
　　　絶句<lb/>
此身精力盡於詩末歲心存力已疲不共盧王爭出手<lb/>
却思陶謝與同時<lb/>
<pb n="KR4d0087_WYG_008-9a"/>
　　　春興<lb/>
東風作惡不成寒野水穿沙自作灘細草無端留客卧<lb/>
繁枝有意待人看<lb/>
　　　次韻囘山人贈沈東老二首<lb/>
一杯領意不須沽六字持身已有餘癡子未知天上樂<lb/>
先生今解世間書<lb/>
　　　後篇屬沈東老<lb/>
隨世功名非所望稱家豐儉不求餘青衫出指論奇字<lb/>
<pb n="KR4d0087_WYG_008-9b"/>
白髮挑燈寫細書<lb/>
　　　以桂<hi>桂一作拄</hi>杖供仁山主二首<lb/>
錯節孤根勁有餘坐床須按起須扶一生用底今相贈<lb/>
更問林間有此無<lb/>
洗足投笻只坐禪厭尋岐路費行纒老來不復人間事<lb/>
不用山公更削圓<lb/>
　　　項城道中寄劉令使修溪橋<lb/>
老怯危橋泥没膝喜聞吾黨政如春須君不惜千金費<lb/>
<pb n="KR4d0087_WYG_008-10a"/>
此後寧無我輩人<lb/>
　　　碓磨寨<lb/>
以人為食殺為戲自昔無聞爾所先信有亡身一言盡<lb/>
獨能遺臭萬人傳<lb/>
　　　送倫化主<lb/>
赤髭白足可憐生躡蹻擔囊壯此行要致雪峯千五百<lb/>
不妨兼識謝宣城<lb/>
　　　贈魏衍三首<lb/>
<pb n="KR4d0087_WYG_008-10b"/>
妙年文墨秀儒林老眼今晨得再明歷塊過都聊可待<lb/>
未須囘首一長鳴<lb/>
崔蔡論文不足過新詩平處到隂何寧須萬户權輕重<lb/>
不待千篇一已多<lb/>
敏捷為文筆不休何妨縮手小遲留名駒已自思千里<lb/>
老子終當讓一頭<lb/>
　　　贈國寶三首<lb/>
承家從昔如君少得士於今孰我先口擬説詩心已解<lb/>
<pb n="KR4d0087_WYG_008-11a"/>
世間快馬不須鞭<lb/>
往歲黄童<hi>黄預</hi>今寇君髙文要學亦多聞留年看舉天南<lb/>
翼過目先空冀北羣<lb/>
虎子墮地氣食牛雀兒浴處魚何求可柰我衰才亦盡<lb/>
正須二子與同游<lb/>
　　　題柱<hi>并序</hi>
　永安驛廊東柱有女子題五字云無人解妾心日夜<lb/>
　長如醉妾不是瓊奴意與瓊奴類讀而哀之作二絶<lb/>
<pb n="KR4d0087_WYG_008-11b"/>
　句<lb/>
桃李催殘風雨春天孫河鼓隔天津主恩不與妍華盡<lb/>
何限人間失意人<lb/>
從昔嬋娟多命薄如今歌舞更能詩孰如<hi>一作知</hi>文雅河<lb/>
陽令不削瓊奴柱下題<lb/>
　　　陶朱公廟<lb/>
千篇奏牘漫多知百戰收功未出奇名下難居身可辱<lb/>
却將湖海換西施<lb/>
<pb n="KR4d0087_WYG_008-12a"/>
　　　次韻别張芸叟<lb/>
中年為别更堪頻四海為家託一身此别時須問生死<lb/>
孰知詩力解窮人<lb/>
　　　僧慧僧和同往南山<lb/>
驥騄同羣鴻雁行登臨端為作重陽南臺二謝風流絶<lb/>
凖擬歸來古錦囊<lb/>
　　　謝端硯<lb/>
王家舊物羣偷後石出蠻溪百丈深揮翰吾非玉堂手<lb/>
<pb n="KR4d0087_WYG_008-12b"/>
斷金君有古人心<lb/>
　　　何郎中出示黄公草書四首<lb/>
龍蛇起伏筆無前江漢淵囘語更妍好事元須一賞足<lb/>
藏家不必萬人傳<lb/>
此詩此字有誰知畫省郎官自崛奇罪大從來身萬里<lb/>
政成今有<hi>一作見</hi>麥三岐<lb/>
四海聲名何水曹新詩舊徳自相髙一官早要稱三字<lb/>
二鬢何須<hi>一作誰教</hi>着兩毛<lb/>
<pb n="KR4d0087_WYG_008-13a"/>
當年闕里與論詩晩歲江山斷夢思妙手不為平世用<lb/>
髙懐猶有故人知<lb/>
　　　西郊二首<lb/>
紅緑相催春事闌可能無意待人看不因送客那能出<lb/>
衰病經年一據鞍<lb/>
攅眉歛目抵風沙暗度城西十里花厯肆側聽長短句<lb/>
縁溪斜着兩三家<lb/>
　　　謝憲臺趙史惠米<lb/>
<pb n="KR4d0087_WYG_008-13b"/>
平生忍欲今忍貧閉口逢人不少陳俸薄身清趙都史<lb/>
也能作意向詩人<lb/>
　　　城南夜歸寄趙大夫<lb/>
書生作意一斑足杜陵據鞍兩眼寒風雨喚人歸去好<lb/>
免教街吏報平安<lb/>
　　　戲寇君二首<lb/>
杜老秋來眼更寒蹇驢無復逐金鞍南鄰却有新歌舞<lb/>
借與詩人一面看<lb/>
<pb n="KR4d0087_WYG_008-14a"/>
南鄰歌舞隔牆聽想對朝忩暈倒青莫望喚人看嫋娜<lb/>
只憑幽夢寄丁寧<lb/>
　　　絶句四首<lb/>
秋床歸臥不縁愁病與衰謀作老仇數樹直青能爾瘦<lb/>
一軒殘照為誰留<lb/>
芒鞋竹杖最關身散髮披衣不待人三兩作鄰堪共話<lb/>
五千插架未為貧<lb/>
昏昏嗜睡元非病續續題詩不耐閑作意買山還得笑<lb/>
<pb n="KR4d0087_WYG_008-14b"/>
多方拔白却成斑<lb/>
書當快意讀易盡客有可人期不來世事相違每如此<lb/>
好懐百歲幾囘開<lb/>
　　　騎驢二首<lb/>
復作騎驢不跨驢此生斷酒未須扶獨無錦里驚人句<lb/>
也得梁園畫作圖<lb/>
衝籬突市不逡巡掠面驚風撲眼塵出手推敲寧避尹<lb/>
題門吟咏不逢人<lb/>
<pb n="KR4d0087_WYG_008-15a"/>
　　　寄曹州晁大夫<lb/>
墮絮隨風花作塵黄樓桃李不成春只今容有名駒子<lb/>
困倚闌干一欠伸<lb/>
　　　絶句<lb/>
水搖電繞雷取龍伏蛙號蚓海瀆空黒雲黄槐度白鳥<lb/>
映日急雨囘斜風<lb/>
　　　徐僊書<lb/>
　徐清字靜之蓬萊女官也下西里王氏詩作謝體書<lb/>
<pb n="KR4d0087_WYG_008-15b"/>
　效黄魯直妍妙可喜敬作三絶句<lb/>
蓬壺仙子補天手筆妙詩清萬世功肯學黄家元祐脚<lb/>
信知人厄匪天窮<lb/>
詩成已作客兒語筆下還為魯直書豈是神仙未賢聖<lb/>
不隨時事向人疎<lb/>
金華牧羊小家子西真攘桃何代兒詩着海山書落爪<lb/>
向來何<hi>一作那</hi>免世人疑<lb/>
　　　絶句二首<lb/>
<pb n="KR4d0087_WYG_008-16a"/>
里中餽杏得嘗新馬上逢花始見春勤苦著書如此吏<lb/>
世間枉是最閑人<lb/>
密密丹房疊疊花一枝臨路為人斜丁寧語鳥傳春意<lb/>
白下門東第幾家<lb/>
　　　三月廿二日榴花盛開戲作<lb/>
五月榴花忽見春白頭喜遇一番新可能略不解春意<lb/>
只有尋枝摘葉人<lb/>
　　　謝趙生恵芍藥三首<lb/>
<pb n="KR4d0087_WYG_008-16b"/>
郁郁芬芬十里焄紅紅白白數枝春要將結習惱鶖子<lb/>
送與毗耶彼上人<lb/>
從微至老走風塵喜見鄉園第四春獨舞東風醉西子<lb/>
政縁無語却宜人<lb/>
九十風光次第分天憐獨得殿殘春一枝賸欲簮雙髻<lb/>
未有人間第一人<lb/>
　　　寄鄰<lb/>
借子翩翩果下駒春原隨處小踟蹰可能炙背春風裏<lb/>
<pb n="KR4d0087_WYG_008-17a"/>
臥把青銅摘頷鬚<lb/>
　　　觸目<lb/>
果下翩翩跨紫騮踏花濺水見風流可無雙璧千金聚<lb/>
付與狂兒取次遊<lb/>
　　　送姚先生歸宜山三首<lb/>
鄭公龍變不容親猶有先生不絶塵<hi>鄭乃姚之師姚亦不復見也</hi>定<lb/>
力不為生死動始知天地有閑人<lb/>
老逢熙運乞前官病遇先生得内丹一飽有期吾事了<lb/>
<pb n="KR4d0087_WYG_008-17b"/>
千年不死後人看<lb/>
宇定心清面發丹下床投杖覺輕安此身已許壺丘子<lb/>
他日爭尋靖長官<lb/>
　　　席上勸客酒<lb/>
稍開襟抱使心寛大放酒腸須盞乾珠簾十里城南道<lb/>
肯作當年小杜看<lb/>
　　　和黄生出遊三首<lb/>
右坊左里逺相求東度南登稱意遊已着連峯妨目極<lb/>
<pb n="KR4d0087_WYG_008-18a"/>
不應疾雨使心休<lb/>
諸郎連壁萬人看新有詩聲伯仲間作意登臨還得句<lb/>
此生寧復要長閑<lb/>
賸欲登臨强作歡衣冠未動意先闌從今泉石非吾事<lb/>
只借君詩細細看<lb/>
　　　盤馬山<hi>山頂數丈無草木相傳漢祖盤馬於此</hi>
耕桑戰伐飽曾經廟毁村荒不乞靈尚有君王盤馬迹<lb/>
至今草木不能青<lb/>
<pb n="KR4d0087_WYG_008-18b"/>
　　　從寇生求茶庫紙<lb/>
南朝官紙女兒膚玉版雲英比不如乞與此翁元不稱<lb/>
他年留待大蘇書<lb/>
　　　黄樓<lb/>
樓上當當徹夜聲與人何事有枯榮已傳紙貴咸陽市<lb/>
更恐書留後世名<lb/>
　　　酬顔生惠茶庫紙<lb/>
破卵剥膜肌理滑削玉作版光氣熏老子尚堪哦七字<lb/>
<pb n="KR4d0087_WYG_008-19a"/>
阿買頗能書八分<lb/>
　　　贈周秀才二首<lb/>
與君世好自比鄰<hi>宣古與大父外大父遊君其孫也</hi>豐悴相從久更親<lb/>
急棹<hi>一作駕</hi>小舟來取别固知風味似前人<lb/>
早逢異人得異術究窮咎休出頃刻相逢拍手問由來<lb/>
恠我今年有陰徳<hi>魏衍注云周嘗謂先生命未甚合故有陰徳之語</hi>
　　　絶句<lb/>
雲海冥冥日向西春風欲動意猶微<hi>魏衍云丙藁塗二字未注王子飛云</hi>
<pb n="KR4d0087_WYG_008-19b"/>
<hi>趙誠伯本作欲動一云春風着意力猶微</hi>無端一棹歸舟疾驚起鴛鴦相背<lb/>
飛<lb/>
　　　和李文叔退朝<lb/>
朝流駭汗蒸雙猊風捲屯雲散萬蹄任使輕衫汙嬌色<lb/>
可令纎手洗春泥<lb/>
　　　和謝公定雨行逢賣花<lb/>
逢花駐馬尚多情天不違人旋作晴不使近詩增紙價<lb/>
得知春入鳳凰城<lb/>
<pb n="KR4d0087_WYG_008-20a"/>
　　　酬王立之二首<lb/>
頓有亭前玉色梅情知不肯破寒開似憐憔悴兩公<hi>指蘇</hi>
<hi>黄</hi>客獨倚東風遣信來<lb/>
重梅雙杏巧相將不為遊人只自芳應恠詩翁非老手<lb/>
相逢不作舊時香<lb/>
　　　謝王立之送花<lb/>
過雨生泥風作塵馬蹄聲裏度芳辰城南居士風流在<lb/>
時送<hi>一作時遣一作猶遣</hi>名花與報春<lb/>
<pb n="KR4d0087_WYG_008-20b"/>
　　　和參寥明發見鄰家花二首<lb/>
短牆春色過鄰家行不逢人只見花新緑葱葱紅蔌蔌<lb/>
却成粧面映青紗<lb/>
滿城桃李一番新深院繁枝别得春從此詩翁有新語<lb/>
不須紅濕少城闉<lb/>
　　　贈吳氏兄弟三首<lb/>
一長未可衆人師萬里元隨八馬蹄不解征西諸子弟<lb/>
却憐野鶩厭家雞<lb/>
<pb n="KR4d0087_WYG_008-21a"/>
才隨年盡不重奇每愧諸郎索近詩旋作七言供一笑<lb/>
自癡那得使人癡<lb/>
得失媸妍只自知略容千載有心期恨君不見金華伯<lb/>
何處如今更有詩<lb/>
　　　嘲無咎文潛二首<lb/>
詩人要瘦君則肥便然偉觀詩不宜詩亦於人不相累<lb/>
黄金九鐶腰十圍<lb/>
一饑縁我不縁渠身作賈孟行詩圖窮人乃工君未可<lb/>
<pb n="KR4d0087_WYG_008-21b"/>
早據要路安肩輿<lb/>
　　　寄都下故人示王子安<lb/>
湖海相忘目自疎經年不作一行書世間惟有韓康伯<lb/>
肯為淵源住歲餘<lb/>
　　　擬漢宫詞三首<lb/>
葉葉霜林著意紅翩翩行騎語墻東黄金擬買長門賦<lb/>
未信君恩屬畫工<lb/>
月與秋期特地圓花隨人意作春妍却因姊弟爭珠鳳<lb/>
<pb n="KR4d0087_WYG_008-22a"/>
更欲君王意外憐<lb/>
帳底吹煙香自薫鏡前含笑意生春經年不道君恩薄<lb/>
却是恩深更誤人<lb/>
　　　秦少章見過<lb/>
淮南小山秦氏子舊雨不來今雨來風席起麄晨突冷<lb/>
坐看鳥迹破蒼苔<lb/>
　　　絶句<lb/>
老着江湖才一得病占風雨漫多知身將白鳥同歸月<lb/>
<pb n="KR4d0087_WYG_008-22b"/>
夢到黄粱未熟時<lb/>
　　　十八日觀潮四首<lb/>
一年壯觀盡今朝水伯何知故晩潮海浪肯隨山俯仰<lb/>
風帆長共客飄摇<lb/>
眼看白浪覆青山誰信黄昏去復還縱使百年終有盡<lb/>
何須豪横詫吳蠻<lb/>
千槌擊鼓萬人呼一抹濤頭百尺餘明日潮來人不見<lb/>
江邊只有候潮魚<lb/>
<pb n="KR4d0087_WYG_008-23a"/>
江平石出漲沙浮舩閣平洲水斷流朝莫去來何日了<lb/>
一杯誰與弔陽侯<lb/>
　　　十七日觀潮三首<lb/>
潮頭初出海門山千里平沙轉面間猶有江神憐北客<lb/>
欲將奇觀破衰顔<lb/>
江水悠悠自在流向人無恨<hi>一作限</hi>不應愁相逢不覺渾<lb/>
相似誰使清波早白頭<lb/>
漫漫平沙走白虹瑶臺失手玉杯空晴天揺動清江底<lb/>
<pb n="KR4d0087_WYG_008-23b"/>
晚日浮沉急浪中<lb/>
　　　月下觀潮二首<lb/>
隔江燈火是西興江水清平霧雨輕風送潮來雲四散<lb/>
水光月色鬬分明<lb/>
素練横斜雪滿頭銀潮吹浪玉山浮猶疑海若誇河伯<lb/>
豪悍須教水倒流<lb/>
　　　宿錢塘尉廨<lb/>
平湖遶舍山無盜官事長閑俸有金安得終身為禦冦<lb/>
<pb n="KR4d0087_WYG_008-24a"/>
不辭兒女作吳音<lb/>
　　　寄北山順法師二首<lb/>
十年聞問不逢人一面相逢過所聞髙士不應輕俗士<lb/>
欲將汗脚上垂雲<lb/>
山下遊塵不汙人耳邊溪水去猶聞羨君身世渾無事<lb/>
坐看青山過白雲<lb/>
　　　贈大素<hi>缺一字</hi>軻律師二首<hi>山居不出十四年矣</hi>
林間細路暗通門火閣深藏雪裏春自笑世間千計錯<lb/>
<pb n="KR4d0087_WYG_008-24b"/>
羨他湖上十年人<lb/>
枕帳清寒夜色空琉璃明淨晩燈紅定知城市無窮事<lb/>
盡在山人冷眼中<lb/>
　　　贈寫真禧道人<lb/>
久病多愁易老身塵容衰鬢不長新早須置我山巖裏<lb/>
不是麒麟閣上人<lb/>
　　　次韻性都正北山逐凉<lb/>
海風吹雨過梅黄叢竹留陰借晚凉更欲從君談妙理<lb/>
<pb n="KR4d0087_WYG_008-25a"/>
鳬脛能短鶴能長<lb/>
　　　叔父惠鉢三首<lb/>
當家父子親分付不比黄梅萬里來不解當年明上座<lb/>
嶺頭言下却空囘<lb/>
蒲團未有祖師意洗鉢何曾識趙州萬里空歸君解否<lb/>
老胡端為我能留<lb/>
聲中得句已忘言斷酒持齋却自然大有西來真的意<lb/>
飢時着飯飽時懸<lb/>
<pb n="KR4d0087_WYG_008-25b"/>
　　　次韻蘇公謁吿三首<lb/>
靜中有業官成集醉裏無何老是鄉文寶向來無一物<lb/>
却須天女與拈香<lb/>
竭澤囘波不作難未應平地起風瀾是身非有從何病<lb/>
試下先生一着看<lb/>
紙帳薰爐作小春貍奴白牯對忘言更無人問維摩詰<lb/>
始是東坡不二門<lb/>
　　　放歌行二首<lb/>
<pb n="KR4d0087_WYG_008-26a"/>
春風永巷閉娉婷長使青樓誤得名不惜捲簾通一顧<lb/>
怕君着眼未分明<lb/>
當年不嫁惜娉婷抹白施朱作後生説與旁人須早計<lb/>
隨宜梳洗莫傾城<lb/>
　　　戲元弼四首<lb/>
濁涇清渭不同源世好因循到子孫只待白頭能潦倒<lb/>
不虞青眼巳瀾翻<lb/>
山頭落日着忩明花裏來禽起笑聲豈有詩成須白傅<lb/>
<pb n="KR4d0087_WYG_008-26b"/>
獨於酒可置公榮<lb/>
翩翩别去七經年特特歸來兩浩然東道有時推謝令<lb/>
後堂無地着彭宣<lb/>
車馳卒奔風雨過白髮故人餘一箇幸是元無左阿君<lb/>
何須不着陳驚坐<lb/>
　　　送王生兼寄西堂圖澄禪師<lb/>
未仕寧論馬少游虚名非復韓潮州祖師若問西來信<lb/>
為説蒼頭與白頭<lb/>
<pb n="KR4d0087_WYG_008-27a"/>
　　　讀白樂天臨水坐詩<lb/>
西方社裏收身早白髮人中得計長不作北門東掖客<lb/>
更無閑事可思量<lb/>
　　　次韻黄無悔惜梅<lb/>
雪擁寒門鵲不來江南春信小遲囘遥知詩力<hi>一作律</hi>生<lb/>
春早一抹江梅趂眼開<lb/>
　　　酒户獻花以奉先聖戲作<lb/>
蕭蕭竹雨亂鳴鴉嫋嫋風忩暗碧紗玉座塵埃香火冷<lb/>
<pb n="KR4d0087_WYG_008-27b"/>
酒家來獻一枝花<lb/>
　　　謝田氏<lb/>
登門執別有不答慚愧公家父子孫顧我何堪能至此<lb/>
正縁同徳又同門<lb/>
　　　南臺<lb/>
城郭收燈興未休却囘春信到臺頭東風未借登臨便<lb/>
柳色遥看特地愁<lb/>
　　　馬上口占呈立之<lb/>
<pb n="KR4d0087_WYG_008-28a"/>
廉纎小雨濕黄昏十里塵泥不受辛轉就鄰家借油蓋<lb/>
始知公是最閑人<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0087_WYG_008-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後山集巻八<lb/>
</p>
<p>
</p>
  </div>
</body>
</text>
</TEI>
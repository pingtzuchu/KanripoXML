<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>後山集巻二十一</head>
    <p>
<pb n="KR4d0087_WYG_021-1a"/>
欽定四庫全書<lb/>
　後山集巻二十一　　　　宋　陳師道　撰<lb/>
　　談叢<lb/>
司馬温公云仁宗崩有司用乾興故事羣臣布四脚如<lb/>
冠於是時莫識其制以幅巾幕首破其後爲四脚其後<lb/>
鄭毅夫讀續事始云三代黔首以皂絹表髪周武帝裁<lb/>
爲四脚名以幞頭馬周請重繫前脚盖布四脚脚皆後<lb/>
垂如周制遇暑則繫其前脚如唐制英宗崩宋次道誤<lb/>
<pb n="KR4d0087_WYG_021-1b"/>
爲布幞頭有司遂用民間幕喪之服以今漆紗幞頭去<lb/>
其鐵脚而布褁之前繫後垂而不可加冠壞之而冠幞<lb/>
頭之失自次道始也余謂四脚加冠今士大夫喪冠是<lb/>
也夫布之冠古也四脚今也於禮爲繁矣<lb/>
肅賈竇氏兄弟同利伯治要仲治繁季爲士逸飲無度<lb/>
伯薄之給與有限仲數私爲償其費季德之仲親睦而<lb/>
伯疎仲之子復爲士游學京師季始疑之彼能欺其兄<lb/>
而私我也惡知其不欺我而私其子數以詆仲仲實不<lb/>
<pb n="KR4d0087_WYG_021-2a"/>
私也而無以自知季終疑之相與如仇嗟乎不慎其始<lb/>
卒以相詆<lb/>
爾雅哉始也注云尚書曰三月哉生魄釋文云亦作哉<lb/>
疏云古文作才以聲近借爲哉始之哉也今按説文才<lb/>
草木之初生也哉言之間也當作才非借也又按集韻<lb/>
云繒一入色曰纔借作才非是<lb/>
無爲軍巢縣柘臯鎮永寧院有雀棲於庭松累日不去<lb/>
遣取視之已立化矣盛夏極暑經涉月餘形質不壞軒<lb/>
<pb n="KR4d0087_WYG_021-2b"/>
喙鼓翼有騰翥之狀<lb/>
阿井在陽穀縣故東阿城中惟二井甘水也相傳秤之<lb/>
比他水重爾<lb/>
廣濟衙門之上有石榴木相傳久矣元豐末枯死既而<lb/>
軍廢爲縣元祐初復生而軍復<lb/>
教坊之樂以不齊凡樂作不偕作止不偕止以先後次<lb/>
第而起止故婉而長然亦未始不齊也余於此得爲政<lb/>
之法焉<lb/>
<pb n="KR4d0087_WYG_021-3a"/>
蜀中有小車獨推載八石前如牛頭又有大車用四人<lb/>
推載十石盖木牛流馬也<lb/>
中秋隂暗天下如一中秋無月則兔不孕蚌不胎蕎麥<lb/>
不實兔望月而孕蚌望月而胎蕎麥得月而秀世兔皆<lb/>
雌惟月兔雄爾故望月而孕<lb/>
蜀稻先蒸而後炒謂之火米可以久積以地潤故也蒸<lb/>
用大木空中爲甑盛數石炒用石板爲釜凡數十石<lb/>
油絹紙石灰麥糠馬矢糞草皆能出火<lb/>
<pb n="KR4d0087_WYG_021-3b"/>
廬州有坐化猫峽中有坐化胡孫李公擇家有坐化虵<lb/>
唐有鸚鵡舎利<lb/>
鄆州陽穀自國初巳來不訴災傷<lb/>
漢州德陽及峽中定軍山皆有八陣圖定軍山下土堆<lb/>
也<lb/>
王師初伐蜀李吳范仁恕勸後主不拒而降不聼雍則<lb/>
仁恕之後也<lb/>
某官杜子民言大陸今黎陽是也自此而西北降水疑<lb/>
<pb n="KR4d0087_WYG_021-4a"/>
安陽河是也大陸邢州鉅鹿泊也過此爲九河父老言<lb/>
九河者正流分爲支流同爲逆河者爲潮水所逆行十<lb/>
餘里邉海又有潮河自西山來經塘泊<lb/>
李相昉在周朝知開封府人望已歸太祖而昉獨不附<lb/>
王師入京昉又獨不朝貶道州司馬昉步行日十數里<lb/>
監者中人問其故曰須候命爾上聞之詔乗馬乃買驢<lb/>
而去三歳徙延州别駕在延州爲生業以老三歳當徙<lb/>
昉不願内徙後二年宰相薦其可大用召判兵部昉五<lb/>
<pb n="KR4d0087_WYG_021-4b"/>
辭行至長安移疾六十日中使促之行至洛陽又移疾<lb/>
三十日而後行既至上勞之昉曰臣前日知事周而巳<lb/>
今以事周之心事陛下上大喜曰宰相不謬薦人<lb/>
詩云惟寡婦之笱寡婦乃用笱爾古之漁笱亦有制也<lb/>
陳恕領春官以王文正爲舉首歳中㧞劉子儀於常選<lb/>
自云吾得二俊名世才也是不愧于知人楊文公以爲<lb/>
然謂王揚休山立宗廟器也<lb/>
嘉州舊産紫竹楠榴櫻木等仕於蜀者競採之以爲器<lb/>
<pb n="KR4d0087_WYG_021-5a"/>
人甚苦之吳中復作嘉陽四詠詩以悼之<lb/>
卓氏之先起家爲將爲王氏守北邊號太傅其妻練氏<lb/>
封郡君太傅嘗因事欲斬兩卒郡君苦救之不得乃隂<lb/>
縱之兩卒奔江南皆爲將閩之亂也李氏使兩卒將而<lb/>
攻之太傅已卒其子守之兩卒使人諭郡君言城旦暮<lb/>
當破郡君無憂也郡君報曰爾全我一家何濟不若完<lb/>
此一城兩將許之諭使降卒完一城此其所以有後也<lb/>
世以癩疾鼻陷爲死證劉貢父晚有此疾又嘗坐和蘇<lb/>
<pb n="KR4d0087_WYG_021-5b"/>
子瞻詩罰金元祐中同爲從官貢父曰前於曹州有盜<lb/>
夜入人家室無物但有書數巻爾盜忌空還取一巻而<lb/>
去乃舉子所著五七言也就庫家質之主人喜事好其<lb/>
詩不舎手明日盜敗吏取其書主人賂吏而私録之吏<lb/>
督之急且問其故曰吾愛其語將和之也吏曰賊詩不<lb/>
中和也子瞻亦曰少壯讀書頗知故事孔子嘗出顔仲<lb/>
二子行而過市而卒遇其師子路趫㨗躍而升木顔淵<lb/>
懦緩顧無所之就市中刑人所經幢避之所謂石幢子<lb/>
<pb n="KR4d0087_WYG_021-6a"/>
者既去市人以賢者所至不可復以故名遂共謂避孔<lb/>
塔坐者絶倒<lb/>
魯直爲禮部試官或以栁枝來有法官曰漏泄春光有<lb/>
柳條魯直曰榆條凖此盖律語有餘條凖此也一坐大<lb/>
哄而文吏共深恨之<lb/>
閩中諸縣多至十萬戸堅忍喜訟號難治邵武其尤著<lb/>
自國初迄今有四令張鄧公杜宗㑹其二人則忘之矣<lb/>
宗㑹澶人<lb/>
<pb n="KR4d0087_WYG_021-6b"/>
趙普請繕都城而太祖不可曰使寇至此其誰駐足耶<lb/>
王師既平蜀詔昶赴闕曹武肅王密奏曰孟昶王蜀三<lb/>
十年而蜀道千餘里請族孟氏而赦其臣以防變太祖<lb/>
批其後曰你好雀兒腸肚<lb/>
蜀平二曹潘美自蜀還既對太祖爲内燕惟三將與秦<lb/>
晉兩王爾既入乃福寧殿席地而坐陳彘肉白魚情意<lb/>
欵狎酒終設飯三將皆曰朝廷事力寡薄致陛下燕設<lb/>
不豐上曰豈止寡薄此飯乃乞來三將莫測曰近從江<lb/>
<pb n="KR4d0087_WYG_021-7a"/>
南乞此米也<lb/>
祕閣畫有梁文瓉五星二十八宿圖李公麟謂不減吳<lb/>
生婦女疑蜀手也<lb/>
諺曰黄䳺口噤蕎麥斗金夏中候黄䳺不鳴則蕎麥可<lb/>
廣種也八月一日雨則角田不熟角田豆也角者莢之<lb/>
訛也<lb/>
婺州李翁與鄉人如五臺山衆少皆騎翁老且躄獨徒<lb/>
行既至衆所見瑞相如常翁與山東老人所見寳閣千<lb/>
<pb n="KR4d0087_WYG_021-7b"/>
疊山東老人持菩薩戒四十年矣<lb/>
釋氏之願儒者所謂志也則志欲逺大逺大則所成就<lb/>
者不小矣若其所志近則其所成就何足道哉如志在<lb/>
萬里則行不千里而已也<lb/>
近年華山毛女峯有隸字曰茯苓下云諸山皆假惟此<lb/>
者眞一旦一丸三斗三斤疑爲服茯苓法也今山下人<lb/>
用三斗水煮藥三斤水盡爲度蜜和而蒸服而不丸道<lb/>
者趙翁云盖茯苓不蒸煮不能去隂氣也余謂不煮不<lb/>
<pb n="KR4d0087_WYG_021-8a"/>
能去皮梗也<lb/>
古者諸侯取財於國不取於諸侯豈特國民亦然也惟<lb/>
桑與梓樹之榛栗椅桐梓漆梓漆以爲棺榛栗以爲贄<lb/>
椅桐以爲器<lb/>
馬騾驢陽類起則先前治用陽藥羊牛駝隂類起則先<lb/>
後治用隂藥故獸醫有二種<lb/>
三稅法皇祐初爲李諮所壞及韓魏公用茶小引益壞<lb/>
京師市井自三税法改後日漸蕭條酒肆自包孝肅知<lb/>
<pb n="KR4d0087_WYG_021-8b"/>
府日重定麴錢<lb/>
三司故吏髙成端襄邑人明習吏事自五代以來三司<lb/>
條貫無不有也嘉祐中嘗言事不用<lb/>
契丹使至德清軍㑹仁宗崩議欲却之又欲使至國門<lb/>
而去邵安簡欲使奉國書置柩前見天子以安逺人<lb/>
張貴妃受冊詔問冊畢受<hi>缺一字</hi>儀其爲修媛已自尊大<lb/>
邵必以三公事儀比命婦一品上之<lb/>
張詠守蜀仲春官糶米仲夏糶鹽惠民<lb/>
<pb n="KR4d0087_WYG_021-9a"/>
乾徳四年詔諸道受納税賦不得稱分毫合勺銖絫絲<lb/>
忽景德四年三司使丁謂復行稽括比咸平六年税額<lb/>
増三百四十六萬五千二百二十九貫石斤<lb/>
王旦爲相十一年王珪十年趙普沈倫韓琦曽公亮九<lb/>
年薛居正向敏中八年王曽章得象七年盧多遜李沆<lb/>
富弼六年李昉五年<lb/>
趙普吕䝉正張士遜吕夷簡皆三入<lb/>
顔長道曰某年河水圍濮州城竇失戒夜發聲如雷須<lb/>
<pb n="KR4d0087_WYG_021-9b"/>
臾巷水沒骭士有獻衣袽之法其要取綿絮貼縛作巻<lb/>
大小不一使善泅卒役城中捫漏穴用隨水勢畜入孔<lb/>
道即弭衆工隨興城堞無虞<lb/>
二廣居山谷間不隸州縣謂之猺人舟居謂之蛋人島<lb/>
上謂之黎人<lb/>
仁宗用兵無敵雖不服而心服使人數世服非無敵而<lb/>
何<lb/>
仰山元老既北歸青州山間有唐福院之故處深宻巖<lb/>
<pb n="KR4d0087_WYG_021-10a"/>
險久無人跡元與其徒往焉舎於石室夜則小叅一夕<lb/>
聞疾風甚雨聲出視星月粲然久之有大蛇行來蟠于<lb/>
室前仰首以聽既罷伸其下體如拜伏狀而後去從者<lb/>
震恐元自如也自是每夕必至<lb/>
太祖嘗幸祕書省召管軍官使觀書焉<lb/>
太祖置竹木務於汳上市竹木於秦晉由河入汳有卒<lb/>
千五百人出材于汳納材于埸置事材埸於務之側有<lb/>
二三千人凡興造者受成材焉其法曰有敢請生材者<lb/>
<pb n="KR4d0087_WYG_021-10b"/>
徒二年今啟聖院乃其材也今百年矣梁栱之際尚不<lb/>
容髮自置八作司以具雜物而領以三司修造矣<lb/>
巖頭雪峯欽山同行至湖外詣村舎求水舎中獨一女<lb/>
子見山愛之爲具熟水而山盞中有同心結山諭意而<lb/>
藏之遂稱疾而留巖峯既行復還訪之則已與女納昏<lb/>
是夕成禮乃誘出之投之棘叢展轉鈎挂而不能自出<lb/>
忽大呼曰我悟矣遂棄去既出世每升座即曰錦帳繡<lb/>
香囊風吹滿路香大衆還知落處麽衆莫能對久之傳<lb/>
<pb n="KR4d0087_WYG_021-11a"/>
至巖頭巖教之曰汝往但道傳語十八字好好事潘郎<lb/>
僧既對山曰此是巖頭道底僧又無語余爲代曰熟處<lb/>
難忘<lb/>
徐之南山崇勝院主崇璟故王姓也熈寧中修殿大像<lb/>
腹中得畫像男女相向衣冠皆唐人也而題曰施主王<lb/>
崇璟豈其前身也耶<lb/>
北里張生家世奉道自謂當爲左𤣥眞人遂以爲稱爲<lb/>
朝元圖繪其像于位後夢爲城隍神所逮詰而杖之既<lb/>
<pb n="KR4d0087_WYG_021-11b"/>
覺臋流血如常杖云<lb/>
古鏡縣而入施之四平扣之玉聲<lb/>
錢氏甓城前後相押凡四重號押塼故久而不壞司業<lb/>
黄君守徐新彭祖樓砌用再重使草不生<lb/>
道者吕翁某初遇鍾離先生權授以乾汞爲白金法翁<lb/>
曰後復變否曰五百歳後藥力盡則復故曰五百歳後<lb/>
當復誤人謝不受先生驚歎謂有受道之質遂授出世<lb/>
法<lb/>
<pb n="KR4d0087_WYG_021-12a"/>
蘇公自黄移汝過金陵見王荆公公曰好箇翰林學士<lb/>
<hi>缺三字</hi>某久以此奉此公曰撫州出杖皷鞚淮南豪子以<lb/>
厚價購之而撫人有之保之已數世矣不逺千里登門<lb/>
求售豪子擊之曰無聲遂不售撫人恨怒至河上投之<lb/>
水中吞吐有聲熟視而歎曰你早作聲我不至此<lb/>
圓通行脚至浮山逺録公深愛之欲收爲嗣通遂去復<lb/>
以偈留之欲共評量古今公案通荅曰究竟<lb/>
邑子寇定疽發於腦每呼其母自敘平生不孝與悌則<lb/>
<pb n="KR4d0087_WYG_021-12b"/>
痛可忍若有使之者又召其弟教以毋效也<lb/>
中州松子雖秕小不可食然可種惟不可近手以杖擊<lb/>
蓬使子墮地用探錐刺地深五寸許以帚埽入之無不<lb/>
生者東坡居士種松法<lb/>
晁無咎移樹法其大根不可斷雖旁出逺引亦當盡取<lb/>
如其横出逺近掘地而埋之切須帶土雖大木亦可活<lb/>
也大木仍去其枝<lb/>
丁謂當國竄逐李寇二公欲殺不可既南貶而文定復<lb/>
<pb n="KR4d0087_WYG_021-13a"/>
相相傳忠愍爲閻羅王世謂死活不得<lb/>
洞下太陽和尚久而無嗣晚得逺公欲得爲嗣逺曰弟<lb/>
子自有師承恐誤和尚太陽出淚逺曰請受授鞋他日<lb/>
爲和尚接法嗣逺既住浮山愛青老明惠接以洞教後<lb/>
遂嗣太陽云<lb/>
刁學士約喜交結請謁常至夜半號刁半夜<lb/>
杜祁公爲相蘇學士舜欽其壻也歳暮以故事奏用賣<lb/>
故紙錢祠神以㑹賔客皆一時知名士也王宣徽拱辰<lb/>
<pb n="KR4d0087_WYG_021-13b"/>
丞御史吕申公之黨也欲舉其事以動丞相曰可一舉<lb/>
網而盡也有曰刁亦與召知其謀而不以告詰朝送客<lb/>
城東於是蘇坐自盜除名客皆逐丞相亦去而刁獨逸<lb/>
其後坐客皆至從官而刁獨終於館職吕申公曰惟人<lb/>
主之眷不可枉<lb/>
叅寥如洛遊獨樂園有地髙亢不因枯枿生芝二十餘<lb/>
本寥謂老圃盍潤澤之使長茂圃曰天生靈物不假人<lb/>
力寥歎曰眞温公之役也<lb/>
<pb n="KR4d0087_WYG_021-14a"/>
仁宗時契丹獻八尺字圖而侍書待詔皆未能也詔求<lb/>
善大書者有僧請爲方丈字以沙布地爲國字張圖於<lb/>
上束氊爲筆漬墨倚肩循沙而行成脱袈裟投墨瓮中<lb/>
擲以爲㸃遂賜紫衣<lb/>
里人某贜吏也既死請僧對靈追福夜中有驢伸首出<lb/>
於帷久之而沒<lb/>
西都崇德寺僧善端酒色自恣既病度必死念地獄果<lb/>
有然耶若有不亦危乎乃燃香祝之曰地獄若無煙當<lb/>
<pb n="KR4d0087_WYG_021-14b"/>
上有則當下既燃煙下而地裂受之端大驚失色而逝<lb/>
仁宗每私宴十閣分獻熟食是歳秋初蛤蜊初至都或<lb/>
以爲獻仁宗問曰安得已有此耶其價㡬何曰每枚千<lb/>
錢一獻凡二十八枚上不樂曰我常戒爾軰勿爲侈靡<lb/>
今一下箸費二十八千吾不堪也遂不食<lb/>
華隂吕君舉進士聘里中女未行既中第婦家言曰吾<lb/>
女故無疾既聘而後盲敢辭吕君曰既聘而後盲君不<lb/>
爲欺又何辭遂娶之生五男子皆中進士第其一人丞<lb/>
<pb n="KR4d0087_WYG_021-15a"/>
相汲公是也<lb/>
黄綏武人常謂平生無大過惟於熈河多得官爲恨盖<lb/>
邊徼例以虛功而受厚賞爾又謂議者重燕而輕夏燕<lb/>
人衣服飲食以中國爲法夏人不慕中國習俗自如不<lb/>
可輕也又言爲涇原總管嘗夜雪臨邉顧有馬跡使逐<lb/>
得之乃夏之邏人當四更者夏人逐更而巡中國之備<lb/>
不及也以渠自巡其境乃舎之<lb/>
乖崖爲令嘗坐城門下見里人有負薪而歸者問何從<lb/>
<pb n="KR4d0087_WYG_021-15b"/>
得之曰買之市公怒曰汝居田里不自種而食何惰耶<lb/>
笞而遣之<lb/>
眉山公卒太學生侯秦武學生楊選素不識公率衆舉<lb/>
哀從者二百餘人飯僧於法雲主者惟白下聽慧林佛<lb/>
陁禪師聞而招致之<lb/>
参寥徙兖布衣李南式家甚貧供蔬菽洗補恩思甚篤<lb/>
他日爲曽子開言之子開曰吾軰當爲公報之使知爲<lb/>
善之效<lb/>
<pb n="KR4d0087_WYG_021-16a"/>
蘇長公以詩得罪劉攽貢父以繼和罰金既而坐事貶<lb/>
官湖外過黄而見蘇寒温外問有新諢否貢父曰有二<lb/>
屠父至其子而易業爲儒賈二父每相見必以爲患甲<lb/>
曰賢郎何爲曰檢典與解爾乙復問曰與舉子唱和詩<lb/>
爾它日乙曰兒子竟不免解著賊贓縣已逮捕矣甲曰<lb/>
兒子其何免耶乙曰賢郎何虞曰若和著賊詩亦不穩<lb/>
便公應之曰賢尊得以憂裏<lb/>
　<lb/>
<pb n="KR4d0087_WYG_021-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後山集巻二十一<lb/>
</p>
<p>
</p>
  </div>
</body>
</text>
</TEI>
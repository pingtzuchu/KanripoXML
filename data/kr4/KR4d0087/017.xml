<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>後山集巻十七</head>
    <p>
<pb n="KR4d0087_WYG_017-1a"/>
欽定四庫全書<lb/>
　後山集巻十七　　　　　宋　陳師道　撰<lb/>
　　雜著<lb/>
　　　羆説<lb/>
晉人以犬獵以五犬逐一羆羆鷙而力長於用大所與<lb/>
敵者皆天下强有力也犬弱而㨗巧於用小顧左而右<lb/>
逐前而後羆不能搏也行不十數里羆憊而後犬更前<lb/>
而殺之獸而驚者爪莫如虎齒莫如豕而羆食之故稱<lb/>
<pb n="KR4d0087_WYG_017-1b"/>
勇力必曰羆羆如受制於犬者遇非其敵困於羣也詩<lb/>
云憂心悄悄愠於羣小羆之謂矣<lb/>
　　　賀水部傳<lb/>
賀充世莫知其年與其邑里仕石晉爲郎章聖皇帝東<lb/>
封有布衣巾幘謁於道左稱晉水部貟外郎賀某帝故<lb/>
知其仙者夜閲牓子得之大驚使求之不獲每爲莊獻<lb/>
皇后言之以爲恨天聖中賀使其弟子喻澄詣闕獻金<lb/>
銀銅道釋像直數千萬后怪之召問澄澄以師對問曰<lb/>
<pb n="KR4d0087_WYG_017-2a"/>
賀也后亦大驚問今安在可得耶澄求之淮南與俱來<lb/>
后爲幸洪福寺見之其言皆人所難切於時者后不樂<lb/>
罷之亦不罪也沂人喬仝得惡疾且死遇賀得藥曰服<lb/>
之可不死然欲不止疾當復作仝富家子年少既疾愈<lb/>
即娶婦疾果復作仝大悔乃出其婦去家求賀數年乃<lb/>
見澄方仝見賀時澄在旁故識之澄曰賀不得見也仝<lb/>
涕泣隨澄冀復見賀歳餘澄曰賀使復與汝約可復相<lb/>
見仝叩頭如約澄乃引仝同見之東山使給薪水久之<lb/>
<pb n="KR4d0087_WYG_017-2b"/>
疾愈熙寧中東坡居士爲密州歳大旱請雨常山既而<lb/>
雨居士却盖以行賀從道旁見之以爲可授道也欲往<lb/>
而疑無素乃止行元祐二年仝年八十餘矣見居士於<lb/>
東都曰賀不忘君語數及之已而求去曰賀約歳首過<lb/>
我於龜䝉不可失也居士因仝以詩寄之後仝復來出<lb/>
賀書曰將使若人通言于君居士向所見異人而人無<lb/>
知者世言道家爲方之外而賀猶喜與人事豈世之所<lb/>
稱目爲不足而賀之道又以反人耶不然老氏之道同<lb/>
<pb n="KR4d0087_WYG_017-3a"/>
於楊朱難儒釋並矣賀一見東坡欲强授之士之求仙<lb/>
自修足矣而世方區區弊精神卑詞厚幣以致四方之<lb/>
士而幸一得是果足以得之耶其不爲賀笑寡矣<lb/>
　　　劉道原畫像讚<lb/>
是非賢否一世所同既久則反豈同時皆愚而後之人<lb/>
皆智蓋利害好惡出焉則毁譽不得其正以是而言則<lb/>
前私而後公也漢之人謂公孫丞相爲賢汲黯爲戇至<lb/>
於今則公孫諛而汲直也其相反蓋如此廬山劉道原<lb/>
<pb n="KR4d0087_WYG_017-3b"/>
豪傑名節之士黯之流者以義正利以直正曲危言特<lb/>
行别其是非白黒絲髪不貸如權衡量度如水之鑒如<lb/>
繩之度既不可欺以私又不得逃其目雖一時貴權氣<lb/>
燄勢力排山倒海不屈也死生窮逹不到其心故終其<lb/>
身亦不變當道原之時識與不識相隨詆之如復仇施<lb/>
其逝未㡬而念慕歎詠恨其生之晚也更千百歳日逺<lb/>
一日公則宜如何也耶雖然武帝奴視衛大將軍傲丞<lb/>
相而敬黯淮南諸子其怨漢至不沐浴三十年猶畏黯<lb/>
<pb n="KR4d0087_WYG_017-4a"/>
不敢發又爲之寢謀其君臣相謂丞相可説大將軍雖<lb/>
不可説盖可刺也至黯復不敢刺則其時固有知之者<lb/>
矣其所謂戇以其不知利爾利非黯所知也丞相利之<lb/>
矣故可説而下也道原遭時承平故其效莫見雖然小<lb/>
人之爲不善盖有畏而不發者矣其補於世豈少哉紹<lb/>
聖四年春過巨野佐有義伸者其子也始拜其像而歎<lb/>
曰晉人有云㢘藺雖千載凛凛有生氣曹李雖在已如<lb/>
九泉下人士雖後之其何恨爲之贊曰<lb/>
<pb n="KR4d0087_WYG_017-4b"/>
孰屈不伸有亡有存有一其得曷校後前其剛斯何寧<lb/>
折不靡其直斯何正人如已賢則過之有張不弛維利<lb/>
不嗜不侮不畏貌不踰中氣盖一世維死不亡孑立特<lb/>
起黄范司馬既叙且銘自足以逹况兹其人千載之下<lb/>
凛然其生載之丹青益永厥聞<lb/>
　　　觀音菩薩畫贊<lb/>
龍眠居士李公麟畫觀音像跏趺合爪而具自在曰世<lb/>
以趺坐爲自在自在在心不在相也大通禪師刻版以<lb/>
<pb n="KR4d0087_WYG_017-5a"/>
施學者陳師道稽首賛曰<lb/>
德孰不仁聖以慈稱施孰不廣聖以廣名三江九河爲<lb/>
一大海非一非異清濁何在兩目兩手而萬千萬吾儕<lb/>
小人左右異便願我衆生從聞反原盡十方界一觀世<lb/>
音<lb/>
　　　觀音菩薩畫贊<lb/>
有聲則聞我與衆生有聞無聲惟觀世音因聞而悟悟<lb/>
不以聞觀自其他與物而形相即是妄妄即是真真妄<lb/>
<pb n="KR4d0087_WYG_017-5b"/>
妄真百無不存我以耳聞不以心形隨處而用鼻口亦<lb/>
聽孰爲我師犬吠驢鳴生我與佛普同一名<lb/>
　　　孔北海賛<lb/>
世以曹操爲英雄雖孫仲謀甘出其下而文舉以犬豕<lb/>
視之豈知不免而遂不屈盖其髙明下視之耳方操㣲<lb/>
時幸許紹之目以爲重匈奴使來自謂不稱而代捉刀<lb/>
其自處如此至其自比劉𤣥德謂袁紹不足數特居勢<lb/>
使然耳𤣥德之死謂孔明曰如嗣子不肖君自取之其<lb/>
<pb n="KR4d0087_WYG_017-6a"/>
勤勞一世蓋不爲漢計豈爲子孫計哉操非其比也操<lb/>
惡禰衡而畏殺士之名故以衡予劉表不以文舉與人<lb/>
卒自殺之其不畏之亦至矣劉毅家四壁一擲百萬世<lb/>
亦以爲英雄小遇鵝炙丐乞如奴婢孰謂英雄而以一<lb/>
臠動其心哉此其操之類乎子曰棖也慾焉得剛剛者<lb/>
所以制慾非勝人也是故自用之爲英自勝之爲强<lb/>
　　　書竇少府詩<lb/>
竇君與先大夫游以行義聞里中而人不知其工於詩<lb/>
<pb n="KR4d0087_WYG_017-6b"/>
也其殁二十餘年而詩始傳以其有子也善夫君不亡<lb/>
矣紹聖三年四月十三日彭城陳師道書<lb/>
　　　書舊詞後<lb/>
晁無咎云眉山公之詞盖不更此而境也余謂不然宋<lb/>
玉初不識巫山神女而能賦之豈待更而境也余它文<lb/>
未能及人獨於詞自謂不減秦七黄九而爲卿掾三年<lb/>
去而復還又三年矣而卿士無欲余之詞者獨杜氏子<lb/>
勤懇不已且云所得詩詞滿篋家多畜紙筆墨有暇則<lb/>
<pb n="KR4d0087_WYG_017-7a"/>
學書使不如言其志亦可喜也乃寫以遺之古語所謂<lb/>
但解閉門留我處主人莫問是誰家者也元符三年十<lb/>
一月一日後山居士書<lb/>
　　　䟦楊李二公詩<lb/>
元祐二年始以諸科解額合進士爲二十七人而考官<lb/>
定著才二十二人昔熙寧中罷黜諸科以進學者於是<lb/>
士興於鄉者過倍其教化之效如此出納之吝雖有司<lb/>
事而非詔意秋九月大㑹羣士二公爲詩以相勞之邦<lb/>
<pb n="KR4d0087_WYG_017-7b"/>
人以爲寵又方請於上以復之而皆見於詩盖其志也<lb/>
可謂賢矣<lb/>
　　　披雲樓上梁文<lb/>
夙夜在公必有燕休之地上下同樂孰知興作之勤惟<lb/>
此東州稱號輔郡遺澤未息猶有陶漁之風王化既成<lb/>
更同齊魯之俗河山千里枹鼓不鳴閭巷百年豪傑間<lb/>
出地滋墾闢歳嗣豐穰里無愁歎之聲吏絶追呼之擾<lb/>
因斯民之暇豫樂此地之登臨革故增髙事非過制斷<lb/>
<pb n="KR4d0087_WYG_017-8a"/>
長續短費不及民林宇靚深稱吏民之觀望歳時逰豫<lb/>
遂老幼之歡娛爰歴靈辰用興危架聽于輿頌落此成<lb/>
功<lb/>
抛梁東日上雲開四顧中今代功名歸二老當年富貴<lb/>
有朱公<lb/>
抛梁南舳艫銜尾繫江潭朝隮已作豐年雨暑飲行聽<lb/>
抵掌談<lb/>
抛梁西隂隂桃李下成蹊舉頭更覺長安近送目長隨<lb/>
<pb n="KR4d0087_WYG_017-8b"/>
落日低<lb/>
抛梁北<hi>闕文</hi>
抛梁上危架岧嶤建千丈房心璀璨近簷楹海岱摧藏<lb/>
但空曠<lb/>
抛梁下割肉有堆酒如瀉燕雀投人也自忙䑕蝠旋墻<lb/>
不容罅<lb/>
伏願上梁以後人神同力暘雨以時水宿塗行夜無風<lb/>
露之警盆繅鐮割家有囊廪之餘囹圄一空鞭笞不試<lb/>
<pb n="KR4d0087_WYG_017-9a"/>
商旅四集貨賄遂通據榻以談不減庾公之興從逰而<lb/>
賦尚須韓子之文<lb/>
　　　蓬室銘<lb/>
宿遷邵生築室以名而求銘銘曰<lb/>
邵也善羣其能處獨曲几方牀土階蓬屋詩書在前圖<lb/>
史左右求之古初以復吾有<lb/>
　　　晦迹齋銘<lb/>
昔之處者以晦而明惟有其實不辭其名學而積之皆<lb/>
<pb n="KR4d0087_WYG_017-9b"/>
以發疑人則已矣我則以思惟其好之孰不告之寧也<lb/>
有室是以勞之<lb/>
　　　黄樓銘<hi>并序</hi>
熙寧十年京東路安撫使臣某轉運使臣某判官臣某<lb/>
稽首言河決澶州南傾淮泗彭城當其衝夾以連山扼<lb/>
以呂梁流泄不時盈溢千里平地水深丈餘下顧城中<lb/>
井出脉發東薄兩隅西入通洫南壞水垣土惡不支百<lb/>
有餘日而後巳守臣蘇某深惟流亡爲天子憂夙夜不<lb/>
<pb n="KR4d0087_WYG_017-10a"/>
怠以勞其人興發戍兵固弊應卒外爲長楗乘髙如虹<lb/>
以殺其怒内爲大隄附城如環以持其潰築二防於南<lb/>
門之外以適南山以安危疑發倉庾明勸禁以惠困窮<lb/>
以督盜賊宣布恩澤巡行内外吏民嚮化興於事功法<lb/>
施四邑誠格百神可謂有功矣宜有褒嘉以勸郡縣十<lb/>
月二日甲子奏京師明年元豐正月甲子制誥諭意臣<lb/>
某惟念祗承謨訓人神力同敢自爲功以速大戾而明<lb/>
揚褒大無以報稱乃作黄樓於東門具刻明詔以承天<lb/>
<pb n="KR4d0087_WYG_017-10b"/>
休而明德意使其客陳師道以爲之銘臣師道伏惟呂<lb/>
尚南仲内撫百姓外平諸侯詩美文武尹吉甫召虎南<lb/>
伐淮夷北伐玁狁功歌宣王君能使人以盡其才臣能<lb/>
有功以報其上古之義也臣師道又惟感而通之者道<lb/>
也行而化之者德也制法明教者政也治人成功者事<lb/>
也昔之詩人歌其政事則并其道德而傳之後王有作<lb/>
可舉而行顧臣之愚何與於此誠樂君臣之盡道云臣<lb/>
不佞冐死上黄樓銘其詞曰<lb/>
<pb n="KR4d0087_WYG_017-11a"/>
皇治維成脩明法度協和隂陽十有一年天灾時行河<lb/>
失其防齊魯梁楚千里四逹潰亂散亡皇仁隱憂臨遣<lb/>
信臣以惠東方羸老困窮安慰撫養發散積倉流人如<lb/>
歸居人忘危完聚靡傷天敘地平明聖成能人神效祥<lb/>
靈平告成百穀豐盈萬邦樂康郡縣祗畏允廸聖謨終<lb/>
事無荒皇功不居歸休臣民邇昭逺揚守臣拜手夸大<lb/>
休嘉使民不忘改作黄樓以臨泗上述修故常庶民無<lb/>
佞原始要終銘之石章以吿成功以揚德聲永永無疆<lb/>
<pb n="KR4d0087_WYG_017-11b"/>
　　　興龍節致語<lb/>
臣聞千年接統爰開後聖之期萬類效祥宛同先佛之<lb/>
日永惟昌運屬此休辰四海交歡同聲稱慶恭惟皇帝<lb/>
陛下由獨智之聖以庶物爲心睿武自天文明燭物有<lb/>
堯舜之仁而博施濟衆學文武之道而居安資深刑政<lb/>
並修登斯民于夀域干戈不用還千里之故封方當隆<lb/>
盛之期迨此誕彌之日凡兹臣庶孰不傾瞻臣幸以賦<lb/>
工遘斯盛旦願效封人之祝顯陳大雅之詩<lb/>
<pb n="KR4d0087_WYG_017-12a"/>
　　　口號<lb/>
劒珮聲來合玉除麒麟煙上暗金鋪近臣先識天顔喜<lb/>
九奏初知晝景舒東海爲田將㡬見南山稱夀已三呼<lb/>
欲知帝力今多少醉舞行歌塞道途<lb/>
　　　對㕔<lb/>
知府大夫材德絶人威明繼古政在循良之上名與日<lb/>
月而馳慶吉旦之在兹合羣心而同樂敢忘薄陋願效<lb/>
揄揚<lb/>
<pb n="KR4d0087_WYG_017-12b"/>
　　　口號<lb/>
黄堂窈窕慶佳辰密坐雍容合搢紳廣樂充庭如在夣<lb/>
歡聲著物似逢春瞻天已祝無窮夀盡醉爲期莫計巡<lb/>
平世難逢身易老嶺梅初破酒方醇<lb/>
　　　勾曲<lb/>
輿情已徹廣樂方陳金石同和宛若清都之奏魚龍並<lb/>
聽真作洞庭之音上奉威顔後部合曲<lb/>
　　　請黄提刑致語<lb/>
<pb n="KR4d0087_WYG_017-13a"/>
西臺報政初聞五月之成東部向風遽失二天之庇是<lb/>
陳七獻之禮以爲一日之歡恭惟提刑大夫偉節照鄰<lb/>
清風肅物有周公之才美謙以自居如顔氏之孤髙敏<lb/>
而好學用經明而治水以德盛而詳刑果自東藩就更<lb/>
北道知府大夫敦平生之好盡賔主之情願陳衆志之<lb/>
詞以紀一時之盛<lb/>
　　　口號<lb/>
當年天下無雙譽此日朝中第一人坐使黄流隨指顧<lb/>
<pb n="KR4d0087_WYG_017-13b"/>
即看丹閣畫精神天威行復朝三接和氣今如物再春<lb/>
肯駐行軒慰離索聽歌舉白莫辭貧<lb/>
　　　立春致語<lb/>
東風應候欣逢草木之榮廣坐稱觴樂見太平之日恭<lb/>
惟知府大夫英才盖世偉行絶塵名義甚都掩四方而<lb/>
著目談評詣理傾一坐以趨風政已頌于中和人樂聞<lb/>
於鐘鼓爰因令節肇啟華筵賔席雍容願上使君之夀<lb/>
妓圍窈窕爭唱舎人之詩願舒下情敢獻口號<lb/>
<pb n="KR4d0087_WYG_017-14a"/>
　　　口號<lb/>
霏㣲臘雪不霑塵收拾陽和作早春一座盡傾歸盛德<lb/>
四時難得是佳辰鬂邉綵勝年年好樽下歌聲日日新<lb/>
一笑難逢時易失杯行到手莫辭頻<lb/>
　　　上元致語<lb/>
佳辰行樂爲平世之勝逰清夜觀燈與斯民而同好恭<lb/>
惟知府大夫寛猛相濟忠孝兩全聲烈暴乎四鄰氣節<lb/>
盖於一代爰因令節迨此暇時聊爲秉燭之逰用作豐<lb/>
<pb n="KR4d0087_WYG_017-14b"/>
年之觀扶老擕幼樂聞鐘鼓之音疊足排肩願見衣冠<lb/>
之㑹敢忘薄陋復此敷陳<lb/>
　　　口號<lb/>
歡聲喜氣塞康莊妙舞清歌樂未央此節定知隨意好<lb/>
今宵端復爲人長粧成粉白生春色酒瀉鵞黄射燭光<lb/>
報答風光須一醉從來千騎貴東方<lb/>
　　　代興龍節功德疏<lb/>
信義在躬已協天人之助乾坤莫報更資覺法之因爰<lb/>
<pb n="KR4d0087_WYG_017-15a"/>
届誕期用伸至願恭惟皇帝陛下<hi>此有闕文</hi>伏願憑覺皇之<lb/>
外助效臣子之内心如河海之靜淵與天地而長久<lb/>
　　　請興化禪師疏<lb/>
南北不異禪律相資曲士拘文起差别於耳目至人達<lb/>
觀示平等於寃親不有别傳孰聞異見某公尊者承佛<lb/>
受記爲世導師紹雲門之正宗入慧林之半座望破頭<lb/>
之氣知正法之旁行觀優曇之華信異人之間出知時<lb/>
莫逆觀化方隆毋辭千里之行以慰一方之望<lb/>
<pb n="KR4d0087_WYG_017-15b"/>
　　　興化寺請真修造疏<lb/>
有爲雖幻是惟聖證之因興事其時信有異人之至真<lb/>
公大師行成于律法得于心志如金石之堅施有龍天<lb/>
之助勉從勤請使發願心<lb/>
　　　請觀音禪師疏三首<lb/>
出處有縁相時而動去來無意以衆爲心某公禪師行<lb/>
歴諸方歸安一榻棲如止水衆至則形聲若震雷物待<lb/>
而發惟兹東刹今號左禪乃古宿之道場而昔賢之施<lb/>
<pb n="KR4d0087_WYG_017-16a"/>
㑹異人間出衆志大同續圓通之法燈成先佛之逺記<lb/>
法施務廣當衆建而共時祖道大行復一枝之旁出<lb/>
智者不説語言所以爲人德必有能住持乃其餘事某<lb/>
公禪師言未發口而逹者知其有道功未見事而談者<lb/>
知其有才信淵黙而雷聲由孝友而成政顧兹勝地宜<lb/>
得異人祖令當行正湏無説羣能效力不假有爲願效<lb/>
至情通伸勸請<lb/>
世當末法方蔥嶺之西歸地則左禪乃福田之東際人<lb/>
<pb n="KR4d0087_WYG_017-16b"/>
天合力縁法同時某宗禪師遍歴五宗頓開千眼著衣<lb/>
喫飯肯學潙山之禪得髓與皮不落少林之肉十年面<lb/>
壁未遇知音千里同風是歸作者無縁處説法有佛處<lb/>
稱尊勉循衆心以成本願<lb/>
　　　觀音院無盡供疏<lb/>
化無髙下一念遍於大千施有多少半果等於百億是<lb/>
憑念力用作妙因樂與信心同兹勝利<lb/>
　　　觀音院請趙居士疏<lb/>
<pb n="KR4d0087_WYG_017-17a"/>
觀音古刹地聖人凡潁上名都信深縁熟是興無盡之<lb/>
供用開大施之心趙君居士見逺察㣲有家無累悟解<lb/>
不立已契祖師之禪悲願未終更廣衆生之福憑兹一<lb/>
舉以效初心<lb/>
　　　觀音院廣疏<lb/>
大士創始三百衆之所居末法再新二十年之已廢是<lb/>
憑衆志同此勝縁倉廩空虛孰爲饘粥之費棟宇傾圯<lb/>
不無雨澤之憂誓殫拙者之心庶動仁人之念<lb/>
<pb n="KR4d0087_WYG_017-17b"/>
　　　請月長老再住薦福疏<lb/>
世不受福乃末法之弊心倦於利生亦菩薩之魔事既<lb/>
去來之無意雖一再而何嫌衆之所同時則未艾月公<lb/>
禪師一宿法雲而出世道與時行七歳薦福而退心衆<lb/>
所疑著國師三出未偶勝縁潙山九年不須心躁守株<lb/>
待兎雖達者之不爲面壁磨磚亦古今之常事未忘本<lb/>
願須順衆心不下禪牀徧周法界閉却方丈黙聽雷聲<lb/>
　　　薦福院齋僧疏<lb/>
<pb n="KR4d0087_WYG_017-18a"/>
尊道廣福既聖教之所同勞舊勤來亦世情之攸尚願<lb/>
以小人之意仰同君子之心圖澄禪師以七十之年曲<lb/>
從衆志捨平生之舊來赴新交涉逺忘勞所過成化擔<lb/>
囊振錫其從如雲方兹挂搭之初宜有洗滌之供以爲<lb/>
一國之福共結多生之縁<lb/>
　　　華嚴證明疏<lb/>
弟子陳師道與妻郭悟同心共施因慧嚴大師宗永買<lb/>
大方廣福華嚴經一部八十一策并櫃二隻及請曹州<lb/>
<pb n="KR4d0087_WYG_017-18b"/>
開元寺上生院講主重寶讚者<lb/>
伏以右因契㑹得有此經慶幸平生孰如今日實身貧<lb/>
而家富將口誦而心通誓盡此心敬供不怠在在處處<lb/>
如佛之存刼刼生生以今爲始伏願諸佛所説如喜慶<lb/>
而常聞一生之間與善財而同證<lb/>
　　　代司理院獄空道塲疏<lb/>
幽圄空虛實作太平之象法筵崇飾聿脩典禮之常惟<lb/>
此徐邦素稱劇郡獄無虛日市不絶刑解網施仁奉聖<lb/>
<pb n="KR4d0087_WYG_017-19a"/>
朝之初政治師從理資賢守之良能熙熙如登春臺濯<lb/>
濯鞠爲秋草更憑梵力普及蒼生<lb/>
　　　代醮青詞<lb/>
天道好還雖善惡之必報玉書有笥茍懺悔而必原不<lb/>
勝至情仰干洪造惟知罄竭期在憫憐切念罪惡貫盈<lb/>
禍灾積集天之所棄鬼而得誅一病逾時百方莫效惟<lb/>
歸窮于覆載庶有望于生全伏願三聖眷懷衆眞敷佑<lb/>
赦其萬死錫以餘年螻蟻㣲生敢希求於再福桑榆暮<lb/>
<pb n="KR4d0087_WYG_017-19b"/>
景期洗滌以自新<lb/>
　　　代醮青詞<lb/>
天運有叙六十餘而一週人心所歸五千言之大典惟<lb/>
此庚辰之歳是爲本命之年數之所窮理有必反不勝<lb/>
恐懼是用祈禳考案舊章修陳薄禮惟衆眞之厚眷下<lb/>
顧弊廬假青章之㣲詞仰陳危懇多生之罪願以懺除<lb/>
百歳之年敢祈隂錫道心浚發妙行具修疾癘不侵善<lb/>
祥來集誓依眞教以畢餘生溥及羣情同期勝福<lb/>
<pb n="KR4d0087_WYG_017-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0087_WYG_017-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後山集巻十七<lb/>
</p>
<p>
</p>
  </div>
</body>
</text>
</TEI>
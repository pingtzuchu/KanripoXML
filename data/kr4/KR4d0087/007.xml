<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>後山集巻七</head>
    <p>
<pb n="KR4d0087_WYG_007-1a"/>
欽定四庫全書<lb/>
　後山集巻七　　　　　　宋　陳師道　撰<lb/>
　　詩<lb/>
　　　與冦趙約丁塘看花冦以疾不赴有詩次其韻<lb/>
早年學苦斷過從晩歲逢春意未窮欲共元劉爭著語<lb/>
不堪姚魏已隨風坐無上客席虛左贈有英詞嚢不空<lb/>
障日長須釣竿手歸來無計駐青驄<lb/>
　　　寄冦十一<lb/>
<pb n="KR4d0087_WYG_007-1b"/>
鄰里相望信不通時因得句寄怱怱畫樓着燕春風裏<lb/>
楊栁藏鴉白下東度日守忩驚節換經旬無使覺門空<lb/>
錦囊佳麗鄰徐庾賸欲同君賦惱公<lb/>
　　　和酬魏衍<lb/>
闕然聲問略相同百里之間一水通春興多多髙紙價<lb/>
離懐一一逐歸鴻不憂寒餓成吾老稍喜朝廷記此公<lb/>
夢每見君心巳了不因新句覺情東<lb/>
　　　上趙使君<lb/>
<pb n="KR4d0087_WYG_007-2a"/>
老氣崢嶸蓋九州治聲騰涌逐雙流向來置醴䝉殊遇<lb/>
此日彈冠愧少留千里山連環故國中秋月好傍黄樓<lb/>
不應為米輕鄉里定復還從馬少游<lb/>
　　　送鄭祠部<lb/>
持節還家未白頭有親八十更何求又隨急詔朝天去<lb/>
不為寒鄉盡歲留四着儒冠甘送老數經奇運得銷憂<lb/>
擬登碣石臨朝日浩蕩滄溟没白鷗<lb/>
　　　拱翠堂<hi>蕭邑富人竇敦禮即泉山作此堂規制宏麗無咎作記</hi>
<pb n="KR4d0087_WYG_007-2b"/>
千年茅竹蔽幽奇一日堂成四海知便有文公來作記<lb/>
尚須我輩與題詩至人但有經行處寶蓋仍存朽老枝<lb/>
能事向來非促迫經年安得便嫌遲<lb/>
　　　贈田從先<lb/>
衣冠魯國動成羣憂患相從只有君落筆如流寧蹈襲<lb/>
行前應敵却紛紜愧非伏老成和伯喜有侯芭守子雲<lb/>
意氣有餘功用少相望千里定能勤<lb/>
　　　寄單州吕侍講<hi>希哲</hi>
<pb n="KR4d0087_WYG_007-3a"/>
往時三吕共修途擬上青雲近玉除中道勒囘奔電足<lb/>
今年還直邇英廬縱談尚記華嚴夜枉道難隨刺史車<lb/>
遣興寛為七字語尋人<hi>一作逢人</hi>聊代一行書<lb/>
　　　寄沛縣姜承議<hi>姜乃潜之孫以捕冦改官預作隱居自號金城居士</hi>
平生魯國老先生晩見諸郎識老成恠有武功䝉寵錫<lb/>
果緣陰徳貫神明金池已作歸田計玉版方書濟物情<lb/>
百里飢寒獨顔闔<hi>顔闔謂魏衍</hi>忍令一物不敷榮<lb/>
　　　宿柴城<lb/>
<pb n="KR4d0087_WYG_007-3b"/>
臥埋塵葉走風煙齒豁頭童不計年起倒不供聊應俗<lb/>
髙低莫可只隨緣通通逺鼓三行夜隱隱平湖四接天<lb/>
枕底濤波篷上雨故將羇旅<hi>一作老</hi>到愁邊<lb/>
　　　題王平甫帖<lb/>
早聞英氣擅家聲晩得諸郎識老成可恨治朝無此老<lb/>
却嫌晚進不同生足知落筆千言疾尚想揮毫一坐傾<lb/>
未信哲人窮五字二難還復以詩鳴<lb/>
　　　和張奉議贈舅氏龎大夫<lb/>
<pb n="KR4d0087_WYG_007-4a"/>
朝下公門不曳裾身寛心逺等林居傳家聲烈三公後<lb/>
貯腹平生萬巻餘藤架倚春聽語鳥石池迎日數遊魚<lb/>
人言酷似牢之舅未有新詩錦不如<lb/>
　　　和舅氏公退言懐<lb/>
追陪強韻愧難過應接前聞覺未多盛禮每虛摩詰席<lb/>
舊詞猶可雪兒歌手開新徑延徐步眼趂髙梧上碧蘿<lb/>
風雨入懐泥滿眼時須好語滌煩痾<lb/>
　　　和吳子副智海齋集<lb/>
<pb n="KR4d0087_WYG_007-4b"/>
法筵應供頼三車堆案抽身輟算沙破<hi>一作度</hi>暑好風開<lb/>
樂國脱塵新句散餘霞僧匳手汗空留迹佛几堆紅拂<lb/>
委花客舍黃粱應未熟且容秋蝶夢南華<lb/>
　　　上晁主客<hi>時與無咎對酒及門而閽者辭焉</hi>
兩疏父子共含香不獨家榮國有光賸欲展懐因問疾<lb/>
孰知相對只銜觴年侵身要兼人徤節近花須滿意黃<lb/>
從昔竹林須小阮只今未可棄山王<lb/>
　　　贈石先生<lb/>
<pb n="KR4d0087_WYG_007-5a"/>
多方作計老如期有疾交攻遽得衰晚有勝縁逢異士<lb/>
生須快意闕前知迫人鬢頷紛紛白臨事迴迂種種遲<lb/>
分我刀圭容不死他年鶴馭得追隨<lb/>
　　　送晁無咎出守蒲中<lb/>
一麾出守自多奇四十專城古亦稀解榻坐談無我輩<lb/>
鋪筵踏舞欠崔徽的桃作劇聊同俗遇事當前莫後幾<lb/>
聖世急才常患少<hi>神宗御筆曰治世常患難得人才</hi>棧羊篩酒待公歸<lb/>
　　　送歐陽叔弼知蔡州<lb/>
<pb n="KR4d0087_WYG_007-5b"/>
潁陰為别悔怱怱十載相望信不通晩遇聖朝收放逸<lb/>
旋遭官禁限西東又為太守專淮右賸喜郎君類若翁<lb/>
梅栁作新詩興動可令千里不同風<lb/>
　　　送晁堯民守徐<lb/>
中年為别不堪憂束髮登門到白頭南省望郎仍國士<lb/>
東方千騎更吾州彭翁老壽終遺骨燕子飛來只故樓<lb/>
知已難逢身易老煩公置醴我歸休<lb/>
　　　送王定國通判河南<lb/>
<pb n="KR4d0087_WYG_007-6a"/>
孤身十載客都城白社雙林諱姓名授館不為他日計<lb/>
解衣真出故人情翹材必定延枚叟宣室終須記賈生<lb/>
萬里歸來髮如漆了知句法更新清<lb/>
　　　寄文潛無咎少游三學士<lb/>
北來消息不真傳南渡相忘更記年湖海一舟須此老<lb/>
蓬瀛萬丈自飛仙數臨黃巻聊遮眼穩上青雲小著鞭<lb/>
李杜齊名吾豈敢晩風無樹不鳴蟬<lb/>
　　　連日大雪以疾作不出聞蘇公與徳麟同登女<lb/>
<pb n="KR4d0087_WYG_007-6b"/>
　　　　郎臺<lb/>
掠地衝風敵萬人蔽天密雪幾微塵漫山塞壑疑無地<lb/>
投隙穿帷巧致身晩積讀書今巳老閉門髙臥不縁貧<lb/>
遥知更上湖邊寺一笑潛囘萬室春<hi>是日賜柴米</hi>
　　　立春<lb/>
馬蹄殘雪未成塵梅子梢頭巳著春巧勝向人真柰老<lb/>
衰顔從俗不宜新髙門肯送青絲菜下里誰思白髮人<lb/>
共學少年天下士獨能濡濕轍中鱗<lb/>
<pb n="KR4d0087_WYG_007-7a"/>
　　　贈王聿修商子常二首<lb/>
欲作新詩挑兩公含毫不下思先窮貪逢大敵能無懼<lb/>
強畫修眉每未工長病忍狂妨痛飲晚雲朝雨滯晴空<lb/>
正須好句留春住可使風飄萬㸃紅<lb/>
朱櫻青子已嘗新白帢黃衫見未頻載酒對棊無俗士<lb/>
閉門髙枕有閑人有底百年須薄禄相看一笑却關身<lb/>
肯留惡客開家釀驚坐何人更姓陳<lb/>
　　　次韻敬酬元弼三兄<lb/>
<pb n="KR4d0087_WYG_007-7b"/>
冥冥雨力及時來冉冉春光作意囘白髮尚堪供語笑<lb/>
青衫不惜著風埃林廬要自家家到尊酒寧辭日日開<lb/>
只恐未便文字飲人間無夢到陽臺<lb/>
　　　和賈耘老春晚<lb/>
縈縈褭褭幾絲飛榴葉千燈照晩暉紫翠園林鶯欲懶<lb/>
黃昏簾幕燕初歸花明西苑將迎幸草緑平原正打圍<lb/>
一臥海城春又晩不妨閑處得真機<lb/>
　　　次韻冦秀才寄下邳家兄<lb/>
<pb n="KR4d0087_WYG_007-8a"/>
少共千憂老一官中間毁譽兩茫然去留有命真如此<lb/>
俯仰從人却未然故著江山供極目正將強徤入新年<lb/>
驚逢小杜風流勝信有衣冠不乏賢<lb/>
　　　賀文潛<lb/>
飛騰無那髙詹事奔軼難甘杜拾遺釋梵不為寧顧計<lb/>
公侯有命却隨宜且留陳迹來韓愈不用逢人説項斯<lb/>
富貴風聲真兩得窮人從此不因詩<lb/>
　　　送章氏兄弟兼寄金山寧禪師<lb/>
<pb n="KR4d0087_WYG_007-8b"/>
末塗一過馬羣空老眼雙瞻碣石鴻固有江東兼渭北<lb/>
其如明月與清風一官羈絆吾堪老萬里嫖姚子未窮<lb/>
寄語此時懐馬祖叩門何日許龎公<lb/>
　　　寄曾公權<lb/>
超世功名子有憑過人材藝我何曾詩書忘廢難支敵<lb/>
門館光華却再登捐棄妻兒逃世累埽除鬚鬢伴禪僧<lb/>
待君持節東南日試問當年杜伯升<hi>蘇子瞻通禪師詩云欲識當年杜伯</hi>
<hi>升飄然雲水一孤僧</hi>
<pb n="KR4d0087_WYG_007-9a"/>
　　　次韻關子容湖上晩飲<lb/>
風樹吹花落四鄰暮雲將雨作催人旋傾美酒留連客<lb/>
急作新詩報答春試傍清湖看鬢髮莫辭行樂費金銀<lb/>
如今歸去還髙臥更問風光有幾旬<lb/>
　　　和休文至自新安<lb/>
無成底事到天涯重見春工換栁枝歷盡江山苦行役<lb/>
歸來風雨過花時驅馳共厭人間世險阻時聞别後詩<lb/>
獨有窮愁銷未盡一番相見一伸眉<lb/>
<pb n="KR4d0087_WYG_007-9b"/>
　　　酬應物見戲<lb/>
扣門賞竹任推排興盡歸舟挽不囘平世山林成偃蹇<lb/>
新年詞句得叅陪醒心正賴揮毫疾誤筆仍煩送喜來<lb/>
書省不應須乳媪<hi>何承天老為著作而同官皆少年目為乳媪來詩有館殿之句</hi>一時<lb/>
除目盡英才<hi>近除祕書正字皆天下之選</hi>
　　　城南<lb/>
白下官楊小弄黃騎臺南路綠無央含紅破白連連好<lb/>
度水吹香故故長蹲滑踏青穿馬耳轉危緣險出羊腸<lb/>
<pb n="KR4d0087_WYG_007-10a"/>
熟知南杜風流在預怯排門有斷章<lb/>
　　　次韻楊内翰贈諸進士<lb/>
一官歸老豈嘉賓喜見羣材入選掄學變古今人得意<lb/>
化行梁楚俗還醇士䝉餘勇天同力詩度清秋物再新<lb/>
勉作功名收善頌徑從平地據通津<lb/>
　　　次韻冦司户春懐<lb/>
諱窮懐禄得辭勞腰折低頭不復髙夢幻更堪追鳥迹<lb/>
去來何有拔牛毛依違玩世從君好叱咤生風蓋代豪<lb/>
<pb n="KR4d0087_WYG_007-10b"/>
聞説妙年心尚在忍看花絮受風飄<lb/>
　　　陳詢秀才歸徐<lb/>
千里相從愧子心未堪歸路馬駸駸更能作意憐衰病<lb/>
肯復<hi>一作後</hi>重來道古今三歲有期看一舉百年聊待到<lb/>
千尋行逢淨社論餘習為説登臨久廢吟<lb/>
　　　登彭祖樓<lb/>
城上危樓江上城風流千載擅佳名水兼汴泗浮天濶<lb/>
山入青齊煥眼明喬木下泉餘故國黃鸝白鳥解人情<lb/>
<pb n="KR4d0087_WYG_007-11a"/>
須知壯士多秋思不露文章世巳驚<lb/>
　　　寄子開<lb/>
致君意氣日方中許國精誠月貫虹一代英豪出門第<lb/>
當時毁譽豈窮通風流身致羲皇上日夜心隨汳洛東<lb/>
從使少年輕我輩只留顔面對吾公<lb/>
　　　寄徐吉父學士<lb/>
臥龍山上摘黃花曾共西風醉帽斜當日已應天下樂<lb/>
無人傳入畫圖誇低頭強笑今何似多病難堪懶自嗟<lb/>
<pb n="KR4d0087_WYG_007-11b"/>
聞道承明方厭直幾時來伴訪山家<lb/>
　　　和南豐先生西遊之作<lb/>
孤雲秀壁共崔嵬倚壁看雲足懶囘睡眼賸緣寒緑洗<lb/>
醉頭強為好峯擡山僧煮茗留寛坐寺板題名卜再來<lb/>
有愧野人能自在塵樊束縛久低徊<lb/>
　　　和南豐先生出山之作<lb/>
側徑籃舁兩眼明出山猶帶骨毛清白雲笑我還多事<lb/>
流水隨人合有情不及鳥飛渾自在羨他僧住便平生<lb/>
<pb n="KR4d0087_WYG_007-12a"/>
未能與世全無意起為蒼生試一鳴<lb/>
　　　和張次道再遊翠巖之作<lb/>
去歲尋山有舊題重來似與故人期囘巒俯仰如迎客<lb/>
流水喧鳴擬索詩嶺路依危通鳥過吾身趂徤白雲隨<lb/>
自憐久快屠門嚼欲住安能久茹芝<lb/>
　　　初到錦城<lb/>
溪遶層巒路遶溪飛梁相接挂晴霓山川王氣今何有<lb/>
巖谷靈蹤昔未躋十里松篁參羽仗半天樓閣倚雲梯<lb/>
<pb n="KR4d0087_WYG_007-12b"/>
勝遊欲盡無窮目未到桃源客已迷<lb/>
　　　何復教授以事待理<lb/>
負俗寧能累哲人昔賢由此致功名驥收鹽坂車前足<lb/>
琴得焦桐㸑下聲三獻荆山時未識一鳴齊鳥衆方驚<lb/>
傳聞下詔搜遺逸勸講方思用老成<lb/>
　　　和富中容朝散值雨感懐<lb/>
節物驚心懶復嗟樽中酒盡復誰賒風撩雨脚俄成陣<lb/>
雪閣雲頭欲結花萬里可堪長作客一年將盡未還家<lb/>
<pb n="KR4d0087_WYG_007-13a"/>
自憐落落終難合白首詩書謾五車<lb/>
　　　謝贇闍梨見訪<lb/>
好在談經老上人衝風踏雪到江濱百篇出篋自新得<lb/>
一鉢隨身依舊貧終歲杜門逃俗士為師設榻對修筠<lb/>
蒲團藜杖焚香坐此意此時無㸃塵<lb/>
　　　和蒲左丞有美堂座上觀雪二首<lb/>
髙牙大纛晩登山巻帳飛觴不避寒十二玉樓橫閣道<lb/>
三千鐵甲壯師干封條巳驗遺蝗化平隴寧虞宿麥乾<lb/>
<pb n="KR4d0087_WYG_007-13b"/>
預喜豐年惟太守旋追賓從促杯盤<lb/>
破曉初驚失舊山瑶臺化出坐中寒江心凍合愁蛟蜃<lb/>
匣裏冰生吼莫干門閉洛陽人迹絶指穿東郭履痕乾<lb/>
鳳池不比梁園客咳唾珠璣落玉盤<lb/>
　　　和秦太虛湖上野步<lb/>
晩風疎日乍相親黯黯輕寒拂拂春觸目漸隨紅蕋亂<lb/>
經年不見緑條新寧論白黒人間世懶復雌黄紙上塵<lb/>
十里松陰窮野步暫時留得自由身<lb/>
<pb n="KR4d0087_WYG_007-14a"/>
　　　和沈世卿推官見寄<lb/>
倦看世態久低徊且置窮通近酒杯未忍一身閑處著<lb/>
暫容雙眼醉時開為呼阿武扶頭起擬與山公倒載囘<lb/>
好在東籬舊時菊無心凖擬白衣來<lb/>
　　　和劉元樂月夜寄賈耘老<lb/>
胡牀欲上庾公樓那復周南歎滯留皓魄光連鮫室午<lb/>
疎星冷浸洞庭秋錦袍有興思姑孰桃楫無心問莫愁<lb/>
喚取長江來入社不勞牛渚問行舟<lb/>
<pb n="KR4d0087_WYG_007-14b"/>
　　　酬吕明父學士<lb/>
當日功名指顧收一言悟主遇千秋去登霄漢如平地<lb/>
歸到雲山尚黒頭解組行叅蓮社客揮金坐揖醉鄉侯<lb/>
謝公不為蒼生起擁鼻重來可自由<lb/>
　　　送傅子正宣義<lb/>
漸漸烏竿五兩輕一帆秋色下江濱請纓北闕非無意<lb/>
捧檄南州且為親神驥解韁天上足風鵬摇翮日邊身<lb/>
歸途眯眼塵沙惡夢想西湖十里春<lb/>
<pb n="KR4d0087_WYG_007-15a"/>
　　　和元樂銷暑樓曉望<lb/>
遶郭溪山接四鄰身輕步躡一梯雲圖南羽翮摶空見<lb/>
倚北光芒入夜分蕪没池臺餘故事風流人物想前聞<lb/>
翛然便欲思招隱猿鶴還應怨舊羣<lb/>
　　　和寄朱文中<lb/>
仰髙當日誦成規想見風流盛一時魯國故知臧有後<lb/>
孔庭早見鯉能詩侵尋末路同傾蓋邂逅清談為解頤<lb/>
願借湖山容膝地為令松菊寄吾衰<lb/>
<pb n="KR4d0087_WYG_007-15b"/>
　　　和王明之見寄<lb/>
末路相逢首重囘紫芝眉宇向人開老來惟有風情在<lb/>
事去空憐歲月催憔悴不堪臨楚澤棲遲無路上燕臺<lb/>
少陵肺病疎杯斚想負花前載酒來<lb/>
　　　和酬施和叟宣徳<lb/>
山陰傾蓋兩綢繆十載重來鬢已秋往事侵尋如昨日<lb/>
故人牢落半滄洲流離道路生涯拙蕪没田園歲計休<lb/>
久要尚憐君子在為言雞黍亦遲留<lb/>
<pb n="KR4d0087_WYG_007-16a"/>
　　　吕使君生日<lb/>
司漏凌晨報曉籖曈曈赫日上重簷良辰已應純乾䇿<lb/>
吉夢先符大卜占棣蕚同時升紫禁棠陰由此駐彤襜<lb/>
一杯欲助邦人禱願借黄堂壽斚添<lb/>
　　　送澤之過維揚<lb/>
夢裏揚州十載間青樓陳迹故依然袍爭爛錦催詩筆<lb/>
雨濺明珠落酒船顧我老無騎鶴興羨君行及看花天<lb/>
囊中繡句歸應滿不負韋郎五色牋<lb/>
<pb n="KR4d0087_WYG_007-16b"/>
　　　和和叟第課還自都下<lb/>
青雲直上馬如龍來往泠然若御風髙步只應天咫尺<lb/>
舊遊寧寄浙西東升沉道路從今異邂逅比鄰此日同<lb/>
相見可堪懐抱冷需君徤語破樊籠<lb/>
　　　和和叟梅花<lb/>
百卉前頭第一芳低臨粉水浸寒光<hi>漢房陵有粉水</hi>巻簾初認<lb/>
雲猶凍逆鼻渾疑雪亦香鼎實自應終有待天真不假<lb/>
更勻粧江南望斷無來使且伴詩翁入醉鄉<lb/>
<pb n="KR4d0087_WYG_007-17a"/>
　　　再到錢塘呈㑹宗伯益<lb/>
負笈重來感舊遊流年衰鬢兩經秋湖山依舊渾相識<lb/>
風月愁人不自由尚有故交重冷榻可堪歸夢到滄洲<lb/>
誰憐壯志空凋落百鍊今為繞指柔<lb/>
　　　簡楊安國<lb/>
侯門誰預識馮驩歲晩寧知范叔寒傾蓋尚憐吾道在<lb/>
立談相信古人難開懐磊落無城府握手侵尋出肺肝<lb/>
共許異時終此去滿冠塵土待君彈<lb/>
<pb n="KR4d0087_WYG_007-17b"/>
　　　簡李伯益<lb/>
虀鹽度歲每無餘垂槖東歸口未餬貧裏交遊新斷絶<lb/>
老來光景半消除時情視我門前雀人好看君屋上烏<lb/>
尚喜敝廬連蔣徑願求佳句遞髯奴<lb/>
　　　九日無酒書呈漕使韓伯修大夫<lb/>
老大悲傷節物催酒腸枯涸壯心灰慙無白水真人分<lb/>
難致青州從事來倦筆懶從都市出醉眸剛為麯車囘<lb/>
黃花也似相欺得坐對空樽不肯開<lb/>
<pb n="KR4d0087_WYG_007-18a"/>
　　　過杭留别曹無逸朝奉<lb/>
陳蕃解榻為留連俯仰徒驚歲月遷故意斯人柰風雨<lb/>
多情於我獨山川可憐顔貌非前日依舊窮愁似去年<lb/>
後夜相思隔煙水夢魂空寄過江船<lb/>
　　　簡令由司理<lb/>
居連里巷室連甍多謝能容鑿壁生幸有餘光子何損<lb/>
豈無鄰好我先傾已知涉世蘧蘧夢但欲求田俋俋耕<lb/>
貧病久甘從棄置寧堪更累汝南評<lb/>
<pb n="KR4d0087_WYG_007-18b"/>
　　　張謀父乞花<lb/>
二頃田園汴泗東春來<hi>一作一春</hi>心事幾人同固知短綆無<lb/>
深汲又見新花發舊叢光氣著人渾欲醉妍華過眼旋<lb/>
成空冷官門外<hi>一作户</hi>無消息與報江南春信通<lb/>
　　　寄子閔<lb/>
道山清絶況真仙杜曲風流最近天曹濮于今真樂國<lb/>
股肱從昔著時賢今囘不辨終朝語此去無端久疾痊<lb/>
可念卧時遭末刼親陳埋没不知年<lb/>
<pb n="KR4d0087_WYG_007-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0087_WYG_007-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後山集巻七<lb/>
</p>
<p>
</p>
  </div>
</body>
</text>
</TEI>
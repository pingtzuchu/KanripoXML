<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>後山集巻二十二</head>
    <p>
<pb n="KR4d0087_WYG_022-1a"/>
欽定四庫全書<lb/>
　後山集巻二十二　　　　宋　陳師道　撰<lb/>
　　理究<lb/>
世謂孔老同時非也孟子闢楊墨而不及老荀子非墨<lb/>
老而不及楊莊子先六經而墨宋慎次之闗老又次之<lb/>
莊恵終焉其闗陽之後孟荀之間乎<lb/>
楊闗老莊四家本同而末異楊氏存身而絶物闗老尚<lb/>
理而下事<hi>闕老氏一句</hi>莊氏揉曲而過直<lb/>
<pb n="KR4d0087_WYG_022-1b"/>
樂始於人聲而被於物有情則有變不得其正故假無<lb/>
情以傳之而五音生焉及其末也遷無情以就有情而<lb/>
聲亂矣<lb/>
温文正公曰禮莫大於分分莫大於名何謂分君臣是<lb/>
也何謂名公侯卿大夫是也是不然君臣父子者名也<lb/>
親疎貴賤者分也公侯卿大夫者器也名生於器分生<lb/>
於名名以為表分以為限易曰天尊地卑天地名也尊<lb/>
卑分也孔子曰必也正名乎正父子之名也<lb/>
<pb n="KR4d0087_WYG_022-2a"/>
蘇長公曰道可以講習而知講習而知者學也非道也<lb/>
徳可以勉强而能勉强而能者善也非徳也<lb/>
賢而在下謂之天民賢而在上謂之天吏孟子所謂天<lb/>
之降大任者也<lb/>
孔子曰余非多學而識之一以貫之也學不可以不適<lb/>
道孟子曰博學而詳説之將以反説約也道必由學乎<lb/>
有君子之仁然後可以死可以無死有君子之義然後<lb/>
言必信言不必信<lb/>
<pb n="KR4d0087_WYG_022-2b"/>
五世之祖尊而不親庶長之兄親而不尊禮之别也今<lb/>
之學者讀其書則書而已誦其言則言而已此道之所<lb/>
以不明也<lb/>
文王之化至於田夫武人室婦行女莫不好善而紂乃<lb/>
自如化之不革殷之所以亡也武王可得而不誅乎<lb/>
賈誼之過秦以諭漢也陸機之辨亡以警晉也有經世<lb/>
之心焉<lb/>
儒者之論正而不變智者之論變而不正<lb/>
<pb n="KR4d0087_WYG_022-3a"/>
君子有常而非常智者無常而非常<lb/>
君子之交以其麗君子寡從擇其類也小人無擇麗既<lb/>
合矣故曰實繁有徒君子小人並則小人勝何則衆也<lb/>
況君子之所棄皆與羣矣不亦衆乎<lb/>
君子和而不同譬之州焉有守有貳有僚有屬凡事可<lb/>
而後行謂之和世徒見其上下如一遂以爲黨不亦誤<lb/>
乎不知一有不可則不可行也<lb/>
堯老而舜攝君薨聴於冢宰古之制也母后臨政自秦<lb/>
<pb n="KR4d0087_WYG_022-3b"/>
宣太后始也<lb/>
聖人之心静聲中五行故禹以聲為律也伶倫聴鳳鳴<lb/>
以製律鳳者鳥之聖者也衆人之心亂視聴不得其正<lb/>
其作樂也其音淫鄭衛是也唯聖作樂唯賢重音情動<lb/>
於心而發於言形于手足誠之至也故復用以感人歌<lb/>
以效其聲舞以效其動樂自外來而感之深者以其出<lb/>
於中也<lb/>
釋名云皇帝王者君也而學者謂有優劣誤矣<lb/>
<pb n="KR4d0087_WYG_022-4a"/>
三代之治公與義而已封建是也王侯皆君也王不王<lb/>
則諸侯可以王以不私其後而與天下共之公也絀不<lb/>
肖以伸賢義也<lb/>
道者體也徳者體之相也行者體之用也譬之人焉身<lb/>
者道也耳目口鼻手足徳也背負腹受肩任首荷者行<lb/>
也<lb/>
子思曰喜怒哀樂未發謂之中發而皆中節謂之和中<lb/>
者徳也和者行也有聲則有聴有見則有視與物而動<lb/>
<pb n="KR4d0087_WYG_022-4b"/>
者衆人之行也無視無聴感物而應者徳之行也<lb/>
易曰君子以成徳為行言行出于徳也<lb/>
易曰精氣為物逰魂為變是故知鬼神之情狀葢合則<lb/>
為人散則為鬼鬼之情狀人之情狀也此輪迴之説也<lb/>
中州葬用五姓閩人家有仕者則為商姓中州用三穴<lb/>
而附自江以南葬<hi>闕一字</hi>而已各有吉㐫其可信乎吾州<lb/>
陳氏之葬有物焉如豕大如馬出於穴既而死者相繼<lb/>
其可不信乎故雖先王尚卜筮敬鬼神不敢違也惟不<lb/>
<pb n="KR4d0087_WYG_022-5a"/>
求其福矣夫隂有鬼神猶世之守宰也出其一令人不<lb/>
得而違何獨至於鬼神而違之鬼神不得而知故假術<lb/>
以求則術可違乎漢擇昏日而諸家異説則術不可一<lb/>
也今用一家法避㓙從吉示有畏于鬼神則可矣既不<lb/>
求福則術之精粗不必校也雖然用人不如用龜蓍也<lb/>
術者常也占者變也常不足以盡變<lb/>
兵二法制之師太公管樂諸葛是也法不足而用謀謀<lb/>
不足而用詐孫吳是也<lb/>
<pb n="KR4d0087_WYG_022-5b"/>
不務本而爲末者悖也有其文而無實者僞也<lb/>
義者制也以正行之得失譬諸則焉形之偏正木之曲<lb/>
直水之淺深物之長短可得而知之也禮者理也以約<lb/>
行之過與不及如水之防不得左右如居之門以限内<lb/>
外權者量也以明行之輕重可以爲可以不爲而後有<lb/>
權而權之與物更爲輕重捨輕而從重也改法者不知<lb/>
其前制法者不知其後<lb/>
七國之戰用衆而已故合則勝離則敗秦畏諸侯之合<lb/>
<pb n="KR4d0087_WYG_022-6a"/>
從與其兼并也故親則離之攻則救之既不使之和又<lb/>
不使之立而後天下可專有也其爲計不過游説間之<lb/>
積威脅之而已然秦之人常有盡利之心故其謀專行<lb/>
之不廢以有天下諸侯之人茍而已矣緩則相棄急則<lb/>
相救卒以此亡<lb/>
秦之力不足以敵諸侯故利于割地不利于戰而示天<lb/>
下以好戰之形隂使説士道之以和諸侯之力足以敵<lb/>
秦而輕於割地重於戰示秦以怯鬬之情此其所以亡<lb/>
<pb n="KR4d0087_WYG_022-6b"/>
也<lb/>
東方生和而近迂然不同也爲柳下氏而過之者乎孔<lb/>
子謂學柳下惠未有如魯之男子者也<lb/>
灌嬰不爲吕氏擊齊而與連和以待變除魏勃以弭亂<lb/>
可謂知矣而不知勃之佯怯也故非君子智有所短仁<lb/>
有所闕安石屈郗超叔夜傲鍾㑹此其生死之由其清<lb/>
而未仁乎<lb/>
嵇叔夜居于野而司馬氏知之阮嗣宗居於朝而人以<lb/>
<pb n="KR4d0087_WYG_022-7a"/>
爲狂故二子同避晉而有存亡盖叔夜匿形而見志嗣<lb/>
宗出身而納智故君子以爲宻<lb/>
晉公以賈充而存亦以充而亡所謂既以此始必以此<lb/>
終天之道也<lb/>
李斯焚書殺士非爲秦計自爲計爾其意自智而愚人<lb/>
使無范雎之間穰侯蔡澤之困應侯者不知趙髙代之<lb/>
不必學也故其計非特亡身而亡秦也<lb/>
昭烈謂武侯曰子如不肖君自取之其勤勞一世盖不<lb/>
<pb n="KR4d0087_WYG_022-7b"/>
爲漢計豈爲子孫計哉乃周公之用心也<lb/>
劉毅家四壁而一擲百萬以爲英雄小遇鵞炙乞丐如<lb/>
奴婢孰謂英雄以一臠動其心㢤<lb/>
孔子曰棖也慾焉得剛剛以勝欲非勝人也故自用之<lb/>
謂英自勝之謂雄<lb/>
　<lb/>
　<lb/>
　後山集巻二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>後山集巻二十三</head>
    <p>
<pb n="KR4d0087_WYG_023-1a"/>
欽定四庫全書<lb/>
　後山集巻二十三　　　　宋　陳師道　撰<lb/>
　　詩話<lb/>
王師圍金陵唐使徐鉉來朝鉉伐其能欲以口舌解圍<lb/>
謂太祖不文盛稱其主博學多藝有聖人之能使誦其<lb/>
詩曰秋月之篇天下傳誦之其句云云太祖笑曰寒士<lb/>
語爾吾不道也鉉内不服謂大言無實可窮也遂以請<lb/>
殿上驚懼相目太祖曰吾㣲時自秦中歸道華山下醉<lb/>
<pb n="KR4d0087_WYG_023-1b"/>
卧田間覺而月出有句曰未離海底千山黒纔到天中<lb/>
萬國明鉉大驚殿上稱夀<lb/>
孟嘉落㡌前世以爲勝絶杜子美九日詩云羞將短髪<lb/>
還吹㡌笑倩傍人爲正冠其文雅曠達不減昔人故謂<lb/>
詩非力學可致正須胷度中泄爾<lb/>
望夫石在處有之古今詩人共用一律惟劉夢得云望<lb/>
來已是㡬千歳只似當年初望時語雖拙而意工黄叔<lb/>
逹魯直之弟也以顧况爲第一云山頭日日風和雨行<lb/>
<pb n="KR4d0087_WYG_023-2a"/>
人歸來石應語語意皆工江南有望夫石每過其下不<lb/>
風即雨疑况得句處也<lb/>
歐陽永叔不好杜詩蘇子瞻不好司馬史記余每與黄<lb/>
魯直恠歎以爲異事<lb/>
費氏蜀之青城人以才色入蜀宫後主嬖之號花蕊夫<lb/>
人效王建作宫詞百首國亡入備後宫太祖聞之召使<lb/>
陳詩誦其國亡詩云君王城上竪降旗妾在深宫那得<lb/>
知四十萬人齊解甲更無一箇是男兒太祖悦盖蜀兵<lb/>
<pb n="KR4d0087_WYG_023-2b"/>
四十萬而王師方數萬爾<lb/>
韓退之南食詩云鱟實如惠文山海經曰鱟如惠文惠<lb/>
文秦冠也蠔相粘如山蠔牡蠣也<lb/>
白樂天云笙歌歸院落燈火下樓臺又云歸來未放笙<lb/>
歌散畫㦸門前蠟燭紅非富貴語看人富貴者也楊蟠<lb/>
金山詩云天末樓臺横北固夜深燈火見揚州王平甫<lb/>
云莊宅牙人語也解量四至吳僧錢塘白塔院詩曰到<lb/>
江吳地盡隔岸越山髙余謂分界堠子語也<lb/>
<pb n="KR4d0087_WYG_023-3a"/>
黄魯直云杜之詩法出審言句法出庾信但過之爾杜<lb/>
之詩法韓之文法也詩文各有體韓以文爲詩杜以詩<lb/>
爲文故不工爾<lb/>
黄魯直謂白樂天云笙歌歸院落燈火下樓臺不如杜<lb/>
子美云落花游絲白日靜鳴鳩乳燕青春深也孟浩然<lb/>
云氣蒸雲夢澤波撼岳陽城不如光涵太虛室波動岳<lb/>
陽樓爲雄渾也<lb/>
蘇子瞻曰子美之詩退之之文魯公之書皆集大成者<lb/>
<pb n="KR4d0087_WYG_023-3b"/>
也<lb/>
學詩當以子美爲師有規矩故可學退之於詩本無觧<lb/>
處以才髙而好耳淵明不爲詩寫其胷中之妙爾學杜<lb/>
不成不失爲工無韓之才與陶之妙而學其詩終爲白<lb/>
樂天爾<lb/>
退之詩云長安衆富兒盤饌羅羶葷不解文字飲惟能<lb/>
醉紅裙此老有二妓號絳桃栁枝故張文昌云爲出二<lb/>
佳女合彈琵琶筝也又爲李虚中墓誌敘當世名貴服<lb/>
<pb n="KR4d0087_WYG_023-4a"/>
金石藥欲生而死者數軰著之石藏之地下豈爲一世<lb/>
戒耶而竟以藥死故白傅云退之服硫黄一病竟不痊<lb/>
也<lb/>
荆公詩云力去陳言誇末俗可憐無補費精神而公平<lb/>
生文體數變暮年詩益工用意益苦故知言不可不慎<lb/>
也<lb/>
子美懷薛據云獨當省署開文苑兼泛滄浪學釣翁省<lb/>
署開文苑滄浪學釣翁據之詩也<lb/>
<pb n="KR4d0087_WYG_023-4b"/>
王摩詰云九天宮殿開閶闔萬國衣冠拜冕旒子美取<lb/>
五字閶闔開黄道衣冠拜紫宸而語益工<lb/>
楊大年傀儡詩云鮑老當筵笑郭郎笑他舞袖大琅璫<lb/>
若教鮑老當筵舞轉更琅璫舞袖長語俚而意切相傳<lb/>
以爲笑<lb/>
吳越王來朝太祖爲置宴出内妓彈琵琶王獻詞曰金<lb/>
鳳欲飛遭掣搦情脈脈看取玉樓雲雨隔太祖起拊其<lb/>
背曰誓不殺錢王<lb/>
<pb n="KR4d0087_WYG_023-5a"/>
武才人出慶夀宫色最後庭裕陵得之㑹教坊獻新聲<lb/>
爲作詞號瑶臺第一層<lb/>
宋玉爲髙唐賦序巫山神女遇楚兩王盖有所諷也而<lb/>
文士多效之者又爲傳記以實之而天地百神舉無免<lb/>
者余謂欲界諸天當有配偶其無偶者則無欲者也唐<lb/>
人記后土事以譏武后爾<lb/>
黄詩韓文有意故有工夫左杜則無工矣然學者先黄<lb/>
韓不由黄韓而爲左杜則失之拙易矣<lb/>
<pb n="KR4d0087_WYG_023-5b"/>
永叔謂爲文有三多看多做多商量多也<lb/>
余以古文爲三等周爲上七國次之漢爲下周之文雅<lb/>
七國之文壯偉其失騁漢之文華贍其失緩東漢而下<lb/>
無取焉<lb/>
陳繹批答曽魯公表曰爰露乞骸之請黄裳爲曽侍讀<lb/>
制曰備貟勸講乞骸備員乃表語非詔語也魯謂人曰<lb/>
使布何所道<lb/>
詩欲其好則不能好矣王介甫以工蘇子瞻以新黄魯<lb/>
<pb n="KR4d0087_WYG_023-6a"/>
直以竒杜子美之詩竒常工新易陳莫不好也<lb/>
熈寧初有人自常調上書迎合宰相意遂丞御史蘇長<lb/>
公戲之曰有甚意頭求富貴沒些巴鼻便姦邪有甚意<lb/>
頭沒些巴鼻皆俗語也某公用事排斥端士矯飾僞行<lb/>
范蜀公詠僧房假山曰倐忽平爲險分明假奪眞盖刺<lb/>
之也<lb/>
黄魯直謂荆公之詩暮年方妙然格髙而體下如云似<lb/>
聞青秧底復作龜兆坼乃前人所未道又云扶攜度陽<lb/>
<pb n="KR4d0087_WYG_023-6b"/>
燄窈窕一川花雖前人亦未易道也然學三謝失於巧<lb/>
耳<lb/>
蘇詩始學劉禹錫故多怨刺學不可不慎也晚學太白<lb/>
至其得意則似之矣然失於粗以其得之易也<lb/>
王荆公暮年喜爲集句唐人號爲四體黄魯直謂正堪<lb/>
一笑耳司馬温公爲武定從事同幕私幸營妓而公諱<lb/>
之嘗㑹僧廬公往迫之使妓踰垣而去度不可隱乃具<lb/>
道公戲之曰年去年來來去忙暫偷閑卧老僧牀驚回<lb/>
<pb n="KR4d0087_WYG_023-7a"/>
一覺遊仙夢又逐流鸎過短墻杭之舉子中老牓第其<lb/>
子以晚讓之客賀之曰應是窮通自有時人生七十古<lb/>
來稀如今始覺爲儒貴不著荷衣便著緋夀之醫者老<lb/>
娶少婦或嘲之曰偎它門戸傍他墻年去年來來去忙<lb/>
採得百花成蜜後爲他人作嫁衣裳眞可笑也<lb/>
熈寧初外學置官師職簡地親多在宴席徐有學官喜<lb/>
誶語同府苦之詠蠅以刺之曰衣服有時遭㸃染杯盤<lb/>
無日不追隨<lb/>
<pb n="KR4d0087_WYG_023-7b"/>
唐人不學杜詩惟唐彦謙與今黄庶謝師厚景初學之<lb/>
魯直黄之子謝之壻也其於二父猶子美之於審言也<lb/>
然過於出竒不如杜之遇物而奇也三江五湖平漫千<lb/>
里因風石而竒爾<lb/>
謝師厚廢居於鄧王左丞存其妹婿也奉使荆湖便道<lb/>
過之夜至其家師厚有詩云倒著衣裳迎戸外盡呼兒<lb/>
女拜燈前<lb/>
世稱杜牧南山與秋色氣勢兩相髙爲警絶而子美才<lb/>
<pb n="KR4d0087_WYG_023-8a"/>
用一句語益工曰千崖秋氣髙也魯直有癡弟畜漆琴<lb/>
而不御蟲蝨入焉魯直嘲之曰龍池生壁蝨而未有對<lb/>
魯直之兄大臨目見牀下以溺器畜生魚問知其弟也<lb/>
大呼曰我有對矣乃虎子養溪魚也<lb/>
歐陽公謫來陽聞其倅杜彬善琵琶酒間請之正色盛<lb/>
氣而謝不能公亦不復強也後彬置酒數行遽起還内<lb/>
㣲聞絲聲且作且止而漸近久之抱器而出手不絶彈<lb/>
盡暮而罷公喜甚過所望也故公詩云坐中醉客誰最<lb/>
<pb n="KR4d0087_WYG_023-8b"/>
賢杜彬琵琶皮作絃自從彬死世莫傳皮絃世未有也<lb/>
尚書郎張子野詞有云雲破月來花弄影簾幕捲花影<lb/>
隨風絮無影世稱誦之號張三影王介甫謂雲破月來<lb/>
花弄影不如李冠朦朧淡月雲來去也冠齊人爲六州<lb/>
歌頭道劉項事慷慨雄偉劉潜夫俠也喜誦之<lb/>
往時青幕之子婦妓也善爲詩詞同府以詞挑之妓答<lb/>
之曰清詞麗句永叔子瞻曾獨步似恁文章寫得出來<lb/>
當甚强<lb/>
<pb n="KR4d0087_WYG_023-9a"/>
黄詞云斷送一生惟有破除萬事無過盖韓詩有云斷<lb/>
送一生惟有酒破除萬事無過酒才去一字遂爲切對<lb/>
而語益峻又云杯行到手更留殘不道月明人散謂思<lb/>
相離之憂則不得不盡而俗士改爲留連遂使兩句相<lb/>
失正如論詩云一方明月可中庭可不如滿也子瞻謂<lb/>
孟浩然之詩韻髙而才短如造内法酒手而無材料耳<lb/>
魯直乞猫詩云秋來䑕軰欺猫死窺瓮翻盤攪夜眠聞<lb/>
道狸奴將數子買魚穿栁聘銜蟬雖滑稽而可喜千歳<lb/>
<pb n="KR4d0087_WYG_023-9b"/>
而下讀者如新<lb/>
龍圖孫學士覺喜論文謂退之淮西碑敘如書銘如詩<lb/>
子瞻謂杜詩韓文顔書左史皆集大成者也<lb/>
少游謂元和聖德詩於韓文爲下與淮西碑如出兩手<lb/>
盖其少作也<lb/>
王夫人晁載之之母也謂其子功名富貴有如韓魏公<lb/>
而未有文事也<lb/>
退之作記記其事耳今之記乃論也少游謂醉翁亭記<lb/>
<pb n="KR4d0087_WYG_023-10a"/>
亦用賦體<lb/>
莊荀皆文士而有學者其爲説劒成相賦篇與屈騷何<lb/>
異<lb/>
揚子雲之文好竒而卒不能竒也故思苦而詞艱善爲<lb/>
文者因事以出竒河江之行順下而已至其觸山赴谷<lb/>
風摶物激然後盡天下之變子雲惟好竒故不能竒也<lb/>
歐陽公謂退之爲樊宗師誌便似樊文其始出於司馬<lb/>
子長爲長卿傳如其文惟其過之故兼之也<lb/>
<pb n="KR4d0087_WYG_023-10b"/>
退之以文爲詩子瞻以詩爲詞如教坊雷大使之舞雖<lb/>
極天下之工要非本色今代詞手惟秦七黄九爾唐諸<lb/>
人不迨也<lb/>
韓退之上尊號表曰析木天街星宿清潤北嶽醫閭神<lb/>
鬼受職子曽子賀赦表曰鈎陳太㣲星緯咸著崑崙渤<lb/>
澥濤波不驚世盖莫能輕重之也後當有知之者<lb/>
國初士大夫例能四六然用散語與故事爾楊文公筆<lb/>
力豪贍體亦多變而不脱唐末與五代之氣又喜用古<lb/>
<pb n="KR4d0087_WYG_023-11a"/>
語以切對爲工乃進士賦體耳歐陽少師始以文體爲<lb/>
對屬又善敘事不用故事陳言而文益髙<lb/>
退之云王特進暮年表奏亦工但傷巧爾<lb/>
元祐初起范蜀公於家固辭其表曰六十三而致仕固<lb/>
不待年七十九而造朝豈云知禮是時文潞公年八十<lb/>
餘一召而來人各有所志也<lb/>
昔之黠者滑稽以玩世曰彭祖八百歳而死其婦哭之<lb/>
慟其鄉里共解之曰人生八十不可得而翁八百矣尚<lb/>
<pb n="KR4d0087_WYG_023-11b"/>
何尤婦謝曰汝軰自不諭耳八百死矣九百猶在也世<lb/>
以癡爲九百謂其精神不足也又曰令新視事而不習<lb/>
吏道召胥魁問之魁具道笞十至五十及折杖數令遽<lb/>
止之曰我觧矣笞六十爲杖十四耶魁笑曰五十尚可<lb/>
六十猶癡耶蘇長公取爲偶對曰九百不死六十猶癡<lb/>
唐語曰二十四考中書令謂汾陽王也而無其對或以<lb/>
問平甫平甫應聲曰萬八千戸冠軍侯不惟偶對精切<lb/>
其貴亦相當也<lb/>
<pb n="KR4d0087_WYG_023-12a"/>
范文正公爲岳陽樓記用對語説時景世以爲竒尹師<lb/>
魯讀之曰傳竒體耳傳竒唐裴硎所著小説也<lb/>
柳三變逰東都南北二巷作新樂府骫骳從俗天下詠<lb/>
之遂傳禁中仁宗頗好其詞每對酒必使侍妓歌之再<lb/>
三三變聞之作宫詞號醉蓬萊因内官逹後宮且求其<lb/>
助仁宗聞而覺之自是不復歌其詞矣㑹改京官乃以<lb/>
無行黜之後改名永仕至屯田貟外郎<lb/>
寧拙毋巧寧樸毋華寧粗毋弱寧僻毋俗詩文皆然<lb/>
<pb n="KR4d0087_WYG_023-12b"/>
魏文帝曰文以意爲主以氣爲輔以詞爲衛魏文不足<lb/>
以及此其有所傳乎<lb/>
魯直與方䝉書曰頃洪甥送令嗣二詩風致灑落才思<lb/>
髙秀展讀賞愛恨未識面也然近世少年多不肯治經<lb/>
術及精讀史書乃縱酒以昉詩故詩人致逺則泥想逹<lb/>
源自能超卓之必皆離此諸病謾及之耳與洪朋書云<lb/>
龜父所寄詩語益老健甚慰相期之意方君詩如鳳雛<lb/>
出鷇雖未能翔于千仞竟是真鳳凰爾與潘邠老書曰<lb/>
<pb n="KR4d0087_WYG_023-13a"/>
大受今何在其詩甚有理致語又工也<lb/>
又曰但詠五言覺翰墨之氣如虹猶足貫日爾<lb/>
老杜云長鑱長鑱白木柄我生托子以爲命黄獨無苗<lb/>
山雪盛短衣數挽不揜脛往時儒者不解黄獨義改爲<lb/>
黄精學者承之以余考之盖黄獨是也本草赭魁淫黄<lb/>
獨肉白皮黄巴漢人蒸食之江東謂之土芋余求之江<lb/>
西謂之土卵煮食之類芋魁云<lb/>
余讀周書月令云反舌有聲佞人在側迺解老杜百舌<lb/>
<pb n="KR4d0087_WYG_023-13b"/>
過時如發口君側有讒人之句<lb/>
韋蘇州詩云憐君卧病思新橘試摘才酸亦未黄書後<lb/>
欲題三百顆洞庭須待滿林霜余往以爲盖用右軍帖<lb/>
中贈子黄柑三百者比見右軍一帖云奉橘三百枚霜<lb/>
未降未可多得蘇州蓋取諸此<lb/>
余評李白詩如張樂於洞庭之野無首無尾不主故常<lb/>
非墨工槧人所可擬議吾友黄介讀李杜優劣論曰論<lb/>
文正不當如此余以爲知言<lb/>
<pb n="KR4d0087_WYG_023-14a"/>
禮部貟外裴説寄邉衣詩曰深閨乍冷開香篋玉筯㣲<lb/>
㣲濕紅頰一陣霜風殺栁條濃煙半夜成黄葉重重白<lb/>
練明如雪獨下閑階轉凄切祗知抱杵𢷬秋砧不覺髙<lb/>
樓已無月時聞塞鴈聲相喚紗忩只有燈相伴㡬展齊<lb/>
紈又懶裁離腸恐逐金刀斷細想儀形執牙尺回刀剪<lb/>
破澄江色愁捻銀針信手縫惆悵無人試寛窄時時舉<lb/>
手勻殘淚紅牋漫有千行字書中不盡心中事一半慇<lb/>
懃託邊使裴説詩句甚麗零陵總記載説詩一篇猶詼<lb/>
<pb n="KR4d0087_WYG_023-14b"/>
諧也<lb/>
世語云蘇明允不能詩歐陽永叔不能賦曽子固短于<lb/>
韻語黄魯直短于散語蘇子瞻詞如詩秦少游詩如詞<lb/>
韓詩如秋懷别元協律南溪始泛皆佳作也鮑昭之詩<lb/>
華而不弱陶淵明之詩切於事情但不文耳<lb/>
子厚謂屈氏楚詞如離騷乃效頌其次效雅最後者效<lb/>
風<lb/>
右丞蘇州皆學於陶正得其自在<lb/>
<pb n="KR4d0087_WYG_023-15a"/>
眉山長公守徐嘗與客登項氏戲馬臺賦詩云路失玉<lb/>
鈎芳草合林中白鶴野泉清廣陵亦有戲馬臺其下有<lb/>
路號玉鈎斜唐髙宗東封有鶴下焉乃詔諸州爲老氏<lb/>
築宮名以白鶴公盖誤用而後所取信故不得不辨也<lb/>
裕陵嘗謂杜子美詩云勲業頻看鏡行藏獨倚樓謂甫<lb/>
之詩皆不迨此<lb/>
吕某公歸老於洛常遊龍門還閽者執筆歴請官稱公<lb/>
題以詩云思山乗興看山回烏㡌綸巾入帝臺門吏不<lb/>
<pb n="KR4d0087_WYG_023-15b"/>
須詢姓字也曾三到鳳池來<lb/>
曹南院爲秦帥唃氏方興舉國入寇公自出禦之戰於<lb/>
三都谷大敗之唃氏遂衰其幕府獻詩云賢守新城盖<lb/>
代功臨危方始見英雄三都谷路全師入十萬邊塵一<lb/>
戰空殺氣尚疑横塞外捷音相繼徧寰中君王看降如<lb/>
綸命旌節前馳馬首紅<lb/>
太祖夜幸後池對新月置酒問當直學士爲誰曰盧多<lb/>
遜召使賦詩請韻曰些子兒其詩云太液池邉看月時<lb/>
<pb n="KR4d0087_WYG_023-16a"/>
好風吹動萬年枝誰家玉匣新開鏡露出清光些子兒<lb/>
太祖大喜盡以坐間飲食器賜之<lb/>
韓魏公爲陜西安撫開府長安李待制師中過之李有<lb/>
詩名席間使爲官妓賈愛卿賦詩云願得貔貅十萬兵<lb/>
犬戎巢穴一時平歸來不用封侯印只問君王乞愛卿<lb/>
某守與客行林下曰柏花十字裂顧客對其倅晚食菱<lb/>
方得對云菱角兩頭尖皆俗諺全語也<lb/>
杭妓胡楚龍靚皆有詩名胡云不見當時丁令威年來<lb/>
<pb n="KR4d0087_WYG_023-16b"/>
處處是相思若將此恨同芳草却恐青青有盡時張子<lb/>
野老于杭多爲官妓作詩與胡而不及靚靚獻詩云天<lb/>
與羣芳十様葩獨分顔色不堪誇牡丹芍藥人題遍自<lb/>
分身如鼓子花野於是爲作詞也<lb/>
王岐公詩喜用金璧珠碧以爲富貴而其兄謂之至寳<lb/>
丹也閩士有好詩者不用陳語常談寫投梅聖俞荅書<lb/>
曰子詩誠工但求能以故爲新以俗爲雅爾<lb/>
蘇公居潁春夜對月王夫人曰春月可喜秋月使人愁<lb/>
<pb n="KR4d0087_WYG_023-17a"/>
耳公謂前未及也遂作詞曰不似秋光只與離人照斷<lb/>
腸而老杜云秋月解傷神語簡而益工也<lb/>
余登多景樓南望丹徒有大白鳥飛近青林而得句云<lb/>
白鳥過林分外明謝朓亦云黄鳥度青枝語巧而弱而<lb/>
杜云白鳥去邊明語少而意廣余每還鄉里而每覺老<lb/>
復得句云坐下漸人多而杜云坐深鄉里敬而語極工<lb/>
乃知杜詩無不有也<lb/>
周盤龍以武功爲散騎常侍齊武帝戲之曰貂蟬何如<lb/>
<pb n="KR4d0087_WYG_023-17b"/>
兠鍪對曰貂蟬生於兠鍪外大父潁公罷相建節出帥<lb/>
太原其詩曰兠鍪却是貂蟬出敢用前言戯武夫李待<lb/>
制師中以相業自任嘗帥秦以事去其詩曰兠鍪不勝<lb/>
任猶可冠貂蟬<lb/>
東坡居惠廣守月餽酒六壺吏嘗跌而亡之坡以詩謝<lb/>
曰不謂青州六從事翻成烏有一先生<lb/>
王瓬平甫之子嘗云今語例襲陳言但能轉移爾也稱<lb/>
秦詞愁如海爲新竒不知李國主已云問君能有㡬多<lb/>
<pb n="KR4d0087_WYG_023-18a"/>
愁恰似一江春水向東流但以江爲海爾<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0087_WYG_023-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後山集巻二十三<lb/>
</p>
<p>
</p>
  </div>
</body>
</text>
</TEI>
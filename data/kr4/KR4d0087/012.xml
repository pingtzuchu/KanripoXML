<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>後山集巻十二</head>
    <p>
<pb n="KR4d0087_WYG_012-1a"/>
欽定四庫全書<lb/>
　後山集巻十二　　　　　宋　陳師道　撰<lb/>
　　記<lb/>
　　　思白堂記<lb/>
元豐四年余逰吳過秀見林侯侯家於蘇而宦學於杭<lb/>
能道其江湖山林之美逰覽之樂而甚愛思白堂也其<lb/>
秋八月就舍錢塘問思白之堂而往觀焉臨淵而望西<lb/>
山樓觀出焉淵昧而林茂魚鳥樂焉江海山澤林廬之<lb/>
<pb n="KR4d0087_WYG_012-1b"/>
氣相錯風林水麓鳥獸之聲相亂而雨霜寒暑晝夜之<lb/>
變不齊也慨然懐顧昔人之風聲而樂一時之得意宜<lb/>
侯之甚愛而不忘也而耆老豪傑文學之士請載之石<lb/>
以侈其賜余未有以辭也湖之東洲保寧之寺故唐刺<lb/>
史白公居易燕逰之所也近時律師某治其後堂而請<lb/>
於侯於是名之以致其思又大書之以表其處而思白<lb/>
之號聞於吳中夫前世逰居之士有傳於後者多矣獨<lb/>
有意於白公何耶進則效其忠退則存其身仁以成政<lb/>
<pb n="KR4d0087_WYG_012-2a"/>
文以成言此公之行而後世士大夫之所為思也公為<lb/>
刺史知民之嗇於水築塘浚井利至今豈特士大夫之<lb/>
思哉夫怨其所惡思其所好人之所同士以徳言民以<lb/>
功利其所異也而吏無全能故上下之論不一若公則<lb/>
思者衆矣士之為善誠無事於言而行終其身功盡於<lb/>
事必待言而後傳則又不可巳也公言見於書行見於<lb/>
史故今有以思之此言之不忘而記之所以作也林侯<lb/>
嘗以集賢校理通判秀州今為尚書禮部郎中其文學<lb/>
<pb n="KR4d0087_WYG_012-2b"/>
行治畧與公等後之人又將思之其可辭乎明年而余<lb/>
北歸又明年而為之記不知余文使人思之如兩侯否<lb/>
六年八月十日彭城陳師道記<lb/>
　　　二亭記<lb/>
居則行其仁仕則行其義家非仁不親君臣之際又有<lb/>
義焉仁始於身内有以使同其樂於天外有以使同其<lb/>
好於人故宫室苑囿以燕其居車馬器服以效其用賔<lb/>
射燕饗以廣其意故能羣天下而世守焉錢塘關氏於<lb/>
<pb n="KR4d0087_WYG_012-3a"/>
其居之右地積土為坂伐石為壇而藝以藥坂之下有<lb/>
甘井焉挾以二室左竹右木㫁而不斵命其坂曰藥坂<lb/>
壇曰芝壇井曰丹井左曰巢亭右曰節亭自是關氏之<lb/>
父兄子弟仕而休者與夫學而未仕者朝夕在焉府縣<lb/>
之吏郷邑之老與夫四方之過賓間從其遊所樂雖異<lb/>
而各有得焉嗚呼可謂仁其身矣引而近之守莫固焉<lb/>
推而外之政莫善焉關氏為吳大家世有彦士其宦於<lb/>
朝者三人仕於州縣者四人處而學者又十有幾人因<lb/>
<pb n="KR4d0087_WYG_012-3b"/>
而大之其興乎蜀方士李翁曰石有玉可攻甘井可化<lb/>
丹砂而未試也後有貪者將剥石以賈玉竭井以市砂<lb/>
關氏盛衰於是見之作亭之明年關氏之良彦瞻來京<lb/>
師以告其僚友㳺舊於是士大夫之能詩者皆為賦之<lb/>
而屬余為之記元祐元年八月丙戌彭城陳師道記<lb/>
　　　徐州學記<lb/>
夫祭之有報以反本也是故食則祭先飯飲則祭先酒<lb/>
耕則祭先穡桑則祭先蠶畜則祭先牧祭䕫於樂祭龍<lb/>
<pb n="KR4d0087_WYG_012-4a"/>
於社祭棄於稷祭臯陶於理祭周公孔子於學祀周公<lb/>
非也治始於伏犧更虞夏商至周而大僃行始於伊尹<lb/>
更夷叔桞下惠至孔子而大成蓋治成於周公行成於<lb/>
孔子故學者主焉自唐改禮孔顔及今元豐繼以鄒孟<lb/>
其與後之學者從祀而禮成徐故無學天禧幾年承相<lb/>
濮陽李公迪來守改廟為學置師弟子請名與田以教<lb/>
養之徐人始興於學而仕者衆矣徐地東近齊魯北屬<lb/>
趙魏南引江淮西通梁宋四通六達之郊南北之亢頸<lb/>
<pb n="KR4d0087_WYG_012-4b"/>
也南守則畧河南山東北守則瞰淮江故於兵家為守<lb/>
攻之不克時民亦連年厯戰力極而亡故進則可攻退<lb/>
則可守形利勢便先發後從故項氏當都臨制四方宋<lb/>
武常守并護南北晉隋之間實以重兵稱謂大府盖古<lb/>
用武之國故其人悍堅恃氣尚力易為剽竊然質直謹<lb/>
言諾寧死不隠故犯者雖衆而易治盖可撫而教也熙<lb/>
寧幾年始置官師廣弟子員元祐四年中書舎人番陽<lb/>
彭公出守使其從事告於廟而新之又加其舊明年學<lb/>
<pb n="KR4d0087_WYG_012-5a"/>
成公率其屬文武之士祭以告焉於是州之學士大夫<lb/>
耆老子弟樂公之承上而報本也合而為詩以侈後觀<lb/>
其詞曰<lb/>
獲<hi>一作洙</hi>泗之間大彭之國霸者之餘以武為俗䧺桀之<lb/>
氣樂於盜賊亦有仁政莫救其成國之有學王教以明<lb/>
示之好惡靡有不承廟學崇新自我兩公皇化其東徐<lb/>
方攸同桓桓三聖七十其徒俯僂而趨有嚴其初有堂<lb/>
有庭居有室廬右絃左書伐鼔于于成則有毁物惟其<lb/>
<pb n="KR4d0087_WYG_012-5b"/>
常前者不已後者其忘<lb/>
　　　思亭記<lb/>
甄故徐富家至甄君始以明經教授鄉稱善人而家益<lb/>
貧更數十歳不克𦵏其貸邑里𦵏其父母兄弟凡幾喪<lb/>
邑人憐之多助之者既𦵏益樹以木作室其旁而問名<lb/>
於余余以謂目之所視而思從之視干戈則思鬬視刀<lb/>
鋸則思懼視廟社則思敬視第家則思安夫人存好惡<lb/>
喜懼之心物至而思固其理也今夫升髙而望松梓下<lb/>
<pb n="KR4d0087_WYG_012-6a"/>
丘壠而行墟墓之間棘荆莽然狐兔之跡交道其有不<lb/>
思其親者乎請名之曰思亭親者人所不忘也而君子<lb/>
慎之故為墓於郊而封溝之為廟於家而嘗禘之為哀<lb/>
為忌而悲哀之所以存其思也其可忘乎雖然自親而<lb/>
下至於服盡服盡則情盡情盡則忘之矣夫自吾之親<lb/>
而至於忘之者逺故也此亭之所以作也凡君之子孫<lb/>
登斯亭者其有忘乎因其親以廣其思其有不興乎君<lb/>
曰博哉子之言也吾其庶乎曰未也賢不肖異思後豈<lb/>
<pb n="KR4d0087_WYG_012-6b"/>
不有望其木思以為材視其榛棘思以為薪登其丘墓<lb/>
思發其所藏者乎於是遽然流涕以泣曰未也吾為子<lb/>
記之使君之子孫誦斯文者視其美以為勸視其惡以<lb/>
為戒其可免乎君攬涕而謝曰免矣遂為之記元祐七年<lb/>
八月三日<lb/>
　　　彭城移獄記<lb/>
徐居東方為南境梁楚之郊其地四來無林澤之阻其<lb/>
民拙木無武擊之技而其治多獄其獄多盜多刼論以<lb/>
<pb n="KR4d0087_WYG_012-7a"/>
重典購以重賞死者嵗以百計購以巨萬計余徐人也<lb/>
知其說焉慶厯嘉祐之間曹濮兩州稱為盜區始用權<lb/>
制而徐故無也治平末有為徐守舎蕭盜夜穴其室私<lb/>
其裝焉於是請用重法而盜由是興古之為盜有三惰<lb/>
民無生業惡子多費取資於人凶年窮里老弱死閭巷<lb/>
壯者起而自救郡國亡命依阻探丸以緩朝夕今之為<lb/>
盜有二兩軍亡卒無以自存縣之尉士終更罷歸凡民<lb/>
去耒耜更邑市偷惰侈靡不能自達而其技足使也重<lb/>
<pb n="KR4d0087_WYG_012-7b"/>
法之盜有二姦猾誘民為盜而反告逐捕之吏以竊為<lb/>
強上下相通以掠服之不然毒死獄中以幸賞徐之盜<lb/>
有二其愚易㒺其拙不能自明凡為盜者五而徐之為<lb/>
盜九凡盜不急利則緩死而徐之盜以身為市而就死<lb/>
也凡盜抵法而徐之盜㒺於法也可不察乎夫刑之不<lb/>
勝盜久矣故季康子以為患智之不勝盜久矣故趙京<lb/>
兆盜謀輙覺而不能禁也購之不勝盜久矣為購以盡<lb/>
敵也盜可盡乎然則前三者可不可也劉叔貢父為曹<lb/>
<pb n="KR4d0087_WYG_012-8a"/>
州盜賊衰息犴獄屢空或問弭盜之術叔貢父曰吾何<lb/>
術焉不以重地視之而巳有為句容令多盜改置社稷<lb/>
而加禮焉既而盜止先君子所說先吏所為世必以為<lb/>
難而今人所行世所共知者復何難哉蓋世以簿書訟<lb/>
獄為治故意不及其外而一切絶之非行之難而不為<lb/>
也此兩人者特一其所遇敬其所事而其效如此又况<lb/>
古人之善其身而行之者乎彭城獄故近市汶陽梁叔<lb/>
忱廢縣圃而徙之為南北之室以時寒暑不以考掠而<lb/>
<pb n="KR4d0087_WYG_012-8b"/>
獄益明叔忱為令有能方地數百厯年數十未有其比<lb/>
余為徐學官過之見其興作而乞余為之記㑹徙潁不<lb/>
果作明年獄成使來告而記之後之人以余所稱為心<lb/>
以叔忱所治為法彭城之獄庶其清乎叔忱名子諒丞<lb/>
相莊肅公之孫以奉議郎知縣事云元祐七年六月十<lb/>
五日陳師道記<lb/>
　　　彭城縣令石記<lb/>
慶厯初西邊弛兵益脩政事謂吏之近民莫如令始出<lb/>
<pb n="KR4d0087_WYG_012-9a"/>
王官行縣事以休其民盖自選人三考用舉者為令令<lb/>
三考用舉者為京官京官滿三嵗為朝官蓋士之選者<lb/>
以選士治劇縣若相宜然而猶有不合者豈法使然哉<lb/>
徐為州部五縣而四用選令縣故為難治而彭城其尤<lb/>
也昔漢宣帝責成郡國守相班班聲蹟可紀今選士為<lb/>
令於古為加詳而吏治不盡如古其故何耶盖漢承秦<lb/>
弊綱目疎闊吏自為治故易為功而非王制今法令備<lb/>
具上下維持中才可以守而智者常患不盡其用故其<lb/>
<pb n="KR4d0087_WYG_012-9b"/>
治難無赫赫之功雖然善其身明其視聽使民有所恃<lb/>
而不冤亦可謂良有司矣司馬遷班固傳循吏不列縣<lb/>
令豈以縣非王官不登簡策畧而不書耶今皆天子命<lb/>
吏可不自勉使史氏有述焉令㕔故無記承議郎梁君<lb/>
始追紀其名氏列於石凡十九人記與不記不足為吏<lb/>
能否而梁君力能及之為有餘也元祐七年八月十四<lb/>
日陳師道記<lb/>
　　　披雲樓記<lb/>
<pb n="KR4d0087_WYG_012-10a"/>
曹故周之城國亡而為邑陶之故城是也陶之西南有<lb/>
丘焉禹貢所為陶丘墨子竹書紀年所謂釜丘圖記所<lb/>
謂南右山而州人所謂南魯太師之墓者也漢哀帝由<lb/>
定陶王而為天子尊其父恭王為皇帝置寢廟如祖宗<lb/>
周丘而城以為陵邑今州治是也州之北數里而近兩<lb/>
丘相屬六國魏王之墓也有岡自東北屈而西南隠如<lb/>
伏龍魏之所以葬也擇地而葬尚矣而曰魏隧王墓者<lb/>
以其始隧而葬也其後名州曰左城墓曰左山岡曰左<lb/>
<pb n="KR4d0087_WYG_012-10b"/>
岡記曰左山其下多左姓故名然莫得而考也余謂爾<lb/>
雅丘再成為陶釜者負也猶陶也而皇甫謐曰舜陶河<lb/>
濵而名郭璞又云在定陶城中者皆誤矣然則州之所<lb/>
治猶曹國之舊也朱公謂陶天下之中諸侯四通貨所<lb/>
交易班氏亦謂堯作成陽舜漁雷澤湯居亳故其土有<lb/>
先王之遺風重厚多君子好稼穡惡衣服以致畜藏秦<lb/>
漢去今未久而幽僻荒虛商旅不出其塗五代承唐之<lb/>
亂田里壯少棄本業酒食歌舞馳狗馬飾冠屨强悍喜<lb/>
<pb n="KR4d0087_WYG_012-11a"/>
攻刼佩刀引强指人之藏以為費至殺吏士冐城郭皆<lb/>
與古異世亦多變矣故常選用武吏重法厚賞擊伐斬<lb/>
殺獄市無虛日號曹濮為盜區吏常日夜訊掠證驗省<lb/>
文書出購募調兵選將期㑹赴告不得休息故郊無臺<lb/>
池苑囿而府無門館賔不勞贈吏無燕賜號為輔州大<lb/>
府而威重不稱豈上所崇極而下所觀聴者哉曹近京<lb/>
師皇化所先承平百年風俗移易金鼔不作獄市屢空<lb/>
吏始於其間興築除飾以待四方之賔與閭巷之士而<lb/>
<pb n="KR4d0087_WYG_012-11b"/>
來者繼焉堂館相望如諸侯居而連簷曲室坐者揮汗<lb/>
每盛夏常閉閣謝客於禮猶有闕也朝請大夫郭侯之<lb/>
為是州不忍盜賊其民必以仁恕而人益勸振其綱目<lb/>
百識具舉而府益無事又連嵗大穰稼有藏積其明年<lb/>
之春始因其舊廣而新之為披雲之樓其地之宜與登<lb/>
望之樂棟宇之制為一州之勝而其費盖不及民也夫<lb/>
人不可以久勞亦不可以乆逸逸者所以大勞也勞逸<lb/>
相濟然後身安而事治禮曰仲夏之月可以居髙明可<lb/>
<pb n="KR4d0087_WYG_012-12a"/>
以逺眺望昔吕不韋與其客記其所聞以為月紀則居<lb/>
髙矚逺乃先王之政也而世之吏道致期㑹程文書以<lb/>
為治蓋亦其一焉臺池苑囿燕射畋漁雖非政之所先<lb/>
亦非其所不為也今失先後之序與不勤其事而受其<lb/>
養者則有媿矣雖然吏之所以能有此者豈非世之承<lb/>
平嵗之豐穰而政之暇豫也耶則居其職者可不知乎<lb/>
余常從侯而登極目四顧則昔之范蠡慎到穰侯甯武<lb/>
子與夫漢魏之墓也其人非萬乘之君則其相也其功<lb/>
<pb n="KR4d0087_WYG_012-12b"/>
譽富貴文學辨議皆驚世而絶俗而今日之風霜荆棘<lb/>
狐貉之與穴也河濟之間禹之所治聲烈赫然而通川<lb/>
廣澤皆失其故處使人悲傷慷慨而興起盖可採而賦<lb/>
顧吾老矣力不足以及此而為之記紹聖四年十一月<lb/>
五日彭城陳師道記<lb/>
　　　汳水新渠記<lb/>
汳句於蕭其闕如玦水經謂河至滎陽莨蕩渠出焉渠<lb/>
至陽武其下為沙蔡水是也其出為隂溝儀至浚其下<lb/>
<pb n="KR4d0087_WYG_012-13a"/>
為渦别為汳汳至䝉别為獲餘波迤於進陽東厯蕭彭<lb/>
城入於泗注謂鴻溝官渡淄獲丹浚與渠一也禹塞滎<lb/>
澤而通渠於甫田其後河絶旃然入焉即索水也漢書<lb/>
地理志滎陽既有汴水又有莨蕩而受泲梁䝉有獲水<lb/>
首受淄獲至彭城入泗以余考之河渠書云自禹之後<lb/>
滎陽引河為鴻溝以通宋鄭陳蔡曹衛與濟汝淮泗㑹<lb/>
於楚而竹書紀年梁惠成王入河於甫田又引而東明<lb/>
非禹之舊也書曰濟入於河東出於陶丘北者入而復<lb/>
<pb n="KR4d0087_WYG_012-13b"/>
出也溢為滎者濟之别也滎波既豬障而東之也周官<lb/>
又謂豫之川滎洛幽兖之川河泲則河南無濟矣其謂<lb/>
莨蕩受濟禹塞滎澤而用河者皆失之漢志莨蕩無出<lb/>
淄獲無始盖畧之也余謂與經合而滎水諸書皆不載<lb/>
又疑渠汳為二而滎有一焉杜佑以經作於順帝之後<lb/>
詭誕無據而注叙渠源或河或泲或河泲合其說不一<lb/>
次其所引經紛錯悖戾而志亦闊畧不具辨始末盖皆<lb/>
不可考也自漢末河入於汳灌注兖豫永平中導汳自<lb/>
<pb n="KR4d0087_WYG_012-14a"/>
滎陽别而東北至千乘入於海而河復於是故瀆在新<lb/>
渠之南注所謂絶河而受索自此始隋開皇中因漢之<lb/>
舊導河入汳大業初合河索為通濟渠别而東南入於<lb/>
淮而故道竭今始東都受退水為臭河於畿為白溝於<lb/>
宋為長沙於單為石梁於徐為汳而入於南清南清故<lb/>
泗也盖自王都而東畿宋亳宿單濟之間千里四來而<lb/>
故道淺狹春夏不勝舟秋水大至亦不能受也蕭故附<lb/>
庸之國城小不足居民又列肆於河外每水至南里之<lb/>
<pb n="KR4d0087_WYG_012-14b"/>
民皆徙避之廬舎沒焉率數嵗一逢民以為病紹聖三<lb/>
年縣令朝奉郎張惇始自河西因故作新支為大渠合<lb/>
於東河以導滯而援溺於是富者出財壯者出力日勸<lb/>
旬勞既月而成邑人相與語曰渠議舊矣更數令不決<lb/>
而卒成於吾侯孰有惠而不報者乎於是不謀而同欲<lb/>
紀於石以屬余余謂張侯其居善守行峻而言直以成<lb/>
其名其任善義不畏不侮以登於治其可紀者多矣而<lb/>
諸父兄獨有見於此者何也夫善為治者人知其善而<lb/>
<pb n="KR4d0087_WYG_012-15a"/>
已至其所善盖莫得而言也渠之興作有迹其效在今<lb/>
此邑人之所欲書也遂為之書八月二十五日彭城陳<lb/>
師道記<lb/>
　　　佛指記<lb/>
建隆幾年皇師伐蜀<hi>一本云建隆初王師伐蜀</hi>曹卒有在行者樵芻<lb/>
山間數見光氣發地得石函藏佛指焉念無所置且畏<lb/>
奪乃破半臂而藏之老而歸兵乞丐道路開元寺法華<lb/>
院僧聞而收之厚其供御數嵗破半臂出以報焉後歸<lb/>
<pb n="KR4d0087_WYG_012-15b"/>
上生而僧持去客成武邑人迎供得舎利無數上生主<lb/>
者重寳通三論嚴律居衆供施不倦思有以還之㑹僧<lb/>
如東都過曹寳諭意他日赴供西里渡浰水遇而申之<lb/>
且厚其報僧行不輟寳反隨之及郭㑹僧市益焉其主<lb/>
見而訟之乃畱寳請於州而得焉骨裂蒼然而無感應<lb/>
疑為僧所欺也余迎致興國院率私屬而敬焉供茶三<lb/>
盞澄聚為華余謂寳曰非聖何以致此其體壊色變殆<lb/>
為物所觸耳如來鐵鉢祖師所傳曹溪所藏者南漢之<lb/>
<pb n="KR4d0087_WYG_012-16a"/>
霸迎入宫中傳之婦人應手而裂其何疑焉寳曰我以<lb/>
水<hi>一作作水</hi>玉匣而藏之使目可視而手不近可乎余應曰<lb/>
可退求於家無物可施為記其事使疑者信謗者悔富<lb/>
者施是亦助也語有之欲知前時視今日余以詞義名<lb/>
次四君而貧於一代其可以文施耶昔童子聚沙以戯<lb/>
見佛而施佛為授記之轉輪王福四之一其後百年阿<lb/>
育王是也轉論四王相好同佛而王膚如錯人不可近<lb/>
施之人勝故其報重施之物微故其報輕夫三界惟心<lb/>
<pb n="KR4d0087_WYG_012-16b"/>
萬法惟識無待於事而此何也盖等心而施則生與佛<lb/>
等沙與金等事奪於理故報隨於理心有分别則物有<lb/>
髙下理奪於事故報從於事豈不為心也耶夫輪王大<lb/>
福也特一念爾顧其心之何如我以文施其不可乎雖<lb/>
然佛之報身以萬徳窮其所以别各有因是以菩薩雖<lb/>
證道體而具萬行蓋未有無理之事無事之理也則以<lb/>
文施其有闕乎客有言曰曹近京師一有傳焉國將寳<lb/>
之覆且不保張之可乎余應之曰不然佛無去來而人<lb/>
<pb n="KR4d0087_WYG_012-17a"/>
有因縁因有厚薄故縁有時限縁之所在孰得止之前<lb/>
日也以悲為心明揚勸厲與衆興福則先佛之願若欲<lb/>
獨善而私有之雖縁於佛其非貪乎行不契聖鬼將奪<lb/>
之不待縁也寳以為然又曰我初出家抽架上書得證<lb/>
道歌先能成誦雖聽相論而喜性宗暇則讀之我豈與<lb/>
有縁乎三嵗之後將叅學於東南而終老焉余歎曰趙<lb/>
州臨濟皆曹人也今數百嵗矣嗣古導今將在子與夫<lb/>
人命呼吸間三嵗不亦逺乎與其悔後寧好先耶子與<lb/>
<pb n="KR4d0087_WYG_012-17b"/>
時競時不待子也紹聖三年八月十日居士陳師道記<lb/>
　　　是是亭記<lb/>
劉子佐巨野架室以居名曰是是之亭而語客曰吾剛<lb/>
不就俗介不容衆而人亦不吾容也故吾勉焉是其所<lb/>
是而不非其所非又懼與時而忘之也以吾居耳目屬<lb/>
焉亦盤盂几杖服佩之類也吾其免乎客笑之曰是是<lb/>
近諂非非近訕不幸而遇寧訕無謟以病劉子晁子聞<lb/>
而作曰事無常是亦無常非使天下舉以為非而子獨<lb/>
<pb n="KR4d0087_WYG_012-18a"/>
是之何所取正使天下舉以為是而子獨非之安得力<lb/>
而争諸嘗與子問津於無可無之塗而弭節乎兩忘之<lb/>
圃夫安知吾是之所在又為之賦以砭劉子陳子見而<lb/>
歎曰夫三子之言其皆有所激乎今夫是非叅於前子<lb/>
將稱其所是而黙其所非自以為得矣而曾不思黙而<lb/>
不稱則固巳非之矣使世皆愚也其有知之者矣吾懼<lb/>
子之不免夫是其所非則為諂非其所是則為訕是非<lb/>
不失其正二何有焉客之笑非子之病也夫道二理與<lb/>
<pb n="KR4d0087_WYG_012-18b"/>
事是也是非兩忘者理也有是與非者事也事待理而<lb/>
後立理待事而後行今使劉子忘而不有於事猶有闕<lb/>
乎晁子之砭非子之藥也劉子名某<hi>一本云劉子名義仲</hi>南康人<lb/>
其大父凝之有所不顧舉世挽之不能回也仕不合而<lb/>
去老於廬山之下廬陵文忠公為賦廬山髙也其父道<lb/>
原面數人短長不避權貴羣居聚語是是非非公無所<lb/>
隠聞者至心掉手失掩耳疾走而畧不以為意卒窮以<lb/>
死而天下歸重焉今劉子博覽偉辯刻身苦思既嗣其<lb/>
<pb n="KR4d0087_WYG_012-19a"/>
世向善讐惡亦不減其二父而能沉潛摧折以成其材<lb/>
故士君子皆樂告以善也孟子曰是非之心智之端也<lb/>
又曰無是非之心非人也薋菉之不知白黑之不分固<lb/>
士之所棄而盡言招過又昔人之所戒也然則何施而<lb/>
可乎夫明天下之是非者智也正天下之是非者任也<lb/>
進則見於事退則見於書子姑明之二者必有一矣紹<lb/>
聖四年二月五日彭城陳師道記<lb/>
　　　白鶴觀記<lb/>
<pb n="KR4d0087_WYG_012-19b"/>
徐山不泉州治之南有平泉焉深明潔甘旱潦自如泉<lb/>
之上有老氏宫其地為彭城之西鄉皆曰白鶴說者曰<lb/>
泉有鶴下焉故名觀鄉又因泉而名觀有記曰唐髙宗<lb/>
遺之所建也余讀杜光庭靈驗記曰天皇東封鶴集其<lb/>
壇使諸州為老氏築宫號以白鶴與石文合而說為妄<lb/>
其泉與鄉盖因觀而名也慶厯幾年築州之南郭吏從<lb/>
其學者求而不得乃曲其處以限焉泉與觀始異嘉祐<lb/>
中農者趙真病死夢御鶴適野視下如江湖傑木行列<lb/>
<pb n="KR4d0087_WYG_012-20a"/>
蛇厲守之既度控東山而下乃泗上定雲山也寤而愈<lb/>
以為老氏之祥盡其有以報焉道士劉歸真與其徒李<lb/>
道亨又協衆而繼之以成其名以石而屬余凡數嵗十<lb/>
餘請而不已則其可巳乎夫老釋氏之教並行於世而<lb/>
有衰盛世遂以為優劣又謂教有利有不利皆非也夫<lb/>
二氏離行而合委其所異者因於俗也至其隆替繫於<lb/>
世世之好惡則繫其習豈今之人於老氏未夙習乎昔<lb/>
莊生子休謂諸子闕老墨惠與已之道同出於六經而<lb/>
<pb n="KR4d0087_WYG_012-20b"/>
老莊各自為家蓋子休學於田生子方子方學於端木<lb/>
生子貢而列禦㓂庚桑楚皆寓言無實後之學者因而<lb/>
成書至漢兩劉校中書為七畧其序方伎有神仙諸子<lb/>
有道家而老莊並焉天神地祇三靈百神又皆出於禮<lb/>
官而今之為道者合而有之益以符咒法籙捕使鬼物<lb/>
皆老氏所不道然其祈報禍祥驅禳回起昭昭不誣而<lb/>
非余所能知也蓋自耼休而後士不明於理而術益工<lb/>
此其所以不振也耶而劉一士獨能有成豈不良哉雖<lb/>
<pb n="KR4d0087_WYG_012-21a"/>
然余有私焉劉行數千里受天師之籙於龍虎山未及<lb/>
行莊猶有待也今老矣盍輟其巳能而勤其未能乎李<lb/>
方壯可任以事而嗣其志也如是其有不興者乎元符<lb/>
元年九月甲寅東里陳師道撰<lb/>
　　　觀音院脩滿浄佛殿記<lb/>
物有盛衰人有向背向盛背衰人則逐物雖然向則盛<lb/>
背則衰物亦有待於人焉吾州之南山太平興國寺山<lb/>
之南北凡十有七院其東南隅别有勝果禪院始時寺<lb/>
<pb n="KR4d0087_WYG_012-21b"/>
之卧佛羅漢觀音為盛金罄之施門無虛日其後勝果<lb/>
興而三家替以故像毁不飾室毁不補革金不鳴而突<lb/>
無煙使人一視而等施則盛不極而事畢雖然人所避<lb/>
就物所豐悴豈智力所能元祐八年比丘某始合衆施<lb/>
既新其殿又載於石使人請者累至余學於釋氏願自<lb/>
效使不請且强與之况其請之勤耶夫始之非難而述<lb/>
之難積土為址伐山出木虛日費財世以為能而競焉<lb/>
易故而新就下而髙事半功倍謂因人成事而不為也<lb/>
<pb n="KR4d0087_WYG_012-22a"/>
惟然故天下之事莫不皆然豈特浮屠氏之役乎故其<lb/>
說以起廢為勝福則彼固知之矣院故有閣當諸山之<lb/>
衝屬兩洪之聲余從居者登而樂焉已而少者壯壯者<lb/>
老老者逝矣而前者之樂又為今之悲也身既與物同<lb/>
其盛衰心亦與時而遷謝則其所異者何乎覽者其自<lb/>
知之淳化初知制誥孫何以布衣來於時曹武忠王得<lb/>
罪右府以節來守門不納謁而一府無過之者院之楞<lb/>
嚴講師惠泉召而致館且為治行明年而登上第其次<lb/>
<pb n="KR4d0087_WYG_012-22b"/>
路棖來貳使事而屬之且曰急窮而忘報交素而逺名<lb/>
僧之英乎路未以為然也泉知其意去㳺吳遂不還路<lb/>
至之明日過則亡矣於是賦其堂則其所興壊盖知矣<lb/>
元符元年九月巳酉東里陳師道撰<lb/>
　　　御書記<lb/>
仁宗皇帝御書兩紙四字其文曰善法行政其璽文曰<lb/>
帝籙皇祐嘉祐之間以賜其臣江休復於是休復為集<lb/>
賢校理御試詳定官休復以文義誦説明習世務奉使<lb/>
<pb n="KR4d0087_WYG_012-23a"/>
有績列於名臣遂䝉顯揚能以翰墨歸藏於家而世守<lb/>
之其為平生之觀學者之榮至矣休復後為刑部郎中<lb/>
脩起居注以卒其孫端禮以示臣師道使記載皇帝所<lb/>
以照臨江氏假寵子孫明示來今臣蓋不得辭臣愚敬<lb/>
惟皇帝之於書極矣在位四十餘年外被四夷下逮百<lb/>
世口耳所傳紙墨所載徳政道化有不勝言其不習而<lb/>
能者豈聖人優為哉臣亦不敢賛也臣生於皇祐四年<lb/>
被䝉恩澤上下田里不畏不夭至於成人而不得望前<lb/>
<pb n="KR4d0087_WYG_012-23b"/>
驅之塵蹈後車之躅臣不勝至恨乃今幸得伏覽聖制<lb/>
見至人之用心附於不忘臣亦與有榮焉端禮學而不<lb/>
息文而又能世其家將復受賜矣元祐元年閏月已丑<lb/>
徐州彭城縣王鄉任化里臣師道昧死謹記<lb/>
　　　忘歸亭記<lb/>
熙寧七年尚書水部郎中開封劉君刺守金州平政嵗<lb/>
豐士民康樂廼作亭於北城之上以望牛山而臨漢水<lb/>
以樂府僚屬四方之㳺士名之曰忘歸之亭又使其客<lb/>
<pb n="KR4d0087_WYG_012-24a"/>
彭城陳師道記其意曰西城治漢上㳺廬舎弊陋市肆<lb/>
落莫名雖為州實不如秦楚下縣山林四塞行數百千<lb/>
里水道阻險轉縁山間懸流遞折觸石破舟回洑平淵<lb/>
深昧不測射工水蛭中人多死陸行憑陵因山梯石懸<lb/>
棧過險脩林叢竹悍蛇鷙獸卒出殺人家有蠱厲乘間<lb/>
行毒鄰里無過從行路不敢飲食擁掩䕃鬱日月隠蔽<lb/>
夜長晝短暄寒無時又多霧雨疾疢易作土疎河潤地<lb/>
氣發泄人多病脚廢丘故宫頽城敗塚達於四境狐鳴<lb/>
<pb n="KR4d0087_WYG_012-24b"/>
鳥聲日夜間作使人悵然懐歸凄然發歎揮然出淚於<lb/>
是相與登斯亭以向坐則又志意舒徐氣血和平蘧然<lb/>
而笑栩然而歌超然而忘歸其山川之美臨觀之樂不<lb/>
言可知言不能盡也士大夫去墳墓背田廬祖宗因友<lb/>
舊從戍於異域故雖君子無厭苦之志而有歸心居官<lb/>
有守義不得去念嵗月之永而憂不可極作為斯亭與<lb/>
人同樂以居而忘懐其志壯哉公以治人私以養生古<lb/>
之政也師道敢不承君之命<lb/>
<pb n="KR4d0087_WYG_012-25a"/>
　　　面壁庵記<lb/>
禪人祖圓覺老師自天竺來居嵩髙少林道埸盖面壁<lb/>
者九年二祖禪師斷臂立雪世舉知之而昧其處自少<lb/>
林行殿而西林篁䕃鬱千步而近度宻越阻羣山四臨<lb/>
前則少室諸峯嵱嵷連層後則五乳崒兀擁掩如舉手<lb/>
内向中峰之下乃其故處有泉泠然始至無水則杖刺<lb/>
地隨舉而涌引而東出世號以錫杖而叢榛族棘荒穢<lb/>
翳塞兔蹊雉域蛇鼯所舎樵數避焉元祐幾年留守簡<lb/>
<pb n="KR4d0087_WYG_012-25b"/>
翼張公求而得之始往過焉使作亭以識其處除地得<lb/>
址層甓宛然後十有餘年知登封縣樓异復往過之謂<lb/>
長老清江襄棘開道始有人聲馬迹再至則治矣盍復<lb/>
其故對曰下南山之木出西谷之竹伐薪以陶率少而<lb/>
役可立具其所乏者財爾异請任之於時衆治泰陵休<lb/>
於次异敬以請自監司與百局之執事及郡縣之令丞<lb/>
佐尉下逮工賈士庶不挽而同於是智者謀仁者施壯<lb/>
效其力工獻其技為堂為室圖像陳焉守衛有次門廡<lb/>
<pb n="KR4d0087_WYG_012-26a"/>
有列盖十朝而具既月而成林出芝十有二本華各異<lb/>
色莖如漆飾甘露雨於泉池夜有光氣四起屬天合為<lb/>
大練東西數十里嗚呼其興可量乎耶夫道一而今之<lb/>
教者三三家之後相與詆訾盖世異則教異教異則說<lb/>
異盡已之道則人之道可盡究其說則説亦究其相自<lb/>
也固宜三聖之道非異其傳與不傳也耶子孔氏之門<lb/>
顔閔冉皆無傳仲弓之後則有荀卿曾輿之後則有孟<lb/>
軻端木賜之後則莊休而荀孟莊之後無聞焉李氏之<lb/>
<pb n="KR4d0087_WYG_012-26b"/>
傳關尹尹之傳後無聞焉釋自能仁二十八世而為初<lb/>
祖祖之東六世而為曹溪至於今又十有五世而儒老<lb/>
子之徒欲與校其源委誤矣嗚呼道之不傳盖始於此<lb/>
厯嵗千百逮今而興豈有待於异耶建中靖國元年九<lb/>
月十八日居士陳師道撰比丘曇潛書<lb/>
　<lb/>
　<lb/>
　後山集巻十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0025_SBCK_024-1a"/>
曝書亭集卷第二十四<lb/>
　　　　　　　　　　　　秀水　朱彞尊　錫鬯<lb/>
　詞<lb/>
　　江湖載酒集<hi>上</hi>
　　　霜天曉角<hi>早秋放鶴洲池上作</hi>
靑桐垂乳容易凝珠露一縷金風飄落添㡬點豆花雨　簾<lb/>
戸翦燈語草蟲飛不去坐愛水亭香氣是藕葉最多處<lb/>
　　　髙陽臺<hi>并序</hi>
吳江葉元禮少日過流虹橋有女子在樓上見而慕之竟至<lb/>
病死氣方絶適元禮復過其門女之母以女臨終之言告葉<lb/>
葉入哭女目始暝友人爲作傳余記以詞<lb/>
橋影流虹湖光映雪翠簾不卷春深一寸横波斷腸人在樓<lb/>
<pb n="KR4f0025_SBCK_024-1b"/>
陰游絲不繫羊車住倩何人傳語靑禽最難禁倚徧雕䦨夢<lb/>
徧羅衾　重來巳是朝雲散悵明珠佩冷紫玉煙沈前度桃<lb/>
花依然開滿江潯鍾情怕到相思路盼長隄草盡紅心動愁<lb/>
吟碧落黄泉兩處誰尋<lb/>
　　　柳梢靑<hi>和沈山子西湖後游之作</hi>
障羞羅扇花時猶記者邊曽見曲录䦨干玲瓏牎戸也都尋<lb/>
徧　兩峰依舊靑靑但不比睂梢平逺第一難忘重來崔護<lb/>
去年人面<lb/>
　　　原作<hi>嘉興</hi>沈　進<hi>山子</hi>
　十二重樓是誰珠箔雙掩銀鈎桃葉春潮楊花暮雨一段<lb/>
　閒愁　飛來沙際輕鷗芳草外春風舊游團扇歌殘羅衣<lb/>
　試罷人上蘭舟<lb/>
<pb n="KR4f0025_SBCK_024-2a"/>
　　　淸平樂<hi>秋夜宿燈公山房</hi>
秋林風絳鍾乳霜初降應有愁猿來聽講吠犬寥寥深巷<lb/>
明星無數茅檐披衣轉覺寒添不是山中無酒何妨一醉陶<lb/>
潛<lb/>
　　　憶王孫<lb/>
黄蘆紅蓼白蘋洲一水東西南北流舊日秋孃尚在不石橋<lb/>
頭柳外斜陽花外樓<lb/>
　　　又<hi>夜泛鑑湖</hi>
天邊新月兩頭纖鏡裏晴山萬點尖小櫂烏篷不用簾夜厭<lb/>
厭漸覺微風衣上添<lb/>
　　　生查子<lb/>
雙眉澹逺山一髻簮寒玉鉛粉幾曽施最好新妝束　江月<lb/>
<pb n="KR4f0025_SBCK_024-2b"/>
去茫茫不照春船宿空有酒如泉難聽琵琶曲<lb/>
　　　醉太平<hi>題姜開先贈歌者李郎秦樓月詞</hi>
支郎眼黃何郎粉香尊前一曲迴腸愛秦樓月凉　公羊穀<lb/>
梁<hi>鄭清之送新薑詩公羊穀梁並出一人之手其姓則姜蓋四字反切皆姜字</hi>鄱昜括蒼詞人試數諸姜算<lb/>
堯章擅塲<hi>梅山姜特立括蒼人</hi>
　　　附原作秦樓月詞<hi>㑹稽</hi>姜啓<lb/>
　天下李一般柯葉分仙李分仙李東西南祖故家苗裔<lb/>
　漢時有个延年李唐時有个龜年李龜年李雀九堂前岐<lb/>
　王宅裏<lb/>
　　　女冠子<lb/>
鶯篁軟語小店槐陰無暑索寒漿一笑千金值雙蛾半額長<lb/>
　愛他黄竹子織就女兒箱那得銀釭下卷衣裳<lb/>
<pb n="KR4f0025_SBCK_024-3a"/>
　　　望湘人<lb/>
愛蘭風兩岸梅月半牆浣紗溪上曽住步障教移燭花漸灺<lb/>
依約斜窺簾戸虎僕毫尖麋丸墨淡倩題詩句記恁時卓女<lb/>
含情比我相如詞賦　愁思孤帆朝暮奈雙魚消息未傳幽<lb/>
素到香徑重尋祗有碧桃千樹晚緜撲柳晴絲卷燕儘自飛<lb/>
來飛去渾不見人面重門虚憶畫中睂嫵<lb/>
　　　思越人<lb/>
小門關深徑轉昔年曽醉秦樓笑撚畫裙靑案厎敎擡纖手<lb/>
藏鈎　臨行指我相尋路鏡湖一曲西去繞遍湖塘烏桕樹<lb/>
知他門掩何處<lb/>
　　　探春令<lb/>
萑苻夜火那年屋角伴人驚走對銀灣脈<graphic n="KR0899" url="https://raw.githubusercontent.com/kanripo/KR-Gaiji/master/images/KR0899.png" mimeType="image/png"/>含情久不道是<lb/>
<pb n="KR4f0025_SBCK_024-3b"/>
相逢驟　露華如雨凝髙柳滴單衣凉透到歸來始悔輕分<lb/>
手巳許我攜羅袖<lb/>
　　　桂殿秋<lb/>
思往事渡江干青蛾低映越山看共眠一舸聽秋雨小簟輕<lb/>
衾各自寒<lb/>
　　　更漏子<hi>呉江秋泛</hi>
橛頭船菱葉港十里冷楓門巷江八測柳千條赤䦨第四橋<lb/>
　煮鱸香聽鴨語莫恨舟師催去空翠淡夕陽孤飛帆度石<lb/>
湖<lb/>
　　　采桑子<hi>梧宫咏古</hi>
何年越客千絲網網住西施看殺吳兒貯館娃宫得幾時<lb/>
離筵白紵歌纔罷抛了西施逺去黃池冷笑夫夫眞箇癡<lb/>
<pb n="KR4f0025_SBCK_024-4a"/>
　　　滿江紅<hi>金山寺</hi>
巨石孤根作<hi>去聲</hi>弄出寒潮嗚咽映焦山逺樹蒜山晴雪水品<lb/>
中泠誰載取鐘聲兩岸何曽歇試層層路轉妙髙臺簾齊揭<lb/>
　哀笛響風鳴葉樓船靜沙沉鐵望揚州一片海雲明滅浪<lb/>
裏江豚空自舞天邊塞鴈飛相接把題詩張祜問山僧猶能<lb/>
說<lb/>
　　　又<hi>吳大帝廟</hi>
玉座苔衣拜遺像紫髥如乍想當日周郎陸弟一時聲價乞<lb/>
食肯從張子布舉杯但屬甘興霸看尋常談笑敵曹劉分區<lb/>
夏　南北限長江跨樓櫓動降旗許歎六朝割據後來誰亞<lb/>
原廟尚存龍虎地春秋未輟雞豚社剰山圍衰草女牆空寒<lb/>
潮打<lb/>
<pb n="KR4f0025_SBCK_024-4b"/>
　　　風蝶令<hi>石城懷古</hi>
靑蓋三杯酒黄旗一片帆空餘神讖斷碑鑱借問横江鐵鎖<lb/>
是誰監　花雨髙臺冷臙脂辱井緘夕陽留與蔣山銜猶戀<lb/>
風香閣畔舊松杉<lb/>
　　　賣花聲<hi>雨花臺</hi>
衰柳白門灣潮打城還小長干接大長干歌板酒旗零落盡<lb/>
剰有漁竿　秋草六朝寒花雨空壇更無人處一憑䦨燕子<lb/>
斜陽來又去如此江山<lb/>
　　　喝火令<lb/>
豆<graphic n="KR1958" url="https://raw.githubusercontent.com/kanripo/KR-Gaiji/master/images/KR1958.png" mimeType="image/png"/>熏香匼㯽榔潤小脣丫蘭斜插暈妝新輸與金錢多少<lb/>
看取浣紗人　無意曽窺宋多愁易感甄畫樓蠻蠟射南鄰<lb/>
那不當牎那不卷簾頻那不收燈時候月厎踏芳塵<lb/>
<pb n="KR4f0025_SBCK_024-5a"/>
　　　菩薩蠻<hi>東筦書所見</hi>
佛桑花謝蕉心重牆陰浪蹙沙文擁何處采珠還素馨添兩<lb/>
鬟　生香藏肘後瑣細兼紅豆一唱摸魚聲都來月下聽<lb/>
　　　東坡引<lb/>
纖羅輕似葛遥山横似抺樽前祗見銀河闊何人花厎活<lb/>
雲鬟愁軃玉釵休拔更纖手檀槽撥月斜聽到歌聲滑六幺<lb/>
花十八六幺花十八<lb/>
　　　酷相思<hi>阻風湖口</hi>
社鼓神鴉天外樹見渺沙江流去向晚來石尤君莫渡大姑<lb/>
也留人住小姑也留人住　杜宇催歸朝復暮轉把歸期誤<lb/>
儘燈火孤篷愁幾許風急也聲聲雨風定也聲聲雨<lb/>
　　　好事近<hi>效朱希眞漁父詞</hi>
<pb n="KR4f0025_SBCK_024-5b"/>
新月下瓜洲重露漸成涓滴船尾漁燈紅逗映蕭蕭蘆荻<lb/>
偶然鼓枻度金山夜久梵鐘寂一縷潮痕催送報隔江風笛<lb/>
　　　前題　李符<lb/>
　辟塞舊時灣留得橛頭船小數徧生涯安穩只浮家去好<lb/>
　鴛鴦湖水儘寛閒容我翠綸釣蕩入菰蘆不見有何人尋到<lb/>
　　　洞仙歌<hi>吳江曉發</hi>
澄湖淡月響漁榔無數一霎通波撥柔櫓過垂虹亭畔語鴨<lb/>
橋邊籬根綻點點牽牛花吐　紅樓思此際謝女檀郎幾處<lb/>
殘燈在牎户隨分且攲眠枕上吳歌聲未了夢輕重作<hi>去聲</hi>也<lb/>
儘勝鞭絲亂山中聽風鐸郎當馬頭衝霧<lb/>
　　　有有令<hi>計甫草索贈吳僮時來</hi>
樽前須記記取小名兒時來方見你年便周三五看秀靨依<lb/>
<pb n="KR4f0025_SBCK_024-6a"/>
然媚是天生付與騷人苦吟不足添他憔悴　南北相攜萬<lb/>
里且緩作五湖歸計鎭日牋裁藤角洗硯收龍尾鈔詩更㑹<lb/>
人意問伊故里可有个延年女弟<lb/>
　　　南樓令<lb/>
春水到門長春蕪繞徑香好花枝未隔東牆來往花陰仙犬<lb/>
熟已無意吠劉郎　舊事費迴腸支機片石旁便金梭投也<lb/>
何妨暗悔當時眞箇錯無一語但形相<lb/>
　　　明月引<lb/>
小紅樓上有紅妝是蕭娘是韋娘聞說他家慣自畫睂長扇<lb/>
又逺遮簾又下暗塵起紫騮嘶向夕陽　夕陽夕陽斷人腸<lb/>
柳半塘花半牆數也數也數不盡塘上鴛鴦偏我相思人到<lb/>
獨眠牀若遣个人偷嫁我拚兩漿打春潮送故郷<lb/>
<pb n="KR4f0025_SBCK_024-6b"/>
　　　蝶戀花<lb/>
碧浪湖寛天水接郭外晴嵐佛髻三雲疊纔見黄花開穩貼<lb/>
一船也有悠揚蝶　何處飛來江上楫妹是桃根姊定名桃<lb/>
葉賦就閒情添口業砑羅却羨湘裙褶<lb/>
　　　玉樓春<lb/>
舊游聽說臨卭路壚畔燒春誇卓女不同新寡更風流斷續<lb/>
巫山朝暮雨　遥峰眉様應如故只有琴心難寄與從前翻<lb/>
恨是相逢剛道勝常看又去<lb/>
　　　殢人嬌<hi>贈女郎細細</hi>
絶小脣朱無多眉翠算舞腰楚宮有幾犀心一綫柳條通體<lb/>
比燕燕蟲蟲也還纖媚　易露簾前最宜懷裏借片石迷藏<lb/>
花厎一分難減千絲得繫待社日歸來與伊相對<hi>用東方生細君語也</hi>
<pb n="KR4f0025_SBCK_024-7a"/>
　　　似孃兒<lb/>
鏡約緫難諧十年事雨絶雲乖苧蘿未嫁西施日蘭橈曾並<lb/>
畫樓曽共香徑曽偕　明白逗春懷纖纖步引上重階小屏<lb/>
風對鴛鴦浴無言半晌替他整髻翻溜金釵<lb/>
　　　玉抱肚<lb/>
橋頭官渡沙頭煙樹放歸船碧浪湖中短篷同聽疎雨恨參<lb/>
差朔鴈何苦又慘澹江天叫秋暮城隅漸近隱隱梵鼓臨當<lb/>
去重<hi>去聲</hi>分付　少别經年相逢地單衫佇立知誰畫睂嫵好<lb/>
春兒過了都無緒好夢兒作<hi>去聲</hi>成都無據限仙源百尺紅牆<lb/>
翠禽小小不度斷魂難訴　從今憶舊事淒涼尚堪賦但只<lb/>
怕你朱顔在也非故水又遥山又阻便成都染就牋十様也<lb/>
寫不盡相思苦<lb/>
<pb n="KR4f0025_SBCK_024-7b"/>
　　　梅花引<hi>蘇小小墓</hi>
小溪澄小橋横小小墳前松柏聲碧雲停碧雲停凝想往時<lb/>
香車油壁輕　溪流飛徧紅襟鳥橋頭生徧紅心草雨初晴<lb/>
雨初晴寒食落花靑騘不忍行<lb/>
　　　沙塞子<lb/>
白頭無賴到西泠浮小艇愛問南屏依舊是風荷十里浴鳥<lb/>
沙汀　酒徒一半已凋零重過處酒幔猶靑有多少酒罏舊<lb/>
事訴與誰聽<lb/>
　　　惜分釵<lb/>
雲鬟膩眉峰細小脣秀靨天然媚比紅兒更風姿一捻何人得<lb/>
似腰支師師　李波妹桃根姊横波微露千金意玉交巵乍<lb/>
同持漏鼓無聲未是歸時遲遲<lb/>
<pb n="KR4f0025_SBCK_024-8a"/>
　　　百字令<hi>冨春道中</hi>
柁樓侵曉望樟亭木末霧收川淨誰把錢塘犀弩射衝落驚<lb/>
濤千頃霸業孫郎髙風嚴子畢竟論誰勝西臺寂寞更何人<lb/>
埽巖磴　最愛躑躅花繁畫睂啼處髙下穿紅影十載重來<lb/>
頭已白愁對淸江如鏡沙際鸕鷀門前烏桕引我移家興罛<lb/>
師漁父結鄰儘許相並<lb/>
　　　秋霽<hi>嚴子陵釣臺</hi>
七里灘光見擁樹歸雲石壁銜照漁火猶存羊裘未敝只合<lb/>
此中垂釣客星曽老算來無過煙波好況有个偕隱市門仙<lb/>
女定姢妙　當此更想去國叅軍白楊悲風應化朱鳥翠微<lb/>
深鸕鷀飛處半林茅屋掩秋草歷歷柁樓人影小水逺山逺<lb/>
君看滿眼江山幾人流涕把莓苔埽<hi>子陵梅福女壻叅軍謂謝皋羽西臺慟哭記有化爲朱鳥兮將</hi>
<pb n="KR4f0025_SBCK_024-8b"/>
<hi>安居之歌</hi>
　　　祝英臺近<hi>任城登李太白酒樓</hi>
女牆低官柳暮俯首眺齊魯冷綴苔錢斷碣眠方礎最憐酒<lb/>
釅花濃好春閒度更誰解金魚換取　啓塵戸遥見十里帆<lb/>
檣催人動津鼓翠杓多情容我醉方去待他明月髙時臨風<lb/>
歌處也未許此翁千古<lb/>
　　　百字令<hi>度居庸關</hi>
崇墉積翠望關門一線似懸檐溜瘦馬登登愁徑滑何況新<lb/>
霜時候画鼓無聲朱旗卷盡惟剰蕭蕭柳薄寒漸甚征袍明<lb/>
日添又　誰放十萬黄巾丸泥不閉直入車箱口十二園陵<lb/>
風雨暗響徧哀鴻離獸舊事驚心長塗望眼寂寞閑亭堠當<lb/>
年鎖鑰董龍眞是雞狗<lb/>
<pb n="KR4f0025_SBCK_024-9a"/>
　　　又<hi>爲曹使君題江南春思圖</hi>
平林縹緲望江南春色依依堪戀二水三山愁未了猶有參<lb/>
差宫殿十四樓空斜陽細柳繫馬誰家院傷心王謝舊來惟<lb/>
剰雙燕　最憶一曲秦淮浮橋斷板卷飛花如霰目極寒雲<lb/>
千萬里吹起驚沙人面記取扁舟挂帆歸去料得長相見新<lb/>
愁幾許六朝芳草吟徧<lb/>
　　　菩薩蠻<hi>登雲中清朔樓</hi>
夕陽一半樽前落月明又上䦨干角邊馬盡歸心郷思深不<lb/>
深　小樓家萬里也有愁人倚望斷尺書傳雁飛秋滿天<lb/>
　　　柳梢靑<hi>應州客感</hi>
金鳳城偏沙攅細草柳擘晴緜九十春來連宵鴈厎㡬日花<lb/>
前　禁他塞北風煙虚想像湖南扣舷夢裏頻歸愁邊易醉<lb/>
<pb n="KR4f0025_SBCK_024-9b"/>
不似當年<lb/>
　　　多麗<hi>送王懷仁謫官西安經歷</hi>
滿長亭落葉西風殘日綰靑絲勸斟别酒一杯知共何夕且<lb/>
踟蹰路岐執手莫愁他急管横笛五斗猶分雙鳬自在此行<lb/>
千里更須努力到㕔事藥囊丹竈淸晝甚閒適爭誇道參軍<lb/>
未老幕府長揖　有髙捧金人露掌削成玉女峰色好淸秋<lb/>
樂游原上逺勝沙南戰雲黒北斗秦城西京漢苑登樓王粲<lb/>
幾殊昔灞橋外也應尋徧風雪定相憶看來歲芳樹隴頭寄<lb/>
我消息<lb/>
　　　上行杯<lb/>
朝雨渭城歌罷柳煙深杏花開乍細草無邊靑滿野　又早<lb/>
夕陽西下南浦送君斟玉斝駐馬珍重意莫辭把<lb/>
<pb n="KR4f0025_SBCK_024-10a"/>
　　　淸平樂<hi>馬邑道中</hi>
客何爲者日日風塵惹燕子春來秋又社萬事不如歸也<lb/>
家書字字行行秋深只道還郷不信行人更逺黄沙白草茫<lb/>
茫<lb/>
　　　采桑子<hi>雲州書感</hi>
去年一丈天山雪凍鵲枝頭暢好春游到得春來祗是愁<lb/>
炎風匹馬黄塵裏又盼淸秋凉月南樓到得秋來緫是愁<lb/>
　　　消息<hi>度雁門關</hi>
千里重關憑誰踏徧雁銜蘆處亂水滹沱層霄冰雪鳥道連<lb/>
勾注畫角吹愁黄沙拂面猶有行人來去問長塗斜陽痩馬<lb/>
又穿入離亭樹　猨臂將軍鴉兒節度說盡英雄難據竊國<lb/>
眞王論功醉尉丗事都如許有限春衣無多山店酹酒徒成<lb/>
<pb n="KR4f0025_SBCK_024-10b"/>
虚語垂楊老東風不管雨絲煙絮<lb/>
　　　滿庭芳<hi>李晉王墓下作</hi>
獨眼龍飛鴉兒軍至百戰眞是英雄沙陀去後席卷定河東<lb/>
多少義兒子將千人敵一一論功爭誇道生來亞子信不媿<lb/>
而翁　前驅嚢矢日三垂岡上置酒臨風歎緑衣天下回首<lb/>
成空冷落珠襦散盡殘碑斷不辨魚蟲西林外哀湍斜照法<lb/>
鼓影堂中<lb/>
　　　同作　曹溶<lb/>
殿宿莓苔岡平贔屭虚寢遥控簾鈎義兒成隊左右列松<lb/>
　楸誰放沙陀雁影盤仙李飛入并州收京闕赤心家丗長<lb/>
　拱𬗋宸樓　英雄誇亞子提刀百戰囊矢前騶漸司香遺<lb/>
　廟薶玉荒丘事去棠棃漫落滹沱化淚點長流金鳬出伶<lb/>
<pb n="KR4f0025_SBCK_024-11a"/>
官天下麥飯一時休<lb/>
　　　花發沁園春<hi>王湛求方伯招同惲含萬姚注若周雪客諸子飲郝園</hi>
蠟屐山遥浮觴溪逺愛他三徑幽獨斜陽滿地苔色侵階人<lb/>
影一庭空緑名花杜曲開未了秋林書屋最好是竹裏行厨<lb/>
敎添沙際棊局　近識風流地主把葡萄深杯百罰金谷接<lb/>
䍦倒矣絳炬燒殘仰見月華如燭髙城漏促還問取勝游須<lb/>
續休嘲我馬上乗船玉鞭歸也相逐<lb/>
　　　夏初臨<hi>天龍寺是髙歡避暑宮舊址</hi>
賀六渾來主三軍隊壺關王氣曽分人說當年離宮築向雲<lb/>
根燒煙一片氤氲想香姜古瓦猶存琵琶何處聽殘勅勒銷<lb/>
盡英魂　霜鷹自去靑雀空飛畫樓十二冰井無痕春風裊<lb/>
娜依然芳草羅裙驅馬斜陽到鳴鐘佛火黄昏伴殘僧千山<lb/>
<pb n="KR4f0025_SBCK_024-11b"/>
萬山凉月松門<lb/>
　　　晝夜樂<hi>贈伎蠟兒</hi>
花䰅未受金鈴護被游蜂銜將去縱輸蜜勺濃甜也儘不辛<lb/>
不苦自是嫌他無味誤翠濤開甕頭香聚纔得近儂脣把春<lb/>
情黏住　冰絃打就繁絲縷愛泠泠風前語同心燭下貪歡<lb/>
惜别淚珠難數砑就紅牋私印少撥蟲魚小名添注積多少<lb/>
相思一丸書寄與<hi>三晉釀酒多以蠟封甕口秦漢銅章皆撥蠟鑄就</hi>
　　　燕山亭<hi>清明日王湛求方伯招同劉津逮趙秋水毛子霞孔子威飲金粟園杏花下</hi>
鐘鼓新晴立馬斜陽滿樹臙脂透深映短牆曲護危䦨更綴<lb/>
數行風柳燕外游絲惹多少粉香紅溜依舊正一笑花前去<lb/>
年時候　況值寒食佳辰問挑菜何人鬭雞曽否春衫試罷<lb/>
玉笛吹殘須盡百壺淸酒剛得黄昏又疎影月明如晝搔首<lb/>
<pb n="KR4f0025_SBCK_024-12a"/>
想來歲故園渡口<lb/>
　　　太常引<hi>題姜夫人淑齋詩卷</hi>
三眞六草寫朝雲幾股玉釵分髣髴衛夫人問何似當年右<lb/>
軍　鬱金堂上靑綾帳外小字訝初聞門掩謝池春定書遍<lb/>
雙鬟練裙<lb/>
　　　蘭陵王<hi>過晉藩舊邸</hi>
馬蹄捷遥望參差雉堞斜陽外芳草斷垣朱邸猶存舊城闕<lb/>
平臺歌吹絶禁得黄鸝調舌妝樓畔煙柳數株時見柔條路<lb/>
人拆　閒尋老翁說記帶指黄河圭翦桐葉霓旌千騎春山<lb/>
列任桂樹招隱鴈池斟酒回眸琴瑟看盡滅問誰是豪傑<lb/>
明月最悽切聽短笛飄零哀角嗚咽葳𬎼不閉牎紗裂有藥<lb/>
鼎霜碓畫廊塵屧罘罳深鎖兔苑冷一片雪<lb/>
<pb n="KR4f0025_SBCK_024-12b"/>
　　　河傳<hi>送米𬗋來入燕</hi>
南陌歸客𬗋騮驕水驛山椒路遥落花如雨煙外飄河橋折<lb/>
殘楊柳條　别酒西堂官燭短紅玉盌醉也休辭滿漏聲催<lb/>
且徘徊一杯勸君更一杯<lb/>
　　　風蝶令<hi>送霍二還曲梁</hi>
南浦山無數東城月乍懸離堂箏語燭花偏愁殺斜飛金雁<lb/>
十三絃　漳水流殘雪叢臺散曉煙酒家疎雨杏花天繫馬<lb/>
紅樓深處阿誰邊<lb/>
　　　蝶戀花<hi>重游晉祠題壁</hi>
十里浮嵐山近逺小雨初收最喜春沙軟又是天涯芳草徧<lb/>
年年汾水看歸鴈　繫馬靑松猶在眼勝地重來暗記韶華<lb/>
變依舊紛紛凉月滿照人獨上溪橋畔<lb/>
<pb n="KR4f0025_SBCK_024-13a"/>
　　　釵頭鳳<hi>逢呂二梅</hi>
紅亭右淸溪口門前緫是春楊柳當壚語遮人住玉鞭墮也<lb/>
酒錢抛與數數數　横波溜深杯又意中盟誓卿知否同心<lb/>
苣相思樹雙飛蝴蝶鎭長一處許許許<lb/>
　　　畫堂春<hi>徐溝道上作</hi>
東城朝日亂啼鴉雨晴芳草天涯輕塵初碾一痕沙何處香<lb/>
車　春水靑羅帶緩春山碧玉篸斜春風依舊小桃花花外<lb/>
誰家<lb/>
　　　桃源憶故人<hi>祁縣登樓作</hi>
髙樓百尺誰家院靜鎻葳𬎼春晚可惜鰕䰅簾卷只是無人<lb/>
盼　登樓搔首斜陽滿風起落花如霰可惜鵝兒酒煖只是<lb/>
無人勸<lb/>
<pb n="KR4f0025_SBCK_024-13b"/>
　　　太常引<hi>寄呂二梅</hi>
美人曽寄翠琅玕無計報靑鸞日暮碧雲寒却似隔千山萬<lb/>
山　㡬回明月一聲玉笛消息隴頭難小鳳綰雙鬟又何處<lb/>
春風畫欄<lb/>
　　　步蟾宫<hi>代州伎有小字白狗者晨往曲中訪之不值戲投以詞</hi>
疎簾日影纔鋪地却早被金鈴喚起朝雲一片出巫山盼不<lb/>
到黄牛峽裏　仙源乍入重門閉任閒殺桃花春水劉郎去<lb/>
了阮郎歸算只有相如伴你<lb/>
　　　靑門引<hi>别晁靜憐</hi>
賦别江淹多情杜牧朝來逺送一杯千里廣武城邊鴈門關<lb/>
外行徧板橋沙市且與同今夕玉山頽羅裙重倚月斜箏柱<lb/>
淚消蠟照風鳴牎紙　盼取桑乾河水悵不斷柔情瀠迴難<lb/>
<pb n="KR4f0025_SBCK_024-14a"/>
似巫峽雲歸章臺柳暗應記曽分瓜字縱有相思句怕飛來<lb/>
塞鴻迢遞自今嬴得春游詩卷頻題黄四<hi>靜憐行四</hi>
　　　一斛珠<hi>贈伎餅兒</hi>
肌香冰雪生成命薄愁重疊近人三五圎時月弱似春緜瑩<lb/>
比玉盤潔　温柔休把紅綾涅翻來覆去轉心熱多少垂涎<lb/>
恁時節風韻他年留待夜深說<hi>束晳餅賦弱似春緜白如秋練又云行人垂涎於下風唐聞喜宴賜進士</hi>
<hi>紅綾餅各一枚吳筠餅說燮燮曉風淒淒夜冷臣當此景惟能說餅</hi>
　　　蘇幕遮<hi>别王千之</hi>
朔雲垂霜鴈過上苑秋深一帶寒煙鎻數盡歸期猶未果無<lb/>
事長安空把征衫涴　折黄花傾白墮又是驪歌送客旗亭<lb/>
左我淚别君君别我莫灑臨岐留作相思可<lb/>
　　　南樓令<hi>倩人寄靜憐札</hi>
<pb n="KR4f0025_SBCK_024-14b"/>
瓦市塞雲凉封書逺寄將小樓前一樹垂楊縹緲試聽樓上<lb/>
曲催短拍玉娥郎　雙袖越羅香人同錦瑟長愛秋花慣插<lb/>
釵梁行四曲中人定識只莫問謝三娘<hi>謝三娘不識四字宋時謡也</hi>
　　　醉春風<hi>送陸集生孝廉還華亭</hi>
文采機雲後當代論耆舊横汾千里自西來驟驟驟把袂中<lb/>
秋銜杯幾日送歸重九　素業淸江口丙舍今存否蓴鱸忽<lb/>
動故園情又又又痩馬秋塵亂山落日板橋疎柳<lb/>
　　　最髙樓<hi>登慈仁寺毘盧閣</hi>
登珠閣落日在檐楹鐘鼓報新晴玉騘嘶罷飛塵起皁鵰沒<lb/>
處冷雲平且銷憂千里目異郷情　望不盡軍都關一面流<lb/>
不盡桑乾河一綫南北路短長亭寒沙莫辨蘆花白秋霜未<lb/>
脆柳條靑步踟躕松陰轉月華生<lb/>
<pb n="KR4f0025_SBCK_024-15a"/>
　　　金明池<hi>燕臺懷古和申隨叔翰林</hi>
西苑妝樓南城獵騎幾處笳吹蘆葉孤鳥外生煙夕照對千<lb/>
里萬里積雪更誰來擊筑髙陽但滿眼花豹明駝相接剰野<lb/>
火樓桑秋塵石鼓陌上行人空說　戰鬭漁陽何曽歇笑古<lb/>
往今來浪傳豪傑緑頭鴨悲吟乍了白翎雀醉歌還闋數燕<lb/>
雲十六神州有多少園陵頽垣斷碣正石馬嘶殘金仙淚盡<lb/>
古水荒溝寒月<lb/>
　　　飛雪滿羣山<hi>燕京歲暮作</hi>
椎髻鴻妻蓬頭霸子故園消息誰傳雪花如手同雲萬里幾<lb/>
回搔首茫然黒貂裘敝矣況兼東郭先生履穿一點孤燭兩<lb/>
行鄉淚惟有影相憐　豈不念飛帆歸浙水歎舊游零落無<lb/>
異天邊竹林長笛鴒原宿草又誰勸酒壚前薄游成久客惹<lb/>
<pb n="KR4f0025_SBCK_024-15b"/>
霜鬢愁添去年更無人問長安市上空醉眠<lb/>
　　　滿江紅<hi>贈吳佩逺</hi>
蕪沒田園都不戀五湖鰕菜長只是簫吹市上劒歌天外千<lb/>
里曽經龍戰地頻年偶住雞鳴埭正昭王臺畔酒人稀逢君<lb/>
在　窮巷隔無車蓋當暑靜弛巾帶向招提偶坐儘還瀟灑<lb/>
作賦最須憐趙壹<hi>時吳江趙山子在坐有贈吳子詩甚工</hi>鼓刀應許同朱亥問<lb/>
白頭如雪幾時歸銜杯再<lb/>
　　　鳳凰臺上憶吹簫<hi>和梁尚書傷逝作</hi>
寶鏡塵昏綵雲天遠燕飛不到釵頭悵花封錦誥書拆銀鈎<lb/>
多少吟牋筆陣鉛華謝一夕都收傷心是啼蛄弔月長簟驚<lb/>
秋　今休他生未卜問碧落茫茫何處堪留剰無情哀鴈偏<lb/>
度妝樓只有安仁能誄看遺挂那忍回眸持籌慣凝思五曹<lb/>
<pb n="KR4f0025_SBCK_024-16a"/>
難算新愁<lb/>
　　　鎭西<hi>送陳六謙之官安邑</hi>
雪晴鳷鵲正酸風交射河橋外鴈壺重瀉沉吟者計郵籤此<lb/>
去娘子關西春光滿野琴堂到時元夜　蘭燭灺玉鈎山翠<lb/>
繞晝簾靜也料哦松合多亭榭堪游冶笑丞哉何負紙尾交<lb/>
箝龍蛇恣寫須添墨池官舍<lb/>
　　　意難忘<lb/>
金犢香車問秃襟小袖上苑誰家粉匀全露頸雲膩細飄花<lb/>
柳陰重石橋斜春水浸芹芽想薄寒曽傾酮酪臉暈潮霞<lb/>
髙城容易天涯有氍毹氈帳自在藏他錦韉馱叱撥紅燭理<lb/>
琵琶須記取畫蟬紗展挂玉鴉叉更敎添一羣蕃馬細草平<lb/>
沙<lb/>
<pb n="KR4f0025_SBCK_024-16b"/>
　　　八歸<hi>丁未燕京除夕同表兄舟石家兄夏士守歲作</hi>
爐存炭獸香浮樽蟻天涯又記除日尋思四十明朝是轉覺<lb/>
客懷難遣歲去堪惜旅館亂山殘雪夜幸款語相逢兹夕試<lb/>
屈指二十年來幾度在鄉國　南粤東甌西晉而今漂泊漫<lb/>
索長安杯炙何甥謝舅周郎陸弟舊事淒涼空憶且呼童秉<lb/>
燭好把新詞共題壁笑諸兄興還不淺爛醉狂歌看余鬢翻<lb/>
白<lb/>
　　　紅娘子<hi>正月十三日夜同毛子霞張登子集王湛求方伯齋中</hi>
桑落甘如蔗齊向樽中瀉北斗春迴西堂燭膩沉沉此夜喚<lb/>
薛家車子近前歌勝名倡謇姐纔把鄉愁缷又早春愁惹<lb/>
遶陌香塵横汾花月東風臺榭莫匆匆上馬且銜杯任鈿車<lb/>
歸也<hi>是日立春</hi>
<pb n="KR4f0025_SBCK_024-17a"/>
　　　臺城路<hi>十四夜</hi>
層城已下葳𬎼鎖華堂更浮春酌水浸銀屏花移火樹人花<lb/>
瑤天笙鶴微風繡幕看蛺蝶翻飛鳳凰飄落八尺輕容美人<lb/>
無數卷珠箔　銅盤翠煙籠霧有水葓掩映画䦨紅藥明月<lb/>
難留春宵易曉只合人生行樂箏琶間作任笑舞燈前緑牎<lb/>
齊拓問夜何其拚醉歸似昨<lb/>
　　　春從天上來<hi>元夕</hi>
好月初升見翠霧霏霏霜色稜稜博山香滿不夜珠澄連夕<lb/>
有酒如澠況星橋開鎖細翦就湘綺吳綾碧瓏玲有氷荷卷<lb/>
葉馬乳垂藤　江郷故人堪憶歎雁後花前幾度愁凝錦字<lb/>
應挑𬗋姑空卜歸夢万里難憑想年來憔悴抛雲髻緑髮鬅<lb/>
鬙曲䦨凭向小牎深處一點篝燈<lb/>
<pb n="KR4f0025_SBCK_024-17b"/>
　　　南歌子<hi>贈伎張綺綺</hi>
酒釅金船勸衣香石葉熏猶恐未消魂喚伊歌一曲月中聞<lb/>
<hi>時伎宋玉環吹笙和之</hi>
　　　虞美人<hi>寒食太原道中</hi>
去年寒食橫汾曲曉雨平蕪緑今年寒食尚橫汾又聽餳簫<lb/>
吹入杏花村　古今多少橫汾客飲馬臺駘澤并州雖好不<lb/>
如歸輸與一雙新燕舊巢飛<lb/>
曝書亭集卷第二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0025_SBCK_074-1a"/>
曝書亭集卷第七十四<lb/>
　　　　　　　　　　　秀水　朱彞尊　錫鬯<lb/>
墓誌銘<hi>一</hi>
　　　王處士墓誌銘<lb/>
彞陵之州有處士王君客代州年月日以疾卒其友人管代<lb/>
州參將事榆林趙君斂而葬之州城之南演武塲之右山西<lb/>
布政司參議清苑陳君首爲詩悼之冨平李子爲立傳而遺<lb/>
書乞予文誌其墓嗚呼君之制行可謂信乎朋友矣君名席<lb/>
民字安生少補彞陵州學生遭亂匿山中胡公際亨保湖南<lb/>
聞其才令掌書記城陷胡公不屈死處士與諸客皆就縛將<lb/>
刑諸客仰天哀號涕泗被面處士慷慨就死監者壯之爲言<lb/>
於主帥悉減死分籍卒伍處士乃得隸趙君籍中日負芻以<lb/>
<pb n="KR4f0025_SBCK_074-1b"/>
供軍㸑處士芻獨少同伍皆詬詈處士愬之趙君趙君與言<lb/>
大驚遽前擁處士上坐解衣衣之遂爲趙君賔客會趙君移<lb/>
官代州引處士自助邊城閒暇處士乃復事文史間爲詩歌<lb/>
自娱荆州自袁宏道倡卑靡淺俚之體郷曲翕然從之繼復<lb/>
蠱于鍾惺譚元春之說詩品愈下處士旣交陳君遂大變郷<lb/>
人之習一以唐人爲師然每多感時嫉俗之言輒自焚其草<lb/>
以是存者僅二卷自趙君釋處士于負芻待之上客丗多以<lb/>
此爲處士幸嗟夫士爲知已者死當胡公被難之日刀鋸斧<lb/>
鑕處士固甘心焉使自改其節以處士之才何難力致通顯<lb/>
則非處士之志也彼夫刀鋸斧鑕不足以動其心而負芻又<lb/>
豈足以困處士哉然處士不遇趙君則憂愁困躓其詩必不<lb/>
工間有所作不過與牛童馬走悲吟躑躅于荒山窮谷之中<lb/>
<pb n="KR4f0025_SBCK_074-2a"/>
巳耳將未爲識者所賞又賞者未極海内賢豪之選其言不<lb/>
信于當丗則處士之詩終不傳傳矣或不能逺且久然則諸<lb/>
君子所以重處士者雖由處士之才足以動之而趙君之賢<lb/>
尤不可及也巳處士生于某年月日卒時年四十有六娶左<lb/>
氏無子一女甫四歳趙君撫爲已女銘曰<lb/>
乗爾墉幾喪爾首刈爾薪忽釋爾負滹沱之陽雁門阜吁嗟<lb/>
趙君葬其友厥銘惟實庶氷久<lb/>
　　　張處士墓誌銘<lb/>
永年有隱君子曰張蓋字覆輿一字命士以能詩聞工草書<lb/>
寇亂後謝去學官弟子悲吟侘傺遂成狂疾嘗游齊晉楚豫<lb/>
間歸自閉土室中引酒獨酌醉輒痛哭雖妻子不得見惟同<lb/>
里申涵光雞澤殷岳至則延入土室談甚洽其爲詩哀憤過<lb/>
<pb n="KR4f0025_SBCK_074-2b"/>
情恒自毁其稾或作狂草累百過至不可辨識乃巳久之狂<lb/>
益甚竟死涵光輯其遺稾僅得百篇刻之又襄其窀穸以年<lb/>
月日葬君于某原嗚呼君詩人也工之數十年矣其五言詩<lb/>
尤髙簡力詣古人而今之可傳示于丗者止此悲哉斯人也<lb/>
銘曰<lb/>
或游或處或泣或歌家室之不恤而恤其他彼狂者實邪是<lb/>
維子之室邪<lb/>
　　　文林郎知桃源縣事張君墓誌銘<lb/>
仁和張生某與予相遇濟南將歸葬其親請曰吾先人之卒<lb/>
七年矣饘粥之産猶足以營窀穸其過時不葬者懼銘之非<lb/>
人未足昭於後也願得吾子之文納諸墓庶後之人得以考<lb/>
信焉予辭不獲已乃按狀誌之曰君諱某字某其先世曰淑<lb/>
<pb n="KR4f0025_SBCK_074-3a"/>
義者仕宋爲右正言從髙宗南渡遂家臨安其後代有顯人<lb/>
曽祖某不仕祖某官南京禮部主事父某階奉直大夫知蘭<lb/>
州事母曰崔宜人崇禎十五年纂修玉牒君以貢士廷試駙<lb/>
馬都尉掌宗人府令萬煒以人才薦詔録爲武英殿中書舍<lb/>
人李自成陷京師賊帥聞其善篆俾更書印篆君辭不能強<lb/>
之官不受拘繫七日脫歸後五年乃就試吏部除知桃源縣<lb/>
事縣濵黄河民困于夫役驛傳官馬多責民芻牧君至盡革<lb/>
其弊士有貧者賙之金粟與揖讓甚恭然彊直自遂往往忤<lb/>
上官意竟以計吏罷職久之客游河南以疾卒于偃師年五<lb/>
十有七娶某氏子三人生爲之長次某次某女一適蔡某方<lb/>
君之罷官也攜其子女僑居江都生自河南扶喪歸殯君于<lb/>
山陽人或勸生葬君江都之郷生不可卒營兆祖墓之側以<lb/>
<pb n="KR4f0025_SBCK_074-3b"/>
某年月日封其藏可謂知禮也已銘曰<lb/>
謂年宜永不躋胡耉降於乙已而終於辛丑謂禄宜豐解其<lb/>
章綬棄彼故郷載之廣栁嗚呼斯人我用是傷丸丸者松卜<lb/>
此陰岡肆乃祖乃父封穴在旁我銘維實逝者不亡<lb/>
　　　殷先生墓誌銘<lb/>
先生諱岳字伯巖一字宗山姓殷氏先世自山西遷雞澤曽<lb/>
祖某祖某不仕父太白舉人仕至陜西按察副使母曰田安<lb/>
人先生少跅弛然篤于孝友與其弟淵並負才名崇禎三年<lb/>
舉郷試後數年省其親入蜀值副使公由遵義知府遷今官<lb/>
時流賊寇漢中關南大震分其黨伺副使江上副使將之官<lb/>
先生言曰今逆寇充斥若順流下必墮賊計乃請移檄興安<lb/>
命吏卒迎于江潛以數騎由万山中出夜抵興安賊大驚以<lb/>
<pb n="KR4f0025_SBCK_074-4a"/>
爲神會閣臣楊嗣昌以督師至惡副使抗直誣以違令致賊<lb/>
突圍當坐法淵詣闕訟冤不得白而副使以病卒先生再疏<lb/>
爲父乞遺骸歸自漢中及家京師已陷先生遁居西山與淵<lb/>
討賊事泄淵被執不屈死永年申涵光者素與先生爲友留<lb/>
城中聞賊索先生急募死士夜馳與賊戰脫先生于難遂渡<lb/>
江同游吳越逾年乃還吏部按籍除先生知睢寧縣事布袍<lb/>
皁帽騎驢至官舍時兵革甫定先生爲政持大體與民休息<lb/>
治聲甚著涵光遺書勸之歸先生慨然曰我豈以一官易我<lb/>
友哉遂力請上官投劾歸騎驢出縣門學官某者送之于郊<lb/>
先生亟以朝叅衣盡與之仍布袍皁帽還里所居郷曰小砦<lb/>
草屋三楹與涵光晨夕唱和相樂也先生爲詩自魏晉下屏<lb/>
不觀尤不喜律詩謂徒費對儷無益性情故平生所作惟五<lb/>
<pb n="KR4f0025_SBCK_074-4b"/>
言古風一體莽莽然肖其爲人遇佳山水輒留連不去游河<lb/>
南愛大騩風土思攜家往強涵光爲鄰涵光不果乃巳鉅鹿<lb/>
楊思聖以病留軹關語先生曰疾革矣得傅青主藥我庶其<lb/>
瘳乎靑主者先生之友太原傅山也時六月霖雨疾馳水石<lb/>
中五晝夜挾之並至蓋其重交游趨人之急多類此先生外<lb/>
和而内介遇田夫野老陶陶雜處至見俗士面斥之未嘗假<lb/>
以色笑讀書必窮義理其拒異端邪說尤力知睢寧日有僧<lb/>
用鐵釘木室坐其内募金錢男女往膜拜先生怒欲焚之僧<lb/>
叩頭乞哀卒與之杖里居有祠曰三教堂塑釋迦佛像于中<lb/>
而孔子末坐先生過之恚甚鬻所有田改塑孔子於中俾釋<lb/>
迦隅坐傴僂若奉敎狀旣成爲義學以教郷之子弟先生産<lb/>
雖破欣然意自得也予客太原與先生定交每索予爲弟淵<lb/>
<pb n="KR4f0025_SBCK_074-5a"/>
作傳予未果今年春先生游福建次桃源猶寄予書比予至<lb/>
京師而先生凶問至以六月日病死福州距生萬曆年月日<lb/>
享年六十有八娶康氏無子一女嫁松江府通判曲周張某<lb/>
旣歸喪涵光立其族孫某主祭祀卜日葬之副使之兆且具<lb/>
狀來吿嗚呼予未爲淵立傳於先生之葬是不可以無銘銘<lb/>
曰<lb/>
葬之者其友銘之者其友無子奚傷有族孫以爲後<lb/>
　　　諸處士墓誌銘<lb/>
處士錢塘諸君旣卒及葬郷之人共謀所以易其名者曰士<lb/>
之有私諡也古也君潛德未顯宜有謚以昭來世則曰君年<lb/>
二十遭父喪三十六而妻死竟不復娶事母三十七年未嘗<lb/>
晨昬去左右母語人曰是兒五十餘髮頒白矣乃戀我如五<lb/>
<pb n="KR4f0025_SBCK_074-5b"/>
六歳者諡法能養能恭曰孝君有焉衆皆曰可則又曰君之<lb/>
棄諸生也年未四十日以文酒自娯閉戸不出者二十載先<lb/>
是崇禎間歳大祲民饑死相藉君家無盎斗儲爲粥覺苑寺<lb/>
以食餓夫瘞族人死者一十六匶又上救荒三策開米禁行<lb/>
改折設義倉監察御史從之全活甚衆其後兵相持江上白<lb/>
骨滿道人不敢收君出私錢悉掩之六和墖下南贑巡撫某<lb/>
移官浙江與君有舊君卒不往見諡法好亷自克曰節君有<lb/>
焉衆皆曰可遂諡君孝節先生於是君之子九鼎以狀來請<lb/>
誌朱彞尊曰是足以誌君墓矣君諱玄振字以黙一字麐倩<lb/>
生而有文在手曰丰故又自号丰山曾祖某祖某考某俱有<lb/>
文行母張孺人配程氏生子男二人九鼎匡鼎皆知名女一<lb/>
人嫁王某孫男三人辛發壬發酉發女五人君生某年月日<lb/>
<pb n="KR4f0025_SBCK_074-6a"/>
其卒也以某年月日年五十七孺人程氏後君十月生先君<lb/>
二十一年卒年三十六年月日合葬于靈隱山之陽實先丗<lb/>
之兆銘曰<lb/>
是惟諸氏之阡永吉无咎鼎也藏孝節先生之匶妣附其右<lb/>
於戲<lb/>
　　　歸安縣儒學敎諭馮君墓誌銘<lb/>
年月日歸安縣儒學敎諭馮君以疾卒于官舍年七十有四<lb/>
其子金濚舉柩歸貧不克葬後若干年葬于某原馮氏世爲<lb/>
嘉興人君之曾祖某祖某父某皆不仕君少好讀書有孝行<lb/>
父病醫言割股可療君遂如其言母疾亟亦如之補秀水縣<lb/>
學生工時文兼善韻語與松江王廷宰慈溪劉繩之同里項<lb/>
眞同學眞推缾山大宅舍君序其排輯無事編雕刻行之顧<lb/>
<pb n="KR4f0025_SBCK_074-6b"/>
省試輒不利年六十五以歳貢試京師又二年銓授紹興府<lb/>
儒學訓導歷七年遷于歸安未朞而卒君平居好爲善言以<lb/>
勸郷里徙宅者八之官者再所至郷之縉紳耆老門生弟子<lb/>
聞其言輒目爲善人無異詞嘗村居過鄰人飲鄰有怨家爲<lb/>
盜率其黨來報仇盜先至闚鄰人戸見君方持酒數以善言<lb/>
勸其鄰出戒其黨勿入君歸及舍盜殺鄰人妻女火其廬而<lb/>
去嗚呼自世日降躬行之君子吾不得而見之矣茍出其善<lb/>
言以導人爲善抑其次也夫盜至不仁猶感君言之善相戒<lb/>
勿入況夫吳越之士聞其言有不遷於善者哉則君之所施<lb/>
逺矣君諱鎭鼎字子晉初名亮嫌與古同名乃更焉娶俞氏<lb/>
早卒再娶胡氏賢而無子君有子一人金濚也女五人其一<lb/>
歸于我銘曰<lb/>
<pb n="KR4f0025_SBCK_074-7a"/>
言之善行乃踐遇則蹇施諸逺誰爲銘其女夫彝尊名姓者<lb/>
朱<lb/>
　　　朱開仲墓誌銘<lb/>
君姓朱氏諱扉浙江嘉興縣人曽祖某祖某考某俱不仕君<lb/>
少有文自以多病不娶好覽方書知醫旁通釋氏旨屏去肉<lb/>
食遇讌會强之乃至進杯酒而已方予避兵練浦君居南村<lb/>
予村北每相值覽予詩欣然肯和予病爲治藥裹留終日不<lb/>
去憂見於色屋三楹井竈之外薪數束粟一盎篝燈布被無<lb/>
餘物晨起淘米躬執㸑恒留予共飯去則鍵戸凝坐以爲常<lb/>
予旣徙宅梅花溪漸與君逺旣而游四方歸輒出及訪君則<lb/>
已死年若干歳會其鄰欲瘞君乃銘以納其壙嗚呼君雖學<lb/>
於佛視飲食男女無足動其心然與之言及父母存亡輒欷<lb/>
<pb n="KR4f0025_SBCK_074-7b"/>
歔不止見人有疾若已疾蓋篤于行而有所不爲者也銘曰<lb/>
有男子曰韓畕生北平旅江郷訪吾長水登吾堂援琴操縵<lb/>
彈淸商終身不娶難意量扉也方之殆晜友絶嗜欲宜老壽<lb/>
胡二人止盧首我銘扉藏表畕名開仲扉字畕石畊<lb/>
　　　徐先生墓誌銘<lb/>
崇禎三年秋漳浦黃公道周來典浙江郷試榜旣放以力學<lb/>
勗門弟子久之公以言事獲罪出至杭州愛大滌山治精舍<lb/>
著書門弟子皆從講學甲申以後忠節則慈溪劉振之而強<lb/>
錢塘姚奇胤有僕經術則海寧朱朝瑛美之仁和孟應春長<lb/>
民餘姚何瑞圖羲兆書法則嘉興汪挺無上而徐先生柏齡<lb/>
節之以詩畫頡頏其間黃公贈以五言曰節之貽我詩十章<lb/>
大清脫其賞譽若是先生五試禮部不利署永嘉縣儒學教<lb/>
<pb n="KR4f0025_SBCK_074-8a"/>
諭歳乙酉兵部尚書張公國維督師于浙黃公乞其師誅馬<lb/>
士英阮大鋮以謝天下計不就先生遇之金華相對泣下會<lb/>
南京破黃公旋死于難先生自甌間道入閩一官轉徙出入<lb/>
江海中尋匿羅陽之天闕山亂定始歸里或勸先生仍與計<lb/>
吏偕先生笑不應也先生於學務博經史之外旁及三乗九<lb/>
籥以及方書命訣穴法靡不研究黃公戒之曰神仙我道之<lb/>
僕隸釋典大學之灰塵先生乃反約焉迨身罹禍難衝波潮<lb/>
蹈鋒刃幸而獲免乃復參禪家宗旨深自晦迹蓋憂患之餘<lb/>
有託然矣徐氏之先太宰諱德夫從宋髙宗南渡傳至志善<lb/>
眀洪武中舉賢良方正其裔孫曰廷瑞者先生曽祖考也曰<lb/>
修職郎恭城丞霑者祖考也曰歳貢生弘源者考也曰處<lb/>
士弘澤者本生考也配潘氏先生卒時年七十有三子三人<lb/>
<pb n="KR4f0025_SBCK_074-8b"/>
燦心某某孫男六人女二人自處士以詩畫名萬曆中與李<lb/>
少卿日華陳徵士繼儒聲相埒傳有竹浪齋集先生繼之至<lb/>
燦心三世皆善詩畫論者以爲難先生之葬也燦心來乞銘<lb/>
嗚呼士君子生革命之時義不事二君流離困阨其官閥行<lb/>
事不多表見則惟郷黨後死者知之然語焉而終不詳也宋<lb/>
文信公死柴市當時守義不爲元屈者皆其弟子賔客作史<lb/>
者諱不書儒生懷古逺輯舊聞爲遺民録猶憾其湮沒不傳<lb/>
者多也黃公殉國與信公無異而先生實出其門秉師之訓<lb/>
終始不渝其節安知後之論世者不於國史之外録及遺民<lb/>
則先生其一矣是不可以無銘銘曰<lb/>
仕有版官無廨守師傳遯靡悔<lb/>
　　　孝子長洲劉君墓誌銘<lb/>
<pb n="KR4f0025_SBCK_074-9a"/>
君諱龍光字蓼蕭逺祖曰德基自汴從宋髙宗南渡官黄州<lb/>
統領居建康其後曰順之仕元爲平江路榷茶提舉遂家焉<lb/>
曰政中眀建文元年郷試第一方公孝孺之所拔也金川門<lb/>
之變痛哭不食死追諡靖節先生嗣子曰鉉歷官詹事府少<lb/>
詹事卒諡文恭其曰璥者君之曽祖也祖曰衟父曰廷諤以<lb/>
宜黃縣丞遷益王府長史遭亂挈家人避兵白石嶺下依其<lb/>
友姚肅甫以居尋卒君初以省試還里兵後不知父母存殁<lb/>
日夕涕泣家故貧徒步至建昌訪益府故舊無存者禱于張<lb/>
令公祠夜宿廡下夢神吿曰寄居石漈覺而詢之土人蔑有<lb/>
知其處者君持零丁帖彷徨道左有一尼謂曰是在閩粤之<lb/>
交官路方構兵道梗塞由僻徑以往七日可達君如其言越<lb/>
藤峽通仙嶺一綫天皆崇山邃谷潛狙虓虎所出入末度白石<lb/>
<pb n="KR4f0025_SBCK_074-9b"/>
嶺路尤險惡嶺萬仞蟻旋而上下臨絶壑又萬仞得微徑棘<lb/>
荆蔽之血漬足踝力盡乃登俯視山下有村村中板屋三楹<lb/>
流泉決決鳴石上君心動以爲石漈也叩其戸則母管孺人<lb/>
出焉喜劇而哭問父所在則亡踰年矣又大哭問殯何地則<lb/>
在板屋中又哭村民聞哭皆來觀曰吾郷宋時有孝子王龍<lb/>
山者於此見其母故堡以見母名今子復見母此地是亦孝<lb/>
子矣於是君謀歸喪肅甫首以白金爲助村甿咸樂用力藤<lb/>
束其棺以百夫舁之踰嶺而下遂浮江以達于里監察御史<lb/>
李森先巡按江南欲聞之于　朝君曰常事耳不可乃止君<lb/>
歸十年母卒喪葬盡禮平居好讀書研精小學旁通醫術以<lb/>
及風角地辰截壬遁甲之說靡不考索康熙十一年元日筮<lb/>
得大過之蹇歎曰過涉滅頂吾其不免乎是年十一月果卒<lb/>
<pb n="KR4f0025_SBCK_074-10a"/>
年六十有四娶沈氏繼娶呉氏子男二人椿齡石齡女一人<lb/>
壻俞同珩孫男女各一人石齡與予善君之葬也來請銘銘<lb/>
曰<lb/>
孝之至通神眀身雖隠名則光吾友其子銘其藏卜兹幽宅<lb/>
斯永臧<lb/>
　　　文學沈君墓誌銘<lb/>
君姓沈氏諱進字山子初名馭補學官弟子更焉先丗有仕<lb/>
元官提舉諱福一者自湖州徙嘉興居城南放鶴湖其子晶<lb/>
一避楊完者兵始遷梅會里曽祖考术祖考文煇考福基世<lb/>
有隱德君年十七工時文要非所好旣交予日以詩篇酬和<lb/>
郷人目曰朱沈錢塘陸圻過予書屋遇君將揖問何人予稱<lb/>
字以對圻大聲曰得非梅花髙館落春草斷垣生之沈山子<lb/>
<pb n="KR4f0025_SBCK_074-10b"/>
乎曰是也遂留飲盡歡而散未幾予南度庾嶺君乃結同里<lb/>
周篔賦古今詩合成一帙郷人復以周沈目之篔好周人急<lb/>
獨君一介弗取惟招之飲不拒然坐有惡客聞惡言憤不能<lb/>
平張目變色使酒面詆諆勿顧也平居不憂貧見篔貧則憂<lb/>
之語人曰谷風之詩忘我大德思我小怨夫人受恩于人夲<lb/>
無可怨思之思之而怨生焉祗見其小而已或曰君蓋有感<lb/>
于中言之君爲文先民是則故每試不利同學故人有以舉<lb/>
子業致位通顯者雖遺君書置勿報一旦訪予京師數過予<lb/>
旅話俄而六街捎溝惡其穢濁騎驢一頭蹩<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>返歸自号知<lb/>
退叟所居藍村力圃屋三楹主人毁其一力不能補因目曰<lb/>
半巢居敎子翼讀書手自抄録陶然自樂也所著有文言會<lb/>
粹行國録東園詩藍村稾半巢居稾退叟行吟力圃蕭閒詞<lb/>
<pb n="KR4f0025_SBCK_074-11a"/>
袁溪文稾共三十餘卷君晚適館于桐郷汪氏並坐飲當杯<lb/>
入手無疾一笑而逝年六十有四先娶朱氏再娶章氏繼又<lb/>
娶鄭氏海鹽人有儉德事必先爲之備君沒後持門戸一十<lb/>
五年畢君未竟之志葬其舅姑課子娶婦嫁女皆以禮卒年<lb/>
六十有六子男一人翼也居喪盡哀甘露降于堊廬藤蔓者<lb/>
三人稱其孝女四人一嫁陳丹雘一嫁李某一嫁繆啓武一<lb/>
嫁朱丕戭予從孫也孫男三人女一人年月日翼奉二人匶<lb/>
葬生字圩之盛家橋銘曰<lb/>
魯經取人必也狂狷有所不爲斯擇之善思我故人庶幾可<lb/>
入作者之林獨行之傳者乎<lb/>
　　　處士文君墓誌銘<lb/>
康熙四十有三年夏四月處士長洲文君點以疾卒于郊西<lb/>
<pb n="KR4f0025_SBCK_074-11b"/>
之竺塢其子赤病不能擗踊涕洟被面醫言心已傷不可療<lb/>
踰月亦卒所居丙舎三楹遺孫永泰張帷堂于中左虚其右<lb/>
坐賔客四方來弔者咸稱其善居喪克盡禮云文氏之先自<lb/>
廬陵徙衡州載徙徐州復自徐徙杭居吳自社學教讀惠始<lb/>
惠子淶水儒學教諭洪洪子中順大夫知温州府事林林仲<lb/>
子翰林院待詔徵眀徵眀子國子監博士贈文林郎彭海内<lb/>
所稱三橋先生是已是爲君髙祖曽祖元發朝列大夫同知<lb/>
衞輝府事祖震孟累官嘉議大夫禮部左侍郎兼東閣大學<lb/>
士贈尚書諡文肅考秉承廕官生經亂隱居不仕妣申孺人<lb/>
廣西布政司右參政用嘉之女君幼能詩從長者泛石湖有<lb/>
長橋連月湧逺水隔山分之句坐客交歎賞年十二寇陷京<lb/>
師君泣曰國破矣奚以家爲旣而仲父乗授命産果破乃依<lb/>
<pb n="KR4f0025_SBCK_074-12a"/>
墓田以居盡屏時文肆力詩古文辭兼縱筆爲山水人物善<lb/>
鑒者以爲不失髙曽規矩也執親喪三年止酒徹肉晝夜居<lb/>
于外服除祀事惟謹朔望肅衣冠拜宗祠遇忌日雖風雨必<lb/>
返祭兄然爲逋賦所累君轉貸親懿輸之官兄子作客還不<lb/>
以言也年四十涉江淮溯河洛薄游京師京師貴人或吿君<lb/>
曰子之先世多以薦授官子曷仕乎當以國子博士薦君君<lb/>
謝曰士各有志行止亦有時公何忍強點以不可乎遂引去<lb/>
君素無恒産暇嘗舍蓮涇慧慶僧寺賣書画自給有富人子<lb/>
具兼金求画期以三日走取君恚曰僕非画工何得以此促<lb/>
迫我擲金于地其人再請不顧至嘗熟畫家請觀笥中画君<lb/>
曰若以賣画者目我邪何觀爲倒巾箱示之無尺幅也巡撫<lb/>
湯公斌屏車騎入寺問爲政之要君曰愛民先務在去其害<lb/>
<pb n="KR4f0025_SBCK_074-12b"/>
如虎丘采茶府縣吏絡繹徵辦積弊有年公能除之即善政<lb/>
矣湯公乃伐其樹公嘗語君曰聞先生止存田三畝何以爲<lb/>
饘粥計君對曰貧者士之幸也菜羮蔬食足以安人性情堅<lb/>
人操行少或有餘將移所守負先世家誡矣公稱善一亭戸<lb/>
擁厚貲以千金爲君夀請通姓名于湯公君曰湯公以道義<lb/>
交我我豈可以利干公縱我有請公不應也若無故以貨餽<lb/>
人傷惠我無故受貨傷㢘二者交失毋敗吾名亭戸慙而退<lb/>
君内和而外嚴口不道人過其爲善孜孜若不及郷賢楊禮<lb/>
部循吉墓在洞涇橋南久爲芻牧場君與其友伐石爲表植<lb/>
以松楸寒食則攜酒榼以祭又請建三講官祠于虎丘之右<lb/>
以祀厥祖其二人則陳文莊仁錫姚文毅希孟也君爲學熟<lb/>
習典故與人談娓娓不倦獨不喜世儒講學謂書生上不能<lb/>
<pb n="KR4f0025_SBCK_074-13a"/>
致君堯舜下不能施德于民載道無文退而講說性命所行<lb/>
所爲事虚文而寡實行借以文飾其自私自利之心亦何取<lb/>
焉君子謂切中俗儒欺世盜名之病晚修文氏族譜本温州<lb/>
守之訓謂人立身自有本末出處自有據依何必附丞相信<lb/>
公以爲重故自蘇州分派始一世二世至十一世族譜甫成而<lb/>
眀年君逝矣悲夫君字與也晚自号南雲山樵所著文集四<lb/>
卷詩集十卷娶丘氏先君八年卒子二堅早夭赤字周舄有<lb/>
石室山人集五卷讀史記疑二十卷孫二永泰永豐君之將<lb/>
卒也遺命永泰屬予銘其藏當天啓二年先文恪充會試緫<lb/>
裁文肅公試禮部名在弟子之列兩家締世好君與予交尤<lb/>
篤分不敢辭君嘗好予五言詩按潘昂霄金石例王行墓銘<lb/>
舉例銘辭無作五言者然洪适隸釋所載自漢世巳有之爰<lb/>
<pb n="KR4f0025_SBCK_074-13b"/>
作銘曰<lb/>
崇禎十七載宰輔五十人文公宣麻日朝士氣一伸五旬拂<lb/>
衣去人亡國胥淪有如陶公侃宜有泉眀孫點也式祖訓不<lb/>
以冨易貧瀟灑弄翰墨澹泊棲松筠雖曽客京洛素衣屏緇<lb/>
塵伊人洵難得可宗亦可因誰捜遺民傳庶其考吾文<lb/>
曝書亭集卷第七十四<lb/>
</p>
<p>
</p>
  </div>
</body>
</text>
</TEI>
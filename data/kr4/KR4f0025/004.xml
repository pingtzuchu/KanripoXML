<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0025_SBCK_004-1a"/>
曝書亭集卷第四<lb/>
　　　　　　　　　　　　秀水　朱彝尊　錫鬯<lb/>
　古今詩<hi>三</hi>
　　著雍閹茂<lb/>
　　　將歸留别粤中知已<lb/>
請君膝上琴彈我游子吟哀絃激危柱離思難爲音賔御皆<lb/>
煩紆何況居者心于役旣有年歸哉方自今不辭路悠長眷<lb/>
此朋盍簪山川一以隔邈若商與參行邁日靡靡憂心亦欽<lb/>
欽汎舟滄浪天驅車遏雲岑中誠何用寫執手情靡任<lb/>
　　　峽山飛來寺<lb/>
花宮蕭瑟暮雲間絶磴藤蘿迥莫攀一自髙風留帝子至今<lb/>
修竹滿空山澄潭犀去沉金鎖古洞猨歸帶玉環此夕登艫<lb/>
<pb n="KR4f0025_SBCK_004-1b"/>
渾不寐更敎沿月弄潺湲<lb/>
　　　凌江道中<lb/>
逺客千行淚離程一葉舟生憎江上水不肯向東流<lb/>
　　　楊歷巖觀瀑布水<lb/>
瞻塗越修畛遵渚拂芸苕駕言陶嘉月采隱滌氛嚻舍車循<lb/>
曲汜捫葛升陵喬柔荑挺英蕊灌木蔚豐條仰沾潺湲沫俯<lb/>
聆載道飇逝者如斯夫洊至非崇朝靜觀羣化遷始悟萬象<lb/>
超一鼓丘中琴清響流山椒鳴鳥聲相求潛虯德彌劭願言<lb/>
縶白駒於焉久逍遥<lb/>
　　　雄州歌四首<lb/>
雄州滿目瘴雲霾風物當年亦可懷大庾梅花連小庾正階<lb/>
流水入斜階<lb/>
<pb n="KR4f0025_SBCK_004-2a"/>
緑榕萬樹鷓鴣天水市山橋阿那邊蜑雨蠻煙空日夜南來<lb/>
車馬北來船<lb/>
湞江西下墨江流來鴈孤亭春復秋十部棃園歌吹盡行人<lb/>
虚說小揚州<lb/>
山頭風急雨淒淒篁竹荒茅一望迷縱有歸人歸未得空勞<lb/>
夜夜子規啼<lb/>
　　　席上留别陸兄<hi>丗楷</hi>
但秉中宵燭重爲旅客吟驪駒即長道絲竹本哀音越嶠停<lb/>
雲逺秦關落日陰無勞岐路别酒坐巳霑襟<lb/>
　　　庾嶺三首<lb/>
不隨野雀棲不挹斜階流顧兹非我郷胡然久滯留侵星陟<lb/>
長阜亭午次崇丘丸丸靑松偃鬱鬱玄雲浮有渰自東來畢<lb/>
<pb n="KR4f0025_SBCK_004-2b"/>
景忽西遒征夫念獨宿徒御方相尤<lb/>
相尤夫何爲獨宿在車下往矣歲聿除來思月惟夏大儀互<lb/>
迴游芳華兩徂謝迴車感長途如歲匪遥夜我馬旣巳瘏征<lb/>
夫夲靡暇曰旦候雞鳴嚴程起夙駕<lb/>
夙駕踰秦嶺連岡勢逶迤一爲愁霖唱慨彼東山詩沾我征<lb/>
衣裳素絲以爲緇不愁裳衣濕所嗟徒御飢薄寒忽中人不<lb/>
異三秋期言旋雖云樂翻使我心悲<lb/>
　　　謁張曲江祠<lb/>
峻坂盤神樹陰崖鑿鬼工芳塵羽扇冷春燕玉堂空不覩關<lb/>
門險誰開造化功經過遺像肅千載嶺雲東<lb/>
　　　晚過東山寺<lb/>
飛閣流丹蝕層巒積翠多松間明月在惆悵下山歌<lb/>
<pb n="KR4f0025_SBCK_004-3a"/>
　　　題南昌鐵柱觀<lb/>
丹甍縹緲麗層城鐵柱縱横鍊紫清陰洞蛟龍晴有氣虚堂<lb/>
神鬼晝無聲游人自愛登髙賦仙吏仍兼濟物情雷雨忽愁<lb/>
天外至江湖元在地中行<lb/>
　　　登膝王閣<lb/>
峻閣峙洪都凌虚落照孤縈迴窮島嶼波浪接荆吳舊地君<lb/>
王賞分封禮數殊霓旌千騎入玉佩㡬行趨水汎魚龍宅花<lb/>
濃蛺蝶圗星霜歌舞換俯仰物華徂蹟以三王重名將百代<lb/>
俱雄文思往事髙興亦吾徒䦨檻看如昨登臨信可娛西山<lb/>
開積雨南浦散平蕪作賦秦公子行吟楚大夫由來憑眺地<lb/>
襟帶有江湖<lb/>
　　　阻風吳城<lb/>
<pb n="KR4f0025_SBCK_004-3b"/>
客路愁何極淸樽幸未空匡廬長在望不厭石尤風<lb/>
　　　舟次彭澤悼萬孝廉<hi>泰</hi>
涕淚千秋在田園萬事非悲風彭澤柳宿草首陽薇但有靑<lb/>
蠅弔虚傳白鶴歸秣陵書不逺何處覿音徽<lb/>
　　　秋浦<lb/>
秋浦沙寒鷺浴敬亭山暝雲流何處吹來片雨回風正濕鄰<lb/>
舟<lb/>
　　　烏江謁西楚霸王廟<lb/>
山前松柏憤王宮遺恨當年尚不窮忽見諸軍盡垓下愁聽<lb/>
父老說江東美人罷舞餘春草駿馬悲鳴自朔風萬歲來游<lb/>
還此地千秋霸業有誰同<lb/>
　　　還家即事四首<lb/>
<pb n="KR4f0025_SBCK_004-4a"/>
回首辭江海驚心念物華漸看郷樹近彌覺旅程賖避地虚<lb/>
留井無田學種瓜重爲廡下客慙媿說還家<lb/>
逺客朱顔改髙堂白髮新長貧謀半菽㡬日且兼珍遂有耕<lb/>
田計無勞陟岵頻南陔蘭可采眷戀及良辰<lb/>
卜築仍無地來歸轉自憐癡兒猶昨日病婦巳連年扇有蒲<lb/>
葵攬牀移莞蒻眠濁醪供取醉不向酒壚前<lb/>
至此猶餘悸於焉暫息機不辭新蠟屐重理舊鶉衣鬼笑劉<lb/>
龍拙車看袁紹非生還良巳幸長鋏㡬人歸<hi>有感介人履安也</hi>
　　　雨中陳<hi>三島</hi>過偕飲酒樓兼示徐<hi>晟</hi>
吳門十日風雨惡決明花開忽復落游人登髙愁未巳客子<lb/>
入門慘不樂陳生疎放良可喜雨中過我臨頓里却話平生<lb/>
同調人吹篪擊筑皆知已皋橋橋西多酒樓妖姬十五樓上<lb/>
<pb n="KR4f0025_SBCK_004-4b"/>
頭百錢一斗飲未足半醉典我靑羔裘坐中臨觴忽不語南<lb/>
州孺子髙陽侶同是東西南北人明朝酒盡歸何處<lb/>
　　　吳江顧處士<hi>樵</hi>扁舟過訪留所畫山水圗幷新詩見<lb/>
　　　贈集杜句酬之<lb/>
君不見東吳顧文學前者途中一相見同心不減骨肉親素<lb/>
知賤子甘貧賤故國平居有所思數篇今見古人詩飄零巳<lb/>
是滄浪客酒後嘗稱老畫師畫師不是無心學合沓髙名動<lb/>
寥廓漫勞車馬駐江干數問舟航留製作春山無伴獨相求<lb/>
請君一來開我愁乗興遣畫滄洲趣舟楫渺然從此去乃知<lb/>
變化不可窮意匠慘澹經營中陰崖却承霜雪榦山木盡亞<lb/>
洪濤風尤工逺勢古莫比雲白山靑萬餘里虚無只少對瀟<lb/>
湘天下何曽有山水浴鳬飛鷺晚悠悠琴瑟几杖柴門幽嗚<lb/>
<pb n="KR4f0025_SBCK_004-5a"/>
呼何時眼前突兀見此屋獨立縹緲之飛樓<lb/>
　　屠維大淵獻<lb/>
　　　喜羅浮屈五過訪<lb/>
春風蝴蝶飛緑草南園遍知是麻姑五色裙羅浮山下曽相<lb/>
見開門一笑逢故人逺來問我桃花津若非緑玉杖定跨黄<lb/>
麒麟不然出入京雒一萬里何爲布素無緇塵相知樂莫樂<lb/>
不用金箱圖五岳況今天地多戰爭赤城華頂風煙驚山陰<lb/>
道士不得見四明狂客誰相迎由拳城南春可惜竹石如山<lb/>
水千尺從此扁舟范蠡湖長歌來往裴休宅<lb/>
　　　贈顔<hi>鼎受</hi>
桐郷顔氏子才大最能詩往作靑齊客論交游俠兒星流赭<lb/>
白馬日射黄金羈不惜歸來困簞瓢樂可知<lb/>
<pb n="KR4f0025_SBCK_004-5b"/>
　　　送王<hi>援</hi>入蜀省其尊人觀察<hi>庭</hi>
向晚東城下驪歌不可聽寧親逺行邁送客出郊坰去馬黄<lb/>
金絡離筵碧玉缾山花開古驛河柳遍長亭絶域春零雨浮<lb/>
槎夜挂星連天秦棧樹如日楚江萍巳見投三峽曽傳役五<lb/>
丁飛雲横太白丹嶂落空靑蜀道難如此瞿塘險未經猿聲<lb/>
流暗壑鳥路入晴冥好醉臨邛酒重題劒閣銘還憑梁上月<lb/>
夢想對儀形<lb/>
　　　渡錢塘<lb/>
渡口乗潮漾北風輕舟如馬泝江東明朝又是山陰道身在<lb/>
千巖萬壑中<lb/>
　　　贈蔡五十一<hi>仲光</hi>
十里湘湖水迴流入女牆君家湖水上時有落花香海月生<lb/>
<pb n="KR4f0025_SBCK_004-6a"/>
江寺風琴響石堂更聞多古調識曲漢中郎<lb/>
　　　梅市飲祁四居士<hi>駿佳</hi>宅同徐十五祁六分韻<lb/>
舊里仙人市遥峰玉女巖牎中交浦樹檻外落風帆藥圃穿<lb/>
籬逺沙泉近海鹹紺園留過客黄獨斸長鑱榻下同徐穉林<lb/>
中對阮咸坐來殘暑退凉思入楓杉<lb/>
　　　題祁六<hi>班孫</hi>東書草堂<lb/>
愛汝谿堂靜開尊乍卷帷江花平岸發山鳥過庭飛東海賦<lb/>
垂釣西山懷采薇一爲歌白雪髙調和應稀<lb/>
　　　祁六坐上逢沈五<hi>沈五配祁夫人湘君善詩</hi>
東陽年少沈休文五載相思兩地分今日謝家羣從在靑綾<lb/>
障外更逢君<lb/>
　　　祁<hi>理孫</hi>席上口占<lb/>
<pb n="KR4f0025_SBCK_004-6b"/>
公子華筵醉㡬迴玉簫金管夜重催他郷信美不歸去一飲<lb/>
須傾一百杯<lb/>
　　　　祁六紫芝軒席上留别<lb/>
長路何年别幽居此地偏石林芝草秀蘭澤荷花鮮上客且<lb/>
安坐主人猶未眠不知髙館裏絲竹是離筵<lb/>
　　　顯皇帝大閱圗爲吳金吾<hi>國輔</hi>賦<hi>并序</hi>
萬曆初太師張文忠公<hi>居正</hi>秉國勸駕大閱時兵部尚書吳<lb/>
公<hi>兊</hi>實典禁旅俾圗以傳子孫錦衣都督同知<hi>國輔</hi>尚書曽<lb/>
孫也出以觀客圗長三丈餘内自宮闕外至陵寢極于沙漠<lb/>
止焉繇是萊陽宋<hi>琬</hi>作賦南昌王<hi>猷定</hi>作記而<hi>彝尊</hi>作詩以述<lb/>
之<lb/>
神廟垂衣日江陵緫百官揆文先奮武慮亂本居安殿上蕭<lb/>
<pb n="KR4f0025_SBCK_004-7a"/>
何履朝中貢禹冠孫通明禮樂方叔莅師干駕馭英雄在超<lb/>
騰士馬驩車徒看翼翼禁旅尚桓桓畫史眞能事披圗得鉅<lb/>
觀丹靑榮顧愷宮室擬胡寛歷歷開城闕髙髙疊井榦虚無<lb/>
凌倒影縹緲結重欒太液波還靜長楊露未乾妝樓原自鏁<lb/>
圓殿不禁寒仙仗移平樂霓旌擁上蘭忽驚千騎並旋訝六<lb/>
營團作氣陳金鼓前驅建玉鑾輕雲承翠蓋麗日表朱竿遂<lb/>
列堂堂陣爰升將將壇小侯班四姓大閱用三單紫燕雙絲<lb/>
絡花騘七寶鞍呈能羣角觝敎射集星弁觶飲籌無算鐃歌<lb/>
曲漸䦨行知塵冉冉歸想佩珊珊逺勢工尢極平原繪更難<lb/>
蕭疎連板屋迢遞出峰巒百里生毫末諸陵望鬱盤薊門無<lb/>
<graphic n="KR1380" url="https://raw.githubusercontent.com/kanripo/KR-Gaiji/master/images/KR1380.png" mimeType="image/png"/>火函谷有泥丸元老謀猶壯諸孫手澤完錦題探篋笥湘<lb/>
簟展琅玕對此成希覯因之感萬端雨煙飛蜀錦霜雪皎齊<lb/>
<pb n="KR4f0025_SBCK_004-7b"/>
紈賦愧王延壽謡同梁伯鸞儀章長在目珍重歲時看<lb/>
　　　飲吳生<hi>理楨</hi>宅<lb/>
吳郎愛客解千齡勸飲靑絲挈玉缾落日兒童齊拍手過江<lb/>
三日幾曽醒<lb/>
　　　食魱魚<lb/>
白小休論小奇珍信可珍炎天來積雪入饌緫如銀稻蟹時<lb/>
方早蓴鱸思莫頻不知江海上㡬處罷垂綸<lb/>
　　　越江詞<lb/>
山圍江郭水平沙過雨輕舟泛若邪一自西施采蓮後越中<lb/>
生女盡如花<lb/>
　　　題越江詞後<hi>上虞</hi>錢霍<lb/>
　翩翩公子剡川游五月山陰鏡裏舟自向花前歌妙曲若<lb/>
<pb n="KR4f0025_SBCK_004-8a"/>
　邪溪女盡風流<lb/>
　　　曹娥廟觀渡二首<lb/>
問渡要津吏沿流信楫師江空鳴社鼓風細颯靈旗遂入曹<lb/>
娥廟同觀漢代碑浮江千載恨猶有弄潮兒<lb/>
小小邪溪女潛來事禱祈罷歌河女坐不上越航歸<hi>晉書夏統傳曹娥沉</hi>
<hi>後國人哀其孝義爲歌河女之章</hi>斜日明金闕凉風到錦幃還持白團扇揺動五<lb/>
銖衣<lb/>
　　　土城山和錢六<lb/>
江花江草滿江關浣女淸歌日暮還曲罷彩雲猶未散春風<lb/>
吹上土城山<lb/>
　　　原作<hi>上虞</hi>錢霍<lb/>
　西施明豔丗間希此地曽經換舞衣春色不隨流水盡暮<lb/>
<pb n="KR4f0025_SBCK_004-8b"/>
　山猶見彩雲飛<lb/>
　　　雜詩三首<lb/>
滔滔東流水中有西上魚素鬐揚洪濤騰決勢有餘雲霧生<lb/>
晦冥川岳助吹嘘白龍未變服胡然愁豫且亮無圗南志終<lb/>
返北溟居<lb/>
鶢鶋本大鳥海處揚波濤何意天風來吹之入魯郊鏘鏘鐘<lb/>
鼓鳴昂首思扶揺靑雲鎩其翮烈風焚其巢先時方笑言後<lb/>
至斯號咷<lb/>
騏驥服鹽車獼猴騎土牛於心徒欲速爲計苦不周白洋旣<lb/>
覆粟太行亦傾輈擇術昧先㡬焉能獲所求<lb/>
　　　寄屈五金陵<lb/>
新從白蓮社舊事紫陽君貽我羣仙詠全勝十賚文風濤楊<lb/>
<pb n="KR4f0025_SBCK_004-9a"/>
子渡松柏蔣陵雲共有山棲志題書報爾聞<lb/>
　　　同作<hi>嘉興</hi>周篔<hi>青士</hi>
　昭景元名族宗雷愛道流聞依靈谷住最近孝陵秋倚閣<lb/>
　三松樹<hi>風香閣存陵樹三株</hi>浮江一葉舟匡山多勝侶何日虎谿游<lb/>
　　　又<hi>秀水</hi>徐善<hi>敬可</hi>
　傳說靈均裔經秋尚未還卜居那有地緤馬定何山五岳<lb/>
　朝羣帝孤舟下百蠻遂令哀郢曲流轉到人間<lb/>
　　　又<hi>秀水</hi>朱彞鑒<hi>千里</hi>
　三閭文采後之子繼清標少日矜奇服空門賦大招軍容<lb/>
　屯朔騎風物話南朝庾信傷心地江關入望遥<lb/>
　　　八月十五夜集半邏錢<hi>爾復</hi>齋有懷錢四<hi>汝霖錢四本姓何</hi>
舊識何顒宅嘉興李繩逺斯年溪亭雜樹交秋花低結子彞尊寒竹<lb/>
<pb n="KR4f0025_SBCK_004-9b"/>
暗抽梢屢下南州榻嘉興李良年武曾彌慚左顧庖山缾攜㰂酒<lb/>
海鹽錢爾復子湘野蔌出杬肴樂飲傾三爵嘉興李符分虎賔筵賦載<lb/>
呶風多沉北斗繩逺雲密自西郊肅肅離鴻下彝尊栖栖獨鶴<lb/>
巢空堂驚蟋蟀良年凉牖落蠨蛸待月虚髙詠爾復停杯試<lb/>
解嘲小山棲隱處符悵望隔衡茅繩逺<lb/>
　　　過筏公西谿精舎懷羅浮屈五留白下<lb/>
爲愛精廬好海寧朱一是近修還從勝侶探嘉興屠爌闇伯連山藏磵<lb/>
戸屠焯昭仲百頃漾風潭嘉興李鏡明逺暇日同看竹嘉興周篔靑士終<lb/>
朝罷采藍嘉興繆永謀天自汀洲縈曲岸嘉興鄭玥隨始空翠入層嵐嘉興<lb/>
沈進山子靜聽蓮花漏彞尊幽尋燕子龕李繩逺林泉訪支遁李良年<lb/>
晨夕過劉惔李符慧業知相似一是玄言試共叅爌香雲浮貝葉<lb/>
焯松火照金函鏡坐起頻移榻篔遲留此盍簪永謀漫須觀露<lb/>
<pb n="KR4f0025_SBCK_004-10a"/>
槿玥且與薦霜柑進髙興雖云洽彞尊離懷緫不堪繩逺同心<lb/>
方逺道良年輟櫂復停驂符澤畔吟應數一是淹中臥未甘爌<lb/>
飄零曽薊北焯棲泊又江南鏡赤羽紛傳檄篔靑鞵孰荷擔<lb/>
永謀石城秋草積玥瓜步夕陽含進佳訊憑誰寄彞尊端居祗<lb/>
自慙繩逺西飛有孤鶴良年天末望蘇耽符<lb/>
　　　懷嚴<hi>煒</hi>客嶺南<lb/>
老去嚴夫子辭家久不回升沉安可問時命轉堪哀尚有髙<lb/>
堂在曽無驛使來遥憐望郷處日上越王臺<lb/>
　　　同曹侍郎遥和王司理<hi>士禛</hi>秋柳之作<lb/>
回首秦川落照殘西風逺影對㠝岏城頭霜月從今白笛裏<lb/>
關山祗自寒亡國尚憐吳苑在行人只向灞陵看春來巳是<lb/>
傷心樹猶記靑靑送玉鞍<lb/>
<pb n="KR4f0025_SBCK_004-10b"/>
　　　同賦<hi>檇李</hi>曹溶<lb/>
　灞陵原上百花殘隄樹無枝感萬端攀折竟隨賔御盡蕭<lb/>
　疎轉覺道途寒月斜樓角藏烏起霜落河橋駐馬看正值<lb/>
　使臣歸去日西風别酒望長安<lb/>
　　　初秋泊錢清江<lb/>
錢清江口水平堤雲木參覃磴不齊川靜未聞鴻鴈度雨昏<lb/>
時有鷓鴣啼逃名梅尉來吳市避地梁生入會稽枉自含情<lb/>
臨北渚秋風嫋嫋草萋萋<lb/>
　　　飲張司理<hi>陛</hi>南華館題壁<lb/>
南園載酒勸君歌凉月紛紛照薜蘿鏡水連天八百里張星<lb/>
依舊在明河<lb/>
　　　梅市對雨遲朱<hi>士稚</hi>不至同呂<hi>師濂</hi>祁<hi>理孫班孫</hi>分韻<lb/>
<pb n="KR4f0025_SBCK_004-11a"/>
　　　得泥字<lb/>
溪亭蕭瑟水雲低積雨千山極望迷落葉漸看沙徑滿寒烏<lb/>
偏傍女牆啼重來賔客仍羇旅此去郷關亦鼓鼙何事懷人<lb/>
坐惆悵且拚今日醉如泥<lb/>
　　　留别董三<hi>㡭</hi>
離堂翦燭重燒燭深夜他郷說故郷作客蕭條官舎下逢君<lb/>
歌哭酒壚傍明朝分手仍南北後會相期各渺茫長路烽煙<lb/>
驚海甸亂山風雨暗河梁<lb/>
　　上章困敦<lb/>
　　　同杜<hi>濬</hi>俞<hi>汝言</hi>屈<hi>大均</hi>三處士放鶴洲探梅分韻<lb/>
徑轉叢篁曲谿迴石磴斜爲園傳故相<hi>唐相裴休别業</hi>勝事復吾家<lb/>
晚日吹山雨陰雲覆浦沙春風三百樹猶有未開花<lb/>
<pb n="KR4f0025_SBCK_004-11b"/>
　　　送汪進士<hi>挺</hi>游嶺南<lb/>
獻歲發吳閶縁流抵建康北風吹五兩㡬日上潯陽榕葉山<lb/>
城暗梅花驛路長回思舊游地飛夢到君傍<lb/>
　　　和曹使君憶姚州酒歌二首<lb/>
姚州白酒白於泉醉客何論三百錢十月糟牀初滿注莫敎<lb/>
焚却子猷船<lb/>
曹娥江口晚潮低兩槳春船入會稽最憶黄冠攲倒日夕陽<lb/>
山色鑑湖西<lb/>
　　　聞東莞查明府舅<hi>培繼</hi>擢戸部書寄<lb/>
飛來雙燕子逺自羅浮山爲報神明宰靑春万里還風煙辭<lb/>
粤嶠車馬下秦關從此相思夢無煩到百蠻<lb/>
　　　寄顧處士<hi>有孝</hi>
<pb n="KR4f0025_SBCK_004-12a"/>
東吳顧文學念爾亦窮途留客還雞黍傾心及釣屠江城三<lb/>
歲别書札一行無何日能相訪扁舟范蠡湖<lb/>
　　　别杜<hi>濬</hi>
石城烽火後孤客轉浮沉乞食來吳市爲園失漢陰襄陽耆<lb/>
舊傳荆楚歲時心還復扁舟去淒其洛下吟<lb/>
　　　同魏周二處士集鍾<hi>淵映</hi>宅遲俞<hi>汝言</hi>不至<lb/>
城隅急雨漲溪沙酒坐銅盤燭影斜有約南樓懷謝監起看<lb/>
江水落江花<lb/>
<hi>附</hi>簡朱十<hi>秀水</hi>項奎<hi>東井</hi>
　昨日南樓讌懷人到燭斜風前吟未足江水落江花<lb/>
　　　寇至二首<lb/>
百里寒山下萑苻逺近齊探丸分赤白放溜各東西都尉金<lb/>
<pb n="KR4f0025_SBCK_004-12b"/>
爭摸蚩尤霧忽迷今宵聞野哭應有萬行啼<lb/>
我友遭維縶空留舊竹林徒聞鞭甯越猶未釋陳琳黄犢誠<lb/>
難賣靑氈詎可尋垂堂原有誡端不爲千金<hi>里中王秀才汸爲寇執至營中家貧無金可贖遭害</hi>
　　　壽姚太學<hi>澣</hi>集杜<lb/>
五十白頭翁經書滿腹中畏人成小築把釣待秋風黄卷眞<lb/>
如律淸樽幸不空看君多道氣恥與萬人同<lb/>
　　　寄表弟查<hi>容</hi>
查容倜儻無與儔頻年題詩黄鶴樓一朝攜家忽西下挂席<lb/>
逺返荆門舟平生與予未相識相逢意氣何相投往時寒食<lb/>
一百五鬭雞要我東城遊東城春寒吹細雨留我南軒長夜<lb/>
語坐中陳<hi>光縡</hi>吳<hi>統持</hi>十數公一時傾倒相矜許呼僮將炙<lb/>
襄陽兒喚婢監㕑大堤女盤中尚進武昌魚甕頭更出宜城<lb/>
<pb n="KR4f0025_SBCK_004-13a"/>
醑别來㡬月不相聞聞道新詩更軼羣九日登髙還落帽三<lb/>
秋對酒定論文由拳城西白日短寒風淒淒雪纂纂舟楫傳<lb/>
君數往來音書未得通情款妻子猶從廡下居朋簪尚遣堂<lb/>
中滿年來我亦善留賔千金散盡空一身不知生産縁何事<lb/>
仍復饑寒傍路人只今交道非疇昔論心那得同金石空手<lb/>
徒令壯士慚因人逺道非長策勸君有錢須愛惜楊朱岐路<lb/>
見不悲阮籍窮途慟何益<lb/>
　　　屈五來自白下期作山陰之游<lb/>
楚調聞髙唱吳航下舊京凉秋八九月招我固陵城射的仙<lb/>
人去籠鵝道士迎明湖凡幾曲攜手鏡中行<lb/>
　　　同作<hi>番禺</hi>屈大均<lb/>
　最恨秦淮柳長條復短條西風吹落葉一夜别南朝范蠡<lb/>
<pb n="KR4f0025_SBCK_004-13b"/>
　湖邊客相將蕩畫橈言尋大禹穴直渡浙江潮<lb/>
　　　送屠<hi>爌</hi>重入閩<lb/>
閩嶠曽游地仙歌聽未終花源凡㡬曲身入幔亭中<lb/>
　　　梅市逢魏<hi>璧</hi>
前年逢君射襄城山樓置酒懽平生淳于一石飲未醉孟公<lb/>
四坐人皆驚今年逢君梅福市潦倒麁疎已無比寒暑推移<lb/>
六七年眼前貧賤猶如此悲君失意成老翁況復奔走隨西<lb/>
東攬鏡不知頭盡白逢人先說耳初聾山陰祁生賢地主好<lb/>
奇往往相傾許豈無上客朱<hi>用調</hi>與姜<hi>廷梧</hi>齊向髙堂飯雞<lb/>
黍哀絲急管何其多酒酣坐起舞婆娑魏生魏生奈爾何百<lb/>
年強半成蹉跎天生汝才豈牖下何爲抱膝徒悲歌<lb/>
　　　柯山<lb/>
<pb n="KR4f0025_SBCK_004-14a"/>
柯亭山下路修竹暮紛紛衆壑千尋暗雙崖一徑分沙光明<lb/>
草樹日氣冷江雲更憶中郎笛寥寥不可聞<lb/>
　　　送錢六<hi>霍</hi>朱大<hi>士曽</hi>同游白下<lb/>
髙詠方從月下聞佳書猶未換鵝羣一朝並馬金陵去閒殺<lb/>
羊欣白練裙<lb/>
　　　同王二<hi>猷定</hi>登種山懷古招屈五<hi>大均</hi>
翠磴盤雲外蒼山出水隈樓從飛翼上峰引臥龍迴相宅先<lb/>
謀士成功倚霸才扁舟一以去髙鳥至今哀授命誰能爾知<lb/>
㡬不易哉古碑猶宿草春殿㡬寒灰流覽窮髙下川涂足溯<lb/>
洄車書王會地雲物怪游臺郷路迷吳苑賔朋得楚材淸言<lb/>
同謝許妙道解宗雷不分征衣薄寧愁落日催成連能就我<lb/>
急爲抱琴來<lb/>
<pb n="KR4f0025_SBCK_004-14b"/>
　　　雪中得内人信<lb/>
河橋風雪斷歸航逺信沉吟祗自傷不道比來相憶苦虚煩<lb/>
錦字十三行<lb/>
　　　古意二首<lb/>
凉秋八九月游子當逺行寫心未及竟轅馬顧我鳴我車駕<lb/>
君馬我馬駕君車徘徊四野中執手且斯須何用問遺君約<lb/>
指于闐玉上有龍子蟠下有鴛鴦宿繚以五色絲靑紅與碧<lb/>
緑願君一分手思我贈君時潛淵與皎日信誓終不移<lb/>
嚴冬十二月飛來雙白鵠錦字盤中詩中央周四角君書我<lb/>
當報我書君當開徘徊一室中庶以喻中懷何用問遺君却<lb/>
月裁胷前縫以七孔鍼著以同功緜靑紅與碧緑五色絲相<lb/>
連願君一置腹思我寄君情轆轤與車轂輾轉何時平<lb/>
<pb n="KR4f0025_SBCK_004-15a"/>
　　　寓山訪屈五<lb/>
草緑南園積雨餘溪橋宛轉石門虚山頭白鶴遥相待知有<lb/>
仙人射的居<lb/>
　　　同宋使君<hi>琬</hi>游雲門山<lb/>
頻年客會稽愛兹山水幽咫尺雲門寺經旬不出游朝霞開<lb/>
霽色喜見風雨收使君髙興發要我登輕舟輕舟出遥汀人<lb/>
語荅淸泠流連石帆下遂至樵風涇北船吹以南南船吹以<lb/>
北欲問仙人居迢迢不可得仙人張射侯乃在雲中弋一鶴<lb/>
西飛來拾矢淸谿側鶴飛猶在沙回流泛若邪可憐誰家女<lb/>
顔色如荷花新妝映碧水一笑浣溪紗如雲匪我思但弄邪<lb/>
溪月裊裊緑蘿煙照見淸輝發際曉衝薄寒更衣度林樾鬱<lb/>
金蘭陵酒酌以鸕鷀杯一飲動一石不覺玉山頽扶我上馬<lb/>
<pb n="KR4f0025_SBCK_004-15b"/>
行有似乘船迴便蠟阮孚屐來登任公臺昔賢多奇懷眷此<lb/>
滄洲釣至今臺下泉清風滿雲嶠蕭蕭翠竹陰隱隱哀猨嘯<lb/>
猨嘯溪風生動影揺空明時從翠微半一聽鐘鼓鳴鐘聲來<lb/>
何遲及此夕陽時山尋子敬宅塔訪辨才基明當凌絶頂更<lb/>
讀秦皇碑<lb/>
　　　山陰送葉六<hi>燮</hi>還當湖<lb/>
畫舸乗風一葉輕紅亭相送客相迎最憐小史如初日不勸<lb/>
離筵到五更<lb/>
　　　山陰客舎送髙舍人還膠州<lb/>
公子翩翩狐白裘向予長揖返膠州西陵松柏閶門柳繫馬<lb/>
春風何處樓<lb/>
　　　送蔣翰林<hi>超</hi>歸金壇<lb/>
<pb n="KR4f0025_SBCK_004-16a"/>
自聽驪駒唱彌令客思牽相逢纔破月惜别巳殘年紅葉山<lb/>
中屐<hi>翰林游雲門賦紅葉詩三十首</hi>金沙渡口船遥憑千里夢飛度玉堂邊<lb/>
　　　萬歲通天帖歌贈王舍人<hi>作霖</hi>
千金購墨妙摹自萬歲通天年自從靖康亂人間始覩眞蹟<lb/>
傳百年以來藏項氏年時記得曽開視雖無烏衣四七人尚<lb/>
有金輪十三字若非薛稷鍾紹京安能運腕如天成銀鈎蠆<lb/>
尾細豪髮懸針垂露紛縱横表上中書勅開宴九賔咸列武<lb/>
成殿題扇書裙恍再逢看朱成碧誰能辨由來神物難久留<lb/>
昨日之日忽我遒留題巳入他人室想像空深異代愁王郎<lb/>
生長山陰縣弱年通籍金閨彦贈我盈盈尺素書君家勝蹟<lb/>
重相見出門澒洞風塵多願置懷中字不磨試將射的仙人<lb/>
鶴籠作山陰道士鵞<lb/>
<pb n="KR4f0025_SBCK_004-16b"/>
</p>
<p>
曝書亭集卷第四<lb/>
<pb n="KR4f0025_SBCK_004-17a"/>
</p>
<p>
</p>
  </div>
</body>
</text>
</TEI>
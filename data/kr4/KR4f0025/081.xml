<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0025_SBCK_081-1a"/>
秀水朱供奉竹垞先生以文章名海内垂四十年今其令子<lb/>
文盎復以才稱京師呼爲小朱十夫弓冶之子學爲箕裘司<lb/>
馬氏之史劉氏之經術杜氏之詩蘇氏之文章各有淵源文<lb/>
盎之才如此其得力于家學者良有自耳然吾聞供奉生而<lb/>
好游游必數千里或万里經年始歸歸輒復往老謝一官即<lb/>
窮愁著書無室家兒女之戀其於庭訓之日宜無多文盎嗜<lb/>
書性成睥睨流俗踔躒古今幾幾於父子之間各欲成其不<lb/>
朽夫醴泉無源芝草無根巳足爲天下之寶況其名父之子<lb/>
邪且供奉亦難乎爲繼矣方其攜書載酒南窮海陬北極關<lb/>
塞凡齊楚燕趙甌閩間所過却埽學士大夫惟恐朱先生不<lb/>
一至碑版屏幛照耀四裔下至旗亭酒肆兒童婦女無不邀<lb/>
片詞隻字以爲榮及其入承眀<lb/>
<pb n="KR4f0025_SBCK_081-1b"/>
賜宅禁垣備朝夕頋問文人之出處孰有如供奉者乃文盎<lb/>
能爲極盛之繼其游蹟所歷翰墨風流紀載成囷並追蹤接<lb/>
武由此登館閣司文章將見<lb/>
九重動色而歎蘇瓌有子供奉此時或當展然一笑不以予<lb/>
言爲鄱陽之謔也予於朱氏兩丗交㝡篤絶艷其父子作述<lb/>
之盛因文盎出近詩問序輒從而誇歎之至文盎之詩上窺<lb/>
韓杜下汲蘇黃推陳出新瑰奇光怪識者自知之予烏容致<lb/>
喙且天下讀供奉之詩久矣其亦當辨氣而三歎也與華亭<lb/>
髙層雲菰村序<lb/>
<pb n="KR4f0025_SBCK_081-2a"/>
秀水朱檢討竹垞先生有才子曰昆田字文盎天下之得交<lb/>
扵先生者鮮有不兼交文盎者也文盎之才清雄絶麗得之<lb/>
胎性而先生扵書無所不窺其奥博非特今丗人所罕及文<lb/>
盎趨庭之暇略能盡通其家學以其餘技發而為詩其小得<lb/>
固已精緻雋潔大者磊落排奡世之讀之者不以為入玉谿<lb/>
樊川之室則以爲登昌黎眉山之堂矣獨怪今丗才人橫飛<lb/>
㨗出充塞皇路而文盎年未五十竟以窮死豈天之生若人<lb/>
豐其才而塞其遇邪抑先生之泊然寧靜不欲以丗人之所<lb/>
榮者榮其子邪獨其所成就如此無忝其家爲可傳也矣先<lb/>
生有文類及騰笑集行于丗膾炙人口續集之成復甚夥而<lb/>
文盎自名其所著曰笛漁小稾先生將彚而刻之附其集以<lb/>
行而属序於予予惟東坡先生嘗言在海外時其子過時出<lb/>
<pb n="KR4f0025_SBCK_081-2b"/>
一篇見娯則為數日喜寢食有味以此知文章如金玉珠貝<lb/>
未易鄙棄東坡之稱其子如此必非徒然者而今丗叔黨斜<lb/>
川集罕傳文人學士往往以為恨文盎旣能以其金玉珠貝<lb/>
之文娯先生于生前殁而得附先生之集以行于無窮吾知<lb/>
後世必將比之蘇公父子而無復遺憾者其在笛漁小稾之<lb/>
刻也夫嘉㝎張雲章<lb/>
</p>
<p>
</p>
  </div>
</body>
</text>
</TEI>
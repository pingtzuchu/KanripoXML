<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0025_SBCK_041-1a"/>
曝書亭集卷第四十一<lb/>
　　　　　　　　　　　秀水　朱彝尊　錫鬯<lb/>
　序<hi>八</hi>
　　　送湯潜菴先生巡撫江南序<lb/>
統百城之吏而表率之畫圻廣則聞見難以悉周然則曷以<lb/>
勸曷以懲曷以化民成俗此其道不外察吏而已大江之南<lb/>
職四民之業者十僅得五而游民居其半焉安歌便舞䄖衣<lb/>
甘食山遨而水嬉經過者指爲繁華佳麗之地不知四民敝<lb/>
攰有穅<graphic n="KR4054" url="https://raw.githubusercontent.com/kanripo/KR-Gaiji/master/images/KR4054.png" mimeType="image/png"/>不充者逋賦之日増寇宄之竊發有司不自救其<lb/>
過何能善其俗顧察吏者束于令甲舉其合格者不必盡賢<lb/>
賢者又不得舉或賢而當劾者有焉故曩之爲督撫者舉措<lb/>
一不當民心渙而不能驟合若是其難哉使居是職者却賂<lb/>
<pb n="KR4f0025_SBCK_041-1b"/>
遺謝賔客躬親判牘正已以率其屬斯亦可矣然賢士大夫<lb/>
忠告之不聞小民疾苦之未悉不得不以耳目寄之屬吏夫<lb/>
以士民之所陳或有未足盡信者矧屬吏之愛憎乎以此守<lb/>
官可也將以勸懲其下化民成俗則必有道焉内閣學士兼<lb/>
禮部侍郎睢州湯先生以講幄侍從受知<lb/>
天子特簡巡撫江南先生之學最醇而不事異同之辨先生<lb/>
之節最清而不爲嶄絶之行信義之有根而德之有源者已<lb/>
吾知先生爲政遇下以仁則賂遺必不至接賢士大夫以禮<lb/>
而廣其詢謀則賔客不必謝刑平其冤者而歸于簡也害去<lb/>
其甚者而不用亟也夫條教不煩則移俗也易察吏有術則<lb/>
民心舉安吾特言其麁者若先生之學蓋挹之而不窮施之<lb/>
而各有當也于其行規以言先生其何以處我<lb/>
<pb n="KR4f0025_SBCK_041-2a"/>
　　　送周郎中還琴山序<lb/>
山陰周君官郎署十年七閩之亂奉<lb/>
天子詔冒鋒鏑行萬里執詞不屈拘别館卒不辱命而還持<lb/>
父喪除服補官京師人或訐大臣子壻辭連君君不置辨遂<lb/>
挂吏議落職將歸朝之大夫士靡不歎息各賦詩贈行惜其<lb/>
平生不苟訾笑而以言獲譴也古昔賢人見逐能文之士或<lb/>
代寫其心志所欲言被之聲詩樂府所傳放歌行是也三代<lb/>
人才之盛莫過周宣王時内則虢文公樊仲山甫張仲尹吉<lb/>
甫外則申伯韓侯蹶父召虎方叔皇父程伯休父一賢人去<lb/>
國若無所損益而詩人之賦白駒一曰以永今朝再曰以永<lb/>
今夕當其未去思縶維其駒食以苗藿而不惜及其旣去則<lb/>
冀其賁然來思冀其來而不得則曰無金玉爾音其縈思之<lb/>
<pb n="KR4f0025_SBCK_041-2b"/>
切若是其繾綣也君今歸乎琴山之麓江可以釣林可以游<lb/>
窟山宅水之樓依竹之堂可以寄傲殆詩之所云逸豫者非<lb/>
歟雖然君年纔五十齒髪未衰<lb/>
天子知君久終且見用必不滯于空谷宜諸朝士交望其來<lb/>
匪止效放歌以代寫君之心志而已<lb/>
　　　送汪檢討使琉球序<lb/>
古之儒者誦詩執禮非徒學爲仕逹邦國之政而已必以使<lb/>
于四方不能專對爲慮故皇皇者華四牡所以勞使臣之詩<lb/>
于鄉飲酒則歌焉于燕飲則歌焉君以此勖其臣父兄以此<lb/>
教其子弟惟不辱君命始謂之士而君將有大問則與卿圗<lb/>
事擇其可使者旣謀其人然後命之戒宰夫官具問所宜賫<lb/>
夕幣乃行其或聘而誤主君勿親饗食以媿厲之蓋使臣之<lb/>
<pb n="KR4f0025_SBCK_041-3a"/>
重若是然則使絶域者得與可爲將相同科夫豈過哉康熙<lb/>
二十有一年春有　詔命公卿擇廷臣之可使琉球者衆以<lb/>
翰林院檢討江都汪君對<lb/>
天子曰俞命旣下君詣　闕上言七事其一謂邇者方頒<lb/>
御書于封疆大吏宜并及海外屬國禮部以無故事持不可<lb/>
天子復集公卿議于廷終允君所請秋八月<lb/>
親灑宸翰縹嚢鈿函俾君齎以往蓋嘗稽之宋端拱咸平祥<lb/>
符之際其于西夏髙麗交阯咸出御書賜焉是役也<lb/>
天子命使必咨于廷君請于朝必言所宜齎者可謂合乎古<lb/>
而從其宜矣吾聞琉球自隋始通道至唐無聞載諸宋元史<lb/>
者略焉不詳明之初析而爲三其後山南山北復合于中山<lb/>
爲一其所以分合之故中土之士多不能言之君史官也職<lb/>
<pb n="KR4f0025_SBCK_041-3b"/>
修明史記宜考其本末歸上諸史舘是則吾黨私心屬望于<lb/>
君者雖然馳驅而咨諏詢度其亦使者所有事歟于其别序<lb/>
以送之且作歌以道行邁之光華焉歌曰<lb/>
君之選兮彤庭鶴斯立兮鸞斯停迺上言兮七事<lb/>
帝心用嘉兮特可其四<lb/>
宸藻兮秀霄虎臥兮龍跳受書兮北闕載旜兮東郊八騶兮<lb/>
道左揺三旌兮婀娜白澤袍兮猩茵郵籤便兮娯親截江流<lb/>
兮踰浙誕登艫兮閩越仰瞻兮天星無分野兮可經旁睇兮<lb/>
三老指一髮兮彭湖島島之樹兮靑靑鳥了帥兮紛來迎小<lb/>
大兮奉酒跪雙膝兮搓兩手陳寶章兮殿中祝<lb/>
皇帝兮萬壽神靈兮天妃媵蛺蝶兮黄衣微飇兮七日景南<lb/>
至兮送君歸數歸年兮甲子春載陽兮來止<lb/>
<pb n="KR4f0025_SBCK_041-4a"/>
帝益眷兮信臣被新渥兮今始<lb/>
　　　送張檢討還郁洲山序<lb/>
郁洲在東海中相傳山自蒼梧徙此上多炎方草木仙士石<lb/>
室存焉崔琰述初賦所云吾夕濟于郁洲者也翰林院檢討<lb/>
山陽張君以上疏謫官歸將徙宅于洲之上行有日矣惜君<lb/>
之去者咸賦詩爲别或謂翰林非言事之官郁洲非可居之<lb/>
地君所爲近于好異君之言曰郁洲者吾先子考功恒思卜<lb/>
築于是而未果也吾居焉以成先子之志云爾朱彝尊曰予<lb/>
甞好游道出淮陰者數矣其初過之植柳盈隄水下于隄三<lb/>
尺再過之則隄與水平又過之則水汎濫隄上聚土以爲防<lb/>
久之如堵牆焉背郭之氓面牆而市不知牆外之皆水也城<lb/>
居者不知湖流之髙于雉堞也予經過惴惴焉去之惟恐不<lb/>
<pb n="KR4f0025_SBCK_041-4b"/>
速噫淮堰之築千年矣其幸而不潰者天也微君之言固將<lb/>
勸君徙宅焉詩有之矣適彼樂土爰得我所夫郁洲非淮海<lb/>
之樂土歟抑聞之家之始造也匪特營祭器養器而巳其度<lb/>
幽宅也無有後艱則可郁洲之山後磊前磊延廣八百里可<lb/>
度幽宅者不少也樂哉斯丘考功先生所欲葬焉夫水潦而<lb/>
改葬者古也去危而即安者人情也申之以忠告者朋友之<lb/>
道也君曰然吾還當聚族而謀諸遂書以爲序<lb/>
　　　送悔人宰石泉詩序<lb/>
吾宗悔人負拔俗之才十試有司不遇以貢士謁選得龍南<lb/>
之石泉縣由會通河越黃河淸淮溯江以上八千里而遥道<lb/>
瓜步力不能具舟楫遂訪故人于吳又不值則大困然不以<lb/>
介意琴歌酒讌吟咏自得吳中舊交樂其曠達也爭賦詩贈<lb/>
<pb n="KR4f0025_SBCK_041-5a"/>
行而予爲之序思夫士君子得百里之地宰之亦視其才何<lb/>
如耳豈悉限于地哉考唐制别縣爲六曰望曰赤曰緊曰上<lb/>
中下迨乎明驗身言書判亦以上中下分授初仕者今則比<lb/>
而同之文選郞置簽于筒聽人掣之天安門外似出乎至公<lb/>
矣然文人才命恒兩相妨石泉荒逺之地宜爲悔人所掣也<lb/>
雖然今之所謂善地者郷曲之近物産之美賦額之多戸口<lb/>
之庶置郵之便如是而已究之郷曲近則應接煩物産美則<lb/>
徴求衆賦額多則簿書積戸口庶則獄訟滋置郵便則折腰<lb/>
屈膝僕僕伺候于道左以有用之歲月徒結上官之懽民未<lb/>
受吾惠而書生之意氣盡矣石泉之爲縣事簡而俗淳民吾<lb/>
子也士吾門生也山水吾朋友也布可以衣藥可以服食何<lb/>
妥之所治趙㽔李白杜甫之所游有著書覽古之娯而無凍<lb/>
<pb n="KR4f0025_SBCK_041-5b"/>
餒之患安見集于枯者之不勝夫菀邪今<lb/>
天子留心民事一命之吏有薦于　朝輒移試繁劇之地悔<lb/>
人廣交游豈無薦其名者予翻爲悔人慮之不若安居石泉<lb/>
之爲愉快也<lb/>
　　　贈顧銘序<lb/>
寫真之肖者自閩中曽鯨外吾得四人焉錢唐謝彬華亭沈<lb/>
韶山陰徐易海鹽張逺往予盡識之今此四人者皆巳老矣<lb/>
昔唐之丹靑首曹將軍霸杜甫贈之詩有曰必逢佳士亦寫<lb/>
眞其老也干戈漂泊至尋常行路之人皆貌之夫豈得巳哉<lb/>
郷人顧子兼師乎謝氏沈氏狹藝以游于京師與予相遇于<lb/>
天津爲予寫影惟肖由吾郷至天津舟車之程瀠紆三千里<lb/>
自吳楚齊魯以達于燕其間相遇之人何限而顧子獨肯貌<lb/>
<pb n="KR4f0025_SBCK_041-6a"/>
予其不以尋常行路之人視予可知也今海内畫手類師曽<lb/>
氏向之所游四人者學曽氏而有得焉者也方其未得若有<lb/>
所膠于中而不釋及其旣得于心若飛鳥之過目其形之去<lb/>
我愈疾而神愈全矣蓋吾之所聞于四人者如此顧子試由<lb/>
吾說而繹焉其何必不如曽鯨氏哉<lb/>
　　　贈筆工錢叟序<lb/>
硯得一可以一生墨得一可以一歲故惟筆工爲難吾嘗誦黃<lb/>
魯直之言而是之不惟爾也羽陽銅雀香姜之瓦先吾數千<lb/>
歲陶之墨之壽亦百年爲之者不期同時足爲吾用至于筆<lb/>
其人必與吾書法相習緩急肥瘠先入其意中然後拔穎斬<lb/>
幹縱吾腕之所如而無憾故必熟識其人而後可工之擇豪<lb/>
匪一羊鼠之䰅山雞雀雉豐狐虎僕猩猩䖮蛉狸獺麝鴨馬<lb/>
<pb n="KR4f0025_SBCK_041-6b"/>
鹿之毛各呈其能自宣城諸葛氏以散卓得名蘇子瞻亟稱<lb/>
之而弋陽李展舒城張眞嘉陽嚴永錢唐程奕歷陽柳材廣<lb/>
陵呉政呉說以及侍其瑛張通郎奇吳無至徐偃張耕老之<lb/>
徒往往因蘇黃諸君子之言垂名于後洵夫一技之善有深<lb/>
入人心而不可沒焉者已歸安近多筆工錢叟所製羊毛筆<lb/>
最爲得法予識叟且二十年每出游輒槖置叟筆百餘自隨<lb/>
恒恐其盡持以作字藴藉之妙不知有筆在吾手中而法度<lb/>
生焉至易以西北人及他工所爲則心不相謀豪與手拒爲<lb/>
筆所役不勝獰劣之苦無他拔穎斬幹之失其宜其人又不<lb/>
與吾書法相習故也若叟庶幾可進乎古筆工之列矣昔子<lb/>
瞻還自海外用諸葛氏筆至于驚歎以爲北歸喜事又言往<lb/>
還中吳說以筆工獨耐久予之贈叟以言豈惟歎其一技之<lb/>
<pb n="KR4f0025_SBCK_041-7a"/>
善殆亦猶蘇子之于說也夫<lb/>
　　　贈汪叟序<lb/>
湯武周孔古之大聖人也而嵇康非之薄之韓愈之文至矣<lb/>
而劉昫訕之天下以爲賢一鄉之人曰否聽者從而疑之矣<lb/>
同調以爲工異乎已者以爲拙昧者從而信之矣是則毁譽<lb/>
之至無定者末丗之文行也因思藝事之微有一定而不可<lb/>
淆者宜莫如弈方其勝敗決乎前某也一品某也二三品較<lb/>
然論定有非毁譽之所能移旣極其詣則其人雖吾所惡但<lb/>
可詬及其人終不得詬其藝之未至孔子曰不有博弈者乎<lb/>
爲之猶賢乎已故夫弈雖小數亦有可學者焉然藝之至者<lb/>
恒僅專心于是未暇究文章道德之業則士君子雖與游未<lb/>
嘗不厭薄之噫使其言行之際一如學弈者之心而審其得<lb/>
<pb n="KR4f0025_SBCK_041-7b"/>
失焉不可因其人而益重其藝乎歙人汪叟善弈者第一品<lb/>
觀其貌睟然可親察其言藹然可聽所爲小詩詳雅而中律<lb/>
出其寫真畫卷當丗之鉅公才士莫不嘉奬若岀一口將不<lb/>
特以藝重者歟予嘗疾丗之僞爲君子而勦說以爲文者思<lb/>
力反之于古而毀者之中予雖好予者不能奪也輒悼平生<lb/>
知已未若叟所遇之多復自笑不能學進乎弈徒以無定之<lb/>
毁譽聽之習俗愛憎之口而已題其卷遂因所感以告之<lb/>
　　　黃徴君壽序<lb/>
康熙十九年監修明史崑山徐公立齋舉棃洲黃先生入史<lb/>
舘編纂先生辭不赴以經義敎授鄉里聚書萬卷從游弟子<lb/>
數百人歲在已巳八月先生縣弧之辰年八十矣其子百家<lb/>
游學京師請予文歸爲先生夀先生長予且二十年予童穉<lb/>
<pb n="KR4f0025_SBCK_041-8a"/>
時即知先生名方忠端公與六君子同時爲魏忠賢所害思<lb/>
陵即阼先生詣闕訟冤手鐵椎椎許顯純又揕崔呈秀之胸<lb/>
拔其䰅歸而焚之吿于忠端公墓勇哉先生之復父讎也旣<lb/>
而偕兩弟讀書譚藝合名士衿契轉徙兵戈俶擾之中不忤<lb/>
俗以爲髙不妄交以干禍先生之明哲又有不可及者回思<lb/>
曩昔訟冤之日除惡難于拔山迨忠賢雖僇而其黨散處四<lb/>
方洎乎南渡若厝火之復灼蓋至十餘年以來始消歇無復<lb/>
存者而先生猶康彊無恙忠端公特祠春秋膢臘率子姓奉<lb/>
祀目擊其先公之大節具書于國史先生之心足以自慰于<lb/>
介壽日宜浮一大爮者也予之岀有愧於先生顧性好聚書<lb/>
傳鈔不輟則與先生有瓷芥之合明年歸矣將訪先生之居<lb/>
而借書焉百家其述予言冀先生之不我拒也<lb/>
<pb n="KR4f0025_SBCK_041-8b"/>
　　　劉髙士壽序<lb/>
於越古多志節之士逮宋之季髙尚其事者益多篁墩程氏<lb/>
撰宋遺民録書其什一而已以予所聞唐與玉濳而外如王<lb/>
沂孫聖與王易簡理得練恕可行之皆是也明之初王冕元<lb/>
章楊維楨㢘夫張憲思㢘咸蜚遯離俗志不可奪外若劉渙<lb/>
之子績績子師邵羅紘之子周周子頎則丗有隱德尤所難<lb/>
已甲申而後越中隱君子僂指難數最髙者二人余寶應若<lb/>
水劉舍人伯繩一耕于山一棲于市不與丗接熱官就見之<lb/>
者遁入牀帷中披其帷則從後出兩君行誼略同而劉君爲<lb/>
念臺先生子先生就義之後閉戸輯其遺書孜孜不倦憶庚<lb/>
子冬予偕南昌王猷定訪之蕺山下入其門無門焉者升其<lb/>
堂階艸不除堂之左列先生順天府尹時頭踏垂蘇半脫毶<lb/>
<pb n="KR4f0025_SBCK_041-9a"/>
毶然尚存主人前揖年未艾顔色枯槁問先生遺書出三禮<lb/>
草稾見示明年再訪之不復得見矣當天啓中逆奄用事流<lb/>
毒縉紳餘姚白安黄公被逮念臺先生送之行臨别訂婚姻<lb/>
之約時兩家各未有孫也旣而劉君得子是爲惕菴髙士黃<lb/>
徵君太沖得女爲髙士之配黃孺人髙士繼前人之志絶意<lb/>
功名肆力于詩古文攷次祖父所撰禮書以丗儒偏用小戴<lb/>
記廢大戴記不録此非通論乃附入焉博采諸家之說折衷<lb/>
歸于至當輯成正集一十四卷分集四卷而兩丗未就之書<lb/>
得傳晩又作吾屯子微言内外二編闡明性理經術之旨于<lb/>
是髙士年七十矣予交徵君子主一言髙士有子蕺香力學<lb/>
有文行因延以誨穉孫恒述過庭時家誡蕺香雖貧乎能盡<lb/>
潔白之飬辛巳涂月歸壽其親由是東南名士咸歌詩介雅<lb/>
<pb n="KR4f0025_SBCK_041-9b"/>
而予爲之序<lb/>
　　　朱翁六十壽序<lb/>
愚聞之矣古有飬老之禮無獻壽之文當其時若生子書于<lb/>
閭史閭獻諸州州獻諸伯伯命藏諸州府閭胥嵗時數其衆<lb/>
寡辨其施舍以年則五六七八九十之異其制以弧則梧柳<lb/>
桑棘棗之異其用以杖則家鄉國朝之異其地以豆則三四<lb/>
五六之異其儀鄉有耆老州有司鮮不知之而飬之于學謀<lb/>
于賔介輔以僎相以司正告于先生君子瑟何之工俎授之<lb/>
弟子樂以南陔白華華黍歌以魚麗南有嘉魚南山有臺笙<lb/>
以由庚崇丘由儀不可謂非獻壽之詞矣夫惟接之以仁制<lb/>
之以道敬其父而子恱油然生孝弟之心盡尊讓之節故無<lb/>
事家燕以夸其郷曲也後丗禮廢名不書于閭史齒不尚于<lb/>
<pb n="KR4f0025_SBCK_041-10a"/>
有司異粻宿肉告存賜秩就見之典不行爲人子者欲壽其<lb/>
親將以致洗腆之歡乃謀于郷之大夫士乞言以祝純嘏不<lb/>
失告于先生君子之義亦猶行古之禮也夫宗人某丗居休<lb/>
寧之倫堂遷吳江之盛澤性淳厚有德量好義重然諾䡖施<lb/>
予不以辭章自見教其子逢源敦尚古學俾問業于予里多<lb/>
粟果少年禁勿往來葺𬗋陽書院以祠徽國文公俾肄業祠<lb/>
中四方名士至則設舘授餐無倦色家儲祕笈古琴法書名<lb/>
畫以供淸鑒而又訓其子曰人生丗上寸隂可惜豈可晷刻<lb/>
偷安邪蓋翁雖隱于市而敦崇古道有篤行君子之風其治<lb/>
家具有條理不察察于細務睦婣任恤恒苦不及所謂一國<lb/>
之善士非與朱氏之先源于小邾子其後望在沛亦在吳旣<lb/>
而丹陽錢唐義陽永城太康各以望著自文公崛起新安于<lb/>
<pb n="KR4f0025_SBCK_041-10b"/>
是茶院一支獨盛翁系出茶院後實婺源之宗子也予家自<lb/>
盛澤三家村徙居秀水翁之居吾先丗之桮棬存焉逢源請<lb/>
予爲文壽其親雖不敢附先生君子之列然詩言之豈無他<lb/>
人不如我同姓然則知翁者莫予若也以予言進一觴可乎<lb/>
　　　孫逸人壽序<lb/>
萬鍾之飬三簠之禄兼珍之饍啜粟飲水之歡子之娱其親<lb/>
者不同要以潔白爲尚笙雅所以奏白華之詩也民有四終<lb/>
身不去父母之側者惟農則然通物而爲商牽車牛而服賈<lb/>
晨昏定省先後扶持之節子職不能無違至于士生而弧矢<lb/>
以射四方十齡即就外傅旣長負笈從師擔簦戴笠以求友<lb/>
惟夫所游有方所習有業本乎詩禮之訓克兼乎古今小大<lb/>
之學堅磨之而不磷膩汙之而不染束修之入可以代耕廣<lb/>
<pb n="KR4f0025_SBCK_041-11a"/>
譽之聞勝于儋爵游也足以揚親之名居也足以樂親之志<lb/>
則洗腆用酒稱觥上壽此貴不如賤冨不如貧向平憬然而<lb/>
悟吾因之益信也已菊人孫翁居吳之干將里以孝友稱敎<lb/>
其子上舍起範博通九經六書結僑札之契徧南北館穀所<lb/>
入悉以奉親所云潔白之飬非與今年十月届攬揆之辰上<lb/>
舍方歸自濠上其戚懿咸奉觴于翁夫十月穫稻正春酒介<lb/>
睂壽之期而翁身其康彊顔貌如三四十頌所云令德夀愷<lb/>
者也人或惜上舍之才壯而未遇莫顯其親是非克知上舍<lb/>
之心者方幸其身爲父母之身或游或處爵禄之不縻要會<lb/>
之不及朋友兄弟之具邇有歌有詩有酬有酢吾知海内封<lb/>
君必有聞而致羨于翁者書以爲序<lb/>
　　　顧叟壽序<lb/>
<pb n="KR4f0025_SBCK_041-11b"/>
古之躋堂介夀不於誕日於元辰故王公上壽之歌曰百福<lb/>
四象初萬壽三元始又曰四氣新元旦萬夀初今朝凡臣之<lb/>
祝其君賔朋之燕交友多以歲之始行之崧髙之美申甫止<lb/>
及其地生民之稱后稷不書其時閟宫之頌魯亦然獨三閭<lb/>
大夫有曰攝提貞于孟陬惟庚寅吾以降舉攬揆初度以示<lb/>
人丗之讀騷者莫不識其閭史之辰焉中吳顧叟幼茹古長<lb/>
而摩挲古人書畫別其僞眞晚益臻于神妙由是海内卿大<lb/>
夫士交重之延之上賔席舟車絡繹于道比于周公謹陸友<lb/>
仁叟之甥陸生從子游每過潬上園居輒與叟遇閒登其堂<lb/>
書一牀畫一幅藝花數本肅客而坐酒旨且多膳精而腆其<lb/>
容藹藹其言諄諄不及人過失有問必以直對長者也陸生<lb/>
語予叟年七十里人將賦詩介壽請予序之問其初度則元<lb/>
<pb n="KR4f0025_SBCK_041-12a"/>
日也因思昔賢之嗜奇古者莫如屈子其言曰幼余好此奇<lb/>
服年旣老而不衰觀其帶長鋏冠切雲𬒳明月珮寶璐食玉<lb/>
英要勿狥丗俗所好至其自信則曰善不由外來名不可以<lb/>
虚作澹無爲而自得與泰初而爲鄰則其養生也固有道矣<lb/>
叟善善而不攻人之惡方諸屈子攸殊然善不外來名不虚<lb/>
作則叟之行已有焉若夫玉色脕顔精醇粹而始壯則後先<lb/>
一揆也桐弧旣懸盤有生菜酒有屠酥自孫而子自甥而舅<lb/>
介雅徵歌叟其可以陶然一醉也夫<lb/>
　　　胡母楊太君八十壽序<lb/>
胡母楊太君年十七而嫁嫁踰十年而寡育三歲孤視其婚<lb/>
訓之義方以母道兼父道持門戸者且六十年年八十矣鄉<lb/>
黨賦詩書諸屏請予作序予邑人也邑有賢母爲之祝嘏而<lb/>
<pb n="KR4f0025_SBCK_041-12b"/>
不善乎古者閭必有史斯一郷之善人知所勸而女子之德<lb/>
亦必有女史紀之詩言彤管有煒是已周南一十一篇言女<lb/>
德者十召南一十四篇言女德者九申人之女蔡人之妻周<lb/>
南大夫之室息君之夫人黎莊夫人衛莊姜之傅母其詩得<lb/>
嫓羣雅至于小雅之材七十四大雅之材三十一美臺行者<lb/>
不少惟易亦然恒之六五也觀之六二也家人之彖也皆以<lb/>
言乎其貞也蓋正家之道必自内始明乎内者家自齊家也<lb/>
者天下之則也天下之定繫于一家之正一家之正必自女<lb/>
始此謂家人利女貞也且夫天之報施爲善者不必皆福爲<lb/>
不善者不必皆禍往往有出于儒生論議之表者獨貞節之<lb/>
婦定有賢子孫之報斯理也稽諸史冊蓋千古不爽焉今太<lb/>
君有子遂潔白之養設帨之辰子拜于前孫拜于後濟濟邦<lb/>
<pb n="KR4f0025_SBCK_041-13a"/>
族稱兕于堂太君亦榮矣哉回憶新寡之日懷抱綳子小兒<lb/>
蒿蓍以爲簮藜莧以爲食篝燈竈觚之上恒夜作理軖車唯<lb/>
自喻其苦而不以告人者願太君子若孫之無忘之也歲之<lb/>
九月籬菊方舒有肴有蔌有黍有稌十酒十榼雨壺兩羭壽<lb/>
觴舉綵衣趨太君顔色長敷愉吾操赤管于是書<lb/>
　　　叔母賀太君八十壽序<lb/>
歲強圉赤奮若暢月甲午叔母賀太君設帨于闈于是年八<lb/>
十矣吾宗人獻壽者百餘有觥有壺有爵有觚或䐹或腒溢<lb/>
于庭除第十五弟彞政初<lb/>
命授内閣中書舍人垂魚繡鶒偕其婦拜于前孫曽孫外孫<lb/>
離孫歸孫拜于後閭䣊戚懿莫不爲太君榮從子彞尊進曰<lb/>
女有四行吾叔母克全之女有七誡十二訓吾叔母克副之<lb/>
<pb n="KR4f0025_SBCK_041-13b"/>
叔母生長冨貴幼隨父孝延公徧歷濟南建南左江嶺北諸<lb/>
官舍不以父鍾愛而女職有闕及嫁侍君舅君姑于京邸從<lb/>
祖母趙淑人以命婦屢朝后宮每賜食懐歸必先及叔母<lb/>
不以姑鍾愛而婦道有闕也旣年二十四而寡旋遭亂從祖<lb/>
尚書公舊第燬于火避兵深村亂定乃依兄公山樓以居樓<lb/>
東廊廡數楹内治嚴肅乳媪竈婢之聲弗達于外三徙而就<lb/>
舊第之基築小屋以栖荻簾紙閣未嘗出視門戸吳越之俗<lb/>
佞佛比丘尼特多恒出入閨闥尤好與孀者交結叔母獨峻<lb/>
拒之曰此輩一與往還内言必出于梱矣以是庭無尼氏之<lb/>
跡居恒被服雖華盛日不好珠翠之飾其後産日落練衣布<lb/>
裳盥浣必潔饎㸑或不能繼處之怡然蓋自十五弟八齡敎<lb/>
之讀書通賔客食餼廩歌鹿鳴數十年如一日迨十五弟歷<lb/>
<pb n="KR4f0025_SBCK_041-14a"/>
試禮部未第思奉檄以娛老親叔母輒以書誡曰愼毋以貲<lb/>
進其甘貧守約有士君子所難幾者吾家太傅文恪公以宰<lb/>
輔歸里遺丙舍之田七十畝尚書公僅五倍之每自歎曰吾<lb/>
甚慙于叔父斯浙西言清德者必數宋氏彝尊通籍將二十<lb/>
稔恒産祇及太傅之半而十五弟雖登仕版亦無負郭之田<lb/>
叔母甘貧如飴有自得之色由其持久之道恒存乎敬順舉<lb/>
凡紛華榮麗靡足以攖其心宜其視菽水過于肥甘也夫人<lb/>
生難得者夀而叔母八十如五六十時康彊善飯諸孫裙屐<lb/>
繞膝前居雖陋尚書之井巷猶守而勿失且有學使者題扁<lb/>
以旌焉朋酒旣稱叔母其可以辴然而進一觴矣是爲序<lb/>
　　　蔣母沈太君七十壽序<lb/>
吾讀易而悟家人之義矣易之傳曰家人有嚴君焉父母之<lb/>
<pb n="KR4f0025_SBCK_041-14b"/>
謂也嚴也者正家之要然爲人父而過于嚴教不行繼以怒<lb/>
則母不得不濟之以慈母一于慈將曲庇子之過使其父罔<lb/>
聞知父有省察且力爲子諱至于夫妻反目而子反懟其父<lb/>
矣故父道寧慈而母道不可不嚴惟其嚴而後能正位乎内<lb/>
家人之所以利女貞也每見寡婦之子長多克家由其母克<lb/>
兼義方之訓嚴與慈交相濟焉魏塘沈太君者蔣䖏士正言<lb/>
繼室正言風流儒雅樂于取友所居蓮谿在縣治之北後移<lb/>
家郡南門之外水周其堂敦槃縞紵之交往還者數太君孝<lb/>
飬其姑爲酒食讌賔客下逮傔從得饜飫先是舅瞻雲公崇<lb/>
禎初以蘇松兵備副使家居有子六人女一十四人及太君来<lb/>
主中饋兄公女妹外内無間言旣而以寡婦持門户孱弱之<lb/>
軀㕮咀藥物綜理庶務力課二子誦詩讀書飯以麤糲之餐<lb/>
<pb n="KR4f0025_SBCK_041-15a"/>
衣以寛博之褐目不覩嬉戯之具耳不聞緐哇之音長而業<lb/>
成稱士林領袖太君之於妻道母道靡不當矣今年夏届太<lb/>
君設帨之辰於是太君年七十比少壯時精神日益強健鄰<lb/>
里鄉黨姻亞之戚咸思獻夀隮堂而徵序於余余族父東溪<lb/>
先生太君女公夫也側聞太君之苦節久矣回思正言存日<lb/>
其治家不尚嚴厲寧逺兄弟樂父之慈而太君克以嚴敎其<lb/>
子有嗃嗃之吉而無譆譆之吝閑有家而家正效非小矣詩<lb/>
曰彤管有煒若太君者洵足昭我管彤者與敬獻一觴以爲<lb/>
壽<lb/>
曝書亭集卷第四十一<lb/>
<pb n="KR4f0025_SBCK_041-15b"/>
</p>
<p>
</p>
  </div>
</body>
</text>
</TEI>
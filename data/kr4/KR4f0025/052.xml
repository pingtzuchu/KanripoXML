<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0025_SBCK_052-1a"/>
曝書亭集卷第五十二<lb/>
　　　　　　　　　　　秀水　朱彝尊　錫鬯<lb/>
　跋<hi>十一</hi>
　　　陶徵士聖賢羣輔録跋<lb/>
韓非有言孔子之後儒分爲八八儒者公孫氏居第七至晉<lb/>
陶徴士聖賢羣輔録分疏之云公孫氏傳易爲道爲潔淨精<lb/>
微之儒或疑公孫氏爲龍非也龍字子石家語稱是衞人而<lb/>
北海鄭氏謂是楚人故唐贈黃伯宋贈枝江侯名雖在七十<lb/>
子之列不聞傳易若趙人名龍者字子秉莊子謂惠子曰儒<lb/>
墨楊秉與夫子爲五果孰是邪所云秉者辨堅白異同之龍<lb/>
也樂正子輿譏其行無師學無友非孔氏門弟子可知攷晉<lb/>
書太康二年汲郡人不凖發魏王冡得竹書易五篇公孫段<lb/>
<pb n="KR4f0025_SBCK_052-1b"/>
與邵陟論易二篇是則公孫氏傳易之明徵矣蓋子石子秉<lb/>
名姓偶同而傳易之公孫氏與鄭大夫字伯石者名姓又同<lb/>
也録此以證小司馬索隱之誤<lb/>
　　　唐律疏義跋<lb/>
唐律疏義三十卷永徽二年閏月詔曰太宗文皇帝撥亂反<lb/>
正恤獄愼刑杜澆弊之源削煩苛之法道臻刑措二十三年<lb/>
玉几遺訓皇令刊改朕仰遵先旨旁求故實乃制太尉揚州<lb/>
都督長孫无忌開府儀同三司李勣尚書左僕射張行成光<lb/>
禄侍中髙季輔右丞段寶玄太常少卿令狐德棻吏部侍郞<lb/>
髙敬言刑部郎中賈敏行等爰暨朝賢詳定法律酌前王之<lb/>
令典考列辟之舊章適其輕重之宜采其寛猛之要使夫畫<lb/>
一之制簡而易從約法之章疎而不漏再移朞月方始勒成<lb/>
<pb n="KR4f0025_SBCK_052-2a"/>
是宜頒示普天垂之來葉凡在羣臣逮于列岳其務審愼稱<lb/>
朕意焉此見諸唐大詔令者也永徽三年五月韶律學未有<lb/>
定疏宜廣召解律人修義疏使中書門下監定叅撰成三十<lb/>
卷四年十一月上之詔頒行天下此見諸唐㑹要者也按无<lb/>
忌等表進有尚書左僕射于志寧右㒒射禇遂良中書令柳<lb/>
奭刑部尚書唐臨守黄門韓瑗中書侍郞來濟辛茂將尚書<lb/>
右丞劉燕客潁州刺史裴弘獻刑部郞中王懷恪盩厔縣令<lb/>
董雄大理丞路立始平縣丞石士逵大理評事曹恵果律學博<lb/>
士司馬銳等而無張行成髙季輔令孤德棻髙敬言㦯疑纂<lb/>
修諸臣姓名不符攷詔令開載乃緫修律令格式之員而表<lb/>
進于二年之後所列縣令丞博士蓋係召至解律人若張髙<lb/>
令孤四公不與纂修義疏故爾唐代遺書傳抄多致殘闕是<lb/>
<pb n="KR4f0025_SBCK_052-2b"/>
編前有元泰定四年江西儒學提舉柳贇序又附江西行中<lb/>
書省檢校官王元亮釋文末又綴編校考亭書院學士余資<lb/>
姓氏信爲完書丗有好事君子雕鋟以行儆于有位舊章之<lb/>
不愆庶乎復古寛大之條矣<lb/>
　　　刑統賦解跋<lb/>
刑統賦四卷宋史藝文志不知作者晁公武讀書後志著録<lb/>
二卷云皇朝傅霖撰或人爲之注予所錄卷與晁氏同古林<lb/>
曹氏藏本也刑統定于周顯德四年命侍御史張湜太子右<lb/>
庶子劇可久等十人編集兵部尚書張昭逺看詳進呈凡二<lb/>
十一卷竇儀重加詳定增益九卷當日言律令格式之煩期<lb/>
于省文達理成書霖乃撮其要旨作賦而自解其義又東原<lb/>
郄某每聮撰四言歌以括之前有延祐三年趙孟頫序言其<lb/>
<pb n="KR4f0025_SBCK_052-3a"/>
大略其後益都王亮復爲増注大抵傅郄皆宋人而亮則元<lb/>
人也丗儒以趙序加于長孫无忌等唐律三十卷之前遂疑<lb/>
疏義爲霖等所注誤矣霖自題左宣德郎律學博士未審宋<lb/>
何朝人<lb/>
　　　長短經跋<lb/>
長短經十卷唐趙㽔撰㽔梓州鹽亭人甞注關朗易傳李白<lb/>
師事之孫光憲稱其夫婦俱有隱操而是編專論王霸機權<lb/>
正變之術其第十卷相傳載陰謀捭闔之說故祕不以示人<lb/>
依漢藝文志當入之縱横家按漢志縱横家多至一百七篇<lb/>
而隋志止二部唐志四部此六十四篇宜著録不應焜入于<lb/>
雜家也<lb/>
　　　東宮備覽跋<lb/>
<pb n="KR4f0025_SBCK_052-3b"/>
東宮備覽六卷宋迪功郎守袐書省正字兼國史院編修官<lb/>
陳模進模字中行泉州永春人慶元二年鄒應龍榜進士嘉<lb/>
㤗二年八月除正字三年二月以正字兼國史院編修官開<lb/>
禧三年二月以正字兼實録院檢討官嘉定二年三月除校<lb/>
書郎仍兼實録院檢討模之歷官倫序見于中興舘閣續録<lb/>
者如此今觀吿詞進表乃合先後銜具書之又兼莊文府敎<lb/>
授或疑莊文太子薨于乾道三年模至慶元初始釋褐歷嘉<lb/>
泰開禧嘉定不應尚設教授以予考李心傳朝野雜記皇太<lb/>
子宮小學教授設于紹興三十年時孝宗爲建王光宗與莊<lb/>
文太子魏惠憲王皆就傅矣先是十四年春建宗學于臨安<lb/>
學生以百名爲額在學者皆南宮北宅子孫若親賢宅近屬<lb/>
則别置敎授以館職兼不在宗子之列故魏惠憲王卒于淳<lb/>
<pb n="KR4f0025_SBCK_052-4a"/>
熙七年有子柄存設有府教授而荘文太子有二子梴<graphic n="KR1376" url="https://raw.githubusercontent.com/kanripo/KR-Gaiji/master/images/KR1376.png" mimeType="image/png"/>府<lb/>
亦得設教授模以館職遂兼之爾宋史志職官未詳因書于<lb/>
此<lb/>
　　　書玉臺新詠後<lb/>
昭明文選初成聞有千卷旣而略其蕪穢集其淸英存三十<lb/>
卷擇之可謂精矣然入選之文不無僞製所録古詩十九首<lb/>
以徐陵玉臺新詠勘之枚乗詩居其八至驅車上東門行載<lb/>
樂府雜曲歌辭其餘六首玉臺不録就文選本第十五首而<lb/>
論生年不滿百長懷千載憂晝短而夜長何不秉燭游則西<lb/>
門行古辭也古辭夫爲樂爲樂當及時何能坐愁怫鬱當復<lb/>
來兹而文選更之曰爲樂當及時何能待來兹古辭貪財愛<lb/>
惜費但爲後丗嗤而文選更之曰愚者愛惜費但爲後丗嗤<lb/>
<pb n="KR4f0025_SBCK_052-4b"/>
古辭自非仙人王子喬計㑹壽命難與期而文選更之曰仙<lb/>
人王子喬難可與等期裁翦長短句作五言移易其前後雜<lb/>
糅置十九首中沒枚乗等姓名㮣題曰古詩要之皆出文選<lb/>
樓中諸學士之手也徐陵少仕于梁爲昭明諸臣後進不敢<lb/>
明言其非乃别著一書列枚乗姓名還之作者殆有微意焉<lb/>
劉知幾疑李陵荅蘇武書爲齊梁文士擬作蘇子瞻疑陵武<lb/>
贈荅五言亦後人所擬而統不能辨非不能辨也昭明優禮<lb/>
儒臣容其作僞今文選盛行作僞者心不徒勞也已或者以<lb/>
爲文選闕疑玉臺實之以人非是當其時昭明聚書三萬卷<lb/>
大集羣儒討論豈不知五言始自枚乗而序所云退傅有在<lb/>
鄒之作降將有河梁之篇四言五言區以别矣注文選者遂<lb/>
謂河梁之别五言此始鍾嶸詩品亦云逮漢李陵始著五言<lb/>
<pb n="KR4f0025_SBCK_052-5a"/>
之目抑何謬歟然則誦詩論丗者宜取玉臺並觀毋偏信文<lb/>
選可爾<lb/>
　　　宋本六家注文選跋<lb/>
六家注文選六十卷宋崇寧五年鏤板至政和元年畢工墨<lb/>
光如漆紙堅緻全書完好序尾識云見在廣都縣北門裴宅<lb/>
印賣蓋宋時蜀牋若是也每本有吳門徐賁私印又有太倉<lb/>
王氏賜書堂印記是書袁氏袠曽仿宋本雕刻以行故傳丗<lb/>
特多然無鏤板畢工年月以此可辨僞眞也<lb/>
　　　大唐類要跋<lb/>
康熙己卯七月湖州書賈有以大唐類要百六十卷求售者<lb/>
反覆觀之即虞氏北堂書抄也按新唐書志作一百七十三<lb/>
卷晁氏讀書後志同而宋志止百六十卷是編地部至泥沙<lb/>
<pb n="KR4f0025_SBCK_052-5b"/>
石而畢度非完書今丗所行者出嘗熟陳禹謨錫玄氏刪補<lb/>
至以貞觀後事及五代十國之書雜入其中盡失其舊閱之<lb/>
令人生恚儲書者多藏之而原書罕覩矣類要傳寫雖多訛<lb/>
舛然大略出于原書未易得也<lb/>
　　　跋五百家昌黎集注<lb/>
宋人輯書往往以摭采之冨誇人若蔡夢弼杜詩注号爲千<lb/>
家成申之尚書集解号四百家亡名子播芳文粹号五百家<lb/>
是也昌黎集訓注四十卷外集十卷别集一卷附論語筆解<lb/>
十卷慶元六年春建安魏仲舉刻于家塾亦稱五百家按其<lb/>
實則列名者一百四十八家而已其餘所云新添集注五十<lb/>
家補注五十家廣注五十家釋事二十家補音二十家協音<lb/>
十家正誤二十家考異十家殆亦無稽之言爾然當時刊書<lb/>
<pb n="KR4f0025_SBCK_052-6a"/>
者知以博學詳說爲要務今則守一家之說以爲兔園冊其<lb/>
智岀麻沙里刊書者之下矣是書向藏長洲文伯仁家歸吾<lb/>
鄉李太僕君實蓋宋槧之最精者惜中間闕三卷後人補抄<lb/>
原注巳失不可復覩當更訪諸藏書家<lb/>
　　　播芳文粹跋<lb/>
五百家播芳文粹大全二百卷曩在都下曽從友人借觀患<lb/>
其卷帙混淆兼多闕文誤字因置不録歸田後見江浙儲藏<lb/>
家間有之類皆抄寫丙戌三月留徐學使章仲花谿别業觀<lb/>
宋槧本始快于心若風庭之葉盡埽而老眼豁然也卷首有<lb/>
紹熙庚戌序南徐許開作稱係鉅鹿魏齊賢仲賢南陽葉棻<lb/>
子實所集具列姓氏凡五百二十家冨哉言矣然其所録不<lb/>
盡皆醇惜吾友宜興陳維崧其年華亭錢芳標葆馚呉江葉<lb/>
<pb n="KR4f0025_SBCK_052-6b"/>
舒崇元禮錢唐陸繁弨拒石嘉興李符分虎皆以駢體名家<lb/>
諸君悉逝莫爲削其䌓而舉其要也開字仲啓以中奉大夫<lb/>
提舉武夷沖祐觀著有志隱類藁見趙希弁讀書附志<lb/>
　　　書眺以道撰蘇叔黨墓志後<lb/>
靖康中蘇叔黨以真定倅赴官次河北爲賊所脅叔黨語賊<lb/>
曰若知丗有蘇内翰乎吾即其子肯隨若求活草間邪通夕<lb/>
痛飲翌日視之卒矣王明清揮麈後録載之而晁以道志其<lb/>
墓稱以暴疾卒于鎮陽繹其文可云孝子合而觀之不媿其<lb/>
父矣攷東坡先生以徽宗建中靖國元年辛已卒于常州先<lb/>
生旣卒而蔡京由尚書左丞進左右僕射蔡卞旋知樞密院<lb/>
事自崇寧元年迄于四年籍黨人榜朝堂定上書人上中下<lb/>
六邪等責逐責降而又編管子弟不許到闕一刻石于端禮<lb/>
<pb n="KR4f0025_SBCK_052-7a"/>
門再刻石于諸州三刻石于文德殿門帝旣親書之京復自<lb/>
書頒之天下是時叔黨潜身救過之不給寧有冨貴利達之<lb/>
念萌于中哉惟因梁師成自言爲東坡出子嘗愬于裕陵曰<lb/>
先臣何罪禁誦其文章滅其尺牘於是先生遺文手蹟始稍<lb/>
稍復出叔熏之不忍顯絶師成者此也然熏禁初弛後雖得<lb/>
入京師借詼諧以玩丗未嘗薫染以道所云嘻笑謔浪節槩<lb/>
存焉是已乃毁之者謂叔熏諂事師成自居乾兒夫師成旣<lb/>
以東坡爲父稱曰先臣則必以昆弟遇权黨豈有業爲兄弟<lb/>
而又降稱乾兒之理此助洛攻蜀者謗之貝錦南箕尚論者<lb/>
不可不白其冤也<lb/>
　　　竹友集跋<lb/>
臨川謝幼槃與兄無逸並負詩名呂居仁集江西詩派二十<lb/>
<pb n="KR4f0025_SBCK_052-7b"/>
五人幼槃其一矣然其詩實與涪翁别居仁又稱其似謝宣<lb/>
城亦不類也書録解題兩載竹友集一曰十卷一曰七卷蓋<lb/>
七卷者詩而十卷者合文言之是集流傳甚罕謝布政在杭<lb/>
抄之内府在杭收藏宋人集頗冨近多散失惟此係其手書<lb/>
子孫裝界成冊平湖陸編修次友典福建庚午郷試抄得之<lb/>
予見而令楷書生亟録其副詩派遺集傳者無幾予所儲陳<lb/>
無已饒德操洪玉父韓子蒼晁叔用吕居仁僅六家得此而<lb/>
七焉<lb/>
　　　書劒南集後<lb/>
詩家比喻六義之一偶然爲之可爾陸務觀劒南集句法稠<lb/>
疊讀之終卷令人生憎若身似老僧猶有髮門如村舍強名<lb/>
官跡似春萍本無柢心如秋燕不安巢身似在家狂道士心<lb/>
<pb n="KR4f0025_SBCK_052-8a"/>
如退院病禪師心似春鴻寧久住身如秋扇合長捐身似敗<lb/>
棊難復振心如病木已中空心似枯葵空向日身如病櫟孰<lb/>
知年家似江淮歸業戸身如湖嶺罷參僧心似游僧思逺道<lb/>
身如敗將陷重圍居似窮邊荒馬驛身如深谷老桑門人似<lb/>
登仙惟火食俗如太古欠巢居閒似苔磯垂釣叟淡如村院<lb/>
罷參僧嬾似老雞頻失旦衰如蠧葉早知秋喜似繫囚聞縱<lb/>
掉快如疥癢得爬搔閒似白鷗雖自足健如黃犢已無縁酒<lb/>
似粥濃知社到餅如盤大喜秋成難似車登蛇退嶺險如舟<lb/>
過馬當時月似有情迎馬見鶯如相識向人鳴心如澤國春<lb/>
歸雁身似雲堂旦過僧身如巢燕臨歸日心似堂僧欲動時<lb/>
身如病木驚秋早心似鰥魚怯夜長心如老驥長千里身似<lb/>
春蠶已再眠身如海燕不逢社家似瓜牛僅有廬心如老馬<lb/>
<pb n="KR4f0025_SBCK_052-8b"/>
雖知路身似鳴蛙不屬官身如病鶴長停料心似山僧已棄<lb/>
家心如頑石忘榮辱身似孤雲任去留心如脫穽奔林鹿迹<lb/>
似還山不雨雲恩如長假容居里官似分司不限年瘦如飯<lb/>
顆吟詩面飢似柴桑乞食身勇如持虎但堪笑學似累棊那<lb/>
易成爽如瑞露零仙掌清似寒氷貯玉壺衰如蠧葉秋先覺<lb/>
愁似鰥魚夜不眠樂如逐兔牽黃犬快似麾兵卷白波壁如<lb/>
龜筴難占卜瓦似魚鱗不接連路如劒閣逢秋雨山似鑪峯<lb/>
鎖暮雲雲如山壞長空黒風似潮回萬木傾雨如梅子初黄<lb/>
日水似桃花欲動時花如上苑長成市酒似新豐不直錢雁<lb/>
如著意頻驚枕月似知愁故入門蠶如黒蟻桑生後秧似靑<lb/>
針水滿時餘詩腰膝用如似字作對難以悉數就中非無佳<lb/>
句此陸平原所云離之雙美合之兩傷者也予友三原孫枝<lb/>
<pb n="KR4f0025_SBCK_052-9a"/>
蔚豹人徵入都不願分修史之禄賦詩云身如橘柚病於北<lb/>
心似鷓鴣飛向南有識者憐之此偶然作爾邇者詩人多舍<lb/>
唐學宋予甞嫌務觀大熟魯直太生生者流爲蕭東夫熟者<lb/>
降爲楊廷秀蕭不傳而楊傳效之者何異海畔逐臭之夫邪<lb/>
　　　賴良大雅集跋<lb/>
大雅集十卷天台賴良采擇凡二千餘篇楊廉夫點定存三<lb/>
百首旣爲作序而江陰王逢吳興錢鼒亦序之集中所收皆<lb/>
元人其後間有仕于明者第六卷載林洵送顧謹中入太學<lb/>
詩則洪武中從而補綴者也良字善卿赤城續志不書其姓<lb/>
氏出處顯晦不可得而知繹席帽山人序蓋曽教授松江云<lb/>
倪元鎭贈良詩云陳詩昔在周盛日刪詩又是衰周餘二語<lb/>
得其㮣矣<lb/>
<pb n="KR4f0025_SBCK_052-9b"/>
　　　書敦交集後<lb/>
右敦交集一冊上虞魏仲逺輯其友酬和之詩也作者二十<lb/>
四人詩七十六首冊末宜有仲逺題識而今亡之非完書矣<lb/>
是集爲吾鄉李太僕君實𬗋桃軒藏本康熙丁丑予購得之<lb/>
稽諸竹齋丹崖清江全室集多有與仲逺昆弟贈荅詩仲逺<lb/>
父處士明叔預卜塋兆于福祈山之陽結廬其下名福源精<lb/>
舍處敬爲之作賛又爲題尚古亭元章亦有筠深軒長歌季<lb/>
潭則有短歌清江爲作竹深記稱㑹稽之地多竹蓋物有所<lb/>
宜猶衛之左泉右淇也其居邑西夏蓋湖上伏龍山之下顧<lb/>
郡縣志俱佚其名按宋學士濂爲仲逺作見山樓記乃知其<lb/>
人名壽延云<lb/>
　　　梅菴李氏明正音跋<lb/>
<pb n="KR4f0025_SBCK_052-10a"/>
明正音七卷海鹽李景孟宗浩選本景孟中景泰甲戌進士<lb/>
知莆田縣事其父季衡公平丗父孟璿仲璣兄景髙宗逺皆<lb/>
有詩名季衡有西溪集孟璿有南莊集均不傳是編所録多<lb/>
嘉興人作若沈鎰孟鈞陶瑾廷璧朱孟德維新陳善敬佐李<lb/>
澄若淵往予輯詩綜悉無從采掇即景孟詩亦遺之郷人有<lb/>
著述莫爲之傳是猶目治而不見其睫也景孟曽孫儒烈嘉<lb/>
靖丁未進士歷官福建按察司僉事曽刊是編以行惜今之<lb/>
雕本流傳者寡矣歲在戊子閏月竹垞八十翁彞尊識<lb/>
　　　跋危氏雲林集<lb/>
雲林集二卷元翰林學士承旨危素太樸之詩葛邏禄迺賢<lb/>
易之編而虞集伯生序之者也太樸以文名詩不恒見流傳<lb/>
惟此而已明兵入大都學士走報恩寺俯身入井寺僧大梓<lb/>
<pb n="KR4f0025_SBCK_052-10b"/>
挽出之謂曰國史非公莫知公死是死國之史也學士由是<lb/>
不死丗傳明太祖聞學士履聲岀之守余闕祠按吾鄉貝助<lb/>
敎瓊有送危於<graphic n="KR0955" url="https://raw.githubusercontent.com/kanripo/KR-Gaiji/master/images/KR0955.png" mimeType="image/png"/>赴安慶教授序稱洪武三年識公于京師<lb/>
未幾公卒則學士未甞銜命守祠特其子於<graphic n="KR0955" url="https://raw.githubusercontent.com/kanripo/KR-Gaiji/master/images/KR0955.png" mimeType="image/png"/>教授安慶好<lb/>
事者遂傅㑹有是言也於<graphic n="KR0955" url="https://raw.githubusercontent.com/kanripo/KR-Gaiji/master/images/KR0955.png" mimeType="image/png"/>曽共歐陽佑呂復黄盅輩采書<lb/>
北平載記脫去<graphic n="KR0955" url="https://raw.githubusercontent.com/kanripo/KR-Gaiji/master/images/KR0955.png" mimeType="image/png"/>字是集發雕于後至元三年蓋學士入明<lb/>
後續作詩文均失傳矣<lb/>
　　　跋草閣集<lb/>
錢塘李曅宗表元季結草閣居北關門外旣而避地永康東<lb/>
陽間洪武𥘉官國子監助教有古今詩六卷拾遺一卷天台<lb/>
徐大章盛稱之金華朱伯淸序之觀其長篇聳髙奔逸堪與<lb/>
劉伯温髙季迪鼎足而今之杭人末有舉其姓氏者可歎也<lb/>
<pb n="KR4f0025_SBCK_052-11a"/>
集中題徐原父畫梅歌云尋常更有梅花船繫在鑑湖柳姑<lb/>
之廟前柳姑者疑即沈約詩所云山陰柳家女也施宿會稽<lb/>
志云柳姑廟在山陰縣西一十里前臨鏡湖湖山勝絶處其<lb/>
後修府志者乃遂削去之是何心哉<lb/>
　　　跋釣鰲集<lb/>
吳江陶振子昌洪武中任本縣儒學訓導改安化敎諭歸隱<lb/>
華亭九峰間自号釣鰲客長陵師起北平作哀吳王濞歌感<lb/>
慨悲壯意當日定流播于燕王聞之深怨私怒必甚矣革除<lb/>
詩文稍有忌諱者悉焚棄唯是歌存集中而人末有表其微<lb/>
者其後死于虎王達善輓以詩云昔爲海上釣鰲客今作山<lb/>
中飤虎人飤之爲言食<hi>去聲</hi>也以食<hi>入/聲</hi>食<hi>去聲</hi>人也九峰無虎將<lb/>
毋靖難之後有飤之者乎<lb/>
<pb n="KR4f0025_SBCK_052-11b"/>
　　　髙麗權秀才應制集跋<lb/>
髙麗秀才權近字思叔别字陽村洪武中至南京髙皇優禮<lb/>
待之賜衣賜食爰命賦詩陽村先之以本國廢興之由道塗<lb/>
經過之所次之以本國離合之勢山河之勝與夫鄰境之情<lb/>
形兼述東人感化之意旣成精華炳蔚音響鏗鏘帝覽之稱<lb/>
歎因命與劉公三吾許公觀景公淸戴公德彞張公信輩偕<lb/>
游南北市來賔重譯鶴鳴醉仙諸樓帝又賜以御製三詩此<lb/>
洪武丙子歲事建文四年春朝鮮恭定王李芳逺令知申事<lb/>
朴錫下議政府鏤版以行於是嘉靖大夫藝文館提學國人<lb/>
李詹曁奉使翰林史官兵部主事金陵端木孝思均爲作序<lb/>
而淮南陸顒番昜祝孟獻題詩其後焉陽村賜游酒樓實録<lb/>
未之載予所見應制集則天順元年朝鮮本也<lb/>
<pb n="KR4f0025_SBCK_052-12a"/>
　　　書姚學士明山存稾後<lb/>
文徴仲待詔翰林相傳爲明山學士及楊方城所窘昌言于<lb/>
衆曰吾衙門非畫院乃容畫匠處此何孔目元朗叢說述之<lb/>
而曰二人只㑹中狀元更無餘物衡山長在天地間今丗豈<lb/>
更有道著姚淶楊維聦者邪聞者以爲快論然明山嘗與孫<lb/>
太初薛君采髙子業相唱和且聞章丘李中麓冨于臧書特<lb/>
遣其子就學可謂敏于好古者即徴仲去官日躬送至張家<lb/>
灣賦十詩贈别兼爲作序比之唐元魯山宋孫明復謂榮出<lb/>
于科目之外貴加乎爵禄之上其傾倒亦至矣然則元朗所<lb/>
述乃誑語耳金華吳少君詩說謊定推何太史而虞山錢氏<lb/>
偏信其說皎皎素絲其可染乎<lb/>
　　　書狷石居遺集後<lb/>
<pb n="KR4f0025_SBCK_052-12b"/>
予童稚日就塾于譚氏之居先後共學者六人譚舟石左羽<lb/>
陸英一次友曁第五兄夏士悉中表兄弟也書屋五楹予置<lb/>
席硯鴨脚樹下年十七爲贅壻乃遷馮氏之宅是歲兵起舟<lb/>
石從其父五經進士浮海入越轉徙漳州左羽避居于泖二<lb/>
陸曁予兄弟各不相聞旣而離者合合者又離或出或處六<lb/>
十年來五人奄逝存者惟予巳爾暇覽狷石居遺集是爲舟<lb/>
石左羽之王父諱昌言字聖俞萬曆甲午舉浙江郷試第一<lb/>
後八年中進士知甞熟婺源欒城三縣遷南兵部主事歷員<lb/>
外郎升福建布政司參議隄督學政轉山東按察副使以布<lb/>
政司參政卒于官思陵即阼卹以死勤事諸臣特贈太僕寺<lb/>
卿公之試士也其文不假一人寓目必手自甄綜雖伯子省<lb/>
覲俾寄食旅店中不許入廨有投私書者槩不發函試畢題<lb/>
<pb n="KR4f0025_SBCK_052-13a"/>
數行裹原書復之閩人語曰來一封去兩封以爲不信視郵<lb/>
筒蓋視學三年䰅鬢盡白舟石語子歲在已丑冬攜其宅眷<lb/>
由琯溪之漳遇賊于山麓主僕遭急縛將剸刄焉猝傳官軍<lb/>
至賊黨置之去見有叟扠手獨行呼之求救叟問客子何來<lb/>
答以浙人叟曰客知浙有譚學使乎對曰吾祖也叟遽前釋<lb/>
縛蓋賊渠之父自言曩爲諸生歲試譚公列其名二等吾師<lb/>
乎其子還治酒食導客踰嶺乃歸觀于此而信持衡之公子<lb/>
孫必食其報不在遇以國士而始有知已之感也舟石諱吉<lb/>
璁官至登州太守英一諱丗楷思州太守左羽諱瑄工科掌<lb/>
印給事中次友諱葇内閣學士禮部侍郎夏士諱彞器承祖<lb/>
廕中書科中書舍人康熙已未　召試博學宏詞之士六人<lb/>
者舟石次友曁予居其三云<lb/>
<pb n="KR4f0025_SBCK_052-13b"/>
　　　書曼寄軒集後<lb/>
東漢風俗之厚期功之喪咸得棄官持服如賈逵以祖父喪<lb/>
戴封以伯父西鄂長楊弼以伯母繁陽令楊君以叔父上虞<lb/>
長度尚以從父渤海王郎中劉衡以兄思善侯相楊著以從<lb/>
兄太甞丞譙玄槐里令曹全以弟廣平令仲定以姊王純以<lb/>
妹馬融以兄子皆以憂棄官輕舉至晉而嵇紹拜徐州刺史<lb/>
以長子喪去職陶潛以程氏妹喪自免作歸去來辭自是而<lb/>
後古之道莫之行也先伯祖君輿公掌銓東曹聞先文恪公<lb/>
之訃請于朝乞歸持服德陵允焉當時典禮者不以爲過斯<lb/>
國史所當附書于禮樂志者此事尚未百年今人父母之喪<lb/>
有不去其官者矣<lb/>
　　　摭言足本跋<lb/>
<pb n="KR4f0025_SBCK_052-14a"/>
唐重科目舉措分殊有國史未具析者藉王氏摭言小大畢<lb/>
識後代得聞其遺制奈流傳者寡又爲末學所刪存不及半<lb/>
是編一十五卷獲之京師慈仁寺集乃足本也卷尾有柯山<lb/>
鄭昉跋稱嘉定辛未刊于宜春郡吴江徐電發近録棠村相<lb/>
國所藏與此本略同當就其校讎譌字發雕焉<lb/>
　　　書鑑誡錄後<lb/>
鑑誡録十卷後蜀人何光逺輝夫撰晁公武郡齋讀書後志<lb/>
稱纂輯唐以來君臣事跡可爲丗鑒者前有劉曦度序今覽<lb/>
其書多載可笑詩文直小說家爾每條以三字標目與蘇鶚<lb/>
杜陽雜編略同是冊猶宋槧卷首題重雕足本惟劉序失之<lb/>
吾鄉墨林項氏藏書也濟南王先生貽上愛之曽手録一部<lb/>
　　　書北牎炙輠後<lb/>
<pb n="KR4f0025_SBCK_052-14b"/>
北牎炙輠二卷宋施彦執編予得之海鹽陳琠少典所藏崑<lb/>
山徐氏晉江黄氏從予借抄其書稍稍流傳于丗按彦執諱<lb/>
德操海昌人張子韶之友也生不婚宦病廢而殁子韶以文<lb/>
祭之云生平朋友不過四人姚葉先亡公繼又去其和彦執<lb/>
詩云環顧天下間四海惟三友三友者彦執及姚進道葉先<lb/>
覺也彦執嘗著孟子發題一篇子韶之門人郎曄編横浦集<lb/>
附之卷末今海昌志人物莫有舉其姓氏者矣進道名述堯<lb/>
張孝祥榜進士有蕭臺公餘詞一卷予所藏有之<lb/>
　　　跋劉豫事迹<lb/>
劉豫事迹一卷不知誰氏所輯予抄自倦圃曹氏按豫祖塋<lb/>
在阜城縣南十二里元初尚謂之御莊石馬存焉見王惲秋<lb/>
澗集惲述陳敎授言豫未貴時一日顧見一白龍現婦翁家<lb/>
<pb n="KR4f0025_SBCK_052-15a"/>
大鏡中但無鱗與角耳後翁亦見此乃以女妻之資藉甚厚<lb/>
及生二子以鱗角名之或者謂二子長豫當大貴後果然惲<lb/>
詩有云公昔此讀書葱鬱見佳氣尚看書帶草碧色映階砌<lb/>
空餘一字詠流播傳後丗是直以書生目之矣此事迹所未<lb/>
載附書于後噫豫一叛臣其書可以不録然安禄山事迹姚<lb/>
汝能述之存其書亦足爲後鑒也<lb/>
　　　書王氏墓銘舉例後<lb/>
墓銘舉例四卷長洲王行止仲編先以唐韓退之李習之柳<lb/>
子厚次以宋歐陽永叔尹師魯曽子固王介甫蘇子瞻陳無<lb/>
已黄魯直陳瑩中晁无咎張文潛朱元晦呂伯恭凡一十五<lb/>
家之文舉以爲例足以續蒼厓潘氏金石例而補其闕矣是<lb/>
書未見雕本抄自無錫秦氏竊意墓銘莫盛于東漢鄱昜洪<lb/>
<pb n="KR4f0025_SBCK_052-15b"/>
氏所輯隸釋隸續其文其銘體例匪一宜用止仲之法舉而<lb/>
臚列之惜乎予老矣不能爲也<lb/>
　　　跋䂬溪詩話<lb/>
䂬溪詩話十卷宋黃徹常明撰書録解題謂是莆田人而八<lb/>
閩通志則云邵武人舉紹興十五年進士殆家本莆田而占<lb/>
籍邵武者也編中持論多本少陵自言官辰沅逾年顧志州<lb/>
郡官師者不載姓氏集亦失傳其送弟詩句云就舍勿令人<lb/>
避席過江莫與馬同船語淺情真不失風雅之旨矣<lb/>
　　　格齋四六跋<lb/>
宋人駢語其初率仿楊億劉筠體無逸出四字六字者歐陽<lb/>
永叔厭薄之一變而尚真率蘇子瞻尤以流麗見長于是汪<lb/>
彦章擅此名家鎔鑄六經諸史以成對偶可謂升堂入室之<lb/>
<pb n="KR4f0025_SBCK_052-16a"/>
選矣廬陵王子俊才臣爲周子充楊廷秀賞識嘗引以代草<lb/>
牋奏書記其所撰三松集丗罕流傳予抄得宋本格齋四六<lb/>
計一百二首愛其由中而發漸近自然無組織之迹斯則彦<lb/>
章之亞也<lb/>
　　　書王司綵宮詞後<lb/>
宮官之設見于周官見于戴記漢魏置貴嬪夫人此仿周官<lb/>
之三夫人也淑妃淑媛淑儀修華修容修儀婕妤容華充華<lb/>
此仿周官之九嬪也北史后妃傳有正華令則修訓曜儀明<lb/>
淑芳華敬婉昭華光正昭寧貞範弘徽和德弘猷茂光明信<lb/>
靜訓曜德廣訓暉範敬訓芳猷婉華明範豔儀暉則敬信此<lb/>
仿周官之二十七丗婦也穆光茂德貞懿曜光貞凝光範令<lb/>
儀内範穆閨婉德明婉豔婉妙範暉章敬茂靜肅瓊章穆華<lb/>
<pb n="KR4f0025_SBCK_052-16b"/>
愼儀妙儀明懿崇明麗則婉儀彭媛修閑修靜弘愼豔光漪<lb/>
容徽淑秀儀芳婉貞愼明豔眞穆修範肅容茂儀英淑弘豔<lb/>
正信凝婉英範懷慎修媛良則瑶章訓成潤儀寧訓淑懿柔<lb/>
則穆儀修禮昭愼貞媛肅閨敬順柔華昭順敬寧明訓弘儀<lb/>
崇敬修敬承閑昭容麗儀閑華思柔媛光懷德良媛淑猗茂<lb/>
範良信豔華徽娥肅儀妙則此仿周官之八十一御女也唐<lb/>
宋以來參合損益不廢其名明初定設六局曰尚宮尚儀尚<lb/>
服尚食尚寝尚功掌以宮正緫六局之事凡出納文籍皆印<lb/>
署之付内史監牒移于外局有四司尚宮之屬有司紀司言<lb/>
司簿司闈尚儀之屬有司籍司樂司賔司賛尚服之屬有司<lb/>
寶司儀司仗司飾尚食之屬有司饌司醖司藥司供尚寢之<lb/>
屬有司設司輿司苑司燈尚功之屬有司製司軫司綵司計<lb/>
<pb n="KR4f0025_SBCK_052-17a"/>
司綵掌儲藏段疋者也官設于洪武五年王氏家南海河南<lb/>
村永樂二年選入宮命與權妃同輦辭曰妾嫠婦也安敢充<lb/>
下陳哉帝重之許歸嗚呼開創之主宮中府中設司分職各<lb/>
有典司后正位乎内夫人嬪御交賛陰教居有保阿之訓動<lb/>
有環珮之響内無出閫之言權無私溺之授法至善矣其後<lb/>
宮官罷設奄寺乃得横行王振汪直劉瑾惡已貫盈至魏忠<lb/>
賢攬政昵一客氏深宮更無爲懿安皇后助者雖存女秀才<lb/>
女史官空名恒罰提鈴警夜而宮官大抵皆爲奄寺之菜戸<lb/>
矣外而稅礦内而批紅監軍則飬寇賊至則開門貽禍之烈<lb/>
一至于此使女官舊章不廢禕衣䄖翟絳紗貂蟬雍雍肅肅<lb/>
何遽稱九千歲于大璫之前乎<lb/>
　　　書五百羅漢名記後<lb/>
<pb n="KR4f0025_SBCK_052-17b"/>
杭州淨慈寺五百羅漢塑像自宋有之曹太尉勛記之矣特<lb/>
其名梵夾不具載同里髙念祖以其大父工部郎道素所藏<lb/>
宋江陰軍乾明院五百羅漢名号鏤板附釋藏之後按佛書<lb/>
諾俱那與其徒八百衆居震旦國五百居天台三百居鴈宕<lb/>
故梁克家三山志懷安大中寺有八百羅漢像太尉南渡僑<lb/>
居赤城宜止及天台石橋五百人也<lb/>
曝書亭集卷第五十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0025_SBCK_008-1a"/>
曝書亭集卷第八<lb/>
　　　　　　　　　　　　秀水　朱彞尊　錫鬯<lb/>
　古今詩<hi>七</hi>
　　重光大淵獻<lb/>
　　　立春日同李十九飲孫少宰蟄室有懷曹侍郎在里<lb/>
七度辛盤㑹他郷歲歲殊未知今夕讌得與故人俱舞鶴喧<lb/>
庭榭飛花灑畫圖因懷鉏菜叟萬里隔春蕪<lb/>
　　　西山書所見<lb/>
斜陽猶未鎻松筠雪後風清石路塵莫笑游人今歲早馬頭<lb/>
山店已燒春<lb/>
　　　同作<hi>上海</hi>蔡湘<hi>竹濤</hi>
　中官墳墓碧雲齊樵客東風飲恨啼故向黄茅遺㸑火亂<lb/>
<pb n="KR4f0025_SBCK_008-1b"/>
　山燒過夕陽西<lb/>
　　　臥佛寺<lb/>
路入晴雲北山攲臥佛前津梁疲巳甚土木意能傳夜續林<lb/>
中磬春流枕外泉長安車馬客輸爾只髙眠<lb/>
　　　題退谷<lb/>
退翁愛退谷未老先抽簪行藥亂峰路築亭雙樹林閒中春<lb/>
酒榼靜裏山泉音滿目市朝貴何人期此心<lb/>
　　　來靑軒<lb/>
天書稠疊此山亭往事猶傳翠輦經莫倚危欄頻北望十三<lb/>
陵樹幾曽靑<lb/>
　　　鮑家寺白松歌<lb/>
鮑家寺中九白松扶疎宛似桂之樹密葉陰連古殿寒霜皮<lb/>
<pb n="KR4f0025_SBCK_008-2a"/>
晝偃盤根互我來繋馬風泠然入門四顧喜欲顚巢攲迥見<lb/>
鸛鶴坐榦老不數蛟龍纒長廊飯僧僧未至松子松花飄滿<lb/>
地半嶺平銜夕照曛雙林逺勝春浮翠其餘四株皆可娛矯<lb/>
矯離立空牆隅枝柯雖殊無異色知是歲寒霜雪俱山僧怪<lb/>
我摩挱久茗盌簾前一招手此樹今來二百年問余歲月能<lb/>
知否<lb/>
　　　同作　蔡湘<lb/>
　巖下石門苔蘚重早春巳發花茸茸晚風吹墮一黄鶴棲<lb/>
　在月明何處松<lb/>
　　　玉泉山下别瞻公<lb/>
石橋風泠泠夕曛斷崖口回指翠微深山僧此分手<lb/>
　　　贈歌者陳<hi>憐</hi>二首<lb/>
<pb n="KR4f0025_SBCK_008-2b"/>
樂府新傳夜度孃吳衫白紵越羅裳愁看玉面燈前岀笑問<lb/>
銀鈎若箇藏<lb/>
千鍾巳分醉如泥授色留賔曲轉低想像天河猶未落長鳴<lb/>
不聽汝南雞<lb/>
　　　贈冒<hi>嘉穗</hi>二首<lb/>
我昔齊東住君來歷下遊客亭無奈别樽酒未言愁暑雨城<lb/>
西寺髙林棗外樓醉歌今始得同調日相求<lb/>
盡說移居好投詩給事莊松筠深不見丘壑興何長夜燭攤<lb/>
書坐春醪並馬嘗追隨吾更數知愛接輿狂<lb/>
　　　何侍御<hi>元英</hi>招同髙上舎<hi>層雲士奇</hi>繆處士<hi>永謀</hi>趙<lb/>
　　　舍人<hi>隨</hi>鄭舍人<hi>宣</hi>飲刺梅園松下四首<lb/>
禁煙髙詠遍龍潭未得同游祗自慚小榼春風攜最好又騎<lb/>
<pb n="KR4f0025_SBCK_008-3a"/>
騘馬到城南<lb/>
客來隨意但圍棊細草空園席屢移憶過松陰三度醉未如<lb/>
此㑹恰花時<lb/>
吾家池上雙槐好此樹連蜷想像間最喜諸公盡吳語一時<lb/>
把酒話郷關<lb/>
離筵九日記曽開送客西征上郡隈正向樽前論往事不知<lb/>
天外一書來<hi>庚戌九日集此送譚七郡丞兄是日適得榆林來札</hi>
　　　周郡丞<hi>令樹</hi>遷太原守詩以送之兼懷傅處士<hi>山</hi>
五馬西歸日銅符領晋陽川臨溹涫近山轉崛<graphic n="KR2118" url="https://raw.githubusercontent.com/kanripo/KR-Gaiji/master/images/KR2118.png" mimeType="image/png"/>長童子爭<lb/>
驂篠邦人尚詠棠憑君尋傅叟暇即過松莊<lb/>
　　　將出都門曹舍人<hi>貞吉</hi>黄舍人<hi>仍緒</hi>沈舍人<hi>胤范</hi>喬<lb/>
　　　舍人<hi>萊</hi>曹舍人<hi>禾</hi>汪舍人<hi>懋麟</hi>招同髙上舍<hi>層雲</hi>李<lb/>
<pb n="KR4f0025_SBCK_008-3b"/>
　　　秀才<hi>良年</hi>賦詩贈行口占留別<lb/>
鳳池才子各翩翩攜客城南醵酒錢滿眼鶯花無奈别河梁<lb/>
愁思復今年<lb/>
　　　和程<hi>邃</hi>龍尾硯歌爲方侍御<hi>亨咸</hi>作即送其入粤<hi>硯有</hi>
<hi>辛卯米芾四字印舊藏黄公道周家</hi>
龍眠柱史饒硯癖篋藏龍尾開深窪雀臺古瓦詎比數石末<lb/>
未許靑州誇黝如純漆久欲脫粹若水玉堅新　中央私印<lb/>
尚可識流傳乃自元章家騷人生年記辛卯初度肇錫名何<lb/>
嘉十桴彚開見八八兩已相背無狐邪當其片石始入手重<lb/>
之豈易黃金車雲峰糢糊潑急雨雪繭夭矯騰修蛇東都淪<lb/>
後内庫發重寶散失同紛麻赤瑚玉英半缺折物理所貴韜<lb/>
其華流傳迄今六百載山骨完好無纖瑕黃公昔年在漳浦<lb/>
<pb n="KR4f0025_SBCK_008-4a"/>
以此注易緯蒼牙嗚呼聚散勢所必精靈呵護靡幽遐房融<lb/>
有硯譯梵字遺蹟尚爾矜僧伽平公巨璞本光滑少陵野老<lb/>
猶咨嗟況兹貞質丗鮮兩宜爲有識羣髙奢前歸大滌後龎<lb/>
谷顚人地下應唅呀黃海布衣嗜奇最吟成古調敺淫哇盤<lb/>
空硬語難驟讀詩膽直欲淩劉叉謂余吾歌子當和荅云四<lb/>
座且莫譁我昔南游度大庾羚羊峽口戈船划手披煙液入<lb/>
巖穴碅磳磈硊圍周遮石紋藴秀各異狀就中最美數靑花<lb/>
有時精氣凝作眼碧者鸜鵒黄者鴉火輪奔處界微白宛似<lb/>
蕉葉抽春芽其餘瑣細盡當辨黃龍翠羽兼丹砂爭如此石<lb/>
鐵色古稜角漸去成碨䃁柱史聞之忽狂叫便欲五嶺探雲<lb/>
霞隋隄三月送君去栁絲藤蔓何毿㲚黯然消魂萬里别長<lb/>
言不覺肆滂葩<lb/>
<pb n="KR4f0025_SBCK_008-4b"/>
　　　賦得官栁送人自濟入燕<lb/>
官路垂楊栁春風處處靑遥憐煙雨色何限短長亭送子燕<lb/>
臺去還從歷下經七橋明月夜繋䌫有荷汀<lb/>
　　　紅橋<lb/>
春蕪小雨滿城隈茅屋疎籬兩岸開行到紅橋轉深曲緑楊<lb/>
如薺酒船來<lb/>
　　　題何氏書樓<lb/>
屢醉齊東酒曽開薊北書林泉尋舊好瀟灑勝吾廬簾額仍<lb/>
通燕堂拗亦有魚蘭成擅詞賦宜作小園居<lb/>
　　　旱<lb/>
水潦江淮久今年復旱荒翻風無石燕蔽野有飛蝗桎梏懲<lb/>
屠釣橧巢迫死亡虚煩乗傳使曽發海陵倉<lb/>
<pb n="KR4f0025_SBCK_008-5a"/>
　　　送越孝廉<hi>闓</hi>入楚兼作廬山之游<lb/>
蕪城相見惜蹉跎又送雲帆楚澤過九疊屛風何處好三湘<lb/>
芳草至今多尋山應得逢匡俗作賦還看壓景瑳準擬歸來<lb/>
秋月滿樽前同聽大堤歌<lb/>
　　　逢周侍郎<hi>亮工</hi>二首<lb/>
悵别西湖曲重逢又十年艱難增旅話傾倒共詩篇春逺仍<lb/>
題扇江寒未放船甘棠留召伯聽取舊歌絃<hi>侍郎曽觀察揚州</hi>
阿戎頻問訊<hi>公子在浚</hi>燕晋兩鄉俱道巳甘三黜家從泛五湖登<lb/>
臨山屐在存没酒人殊<hi>感王猷定胡介諸舊游也</hi>白髮明燈裏飛揚不可無<lb/>
　　　酬彭<hi>師度</hi>三首<lb/>
燕郊春雨灑塵輕我唱驪駒子送行回憶酒人天外隔不知<lb/>
舟楫下蕪城<lb/>
<pb n="KR4f0025_SBCK_008-5b"/>
艾家橋北論交日回首星霜十九年祗向天涯相送老新詩<lb/>
讀罷一淒然<lb/>
竹西酒市接平山燈下妖姬十八鬟留取霜紈調錦瑟紅橋<lb/>
一曲送君還<lb/>
　　　送柯大<hi>崇樸</hi>還里兼寄周<hi>篔</hi>
渡淮三月滯江都送爾歸尋舊酒徒十幅蒲帆郷樹杪夜船<lb/>
聽雨到南湖<lb/>
　　　送葉上舍<hi>舒崇</hi>之睢陽<lb/>
昔游同鼓山陰櫂我年方壯君尚少紅妝隔座送藏<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>君醉<lb/>
宵眠我狂叫江湖轉眼遽離羣東尋百越西三雲幾回落拓<lb/>
來燕市秋草金臺共夕曛君今三十猶貧賤吳楚山川逺游<lb/>
遍天涯聚散二十年郷里何曽一相見酒人燕市愛君詩置<lb/>
<pb n="KR4f0025_SBCK_008-6a"/>
酒邀君必我期城東城西夜漏午呼僮襆被恒相隨謂當同<lb/>
醉椒花酒夜雨新年翦新韭豈意驪駒忽在門贈行不待春<lb/>
楊柳黃塵千里盧溝橋朔雲慘淡風蕭條短衣匹馬睢陽去<lb/>
正值梁園雨雪飄平臺滿目皆狐兔對雪相如可重賦若見<lb/>
當壚勸酒人也應憶我長安路<lb/>
　　　譚孝廉十一兄<hi>瑄</hi>歸自楚粤訪予維揚喜成三首兼<lb/>
　　　懷郡丞七兄<hi>吉璁</hi>在榆林<lb/>
郷園十載隔相對緫殊方髪短愁先鑷杯深喜益狂寒梅探<lb/>
庾嶺秋草下涔陽未暇歸三徑明燈話射堂<lb/>
栁岸舟同汎蕪城草乍班望衡曽九面夢雨得雙鬟車騎將<lb/>
休汝榆林欲度關雕蟲何足尚辛苦羨名山<lb/>
十月邊城路曽傳上郡鴻弟兄三歲别夢寐幾人同望逺平<lb/>
<pb n="KR4f0025_SBCK_008-6b"/>
山隔懷歸舊業空回思童穉日誰料各西東<lb/>
　　　雪霽同周儀部<hi>襄緒</hi>對酒康山二首<lb/>
一簣城隅出千家雪後匀江湖談往事絲竹老斯人<hi>謂對山也</hi>不<lb/>
厭尋幽晚惟應對酒頻寒梅意蕭瑟想見武功春<lb/>
樽前横蜀嶺舄下起吳歌繋馬從星使憑軒覽漕河雪深花<lb/>
尚發風急鴈翻多有約江春到行㕑次第過<lb/>
　　玄黓困敦<lb/>
　　　題竹垞壁<lb/>
買斷竹垞將四載園林新筍未經嘗今來散帙時初夏忽見<lb/>
抽梢喜欲狂背市有人酤濁酒南鄰許我借匡牀江村臥穩<lb/>
眞堪樂愁說燕雲射獵場<lb/>
　　　雨度仙霞嶺三首<lb/>
<pb n="KR4f0025_SBCK_008-7a"/>
縹緲江郎石朝來竟不分客愁偏暑雨祠古但寒雲小市兵<lb/>
戈盡飛泉下上聞泥塗雖自苦暫喜逺人羣<lb/>
岸缺人猶度橋迴徑轉偏古苔縁樹上密竹聚峰圎白袷晴<lb/>
還濕靑鞵暮屢穿笑看茅屋近編筏渡溪煙<lb/>
仙霞髙不極半嶺一雲平倚杖驚吾老攀崖羨客行經心蒼<lb/>
蘚滑照眼白花明回首楓林暮先秋葉自鳴<lb/>
　　　題福州林秀才竹亭<lb/>
道南移宅後蕭瑟草堂貲尚有孤亭在堪歌伐木詩翠兼梧<lb/>
下竹黃坼圃中葵最愛凉風滿無煩羽扇持<lb/>
　　　泰安道中曉霧<lb/>
苦霧滴成雨平林翳作峰不知巖際寺恰送馬頭鐘汶水巳<lb/>
爭渡泰山猶未逢忽驚初日躍逺近碧芙蓉<lb/>
<pb n="KR4f0025_SBCK_008-7b"/>
　　　重陽前一日沈<hi>暭日</hi>鮑<hi>夔生</hi>載酒柯氏園亭同諸子<lb/>
　　　分賦兼感舊游成二十韻<lb/>
水竹通三徑星霜隔幾年悲歌同調續秋色異郷先葉落交<lb/>
簷樹雲寒欲雨天解鞍嘶騎擁載酒麴車連席嚮西南上杯<lb/>
行少長前從容寛禮數傾倒迭詩篇楚舞何相似秦風亦有<lb/>
焉吟看吳㑹並交取性情便二子眞同好相期幸未愆臨池<lb/>
良不厭舍坐屢敎遷破帽垂垂落疎簾處處懸籬花平綴錦<lb/>
沙鴈小如拳薄暝爭投轄提壺更數錢風燈升降影茅屋去<lb/>
來煙衰藉囊茰早宵因說餠延塵埃驚老大身丗益迍邅尚<lb/>
憶班荆地曽開送別筵舊游惟沈<hi>岸登</hi>鄭<hi>培</hi>逺夢各山川榆<lb/>
塞横汾曲<hi>譚七郡丞兄吉璁潘二耒</hi>𧖟叢桂竹偏<hi>髙層雲李良年</hi>中郎遺㸑笛<hi>蔡湘</hi>
歎逝轉悽然<lb/>
<pb n="KR4f0025_SBCK_008-8a"/>
　　　柯將軍園亭即席分韻送柯三<hi>維楨</hi>還嘉善<lb/>
匹馬嵩陽返曽探玉女崖征衣猶雨雪歸櫂復江淮客有悲<lb/>
歌獨文傳别賦皆葛疆池上月後夜不勝懷<lb/>
　　　送計孝廉<hi>東</hi>還吳江<lb/>
三年歸計緫蹉跎日見輕舟下潞河君去登髙誰對酒空憐<lb/>
秋色異郷多<lb/>
　　　送陳<hi>釴</hi>之靑浦<lb/>
憶同九日登髙讌益信陳琳最善文易水自來長送客詞人<lb/>
且免學從軍帆飛薛澱連郷樹鶴下華亭劃海雲吾老思歸<lb/>
猶未得天涯歲月緫離羣<lb/>
　　　送汪戸部<hi>琬</hi>還長洲<lb/>
殊方動惜故人違聽唱驪歌涙暗揮白下乍傳星使返江東<lb/>
<pb n="KR4f0025_SBCK_008-8b"/>
忽見步兵歸苕華徑曲藏書屋蓮葉舟輕上釣磯不獨文章<lb/>
今日少誰能未老念荷衣<lb/>
　　　送陳叟南歸<lb/>
軍都關口朔雲凝羨爾臨行匹馬登歸向髙陽逢舊侣銜杯<lb/>
試話十三陵<lb/>
　　昭陽赤奮若<lb/>
　　　人日謁景皇陵<lb/>
重湖裂帛巳流澌岸柳三眠又一時尚有寢園開夕照每逢<lb/>
人日撫殘碑童童獨樹栖禽少冉冉長途下馬誰回首昌平<lb/>
山近逺裕陵松柏緫淒其<lb/>
　　　同劉侍郎<hi>芳躅</hi>入大房山時劉編修<hi>芳喆</hi>養疴山中<lb/>
　　　八首<lb/>
<pb n="KR4f0025_SBCK_008-9a"/>
羣峰迴合靜飛塵野杏山桃各自春不共南陽劉子驥花源<lb/>
一望巳迷津<lb/>
丹梯直上與天連鐵鎻垂垂百尺懸安得山中十日雨石門<lb/>
一道迸飛泉<lb/>
帝城回望隔峰霞蘭若松門自歳華剰有紅羅宫監在香臺<lb/>
猶禮九蓮花<lb/>
上方層閣少經過猶有樵人樹杪歌試乞山僧老藤杖天風<lb/>
扶上摘星陀<lb/>
解道劉伶善閉關田衣竹杖此躋攀長安車馬紛無數誰肯<lb/>
髙居六聘山<lb/>
春風依舊野棠紅麥飯僧㕑餉客同不用三車頻問法白頭<lb/>
試話玉熙宮<lb/>
<pb n="KR4f0025_SBCK_008-9b"/>
定公八十猨猱捷峻嶺何曽策杖遊邀我逺登龍虎峪翠巖<lb/>
天半結飛樓<lb/>
羊何此日和歌成夢草池塘句更清刻取谿亭雙櫟樹千春<lb/>
長識謝公名<lb/>
　　　過何侍御丹臺書屋二首<lb/>
一飯長安地先生許數來牎虚同畫舫徑盡岀丹臺風幔宜<lb/>
斜卷庭花獨早開但令施枕簟日日此銜杯<lb/>
宛在山茨下層陰羃小亭花移大房茜石帖太湖靑筆斷何<lb/>
妨續琴歌亦可聽閒來須賭墅一爲寫黃庭<lb/>
　　　送喬舍人<hi>萊</hi>還寶應<lb/>
今秋甲子雨不絶小池殘暑風淒淒棧車難行痩馬滑終朝<lb/>
兀坐愁雲低有客上書臨欲去折簡招我斜街西房山香醪<lb/>
<pb n="KR4f0025_SBCK_008-10a"/>
貯一石浮以斛角暹羅犀定州瓷盌白如雪津門紫蠏團霜<lb/>
臍坐中曹<hi>舍人禾</hi>汪<hi>舍人懋麟</hi>意氣古杜詩韓筆名相躋草堂圗畫凡<lb/>
幾幅酒酣並起爭留題龍竿寺旁射陂曲中分一水名柘溪<lb/>
君家嚴君<hi>侍御可聘</hi>此游息翠煙繚繞含晴霓王官谷深城府隔<lb/>
武陵花發時人迷只今八十尚健飯過橋不用扶靑藜郵籖<lb/>
此去秋未晚籬邊圓菊黄花齊連江峭帆檻外落一雙老鶴<lb/>
階前栖衡門啓後綵衣入定使眼膜開金箆桓山四鳥雖折<lb/>
翼<hi>時舍人有兄喪</hi>循陔庶免心酸嘶兼珍之膳娛永日靜觀節物移<lb/>
暄萋嗟余旅食尚淹滯懷郷未得瞻秦稽送君沉吟數長路<lb/>
寸心千里隨輪蹄維揚稉稻美自昔邇來厥土仍塗泥灣頭<lb/>
淸水聞更決上流未築歸仁隄千村廬舍緫昏墊可知鴈戸<lb/>
猶悲啼漕船萬斛輓不上荒岡斷岸何繇梯太倉紅粟漸巳<lb/>
<pb n="KR4f0025_SBCK_008-10b"/>
貴曷歸長水親鉏犂期君歲暮白田上班草城南手重攜<lb/>
　　　和韻送徐編修<hi>乾學</hi>還崑山<lb/>
潞河臨發動晨颸惜别重歌折栁辭前席定來宣室召蹇驢<lb/>
仍借杜陵騎秋深準續登髙約月出應懷對酒時賔從玉山<lb/>
知不少相思定寄草堂詩<lb/>
　　　藍秀才見示劉松年風雪運糧圖<lb/>
潞河十月櫓聲絶連檣如薺啼飢烏層簷炙背苦岑寂有客<lb/>
示我運糧圖遥峰隱隱露積雪村原髙下紛盤紆千年老樹<lb/>
風怒黒寒葉盡脫無纖枯人家左右僅茅屋傍有水碓臨山<lb/>
㕑秕穅旣揚力輸稅安有甔石存桑樞大車檻檻四黄犢疾<lb/>
馳下坂尋修塗嗟爾農人歲巳暮婦子不得相歡愉披圖恍<lb/>
見南渡日北征甲士連戈殳當年諸將猶四出轉粟未乏軍<lb/>
<pb n="KR4f0025_SBCK_008-11a"/>
中需同仇大義動畎畝輸將豈畏胥吏呼始知繪事非漫與<lb/>
堪與無逸豳風俱古來工執藝事諫斯人畫院良所無嗚呼<lb/>
斯人畫院良所無不見宋之君臣定和議笙歌晨夕游西湖<lb/>
　　　席上贈陸生三首<lb/>
江東陸弟擅風流負笈今爲萬里游畫取燕臺山近逺黄雲<lb/>
白雪一時愁<lb/>
芳筵鮭菜故郷同刻燭藏鈎漏未終閉戸須爲十日飲銜杯<lb/>
最愛百分空<lb/>
風雪寒凝老樹枝蟹螯深夜且同持前身定是周邦彦醉裏<lb/>
能歌片玉詞<lb/>
　　　夢硯歌爲汪舍人<hi>懋麟</hi>作<lb/>
我怪汪舍人臥疴嬾朝叅眼前冨貴非所好惟於載籍偏沉<lb/>
<pb n="KR4f0025_SBCK_008-11b"/>
酣無錢可糴太倉米僮僕入市心懷慚舍人舒膝方晝寢如<lb/>
蟲食蓼翻知甘忽然夢入無人區廣庭巨室何㽎㽎中羅石<lb/>
硯十有二一一就視煙雲含鼉磯苦堅龍尾滑洮河水玉徒䆾<lb/>
䆱詎若羚羊峽中質靑花白葉波渟涵良璞得一亦已足十<lb/>
二盡取毋乃貪覺來伏枕賦長句中心惆悵眞難堪爲語舍<lb/>
人且莫貪髙要峽路吾能諳昔年著屐入巖穴親斲山骨施<lb/>
斧鏨黄金盡散要不惜一百八石巖前擔自從輕舟發大庾<lb/>
篷牕一日摩挱三榜人潛窺竊其九餘歸見者爭來撏眼看<lb/>
美好盡巳去何況夢寐侈空譚舍人翻然釋惆悵留余濁酒<lb/>
開新壜紞如漏鼓猶未起起時月落天西南<lb/>
　　　龔尚書輓詩八首<lb/>
坤維初震後元老忽淪亡<hi>九日地震越三日公没</hi>已定春帆計翻敎夜壑<lb/>
<pb n="KR4f0025_SBCK_008-12a"/>
藏把杯人未散戀闕意堪傷盛德今徂謝悲看大鳥翔<lb/>
西掖存封事南天返使車位仍三獨坐職半六尚書典禮眞<lb/>
無忝論文盡不如最憐羣弟子入揖共欷歔<lb/>
九日龍潭讌招尋自此休<hi>公每歳九日讌客賦詩於黑龍潭</hi>遲歸因酒債垂死<lb/>
及山游<hi>九月七日公扶病遊萬壽寺</hi>别袂何曽把<hi>時余赴通州</hi>詩篇緫未酬重來<lb/>
淸淚迸風急繐帷秋<lb/>
京華留滯久恒苦出無車記憶惟公切過從聽我疎頓忘何<lb/>
日別急簡舊時書剰有雷塘句臨岐禊飲初<hi>辛亥上巳余從京師至揚州公以詩贈行</hi>
墨自臨池妙詩先過嶺工換鵞何太苦刻燭未敎終匹練題<lb/>
長遍聮篇思轉雄要知作者意肯與古人同<lb/>
别有新詞麗樽前賦物華歌翻舊桃葉笛按小梅花檀板栁<lb/>
三變金荃温八叉江南腸斷句回首向誰誇<hi>公最賞余阻風湖口詞</hi>
<pb n="KR4f0025_SBCK_008-12b"/>
含玉遺孤在招魂上客存天邊丁令鶴夢裏謝公墩笳吹將<lb/>
歸路田廬何處村應同鍾太傅丙舍寄諸孫<lb/>
巳輟靑門餞空憐白馬留九京應萬里百口但孤舟逝矣名<lb/>
須易傷哉涕莫收寄聲縫掖賤休作帝京游<lb/>
　　　送龔孝廉<hi>宜生</hi>掌敎涿州<lb/>
圖經雄涿鹿壁沼亞橋門錦里仙人水樓桑帝子村詩傳頤<lb/>
盡解官冷道彌尊不逺房山麓相期泛竹根<lb/>
　　　九言題田員外<hi>雯</hi>秋汎圖<lb/>
田郎與我相識今十年新詩日下萬舌爭流傳黄塵撲面三<lb/>
伏火雲熱每誦子作令我心爽然開軒示我秋汎圖五丈鴨<lb/>
頭畫岀宛似吳中船大通橋北官舍最湫隘箕筥斗斛囊橐<lb/>
羣喧闐他人對此束縛不得去田郎掉頭一笑浮輕漣疎花<lb/>
<pb n="KR4f0025_SBCK_008-13a"/>
蒙籠兩岸渡頭發蹇驢䠥躠百丈風中牽五里十里長亭<lb/>
短亭出千絲萬絲楊枝栁枝眠當其快意何啻天上坐酒杯<lb/>
入手興至吟尤顚慶豐牐口自有此渠水未知經過誰子曽<lb/>
洄沿倉曹題柱名姓不可數似子飛揚跌宕眞無前長安酒<lb/>
人一時賦長句我亦對客點筆銀光牋篷牎寂寞不妨添畫<lb/>
我從子日日髙詠秋水篇<lb/>
　　　寄懸公<lb/>
竹外繩橋渡口鐘别來消息五春冬南湖虚有煮茶約下若<lb/>
幾曽歸櫂逢去鴈書成難問訊愁猿路險怯過從衰年願得<lb/>
精廬近須卜横山第一峰<lb/>
曝書亭集卷第八<lb/>
<pb n="KR4f0025_SBCK_008-13b"/>
<pb n="KR4f0025_SBCK_008-13b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0025_SBCK_013-1a"/>
曝書亭集卷第十三<lb/>
　　　　　　　　　　　　秀水　朱彞尊　錫鬯<lb/>
　古今詩<hi>十二</hi>
　　柔兆攝提格<lb/>
　　　騘馬行送任御史<hi>玥</hi>視鹺長蘆<lb/>
春明門東騘馬嘶奚官新鑿碧玉蹄紫茸鞦鞘錦障泥使者<lb/>
衣繡行長隄寒花露草煙萋萋千樹萬樹楊柳低津門此去<lb/>
三百里來朝定指西沽西長蘆鹽筴通靑齊君今乗騘按左<lb/>
海章綬不殊還㑹稽我歌騘馬行君騎騘馬去明年策馬來<lb/>
春明應記今朝送行處<lb/>
　　　送顧進士<hi>永年</hi>南歸<lb/>
曲江游讌罷轉眼一年春此日書驢劵仍同下第人<lb/>
<pb n="KR4f0025_SBCK_013-1b"/>
　　　贈魏<hi>丗傚</hi>
每憶金精天外峰易堂書卷閟春冬竹林舊侶嗟零落喜見<lb/>
靑雲阮仲容<lb/>
　　　送周二之海陽<lb/>
簷花對酒五蟾蜍此去郵籖萬里餘湖水東西仙令宅帆檣<lb/>
來往海人墟炎洲雨過香蕉子夜枕潮迴徙鱷魚後㑹竹林<lb/>
期莫定相思天末意何如<lb/>
　　　送劉郎中守思南<lb/>
劉郎别我玉河灣笑綰銅符領百蠻千騎上頭殊不惡峒花<lb/>
犵鳥滿溪山<lb/>
　　　紫藤花下作<lb/>
首夏花信終月閏又開朔彞尊濕雲來逺岑密雨溜斜桷周篔<lb/>
<pb n="KR4f0025_SBCK_013-2a"/>
雖違登覽興且喜氛垢濯彞尊軸簾納餘淸叩戸尠重較篔<lb/>
甌香碾新團滴古濡散卓彞尊虚齋憺無事晚霽意蕭邈篔<lb/>
髙蘿何年植老榦惜崩剥彞尊杪春發新條靑翠纔一搦篔<lb/>
有如茘含苞又若鳥破㲉彞尊籠陰忽蓋瓦落格漸成幄篔<lb/>
五髻瓔珞垂羣玉玲瓏琢彞尊榮悴迭後先土膏異豐确篔<lb/>
幽賞人未齊暖游蜂巳覺彞尊將尋絛鈴護毋使雀豹啄篔<lb/>
寫生畫史爲配饌食經學彞尊故郷南湖南風景别燕涿篔<lb/>
濃陰壓兩岸虺蔓埽船角彞尊鷗鳬雜坐臥鰕蜆恣撈捉篔<lb/>
何爲久滯淫來往昧鳩鷽彞尊酒罷花亦殘擁衾歸夢數篔<lb/>
　　　送張<hi>嵋</hi>宰淄川<lb/>
般陽城下記曽過負郭分流左阜河相送履鳬仙令去恣聽<lb/>
驂篠短童歌簾衣晝靜花應滿書帶春來草最多暇坐西堂<lb/>
<pb n="KR4f0025_SBCK_013-2b"/>
官燭夜吟情可憶舊羊何<lb/>
徃事沉吟十九年潞沙津鼓解連船河豚荻筍丁沽市海燕<lb/>
芹泥趵突泉岐路東西頻逺隔故人意氣劇相憐靑藤絡格<lb/>
繁花紫涼月紛紛話别筵<lb/>
　　　遲湯上舍<hi>右曽</hi>不至<lb/>
檉葉緑如繖藤花紫滿簷望君君不至惆悵下㕔簾<lb/>
　　　題王給事<hi>又旦</hi>過嶺詩集<lb/>
郃陽王郎媕羣雅掖垣退食吟最工關西作者僂指數比於<lb/>
二李<hi>檢討因篤明府念兹</hi>誰趫雄昨年使車踰嶺表笙歌鹿鳴聽乍終<lb/>
滿城象犀緫不顧迎潮直渡東官東循州洞天福地兩羅浮<lb/>
近與泉源通晴峰四百三十二一一捧出靑蓮蓬砂牀泥融<lb/>
坐啞虎竹葉篆古書秋蟲千年鹿跑草淺淺五色雀舞花濛<lb/>
<pb n="KR4f0025_SBCK_013-3a"/>
濛盤游飯罷石樓去羣仙或請銘新宮偕行況有屈道士<hi>大均</hi>
留題肯使莓牆空此郷寶玉人所羡珠圎貝紫珊瑚紅王郎<lb/>
歸裝乏長物僅束詩卷藏髹筒解船下瀧指湖口餘興復入<lb/>
匡山中僧房五百恣登歷短筇輕屐隨樵童三條石梁貫員<lb/>
闕一匹瀑布拖長虹王郎得句轉淸越墨花漬壁磨鉛銅攜<lb/>
來都亭曽㡬日傳抄奚啻十數公要知能事久服習矢人之<lb/>
矢弓人弓邇來詩格乖正始學宋體製嗤唐風江西宗派各<lb/>
流别吾先無取黄涪翁比聞王郎意亦爾助我張目振凡聾<lb/>
覽兹過嶺集百過豈有瘢垢堪芟礱往時屈道士游越山行<lb/>
水汎酬和同自從判袂廣武北十載夢寐懸江楓沖虚觀前<lb/>
斗壇在可有鄧嶽留葛洪投詩王郎并寄屈惜無萬里南飛<lb/>
鴻<lb/>
<pb n="KR4f0025_SBCK_013-3b"/>
　　　題賈院判<hi>鉝</hi>畫荷二首<lb/>
亭亭紅豔立淸波殺粉調鉛不在多却笑崔徐思憔悴鷺鷥<lb/>
汀畔寫枯荷<lb/>
黄塵六月倦鳴鞭苦憶中吳鴨觜船夢入篷牎聽夜雨半江<lb/>
風葉枕函邊<lb/>
　　　竹爐聮句<hi>并序</hi>
錫山聽松菴僧人性海製竹火爐王舍人過而愛之爲作山<lb/>
水横幅并題以詩歲久爐壞盛太常因而更製流傳都下羣<lb/>
公多爲吟詠圖旣失詩猶散見於西涯篁墩諸老集中梁汾<lb/>
典籍仿其遺式製爐恒歎息舊圖不可復得及來京師忽見<lb/>
之容若侍衞所容若遂以贈焉未㡬容若逝矣丙寅之秋梁<lb/>
汾攜爐及卷過予海波寺寓適西溟靑士愷似三子亦至坐<lb/>
<pb n="KR4f0025_SBCK_013-4a"/>
青藤下燒爐試武<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>茶相與聮句成四十韻明年梁汾將歸<lb/>
用書於冊以示好事之君子<lb/>
西神峰連延龍角汍泉歕孫致彌桑苧次水經第較中泠遜姜<lb/>
宸英山僧寡營役谷飲遂夙願朱彞尊跏趺長松根風來耳垂鬗<lb/>
周篔都籃選茶具一一細莎頓<hi>張祜慧山詩重街夾細莎</hi>顧貞觀舍彼陶冶工截<lb/>
竹等辮韏致彌附以紅泥團其修僅扶寸宸英坎上離于中下<lb/>
乃利用㢲彞尊微飃颼颼入活火燄燄焌篔初聆檜雨喧漸<lb/>
見魚眼睔貞觀紫筍舒萌尖乍點湯色嫩致彌王郎穿竹過愛<lb/>
接支許論宸英解帶磐石間素瓷迭相勸彞尊欣然愜所遇<lb/>
伸紙隨染渲篔𪷟𪷟巖亭瀑歷歷水田畈貞觀短短茅覆屋<lb/>
茸茸荻抽虇致彌橋攲乃有路門闢或無楗宸英林壑雖未深<lb/>
埃壒頗巳逺彞尊流傳盛新詠羣雅足彞憲篔或爲篆籀隸<lb/>
<pb n="KR4f0025_SBCK_013-4b"/>
若盉鬲敦鬳貞觀或爲眞行草若繇靖羲獻致彌穆如淸風<lb/>
作舉一可當萬宸英嗚呼百年來精廬窟貙䝡彞尊曩時所<lb/>
珍物零落委荆蔓篔吾家纑塘側想兹恒繾綣貞觀形模授<lb/>
巧匠髙下仿遺楥致彌所惜七尺圖慮爲塵土坌宸英開篋<lb/>
逢故人輟贈得右劵彞尊羊脂鏤躞玉獸錦束腰絭篔譬諸<lb/>
延平津劒合始無恨貞觀俄驚鄰笛悲永歎壑舟遁致彌蕭<lb/>
條黄公壚歌哭與俗溷宸英是物覩者希五都絶市販彞尊<lb/>
今年吳船來載自潞沙堰篔徙置靑藤陰旅話破幽悶貞觀<lb/>
質比蓮芍䡖形嗤石鼎鈍致彌小勺分宫時頭綱試甌建宸英<lb/>
忽憶秋水生乗此風力健彞尊逝將挂席歸耦耕師下潠篔<lb/>
毋令石牀空兼使夜鶴怨貞觀<lb/>
　　　送吳<hi>濩</hi>入太原三首<lb/>
<pb n="KR4f0025_SBCK_013-5a"/>
孃子關西木葉殘煙霜回首井陘寒馬頭不改團團月絶壁<lb/>
韓詩拂蘚看<lb/>
并州山繞崛<graphic n="KR2118" url="https://raw.githubusercontent.com/kanripo/KR-Gaiji/master/images/KR2118.png" mimeType="image/png"/>蒼桐葉祠前柏幾行蘋号長生水難老憑君<lb/>
杪入篋中方<lb/>
周郎<hi>在浚</hi>近在蓮花幕點筆題詩興不孤暇日經過煩問訊<lb/>
硬黃曽搨石經無<lb/>
　　　送毛檢討<hi>奇齡</hi>還越<lb/>
一舸全家去層闉别袂分孤生倚知已衰老感離羣曉雨千<lb/>
門散新泉五牐聞花光晴澹沱峰翠逺氤氲祖席愁帆影回<lb/>
塘蹙水紋語多兼往事觴罷判斜曛少日偕簦笠遺書索典<lb/>
墳扇邀王内史舞起謝將軍夢筆橋頭月捫蘿磴口雲徵歌<lb/>
依趙瑟漬墨灑羊裙午㸑柯亭竹秋眠蕙帳蚊俄驚鄰笛弄<lb/>
<pb n="KR4f0025_SBCK_013-5b"/>
頓使酒船焚失路栖淮浦逃名適汝濆易穿東郭履慚勒北<lb/>
山文燒尾同華讌傳甘並紫帉四聲研沈陸六義續河汾䦨<lb/>
藥園官送朝衫小婦熏香匳詞悵悵錦瑟淚紛紛爲折章臺<lb/>
栁翻辭祕省芸空林憶猨鶴舊社返榆枌到及湘蒓美閒看<lb/>
越鳥耘明箋存笥滿麴米注牀醺宰相陶弘景神仙鄭巨君<lb/>
行藏應自料不用問靈氛<lb/>
　　　題喬侍讀侍直圖<lb/>
朶殿簪毫入千門露未晞臣心勤夙夜<lb/>
天意愼㡬微<hi>愼㡬微本房御書扁也</hi>細細香生幄曈曈日滿衣非君諳掌<lb/>
故奏事直前稀<lb/>
　　　題項秀才<hi>奎</hi>水墨小山叢桂<lb/>
少年席研項生同每到秋行桂樹叢今日天涯展圖畫忽驚<lb/>
<pb n="KR4f0025_SBCK_013-6a"/>
身是白頭翁<lb/>
　　　程侍郎江山臥遊圖<lb/>
啓禎之際南北派書有董米畫崔陳靑溪先生起奪席二者<lb/>
並妙稱絶倫一水一石弗漫與尺幅價值雙烏銀今觀此圖著<lb/>
色老筆與黄鶴山樵親蒼茫又類井西作林霏晻靄泉洄淪<lb/>
近來仿古求貎似叠石紬碎添苔匀先生畫意不畫象驅使<lb/>
二子窮其神雲霞石淙開四面一一鼠尾丁頭皴山根木閣<lb/>
看最好安得買斷居河漘四門博士重手澤請我跋尾歲在<lb/>
寅其冬偷兒鑿我壁室無泉布牀無茵惟存文史五千卷手<lb/>
摩插架擨<graphic n="KR2952" url="https://raw.githubusercontent.com/kanripo/KR-Gaiji/master/images/KR2952.png" mimeType="image/png"/>頻此圖幾失幸不失留置愛玩緜冬春朝來灑<lb/>
墨賦長句書報博士遲無嗔<lb/>
　　　送陳上舍<hi>曽藙</hi>還杭州三首<lb/>
<pb n="KR4f0025_SBCK_013-6b"/>
門外驪駒莫便催紅䦨亭子上行杯誰能北地三年住不憶<lb/>
西湖一舸迴<lb/>
貓頭新筍長林扉雉尾香蓴礙釣磯船到水仙祠下泊更無<lb/>
塵涴藕苗衣<lb/>
官閣垂楊水寺燈城隅處處結魚<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>舊游白髮㡬人在應笑<lb/>
歸遲張季鷹<lb/>
　　　顧編修<hi>藻</hi>以橄欖見遺賦謝二首<lb/>
疊果靑於棗嵇含狀最工紅鹽齊落子翠竹逺開筒愛惜敎<lb/>
頻數歡娱忘屢空要知君子意獨許歲寒同<lb/>
絶勝餘甘樹來從茘子村玉盤盛最好靑箬裹猶温酒後酸<lb/>
漿别茶中俊味存清香留改歲試配煮河豚<lb/>
　　　飲遂安毛檢討寓齋<lb/>
<pb n="KR4f0025_SBCK_013-7a"/>
城隅燒尾宴曽同六載重來就菊叢珍重故人今夕㑹招尋<lb/>
猶念一漁翁<lb/>
　　　題蔡修撰早朝圖<lb/>
遮莫鼕鼕畫鼓頻披帷風定燭如銀繡墪只許貍奴臥辛苦<lb/>
妝臺攏髻人<lb/>
　　　周上舍<hi>篁</hi>夜過<lb/>
浭酒凍春碧萊雞蒸栗黄醉眠無不可西舍有繩牀<lb/>
　　　鱸魚同魏<hi>坤</hi>作四首<lb/>
水面<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>排赤馬船纖鱗巨口笑爭牽吳孃不怕香裙濕切作<lb/>
銀花鱠可憐<lb/>
微霜一夜泖湖東楊栁絲黄兩岸風不信輕舟往來疾筠籃<lb/>
驗取四鰓紅<lb/>
<pb n="KR4f0025_SBCK_013-7b"/>
已脫朝衫分卜耕劇憐鄉味算歸程秋風彈指今年誤輸與<lb/>
江東老歩兵<lb/>
翠網千絲白玉跳蜀薑鏤切韭新苗背篷圎笠平生慣準擬<lb/>
抽帆第四橋<lb/>
　　強圉單閼<lb/>
　　　寶晋齋研山<lb/>
有石産京峴近在龍目灣周篔外史火正後愛好怡情顔彞尊<lb/>
棱分巖穴岫垢洗黃朱斑篔俄看千仞峰勢拔方寸間彞尊亭<lb/>
亭華蓋倚隱隱卻月彎篔岡巒各殊狀一一相迴環彞尊其<lb/>
下陷深窪髣髴龍所寰篔有時風雨至大小靑來還彞尊玩<lb/>
物不在多對此形神嫻篔以之易園廬勝絶臨江關彞尊觀<lb/>
其賦詩意猶自心偏慳篔年深異顯晦幸未委榛菅彞尊君<lb/>
<pb n="KR4f0025_SBCK_013-8a"/>
家藏四葉冷光古益黫篔且以娱寂寞豈復論銖鍰彞尊舉<lb/>
丗重黄白孰營几上山篔好語玉蟾蜍勿用清淚<graphic n="KR1008" url="https://raw.githubusercontent.com/kanripo/KR-Gaiji/master/images/KR1008.png" mimeType="image/png"/>彞尊<lb/>
<hi>附</hi>米海嶽研山歌爲朱竹垞翰林賦<lb/>
<hi>濟南</hi>王士禛<lb/>
海嶽研山不可見人間空說研山圖研山之圖亦遭燬雲<lb/>
　煙過眼徒嗟吁宣和艮嶽巳塵劫矧乃片石輕錙銖永嘉<lb/>
　流落㡬百載昭陵玉匣今亦無詎知神物有呵護星芒夜<lb/>
　隕三天都太平宰相盛文物寶此何啻千璠璵<hi>石初藏許文穆家後歸朱</hi>
<hi>文恪</hi>古藤書屋花未放主人愛客招吾徒眼中突兀忽見此<lb/>
乍疑几席羅衡巫壺中九華那足擬仇池枉用誇<graphic n="KR1730" url="https://raw.githubusercontent.com/kanripo/KR-Gaiji/master/images/KR1730.png" mimeType="image/png"/>蘇三<lb/>
茅地肺互鈎帶二華雲氣相縈紆蛟龍屈蟠待雷雨仙靈<lb/>
髣髴迴軿車華蓋一峰獨秀拔宛插玉笏翹犀株翠巒玉<lb/>
<pb n="KR4f0025_SBCK_013-8b"/>
筍左右列脽尻股脚相攲扶上洞下洞閟曲折潛通小有<lb/>
　涵空虚龍池幽窈驗雨候頗疑中有驪龍珠峰獨者蜀屬<lb/>
　者嶧上泉有埒下有澞座客摩挱三歎息蒼然古色生睂<lb/>
　須海嶽之菴書畫舫幾伴此老浮江湖巧偷豪奪歷千劫<lb/>
　閱盡春秋如蟪蛄翰林好事過顚米日餐蛾緑忘飢劬滄<lb/>
　江夜夜虹貫月莫令光怪驚菰蘆<lb/>
　　　懷汪進士<hi>煜</hi>
人日梅花落懷君過嶺時安牀紅豆厎日日坐相思<lb/>
　　　喬侍讀<hi>萊</hi>一峰草堂看花歌同陸<hi>嘉淑</hi>周<hi>篔</hi>姜<hi>宸英</hi>
　　　錢<hi>金甫</hi>孫<hi>致彌</hi>查<hi>愼行</hi>湯<hi>右曽</hi>陳<hi>曽藙</hi>賦<lb/>
疾風經旬不出戸獨客嬾過三眠蠶今朝風定塵壒減女牆<lb/>
翠湧西山嵐修門池館綴金碧鏁柵未許停羸驂主人新拓<lb/>
<pb n="KR4f0025_SBCK_013-9a"/>
百弓地中園卉木吾舊諳夭桃濃杏雖已落海棠乍坼丁香<lb/>
含初疑徑闢過者少早有勝侶齊幽探新松四尺挂席帽炙<lb/>
具一束攜荆籃絲頭毯展午陰直婪尾杯泛冬醪甘今年春<lb/>
較去年晩花信十猶餘二三長紅小白枝尚亞雄蜂雌蝶飛<lb/>
相參酒䦨回憶壯年事於此晨夕朋盍簪燒瓷罋頭臥畢卓<lb/>
蠟板曲子歌何戡滿墀明月露濯濯繞屋垂栁絲毿毿十餘<lb/>
年來五易主魚牀潦盡成枯潭茅亭崩剥泥暗裂有若燕子<lb/>
留空龕仙源重過豈易得惜花老去心逾貪韶光三月忽已<lb/>
盡牡丹將吐房山南緑囊紅襆水精域鹿女微笑貍奴酣相<lb/>
期雙屐著謝客更借一鶴騎盧躭諸君偕游恐不遂試與二<lb/>
老評花擔<hi>謂周陸二子</hi>
　　　同作<hi>嘉興</hi>周篔<hi>青士</hi>
<pb n="KR4f0025_SBCK_013-9b"/>
　九十日春不可駐玉河穉柳靑漸濃官溝滌穢難墊足何<lb/>
　處得看林壑重客言侍讀新築好紫丁香結千枝穠辛齋<lb/>
　竹垞吾老友不嫌策騎參支筇查生<hi>愼行</hi>叩扉湯生<hi>右曽</hi>
　起顧我一笑偕過從是日天朗惠風細晴絲冉冉煙茸茸<lb/>
　莎亭擁腫攲四柱花氣逺接檐前峰縛樹老藤更夭矯如<lb/>
　割左耳奔乖龍縹囊欲坼尚未坼已見小尾游黄蜂主人<lb/>
　朝回趿草履揖我得覯冰雪容食單藉地任箕踞脫略禮<lb/>
　法便疎慵騰觚凍醪賸百末飣盤雜果儲三冬吾家長水<lb/>
　塘一曲白鵝繡鴨紛游溶油菜花香蠶豆熟貓頭筍迸芹<lb/>
　泥䯳殳基山東審山北麴塵波暖浮方<graphic n="KR1956" url="https://raw.githubusercontent.com/kanripo/KR-Gaiji/master/images/KR1956.png" mimeType="image/png"/>撫琴久已謝宗<lb/>
　炳鑿穴今復輸臺佟自從騎驢入燕市魴鯉去沼鷴閉籠<lb/>
　得閒曠論厠坐末一洗膠固從來胸銀絲切鱠韭登俎更<lb/>
<pb n="KR4f0025_SBCK_013-10a"/>
　留午飯餐冬舂何當淸暑復來集醉看夜合花惺忪<lb/>
　　　棗花聮句<lb/>
棗花香細細亂結春風䦨孫致彌旣免纖手摘寧邀上客看周篔<lb/>
燕郊得千樹吾將老園官彞尊<lb/>
　　　王<hi>翬</hi>畫三首<lb/>
王郎手摹一峰畫宛似張顚作草書鼠尾皴山鴉點樹只今<lb/>
能事有誰如<lb/>
帝城日日足風霾眯眼黄塵漲六街對此溪山最清絶便思<lb/>
衝雨踏椶鞵<lb/>
王翬老去畫尤工橫幅吳裝仿惠崇曽記北髙峰上望村村<lb/>
風景似圖中<lb/>
　　　檉聮句<lb/>
<pb n="KR4f0025_SBCK_013-10b"/>
有木生庭隅入夏翠陰發周篔卑枝易妨㡌密蔭恰承韤孫致彌<lb/>
重露一以晞微風久不歇彞尊皮乾皵殷赭花瑣補秃缺篔色<lb/>
籠澹泞天影漏惺忪月致彌遮門肖水松驗雨促耕垡彝尊莖<lb/>
小舞蝶翻脂香行蟻窟篔其身異樅柏其産徧揚越致彌豈<lb/>
惟敵雪霜兼可蠲宛暍彞尊疢疾崽子除桮槃匠人劂篔是<lb/>
物錫嘉名肇詩皇矣曰致彌爾雅配蟲魚圗經繪苗髪彞尊<lb/>
過從每淹留愛護勿翦伐篔森森埽庭蔓淺淺露鸎骨致彌<lb/>
清談自亭午離坐到日没彞尊雖非郊野居且免土蓬勃篔<lb/>
況有易釀沽把琖恣百罰致彌箕踞獨樹根狂哉酒檮杌彞尊<lb/>
　　　萬柳堂同沈秀才<hi>蕙纕</hi>對酒作<lb/>
亭徹沙逾擁橋攲路轉迴自從疎傅去懶逐葛疆來穉柳春<lb/>
重徙新荷暑未開故人留旅話仍勸竹根杯<lb/>
<pb n="KR4f0025_SBCK_013-11a"/>
　　　畢上舍<hi>大生</hi>止酒經年冬夜枉過勸之復飲賦三十<lb/>
　　　韻<lb/>
畢生本酒徒系沿鮦陽卓長筵慣分曹專與大戸較傾壺滿<lb/>
觥船鬬力出捲握選格抛牙骰射覆探雀㲉勇哉氣如虎可<lb/>
奪力士矟初愁鼓鼟鼟俄至雞喔喔一朝忽不飲客勸輒驚<lb/>
逴人或強之坐竦身等山嶽甘令涴衫袖不復顧謡諑自從<lb/>
斷酒來月改十晦朔問之何以然其志在困學僧寮止容膝<lb/>
居若蝸負殻一盂黃韲酸一燈靑豆爆當其夜分倦欲睡乃<lb/>
翻覺漆鬢添初星丹顔損舊渥入秋試不利泣抱楚和璞羣<lb/>
飲徒揶揄背面肆評駮獨醒亦何苦羌不如醉濁北地釀法<lb/>
多滄易通薊涿兹非禁酒國況弛官務榷胡然守枯槁血脈<lb/>
久淫濯生來恒鬱鬱我見尤懪懪是夕風最寒冰簪挂斜桷<lb/>
<pb n="KR4f0025_SBCK_013-11b"/>
西市買山麋東市買海鰒此時浮一琖亦足忘蹇剥生也聞<lb/>
我言相視忽而嚗有如魚含鈎又如鶴受鋜紅文螺曲房黄<lb/>
支犀斛角沛然決江河豈能塞一墣詰朝客來尋仍向罋邊<lb/>
捉<lb/>
　　　畢子飲二十杯而腹痛復欲止酒再以詩示之<lb/>
我歌勸生飲生醉我亦眠繩牀一牆隔聞若呻吟然殘燈撥<lb/>
餘燄夜半衣重褰問之臥攲側欲語哽在咽手摩腹與肚抱<lb/>
痛靑兩顴歷鹿車轂轉往來梭腸穿良久始起坐絮被遮寒<lb/>
肩荅云我禄薄福過災則延緘之苦不易一夕敗終年飲啄<lb/>
各分定造物信有權譬諸再嫁婦羞澀塗脂鉛譬諸黄面僧<lb/>
破齋烹肥鮮旁人笑且侮瑟縮難自前麴糵伐性斧自此仍<lb/>
棄捐主人忽大噱物理生未研八尺士皮肉以腰分地天藏<lb/>
<pb n="KR4f0025_SBCK_013-12a"/>
府應音律經絡貫源泉江河漳漯流夫豈可涸焉古聖作醪<lb/>
醴服之斯寓全後來止酒徒託辭匪眞詮奈何屏杯杓委腹<lb/>
爲枯田數升下㗋嚨反若湯沸煎陷河湧越嶲谷水淪由拳<lb/>
此如囊裹漿暴下乃得痊及其潤旣燥百骸自安便金平水<lb/>
靜順豈復重崩騫來朝生且住剰有叉頭錢再爲生解酲清<lb/>
聖濁亦賢不聞朔風號雪虐層冰堅地爐擁終日與我常周<lb/>
旋<lb/>
　　　送葉參議<hi>映榴</hi>督儲楚中<lb/>
國家歲漕粟千里連舳艫上給　宮府用下充軍國需以之<lb/>
實　天庾寧曰此緩圗先生冨才術文與東馬俱道山槖筆<lb/>
入粉署含香趨單車采秦風奉席盛羣儒<lb/>
天子眷南顧特借司轉輸荆襄漢沔間土沃田膏腴歲或一<lb/>
<pb n="KR4f0025_SBCK_013-12b"/>
不登天下皆饑吁吾賢開濟策足使民困蘇暇日登南樓俯<lb/>
瞰赤欄湖武昌栁百萬翠色兼蘅蕪臨風興不淺髙詠無時<lb/>
無歲晏一相送欲别愁須臾南魚北有鴈冀慰心煩紆<lb/>
　　　表弟查二<hi>嗣瑮</hi>至都過古藤書屋留宿作詩二首依<lb/>
　　　韻奉酬<lb/>
鹽官人到逼殘年贈我吳興十兩緜肌粟頓消生暖後鬢絲<lb/>
相視入愁邊醉拚把琖循環飲倦便安牀曲尺眠玉桂國中<lb/>
來厎事開春同縛送窮船<lb/>
别時花藥發春壇五載離居感百端一泝武溪行僰道兩浮<lb/>
炎海狎珠官蠻中土俗諳王範篋裏雲山奪范寛此夜劇談<lb/>
髙燭換北風頻送漏聲寒<lb/>
　　　冬日陪徐副相<hi>元文</hi>姜著作<hi>宸英</hi>游大房山出郊雨<lb/>
<pb n="KR4f0025_SBCK_013-13a"/>
　　　雪馬上作<lb/>
蓬勃東華塵窈窕西山容二者各有宜強之心不從徐公脫<lb/>
朝簿姜子淹旅蹤期我大房游捫葛攀長松兹山我舊歷不<lb/>
憚寒飇衝車中三升榼馬後九節筇誰能先花時蠟屐乗清<lb/>
冬雨霰雖載塗相顧多歡悰雪色妙渲染一峰殊一峰明當<lb/>
踏霽日遍覽金芙蓉<lb/>
　　　止孤山普濟寺<lb/>
曉辭盧溝河暮踰韓姞砦荒榛取綫路亂塔湧香界峰迴削<lb/>
峘岋水涸失涔派啞啞飢烏集簌簌病葉敗返景寒易收陰<lb/>
厓暝逾怪俄而樵歌歇近寺響僧唄言投水晶域棲止得所<lb/>
屆山缾温凍釀冬窖出秋菜坐久霜月髙起行猶未憊逍遥<lb/>
青松陰於心豈不快<lb/>
<pb n="KR4f0025_SBCK_013-13b"/>
　　　入上方山<lb/>
山心夜不寐凍雀喧前牎香㕑卯飯熟傑閣晨鐘撞柅車束<lb/>
櫪馬各雇輿丁雙彎環柳棬椅夾以棗木杠舍村入坡陀百<lb/>
折循崆㟅萬古此積石山農絶耕䎫短松走長根老樹撐空<lb/>
腔徑盡縁仄磴險過梯雲杠置身縹緲間若掉都盧橦層軒<lb/>
坐僧榻喘定心猶<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>
　　　一斗泉<lb/>
昔尋一斗泉俯睨千花塔壯歲不知疲三日行兩帀重來筋<lb/>
力倦十五換僧臘已拚百骸困猶幸半踵納崖傾旋曲蝸石<lb/>
扁鏤文蛤雨暘迭晦明龍虎互乖合忽焉松門在茅屋向斜<lb/>
搭短綆汲澄泓微風吹颯沓精廬憺忘歸惜未攜酒榼向下<lb/>
招游朋仰視笑不荅<lb/>
<pb n="KR4f0025_SBCK_013-14a"/>
　　　兜率院<lb/>
幽燕古奥室兜率居中巖花宮七十二下上東西嵌六時響<lb/>
魚鼓四面圍筠杉沙泉細流續石壁遺經劖欲探乳穴勝改<lb/>
著短後衫其中路窈糾其外雲封緘百千羊須珠往往乖龍<lb/>
銜所嗟脚力弱畏此髙嶄嶄山僧飯我腹朴野言多儳嗣歲<lb/>
期重過同把黄獨鑱<lb/>
　　　望摘星陀<lb/>
梯頭歷上方崖内平侹侹其西叢木杪樵路乃荒迥蜿蜒衆<lb/>
山伏崱屴一峰挺誰燒陰陽炭鑄出火風鼎旣絶鸛鵲棲兼<lb/>
少麋鹿　何年運鬼工於此置屋並遥想層雲巓六月亦清<lb/>
冷況當密雪零夙宵斷杯酩天逼寒棱棱星壓光炯炯自非<lb/>
鐵頭陀安敢居絶頂<hi>鐡頭陀金時髙僧居此山</hi>
<pb n="KR4f0025_SBCK_013-14b"/>
　　　中院<lb/>
天開寺中院舊在沙河南應公昔來棲曽立水磑三河流今<lb/>
巳徙亂石堆枯潭孤碣當麥壠頽基迷蘿龕同游各下馬考<lb/>
古性所耽劃苔讀遺文其體國俗參紀年稱虎兒草昧典未<lb/>
諳采之入舊聞亦足資客談攅筆抄乍終日隱西峰嵐添我<lb/>
蒙茸裘寒色齊回驂<lb/>
　　　東峪寺<lb/>
孤山指<graphic n="KR2007" url="https://raw.githubusercontent.com/kanripo/KR-Gaiji/master/images/KR2007.png" mimeType="image/png"/>題馬力苦顚跋蕘夫云一舍五十里始達不知深<lb/>
山中地志誰所括亭午入東峪僕飢主亦渴寺門依白楊風<lb/>
葉滿頭脫牆西五墩古階下一水活竹爐拾墜巢茗盌收棄<lb/>
盋蕭然此時意百累皆可割修塗驗短景揮手謝禪闥回聽<lb/>
星星鐘流響在林末<lb/>
<pb n="KR4f0025_SBCK_013-15a"/>
　　　西峪寺<lb/>
層層金仙塔宛宛白帶山西峪在其下梵刻扃重關經始齊<lb/>
隋代斷手金元間千春閟不發爲計誠陰姦九經勒咸陽響<lb/>
搨流人寰乃知慈氏隘未若儒者嫻土花塡石闕鉛汁灌戸<lb/>
<graphic n="KR1498" url="https://raw.githubusercontent.com/kanripo/KR-Gaiji/master/images/KR1498.png" mimeType="image/png"/>有時野火燎豈得恃堅頑我瞻雲居寺磴險不可攀翠微<lb/>
未及上已足舒心顔<lb/>
　　　甘池<lb/>
涿水魚重脣甘池魚一目㳙㳙六七竇羅注滿陂谷淺漾苔<lb/>
衣斑深含荇帶緑淸泠下浴鳥逺近來飲犢河北將軍祠膢<lb/>
臘走巫祝不知何名姓遺像猶在屋秋晴秔稻香日至麰麥<lb/>
熟匪因水泉利何以具饘粥東度白石橋沙行背山麓村醅<lb/>
解留人風幔靑半幅<lb/>
<pb n="KR4f0025_SBCK_013-15b"/>
　　　六聘山中弔晉處士霍原<lb/>
昔有霍處士居涿西山陽弟子半千人大小開黌堂六聘節<lb/>
愈堅義不干侯王無端豆田謡乃受彭祖殃紛紜永嘉末鐵<lb/>
騎摟武郷伏尸岀藏戸繫之如驅羊殺機本倚伏善人安可<lb/>
戕我來後千載覽古心衋傷祠墓久摧没末由酹椒漿緤馬<lb/>
白楊樹旋馬黄茅岡<lb/>
　　　瓦井<lb/>
瓦井社北東中田卵塔七叢叢蒺藜中髙下如卓筆傍有石<lb/>
鐘幢各志歲月日比丘守司徒榮禄大夫秩當時崇國師此<lb/>
輩盡驕佚非惟混釋儒兼亦亂名實奈何茶毗後公然肆刊<lb/>
述粤漢兩燕王改葬蹟遂失樂毅及霍原遺冢莫可悉彼亡<lb/>
兹乃存物理信難必<lb/>
<pb n="KR4f0025_SBCK_013-16a"/>
　　　欲尋孔水洞不果<lb/>
晚投故砦宿晨别羽士家欲尋孔水洞村路迷三叉傳聞蹟<lb/>
最勝自昔圖經誇怒衝䃕确石晴響霹靂車層層落暗穴湛<lb/>
湛渟深窪每當三春時流出夭桃花仙鼠舞白日文鱗漾銀<lb/>
沙我思窮其源惜哉無古槎僕痡促歸數未得探幽遐立馬<lb/>
長店岡心仍戀峰霞<lb/>
　　　詠古二首<lb/>
漢皇將將屈羣雄心許淮陰國士風不分後來輸絳灌名髙<lb/>
一十八元功<lb/>
海内詞章有定稱南來庾信北徐陵誰知著作修文殿物論<lb/>
翻歸祖孝徵<lb/>
　　　寒夜集古藤書屋分賦得火箸<lb/>
<pb n="KR4f0025_SBCK_013-16b"/>
我昔誦茶經其具得火筴圎直無葱臺修長過銅錜是物最<lb/>
末微尋常付竈妾偶爲桑苧詮詎録香山帖自來京城居七<lb/>
度脫林葉窮陰朔風號聚沙眯樓堞南人氣柔脆土炕意不<lb/>
愜墐戸類蟄蟲曲身苦跧摺握火置甎爐聊以熨胸脅燕俗<lb/>
饒栗薪市者病逺涉虚傳紅螺産罕致白炭　爆急燎竄須<lb/>
煙騰淚棲睫箸也誠要需取用便指捻制以偶勝奇力惟同<lb/>
乃協岀入炎燄中身手洵趫捷有若赴敵場擒馘恣所挾峙<lb/>
立必雙聳倒臥亦並接須臾不相離無以異鶼鰈留之載都<lb/>
籃配以紙黏箑持喻同心人歲寒入吟篋<lb/>
　　　題喬侍讀小像<lb/>
宛轉溪橋浴野鳬城隅瀟灑得重湖少年背面休相笑憔悴<lb/>
何曽似左徒<lb/>
<pb n="KR4f0025_SBCK_013-17a"/>
　　　食采玉山藥<lb/>
窮冬旨蓄盡客至我心痗彞尊打門門者譍擔僕走汗背查愼行<lb/>
周遭解村綯磊落倒傖帒浦越喬土藷二尺強愛惜煩點對呉卜雄<lb/>
冰須截柔膩井渫洗麁穢朱昆田未許缾盆藏亟勒釡鬵漑查嗣瑮<lb/>
酸鹹百無功水火兩不悖彞尊炎炎力通透勃勃氣洸潰愼行<lb/>
中筵出佐酒扶寸陶盤内越喬紋皴蛇跗斷衣滑兔褐退卜雄<lb/>
軟嚼便牛飼饞扠鬬烏喙昆田是物種實繁厥産徧陽昧嗣瑮<lb/>
其葉不足憐其花不可佩彞尊孔林殷而瘦禹穴白而僓愼行<lb/>
或如佛手擘或如龍卵碎越喬方經炎帝收藥録桐君載卜雄<lb/>
詎若采玉本品格壓儔輩昆田水芋山慈姑味劣逺難配嗣瑮<lb/>
　　　宋僉事<hi>犖</hi>園亭雜詠六首<lb/>
　　　　淥波村<lb/>
<pb n="KR4f0025_SBCK_013-17b"/>
照碧堂前水分流䆉稏村築場移碌碡繫艇到籬門<lb/>
　　　　芰梁<lb/>
背郭十畞園滿陂種水栗浴鳥游淸泠人語忽飛出<lb/>
　　　　釣家<lb/>
芙蓉以爲裳女蘿以爲帶釣魚師得魚沽酒夕陽外<lb/>
　　　　和松菴<lb/>
微風起中林調我松下琴黯黯太古色泠泠太古音<lb/>
　　　　放鴨亭<lb/>
渚荇抽新碧園桃吐小紅莎亭長日坐不引竹枝弓<lb/>
　　　　緯蕭草堂<lb/>
草堂何所營志蟹譜漁具夜分汀火紅點點岀深樹<lb/>
曝書亭集卷第十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0025_SBCK_051-1a"/>
曝書亭集卷第五十一<lb/>
　　　　　　　　　　　秀水　朱彝尊<lb/>
　跋<hi>十</hi>
　　　宋太宗書庫碑跋<lb/>
右宋太宗皇帝書庫碑大中祥符四年真宗御書勒石在太<lb/>
原府壽寧敎寺碑爲風雨崩剥其半沒土中歲久盡蝕文凡<lb/>
二千餘言僅存數百字其陰石尤泐所可識者有太宗御製<lb/>
文集四十卷又集一十卷怡懐詩一卷迴文詩一卷逍遥詠<lb/>
一卷至理勤懐篇一卷宋志載御製集一百二十卷蓋統言<lb/>
之也棊勢圗琴譜各二卷蓮花心漏迴文圗若干卷雜書扇<lb/>
子一百三十六柄雜書簇子七百五十三軸按史帝旣削平<lb/>
諸國收其圗下詔購遺書于左昇龍門北建崇文院徙三舘<lb/>
<pb n="KR4f0025_SBCK_051-1b"/>
書實之此崇文書目所自始也又分三舘書萬餘卷别爲書<lb/>
庫所謂祕閣是也王明清有言太平興國中諸降王死其舊<lb/>
臣或宣怨言太宗盡收用之寘之舘閣使修羣書廣其卷帙<lb/>
厚其廪禄贍給以役其心俾卒老于文字則帝之留意翰墨<lb/>
特出于權謀袐計而非性所好也雖然亡國之臣丗主往往<lb/>
輕視之如土芥而重繩之以刀鋸帝獨容之禁侍之列給筆<lb/>
札事纂述謂非丗主所難能歟嗚呼是可記也<lb/>
　　　宋京兆府學石經碑跋<lb/>
京兆府學新移石經碑記宋元祐中京兆黎持撰文河南安<lb/>
宜之書鋟之者長安石工安民也其曰汲郡吕公者宣公大<lb/>
防之兄以工部郎中陜西轉運副使知陜州以直龍圗閣知<lb/>
秦州大忠也自唐鄭覃等勒石壁九經一百六十卷天祐中<lb/>
<pb n="KR4f0025_SBCK_051-2a"/>
築新城石爲韓建所弃劉鄩守長安幕吏尹玉羽請輦入城<lb/>
鄩謂非急務玉羽紿曰一旦敵兵臨城碎爲矢石亦足以助<lb/>
戰鄩然之移置尚書舊省至大忠領漕日始克盡列于學載<lb/>
持記甚詳方是時宣公在朝二三執政罔非正人監司長吏<lb/>
咸以興起學校裒集經史爲務至紹聖元符之際小人柄政<lb/>
諸君子咸被重罪以去宣公竄死䖍州未幾大忠亦降官崇<lb/>
寧𥘉藉黨人立石端禮門側蔡京復自書碑頒郡縣彼張商<lb/>
英周秩楊畏之徒反覆附和恬不知恥民以一石工獨能嚴<lb/>
邪正之辨不肯鐫名姓于碑惟恐得罪後丗匹夫之志不可<lb/>
奪如是夫持爲京兆學官其文辭條達類南豐曽氏而宜之<lb/>
之書亦稱入格迄今博聞之士或不能舉其姓氏民則後生<lb/>
末學皆能道之以此見立身行已不可不爲後丗慮苟是非<lb/>
<pb n="KR4f0025_SBCK_051-2b"/>
得其正雖百工技能之人反有榮于當時之士大夫者嗚呼<lb/>
可感也已玉羽者京兆長安人以孝行聞杜門隱居鄩辟爲<lb/>
保大軍節度推官仕後唐至光禄少卿晉髙祖召之辭以老<lb/>
退歸秦中甞著自然經五卷武庫集五十卷其書散見于冊<lb/>
府元龜惜歐陽子不爲立傳而其書亦不傳于丗也予旣感<lb/>
碑文之岀于民所鐫而題其後予友鍾淵映將注五代史記<lb/>
并書玉羽之事告之俾附注于鄩之傳焉<lb/>
　　　太原縣惠明寺碑跋<lb/>
呂惠卿憸人也當時君子視若鬼蜮而王安石獨任之不疑<lb/>
且曰惠卿之賢雖前丗儒者未易比也今觀惠明寺舍利塔<lb/>
碑雖能文善書之士無以過之丗徒知爲頭㑹箕斂之才不<lb/>
知兩人當日以經術定交而取合于文字也嗚呼此其所以<lb/>
<pb n="KR4f0025_SBCK_051-3a"/>
爲姦也歟<lb/>
　　　桂林府石刻元祐黨籍跋<lb/>
元祐黨籍徽宗書之立石端禮門其初九十八人爾旣而蔡<lb/>
京復大書頒郡縣以上書人及已所不喜者作附麗人添入<lb/>
凡三百九人碑稱皇帝嗣位之五年蓋崇寧四年也是時籍<lb/>
中曽任宰臣執政者十無一存曽任待制及餘官亦已零落<lb/>
過半亡者毁其繪像及所著書奪其墳寺存者定爲邪等降<lb/>
責編管荒徼禁不得同州住其子弟亦不得詣闕下小人之<lb/>
快意未有甚于斯時者矣豈復有所忌憚乎其後張綱看詳<lb/>
謂王珪一名不合在籍自九十七人外益以上官均岑象求<lb/>
江公望范柔中鄧考甫孫諤六人共一百三人皆係名德之<lb/>
臣許子孫陳乞恩例次數而龔頤正遂采三百九人之事跡<lb/>
<pb n="KR4f0025_SBCK_051-3b"/>
成元祐黨籍列傳譜述一書凡一百卷蓋惟恐其闕然則小<lb/>
人之厄君子適以榮之士之自立宜審所擇矣京所書刊石<lb/>
滿天下惟桂林勒之崖壁故至今獨存碑後王珪章惇姓名<lb/>
漫漶者爲瀑泉所泐也康熙乙丑二月望日書<lb/>
　　　大同府普恩寺碑跋<lb/>
右大同普恩寺碑記宋修武郎借吉州團練使充通問副使<lb/>
婺源朱公弁所作也公以建炎元年十一月奉使爲金人所<lb/>
留迫之事劉豫不可欲易其官不可探策使之歸復不可其<lb/>
語耶律紹文曰上國之威命朝以至則使臣夕以死夕以至<lb/>
則朝以死觀其懷印臥起悲歌慷慨與漢之蘇武何異非孔<lb/>
子所稱不辱君命者歟記成于金皇統三年二月實髙宗紹<lb/>
興之十三年也于是公之去國蓋十七年矣題曰江東朱弁<lb/>
<pb n="KR4f0025_SBCK_051-4a"/>
而不書官又其上系以皇統年号論者疑公自貶其詞合乎<lb/>
古君子危行言孫之義而未得其本也攷公之歸宋在是秋<lb/>
七月記之作當在和議初成而公臨發之時也彼寺僧者見<lb/>
公旣去不能原公大節所在惟知奉國人之法輒刪去其官<lb/>
爵増易其紀年無足怪者史載公被留時嘗具酒食告僚友<lb/>
曰吾已得近郊某寺地一旦畢命諸公幸瘞我其處表曰宋<lb/>
通問副使朱公之墓于我幸矣而公碑文亦曰予築舘之三<lb/>
年歲在庚戌冬十月乃遷于兹寺然則所謂近郊其寺者殆<lb/>
即普恩寺非邪史又載公以文字教金之貴人子弟使之就<lb/>
學因得以和好之說進蓋公之文有不得已而爲之者當其<lb/>
時宋諸臣留于金若宇文虚中吳激蔡松年之徒多以文學<lb/>
自命顧寺僧獨以公之言爲足重于丗亦以見恭敬之不可<lb/>
<pb n="KR4f0025_SBCK_051-4b"/>
弃而忠信所行者逺也嗚呼士君子不幸生喪亂之際又不<lb/>
幸以文章爲丗所重得其文者或不原其志意所在輒更易<lb/>
以就時人之耳目至使大節皎然若朱公者幾無以自白于<lb/>
後丗讀普恩寺之碑其亦可感也夫<lb/>
　　　杭州府學宋石經跋<lb/>
宋髙宗皇帝御書石經紹興十三年知臨安府事張澂摹勒<lb/>
上石淳熙四年詔知府趙磻老建閣于太學題曰光堯石經<lb/>
之閣置石其下洪邁曾惇楊冠卿葉紹翁李心傳陳騤王應<lb/>
麟潛說友紀之詳矣宋亡學廢爲肅政廉訪司治所西僧楊<lb/>
璉真伽造白墖于行宮故址取其石壘墖杭州路㢘訪經歷<lb/>
申屠致逺力持不可然已損其什一元至正間即治所西偏<lb/>
建西湖書院以祀先師設有山長掌書庫其後明常熟吳訥<lb/>
<pb n="KR4f0025_SBCK_051-5a"/>
乾州宋廷佐先後巡按浙江或覆之廊或甃以瓴甋崇禎末<lb/>
廊圯乃嵌諸壁中左易二書六詩十有二禮記向有學記經<lb/>
解中庸儒行大學五篇今惟中庸片石存爾其南則理宗大<lb/>
書御製序四碑在焉右則春秋左氏傳四十八碑闕其首卷通<lb/>
計八十七碑諸經雖非足本然書法甚工學古者所當藏弆<lb/>
若夫秦檜一跋已爲訥椎碎其詞見于學士院中興紀事本<lb/>
末君子無取也<lb/>
　　　書拓本玉帶生銘後<lb/>
玉帶生宋文丞相硯名也石産自端州未爲絶品其修扶寸<lb/>
廣半之厚又微殺焉帶腰玉而身衣𬗋丞相寶惜旁刻以銘<lb/>
書用小篆凡四十有四字歲甲申觀于商丘宋節使坐上因<lb/>
請以硬黄紙摹之不敢響搨也生之本末略見玉笥生詩其<lb/>
<pb n="KR4f0025_SBCK_051-5b"/>
銘辭亦附注于詩編按金華胡翰作謝翶傳稱天祥轉戰閩<lb/>
廣至潮陽被執翺匿民間流離久之間行抵勾越是信公軍<lb/>
敗後硯即歸翺可知其寓浦陽永康閱祐思諸陵登釣壇度<lb/>
必攜生偕往懷古之君子可以深長思矣<lb/>
　　　遼釋志愿葬舍利石匣記跋<lb/>
京師仙露寺金人俘宋室子女置其中見蔡鞗北狩行録趙<lb/>
子砥燕雲錄顧地志失載遺蹤遂不可稽康熙二十六年五<lb/>
月宣武門西南居民掘地得石匣匣旁有記自稱講經律論<lb/>
大德志愿錄并書乃遼丗宗天禄三年瘞舍利佛牙于此記<lb/>
後有千人邑三字蓋社名也施主姓名首列帝后諸王大臣<lb/>
下及童男小女考遼史丗宗妃甄氏後唐宮人帝從太宗南<lb/>
征得之寵遇甚厚及即位立爲皇后至天禄四年方冊立皇<lb/>
<pb n="KR4f0025_SBCK_051-6a"/>
后蕭氏二后同死察割之亂並葬于醫巫閭山記刻于三年<lb/>
所云皇后蓋指甄也東明王者疑是明王安端即察割之父<lb/>
以功王東丹國故曰東明王也燕主大王者中臺省右相牒<lb/>
蠟爲南京留守封燕王故曰燕主大王也國舅相公者靖安<lb/>
蕭太后族只撒古魯以天禄元年爲國舅帳詳穩故曰國舅<lb/>
相公也獨趙思温子延照史作延昭而通鑑亦作照常爲石<lb/>
晉祁州刺史後仍歸遼餘子本末不得其詳矣又記有建窣<lb/>
堵波之文疑當時石匣置于塔下塔久廢而石匣僅存土中<lb/>
匣已無蓋其舍利佛牙又不知何時散佚也<lb/>
　　　遼雲居寺二碑跋<lb/>
右王正智光雲居寺二記共勒一碑碑額篆書重修雲居寺<lb/>
一千人邑㑹之碑一稱結一千人之社一千人之心一稱完<lb/>
<pb n="KR4f0025_SBCK_051-6b"/>
葺一寺結邑千人近年京城發地得仙露寺石函記後有千<lb/>
人邑三字尼曰邑頭尼覽者疑是地名合此陴觀之則知千<lb/>
人邑者社㑹之名爾天順皇帝者遼穆宗尊号丞相秦王者<lb/>
重元爲南京留守也遼史聖宗初即位羣臣上尊号曰昭聖<lb/>
皇帝統和元年六月上尊号曰天輔皇帝五年四月上尊号<lb/>
曰至德廣孝昭聖天輔皇帝二十四年十月上尊号曰至德<lb/>
廣孝昭聖天輔皇帝今碑建于二十三年尊号無天輔字是<lb/>
則二十四年十月以前聖宗尊号但云至德廣孝昭聖皇帝<lb/>
如碑所記至二十四年乃合元年尊号天輔字以稱之否則<lb/>
二十四年所上之号與五年無異何用羣臣復上乎竊疑史<lb/>
有誤也<lb/>
　　　金京兆劉處士墓碣銘跋<lb/>
<pb n="KR4f0025_SBCK_051-7a"/>
金京兆劉處士墓碣銘奉天楊英撰文武功張徽書洛陽李<lb/>
微題額立石者同知京兆緫管府事髙貴也文稱處士初諱<lb/>
章更各九隴又名渭又名於菟其字希文不易也下筆有骨<lb/>
肋西州碑版多出其手一榻之外皆法書名畫望而判其眞<lb/>
贗甞鬻書于市一達官持之去處士直詣㕔事取書辭色不<lb/>
少遜挾書掉臂而出性不喜浮屠法而處開元墖三十年無<lb/>
家無妻子正大八年詔民東徙至陜旣而事且變投所蓄古<lb/>
印章鼎彞于河避地平陽入太原尋還故里以疾卒按金史<lb/>
哀宗紀元兵旣取鳯翔兩行省棄京兆遷居民于河南所云<lb/>
事變者此矣英之銘曰士之遇也爲龍爲虎其不遇也如魚<lb/>
如鼠旣魚其龍又鼠其虎生必違其所好死則從其所惡將<lb/>
矯丗以自戕抑直行而不顧苟會于心千載其猶旦墓著所<lb/>
<pb n="KR4f0025_SBCK_051-7b"/>
以信于人者以銘先生之墓吁辭特崛奇而徽正書多涉篆<lb/>
隸體亦不猶人金源遺集傳至今者惟趙秉文王若虚段克<lb/>
已誠已李俊民元好問數家而已斯銘不見于載記乃摭其<lb/>
大略書之冊尾兼録其副示長洲孫生附著于書法考焉<lb/>
　　　趙吳興千字文跋<lb/>
周興嗣千文便于小學善書者恒寫一本獨智永曽書八百<lb/>
本散在江南而吳興趙王孫亦屢書之延祐三年四月有㫖<lb/>
趙子昂寫來千文一十七卷發祕書監裝背收拾此或一十<lb/>
七卷之一也吾鄉項子京家刻石今歸于予<lb/>
　　　元豐閏縣令碑記跋<lb/>
豐潤縣本玉田之永濟務金史稱太和間置明寰宇通志一<lb/>
統志因之今觀至元七年縣令孫慶瑜碑記則改務爲縣乃<lb/>
<pb n="KR4f0025_SBCK_051-8a"/>
章宗大定年事且云承安中以懐逺大將軍夾谷公習揘來<lb/>
宰是縣足徵置縣在泰和之先也碑又云大安初避東海郡<lb/>
侯諱更名曰豐閏東海郡侯者即衞紹王然則縣始置時仍<lb/>
名永濟可見又云大朝開創以來庚辰之歲改縣爲閏州考<lb/>
元史竟未之載宋王諸公未免失于討論矣淸類天文分野<lb/>
之書云洪武元年改閏爲潤而今國子監金元史雕本閏旁<lb/>
均著水亦非也碑書法雖不工然辭足以逹其述先後政頗<lb/>
詳顧修地志者曽不引證何哉<lb/>
　　　霍山廟建文元年碑跋<lb/>
右霍山廟碑建文元年正月壬午祇祭上帝于南郊二月癸<lb/>
亥鴻臚寺序班周敖國子監生袁綱奉命以香幣牲醴祭告<lb/>
中鎭勒其文于碑嵌廟四壁上蓋自燕師靖難之後四年之<lb/>
<pb n="KR4f0025_SBCK_051-8b"/>
政事悉行革除舊典遺文去之惟恐不盡乃普天之下尚留<lb/>
此一片石存人間丗之君子有志于補修惠宗實録者辭雖<lb/>
不多所宜大書特書布在方策者也<lb/>
　　　跋首善書院碑<lb/>
萬曆丁酉先太傅文恪公偕福清葉文忠典應天郷試得華<lb/>
亭呂公原先生卷先文恪欲置第一文忠謂是卷文雖髙恐<lb/>
不得第欲以所擬第二人領解先文恪曰此時文爾雖第與<lb/>
不第等未若不第者之文其人必以學行聞于時遂定先生<lb/>
卷第一後先生試禮部輒擯落謁選人官工部司務是時鄒<lb/>
忠介馮恭定講學京師于宣武門内大時雍坊建首善書院<lb/>
先生與周忠毅董其役而先大父時爲都察院照磨實經營<lb/>
之及書院成文忠作記董文敏書之則先大父巳遷官故未<lb/>
<pb n="KR4f0025_SBCK_051-9a"/>
得書于石也繼而羣小交攻毀書院而碎其碑傳聞碑初立<lb/>
時祗搨一十三紙而先生藏其二至崇禎壬申文敏起自田<lb/>
間桐城孫舍人國敉請重書是碑文敏謂曩曽書二碑一置<lb/>
書院一爲王評事應遴摹勒藏壁間爲御史某徙置中城察<lb/>
院官舍訪之果存其後西洋人借書院以爲曆局久之遂踞<lb/>
其中甲申春李自成入寇中城所臧之碑亦不可問矣康熙<lb/>
辛酉予復主江南鄉試先生之孫嘉先持搨本見示又六年<lb/>
嘉先子天右持至都將重勒上石請予跋其尾予母華亭唐<lb/>
文恪公孫也先君安度先生侍先太傅于京邸兩家結婚呂<lb/>
先生實爲行媒今兩家子姓仳離坎壈先代賜書俱已零落<lb/>
而先生後人猶能于兵火之餘裝潢是碑守以勿失摹而刻<lb/>
之俾覽觀者仰先儒之典型可以識君子小人存亡進退之<lb/>
<pb n="KR4f0025_SBCK_051-9b"/>
故是碑傳書院雖毁安知無有復之者則嘉先父子之功不<lb/>
可泯巳<lb/>
　　　北京國子監進士題名碑跋<lb/>
唐人及第書名雁墖未必鋟諸石也明自永樂二年命工部<lb/>
建進士題名碑于南京國子監撰記者翰林侍讀學士王達<lb/>
也十三年㑹試天下貢士于北京登科考謂是歲即命立石<lb/>
國子監然今無有有之自宣德五年林震榜始也由宣德訖<lb/>
崇禎十三年碑凡七十一通思陵厭薄進士故將下第舉人<lb/>
與廷試貢士史惇等百六十三人又吳康侯等百人盡留特<lb/>
用於是惇等請援進士例謁孔廟行釋菜禮并立石題名帝<lb/>
如所請大學士周延儒奉勅撰文太僕寺少卿翰林院侍書<lb/>
朱國詔奉勅書石篆額工部營繕司郎中王灝監工立于進<lb/>
<pb n="KR4f0025_SBCK_051-10a"/>
士題名之次而十六年楊廷鑑榜遂無隙地可樹碑矣予輯<lb/>
日下舊聞旣撮其大略筆之于卷康熙辛未秋八月上丁<lb/>
天子命大學士代祀孔子<hi>彞尊</hi>充十哲分獻官禮畢偕祭酒<lb/>
汪霦鼂采司業吳涵容大徧覽諸碑其𥘉釋褐即撰記立石<lb/>
後乃有遲一二十年始立又或有題名無記兼踣于地者多<lb/>
有之嗚呼明之祖宗待進士可謂隆矣苟不由是出身選人<lb/>
輒投之僻左荒逺之地士大夫論資格日嚴而萬曆以後題<lb/>
名之石不師舊典作記登第者罕有拓而傳示子孫徒僵立<lb/>
于風雨氷雪之中信其剥蝕不亦可歎也夫爰屬二公扶其<lb/>
踣者并搨之<lb/>
曝書亭集卷第五十一<lb/>
<pb n="KR4f0025_SBCK_051-10b"/>
</p>
<p>
</p>
  </div>
</body>
</text>
</TEI>
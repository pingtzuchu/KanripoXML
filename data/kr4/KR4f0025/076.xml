<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0025_SBCK_076-1a"/>
曝書亭集卷第七十六<lb/>
　　　　　　　　　　　　秀水　朱彞尊　錫鬯<lb/>
　墓誌銘<hi>三</hi>
　　　孝潔姜先生墓誌銘<lb/>
慈谿姜君宸英詩文傾折海内士<lb/>
天子知其姓字然屢赴郷試不見録也旣而用薦入史館支<lb/>
正七品俸纂修眀史又分撰一統志月給餐錢衣儒生衣雜<lb/>
坐公卿之次㑹　覃恩勅授文林郎贈考妣如其階歲在已<lb/>
巳冬刑部尚書緫裁官崐山徐公乾學告歸　詔許以書局<lb/>
自隨公上言引君自助於是君將還葬其考孝潔先生于夏<lb/>
家嶴華盆山之陽妣孫孺人祔焉持狀請彛尊誌其墓誌曰<lb/>
先生諱晉珪字桐侯别字卓菴先丗自蜀遷于越居<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>縣再<lb/>
<pb n="KR4f0025_SBCK_076-1b"/>
徙餘姚復徙慈谿曽祖國華丁士美榜進士累官陜西布政<lb/>
使司右參議階朝列大夫贈太僕寺少卿祖應麟中先文恪<lb/>
公榜進士以戸科給事中抗疏爭鄭貴妃冊封謫典史後歷<lb/>
太僕寺少卿階中憲大夫贈太常寺卿父司簡官戸部司務<lb/>
母向孺人妻孫孺人先生少補儒學生員貢于郷年三十七<lb/>
不復應舉研精理學工詩兼通六書辨其源流又嫻經丗之<lb/>
略性至孝友愛諸弟與人交愷易然取與必以義雖勢力不<lb/>
能奪也太常公以廉節自勵遺産僅百畝司務君晜弟分受<lb/>
之先生晜弟又三分之力不能給饘粥兵後家計益窘無以<lb/>
爲親養乃游學北至燕趙東浮洛西游秦蜀束脩所入歸以<lb/>
養父母孫孺人曲成其孝一味不以自甘必先進舅姑曉問<lb/>
寢安否庭闈燕衎靡以異先生在家也先生旣逺親舍歲時<lb/>
<pb n="KR4f0025_SBCK_076-2a"/>
恒望郷遥拜發爲歌詩多幽憂悱惻之言音甚酸楚今所傳<lb/>
泛鳬吟槀是巳迨向孺人殁先生適在旅次訃至嘔血數升<lb/>
遂中失血症服除將之瑞州道出常山疾發卒于草坪旅舍<lb/>
時康熙十一年五月日也年六十三宸英扶其匶歸先生之<lb/>
執友張能信林三錫等交泣下僉曰君之事親可謂孝矣君<lb/>
之髙蹈可謂潔矣遂私諡曰孝潔先生先生殁後七年孫孺<lb/>
人亦卒孺人國子監生之<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>之女朝列大夫知德州事森之孫<lb/>
贈朝列大夫某之曽孫子男二人宸英宸芝女一人嫁儒學<lb/>
生員凌玿孫男三人女六人嗚呼自先王制産之法廢士之<lb/>
貧者無以養其親於是陟岵鴇羽北山蓼莪四月之詩作焉<lb/>
雖不能養與祭君子必以孝子目之蓋惜其遇而憫其志之<lb/>
不得巳也先生之孝終食不遺其親顧以貧故適四方資僚<lb/>
<pb n="KR4f0025_SBCK_076-2b"/>
友縞紵之貽以供菽水是亦潔白之養矣子職未盡者孫孺<lb/>
人以婦道成之宸英又克繼其志然則先生可無憾于泉下<lb/>
而因行受名庶幾克副其實者乎於其葬也宜銘銘曰<lb/>
學焉而弗措也才焉而不遇也勞人之賦也孺子之慕也有<lb/>
賢妻爲之助也有令子爲之嗣<hi>存故反</hi>也子未服官而贈及其親<lb/>
天子之異數也考卜于原有毚者檀有菀者枌葬先生于是<lb/>
嬪也祔此幽宅旣安斯蕃衍而孫子<lb/>
　　　贈日講官起居注翰林院檢討徴仕郎貞靖潘先生<lb/>
　　　墓誌銘<lb/>
康熙十有七年春<lb/>
天子有詔徵文學之士吳江潘君耒被薦明年　召試體仁<lb/>
閣下賦最工以布衣除翰林院檢討越二年充日講官知起<lb/>
<pb n="KR4f0025_SBCK_076-3a"/>
居注其冬雲南平<lb/>
天子推恩及臣下於是君之考處士貞靖先生得贈日講官<lb/>
起居注翰林院檢討徵仕郎君之妣章氏贈孺人母吳氏封<lb/>
太孺人又明年㑹試天下士君與分校得人最盛又明年遭<lb/>
劾謫官吳太孺人歸卒于里君聞訃奔還旋卜地鸎脰湖之<lb/>
南以康熙二十五年閏月辛酉合葬焉先生諱凱字仲和一<lb/>
字豈凡别字貽令丗居吳江平望市曽祖雲隱居不仕祖志<lb/>
伊中嘉靖四十四年進士仕至廣西布政使司右參政父錫<lb/>
祚湖廣布政司理問母吳孺人先生事親孝事兄最恭其爲<lb/>
學殫心經丗之略其文見稱于太倉張采與同縣吳允夏包<lb/>
捷吳䎖文章行誼相切劘補縣學生員連試第一當是時在<lb/>
朝之君子多自附東林而海内名士以聲氣應和曰復社先<lb/>
<pb n="KR4f0025_SBCK_076-3b"/>
生與焉周之䕫者與諸君子搆難摭君過作復社或問而無<lb/>
錫馬公丗奇太倉張公溥並力爭之德淸章君日炌愛君文<lb/>
以女歸先生旣而知吳江縣事先生深自退匿未嘗干以私<lb/>
惟於清賦額疏水道事關民利害則建白行之先生爲詩典<lb/>
雅尤工赤牘雖怱遽不作草書遭亂破家遂屏棄時文纂平<lb/>
望志及本草類方合文集凡數十卷子三人檉章楨吳存者<lb/>
耒也女三人一嫁周撫辰一許嫁顔祁未行卒一嫁陳鋐孫<lb/>
四人吳太孺人在室以孝聞嘗刲股療母病爲先生繼妻撫<lb/>
前妻子女如己出旣寡家酷貧手紡績延名師訓耒以通經<lb/>
博古及耒爲侍從臣太孺人未嘗美衣食君旣謫官太孺人<lb/>
無幾微不自得之色曰窮逹有命安之可矣貞靖先生卒時<lb/>
年四十有九章孺人卒年三十有二吳太孺人年六十有六<lb/>
<pb n="KR4f0025_SBCK_076-4a"/>
彛尊與君定交也久同年被薦同以布衣授官同知起居注<lb/>
其謫也又同時熟聞君家丗於君請銘不敢辭銘曰<lb/>
相彼貞木其實有蕡或碎于地或登于槃而終以勿餐嗚呼<lb/>
先生卽昌而文以詒後昆阨窮奚怨<lb/>
　　　贈翰林院檢討徵仕郎徐先生墓誌銘<lb/>
翰林院檢討吳江徐君釚請假還里葬其考妣于光字圩逾<lb/>
年矣旣而謫官去屬同年友朱彛尊爲文表諸墓銘曰<lb/>
君之先人韞奇諱其曰季華冠而字上丗本居魏塘界遷于<lb/>
吳江自碩始西濛之港面積水以耕以耨治農事先生爲儒<lb/>
試不利仰屋著書抽腹笥遯丗无悶窮勿悔兄當餽運渡江<lb/>
介是時淮北人爲胾先生愛兄心孔悸以金三百輸諸吏兄<lb/>
得不行方用慰兄子曰鑛結壯士以保郷黨計不遂亡命西<lb/>
<pb n="KR4f0025_SBCK_076-4b"/>
吳全匪易先生詣吏慷慨對産雖破碎禍則解嘗懷白金歩<lb/>
入肆人壓看塲集如蝟舄前蹵囊遺在地誠以語人人作僞<lb/>
探懷乃悟己所墜發之銖兩皆黙識人慙欲以半相卑先生<lb/>
怡然笑勿視衡門之下可樂志釀秫種花性所嗜孺人王韓<lb/>
先生配有子克家孫克類伯也不仕仲委質揚名顯親光有<lb/>
位贈徵仕郎逼通貴揭石于原表風義猗嗟千秋永無毁<lb/>
　　　小譚大夫墓誌銘<lb/>
小譚大夫吉璁諱舟石字嘉興人以祖父嘗爲大夫旣仕以<lb/>
小譚大夫自别大夫之祖諱昌言山東布政司參政贈太僕<lb/>
寺卿父則五經進士諱貞良也母宜人朱氏是爲彝尊之姑<lb/>
大夫年十四通五經旋補學官弟子弱歲以文貢入國子監<lb/>
南京不守大夫從父母攜弟妹妻子浮海至會稽復自台州<lb/>
<pb n="KR4f0025_SBCK_076-5a"/>
抵福州轉徙漳州道遇宼父被傷大夫力以身蔽宼拔刃睨<lb/>
之不動鐏擊其背不去宼曰孝子也舎之父病殁家人三十<lb/>
口留亂軍中斗米三千錢卒全活扶父柩還尋以貧游學四<lb/>
方客汝寧聞母病疾歸則巳蓋棺大夫號踊以頭觸棺棺釘<lb/>
破其顱血濡縷旣絶而蘇母喪除入京師以國子監生試第<lb/>
一授弘文院撰文中書舍人晨出敝裘羸馬入院還坐一室<lb/>
勘經史有以詩文請者立使者于戸外削槀與之仕九年乃<lb/>
遷同知延安府事治榆林至則修學建尊經閣以十三經注<lb/>
疏貯閣中縱士子覽觀又采儀禮參以本朝制度行郷飲酒<lb/>
禮又援据史傳旁及載紀小說家兼從宿將故老詢流宼始<lb/>
末成延綏鎭志二十四卷康熙十二年吳三桂叛眀年大夫<lb/>
運關中饟十萬入四川至寧羌州兵變殺經略莫洛於是巡<lb/>
<pb n="KR4f0025_SBCK_076-5b"/>
撫杭愛移駐漢中追還所運饟十二月漢中食盡<lb/>
王師退保西安棧道絶乃從黒水峪間道七晝夜逹盩厔旣<lb/>
抵榆林定邊副將朱龍反逼波羅堡去榆林百里而近大夫<lb/>
集士民于漢前將軍關侯廟爲文誓侯前願以死守士民咸<lb/>
感奮乃編什伍眀号令製幡幟嚴斥<graphic n="KR1380" url="https://raw.githubusercontent.com/kanripo/KR-Gaiji/master/images/KR1380.png" mimeType="image/png"/>夜自宿城上衆藉以<lb/>
安未幾西川人周繼明聚衆千人與神木叛將孫崇雅合陷<lb/>
延安綏德勢張甚榆林兵迎戰不利運道塞環城三十里皆<lb/>
賊壘城中刮木皮采蒿以食大夫謀于上官率私錢命勇士<lb/>
取徑渡黃河買粟于山西之保德河曲突圍以入當是時延<lb/>
安一府縣十九城堡三十六相繼淪陷惟榆林城獨完圍旣<lb/>
解餘宼據響水清平鎭羅諸堡大夫騎匹馬喻以禍福及神<lb/>
木崇雅繼眀皆降事平論功加一級十七年　詔舉博學宏<lb/>
<pb n="KR4f0025_SBCK_076-6a"/>
詞之士有以大夫薦者徵詣　闕旣至遷知登州府事大夫<lb/>
之爲中書舍人也有小夫供事内院趨走若奴隸旣而其人<lb/>
從軍自效以招降王輔臣功超擢布政爲登萊監司大夫反<lb/>
岀其下鬰鬱不自得其人益自倨屢以計傾大夫卒爲所搆<lb/>
吏議降二級調用㑹大夫子有鎡巳納婦矣而夭大夫悲不<lb/>
自勝疾發遂卒譚氏之居在香花橋東其坊曰碧漪堂之左<lb/>
有鴨脚樹三本彛尊童子時與大夫兄弟讀書其下一日語<lb/>
彛尊曰詩書莫不有序子知周禮亦有序乎答曰不知也曰<lb/>
尚書周官一篇即周禮之序矣其讀書善悟類是大夫好撰<lb/>
述游昌平著肅松録二卷又嘗著爾雅綱目一百二十卷所<lb/>
爲詩古文辭有嘉樹堂集二十卷鴛鴦湖櫂歌一卷卒之歲<lb/>
年五十有七娶李氏女子二人一嫁陸大勲一嫁沈以機皆<lb/>
<pb n="KR4f0025_SBCK_076-6b"/>
國子監生其葬也在某原銘曰<lb/>
生而逸後乃勞陸走叢箐川波潮文不遇學則優終爲右史<lb/>
雄詞曹長榆林塞土磽疏泉種稻成樂郊宼宄起如牛毛登<lb/>
陴以守氣不撓綰左符亦足豪屈首置下凥居髙嗟善人夀<lb/>
宜多生子短折命安逃相斧屋度隰臯伐石書銘鑱諸幽<lb/>
　　　徵士徐君墓誌銘<lb/>
唐制博學宏詞有科廢不行久矣康熙十七年<lb/>
天子法古爰　命内外大小臣工各舉所知徵入都於是浙<lb/>
江巡撫以海寧徐君林鴻應　詔明年春　召試太和殿庭<lb/>
布席　體仁閣下中使傳　旨向來殿試進士定例立而對<lb/>
䇿今以爾等績學博聞特賜坐賜食僉謝　恩畢旣納卷次<lb/>
日<lb/>
<pb n="KR4f0025_SBCK_076-7a"/>
天子行大蒐禮次郊圻束卷　授三大學士曁掌院學士定<lb/>
其髙下君時名藉甚又與同里吳君農祥王君嗣槐吳君任<lb/>
臣蕭山毛君奇齡宜興陳君維崧咸爲大學士馮公延致邸<lb/>
第都人所稱佳山堂六子也僉謂讀卷者馮公卷不彌封君<lb/>
必見録及　駕旋　命下入史館者五十人授中書者七人<lb/>
君乃見遺君子於是歎馮公之無私尤服君之不肯干進也<lb/>
君學通今古凡山川險隘錢穀鹽筴之出納律令格式之寛<lb/>
嚴皆緫其要又工于作奏以是督撫大吏學使鹺使交引以<lb/>
自助然取與不苟館穀所入不能治田園所居破屋數間清<lb/>
池半畝時與故交把酒劇談以爲樂居幕府削赤牘晝夜多<lb/>
至百函善寫人胸臆賦才瀏亮古詩音逼齊梁近體和平婉<lb/>
麗獨不愛曲子有强以塡詞者倚聲歌之陰陽悉中律嘗客<lb/>
<pb n="KR4f0025_SBCK_076-7b"/>
貴州勸巡撫因民之俗立瞿公式耜張公同敞祠爲作神弦<lb/>
迎送之曲土人歡忭華冠繡衣擊銅鼓鳴鐵篴歌焉曲終苗<lb/>
童犵女皆感慨泣下其于史事尤練逹本末不曲徇黨人之<lb/>
論分撰通志發凡立例綱目秩然論者以君不與纂修明史<lb/>
之列交惜之君善鑒賞别書畫禮器僞眞兼善飲嘗過顧御<lb/>
史豹文别業御史知君大戸出靁尊貯酒容一斗賔客多避<lb/>
席君連舉者三御史曰此何年製也君笑曰北齊文宣帝天<lb/>
保六年避暑晋陽宫所作也驗其下款識果然知永嘉縣事<lb/>
漢陽王君丗顯去官留杭州處士南昌王君猷定寓昭慶僧<lb/>
舎先後客死君視含斂送其柩至江浦乃還太倉王徵士昊<lb/>
慈谿周處士容卒于京君爲治喪收其文集以竢奔者蓋君<lb/>
急于交誼若是不獨以孝友稱門内而已君之先本莆田林<lb/>
<pb n="KR4f0025_SBCK_076-8a"/>
氏後分支台州之黃巖再徙海寧贅徐氏因襲其姓曰輅嘉<lb/>
靖庚子舉人仕爲福建永安知縣君之曽祖考也曰元倬考<lb/>
也妣某氏君字大文一字寶名少補學官弟子生某年月日<lb/>
卒某年月日享年六十有九配茅氏明按察副使坤之孫某<lb/>
之子繼娶姜氏封監察御史某之子繼娶張氏某官某之孫<lb/>
處士某之子君有子男四人司禄司錫俱錢塘縣學生司禄<lb/>
繼從祖後司紀司直殤女六人孫男二人女二人其葬也于<lb/>
某原某年月甲子葬之日也銘曰<lb/>
古於制科期收實學<lb/>
天子曰咨維元老是擢嗚呼斯人才與命妨懷彼珠玉被褐<lb/>
而亡升者在朝棄者在野不有銘詩孰知君者<lb/>
　　　翰林院侍講尤先生墓誌銘<lb/>
<pb n="KR4f0025_SBCK_076-8b"/>
先生姓尤氏諱侗字同人更字展成别字悔菴又曰艮齋晚<lb/>
自号西堂老人西堂者先生讀書之所也先丗家無錫逺祖<lb/>
袤以政事文學著南渡初詩家所稱尤蕭范陸是巳子孫丗<lb/>
登膴仕載萬柳溪邊舊話其後轉徙長洲之斜塘曽祖某有<lb/>
隱德祖某舉郷飲賔考瀹國子監生　敕贈徵仕郎翰林院<lb/>
檢討亦兩舉郷飲賔妣孺人鄭先生少日博聞強記有才名<lb/>
補學官弟子歷試于郷不利貢于　廷謁選除永平府推官<lb/>
不畏强禦坐撻旗丁降調康熙十七年春<lb/>
天子仿古制科取士或薦先生于　朝　召試體仁閣下<lb/>
上親擢五十人悉除翰林纂修明史同日入院先生最長以<lb/>
齒序四十九人皆坐其下留史局三年分撰志傳多至三百<lb/>
篇　覃恩授徵仕郎子珍以進士出身改庶吉士先生乃吿<lb/>
<pb n="KR4f0025_SBCK_076-9a"/>
歸家居以詩文縑素請者盈庭戸先生揮灑不倦有求必滿<lb/>
其意同時汪編修琬居堯峰以古文自矜少可多怪見俗子<lb/>
議文章者恒面斥之以是人多畏縮咸樂先生之和易也歲<lb/>
己卯<lb/>
天子南巡先生入見　御書鶴栖堂扁額以　賜時先生年<lb/>
八十有二矣猶康彊善飯暇相地于官山之陰築生壙自爲<lb/>
之誌結丙舍曰艸艸山房俾予分書予嘗以天台萬年藤杖<lb/>
奉先生并作歌以贈先生喜劇然猶未窘于步不藉扶持也<lb/>
歲癸未<lb/>
天子復南巡進先生官侍講甲申六月日以疾卒距生明萬<lb/>
曆四十六年閏月日享年八十有七配曹孺人有賢行官右<lb/>
春坊右賛善兼翰林院檢討者長子珍也次瑞縣附學生女<lb/>
<pb n="KR4f0025_SBCK_076-9b"/>
三人一嫁縣學生湯萬焞一嫁陜西提學按察僉事侯補布<lb/>
政司參議陸德元一嫁縣學生金秉寛孫男一人丗求以歲<lb/>
貢生考授知縣以能詩聞女五人俱配士族曽孫一人先生<lb/>
名雖未登甲乙榜早爲文社倫魁弟子著録者多大學士崐<lb/>
山徐公元文其一也所作詩文流傳　禁籞<lb/>
丗祖惜其才命相妨終受<lb/>
聖主之知官之翰苑屢承　殊渥今年春彝尊詣杭州偕前<lb/>
輩德清徐公倬謁見<lb/>
皇太子于行殿　令旨賜坐謂曰老成易謝兹來又失一尤<lb/>
展成矣字而不名洵異數也巳先生著述甚冨所撰西堂雜<lb/>
俎觀者胥恱奉爲兔園冊晚輯艮齋雜記學者服其雅馴全<lb/>
集五十四卷餘集七十卷鶴栖堂槀十卷俱鏤板行于丗銘<lb/>
<pb n="KR4f0025_SBCK_076-10a"/>
曰<lb/>
士也懐才或不售遭逢<lb/>
聖丗終旁求圭璋特達自有期鶴書　召君六十餘俾入史<lb/>
局掌詞曹君之才大筆不休有若札札機絲抽趨庭有子登<lb/>
亨衢遺榮辭老返衡茅難進易退丗所髙君于故里恣逍遥<lb/>
水哉之軒蘭葉舟琴瑟几杖官山幽達天知命故不憂鶴栖<lb/>
堂深　御墨留人生百歲語本虚八十有七齒巳優著史況<lb/>
足名千秋君今含笑歸山丘吾銘維實言不浮<lb/>
　　　承德郎日講官起居注右春坊右中允兼翰林院編<lb/>
　　　修嚴君墓誌銘<lb/>
康熙十有七年春<lb/>
天子法古制科取士　詔在廷諸臣曁外督撫大吏各舉博<lb/>
<pb n="KR4f0025_SBCK_076-10b"/>
學之彦毋論巳仕未仕徵詣　闕月給太倉禄米明年三月<lb/>
朔　召試太和殿廷發題賦序詩各一首學士院散官紙光<lb/>
禄布席　賜讌體仁閣下於時無錫嚴君成省耕一詩而退<lb/>
賦序置不作也<lb/>
天子擢五十人纂修明史部議分資格進士出身者以館職<lb/>
用餘給待詔銜俟史成日授官　詔下五十人齊入翰苑布<lb/>
衣與選者四人除檢討冨平李君因篤吳江潘君耒其二子<lb/>
及君也君文未盈卷特爲<lb/>
天子所簡尤異數云未幾李君疏請歸田養母得　旨去三<lb/>
布衣者騎驢入史局卯入申出監修緫裁交引相助越二年<lb/>
上命添設日講官知起居注八員則三布衣悉與焉是秋予<lb/>
奉　命典江南郷試君亦主考山西比還歲更始正月幾望<lb/>
<pb n="KR4f0025_SBCK_076-11a"/>
天子以逆藩悉定置酒　乾清宫飲讌近臣　賜坐殿上樂<lb/>
作羣臣以次奉觴上夀依漢元封柏梁臺故事<lb/>
上親賦昇平嘉讌詩首倡麗日和風被萬方之句君與潘君<lb/>
同九十人繼和　御製序文勒諸石二月潘君分校禮闈卷<lb/>
三布衣先後均有得士之目而館閣應奉文字院長不輕假<lb/>
人恒屬三布衣起草二十二年春予又入直　南書房　賜<lb/>
居黃瓦門左用是以資格自髙者合外内交構逾年予遂挂<lb/>
名學士牛鈕彈事而潘君旋坐浮躁降調矣君遇人樂易好<lb/>
和不爭以是忌者差少尋遷右春坊右中允兼翰林編修<lb/>
敕授承德郎時二十三年秋七月也冬興順天武闈郷試事<lb/>
竣君乃請假<lb/>
天子許焉當君未仕愛縣西洋溪丘壑竹樹之勝思買墓田<lb/>
<pb n="KR4f0025_SBCK_076-11b"/>
丙舎終老溪有橋曰蕅蕩因自号蕅蕩漁人時山陰吳公廷<lb/>
祚方知縣事許助草堂之資㑹應召不果旣出都遂浮舟<lb/>
度嶺訪吳公于肇慶采硯而還自是杜門不出築堂曰雨青<lb/>
草堂亭曰佚亭布以窠石小梅方竹宴坐一室以爲常君爲<lb/>
文無定格不屑蹈襲前人適如其意而止詩篇沖融恬易鮮<lb/>
矯激之言慢詞小令雅而不豔所著秋水集雜文七卷詩八<lb/>
卷詞二卷嘗屬予序之少工書法入晉唐人之室兼善繪事<lb/>
山水人物花木蟲魚靡不曲肖尤精画鳳翔舞竦峙五光射<lb/>
目觀者歎息以爲古畫手所無晚歳曽一修縣志敘族譜有以<lb/>
詩文圖画請者槩不應暇輒埽地焚香而已君年六十有一<lb/>
返里居以康熙四十一年正月卒享年八十先丗自餘姚遷<lb/>
無錫之嚴埭曽祖朔贈通議大夫南京通政司通政使祖一<lb/>
<pb n="KR4f0025_SBCK_076-12a"/>
鵬萬曆丁丑進士累官刑部左侍郎贈尚書考紹宗縣學生<lb/>
以君貴贈如君官君諱繩孫字蓀友娶王氏中憲大夫知福<lb/>
州府事　之女封安人子三沆曾殤泓曽溶曾孫六人曾<lb/>
孫五人其卜兆也在縣西蕭家灣銘曰<lb/>
君之通籍也<lb/>
天語諄諄謂史局不可無此人君之請假也行將發軔　敕<lb/>
録所撰詞以進蓋受<lb/>
主知者深矣蕅蕩之橋洋溪之潯秋水時至比于君心陸羽<lb/>
王紱庶嗣其音<lb/>
曝書亭集卷第七十六<lb/>
<pb n="KR4f0025_SBCK_076-12b"/>
</p>
<p>
</p>
  </div>
</body>
</text>
</TEI>
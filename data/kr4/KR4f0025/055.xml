<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0025_SBCK_055-1a"/>
曝書亭集卷第五十五<lb/>
　　　　　　　　　　　秀水　朱彝尊　錫鬯<lb/>
　跋<hi>十四</hi>
　　　書隋巢元方諸病源候論後<lb/>
右諸病源候論五十卷隋太醫博士巢元方奉勅與諸醬共<lb/>
論疢疾所起之源及九候之要大業六年書成進于朝論凡<lb/>
一千七百二十篇言之詳矣隋唐經籍志不著于錄而宋志<lb/>
有之盖太平興國中命王懐隐王祐陳昭遇等集聖惠方每<lb/>
部取元方之論冠其首神宗以之課試醫士是編始大顯於<lb/>
時書録解題謂千金方諸論多本此書考宋制醫以巢氏論<lb/>
與千金翼方同目爲小經而千金方不與然則今所傳孫眞<lb/>
人書殆未足深信矣<lb/>
<pb n="KR4f0025_SBCK_055-1b"/>
　　　書太平惠民和劑局方後<lb/>
太平惠民和劑局方十卷載晁氏讀書後志陳氏書録解題<lb/>
宋藝文志作五卷按宋大觀中詔通醫刊正藥局方於是庫<lb/>
部郎中陳師文等校正類分二十一門録方二百九十有七<lb/>
然則是書成于汴都也今考王氏玉海置藥局四所其一曰<lb/>
和劑局在紹興六年正月至若改熟藥所爲太平惠民局在<lb/>
紹興十八年又八月盖師文等校正本實止五卷其後添補<lb/>
紹興寶慶淳祐諸方暨吳直閣方諸局方故增益至十卷爾<lb/>
予家所蔵乃元時雕本後附太醫助教許洪指南三卷係建<lb/>
安髙氏日新堂板行<lb/>
　　　本草衍義跋<lb/>
本草衍義一十七卷冠以序例三卷合二十卷宋承直郎澧<lb/>
<pb n="KR4f0025_SBCK_055-2a"/>
州司戸曹事寇宗奭撰政和六年太醫學博士李康等看詳<lb/>
申尚書省有旨轉一官通直郎添差充収買藥材所辨驗藥<lb/>
石宣和元年其兄子宣教郎解縣丞約校勘鏤版印造頒行<lb/>
本草經撰自神農隋志已列其目皇甫謐帝王丗紀黃帝使<lb/>
岐伯定本草經荀勗中經簿有子儀本草經一卷鄭康成注<lb/>
周禮疾醫謂治合之齊存乎神農子儀之術賈公彦疏云是<lb/>
周末時人而陳騤中興舘閣書目引漢書元始五年舉天下<lb/>
通知方術本草者遣詣京師又樓護傳稱少誦醫經本草方<lb/>
謂書名始見于此誤矣陶隱居而後參核加詳至宗奭考諸<lb/>
家之說援引辨證文簡者證其義諱避者原其名斯六根五<lb/>
華九寔二冬三建之形性畢具矣是書白雲子采入道蔵曩<lb/>
從吳檢討志伊觀于京師之靈佑宮近始得元人故牘因書<lb/>
<pb n="KR4f0025_SBCK_055-2b"/>
于後<lb/>
　　　書是齋百一選方後<lb/>
百一選方不書撰人名氏題曰是齋按陳氏書録解題云是<lb/>
山陰王璆孟欲所輯凡三十卷宋史藝文志作二十八卷予家<lb/>
所蔵乃元人鋟本按其目僅二十卷爾殆經後人選擇者歟<lb/>
　　　書宋本晞范子脈訣集解後<lb/>
咸淳二年臨川李駉子野撰脈訣集解一十二卷邑人何桂<lb/>
發序之謂得于誦詩讀書之餘盖儒者也竊謂人之賦形修<lb/>
短強弱肥瘠之不同則脈亦異焉今之醫者止憑切脈而王<lb/>
叔和之訣盖有不甚解者庸醫一歳之殺人比于法司之決<lb/>
囚數且倍之矣駉自号晞范子其書引證周洽當時板行必<lb/>
多傳習者而宋藝文志不載何歟<lb/>
<pb n="KR4f0025_SBCK_055-3a"/>
　　　跋濟生拔萃方<lb/>
濟生拔萃方六卷延祐二年銅鞮杜思敬輯自爲之序其言<lb/>
曰醫不專于藥而舍藥無以全醫藥不必于方而舍方無以<lb/>
爲藥斯明乎炊湯脈神之術者宜其能采拾衆善以成書也<lb/>
元史不作藝文志典籍無徵予甞思補之于醫書類知其目<lb/>
者金有紀天錫張元素劉元素李慶嗣張從正五家二十四<lb/>
部凡八十八卷元有李杲竇黙王好古錢近之羅天益戴起<lb/>
宗滑壽李希范王鏡潭鮑同仁朱震亨鄧焱王中陽李鵬飛<lb/>
葛應雷葛乾孫朱撝趙良陳直鄒鉉胡仕可呉湍尚從善熊<lb/>
景元申屠致逺危亦林薩德彌實李中南陸仲達尭允恭吳<lb/>
以寧齊德之曽丗榮馮道玄孫允賢殷震三十六家七十三<lb/>
部内十八部卷亡四百七卷兹又得杜氏此書然則待訪者<lb/>
<pb n="KR4f0025_SBCK_055-3b"/>
寧有窮乎思敬自号寶善老人書成時年八十有一予今年<lb/>
齒亦均雖耄矣尚思踐宿諾焉<lb/>
　　　醫家四書跋<lb/>
南潯布衣許兆禎培元精醫術著録于先少保之門先公取<lb/>
其所撰診翼藥準方紀醫鏡四部合名之曰醫家四書丗父<lb/>
貴陽太守鏤版行之當書成時申文定李文節朱文肅均爲<lb/>
作序先公亦題其簡端培元之名海内無不知之者已先公<lb/>
亦御醫直聖濟殿官至院使嘗被召入乾清宮西暖閣診定<lb/>
陵脈奏曰聖體病在肝腎宜寛平以養氣安靜以益精上喜<lb/>
立命太監陸敬書之屏所篹立命玄圭經亂失惟太醫院志<lb/>
僅存<lb/>
　　　大觀證類本草跋<lb/>
<pb n="KR4f0025_SBCK_055-4a"/>
經史證類本草三十一卷目錄一卷大觀𥘉唐愼微撰通仕<lb/>
郎行杭州仁和縣尉管勾學事艾晟序之謂傳書者失其邑<lb/>
里不知何許人闕其疑可也或以蜀人實之何所據乎本草<lb/>
自神農子儀而後代有廣益舊經止三百六十五味爾今按<lb/>
其目錄實一千七百四十八種比之唐本蜀本掌禹錫之補<lb/>
注蘇頌之圗經所增已多紹興中曽詔王繼先校定附釋音<lb/>
一卷付國子監鏤版以行其後大德壬寅一刋于宗文書院<lb/>
明萬曆丁丑再刋于宣城民家并以宼氏衍義附于各條之<lb/>
下雖于義無損然非唐氏之舊毋亦類于覩臯禽而續鳬之<lb/>
<graphic n="KR1450" url="https://raw.githubusercontent.com/kanripo/KR-Gaiji/master/images/KR1450.png" mimeType="image/png"/>者歟<lb/>
　　　跋張氏醫說<lb/>
醫說十卷嘉靖中雕本不題撰人姓氏觀乎書録解題始知<lb/>
<pb n="KR4f0025_SBCK_055-4b"/>
爲宋新安張景季明所撰也喜劇而書諸卷尾<lb/>
　　　跋孫子算經<lb/>
孫子算經三卷漢志不著于録而隋唐經籍志有之首言度<lb/>
量所起合乎兵法地生度度生量量生數之文次言乗除之<lb/>
法設爲之數十三篇中所云廓地分利委積逺輸貴賣兵役<lb/>
分數比之九章方田粟米差分商功均輸盈不足之目往往<lb/>
相符而其要在得算多多算勝以是知此編非偽託也唐立<lb/>
算學命李淳風注解頒之學官今其書算博士知者罕矣<lb/>
　　　九章算經跋<lb/>
九章即周官之九數保氏以教國子者也方田一粟米二差<lb/>
分三少廣四商功五均輪六方程七盈不足八旁要九皆周<lb/>
公所作漢易差分曰重差去旁要而易以勾股又夕桀一篇<lb/>
<pb n="KR4f0025_SBCK_055-5a"/>
其義無聞盖周公旣問數于商髙定此九數算術之古莫尚<lb/>
于此矣于是劉徽注之序之徐岳甄鸑等述之李遵義疏之<lb/>
逺而日月周天行度之數近而田疇米廪積羃隐雜廣斜正<lb/>
負之幽微靡不著焉斯秦火所未燔而唐明算科取士之第<lb/>
一書僅存于今者可寶也<lb/>
　　　五曹算經跋<lb/>
右五曹算經五卷唐太史令李淳風注而博士梁述助教王<lb/>
真儒等校定之書也地利生人之本故首田曹田疇必資人<lb/>
功故次兵曹人家必用食飲故次集曹會集必務儲蓄故次<lb/>
倉曹倉廪必資貿易故以金曹終焉相傳其法出于孫武然<lb/>
孫子别有算經考古者存其說可爾<lb/>
　　　跋鄱陽洪氏南朝史精語<lb/>
<pb n="KR4f0025_SBCK_055-5b"/>
康熙辛酉冬購得宋槧經史法語四冊不足藝文志二十四<lb/>
卷之數旣而亡之從故家抄南朝史精語宋四卷齊三卷梁<lb/>
三卷陳一卷宋志作六卷盖一代合爲一卷故也志開法語<lb/>
有左氏傳六卷史記八卷漢書二十卷精語有後漢書十六<lb/>
卷三國志六卷晉書五卷唐書一卷惜均未之見所云南朝<lb/>
史者盖指沈約蕭子顯姚思廉所撰而言非李延夀之南史<lb/>
志失書朝字誤矣<lb/>
　　　書楊太真外傳後<lb/>
宮闈之事外人罕知所見或異辭矧出于傳聞者乎太眞外<lb/>
傳宋樂史所撰稱妃以開元二十二年十一月歸于壽邸二<lb/>
十八年十月玄宗幸温泉宮使髙力士取于壽邸度為女道<lb/>
士住内太眞宮此傳聞之謬也按唐大詔令載開元二十三<lb/>
<pb n="KR4f0025_SBCK_055-6a"/>
年十二月二十四日遣戸部尚書同中書門下李林甫副以<lb/>
黃門侍郎陳希烈冊河南府士曹叅軍楊玄璬長女爲壽王<lb/>
妃考之開元禮皇太子納妃將行納采皇帝臨軒命使降而<lb/>
親王禮儀有殺命使則同由納采而問名而納吉而納徵而<lb/>
請期然後親迎同牢備禮動需卜日無納采受冊即歸壽邸<lb/>
之禮也越眀年武惠妃薨後宮無當帝意者或奏妃姿色冠<lb/>
代乃度爲女道士勅曰壽王瑁妃楊氏素以端毅作嬪藩國<lb/>
雖居榮貴每在淸修屬太后忌辰永懷追福以兹求度雅志<lb/>
難違用敦弘道之風特遂由衷之請宜度爲女道士盖帝先<lb/>
注意于妃頋難奪之朱邸思納諸禁中乃言出自妃意所云<lb/>
作嬪藩國者據妃曽受冊云然其曰太后忌辰者昭成竇后<lb/>
以長壽二年正月二日受害則天后以建子月爲歳首中宗<lb/>
<pb n="KR4f0025_SBCK_055-6b"/>
雖復舊用夏正即正月行香廢務直至順宗永貞元年方改<lb/>
正以十一月二日為忌辰開元中猶循中宗行香之舊是妃入<lb/>
道之期當在開元二十五年正月二日也妃旣入道衣道士<lb/>
服入見号曰太真史稱不朞嵗禮遇如惠妃然則妃由道院<lb/>
入宮不由壽邸陳鴻長恨傳謂髙力士潛搜外宮得妃于壽<lb/>
邸與外傳同其謬張俞驪山記謂妃以䖏子入宮似得其實<lb/>
而李商隐碧城三首一咏妃入道一咏妃永歸壽邸一咏帝<lb/>
與妃定情係七月十六日證以武皇内傳分明在莫道人間<lb/>
緫不知是足當詩史矣新唐書宰相丗系表妃之祖志謙三<lb/>
子長玄琰次玄珪次玄璬玄琰子銛玄珪子錡玄璬子鑑若<lb/>
國忠則妃再從兄也妃本玄璬長女大書冊壽王妃父乃天<lb/>
寶四載立爲貴妃帝欲掩天下之耳目而箝其口遂令妃不<lb/>
<pb n="KR4f0025_SBCK_055-7a"/>
父其父而移作玄琰少女于是贈玄琰太尉齊國公母封涼<lb/>
國夫人玄珪工部尚書銛鴻臚卿錡侍御史尚太華公主姊<lb/>
三人大姨韓國三姨虢國八姨秦國玄璬獨永聞加恩焉子<lb/>
鑑官湖州刺史後雖尚主冊貴妃曰恩澤亦未之及盖推而<lb/>
逺之也且銛係玄琰子而劉昫唐書以爲妃再從兄則當時<lb/>
業有識其非者矣明皇英主開元之政稱全盛時惑一妃子<lb/>
至淪亡社稷作偽心勞迹愈晦而言之益醜詩不云乎亂匪<lb/>
降自天生自婦人又云鼓鐘于宮聲聞于外國史無識誤落<lb/>
帝度内謂妃少孤飬于叔父玄璬而以琰爲妃父子故驗之<lb/>
載紀辨外傳之誣特發其微焉至於玉谿生詩箋之别幅<lb/>
曝書亭集卷第五十五<lb/>
<pb n="KR4f0025_SBCK_055-7b"/>
<pb n="KR4f0025_SBCK_055-7b"/>
</p>
<p>
</p>
  </div>
</body>
</text>
</TEI>
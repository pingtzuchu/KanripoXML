<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0025_SBCK_075-1a"/>
曝書亭集卷第七十五<lb/>
　　　　　　　　　　　秀水　朱彞尊　錫鬯<lb/>
　墓誌銘<hi>二</hi>
　　　奉政大夫提督福建學政按察司僉事山陽陸公墓<lb/>
　　　誌銘<lb/>
公姓陸氏淮安山陽人諱求可字咸一別字密菴又字月湄<lb/>
曽祖考某祖考某考某妣某氏順治五年以禮記舉江南郷<lb/>
試後七年登史大成榜賜進士出身眀年除知裕州三載報<lb/>
最入爲刑部員外郎歷郞中以按察司僉事提督福建學政<lb/>
任滿稱職應遷布政司參議需次還年六十有三康熙十八<lb/>
年七月以疾卒兩遇<lb/>
覃恩初授奉直大夫再授奉政大夫配某氏某官某子某官<lb/>
<pb n="KR4f0025_SBCK_075-1b"/>
某孫某官某曽孫封宜人後公十六年卒又四年與公合葬<lb/>
于某原公于事親主愛敬其身謂身誠而事親之道可盡身<lb/>
也者父母之身子孫所從出也能愛敬其身而後能勤學能<lb/>
勤學而後所交皆敬身之士矣于擇交謂朋友之義貴恕以<lb/>
處之不當自居于薄夫牆薄則壞繒薄則裂器薄則毀酒薄<lb/>
則酸未有薄而可久者于居官謂君子所養要令暴慢之氣<lb/>
不設于身體必操切擊斷之意少而平易中和之政多理爲<lb/>
事之本事爲理之用臨事不爲私意所動所藉平日有居敬<lb/>
窮理之學然矣于學術以主敬爲先務而本乎治心言必述<lb/>
六經多師以爲師而所宗者朱子餘録其長去其蔽上自象<lb/>
山下至陽眀諸弟子未嘗槩事排擊持論甚平要其大旨在<lb/>
兼善天下故施之于政而政舉觀之于文而文化成自𥙿州<lb/>
<pb n="KR4f0025_SBCK_075-2a"/>
以後恤郵丁減鹽引闢汚萊清冤獄正文體絶請託端七習<lb/>
修祀典力行敎化孜孜不少倦蓋儒者講學之效見諸行事<lb/>
者公有焉公著密菴詩集十卷文稾一十六卷詞選六卷語<lb/>
録四卷子五男三人志謹歲貢生候選國子監學正志寛太<lb/>
學生志黙亦歲貢生女二人孫男六人女七人公之葬也未<lb/>
刻銘于幽宅志謹請于彞尊遂爲文誌公墓鑱之丙舎之壁<lb/>
銘曰<lb/>
舜跖之分差以毫釐有恒斯善惟聖是睎茍或舍旃取徑則<lb/>
歧平旦之氣反覆牿之陷于禽獸其幾孔危公列以圖善利<lb/>
從違性根于心四端匪昧若火始然若泉始霈由兹生色睟<lb/>
面盎背苟或不然形體交顇曷不由聖混濁是汰公列以圖<lb/>
所養者大世之學者執一不通伸宋抑漢伐異黨同公探理<lb/>
<pb n="KR4f0025_SBCK_075-2b"/>
窟六經是宗濬源濂洛達之湖江人善我取人惡㒺攻一話<lb/>
一言振惑發蒙豈惟空言施諸實用有鑑畢照有慮必中簡<lb/>
彼征徭逭其疾痛嚴乃不苛寛以毋縱君子所莅式歌且誦<lb/>
泪乎歸田著録彌衆旣稱循吏亦曰眞儒實也久充名亦不<lb/>
虚有子有孫克守其初井此吉壤樹以枌榆旣安旣固慶則<lb/>
有餘我銘公藏勿㒺勿諛<lb/>
　　　奉政大夫吏部考功清吏司郎中顔君墓誌銘<lb/>
顔氏望曲阜自路回父子事孔子孔子弟子受業身通者七<lb/>
十有七人顔居其八回雖夭其子孫特蕃由漢迄今多以忠孝<lb/>
文學著路傳六十六世曰胤紹崇禎中知河間府事城破自<lb/>
焚其子伯璟郷人私諡孝靖先生彞尊嘗表其墓者也伯璟<lb/>
娶朱氏鎭國中尉某之女兖州破日爲邏卒所驅以刃劫之<lb/>
<pb n="KR4f0025_SBCK_075-3a"/>
不前及刃擊臂臂折罵不已乃殺之牆下歷四日復活君朱<lb/>
出也生崇禎十三年正月甫三歲亦陷亂軍中乳母孫抱之<lb/>
得出九齡工行草書十三嫻詩賦旋補四氏學生員以副榜<lb/>
入國子監康熙二年舉郷試六年成進士除國史院中書舍<lb/>
人㑹<lb/>
天子幸太學加恩四氏子弟之仕于朝者遷君禮部儀制淸<lb/>
吏司主事眀年充會試同考官出監督龍江關稅旣還京師<lb/>
尋調吏部稽勲清吏司主事奔父喪歸服除補驗封清吏司<lb/>
主事加一級歷夲司貟外郎遷驗封司郎中封奉政大夫未<lb/>
幾轉考功司郎中充一統志纂修官康熙二十五年九月晦<lb/>
以疾卒年止四十有七君長身廣顙早慧好讀書折衷羣儒<lb/>
言自出新義其于大學章句持論尤齗齗詩媕漢魏南北朝<lb/>
<pb n="KR4f0025_SBCK_075-3b"/>
唐宋元眀諸家之長有集若干卷又述音正音變訓蒙文釋<lb/>
家訓若于卷獨不信浮屠星命之說嘗曰軀體猶炭也神氣<lb/>
火也火傅于炭然後能爲功顧其勢漸消而不可止則生氣<lb/>
之鼓盪也夫炭當風則易燼扇之則立燼置之密室覆以灰<lb/>
則後燼要未有不燼者然則謂人可長生者妄也謂死有時<lb/>
不可先不可後者亦妄也君子以爲篤論雅善鼓琴精騎射<lb/>
蹋鞠㫄通勾股訣尤耽山水西登太華循伊闕南浮江淮觀<lb/>
濤錢唐泝三衢凡所游歷必命畫手爲圗得金石文恒懸之<lb/>
屋壁性孝友勤于睦族居郷以禮譲人立朝遇政事侃侃不<lb/>
阿有一善未嘗自矜也君諱光敏字遜甫更字修來別字樂<lb/>
圃妻孔氏封宜人子肇雍國子監生女子四人俱配士族君<lb/>
卒之眀年肇雍以君之喪歸卜葬于曲阜將發叩彞尊之門<lb/>
<pb n="KR4f0025_SBCK_075-4a"/>
杖苴請銘彞尊與君交二十年矣君之葬銘何敢辭系曰<lb/>
生乎陋巷之里殁乎宣武之坊葬乎侍郎之林祭乎復聖之<lb/>
堂年逾强仕不爲夭也秩以大夫不爲小也吾銘君藏久而<lb/>
有考也<lb/>
　　　儒林郎戸科給事中郃陽王君墓誌銘<lb/>
儒林郎戸科給事中郃陽王君以官卒其弟又維聞君喪重<lb/>
趼至京師將扶君之柩以行抱其遺孤鳩凶服立于門請秀<lb/>
水朱彞尊銘君之墓彞尊不敢辭序曰<lb/>
君諱又旦字幼華別字黃湄自曽祖結以上爲農百良村祖<lb/>
必昌始讀書補學官弟子多善行郷人私諡爲孝惠先生者<lb/>
也考圖南以君仕封文林郎君少學于仲父斗南博通六經<lb/>
順治十四年以易舉于郷眀年會試中式又眀年殿試賜進<lb/>
<pb n="KR4f0025_SBCK_075-4b"/>
士出身當授推官未除改知安陸潛江縣事潛江居漢下流<lb/>
長隄逶迤百里水防一決禾黍盡沒君躬巡隄上先事預治<lb/>
又田畝租賦徭役多苦不均君以郷規田以田均畝以畝定<lb/>
賦於是無田者得免役逃移悉復其居期年百廢具舉乃建<lb/>
傳經書院以課士築說詩臺葺操縵軒以燕賔客會軍興縣<lb/>
當逵道羽騎絡繹君峙糗糧芻茭無後期旋以治行徵詣<lb/>
闕下需次除給事中俄聞父喪奔歸里讀書中條山之陰芝<lb/>
川之上服除補吏科給事中轉戸科掌印給事中典廣東郷<lb/>
試嶺南物産繁冨珠香象犀滿城市遊者踵接于道君以奉<lb/>
使闈事畢偕番禺處士屈大均入羅浮山旣出嶺復登匡廬<lb/>
比還　朝詩卷外無長物也花山接峒人壤土寇結連出沒<lb/>
劫商旅君疏請建縣治設官吏廣州四縣交賴以安君性純<lb/>
<pb n="KR4f0025_SBCK_075-5a"/>
孝執親喪盡禮與諸弟同居未嘗析㸑奉錢所入悉以委之<lb/>
性嗜書詩義尤所好嘗録李樗黃<graphic n="KR2626" url="https://raw.githubusercontent.com/kanripo/KR-Gaiji/master/images/KR2626.png" mimeType="image/png"/>詩解累万言又博求宋<lb/>
元人說詩善本將輯成一家言未果惟詩集十卷傳于時其<lb/>
詩兼綜唐宋人之長獨不取黃庭堅人有佳句輒賞擊不已<lb/>
江都郝士儀善詩隱于賈君與爲友士儀死哭以詩甚悲又<lb/>
歙人吳周賦杜鵑行君見之驚歎周死君序其詩鏤板傳焉<lb/>
卒之前十日語其弟子朱載震曰吾年五十一爾精力早衰<lb/>
慮不久人丗人亦何苦卒于官吾將假歸已營祠堂于宅居<lb/>
之東祀吾祖考擬以仲文配焉請秀水朱十考禮以爲之記<lb/>
記成吾其歸哉蓋君疾止七日而死矣嗚呼悕矣娶范氏繼<lb/>
娶張氏俱封孺人子二人長鷯殤存者鳩也女二人一嫁潼<lb/>
關衞楊楫一許韓城賈締芳未嫁卒一尚幼銘曰<lb/>
<pb n="KR4f0025_SBCK_075-5b"/>
勿將者年未達者官惟其詩足傳名以不刊<lb/>
　　　掌京畿道監察御史任君墓誌銘<lb/>
君諱玥字少玉别字希菴姓任氏其先家大梁宋丗有知髙<lb/>
密縣事者留居焉名其里曰梁尹社曽祖某山西太原府通<lb/>
判祖某縣儒學生員考某贈承德郎監察御史妣鹿安人君<lb/>
中順治十四年郷試眀年會試中式聞父疾亟歸父沒治喪<lb/>
葬盡禮十八年服除補殿試賜同進士出身知汾州石樓縣<lb/>
事六年多惠政擢浙江道監察御史巡視西城京倉長蘆鹽<lb/>
法回掌京畿道事京師坊市勢豪多以私錢牟重息有印子<lb/>
墜子轉子之目貧民稱貸者不勝其苦君吿示禁之廣西亂<lb/>
初定錢糧帶徵未完逃亡者相逐君疏請蠲之又言桃源以<lb/>
北河無支流祠堂邸家諸湖舊以瀦水今多淤塞宜乗水患<lb/>
<pb n="KR4f0025_SBCK_075-6a"/>
未至挑濬庶河流不致潰決又言滇黔旣平各營鎭冗兵議<lb/>
裁裁之不得其道則爲患日深宜消其迹于無形不可使曠<lb/>
久生姦宄之念其後河決宿遷而武昌裁兵殺官吏據城叛<lb/>
論者始服君先見也君善書朝回　摹仿晉唐書法語人曰<lb/>
吾以收其放心爾其巡視長蘆都人士賦騘馬行送之君獨<lb/>
賞予作旣還朝以所購懷素草書千文趙孟頫時苗留牘圖<lb/>
屬予審定跋其尾其冬盜入予室竊之以去君聞之勿恚也<lb/>
遇予慈仁寺謂曰物之失得亦有定數是卷流傳數百年藏<lb/>
者豈吾一人哉因請更跋他卷蓋其達觀如是君以眀崇禎<lb/>
五年六月日生康熙二十六年四月日卒享年五十有六娶<lb/>
閻氏贈安人繼娶丁氏封安人子男二人筠歲貢生塤縣學<lb/>
生坪康熙二十年舉人知名于時女三人壻某某某君之歸<lb/>
<pb n="KR4f0025_SBCK_075-6b"/>
喪也坪來凶服立于門請銘君墓及葬乃爲銘曰<lb/>
生乎齊而視鹺于齊郷黨以爲光榮也守其官而遽卒于官<lb/>
親懿之所屏營也城曰介根水曰濰膠卜兹幽宅千齡不朝<lb/>
　　　知伏羌縣事蔣君墓誌銘<lb/>
文林郞知伏羌縣事蔣君之葬秀水朱彞尊因其子之請誌<lb/>
其墓曰君杭州海寧人早慧十齡赴童子試未冠補學官弟<lb/>
子崇禎九年舉郷試出建昌新城黃公端伯之門三試禮部<lb/>
不利歸闢一畝園于南村蓋無意于仕矣吏部按籍授縉雲<lb/>
儒學敎諭縣經亂無學舍乃僦居樊氏宅宅故延平訓導阜<lb/>
所遺有天際樓羣山羅列案前阜詩所云烏臼蔭我牆白茅<lb/>
覆我屋者也君乃講學會文拔麻成璋鄭載颺于諸生中後<lb/>
先取科第有李華者獲罪知縣事汪宗魯欲申上官黜之君<lb/>
<pb n="KR4f0025_SBCK_075-7a"/>
請于汪不聽淚成行下汪問故君曰華孝子也曩遇寇伏草<lb/>
中其父負大母逃寇將殺母父請代華乃躍出求代父死寇<lb/>
並釋之願眀府母黜華以敎孝汪爲感動裂其牘君性耽山<lb/>
水涉惡溪梯暘谷周覽桃花之隘芙蓉之嶂縣境諸山旁及<lb/>
于天台孤嶼迨遷知伏羌縣考稽禹迹積石朱圉所至題名<lb/>
于壁縣臨極邊年饑流移載道覈徵輸之數積逋三万五千<lb/>
君憫民疾苦言之上官請豁上官不允也又請革除濫徵夙<lb/>
弊勒碑衢道巡撫允焉於是司府怒不可解誣列君罪狀巡<lb/>
撫以爲過奏彈文曰知伏羌縣事薰處凋殘之地雖無苛政<lb/>
及民然性近迂闊賦詩立碑催科不力宜加處分爲曠職之<lb/>
戒先是知成縣事錢唐吳君山濤岱觀以同谷在境内建七<lb/>
歌堂作栗主以祀杜甫亦爲巡撫所糾先後罷官傳者以爲<lb/>
<pb n="KR4f0025_SBCK_075-7b"/>
佳話其云賦詩者濫徵旣除縣民猶有抗不輸糧者君作詩<lb/>
勸之立碑者即革除濫徵衢道碑也君旣落職歸自稱南村<lb/>
退叟布衣席帽徒步瓜塍麥隴間終年不入城府日以詩文<lb/>
自課合少壯所作多至万篇手自汰除猶存五千餘首其言<lb/>
曰作詩大義以言志爲夲六朝詩不必學漢唐不必學六朝<lb/>
宋不必學唐元不必學宋今人亦何必宋元是學乎君之歌<lb/>
鹿鳴也一榜詩人最盛仕而達者曹公溶鑒躬王公庭言逺<lb/>
而鄞有萬泰履安周齊曽唯一杭有金堡道隱徐之瑞蘭生<lb/>
禾有巢鳴盛端眀咸髙不事之節君旣退歸自處仕隱之間<lb/>
諸君酬酢靡間又與曹王兩公居相近琴歌酒坐應和不乏<lb/>
特不與馳騖浮名者相接故其詩文不甚傳于時苐取自怡<lb/>
恱而已君年八十有四而卒娶姜氏子男二人名丗歲貢生<lb/>
<pb n="KR4f0025_SBCK_075-8a"/>
名表國子監生女五人壻褚蔚文殷光逺吳源達周文焜沈<lb/>
朝英孫男六人女三人塟某縣某原銘曰<lb/>
學焉而爲經師仕焉而稱循吏文達夫辭詩言其志嗚呼先<lb/>
生惟不務名而名自至吾言不誣信于百丗<lb/>
　　　工部主事席君墓誌銘<lb/>
君姓席氏先丗望安定逺祖武衞將軍温避黃巢亂渡江徙<lb/>
于吳居洞庭之東山曽祖洙祖端攀皆不仕以孫子夲楨貴<lb/>
推恩均贈太僕寺少卿崇禎之季寇賊搆患歲旱蝗人相食<lb/>
本楨饒貲財發其槖白金八千兩糴米于襄樊輓之以舟順<lb/>
流下東賑青兖南散給吳越全活者無算而又請毁家以佐<lb/>
軍儲巡撫應天都御史分宜黄希憲聞于朝特授文華殿中<lb/>
書尋加太僕寺少卿階亞中大夫君夲楨之季子諱啓㝢字<lb/>
<pb n="KR4f0025_SBCK_075-8b"/>
文夏以國子監生援例補工部虞衡清吏司主事<lb/>
皇朝設六部職掌多準明代獨工部四司每受制于内務府<lb/>
一失其意雖材美工巧不以爲良而虞衡掌山澤之禁鼓鑄<lb/>
之局驗試之㕔盔甲之厰除道捎溝之役事最繁瑣主者恒<lb/>
救過不給君遇人以和與物無忤甫涖官兼攝營繕屯田二<lb/>
司庶務悉理旋吏議鐫級留任尋加二級　覃恩勅授文林<lb/>
郎贈厥考如其官封母延太孺人旣而請假養母以所居僻<lb/>
左獨學無友乃徙宅常熟春秋佳日板輿奉母往來題其圃<lb/>
中居曰娯暉之堂滋蘭樹蕙周覽湖山之勝歲已卯　御舟<lb/>
渡太湖親幸其圃君拜伏階下<lb/>
天子顧問曰爾年方壯何以不來供職巡撫都御史宋公犖<lb/>
對曰是以終養其母請回籍者<lb/>
<pb n="KR4f0025_SBCK_075-9a"/>
天子爲之霽容手摘盆中蕙蘭花登舟眀年延太孺人卒君<lb/>
居喪盡禮終三年未嘗去衰麻齒肥甘也服除甫七月而君<lb/>
卒享年五十有三君家居以孝友敦睦聞郷里及在京師遭<lb/>
季父喪解官持服歸修族譜置祭田立義學人有稱貸者未<lb/>
嘗權子母質庫不計錙釐人咸樂其寛厚少問業于華亭葉<lb/>
生有馨生固幾社名流也予友平湖陸君隴其學以躬行爲<lb/>
本旣釋褐知嘉定靈夀二縣事循行居天下第一徵入試四<lb/>
川道御史以直言放還君夙與訂僑札之分具書幣聘之至<lb/>
家敎其二子永恂前席陸君沒君厚賻其喪葬申以昬姻集<lb/>
其遺書悉爲開雕行丗暇又輯唐人詩百家亦鏤版行之<lb/>
天子幸第時曽進<lb/>
乙覽一時言詩者返之正音焉永恂前席俱歲貢生亦從予<lb/>
<pb n="KR4f0025_SBCK_075-9b"/>
游君之葬也兩生來請銘嗚呼躬行之君子吾見罕矣以言<lb/>
乎論學則以正以言乎取友則必端以言乎仕進則知止蓋<lb/>
得夫陸君講習之益者多也是不可無銘辭曰<lb/>
古之葬者窆用石賵書方遣書策後乃納銘于丘阿辭苟達<lb/>
不在多席君新阡頂山麓治繭室封斧屋樂哉斯丘無後艱<lb/>
宜爾子宜爾孫孰銘其藏小邾氏匪異人陸君友<lb/>
曝書亭集卷第七十五<lb/>
<pb n="KR4f0025_SBCK_075-10a"/>
</p>
<p>
</p>
  </div>
</body>
</text>
</TEI>
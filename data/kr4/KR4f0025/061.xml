<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0025_SBCK_061-1a"/>
曝書亭集卷第六十一<lb/>
　　　　　　　　　　　秀水　朱彞尊　錫鬯<lb/>
　頌<lb/>
御書大字蘭亭頌<hi>并序</hi>
<hi>臣</hi>聞邃古之初首傳羲畫結繩而後丕煥尭文河則龍筴吿<lb/>
期山則螺書徧刻禹功甫奏爰題岣嶁之碑周道方興厥有<lb/>
岐陽之鼓寫晉祠之記樹碣修廊磨岱宗之崖琢銘絶壁頒<lb/>
鏤文之紅管賜飛白於玉堂間有工書莫由造極我<lb/>
皇上日新盛德天縱多能四海同文治軼唐虞之上<lb/>
萬㡬餘暇心游翰墨之中<lb/>
睿藻光華曜六文而首出<lb/>
奎章景鑠包八體以髙鶱翠珉表闕里之庭銀牓徧名山之<lb/>
<pb n="KR4f0025_SBCK_061-1b"/>
宇允矣帝王第一卓哉今古無雙蓋自倉頡沮涌以來泊乎<lb/>
鍾繇張芝而外六郗三謝非無典午名流一字萬殊祗有會<lb/>
稽内史冠書家而獨立集字學之大成永和九年暮春三月<lb/>
循洛師之舊典會江左之羣賢列坐流觴暢幽情於禊事興<lb/>
酣落筆傳醉本之蘭亭逮至再書終焉莫及賺來御史宜酬<lb/>
金縷之缾攜自率更足比支機之石馮湯趙葛各有臨摹褚<lb/>
薛顔楊終難髣髴且偏旁之互異或肥痩之失中要皆徑寸<lb/>
之書罕覩非常之蹟<lb/>
皇上御帝鴻之墨海掞漢殿之璇跗用襞宮牋<lb/>
特書禊序作擘窠之字悉中準繩揮垂露之毫不踰規矩得<lb/>
心應手入化窮神雖曰臨書實超眞蹟昔桑丗昌著録四十<lb/>
五家攷陶宗儀所陳百十七本自瞻<lb/>
<pb n="KR4f0025_SBCK_061-2a"/>
御墨盡在下風使右軍更生亦當閣筆假常侍而在難免登<lb/>
牀爰遴畫省之員俾刻崇山之麓光同五緯麗並三辰於是<lb/>
相彼名區斵林屋靑瓊之版載來巨浸駕吳江赤馬之船神<lb/>
魚吹浪以通波健犦服襄而轉轂遂歷樵風之境誕經曇<graphic n="KR1619" url="https://raw.githubusercontent.com/kanripo/KR-Gaiji/master/images/KR1619.png" mimeType="image/png"/>
之村鈎摹不爽夫纖微鐫勒無差乎苗髮蔭之華棟承以豐<lb/>
趺庇厥良材用新古蹟文石之牆百堵融丘之土再成修竹<lb/>
扶疎髙嶺千尋林以外淸流左右太平萬歲字當中方閬苑<lb/>
之池臺矞雲長護勝鴻都之車馬遐壤來觀<hi>臣</hi>近矚榮光欣<lb/>
逢盛際對昭回之靈漢儼咫尺之<lb/>
天顔敬綴蕪辭用揚懿美敢頌曰<lb/>
聖矣我<lb/>
后萬㡬維勤一有餘暇翰墨必親迺<lb/>
<pb n="KR4f0025_SBCK_061-2b"/>
握乾符迺闡坤珍倬彼雲漢麗矣星辰金壺墨藪靡書不甄<lb/>
謂晉禊序遺法可循手追心慕入妙通神拓爲大字<lb/>
天矩一新螭盤虎踞鳳翥龍伸昔賢列宿我<lb/>
后羲輪昔賢百谷我<lb/>
后滄津爰即勝地勒以豐珉鵞墨之沼浮沫成淪有丹有雘<lb/>
有徛有陳有荃有蕙有松有筠有蘋有藻有羽有鱗有赫<lb/>
宸書鎭兹海垠三光轇轕七采璘彬吉雲環衞元氣彌綸如<lb/>
稽山壽於千萬春<lb/>
　贊<lb/>
御書贊爲李都運使作<hi>并序</hi>
聖天子經乾緯坤精一之心形諸筆墨寶題銀牓若雲漢之<lb/>
章于天在下者莫不覩矣然羣臣拜<lb/>
<pb n="KR4f0025_SBCK_061-3a"/>
賜雖多恒出　萬幾餘暇臨倣法書至于專重其人　特書<lb/>
襃美則　異數也粤以屠維單閼之春　鑾輅幸浙金壺墨<lb/>
海肆筆成書爰<lb/>
賜節鎭方岳以下有差於時都轉運使臣濤獲<lb/>
頒惠愛二字臣濤侍從舊員今職在司鹺膏脂不潤宜乎<lb/>
天奬及之也<hi>臣</hi>恭覽之餘謹拜手稽首而作賛曰<lb/>
維天有漢麗于秋旻我<lb/>
后宸畫昭回式鈞湛露之施豐草先被　殊錫襃嘉必于廉<lb/>
吏<lb/>
帝觀于河來浙豫遊言爲尚書事則春秋<lb/>
帝曰咨濤汝<lb/>
予侍從試郡股肱克綏有衆　命汝轉運天産汝司能惠而<lb/>
<pb n="KR4f0025_SBCK_061-3b"/>
愛<lb/>
朕心是毗濤拜稽首起舞而蹈捧此　奎文介圭匪寶裝之<lb/>
玉躞琢以貞珉欽于丗丗貽萬子孫<hi>小臣</hi>述賛實惟舊史占<lb/>
泰之交道長君子<lb/>
　　　退谷先生像賛<lb/>
藤以爲屋芥以爲舟秋水是觀退谷是游娛老縣車之所藏<lb/>
書萬卷之樓畫圖四壁金石千秋咸以爲陶情之助而非玩<lb/>
物之求蓋翁所志者纂微言于旣墜黜異學于横流故窮年<lb/>
席研仰屋梁而著書不休其從翁游者訝傳神之微肖其未<lb/>
登翁之堂者千里之表百丗之下覩兹虬䰅鶴髮庶幾乎方<lb/>
諸乎藏史之在周<lb/>
　　　謝柔則像賛<lb/>
<pb n="KR4f0025_SBCK_061-4a"/>
子乎誰乎嶷然不語其有所思乎游乎太行勾注之巓息乎<lb/>
始寧山東之墅或耕于巖或釣于渚意其射的之仙人江東<lb/>
之巢父乎<lb/>
　　　題吳處士于庭小像<lb/>
先生聚書不分今古先生寫書必辨魚虎先生著書靡間寒<lb/>
暑說春秋則踞竈觚而聽論甲子則書亥字而數籍題鈎黨<lb/>
之名家本珪璋之府人見以爲善病之維摩我謂是延齡之<lb/>
桂父<lb/>
　　　煙雨歸耕圖自賛<lb/>
饁有婦子居有環堵舍爾征衣荷蓑而走爲力雖微其志則<lb/>
堅粒食旣足不期逢年咄哉斯人誰爲徒者人或爾知百丗<lb/>
之下<lb/>
<pb n="KR4f0025_SBCK_061-4b"/>
　箴<lb/>
　　　敬恱齋箴<lb/>
同岑之木柯葉相樛同林之鳥鳴戛相求矧伊兄弟同居寢<lb/>
食當念爾祖敬恱是式人有毁譽誣善則那式敬吾長其樂<lb/>
如何有忿必懲有欲思窒務去驕矜毋易嘲叱一言快意四<lb/>
坐傷心睚眦之怨禍乃相尋動容斯和岀辭勿悖敬以入懷<lb/>
恱以結愛昔在尼父行在孝經敬兄弟恱我言汝聆<lb/>
　　　醧舫箴<lb/>
吾齋之中有客萃止能飲飲之不能者已弈屏楸枰博捐盧<lb/>
雉豈無樂方令以經史賔有端言主無苛禮罔稱人惡罔䛕<lb/>
人喜第話桑麻勿論朝市勿湎勿沉朂哉君子<lb/>
　銘<lb/>
<pb n="KR4f0025_SBCK_061-5a"/>
　　　南唐硯銘<lb/>
羅紋之石長短睂誰與琢者李少微<lb/>
　　　古林哥窯硯銘<lb/>
叢臺澄泥鄴宫瓦未若哥窯古而雅緑如春波渟不瀉以石<lb/>
爲之出其下<lb/>
　　　城硯銘<hi>并序</hi>
城硯不知何城之甎修五尺廣二尺窪其頂以爲池水周四<lb/>
面窪中有城硯二字旁列心正筆正心邪筆邪八字皆篆書<lb/>
相傳平江慧慶寺中物大學士文文肅公未第日讀書僧舍<lb/>
見而心賞之寺僧出長牋請公書卷以硯易焉乙酉兵後流<lb/>
轉人間休寧吳于庭購得之晚以贈予乃作銘曰<lb/>
心正筆正出辭安定勿納于邪先民所命如見大賔一主乎<lb/>
<pb n="KR4f0025_SBCK_061-5b"/>
敬<lb/>
　　　先舍人太極圖硯銘<lb/>
城隅故居舍諸香㕑蠹魚棄如<hi>以上二字句</hi>斯則先子和墨伸紙草<lb/>
復社廣交之書者也<lb/>
　　　史館硯銘<lb/>
入巖幽割地肺潤雲油屏滓穢置史席長相須法東馬睎南<lb/>
狐言必信辭毋費勒之銘歲已未<lb/>
　　　記注硯銘<lb/>
事春秋言尚書史臣載筆寧南董之不如<lb/>
　　　貢院硯銘<lb/>
大道之公吾是之背公爲私吾恥之<lb/>
　　　南書房硯銘<lb/>
<pb n="KR4f0025_SBCK_061-6a"/>
正爾容毋足恭捫爾舌毋勦說禮義之不愆弱豪迺宣<lb/>
　　　松化石硯銘<lb/>
截松肪守蒼精壽且貞保百齡<lb/>
　　　石城甎硯銘<hi>秦對巖前輩所贈</hi>
石城甎古所陶以製硯利揮豪歲困敦月在畢故人遺我事<lb/>
刊述勒休銘守勿失<lb/>
　　　翡翠硯銘<lb/>
翠羽之惉惉石墨相著而黏貯之經匳小言詹詹大言炎炎<lb/>
　　　梁吉士水巖硯銘<lb/>
鸜之鵒之眸子瞭焉中有菁藻溶漾于淵比德于玉子居其<lb/>
先<lb/>
　　　靳熊封蕉葉硯銘<lb/>
<pb n="KR4f0025_SBCK_061-6b"/>
友石者君君我友澹若水斯可久<lb/>
　　　萬孝廉水巖硯銘<lb/>
翡翠之　如鷓鴣之斑如黄龍之宛宛如<lb/>
　　　松花江石硯銘<lb/>
東北之美珣玕琪緑如隴右鸚䳇衣琢爲平田水注兹三眞<lb/>
六草無不宜<lb/>
　　　歙硯銘<lb/>
星源搰龍尾活勝石末<lb/>
　　　又<lb/>
以爲澀筆不留以爲燥墨不收温其如玉獲我所求<lb/>
　　　井田硯銘<lb/>
畫井地犂耕牛服田力穡乃有秋<lb/>
<pb n="KR4f0025_SBCK_061-7a"/>
　　　又<lb/>
井爾井田爾田宜豐年<lb/>
　　　方硯銘<lb/>
而德之温而理之醇而守之堅雖磨之不磷以葆其貞<lb/>
　　　風字硯銘<lb/>
動萬物莫若風我行四方惟汝從<lb/>
　　　沈覃九片雲硯銘<lb/>
質雖薄氣則潤千秋名視方寸<lb/>
　　　周琴山鸜鵒硯銘<lb/>
鸜鵒鸜鵒看不足再三浴<lb/>
　　　曹彛士澄泥硯銘<lb/>
相古先民倉與沮手摶吉土書蟲魚山玄水蒼玉不如<lb/>
<pb n="KR4f0025_SBCK_061-7b"/>
　　　汪叟硯銘<lb/>
行則渙養則井君子之德庶幾可並<lb/>
　　　大耳硯銘<lb/>
刵聃之耳滅釋之聞宣孔之旨<lb/>
　　　䱇血邊硯銘<lb/>
邊幅不修吾豈汝尤<lb/>
　　　鳳尾硯銘付昆田<lb/>
衆鳥有託爾安所棲鳳兮鳳兮<lb/>
　　　硯銘付桂孫<lb/>
有石若兹何以玉爲<lb/>
　　　半月硯銘付稻孫<lb/>
如月之恒君子之光以莫不増<lb/>
<pb n="KR4f0025_SBCK_061-8a"/>
　　　白石硯銘<lb/>
守其白毋近墨<lb/>
　　　紹泰甎硯銘<hi>并序</hi>
吳興釋子穿池山中得墓甎數凷上有紹泰紀年蕭梁敬帝<lb/>
時物也寒中琢以爲硯竹垞老人銘之曰<lb/>
秦羽陽漢未央魏之銅雀齊香姜製爲硯質最良此紹泰甎<lb/>
更宜墨其背有黄龍不異端溪石<lb/>
　　　徐虹亭端溪硯銘<lb/>
羚羊峽中如此石雖百硨磲不可易<lb/>
　　　陶硯銘<lb/>
陶之始渾渾爾<lb/>
　　　䱇血硯銘<lb/>
<pb n="KR4f0025_SBCK_061-8b"/>
采諸深淵䱇血在邊前估百後估千<lb/>
　　　斧硯銘<lb/>
斧雖缺曽琢月<lb/>
　　　張敏求員硯銘<lb/>
是爲張伯之璧且懷其一<lb/>
　　　方端硯銘<lb/>
玉以爲德君子之式<lb/>
　　　沃村硯銘<lb/>
離煙三里山骨異石墨相著汁先膩筆縱字大且快意<lb/>
　　　徐七來索綯硯銘<lb/>
九經之潭深若井子欲汲之有修綆<lb/>
　　　鼉磯石硯銘<lb/>
<pb n="KR4f0025_SBCK_061-9a"/>
靈鼉磯左海圍沐日浴月衆水歸我懷斯石置棐几金星繁<lb/>
倍龍尾<lb/>
　　　著書硯銘<hi>背鋟寫照</hi>
北垞南南垞北中有曝書亭空明無四壁八万卷家所儲鼠<lb/>
銜薑獺祭魚壯而不學老著書一泓端州石晨夕心相於審<lb/>
厥象授孫子千秋名身後事<lb/>
　　　珣叔硯銘<lb/>
坎不盈兊爲澤維心亨利講習<lb/>
　　　稻孫小硯銘<hi>硯修二寸</hi>
青玉在案得矩之半<lb/>
　　　蜯坑硯銘<lb/>
壯不學老而勤徒苦辛經小通仕不達罷朝謁投史筆歸田<lb/>
<pb n="KR4f0025_SBCK_061-9b"/>
廬日著書逺人徠石遺我蜯坑者炎洲翠點滴深界當心假<lb/>
我年長對此石曰唯<lb/>
　　　靈璧石硯山銘<lb/>
陰陽分白黒均置書案昌我文<lb/>
　　　求休石章銘<lb/>
求休石不易方神或守之祠以羊彞有六尊有六勒嘉名長<lb/>
壽穀<lb/>
　　　圖書匣銘<lb/>
我言之不信人惟汝信爾體之克全我名斯全噫是其爲先<lb/>
生之執友而相保以百年者乎<lb/>
　　　子母印筒銘<lb/>
子母印納諸腹其文中央周四角<lb/>
<pb n="KR4f0025_SBCK_061-10a"/>
　　　新莽錢范銘<lb/>
赤帝劒素王履莽頭秃均亡矣錢有范器獨存二千歲弗改<lb/>
煎砂牀斑土花緑岀巾箱翫不足<lb/>
　　　梅定九造日晷見贈書之以銘<lb/>
日出湯谷次蒙汜自明及晦奔車不知幾万里以寸度之攝<lb/>
其晷鼎也製器巧如是<lb/>
　　　書櫝銘<hi>并序</hi>
予入史館以楷書手王綸自隨録四方經進書綸善小詞宜<lb/>
興陳其年見而擊節尋供事翰苑忌者濳請學士牛鈕形之<lb/>
白簡遂罷予官歸田之後家無恒產聚書三十櫝老矣不能<lb/>
徧讀也作銘曰<lb/>
奪儂七品官寫我万卷書或黙或語孰智孰愚<lb/>
<pb n="KR4f0025_SBCK_061-10b"/>
　　　筆筒銘<lb/>
筆之在案或側或頗猶人之無儀筒以束之如客得家閑彼<lb/>
放心歸于無邪<lb/>
　　　銅水盂銘<lb/>
方寸之金一勺之水惟靜恒存惟㢘知止<lb/>
　　　錫書燈銘<lb/>
人之有精猶膏之在檠養之旣固溢爲聦明未聞膏竭而燈<lb/>
猶有光者也戒之哉<lb/>
　　　烏絲筆格銘<lb/>
毋側頗僻毋過不及<lb/>
　　　檀界尺銘<lb/>
其徑直其德方以鎭物罔不臧<lb/>
<pb n="KR4f0025_SBCK_061-11a"/>
　　　磬銘<lb/>
人定初鼓鼜餘一擊再拊有心哉夫<lb/>
　　　朱碧山鼠齧田瓜觥銘<lb/>
瓜蔓生瓜蔕結相鼠有齒瓜上齧碧山一老技稱絶魚鑰收<lb/>
獸錦裹沽之哉曰不可<lb/>
　　　官窯花澆銘<lb/>
赬兮若魚尾之散餘霞潤兮若海棠之過朝雨哥邪定邪寧<lb/>
足比數亦何慚于柴汝<lb/>
　　　桃核酒器銘<lb/>
桃有核當焦百毋或如豐侯之醉亂酣其身而亡其國<lb/>
　　　巢孝㢘手製匏尊銘<hi>孝㢘諱鳴盛嘉興人名注復社崇禎丙午舉于郷乙酉後屏跡不入城市</hi>
巢五孝㢘焚公車繞屋苐種靑葫蘆截爲杯杓與俗殊叵羅<lb/>
<pb n="KR4f0025_SBCK_061-11b"/>
鑿落吾舍諸物微奚足貴難得髙人製<lb/>
　　　杖銘<lb/>
危我持顚爾扶遇坎則止見利勿趨<lb/>
　　　方竹杖銘<lb/>
何者扶吾老藤亦好竹亦好一莖斸中園直方以爲寶<lb/>
　　　弩銘<lb/>
唐也剛克夾也柔克不剛不柔兹器維則<lb/>
　　　古銅銃銘<lb/>
雖有韓白爛其額雖有孫吳熸其膚誰銷兹器改煎尊壺<lb/>
　辭<lb/>
　　　醉司命辭<hi>并序</hi>
醉司命者宋汴京故事也以涂月二十四日貼竈神于竈上<lb/>
<pb n="KR4f0025_SBCK_061-12a"/>
用酒醩塗竈門謂之醉司命<hi>見幽蘭居士孟元老夢華録</hi>蓋自南渡後廢不行<lb/>
矣家居逼歲除覩婦子祀竈迺作醉司命辭其文曰<lb/>
臘鼓送寒明燈射牖月窮則涂其日在丑巫言是夕司命上<lb/>
天指掌翕舌譴吿下人爾不神媚眚及厥身於是主人整衣<lb/>
前揖而祝惴惴兢兢憴憴肅肅大夫都尉硎童是吿神乃降<lb/>
而言曰子亦知子之過乎凡子所爲吾闚其萌反愬于帝何<lb/>
患無名子如不信據觚而聽昔者二氣旣分節運推斥上麗<lb/>
三辰下立四極百神<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛如影投隙靡有小大各司其職顓<lb/>
頊之虗吾攸用宅帝臨在上下土是䀐曰庖曰竈往哉汝監<lb/>
孰爲有罪吿予非讒吾軑雲輪吾馭風馬下視崇墉于斗分<lb/>
野㦸門二八翔子之舍子之先丗秩祀孔䖍戸門井霤吾居<lb/>
一焉牲醴肥香有柶有筵有祝有相有籥有言及子之身流<lb/>
<pb n="KR4f0025_SBCK_061-12b"/>
離瑣尾自牧徂坰舍城而市栗主數遷誅茅長水無恒安息<lb/>
逺近游遨持取吾土不思故巢朔雲東岱西濟汾洮南甌閩<lb/>
粤抗石凌濤歸視其突未黔而跑子之比閭吾得款睇西家<lb/>
主婦有媵有娣裛粉游紅玉瑱象揥鏡聽而兮狄香在袂維<lb/>
子之室有嫗無嬖簪蒿于蓬卓椎于髻炊彼扊扅不可瞻諦<lb/>
瘠子羸孫愁苦終歲東有雲屋穴金十嚢割蠟而㸑刲腴以<lb/>
嘗左鼎右盉楚苗吳秔釀用酘酒薦我黄羊嗟子終窶脫粟<lb/>
糝羹并日而食或絶其糧勞薪不繼然之以穅煙反于宅鼻<lb/>
嚏目昏&gt;南鄰北舍審音識曲越調吳歈哀絲豪竹迴腸蕩氣<lb/>
娛我心目維子之家詩書是讀井臼晨喧機絞夜續尺口牙<lb/>
牙寒號飢哭攪我夙宵蒙耳駭矚寒向不塞熱扇不通蛙鳴<lb/>
礎下雪灑于牎無冬無夏上雨旁風嗟此局促栖我其中責<lb/>
<pb n="KR4f0025_SBCK_061-13a"/>
子之過寧有終窮主人聞言小大稽首翁謝于前姥拜于後<lb/>
爾乃鍊香以燒翦紙而焚餳餻粉茘雜遝上陳注缾以酒盛<lb/>
食于盆藉醩漉滓塗之竈門神遂陶然延霄奮舉前導嬌孫<lb/>
後隨六女帝召司命詢其所主凡有過愆爾其悉數司命入<lb/>
覲行步偊旅䚔<graphic n="KR3315" url="https://raw.githubusercontent.com/kanripo/KR-Gaiji/master/images/KR3315.png" mimeType="image/png"/>兩目醉不能語<lb/>
　零丁<lb/>
　　　零丁爲陸進士寅作<hi>幷序</hi>
錢唐陸先生圻字麗京一字景宣髙尚之士也甲申後賣藥<lb/>
海寧之長安市㑹湖州有私撰明書者爲人吿訐辭連先生<lb/>
旣而論釋游嶺南時前進士知臨淸州事金君堡遁跡浮屠<lb/>
南雄陸太守丗楷爲闢丹崖精舍縆鐵鎖以上先生依焉一<lb/>
夕夢至琳宮丹梯碧瓦中有神建龜蛇之旐寤對寺僧言狀<lb/>
<pb n="KR4f0025_SBCK_061-13b"/>
僧楚人謂曰此太和山也先生乃易道士衣往訪竟不知所<lb/>
終其子寅舉進士旣釋褐擬微服往求予早歲以詩古文辭<lb/>
受知先生遂定忘年之款自辛丑夏一别水尚知歸先生獨<lb/>
久不返爰效東漢戴良體代作零丁一篇授寅持以入楚云<lb/>
寅也敬白零丁尺半紙敢吿行路諸君子有父有父一去故<lb/>
郷不知幾千里日月逾邁二十五年矣請說軀體顔面皮軒<lb/>
睂廣顙豐兩頤口輔鬑鬑微有頾去時牡齒尚未落肩脾頗<lb/>
亦肥平生不怒多笑嬉目無邪視頭無倛周尺一尋長過之<lb/>
請說裳衣少新製大布寛袍淚長漬帶斷續繩衫裹臂孫孫<lb/>
子子蟣蝨萃有時捫之擲在地兩襠敝袴雙足屝寒肌生粟<lb/>
暑生疿婆留郷語聽易分問以經術辭紛綸至若說易尤專<lb/>
門方州蔀家味義根嚢中口譜可等金匱文方不自祕恒活<lb/>
<pb n="KR4f0025_SBCK_061-14a"/>
人不昧財不逐禍緇衣黃冠無不可惠而能以消息聞爲德<lb/>
者君報者我<lb/>
　荅問<lb/>
　　　荅陸修撰問<lb/>
長洲陸子問禮于小長蘆朱叟曰子于父母記有致喪三年<lb/>
之文先儒說禮莫有援經以伸其旨者何與叟曰子言之喪<lb/>
則致其哀記曰致哀所以能致喪祭曽子曰吾聞諸夫子人<lb/>
未有自致者也必也親喪乎子游曰喪致乎哀而止荀子曰<lb/>
子之所以致重其親所以爲至痛極也凡此皆以釋致喪也<lb/>
曰爲君方喪杜氏之釋例以天王之喪諸侯不得越竟而奔<lb/>
修服於其國孔氏之疏以爲遣使來至非諸侯身至且疏曰<lb/>
方喪謂比方父喪信然否敢問荅曰其不然乎其不然乎微<lb/>
<pb n="KR4f0025_SBCK_061-14b"/>
子之問吾將明以吿子昔者帝堯殂落四海遏密八音舜帥<lb/>
天下諸侯以爲堯三年喪於時十有二牧咸在周之成王崩<lb/>
卿士邦君麻冕蟻裳入即位御王冊命同瑁旣收諸侯出廟<lb/>
門俟太保率西方諸侯入應門左畢公率東方諸侯入應門<lb/>
右其云執壤奠者以四方壤地所出而奠贄也報誥稱庶邦<lb/>
侯甸男衞者明匪獨畿内諸侯也故春秋傳曰天子七月而<lb/>
葬同軌畢至蓋雖庶方小侯皆入天子之國爲天王斬衰有<lb/>
别姓而哭詔大行人相其禮成周之制然也鄭游吉對士景<lb/>
伯曰靈王之喪吾先君簡公在楚先大夫印段實往敝邑之<lb/>
少卿也王吏不討恤所無也晉人不能詰由此言之簡公若<lb/>
非在楚而使其卿往難乎免于天吏之討矣秦昭襄之薨韓<lb/>
桓惠王衰絰入弔祠春秋彼于事大國之禮且然矧天子乎<lb/>
<pb n="KR4f0025_SBCK_061-15a"/>
竊疑方喪之名書云吿爾四國多方詩云萬邦之方四方以<lb/>
無拂殆取諸此非比方父喪之謂也陸子瞿然曰夫子之言<lb/>
禮信而有徵肯堂敬聞命矣旣退命昆田書之用質言禮之<lb/>
君子<lb/>
募疏<lb/>
　　　重修嘉興府儒學募疏<lb/>
蓋聞文翁之化益部禮殿斯開何武之按揚州學官先即良<lb/>
以郡校三雍之外釋奠攸均宮牆數仞之防鳩工必固欲賢<lb/>
關之克振宜横舍之聿新況乎檇李名區特書魯史嘉禾美<lb/>
号肇紀吳年祖龍長水之鄉駟馬開元之府吳㑹于焉分地<lb/>
斗牛從此占星戸戸讀書入井西之圖畫人人譚理擅江左<lb/>
之風流朱翁子在漢廷嫓文名于東馬干令升之晉紀允典<lb/>
<pb n="KR4f0025_SBCK_061-15b"/>
午之南狐過寶花之倉百丗猶懷陸贄訪靈芝之宅五湖尚<lb/>
想丘爲而乃代降淳熙家傳正學林德久之言易輔傳貽之<lb/>
說詩各繼微言共明經術皆由學校開設故能人文化成第<lb/>
自開元大曆以來屢興揆日景山之役近則陳丹暗粉漸就<lb/>
傾隳兼之上雨旁風交愁漏濕蓋少雙鴛之瓦甃虚五鳳之<lb/>
甎一木旣所難支百堵允宜皆作乃敢謀于多士吿之通都<lb/>
爰及官僚共㐮盛事或出史晨之家穀或率乙瑛之王錢聚<lb/>
粒米而成山截鈎金而輸庫庶得授全模于梓匠度巨室之<lb/>
几筵旣作泮宮當成史克之頌有嚴新廟重勒韓勅之碑謹<lb/>
疏<lb/>
曝書亭集卷第六十一<lb/>
</p>
<p>
</p>
  </div>
</body>
</text>
</TEI>
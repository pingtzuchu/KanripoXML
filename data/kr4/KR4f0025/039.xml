<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0025_SBCK_039-1a"/>
曝書亭集卷第三十九<lb/>
　　　　　　　　　　　秀水　朱彞尊　錫鬯<lb/>
序<hi>六</hi>
　　　錢敎諭忘憂草序<lb/>
有升斗之禄足以餬口衣有逢掖出有車入有官舍束修之<lb/>
敬有弟子無法令束濕之苦而有詩書講習之樂故今之仕<lb/>
者惟司敎一官可以適其志焉然月奉旣薄或以之僦舍坐<lb/>
客無氈弟子載贄者少則并日而食蓋或不給不給則憂憂<lb/>
則其來無方不可斷絶雖欲忘之勿能也是有道焉吾惟獲<lb/>
吾中心之所求則情爲吾移不爲境奪衡門之君子亦至貧<lb/>
矣其詩曰泌之洋洋可以樂飢夫飢至于可樂則天下安有<lb/>
不足之境歟西安縣儒學敎諭海鹽錢君之官六年僦舍以<lb/>
<pb n="KR4f0025_SBCK_039-1b"/>
居不以苛禮責問業之弟子饎㸑不繼而君充然自得蒔百<lb/>
卉于庭種松于盆暇輒賦詩畫松石久而所作日多遂出以<lb/>
示同好名之曰忘憂草屬予序之予每見今之冨貴利達者<lb/>
位愈髙禄愈豐則其憂貧也愈甚無他心不游道德之林則<lb/>
中無眞樂外誘撓之其長戚戚焉宜已錢君居下位不以阨<lb/>
窮自憫而吟咏自適其詩無鏤肝鉥腎之苦一暢其所欲言<lb/>
俾誦之者欣然㑹于心不知憂之何以釋而況乎作詩者哉<lb/>
　　　憶雪樓詩集序<lb/>
寶坻王君煐子千耽詩嗜山水嘗游田盤之山琳宮梵舍題<lb/>
句殆徧顧不以示人以是都下言詩者㦯未之及也獨靑州<lb/>
趙中允秋谷識之秋谷于人少許可其于詩尤不輕以譽人<lb/>
者也旣而由刑部郎出知惠州府事至則攬羅浮泉源之勝<lb/>
<pb n="KR4f0025_SBCK_039-2a"/>
追和蘇學士諸詩于是梁吉士芝五屈處士翁山陳處士元<lb/>
孝交相評論三君子者嶺南詩人之冠其持議或不同而美<lb/>
君之詩無以異則君詩之工可信已君示予憶雪樓詩若干<lb/>
卷自漢魏六朝唐之初盛中晚下及宋元明人體製靡所不<lb/>
合予每怪丗之稱詩者習乎唐則謂唐以後書不必讀習乎<lb/>
宋則謂唐人不足師一心專事規摹則發乎性情也淺惟夫<lb/>
善詩者暢吾意所欲言爲之不已必有出于古人意慮之表<lb/>
者且夫詩也者縁情以爲言而可通之于政者也君于蔬果<lb/>
之微不忘其親山水之游惟氓是恤而又篤于朋友居者思<lb/>
其來來者留之不去懷舊之感溢于言表其用情也摯斯温<lb/>
柔敦厚之敎生焉宜乎通之于政而政舉施之于民而民樂<lb/>
其愷悌也君属予爲序予之言初無異于秋谷及嶺外三君<lb/>
<pb n="KR4f0025_SBCK_039-2b"/>
子之言也而原君之所以工則予有獨信者爾<lb/>
　　　張趾肇詩序<lb/>
婁縣張趾肇别十年矣挐舟小長蘆請業于予誦其詩猶操<lb/>
唐人之音不蹈宋元麁厲軟熟之習可謂媕羣雅之長者也<lb/>
曩趾肇留國門當日鉅公延攬後進好引浮薄之士而趾肇<lb/>
獨恥干謁其不遇固宜今復躡屩而北衆方拾蘇黃楊陸之<lb/>
餘唾而去其菁華或見以爲工趾肇仍循唐人之風格毋乃<lb/>
齟齬而難入乎雖然學宋元詩于今日無異琴瑟之專一㦯<lb/>
爲聽者厭棄文之髙下吾自得之吾言之工安知不有賞音<lb/>
其人者李習之有言人之窮達所遇各有時何獨至于賢丈<lb/>
夫而反無其時哉趾肇行乎今戸部尚書澤州陳先生左都<lb/>
御史新城王先生其詩未嘗不操唐音者試以質之當必有<lb/>
<pb n="KR4f0025_SBCK_039-3a"/>
所遇矣<lb/>
　　　成周卜詩集序<lb/>
吾于畿輔友雞澤殷伯子岳焉伯子之論曰詩言夫志也自<lb/>
唐人以之取士而格而律抽黄儷白專尚比偶之工言志之<lb/>
旨微矣故伯子于詩不作近體尤不喜作七言近體人怪之<lb/>
不顧也予覽觀唐人惟杜陵香山多作七律然集中所存終<lb/>
不及諸體之半逮蘇子瞻陸務觀楊廷秀多以斯體見長至<lb/>
郝天挺之鼓吹許中麗之光岳英華專收七律餘皆舍而不<lb/>
録其後瞿佑朱紹胡琰之徒踵其故智各事采獲古風漸衰<lb/>
宜詩敎之日下矣予近録明三百年詩閱集不下四千部集<lb/>
中凡古風多者其詩必工開卷即七言律者其詩必下蓋以<lb/>
此目信并以信伯子之言雖矯枉而得其正焉大名成子文<lb/>
<pb n="KR4f0025_SBCK_039-3b"/>
昭字周卜相遇虎丘風度之雍容辭氣之和雅望而知爲王<lb/>
謝崔盧之子姓酒間論詩以不善七律自慙予索其詩誦之<lb/>
則斯體未嘗不工特不好焉爾夫人心之動音起而聲應之<lb/>
九歌八風七音六律要以爲言志之助自四聲旣畫而律詩<lb/>
之韻止取其一五言以試士七言以應制久而邦國天下悉<lb/>
用之焉而又唱酬之作必次韻以見才所言者志而所尚者<lb/>
韻其于義也何居成子曰然斯則文昭助先生張目者也四<lb/>
月維夏成子告歸遂述之以當詩序<lb/>
　　　南湖居士詩序<lb/>
今之詩家大半厭唐人而趨于宋元矣㦯謂文不如宋詩不<lb/>
如元赤城許廷愼非之以爲宋詩非元人所及要亦一偏之<lb/>
見也大都宋人務離唐人以爲髙而元人求合唐人以爲法<lb/>
<pb n="KR4f0025_SBCK_039-4a"/>
究之離者不能終離而合者豈能悉合乎武陵胡子好學博<lb/>
聞其爲詩不專師一家用已法神明之兼綜乎天寳元和長<lb/>
慶諸體下及蘇梅黃陳范陸虞楊離之而愈合可謂能得師<lb/>
者也若其長篇諸諸便便涵以一氣長矣而不覺其冗多矣<lb/>
而益見其遒胡子年未三十充之以學不已何難與屈宋唐<lb/>
景嗣響吾知審音者罷歌北風而歌南風矣<lb/>
　　　小方壺存稾序<lb/>
休寧汪晉賢氏徙居梧桐鄉營碧巢當吟窩築華及之堂以<lb/>
燕兄弟賔容建裘杼樓以藏典籍其曰小方壺者郡城東甪<lb/>
里之書屋也晋賢少工韻語吾友周布衣靑士好論詩每切<lb/>
劘同學文字爲人所憎晉賢特虗已下之不以爲忤繼又交<lb/>
沈秀才山子均延之賔坐雞鳴風雨不輟其音海内名士聞<lb/>
<pb n="KR4f0025_SBCK_039-4b"/>
聲相求舟車接于逵道晉賢出縞紵訂僑札之分時名藉甚<lb/>
二子旣逝晉賢仕爲桂林通判調太平遷知鄭州事未赴居<lb/>
母憂服除謁選人不果銓歸取平生古今體詩裒爲一十八<lb/>
卷題曰存稾問序于予予思古來友朋酬和之樂無如元人<lb/>
安陽許氏則有圭塘欵乃集崑山顧氏則有玉山名勝雅集<lb/>
二編吳縣徐氏則有金蘭集上虞魏氏則有敦交集浦江鄭<lb/>
氏則有麟谿集流播至今然仲瑛雅集之外歲編已詩目曰<lb/>
玉山璞十止傳抄一二而已豈若晉賢先後所賦裒而爲一<lb/>
汰其沙礫采其菁華丁敬禮有云文之佳惡吾自得之後丗<lb/>
誰相知定吾文者杜子美亦云論文笑自知又云得失寸心<lb/>
知晉賢旣得之于心審擇焉足以自信斯可信于天下也夫<lb/>
　　　顧俠君噉荔集序<lb/>
<pb n="KR4f0025_SBCK_039-5a"/>
入閩者語以游武夷噉茘支必曰諾及泝漸江而上多取道<lb/>
于漁梁發舟南浦放溜達乎無諸之城去武夷也逺茘園開<lb/>
以小暑㦯不能俟其得遂志者寡也予嘗入閩者再一弭楫<lb/>
于江郎山北一自鉛山湖口登陸度分水之關柅車崇安則<lb/>
去武夷三十里而近小舫一艘一曰而臻九曲乃信宿沖祐<lb/>
之宮謁徽國公祠登天游觀衆山羅列其下若秉圭笏然雲<lb/>
霞之明晦水木之參覃觀乎此勝絶矣旣至福州適逢荔支<lb/>
熟時故人知予之好之也率從楓亭郵致又身詣西禪寺樹<lb/>
下堆盤恣餐按舊譜品其髙下此二樂者恒識之于心口不<lb/>
能宣也今年春長洲顧孝㢘俠君將游乎閩來别予往還四<lb/>
月岀道中所作詩百有餘首其材也博其志也專如絃在桐<lb/>
拊之而益永如金在冶約之而彌堅予爲刪五之一勸其鏤<lb/>
<pb n="KR4f0025_SBCK_039-5b"/>
板以傳諸好事者今夫名山之目洞天福地神仙所治本于<lb/>
道書以武夷之勝屈居第一十六恐不能無謬意者山取其<lb/>
深而九曲易盡與然游人免步石梁之滑手援鐵鎖之勞三<lb/>
十六峰津可以逮山游之易莫或過焉誦孝㢘詩繼之游者<lb/>
必擊汰而爭前矣集不以武夷名而曰噉茘者紀時也<lb/>
　　　鵲華山人詩集序<lb/>
匠氏營國必先庀其材匪直椅桐梓漆松柏而已雖癭腫魁<lb/>
瘣勾曲之木亦莫廢焉苐相其宜以爲之用取材之貴夫博<lb/>
也予少而學詩非漢魏六朝三唐人語勿道選材也良以精<lb/>
稍不中繩墨則屛而逺之中年好鈔書通籍以後集史舘所<lb/>
儲京師學士大夫所藏弆必借録之有小史能識四體書間<lb/>
作小詩慢詞日課其傳寫坐是爲院長所彈去官而私心不<lb/>
<pb n="KR4f0025_SBCK_039-6a"/>
悔也歸田以後鈔書愈力暇輒瀏覽恒資以爲詩材于是縁<lb/>
情體物不復若少時之隘惟自喻于心焉䧿華山人善詩其<lb/>
鈔書之癖頗與予同官舍之暇席溷咸爲鈔書之所山人自<lb/>
歙再徙而莅寧波天一閣藏書具在故所鈔書比予更冨其<lb/>
取材也愈博宜其詩之雅以醇閎而不肆合宋元來作者之<lb/>
長仍無戾于漢魏六朝三唐人之作也今之言詩者目不闚<lb/>
曹劉之牆足不履潘左陶謝之國顧厭棄唐人以爲平熟下<lb/>
取蘇黃楊陸之體製而又遺其神明獨拾瀋滓此猶杭人之<lb/>
結屋伐荻蘆以爲筄編竹以爲簃削板以爲防見者幸其成<lb/>
之之速且易一旦燎以火其不化爲煙塵土礫者罕矣予故<lb/>
論詩必以取材博者爲尚而山人吾臭味也遂書以爲序<lb/>
　　　劉介于詩集序<lb/>
<pb n="KR4f0025_SBCK_039-6b"/>
弼鄘鄭陳曹檜之風比于大國而吳獨無詩言游在孔門以<lb/>
文學著顧未有篇什傳者一延州來季子觀六代之樂能審<lb/>
其音曲暢其旨言之不足而長言之咏歎之遂爲千古說詩<lb/>
之祖信夫善詩者莫吳人若也今夫言志之謂詩持其志之<lb/>
謂詩故士必先尚其志而後可與言詩唐人之作中正而和<lb/>
平其變者率能成方迨宋而麁厲噍殺之音起好濫者其志<lb/>
淫燕女者其志溺趨數者其志煩敖辟者其志喬由是被之<lb/>
于聲髙者䃂而下者肆陂者散而險者斂侈者筰而弇者鬱<lb/>
斯未可以道古也南渡以後尤延之范致能爲楊廷秀所服<lb/>
膺而不入其流派元季髙季迪徐幼文爲楊廉夫後進而不<lb/>
惑其裦譏斯善于詩者矣劉君石齡字介于孝子之子以髙<lb/>
才不試于有司銷聲割跡恒以吟咏自娱多師以爲師能反<lb/>
<pb n="KR4f0025_SBCK_039-7a"/>
情以和其志顧丗之以聞譽標榜者不及焉然吳雖多才莫<lb/>
㦯先之者也予家吳中四姓之一先丗自吳移秀水以吳㑹<lb/>
分地紀考之縣在辟塞之東初非越境洪武造邦亦嘗附于<lb/>
直隸而先太傅爲長洲何氏贅壻遺宅近臨頓里門西向臨<lb/>
河有隙地曰朱衙場呉中故老猶識其處比年僑寓白蓮花<lb/>
涇五載酷愛洞庭消夏灣山水之勝風俗之厚思攜家以老<lb/>
介于將薄游曷歸乎來卜鄰于是仿松陵之唱和彼襲美楚<lb/>
産得附甫里以傳矧予族望本自吳者乎度介于之不吾棄<lb/>
也巳<lb/>
　　　胡永叔詩序<lb/>
丗之論者恒言尼父刪詩不録吳楚吳則無聞若楚于二南<lb/>
録南有喬木而江漢存于大雅不可云楚無詩也迨王迹熄<lb/>
<pb n="KR4f0025_SBCK_039-7b"/>
列國之詩盡亡惟楚有材屈宋唐景交作是詩之後亡者莫<lb/>
如楚矣自明萬曆以來公安袁無學兄弟矯嘉靖七子之弊<lb/>
意主香山睂山降而楊陸其辭與志未大有害也景陵鍾氏<lb/>
譚氏從而甚之專以空疎淺薄詭譎是尚便于新學小生操<lb/>
奇觚者不必讀書識字斯害有不可言者巳于時秦有文天<lb/>
瑞越有王季重閩有蔡敬夫爭相效尤變而益下無惑乎丗<lb/>
之言詩者以楚相誡矣有人焉生乎楚而不爲楚俗所移吾<lb/>
友黄岡杜于皇是也于皇僑居白下者也今楚風旣漸返而<lb/>
淳又永叔昆友移家無錫所食者西神之禾所飲者慧泉之<lb/>
水相往還酬和者率吳越大夫卿士宜其詩之不類于楚遺<lb/>
派也雖然學詩者當進于古師三百篇庶近于漢師魏晉乃<lb/>
幾于唐末有師宋元而翻合乎羣雅者譬彼汎舟然泝洄者<lb/>
<pb n="KR4f0025_SBCK_039-8a"/>
不若泝游之便必欲逆流以上吾知鼓柁之匪易矣書以爲<lb/>
序<lb/>
　　　汪司城詩序<lb/>
曩因周布衣靑士友汪君晉賢旣又識君哲昆周士令弟季<lb/>
靑季靑方年少結交皆老蒼品騭風雅氣足奪人嗣是海内<lb/>
稱詩者相與訂攬環結珮之好予留京師不相見久比歸而<lb/>
季靑通籍除北城兵馬司指揮塵沙之蓬勃干謁之奔忙判<lb/>
牘之繁冗對簿詰察者率栗果之惡少年黔面之逃丁探丸<lb/>
之宼宄意其無暇作詩人矣而吟咏愈多旣而坐吏議歸則<lb/>
道途之作益多且工其過吳江盛澤詩云夜燈千匹練秋雨<lb/>
半湖菱匪僅開宋元之窔奥直欲造唐人之堂而嚌其胾者<lb/>
也昔襄陽孟六杜子美稱其淸詩句句盡堪傳而王士源爲<lb/>
<pb n="KR4f0025_SBCK_039-8b"/>
作傳獨賞其微雲澹河漢疎雨滴梧桐一聮任華傾倒李白<lb/>
則愛海風吹不斷江月照還空兩句是詩之絶唱正不在多<lb/>
惟賞音者舉其一二而全集之堪傳作者可無怍矣今之詩<lb/>
家不事博覽專以宋楊陸爲師庸熟之語令人作惡季靑昆<lb/>
友各聚書萬卷分貯于樓季靑摭韓杜韻語以爲詩材正正<lb/>
奇奇各得其所宜其詩之日進于格也巳<lb/>
　　　李上舍瓦缶集序<lb/>
同里李上舍秦川出其吟藳問序于小長蘆釣魚師魚師曰<lb/>
子之以瓦缶名集也何所取諸荅曰淮南子有言窮鄙之社<lb/>
叩盆拊瓴相和而歌自以爲樂蒙取以喻其弇陋云爾魚師<lb/>
曰謙矣子之自喻也八音之用唯土獨寡伊耆氏之鼓堯民<lb/>
之壤樂方失傳周官之所展塤焉而巳大者謂之<graphic n="KR1127" url="https://raw.githubusercontent.com/kanripo/KR-Gaiji/master/images/KR1127.png" mimeType="image/png"/>外無聞<lb/>
<pb n="KR4f0025_SBCK_039-9a"/>
焉若夫缶見于易見于詩見于爾雅王肅云是下民質素之<lb/>
器許愼詮之則云瓦器所以盛酒漿秦人鼓之以節歌蓋匪<lb/>
樂之器而有樂之用焉然坎其擊缶宛丘之道載之陳風匪<lb/>
僅秦人鼔之風又云值其鷺翿則不獨以之節歌而兼可㑹<lb/>
舞者巳逸詩不云乎君子有酒鄙人鼓岳雖不見好亦不見<lb/>
醜今上舍之詩麗者不恌髙者不抗古詩多于近體五言遒<lb/>
于七言是誠能道古者其風肆好非大雅之材與嘗謂詩人<lb/>
之病在亟于見好亟于見好或反形其醜焉上舍務以漢魏<lb/>
六代三唐爲師勿墮宋人流派優游涵泳日進不已譬之于<lb/>
缶髺墾薜暴之畢除音聲乃出中乎律呂試奏之鷺翿之側<lb/>
與雅樂奚殊哉<lb/>
　　　王崇安詩序<lb/>
<pb n="KR4f0025_SBCK_039-9b"/>
予求友于關中先後得五人焉冨平李因篤子德三原孫枝<lb/>
蔚豹人涇陽李念兹屺瞻華陰王弘撰無異郃陽王又旦幼<lb/>
華五人者其詩歌平險或殊然予與論議未嘗不合也子德<lb/>
髙視流輩獨兄事予每過輒坐主人下嘗用十六蒸十七登<lb/>
韻賦長律四百言贈予及同入史舘亟上書陳情請歸養其<lb/>
母予餞之慈仁寺揮涕而别二十年來五人相繼摧折而予<lb/>
之同調日以孤矣今年冬知崇安縣事郃陽王矦琴伯以槐<lb/>
䕃堂集惠寄發函伸紙誦之格詩近體各有其長當夫冥搜<lb/>
而出泠然以風颯然以雨及其旣霽春陽秋月明媚于千花<lb/>
百草之間由其興㑹之髙逺不專工字句之末故五人所應<lb/>
有者有之所應無者無之也子德曩語予曰吾秦周之舊也<lb/>
小雅之材七十四大雅之材三十一非産于周者乎降而秦<lb/>
<pb n="KR4f0025_SBCK_039-10a"/>
風于車鄰侈車馬侍御之好于駟鐵有田狩園囿之樂于小<lb/>
戎無衣美甲兵矛㦸之備若似乎成周之遺俗一變而爲無<lb/>
道之秦不知蒹葭白露之三章其云水一方者蓋言洛也所<lb/>
謂伊人則東遷之主也溯洄溯游纒緜悱惻本情深故主之<lb/>
思此延州來季子歎其爲夏聲焉悉乎哉子德之善言詩也<lb/>
侯集中之作其原率準五人尤能暢子德之旨今宰山水之<lb/>
邑晝簾多暇有橋有池娑拖以咏跁跒而書且也去十六洞<lb/>
天一舍而近升天游之觀雲物之怪奇峰巒之向背巖泉谷<lb/>
鳥之鳴戛其取材也不窮以絶勝之他畢收之吟卷之中將<lb/>
見聳髙之格日進而不止毋謂秦無人侯其代興矣夫<lb/>
　　楝亭詩序<lb/>
杜子美言詩語不驚人死不休韓退之言詩横空盤硬語妥<lb/>
<pb n="KR4f0025_SBCK_039-10b"/>
帖力排奡而白傅期于老嫗都解張子厚云致心平易始知<lb/>
詩陸務觀云詩到無人愛處工羣賢之論若枘鑿之不相入<lb/>
者然其義兩是亦就體製分殊爾今之詩家空疎淺薄皆由<lb/>
嚴儀卿詩有别才匪關學一語啓之天下豈有舍學言詩之<lb/>
理通政司使楝亭曹公吟稾體必生澀語必斬新蓋欲抉破<lb/>
籓籬直開古人窔奥當其稱意不顧時人之大怪也公于學<lb/>
博綜練習掌故胸中具有武庫瀏覽全唐詩派多師以爲師<lb/>
宜其日進不已譬諸<graphic n="KR2194" url="https://raw.githubusercontent.com/kanripo/KR-Gaiji/master/images/KR2194.png" mimeType="image/png"/>騮驥騄郭椒丁櫟騰山超澗馳騁旣<lb/>
熟下而縱送劇驂之區其樂有不可喻者已<lb/>
　　　和鴛鴦湖櫂歌序<lb/>
吾鄉舊事吳㑹分地紀旣軼不傳而張元成志今亦不可復<lb/>
覩予于甲寅之歳掎摭遺聞作鴛鴦湖櫂歌百首示同里諸<lb/>
<pb n="KR4f0025_SBCK_039-11a"/>
子屬而和者僅中表兄譚舟石一人而巳舟石取材皆予所<lb/>
未及道故新城王少詹最稱之回思往事又十二年矣魏塘<lb/>
曹次典相遇京師復徧和予韻事不必異而辭則必工假令<lb/>
功名之士讀之猶深故鄉山水之慕矧予之侘傺無聊者乎<lb/>
昔張堯同成嘉禾百詠不聞有和者予之詩旣有舟石和于<lb/>
前又有次典繼其後安見今人之不古若也次典其鋟諸木<lb/>
試以質少詹可哉<lb/>
　　　橡村詩序<lb/>
詩猶夫射也棲鵠于侯有參有干貍以爲步龍首蛇交以爲<lb/>
楅雖爲物不同其志于中則一爾彼其搢三而挾一支左而<lb/>
詘右此夫人而能之也舉旌以宮偃旌以商三耦八算負侯<lb/>
而唱獲射之必有節也武夫之赳赳有終身射而不知節者<lb/>
<pb n="KR4f0025_SBCK_039-11b"/>
矣或留焉或揚焉或出於方焉善射者則異是燕角之弧朔<lb/>
蓬之矢決拾并夾必選其良此猶詩家之取材也六弓四弩<lb/>
八矢之法參均而九和角與幹權筋三侔膠三鋝絲三邸漆<lb/>
三斞水之以辨其陰陽夾其陰陽以設比設羽設刃此猶詩<lb/>
家之鍊句也鵠有逺近有髙下則審之在我而已今之言詩<lb/>
者多主于宋黃魯直吾見其太生陸務觀吾見其太縟范致<lb/>
能吾見其弱九僧四靈吾見其拘楊廷秀鄭德源吾見其俚<lb/>
劉潜夫方巨山萬里吾見其意之無餘而言之太盡此皆不<lb/>
成乎鵠者也尤而效之是何異越人之學逺射參天而發適<lb/>
在五步之内也乎吾家橡村弟善古今詩其取材必良其鍊<lb/>
句必極精緻陳言務去而夕秀啓焉譬諸射者持弓矢審固<lb/>
動而不括必志于彀詩所云終日射侯而不出正者矣橡村<lb/>
<pb n="KR4f0025_SBCK_039-12a"/>
貽書索予序書至是日適觀射于市之南遂取以爲喻<lb/>
　　東浦詩鈔序<lb/>
朱氏望在沛其後避地丹陽望又在吳居張顧陸三姓之上<lb/>
其于楚則荆門襄陽零陵郴安陸聚族居者多以名位顯悔<lb/>
人家潜江以文學著郷里貢入國子監視取功名甚易及留<lb/>
京師五年凡三舉鄉㑹試開院日朱氏無一人中式者以悔<lb/>
人之才亦淪落不遇考五行家言若蕭氏之宅經郭氏之墓<lb/>
圗五姓各有禁忌當其不利悔人文雖工無益也夫士不遇<lb/>
于時則思見稱于後丗悔人舍帖括而專工于詩宜矣詩之<lb/>
爲教與時文異必其不雷同于衆人而後可傳悔人之詩其<lb/>
初誦之或鬱轖而不舒徐而繹之則温厚悱惻皆合乎古人<lb/>
之榘矱使浮薄之氣不得接焉以是新城王先生貽上稱之<lb/>
<pb n="KR4f0025_SBCK_039-12b"/>
郃陽王君幼華又稱之宜陽楊公退菴商丘宋公牧仲又稱<lb/>
之然則悔人于詩不若時文之蹭蹬不必竢之後丗巳爲群<lb/>
公之所許又何慮其不傳也乎詩言之矣豈無他人不如我<lb/>
同姓悔人歸乎東浦之堂愈肆力于古則其詩當更進于是<lb/>
庶幾論門才者吾以潜江爲望焉<lb/>
　　　騰笑集序<lb/>
竹垞主人少無宦情耕長水之南年五十矣<lb/>
天子下詔徵文學之士備顧問著作之選有薦于　朝　召<lb/>
試體仁閣下<lb/>
天子擢居一等除翰林檢討充明史纂修官故事翰林非進<lb/>
士及第與改庶吉士者不居是職而主人以布衣通籍洵異<lb/>
數矣越二年<lb/>
<pb n="KR4f0025_SBCK_039-13a"/>
天子增置日講記注官則主人亦與焉是秋出典江南省試<lb/>
拜<lb/>
命之日屏客不見將渡江誓于神入闈矢言益厲聞者以爲<lb/>
怪迂公事畢地主問遺輒以分故舊攜其妻入京師無家具<lb/>
僅載書兩大簏而巳盜劫其居發所藏止餐錢二千白金不<lb/>
及一鎰也明年正月<lb/>
天子召入南書房　賜宅景山之北黃瓦門東南居一年名<lb/>
挂彈事吏議當落職<lb/>
天子宥之左謫其官復僦宅宣武門外遣其妻歸獨處一室<lb/>
庭有藤二本檉栁一株旁帖湖石三五可以坐客賦詩于是<lb/>
酒人稍稍來游或有過而問業者爰出通籍以來所作鏤示<lb/>
同好其曰騰笑集者取諸孔稚圭北山移文之語也噫主人<lb/>
<pb n="KR4f0025_SBCK_039-13b"/>
以詩文流傳湖海四十年一旦致身淸美入侍　禁近賦命<lb/>
誠非薄矣卒齟齬于時人方齒冷宜其焚棄筆硯勿復爲顧<lb/>
仍爲之不已則笑之者亦不已也項平父有言丗之人無貴<lb/>
賤皆畏人笑獨滑稽者不畏人笑非獨不畏且甚欲之然則<lb/>
主人所爲毋乃近于滑稽也乎時康熙二十有五年歲在柔<lb/>
兆攝提格月在終寎丁巳朏竹垞主人朱彞尊自序<lb/>
曝書亭集卷第三十九<lb/>
</p>
<p>
</p>
  </div>
</body>
</text>
</TEI>
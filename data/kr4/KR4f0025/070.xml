<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0025_SBCK_070-1a"/>
曝書亭集卷第七十<lb/>
　　　　　　　　　　　秀水　朱彝尊　錫鬯<lb/>
碑<hi>二</hi>
　　　中奉大夫分守嶺北道江西右布政使賀公祠堂碑<lb/>
公姓賀氏諱萬祚字孝延浙江秀水人萬曆三十八年進士<lb/>
除南京刑部江西司主事改禮部儀制司主事持父喪歸服<lb/>
除補兵部武選司主事歷郎中出爲山東按察司僉事提督<lb/>
學政遷福建按察司副使分巡建南道徙廣西布政司參政<lb/>
分守左江道轉江西布政司右布政使分守嶺北道年六十<lb/>
三以沒公之在山東也妖賊徐鴻儒倡白蓮花敎逺近煽惑<lb/>
公佐巡撫指畫卒以決勝其在廣西土寇胡扶記爲亂官兵<lb/>
敗績路將蔡人龍戰殁詔集大師征討會監軍參政潘應龍<lb/>
<pb n="KR4f0025_SBCK_070-1b"/>
知潯州府事張嵩相繼卒于師環兩江州縣咸震驚公疾馳<lb/>
上官以方略獲扶記父子兄弟皆就戮招降莫敬龍所部千<lb/>
人置之内地別部帥黎扶三以兵出掠敬龍生擒以獻公斬<lb/>
之於市羣蠻懾伏境内盜賊<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>平鎭安土司岑繼祥與歸順<lb/>
土司岑大倫爲仇力不勝潛通安南莫敬寛密以騎象掩殺<lb/>
大倫劫官男州印去當事者欲徼功謀討安南公曰鎭安土<lb/>
司世受冠帶一旦甘爲禍首舍此不問問安南非計也宜治<lb/>
鎭安以漢法詰責安南聽其服罪當事者從公言敬寛果輸<lb/>
服送還官男州印其在江西流賊方肆焚劫圍定安破安逺<lb/>
公至相視羊角石背諸營堡賊聞有備引去嗚呼士大夫當<lb/>
承平日久人不知兵洎夫啓禎之際一夫搆患監司長吏輒<lb/>
束手無策羣盜四起天子赫怒命宰輔督師無不立見摧敗<lb/>
<pb n="KR4f0025_SBCK_070-2a"/>
卒之蠭屯烏合長驅入居庸之關蓋自陜及京師僅五旬爾<lb/>
向使若公等十數人落落然分置要害地則寇燄何難撲滅<lb/>
惜乎試之窮山絶徼雖事功屢奏無補天下之大勢而公則<lb/>
盡瘁死矣公所著有禮曹條議兵曹疏略大業齋文集其平<lb/>
生未嘗談兵所至輒以兵事顯卒之後無子以兄子侃修嗣<lb/>
侃修中崇禎六年舉人未幾亦卒無後彞尊之再從父弟彝<lb/>
政於公爲外孫懼公名姓不得書於國史久而湮㓕乃具狀<lb/>
請處士俞汝言表公之墓又葺其丙舍爲祠藏主以祀屬予<lb/>
記公行事於石并作詩以頌焉辭曰<lb/>
公之考祖鹽官是處後遷於府居城東兮旣舉於郷遂揚于<lb/>
庭其文有章譽斯崇兮爲郎勅法克正五罰不爽苗髮刑德<lb/>
雙兮禮樂攸司章服是宜昭德甄微宣國容兮爰佐司馬九<lb/>
<pb n="KR4f0025_SBCK_070-2b"/>
邊之野洞若觀火贊戎功兮誕出掄文去疵而醇歸夫義根<lb/>
發滯蒙兮閩甌寧地有嚴無比失貴人意違此邦兮度嶺而<lb/>
南桂水之潯蠻獠所侵屢奮庸兮踰嶺而北寇賊未息以戰<lb/>
則克保陴墉兮世盡愉愉公也饑劬恒集於枯命之窮兮轅<lb/>
攀輪拒公去不顧死於道路衆所恫兮有崇者丘左右泉流<lb/>
植以松楸馬鬛封兮公雖無祀女子有子狀公行事其可徵<lb/>
兮有覺其楹丙舍未傾祠我先正方瞽宗兮<lb/>
　　　提督浙江學政翰林院檢討顔君清德碑<lb/>
翰林院檢討曲阜顔君光斆學山爲復聖顔子六十七丗孫<lb/>
中康熙二十七年進士改庶吉士除今官三十二年秋典浙<lb/>
江郷試還<lb/>
天子命提督浙江學政近例學院以翰苑兼坊局銜者充之<lb/>
<pb n="KR4f0025_SBCK_070-3a"/>
君以史官<lb/>
特簡異數也士三年大比浙東西就試者至万餘人主司之<lb/>
不公士且攅譏竦誚有裂牓紙而以瓦礫擊其後者矣君來<lb/>
牓旣放雖見抑者無怨及聞君再至交以手加額君亦杜絶<lb/>
千請惟眞才拔擢克循祖父忠孝之門風入稟太夫人之訓<lb/>
焚膏點筆靡間晨暮席門甕牗韋帶紃履之士<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>甄綜無<lb/>
遺才飯糲茹藿甘之如飴士皆鼓舞自奮而君斯瘁矣今年<lb/>
春君當復<lb/>
命全浙之士惜君之去而不能留也乃謀述君之德于貞石<lb/>
以傳諸不朽而嘉興爲君駐節之地礱石居先焉碑當勒文<lb/>
僉以請于予予惟君之試士去勦說明正學拔寒微百千人<lb/>
譽之不以喜百千人毁之不爲動是豈藉碑之辭以爲重哉<lb/>
<pb n="KR4f0025_SBCK_070-3b"/>
雖然碑以述德抒情其來古矣尤莫盛于東漢之丗當時諸<lb/>
生服義處士好學門生門童弟子故吏故民議民及門下佐<lb/>
往往率私錢共表其德善功烈若楊震陳球劉寛馮緄度尚<lb/>
孔伷之徒史傳所未具詳者毎賴碑存用補史氏之闕焉君<lb/>
年方壯又遭遇<lb/>
聖主入且論思爰立將來國史所紀特書其大者則于視學<lb/>
本末或反略焉不詳此碑之不可以已也昔者復聖躬克已<lb/>
復禮之學至于拳拳服膺欲罷不能而徵其所得則存乎簞<lb/>
瓢陋巷不改其樂是公之潔以自持誠以造士正復聖之所<lb/>
得者然周子曰志伊尹之志學顔子之學程叔子曰學孔子<lb/>
者學顔子而已君之學即顔子之學諸生旣得顔子而師之<lb/>
言顔子之言行顔子之行是公去而服其教者長存雖百丗<lb/>
<pb n="KR4f0025_SBCK_070-4a"/>
可矣<lb/>
　　　太保孟忠毅公神道碑銘<lb/>
太保孟忠毅公薨歸葬於京西蔡公莊之東歲在庚午其子<lb/>
熊弼請予撰碑立石於神道於是公薨三十有七年矣公之<lb/>
德善功烈紀諸史冊無俟碑銘後顯乃予讀公奏疏竊恐史<lb/>
氏未載其詳而訏謨偉略不盡傳于天下不可以不銘也公<lb/>
諱喬芳字心亭永平人誥授光禄大夫緫督陜西三邊四川<lb/>
軍務少保兼太子太保兵部尚書兼都察院右副都御史丗<lb/>
襲阿思哈宜哈番加贈太保諡忠毅其先丗某徐州人以靖<lb/>
難立功丗襲東勝衞指揮同知祖某考某皆贈如公官祖妣<lb/>
張氏劉氏王氏妣馬氏馮氏杜氏皆贈一品夫人公幼負大<lb/>
志不羈偉岸善騎射能以一矢墮雙雁<lb/>
<pb n="KR4f0025_SBCK_070-4b"/>
太宗文皇帝兵入關公杖策謁軍門<lb/>
太宗壯其貌與語奇之引置左右官刑部承政兼梅勒章京<lb/>
管牛录事使定律例從征大淩河錦州松山寧逺朝鮮屢著<lb/>
戰功順治元年李自成自山海關戰敗西遁<lb/>
丗祖章皇帝定鼎燕京命公帥師追之由畿南下河北踰太<lb/>
行定汾潞拔太原遂渡河入關下延安略定慶陽平涼所至<lb/>
秋毫無犯<lb/>
丗祖嘉其績命以兵部右侍郎兼都察院右副都御史緫督<lb/>
三邊軍務當是時自成棄關中走張獻忠尚據蜀民情未定<lb/>
妖賊胡守龍自号聖公稱元淸光謀爲變叛寇賀珍連兵十<lb/>
萬攻西安李鷂子陷同州武大定踞固原孫守法嘯聚興安<lb/>
劉二虎出沒漢中胡向宸負固黒水峪關以西羣盜塞路馬<lb/>
<pb n="KR4f0025_SBCK_070-5a"/>
德賀弘器李明義米國軫折自明諸賊叛服不常各擁衆數<lb/>
萬爲害公廣招徠布恩信散奸黨峙糗糧簡將帥分道出奇<lb/>
掩擊梟守龍於市追珍及於永夀蹴之漢中擊走二虎大定<lb/>
誅向宸於板橋南山斬守法於藥箭砦戮德於河兒平降自<lb/>
明於靑觜砦擒弘器於安家川俘明義縛國軫前後百餘戰<lb/>
斬馘無算降者一十七萬餘人又陜西多<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>種河西尤甚五<lb/>
年夏四月羣<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>煽惑米喇印丁國棟聚衆反陷甘肅破涼州<lb/>
莊浪蘭岷臨洮所至響應關中大震而鞏昌<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>攻城未克公<lb/>
疾馳救援賊敗走乗勝遣張勇復臨洮馬寧由上路趨内官<lb/>
營破之趙光瑞由南路至梅川賊迎敵奔潰而梅川去岷州<lb/>
五里左山右河道險隘賊據守堅甚光瑞誘之出戰大破之<lb/>
遂復岷州張勇由中路一敗之官堡再敗之馬韓山三敗之<lb/>
<pb n="KR4f0025_SBCK_070-5b"/>
二崖洞於是喇印國棟合兵守蘭州公督滿漢精銳徑薄蘭<lb/>
州俾協勦戸部侍郎額色曁張勇爲前鋒賊出大戰良久公<lb/>
令勇襲破其城賊大敗焚浮橋遁而王胤久馬寧亦破賊金<lb/>
縣會兵蘭州時朝議大出師會剿公上奏曰叛<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>爲徒雖繁<lb/>
然烏合易散臣已大破之臨鞏城堡盡復其伎已窮進取河<lb/>
西甘鎭計日可復且秦民力已竭大兵復臨供應難復支<lb/>
又西寧祁廷諫李天俞莊浪魯典皆未肯爲賊下今廷諫子<lb/>
興周赴臣軍已令其糾各族協捕乗破竹之勢鼓行而西必<lb/>
能奏績若曠延時日以俟六軍不惟坐縻糧芻且使賊得合<lb/>
餘燼自備而廷諫等亦懈失機長寇非計也　朝廷乃止遂<lb/>
督兵渡河遊擊張三耀斬喇印於古城窊逐北至甘州時夜<lb/>
二鼓公曰賊必出襲我乃設伏以待而張燈彈琵琶酣飲歌<lb/>
<pb n="KR4f0025_SBCK_070-6a"/>
聲徹柵外賊果出遇伏悉擒之遂圍城月餘平之丁國棟竄<lb/>
肅州立土倫太爲王哈密纏頭畏兀紅帽哈喇五番附之據<lb/>
城固守而山西大同降將姜瓖反逺近震懾其黨虞印韓昭<lb/>
宣陷平陽号二十八萬此六年秋七月也<lb/>
丗祖遣兵進攻大同命公引兵赴援公留馬寧圍肅馳赴潼<lb/>
關賊兵拒河守公佯置巨艦於上流伐鼓揚旗作欲渡狀而<lb/>
夜率師從下流徑渡急擊之賊勢披靡戰且走四十餘里比<lb/>
明抵蒲州賊出城迎敵公督將士力戰殺賊七千餘人賊棄<lb/>
城遁遣將復臨晉滎河猗氏解州共斬首二萬有奇乃合兵<lb/>
圍運城城破賊黨殱焉遂定平陽而馬寧以十一月破肅州<lb/>
殺土倫太國棟就擒河西亦平七年進兵部尚書八年定河<lb/>
南何柴山之亂又擒延慶巨盜劉宏才於是全陜盜賊叛孽<lb/>
<pb n="KR4f0025_SBCK_070-6b"/>
俱盡陜西自罹寇禍戸口消耗荆棘彌望乃荒田之糧盡責<lb/>
之未亡之戸百姓苦之公力陳其害請蠲久之始聽蠲其絶<lb/>
戸而有主荒田仍自七年起徵公復奏曰所云有主者皆貧<lb/>
氓耳傭作餬口以延旦夕欲其開<graphic n="KR1774" url="https://raw.githubusercontent.com/kanripo/KR-Gaiji/master/images/KR1774.png" mimeType="image/png"/>納賦斷不能也且未有<lb/>
六年不能<graphic n="KR1774" url="https://raw.githubusercontent.com/kanripo/KR-Gaiji/master/images/KR1774.png" mimeType="image/png"/>七年即能者若欲藉此爲兵餉責有司追呼煢<lb/>
㷀孑遺力不能支必至相率逃徙誠恐有主之田轉爲無主<lb/>
將來餉缺愈多矣時有司考成急催科公又請以戸之増減<lb/>
田之荒闢爲殿最使知愛養撫綏其惓惓民瘼如此先是二<lb/>
年公至秦即以奇兵入龍安爲圖張獻忠取蜀之計後　朝<lb/>
廷以重兵屯漢中秦民轉輸艱苦九年取成都即請屯田而<lb/>
廷議退兵漢中乃力請駐保寧為漢中籓籬屯田廣元昭化<lb/>
間戰可制勝守可固圉兵食有賴不苦轉輸則規取全蜀無<lb/>
<pb n="KR4f0025_SBCK_070-7a"/>
難從之於是秦運始抒而蜀地以次就平旣又上疏曰秦省<lb/>
自眀季寇變以來田畝荒蕪今雖屢詔開<graphic n="KR1774" url="https://raw.githubusercontent.com/kanripo/KR-Gaiji/master/images/KR1774.png" mimeType="image/png"/>而雁戸未集耕<lb/>
耨無人餉仰給於大農非久逺計也惟屯田可足食强兵而<lb/>
弭盜安民亦於是乎在<lb/>
上嘉納之因舉白士麟郭之培領其事而以髙應選等八人<lb/>
分理於是兵屯民屯並興歲得穀數萬斛十年復蕩平紫陽<lb/>
孫守金自此民漸復業而關中宴然矣公爲人精敏沉毅善<lb/>
料敵諸將稟方略輒致勝又知人善用爽豁無嫌猜人人樂<lb/>
爲之効死其章疏皆剴切條貫千里外如面陳故有請必從<lb/>
當蜀未定上言曰四川一日未復臣心一日未安<lb/>
丗祖喜曰若封疆大臣盡皆如此朕復何慮蓋君臣交孚若<lb/>
是是以所向奏功初公累疏入朝　優詔不允九年復請許<lb/>
<pb n="KR4f0025_SBCK_070-7b"/>
之陛見慰勞備至　賜內廄馬二命從馳道出以寵異之又<lb/>
賜帽鞾弓刀加太子太保　命還秦旣又　命兼督四川而<lb/>
公以積勞成疾乞休慰留不許疾篤復乞骸骨乃加少保馳<lb/>
驛還未至而公薨十一年正月元日子時也<lb/>
丗祖聞之震悼柩至遣大臣酹酒　諭祭三壇存問其妻子<lb/>
賜第一區白金千兩公生于眀萬曆乙未二月五日年六十<lb/>
配卜氏艾氏王氏贈封一品夫人子三熊臣知汀州府事熊<lb/>
飛監察御史熊弼襲丗職阿思哈尼哈番予吿光禄大夫孫<lb/>
九人曽孫五人嗚呼公督秦十年外詰戎兵内定經制撫循<lb/>
百姓廣收名將爲腹心以二十餘年盜賊充斥荒殘流莩之<lb/>
郷復使昇平樂業屹然爲中原保障　朝廷無西頋憂人皆<lb/>
知公之功在秦不知河東之亂非公不能定取蜀之策非公<lb/>
<pb n="KR4f0025_SBCK_070-8a"/>
不能有成然則公不徒出秦民於湯火而已晉與蜀咸受其<lb/>
賜焉公之功顧不偉歟銘曰<lb/>
神龍之奮雲則從之誕作霖雨以蒸有黎桓桓孟公萬夫之<lb/>
特早事<lb/>
太宗宣勞肇域<lb/>
丗祖受命師入隃關公躡殘寇渡河而西<lb/>
帝哀秦民仳離疾苦俾公建牙節制文武兇渠在蜀倡亂孔<lb/>
多潛狙乳獸爭磨其牙公遇將士披豁心曲昧者必攻降者<lb/>
弗戮如帶斯結解之以觿如髮斯逋理之用箆盪寇河東有<lb/>
戰必克蒲坂旣收解梁乃服曩者秦俗壤地荒蕪吏患追呼<lb/>
民困轉輸征徭克緩屯務畢舉有畎有溝有禾有黍旣策王<lb/>
功載懋民庸君子來朝謁<lb/>
<pb n="KR4f0025_SBCK_070-8b"/>
帝于宫何以予之衣裳在笥又何予之弓刀是佩天馬旣秣<lb/>
帝曰汝騎出從馳道異數則希我作此辭紀公之實片石旣<lb/>
刊百丗有述<lb/>
　　誥封朝議大夫國子監祭酒新城王公墓碑<lb/>
詹事府少詹事兼翰林院侍講學士新城王先生士禛其在<lb/>
太學敎胄子會雲南平推<lb/>
恩封其父爲朝議大夫國子監祭酒祭酒公殁先生哀慕不<lb/>
已旣井椁矣謀伐石表諸墓古之葬令曰五品以上立碑降<lb/>
五品立碣祭酒秩四品得立碑螭首龜蚨崇九尺乃屬秀水<lb/>
朱彝尊爲之辭公諱與敕字欽文別字匡廬自其始祖貴從<lb/>
諸城徙新城曽祖考重光貴州布政司參議贈太僕寺少卿<lb/>
再贈少師兼太子太師兵部尚書祖考之垣戸部左侍郎贈<lb/>
<pb n="KR4f0025_SBCK_070-9a"/>
戸部尚書再贈少師兼太子太師兵部尚書考象晉浙江布<lb/>
政使司右布政使妣張淑人公事親孝從兄敬合族人以睦<lb/>
訓子以嚴其爲學博而有要其爲文駢而麗其爲詩取自寫<lb/>
懷抱而已有作未嘗編録曰吾詩如絃之有音絃停音斯寂<lb/>
矣留此何爲故其詩流傳蓋寡王氏之先丗植槐于門夢神<lb/>
人以冠簪笏嚢分布枝上其後族繁以大公之祖父丗父叔<lb/>
父仲兄曁族晜弟子姓舉郷㑹試者數十人皆有名位公少<lb/>
有文譽獨屢試不遇僅貢入太學未謁選人而歸然平生不<lb/>
有坎坷之歎怨尤天人之言及敎其四子三成進士公里居<lb/>
益退然自下歲修曽祖王父忠勤祠主祀事惟謹命工繪厥<lb/>
考<graphic n="KR0685" url="https://raw.githubusercontent.com/kanripo/KR-Gaiji/master/images/KR0685.png" mimeType="image/png"/>生事蹟爲圖二十有四并作家誡以示諸孫勗以儉勤<lb/>
爲夲旣喪耦室無侍妾暇同隱君子徐夜游見者目爲老經<lb/>
<pb n="KR4f0025_SBCK_070-9b"/>
生不知其封秩大夫也公卒時子吏部考功清吏司貟外郎<lb/>
士禄進士士祜已先殁惟仲子貢生士禧及詹事先生存女<lb/>
四人壻劉倬張璽畢盛肩趙作肅孫男女各一十二人曽孫<lb/>
男七人女一十一人元孫二人公之葬也在新城縣某郷某原<lb/>
系之詩曰<lb/>
孔氏之門有顔子淵子曰庶乎胥附日親在漢黃憲隤然處<lb/>
順道周性全見者交讚公生海右二賢同科言論風旨傳不<lb/>
在多觀其事親孝乎惟孝則友其兄郷黨是傚凡今之人門<lb/>
内嘻嘻公之治家肅且有儀貴則易交賤不我覯惟公譚讌<lb/>
勿遺故舊若考作室而子以堂若考敷菑子乃坻倉旣揚其<lb/>
名終顯其秩養不爲儉年不爲嗇徹帷于室卜葬于原無有<lb/>
近悔無有後艱有栝有松有枌有檟銘藏諸幽碑示觀者<lb/>
<pb n="KR4f0025_SBCK_070-10a"/>
　　　通議大夫都察院左副都御史徐公神道碑<lb/>
康熙二十六年冬十二月<lb/>
孝莊文皇后崩公卿在籍者同軌畢赴於時通議大夫都察<lb/>
院左副都御史徐公見星而奔眀年二月哭臨　宮門之外<lb/>
旋寢疾三月日卒于邸舍年六十<lb/>
天子謂公盡瘁可憫許馳驛送歸　遣江南布政司官　諭<lb/>
祭及葬是年十有一月卜幽宅于滆湖之濆旣葬公子永寧<lb/>
永宣以碑文爲請彝尊曩與公同　朝知公德善行義不敢<lb/>
以不文辭公江南人先丗自江陰徙武進曽祖某不仕祖秉<lb/>
忠同知夔州事贈通議大夫通政司左通政考暘充郷飲酒<lb/>
大賔封通議大夫通政使司左通政妣白太淑人公諱元珙<lb/>
字輯五荆山其別字也年二十補學官弟子以眀經貢入太<lb/>
<pb n="KR4f0025_SBCK_070-10b"/>
學順治十一年舉順天郷試眀年㑹試中式　賜進士出身<lb/>
除刑部主事歷貟外郎郎中庶獄眀允典廣西郷試士服其<lb/>
識照還以福建按察司僉事分巡建寧際閩海未靖土人或<lb/>
依山爲砦反側不安公偵得其寔誅凶渠盡釋餘黨衆乃散<lb/>
尋移山西布政司參議分守潞安丁母憂服除以原官分守<lb/>
口北道時宣鎭未立府縣止同知府事一人治事兵民一相<lb/>
鬨則戴甲而譁公至和調將士嚴斥<graphic n="KR1380" url="https://raw.githubusercontent.com/kanripo/KR-Gaiji/master/images/KR1380.png" mimeType="image/png"/>増亭障葺城垣修學<lb/>
舍邊境晏然㑹雲貴變起　王師討不庭軍中需馬急公出<lb/>
家所有田租錢首買馬資騎戰<lb/>
天子嘉獎命從優議敘踰年擢光禄寺少卿牲牷粢盛讌享<lb/>
犒勞躬視滌濯勾稽惟謹遷太僕寺少卿馬政畢修進通政<lb/>
使出納惟允轉太常寺卿遇大饗祀奉香執帛行步中規矩<lb/>
<pb n="KR4f0025_SBCK_070-11a"/>
升都察院左副都御史夙夜在公振綱肅紀祀典岳瀆之祭<lb/>
北海廣澤王望瘞之禮唐于洺州宋于孟州公上言東西南<lb/>
北當以天子建都之地爲準北海之祀宜于山海關迤北近<lb/>
海之地疏入報可尋念親老陳情乞歸歸而父先卒居喪盡<lb/>
哀毁且瘠蓋公性至孝愛慕父母不異孺子友同産兄弟通<lb/>
家財治喪紀敎子姓有家法里居遇懿親鄰比謙恭和易未<lb/>
嘗以貴驕人檢束傔僕不與戸外事而能分人之憂爲善日<lb/>
不足服官三十餘年不喜躐進以勤愼自勵故始終結<lb/>
主知凡　覃恩者三加級者五侍　讌乾清宫從游　西苑<lb/>
拜白金文綺之　賜而又祭葬以禮可謂生榮死哀也已公<lb/>
娶白氏太保康敏公六丗孫贈淑人繼娶潘氏封淑人子永<lb/>
寧康熙二十年舉人候補中行評博永定國子監生永宣歳<lb/>
<pb n="KR4f0025_SBCK_070-11b"/>
貢生永定早卒永寧永宣均好學有文女五俱嫁士族嗚呼<lb/>
御史臺於古爲副相三獨坐百寮之師闕然後補之否然後<lb/>
眀之不專以言責爲務也後丗居是官者往往藉繩糾之權<lb/>
以報恩怨黨其同焉者而伐其異私以爲公訐以爲直又或<lb/>
伺君相之愛憎附之以毁譽諍臣若是豈社稷之福哉公於<lb/>
廷議侃侃無隱及條奏輒焚其草庶幾合乎小雅所云靖共<lb/>
爾位者與是難能也迺作詩曰<lb/>
徐望十門業髙楚蘭陵産譽髦舉南宫領西曹內逥翔外敭<lb/>
歷屏甌閩翰潞澤藩上谷無震仄卿士月洊升華主禄勲牧<lb/>
馬驘作納言允柔嘉陟奉常典三禮副副相長柱史秉吉直<lb/>
肅綱紀惟北海百谷王濟同祀神何饗公建議徙冀方進有循<lb/>
退以義孝于親友晜弟用推仁及戚懿公之度其有容責人<lb/>
<pb n="KR4f0025_SBCK_070-12a"/>
薄少詆攻持大體異小忠公之才洵卓犖消亂萌人罔覺澂<lb/>
其淸激者濁公而在吾得朋公也逝孰典型御靈輀歸林坰<lb/>
滆湖濆筮得宅望鵝墩表鶴石宜子孫逺泉脈樹松柏榆梓<lb/>
枌百丗下碑長存思公德視此文<lb/>
　　　光禄大夫工部左侍郎顧公神道碑銘<lb/>
康熙三十有八年冬<lb/>
天子念河淮未乂歲漕後期旣任都御史緫其務又分命廷<lb/>
臣往鳩厥工於是工部左侍郎長洲顧公出視髙家堰時河<lb/>
流日淤淮泗水無所趨洪澤汎濫堰易潰公相度悁勞不避<lb/>
寒暑風雨疏陳事宜未厎績而病矣旋奉　詔還京師猶力<lb/>
疾治事<lb/>
天子班朝見公羸弱不支　天語垂問公對以實退乃請假<lb/>
<pb n="KR4f0025_SBCK_070-12b"/>
且言臣早孤惟母是依敎臣力學甫通籍母故窀穸卑濕骨<lb/>
肉未安伏請放還遷葬<lb/>
天子許焉歸改卜宅兆于官山塢祖墓之旁疾發卒于里第<lb/>
天子聞公逝　命禮臣給卹典　諭祭一壇　予治葬銀兩<lb/>
朝野歎息以公克全臣子始終之義可謂忠且孝矣公諱藻<lb/>
字懿樸号觀廬先丗自無錫遷縣之翰涇曽祖某不仕祖某<lb/>
考某皆學官弟子三丗以公貴　誥贈光禄大夫妣一品太<lb/>
夫人宋氏公自康熙十四年舉于郷明年會試中式　賜進<lb/>
士出身改庶吉士聞母喪囬籍二十一年服除授翰林院編<lb/>
修會試充同考官二十六年任　日講官知起居注二十八<lb/>
年以右春坊右贊善兼翰林院檢討洊陞侍講眀年秋出典<lb/>
江西郷試冬提督順天等處學政尋遷兵部督捕右理事官<lb/>
<pb n="KR4f0025_SBCK_070-13a"/>
再擢內閣學士兼禮部侍郞仍提督學政三十六年　勅使<lb/>
陜西祭吿軒轅陵眀年冬陞工部右侍郎尋轉左侍郞累加<lb/>
三級　覃恩進階光禄大夫公於　朝守厥職必誠必敬纂<lb/>
修　兩朝聖訓　玉牒領方略館副緫裁充　殿試収卷讀<lb/>
卷官　皇太子大㛰冊封使人咸遜其勤敏及司　記注譯<lb/>
國書尤詳且確先是儒臣提督學政設公廨於京師歲時得<lb/>
與　朝會其後人皆自便一出按部多留畿輔公試士有間<lb/>
亟還邸第<lb/>
上有召立至　闕下備　顧問以是<lb/>
主眷日隆　禁中語雖家人不得聞在内閣參預機務者六<lb/>
年奏對進退不失尺寸嘗侍　保和殿　御試經史論賦應<lb/>
制詩又嘗　召入　瀛臺試理學眞僞論豐澤園賦悉稱<lb/>
<pb n="KR4f0025_SBCK_070-13b"/>
上旨公書法尤精在米芾趙孟頫間嘗奉　命書　御屏金<lb/>
牋又書泉林碑<lb/>
福陵<lb/>
昭陵神功聖德碑<lb/>
上覽公書輒稱善　寶章宸翰上尊珍果宫花之賜便蕃優<lb/>
渥公當之愈謙抑一言一事必曰如何如何曽未揚揚自得<lb/>
也視學政大要端士習修黌序正文體杜請托表節烈維風<lb/>
俗故每試甄綜得人理部務相視南北河恤徒夫審勾股節<lb/>
浮羨覈支銷令不煩而商民以不病遇　大廷會議公未出<lb/>
辭先和其氣有未便不顯立異同徐以微言喻之導之以正<lb/>
議定公未嘗居其功蓋公律已甚嚴無所依倚與人接和平<lb/>
樂易僉以此交愛公卑尊長幼末有毁之者公於家孝且友<lb/>
<pb n="KR4f0025_SBCK_070-14a"/>
撫兄弟子皆有恩姻䣊有急難傾囊應之不惜平生無貨財<lb/>
聲色之嗜博弈之娛以是門無雜賔從游著録者力爲游譽<lb/>
約束傔僕惟謹鄰里郷䣊安之及公卒巷無歌者舂爲罷相<lb/>
公生于順治三年月日考終于康熙四十年月日享年五十<lb/>
有六夫人宋氏太子太傅吏部尚書文華殿大學士諡文恪<lb/>
公諱德宜長女　誥封一品夫人有賢行公無子以弟之子<lb/>
某爲嗣宋夫人撫之如已出也彞尊入史館於公爲後進公<lb/>
僚友相遇不以前輩自矜旣與公比屋居宣北坊海波寺街<lb/>
譚讌尤數故知公獨詳及葬因某之請銘公之藏其辭曰<lb/>
地有土藪吳越具區演爲長洲淑氣所儲克生顧公才與德<lb/>
俱爲玉爲穀如金如瑜旣舉于郷墨牓斯薦其惟吉士摛文<lb/>
翰院班以蛾眉簪筆朶殿鶴籞螭坳恒陪密宴南宮校士西<lb/>
<pb n="KR4f0025_SBCK_070-14b"/>
江持衡網海珊瑚采山豫章<lb/>
聖有謨訓大烈孔揚　宗有寶牒䕻于星潢公之于文不雕<lb/>
而琢務去陳言兼屏僞學公之于詩寄情髙邈譬錦辭機蜀<lb/>
江是濯公之于書迥與俗殊豐者不媚瘦者不枯三眞六草<lb/>
惟意所如羣工交讓<lb/>
帝心是愉公之誨人先以制行士風克淳民志乃定率之以<lb/>
躬周誠程敬廓矣皇圖人文雅正<lb/>
天子有召立造于　朝雖在歸沐曽不逍遥拜　賜于宫夙<lb/>
駕于郊德隅愈下協恭羣僚爰職論思<lb/>
帝尤注意旋舍文書入贊機事<lb/>
帝曰咨汝不懈于位迺擢司空尚書之次公佩蒼玉班于六<lb/>
卿相彼琴瑟必張而更誕釐積弊允眀且清爲法可久絀者<lb/>
<pb n="KR4f0025_SBCK_070-15a"/>
使盈<lb/>
帝曰往哉憫兹淮浦髙堰未固汝其安堵公度原隰堰工修<lb/>
舉<lb/>
帝曰歸哉仍掌邦土仕者之進間有附援公也不阿以愼屢<lb/>
遷惟口出好或失則諐公也勤密省樹不言盈廷論議是非<lb/>
噂沓衆人嘵嘵公也訥訥徐規以道非由捭闔大猷是經古<lb/>
訓是合公雖盡瘁不敢引還<lb/>
天子心惻訝其清孱舍彼旅月返于家山君親大義庶幾克<lb/>
完弟子猶子爲公之嗣卜筮旣偕斧屋攸閟樹之豐碑枌榆<lb/>
梧梓我銘不誣昭諸後丗<lb/>
曝書亭集卷第七十<lb/>
<pb n="KR4f0025_SBCK_070-15b"/>
<pb n="KR4f0025_SBCK_070-15b"/>
</p>
<p>
</p>
  </div>
</body>
</text>
</TEI>
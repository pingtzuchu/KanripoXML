<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0025_SBCK_049-1a"/>
曝書亭集卷第四十九<lb/>
　　　　　　　　　　　　秀水　朱彝尊　錫鬯<lb/>
　跋<hi>八</hi>
　　　唐太宗晉祠碑銘跋<lb/>
唐太宗自晉祠興師定天下貞觀二十一年七月御製碑文<lb/>
及銘勒石于叔虞祠東隅碑陰列長孫无忌蕭瑀李勣張亮<lb/>
李道宗楊師道馬周銜名後人覆之以亭而庸工以字畫上<lb/>
石稍淺遂刻而深之帝嘗自述作書之法惟求骨力骨力旣<lb/>
得形勢自生不意爲庸工改鑿而骨力形勢俱失矣子嘗五<lb/>
至祠下輒摩挲是碑覽古興懐集少陵野老詩句文章千古<lb/>
事社稷一戎衣書于亭柱冨平李因篤子德見而賞其工因<lb/>
遺書與予定交于其歸也拓銘一本贈之而書其後<lb/>
<pb n="KR4f0025_SBCK_049-1b"/>
　　　聖教序跋<lb/>
鍾山紀檗子客于燕壬子八月過其寓齋觀宋搨聖教序舊<lb/>
爲吾里項子京家藏上有張澂跋尾澂字如瑩建炎中官尚<lb/>
書右丞周益公稱其馳聲翰墨位望旣崇人欲其尺牘不可<lb/>
得今觀其書法果入格且歎此冊紙墨絶妙當知爲南渡以<lb/>
前物矣子京蓄書畫甲天下卷尾必估其價析産時按所書<lb/>
以遺諸子見者以爲不爽銖兩焉甲寅春檗子俶<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>南還相<lb/>
對潞河酒䦨索予題識復以他本較其鈎畫要未若此本之<lb/>
善<lb/>
　　　唐騎都尉李君碑跋<lb/>
同里曹生仲經嗜金石文手拓同州李君碑示予紙墨精善<lb/>
對之眼明碑未詳書者姓氏觀其峻利秀逸非王知敬殷仲<lb/>
<pb n="KR4f0025_SBCK_049-2a"/>
容不能造詣及此李君諱文字緯東漢以後字必以兩字稱<lb/>
一字者罕矣載于唐書房玄齡字喬顔師古字籀李衆字師<lb/>
李琇字琇張巡字巡郭曜字曜宇文審字審李恢字祚李條<lb/>
字堅竇思仁字恕張義方字儀此外不多見也<lb/>
　　　唐郭君碑跋<lb/>
右郭君碑在汾陽縣北七十里予于丙午秋經郭社村行溝<lb/>
中仰見土岡之上碑額微露環岡數里乃登讀其文皆駢儷<lb/>
語首二行剥裂君之名字門丗與撰文者皆闕焉其知爲郭<lb/>
君者藉有額存也碑立于乾封二年中有云揮霜鉞而斬老<lb/>
生蓋從太宗攻霍邑者按舊唐書宋老生棄馬投塹甲士斬<lb/>
之新唐書則稱爲劉弘基所殺温大雅創業起居注又云老<lb/>
生攀繩上城軍頭盧君諤所部人跳躍及而斬之丗咸不知<lb/>
<pb n="KR4f0025_SBCK_049-2b"/>
揮刃者之爲郭君而君之名以石裂終不傳可惜也<lb/>
　　　跋唐明徵君碑<lb/>
上元縣攝山佛寺明徵君碑其文唐髙宗御製書之者髙正<lb/>
臣也碑立于上元三年徵君者蕭梁處士山賔寺其故宅髙<lb/>
宗以山賔來孫崇儼入閣供奉特爲撰文勒之于石石至今<lb/>
猶完好歲在辛酉十月予與金陵鄭簠甞熟王翬嘉興周篔<lb/>
平湖曹彦樞曁予弟彞玠同游是山留信宿各搨一通以歸<lb/>
　　　唐龍門奉先寺盧舍那像龕記跋<lb/>
水經伊水出南陽縣西東北過陸渾縣南又東北過伊闕酈<lb/>
道元注昔大禹疏以通水兩山相對望之若闕春秋之闕塞<lb/>
是也韋應物詩鑿山導伊流中斷若天闕而司馬君實之言<lb/>
曰龍門伊闕天所爲非山横其前水壅其流禹始鑿之然後<lb/>
<pb n="KR4f0025_SBCK_049-3a"/>
通也斯言其信矣夫山有八寺其一曰奉先像建自咸淳三<lb/>
年而以調露二年賜額蓋闕去洛陽二十五里而近兩岸洞<lb/>
龕佛像累千合夾侍坐立者幾盈萬此杜少陵詩所云氣色<lb/>
皇居近金銀佛寺開也碑闕書者姓名或云袁元哲竢考正<lb/>
續書之康熙戊子竹垞八十翁彞尊識<lb/>
　　　跋石淙碑<lb/>
右唐武后夏日游石淙詩并序羣臣和者一十六人河東薛<lb/>
曜正書久視元年五月刊于平樂澗之北崖斯游也新舊唐<lb/>
書本紀均未之書計敏夫唐詩紀事亦不載僅見之趙明誠<lb/>
金石録及樓大防集而已予友葉封井叔知登封縣事撰嵩<lb/>
陽石刻志始著于録顧刪去九首覽者不無憾其闕漏康熙<lb/>
已卯九日獲披全文碑尚完好漫漶僅三字惟張易之昌宗<lb/>
<pb n="KR4f0025_SBCK_049-3b"/>
姓名爲人擊去然猶可辨識也井叔曩語予澗壁面水必穴<lb/>
崖棧木乃可摹拓故儲藏家罕有之予性嗜金石文以其可<lb/>
證國史之謬而昔賢題咏往往出于載紀之外若賈竦華岳<lb/>
詩李夐恒岳詩任要韋洪岱岳觀白蝙蝠詩三衢石橋寺李<lb/>
諲古風臨朐馮氏詩紀海鹽胡氏唐音統籖泰興季氏全唐<lb/>
詩集皆略而不收斯碑亦棄不録丗遂莫知睿宗及狄梁公<lb/>
之有詩傳于今予因爲跋其尾<lb/>
　　　跋唐博城令祭岳詩<lb/>
右唐博城馬令詩在岱岳觀碑之東側面其名剥蝕題曰勅<lb/>
使麻先生者按今觀中有雙碑其西一碑北面第二層有久<lb/>
視二年記文稱神都靑元觀主麻慈力親承聖旨齎龍璧御<lb/>
詞繒帛香等物詣此齋醮即其人也神都即東都故詩中有<lb/>
<pb n="KR4f0025_SBCK_049-4a"/>
伊水嵩巖之句　蓋金輪十三字之一音義未詳亡友顧炎<lb/>
武寧人吳任臣志伊均疑爲應字想當然矣<lb/>
　　　唐張長史郎官石記跋<lb/>
張長史以草聖名正書傳者絶少而墨藪九品書人列之上<lb/>
上良以其正書不易得也郎官石記舊本存王太傅濟之家<lb/>
後王元美敬美迭相藏弆三公各有題識董尚書思白摹而<lb/>
勒之戲鴻堂帖謂海内止有一本蓋以絶品目之矣相傳是<lb/>
冊乃唐人所拓疑未必然龔明之中呉紀聞云唐郎官題名<lb/>
碑承平時在學舍中堂之後兵火後不復存長史蘇人故立<lb/>
碑于此按郎官題名宜在長安其刻石存蘇州學舍者吳人<lb/>
鄉曲之情爾此必淳熙以前所搨無疑康熙乙酉六月觀于<lb/>
商丘宋公節使之廨<lb/>
<pb n="KR4f0025_SBCK_049-4b"/>
　　　開元太山銘跋<lb/>
莊周稱易姓而王封太山者七十二家勒石千八百餘處歷<lb/>
千万禩而石䃭玉牒後人莫得見其形兆果明神爲之守護<lb/>
邪祖龍肇始立碑久已埽迹兩漢迄唐間丗一修時邁之典<lb/>
開元天子允文武百寮之請於十三年冬十一月式遵故實<lb/>
有事于太山詔中書令張說右散騎常侍徐堅太常少卿韋<lb/>
縚祕書少監康子元國子博士侯行果於集賢書院撰儀注<lb/>
已丑日南至法駕詣山下御馬以登行升中之禮天子製紀<lb/>
太山銘親札勒于山頂之石以十四年九月景戌告成於是<lb/>
中書令張說撰封祀壇頌侍中源乾嚁撰社首壇頌禮部尚<lb/>
書蘇頲撰朝覲壇頌趙明誠金石録目載太山銘側有題名<lb/>
二列今已亡之而頲頌授梁昇卿書刊御製銘右明有俗吏<lb/>
<pb n="KR4f0025_SBCK_049-5a"/>
以忠孝廉節四大字鑱其上頌文毀去者半可憾也碑銘典<lb/>
雅或是燕許手筆而御書遒勁若怒猊渴驥羈束安閑不比<lb/>
孝經之多肉少骨若唐隸盡如此何慙漢碑碣乎山髙四千<lb/>
九百丈二尺行旅出于塗者車前馬首仰視略可覩歲在已<lb/>
酉五宿兹山之麓未克叩天關陟環道手摸其文詢之野老<lb/>
必架木縁緪而上然後椎拓可施又山髙多風兼慮日曝紙<lb/>
幅易裂若是其難也曩者先後裝界三本悉爲好事者所奪<lb/>
已丑夏同里沈秀才<hi>翼</hi>能分書獲此本于白下雖有闕文乃<lb/>
百年以前舊搨爰審定而書其本末于冊尾銘書隋作隨書<lb/>
繹繹作奕奕有曰自今而後儆乃在位將多于前功而毖彼<lb/>
後患豈意天寶之亂近在目前也乎是歳六月丁未舟發江<lb/>
都阻風瓜洲渡口書<lb/>
<pb n="KR4f0025_SBCK_049-5b"/>
　　　唐封北岳神碑跋<lb/>
唐天寶七載封北岳神爲安天王是時禄山近在肘腋安天<lb/>
王之名得毋爲之兆乎碑辭李荃撰其陰則康傑文書以八<lb/>
分者戴千齡也筆法淳古逺在韓擇木蔡有隣梁昇卿張庭<lb/>
珪史惟則諸家之上乃盛熙明攷書法獨遺之何與<lb/>
　　　唐崇仁寺陀羅尼石幢記跋<lb/>
西安府崇仁寺陀羅尼石幢唐天寶七載五月建張少悌書<lb/>
所題職名有駕出長上扶車長上按唐制兵部尚書選驍勇<lb/>
材藝可爲統領者拔其尤令宿衞目曰諸色長上有一日上<lb/>
兩日下者有五日上十日下者若長人長上取形軀六尺六<lb/>
寸以上者充之則每日隨仗下隸左右監門衞者也又有直<lb/>
長長上長孫温充尚儀直長李嗣福充監門直長李善充尚<lb/>
<pb n="KR4f0025_SBCK_049-6a"/>
輦直長上周先孝充左羽林軍長上見于新書宰相丗系表<lb/>
外河渠署有長上漁師此云駕出扶車殆皆宿衛士矣少悌<lb/>
筆法娟秀稼堂是本尤佳因摭六典新舊書識其末康熙四<lb/>
十有七年二月壬寅朱彝尊題時年八十<lb/>
　　　書唐蘇祕監小洞庭二碑後<lb/>
天寶十三載七月扶風蘇源明守東平時濟陽有河隄之役<lb/>
太守李倰虞夫役不均於是濮陽守崔季重魯郡守李藺濟<lb/>
南守田琦胥㑹于東平源明議廢濟陽以盧東阿歸東平平<lb/>
陰長清歸濟南陽榖歸濮陽旣而縣乃不割郡亦仍舊見源<lb/>
明所作詩序而劉昫地理志稱天寳十三載廢濟州將毋國<lb/>
史傳聞或失其實與迨明年禄山作逆則源明巳徵入爲國<lb/>
子司業此杜甫八哀詩有一麾出守還黃屋朔風卷之句也<lb/>
<pb n="KR4f0025_SBCK_049-6b"/>
當五太守讌集源明特字渦泊曰小洞庭亭曰洄源至太和<lb/>
中天平節度使令狐楚以二詩立石題云自源明迄楚爲時<lb/>
僅八十年洄源亭渦泊已迷其處矣聞是碑尚存惜儲藏金<lb/>
石文字者多不著于録也<lb/>
　　　唐憫忠寺寶塔頌跋<lb/>
右憫忠寺寶塔其文張不矜撰蘇靈芝書建自唐至德二載<lb/>
碑稱御史大夫史思明奉爲大唐光天大聖文武孝感皇帝<lb/>
敬无垢淨光寶塔頌宛平孫侍郎耳伯著春明夢餘録謂碑<lb/>
建于思明初歸附之時而崑山顧處士寧人撰金石文字記<lb/>
稱甞偕鄞人萬貞一觀是碑其文陷處類磨治再刻以爲思<lb/>
明復叛之後磨去及思明誅此地歸唐後人所重刻者今年<lb/>
冬遇貞一于諸城李渭清所遂同往觀焉碑首范陽郡三字<lb/>
<pb n="KR4f0025_SBCK_049-7a"/>
史思明三字次行大唐等十二字文中維唐紹統及彼命啓<lb/>
與禪虞又東宅四水西都八川曁唐祚字至德二載字其文<lb/>
深陷然書法實出一人始悟侍郎處士所云猶未爲定論也<lb/>
考思明之降在至德二載十二月至明年正月肅宗始加尊<lb/>
號二月乃赦天下改元碑旣建于二載十一月不應預書尊<lb/>
號又思明初附肅宗授以歸義王范陽節度使若碑建于降<lb/>
後宜大書王爵不當祗稱御史大夫則是碑之建蓋在思明<lb/>
未降唐之先范陽郡三字其初本二字禄山僣稱范陽爲東<lb/>
都必東都也大唐一行其初必禄山父子僞号文中唐字其<lb/>
初必燕字而至德二載其初必禄山父子僣号之年無疑載<lb/>
攷安慶緒襲位賜思明姓安名榮國迨旣降附復更舊名因<lb/>
命靈芝改書者爾碑文以左爲前寧人謂書丹于石之故疑<lb/>
<pb n="KR4f0025_SBCK_049-7b"/>
從禄山俗尚未可定也不矜與判官耿仁智同僚思明之将<lb/>
復叛也表請誅李光弼不矜實爲起草辭曰陛下不爲臣誅<lb/>
光弼臣當自引兵就太原誅之及將入函爲仁智削去思明<lb/>
知之遂執二人仁智死不矜度難獨免可知已當日思明降<lb/>
而復叛旣誅之後唐人見其碑踣之惟恐不力安有反勒其<lb/>
名于石者乎此又事之所必無也貞一聞予言作而曰有是<lb/>
哉于是人摹一本予爲攷其始末書于後<lb/>
　　　蘇靈芝易州鐵像頌跋<lb/>
蘇靈芝書予所見者幽州憫忠寺寶塔頌及是碑而已今其<lb/>
石漸泐飛動之致已失遂不堪與李北海對壘此宋人搨本<lb/>
精采具存董尚書稱其遒密宜矣冊舊藏曹氏古林康熙壬<lb/>
午春忽見于花南水北之亭正如久别故人相對古林金石<lb/>
<pb n="KR4f0025_SBCK_049-8a"/>
表儲藏秦漢已來至五代十國凡七百本近巳散失斯碑獨<lb/>
爲識者所得幸矣<lb/>
　　　唐御史臺精舍記并碑陰題名跋<lb/>
唐自貞觀中李乾祐爲御史大夫别置臺獄囚當訊就近拘<lb/>
繫之其漸也侍御史東西推監察御史糾視刑獄各禁其囚<lb/>
迨武后時來俊臣侯思正皆爲御史制獄之外臺獄圜扉恒<lb/>
滿崔隱甫緫臺務言于朝掘去於是旁列精舍以釋典懺之<lb/>
崔湜爲文梁昇卿書以八分開元十一年勒諸石碑陰列侍<lb/>
御史殿中侍御史監察御史并内供奉銜題名僅盧懷愼崔<lb/>
湜陸景初三人亦昇卿分書自懷愼以下正書百二十二人<lb/>
侍御史也自湜以下正書百八十四人殿中侍御史也自景<lb/>
初以下正書三百四十七人監察御史也碑額又有天寶元<lb/>
<pb n="KR4f0025_SBCK_049-8b"/>
載以後侍御史知雜侍御史監察御史共五十人而碑之左<lb/>
右椎拓不及焉中有薛偘偘者二名重文碑凡三見此唐一<lb/>
代所僅有也昇卿自監察御史歷殿中侍御史遷侍御史再<lb/>
遷太子右庶子<lb/>
　　　唐儲潭廟裴諝喜雨詩碑跋<lb/>
贑州儲潭廟唐碑二載陳思寶刻叢編子屬友人訪求謁廟<lb/>
下者輒云無有康熙壬申十有一月泊舟于潭獲諸儀門之<lb/>
右其陽裴諝詩其陰裴氏族子題名記事後十年吳江張吉<lb/>
士尚瑗出知興國縣事乃拓諝詩見貽惜其陰面壁工人不<lb/>
知響搨然胡氏統籤季氏全唐詩諝作皆無之叢編所載諸<lb/>
道石刻其中唐人詩尚多惜無好事若張君爲予博訪而摹<lb/>
拓之也諝字士明洛陽人尚書寛子仕至兵部侍郞舊史有<lb/>
<pb n="KR4f0025_SBCK_049-9a"/>
傳<lb/>
　　　五經文字跋<lb/>
唐大曆十年有司上言經典不正取舍莫凖乃詔儒官校定<lb/>
經本送尚書省并國子司業張參辨齊魯之音考古今之字<lb/>
詳定五經書于論堂東西廂之壁論堂者太學孔子廟西之<lb/>
夏屋也見舒元輿問國學記其初塗之以土而已太和間祭<lb/>
酒齊暭司業韋公肅易之以堅木擇國子通書法者繕寫而<lb/>
懸諸堂禮部郎劉禹錫爲作記當時塲屋至發題以試士文<lb/>
苑英華載有王履貞賦其略曰置六經于屋壁作羣儒之龜<lb/>
鏡又云一人作則京國儀型光我廊廟異彼丹靑其推詡若<lb/>
此是書自土塗而木版自木版而刊石字巳三易恐非參所<lb/>
書矣以予論之唐人多專攻詩賦留心經義者寡參獨奉詔<lb/>
<pb n="KR4f0025_SBCK_049-9b"/>
與孝廉生顔傳經取疑文互體鈎考而斷決之爲士子楷式<lb/>
爲功匪淺矣故禹錫記稱爲名儒作史者宜以之入儒林傳<lb/>
而舊史新書俱不及焉按孟浩然集有送張參明經舉覲省<lb/>
詩錢起集有送張參及第還家作而郎官石柱題名參曽入<lb/>
司封貟外郎之列蓋參在開元天寶間舉明經至大曆初佐<lb/>
司封郎尋授國子司業者也今其姓名僅一見于宰相丗系<lb/>
表一見于藝文志小學類他不詳焉闕事一也參謂讀書不<lb/>
如寫書度其書法必工故當時壁經羣儒奉爲龜鏡縱不得<lb/>
與儒林之列書家姓氏亦宜載之而書苑書譜書史均未之<lb/>
及闕事二也壁經雖無存然參所定五經文字與唐玄度九<lb/>
經字様同刻石附九經之後歐陽永叔最嗜金石文字其序<lb/>
集古録云上自周穆王下更秦漢隋唐五代外至四海九州<lb/>
<pb n="KR4f0025_SBCK_049-10a"/>
名山大澤窮厓絶谷荒林破冢神仙鬼物詭怪所傳莫不皆<lb/>
有乃獨唐所刻石經録中跋尾三百九十六篇此獨無有是<lb/>
唐刻石經永叔當日反失于摹搨未免類于昌黎韓子所云<lb/>
掎摭星宿遺羲娥矣闕事三也今諸書皆有雕本獨五經文<lb/>
字九經字様止有拓本無雕本闕事四也予思漢魏石經旣<lb/>
巳湮沒惟唐開成本尚存參書幸附刊于石顧學者束諸髙<lb/>
閣罕有游目者故具書之<lb/>
　　　平定州唐李諲妒神頌跋<lb/>
異哉妒神之有頌也神之号不在祀典見于史傳者唐髙宗<lb/>
將幸汾陽宮并州刺史李沖玄以道岀妒女祠俗云盛服過<lb/>
者必致風雷之災乃發萬人别開御道知頓使狄仁傑謂天<lb/>
子行風伯雨師清塵灑道何妒女之害邪遽令罷役然則妒<lb/>
<pb n="KR4f0025_SBCK_049-10b"/>
女有祠其來久矣相傳神介之推妹也頌之者誰游擊將軍<lb/>
上柱國李諲也碑于何所今平定州娘子關也州東有井陘<lb/>
東北有盤石葦澤而斯關以娘子稱殆因神而名之也立碑<lb/>
之歲大曆十三年也神之行事不見于春秋内外傳其妒也<lb/>
孰傳道之自唐以來祈焉而祝史陳廟焉而膢臘祭此謂有<lb/>
其舉之莫或廢也且夫妒惡德也宜爲衆所共惡而神乃以<lb/>
是致頌此不虞之譽也井陘西南太原東北妒神之水澹焉<lb/>
黛色興雲致雨侔造化力頌之辭也吾思古人嗜金石文字<lb/>
者多矣考斯碑未著于録椎而拓之裝界而藏之古林曹侍<lb/>
郎溶也以八分書其後者布衣秀水朱彝尊也歳在強圉協<lb/>
洽秋八月朔<lb/>
　　　跋唐衢州刺史嗣江王禕石橋寺詩<lb/>
<pb n="KR4f0025_SBCK_049-11a"/>
石橋寺在衢州府西安縣南三十里道書第八靑霞洞天也<lb/>
康熙壬申冬知縣事鹿君祐邀予往游從寺登山尋仙人對<lb/>
弈所前後洞豁有碑峙其右則唐嗣江王褘所題五言詩以<lb/>
貞元三年正月上石末書朝散大夫使持節衢州諸軍事守<lb/>
衢州刺史賜𬗋金魚袋韋光輔建文稱刺史韋公于石橋寺<lb/>
橋下以外祖信安郡王詩刻石按新唐書表太宗第三子呉<lb/>
王恪恪第三子琨琨子禕舊唐書傳禕少繼江王嚻後封爲<lb/>
嗣江王改封信安郡王景雲開元中兩爲衢州刺史詩題嗣<lb/>
江王當是景雲間初爲刺史作也成都楊用修不知薄烟羃<lb/>
逺郊遥峰沒歸翼二語係王詩疑爲仙人遺句誤矣<lb/>
　　　唐郎官石柱題名跋<lb/>
唐尚書省郎官石柱題名吳郡張長史旭撰記京兆許左丞<lb/>
<pb n="KR4f0025_SBCK_049-11b"/>
孟容撰後序記出旭正書後序劉補闕寛夫隸書也二篇别<lb/>
勒于碑而題名鋟于柱自貞元後則令史續書故工拙大小<lb/>
不齊焉唐制尚書省都堂居中東有吏部戸部禮部三行行<lb/>
四司左司統之西有兵部刑部工部三行行四司右司統之<lb/>
各掌十二司事舉正稽違省署符目定其程限吏分設司封<lb/>
司勲考功戸分設度支金部倉部禮分設祠部膳部主客兵<lb/>
分設職方駕部庫部刑分設都官比部司門工分設屯田虞<lb/>
部水部諸司均有壁記詳其改充遷轉之歲月而石柱第注<lb/>
姓名而已康熙戊子予始購得郎官題名三紙字巳漫漶眼<lb/>
昏莫辨㑹桐城方生來自京師訪予梅㑹里坐曝書亭鎭以<lb/>
界尺審視之姓名可識察者三千一百餘人别録諸格紙而<lb/>
同里曹生復以所搨本贈予因言柱在西安府儒學孔子廟<lb/>
<pb n="KR4f0025_SBCK_049-12a"/>
庭之右上有古柏覆之竊思六部旣分左右則當時立石必<lb/>
東西各一今右司曁兵刑工三部所屬郎官題名無一人者<lb/>
是左存而右巳失也若禮部四司闕郞中考功膳部闕員外<lb/>
郎殆由椎拓者遺失爾方生名丗舉字扶南曹生名曰瑚字<lb/>
仲經俱受業予之門<lb/>
　　　跋唐岱岳觀四詩<lb/>
右唐張嘉貞任要韋洪公孫杲四詩俱刻于岱岳觀碑側而<lb/>
編岱史者不録任韋公孫三人新舊唐書無攷任又題名云<lb/>
貞元十四年正月十一日立春祭岳遂登太平頂宿其年十<lb/>
二月廿一日立春再來致祭茶宴于兹蓋唐時祭畢猶不用<lb/>
酒故宴以茶也<lb/>
　　　唐濮陽卞氏墓誌銘跋<lb/>
<pb n="KR4f0025_SBCK_049-12b"/>
康熙二十年秋禁垣西偏中官劉進成宅掘地誤發古墓中<lb/>
有瓦罏一瓦罌一墓石二方廣各一尺二寸一刻卞氏墓誌<lb/>
四字環列十二辰相皆獸首人身一刻誌銘而書誌作鋕又<lb/>
無撰文人姓名第云歸于我彭城劉公而已文稱貞元十五<lb/>
年歲次已卯七月朔夫人寢疾卒于幽州薊縣以其年權窆<lb/>
于幽州幽都東北五里禮賢鄉之平原按憫忠寺有唐人舍<lb/>
利記二一云寺在城東門一云大燕城内地東南隅有憫忠<lb/>
寺門臨康衢則唐之幽州在今都城之西南合之是碑益信<lb/>
　　　唐游石橋記跋<lb/>
游石橋記元和元年三月衢州刺史陸庶文庶呉人宰相元<lb/>
方之曽孫象先之從孫希聲之從祖也先丗曰玩仕至司空<lb/>
侍中贈太尉其子姓号太尉支元方象先希聲三丗相唐新<lb/>
<pb n="KR4f0025_SBCK_049-13a"/>
書丗系表庶歷官福建觀察使當日以貴公孫領郡碑後列<lb/>
親賔接武男子從行是亦好事者親賔二人子壻試大理評<lb/>
事元益前絳州太平縣尉崔纉男子五人右内率府録事參<lb/>
軍綜前弘文舘明經繪左監門衛率府兵曹參軍紹前崇陵<lb/>
挽郎縝按丗系表書縱鄮令綜河南府戸曹參軍繪信州刺<lb/>
史紹潁州刺史惟縝無之崇陵者德宗陵也縝以大臣子弟<lb/>
充挽郎唐制然矣<lb/>
　　　跋石橋寺六唐人詩<lb/>
右劉迥李幼卿李深謝劇羊滔薛戎詩各四首刊成二碑留<lb/>
石橋寺嘉靖中尚存都御史江山趙鏜修府志具録之中間<lb/>
闕文僅六字耳迥字陽卿知幾子大曆𥘉吉州刺史終諫議<lb/>
大夫給事中有集五卷載新唐書藝文志幼卿字長夫隴西<lb/>
<pb n="KR4f0025_SBCK_049-13b"/>
人大曆中以右庶子領滁州州有庶子泉因幼卿得名深字<lb/>
士達兵部郎中衢州刺史滔㤗山人大曆中宏詞及第戎字<lb/>
元大元和七年以刑部郎遷河南令歷衢湖常三州刺史終<lb/>
浙東觀察使劇未詳二碑不知何年失去其後官三衢者改<lb/>
修府志乃盡刪唐人之詩深可恨也宋陳耆卿撰赤城志明<lb/>
謝方石續之各爲一集合之以行後之君子改修地志者當<lb/>
取以爲法<lb/>
　　　唐濟瀆廟北海壇置祭器銘跋<lb/>
山川望秩濟瀆神清源公建廟于濟源縣西北而築北海壇<lb/>
于廟後号廣澤王掌之祠官歲立冬日奉祀其來久矣舊俗<lb/>
廟不設祭器先期令請于上官購諸洛下酬以稅緡所用沉<lb/>
幣之舫則以車逺運沁河渡口貞元十三年濟源令張洗字<lb/>
<pb n="KR4f0025_SBCK_049-14a"/>
濯纓覩廟中楸槐數本爲大風所拔用其材製祭器凡百二<lb/>
十有二餘以造雙舫云按爾雅祭川曰浮沉郭景純注以爲<lb/>
投祭水中或浮或沉語焉未之詳也碑文謂沉幣雙舫蓋舫<lb/>
以浮之幣以沉之比于郭氏之注義較明晰今山祗川后祠<lb/>
宇恒有車船置殿左右殆本古祭川遺製爾洗于事神有禮<lb/>
度治人必有方惜乎斯銘不載圗經而洗之政事亦無表見<lb/>
碑今藏吳江潘氏稼堂其善藏諸<lb/>
　　　書唐賈竦華岳廟詩石刻後<lb/>
元和元年十月著作郎河南賈竦謁華岳廟賦五言詩題名<lb/>
太和六年四月其姪男宣義郎行華州叅軍事琡修之修之<lb/>
者殆鋟之也詩題北周天和二年趙文淵書万紐于瑾所撰<lb/>
華岳頌之左方頌之陰則開元八年劉升書咸廙所撰精享<lb/>
<pb n="KR4f0025_SBCK_049-14b"/>
昭應碑也其右勒顔真卿乾元元年題名工每椎拓三面而<lb/>
遺竦詩以是流傳者寡然其詩特醇雅顧圗經未之采焉爰<lb/>
裝界書其後<lb/>
　　　白樂天草書春游詩拓本跋<lb/>
右白傅草書一十九行錢穆父在越勒石寘蓬萊閣下今長<lb/>
慶集不載㦯以是詩𥙷入元微之集中誤也散字廣韻未收<lb/>
而毛晃増注禮部韻略有之引白詩爲證且注云重増然則<lb/>
今之廣韻亦非唐韻之舊矣從雕本譌終愛雕本譌怯皆所<lb/>
當勘正者<lb/>
曝書亭集卷第四十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0025_SBCK_065-1a"/>
曝書亭集卷第六十五<lb/>
　　　　　　　　　　　秀水　朱彞尊　錫鬯<lb/>
　記<hi>一</hi>
　　　文水縣卜子祠堂記<lb/>
孔氏之徒身通六藝者七十子子貢以夫子之言性與天道<lb/>
不可得聞而曽子以魯得之至論文學必曰子游子夏孔子<lb/>
旣沒曽子之學羣弟子或未之篤信獨以有若爲似聖人而<lb/>
子夏居西河西河之人亦疑之于孔子若二子者將不得爲<lb/>
具體者與徐防之言曰詩書禮樂定自孔子發明章句始于<lb/>
子夏蓋自六經刪述之後詩易俱傳自子夏夫子又稱其可<lb/>
與言詩儀禮則有喪服傳一篇又嘗與魏文侯言樂鄭康成<lb/>
謂論語爲仲弓子夏所撰特春秋之作不賛一辭夫子則曰<lb/>
<pb n="KR4f0025_SBCK_065-1b"/>
春秋屬商其後公羊穀梁二子皆子夏之門人蓋文章可得<lb/>
聞者子夏無不傳之文章傳性與天道亦傳也是則子夏之<lb/>
功大矣而戴氏禮載曽子之言以疑于夫子罪子夏夫曰有<lb/>
子之言似夫子曽子聞之子游未之怪也其不從羣弟子彊<lb/>
者特以事之不可耳後丗拘儒疑其說于廟庭之祀黜有若<lb/>
而進子張又或謂西河不當專祀子夏由其過信曽子之言<lb/>
而未之繹也抑何其刺謬與文水固當日西河之境也隱泉<lb/>
山之麓舊有子夏祠歲在丙午秋八月予獲拜祠下縱觀昔<lb/>
人碑記往往僅志土木廢興及歷代封秩而已至其發明章<lb/>
句傳孔氏之學爲西河文敎所自始顧不及焉私心竊以爲<lb/>
憾夫山水亭臺之勝卉木之華其有歷久不廢者游人過之<lb/>
尚或覽物而賦詩或題名鑱石其處況夫瞻先賢之祠宇卒<lb/>
<pb n="KR4f0025_SBCK_065-2a"/>
無一言暢其旨其何以祛丗儒之惑則後死者之過也爰綴<lb/>
舊聞爲記亦以見戴記所載殆非曽子之言而六經之傳子<lb/>
夏之功尤多報祀之義蓋非獨西河之人宜然矣<lb/>
　　　大同府威逺衞重修學記<lb/>
庠序學校之設非王政之本與三代盛時其地自黨遂達國<lb/>
都莫不有學其人自天子之元子以及士庶人子莫不入于<lb/>
學其典禮政令則自釋奠釋菜習郷習射執醬執酳以至獻<lb/>
馘獻囚莫不備舉于學又擇君子之儒仁義忠信樂善不倦<lb/>
者以爲之師士之入乎學者俎豆筐篚象勺干籥有其器鞉<lb/>
鼓控揭笙鏞琴瑟有其音屈伸俯仰盤躃綴兆有其度藏修<lb/>
息游有其所而師氏以三德三行敎國子司徒以六德六行<lb/>
六藝賔興之上無私師下無私學此三代之學所以盛美而<lb/>
<pb n="KR4f0025_SBCK_065-2b"/>
大備也後丗學日以弛典禮政令聽州郡吏專制之于上不<lb/>
必盡舉于學其僅存不廢者春秋上丁廟祀孔子釋奠釋菜<lb/>
而已爲之師者未必盡擇君子之儒徒塊然自處學宮使之<lb/>
不由其誠敎之不盡其才士亦隱其學而疾其師視學校爲<lb/>
不急之務由是學宮坐以傾圮至有終歲不游于學者嗚呼<lb/>
學校王政之本至視爲不急之務而聽其傾圮此君子之儒<lb/>
爲人師者所甚憂也威逺衞當大同關塞之衝士之習于文<lb/>
事者蓋寡自邊隅晏安士始以絃誦相勵而敎諭王君復能<lb/>
以仁義忠信之說善諭之衞故有學歲久將圮王君率諸生<lb/>
某等新之諸生咸樂趨事堂廡寢筵欂櫨榱桷㦸門壁池莫<lb/>
不具飾不侈不陋工旣竣向予請記嗚呼三代之學其得存<lb/>
于今者僅矣自夫師之不嚴而道不尊士于是失端本之學<lb/>
<pb n="KR4f0025_SBCK_065-3a"/>
不知順行以事師長則無良師爲之也若王君者樂善不倦<lb/>
可謂知本之君子矣昔魯侯旣作泮宮詩人頌之有曰無小<lb/>
無大從公于邁又曰濟濟多士克廣德心至學校之廢鄭人<lb/>
刺之則曰縱我不往子寧不來諸生能廣王君之心日相與<lb/>
藏修息游於是講其德行習其文藝孰謂三代之學不可幾<lb/>
于今日也哉<lb/>
　　　衢州府西安縣重建學記<lb/>
古者立學自辟雍頖宮下至術序黨庠家塾所稱先聖先師<lb/>
初無一定之位故釋奠有合而無尸自漢廟祀孔子闕里迨<lb/>
唐武德後建廟于國子監又定稱周公曰先聖孔子曰先師<lb/>
開元以降郡邑通有孔子廟祀然廟與學亦未均合爲一也<lb/>
其後學必立廟由太學及府州縣率有定制太學之堂或曰<lb/>
<pb n="KR4f0025_SBCK_065-3b"/>
彞倫或曰明德餘皆以明倫爲扁旁立社學射圃曁啓聖之<lb/>
祠後峙尊經之閣廟則三門六㦸殿設栗主更先聖曰至聖<lb/>
而仍先師之名專祀孔子配以四子十哲而祀七十子先儒<lb/>
于兩廡薄海内外莫有異焉者蓋天下不可一日無敎學不<lb/>
可一日廢于天下舍末師而專主孔子庶幾道德岀于一古<lb/>
今之立學雖殊而所以敎則同也西安縣學舊在禮賢門外<lb/>
嘉慶郷製錦坊元末燬于兵明洪武初一徙于城北廢斗室<lb/>
法院爲之正德間再徙于宋貢院遺址嘉靖中復徙于大中<lb/>
祥符寺繼是規制差備自耿精忠逆命　王師致討屯兵百<lb/>
萬于府郭久而縣學牆屋薪木皆毁惟文廟僅存梁棟亦圮<lb/>
縣旣困于兵其土田旋爲洪水所決逋賦累萬長吏迫于催<lb/>
科視學舍爲不急之務歲久不治會進士潁州鹿侯<hi>祐</hi>來知<lb/>
<pb n="KR4f0025_SBCK_065-4a"/>
縣事下車謁孔子廟顧瞻太息而曰學校如此其何以造士<lb/>
且敎何以興而政何以舉是守土者之責也侯乃預爲規畫<lb/>
俾山農之産竹木陶旊之治瓦甓段冶之攻釘鉸者咸得輸<lb/>
井稅儲之以待興築而以月俸補其額政尚簡易不事鞭朴<lb/>
逾年而逋賦悉完於是鳩工庀材侯首捐錢若干緡縣之大<lb/>
夫士學官曁其弟子咸率私錢爲助首葺廟字次營兩廡各<lb/>
九楹次建明倫堂次設先賢先儒木主然後繚垣牆塗丹粉<lb/>
濬泮池之水種樹廟庭及堂之前後凡百本經始于辛未之<lb/>
秋今年春二月堂成侯興器用幣釋奠于廟牲酒豆籩秩秩<lb/>
有儀觀者交恱具頌侯之功伐石以進侯曰未也堂雖成祠<lb/>
與閣未備且曩時賜書末有存者經以載道而學舍無之其<lb/>
可哉乃購羣經疏義凡百餘家將納之廟鼓篋以示學者噫<lb/>
<pb n="KR4f0025_SBCK_065-4b"/>
侯之用心勤矣夫三衢固仕國也昔之言經術者若鄭灼之<lb/>
三禮劉牧徐庸柴翼之易徐晉卿王宏之春秋是皆西安産<lb/>
也西安之俗其君子敏於事士之志于學者不少特爲兵與<lb/>
歲所苦居無黌舍市無書肆其何所資以講習爲得侯所購<lb/>
之書貯于學有不相觀而善相說以解辨其同異而博喻之<lb/>
者乎吾知敎之所由興必自西安始予視侯忝一日之長與<lb/>
侯别三年入其境賈安于㕓農歌于野游乎學校則昔之廢<lb/>
者具舉蓋中心怡懌有不能自已于言者而縣學敎諭海鹽<lb/>
錢君<hi>瑞徵</hi>樂襄其役與予同鄉里述侯立學之功集事之敏<lb/>
皆過人計慮之表爰摭其本末而書之于石<lb/>
　　　重修嚴州府桐廬縣儒學記<lb/>
師儒之官道德之歸政治之本也漢郡置文學掾唐校立經<lb/>
<pb n="KR4f0025_SBCK_065-5a"/>
師庠立孝經師宋元書院各設有山長所以敎士者專矣<lb/>
皇朝因明之制縣立儒學敎諭訓導各一人掌士子之版銓<lb/>
法凡貢于禮部屢試不第及學生食餼廩者旣老而後用之<lb/>
雖不失占選擇耆儒之意然往往精銳已挫頽惰衰慵講舍<lb/>
之不修生徒之日散師嚴道尊之謂何<lb/>
聖天子立賢無方妙年英俊之士亦得銓授由是桐郷汪君<lb/>
敎諭桐廬旣至謁先師覩祠宇圮敗陳丹暗粉久已不治於<lb/>
焉岀私錢命工匠<graphic n="KR0925" url="https://raw.githubusercontent.com/kanripo/KR-Gaiji/master/images/KR0925.png" mimeType="image/png"/>椳楔柣栭桷杗廇有筄有簃或榩或堊<lb/>
鳩工于某年月日吿竣于某年月日計費白金十鎰爾而堂<lb/>
齋門廡百廢具舉春秋上丁釋奠廟下莘莘俎豆小大駿奔<lb/>
暇課諸生于碧梧書屋而又汲有井渡有船蹊有桃李縣之<lb/>
士子樂群親師慶行禮之有其地焉君乃貽書與予請爲文<lb/>
<pb n="KR4f0025_SBCK_065-5b"/>
紀之石予嘗往來四方見府州縣衞學傾者十之六七上官<lb/>
諉之有司有司以催科聽訟之繁每視爲不急之務至于肄<lb/>
敎者禄旣薄而權輕朝日之盤恒苦不飽安有餘力葺治牆<lb/>
屋其能免于風雨鳥鼠之侵蝕乎君能不私其財不費乎帑<lb/>
不病夫民力以興廢自任可謂能也已矣桐廬之學舊在西<lb/>
塢一徙于戴家橋北再徙于縣治東北之小山宣和中燬于<lb/>
寇紹興以降知縣事趙公侃趙汝憚趙汝驤胡太古先後修<lb/>
建元末復燬于兵洪武再建則知縣事毛道主之正統初重<lb/>
葺則知縣事汪榮主之成化以後安慶李琛東莞盧勗黄岡<lb/>
曹珪雲南楊漢四會何經南海吳宗湯淸江李紹賢來知縣<lb/>
事咸克修廟學此有司之職也以校官獨任之則自君始<lb/>
　　　揚州府儀眞縣重修儒學記<lb/>
<pb n="KR4f0025_SBCK_065-6a"/>
古之造士立學士之志于道者必于郷校事其師記曰禮聞<lb/>
來學不聞往敎當其盛時無小無大從公于邁及其廢則曰<lb/>
縱我不往子寧不來而又繼之曰一日不見如三月兮是故<lb/>
博習者必親其師論學者必取友學者有失敎者知之長其<lb/>
善而救其失藏焉修焉息焉游焉安于所居之地夫然後師<lb/>
嚴道尊民知敬學也已學之制匪一虞庠上下夏序東西殷<lb/>
膠左石周保傅所紀爲學有五漢立三雍晉興兩學至于唐<lb/>
分學爲七三品以上子孫國子學敎之五品以上子孫太學<lb/>
敎之曰廣文以領國子生之業進士者曰四門以授七品之<lb/>
子及庶人之俊異子弟律學以講律令格式書學以考篆籀<lb/>
分隸眞草章行算學以明億兆京垓秭壤溝澗正載斯成德<lb/>
達材各有其選敎之亦多術矣自宋而後雖于州郡縣學之<lb/>
<pb n="KR4f0025_SBCK_065-6b"/>
外兼設山長然書數之學輟勿講科目之繁旣省士子分治<lb/>
五經專習四子家各有師不必問業于郷校而儀眞縣治當<lb/>
江介之衝舊爲江淮發運之所邦人多居鹽筴之利其子弟<lb/>
注籍于學束修之禮通名于校官歲一再至而已㦸門之攲<lb/>
傾泮水之淟濁文廟之瀸漏講堂横舍之榛蕪守土司敎者<lb/>
第有坐愁行歎已焉通政司使巡視兩淮鹽課監察御史曹<lb/>
公恤商以仁待士以禮毎因秤掣至縣布寛大之條舳艫銜<lb/>
接枻鼓㮄歌於是公年五十矣商綱亭戸咸思進酒于公醵<lb/>
白金二十鎰稱壽公却之再三適公乗<graphic n="KR0955" url="https://raw.githubusercontent.com/kanripo/KR-Gaiji/master/images/KR0955.png" mimeType="image/png"/>過市遮馬拒輪以<lb/>
請公乃召汪訓導<hi>穀詒</hi>語之曰縣學之不修久矣吾無私財<lb/>
可以訓工也曷若以衆所率之錢新多士肄業之地庶幾邑<lb/>
子享人爵之報乎於焉衆皆恱頌公之無私而克廣德心也<lb/>
<pb n="KR4f0025_SBCK_065-7a"/>
歲之　月誕治泮宮工匠陶旊各程其材自西徂東百廢具<lb/>
舉由是諸生問業有所來親其師人知敬學爾乃伐石以志<lb/>
重修之歲月曹公名寅字子淸一字茘軒滿洲人爲文者誰<lb/>
南書房舊史秀水朱彜尊也<lb/>
　　　杭州洞霄宮提舉題名記<lb/>
宮觀之設其初本崇奉道士之敎玉淸昭應宮使趙安仁王<lb/>
旦丁謂領之景靈宮使寇準馮拯領之會靈觀使王欽若李<lb/>
迪領之眞宗嘗以命王曽曽辭不居仍以譲欽若得毋恥以<lb/>
宰臣主道院事與仁宗手詔有云老臣朕之所眷禮也故于<lb/>
引年辭疾者從其請増其秩給其奉加恩及其子孫遇大禮<lb/>
許綴舊班失儀勿劾宋之敬大臣體羣臣可謂至矣舊制在<lb/>
京曰内祠以前宰執留京師及見任使相充使次充提舉下<lb/>
<pb n="KR4f0025_SBCK_065-7b"/>
此提點主管判官都監各有分職元豐再定官制縁祖宗所<lb/>
設不廢居是位者食有奉衣有綾絹羅緜傔有餐錢相循爲<lb/>
佚老優賢之典焉杭州洞霄宮自熙寧初設有提舉髙宗南<lb/>
渡特改内祠崇其體貌以提舉受祠禄歲有其人稽之國史<lb/>
合之野紀其先後倫序爵里姓名猶可得而考也康熙癸酉<lb/>
九月予尋大滌洞天閱鄧牧心所撰志建炎以後主是祠者<lb/>
前言往行均未之載并爵里姓名亡之堂中止設昭武李公<lb/>
新安朱子二主因語道紀司遺獻不宜湮沒許爲補録書之<lb/>
壁歲華荏䒣一十四年乃始具録寄之自建炎迄咸淳凡一<lb/>
百一十五人嗚呼漢之丞相遇日蝕星變輒行策免或以微<lb/>
罪下獄致自殺其得安車駟馬賜金歸里者幾人哉南宋諸<lb/>
公獲退保祠禄不可謂非厚幸然迹其避賢者路未必皆安<lb/>
<pb n="KR4f0025_SBCK_065-8a"/>
于義命有再出而僨師辱國者百丗而下公非公是之心人<lb/>
皆有之安能箝天下之口而淆亂其功罪易之傳曰窮大者<lb/>
必失其居升而不已必困君子所貴乎知進退存亡而不失<lb/>
其正也若夫趙㠓胡交修李正民以徽猷閣待制季陵以右<lb/>
文殿修撰衞膚敏沈晦以集英殿修撰法原以顯謨閣待制<lb/>
紀傳槪書曰提舉竊疑所充乃提點主管之職與提舉蓋有<lb/>
别矣至于文公當日第主管崇道沖祐雲臺崇福太乙諸祠<lb/>
提舉鴻慶一宮未嘗主此地事從其實故不書康熙四十六<lb/>
年秋七月前翰林院檢討充日講官知　起居注入直<lb/>
南書房纂修明史一統志秀水朱彞尊記<lb/>
　　龍圖閣直學士將樂楊時中立<lb/>
　觀文殿學士開封耿南仲晞道<hi>建炎元年</hi>
<pb n="KR4f0025_SBCK_065-8b"/>
　　述古殿直學士上蔡謝克家任伯<lb/>
　　資政殿學士開封呂好問舜徒<lb/>
　　觀文殿大學士邵武李綱伯紀<lb/>
　　資政殿學士襄邑許翰崧老<lb/>
　　資政殿學士宋城路允迪公弼<hi>二年</hi>
　　延康殿學士◍◍董耘◍□<lb/>
　　資政殿學士瑞安許景衡少伊<lb/>
　　徽猷閣學士縉雲詹乂持國<hi>三年</hi>
　　資政殿學士任城李邴漢老<lb/>
　　資政殿學士曲阜顔岐夷仲<lb/>
　　資政殿學士眞州吳敏元中<hi>紹興元年</hi>
　　觀文殿大學士鄧城范宗尹覺民<lb/>
<pb n="KR4f0025_SBCK_065-9a"/>
　　資政殿學士滁州張守子固<lb/>
　　觀文殿學士祁門汪伯彦廷俊<lb/>
　　端明殿學士河南冨直柔季申<lb/>
　　資政殿學士吳興葉夢得少藴<hi>二年</hi>
　　顯謨閣學士丹陽翟汝文公㢲<lb/>
　　端明殿大學士齊州呂頤浩元直<hi>三年</hi>
　　端明殿學士安陽韓肖胄似夫<lb/>
　　資政殿大學士緜竹張浚德逺<hi>四年</hi>
　　資政殿學士分寧徐俯師川<lb/>
　　觀文殿大學士姑蘇朱勝非藏一<hi>五年</hi>
　　端明殿學士解梁趙鼎元鎭<lb/>
　　端明殿學士海州胡松年茂老<lb/>
<pb n="KR4f0025_SBCK_065-9b"/>
　　資政殿學士德淸沈與求必先<hi>六年</hi>
　　端明殿學士雲州折彦質仲古<lb/>
　　資政殿學士儀眞劉大中立道<hi>七年</hi>
　　資政殿學士上虞李光泰發<hi>九年</hi>
　　資政殿學士毘陵孫近叔詣<hi>十一年</hi>
　　端明殿學士餘杭何鑄伯壽<hi>十二年</hi>
　　資政殿學士濟南王次翁慶曽<hi>十三年</hi>
　　端明殿學士浮梁程克俊元籲<lb/>
　　資政殿學士上饒余堯弼致勛<hi>二十一年</hi>
　　端明殿學士寧國章复季常<hi>二十二年</hi>
　　端明殿學士◍◍宋樸◍◍<hi>二十三年</hi>
　　端明殿學士鄞史才德夫<hi>二十四年</hi>
<pb n="KR4f0025_SBCK_065-10a"/>
　　資政殿學士金壇湯鵬舉致逺<hi>二十七年</hi>
　　觀文殿大學士吳興沈該守約<hi>二十九年</hi>
　　資政殿大學士建康王綸德言<hi>三十年</hi>
　　資政殿大學士浮梁汪澈明逺<hi>隆興元年乾道元年再任</hi>
　　資政殿學士萊州辛次膺起季<lb/>
　　資政殿學士夀昌葉義問審言<lb/>
　　資政殿學士宜興周葵立義<hi>二年</hi>
　　觀文殿學士宜興蔣芾子禮<hi>七年</hi>
　　資政殿學士仙游葉顒子昂<hi>乾道二年</hi>
　　觀文殿學士興化陳俊卿應求<hi>四年</hi>
　　觀文殿學士壽春魏杞南夫<hi>八年</hi>
　　觀文殿學士婺源王炎晦叔<hi>九年</hi>
<pb n="KR4f0025_SBCK_065-10b"/>
　　資政殿學士鄱陽洪遵景嚴<lb/>
　　觀文殿大學士四明史浩直翁<hi>淳熙元年</hi>
　　資政殿學士鄱陽洪适景伯<lb/>
　　端明殿學士金華葉衡夢錫<lb/>
　　觀文殿大學士温陵曽懷欽道<lb/>
　　資政殿大學士温陵梁克家叔子<hi>六年</hi>
　　資政殿學士德淸李彦穎秀叔<hi>九年</hi>
　　資政殿學士吳郡范成大致能<hi>十年</hi>
　　觀文殿大學士金華王淮季海<hi>十五年</hi>
　　資政殿大學士華亭錢良臣師魏<lb/>
　　資政殿學士臨江蕭燧照鄰<hi>十六年</hi>
　　資政殿大學士候官黄洽德潤<hi>紹熙元年</hi>
<pb n="KR4f0025_SBCK_065-11a"/>
　　端明殿大學士永春留正仲志<hi>五年</hi>
　　觀文殿大學士吳興葛邲楚輔<lb/>
　　端明殿學士邵武任希夷伯起<lb/>
　　資政殿大學士上饒施師點聖與<lb/>
　　觀文殿學士廬江王藺謙仲<lb/>
　　觀文殿大學士餘干趙汝愚子直<hi>慶元元年</hi>
　　觀文殿大學士龍游余端禮處恭<hi>二年</hi>
　　觀文殿學士臨海陳騤叔進<lb/>
　　端明殿學士泉州傅伯壽景仁<hi>嘉泰三年</hi>
　　端明殿學士江陰丘崈宗卿<hi>開禧三年</hi>
　　端明殿學士崑山衞涇淸叔<lb/>
　　觀文殿大學士臨海錢象祖伯同<hi>嘉定元年</hi>
<pb n="KR4f0025_SBCK_065-11b"/>
　　資政殿學士嘉興婁機彦發<hi>二年</hi>
　　端明殿學士南豐曽從龍君錫<lb/>
　　資政殿大學士天水趙善湘淸臣<hi>紹定五年</hi>
　　資政殿學士東陽葛洪容父<hi>端平二年</hi>
　　觀文殿大學士鄞鄭淸之德源<lb/>
　　資政殿大學士慶元宣繒宗禹<hi>三年</hi>
　　資政殿學士邛州魏了翁華父<lb/>
　　端明殿大學士邵武鄒應龍景初<hi>嘉熙元年</hi>
　　觀文殿大學士増城崔與之正子<hi>三年</hi>
　　資政殿學士浦城徐榮叟茂翁<hi>淳祐二年</hi>
　　端明殿學士永嘉林略孔英<hi>三年</hi>
　　資政殿學士餘干劉伯正直卿<hi>四年</hi>
<pb n="KR4f0025_SBCK_065-12a"/>
　　資政殿學士黄巖杜範成已<lb/>
　　觀文殿大學士蘭溪范鍾仲和<hi>六年</hi>
　　觀文殿學士候官陳韡子華<hi>九年</hi>
　　資政殿學士慶元應㒡之道<hi>十年</hi>
　　資政殿大學士嘉興李曽伯長孺<hi>十二年</hi>
　　資政殿學士隆州李性傳成之<lb/>
　　端明殿學士金華王埜子文<hi>寶祐三年</hi>
　　資政殿大學士浦城徐淸叟直翁<lb/>
　　觀文殿大學士威州謝方叔德方<lb/>
　　觀文殿大學士濠州董槐庭植<hi>四年</hi>
　　端明殿學士建寧蔡抗仲節<lb/>
　　端明殿學士龍游馬天驥德夫<hi>五年</hi>
<pb n="KR4f0025_SBCK_065-12b"/>
　　觀文殿學士新安程元鳳申甫<hi>六年</hi>
　　資政殿學士閩林存以道<hi>開慶元年</hi>
　　端明殿學士蒲江髙定子瞻叔<lb/>
　　資政殿學士寧國饒虎臣伯武<hi>景定元年</hi>
　　端明殿學士金華厲文翁◍◍<lb/>
　　觀文殿大學士溧水吳潜毅夫<lb/>
　　資政殿學士嘉興沈炎若晦<hi>二年</hi>
　　端明殿學士閩許應龍恭甫<lb/>
　　端明殿學士都昌江萬里子逺<hi>咸淳十年再任</hi>
　　資政殿大學士醴陵皮龍榮起霖<hi>三年</hi>
　　觀文殿學士金華馬光祖莊父<hi>咸淳五年再任</hi>
　　資政殿學士睂州楊棟元極<lb/>
<pb n="KR4f0025_SBCK_065-13a"/>
　　觀文殿大學士天水趙與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>德淵<lb/>
　　資政殿學士潼川姚希得逢原<hi>咸淳二年</hi>
　　觀文殿大學士敘州程公許季與<lb/>
　　資政殿大學士溧水吳淵道父<lb/>
　　觀文殿大學士樂平馬廷鸞翔仲<hi>八年</hi>
　　　　余旣作記具書南渡後提舉姓氏爵里百一十四<lb/>
　　　　人猶未鋟諸壁也歲在戊子冬覽李彌遜竹谿集<lb/>
　　　　有翟汝文落致仕提舉臨安府洞霄宫制彌遜行<lb/>
　　　　詞中云其還神武之衣冠勉奉洞霄之香火宋史<lb/>
　　　　雖不書不可沒其名矣汝文執政僅三月以伉直<lb/>
　　　　忤秦檜殿廷相爭至斥檜乃金人之姦細趙甡中<lb/>
　　　　興遺史載之宰相例以殿閣學士予祠題曰顯謨<lb/>
<pb n="KR4f0025_SBCK_065-13b"/>
　　　　閣學士史沒其文取汝文靖康原職書之也彛尊<lb/>
　　　　又識<lb/>
曝書亭集卷第六十五<lb/>
<pb n="KR4f0025_SBCK_065-14a"/>
</p>
<p>
</p>
  </div>
</body>
</text>
</TEI>
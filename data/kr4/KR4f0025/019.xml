<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0025_SBCK_019-1a"/>
曝書亭集卷第十九<lb/>
　　　　　　　　　　　　秀水　朱彞尊　錫鬯<lb/>
　古今詩<hi>十八</hi>
　　屠維單閼<lb/>
　　　羅浮蝴蝶歌<lb/>
爾雅釋蟲名蝴蝶置不録之蟲豈無知小大各有族小者撻<lb/>
末産江東大者乃在朱明曜眞之天巖洞中當其物化初天<lb/>
與形不同蠻雲華首紫海日榑桑紅游禽五色詎敢啄滿身<lb/>
香霧花濛濛仙之人子拍手笑愛爾翩翩特姢妙或云葛翁<lb/>
衣或云麻姑裙二者傳說徒紛紛入秋倦飛絲乍罥葉厎風<lb/>
搖滿山繭垂虹亭長手拄即栗條去年踰嶺尋鐵橋歸來雪<lb/>
灘纔缷馱分我蝶繭剛一箇留之十旬鳳子生曲腰短足相<lb/>
<pb n="KR4f0025_SBCK_019-1b"/>
搪撐竪雙眉張兩翅輕於呉綃薄於紙對神光之陸離駭賦<lb/>
質之倜詭我思此蝶放之四百三十二峰前餐英嚼蕊恣歡<lb/>
妍何難大似車輪然我今縱之出簾柙可惜不諳飼花法雲<lb/>
母扇丹霞衣嗟爾萬里安得歸文章枉使負奇色不及灰黄<lb/>
粉墨野蛾髙下東西飛<lb/>
　　　又近體四首<lb/>
攜來桕葉綴莎蟲<hi>蝶繭多懸烏桕葉厎</hi>物候初温五月風<hi>蝶以五月朔破繭出</hi>幺鳳<lb/>
忽然看倒挂仙蠶深恨不同功粉香弄玉匀塗後裙色麻姑<lb/>
想像中離合神光終莫定畫圖誰信小滕工<hi>蛺蝶圖滕王元嬰子湛然所画</hi>
藤笈初開且試飛槳牙牆角見應稀輕狂忍把霜紈撲愛惜<lb/>
須加繡幕圍萬里風花香入夢六朝金粉畫成衣呉娘正要<lb/>
湘裙様分付流黄第一機<hi>宋樂府有九張機自一至九</hi>
<pb n="KR4f0025_SBCK_019-2a"/>
籬邊野外舞春駒認得羅浮種獨殊衆裏自應呼鳳子生來<lb/>
只解抱花䰅鉛華水淨分初日金縷衣輕颺五銖比似吳人<lb/>
看西子未貪市上一錢輸<hi>孟子疏西施至呉市觀者各輸錢一文</hi>
猶記歸裝嶺外齎炎天二月展金泥衰年再見眞難得異物<lb/>
初生也不齊偶落人間休悵望但留花厎莫東西寄聲爲報<lb/>
垂虹長好配新蛾與並栖<hi>虹亭笥中尚存三繭</hi>
　　　題瞻園舊雨圗二首<lb/>
壯年蹤跡任西東老去諸餘念漸空醉地至今猶戀惜大功<lb/>
坊厎小園中<lb/>
花南孔雀翠屏張共倚新聲八寶裝誰向井邊歌舊曲淳熙<lb/>
半隸幾斜陽<hi>園有井䦨刻淳煕年字</hi>
　　　長水曉行<lb/>
<pb n="KR4f0025_SBCK_019-2b"/>
月暗千重樹風微一葉舟殘星髙太白重露滴牽牛菽乳新<lb/>
漿熟魚標小市收不知葭菼岸吠蛤爾何求<lb/>
　　　荷花<lb/>
梁間巢燕幾曽來竈下貍奴去不回猶有荷花憐舊雨年年<lb/>
一爲主人開<lb/>
　　　七月八日張孝廉<hi>大受</hi>招髙上舍<hi>不騫</hi>載酒過百花<lb/>
　　　洲索予父子吟稾率賦<lb/>
七夕已過猶藴蒸㕑船逺發太湖棱攜來瓜果嚼復嚼盡此<lb/>
壺餐能不能舊日詩篇忘甲子老年書法誤丁朋煩君并向<lb/>
狂兒索病劇知渠起未曽<lb/>
　　　李髙士<hi>延昰</hi>墓下作<lb/>
慷慨松江别淒涼桂水還擔花嘗郭外賣藥遍人間野史何<lb/>
<pb n="KR4f0025_SBCK_019-3a"/>
由續遺書尚未刪空餘懷舊淚一灑柘湖灣<lb/>
　　　十月二十一日喪子老友梅君<hi>文鼎</hi>歸自閩中扁舟<lb/>
　　　過慰攜别後所著書見示部帙甚冨余亦以經義考<lb/>
　　　相質并出亡兒摭韻遺稾觀之成詩百韻次日送之<lb/>
　　　還宣城兼寄孝廉<hi>庚</hi>
老夫初失子痛若遭鞭刑騷騷理喪具裂布帷兩楹本爲共<lb/>
命鳥卒然翦其翎天乎獨何罪此禍丁我躬<hi>姑弘切</hi>有叟裼裘<lb/>
來扶杖叩我扃袖中出誄辭書之鵠紋綾旣以悼逝者且用<lb/>
慰頽齡申言賢聖阨難免造化憎西河授詩義不聞子在黌<lb/>
尼父成春秋不聞鯉趨庭遺恨古則爾所以尚達生叟言我<lb/>
瞿然旋收淚一升延之西牎坐試話暌離情與叟别八霜蹤<lb/>
跡如蓬萍或淹津門居或栖皖口城北書鴈翮蒼南書魚尾<lb/>
<pb n="KR4f0025_SBCK_019-3b"/>
赬兹從閩江至始獲遂合并靑猨長五尺一袱書手拎持籌<lb/>
計長歷制器窺圎靈削木驗日晷繪圗準方程我思古帝治<lb/>
七政齊璣衡下及周女士咸知列宿名束楚抱衾裯觀象乃<lb/>
宵征畢雨箕風揚武人解辨形後丗祕其術張眼同晦盲瑣<lb/>
瑣靈臺郎曷能測穹冥下學理帖括怠棄夏小正百翻兔園<lb/>
冊足致公孤卿昏昏軫蓋中莫辨一點星居然燮陰陽上應<lb/>
中台明三才昧其一庶績何由凝叟書析微茫該洽純粹精<lb/>
惜乎時不用歲月老笠簦我亦志述作𬗟懷三代英流俗是<lb/>
末師立心壞先型埽除詩書序區别羲文經客或立異義黨<lb/>
附紛譏評恨不漢晉儒驅納咸陽坑以兹經義廢勦說徒相<lb/>
承於焉考史籍旁綜墓碑銘下及稗官說也復掇華菁百川<lb/>
趨四瀆導之入滄溟百穀播三農穫之聚坻京先民可不死<lb/>
<pb n="KR4f0025_SBCK_019-4a"/>
身後留名稱書成五鳳子來集軒牎櫺蓮有並蔕實蘭有同<lb/>
心莖按之瑞應圖僉謂斯祥禎況記洗兒初熱湯盆中盛有<lb/>
文在其背曰壽似可徵云何凶短折我心滋不平兒兮洵聦<lb/>
慧閭䣊誇寧馨九齡善學書楷法工撥鐙十五嫻詞賦下筆<lb/>
人皆驚視不眩邪色聽不惑姦聲淸心薄嗜慾生産絶勿營<lb/>
性亦勤著書席研希留停請看所排韻力欲闢榛艿凉花帶<lb/>
風露哀玉明瓏玲又如食俊味盡洗官庖腥比於回溪諷獵<lb/>
史尤縱横<hi>宋日郷人錢諷篹回溪史韻</hi>憶當病少間黏紙連門屏儲書八萬<lb/>
卷剔蠧捎乾螢陳言委時夫秀句羅元兢良由深意苦甘使<lb/>
定命傾先猶木支厦俄而綆脫缾恒幹不久留所惜目未瞑<lb/>
吾家太傅公淸德踰冰凌王父守滇郡得歸賴贈行<hi>先祖知楚雄府</hi>
<hi>事聞曽祖妣何太夫人訃奔喪囊無貫錢廵按御史贈行乃得歸</hi>先人失舊業恥爲塵垢攖負郭<lb/>
<pb n="KR4f0025_SBCK_019-4b"/>
無遺田八口一豆羮雖嘗役婢僕五丗罷笞搒人言積善家降<lb/>
殃顧匪輕念此腸九迴孤憤氣塡膺俗傳老婦祭不修禍所<lb/>
嬰我貧無黄羊何以媚竈陘或者童男女讒口上告天<hi>他經切竈</hi>
<hi>神有鉶童驕孫六女</hi>又聞道士言夜必守三彭我嬾動堅臥尸蟲釋拘<lb/>
囹或者請于帝奪我才子年<hi>奴京切</hi>魂筮掌巫陽鬼律著女靑<lb/>
寧期意所嚮務俾才者懲將無太山籙明神未式憑第假鬼<lb/>
伯權好惡初無恒修短雖有定我心終怦怦叟也驗歷數消<lb/>
息可立成試爲窮九厄因之推八紘山何戴斷鼇地何震死<lb/>
鯨楓何以膠折栗何以芽萌蓂莢何以落桐葉何以増律何<lb/>
吹黍轉鐘何應霜鳴此何亡也忽彼何勃焉興鄰里皆多男<lb/>
我何獨孤惸叟宜指我迷喚我夢魘醒荅云萬品殊二氣互<lb/>
陶蒸舒慘物不齊五曹算未能呼童開瓷葅飲叟酒一觥冬<lb/>
<pb n="KR4f0025_SBCK_019-5a"/>
舂煮麄飯寒燭燒短檠卓午詎忍去徘徊曝書亭呉船闊三<lb/>
板送之還宛陵我詩儻垂和兼語猶子庚<lb/>
　　　怪鴟行<lb/>
曩時怪鴟吟嘯池上柳喪我南村詩人李十九五年不聞汝<lb/>
惡聲東鄰西舍賀太平今秋胡然忽而至見之不異眼中刺<lb/>
吾家阿鏐衾枕間歎息鴟來命將逝初猶逺林深處夜半鳴<lb/>
旣乃横飛不待日晦盲揺頭鼓翼坐屋角後咷先笑窺檐楹<lb/>
始知是物本爲鬼伯使如倀導虎山蹊行訓狐賊人梟食母<lb/>
汝與同輩尤陰獰喚人魂魄亦何苦況擇善者戕其生嗚呼<lb/>
吾子今死矣欲不遷怒及汝非人情聞之周官建有庭氏翨<lb/>
氏硩蔟氏射以救日之弓救月矢必覆其巢攻其翅先王有<lb/>
害務盡除豈若今人昧兹理吾將斷竹續竹彈以丸毋俾惡<lb/>
<pb n="KR4f0025_SBCK_019-5b"/>
鳥來林端月辰二六星四七方書去汝夫何難<lb/>
　　　除日二首<lb/>
感念亡兒苦難收淚兩行夢中猶定省歲杪益淒涼秃筆堪<lb/>
成冢遺書尚滿牀多情酒壚伴作賦比山陽<hi>上舍顧仲清咸三文學金介復俊民戴鍈</hi>
<hi>淑章李宣景濂俱有輓章</hi>
典祀先人臘蕭然魚菽存薦時煩寡婦拜後止童孫老分歡<lb/>
娯少閒將甲子論知無頌花客未暝闔蓬門<lb/>
　　上章執徐<lb/>
　　　送窮日作<lb/>
吾家五窮鬼四丗推不去今晨縛車船送往河隄住水萍風<lb/>
中絮散作千百身勿使天壤間乃有石季倫<lb/>
　　　君平遺鏡歌爲家上舍<hi>思賛</hi>賦<lb/>
<pb n="KR4f0025_SBCK_019-6a"/>
古銅一片漢所治冷光溶漾符月儀其背有文繚繞之由中<lb/>
及外皆銘詩文或中斷字横施讀之百過猶囁唲聱牙齟齒<lb/>
摧髯而良久始獲通其辭乃是君平之所持惜乎未覩書年<lb/>
支成都卜肆新雨時若榴花分槎上枝手挽織女機中絲以<lb/>
之自鑒鸞鶴姿軸簾布卦營神蓍百錢挂杖足自怡酒家戸<lb/>
戸招靑旗從游弟子侯芭師暇日長定肩相隨識此奇字當<lb/>
解頤千年土蝕苔髬髵繡成碧緑丹黄緇阿誰磨刮無纖疵<lb/>
吾宗子仲性愛奇裹以重錦導長緌大笑俗尚蟠蛟螭開奩<lb/>
一照冰雪肌木魅却走山精馳吾聞仙人鏡四規澂心定志<lb/>
有所思方來之事罔弗知是物度亦神所司愼莫使近粉漿<lb/>
胰華山精舍春日遲長廊急溜鳴堦墀落梅滿地藥甲滋主<lb/>
人勸飲墨玉卮相與考古恣遨嬉古來金石各有宜其人巳<lb/>
<pb n="KR4f0025_SBCK_019-6b"/>
往文在兹金尤易鑠質易虧昔賢嗜好情不移錢志小大印<lb/>
官私家有款識宋傳貽七鐘九卣廿鼎彞鐙槃刀尺別等差<lb/>
何哉鏡銘獨見遺嘯堂舊篆曽取斯挂一漏百人交嗤吾今<lb/>
對此興不衰思搨繭紙研隃糜亟令巧匠爲裝池鏡兮鏡兮<lb/>
爾勿悲神物遇合信有期<lb/>
　　　春日南垞雜詩七首<lb/>
入春風雨太連緜著屐扶筇越陌阡郷里兒童莫嘲笑巳過<lb/>
七十杖朝年<hi>七十杖于朝本祭義</hi>
睡起三商未覺遲春衣盡典謾嗟咨諸公衮衮黄河岸正值<lb/>
桃花水上時<lb/>
十年手種池南樹今歲纔分花白紅尚有舊游三叟在<hi>謂繆泳鄭</hi>
<hi>玥錢枋</hi>不知更醉㡬春風<lb/>
<pb n="KR4f0025_SBCK_019-7a"/>
舍外靑鳩解喚晴籬根玉版漸抽萌無兒可遣修雞柵客至<lb/>
生憎腷膊鳴<lb/>
瓜頭水緑樹根流早有活東池上游只少故人攜酒榼醉來<lb/>
新月送行舟<hi>懷徐上舍</hi>
社公小雨不黏沙瞥見迎風燕子斜料是東家巢巳定但來<lb/>
花厎啄芹芽<lb/>
移種盆松六尺強欲當車蓋蔽斜陽不知黛色成陰日此地<lb/>
何人結草堂<lb/>
　　　巡撫宋公以新雕蘇詩施注見貽賦謝<lb/>
元祐罪人編年詩<hi>東坡自寫背面像題曰元祐罪人</hi>誰其注者施元之中丞訪<lb/>
得嘉泰本上客爲補由儀辭梅谿舊箋付醬瓿傅穉遺楷傳<lb/>
漕司<hi>嘉泰本刻之淮東倉漕司呉興傅穉漢孺所書也</hi>衰齡撥書反覆讀笑比黠鼠<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>薑<lb/>
<pb n="KR4f0025_SBCK_019-7b"/>
時<lb/>
　　　飲顧孝亷<hi>嗣立</hi>秀野堂同周吉士<hi>彞</hi>賦<lb/>
秀野堂深曲徑通巡檐始信畫圗工<hi>王給事原祁寫</hi>小山窠石屋髙下<lb/>
淸露戎葵花白紅巳許糟丘成酒伴不妨蠧簡借郵筒入秋<lb/>
準踐登艫約吟遍江橋兩岸楓<lb/>
　　　偕陳同知<hi>昂</hi>畢上舍<hi>大生</hi>李孝廉<hi>大中</hi>從孫<hi>丕戭</hi>登澱<lb/>
　　　山寺謁秦女祠分得合字成三十韻<lb/>
二百里澱湖夙與團泖合兹丘峙其隅麽眇等蠃蛤想當在<lb/>
中流川氣互蓊匌漁商恒惴恐波浪恣<graphic n="KR1503" url="https://raw.githubusercontent.com/kanripo/KR-Gaiji/master/images/KR1503.png" mimeType="image/png"/>磕愛此一簣山表<lb/>
以千花塔風帆走四面烏鵲遶三帀傳聞秦女神於焉沉錦<lb/>
蹹大姑鶴背騎仲姑蟾背踏季也鞭靑虯履用五絲靸力能<lb/>
役鬼工地戸信捭闔忽怳靈旗翻飛雨響修颯物換改桑田<lb/>
<pb n="KR4f0025_SBCK_019-8a"/>
祠宇儼蘭閤月檐揺綵幡煙帳熏紫蠟至今千歲蛟不犯靑<lb/>
苔榻其西鑿井泉與湖暗呵欱綆缾都棄寘猶幸䦨未塌循<lb/>
徑入寺門虚廊屏嚻雜土灰掩法王無復辨魚鴿一童啓荒<lb/>
扉一老補敗衲旣免禮數煩且喜朋簪盍巖幽足眺聽舄下<lb/>
乃潜廅言是龍子蟠黒雲時出納何年湧山根若頤咯噬嗑<lb/>
鴨脚樹兩株不知㡬僧臘柯條神所護孰敢肆摧拉試驗縦<lb/>
横陰誰與量玉鉿南有修竹林冷翠壓簾䈳疎籬野薔薇緑<lb/>
刺見斜搭坐久山鳥鳴惜哉少酒榼何處星星鐘隔浦逺相<lb/>
荅<lb/>
　　　徐檢討<hi>釚</hi>紙扇讀修上人詩愛其淸逸上人時訪余<lb/>
　　　放鶴洲余留呉不值却寄以詩<lb/>
少年上人足佳句淸似玉壺一段冰絶倒垂虹舊亭長來尋<lb/>
<pb n="KR4f0025_SBCK_019-8b"/>
放鶴老詩朋迂辛短李許誰和癩可瘦權知不能何日扁舟<lb/>
攜白簏聮吟竹屋夜牎燈<lb/>
　　　澱湖陳氏書齋觀呉仲圭爲陶九成畫竹居圗冊<lb/>
吾郷梅花衲画竹如箭稾但留煙雨叢不必定姢好一叟南<lb/>
村來林泉互幽討爲寫徑尺圖籬落皆意造兩書至正年其<lb/>
體近章草題句十一翁一一盡遺老我友澱湖漘竹居等鄰<lb/>
保眞蹟儲篋中啓示藉文繅孟夏風始薰新篁小亭抱髣髴<lb/>
秋聲聞可以除熱惱<hi>道人述松雪詩有歸聽秋聲之句故及之</hi>
　　　題納凉圗<lb/>
愛伴雲根坐還留羽扇揮休添一星燭便惹麥蛾飛<lb/>
　　　陳君緘寄普光王寺二碑索余游記復成三十韻兼<lb/>
　　　寄錢上舍<hi>柏齡</hi>髙處士<hi>不騫</hi>
<pb n="KR4f0025_SBCK_019-9a"/>
我聞千佛名載在三車書惟兹普光王梵夾乃忽諸<hi>佛說無普光王經唐</hi>
<hi>中宗時僧伽建寺請名普照王寺中宗以照字是天后諱乃改爲普光王寺親書其額賜焉兹寺蓋襲其名</hi>流傳南渡日有僧<lb/>
棲山岨危榜兆吉夢初地開精廬要知法王子信者意所如<lb/>
偶然占髙座即事傳方輿當其始經營入定走魅魖結成多<lb/>
寶塔倒景浴修渠莊嚴水晶域瀟灑靑豆居有若爛銀盤中<lb/>
湧翠芙蕖過者停畫橈淸辭琢雕璵<hi>四明呉文英過此題滿江紅詞</hi>陳迹歲三<lb/>
百鼓簫歇巫胥花宮縱蕪沒臨眺興有餘波潮息廣澤禾麥<lb/>
交平畬導水固有術泄之以尾閭忽念淮泗衝濁河苦塡淤<lb/>
諠諠禱璧馬折柳沉薪樗<lb/>
至尊日焦勞羣公但躊躇千艘未得轉何以實倉儲芻蕘效<lb/>
末喻西北水易疏沽有七十二可以通沮洳淀有九十九可<lb/>
以興耰鉏俾之納㥎秷亦得收蒲魚　天庾旣以充河患不<lb/>
<pb n="KR4f0025_SBCK_019-9b"/>
待祛焉用萬斛舟牐口紛牽挐誰能急先務草莽徒欷歔良<lb/>
辰且游衍藻景方舒徐悔不抽帆檣悉留心相於左拍髙生<lb/>
肩右攬錢叟袪誅茅此山麓耦耕睎溺沮<lb/>
　　　近來二首<lb/>
近來文人愛標榜不慮旁觀嘲笑工但架廬陵屋下屋瓣香<lb/>
誰解就南豐<lb/>
近來論詩專序爵不及歸田七品官直待書坊有陳起江湖<lb/>
諸集庶齊刊<lb/>
　　　陸秀才<hi>競烈</hi>南田書屋圗<lb/>
近郭一丘一壑到門有橋有船主人著書檐下不入城市經<lb/>
年<lb/>
　　　送李司訓<hi>琇</hi>之括州<lb/>
<pb n="KR4f0025_SBCK_019-10a"/>
我聞括州洞天福地有其四近在縉雲麗水靑田間廣文先<lb/>
生此去主郡學芙蕖面面峰迴環毋嫌籤程逺毋憚行旅囏<lb/>
揚帆七里瀨舍櫂雙溪灣我昔逢雨雪冰膠磴滑不易攀子<lb/>
今乗淸秋一日可以超重關惡溪亦不惡終年水潺潺隘口<lb/>
亦不隘終日車班班靑衿胄子載酒至往往剥啄鳴樞<graphic n="KR1498" url="https://raw.githubusercontent.com/kanripo/KR-Gaiji/master/images/KR1498.png" mimeType="image/png"/>龍<lb/>
泉碧盌蛛絲斑香菇菉筍飯赤䅼全家志在潔白養三簠之<lb/>
禄足以怡慈顔況聞此地僻且閒有腰免使陶潛彎熱官何<lb/>
如冷官好宴坐但看門前山新詩相憶肯相寄老夫爲子方<lb/>
便刪<hi>鬪詞方便刪元微之句也</hi>
　　　東湖曲八首<lb/>
弄珠樓外月輪明九派寒潮一夜生怪道漁榔爭入市白鰕<lb/>
靑鯽滿東城<lb/>
<pb n="KR4f0025_SBCK_019-10b"/>
十里湖光一葉舟五層塔火浴中流曉來寺寺霜鐘急驚起<lb/>
啼烏掠渡頭<lb/>
呉娃蕩槳濕輕紈西浦菱歌聽未殘路入板橋舟去逺游人<lb/>
尚擁赤䦨干<lb/>
博陸祠東畫舫開兩頭簫管勸交杯城門緩鎻銅魚鑰坐待<lb/>
三更月出迴<lb/>
黄雀披綿出葦苕花雞剖腹露紅椒不煩蘆瀝晶鹽糝米汁<lb/>
船娘手自調<lb/>
鱸郷蟹舍說豐年秔稻當湖熟最先一雨新晴纔幾日家家<lb/>
門外送租船<lb/>
化城香刹裊幡竿五髻如來石作壇乍浦南風潮兩信新黄<lb/>
柚子滿堆盤<lb/>
<pb n="KR4f0025_SBCK_019-11a"/>
夾岸笆籬麂眼麁近船花草錦茵鋪湖邊漸少閒田地隄上<lb/>
宜添賣酒壚<lb/>
　　　題趙方伯勸農圖<lb/>
三農播百穀原隰各有宜匪特因地利又必循天時民生務<lb/>
在勤豈可惰四肢耘耨一不力苗莠豆爲萁炎暑尤可憐秧<lb/>
馬苦蹲跠晨螾夕飛蟁一一噆頑肌及其登場圃手足盡皴<lb/>
胝磨礱且簸揚然後供一炊云何不愛惜等之荑稗爲盈倉<lb/>
飽雀鼠百斛飯僧尼國奢當示儉先務宜在兹我<lb/>
后省耕斂蠲租起瘡痍作繪耕織圗　賜予先保釐公復篹<lb/>
質言<hi>勸農書也</hi>鏤版下有司逺邇七十城戸誦比書詩齊民諳要<lb/>
術風俗公所移吾衰受一<graphic n="KR1185" url="https://raw.githubusercontent.com/kanripo/KR-Gaiji/master/images/KR1185.png" mimeType="image/png"/>僻在長水湄披圗媿善頌對此<lb/>
豁雙眉<lb/>
<pb n="KR4f0025_SBCK_019-11b"/>
　　　南浦歸舟圖爲李上舍<hi>宗渭</hi>作<lb/>
巳别東湖夜月將挐南浦歸舟好占日色風色直泝饒州信<lb/>
州<lb/>
　　　西湖<lb/>
十三亭子景平分銀牓昭回天漢文破除水墨馬一角<hi>馬逺有水</hi>
<hi>墨西湖十景冊画不滿幅人稱爲馬一角姚雲東詩宋家内院馬一角是也</hi>界畫金碧王孤雲裏湖外湖<lb/>
煙樹接斷竹續竹山泉聞承　恩父老衣黄絹芸鼓鼟鼟報<lb/>
夕曛<lb/>
　　　臨平道中是日立春<lb/>
老矣孤蹤尚棲泊小除日近始來還且沽市中缸面酒臥看<lb/>
雪後礬頭山谿雨移時泥滑滑舟人上岸腰環環安平泉源<lb/>
一叢樹早有春鳥鳴其間<lb/>
<pb n="KR4f0025_SBCK_019-12a"/>
　　　虎山橋夜泊<lb/>
薛家車子十四白傅歌童一雙風定虎山橋水月明蠡殻船<lb/>
牎<lb/>
曝書亭集卷第十九<lb/>
<pb n="KR4f0025_SBCK_019-12b"/>
</p>
<p>
</p>
  </div>
</body>
</text>
</TEI>
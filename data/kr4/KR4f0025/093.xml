<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0025_SBCK_093-1a"/>
曝書亭集<hi>附録</hi>
　　　　　　　　　　　　秀水　朱彝尊　錫鬯<lb/>
　葉兒樂府<lb/>
　　　折桂令<hi>正宮</hi>
鬧紅塵衮衮公侯白璧黃金肥馬輕裘蟻陣蜂衙鼠肝蟲臂<lb/>
蝸角蠅頭神仙侶淮王雞狗衣冠隊楚國獼㺅歸去來休選<lb/>
个溪亭作伴沙鷗<lb/>
　　　又<lb/>
故鄉人千里書投漁弟樵兄盼我回舟老僕長䰅侍兒赤脚<lb/>
穉子蓬頭趁新兩過時插柳揀緑陰深處騎牛歸去來休二<lb/>
頃秫田一簣糟丘<lb/>
　　　又<lb/>
<pb n="KR4f0025_SBCK_093-1b"/>
挂輕帆潞水春流夾路煙花直下揚州第二泉邊第三船裏<lb/>
第四橋頭喚十五女靑蛾對酒點兩三條紅蠟藏鈎歸去來<lb/>
休老子尊前最愛歌㗋<lb/>
　　　又<lb/>
近南湖結个書樓橋影前溪塔火中流梅蕊衝寒荷香銷夏<lb/>
楓葉鳴秋松樹厎一壺村酒柳陰中幾隻漁舟歸去來休典<lb/>
我春衣日日郊游<lb/>
　　　又<lb/>
問先生老矣何求一片西山幾載勾留獻賦長楊挂冠神武<lb/>
捐珮瀛洲也曽簪筆跕螭拗右手也曽移家住鼇禁東頭歸<lb/>
去來休閒把<lb/>
君恩說與朋游<lb/>
<pb n="KR4f0025_SBCK_093-2a"/>
　　　天淨沙<lb/>
一行白鴈清秋數聲漁笛薲洲幾點昏鴉斷柳夕陽時侯曝<lb/>
衣人在髙樓<lb/>
　　　水仙子<hi>雙調</hi>
昏鐘百八戍樓𫾣旅夢三千鄉路饒平頭六十今年老算不<lb/>
如歸去好得逍遥且自逍遥閒摘朶山花簪帽緊隨身村沽<lb/>
滿瓢醉拖條竹杖過橋<lb/>
　　　又<lb/>
半湖山上采樵夫百歩橋邊垂釣徒三家村裏耕田父這生<lb/>
涯都不苦要歸與只便歸與錦屛風蒼厓紅樹白雪灘金韲<lb/>
玉鱸緑楊灣赤米靑菰<lb/>
　　　又<hi>爲毛大可輓姬人曼殊豐臺花匠女也</hi>
<pb n="KR4f0025_SBCK_093-2b"/>
玉堂傳說小名兒檀板能歌絶妙詞銀鈎會寫相思字記人<lb/>
扶拜客時勝豐臺一捻花枝留客住豪端染𥿄想夫憐箏柱<lb/>
調絲今日箇長恨題詩<lb/>
　　　沉醉東風<lb/>
香茅屋靑楓樹厎小蓬門紅板橋西雖無蔗芋田也有桑麻<lb/>
地野薔薇結箇笆籬更添種山茶緑萼梅這便是先生錦里<lb/>
　　　又<hi>題周編修漁隱圖</hi>
橛頭船茶壚酒盞藕苗衣筍笠筠竿撈鰕柳樹陰放鴨蘆花<lb/>
岸畫圖中儘自消閒縱使<lb/>
君恩未許還終不學鋪睂苦眼<lb/>
　　　清江引<lb/>
西風古寺攀楊柳落日低銜岫山行萬里程水次雙江口鴈<lb/>
<pb n="KR4f0025_SBCK_093-3a"/>
兒不來魚定有<lb/>
　　　普天樂<hi>中呂</hi>
小樓前疎林外殳基丹井顧況書臺灣灣緑水深點點靑山<lb/>
矮釣侶詩朋看都在把封泥酒罋齊開雞頭竹胎穀芽餅餤<lb/>
油菜花薹<lb/>
　　　又<lb/>
到淸秋開家宴生魚切玉野雀披緜村村籪蟹肥日日湖菱<lb/>
賤對竹千竿書千卷悶來時划箇花船白蓮寺前靑陽橋外<lb/>
金粟山邊<lb/>
　　　朝天子<hi>送分虎南還</hi>
驢車慢些小住長亭者疎林不隔逺山遮幾點新黃葉雲脚<lb/>
夭斜鴈書橫寫趁歸人南去也離别漫嗟只可惜中秋月<lb/>
<pb n="KR4f0025_SBCK_093-3b"/>
　　　又<lb/>
魚標稻苗爭似南湖好月寒沙柳夜蕭蕭帆影缷三姑廟暗<lb/>
水橫橋矮屋香茅看黃花都放了絲縧布袍再不想長安道<lb/>
　　　又<hi>送融谷宰來賔</hi>
箏絃酒船且緩坐紅亭勸仙鳬飛度鷓鴣天種柳濵江縣木<lb/>
槲花邊柑子堂前算輕郵道六千凉煙暮蟬話十里河橋逺<lb/>
　　　又<lb/>
花時荔支日日堆江市石牙山翠雨絲絲榕葉交㕔事萬里<lb/>
相思六六魚兒盼雙雙新燕子清詩小詞帶㡬箇平安字<lb/>
　　　同作<hi>錢唐</hi>洪　昇<hi>昉思</hi>
　鼪鼯鷓鴣啼徧桄榔樹鬱金香散雨如酥村社敲銅鼓退<lb/>
食公餘岸幘升車向靑山閒弔古男巫女巫酹酒拜劉因<lb/>
<pb n="KR4f0025_SBCK_093-4a"/>
戸<lb/>
　　前題<hi>秀水</hi>徐　善<hi>敬可</hi>
梧邊柳邊飛不到衡陽雁牂牁江上伏波船遥把才人餞<lb/>
桂葉靑圎蕉實黃鮮茘支林紅萬點葛仙鮑仙天付與丹<lb/>
砂縣<lb/>
　　前題<hi>錢唐</hi>龔翔麟<hi>蘅圃</hi>
雷江瘴鄉到日官梅放訟庭無事晝簾張沉水煙初颺醒<lb/>
酒茴香消食㯽榔緩平湖菱芡想琴堂笛牀咏不了蠻花<lb/>
樣<lb/>
　　　落梅風<hi>查山探梅</hi>
十里靑苔路三更翠羽啼泛輕船太湖邊檥等南枝北枝花<lb/>
放齊也未必明朝風起<lb/>
<pb n="KR4f0025_SBCK_093-4b"/>
　　　又<lb/>
細細香苞綻泠泠淺水流趁快雪乍晴時候把短簫橫笛催<lb/>
上樓對七十二峯行酒<lb/>
　　　金字經<hi>憶辰娘作</hi>
蝴蝶難分隊鴛鴦擬作雙行近秋花六扇牎剛迴身避乳狵<lb/>
新霜降紅葉溼鞵幫<lb/>
　　　又<lb/>
碧浪湖邊樹白蘋江上舟風雨蕭蕭不耐秋愁歸帆郭外抽<lb/>
從別後無計再勾留<lb/>
　　　山坡羊<hi>雙林菴</hi>
凉雲池面殘陽臺殿緑槐不吐靑蟲線閘河淺寺門偏蹇驢<lb/>
斜背風中縴可惜馬蹄歸路逺船橋那邉蓮紅一翦<lb/>
<pb n="KR4f0025_SBCK_093-5a"/>
　　　又<hi>飲池上</hi>
昏鴉初定凉蟬都靜絲絲魚尾殘霞剰渚煙冷露華凝香筩<lb/>
笑卷靑荷柄我醉欲眠君又醒箏簾内聲燈花外影<lb/>
　　　醉太平<lb/>
野狐涎笑口蜜蜂尾甜頭人生何苦鬭機謀得抽身便抽散<lb/>
文章敵不過時髦手鈍舌根念不出摩登咒窮骨相封不到<lb/>
冨民侯老先生去休<lb/>
　　　一半兒<hi>西溪商調</hi>
滿林殘雪碧山拗人日春風金剪刀孤棹野塘紅板橋玉梅<lb/>
梢一半兒開遲一半兒早<lb/>
　　　又<hi>靈隱</hi>
冷泉亭子面山崖蕭九娘家沽酒牌壚畔碧桃花亂開到重<lb/>
<pb n="KR4f0025_SBCK_093-5b"/>
來一半兒依然一半兒改<lb/>
　　　又<hi>淨慈</hi>
冷雲山寺畫屛秋斷塔雷封殘照留孤汊酒村風幔收載歸<lb/>
舟一半兒蓮蓬一半兒藕<lb/>
　　　又<hi>西湖</hi>
三潭新月浸魚天十里長堤飛柳緜尋到水仙王廟邊裏湖<lb/>
船一半兒剛來一半兒轉<lb/>
　　　又<hi>浙江</hi>
鯉魚風起鳳山根白鷺潮來鱉子門黃雀雨晴魚浦村亂帆<lb/>
分一半兒夭斜一半兒穩<lb/>
　　　又<hi>釣臺</hi>
渚蘋山木古祠秋漁子罛師檥小舟爭道客星天上留契相<lb/>
<pb n="KR4f0025_SBCK_093-6a"/>
投一半兒君臣一半兒友<lb/>
　　　又<hi>長山瀧</hi>
鸕鷀灘冷渚風淸謝豹花繁春雨晴烏桕樹翻秋葉鳴挽船<lb/>
行一半兒山腰一半兒嶺<lb/>
　　　又<hi>九峰</hi>
一峰低映一峰髙十里沙連十里橋曽記小船迎晚潮冷蕭<lb/>
蕭一半兒蘆花一半兒草<lb/>
　　　又<hi>虎丘</hi>
生公臺上鬭茶巾短簿祠前羅酒樽真娘墓傍凝舞塵款游<lb/>
人一半兒櫻桃一半兒筍<lb/>
　　　又<hi>錫山</hi>
錫山泉近筍輿稀竹火罏輕松葉肥蘭草岸回花舫齊恣攜<lb/>
<pb n="KR4f0025_SBCK_093-6b"/>
歸一半兒香醪一半兒水<lb/>
　　　又<hi>金山</hi>
城頭殘角戍樓開天際征鴻丁字排攜手試登山上臺暮潮<lb/>
來一半兒江聲一半兒海<lb/>
　　　又<hi>淮浦</hi>
行來沙際柳陰疎望裏村邊酒幔孤聽得渡頭人語無逺糢<lb/>
糊一半兒吳音一半兒楚<lb/>
　　　小桃紅<hi>題王元章墨梅</hi>
斜飛蝴蝶撲枝圎不怕游絲罥疎影依然水淸淺嫩寒天墨<lb/>
痕澹處珊瑚軟似曽相見稽山風霰一樹小牎前<lb/>
　　　又<hi>送德尹還里</hi>
揚州樺子小於龕粉額朱紅檻一路垂楊繫船纜水拖藍初<lb/>
<pb n="KR4f0025_SBCK_093-7a"/>
鴻㡬點秋容澹梅花酒酣蘆花風糝夢穩到江南<lb/>
　　　又<hi>前題</hi>
謝家兄弟舊田廬好續春池句兒女團圞𥿄牎戸儘歡娛閒<lb/>
尋捍海塘邊去村醪逺沽<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>船横渡山似小葫蘆<lb/>
　　　叨叨令<lb/>
一年一夢空愁思六張五角難成事千呼萬喚無由至姑負<lb/>
了燒春酒美文君市悶殺人也麽哥笑殺人也麽哥相見了<lb/>
只勝常兩个消魂字<lb/>
　　　又<lb/>
烏巾斂了煩遮護縞衣惜了親分付画船檥了愁行路有一<lb/>
日踏花鹿女花間步行不得也麽哥留不住也麽哥算後會<lb/>
他生未卜今生誤<lb/>
<pb n="KR4f0025_SBCK_093-7b"/>
　　　黃鶯兒<lb/>
碧玉小人家兩睂彎雙髻丫春風愛立疎簾下佳期最佳陽<lb/>
差不差心知消息今年嫁翦秋紗紗帬合畫画取並頭花<lb/>
<pb n="KR4f0025_SBCK_093-8a"/>
皇淸勅授徵仕郎　日講官　起居注翰林院檢討竹垞朱<lb/>
公墓誌銘<lb/>
經筵講官文淵閣大學士兼吏部尚書加三級澤州陳廷敬<lb/>
撰<lb/>
康熙初北平孫公北海老而家居以經學詔後進予亦往遊<lb/>
焉孫公盛稱秀水朱君錫鬯之賢一時東南文學士游　京<lb/>
師者共推謂爲老師宿學予心嚮往焉而莫之能識也後舉<lb/>
博學鴻詞授官翰林已而長直<lb/>
内廷予朝夕與君相聚甚驩也甫及一年以謫去予亦以他<lb/>
事引嫌求罷仍留書局兩人者時復得以閒居相過從爲文<lb/>
字之娛游觀之樂數年至今過槐市虎坊之間未嘗不黯然<lb/>
以悲也君旣南歸後又數年予扈從河上至吳門得見君于<lb/>
<pb n="KR4f0025_SBCK_093-8b"/>
南園至武林又見君于湖上文采風流不殊曩昔而予則頽<lb/>
然且老矣又三年君殁君外孫周子象益以君狀來偕查子<lb/>
悔餘謁銘于予云非夫子孰可志其墓者予弗敢辭雖然予<lb/>
旣不能爲信今傳後之文亦姑識其平生出處交游之節槩<lb/>
凡吾意之所不能盡者丗之君子庶㡬有得吾兩人之心于語<lb/>
言文字之外則君有銘而予亦可以無憾矣君諱彞尊錫鬯<lb/>
其字号竹垞先丗居吳中自吳江遷秀水髙祖諱儒以醫顯<lb/>
官至奉政大夫太醫院院使以子貴贈光禄大夫柱國少保<lb/>
武英殿大學士曽祖諱國祚以醫院籍由順天府學中萬曆<lb/>
壬午鄉試癸未進士第一人除翰林院修撰歷官吏部右侍<lb/>
郎引疾歸光宗初起南京禮部尚書入東閣加太子太保進<lb/>
文淵閣尋以戸部尚書兼武英殿大學士加少傅歸卒贈太<lb/>
<pb n="KR4f0025_SBCK_093-9a"/>
傅諡文恪文恪公六子長諱大競仕至雲南楚雄府知府子<lb/>
五人長茂暉以廕授中書科中書舍人好學問樂取友爲復<lb/>
社宗盟輯禹貢補注君嗣父也本生父諱茂曙楚雄公第二<lb/>
子也天啓初補秀水學生甲申後棄去卒私諡安度先生撰<lb/>
兩京求舊録有春草堂遺稿安度先生子三人君其長也舍<lb/>
人無子以序立君爲後君少而聡慧絶人生數歲嘗見諸神<lb/>
物異怪狀不類人丗及他人視之輒無所見書過眼覆誦不<lb/>
遺一字塾師舉王瓜使屬對君應聲曰后稷師怒笞之爲舉<lb/>
業文千言立就已能工詩崇禎十三年浙東西大旱饑人相<lb/>
食自文恪公以宰輔歸里家無儲粟楚雄公清㢘安度先生<lb/>
貧至絶食君守書冊自若也旣而曰河北盜賊中朝黨朋亂<lb/>
旣成矣何以時文爲不如舍之學古乃肆力于周官禮春秋<lb/>
<pb n="KR4f0025_SBCK_093-9b"/>
左氏傳楚辭文選丹元子步天歌人皆笑以爲狂迂未㡬亂<lb/>
果作君年十七贅婚嘉興練浦之陽馮村馮公有客王鹿柴<lb/>
華亭名士也見君大奇之曰此必以詩名丗後君名益髙四<lb/>
方以幣聘者爭集其門所至皆以師賔之禮遇焉客游南北<lb/>
必槖載十三經二十一史以自隨已而遊　京師訪孫公于<lb/>
退谷公過君寓見插架書謂人曰吾見客長安者務攀援馳<lb/>
逐車塵蓬勃間不廢著述者惟秀水朱十一人而已君旣以<lb/>
博學徵試之　殿廷相國馮公得其文歎曰奇才<lb/>
召以檢討充<lb/>
起居注<lb/>
日講官在<lb/>
内直間語予曰公直似益都清如曲沃予謝不敢當以君之<lb/>
<pb n="KR4f0025_SBCK_093-10a"/>
賢至今思其言因以自策勵其亦不得不謂之知言也歟君<lb/>
雖以被劾鐫一級罷尋復原官歸里後數年<lb/>
駕巡河上至江浙<lb/>
賜御書四字曰研經博物禮遇之隆固無替于昔時也君旣<lb/>
退而著書有日下舊聞四十二卷經義考三百卷明詩綜一<lb/>
百卷瀛洲道古録■十卷五代史注　卷禾録　卷鹺<lb/>
志　卷鹺志者通政使曹公寅與君合撰者也曹公爲君<lb/>
刊曝書亭集八十卷未卒業而君殁君之自立如此回視京<lb/>
華儕輩奔走塵埃中所辛勤而僅有者猶泰華之于丘垤衰<lb/>
遲蹇鈍之人倀倀然莫適從也得失之林亦可考而知巳君<lb/>
閒居謂其孫稻孫曰凡學詩文須根本經史方能深入古人<lb/>
窔奥未有空疎淺陋剿襲陳言而可以稱作者記云時過然<lb/>
<pb n="KR4f0025_SBCK_093-10b"/>
後學則勤苦而難成獨學而無友則孤陋而寡聞予舉此以<lb/>
爲教子弟之法焉君在翰林預修一統志主考江南<lb/>
覃恩授徵仕郎貤贈生父家居十有九年康熙四十八年十<lb/>
月卒年八十一配馮孺人歸安儒學教諭馮君鎭鼎女前十<lb/>
六年卒子一人昆田國子監生賢而有文前卒女二人一適<lb/>
吳江周能察一適桐鄉貢生錢琰孫二人桂孫國子監生稻<lb/>
孫府學生曽孫男二人振祖賜書孫女二人銘曰<lb/>
或史而野㦯經而葩物亦有然爲蓬爲麻嗚呼竹垞天邪人<lb/>
邪得于天者旣碩孔多人其謂何<lb/>
<pb n="KR4f0025_SBCK_093-11a"/>
</p>
<p>
</p>
  </div>
</body>
</text>
</TEI>
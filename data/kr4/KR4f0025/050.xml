<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0025_SBCK_050-1a"/>
曝書亭集卷第五十<lb/>
　　　　　　　　　　　秀水　朱彝尊　錫鬯<lb/>
　跋<hi>九</hi>
　　　唐國子學石經跋<lb/>
右唐國子學石刻九經易九卷二萬四千四百三十七字書<lb/>
十三卷二萬七千一百三十四字詩二十卷四萬八百四十<lb/>
八字周官禮十卷四萬九千五百十六字儀禮十七卷五萬<lb/>
七千一百十一字禮小戴記二十卷九萬八千九百九十四<lb/>
字春秋左氏傳三十卷十九萬八千九百四十五字公羊氏<lb/>
傳十卷四萬四千七百四十八字穀梁氏傳十卷四萬二千<lb/>
八十九字孝經一卷二千■百■十三字論語十卷一萬六<lb/>
千五百九字爾雅二卷一萬七百九十一字開城二年都檢<lb/>
<pb n="KR4f0025_SBCK_050-1b"/>
校官銀靑光禄大夫右僕射兼門下侍郎判國子祭酒同中<lb/>
書門下平章事太淸宮使兼修國史上柱國滎陽郡開國公<lb/>
食邑二千戸鄭覃勘定勒石本也新舊唐書載覃奏起居郎<lb/>
集賢殿學士周墀水部貟外郎集賢殿直學士崔球監察御<lb/>
史張次宗禮部員外郎孔温業四人校定又冊府元龜載文<lb/>
宗命率更令韓泉充詳定官而題名于石者有四門館明經<lb/>
艾居晦陳玠又文學館明經不知名一人將仕郎守潤州句<lb/>
容縣尉段絳将仕郎守袐書省正字柏暠將仕郎守四門助<lb/>
教陳莊士朝議郎知沔王友上柱國賜緋魚袋唐元度朝議<lb/>
郎守國子毛詩博士上柱國章師道朝散大夫守國子司業<lb/>
騎都尉賜緋魚袋楊敬之幷覃共十人顧國史所記者題名<lb/>
不書題名書者國史亦不紀不可解也石經文劉昫譏其字<lb/>
<pb n="KR4f0025_SBCK_050-2a"/>
乖師法然終勝今監本坊本儲藏家不可不以此插架焉<lb/>
　　　榆次縣三唐碑跋<lb/>
去榆次縣三十里趙村有穹碑三中央一通仆地折爲二段<lb/>
贈太保李良臣碑也其辭李宗閔撰楊正書立于長慶二年<lb/>
右一通安定郡王李光進碑也其辭令狐楚撰子季元書立<lb/>
于元和平蔡之後左一通太尉李光顏碑也其辭李程撰郭<lb/>
䖍書立于開成五年良臣本河曲部落稽阿跌之族襲雞田<lb/>
州刺史隸朔方軍其稱太保者以子貴贈官光進光顔皆以<lb/>
功蓋天下時人以大小大夫别之兄弟孝睦載于舊史而碑<lb/>
稱光顔平吳元濟師旋請于朝葬其兄則史傳所未及又碑<lb/>
書光進爲安定郡王史沒其文吾意碑辭定不誣矣<lb/>
　　　九經字様跋<lb/>
<pb n="KR4f0025_SBCK_050-2b"/>
張司業五經文字始塗于土繼雕于版歲久傳寫點畫參差<lb/>
於是開成中沔王友朝議郎翰林待詔唐玄度依司業舊本<lb/>
參詳改正撰新加九經字様一卷請附五經文字之末兼請<lb/>
于國學刱立石經今長安所存石經雖鄭覃輩成之其議實<lb/>
發于玄度也王伯厚稱其辯正書文頗有依據蓋自後周廣<lb/>
順中田敏進印版二部後石本之外鏤版更無人矣<lb/>
　　　書張處士瘞鶴銘辨後<lb/>
石墨之傳于今有難以驟讀者天發神讖石斷而爲三瘞鶴<lb/>
銘裂而爲四又失其腹由是釋文不符覽古者闕其疑可也<lb/>
移易增益其辭不可也曩在白下得祥符周雪客神讖碑考<lb/>
旣序而傳之矣淮陰張力臣乗江水歸壑入焦山之麓藉落<lb/>
葉而仰讀瘞鶴銘辭聚四石繪作圗聮以宋人補刻字倫序<lb/>
<pb n="KR4f0025_SBCK_050-3a"/>
不紊且證爲顧逋翁書蓋逋翁故宅雖在海鹽之横山而學<lb/>
道句曲遂移居于此集中有謝王郎中見贈琴鶴詩鶴殆出<lb/>
于性所好斯瘞之作銘理有然者自處士之圗出足以息衆<lb/>
說之紛綸矣力臣名弨精書法嘗爲顧處士炎武冩廣韻及<lb/>
音學五書手摹家藏鼎彞款識遺予惜不營生産沒後盡散<lb/>
失并傳刻棗木悉歸之閩人可歎也<lb/>
　　　湖州天寧寺尊勝陀羅尼石幢跋<lb/>
湖州天寧寺建自陳永定三年武宣章皇后故宅也曰龍興<lb/>
曰孝義曰萬壽曰報恩光孝寺額屢更其曰天寧者仍吳越<lb/>
武肅王所更額也相傳寺有尊勝陀羅尼石幢一十四座今<lb/>
其八尚存文可辨識者一建于大中元年十一月後題刺史<lb/>
令狐綯姓名一建于大中二年八月後題刺史蘇特姓名書<lb/>
<pb n="KR4f0025_SBCK_050-3b"/>
者曹巨川也一建于大中十二年四月書者凌渭也一建于<lb/>
㑹昌元年十一月書者胡季良也一建于咸通十一年三月<lb/>
又斷石一平望芮文琛立後題乾符六年四月蓋平望驛時<lb/>
屬烏程澄源郷宜陽里故張承吉詩云一派吳興水西來此<lb/>
驛分斯其證矣巨川渭莫考季良見宣和書譜載其行草書<lb/>
各五種考諸家記録金石文字太和八年湖州德本寺碑陰<lb/>
係季良正書寶曆二年杭州大覺禪師碑元和二年平李錡<lb/>
紀功碑均係季良八分書元和四年國子司業辛璿碑九年<lb/>
永興寺僧伽和尚碑均係季良篆額是季良于書法諸體精<lb/>
熟不獨行草見長矣惜也幢第稱曰處士而不著其里貫疑<lb/>
即州人至繪畫人魚簡則畫譜未詳僅見于此予友鄭元慶<lb/>
芷畦撰湖州府志手拓諸幢文見示予嘉其見聞之周洽也<lb/>
<pb n="KR4f0025_SBCK_050-4a"/>
書冊尾歸之<lb/>
　　　唐阿育王寺常住田碑跋<lb/>
右唐阿育王寺常住田碑祕書監正字郎萬齊融撰其初趙<lb/>
州刺史徐嶠之書旣隳于寇明州刺史于季友於僧惠印所<lb/>
覩舊文邀處士范的重書太和七年冬事也寺建于晉太康<lb/>
二年田賜于宋元嘉二年額更于梁普通三年釋道宣録神<lb/>
州墖寺以是墖居第一焉碑題越州都督府鄮縣者齊融神<lb/>
龍中與賀知章賀朝張若虗邢巨包融等俱以吳越之士知<lb/>
名見劉昫唐書文苑傳國秀搜玉二集曽載其詩唐書以賀<lb/>
朝萬爲一人齊融爲一人誤矣唐自武德四年諸州置緫管<lb/>
未久更都督府至乾元元年始号越州而鄮縣即故鄞州開<lb/>
元二十六年始割縣置明州齊融撰碑時寺猶屬越州也碑<lb/>
<pb n="KR4f0025_SBCK_050-4b"/>
引詩倬彼甫田歲取十千以甫作碩不知何所本其陰有記<lb/>
則于季友辭附贈范的詩的亦有和韻之作胡氏統籤季氏<lb/>
全唐詩均未之載季友太保頔次子也尚憲宗女惠康公主<lb/>
拜駙馬都尉授羽林將軍制係元稹所草史不言其爲明州<lb/>
刺史宰相丗系表第書絳宋等州刺史云<lb/>
　　　憫忠寺重藏舍利記跋<lb/>
右采師倫書重藏舍利記在京師憫忠寺碑建自唐㑹昌六<lb/>
年文稱舍利舊藏智泉寺寺經始于元魏幽州刺史尉萇命<lb/>
故又號尉使君寺按北史萇命太安狄那人萇作長參預齊<lb/>
神武起兵破爾朱兆者其曰節制司空清河張公則仲武也<lb/>
當武宗詔毁佛寺地分三等幽州等居上許留僧二十人尋<lb/>
又詔諸道留二十人者減其半故碑云勅于封管八州内寺<lb/>
<pb n="KR4f0025_SBCK_050-5a"/>
留一所僧限十人至是年宣宗即位遂弛其禁先是智泉寺<lb/>
已燬遂以舍利歸憫忠寺焉仲武在幽州屢破回鶻鄭畋謂<lb/>
㑹昌時功第一方毁寺之歲五臺僧多奔幽州仲武封二刀<lb/>
付居庸關曰有游僧入境則斬之及宣宗增置僧寺碑稱司<lb/>
空固護釋門殷誠修敬若是乎前後不相侔者蓋仲武功名<lb/>
之士宜其好惡與時移也師倫無善書名然猶存王知敬薛<lb/>
稷遺意亦能拔乎俗者<lb/>
　　　唐漳州陀羅尼石幢跋<lb/>
右唐咸通四年八月漳州押衙兼南界游奕將王剬所造陀<lb/>
羅尼石幢宣義郎前建州司戸參軍事劉鏞序并書經後題<lb/>
朝議郎使持節漳州諸軍事守漳州刺史柱國崔衮名又分<lb/>
書建立歲月及鐫字人于後按游奕將五代十國多有之獨<lb/>
<pb n="KR4f0025_SBCK_050-5b"/>
不見于唐㑹要新舊書惟六典載騎曹掌外府兵馬簿帳牧<lb/>
畜之事凡諸衛馬承直配于金吾巡檢游奕者季請其料給<lb/>
之殆職巡邏者已是帖今藏吳江潘檢討稼堂家審定爲宋<lb/>
拓本<lb/>
　　　唐北嶽廟李克用題名碑跋<lb/>
曲陽縣北嶽廟有唐李克用題名一百二十八字文稱中和<lb/>
五年二月者即光啓元年攷僖宗以是年二月至鳳翔三月<lb/>
還京改元之詔猶未下也克用與義成節度使王處存同破<lb/>
黃巢以功封隴西郡王而盧龍節度使李可舉成德節度使<lb/>
王鎔惡處存約共滅之分其地通鑑載克用遣將康君立救<lb/>
之而碑文則云領蕃漢歩騎五十萬衆親來救援與通鑑異<lb/>
又云至三月幽州請就和斷遂班師取飛狐路却歸河東則<lb/>
<pb n="KR4f0025_SBCK_050-6a"/>
又史所不及載者當唐之季藩鎭連兵境上各事爭鬭職方<lb/>
不録其地朝廷弓令所及僅河西山南嶺南劒南十數州上<lb/>
下不交以至于無邦生斯丗者其聞見已不能悉眞況百丗<lb/>
之下寧免傳聞異詞哉惟金石之文久而未泐往往出風霜<lb/>
兵火之餘可以補舊史之闕此好古之士窮搜于荒厓破冢<lb/>
之間而不憚也克用本武人未甞以知書名而碑文楷畫端<lb/>
勁詞亦簡質可誦英雄之不可量如是夫嗚呼益以見金石<lb/>
之文爲可寶也<lb/>
　　　憫忠寺葬舍利記跋<lb/>
右唐景福元年僧復嚴葬舍利于憫忠寺觀音像前于是南<lb/>
敘述記知常書之碑云隴西令公大王者李匡威也是歲李<lb/>
克用王處存合兵攻王鎔匡威救之有詔和解河東及鎮定<lb/>
<pb n="KR4f0025_SBCK_050-6b"/>
幽四鎭碑稱欲遷舍利于閣内陳辭請發封壤上許之蓋匡<lb/>
威方恃燕薊勁旅有雄天下意宜有請無不許者碑文侈陳<lb/>
發緘時舍利光芒異香郁烈外石函封内金函閟其崇奉象<lb/>
敎至矣迨明年匡威復出師救鎔其弟匡儔據軍府自稱留<lb/>
後匡威進退無所之鎔迎館于鎮登城西大悲浮圗顧望流<lb/>
涕未幾以圗鎔見殺然則事佛果得福乎舍利之塔一燔于<lb/>
太和八年一燼于中和二年今匡威所建之閣遺跡已不可<lb/>
問其碑僅存焉爾已踣佛脚俾工拽而出之搨以藏諸笥<lb/>
　　　唐濟安侯廟二碑跋<lb/>
乙已秋客自華州來者貽予唐李巨川所爲濟安侯廟碑濟<lb/>
安侯者華之城隍神也巨川爲韓建掌書記撰許國公勤王<lb/>
録以媚建方昭宗幸華建請散殿後軍誅李筠圍諸王十六<lb/>
<pb n="KR4f0025_SBCK_050-7a"/>
宅皆巨川教之唐史附諸叛臣之列觀其碑文盛歸功于建<lb/>
此猶猘犬狂吠無足怪者繼得金張建所撰廟碑謂諸王旣<lb/>
見殺是夜建袖劒詣行宮將及御幄神厲聲叱曰汝陳許間<lb/>
一卒耳蒙天子恩至此輒敢爲弑逆事乎建倉皇而退昭宗<lb/>
德之徙神于行宫旣還京封神濟安侯而歐陽子五代史則<lb/>
謂建父叔豐所誡殆儒者不語怪之意歟金源之文傳丗者<lb/>
寡碑辭特剴切可誦其稱神縛草傅泥假以成像猶能奮叱<lb/>
不祥而當時藩鎭重臣幸時之亂曽不遣偏禆老弱之師爲<lb/>
衞社稷勤王計殆土木之不若蓋有激其言之矣彼巨川者<lb/>
罔有忌憚謂土木可欺已之文足以飾非于後不知直道在<lb/>
人自唐迄金二百年華之父老猶能道之而張建者復刊石<lb/>
而記其實也然則小人之變亂是非欲以惑天下後丗者復<lb/>
<pb n="KR4f0025_SBCK_050-7b"/>
何爲哉復何爲哉<lb/>
　　　晉王墓二碑跋<lb/>
代州柏林寺東晉王李克用墓斷碑二其一曰唐故左龍武<lb/>
軍統軍檢校司徒贈太保隴西李公神道之碑文曰公諱國<lb/>
昌字德興丗爲隴西沙陀人偉姿容善騎射蓋克用之父朱<lb/>
邪赤心所謂赤馬將軍火生頭上者也其一曰唐故使持節<lb/>
代州諸軍事代州刺史李公神道之碑文曰公即太保之次<lb/>
子也其名克字僅存餘可識者有公前躍馬彎弓及徐方等<lb/>
數字按史克用弟四人次曰克讓爲振武軍校從討王仙芝<lb/>
以功拜金吾衞將軍宿衞京師親仁里第自克用稱兵雲中<lb/>
殺守將段文楚詔捕克讓讓與僕十數騎彎弧躍馬突圍出<lb/>
奔鴈門與碑文合則爲克讓無疑但史載克讓守潼關與黃<lb/>
<pb n="KR4f0025_SBCK_050-8a"/>
巢兵戰敗匿南山佛寺中爲寺僧所殺不言其爲代州刺史<lb/>
又得歸葬于代皆不可曉者土人相傳王墓上舊有碑十三<lb/>
今十一已亡其二存者又散埋土中蓋金石之文自歐陽永<lb/>
叔趙明誠後丗無篤好之者宜其漫漶不可辨識如是也當<lb/>
永叔時去五代甚近沙陀丗次已不得詳其爲唐家人傳謂<lb/>
太祖四弟皆不知其父母名号至國昌字德興紀亦遺之是<lb/>
十三碑者永叔亦未之見更六百年而予乃得覩其二非幸<lb/>
歟惜乎十一碑者不及見也同里曹先生博采金石有歐陽<lb/>
趙氏之好出二碑于土摹之搨本俾予審定其字若干遂書<lb/>
其後歸之<lb/>
　　　千峰禪院碑勅跋<lb/>
右澤州盤亭山千峰禪院後唐明宗賜僧洪密勅蓋明宗踐<lb/>
<pb n="KR4f0025_SBCK_050-8b"/>
位日洪密具表稱賀以此荅之文曰退避無所愧恧良多嗚<lb/>
呼五代之季安得聞此長者之言哉歐陽子謂明宗武君不<lb/>
通文字觀署尾數大字出自親判上有璽曰書詔新鑄之印<lb/>
可異也<lb/>
　　　晉義成節度使駙馬都尉史匡翰碑跋<lb/>
史駙馬匡翰墓在太原縣東北三十里黄陵村墓碑深陷于<lb/>
地村民語予土不可搰搰之尺則更深尺予強令搰之以畚<lb/>
去土至一尋龜趺始露驗之則陶學士穀所撰文也辭多駢<lb/>
儷乃抄撮其大略云天祐中授代州副使以勞加銀靑光禄<lb/>
大夫檢校太子賔客兼監察御史改遼州副使兼領九府都<lb/>
督同光初充嵐憲朔等州都游奕使解職授天雄軍牢城都<lb/>
指揮使遷檢校刑部尚書兼御史大夫上柱國轉檢校戸部<lb/>
<pb n="KR4f0025_SBCK_050-9a"/>
尚書潯州刺史未幾改天雄軍步軍都指揮使遷侍御彰聖<lb/>
馬軍都指揮使兼九府都督進檢校司空懐州刺史轉控鶴<lb/>
指揮使加金𬗋階兼和州刺史駙馬都尉食邑五百戸俄遭<lb/>
内艱起復授冠軍大將軍右金吾衛大將軍員外置同正員<lb/>
依前充義成軍節度使以天福七年三月薨于鎮詔贈太保<lb/>
其先後歷官詳矣然史稱其歷鄭州刺史而碑不書何歟又<lb/>
傳美其好讀書尤喜春秋三傳與學者講論不倦碑辭亦云<lb/>
懐鼓篋之心行有餘力藴飛箝之辨似不能言不積財而但<lb/>
冨藏書不憂家而惟思報國求諸時彦罕有倫焉則與史傳<lb/>
合矣<lb/>
　　　建雄節度使相里金碑跋<lb/>
汾陽縣有大相里小相里相里氏子孫聚族居焉按相里氏<lb/>
<pb n="KR4f0025_SBCK_050-9b"/>
東周時即有之莊子稱相里勤之弟子是已漢有御史武十<lb/>
六國前趙有偏將軍覽大都皆晉人也金墓在小相里之北<lb/>
繹碑辭與五代史傳略同惟史稱字奉金而碑云字國寶史<lb/>
稱贈太師而碑云贈太子太師則碑爲可信巳<lb/>
　　　鎭東軍牆隍廟記跋<lb/>
鎭東軍牆隍廟碑施宿撰㑹稽志張淏續之均不載其文予<lb/>
友顧徵士寧人獲諸臥龍山西岡上采入金石文字記中碑<lb/>
文錢武肅王鏐撰王以乾寧二年伐董昌明年五月平之冬<lb/>
十月勅改越州威勝軍爲鎭東軍授王領鎭海鎭東等軍節<lb/>
度使至開平二年升爲大都督府亦謂之東府題曰牆隍廟<lb/>
者朱全忠之父名誠王旣稱臣于梁不得不爲之諱矣獨怪<lb/>
全忠未篡弑時唐帝在位乃勅改武成王廟曰武明成德軍<lb/>
<pb n="KR4f0025_SBCK_050-10a"/>
曰武順義成軍曰宣義并嫌名皆避之迨梁旣僣号司天監<lb/>
以帝曽祖諱茂琳請改歲月陽日辰凡戊字更作武尤可發<lb/>
笑也<lb/>
　　　北漢千佛樓碑跋<lb/>
丙午二月登天龍之山得北漢李惲所爲千佛樓碑異焉俾<lb/>
工搨歸裝潢之書其後曰北漢之爲國不足當一大郡而王<lb/>
朴以爲必死之寇亡最後自周之丗宗宋之太祖百戰不能<lb/>
克宜其君臣有過人之才而劉繼元處裹瘡吮血之餘輕役<lb/>
其民命嬖臣范超冶金爲佛治不急之務惲身爲相臣不能<lb/>
匡正惟事圍棊飲酒反撰碑文侈大其事何歟碑稱承鈞爲<lb/>
睿宗皇帝繼元爲英武皇帝皆史記所未及劉旻之語張元<lb/>
徽也顧我是何天子爾亦是何節度使然則惲之夸大其辭<lb/>
<pb n="KR4f0025_SBCK_050-10b"/>
適足以形其陋而已攷繼元之立在宋開寶元年戊辰史稱<lb/>
其即位時改元廣運而碑建于乙亥故其文曰上御字之八<lb/>
年後書廣運二年歲次乙亥按楊夢申撰劉繼顒神道碑亦<lb/>
稱廣運元年歲次甲戌與是碑合則即位改元之說史未得<lb/>
其詳矣繼元殘忍好殺具書于史然當時諸臣率弃之降宋<lb/>
范超者亦降惟惲至國亡乃降蓋其誅戮亦所必行無足深<lb/>
罪者嗚呼以蕞爾之地抗百萬之師民爭爲之効死其君臣<lb/>
豈眞無過人之才者哉若其文格之卑書法之陋攷古之士<lb/>
無譏焉可也<lb/>
曝書亭集卷第五十<lb/>
<pb n="KR4f0025_SBCK_050-11a"/>
</p>
<p>
</p>
  </div>
</body>
</text>
</TEI>
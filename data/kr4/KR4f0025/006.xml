<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0025_SBCK_006-1a"/>
曝書亭集卷第六<lb/>
　　　　　　　　　　　　秀水　朱彞尊　錫鬯<lb/>
　古今詩<hi>五</hi>
　　昭陽單閼<lb/>
　　　永嘉元日<lb/>
官舎紅梅放繁花一樹春誰憐元日㑹無復故郷人<lb/>
　　　元夕寄故郷諸子<lb/>
戍鼓動髙城靑燈曖虚壁爲報故園人天涯此元夕<lb/>
　　　山雪<lb/>
山雪消猶未江梅凍巳殘龍蛇翻逺蟄鳥雀凜相看短服裝<lb/>
緜少深杯入手乾今宵聞擊柝轉憶北城寒<lb/>
　　　夢中送祁六出關<lb/>
<pb n="KR4f0025_SBCK_006-1b"/>
酌酒一杯歌一篇沙頭落葉何紛然朔方此去幾時返南浦<lb/>
送君眞可憐遼海月明霜滿野陰山風動草連天紅顔白髮<lb/>
雙愁汝欲寄音書何處傳<lb/>
　　　憶河豚二首<lb/>
正月河豚美嘗時下箸貪未應居海曲翻遣憶江南野老匙<lb/>
眞滑西施乳更甘還持春酒榼爛醉與朋簪<lb/>
下若槎頭鱠松江巨口鱸嘉魚吾所欲美味爾終輸一食輕<lb/>
生慣頻年入饌無故郷弛海禁應得飽春㕑<lb/>
　　　賦得歸鴈寄曹使君雲中<lb/>
萬里南來鴈歸飛又一羣三江重汎汎二月正紛紛顧影愁<lb/>
官燭懷書望浦雲關門他夜月應得故人聞<lb/>
　　　舍弟<hi>彝鑒</hi>逺訪東甌喜而作詩<lb/>
<pb n="KR4f0025_SBCK_006-2a"/>
急難逢令弟訪我自江東頓喜羇愁豁兼聞道里通晴江空<lb/>
翠裏春草亂山中知汝南來日西陵定遇風<lb/>
　　　題朱十江東見弟詩後<hi>錢唐</hi>諸九鼎<hi>駿男</hi>
　有客傳朱十江東見弟詩長城四十字孰敢近偏師<lb/>
　　　永嘉雜詩二十首<lb/>
　　　　松臺山<lb/>
蒼蒼山上松颯颯松根雨松子落空山朝來不知處<lb/>
　　　　斜川<lb/>
九曲斜川水分流到海濵金釵河上月留照浣紗人<lb/>
　　　　靑牛塢<lb/>
我行白鹿城曉入靑牛塢長嘯不逢人松門已亭午<lb/>
　　　　春草池<lb/>
<pb n="KR4f0025_SBCK_006-2b"/>
謝公去巳久空餘池上樓春風園栁色朝夕使人愁<lb/>
　　　　太玉洞<lb/>
亭亭五粒松華蓋神君宅風吹寸草生依然緑袍色<lb/>
　　　　東山<lb/>
判向花前醉何難典緼袍江南春可樂策馬自蘭皋<lb/>
　　　　南亭<lb/>
薄雲雨初霽返照南亭夕如逢秋水生我亦西歸客<lb/>
　　　　西射堂<lb/>
已見官梅落還聞谷鳥啼愁人芳草色緑徧射堂西<lb/>
　　　　北亭<lb/>
日落空水深潮迴春岸白時有看山人江南望江北<lb/>
　　　　孤嶼<lb/>
<pb n="KR4f0025_SBCK_006-3a"/>
孤嶼題詩處中川激亂流相看風色暮未可䌫輕舟<lb/>
　　　　謝客巖<lb/>
朝看白雲飛暮看白雲宿聞有山阿人曽歌白雲曲<lb/>
　　　　花栁塘<lb/>
山雪初消盡春塘亂水喧州人還幾日相見樂游原<lb/>
　　　　吹臺<lb/>
仙人留吹臺近在南山麓上有半死桐下有孤生竹<lb/>
　　　　吳橋港<lb/>
聞說吳橋港荷花百里開當年王内史五月櫂船迴<lb/>
　　　　白水漈<lb/>
雲峰斷人行活活風泉落知有山桃花靑春發紅萼<lb/>
　　　　斤竹澗<lb/>
<pb n="KR4f0025_SBCK_006-3b"/>
谷口啼清猨巖花泫深露美人兮不來風篁自朝暮<lb/>
　　　　瞿谿<lb/>
鳥驚山月落樹靜谿風緩法鼓響空林巳有山僧飯<lb/>
　　　　華嚴山<lb/>
聞昔華嚴寺頻經逸少過洮河流石研未若此中多<lb/>
　　　　上戍渡<lb/>
月露下檣烏天風靜江樹何處夜歸人歷歷沙中語<lb/>
　　　　緑嶂山<lb/>
谿山百里陰霜葉鳴瑟瑟試鼓丘中琴定有幽人出<lb/>
　　　雨<lb/>
城晚吹煙霧風迴渡水雲入林初漠漠潤礎旋紛紛響愛靑<lb/>
荷葉凉思白練裠西堂有官燭更遣夜深聞<lb/>
<pb n="KR4f0025_SBCK_006-4a"/>
</p>
<p>
逺客淸樽夕虚堂玉露秋關山頻北望河漢巳西流葉落他<lb/>
郷樹砧催故國樓今宵看織女未必詣牽牛<lb/>
　　　東甌王廟<lb/>
九牧維揚外三江霸越餘<hi>王勾踐之後同長沙王呉芮率百越師從漢祖入關滅楚</hi>入關從漢約<lb/>
遵海裂秦墟豪俊宜如此艱難氣不除策功<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>項藉分壤接<lb/>
無諸迹異尊黄屋忠能奉簡書長沙堪伯仲百濮定何如萬<lb/>
古開王㑹孤城指帝車<hi>永嘉城象北斗號斗城</hi>靈旂存髣髴過客盡欷歔<lb/>
殿瓦年頻坼霜林日漸疎躨跜山鬼立苔蘚石堂虚側想風<lb/>
雲㑹乗時草昧初逺塗今日暮下拜獨躊躇<lb/>
　　　華陽精舍贈源上人<lb/>
支公櫪上馬謝客郡東山繋馬林亭外看山日暮還瑶華猶<lb/>
<pb n="KR4f0025_SBCK_006-4b"/>
未折桂樹尚堪攀試醉陶潛酒狂歌白石間<lb/>
　　　郡東山對月有懷周四<hi>吉亥</hi>陳大<hi>枕</hi>吴二<hi>周瑾</hi>
白露侵亭幔凉煙滿桂叢如何秋色裏不與故人同蕭颯聞<lb/>
風葉飛揚見羽蟲南樓滅明燭佇望海雲東<lb/>
　　　秋日對酒江心寺同髙石埭<hi>駿升</hi>作二首<lb/>
謝監尋山日江童擊汰迎寒潮天外落秋草渡頭生歷覽窮<lb/>
孤嶼逍遥倚化城行㕑深樹裏乳酒正須傾<lb/>
驟雨連山暗回風病葉飛入林初緩帶改席忽沾衣客醉從<lb/>
髙枕川長得斷磯扁舟憐范蠡鰕菜久忘歸<lb/>
　　　雨<lb/>
斷續江天雨涼風滿戸庭轉添秋草緑更洗暮山靑積霧猶<lb/>
沉樹明河早見星南亭有歸客朝夕待揚舲<lb/>
<pb n="KR4f0025_SBCK_006-5a"/>
　　　夜渡永嘉江入黃嶴<lb/>
絶岸蒼茫水窮山斷續風雨歸沉黒蜧川暝失丹楓華髮垂<lb/>
垂短悲歌處處同最憐中澤裏深夜有哀鴻<lb/>
　　　送吳二先輩還漢陽<lb/>
漢南歸思遶晴川湓浦西風送客船莫上武昌門外望斷腸<lb/>
楊栁似當年<lb/>
　　　九月十四日夜月<lb/>
坐惜如珪月懷人歷九秋關山仍逺道西北有髙樓苦憶前<lb/>
溪别應添少婦愁淸輝憐玉臂獨自下簾鈎<lb/>
　　　返照<lb/>
返照開寒峽江城入翠微明霞飛不落獨鳥去還歸是處聞<lb/>
吹角髙樓尚曝衣山家多畏虎應各掩柴扉<lb/>
<pb n="KR4f0025_SBCK_006-5b"/>
　　　孤嶼亭對月<lb/>
皎月空江滿寒雲萬里收纖毫瞻顧兔怳忽動潛虯望逺髙<lb/>
樓笛行歌半夜舟南征有鴻鴈相傍宿沙頭<lb/>
　　　雨渡永嘉江夜入柟溪<lb/>
落日下崦嵫飛雨自崇墉駕言出北郭汎舟横東江近岫旣<lb/>
凌緬遥岑亦濛籠葱靑水竹交乃有樵逕通潛虯寒載蟄海<lb/>
鷗夕來雙顧望雲葉開張星昏已中荒岡響哀狖枉渚遵輕<lb/>
鴻故郷日以逺川路靡克終寄言薜蘿客歲宴期來同<lb/>
　　　題廊下村主人壁<lb/>
江城獨客一千里海月愁人十上絃夢裏還家無長物天涯<lb/>
歸思逼殘年飢寒僮僕今何有雨雪關山劇可憐珍重主人<lb/>
投轄飲幾回把酒意茫然<lb/>
<pb n="KR4f0025_SBCK_006-6a"/>
　　　華壇望鴈宕山歌贈方十三<hi>朱生</hi>朱十八<hi>振嘉</hi>
我昔逢羽人迢迢歷滄海貽我神山鴈宕圖玉笈金箱至今<lb/>
在夢想忘歸亭上游琪花瑶草幾春秋崩流一萬丈濯足大<lb/>
龍湫邇來作客荒山道欲往層崖事幽討方君遇我顔色親<lb/>
朱子更覺人情好攬環結珮山澤間樂酒今夕須歡顔登華<lb/>
壇之絶頂眺鴈宕之迴巒雲容容兮欲雨水嘈嘈兮下山遥<lb/>
岑出没不可以悉數但見哀禽離獸日暝而俱還君不見宗<lb/>
少文當年意興眞軼羣名山臥遊不得見眼前圖畫空紛紛<lb/>
君不見謝康樂跡近名山逺城郭咫尺丹梯竟未登江南江<lb/>
北徒丘壑我今得偕二子從遥看一百二髙峰彈琴坐待天<lb/>
邊月攜手同行石上松荆榛極天路參錯惆悵平生逺游諾<lb/>
安得仙人相贈九節筇招爾雲中兩黄鶴<lb/>
<pb n="KR4f0025_SBCK_006-6b"/>
　　　病橘<lb/>
病橘何年植巡簷許數過他郷淹歲月此樹漸婆娑滿院飛<lb/>
蟲繞空庭落日多向來懷袖意華實竟蹉跎<lb/>
　　　西陵後感舊<lb/>
潘安曽對酒吳質數論文舊史悲難續斯人意不羣一爲江<lb/>
海别遽作死生分淒斷山陽笛那堪歲歲聞<lb/>
　　　文丞相祠<lb/>
尚憶文丞相當年此誓師計成猶轉戰事去祗題詩竹柏空<lb/>
祠屋牲牢尚歲時鴟夷他日恨異代有同悲<hi>謂永嘉諸生鄒維則也</hi>
　　　歸次臯亭山作<lb/>
去年雨雪桃花嶺此日煙波檇李船相值臯亭山上月離家<lb/>
一十二迴圎滄江游子愁心劇白髮髙堂望眼穿行李自憐<lb/>
<pb n="KR4f0025_SBCK_006-7a"/>
垂槖返田園生計轉茫然<lb/>
　　閼逢執徐<lb/>
　　　别李<hi>繩逺</hi>
鴻鴈歲北向鷓鴣日南征棄置父母邦各事萬里行我游踰<lb/>
上谷君去適昆明迢迢異郷縣邈若參辰星登艫即長道祖<lb/>
席依修坰俯視溝水流仰見浮雲平居人有餘戚況乃衢路<lb/>
情昔賢重離别努力期修名忠信苟不渝川陸猶戸庭日遄<lb/>
月斯邁暑往寒再更但令長相思何慮不合幷<lb/>
　　　送孫處士<hi>默</hi>還黄山<lb/>
蕪城客散亂烏啼别業黃山路不迷後夜相思秋色逺月明<lb/>
三十二峰西<lb/>
　　　淮陰城下作<lb/>
<pb n="KR4f0025_SBCK_006-7b"/>
岸栁行將徧郊扉日漸昏淮陰十萬戸誰解飯王孫<lb/>
　　　七夕雨<lb/>
七夕他郷雨孤舟下相城戍樓連樹黒漁火隔河明且展輕<lb/>
衾臥難沽濁酒傾故園兒女在相憶定含情<lb/>
　　　黄河夜月<lb/>
落月黄河曲先秋白露寒牽牛何皎皎桂樹此團團直北程<lb/>
難計天南淚不乾居人掩閨夕知已夢長安<lb/>
　　　謁先賢仲子祠<lb/>
光岳鍾靑帝明禋配素王丗家猶不泯俎豆儼成行力飬嗟<lb/>
何及長貧更可傷如聞琴瑟在千載感升堂<lb/>
　　　分水廟酬髙大<hi>佑釲</hi>
落月西風動戍樓津亭官栁繫輕舟行人莫唱思歸調汶水<lb/>
<pb n="KR4f0025_SBCK_006-8a"/>
南來已北流<lb/>
　　　守牐淸源驛凡五日不得度<lb/>
淸源驛路接幽燕日日沙頭但繋船五兩南風空自好無由<lb/>
吹送衞河邊<lb/>
　　　臨淸州大寧寺<lb/>
西北浮雲過雨晴香臺落日散髙城逺煙歸鳥忽雙下法鼓<lb/>
空林時一鳴江海幾人懸夢寐詩書無地問柴荆勞生擾擾<lb/>
成何事目極關山萬里情<lb/>
　　　曉發東光縣<lb/>
際曉投前路衝寒祗緼袍關河仍鼓角舟楫巳風濤落月金<lb/>
樞動疎煙土銼髙謀生宜有策筋力爾徒勞<lb/>
　　　靑縣同髙大<hi>佑釲</hi>雨泊<lb/>
<pb n="KR4f0025_SBCK_006-8b"/>
黄河秋潦急羣盗正紛紛去逺驚秋半愁多語夜分空城寒<lb/>
更雨哀角斷還聞正值南飛鴈嗷嗷度海雲<lb/>
　　　董子祠<lb/>
漢日江都相荒祠舊水濵玉杯存俎豆靑簡重天人夕鳥窺<lb/>
園下秋花裛露新淒涼不遇賦千載一沾巾<lb/>
　　　八月十五夜集天津曹武備<hi>斌</hi>官舍分韻得牀字<lb/>
北里商歌倚笛牀層城秋色轉蒼涼關河西望猶千里<hi>時余將適雲中</hi>
烏鵲南飛更幾行冷露自零叢桂樹深杯無那鬱金香習池<lb/>
不改山翁興倒載還同舊葛疆<lb/>
　　　髙博士<hi>恒懋</hi>席上留贈公子<hi>緝睿</hi>二首<lb/>
列席先投轄升堂喜盍簪飄零忘薊北風物盡江南滄酒瓷<lb/>
甖滿張棃白露甘留連如意舞更與阿戎談<lb/>
<pb n="KR4f0025_SBCK_006-9a"/>
西陸淸秋候東山舊宅開壺觴兼日夕文詠許追陪且爲看<lb/>
花起還愁上馬回春風倚歸櫂賭墅定重來<lb/>
　　　岀居庸關<lb/>
居庸關上子規啼飲馬流泉落日低雨雪自飛千嶂外榆林<lb/>
祇隔數峰西<lb/>
　　　土木堡<lb/>
平蕪一簣狼山下九月驅車白霧昏到眼關河成故迹傷心<lb/>
土木但空屯元戎苦戰翻迴蹕諸將論功首奪門早遣金繒<lb/>
和社稷祠官誰奉裕陵園<lb/>
　　　宣府鎭<lb/>
髙城西北控燕都吹角淸秋落日孤尚憶武皇巡玉塞親從<lb/>
鎭國剖金符宮槐御栁今蕭瑟虎圈鷹坊舊有無邊事百年<lb/>
<pb n="KR4f0025_SBCK_006-9b"/>
虚想像誰誇天險塞飛狐<lb/>
　　　上谷道中<lb/>
急雪千山下渾河萬里流揺鞭逢漢使走馬入雲州<lb/>
　　　苦寒行<lb/>
九州皆可歷何爲雲中居聽我歌苦寒泣下沾衣裾<hi>一解</hi>寒風<lb/>
利如刀雪花大如席重裘如束水安問絺與綌<hi>二解</hi>白日無光<lb/>
晶驚沙但茫茫舍我四方事土室獨摧藏<hi>三解</hi>白登自言髙乃<lb/>
是太古雪漚洟自言深腹堅不可裂<hi>四解</hi>斧冰持作糜餔糜糜<lb/>
巳冰展轉長宵中晨夙不得興<hi>五解</hi>攬衣未及帶手龜血出漉<lb/>
嚴霜割我面哽咽不得哭<hi>六解</hi>男兒可憐蟲出門思故郷寧飮<lb/>
吳市酒不樂邯鄲倡<hi>七解</hi>
　　　傷歌行<lb/>
<pb n="KR4f0025_SBCK_006-10a"/>
北風其凉雨雪如擣栖栖素冠行彼周道<hi>一解</hi>蟹則有筐蟬則<lb/>
有緌父喪不葬誰憐我爲<hi>二解</hi>瞻彼桓山有革其羽載鳴載揚<lb/>
忽失其侶<hi>三解</hi>力行雖疾不如奮飛逺望雖髙不如早歸<hi>四解</hi>凡<lb/>
百君子庶幾心惻翳桑之餓可以報德<hi>五解</hi>
　　　十月十四日夜同曹使君雲州對月<lb/>
發軌自徂暑息鞅及玄冥迢迢沙際月皎皎雲中明臯禽警<lb/>
朔吹别葉辭苦莖靑霜降北陸參井緬縱横主人託嘉藻休<lb/>
澣寡所營悟彼行役艱曲宴奏中誠清樽湛瑶席兔首亦以<lb/>
烹但言音塵闕豈意良覿幷謙謙君子柄習坎美不盈澄輝<lb/>
矢相照慰我殷憂情<lb/>
　　　十五日夜月<lb/>
重陰積邊亭風候異揚粤騈筵集親懿復此亭上月析析靜<lb/>
<pb n="KR4f0025_SBCK_006-10b"/>
衰林斐斐滿層闕清砧無緩響素雲屢興没客情易爲懷庶<lb/>
用慰寂蔑哀鴈逝不居流芳久云歇天道互虧盈物理信昭<lb/>
昧詩人戒太康職思永無忽霜露日夜零故郷渺難越悽愴<lb/>
游子心獨坐待明發<lb/>
　　　十六日夜席上贈陳孝廉<hi>容永孝㢘戍邊</hi>
晷運方代序感此成鬱陶良友縶白駒芳酒永今宵團圞東<lb/>
城月萬象仍光昭誰言容輝減彌覺神理超哀笛奮層樓餘<lb/>
響薄風霄悲哉逺征士氣轖不得驕沖魄㑹有宜盛滿誰能<lb/>
要伯陽之流沙箕子去商郊苟懷艱貞節道德豈不劭申章<lb/>
託微諷撫景荅長謡<lb/>
　　　十七夜月<lb/>
磊磊列宿明晼晼塞日晚盍簪數晨夕吾道豈云逺飛光上<lb/>
<pb n="KR4f0025_SBCK_006-11a"/>
層軒薄雲冒崇巘迢迢界斜漢惻惻引朔管圎靈乍警闕素<lb/>
魄巳辭滿淸輝寧有渝潛德期日損幽人貞素履君子利往<lb/>
蹇擇術雖殊塗心賞得所款感目旣多顔懷郷匪異撰申旦<lb/>
陳苦言庶令勞者纂<lb/>
　　　甲辰冬月朱十訪我塞上賦對月詩奉荅三首<lb/>
<hi>司里</hi>曹溶<hi>㓗躬</hi>
　昔我登羅浮靈雲翼飛軒炎光扇四序曄曄神芝顔有美<lb/>
　儼相從盛作游覽言芳蘭麗重墀列植皆翩<graphic n="KR1473" url="https://raw.githubusercontent.com/kanripo/KR-Gaiji/master/images/KR1473.png" mimeType="image/png"/>洗爵命清<lb/>
　醑鱠鯉出丹淵選日駕輕檝跌蕩珠江前矢口吐嘉藻衆<lb/>
　賔稱我賢聿來鴈門棲轉瞬八九年寒燠旣殊軌苦志何<lb/>
　由宣燦燦金張徒凌忽若浮煙賴有同心士風雨仍勿愆<lb/>
　樂莫故交樂遂賦明月篇<lb/>
<pb n="KR4f0025_SBCK_006-11b"/>
　月岀照城闉兵甲何洋洋連山寓餘里緜亘不可詳列營<lb/>
　慘清角羽纛隨風翔束芻徵近郊飛駮蔚千行獵火耀繁<lb/>
　星毳服禦嚴霜章甫謬司憲飭躬戒無荒蓬菅閉重闥民<lb/>
　俗偕吉康方厪索處憂之子凌大江弗效兒女仁忼慨溢<lb/>
　中腸曠觀幽與并回睇思故郷旦夕事游燕孤抱成匹雙<lb/>
　何意塵土區逍遥奉圭璋<lb/>
　圭璋愼中闕黽勉循昔經暫當展清輝釋憤於邊庭深雪<lb/>
　蔽層阪修柏含靑英匡丗羡髙度緇塵詎能攖短褐濟三<lb/>
　冬園葵待晨烹曲房翦茅茨靜見游鴻征文籍繞四座持<lb/>
　酒忻共傾開懷玩流景哀樂全其貞悠悠道路間乃得親<lb/>
　友生恒嶽有磐石足以喻精誠環顧王化周冀方息交兵<lb/>
　卷組及良時無爲耽令名<lb/>
<pb n="KR4f0025_SBCK_006-12a"/>
　　　雲中至日<lb/>
去歲山川縉雲嶺今年雨雪白登臺可憐日至長爲客何意<lb/>
天涯數舉杯城晚角聲通鴈塞關寒馬色上龍堆故園望斷<lb/>
江村裏愁說梅花細細開<lb/>
　　　雲中客舍曹武備自津門以筐蟹銀魚見寄賦謝二<lb/>
　　　首<lb/>
千里三沽使傾筐異味傳霜螯初入手臘月更須憐重馬愁<lb/>
關吏香秔憶野田江郷好風物罷酒數歸年<lb/>
水族殊郷至明燈夜不孤雪花寒意減玉盌近看無反厭流<lb/>
匙滑宜將剰酒沽遥憐垂釣客白首向江湖<lb/>
　　　贈周叅政<lb/>
周君北地推風雅幾載栖遲白門下四壁蕭然竟罷官知君<lb/>
<pb n="KR4f0025_SBCK_006-12b"/>
亦是悠悠者匹馬西來訪故人相逢師友更情親自言溽暑<lb/>
辭堂邑不覺辛盤換早春春晴風日官齋迥翰墨于今數公<lb/>
等畫品眞同顧愷工隷書逺見鍾繇並貽我梅邊索句圖江<lb/>
南春思到平蕪蒼苔濁酒尋常得冷蕊疎枝何處無紇干山<lb/>
髙凍飛雀健歩移來緫蕭索不見黄須細細開惟愁白雪紛<lb/>
紛落蘇武城邊送别遲桑乾河上已流澌遥將南浦離人曲<lb/>
迸入西征横笛詞憐君此去壺關道盍簪到處逢迎好澤潞<lb/>
三時芳樹多江風五月歸帆早滄洲萬里憶田廬流水柴門<lb/>
今尚虚卜鄰儻就移家約來共梅花溪上居<lb/>
　　　絶塞<lb/>
絶塞衝寒起妖星逼歲除幾時離畢昴三見改蟾蜍我友官<lb/>
中禁憂時獨上書<hi>謂楊給事雍建時上疏言彗星見宜修省</hi>由來天道逺垂象果何<lb/>
<pb n="KR4f0025_SBCK_006-13a"/>
如<lb/>
　　旃蒙大荒落<lb/>
　　　長歌行<lb/>
糾糾葛屨行彼中逵豈無轅馬登髙則危<hi>一解</hi>姬姜誨淫吉士<lb/>
悼之赫赫王侯竊鈎笑之<hi>二解</hi>羔羊之革可以禦冬狐貉雖温<lb/>
君子固窮<hi>三解</hi>誰謂松柏微霜萎而誰謂風雨雞鳴巳而<hi>四解</hi>芻<lb/>
蕘者謀先民所度志士立言豈必好爵<hi>五解</hi>陟彼北山俯視崇<lb/>
丘千秋萬歲孰知我憂<hi>六解</hi>
　　　短歌行<lb/>
飲酒當醉拔劒當歌人生相知樂豈在多<hi>一解</hi>相彼中林枝葉<lb/>
猗儺嚴霜一至焜黃奈何<hi>二解</hi>飄飄寒風不知所届豈曰無衣<lb/>
將子于邁<hi>三解</hi>鳴鹿在囿載食其蒿男兒墮地惜無錢刀<hi>四解</hi>明<lb/>
<pb n="KR4f0025_SBCK_006-13b"/>
星在天雨雪在野我思故人泣數行下<hi>五解</hi>今夕不飲來日大<lb/>
難今者不樂來朝永歎<hi>六解</hi>
　　　和朱十短歌行<hi>嘉興</hi>鄭玥<hi>隨始</hi>
　北風烈烈雨雪載塗我思禦冬旨蓄則無<hi>一解</hi>濯濯江湖曷<lb/>
　取其魚緜緜逺道曷策其車<hi>二解</hi>僕夫夙駕攬子之袪子無<lb/>
　先路俟我城隅<hi>三解</hi>尊有甘酒不在百觚俎有嘉肴不在兩<lb/>
　羭<hi>四解</hi>子有苑囿當推我居我有錢刀當念子需<hi>五解</hi>蜉蝣迫<lb/>
　暮傳語<graphic n="KR2159" url="https://raw.githubusercontent.com/kanripo/KR-Gaiji/master/images/KR2159.png" mimeType="image/png"/>蛄今者不樂斯焉巳夫<hi>六解</hi>
　　　鴈門關<lb/>
南登鴈門道騁望勾注巓山岡鬱參錯石棧紛鈎連度嶺風<lb/>
漸微入關寒未捐層冰如玉龍寓丈來蜿蜒飛光一相射我<lb/>
馬忽不前抗迹懷古人千載誠多賢郅都守長城烽火靜居<lb/>
<pb n="KR4f0025_SBCK_006-14a"/>
延劉琨發廣莫吟嘯扶風篇偉哉廣與牧勇略天下傳時來<lb/>
英雄奮事去陵谷遷數子不可期勞歌爲誰宣嗷嗷中澤鴻<lb/>
聆我慷慨言<lb/>
　　　觀獵<lb/>
白狼堆近雪嵯峨風卷黄雲入塞多盡道打圍春更好夕陽<lb/>
飛騎兔毛河<lb/>
　　　晚次崞縣<lb/>
百戰樓煩地三春尚朔風雪飛寒食後城閉夕陽中行役身<lb/>
將老艱難歲不同流移嗟鴈戸生計各西東<lb/>
　　　滹沱河<lb/>
滹沱河上流澌急騎馬春冰滑可憐百尺浮橋空斷板孤城<lb/>
哀角動荒煙愁顔送老飢寒日絶塞因人雨雪邊轉憶江郷<lb/>
<pb n="KR4f0025_SBCK_006-14b"/>
多樂事花濃齊放五湖船<lb/>
　　　將次山陰墮馬傷足張明府<hi>施大</hi>枉顧逆旅餉酒賦<lb/>
　　　謝二首<lb/>
可怪乗船客今朝墮馬來半人宣武笑長路步兵哀地主逢<lb/>
傾蓋天涯獨愛才淹留憐逆旅相餉竹根杯<lb/>
果見軒車至倉皇啓夕扉亦知寛禮數強起著裳衣涕淚餘<lb/>
生在泥塗萬事非遐方堅臥轍猶得藉光輝<lb/>
　　　留贈王沙縣<hi>泰塤</hi>四首<hi>文端公家屏孫</hi>
黃閣先朝重清門絶塞存東山遺别墅丙舍有諸孫吳楚游<lb/>
能徧詩書道自尊憑將飛蓋夕聮騎問詞源<lb/>
墮馬愁方劇欣逢岀戸迎人扶妨折足家逺竟全生翦韭當<lb/>
三月浮杯及二更熟知舟楫趣款款話南征<lb/>
<pb n="KR4f0025_SBCK_006-15a"/>
先臣典禮日相國去官初各建留侯策同傳賈傅書<hi>文端公以爭建儲去國至</hi>
<hi>先文恪掌大宗伯事章凡三十上得允</hi>聽歌增忼愾話舊各欷歔俯仰悲身丗相看<lb/>
計盡疎<lb/>
范甑萊蕪返王鳬葉縣歸飢寒仍不免子姓復何依挂壁蠲<lb/>
租詔張羅款客扉由來被褐士萬慮與時違<lb/>
　　　將之晉陽留别包十二<hi>銘</hi>
客程冰雪阻蕭關蕙草芳時各未還此去尚同千里月相思<lb/>
知隔幾重山<lb/>
　　　七馬坊<lb/>
積潦黄蒿外連岡黒霧中轉愁人馬滑眞覺道塗窮陶穴遺<lb/>
深井沙陀没故宮離程渺天末九月斷征鴻<lb/>
　　　再度鴈門關<hi>時聞舍弟彞鑒病卒</hi>
<pb n="KR4f0025_SBCK_006-15b"/>
鴈門關北鴈初飛萬里征人淚濕衣回首秋風行巳斷天南<lb/>
消息到應稀<lb/>
　　　夢寐<lb/>
夢寐看兒女沉吟泣數行他時嘗獨立永日見相將去動憐<lb/>
渠小歸應共我長雲山千萬里誰道不思郷<lb/>
　　　捕虎詞<lb/>
黃桑彎弧棘作弩村民少長齊捕虎南山有鹿北有獐何爲<lb/>
䭾我檻下羊靑天杲杲白日岀橫行大道終罹殃君不見靈<lb/>
丘捕虎虎盡死太原城中狼入市<lb/>
　　　晉祠唐太宗碑亭題壁<hi>集杜</hi>
歩屧深林晚春池賞不稀文章千古事社稷一戎衣野日荒<lb/>
荒白悲風稍稍飛無由覩雄略寥落壯心違<lb/>
<pb n="KR4f0025_SBCK_006-16a"/>
　　　宋烈女行<lb/>
紅羅持作帕素練持作巾何必合衾幬始爲同心人宋氏有<lb/>
女典生長蔚州之野西崖之山年紀十五餘許配千字村村<lb/>
民蘭州厮大義結夫婦忽登泰山籙人夀不得久女方曬穀<lb/>
聞之聲悲哀長跪吿父母兒當從黄泉下信誓旦旦不可乖<lb/>
父母向女言尊章爾未事愼勿捐形軀相保親父子各各還<lb/>
室中涕淚終不止月正三十日其日二十三白日從東來奄<lb/>
忽墮西南闔門夜無人女向空庭坐攬我素練巾接彼紅羅<lb/>
帕徘徊寢室旁自挂中門下父母啓視哽咽不得言觀者四<lb/>
方至歎息日暮還童童㟝嶁側乃有松柏林誰言寸草荄乃<lb/>
有松柏心<lb/>
　　　明妃曲<lb/>
<pb n="KR4f0025_SBCK_006-16b"/>
上林消息斷歸鴻記抱琵琶岀漢宮紅頰近來憔悴盡春風<lb/>
更遜畫圖中<lb/>
　　柔兆敦牂<lb/>
　　　臺駘廟<lb/>
鳯鳥書官後鴻荒障澤年神功開白壤帝系岀金天分野捫<lb/>
參次山川奠禹先按圖移岸谷紀逺昧星躔亂水汾洮别諸<lb/>
姬沈姒聮唐風誰始祀魯史至今傳簫鼓横流散風沙急溜<lb/>
穿勢曽吞北漢潤亦被西邊璧馬黄河並雲旗玉井旋軒裳<lb/>
存想像憑弔一茫然<lb/>
　　　送趙三<hi>湛</hi>還永年<lb/>
離堂卜夜且成歡酒盡休歌行路難四十逢時猶未晚看君<lb/>
騎馬入長安<lb/>
<pb n="KR4f0025_SBCK_006-17a"/>
　　　太原客舍同方三孝廉<hi>育盛</hi>話舊二首<lb/>
逺戍崔亭伯還家管幼安千金裘馬盡十載道塗寒華髮同<lb/>
雙鬢悲歌感萬端平生蕭瑟意長鋏爲誰彈<lb/>
舊業東山下曽經賭墅過飄揺秋雨後零落戰塲多避地從<lb/>
人問誅茅奈老何烏衣雙燕子留恨滿關河<lb/>
　　　龔<hi>百朋</hi>自梗陽以詩見寄漫答二首<lb/>
傳聞花縣客不異幔亭居<hi>閩中張君汝瑚令清源龔子館焉</hi>旅興吟紅藥賔筵鱠<lb/>
白魚仲宣懷土日司馬倦游初咫尺横汾隔難尋下澤車<lb/>
道重論交地書題把臂前相憐煩縞紵永好有詩篇多難休<lb/>
儒服他郷澀酒錢但期陽羡隱見日話歸田<lb/>
　　　七夕立秋王方伯<hi>顯祚</hi>席上和毛<hi>㑹建</hi>
暑退林初暝尊開露漸滋客中憐夜集天上果秋期片葉辭<lb/>
<pb n="KR4f0025_SBCK_006-17b"/>
風下長河卷幔垂莫敎凉月盡同和謝莊詩<lb/>
　　　客夜<lb/>
陽曲城頭烏夜啼明燈深巷緑牎低從敎趙女工瑶瑟不遣<lb/>
愁人醉似泥<lb/>
　　　聞黄鶴樓成賦寄楚中一二知已<lb/>
平生未鼓湘江柁萬里投詩黄鶴樓壯觀百年今在眼異時<lb/>
獨上迥含愁碧牎下湧樊山月紅葉斜連鄂渚秋爲報故人<lb/>
多釀酒飛帆眞作漢南遊<lb/>
　　　寄酬譚七舍人兄<hi>吉璁</hi>陸二舍人弟<hi>葇</hi>
客久憐書札郷遥感歲時空淹雞鹿塞逺隔鳳凰池九月茱<lb/>
茰㑹頻年雨雪詩朝回逢陸弟爲報日相思<lb/>
　　　題錢宗伯<hi>謙益</hi>文集後<hi>集社</hi>
<pb n="KR4f0025_SBCK_006-18a"/>
海内文章伯周南太史公衣裳判白露門巷落靑楓興與煙<lb/>
霞㑹人今岀處同白頭無籍在愁坐正書空<lb/>
　　　題倦圃圖二十首<lb/>
　　　　叢筠徑<lb/>
柴門面湖水深徑聞人語月岀翠煙開相送乗舟去<lb/>
　　　　積翠池<lb/>
流水石橋東修篁蔽空曲獨吟橋上行縹緲衣帶緑<lb/>
　　　　浮嵐<lb/>
宿鷺拳沙石虚牕啓夕煙東西望南北蓮葉緫田田<lb/>
　　　　范湖草堂<lb/>
松石閉門中芳菲蕙草叢春船迴夜月鰕菜幾時同<lb/>
　　　　靜春葊<lb/>
<pb n="KR4f0025_SBCK_006-18b"/>
晴戸罥晴絲風花爛紅藥緬懷風中琴兼此花下酌<lb/>
　　　　圎谷<lb/>
山牆髙下築中見林扉開相邀入空谷偶坐心悠哉<lb/>
　　　　芳樹亭<lb/>
獨石攲長臥空亭夜不扃春風平仲色相見幾回青<lb/>
　　　　谿山眞意軒<lb/>
逺樹聞疎鐘夕陽上喬木相對忽忘言賞心在幽獨<lb/>
　　　　容與橋<lb/>
淸淺水石間文魚散花嶼催客引流觴山橋更延佇<lb/>
　　　　漱研泉<lb/>
主人南粤歸獨載端溪石晝日三摩娑此意人不識<lb/>
　　　　潛山<lb/>
<pb n="KR4f0025_SBCK_006-19a"/>
積雪開半林洩雲有膚寸㑹此靜者心潛藏本無悶<lb/>
　　　　錦淙洞<lb/>
霜林吹石溜清響偏亭臯夜半愁風雨不知山月髙<lb/>
　　　　采山樓<lb/>
髙樓坐銷憂檇李亭西路夕照望千家春浮倚雙樹<lb/>
　　　　狷谿<lb/>
我本狂歌子却愛狷谿水滔滔天下人誰能洗其耳<lb/>
　　　　金陀别館<lb/>
舊識談經地巖扉靜不開秋深叢桂發金粟禮如來<lb/>
　　　　聽雨齋<lb/>
風吹石蘭花柔荑雨中長淸夢入空山亂落紅泉響<lb/>
　　　　橘田<lb/>
<pb n="KR4f0025_SBCK_006-19b"/>
瀟灑衡門下陽坡縱所如靑霜猶未降先報右軍書<lb/>
　　　　留眞館<lb/>
平生金石心一室千秋慮我亦問奇來徘徊不能去<lb/>
　　　　澄懷閣<lb/>
欲覽城南勝宜登池上樓煙波長在望不放五湖舟<lb/>
　　　　春水宅<lb/>
逺水浮橋直方塘入戸低東風楊栁樹吹緑草堂西<lb/>
曝書亭集卷第六<lb/>
</p>
<p>
</p>
  </div>
</body>
</text>
</TEI>
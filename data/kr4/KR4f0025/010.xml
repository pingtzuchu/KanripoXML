<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0025_SBCK_010-1a"/>
曝書亭集卷第十<lb/>
　　　　　　　　　　　　秀水　朱彞尊　錫鬯<lb/>
　古今詩<hi>九</hi>
　　柔兆執徐<lb/>
　　　讀葉司城<hi>封</hi>嵩游草賦贈<lb/>
客居通潞春復冬有如飢鳥仍投籠平生夢寐在五岳垂老<lb/>
未覩嵩陽峰峰頭玉女定笑我那不控鶴鞭癡龍瓊漿勿飲<lb/>
良可惜白髮滿鏡徒愁容葉君昔年宰登封莓苔洗字尋石<lb/>
淙霞梯髙髙八百丈筍鞵踏遍靑芙蓉廬巖瀑飛一匹布鐵<lb/>
梁峽偃千年松仙人十六時相逢閒吹鵞管向明月有時髻<lb/>
插三花穠漸川俞叟與君往來熟言君愛奇恒未足開筵爲<lb/>
蒸玉面貍行藥曽騎雪色鹿測景還登測景臺逍遥宛在逍<lb/>
<pb n="KR4f0025_SBCK_010-1b"/>
遥谷偶然長嘯百里聞每遇殘碑三日讀不見囊中金石編<lb/>
何殊集古歐陽録崇文門西車轂撃十里黃塵眯人目下馬<lb/>
尋君道名姓一笑情親爲鄉曲投我嵩陽詠百篇勝聽哀絲<lb/>
與豪竹近來海内工詩格新城王君最雄獨一見君詩許絶<lb/>
倫同調由來賞心速君今司城名籍甚栗果少年齊足跼入<lb/>
門㕔事半栽花插架圖書尚連屋作吏如君良不俗閒從巷<lb/>
北期王君更許髙齋醉<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁金箱圖畫恣臥遊豈必盧鴻草<lb/>
堂宿<lb/>
　　　春暮何少卿招同故鄉諸子集古藤花下送譚十一<lb/>
　　　孝亷兄之舒州<lb/>
古藤二本髙刺檐毿㲚亂挂驪龍<graphic n="KR1730" url="https://raw.githubusercontent.com/kanripo/KR-Gaiji/master/images/KR1730.png" mimeType="image/png"/>主人築堂二十載客到<lb/>
盡卷堂中簾肥香徐來翠陰動晴絲欲墮朱光炎今年經過<lb/>
<pb n="KR4f0025_SBCK_010-2a"/>
物候早三月巳見繁花黏河豚未罷直沽市牡丹定録房山<lb/>
尖春風不飲最可惜急收筆架移書籖相期郷黨十數子同<lb/>
時走送譚孝廉一觴一詠少長集脫略禮法無纖嫌懸燈直<lb/>
敎猛燭並有酒但向深杯添移時留髠盡送客三人密坐清<lb/>
宵嚴北城漏鼓聽漸數下弦殘月光磨鎌捉臥瓮人選新格<lb/>
主猶鯨吸賔魚噞人生離多合亦易有淚肯對花前沾舒州<lb/>
地勝山水兼孤城皖口跳波漸芙蓉之池泛永日訟庭無事<lb/>
恒虚恬鱘魚凝脂切黃玉翠螺如畫圍蒼蒹乃知下第去亦<lb/>
得絶勝六街衣馬塵容黔<lb/>
　　　題元張子正林亭秋曉圖同髙<hi>層雲</hi>賦<lb/>
一峰畫品最緻密逾三百載流傳稀今人摹仿目未睹但取<lb/>
率略屛紆威殘山剰水不數點豈惟神異貌亦非當時藝事<lb/>
<pb n="KR4f0025_SBCK_010-2b"/>
許入室華亭張中稱庶幾即如此圖乃學井西王生筆林亭<lb/>
曉色開熹微焜黃老緑下掩百竿竹是誰竹下結屋關荆扉<lb/>
橋無一人行樹無一鳥飛斜川折溜凡幾轉古寺突兀樓松<lb/>
圍凉雲濛濛不可極懸泉直下春林霏人家磧歷更髙處水<lb/>
榭八九相因依武陵桃花笑卑濕兹山避地堪茹薇當知作<lb/>
者意獨得能使留題數子傳聲徽客中三伏正苦熱對此羽<lb/>
扇都停揮安得天風扶我縹緲度絶磴與君攜手同振千仞<lb/>
岡頭衣<lb/>
　　　贈鄭<hi>簠</hi>
金陵鄭簠隱作醫八分入妙堪吾師朅來賣藥長安市諸公<lb/>
衮衮多莫知伊余聞名二十載今始邂逅嗟何遲自從鴻都<lb/>
石經後工者疎密無定姿任城學官闕里廟羅列不少漢人<lb/>
<pb n="KR4f0025_SBCK_010-3a"/>
碑簠也幽尋遍摹搨羲娥星宿摭無遺郃陽酸棗法尤備心<lb/>
之所慕手輒追黃初以來尚行草此道不絶真如絲開元君<lb/>
臣雖具體邊幅漸整趨肥癡寥寥知解八百禩盡失古法成<lb/>
今斯邇來孟津數王鐸流傳恨少無人披太原傅山最奇崛<lb/>
魚頏鷹跱勢不羈臨清周之恒委曲也得宜勾吴顧苓粤譚<lb/>
漢曁歙程䆳名相持未若簠也下筆兼經奇緜如煙雲飛欲<lb/>
去屹如柱礎立不移或如鳥驚墮羽翮或如龍怒撐之而箕<lb/>
張昴萃各異狀屛幛大小從所施平山堂成蜀岡湧百里照<lb/>
耀連雲榱工師斲扁一丈六衆賔歎息相瞠眙須㬰望見簠<lb/>
來至井水一斗研隃糜由來能事在獨得筆縱字大隨手爲<lb/>
觀者但妒不敢訾五加皮酒浮千鴟我聞此事足快意目雖<lb/>
未覩心已怡安得留之數晨夕醉時竊柎醒肩隨盧溝橋北<lb/>
<pb n="KR4f0025_SBCK_010-3b"/>
風巳厲子今南去生凌澌驪駒在路留未得歲聿其暮云誰<lb/>
思鍾山草堂定好在放溜且任吴中兒華陽瘞鶴字刻露鄧<lb/>
尉遺樹花參差無錫城邊見嚴四示我長歌一和之<lb/>
　　　送顧<hi>瀛</hi>之沂州<lb/>
官亭把袂惜離居南指臨沂歲未除行過蒙陰山葉響馬頭<lb/>
靑壤雪消初<lb/>
　　　夀何少卿<hi>元英</hi>
冷卿宴客巳無錢猶有南牀許醉眠淸鏡㸔來容四十練裙<lb/>
書秃管三千日邊初度春尤近雪後今宵月最圎弟子麴車<lb/>
來不少相留判飲到新年<lb/>
　　　壽劉編修<hi>芳喆</hi>二首<lb/>
金錢衮衮考堂輸今日通階昨日殊誰似編修甘寂寞七年<lb/>
<pb n="KR4f0025_SBCK_010-4a"/>
不向集賢趨<lb/>
人日梅花一月前騷人初度棗弧懸蕭然賦雪攜羣從絶勝<lb/>
徵歌玳瑁筵<lb/>
　　強圉大荒落<lb/>
　　　河豚歌<lb/>
天津之水連北溟七十二沽漩迴汀漁師乗春漾極浦䑰䑠<lb/>
葉葉輕於萍河豚此時舉網得活東小大同賦形賣不直錢<lb/>
棄可惜堆置更比凡魚腥南人見之莞爾笑是物足勝通侯<lb/>
鯖葦蒲束取十百輩馬䭾車載兼手拎晨興主人食指動忽<lb/>
覩兩縛陳吾庭客來疾呼莫莫莫亟當投卑煩丁寧食熊者<lb/>
肥食鼃痩豆令人重榆則瞑彼猶無傷此獨甚犯之不異衝<lb/>
鈴釘主人語客且安坐吾言物理君試聽人生一死各有候<lb/>
<pb n="KR4f0025_SBCK_010-4b"/>
韭英棗華木葉零即如飲啄亦分定鼎腹豈必堅關扃雖云<lb/>
甘脆腐腸藥不聞茹藿長延齡兹魚信毒種乃别膢朐有法<lb/>
食有經或如燕子尾涎涎或如束帶腰黃鞓今之饋者皆不<lb/>
爾安用荷鍤薶丘冥抉精刮膜漉出血如鼈去醜魚乙丁磨<lb/>
刀霍霍切作片井華水沃雙銅缾薑芽調辛橄欖醡荻筍抽<lb/>
白蔞蒿靑日長風和竈觚淨纖塵不到晴牎櫺重羅之麪生<lb/>
醤和凝視滓汁仍淸泠吾生年命匪在卯奚爲舌縮箸蠲停<lb/>
西施乳滑恣敎齧索郎酒釅未願醒入脣美味縱快意累客<lb/>
坐久心方寧起看牆東杏花放橫參七點昏中星<lb/>
　　　送董孝廉<hi>愷</hi>游五臺<lb/>
軍都關外朔雲屯過盡龍堆入鴈門一路金光瑶草色青天<lb/>
直上五峰尊<lb/>
<pb n="KR4f0025_SBCK_010-5a"/>
　　　兕觥歌<hi>觥爲許文穆公餞趙太史定宇物爲何少卿賦</hi>
覆玉盌屛香螺徹銀鑿落金叵羅黃支之犀塵盡辟主人持<lb/>
觥客前席請看觥上銘爲君陳夙昔定陵沖年資相臣元老<lb/>
奪情衆怒嗔朝陽一鳳午門伏折檻寧辭逆鱗觸歸時餞者<lb/>
滿都亭珍重臨岐許文穆神羊一角詎有雙流傳旣久歸婁<lb/>
江張公以之遺弟子敢諫吾公趙公似更兼愛客無倦容平<lb/>
原十日恒過從朝衣典盡且不顧快意但寫鳬花濃我浮此<lb/>
觥亦巳數尊前豈惜狂歌重吾公邇年徙卿寺西掖南牀誰<lb/>
鶚視漢殿今無白獸尊滿飲黃流莫輕寘<lb/>
　　　周郎中自閩回賦贈二首<lb/>
萬里孤臣去三年别館囚遥憐天北望不異海西頭曲罷紅<lb/>
薔老園荒紫蓼秋空堂今夜燭誰分話離愁<lb/>
<pb n="KR4f0025_SBCK_010-5b"/>
入夜羝同宿經秋鴈不飛歸迎雙眼淚去陷幾重圍攬鏡顔<lb/>
都改趨庭計巳非辛勤完節意冬月尚絺衣<lb/>
　　　同里李<hi>符</hi>游於滇遇碧雞山道士謂曰子前身廬山<lb/>
　　　行脚僧也後十年當仍歸廬山<hi>符</hi>乃畫廬山行脚圖<lb/>
　　　俾予題詩二首<lb/>
畫裏分明廬岳僧雲峰有約十年登江湖到處勾留住看爾<lb/>
入山能不能<lb/>
桃郷一望水挼藍擬結鄰居共釣潭休信碧雞狂道士閒抛<lb/>
老屋在花南<lb/>
　　　春浮閣<lb/>
春浮本佛樹之子愛逃禪小閣道南市清流牐口泉攤書官<lb/>
栁近對酒女牆偏盡笑張思曼能牽岸上船<lb/>
<pb n="KR4f0025_SBCK_010-6a"/>
　　　題董尚書墨蹟<lb/>
三真六草董尚書北米東邢總不如試誦容臺好詩句一縑<lb/>
肯換百硨磲<lb/>
　　　彭城道中詠古二首<lb/>
舊社枌榆改寒雲芒碭收山風吹野火飛度斬蛇溝<lb/>
博浪飛椎後圯橋進履年無人知偶語況有素書傳<lb/>
　　　淸流關<lb/>
淸流關厜㕒設險古來尚細路縁秋毫石角竦殊狀舍我一<lb/>
兩車拄此九節杖初行井臼中俄出松果上回睇衆山卑連<lb/>
峰走頽浪入關少礓礫客意始蕭放平岡響楓葉斷壁偃花<lb/>
當南滁暑未銷西澗水新漲眺逺懷昔人儒衣謁戎帳君臣<lb/>
旣深契一言判興喪偏師越死地於此蹶上將遺跡雖巳湮<lb/>
<pb n="KR4f0025_SBCK_010-6b"/>
過者心所嚮山髙而水淸獨立但怊悵<lb/>
　　　題顧夫人畫蘭<lb/>
眉樓人去筆牀空往事西州說謝公猶有秦淮芳草色輕紈<lb/>
匀染夕陽紅<hi>蘭名見金漳趙氏譜</hi>
　　著雍敦牂<lb/>
　　　興化李先生<hi>清</hi>壽詩<lb/>
丗事有屈必有伸吾思遜國忠節臣詔書張目不肯草何得<lb/>
復作叩頭人一時史筆授曲學壯夫氣短懦夫嗔褎忠之典<lb/>
歲久闕草野論議徒紛綸棗園先生家海漘早成進士官於<lb/>
鄞掖垣竹埤歷八舎抗疏豈憚批龍鳞曽聞過江上封事神<lb/>
人觀聽交歡忻方黃鐵練名盡易榜祠木末金川新電光石<lb/>
火雖暫照猶勝霿霧霾窮塵傳之百丗終不湮先生用意良<lb/>
<pb n="KR4f0025_SBCK_010-7a"/>
苦辛邇來閉戸三十載著書更比當年勤東京舊事孟元老<lb/>
北盟新編徐夢莘藏之名山自怡恱使者徵索推蒲輪先生<lb/>
穩臥南溪濵白蕉之衫紫荷巾三詔六聘催未起衡門但與<lb/>
沙鷗親年今八十能抱真齒兒髮秀目緑筋立譚古昔猶齗<lb/>
齗玉堂才子念明發四月正及懸弧辰袖懷蟠桃五寸核目<lb/>
送海鶴千里津棗園池水風漣淪闌藥四照花如茵五加皮<lb/>
酒粥面厚鳴薑鱠鯉羅兼珍烏衣不改王謝里一門羣從稱<lb/>
觴頻古來傳經藉遺老耆儒往往上夀臻不見張蒼伏勝曁<lb/>
轅固博士江翁杜子春<lb/>
　　　鄚州題壁<lb/>
積水漁村渡新凉酒斾風河間多姹女若箇數錢工<lb/>
　　　得龔<hi>百朋</hi>嶺南書却寄<lb/>
<pb n="KR4f0025_SBCK_010-7b"/>
別鴈橫汾信去留何時漂轉入端州天邊消息初踰嶺戰後<lb/>
江山獨上樓草檄硯開鸜鵒潤歸帆雲暝鷓鴣愁回憐十載<lb/>
相逢地晋府街東並馬遊<lb/>
　　　爲徐徵士題畫<lb/>
買斷西濛港湖田二頃餘應同尹都尉暇便著農書<lb/>
　　　王尚書招同陸<hi>元輔</hi>鄧<hi>漢儀</hi>毛<hi>奇齡</hi>陳<hi>維崧</hi>周<hi>之道</hi>
　　　李<hi>良年</hi>諸徵士讌集怡園周覽亭閣之勝率賦六首<lb/>
北斗依城近南陔選地偏綵衣逢暇日珠履託羣賢山擁牆<lb/>
初亞林疎徑屢穿身隨沙際鶴飲啄到平泉<lb/>
石自吳人壘梯懸漢棧牢白榆星歷歷蒼蘚路髙髙宛得棲<lb/>
林趣渾忘歩屧勞下山無定所隨意各分曹<lb/>
澗白泉𥘉徙籬金菊未枯夕曛含略彴亂石點樗蒲密坐千<lb/>
<pb n="KR4f0025_SBCK_010-8a"/>
人許迷途八陣俱不因㸑煙細何處覓行㕑<lb/>
風磴雙亭外疎藤蔓十尋龍蛇寒自蟄鳥雀暮長吟待結千<lb/>
花墜應同萬柳深隔林催未起獨坐想濃陰<lb/>
屨滿西南戸堂臨上下洄落成凡幾日勝引喜先陪監史新<lb/>
圖格壺觴舊醱醅謝公能賭墅㑹見捷書來<lb/>
小閣簷端起虚牎樹杪憑忽驚黃屋近更繞翠微層九日今<lb/>
年悔諸公逸興能尚書期可再雪後轉須登<lb/>
　　　題周恭肅公畫牛二首<lb/>
白川畫龍兼畫牛遶村急雨菰蒲秋百年紙墨黯無色雲氣<lb/>
溟濛猶未收<lb/>
牧童横笛吹不得背面却看溪上山記得濫溪西去路荻花<lb/>
楓葉淺沙灣<lb/>
<pb n="KR4f0025_SBCK_010-8b"/>
　　　沈烈女詩<lb/>
吳趨沈氏女許嫁黃小同墨車雖未迎媒妁言已通黃童抱<lb/>
羸疾十九年命終沈女得凶問淚落如泉江布緫箭笄髽喪<lb/>
服治衣工上樓不下樓顦顇緜春冬含辛桂枝蠧食苦蓼葉<lb/>
蟲父母勸之嫁女恚經樓中須臾救復活自誓永不雙獨居<lb/>
三十年兵革俄乗墉全家盡逃匿女仍守樓牎結我裳與衣<lb/>
輟彼飧與饔一笑歸黃壚之死何從容層層虎丘塔下臨松<lb/>
柏桐兩家謀合葬龜筮咸相從小字書新銘白石沙磨礱雙<lb/>
飛化蝴蜨並蔕生芙蓉春水鴨頭緑秋草雞冠紅花船恣來<lb/>
往愛泊山西東吾願游冶女視此馬鬛封<lb/>
　　　題腰鼓圖<lb/>
細腰急捧鼓參撾水調兼歌穆護沙料得翻身誇絶技只嫌<lb/>
<pb n="KR4f0025_SBCK_010-9a"/>
插鬢少葵花<lb/>
　　　丘漢陽壽詩二首<lb/>
自從江漢櫂歸舟雲壑棲遲三十秋占得釣磯臨海嶼至今<lb/>
八十轉風流<lb/>
圖經七十二福地其二乃在東楚間先生林居盋池近長年<lb/>
不改芙蓉顔<lb/>
　　屠維協洽<lb/>
　　　元日同孫<hi>枝蔚</hi>毛<hi>奇齡</hi>陳<hi>維崧</hi>吳<hi>雯</hi>汪<hi>楫</hi>諸徵士喬<lb/>
<hi>萊</hi>舍人湯<hi>右曽</hi>上舍集曹舍人<hi>禾</hi>書齋遲李<hi>良年</hi>潘<lb/>
<hi>耒</hi>不至即席限韻二首<lb/>
勝引期元日虚齋束五經客來衣半白杯至眼俱靑密坐更<lb/>
番改淸詩次第聆燭花髙不落嘶騎且迴停<lb/>
<pb n="KR4f0025_SBCK_010-9b"/>
樂極修簫譜觴行羆酒監同聲歌郢曲異味轉吳帆東閣花<lb/>
須放西山翠可鑱還期共潘李並馬試春衫<lb/>
　　　古意投髙舎人<hi>士奇</hi>
奕奕九成臺泠泠五絃琴威鳳刷其羽歌舞樂帝心朝儀靈<lb/>
沼上夕息髙梧陰覽輝千仞餘求友及遐深爰居本海處亦<lb/>
復辭煙潯東門一戾止游目嘉樹林和風動閶闔百鳥啁啾<lb/>
吟獨無笙簧舌臆對難爲音主人軫物微飼花若黃金食之<lb/>
非不甘愧莫報以琛寄言鸞凰侣釋此歸飛禽<lb/>
　　　酬閻<hi>若璩</hi>
烈火燔帝竹秦鏡忽以淪番番濟南叟後死髦而勤腹笥傳<lb/>
少女齒落餘空齦掌故穎川來何繇聽其真所怪張歐陽疑<lb/>
義嘿不申金絲魯宮響科斗蟠輪囷俄遭巫蠱發竹簡迹久<lb/>
<pb n="KR4f0025_SBCK_010-10a"/>
湮梅生千載後一一紛羅陳其餘航頭字捃摭亦有因譬若<lb/>
完衣裳安用重補紉文從義艱晦體殊絶蹤塵孔書旣咸在<lb/>
謨誥恒鮮新何不正今譌去險歸温純此義誠難知疑者頗<lb/>
相循閻生幷州彦徙宅淸淮漘昨年應詔至旅食春明春小<lb/>
心對縫掖餘勇刺古人示我一編書其言狂且醇諸家援王<lb/>
吳百氏捜墨荀幽室決窔奥希音辨韶鈞雖爲見者駭猶勝<lb/>
徒呫呻吾生嬾述作老矣潛悲辛君非漢井丹經義何紛綸<lb/>
況有紈扇詠贈我情彌親客子寓招提不出動盈旬春冰玉<lb/>
河裂草暖波粼粼紅杏舒繁條翠嵐壓重闉相期出郭游西<lb/>
山恣迴巡並馬騁劇談九皇八八民醒即坐松石醉即臥花<lb/>
茵<lb/>
御試省耕詩二十韻<lb/>
<pb n="KR4f0025_SBCK_010-10b"/>
長樂虯鐘啓端門羽仗排良辰元巳近暄景暮春佳<lb/>
帝念勤民切羣情望幸皆蘋風吹近逺蘭澤洗氛霾銜尾<lb/>
中流鷁拳毛内廏騧農輿霑雨露俞騎束鞞靫沙柳津亭岸<lb/>
山松驛路牌西疇一以望東作此時偕于耜分原上提筐饁<lb/>
水涯杏花殷似火菖葉小於釵巷靜餳簫市煙澄土銼柴倉<lb/>
庚飛習習布穀語喈喈樂事紆<lb/>
乾顧豐年協<lb/>
睿懷歌時成夏諺行處即堯階帳殿開黃屋人家遶翠厓定<lb/>
知先稼穡力爲減徭差吉日宣王禱空同軒后齋星躔齊北<lb/>
拱聲敎巳南諧曲渚宜浮洛芳尊迥勝淮<lb/>
宸游多悅豫振旅入天街<lb/>
　　　送張大理<hi>雲翼</hi>省親皐蘭結婚作<lb/>
<pb n="KR4f0025_SBCK_010-11a"/>
纔投縞紵慰臨岐别酒翻慳雪後持聽棘暫辭歸覲日絃桐<lb/>
爲譜述昏詩咸陽紫鳳秦臺迥京兆靑螺漢殿知此去心懸<lb/>
清禁月重逢應及柳如絲<lb/>
　　　爲姜<hi>宸英</hi>題畫<lb/>
潞水秋風上短槎日湖南望水雲賖空敎<lb/>
天子知名字不賦長楊賦白華<lb/>
　　　送施<hi>鑒范</hi>令什邡<lb/>
早綰銅章去嚴程莫滯留連雲仍舊棧到日恰髙秋訟向泉<lb/>
邊聽書從鳥外郵母嫌山郭小漢將此封侯<lb/>
　　　寄酬張五處士兄<hi>彦之</hi>
五茸多冨室算緡苦煩挐兄也雖屢空家居能晏如糠籺恒<lb/>
不飽寄詩饒鴈魚何哉兔園冊不鈔貨殖書<lb/>
<pb n="KR4f0025_SBCK_010-11b"/>
　　　和田郎中<hi>雯</hi>移居韻<lb/>
道南道北書一車田郎與我齊移家月俸雖分五斗粟相呼<lb/>
野性同麏麚濁醪盈杯注淶水暖湯濯足歌彭衙風簾無額<lb/>
星炯碎短牆縱葺仍夭斜牎前喜有兩棗樹凝想滿眼他時<lb/>
花誦子山薑詩句爽有若暝坐翻金鴉盤空硬語和未穩月<lb/>
黒漏鼓鼕鼕撾布衾不睡我亦爾牽牛獨處嗤㚿媧<lb/>
　　　題李檢討<hi>澄中</hi>所藏明月蘆鴈圖二首<lb/>
吾家水閣傍江斜風荻侵簷一丈花連鴈低飛渾不見祇聽<lb/>
拍拍響圓沙<lb/>
逺岸風微宿雨殘天邊忽湧爛銀盤盧河橋畔秋容好比似<lb/>
南湖一曲看<lb/>
　　　淨業寺看荷花同嚴四檢討<hi>繩孫</hi>作<lb/>
<pb n="KR4f0025_SBCK_010-12a"/>
香刹縁隄轉官橋信水流緑雲千萬頃不見采蓮舟<lb/>
　　　李檢討<hi>澄中</hi>惠鮮鰒魚賦謝<lb/>
海岱惟靑州水族不可算有魚其名鰒託命白石矸孔如螺<lb/>
者九體具蚌之半浮沉信潮汐岀没昧昏旦湲湲逐崩濤汩<lb/>
汩臨駭岸漁師三五輩利刃挟新鍛迎寒解衣褌燎薪雜石<lb/>
炭俄而投衝波若勇士赴難滑苔裹獷殻自恃兩堅悍彼石<lb/>
陷死地嗟汝豈得竄殺機伺巧發一割乃中斷黨附安可常<lb/>
徒令見者歎是物昔所珍不數鵠鴞胖彦回三十枚曽鄙萬<lb/>
錢換李君家諸城古臺琅邪畔封書敕官奴郷味來歲晏荒<lb/>
途犯風雪羸馬走顛汗以之貽故人腥涎尚未澣疑有蠙珠<lb/>
存無復朽索貫饌法失嚴龜食經忘馬琬庖㕑異羮臛南北<lb/>
互譏噆於焉出新意滓汁藉糟灌雜雜筠筐排一一桂火煅<lb/>
<pb n="KR4f0025_SBCK_010-12b"/>
雖殊馬甲脆足勝羊胃爛觀頤匪自飬比鄰呼酒伴饞扠了<lb/>
陶盤不食真鈍漢<lb/>
　　　送耿副使之官隴右<lb/>
雙旌曉發動征塵猶見黃花驛路新樹屛莫辭朱圉逺封侯<lb/>
須與玉關鄰魚龍積水褰帷近馬鹿晴山繞幕春到日西堂<lb/>
留牘少尺書須寄倦游人<lb/>
　　　佛手柑二首<lb/>
柰女環初脫金仙露最甘萬重來水市一笑啓筠籃味豈踰<lb/>
淮變香仍隔歲含回思珠海住千樹嶺雲南<lb/>
宛是祇林得宜從漢殿傳浮江螺女外置驛橘官先白截鵞<lb/>
肪嫩黃堆兔琖圓尚嫌香氣逺分傍枕函邊<lb/>
　　上章涒灘<lb/>
<pb n="KR4f0025_SBCK_010-13a"/>
　　　平蜀詩十三章<hi>并序</hi>
<hi>臣</hi>伏見<lb/>
皇上即阼以來仁聲溥洽凡在海外重譯來格邇者巴蜀負<lb/>
固蕞爾叛寇神人交憤六師所向何堅不摧<lb/>
皇上先之以德化未即咸劉乃凶渠旣殞餘孽罔悛<lb/>
天威赫怒爰命虎臣五道分軍罙入其阻日未浹旬保寧成<lb/>
都千里厎定正月丁巳捷書上聞誕集文武臣工宣于闕下<lb/>
僉曰蜀宼之不靖於今六稔<lb/>
皇上休飬民力湛靜不絿金鏡在握朗照萬里之逺山川險<lb/>
易瞭若掌中<lb/>
廟算恢宏指授方略以師則武以時則利以將相則和調用<lb/>
能不日成功<lb/>
<pb n="KR4f0025_SBCK_010-13b"/>
聖武布昭逺邁隆古<hi>臣</hi>以布衣被蒙<lb/>
恩澤拔置史舘粤稽曩昔劉闢旣擒韓愈進元和聖德詩明<lb/>
之平蜀劉基亦作頌以獻<hi>臣</hi>雖蒙滯躬逢盛際於以頌揚丕<lb/>
烈其何敢後乃拜手稽首而獻詩曰<lb/>
皇帝聖哲靡逺勿瞻南諧北燮西𬒳東漸蠢爾不庭憑阻滇<lb/>
黔爰踞巴蜀以逞戈銛<lb/>
皇帝曰咨元戎是敕欲宣武功誕敷文德宼衆來挑我堅壘<lb/>
壁匪久其師恤民之力<lb/>
民力旣恤士氣孔揚我車我牛我倉我箱芻茭菽粟在巘在<lb/>
岡萬夫豫附萬馬騰驤<lb/>
魁渠肆殄梟謀日阻<lb/>
帝曰可哉命整雲旅分鑣以馳揚旌負羽或搤其吭或擊其<lb/>
<pb n="KR4f0025_SBCK_010-14a"/>
膂<lb/>
赫赫奮威師度七盤旣下葭萌入閬中關桓桓勇略鳥道鈎<lb/>
援緜井旣收遂復錦官<lb/>
如彼東瀛用注螢爝如彼衝風用卷秋蘀昧雉斯經窮獸乃<lb/>
縛徹其幟竿淸我堠柝<lb/>
蜀之黃髮植杖以遨蜀之黃口聮臂而謡壺則有漿簞則有<lb/>
醪或徯于野或迓于郊<lb/>
迺疆迺理榿林棘路爾宅爾田輕爾徭賦巴貢其牋賨輸其<lb/>
布棧谷梯山千里褰泝<lb/>
㨗書夜奏徹於<lb/>
宸聦午門斯啓宣示臣工小大稽首蹈舞攸同庭燎晢晢光<lb/>
如日中<lb/>
<pb n="KR4f0025_SBCK_010-14b"/>
我出我師正月初吉至於益部曽不旬日矯矯虎臣殆罕其<lb/>
匹<lb/>
帝心是嘉首用遷秩<lb/>
人亦有言師克在和惟此成功<lb/>
廟算實多貳者勿族降者勿苛<lb/>
皇仁之溥四國是吪<lb/>
井絡旣平坤垠式奠蒙詔牂牁載歸赤縣<lb/>
皇帝神武俾脩組練亦有昆池於焉習戰<lb/>
聖有恒訓儆戒無虞凡百有位職思其居勿謂外寧官守或<lb/>
渝小臣作詩以贊訏謨<lb/>
　　　題李檢討<hi>柟</hi>梅花圖和韻<lb/>
樂飲髙齋勝都亭不易哉客從元夕暇花擬故園開未雨莓<lb/>
<pb n="KR4f0025_SBCK_010-15a"/>
苔潤衝寒雀豹來若爲方法便分乞小牎栽<lb/>
　　　刺梅園餞别陸<hi>進</hi>游汝陽<lb/>
刺梅園裏靑松樹笑我頻來竟白頭避暑暫辭褦襶客停杯<lb/>
又起别離愁村煙斷續陽人聚山色東西郟縣樓餘事機雲<lb/>
時唱和莫忘日下置輕郵<lb/>
　　　題湯上舍<hi>自牧</hi>潛籟軒<lb/>
香草芹城外幽居虎峪隈緇塵吹不到白鳥有時來萬籟入<lb/>
門寂羣花繞屋開家僮聞剥啄知得異書回<lb/>
　　　七月晦日　賜藕恭紀二首<lb/>
宸遊西苑念詞曹踏藕連船岀鷺濤白蒻金門敎遍及靑泥<lb/>
玉井訝新淘欲添素節秋迎閏<hi>是歲閏八月</hi>看漉花甎日漸髙賜<lb/>
果自來聞曲禮不圖　異數小臣叨<lb/>
<pb n="KR4f0025_SBCK_010-15b"/>
分載箯輿路未賖冰條玉筍淨無瑕蒸來須實麞牙稻雪後<lb/>
寧論虎掌瓜故事繙書前代少歸田對客異時誇餘根試傍<lb/>
柯亭種驗取薫風紅白花<lb/>
　　　送慕主事榷關杭州<lb/>
江漲橋邊路星隨使者來須知持國計端藉軼倫才書幌晴<lb/>
湖卷茶檣夜火開西谿春信早誰並詠官梅<lb/>
　　　題吳徵君<hi>雯</hi>詩卷二首<lb/>
藉甚吳郎大雅材賦詩不上柏梁臺翻飛却似橫汾鴈幾度<lb/>
秋風上苑來<lb/>
三晋風騷雜僞真遺山殁後更無人把君行卷誰堪並除是<lb/>
番禺屈大均<lb/>
　　　送趙主事<hi>吉士</hi>榷關揚州<lb/>
<pb n="KR4f0025_SBCK_010-16a"/>
珠簾十里江都市鐵鹿連船估客檣持節自來星使重算緡<lb/>
須比水衡強橋邊揚子仍開驛栁外平山舊有堂到及梅花<lb/>
官閣綻好攜賔從促飛觴<lb/>
　　　贈别梅<hi>庚</hi>三首<lb/>
宛陵才子數都官似爾清詩和者難猶記春游潭柘寺下方<lb/>
點筆到層欄<lb/>
東田西曲我曽居擬向茅山讀道書此意沉吟三歲久送君<lb/>
南去轉躊躇<lb/>
谿山重疊細泉分畫手由來最軼羣輸與田郎團扇好秋牕<lb/>
看寫敬亭雲<hi>謂學使雯也</hi>
　　　奉酬相國馮夫子問病之作<lb/>
月閏延秋序樽空病酒徒黃楊生易厄烏几凭逾孤夫子勝<lb/>
<pb n="KR4f0025_SBCK_010-16b"/>
龍樹奉錢資藥爐淸風兼有作宛使蟄蟲蘇<lb/>
　　　送十一叔還里即作豫章之遊二首<lb/>
沙隄棘寺路依然再到京華四十年客裏鬢絲驚並老愁中<lb/>
藥裹迭相憐觥籌尚記投賔轄薑蔗都無負郭田此去南湖<lb/>
仍暫住未容髙枕竹林眠<lb/>
大江西上緫風湍猶勝驚沙老據鞍擬共故人登快閣便浮<lb/>
小艇泝層灘竹雞格磔雲根語蘭草葱靑鏡裏看南道逢迎<lb/>
應不少莫輕留滯等長安<lb/>
曝書亭集卷第十<lb/>
</p>
<p>
</p>
  </div>
</body>
</text>
</TEI>
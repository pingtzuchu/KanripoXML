<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0025_SBCK_025-1a"/>
曝書亭集卷第二十五<lb/>
　　　　　　　　　　　　秀水　朱彞尊　錫鬯<lb/>
　詞<hi>二</hi>
　　江湖載酒集<hi>中</hi>
　　　木蘭花慢<hi>上元</hi>
今年風月好正雪霽鳳城時把魚鑰都開鈿車溢巷火樹交<lb/>
枝參差閙蛾歌後聽笛家齊和落梅詞翠幌低懸　<graphic n="KR1913" url="https://raw.githubusercontent.com/kanripo/KR-Gaiji/master/images/KR1913.png" mimeType="image/png"/>紅樓<lb/>
不閉葳𬎼　蛾睂簾卷再休垂衆裏被人窺乍含羞一晌眼<lb/>
波又擲鬟影相隨腰肢風前轉側却憑肩回睇似沉思料是<lb/>
金釵溜也不知兜上鞵兒<lb/>
　　　罥馬索<hi>送崔二再游黔中兼訊李斯年</hi>
玉騘嘶須把靑絲罥他住燕歌易酒莫辭今夕離亭聚浮雲<lb/>
<pb n="KR4f0025_SBCK_025-1b"/>
一望緑波千里滿目銷魂江淹賦計落花時節黄陵楚竹湘<lb/>
煙響柔櫓行旅羅施天末木瓜金筑且伴叅軍作蠻語亂<lb/>
水孤舟逢人少惟有冷猨昏雨南尋李白問訊何如爲報頻<lb/>
年相思苦道故人别來詩卷緫是人間斷腸句<lb/>
　　　沁園春<hi>送葉元禮之眞州</hi>
游子何之迤邐雷塘二十四橋正梅花如雪煙籠寒水垂楊<lb/>
拂地雨漲春條江左文章竹西歌吹麗句爭傳勝六朝褰簾<lb/>
處報玉騘到也紅袖齊招　當年瓜步停橈有桃葉桃根送<lb/>
晚潮悵荆雲隔浦難邀夢雨秦樓按曲曽聽吹簫舊事堪尋<lb/>
長牋得寄便欲從君訪翠翹沉吟久怕重來不見見又魂消<lb/>
　　　宣淸<hi>送米紫來之官建昌</hi>
别酒初酲曉月猶懸天街鼕鼕畫鼓滿汀洲柳惲白蘋灑船<lb/>
<pb n="KR4f0025_SBCK_025-2a"/>
牎孫楚零雨昌邑城邊宮亭湖畔南州樂土且攜將法曹詩<lb/>
風流香令同賦<hi>紫來以司李改補</hi>記九疊芙蓉五峰瀑布當年曽望<lb/>
處想㕔事花陰疎簾乍卷向畫中看小米雲山無數載鳴琴<lb/>
臨流喚渡任優閒寄情毫素長安布衣判留滯經春盼仙鳬<lb/>
一雙飛度<lb/>
　　　賣花聲<lb/>
背郭鵲山村客舍雲根落花時節正銷魂又是東風吹雨過<lb/>
燈火黄昏　獨自引淸樽郷思誰論聲聲滴滴夜深聞夢到<lb/>
江南煙水闊小艇柴門<lb/>
　　　菩薩蠻<lb/>
夕陰秋逺樓邊笛笛邊樓逺秋陰夕磯斷緑楊垂垂楊緑斷<lb/>
磯　霧深疑細雨雨細疑深霧門掩乍黃昬昬黄乍掩門<lb/>
<pb n="KR4f0025_SBCK_025-2b"/>
　　　靑玉案<hi>臨淄道上</hi>
淸秋滿目臨淄水一半是牛山淚此地從來多古意王侯無<lb/>
數殘碑破冢禾黍西風裏　靑州從事須沉醉稷下雄談且<lb/>
休矣回首吳關二千里分明記得先生彈鋏也說歸來是<lb/>
　　　轉應曲<hi>安丘客舍對雨</hi>
秋雨秋雨一半回風吹去晩凉依舊庭隅此夜愁人睡無無<lb/>
睡無睡紅蠟也飄秋淚<lb/>
　　　柳梢靑<hi>馬上望瑯琊山</hi>
遵海南耶我行山路朝儛非耶遥望秦臺東觀出日即此山<lb/>
耶　崖光一綫雲耶靑未了松耶柏耶獨鳥來時連峰斷處<lb/>
雙髻人耶<lb/>
　　　點絳脣<hi>濟南九日兒子南還賦此</hi>
<pb n="KR4f0025_SBCK_025-3a"/>
開徧黄花年年九日他郷度䦨風長雨那有登髙處　西北<lb/>
南東祗送歸人去呼兒語暫同緑醑誦我悲秋句<lb/>
　　　六幺令<hi>壽劉宣人編修用劉氏事</hi>
張南周北<hi>繪</hi>正金華歸沐<hi>孝綽</hi>靑藜然徧<hi>向</hi>詩膽如天誰得<lb/>
似<hi>又</hi>五字長城堪羨<hi>長卿</hi>海内觥觥<hi>翊</hi>雒中雅雅<hi>釋宏演</hi>洵<lb/>
美升堂彦<hi>楨</hi>公非公是才華兄弟齊擅<hi>敞攽</hi>試擬天半朱<lb/>
霞<hi>訏</hi>雲中白鶴<hi>歆</hi>未比文心逺<hi>勰</hi>自有寒山叢桂在<hi>安</hi>那問<lb/>
仙源深淺<hi>遴之</hi>乗月登樓<hi>琨</hi>閉關頌酒<hi>伶</hi>初度書皇覽<hi>劭</hi>荆<lb/>
州相倚依然舊日王粲<hi>表</hi>
　　　霜天曉角<hi>晩次東阿</hi>
鞭影匆匆又銅城驛東過雨碧羅天淨纔八月響初鴻　微<lb/>
風何寺鐘夕曛嵐翠重十里魚山斷處留一抺棗林紅<lb/>
<pb n="KR4f0025_SBCK_025-3b"/>
　　　塞孤<hi>髙唐道中曉行作</hi>
五更風一翦蘆簾啓挂壁燈飄紅穗仰視昴車星瑣碎穿曲<lb/>
巷嘶輕騎松門掩木魚聲草火濕秋螢尾愛㳙㳙響橋下流<lb/>
水　莫辨斷塔稜亂結啼鴉隊月影潛消衣袂幾處炊煙茅<lb/>
店起葭露白籬花翠日巳上最髙樓霞又散無邊綺未輸他<lb/>
斗帳人睡<lb/>
　　　瑶花慢<hi>寄酬陸我謀表叔</hi>
由拳城北童穉情親記數陪帬屐兵戈轉眼三十霜一水兼<lb/>
葭人隔沙隄盡改算往事都成陳迹剰白雞夢後荒墩朱雀<lb/>
橋邊斜日　寸心忽憶離居荷千里題書似親顔色齊紈皎<lb/>
潔詩句好髣髴玉溪風格一彈三歎勝鼓却朱絃瑶瑟但相<lb/>
逢蒼雁赬鱗報我春鶊秋蟀<lb/>
<pb n="KR4f0025_SBCK_025-4a"/>
　　　采桑子<hi>寄贈史雲臣</hi>
梅谿樂府眞同調把袂偏遲曽寄相思載酒江湖杜牧之<lb/>
緇塵不到横塘路穩臥山茨醉詠新詞春雨棃花燕子時<lb/>
　　　眞珠簾<hi>寄陸郡守兄孝山</hi>
離居消息沉雙鯉料因是地闊天長難寄見說訟庭閒但逍<lb/>
遥文史小小谿亭移岸北摇白羽風蓮秋水猶記聽子規落<lb/>
月夜䦨同醉　嶺表十四年來伴參軍蠻語也應憔悴不見<lb/>
璽書増老穎川循吏且飲修仁江上水莫便作匆匆歸計差<lb/>
喜有西牎翦燭故園兄弟<hi>謂次友融谷也</hi>
　　　淸平樂<hi>送沈融谷再游南雄</hi>
京華嬾住又向雄州去匹馬遥尋桃葉渡穩送輕帆柔櫓<lb/>
朔雲南雪冬春鴈書欲寄無因共惜行人路逺不知身是行<lb/>
<pb n="KR4f0025_SBCK_025-4b"/>
人<lb/>
　　　瑶臺聚八仙<hi>題錢舍人望廬集句詩</hi>
苦憶丁香花發後潞水歸計初諧秋帆一葉放溜直渡淸淮<lb/>
蟹舍蓴郷能幾日又誰知樂事全乖暗塵埋紬兒卷幔燕也<lb/>
分釵　堪憐此日騎省寫哀思不住緫爲情差人巳驂鸞尚<lb/>
敎營奠營齋靑天碧海夜夜算明月何從更墮懷燈前淚滴<lb/>
秋風長簟暮雨空階<hi>皮日休詩五更看月是情差元稹遣悲懷詩今日俸錢過十萬與君營奠復營齋</hi>
　　　點絳脣<hi>九日同顧寧人陸翼王登孫民石臺賦呈退翁少宰</hi>
花徑登臺舊時此地重陽讌天涯相見最喜翁猶健　望極<lb/>
疎林瑟瑟金風翦憑䦨徧夕陽一片送盡南飛雁<lb/>
　　　百字令<hi>偶憶</hi>
横街南巷記鈿車小小翠簾徐揭緑酒分曹人散後心事低<lb/>
<pb n="KR4f0025_SBCK_025-5a"/>
徊潛說蓮子湖頭枇杷花下綰就同心結明珠未斛朔風千<lb/>
里催别　同是淪落天涯靑靑柳色爭忍先攀折紅浪香温<lb/>
圍夜王墮我懷中明月暮雨空歸秋河不動虯箭丁丁咽十<lb/>
年一夢鬢絲今巳如雪<lb/>
　　　訴衷情<lb/>
記得鈎簾深夜起小庭中人不語豆葉響秋蟲月厎粉光融<lb/>
弓弓鎻蓮雙瓣紅滿衣風<lb/>
　　　邁陂塘<hi>題其年塡詞圗</hi>
擅詞塲飛揚跋扈前身可是靑兕風煙一壑家陽羨最好竹<lb/>
山郷里攜硯几坐罨畫溪陰裊裊珠藤翠人生快意但紫筍<lb/>
烹泉銀箏侑酒此外緫閒事　空中語想出空中姝麗圗來<lb/>
菱角雙髻樂章琴趣三千調作者古今能幾團扇厎也直得<lb/>
<pb n="KR4f0025_SBCK_025-5b"/>
樽前記曲呼娘子旗亭藥市聽江北江南歌塵到處柳下井<lb/>
華水<lb/>
　　　角招<hi>裂帛湖春游作</hi>
冷波濯城西路曉來燕子齊掠龍舟今寂寞臥柳斷橋緫被<lb/>
藤縛山雲漠漠漸作<hi>去聲</hi>弄春陰如幄小雨濃煙披薄知他花<lb/>
外誰家尚依然亭閣　佳約好春過却輕寒正怯肯把紗牎<lb/>
拓海棠開又落碧草溟濛東風還作麴塵猶昨偏濕了秋千<lb/>
紅索料是羞登牆角試吹動賣餳簫應窺著<lb/>
　　　十拍子<hi>上巳逢錢葆馚舍人賦</hi>
曉陌重逢嘶騎秋帆記送歸船纔到燕臺寒食下恰值蘭亭<lb/>
禊飲年和風淡泞天　燕羽齊侵小院柳絲乍擘晴緜試傍<lb/>
玉河堤畔去定有紅裙水上湔須攜酒十千<lb/>
<pb n="KR4f0025_SBCK_025-6a"/>
　　　玉樓春<hi>伎席</hi>
蟲蟲本愛穿花徑改席迴廊翻道冷歌時小扇拍猶嫌醉裏<lb/>
香肩憑未肯　情知並坐無由並且喜眉梢逺相映待他月<lb/>
上燭斜時壓住影兒應不省<lb/>
　　　鵲橋仙<hi>席上贈伎張伴月</hi>
吳歌白紵吳衫白紵只愛呉中梳裹十年四度到京華纔一<lb/>
霎樽前同坐　秋娘聲價泰娘聲價風韻當年須過迢迢明<lb/>
月碧羅天誰伴取張星一箇<lb/>
　　　又<lb/>
横汾淸濟十年舊事祗恨玉鞭歸暮碧桃先自笑春風全不<lb/>
待社公新雨　章臺穉柳漢南移種憐取柔條最苦游絲無<lb/>
力強夭斜萬一把飛花黏住<lb/>
<pb n="KR4f0025_SBCK_025-6b"/>
　　　步蟾宮<hi>席上同沈六贈伎</hi>
越羅垂地湘裙匝淺露著鞵幫紅狹尋常巳是不分明況一<lb/>
點紗籠殘蠟　玲瓏骰子抛時霎遥勸酒觥船纔壓月髙先<lb/>
自下階行又何處爲雲巫峽<lb/>
　　　前題<hi>平湖</hi>沈岸登<hi>覃九</hi>
　雪花未淨侵階滑奈小小鴉頭羅韤惱人三五月朦朧數<lb/>
　不定風鬟十八　歌䦨纔把觥籌撒聽去也一聲愁煞樽<lb/>
　前相對且無言又那得相思書札<lb/>
　　　河傳<hi>題譚天水小像即送其入閩</hi>
嶺外傾蓋日招尋一別愁深至今木棉花厎榕樹陰獨吟江<lb/>
潭憔悴心　忽漫相逢燕市酒嗟未久萬里仍分手度吳關<lb/>
到閩山艱難知他别後顔<lb/>
<pb n="KR4f0025_SBCK_025-7a"/>
　　　南鄉子<lb/>
拜客庭陰眼波容易逗人心縱得相逢無一語臨去鬢滑落<lb/>
花黏不住<lb/>
　　　一翦梅<hi>題汪季甪舍人錦瑟詞</hi>
錦瑟新詞鳳閣成嬴得才名不減詩名風流異代許誰并是<lb/>
柳耆卿是史邦卿　閒悶閒愁讀罷生吾亦多情那得無情<lb/>
問何人解按銀箏說與君聽先與吾聽<lb/>
　　　水調歌頭<hi>得曹秋岳侍郎札却寄</hi>
朔鴈度紅峴秋樹冷金臺故人憐我久滯隔歲一書來楓橘<lb/>
山亭應滿薑蔗湖田無恙别業古城隈范蠡祠東月恰照小<lb/>
門開　八行發三過讀轉徘徊栖栖南北何事瘦馬倦黄埃<lb/>
行處藤鞵竹傘坐處蓴羮葛麫儘可共銜杯只此辦歸計歲<lb/>
<pb n="KR4f0025_SBCK_025-7b"/>
暮草堂回<lb/>
　　　又<hi>送諸駿男赴楚撫幕</hi>
雲幕近開府鄂渚舊名邦游人此去萬里風動碧油幢上馬<lb/>
能横大槊下馬能書露布筆陣鼎應扛記室古來有意氣爾<lb/>
無雙　瀟瀟雨聽木葉泝空江平沙歷歷斷鴈楚火照船牎<lb/>
赤壁山前故壘鸚鵡洲邊秋色千古怒濤撞不淺南樓興誰<lb/>
共倒深缸<lb/>
　　　又<hi>送鈕玉樵宰項城</hi>
吾最愛姜史君亦厭辛劉經過燕市多暇歌酒互相酬自向<lb/>
金門索米君亦牽絲作吏臨别始添愁檀板按新曲此事尚<lb/>
能不　雷封好項子國古陳留江南風景宛似煙月北揚州<lb/>
也有疎簾淸簟也許樽前家宴隨意發淸謳三十六赬鯉莫<lb/>
<pb n="KR4f0025_SBCK_025-8a"/>
忘寄輕郵<lb/>
　　　百字令<hi>自題畫像</hi>
菰蘆深處歎斯人枯槁豈非窮士賸有虚名身後策小技文<lb/>
章而已四十無聞一丘欲臥漂泊今如此田園何在白頭亂<lb/>
髮垂耳　空自南走羊城西窮雁塞更東浮淄水一刺懷中<lb/>
磨滅盡回首風塵燕市草屩撈鰕短衣射虎足了平生事滔<lb/>
滔天下不知知已誰是<lb/>
　　　又<hi>和韻送曹子顧學士還南溪</hi>
十年相別又相逢攜手旗亭同入試話長安歌酒伴客久鄉<lb/>
音翻澀正好歸帆溪南如畫紅葉新霜濕衡門深閉三冬且<lb/>
學龍蟄　猶剰百八株桑一千頭橘酒債還堪給萬里山川<lb/>
歸腹笥不用巾箱收拾三影新詞八叉麗句箏鴈參差立衍<lb/>
<pb n="KR4f0025_SBCK_025-8b"/>
波題就白藤閒織書笈<lb/>
　　　同作<hi>平湖</hi>沈岸登<lb/>
　征帆江北又江南一曲萸灣深入鴈齒紅橋深栁巷聽唱<lb/>
　新詞猶澀瓜步寒潮蒜山晚渡幾點霜鷗溼重陽過了拂<lb/>
　雲石燕初蟄　試問姹女罏頭酒錢細數誰把金魚給别<lb/>
　後南溪溪畔路賦罷蠻牋爭拾老圃觀梅輕舟載鶴勝向<lb/>
　花甎立十洲五岳畫圗看滿瓊笈<lb/>
　　　風中柳<hi>戲題竹垞壁</hi>
有竹千竿寧使食時無肉也不須更移珍木北垞也竹南垞<lb/>
也竹護吾廬㡬叢寒玉　晩來月上對影描他横幅賦新詞<lb/>
竹山竹屋郫筒一束筍鞵三伏竹夫人醉郷同宿<hi>竹山蔣捷詞名竹屋髙觀</hi>
<hi>國詞名也</hi>
<pb n="KR4f0025_SBCK_025-9a"/>
　　　長相思<hi>紅橋尋歌者沈西</hi>
石橋西板橋西遥指平山日未西舟來蓮葉西　人東西水<lb/>
東西十里歌聲起竹西西施更在西<lb/>
　　　蝶戀花<hi>揚州早春同沈覃九賦</hi>
十里雷塘歌吹逺柳巷人家蘸水鵝黄淺游子春衣都未換<lb/>
鈿車早巳東城徧　妝冷罷遮蟬雀扇最恨微風不放珠簾<lb/>
卷斜露翠蛾剛半面心飛玉燕釵頭顫<lb/>
　　　同作　沈岸登<lb/>
是處梅花香近逺點點苔枝漏泄春光淺歎息年華看又<lb/>
換踏歌聲按揚州徧　睡起雲屏山六扇羅帳無人一任<lb/>
東風卷細馬馱來橋滿面凭䦨小語聽猶顫<lb/>
　　　思佳客<lb/>
<pb n="KR4f0025_SBCK_025-9b"/>
杜牧秋霜染鬢多樽前無奈𬗋雲何春風澹澹三城夜暮雨<lb/>
瀟瀟一曲歌　眉解語眼横波更看柔弱舞雙鞾黄姑悔不<lb/>
憐須女枉自含情盼隔河<lb/>
　　　東風齊著力<hi>延平道中</hi>
百雉城開雙龍津合鐵鎻浮梁千家斷續三面水雲郷繫䌫<lb/>
沙邊且住纖絺軟五月猶凉休催去泠風閣上置酒何妨<lb/>
巨石擁中央舟一葉過時險甚瞿塘竹雞啼罷飛雨暗叢篁<lb/>
處處水輪山碓炊煙動菰米偏香灘聲急斷磯靑樹又挂殘<lb/>
陽<lb/>
　　　江城子<hi>飲道山亭</hi>
城隅一徑躡層冥坐孤亭啓疎櫺螺女江昏風急鯉魚腥懊<lb/>
惱鷓鴣啼不住煙雨外茘支靑　蒼苔乍洗讀遺銘問山靈<lb/>
<pb n="KR4f0025_SBCK_025-10a"/>
㡬人經喚取深杯石上挹湘醽最好紅山橋外月先爲我岀<lb/>
遥汀<lb/>
　　　南鄉子<hi>游鼓山題靈源洞壁相傳五代時有髙僧喝水水移他處遂涸</hi>
披霧曉同游竹杖籃輿各自由翠磴紅亭三十里淹留行到<lb/>
松門路轉幽　僧飯雨初收風末鐘聲樹杪樓多事山僧曽<lb/>
喝水橋頭只少飛泉一道流<lb/>
　　　點絳脣<hi>歸次浦城寄酬髙雲客</hi>
幾日銜杯回眸咫尺榕城阻齊紈垂露不寫離情苦　南浦<lb/>
橋邊緫是銷魂樹山無數澀灘柔櫓惆悵歸時路<lb/>
　　　尉遲杯<hi>七夕懷靜憐</hi>
吳綾白偏愛縫雙袖鴉翎黒多應北里新妝怕墮尋常標格<lb/>
微風簾額看露葉中庭盡秋色記鱗鱗月厎疎雲曽照勾䦨<lb/>
<pb n="KR4f0025_SBCK_025-10b"/>
吹笛　一自細馬䭾歸剰羅帕當時别淚偷拭最恨初鴻銜<lb/>
蘆塞上不遞愁人消息枉飛度河橋山驛想柳外髙樓長如<lb/>
昔更何年並坐穿鍼六度淒凉今夕<lb/>
　　　西谿子<lb/>
那日樽前同坐剛值上元燈火引杯深賭葉子抛骰子醉裏<lb/>
交呼小字舊事暗沉吟到而今<lb/>
　　　一翦梅<lb/>
子夜琴心調乍翻放誕文君多病文園柔腸繫處酒杯濃骰<lb/>
子廵抛射覆更畨　紅蠟連燒花燼繁斜對雙蛾暗蹴雙鴛<lb/>
不應草草放他歸去便如期來便空言<lb/>
　　　百字令<hi>元夕和陳山農韻</hi>
落梅歌斷笑六街春靜者番燈夕猶有蟬紗蘭燭膩山水米<lb/>
<pb n="KR4f0025_SBCK_025-11a"/>
家眞蹟樂府偷聲故人相見鳳紙題還濕深杯莫放迴腸更<lb/>
話疇昔　年少金鴈箏邊銅駝巷口酒力輕寒敵醉倚紅妝<lb/>
呼小字忘了天涯爲客折柳章臺沉珠漢曲嬾問閒消息三<lb/>
分明月二分偏照頭白<lb/>
　　　擊梧桐<hi>送曽道扶歸里</hi>
風雪寒如許偏灑就宣武門西歸路況是殘年也問何事幾<lb/>
日留君不住離歌斷續離亭長短目送離人此去瘦馬河橋<lb/>
外想除夕守歲題詩何處　江上梅花津頭柳色一葉扁舟<lb/>
淮浦絶勝陶彭澤腰未折早返柴桑衡宇惆悵孤蹤留滯竹<lb/>
垞歸夢有小園獨樹待明年南湖秋月與子同賦<lb/>
　　　秦樓月<lb/>
風蕭蕭夕陽古岸盧溝橋盧溝橋沙迴小市柳折長條　誰<lb/>
<pb n="KR4f0025_SBCK_025-11b"/>
家紅袖揚輕綃暮塵十里車遥遥車遥遥銀燈翠被何處今<lb/>
宵<lb/>
　　　百字令<hi>酬陳緯雲</hi>
過江人物數君家伯氏辭華無敵比歲才名驚小謝聽說尤<lb/>
工詩律二陸三張雙丁兩到聲動長安陌新詞贈我居然黄<lb/>
九秦七　可歎岐路西東浮雲零雨别思同蕭瑟此日髙陽<lb/>
逢舊侣一半酒人非昔碣石離鴻香山落葉風雪重游歷池<lb/>
塘夢裏試尋髥也消息<lb/>
　　　輥繡毬<hi>歲除同兒子對雪懷郷里作</hi>
寒雀斂層檐正萬里同雲催暮去年曽記梅花溪上童孫喧<lb/>
笑紛紛團就玉獅鹽虎　回首亂山如許對孤燭異郷同住<lb/>
遥憐千里老妻無恙竹垞門掩多應壓徧小園髙樹<lb/>
<pb n="KR4f0025_SBCK_025-12a"/>
　　　解珮令<hi>自題詞集</hi>
十年磨劒五陵結客把平生涕淚都飄盡老去塡詞一半是<lb/>
空中傳恨㡬曽圍燕釵蟬鬢　不師秦七不師黄九倚新聲<lb/>
玉田差近落拓江湖且分付歌筵紅粉料封侯白頭無分<lb/>
　　　摸魚子<hi>送魏禹平還魏塘</hi>
一身藏萬人海裏姓名慵注官簿秋深門巷堪羅雀只共酒<lb/>
徒爲伍君又去認百疊寒山似綫郷關路冰霜最苦盼到得<lb/>
江南平波斷岸猶及冷楓舞　竹林伴依舊攀嵇交呂笛家<lb/>
琴調簫譜燕臺縱有㝷春約忍負鏡邊睂嫵君且住算我便<lb/>
歸遲定不過䦨暑髙荷大芋待縛个茅亭能來夜話同聽紙<lb/>
牎雨<lb/>
　　　金縷曲<hi>寄譚七郡丞兄在榆林</hi>
<pb n="KR4f0025_SBCK_025-12b"/>
一别三重九歎年來燕臺寂寞酒人非舊遥望秦川邊沙逺<lb/>
客淚徒盈襟袖想塞下秋來風候白草黄榆天無際問圗書<lb/>
何處消閒晝泉一勺秫千畞　同心最苦離居久藉雲鴻題<lb/>
書萬里往來亭堠悔不短衣從兄去獵馬千羣關口便作使<lb/>
秦娥行酒酒後狂呼雙耳熱更彎弧射碎轅門柳窮塞主可<lb/>
能否<lb/>
　　　同賦　沈岸登<lb/>
　朔鴈驚飛起憶前年酒壚擊筑和歌燕市一自盧溝橋頭<lb/>
　別滿眼斜陽流水悵去路雲山無際強欲㝷君惟有夢奈<lb/>
　夢魂不度三千里君憶我定相似　虚慚蹤跡天涯寄但<lb/>
　逢迎五陵裘馬有誰知已翻羨一官乗邊障苦愛賔朋文<lb/>
　史況蘆酒郫筒堪醉燕頷書生還未老拚從軍共作封侯<lb/>
<pb n="KR4f0025_SBCK_025-13a"/>
　計帶圍減且休矣<lb/>
　　　又<hi>寄李武曽在貴竹</hi>
誰共金臺醉記年時酒徒跋扈盡呼朱李上巳浮杯悤悤别<lb/>
雲散風流天際報一一平安書寄鄴下雙丁齊入座有多才<lb/>
繡虎稱前輩交唱和令公喜　離羣最易添憔悴況而今相<lb/>
如賦賤鷫鸘都敝老去沉吟無長策仰屋著書而已但疑義<lb/>
須尋吾子秋錦堂前凋錦樹問灌園何日歸長水倚閭望幾<lb/>
年矣<lb/>
　　　又<hi>答朱十</hi>李良年<lb/>
　尚憶靑門醉正鞦韆翠裙入望帝城桃李君向揚州吾湘<lb/>
　漢身與沙鷗無際感此日瓊枝先寄别後眠餐應似昔奈<lb/>
　浮雲聚散傷同輩緘未拆雜悲喜　頻年淚滴芳蘭悴況<lb/>
<pb n="KR4f0025_SBCK_025-13b"/>
　天涯歲華易改錦韉俱敝退谷僧坊留題處舊事淒涼何<lb/>
　巳若天意定憐才子潘耒查容無恙在伴竹垞老去同煙<lb/>
　水楚江柳又靑矣<lb/>
　　　又<hi>同周鄮山陳胤倩飲嚴太僕齋中醉賦</hi>
滿目悲秋賦悵征塗衣裘盡典酒錢難數賴有城西嚴太僕<lb/>
肯與荆髙爲伍拚痛飲忘形爾汝客罷長齋如泥慣更孟公<lb/>
投轄多豪舉觴百罰氣如虎　天涯幾得良宵聚憶連年東<lb/>
西吳越後先齊魯主便不留賔也宿何況留賔不去任醉尉<lb/>
頻訶歸路我困欲眠公莫笑聽街頭遮莫鼕鼕鼓還坐起爲<lb/>
公舞<lb/>
　　　又<hi>送陳參議祺公之官廣西</hi>
鴈塞分襟驟七年來關河迢遞合幷難偶草草殘春相逢乍<lb/>
<pb n="KR4f0025_SBCK_025-14a"/>
通潞亭邊攜手恨不見李生良久<hi>天生也</hi>待踐深秋雞黍約奈<lb/>
怱怱畫鷁津門口萬里别一杯酒　丹砂此去鄰勾漏泝蠻<lb/>
江人家兩岸緑榕紅豆才子從軍繇來事況是黄金懸肘擁<lb/>
千騎弓刀前後聽取連營長短笛譜武溪一曲南征又嶺外<lb/>
嶺柳州柳<lb/>
　　　百字令<hi>索曹次岳畫竹垞圗</hi>
杜陵老矣共丹靑曹霸白頭漂泊花柳春殘都未見厎事燕<lb/>
南棲託略彴長堤嘔啞柔櫓只憶江榔樂吾廬何處斜陽芳<lb/>
草村落　況有蔗芋閒田竹梧舊徑客至堪杯酌試画三楹<lb/>
茅屋矮隨意圖書簾幙峽石東西横山近逺密樹遮雲壑明<lb/>
年歸去小樓添向牆角<lb/>
　　　渡江雲<hi>送蔣京少入楚省覲</hi>
<pb n="KR4f0025_SBCK_025-14b"/>
鼕鼕街鼓歇驚沙紛卷白日淡幽州望疎林郭外翦翦酸風<lb/>
觱栗響籬頭三杯兩琖旗亭酒怎把人留看一霎鞭絲茸帽<lb/>
驅馬度盧溝　離愁萬重煙樹千疊雲山縱相思夢有尋不<lb/>
到淸江古渡黄鶴空樓趨庭正值椒花讌醉春盤儘許風流<lb/>
能記憶買田陽羨人不<lb/>
　　　應天長<hi>鄭雲真招飲虎丘酒肆</hi>
三山曉徑七塔夜燈曽同閩嶠游屐零雨斷蓬别後迢迢夢<lb/>
魂隔西丘寺一片石愛緑樹濃陰攲側風林杪未斂斜陽猶<lb/>
照蟬翼六載一相逢杯酒纔持那知是離席不見赤䦨橋<lb/>
下催人有蘭鷁荆髙侶燕市北肯忘了江郷秋色紅蓮飯玉<lb/>
破鱸魚須待歸客<lb/>
　　　點絳脣<lb/>
<pb n="KR4f0025_SBCK_025-15a"/>
小院疎簾酒邊最憶年時事箇人纖麗合喚輕輕字　墮葉<lb/>
飄花再見渾無計蘭燈翳那回微醉悔不香肩倚<hi>向子諲有席上贈輕輕詞</hi>
　　　河滿子<lb/>
羊侃姬名靜婉謝娘婢喚芳姿最憶紅牎來去慣塗妝綰髻<lb/>
多時簾厎頻揺扇子掌中曽拓鞵兒　萬里猶傳消息三年<lb/>
偶誤歸期碧玉無端偷嫁了空餘方寸相思輸與廬江小吏<lb/>
黄蜂粉蝶雄雌<lb/>
　　　天仙子<lb/>
鴉翅雙盤垂秀領翠羅衣薄風難定全身都被月華窺天上<lb/>
影波厎映却似曉妝前後鏡<lb/>
　　　十六字令<lb/>
䌓一樹丁香花壓䦨心憐惜不向鬢邊看<lb/>
<pb n="KR4f0025_SBCK_025-15b"/>
　　　祝英臺近<hi>題汪舍人少壯三好圗</hi>
楮先生劉白墮此外也無个減字偷聲雙調儘敎和囑他小<lb/>
小蟲蟲輕輕燕燕都不許兩眉春鎻　且深坐假若閒却芳<lb/>
年行樂甚時可暗悔從前所好未曽果料難老眼鈔書迴腸<lb/>
度曲但餘醖不妨留我<lb/>
　　　臨江仙<hi>和成容若見寄秋夜詞</hi>
倦柳愁荷陂十里一絲鴈絡晴空酸雞漸逼小亭中魚雲難<lb/>
掩月豆葉易吟風　才子年來相憶數經秋離思安窮新詞<lb/>
題就蜀牋紅雪兒催未付先寄玉河東<lb/>
　　　又<hi>寄酬李十九</hi>
問訊謫仙今好在年來酒債都消園花閒付僰童澆題詩過<lb/>
水寺種秫隔溪橋　白髮自憐歸未得生涯老漸蕭條尺書<lb/>
<pb n="KR4f0025_SBCK_025-16a"/>
虚負故人招秋風茅屋破梧葉㡬囬飄<lb/>
　　　又<lb/>
藥甲齊開更斂柳緜欲起還沉一春閒望費愁吟酒旗風著<lb/>
力花事雨驚心　巷窄猧兒不吠樓髙燕子難尋熏爐小篆<lb/>
疊重衾緑陰猶未滿庭院已深深<lb/>
　　　又<hi>人日訪汪苕文戸部往堯峰山莊不值</hi>
苦憶苕華書屋别來幾度相招衝泥江郭不辭遥堯峰春最<lb/>
好人日酒先挑　想見靑鞵踏處梅花開徧煙條東風溪上<lb/>
雪初消落帆光福市吹笛虎山橋<lb/>
　　　西地錦<hi>送錢爾載之河中</hi>
到此轉愁君去且踟蹰岐路遥山一抹初鴻㡬點又疎疎秋<lb/>
雨　鸛雀樓頭凝竚定懷人題句他郷歲月故園燈火話兩<lb/>
<pb n="KR4f0025_SBCK_025-16b"/>
家兒女<lb/>
　　　更漏子<hi>送陳山農入閩</hi>
鹿谿南閩嶠路記我舊曽游處灘黯淡石㠝岏兩邊都是山<lb/>
　渡螺江尋小艇萴艻宜登絶頂長慶寺足栖遲須留噉茘<lb/>
支<lb/>
　　　醉花間<hi>送王古直還西湖</hi>
愁君去送君去君去西湖住小閣鏡中懸是月初生處　羅<lb/>
裙芳草渡一一鳴柔櫓扶上七香車長定門前遇<lb/>
　　　浣溪沙<lb/>
七澤三湘道路重纖腰來自楚王宮玉簮無力鬢雲鬆妙<lb/>
舞定過張靜婉小名未記陸龜蒙惱人臨别始相逢<lb/>
　　　暗香<hi>初夏飲何侍御𬎼音古藤書屋</hi>
<pb n="KR4f0025_SBCK_025-17a"/>
石䦨一半讓酒人占取斜陽深院密葉層檐幾日輕風勝刀<lb/>
翦靜對芳陰百尺宛似泊南湖南岸只少却柔櫓嘔啞遥指<lb/>
點小橋畔　相見意款款任一詠一觴少長交勸繁英落徧<lb/>
凉月紛紛夜零亂多少長安旅話算郷里同游應罕催漏鼓<lb/>
浮鑿落醉還不管<lb/>
　　　洞仙歌<hi>送陳康侯入楚</hi>
雪晴池舘悵離筵難又輸與游人閙煙九憶横汾策馬通潞<lb/>
挐舟都不似此度怱怱分手　遥山何限隔行盡窮沙盼到<lb/>
靑靑武昌柳後夜苦懷人一紙相思報碣石輕鴻能否算耆<lb/>
舊襄陽未應稀知漢上題襟共誰樽酒<hi>燕人目正月十九日爲煙九游人爭往白雲觀</hi>
　　　減蘭<hi>贈程叟</hi>
韓畕逝矣短布單衣逢弟子返照僧樓白髮蕭蕭話舊遊<lb/>
<pb n="KR4f0025_SBCK_025-17b"/>
琴箋細譜流水髙山多樂府他日江關我亦塡詞付汝彈<lb/>
　　　金縷曲<hi>憶靜憐</hi>
塞土臙脂紫女牆深榆飄似莢柳多於薺身作紅襟雙語燕<lb/>
飛入碧牎紗裏看挂鏡親盤鴉髻象篾鰕䰅都不卷惹犀梳<lb/>
粉拂餘香膩匀面了埽眉未　玉娥遺曲康陵製換新聲箏<lb/>
調銀甲笙調銀字蝴蝶團圞花厎住分薄西風驚起夢不到<lb/>
緑陰靑子白鴈横天來又去盼蕭娘一紙書難寄五湖約十<lb/>
年事<lb/>
曝書亭集卷第二十五<lb/>
</p>
<p>
</p>
  </div>
</body>
</text>
</TEI>
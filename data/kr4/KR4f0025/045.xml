<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0025_SBCK_045-1a"/>
曝書亭集卷第四十五<lb/>
　　　　　　　　　　　秀水　朱彝尊　錫鬯<lb/>
　跋<hi>四</hi>
　　　胡氏皇王大紀跋<lb/>
孔子序書斷自堯典始屈平之言曰䆳古之初誰傳道之而<lb/>
譙周蘇轍撰古史梁武帝撰通史胡衛撰通史縁起羅泌撰<lb/>
路史言之不盡出于雅馴兼不盡傳惟五峰胡氏所述皇王<lb/>
大紀八十卷自盤古氏迄周赧王舉二千餘歲事廣摭史傳<lb/>
以經義貫通之庶幾擇之精而語之詳矣近鄒平馬驌撰繹<lb/>
史疑其未見是編而體例頗相似正可並存不廢云胡氏名<lb/>
宏字仁仲文定公安國季子甞謁楊中立于汴京從侯師聖<lb/>
于荆門故學有原委書成于紹興辛酉紹定間奉朝命索是<lb/>
<pb n="KR4f0025_SBCK_045-1b"/>
書漕使曽爲鏤版予所儲者明萬曆辛亥重雕本也<lb/>
　　　書錢氏補漢兵志後<lb/>
宋懲五代之弊收天下甲兵悉萃京師名曰禁軍開寶入籍<lb/>
十九萬三千不爲不多矣至道増至三十五萬八千天禧増<lb/>
至四十三萬一千慶曆増至八十二萬六千治平以降迄于<lb/>
元豐稍爲裁減尚六十餘萬徽宗將一童貫而禁軍闕額二<lb/>
十四萬靖康之禍按籍止存三萬人而已無一夫可驅之戰<lb/>
者遂以不支髙宗將一張浚冨平符離之敗棄師累十萬乃<lb/>
莫有正其罪者尚可言兵事乎樂淸錢文子見南渡兵食之<lb/>
冗濫也以漢制不失寓兵于農遺意而班史無志因以補之<lb/>
書僅一卷言近而旨逺辭約而義該此非低頭拱手髙談性<lb/>
命之學者所能括也文子字文季紹熙三年由上舍釋褐岀<lb/>
<pb n="KR4f0025_SBCK_045-2a"/>
身以吏部員外郎兼國史院編修官歷宗正少卿退居白石<lb/>
山下自号白石山人故所輯詩傳及是編皆以白石著録不<lb/>
知者疑是姜夔書誤矣卷首有陳元粹序後有王大昌跋皆<lb/>
其弟子跋稱嘉定中鋟板于淮南漕廨予所抄者虞山錢曽<lb/>
藏本也<lb/>
　　　跋後漢書<lb/>
范氏後漢書初無表志第有十帝紀八十列傳而已故梁剡<lb/>
令劉昭注續漢志序曰范曄良史誠誇衆氏序㦯未周志遂<lb/>
全闕劉知幾曰其十志未成而死葉適云遷固相踵作書志<lb/>
至范曄廢不復著陳振孫云曄本書未嘗有志劉昭所注乃<lb/>
司馬彪續漢書之八志爾相傳宋孫宣公奭判國子監校勘<lb/>
官書遂以司馬氏志入之范氏書中然昭序有云借舊志注<lb/>
<pb n="KR4f0025_SBCK_045-2b"/>
以補之則不自奭始矣流傳日久讀史者直以爲范氏之書<lb/>
吁可怪也續漢書已亡八志賴入范書得存今宜别爲分卷<lb/>
附紀傳之後兼以熊氏表附之則有條不紊一代之史大備<lb/>
惜乎未有好事者爲此舉也<lb/>
　　　呉氏兩漢刊誤補遺跋<lb/>
兩漢刊誤補遺十卷題曰河南吳仁傑撰前有曽絳序後有<lb/>
林瀛疏章丘李氏藏書也歲在丙寅亡兒<hi>昆田</hi>客濟南借得<lb/>
之抄以奉予按唐以前讀两漢書者第有集解音義而已其<lb/>
後李善作辨惑顏游著決疑見于新書藝文志至于宋作刊<lb/>
誤者四家張泌余靖劉攽其一亡其名氏矣劉氏之書因宋<lb/>
仁宗讀後漢書見墾田字皆作懇于是使侍中傳詔中書俾<lb/>
刊正之攽爲學官遂刊其誤宋志劉氏書凡四卷趙希弁讀<lb/>
<pb n="KR4f0025_SBCK_045-3a"/>
書附志云止二卷西漢東漢各一卷當得其實今吳氏是編<lb/>
本以補劉氏之遺而文多于劉足以徵其博洽也已仁傑字<lb/>
斗南别号蠧隱居士本昆山人其稱河南者舉郡望而然登<lb/>
淳熙進士歷官國子學録所著樂舞新書鹽石新論及絳序<lb/>
所稱漢通鑑輯編年紀傳之長而去其短者多不傳予所見<lb/>
者古周易論易圗說離騷草木蟲魚疏及此書焉爾<lb/>
　　　書元趙居信蜀漢本末後<lb/>
明乎陳壽不忘蜀漢之本心而後可更作蜀漢之史若信都<lb/>
趙氏蜀漢本末一書其持論謂壽進曹魏于正統抑昭烈爲<lb/>
僣國視之與孫權同科是于三國志未甞絜其長短測其用<lb/>
意之深徒因綱目書法而作者也試取壽之書法一一表岀<lb/>
之則不予魏以正統昭烈非僣國蜀與孫權殊科灼然見<lb/>
<pb n="KR4f0025_SBCK_045-3b"/>
矣<lb/>
　　　唐六典跋<lb/>
唐㑹要開元二十七年二月中書令張九齡等撰六典三十<lb/>
卷成上之百官稱賀按開元十年起居舍人陸堅被㫖修是<lb/>
書帝手寫白麻紙六條曰理曰教曰禮曰政曰刑曰事令以<lb/>
類相從撰錄以進張說知院以委徐堅堅思之經歲規制莫<lb/>
定蕭嵩知院又引韋述始以令式入六司仿周禮六官之制<lb/>
沿革並入注中勅所云法以周官作爲唐典是巳其後九齡<lb/>
知院事加陸善經李林甫代九齡加苑咸集賢注記稱二十<lb/>
六年奏草上考新舊唐書九齡以二十四年罷知政事尋謪<lb/>
荆州是進書之日九齡久已去官矣程泰之撰雍録謂書成<lb/>
于九齡爲相之日進御當在二十四年林甫注成或在二十<lb/>
<pb n="KR4f0025_SBCK_045-4a"/>
七年其說良是今本卷首直冠林甫之名若與九齡無預後<lb/>
學所當考正去小人之銜名而特書文獻所上可也<lb/>
　　　書孫氏唐史論斷後<lb/>
唐史論斷三卷宋尚書刑部郞中充天章閣待制兼侍讀許<lb/>
州孫甫之翰撰甫以劉昫唐書繁冗失體改用編年法著唐<lb/>
記七十五卷沒後詔求其書留之禁中此則其論斷也廬陵<lb/>
歐陽氏涑水司馬氏睂山蘇氏南豐曽氏交歎美之紹興中<lb/>
曽鏤板南劒州端平間復鐫于東陽郡今則流傳寡矣繹其<lb/>
論議覈而不苛非若尹氏胡氏通鑑發明讀史管見之少可<lb/>
多怪也<lb/>
　　　唐㑹要跋<lb/>
唐㑹要一百卷宋建隆二年宰相王溥撰進其書本于蘇冕<lb/>
<pb n="KR4f0025_SBCK_045-4b"/>
冕弟弁共纂四十卷楊紹復等續之溥集兩家書廣爲百卷<lb/>
卷中恒存蘇氏駮議太祖稱其詞簡而禮備詔藏史閣今雕<lb/>
本罕有予購之四十年近始借抄嘗熟錢氏寫本惜乎第七<lb/>
卷至第九卷失去雜以他書第十卷亦有錯雜文字九十二<lb/>
卷闕第二翻以後九十三九十四二卷全闕安得收藏家有<lb/>
善本借抄成完書姑識此以俟<lb/>
　　　五代㑹要跋<lb/>
五代㑹要三十卷亦建隆初王溥所進予抄自古林曹氏康<lb/>
熙甲戌春復從商丘宋氏借觀江西舊抄本勘對無異編中<lb/>
闕紙數翻兩本亦同也五代之亂干戈俶擾其君臣易置若<lb/>
傳舍然未暇修其禮樂政刑然當日累朝咸有實録可采而<lb/>
歐陽子作史僅成司天職方二考其餘槩置之微是書典章<lb/>
<pb n="KR4f0025_SBCK_045-5a"/>
制度無足徵矣<lb/>
　　　莆田陳氏九朝編年備要跋<lb/>
九朝編年備要三十卷太學生莆田陳均平甫撰均丞相俊<lb/>
卿之從孫也前有建安真德秀長樂鄭性之知漳州林岊及<lb/>
均自序四篇凡例一卷端平初有上言于朝者下福州取其<lb/>
書得初品官編年自司馬公通鑑成書即綱目改裁未見其<lb/>
當今所傳陳桱王宗沐薛應旂所輯書類皆謬誤疎略以予<lb/>
觀平甫是書簡而有要可謂盡善矣而陳振孫訕之謂其去<lb/>
取無法詳略失中未免責人已甚矣康熙乙丑觀耿都尉正<lb/>
公插架書發函讀之不忍釋手都尉遂以贈予報以仇實父<lb/>
畫山水越二十一年丙戌夏曝書于亭前追憶舊事識之末<lb/>
簡<lb/>
<pb n="KR4f0025_SBCK_045-5b"/>
　　　睂山彭氏太平治迹統類跋<lb/>
太平治迹統類四十卷睂山彭百川叔融撰予抄自上元焦<lb/>
文端公家卷帙次第爲装釘者所亂傭書人不知勘正別用<lb/>
格紙抄録以致接處文理不屬欲校定甚難然是書儲藏者<lb/>
寡存之笥冀與博聞者審定之<lb/>
　　　宋學士院中興紀事本末跋<lb/>
中興紀事本末七十六卷學士院經進始建炎元年五月至<lb/>
紹興二十年十二月南渡君臣時政詳于徐夢莘三朝北盟<lb/>
㑹編李心傳建炎以來朝野雜記兹編紀載有出二書之外<lb/>
者可以資攷證也所載岳鄂王獄具秦檜言飛子雲與張憲<lb/>
書不明其事體必須有韓蘄王爭曰相公必須有三字何以<lb/>
使人甘心惟徐自明宰輔編年録同之今羣書皆作莫須有<lb/>
<pb n="KR4f0025_SBCK_045-6a"/>
恐未若二書之得其實也<lb/>
　　　中興通鑑跋<lb/>
宋中興通鑑一十五卷通直郎國史院編修官劉時舉編史<lb/>
嵩之喪父以右相起復時舉爲京學生與王元野黃道等九<lb/>
十四人太學生黄愷伯金九萬孫翼鳳等百四十四人武學<lb/>
生翁日善等六十七人宗學生趙子寰等三十四人上書爭<lb/>
之是亦慷慨之士也觀者嫌其太略然以視王宗沐薛應旂<lb/>
所撰斯條理過之矣<lb/>
　　　書李氏續通鑑長編後<lb/>
睂州李文簡公續資治通鑑長編共九百八十卷舉要六十<lb/>
八卷隆興元年知榮州先以建隆迄開寶年事一十七卷進<lb/>
乾道四年官禮部郎乃以整齊建隆元年至治平四年閏三<lb/>
<pb n="KR4f0025_SBCK_045-6b"/>
月五朝事跡共一百八卷進淳熙元年知瀘州又以治平後<lb/>
至靖康凡二百八十卷進淳熙九年知遂寧府重别寫呈并<lb/>
舉要目録計一千六十三卷進今僅存者太祖至英宗朝一<lb/>
百七十五卷而已若神宗朝二百二十八卷哲宗朝二百二<lb/>
十卷徽宗欽宗朝三百二十三卷乾道中祇降祕書省依通<lb/>
鑑紙様繕寫一部未經鏤板遂失傳宋儒史學以文簡爲第<lb/>
一蓋自司馬君實歐陽永叔書成猶有非之者獨文簡免于<lb/>
譏駮張敬夫比之霜松雪柏生死文字間葉正則謂春秋之<lb/>
後纔有此書要非過論也治平以後藉有長編紀事本末存<lb/>
略見大旨然見之者罕矣陳氏<hi>桱</hi>王氏<hi>宗沐</hi>薛氏<hi>應旂</hi>目不<lb/>
覩是書輒續通鑑行丗柯氏<hi>維騏</hi>王氏<hi>維儉</hi>之改修宋史亦<lb/>
然此猶夏蟲不可語以氷松柏之鼠不可語以堂密之有美<lb/>
<pb n="KR4f0025_SBCK_045-7a"/>
樅者也<lb/>
　　　書宋史張浚傳後<lb/>
徐秀才善敬可一日語予曰周公謹小人哉張魏公朱子所<lb/>
父事何可毁也予曰三代直道之遺也宋之南渡將帥有人<lb/>
可以戰可以守自寄閫外之權于浚喪師動數十萬元氣重<lb/>
傷譬諸孱夫不能復起矣浚于李綱趙鼎輩則劾之于汪伯<lb/>
彦秦檜等則薦之尚得云好惡之公乎至曲端之誅與檜之<lb/>
殺岳飛何以異而讀史者務曲筆以文致端有可死之罪不<lb/>
過因浚有子講學浚死徽國公爲之作狀天下後丗遂信而<lb/>
不疑爾袁中郞宿朱仙鎮詩云祠前簫鼓賽如雲立石爭鑱<lb/>
弔古文一等英雄含恨死幾時論定曲將軍江進之讀魏公<lb/>
傳詩云子聖焉能蓋父凶曲端冤與岳飛同何人爲立將軍<lb/>
<pb n="KR4f0025_SBCK_045-7b"/>
廟也把烏金鑄魏公可謂助我張目者也<lb/>
　　　書柯氏宋史新編後<lb/>
宋遼金元四史惟金史差善其餘潦草牽率豈金匱石室之<lb/>
所宜儲柯氏撰新編㑹宋遼金三史爲一以宋爲正統遼金<lb/>
附焉升瀛國公益衛二王于帝紀以存統正亡國諸叛臣之<lb/>
名以明倫列道學于循吏之前以尊儒歷二十載而成書可<lb/>
謂有志之士矣先是掲陽王昂撰宋史補台州王洙撰宋元<lb/>
史質皆略焉不詳至柯氏而體稍備其後臨川湯顯祖義仍<lb/>
祥符王維儉損仲吉水劉同升孝則咸有事改修湯劉稾尚<lb/>
未定損仲宋史記沉于汴水予從吳興潘氏鈔得僅存然三<lb/>
史取材紀傳則有曽鞏王偁杜大圭彭百川葉隆禮宇文懋<lb/>
昭編年則有李燾楊仲良陳均歐陽守道禮樂則有聶崇義<lb/>
<pb n="KR4f0025_SBCK_045-8a"/>
歐陽修司馬光陳祥道陳暘陸佃鄭居中張暐職官則有孫<lb/>
逢吉陳騤徐自明許月卿輿地則有樂史王存歐陽忞稅安<lb/>
禮王象之祝穆潘自牧志外國則有徐兢著録則有王堯臣<lb/>
晁公武鄭樵趙希弁陳振孫類事則有徐夢莘孟元老李心<lb/>
傳葉紹翁呂中馬端臨趙秉善述文則有趙汝愚呂祖謙諸<lb/>
書具在以予淺學亦曽過讀其他宋金元人文集約存六百<lb/>
家郡縣山水志以及野史說部又不下五百家及今改修文<lb/>
獻尚猶可徵予甞欲據諸書考其是非同異後定一書惜乎<lb/>
老矣未能也<lb/>
　　　姜氏祕史跋<lb/>
王莽之閏漢朱全忠之篡唐其罪貫盈而紀年仍書于史燕<lb/>
王取天下于兄子非有積怨深怒乃革除建文君之五年毋<lb/>
<pb n="KR4f0025_SBCK_045-8b"/>
亦太忍也乎紀遜國事者不啻百家大約惑于齊東野人之<lb/>
語尤甚者從亡遺筆致身録也弋陽姜淸撰祕史稽之故牒<lb/>
以證其非幸書成于致身録未出之前顧猶信程濟爲有其<lb/>
人則亦非信史矣福藩稱制無一善政可紀惟追贈壬午殉<lb/>
難諸臣贈官錫諡差快人意第易名多至■十■人未免失<lb/>
之太濫然程濟史仲彬不及焉其勝于刊勝國逸書者多也<lb/>
竊怪吾郷姚御史瑄坐姦黨籍産載于文皇實録而諸書無<lb/>
紀其姓名者又髙太常遜志棄官遁永嘉山中窮餓而卒比<lb/>
于林右出處未詳者有間右有諡而太常無之是亦闕典也<lb/>
已清字源甫弋陽人正德辛未進士官考功司郎中歷尚寶<lb/>
少卿<lb/>
　　　孝宗大紀書後<lb/>
<pb n="KR4f0025_SBCK_045-9a"/>
萬曆二十二年三月允禮部尚書南充陳公于陛之請修國<lb/>
史閣臣議開局聚書分纂于是崇仁吳公道南立正史議志<lb/>
之類二十有二傳之類二十有六吴公領修河渠志而先太<lb/>
傅文恪公分撰孝宗大紀皆附之家集中縁陳公逝其書未<lb/>
果成也古之國史恒以本朝之人述當代之事故文獻足徵<lb/>
光武帝紀定于永平武德貞觀國史成于顯慶宋于兩朝三<lb/>
朝五朝七朝四朝先後撰述榻前論議斯時政有紀柱下見<lb/>
聞斯起居有注類而次之謂之日曆修而成之謂之實錄然<lb/>
後一代之典則備焉明則第有實錄寶訓而已建文革除景<lb/>
泰附錄何以成一代之典章善夫吴公之言曰曽南面者當<lb/>
知史不可滅之義曽北面者當思名必先正之文是惠代二<lb/>
宗帝紀不可不特書也矣康熙已未史局旣開以先公大紀<lb/>
<pb n="KR4f0025_SBCK_045-9b"/>
送館幸存其副未幾雕本付搨書手不戒于火因書以付昆<lb/>
田<lb/>
　　　明史提綱跋<lb/>
明史開局監修總裁諸公以建文帝本紀書法下問余以宫<lb/>
中火帝崩對同官徐勝力固爭當從遜國羣書具述其事遂<lb/>
任編纂紀成諸公終未以爲然也遜國羣書可信者絶少十<lb/>
九皆作僞無稽尤可怪者從亡隨筆之程濟致身録之史仲<lb/>
彬欺人欺天莫此甚矣歸田後得洧川范氏明史提綱四十<lb/>
三卷書成于萬曆戊申夏自洪武迄隆慶其書惠宗削遜國<lb/>
二字之非可謂具良史之識者守已中萬曆甲戌進士仕至<lb/>
陜西布政司參議所著書尚有春秋傳二十五卷以證胡傳<lb/>
之訛史刪二十八卷以糾綱目之失惜乎未之見也<lb/>
<pb n="KR4f0025_SBCK_045-10a"/>
　　　書兩朝從信録後<lb/>
熹宗實錄成藏皇史宬相傳順治初大學士涿州馮銓復入<lb/>
内閣見天啓四年紀事毁已尤甚遂去其籍無完書論丗者<lb/>
頗以兩朝從信録是徵斯編爲秀水諸生沈國元所篡乃二<lb/>
年春㑹試天下士哲皇帝以首科特簡二輔臣爲總裁官隨<lb/>
州何公宗彦先太傅文恪公也國元舍鄉先達不書書顧秉<lb/>
謙果足以傳信乎<lb/>
曝書亭集卷第四十五<lb/>
<pb n="KR4f0025_SBCK_045-10b"/>
<pb n="KR4f0025_SBCK_045-10b"/>
</p>
<p>
</p>
  </div>
</body>
</text>
</TEI>
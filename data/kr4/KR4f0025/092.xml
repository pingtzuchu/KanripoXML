<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0025_SBCK_092-1a"/>
笛漁小稾卷第十<lb/>
　　　　　　　　　　　秀水　朱昆田　西畯<lb/>
　　　以武夷茶餉穗園穗園以葛粉見答因賦長句<lb/>
我贈君以紅雲雀舌之茶君報我以黄海葛花之麪茶香溪<lb/>
口初掐焙麫細山中久澄練茶無一撮麪百龠以少易多騂<lb/>
我面桄榔為糝蕨為粉落落嚨㗋曽飽嚥葛花消酒索所惜<lb/>
此外功能少聞見急翻本草考藥性解躁除煩効如箭我今<lb/>
半歲疾未已鬱火燒心頭目眩連抄數匙白扵雪喚婦煮湯<lb/>
調以薦沈疴不覺頓然釋手脚俄焉輕可旋所惜如蠡酒戸<lb/>
窄未克從君夜談讌君飲一石亦不醉鹿藿為糜原不羨<hi>本草</hi>
<hi>葛一名鹿藿為鹿食九草之一</hi>惟當箬葉裹新茶白日相期作茗戰<lb/>
　　　送補山赴楚幕<lb/>
<pb n="KR4f0025_SBCK_092-1b"/>
楚郷雖是舊游地地主誰如昔日賢暑雨共傾梅會酒秋風<lb/>
獨放洞庭船壇塲久已推前輩筆墨何堪事少年同學惟君<lb/>
猶愛我病中惜别淚澘然<lb/>
　　　碧川以岕茶見貽走筆賦謝<lb/>
我病久不差半載墮悶景婆娑小室中惟有形共影邇来勢<lb/>
少減瘦鶴一伸頸昨者吳興翁篛葉裹<graphic n="KR1321" url="https://raw.githubusercontent.com/kanripo/KR-Gaiji/master/images/KR1321.png" mimeType="image/png"/>茗云此品劇佳採<lb/>
自廟後嶺其氣郁扵蘭直壓洞山頂方兄久絶交有價不敢<lb/>
請携籠聽之去殊覺心耿耿碧川扵我厚一月承屢省知我<lb/>
性嗜之雙包纒索<graphic n="KR1064" url="https://raw.githubusercontent.com/kanripo/KR-Gaiji/master/images/KR1064.png" mimeType="image/png"/>作書遣長䰅兩脚踏泥濘打門忽見貽<lb/>
豐惠再拜領我聞眀月峡直接陽羡境岕居兩山介羅氏名<lb/>
獨炳西<graphic n="KR1735" url="https://raw.githubusercontent.com/kanripo/KR-Gaiji/master/images/KR1735.png" mimeType="image/png"/>近夕陽十里平侹侹離披向南藝不復分畦町其<lb/>
地㝡髙寒飽受風露冷摘當春夏交蒸焙法井井較之雨前<lb/>
<pb n="KR4f0025_SBCK_092-2a"/>
芽標格尢清迥吳越種雖多得此皆可屏急喚丫髻童稳支<lb/>
折脚鼎連朝送梅雨瓦溝瀉若綆盛之滿瓮盎舀取入瓴䚇<lb/>
火活湯再沸煎點在俄頃龔壷與時洗一一羅器皿香清色<lb/>
似雪為味甘且永不惟驅昏邪實可解煩怲因笑唐宋人紛<lb/>
紛貴團餅研須倚石臼打或藉銀梗盧歐梅蘇黃詩句頗雄<lb/>
騁<graphic n="KR1321" url="https://raw.githubusercontent.com/kanripo/KR-Gaiji/master/images/KR1321.png" mimeType="image/png"/>於百年来衆作等蛙黽誰能追古人敢以奇自逞君才<lb/>
健如虎臨敵氣愈猛力疾為致師筆陣欠嚴整<lb/>
　　　盆蘭忽放同心並蔕二花各賦一律<lb/>
　　　　同心<lb/>
一雙玉女鬭嬋娟素質亭亭看比肩蝴蝶作團停葉厎蜻蜓<lb/>
相戴立風前宵幃共綰鴛鴦結曉鏡齊拈翡翠鈿好與吳娘<lb/>
新髩様不須依舊學秋蟬<lb/>
<pb n="KR4f0025_SBCK_092-2b"/>
　　　　並蔕<lb/>
弱榦同心已足誇又看並蔕發瓊葩水妃共踏承雲韤宮女<lb/>
爭匀襯臉霞丹竈紅休憐一線珠江碧漫詫雙丫<hi>閩之竈山産一線紅有花對節</hi>
<hi>粤之丫蘭一莖上兩花皆貴種也</hi>惟應插上麻姑髻絶勝仙家緑玉花<lb/>
　　　余詠蘭二律同人和者甚衆聚緱謂與奇花寫照以<lb/>
　　　　不用仙姝美女草木禽魚蟲豸相比者爲髙因再<lb/>
　　　　各賦一律<lb/>
　　　　同心<lb/>
蘭譜曾誇大小張分来好種自金漳八花尾簇玲瓏玉雙素<lb/>
英飛馣馤香曉露引蜂珠並綴午風送蝶夢俱長狂思折贈<lb/>
傾城客挂在珊瑚却月梁<lb/>
　　　　並蔕<lb/>
<pb n="KR4f0025_SBCK_092-3a"/>
笑他花史說吳潘似此騈頭画亦難雨後並開香細細月中<lb/>
同立影姍姍為雲只恐雙飛去倚柱還容盡日看若使一年<lb/>
抽一箭也應喚作我家蘭<hi>宋朱僉判家所種閩人至今呼為朱蘭</hi>
　　　題三緘齋<lb/>
宰相惟堪啗飯耳此語扵臣信有之刺舌引錐終不戒始知<lb/>
緘口是良師<lb/>
　　　三咏同心蘭<lb/>
莫是蘭芝與蕙芳羨他交<graphic n="KR1450" url="https://raw.githubusercontent.com/kanripo/KR-Gaiji/master/images/KR1450.png" mimeType="image/png"/>學鴛鴦黃輕似翦同功繭𬗋淺<lb/>
疑熏百結香吟䖏傷心追楚客分来纖手想閩娘神光離合<lb/>
魂俱斷玉體橫陳夜未央<lb/>
　　　並蔕蘭<lb/>
國香兩兩試精神似欲雙栖共一身互惜好丰姿綽約交憐<lb/>
<pb n="KR4f0025_SBCK_092-3b"/>
眞骨象停匀凌風冉冉扶紅索按舞翩翩踏翠茵待覓画師<lb/>
来寫照障中長作比肩人<lb/>
　　　醧舫老梧為大風所摧枝葉零落感而賦此<lb/>
前年七月中暴風飛大屋百萬羊角旋并一以為酷連朝勢<lb/>
不已直欲翻地軸折我青桐柯有若僧頂秃西齋夏日長恨<lb/>
失半<graphic n="KR1440" url="https://raw.githubusercontent.com/kanripo/KR-Gaiji/master/images/KR1440.png" mimeType="image/png"/>緑炎威不可支補種數竿竹青桐兩年来稍稍生意<lb/>
復露香華黯淡翠挺枝矗橚攢攢蓮花簪著子多於菽清陰<lb/>
漸如舊瀟洒過三伏我貧少長物空室類枵腹惟縁此樹髙<lb/>
市近居不俗竟日陳縹緗無心羨粱肉神豈或忌之飛㢘復<lb/>
肆毒立秋已逾旬無奈暑猶溽東風似虎狂一吼怒一蓄近<lb/>
憂田禾眠逺恐海浪蹴<hi>海昌潮水嚙塘方在修築</hi>我聞廟堂上辛苦調玉燭<lb/>
如何太平年生理反局促謂當不鳴條曷意屢拔木青桐枝<lb/>
<pb n="KR4f0025_SBCK_092-4a"/>
又摧攟拾餘十束苔中埽靑璣竈厎煨碧玉攤書興乍減繞<lb/>
樹頞頻顣懼為螻蟻穴難託鳳皇宿邇来天道變淫善錯禍<lb/>
福栽者培不先傾者覆不速為木惟凡材造物斯樂育試看<lb/>
舍東偏張王惟老糓<hi>用東坡語</hi>
　　　穗園以白石榴花索詩戯賦一律<hi>其花七月中方開</hi>
石家阿措愛新<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>又試風前别様妝不使紅裠妒顔色只和<lb/>
秋月鬪容光房黏粉蝶翎無影蕊蹴黄蜂足有香好與玉妃<lb/>
為侍從珠宮舞遍白霓裳<lb/>
　　　病後自遣用水村韻<lb/>
酖酒如何恣意嘗狂泉不飲我非狂貧尋田父租農具病與<lb/>
醫翁試藥方浮丗豈堪愁是壘餘生合以醉為鄉耳中鈴鼓<lb/>
喧闐甚一笑村伶正作塲<lb/>
<pb n="KR4f0025_SBCK_092-4b"/>
　　　題畫二首<lb/>
就樹當坡縛艸亭泉舂白石響泠泠斜陽巳閃寒鴉背冷徑<lb/>
從無熱客經<lb/>
米家画法出新意黒樹濃雲辢闒山畢竟毫端有書卷文人<lb/>
例不數荆關<lb/>
　　　寄調潛竹納姫三首<lb/>
千絲舉網得西施八牐清宵一舸馳人月嬋娟秋乍半知君<lb/>
不負已凉時<lb/>
逺逺春山淺淺霞北支南黛少容華香匳有句吟須稳髙擁<lb/>
黃紬放早衙<lb/>
金縷翻成付玉人緑<graphic n="KR1440" url="https://raw.githubusercontent.com/kanripo/KR-Gaiji/master/images/KR1440.png" mimeType="image/png"/>昵昵學鶯脣從今對客能吳語不讓<lb/>
風流賀季眞<lb/>
<pb n="KR4f0025_SBCK_092-5a"/>
　　　小池水深荷花至秋始盛賦此志感<lb/>
池水半篙緑荷花秋始開雨収殘暑去風送暗香来有恨紅<lb/>
衣斂無言翠盖迴後時君莫笑物理細應推<lb/>
　　　寄樊泾<lb/>
客裏偏多病愁中㝎有詩故人頻入夢吾道久堪悲藥裹抛<lb/>
来未淮<graphic n="KR1193" url="https://raw.githubusercontent.com/kanripo/KR-Gaiji/master/images/KR1193.png" mimeType="image/png"/>放莫遟舊交零落盡待尔慰相思<lb/>
　　　自適<lb/>
背市柴門靜蕭然二畝餘但看貧士傳不報熱官書留客教<lb/>
蒸鴨呼兒學釣魚閒来無一事髙枕覓華胥<lb/>
　　　閉門和碧川韻<lb/>
六枳為籬裹釣家一竿閒占白鷗沙儘容梧下稱髙士何必<lb/>
關前犯夜叉老我魚舟無一葉笑他馬鬛剪三花縱經風雨<lb/>
<pb n="KR4f0025_SBCK_092-5b"/>
園林靜不似紅塵九陌譁<lb/>
　　　碧川叠前韻見贈走筆奉答<lb/>
小長蘆畔是吾家怕見黄沙見白沙但使荒田租一稜不須<lb/>
古路問三叉數竿趂雨移新竹㡬樹連墩種好花欲買湖㽵<lb/>
号魚計知君心已厭紛譁<lb/>
　　　水村近詩手筆髙妙頋猶深賞拙作此則歜芰之嗜<lb/>
　　　　也病後無聊撫今追昔感慨以之因成五言古詩<lb/>
　　　　三十韻題倚晴閣新稿之後<lb/>
君才逐年増我才逐年減相逢出亂槀彼此互披覽一如食<lb/>
蟛蚏一如食橄欖螯空齒從嚼漿美頭屢頷君詩風格老光<lb/>
氣不可揜和能平人心險可破鬼膽忠臣千載魂有作靈亦<lb/>
感<hi>湖城張睢陽廟極靈應水村去歳過謁歸而神頻入夢意在索詩水村因賦五古一首酹酒以焚之其夢遂息眞異事也</hi>五言句尢超往<lb/>
<pb n="KR4f0025_SBCK_092-6a"/>
往到平淡鮮雲媚松柏初日明菡萏試看造語工并識用意<lb/>
慘我詩十載前遇敵頗剛敢謂柱怒可折謂山勇可撼謂鯨<lb/>
牙可拔謂虎䰅可攬豈知數多奇舉足皆埳窞傾心甫盟歃<lb/>
背面已顉䫩擠排出死力為計刻以㦧剪翎鳥入籠破頟魚<lb/>
投槮自此辭名塲不復肆虓闞荒山東走齊亂石南泝贑竹<lb/>
轎穿恓惶紙船凌黯淡邇来貧且病意欲老葭菼囊無繫螘<lb/>
絲㕑絶聚蠅糝髮白光比銀衫青翠扵<graphic n="KR2270" url="https://raw.githubusercontent.com/kanripo/KR-Gaiji/master/images/KR2270.png" mimeType="image/png"/>心思漸枯槁顔貌<lb/>
亦黭黲随農架短犂逐圃抱長鏨偶為勞者歌無意登版槧<lb/>
君如富家兒酒肉恣飲噉胡然變嗜好有取菖蒲歜蟬聮語<lb/>
不已街鼓聲紞紞作詩附君稾為我弆箱䉞<lb/>
　　　小園散步<lb/>
閒拖竹杖到南垞雨後新<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>透薄紗莫怪小園秋太澹牽牛<lb/>
<pb n="KR4f0025_SBCK_092-6b"/>
新引一籬花<lb/>
　　　晉民碧川過訪留飲小齋晉民有詩紀事即次原韻<lb/>
年来抱疾苦中乾那得西山藥一丸舊雨有情深眷眷新愁<lb/>
入骨痩欒欒貧如能設三升酒夢不尋思十段官好趂蓴鱸<lb/>
成小社從今肯負釣魚竿<lb/>
　　　疊前韻索碧川和<lb/>
征衫㡬見淚痕乾日月驅人似迸丸好友于今半零落故園<lb/>
難得小團欒多愁似我還多病得句如君勝得官以蚓投魚<lb/>
新有計笑拈霜管當文竿<hi>陳簡齋詩書生得句如得官以蚓投魚用北史語</hi>
　　　秋日偶成<lb/>
倦鳥無心更刷翎千莖髮白一衫靑閉門願作村夫子閒向<lb/>
兒童說孝經<lb/>
<pb n="KR4f0025_SBCK_092-7a"/>
　　　立春日病體少蘇偶賦二律<lb/>
小牎依竹樹一片射朝暾鳥悅風前性花歸凍後魂痩肌知<lb/>
節換敗絮覺春温生意吾猶足非關啗草根<lb/>
七旬眠食廢筋骨似烟輕直可騎黄鶴翩然遡𬗋清松根丹<lb/>
竈冷洞口藥苗榮為有髙堂在還須戀此生<lb/>
　　　　嵉以巨鯽二尾見贈口占奉謝<lb/>
一雙健鯽栁條穿味勝槎頭縮項鯿惟有笑嵉眞愛我臨溪<lb/>
買送不論錢<lb/>
　　　羅浮蝴蝶歌<lb/>
我曽南游南海披圖經朱眀之洞恨未探幽扃一寸二寸花<lb/>
開菖蒲節千个万个竹篆蝌斗形巡山啞虎履尾亦不咥修<lb/>
蛇毒蠆焉敢来栖停惟聞靑羊黃麟雪花鹿寶衢雲術往往<lb/>
<pb n="KR4f0025_SBCK_092-7b"/>
逢眞靈更有碧雞五距雀五色千年老鶴彈舌音泠泠麻姑<lb/>
釀酒舀盡東海水書邀王母晝下扶珠輧雲璫霞珮冉冉衆<lb/>
仙集九靈之簫一奏羣山靑花前爛醉不復頋禮法拍肩挹<lb/>
袂彼此相撩拎烟裙霧袖一笑看盡裂化為蝴蝶百万飛竛<lb/>
竮蓬莱左肱上有田七畝亂抽紫芝黄獨蓡术苓紛紛飲香<lb/>
吸露嚼瓊蕊一一黏枝裹葉懸金鈴五羊城邊昔遇梁太史<lb/>
喜獲一雙之繭浮歸舲蠻江春風未滿五十日雌雄並出光<lb/>
射船窓櫺惜無入神好手為圖画但見珠娘織錦梭瓏玲垂<lb/>
虹亭長昨歲客嶺表石樓千仞直上追飛㹶白藤笈中亦携<lb/>
鳳皇子逺分一繭燦燦同華星挂之紅羅複帳近端午謂已<lb/>
乾死有若囊中螢朝来忽聞蔌蔌破繭出仰眠牀上不覺神<lb/>
魂醒陸離光怪更異昔所見縦有孔雀局縮羞開屏張如東<lb/>
<pb n="KR4f0025_SBCK_092-8a"/>
洋摺叠翡翠扇掠如古洞撲鹿蝙蝠翎緑毛倒挂無此好顔<lb/>
色而況金花蟲子紅蜻蜓何當粤客歲致繭百斛一花一蝶<lb/>
遶我香茅亭<lb/>
　　　晉民見和羅浮蝴蝶長歌一篇逺勝拙作因取前詩<lb/>
　　　　未盡之意再成一歌<lb/>
詩人手襞烏絲牋牋書細字如蠶眠長歌和我蝴蝶句笑看<lb/>
筆勢何翩翩此地離仙山迢迢五千里豈意黄梅天破繭忽<lb/>
飛起吳儂對此喜欲狂前詩未悉請再詳春風一吹洞門暖<lb/>
花間百万爭飛揚山中之人云是葛翁麻姑衣所化天生瑰<lb/>
異非尋常顔色羞雷同各各矜文章即如此蝶極奇麗六足<lb/>
四翅頭昂昂䰅如鬰金𬎼腹如古錦囊緑如逺山横秀黛赤<lb/>
如初日升扶桒黑如黟山萬年松烟色抹漆白如秦臺一轉<lb/>
<pb n="KR4f0025_SBCK_092-8b"/>
丹粉光凝霜瑩如洋玻瓈駮如番瑪瑙閃如𬗋毛毯赩如金<lb/>
光草活剥瑇瑁甲生割孔雀屏亂捽錦雞趐細簇翡翠翎九<lb/>
張機五色線六銖衣七華扇頃刻容光看百變紛飛飛尋仙<lb/>
常繞白玉扉伏怗怗作繭齊黏烏桕葉一年一度韶華轉㝎<lb/>
有神蛾来抱繭此蝶雖飛啄菢成伴我衾枕久始生衆中文<lb/>
采有如此不枉人呼鳳皇子江南雖好非尔家可憐飄泊天<lb/>
之涯黄葵花已盡豈忍仍籠加石樓鐵槗山逺水更逺崎嶇<lb/>
風浪焉能返我聞句曲已字山下有華陽洞洞中一徑直通<lb/>
朱眀曜眞之仙關仙人来往扵其間蝴蝶蝴蝶放尔從此還<lb/>
沈香薫爾像色絲繡尔顔生綃圖尔形渲染黄朱斑滕王搨<lb/>
本大小海眼皆可刪未許輕狂野蝶夸妖嫺<lb/>
　　　題雪夜問酒圖二首<lb/>
<pb n="KR4f0025_SBCK_092-9a"/>
從古詩人多愛雪只於冷境託閒情前村已熟苑柴酒肯向<lb/>
笙歌鬧䖏行<lb/>
我居村北子村南来往籬根小徑三誠脫銀貂多換酒老梅<lb/>
芲厎恣同酣<lb/>
　　　題陸平仲小照二首<lb/>
弟兄共住三間屋家業惟存一笥書莫怪衣冠皆古様只因<lb/>
牛馬半襟裾<lb/>
趨時不作緐華夢避俗常携氷雪文試看如瓜有仙骨清齋<lb/>
好事玉晨君<hi>如瓜骨出人倫書</hi>
笛漁小稾卷第十<lb/>
<pb n="KR4f0025_SBCK_092-9b"/>
<pb n="KR4f0025_SBCK_092-9b"/>
</p>
<p>
</p>
  </div>
</body>
</text>
</TEI>
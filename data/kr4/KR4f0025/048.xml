<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0025_SBCK_048-1a"/>
曝書亭集卷第四十八<lb/>
　　　　　　　　　　　秀水　朱彞尊　錫鬯<lb/>
　跋<hi>七</hi>
　　　魏封孔羨宗聖侯碑跋<lb/>
右魏封孔羨碑在今闕里孔子廟庭相傳其文爲陳思王植<lb/>
所作而梁鵠書之著于圗經假有好事者采之入思王集其<lb/>
誰曰不宜鄱陽洪氏以是碑文稱黃初元年而魏志作二年<lb/>
正月詔以議郎孔羨爲宗聖侯奉孔子祀謂誤在史考魏王<lb/>
受禪在漢延康元年十一月旣升壇即阼事訖改延康爲黃<lb/>
初而碑辭敘黄初元年大魏受命應歷數以改物秩羣祀于<lb/>
無文既乃緝熙聖緒昭顯上丗追在三代三恪之禮兼紹宣<lb/>
尼襃成之後以魯縣百戸命孔子廿一丗孫羨爲宗聖侯則<lb/>
<pb n="KR4f0025_SBCK_048-1b"/>
詔三公云云原受禪之始歲且將終碑有旣乃之文則下詔<lb/>
在明年二月史未必誤若章懐太子注孔僖傳以宗聖爲崇<lb/>
聖斯則誤矣<lb/>
　　　尚書宣示帖跋<lb/>
古文造自倉頡篆創自史籀破自李斯隸始程邈八分肇王<lb/>
次仲章草原于史游行書起劉德昇飛白擅蔡邕草變于張<lb/>
伯英唐張懷瓘言之詳矣獨于真書不舉作者姓氏蓋以隸<lb/>
爲真也然洪适以八分稱隸學者未嘗議其非不得舉隸而<lb/>
遂遺眞書也鍾太傅八分有受禪碑餘多眞書王丞相導愛<lb/>
之以尚書宣示帖衣帶過江今之傳本岀于王内史所臨而<lb/>
奏捷墓田薦季直諸帖均爲丗重王僧䖍賞其婉媚盡妙陶<lb/>
弘景許以絶倫庾肩吾品其天然第一顧魏志本傳無片言<lb/>
<pb n="KR4f0025_SBCK_048-2a"/>
及其善書何與竊疑漢代無眞書工之自太傅始當時楷法<lb/>
雖精章奏之外未大行于丗迨晉帝王方用正書見于竇臮<lb/>
注述書賦而衞夫人圗筆陣有眞書去筆頭二寸一分之語<lb/>
然則眞書當別標一目未可牽混入隸之一門也書以示兒<lb/>
子<hi>昆田</hi>時康熙癸酉夏六月<lb/>
　　　跋吳寶鼎甎字<lb/>
康熙四年吳之村民于小雁嶺掘地得甎二識云大吳寶鼎<lb/>
二年歲在丁亥作一十有一字蓋孫晧時紀元通鑑晉泰始<lb/>
三年也面有螭文知非民間物考是年六月晧起昭明宮方<lb/>
五百丈二千石以下皆自入山督攝伐木一時塼埴之工陶<lb/>
旊交作或分命吳郡助其役理有然者甎之爲用古人取材<lb/>
必精故羽陽銅雀香姜之瓦皆可製硯而是甎相之理觕質<lb/>
<pb n="KR4f0025_SBCK_048-2b"/>
暴若似乎火氣不交垺不孰者殆爲圬者所棄流轉民間未<lb/>
可知也二甎爲顧秀才肇敏所得分其一贈予予旣搨孔廟<lb/>
五鳳二年甎又從候官林氏摹甘泉瓦合此裝池作冊因濡<lb/>
筆識之歲在壬午又六月寓慧慶寺書<lb/>
　　　吳天璽紀功碑跋<lb/>
吳天璽元年紀功碑亦名天發神讖舊在巖山段石岡山謙<lb/>
之丹陽記巖山東有大碣石長二丈折爲三段今其石移置<lb/>
學舍中累之髙止數尺謙之蓋神其說爾碑文倒置錯誤不<lb/>
可讀今依祥符周在浚雪客考定裝潢之相傳文出華覈予<lb/>
爲雪客撰碑考序已辨其非矣觀其字在篆隸之間雖古而<lb/>
近拙亦未必定岀于皇象手蹟也金陵瑣事謂是蘇建書不<lb/>
知何據<lb/>
<pb n="KR4f0025_SBCK_048-3a"/>
　　　晉汲縣齊太公二碑跋<lb/>
汲縣古朝歌地相傳師尚父舊居也遺碑一表一表在縣治<lb/>
西南隅晉武帝太康十年三月尚父裔孫范陽盧无忌來爲<lb/>
汲令刻石碑在縣西北三十里廟中北魏孝靜帝武定八年<lb/>
四月立石司農卿穆子容正書按李白詩云朝歌屠叟辭棘<lb/>
津八十西來釣渭濵而韓嬰詩外傳稱文王舉太公時公年<lb/>
七十二與李詩不合无忌表曰康王六年齊太公望卒按尚<lb/>
書顧命有齊侯吕伋文則汲已嗣公爲侯非卒于康王時也<lb/>
然則金石之文亦有不足信者<lb/>
　　　晉平西將軍周孝侯碑跋<lb/>
宜興縣周孝侯碑相傳平原内史陸士衡撰文㑹稽内史王<lb/>
逸少書孝侯戰沒而碑辭云元康九年舊疾増加奄捐館舍<lb/>
<pb n="KR4f0025_SBCK_048-3b"/>
乖謬已甚然書法亦不惡但假逸少之名是爲不知量矣末<lb/>
題元和六年歲辛卯十一月承奉郎守義興縣令陳從諫重<lb/>
樹疑文字皆此君僞託爾<lb/>
　　　宋搨黃庭經跋<lb/>
禇登善于西堂録右軍書目正書止樂毅論黄庭經東方朔<lb/>
賛三種而已此外太史箴大雅吟不傳遺敎經譌闕過半樂<lb/>
毅論亦亡其一角惟黃庭獨完宋人謂其不類疑後世依仿<lb/>
爲之然登善著録其爲右軍書信矣予甞論周公孔子之文<lb/>
屈原之楚辭篇各異體不成一家之言右軍於書亦若是也<lb/>
曇壤換鵝之後傳刻者衆漸失其真佳本難得斯於謹束中<lb/>
審視之<graphic n="KR0992" url="https://raw.githubusercontent.com/kanripo/KR-Gaiji/master/images/KR0992.png" mimeType="image/png"/>離横逸生面畢露殆汴京名手所鋟亦名手所拓<lb/>
洵銘心絶品也已<lb/>
<pb n="KR4f0025_SBCK_048-4a"/>
　　　開皇蘭亭本跋<lb/>
王逸少書惟禊帖摹本最多南渡内府所藏凡一百一十七<lb/>
本賈師憲竄逐朝廷命王孟孫簿録其家石刻蘭亭八千匣<lb/>
今陶九成所載目錄唐以前本無聞焉兹冊爲爛谿潘氏家<lb/>
藏序後具書開皇十三年歲次壬子十月摹勒上石髙熲監<lb/>
刻一十九字觀者或疑之按桑澤卿博議載有智永臨本蓋<lb/>
永師本逸少七丗孫傳其家法學書永欣寺閣梯桄不下者<lb/>
四十年其勤苦若是且于陳天嘉中繭紙眞蹟曾歸之宜其<lb/>
筆精墨妙過于趙韓馮葛數子也明胡祭酒若思亦云永嘉<lb/>
本是智永臨寫宋紹興間太守程邁刻置郡齋末有孫興公<lb/>
後序是唐乾封三年僧懷仁集書斯言先後符合竊疑是冊<lb/>
即永師所臨至煬帝時又有大業石本見周公謹雲烟過眼<lb/>
<pb n="KR4f0025_SBCK_048-4b"/>
錄然則禊帖流傳隋代已有二本考古之君子可以釋其疑<lb/>
已<lb/>
　　　跋蘭亭殘石拓本<lb/>
蘭亭殘石不知勒自何方後半多闕蓋肥本也禊帖肥瘦攸<lb/>
殊禇廷晦本肥張景元本瘦歐陽行本本痩石熙明本肥釋<lb/>
懷仁本前瘦後肥王順伯主肥尤延之主痩黃魯直取肥不<lb/>
剰肉瘦不露骨斯執中之論與大都書家率以瘦本爲貴相<lb/>
傳宣和中拓定武本叠匱金三紙加氈椎拓之故下肥上瘦<lb/>
若是則在下者方不失真安見肥者之不如痩乎魯直又云東<lb/>
坡道人少日學蘭亭故其書姿媚知言哉今觀残石東坡書<lb/>
法絶與相類殆原出于肥本者也帖今亦藏爛谿潘氏竹垞<lb/>
老人書<lb/>
<pb n="KR4f0025_SBCK_048-5a"/>
　　　跋蘭亭定武本<lb/>
蘭亭繭紙旣入昭陵書家之論以定武本爲第一熙寧間納<lb/>
諸禁中或云此石亦殉𥙿陵則是人間不合有是本矣按歐<lb/>
陽永叔集古録謂定武二民家各有一石較之纖毫無異然<lb/>
則定武原有二本也相傳趙子固覆舟于嘉興疾呼蘭亭在<lb/>
否舟人負以出子固大書云性命可輕此寶難得好事者目<lb/>
爲佳話又子昂仕元子固不仕其弟過之行後拂塵于坐以<lb/>
予觀袁伯長跋禊帖稱子固死帖入賈相家賈敗籍于官有<lb/>
官印然則子固卒于宋未亡之前伯長所云蓋不誣矣兹來<lb/>
柘湖覩定武本則未知孫次公所納石與抑薛向所藏石與<lb/>
要之肥瘦適中努啄生動勝于他本因以所聞述之<lb/>
　　　國子監石本蘭亭跋<lb/>
<pb n="KR4f0025_SBCK_048-5b"/>
書至右軍入聖右軍書至蘭亭而變化無方後人評品以定<lb/>
武本爲最歐陽率更所臨也流傳有玉有石有棠棃版字有<lb/>
闊行有斲損有肥有痩有始肥終瘦各本不同相傳石晉廣<lb/>
運中契丹輦歸棄之中道而榮次新言宋定國使金云在中<lb/>
京中京遼之南京金海陵改爲中都即燕京也吾郷沈先輩<lb/>
虎臣撰野獲編云萬曆乙酉丙戌間北雍治地得禊帖行款<lb/>
肥瘦與定武本略同識者疑是廣運所棄石時長洲韓公存<lb/>
良官國子祭酒拓數百本遺友朋合之次新所述或即薛氏<lb/>
摹勒未可定爾<lb/>
　　　姜氏蘭亭二本跋<lb/>
右禊帖二石藏姜編修西溟家皆痩本也丗之論禊帖者必<lb/>
凖于定武審其譜系等差之洪景盧有云碑刻不必問所從<lb/>
<pb n="KR4f0025_SBCK_048-6a"/>
來但以書之工拙爲斷予嘗歎爲知言二本側掠努趯不爲<lb/>
成規所拘極其飛動宜西溟心慕手追愛翫而不釋也西溟<lb/>
拓以贈予前後鈐以私印蓋不輕以予人云<lb/>
　　　蘭亭神龍本跋<lb/>
評禊帖者十九多推定武獨陳長方謂唐人摹本非定武石<lb/>
刻所能及是本有神龍半印正唐人摹本也墨蹟存項子京<lb/>
天籟閣分授其子德弘鋟諸石康熙壬子夏予購得之經熙<lb/>
寧元豐諸賢審定元人賞識略同比于痩本差肥然抑揚得<lb/>
所骨力相稱假令孫萃老見之定移入墨妙亭子<lb/>
　　　晉王大令保母甎志宋搨本跋<lb/>
崑山徐尚書原一初得王子敬保母甎志予往觀焉驗是宋<lb/>
嘉泰間拓本經羣賢鑒定鄱陽姜堯章尤賞之連書十一跋<lb/>
<pb n="KR4f0025_SBCK_048-6b"/>
于後尚書以晉石墨難得出白金十鎰易之是日同觀者慈<lb/>
谿姜宸英西溟晉江黃虞稷俞邰秀水沈廷文元衡也志岀<lb/>
于嘉㤗壬戌錢淸王畿獲之㑹稽山樵樵人獲之黄閍興寧<lb/>
中保母葬地也按保母之名見禮内則鄭司農謂安其居處<lb/>
者儀禮喪服緦麻三月爲乳母子夏傳曰何以緦也以名服<lb/>
也鄭注以爲養子者有它故賤者代之慈已蓋慈母必父之<lb/>
妾保母乳母以賤者代母或自有所從之夫子敬云歸王氏<lb/>
匪主右軍而言可知已黄閍不見于施宿張淏二志爾雅閍<lb/>
謂之門閍祊同廟門亦巷門也甎出土時已斷爲四歸于畿<lb/>
又斷爲五合而搨之宜有裂紋而仍若不斷者信夫搨手之<lb/>
良非今工匠所能及也歸德安丗鳳撰墨林快事詆其字不<lb/>
佳語不倫然堯章精于書法其于禊帖絳帖評隲不爽謂是<lb/>
<pb n="KR4f0025_SBCK_048-7a"/>
本有七美與蘭亭序不少異且言必大令自刻傾倒至矣又<lb/>
云有人刻别本以亂真然則安君所見毋乃别本拙惡者乎<lb/>
予惟堯章之言是信語尚書寶藏之毋爲豪者所奪可爾<lb/>
　　　梁始興安成二王墓碑跋<lb/>
康熙辛酉江南試士旣畢爲攝山之游出郭道經黃城村梁<lb/>
侍中司徒驃騎將軍始興忠武王憺墓在焉王太祖第十一<lb/>
子都督荆湘等六州軍事有惠政州民歌之所云始興王民<lb/>
之爹是已薨于普通三年碑辭侍中徐勉撰貝義淵書又東<lb/>
北甘家巷梁贈侍中司空安成康王秀墓在焉王太祖第七<lb/>
子以中衛將軍領宗正卿尋都督郢司霍三州軍事遷雍梁<lb/>
等四州軍事亦多惠政天監十七年薨于竟陵歸喪京師故<lb/>
吏譙郡夏侯亶表請立碑詔許之於是名士游王門者東海<lb/>
<pb n="KR4f0025_SBCK_048-7b"/>
王僧儒吴郡陸倕彭城劉孝綽河東裴子野各製其文今存<lb/>
碑二其一全泐惟孝綽一碑結銜石上可辨書之者亦貝義<lb/>
淵也二王同母俱以孝悌聞于時又皆好文安成招劉孝標<lb/>
撰類苑始興降意接士嘗與賔客連榻而坐史臣合傳比于<lb/>
漢之河間東平其葬也兆基匪逺雖宰木已盡而麟辟邪贔<lb/>
屓猶存第穹碑將仆勢不能支椎拓之工莫敢措手觀者亦<lb/>
憚于久立也昔歐陽子著集古録于蕭梁止收智藏法師一<lb/>
碑而此三碑在建康都㑹之區汴京承平日度石尚堅立顧反<lb/>
遺之何與義淵爵里未詳廣韻注貝氏不載姓源鄭樵姓氏<lb/>
略于貝氏則引宋登科記有常州貝寶明永嘉方日升補注<lb/>
黄公紹韻㑹引千家姓韻譜云貝氏望淸河古有貝獨坐晉<lb/>
有術士貝靈該不及義渊羅泌國名紀謂貝氏吳越多此姓<lb/>
<pb n="KR4f0025_SBCK_048-8a"/>
本諸左傳郥氏按春秋傳昭公十九年楚子之在蔡也郥陽<lb/>
封人之女奔之生太子建杜預注郥陽蔡邑二十三年傳稱<lb/>
楚太子之母在郥召吳人而啓之冬十月吳太子諸樊入郥<lb/>
杜預注郡郥陽也定公十三年傳稱齊侯衞侯次于垂葭實<lb/>
郥氏杜預注垂葭改名則氏髙平鉅野縣西南有郥亭然說<lb/>
文玉篇類篇俱無郥字第有鄓字今南北國子監本悉更鄓<lb/>
爲郥不典孰甚焉惟唐長安所鐫石經仍作鄓字足以正其<lb/>
誤矣予念六代刊石之文南朝更爲難得爰取孝綽文并手<lb/>
摸始興碑殘字書之冊而識其末<lb/>
　　　茅山許長史舊館碑跋<lb/>
陶隱居書許長史謐舊館碑拓本觀于爛谿潘氏隱居以工<lb/>
草隸聞見于史傳嘗與梁武帝論書連章累牘載諸法書要<lb/>
<pb n="KR4f0025_SBCK_048-8b"/>
錄袁昂書評謂如吳興小兒形容雖未成長而骨體甚駿快<lb/>
竇臮賦則云髙爽緊密自然排闔今翫是碑筆與手㑹信昔<lb/>
賢之言不誣碑立于梁普通三年至唐大曆十三年中山劉<lb/>
明素以文字將湮重加洗刻使原碑而在駿快髙爽當更倍<lb/>
此矣<lb/>
　　　魏魯郡太守張猛龍碑跋<lb/>
右魏魯郡太守張猛龍碑建自正光三年其得列孔林者以<lb/>
當日有興起學校之功也吾于是乎有感孔子之道若日月<lb/>
然萬物宜無不向照乃或叛而之佛老何與蓋誅賞者治丗<lb/>
之權聖人者是非所從岀也春秋之作所以誅亂臣賊子者<lb/>
至矣天下之人非者嘗多是者甞少懼無逃于聖人之誅獨<lb/>
佛老以無所可否之言暢其清淨寂滅之旨爲恒情所樂聞<lb/>
<pb n="KR4f0025_SBCK_048-9a"/>
而聖人者亂丗之所惡也元魏之俗事佛尤甚斬山以爲窟<lb/>
範金以爲像九層之臺萬金之液竭民力事之及其旣成靡<lb/>
不刊石勒銘以紀功德斯時也又安知有聖人之道哉猛龍<lb/>
爲西平武公軌八丗孫方晉之朝士崇尚莊老獨武公在涼<lb/>
州徵胄子五百人立學校春秋行鄉射禮而猛龍克循祖父<lb/>
之教修聖人之學于舉丗不爲之時使講習之音再聞于闕<lb/>
里噫可傳也予留大同問拓拔氏故都觀所鑿佛宫穹碑巨<lb/>
碣已無存者而斯碑在孔氏之庭歷千年不壞雖更歷千年<lb/>
知莫有徙而去之者此予所爲感也嗚呼爲政之君子可以<lb/>
知所務矣<lb/>
　　　魏李仲璇修孔子廟碑跋<lb/>
右曲阜縣修孔子廟碑魏兖州刺史李仲璇撰文并書孝靜<lb/>
<pb n="KR4f0025_SBCK_048-9b"/>
帝興和三年十二月立石杏壇之下碑尚完好雜大小篆分<lb/>
隸于正書中蓋自太武始光間初造新字千餘頒之逺邇以<lb/>
爲楷式一時風尚乖别此江著作式所云丗易風移文字改<lb/>
變俗學鄙習炫惑于時者也曩覩太原風峪髙齊時鐫石柱<lb/>
佛經亦多類是斯亦穿鑿失倫矣仲璇魏書有傳自兖州還<lb/>
除將作大匠卒贈驃騎大將軍儀同三司靑州刺史<lb/>
　　　北齊少林寺碑跋<lb/>
右碑北齊後主武平元年正月立于嵩山少林寺文本正書<lb/>
雜用大小篆八分法北朝碑多類此書家嫌其乖劣然以拙<lb/>
筆見古與後代專逞姿媚者不同也碑後列勸化主邑師邑<lb/>
子都維那忠正北面像主　主多人中有張黄頭馬黃頭按<lb/>
北史游雅小字黄頭則黄頭命名亦當時習俗然爾　主揆<lb/>
<pb n="KR4f0025_SBCK_048-10a"/>
之以義當屬齋字但說文玉篇汗簡等書皆無之吾不敢知<lb/>
也曹上舍仲經好古金石文特裝界爲冊跋其尾焉<lb/>
　　　宇文周華嶽頌跋<lb/>
後周華嶽頌立于武帝天和二年在今華陰縣西金天王廟<lb/>
中碑于題後結銜曰使持節驃騎大將軍開府儀同三司大<lb/>
都督司宗治内史臨淄縣開國公万紐于瑾造此文車騎大<lb/>
將軍儀同三司縣伯大夫趙興郡守白石縣開國男南陽趙<lb/>
文淵字徳本奉勅書万紐于瑾者唐瑾也爲燕公于謹器重<lb/>
白文帝言瑾學行兼修願與之同姓結爲兄弟文帝乃賜姓<lb/>
万紐于氏庭羅子孫行弟姪之敬時瑾已位開府矣進爵臨<lb/>
淄縣伯周制封郡縣五等爵者皆加開國授大將軍開府儀<lb/>
同者並加使持節大都督其曰司宗者武帝保定四年更禮<lb/>
<pb n="KR4f0025_SBCK_048-10b"/>
部稱司宗也複姓古有之三字姓始于代北魏書官氏志載<lb/>
有勿忸于氏紐作忸勿疑万字之譌賜此姓者洛陽則于謹<lb/>
猗氏則樊深匪特唐瑾也文淵于大統十年追論立義功封<lb/>
白石縣男邑二百戸遷縣伯下大夫加儀同三司天和元年<lb/>
露寢成以題牓功增邑二百戸北史更淵曰深避唐髙祖諱<lb/>
也史稱其楷隸雅有鍾王之則今觀是碑殆非虗譽云<lb/>
　　　後周幽州刺史贈少保豆盧恩碑跋<lb/>
右周少保豆盧恩碑康熙歲戊子觀于稼堂潘氏書屋恩本<lb/>
前燕支庶姓慕容氏與兄同州刺史封楚國公贈太保寧先<lb/>
後立功碑云恩字永恩北史後周書俱闕其名止書其字永<lb/>
恩附見寧傳惜也後幅漫漶不能卒讀矣宇文建國用蘇綽<lb/>
盧辯輩議禮諡法不輕假人即宗子維藩弗隱惡德如晉公<lb/>
<pb n="KR4f0025_SBCK_048-11a"/>
護曰蕩齊王憲曰煬衞王直畢王賢曰刺趙王招曰僣陳王<lb/>
純曰惑越王盛曰野代王達曰奰紀王康曰厲而豆盧兄弟<lb/>
或易名以昭或易名以敬誠厚幸矣稼堂曰昭乎哉子之言<lb/>
也曷書之於是乎書<lb/>
　　　真定府龍藏寺隋碑跋<lb/>
真定府治東龍興寺隋龍藏寺故址也寺刱于開皇六年恒<lb/>
州刺史鄂國公金城王孝　立石齊開府長兼行叅軍九門<lb/>
張公禮撰文恒州齊亡後入于周周又亡入于隋而公禮仍<lb/>
書齊官君子不忘其故國于稱名見之矣流傳宋太祖曽幸<lb/>
其地寺重建于乾德元年龍興之額所由更也然歐陽子著<lb/>
集古録稱龍藏寺已廢遺碑在常山府署之門則嘉祐間碑<lb/>
猶在寺外也今入門有殿殿北閣五層廣九楹崇十有三丈<lb/>
<pb n="KR4f0025_SBCK_048-11b"/>
中奉觀世音像髙七丈三尺臂四十有二土人目爲大佛寺<lb/>
碑亦具存而終南山釋道宣撰神州寺塔録鋪敘佛像顧不<lb/>
及焉何哉若夫隋之碑存于今者寡矣裝界而藏諸也可<lb/>
　　　題僞刻李衛公吿西嶽文<lb/>
王侯將相時至則居之雖豪傑之士不能預信于平日也劉<lb/>
季起沛上衆推擇可爲沛令者蕭曹等皆文吏自愛恐事不<lb/>
就盡讓季當其時安能必後之相季封鄼平陽哉劉伯温羈<lb/>
管紹興感憤至欲自殺又甞爲石抺宜孫所用初未有佐命<lb/>
之思而或謂其在西湖望見雲物曰後十年有帝者出吾當<lb/>
佐之殆妄也丗傳李衞公未遇爲文告西嶽神意在取天下<lb/>
次則擇主而仕若微時預以帝王自許者然考之史衛公初<lb/>
仕隋爲殿内直長尋爲馬邑丞唐髙祖擊突厥衞公察其有<lb/>
<pb n="KR4f0025_SBCK_048-12a"/>
非常志乃自鎖上急變新舊唐書所載略同可謂不知天命<lb/>
之尤者亦安得于未遇時逆知爲唐佐命出入將相乎其事<lb/>
雖見李肇國史𥙷而告文不知何人所作其云斬大王之頭<lb/>
焚其廟宇此豈衞公之言昧者從而刻之石按歐陽趙氏所<lb/>
錄皆無之蓋近代作僞者爲之真妄男子也<lb/>
　　　潘氏家藏晉唐小楷冊跋<lb/>
右晉唐小楷一十六種共一冊舊藏新安畢侍郎懋康家吾<lb/>
友潘次耕得之出以見示次耕博訪金石文一一裝界得此<lb/>
遂爲翠墨之冠審視再三字比近時摹勒者差小又𥿄墨一<lb/>
色竊疑淳化帖外如大觀淳熙潭絳鼎汝等帖足本已亡侍<lb/>
郞偶得其一<graphic n="KR1505" url="https://raw.githubusercontent.com/kanripo/KR-Gaiji/master/images/KR1505.png" mimeType="image/png"/>爾然楷法巳略備試用張懐瓘法估之不啻<lb/>
直千緡也<lb/>
<pb n="KR4f0025_SBCK_048-12b"/>
</p>
<p>
曝書亭集卷第四十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0025_SBCK_056-1a"/>
曝書亭集卷第五十六<lb/>
　　　　　　　　　　　秀水　朱彞尊　錫鬯<lb/>
考<hi>一</hi>
　　　孔子弟子考<lb/>
　序曰孔氏之徒三千人身通六藝者七十子其云三千不<lb/>
　取盈于三千也其云七十不限止以七十也自孔子徒人<lb/>
　法旣亡而文翁石室象在顯晦之間丗儒據以考定弟子<lb/>
　之籍惟史記之傳家語之解而已議配祀之典先横七十<lb/>
　之目于心胷慮溢七十二人之外于是論者紛綸以臆斷<lb/>
　爲進退舉凡論語春秋傳禮記漫不知省或又于複姓者<lb/>
　改姓一字書之栗主自國學下至府州縣學皆然是尚得<lb/>
　爲知禮也乎歸田之暇爰作孔子弟子考下及門人曁孟<lb/>
<pb n="KR4f0025_SBCK_056-1b"/>
　子弟子竊思杏壇設敎必先長幼之序斯史記家語咸紀<lb/>
　弟子之年兹先書三十二人而萊蕪侯無年歲次于衞公<lb/>
者依侍坐四子倫序書之不可以郕公先之也餘從羣書<lb/>
　采獲具列焉<lb/>
魯秦子商字丕兹<hi>家語作不慈史記作子丕</hi>少孔子四歲唐開元二十七年追<lb/>
贈上洛伯宋大觀四年贈馮翊侯<lb/>
　按髙郵夏氏孔門弟子記略及闕里廣志皆云商少孔子<lb/>
　四十歲然秦子父堇父偪陽之役與叔梁紇俱以力聞宜<lb/>
　與孔子生年相近今據家語舊聞曁史記索隱蘇氏古史<lb/>
　文正之又宋大中祥符元年贈孔門弟子侯爵商未得與<lb/>
　至大觀四年禮局上言遂補贈馮翊侯闗里志誤以秦祖<lb/>
　鄄城之封移之商非也<lb/>
<pb n="KR4f0025_SBCK_056-2a"/>
魯顔子無繇<hi>家語少無字繇作由</hi>字季路少孔子六歲唐追贈杞伯宋贈<lb/>
曲阜侯元進杞國公諡文裕<lb/>
蒲大夫卞仲子由字子路<hi>子亦作季</hi>少孔子九歲唐追贈衞侯宋贈<lb/>
河内侯進衞公<lb/>
魯南武曽子蒧<hi>亦作點</hi>字子晳唐追贈宿伯宋贈萊蕪侯<lb/>
蔡漆雕子開字子若<hi>史記作子開</hi>少孔子十一歲習尚書唐追贈滕<lb/>
伯宋贈平輿侯<lb/>
　漢藝文志漆雕子十二篇<lb/>
　鄭康成曰魯人<lb/>
　按龜山楊氏先聖大訓以開爲憑恐誤<lb/>
魯閔子損字子騫少孔子十五歲唐追贈費侯宋贈琅琊公<lb/>
改費公<lb/>
<pb n="KR4f0025_SBCK_056-2b"/>
　按閔子少孔子十五歲史記家語文同小司馬索隱可證<lb/>
　今本家語多譌作五十歲夏氏從之非也<lb/>
魯冉子雍字仲弓少孔子二十九歲唐追贈薛侯宋贈下邳<lb/>
公改薛公<lb/>
　按今本家語仲弓無年歲而史記索隱文有之<lb/>
魯冉子求字子有<hi>家語仲弓之宗族</hi>少孔子二十九歲唐追贈徐侯宋<lb/>
贈彭城公改徐公<lb/>
魯商子瞿字子木少孔子二十九歲唐贈蒙伯宋贈須昌侯<lb/>
齊梁子鱣<hi>㦯作鯉</hi>字叔魚少孔子二十九歲<hi>家語作三十九歲</hi>唐贈趙伯<lb/>
宋贈千乗侯<lb/>
魯顔子回字子淵少孔子三十歲唐追贈兖國公宋因之元<lb/>
至順中贈復聖公<lb/>
<pb n="KR4f0025_SBCK_056-3a"/>
衞士師齊髙子柴字子羔<hi>左傳作季羔檀弓韓非子作子臯</hi>少孔子三十歲<hi>家語作四十</hi>
唐贈共伯宋贈共城侯<lb/>
　鄭康成曰衞人<lb/>
　王應麟曰衞髙柴爲孔子弟子後居于魯<lb/>
單父宰陳巫馬子施字子期<hi>史記作旗</hi>少孔子三十歲唐贈鄫伯宋<lb/>
贈東阿侯<lb/>
　鄭康成曰魯人<lb/>
魯衛相衞端木子賜字子貢少孔子三十一歲唐贈黎侯宋<lb/>
贈黎陽公進黎公<lb/>
魯有子若字子有<hi>或作子若</hi>少孔子三十三歲唐贈卞伯宋贈平陰<lb/>
侯<lb/>
　按小司馬據家語文云少三十三歲今本家語作三十六歳<lb/>
<pb n="KR4f0025_SBCK_056-3b"/>
　殆誤也<lb/>
武城宰呉言子偃字子游少孔子三十五歲<hi>史記作四十五</hi>唐贈吳侯<lb/>
宋贈丹陽公改呉公<hi>許愼說文偃作於象旌旗之游字子游</hi>
魯樊子須字子遲少孔子三十六歲<hi>家語作四十六</hi>唐贈凡伯宋贈益<lb/>
都侯<lb/>
　鄭康成曰齊人<lb/>
宋原子憲<hi>檀弓稱仲憲</hi>字子思少孔子三十六歲唐贈原伯宋贈<lb/>
任城侯<lb/>
　鄭康成曰魯人<lb/>
魯大夫武城澹臺子滅明字子羽少孔子三十九歲唐贈江<lb/>
伯宋贈金鄉侯<lb/>
單父宰魯宓子不齊字子賤少孔子三十九歲唐贈單伯宋<lb/>
<pb n="KR4f0025_SBCK_056-4a"/>
贈單父侯<lb/>
　按史記索隱引家語云少孔子四十九歲而今本家語無<lb/>
　九字索隱又引史記文三十而今本史記作四十流傳旣<lb/>
　久均失其故矣<lb/>
陳陳子亢<hi>說文作伉</hi>字子禽少孔子四十歲唐贈潁伯宋贈南頓<lb/>
侯<lb/>
　按班固古今人表其載孔門弟子甚略獨陳子三見一陳<lb/>
　亢一陳子禽居中中一陳子亢居中下不得其解<lb/>
魯公西子赤字子華少孔子四十二歲唐贈郜伯宋贈鉅野<lb/>
侯<lb/>
莒父宰衞卜子商字子夏少孔子四十四歲晚爲衞文侯師<lb/>
唐贈魏侯宋贈東阿公<hi>㦯作河東公</hi>改魏公<lb/>
<pb n="KR4f0025_SBCK_056-4b"/>
　鄭康成曰温國人<lb/>
南武城曽子參字子輿少孔子四十六歲初仕于莒其後齊<lb/>
迎以相楚迎以令尹晉迎以上卿唐開元中追贈郕伯宋大<lb/>
中祥符二年進郕侯政和元年改贈武城侯咸淳三年進郕<lb/>
國公元至順中贈宗聖公<lb/>
　漢藝文志曽子十八篇<lb/>
　王應麟曰參與弟子公明儀樂正子春單居離曽元曽華<lb/>
　之徒論述立身孝行之要天地萬物之理<lb/>
魯顔子幸<hi>通典作柳咸淳臨安志作韋或作辛</hi>字子柳少孔子四十六歲唐贈蕃伯<lb/>
宋贈陽榖侯<lb/>
陳顓孫子師字子張少孔子四十八歲唐贈陳伯宋贈宛丘<lb/>
侯改陳公<lb/>
<pb n="KR4f0025_SBCK_056-5a"/>
魯冉子孺字子魯<hi>㦯作曽</hi>少孔子五十歲唐贈紀伯宋贈臨沂<lb/>
侯<lb/>
蔡曹子卹字子循少孔子五十歲唐贈曹伯宋贈上蔡侯<lb/>
魯伯子䖍<hi>家語作處</hi>字子析<hi>家語作晳</hi>少孔子五十歲唐贈聊伯宋贈<lb/>
沐陽侯<lb/>
　按伯䖍史記家語不著何地人考咸淳臨安志云是魯人<lb/>
　宋思陵賛曰有䖍子析全魯之彦當必有所本也聊伯志<lb/>
　作駢伯<lb/>
魯顔子髙<hi>史記索隱云家語名産今本家語作顔刻</hi>字子驕少孔子五十歲唐贈琅琊<lb/>
伯宋贈雷澤侯<lb/>
魯叔仲子會字子期少孔子五十歲<hi>魯峻石壁畫像云</hi>唐贈瑕丘伯宋<lb/>
贈博平侯<lb/>
<pb n="KR4f0025_SBCK_056-5b"/>
　鄭康成曰晉人<lb/>
楚公孫子龍字子石少孔子五十三歲唐贈黄伯宋贈枝江<lb/>
侯<lb/>
　按家語稱龍衞人然唐宋追封皆楚地蓋從北海鄭氏之<lb/>
　說若爲堅白異同之論者乃趙人樂正子輿謂其行無師<lb/>
　學無友非孔子弟子可知<lb/>
　　右有年歲著于家語史記隸續者三十有一人并曽蒧<lb/>
　　共三十二人内顔淵年數王肅疑其錯誤<lb/>
中都宰魯冉子耕字伯牛唐贈鄆侯宋贈東平侯改鄆公<lb/>
　按聖門志闕里廣志稱伯牛少孔子七歲不審何據<lb/>
臨淄大夫魯宰子予字子我唐贈齊侯求贈臨淄公改齊公<lb/>
魯<hi>史記作齊</hi>公冶子長<hi>家語作萇</hi>字子長唐贈莒伯宋贈髙密侯<lb/>
<pb n="KR4f0025_SBCK_056-6a"/>
范寗曰名芝字子長<lb/>
魯南宮子縚<hi>式作韜</hi>一名括<hi>或作适</hi>字子容唐贈郯伯宋贈襲丘侯<lb/>
改汝陽侯<lb/>
　夏洪基曰南宮适之爲敬叔非也按史記南宮括字子容<lb/>
　初未嘗云是孟僖子之子孟懿子之兄也而索隱注遽云<lb/>
　是孟僖子之子仲孫閱論語集注亦云諡敬叔孟懿子之<lb/>
　兄史無其文也可疑一也适見家語一名縚是适巳有二<lb/>
　名矣而左傳孟僖子云必屬說與何忌于夫子索隱又云<lb/>
　仲孫閱是又二名天下豈有一人而四名者乎可疑二也<lb/>
　孔子在魯族姓頗微而南宮敬叔公族元子遣從孔子時<lb/>
　定已娶于強家矣豈孔子得以兄子妻之可疑三也禮記<lb/>
　檀弓載南宮敬叔反必載寶而朝孔子曰喪不如速貧之<lb/>
<pb n="KR4f0025_SBCK_056-6b"/>
　爲愈也若而人豈能抑權力而伸有德謹言語而不廢于<lb/>
　有道之邦邪愚以敬叔之與南宮适皎然二人矣<lb/>
　按史記南宮括字子容論語括作适家語南宮縚字子容<lb/>
　鄭康成注檀弓稱南宮縚孟僖子之子南宮閱也字子容<lb/>
　其妻孔子兄女又稱南宮敬叔魯孟僖子之子仲孫閱也<lb/>
　左氏傳昭公七年孟僖子屬說與何忌于夫子使事之杜<lb/>
　預注云說南宮敬叔僖子之子然則括也适也縚也說也<lb/>
　閱也一子容而名有五也崇禎末髙郵夏弘基元開輯孔<lb/>
　門弟子傳略以南宮縚适括字子容爲一人以仲孫說閱<lb/>
　諡敬叔者爲一人至于說苑所載南宮邊子謂是适字之<lb/>
　譌然漢書古今人表旣有南容又有南宮敬叔又有南宮<lb/>
　邊子顔師古注于南容則云南宮縚也于敬叔則名南宮<lb/>
<pb n="KR4f0025_SBCK_056-7a"/>
　适也是縚與适适與邊子均未可混而爲一矣<lb/>
齊公晳子哀<hi>家語作克</hi>字季次<hi>或作沉</hi>唐贈郳伯宋贈北海侯<lb/>
　顧炎武曰汶上縣有漢衞尉卿衡方碑其文曰履該顔原<lb/>
　兼修季由洪适以顔原爲顔淵原憲而都穆以季由即季<lb/>
　路與兼修義不協按公晳哀字季次不爲家臣太史公與<lb/>
　原憲並稱一稱字一稱名亦古文所嘗有也<lb/>
陳公良子孺字子正唐贈東牟伯宋贈牟平侯<lb/>
宋司馬子耕<hi>家語耕上有黎字</hi>字子牛唐贈向<hi>或作滕</hi>伯宋贈楚丘侯改<lb/>
睢陽侯<lb/>
衞琴子牢字子開一字子張唐贈南陵伯宋贈頓丘侯改贈<lb/>
陽平侯<lb/>
　家語有史記無<lb/>
<pb n="KR4f0025_SBCK_056-7b"/>
秦秦子祖字子南唐贈少梁伯<hi>咸淳臨安志作沙梁</hi>宋贈鄄城侯<lb/>
衞奚容子蒧字子晳<hi>一公字子楷</hi>唐贈下邳伯宋贈濟陽侯<lb/>
魯公祖子句兹字子之唐贈期思伯宋贈即墨侯<lb/>
衞㢘子潔字子庸唐贈莒父伯宋大觀中補贈胙城侯<lb/>
齊公西子輿如字子上唐贈重丘伯宋贈臨朐侯<lb/>
宰<hi>或作䍐</hi>父子黒字子素唐贈乗丘伯宋大觀中補贈祁鄉侯<lb/>
魯公西子蒧字子尚唐贈祝阿伯宋贈徐城侯<lb/>
秦壌駟子赤字子徒<hi>或作從</hi>唐贈北衞伯宋贈上邽侯<lb/>
魯冉子季字子産唐贈東平伯宋贈諸城侯<lb/>
薛子邦字子從<lb/>
鄭子國字子徒唐贈滎陽伯宋贈朐山侯<lb/>
　司馬貞曰家語薛邦字從史記作國而家語稱邦者蓋避<lb/>
<pb n="KR4f0025_SBCK_056-8a"/>
　漢祖諱而改鄭與薛字譌也<lb/>
　按仲尼之徒名字間有同者旣有曽蒧亦有奚容蒧又有<lb/>
　公西蒧旣有冉耕亦有司馬耕旣有宓不齊又有任不齊<lb/>
　旣有公西赤亦有壤駟赤旣有卜商亦有秦商旣有原亢<lb/>
　亦有陳亢旣有狄黒亦有宰父黒旣有冉孺亦有公良孺<lb/>
　旣有秦祖亦有顔祖此名不嫌同也冉求字子有有若漆<lb/>
　雕徒父亦字子有顔無繇字季路仲由亦字季路顓孫師<lb/>
　字子張琴牢亦字子張巫馬施字子期叔仲會亦字子期<lb/>
　公西蒧字子上公西輿如亦字子上秦非字子之公祖句<lb/>
　兹亦字子之原憲字子思燕伋亦字子思曽蒧字子晳伯<lb/>
　䖍狄黒奚容蒧亦字子晳壤駟赤字子徒鄭國亦字子徒<lb/>
　秦冉字子開琴牢亦字子開申績字子周公伯繚亦字子<lb/>
<pb n="KR4f0025_SBCK_056-8b"/>
　周榮旂字子祺縣成亦字子祺顔噲字子聲樂欬亦字子<lb/>
　聲漆雕哆字子斂邽㢲亦字子斂此字不嫌同也然則薛<lb/>
　邦鄭國子徒子從安見其名字相類而并疑其姓氏之誤<lb/>
　邪乃議祀典者封鄭而罷薛安見其必爲一人揆之于禮<lb/>
　終有未安也<lb/>
齊后<hi>今本家語誤石</hi>子處字子里唐贈營丘伯宋大觀中補贈膠東侯<lb/>
魯左人子郢字子行唐贈臨淄伯宋贈南華侯<lb/>
衞狄子黒字子晳<hi>家語作晳之</hi>唐贈臨濟伯宋贈林慮侯<lb/>
魯商子澤字子秀唐贈睢陽伯宋贈鄒平侯<lb/>
楚任子不齊字子選唐贈任城伯宋贈當陽侯<lb/>
魯榮子旂<hi>家語作祈</hi>字子祺<hi>家語作子顔</hi>唐贈雩婁伯宋贈厭次侯<lb/>
魯顔子噲字子聲唐贈朱虚伯宋贈濟陰侯<lb/>
<pb n="KR4f0025_SBCK_056-9a"/>
原子亢<hi>家語作忼或作桃</hi>字子藉唐贈萊蕪伯宋贈樂平侯<lb/>
晉<hi>或作魯</hi>公肩子定字子中唐贈新田伯宋大觀中補贈梁父<lb/>
侯<lb/>
魯秦子非字子之唐贈汧陽伯宋贈華亭侯<lb/>
漆雕子徒父<hi>家語名從</hi>字子文<hi>或云字子友</hi>唐贈須句伯宋贈髙苑侯<lb/>
燕子伋<hi>或作級</hi>字子思唐贈漁陽伯宋贈汧源侯<lb/>
魯公夏子守字子乗宋大觀中補贈鉅平侯<lb/>
　按魏志有公夏浩或子乗之後<lb/>
衞勾子井疆字子疆唐贈淇陽伯宋贈滏陽侯<lb/>
齊少叔子乗字子車唐贈淳于伯宋贈博昌侯<lb/>
　按應劭風俗通云凡氏于字伯仲叔季是也氏有太叔仲<lb/>
　叔則有少叔無足異者子車之姓家語史記諸書皆作步<lb/>
<pb n="KR4f0025_SBCK_056-9b"/>
　而廣韻注云孔子弟子有少叔乗係複姓今從之<lb/>
石作子蜀字子明唐贈石邑伯宋贈成紀侯<lb/>
魯邽子㢲<hi>史記索隐作邦㢲文翁石室圖作國選家語㢲亦作選</hi>字子斂唐贈平陸伯宋贈<lb/>
髙堂侯<lb/>
魯施子之常字子恒唐贈乗氏伯宋贈臨濮侯<lb/>
魯申子續字子周<hi>家語今本作績</hi>
申子棠字周<hi>史記今本作黨禮殿圖作儻</hi>唐贈邵陵伯宋贈淄川侯<lb/>
申子棖<hi>論語</hi>字子續<hi>成淳臨/安志</hi>唐贈魯伯<hi>臨安志作阿伯</hi>宋贈文登侯<lb/>
　陸德明曰申棖鄭康成云蓋孔子弟子申續史記云申棠<lb/>
　字周家語云申續字周也<lb/>
　司馬貞曰文翁圖所記有申棖申棠<lb/>
　王應麟曰史記申棠字周家語申續字周今史記以棠爲<lb/>
<pb n="KR4f0025_SBCK_056-10a"/>
　黨家語以續爲績傳寫之誤也後漢王政碑云有羔羊之<lb/>
　絜無申棠之欲亦以棖爲棠則申棠申棖一人耳唐開元<lb/>
　封申黨召陵伯又封申棖魯伯本朝祥符封棖文登侯又<lb/>
　封黨淄川侯俱列從祀黨即棠也一人而爲二人失于詳<lb/>
　考陸氏釋文也史記索隱謂文翁圖有申棠申棖今所傳<lb/>
　禮殿圖有申黨無申棖<lb/>
　按七十子顔氏居其八冉氏居其五秦氏居其四公西氏<lb/>
　漆雕氏居其三商氏縣氏原氏居其二若申棖申棠文翁<lb/>
　圖記並列開元祥符亦並追封鄭康成陸德明疑爲一人<lb/>
　則以續黨並字周也夫棠黨字義相近合之可耳而髙郵<lb/>
　夏洪基強以棠棖爲諧聲字亦近鑿且如公西蒧公西輿<lb/>
　如同字子上未嘗不並祀何獨續與黨同字必當去其一<lb/>
<pb n="KR4f0025_SBCK_056-10b"/>
　乎竊謂唐宋議禮諸儒未爲不是有其舉之莫或廢也記<lb/>
　有之矣<lb/>
魯樂子欬<hi>或作欣</hi>字子聲唐贈昌平伯宋大觀中補贈建成侯<lb/>
　按春秋定公十二年費宰公山不狃率費人以襲魯孔子<lb/>
　命申須句樂頎勒士衆下伐之費人北遂隳三都之城杜<lb/>
　預注以二人爲魯大夫考樂欬家語作樂欣欣與頎偏旁<lb/>
　相同疑頎即是欣且文云孔子命之其爲弟子未可知也<lb/>
魯顔子之僕字子叔唐贈東武伯宋贈冤句侯<lb/>
魯孔子忠<hi>或作弗</hi>字子蔑孔子兄孟皮子唐贈汶陽伯宋贈鄆<lb/>
城侯<lb/>
魯漆雕子哆字子斂唐贈武城伯宋贈濮陽侯<lb/>
魯縣子成字子祺<hi>今本家語作子横</hi>唐贈鉅野伯宋贈武城侯<lb/>
<pb n="KR4f0025_SBCK_056-11a"/>
魯顔子相<hi>史記作祖</hi>字子㐮唐贈臨邑伯宋大觀中補贈冨陽侯<lb/>
司馬貞曰家語無此人<lb/>
　按孟子昔者曽子謂子襄曰或是語顔子亦未可定<lb/>
魯公伯子寮<hi>論語作竂史記索隠作繚今本作僚又作遼或云即申繚</hi>字子周唐贈任伯宋贈夀<lb/>
張侯<lb/>
　馬融曰竂魯人弟子也<lb/>
　按公伯繚見史記弟子傳又見文翁禮殿圖必非無稽之<lb/>
　言後儒以愬子路一事斷爲非聖人之徒然論語聖門六<lb/>
　十人所記公是公非有過未嘗少隱即宰我冉有陳亢過<lb/>
　皆不免似未可以一眚而盡掩其生平也子長引孔子之<lb/>
　言受業身通者七十有七人皆異能之士寮蓋其一矣而<lb/>
　致堂胡氏因家語不列其名氏謂史記失之迨明程敏政<lb/>
<pb n="KR4f0025_SBCK_056-11b"/>
　乃建議謂是聖門之蟊螣請罷其祀嘉靖中行人司正薛<lb/>
　侃復謂公伯寮及秦冉顔何皆不見于家語而傅㑹于史<lb/>
　記請均去之愚謂家語史記周公禮殿圖傳聞異辭則有<lb/>
　之若專信家語以史記爲傅會未免失之偏矣<lb/>
鄡子單字子家唐贈銅鞮伯宋大觀中補贈聊城侯<lb/>
史記禮殿圖有家語無<lb/>
秦子冉字子開唐贈彭衙伯宋贈新息侯<lb/>
　史記禮殿圖有家語無<lb/>
魯顔子何字子冉唐贈開陽伯宋贈堂邑侯<lb/>
　史記有家語無<lb/>
　按秦冉顔何二子于弘治元年少詹事程敏政請正祀典<lb/>
　疑爲字畫相近之誤而罷其配食自詡不舛于禮一洗前<lb/>
<pb n="KR4f0025_SBCK_056-12a"/>
　代相習之陋永爲百丗可遵之典然生數千載之後安見<lb/>
　二子必無其人釋曇積上言于周太祖曰孔子領徒三千<lb/>
　達者七十有二升堂入室者莫過數人自餘已外豈容斥<lb/>
　逐彼釋氏之言尚然乃以臆見斥先賢之祀天資刻薄之<lb/>
　言吾未信爲百丗可遵也<lb/>
㢘子瑀<lb/>
　禮殿圖有家語史記無<lb/>
魯孺子悲<lb/>
　按小戴禮雜記恤由之喪哀公使孺悲之孔子學士喪禮<lb/>
　士喪禮于是乎書鄭康成注云士之喪禮已廢矣孔子以<lb/>
　敎孺悲國人乃復書而存之方慤注云喪禮將亡聖人不<lb/>
　可以不書必待孺悲學之然後孔子書之者以明禮之不<lb/>
<pb n="KR4f0025_SBCK_056-12b"/>
　廢亦有所因也蓋孔門自子夏兼通六藝而外若子木之<lb/>
　受易子開之習書子輿之述孝經子貢之問樂有若仲弓<lb/>
　閔子騫言游之撰論語而傳士喪禮者實孺悲之功也惟<lb/>
　因論語紀悲欲見而孔子以疾辭疑孔子拒之門牆之外<lb/>
　不屑敎誨當知始雖辭疾終授以禮以親受禮于孔子之<lb/>
　儒反不得與配食之列斯則祀典之闕矣<lb/>
公罔子之裘<lb/>
序子點<lb/>
　按二子從射矍相之圃孔子使揚觶而語見禮記射義射<lb/>
　旣闕子路進曰由與二三子者之爲司馬何如孔子曰能<lb/>
　用命矣則家語載之記首言孔子與門人習射于矍相之<lb/>
　圃子路之云曰二三子是二子爲孔子弟子無疑也<lb/>
<pb n="KR4f0025_SBCK_056-13a"/>
仲孫子何忌僖子貜之子也卒諡懿子<lb/>
　按春秋左氏傳孟僖子將死召其大夫曰孔丘聖人之徒<lb/>
　也臧孫紇有言曰聖人有明德者若不當丗其後必有達<lb/>
　人今其將在孔丘乎我若獲後必屬說與何忌于孔子使<lb/>
　事之而學禮焉故孟懿子與南宮敬叔師事仲尼據此縁<lb/>
　僖子病不相禮故曰禮人之幹也無禮無以立乃屬二子<lb/>
　事孔子學禮焉懿子問孝對曰無違蓋語以無違僖子學<lb/>
　禮之命樊遲不知子吿之以生事之以禮死葬之以禮祭<lb/>
　之以禮舍禮無以敎懿子也孔叢子又載懿子問書欽四<lb/>
　鄰之義不可不附弟子之列云<lb/>
仲孫子說<hi>亦作閱</hi>孟僖子之子懿子之弟居南宮又曰南宮敬叔<lb/>
　按丗本仲生貜生南宮縚孔安國以南宮适即敬叔魯大<lb/>
<pb n="KR4f0025_SBCK_056-13b"/>
　夫鄭康成注禮云敬叔魯孟僖子之子仲孫閱是也又云<lb/>
　南宮縚孟僖子之子南宮閱也字子容其妻孔子兄女陸<lb/>
　德明釋文云南宮閱一名縚司馬貞史記索隱亦云南宮<lb/>
　括家語作南宮縚按其人是魯孟僖子之子仲孫閱也近<lb/>
　髙郵夏洪基辨南宮适括縚字子容是一人仲孫閱說字<lb/>
　敬叔是一人攷春秋名號歸一圖仲孫即閱南宮敬叔僖<lb/>
　子之子孔子弟子也而不及括縚則夏說似屬可從昔孔<lb/>
　子將適周敬叔言于昭公資車一乗馬二匹與敬叔俱至<lb/>
　周問禮于老聃問樂于萇弘歷郊射之所攷明堂之制察<lb/>
　廟朝之度自周反魯弟子稍益進焉子曰自南宮敬叔之<lb/>
　乗我車也而道加行是敬叔在弟子之列有功于聖門者<lb/>
　矣今祀典配适而無閱不無可議焉<lb/>
<pb n="KR4f0025_SBCK_056-14a"/>
孔子璇<lb/>
　按嘉靖中張孚敬改定祀典以秦冉顔何疑爲字畫之誤<lb/>
　而罷其祀又以薛邦疑即鄭國遂亦罷祀而并黜孔璇其<lb/>
　說本于程敏政攷秦冉開元中追封彭衙伯大中祥符間<lb/>
　加封新息侯顔何開元中封開陽伯大中祥符間加封堂<lb/>
　邑侯自唐迄明從祀已久所謂有其舉之莫或敢廢而孚<lb/>
　敬廢之過矣家語孔璇叔仲會年相比俱執筆迭侍孔子<lb/>
　孟武伯見孔子而問曰此二孺子之幼也于學豈能識于<lb/>
　壯哉孔子曰然少成則天性也習摜若自然也惟因二子<lb/>
　合傳故不復别標璇名今會旣得祀璇不應獨遺矣此則<lb/>
　祀典之闕也<lb/>
衞司寇惠叔蘭<lb/>
<pb n="KR4f0025_SBCK_056-14b"/>
　按家語子游嘗從孔子適衞與將軍子蘭相善使之受學<lb/>
　于夫子司寇惠子之喪檀弓文也鄭司農注云惠子衞將<lb/>
軍文子彌牟之弟惠叔蘭也古今議弟子從祀者率本家<lb/>
語而孔璇惠叔蘭獨遺之不當補其闕乎又荀卿法行篇<lb/>
南郭惠子問於子貢曰夫子之門何其雜也子貢曰君子<lb/>
　正身以俟欲來者不距欲去者不止且夫良醫之門多病<lb/>
　人櫽括之側多枉木是以雜也楊倞注云夫子弟子未詳<lb/>
　其姓名蓋居南郭因以爲号据此疑即蘭也<lb/>
魯太史左丘子明唐貞觀十三年詔與顔淵同從祀廟庭宋<lb/>
祥符中贈瑕丘伯政和中改贈中都伯<lb/>
葉夢得曰古有左氏左丘氏太史公稱左丘失明厥有國<lb/>
語今春秋傳作左氏而國語出左丘氏則不得爲一家文<lb/>
<pb n="KR4f0025_SBCK_056-15a"/>
　體亦自不同其非一家書明甚<lb/>
　按左氏爲孔子弟子主其說者衆矣謂孔子將修春秋與<lb/>
　左丘明乗如周觀書于周史歸而修春秋之經丘明爲之<lb/>
　傳者嚴彭祖也謂左丘明親見夫子好惡與聖人同者劉<lb/>
　歆也謂仲尼與丘明觀魯史記有所襃貶口授弟子弟子<lb/>
　退而異言丘明恐弟子各安其意以失其眞故論本事而<lb/>
　作傳者班固也謂左氏傳理長至明至切至直至順長于<lb/>
　二傳者賈逵也謂春秋諸家去孔子逺左氏傳出孔子壁<lb/>
　中近得其實者王充也謂丘明之傳嚢括古今表裏人事<lb/>
　者盧植也謂丘明受經于仲尼是爲素臣者杜預也謂孔<lb/>
　子作春秋丘明子夏造膝親受者荀崧也謂丘明之傳釋<lb/>
　孔氏之經子應乎母以膠投漆者孔穎達也謂丘明躬爲<lb/>
<pb n="KR4f0025_SBCK_056-15b"/>
　魯史受經于仲尼者劉知幾也謂左氏受經于仲尼博采<lb/>
　諸家敘事尢備能令萬代之下見其本末比餘傳功最髙<lb/>
　者啖助也謂仲尼明周公之志而修經丘明受仲尼之經<lb/>
　而爲傳者權德輿也謂孔氏之門左氏冨而不誣有以見<lb/>
　聖賢之心者劉軻也謂丘明與聖人同時接其聞見參求<lb/>
　其長左氏爲上者陳岳也蓋自唐以前諸儒之論皆以丘<lb/>
　明受業孔門故貞觀永徽中祀周公爲先聖孔子爲先師<lb/>
　是時孔庭配食止顔淵左丘明二人襃崇之禮若此迨宋<lb/>
　羣儒盡舍三傳說春秋久而論丗者惑于趙匡之說則疑<lb/>
　左氏在孔子之前惑于王安石之說則疑左氏生孔子之<lb/>
　後衆口紛綸迄無定論遂使唐代特祀之先賢并不得與<lb/>
　七十子之列然則漢晉以來經生之說均不足信邪竊以<lb/>
<pb n="KR4f0025_SBCK_056-16a"/>
　爲議禮者之失矣<lb/>
　又按司馬遷報任少卿書左丘失明厥有國語應劭風俗<lb/>
　通丘姓魯左丘明之後然則左丘爲複姓甚明孔子作春<lb/>
　秋明爲作傳春秋止獲麟傳乃詳書孔子卒孔子旣卒周<lb/>
　人以諱事神名終將諱之爲弟子者自當諱師之名此第<lb/>
　稱左氏傳而不書左丘也<lb/>
魯林子放唐贈淸河伯宋贈長山侯<lb/>
　按家語弟子解史記弟子傳均無林放姓名惟蜀禮殿圖<lb/>
　有之<lb/>
牧子皮<lb/>
　趙岐曰牧皮事孔子學者<lb/>
　按孟子與琴張曽晳並稱此必孔子之所與似不宜置之<lb/>
<pb n="KR4f0025_SBCK_056-16b"/>
　祀典之外<lb/>
常子季<lb/>
　按莊子德充符篇常季問于仲尼曰王駘兀者也從之游<lb/>
　者與夫子中分魯郭象注常季孔子弟子<lb/>
魯大夫子服子何景伯<lb/>
　按漢魯峻石壁畫七十二子像有子服景伯唐劉懷玉作<lb/>
　孔聖眞宗録以子服景伯在七十子之間<lb/>
賔牟子賈<lb/>
　廣韻注漢複姓魯有賔牟賈<lb/>
　按樂記賔牟賈侍坐于孔子孔子與之言及樂賔牟賈起<lb/>
　免席而請斯弟子之職也子曰居吾語女論語之命季路<lb/>
　孝經之命子輿皆然孔子蓋以師道自居則賈在弟子之<lb/>
<pb n="KR4f0025_SBCK_056-17a"/>
　列明矣惟是孔子語弟子必呼其名而記稱之曰吾子豈<lb/>
　記禮者去聖人之丗稍後遂有此失乎<lb/>
鞠子語<lb/>
　按晏子春秋景公上路寢聞哭聲曰吾若聞哭聲何爲者<lb/>
　也梁丘據對曰魯孔丘之徒鞠語者也明於禮樂審於服<lb/>
喪其母死葬埋甚厚服喪三年哭泣甚哀公曰豈不可哉<lb/>
　而色恱之孔叢子詰墨篇亦載其事蓋曽參閔損髙柴仲<lb/>
　由孺悲而外又一孝子也<lb/>
齊大夫顔子涿聚<hi>或作濁鄒</hi>
　按呂覽云顔涿聚梁父之大盜也學于孔子爲天下名士<lb/>
　以終其壽而史記孔子丗家稱弟子三千身通六藝者七<lb/>
　十有二人如顔濁鄒之徒受業者甚衆則雖不在七十子<lb/>
<pb n="KR4f0025_SBCK_056-17b"/>
　之列然不可謂非孔氏之徒矣<lb/>
　右家語弟子解七十六人又與叔孫會合傳有孔璇又别<lb/>
　見者惠叔蘭共七十八人史記弟子傳七十七人别見孔<lb/>
　子丗家者有顔涿聚共七十八人蘇轍撰古史著録七十<lb/>
　九人家語有而史記無者琴牢薛邦申續陳亢縣亶也史<lb/>
　記有而家語無者公伯寮鄭國申棠鄡單秦冉顔何也益<lb/>
　以文翁禮殿之㢘瑀林放魯峻石壁畫象之子服何禮雜<lb/>
　記之孺悲射義之公罔之裘序點春秋左氏傳之仲孫何<lb/>
　忌仲孫閱晏子之鞠語孟子之牧皮莊子之常季通計九<lb/>
　十八人竊謂中有姓氏相近者不當以臆見去留先師之<lb/>
　庭宜槩應從祀他若論語之闕黨互郷二童子魯峻石壁<lb/>
　畫象之庄子慮襄子孺襄子魯公子庶顔子思夫子髙韋<lb/>
<pb n="KR4f0025_SBCK_056-18a"/>
　續書品爲素王紀瑞製麒麟書之申姓名闕失又蘧伯玉<lb/>
　孔子嚴事之友施存雖載陶弘景眞誥在三千人之數不<lb/>
　與弟子之列不復著録恐滋後學之惑也<lb/>
　又按孔門弟子籍漢藝文志有孔子徒人圖法二卷隋經<lb/>
　籍志有鄭康成論語孔子弟子目録一卷<hi>唐藝文志作論語篇目弟子</hi>惜俱<lb/>
　失傳議禮者止以國語爲憑至斥史記爲附會若文翁禮<lb/>
　殿圖置之不復參詳矣又會要通典祖庭廣記素王紀事<lb/>
　孔門僉載闕里志等編紀諸弟子連書姓名統不分析以<lb/>
　致明南北雍闕里廟曁海内外府州縣衞學從祀弟子率<lb/>
　改複姓爲一字姓沿其誤而不知今依廣韻注如奚容壌<lb/>
　駟左人少叔石作左丘悉爲更正冀信古之君子有取焉<lb/>
　又按古今人表于孔子弟子居第二等者左丘明顔淵閔<lb/>
<pb n="KR4f0025_SBCK_056-18b"/>
　子騫冉伯牛仲弓居第三等者宰我子貢冉有季路子游<lb/>
　子夏曽子子張曽晳子賤南容公冶長公西華有若漆雕<lb/>
　啓澹臺滅明樊遲巫馬期司馬牛子羔原憲顔路商瞿季<lb/>
　次公良顔刻顔柳居第四等者孟懿子南宮敬叔公伯寮<lb/>
　公肩子子石琴牢賔牟賈居第五等者顔燭雛陳亢林放<lb/>
　申棖子服景伯<lb/>
曝書亭集卷第五十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0025_SBCK_077-1a"/>
曝書亭集卷第七十七<lb/>
　　　　　　　　　　　秀水　朱彛尊　錫鬯<lb/>
　墓誌銘<hi>四</hi>
　　　朝議大夫戸科給事中降補國子監學正趙君墓誌<lb/>
　　　銘<lb/>
君諱吉士字天羽一字恒夫姓趙氏丗居徽州之休寧仕爲<lb/>
光禄寺丞諱廷賢者君曽祖考也贈昭武將軍諱完璧者祖<lb/>
考也封文林郎進階奉直大夫贈朝議大夫諱時腴者考也<lb/>
妣汪氏累封恭人贈淑人君入籍杭州補府學生順治八年<lb/>
舉浙江郷貢進士康熙七年謁選知太原交城縣事縣居萬<lb/>
山中巖磴參錯孔河出塔莎谷東南流會于汾故水曰交水<lb/>
山曰交山縣曰交城地近屈産畜馬絶有力又饒灌木歳取<lb/>
<pb n="KR4f0025_SBCK_077-1b"/>
其材以爲利君至日民間牧馬有禁上官廢南堡村木厰許<lb/>
沿河市賣由是利爲文水商民所奪交人重困往往去爲盜<lb/>
依山負固散則民聚則宼勢方張旁掠淸源汾陽邢臺三縣<lb/>
君思翦除之首閱武于郭南令下士卒進退有序捐万錢犒<lb/>
焉還語賔從曰民可用也會年饑君録餓者七十人完廨舍<lb/>
垣牆使家人與處詢羣盜出沒所在多得其實爰申明乘墉<lb/>
保甲團練之法君乃言曰凶歲良民易迫爲盜吾當撫之遂<lb/>
詣河北都行荒政諭山農毋爲盜所脅日暮留宿陶穴詰朝<lb/>
相度蹊徑通塞村砦近逺知最險者三坐崖東西兩葫蘆川<lb/>
繞其下塞葫蘆口則官軍不得進保三坐崖則官軍不克登<lb/>
君黙識之而還十年十月朔緫督檄縣進勦君行令山麓葺<lb/>
靜安堡期以月幾望官兵進屯先七日置酒城隅却月湖張<lb/>
<pb n="KR4f0025_SBCK_077-2a"/>
樂于舫許老穉夾岸縱觀越宿復要崑山顧炎武華亭陸慶<lb/>
臻上海蔡湘翦燭賦詩密誡司夜者促更籌于子刻打五鼓<lb/>
君起送客出郭則守備姚順等巳先受約統步騎兵四百集<lb/>
南關外矣疾行四十里饗士卒于水泉灘别爲三隊並進入<lb/>
兩葫蘆川據三坐崖賊鳥獸散散復合且戰且奔官軍分搜<lb/>
巢窟先後獲魁渠二十二人餘或降或自剄君別淑慝召山<lb/>
農終始不作賊者三十七家賚以羊酒其素不當夫徭者千<lb/>
四百三十家編其籍入都啚入山旬有六日交山之宼悉平<lb/>
君治交五載餘修圖經新横舍立倉厫定軍營折疑獄罰贖<lb/>
鍰使種柳鑿山通龍門渠漑田十万四千頃又力請上官復<lb/>
南堡村木厰秣善馬于驛士飽馬肥用降賊攻賊故能成功<lb/>
巡撫上其狀徵入爲戸部山西司主事居母憂還籍服除補<lb/>
<pb n="KR4f0025_SBCK_077-2b"/>
户部河南司主事載丁父憂起復補戶部四川司主事十四年<lb/>
覃恩由文林郎進奉直大夫二十年奉使徵揚州關鈔君寛<lb/>
以惠商負販乘舴艋出入者曁免譏察輸梲者俾自封投櫝<lb/>
中胥吏苛斂之獘盡革復　命監督通州中南倉旋入會典<lb/>
館奉勅排纂鹽漕二書二十三年　誥授朝議大夫明年户<lb/>
部尚書科爾坤上言賦役徵解條目太煩請更造簡明全書<lb/>
天子允其請開局山西司君充纂修官時緫裁光禄寺卿龔<lb/>
佳育持議謂州縣催科歳發由單分壤地之則使民知輸納<lb/>
之數法至善也惟因畿輔撥補地畝歲有更易而江浙稅課<lb/>
起運存留條目繁瑣近例有司必合計州縣之田刋入由單<lb/>
尾數稍有不符動行駮改名爲易知在百姓實難知請米數<lb/>
止升合勺銀數止分厘毫自秒撮絲忽以下悉刪除之而升<lb/>
<pb n="KR4f0025_SBCK_077-3a"/>
秒爲合升絲爲毫斯勘算易明賦額仍無虧損乃更定由單<lb/>
式式未定而佳育卒計部在官人胥動浮言以畸零數不可<lb/>
除古未有議刪去者朝士多惑其說於是給事中楊周憲特<lb/>
疏請勿更<lb/>
天子下公卿議君作論一篇援唐元稹當州所上狀中云斛<lb/>
止于合錢成于文在百姓納數元無所加于官司簿書永絶<lb/>
姦詐是則昔人巳昌言之且米有圭粟粒黍銀有微塵纖沙<lb/>
入之權量莫辨其形鏤諸棃棗徒繁其目況㑹計凡析一爲<lb/>
三者悉數之不能終窮佳育議是事雖不果行盈庭莫能難<lb/>
也又眀年<lb/>
天子需爭臣試三十三人于　保和殿擢君戸科給事中君<lb/>
上言㑹典與紅本相表裏故事内外章奏付内閣典籍廳儲<lb/>
<pb n="KR4f0025_SBCK_077-3b"/>
藏歲久無隙地因貯科房往往散佚又各部司簿録有苐載<lb/>
國書未譯漢文者除二十五年前巳經纂輯外宜滿漢對譯<lb/>
彚送内閣以爲異日續修地<lb/>
天子允行旣而銜　命勘河還臺班有與君忤者劾君父子<lb/>
各占籍以仕吏議落職久之補國子監學正君好學善與人<lb/>
交夙有知人之鑒分校山西郷闈拔馮給事雲驌又賞識錢<lb/>
府尹晉錫汪編修灝于未遇時每當賦詩酬和衮衮不休叠<lb/>
一韻至万首所居寄園考定爲月張園故址濬池累石分布<lb/>
亭館種花木海内名士入都恒留連不忍去君脫略禮數過<lb/>
者不知何者是客也所著書有續表忠紀寄園寄所寄録音<lb/>
韻正譌徽州府交城縣志詩稾尤多俱鏤版行丗若交山平<lb/>
宼本末則其友吳興夏駰紀其事爲一書君年七十有九終<lb/>
<pb n="KR4f0025_SBCK_077-4a"/>
于京師卒之歳康熙四十五年二月朏也娶汪氏　誥封恭<lb/>
人子三人道敳貢生候選儒學教諭景從山東布政司參議<lb/>
分守濟寜道景行康熙丁卯舉人内閣辦事中書舍人女一<lb/>
人嫁國子監生戴嘉猷孫男一十二人繼掄歲貢生繼抃康<lb/>
熙己卯舉人畢元附學生抗繼撰國子監生餘幼未注士籍<lb/>
女九人曽孫四人君之歸喪也景從先卒景行卜地于某原<lb/>
葬有期矣來請銘嗚呼君才傑也宰百里之邑積年未靖之<lb/>
宼犯虎狼之穴剗除之其智勇有不可及者而又詳于政典<lb/>
使久居諫垣言天下事誾誾惻惻何必不如古人乃以微罪<lb/>
去位一官左謫徒令仰屋梁著書以老不亦可惜也夫且徽<lb/>
州士族多流寓四方寄籍取科第即如先儒朱子本婺源人<lb/>
而紹興十八年同年小録注籍建州建陽縣羣玉郷三桂里<lb/>
<pb n="KR4f0025_SBCK_077-4b"/>
彼夫城陽炅横四子炅守墳墓昋居徐州桂居幽州炔居華<lb/>
陽前史不以爲非由是推之君之父子似乎可逭吏議也巳<lb/>
銘曰<lb/>
宰山城枹鼓鳴探赤丸吏不驚去劇賊枹鼓息陟考堂譽超<lb/>
特入諫垣進讜言嗟青蠅止于樊官雖左賔滿坐人裸裎焉<lb/>
凂我酒百船詩万篇留述作通都傳伊人逝孰譚藝音徽亡<lb/>
哀輓繼筮兆基作銘詩訂君實無諛辭<lb/>
　　　郷貢進士魏君墓誌銘<lb/>
君諱坤字禹平别字水村丗居嘉興之魏塘今之嘉善縣也<lb/>
曽祖考某祖考某考某雖不仕郷黨稱善人從祖吏科都給<lb/>
事中大中忤奄寺受蒙蔽刑死詔獄丗父學洢以哀毁卒苫<lb/>
次故言忠孝門者首魏氏君十齡草今文弱冠兼攻古文詩<lb/>
<pb n="KR4f0025_SBCK_077-5a"/>
詞家有田二十畝不足供饘粥父喪除游京師入太學京師<lb/>
貴人延君授經教其子旣而客中吳與嘉定陸徵君元輔海<lb/>
寧陸處士嘉淑訂忘年之款詩詞日益工尋就試橋門撰石<lb/>
鼓賦國子師交賞擊以爲絶倫也屢試有司不利乃託迹賔<lb/>
幕東游歷下謁孔林南入楚粤西浮彭蠡淹豫章年五十有<lb/>
四始舉郷貢進士兩與計吏偕赴禮部仍下第歲乙酉復書<lb/>
驢劵北上以歲除前一日抵真定之南關寒甚擁爐捉酒乍<lb/>
飲三爵聞一嗽而君逝矣太守寶應劉君中柱君之故人也<lb/>
哭君于簀下質明視其斂含載以輀車歸其喪于是君之子<lb/>
錫琦錫璉將葬君于遷善郷之東蚤圩凶服來請銘嗚呼君<lb/>
之學叩之而不窮其修辭動中事㑹所塡樂章被歌管悉合<lb/>
于律宜其有浙西才士之目舉于郷謂晩且逹矣乃反速之<lb/>
<pb n="KR4f0025_SBCK_077-5b"/>
死于道路天乎人乎若其持已正臨財廉非其道一介不以<lb/>
入懷非其人近乎膩而不汚可謂有君子之守也己君生于<lb/>
某年月日卒于某年月日享年六十先娶陳氏繼娶王氏有<lb/>
子二人孫男四人女二人所著有倚晴閣詩鈔秦淮雜咏歷山<lb/>
唱酬集粤游記程詩水村琴趣多行于丗銘曰<lb/>
魂兮歸來北方不可以久留些反葬于郷樂哉斯丘些將詩<lb/>
可傳抑又何求些<lb/>
　　　歲貢生程君墓誌銘<lb/>
歙縣程君諱浚字葛人一字肅菴通經史百家之言寄籍杭<lb/>
州補仁和縣學官弟子屢試不利以歳貢入國子監居歙之<lb/>
岑山山形鐡峻特立新安江中爲一郷屏幛君董工治樓榭<lb/>
繚以垣牆守望相助草竊莫敢窺又新宗祠以睦婣合族姓<lb/>
<pb n="KR4f0025_SBCK_077-6a"/>
通其有無少岀嗣丗父晨餐夕膳事二人盡歡且眷戀所生<lb/>
終身孺慕親亡以兩房考妣合葬于一塋築丙舍墓旁歲時<lb/>
膢臘禮拜上食如生存榜曰侍初堂友愛昆弟無間言交友<lb/>
重然諾不因燥濕輕重能爲人釋紛嘗陳亭戸疾苦于<lb/>
至尊前顔色不少懾里居逢宼警率郷勇防禦宼退官軍牧<lb/>
馬于郊村民供芻茭不繼君言于主帥旋師客安吉茶陵兵<lb/>
變有司苦無備君從容代爲區畫上官允其議城得全君歸<lb/>
理家務然不廢學兩淮都運司志自徐鵬舉朱廷立後續者<lb/>
無人君分門編輯頗挈其要暇輒治方藥療有疾者所活甚<lb/>
多以是閭閻無貴賤咸稱君善人君以明崇禎十一年十一月<lb/>
日生卒于康熙四十三年十月日享年六十有七曾祖某祖<lb/>
某考某本生考其均不仕娶吳氏子四人長喈中康熙己丑<lb/>
<pb n="KR4f0025_SBCK_077-6b"/>
進士次啓次哲俱候選州同知次鳴國子監生女一人嫁國<lb/>
子監生汪琮孫男八人女六人君旣卒歙諸生百二十有七<lb/>
人合辭請以君入郷賢祠下上之論交孚乃設栗主送入祠<lb/>
將葬君之季子鳴請予銘其墓銘曰<lb/>
不以爲人後而孝衰于親不以身不仕而善諉諸人庸言訷<lb/>
訷庸德循循祀瞽宗兮黌序卜吉壤子桑津若稽古昔庶追<lb/>
蹤于叔度元考之倫也乎<lb/>
　　　嘉定張君墓誌銘<lb/>
嘉定張雲章旣合葬考妣于先丗之兆率諸弟乞秀水朱彝<lb/>
尊銘其藏雲章才士也以貧游京師適貴人館願得生稱弟<lb/>
子不應歸謁節使思強其在門終不應也以是屢試有司不<lb/>
利歸愈貧然其守己益嚴義利之辨動以古人爲師自事親<lb/>
<pb n="KR4f0025_SBCK_077-7a"/>
而外孝養祖考妣盡子職蓋張氏丗以孝友聞由來逺矣志<lb/>
之曰君諱履素字子旦一字雯來七齡喪母父禔授以四子<lb/>
書通一經工楷書弱冠補縣學生奉繼母如母友愛諸弟田<lb/>
産僮僕恒推與之娶李孺人武英殿中書舍人允新之女嫻<lb/>
壼行君喜得内助晨羞夕膳克承二人歡魚菽之祭歲時以<lb/>
禮舍人嘗以珠二索計百顆遺君大者重一銖君初不審視<lb/>
孺人亦不以耀首也會君坐奏銷逋賦尾數未輸除名悒鬱<lb/>
不自得年四十四病卒孺人教諸子力學躬治紡車脩祀事<lb/>
逾謹曰祭大事吾冡婦也其可忽諸賔客至必供雞黍舍人<lb/>
珠旣封完屢空閫以内無交謫語雲章生時孺人夢大星墜<lb/>
于懷占者曰後必顯久而名不登仕籍孺人安之曰命也君<lb/>
沒後孺人力持門戸四十餘年以康熙四十六年月日終孺<lb/>
<pb n="KR4f0025_SBCK_077-7b"/>
人有子五雲章雲蔚國子監生雲從雲掦縣學生雲縉業儒<lb/>
女子一贈孺人壻内閣中書舍人朱文龍孫男一十六人女<lb/>
八人曽孫女三人銘曰<lb/>
凡民喪度丘隧墓大夫正其位張南渡徙姑胥稱万戸江橋<lb/>
居依仁郷横港里祖居中昭考妣卜習吉筮協從銘貞石埋<lb/>
桑東<lb/>
　　　歲貢生潘君墓誌銘<lb/>
郷貢進士烏程潘麟舍舟謁予蹲賔橋畔請銘厥考之墓問<lb/>
其門丗居縣之匯沮里髙祖可賢奉政大夫知合州事與兄<lb/>
太子少保工部尚書季馴同舉于郷者也曾祖某祖某考某<lb/>
均不仕問其出處少補學官弟子晚充歲貢生職當授儒學<lb/>
訓導未銓問其年生崇禎七年月日卒于康熙四十三年月<lb/>
<pb n="KR4f0025_SBCK_077-8a"/>
日問其撰述何書則有易解春秋傳考家禮小學外篇天文<lb/>
星野辨方輿曆法錢法鹽法備荒法諸書律呂志河渠考花<lb/>
月田家曆東齋隨筆又以儀禮經傳通解經朱子草創未成<lb/>
足本思取先後鄭氏孔氏賈氏王氏衞氏敖氏諸家會粹爲五<lb/>
禮條目繁重一手未果論定也富哉立言矣乎今士習日下由<lb/>
山長旣廢司教者罕得其人栗果少年目不識九千字擁皐<lb/>
比秉木鐸師嚴道尊之謂何惜也君之學術經六藝緯三才<lb/>
未沾一命以樂育多士天實爲之嗚呼悲夫君之學一主乎<lb/>
敬行事必吿祠墓與朋友交長筵廣席衆或讙呶侍者見其<lb/>
以手畫膝作敬字人或負已無愠容施于人無德色言必踐<lb/>
善必躬行嘗論學于家其子問朱陸異同優劣君曰學者宜<lb/>
收拾身心慎勿道聽塗說業日修得失自見先儒優劣辨之<lb/>
<pb n="KR4f0025_SBCK_077-8b"/>
不差毫釐與我何涉邪其于門弟子請業亦未嘗髙談性命<lb/>
也君年十二開剃令下髮落輒以尺紙裹之齒牙爪甲謹藏<lb/>
之笥沒入周身之具生平敦睦同氣善難悉書蓋潛德勿耀<lb/>
幽宅不可無銘者已銘曰<lb/>
君之居在苕霅字東暘諱開甲讀父書通六經曲臺禮尤研<lb/>
精不矜名不嗜利孝于親友昆弟廣述作何紛綸去者疵歸<lb/>
乎醇銘君藏列其目俾名山得著録君四子長曰麟叔也夭<lb/>
仲季存君善人宜有後勒吾文表耆舊<lb/>
　　　徐州蕭縣儒學訓導樂君墓誌銘<lb/>
維揚有嶔奇磊落之士樂君諱又令字允諧一字介氷少能<lb/>
文學使者試童子拔置府學名第一其爲人孝弟廣交友輕<lb/>
貨財闢蒩圃京江中焦山障其下芰荷葭菼浦樹圍之數重<lb/>
<pb n="KR4f0025_SBCK_077-9a"/>
有橘獨立結實靑黃足當洞庭百頭暇招番禺屈大均賦詩<lb/>
宛平韓畕援琴鼓羽化之曲陶然樂其志也旣而海䑸深入<lb/>
戰後廢爲牧馬之場乃移居江都郭東八十里築洗心亭雜<lb/>
樹花柳比于故園風景略似乃講神仙服食之法成都費密<lb/>
爲作記君嘗一至京師以歲貢生入國子監選人按籍除君<lb/>
徐州蕭縣儒學訓導而君堅不赴也居家遂潔白之養父喪<lb/>
廬墓三年因徧覽靑紫囊書兆基考宅家祭立宗子主之通<lb/>
族墳墓咸爲修治戚懿貧不能昬喪者必資以私錢胷無水<lb/>
旱燥濕鄉鄰鬭者以片言釋其爭蓋君之爲善不倦如此君<lb/>
以明崇禎十年月日生康熙四十五年月日卒享年七十配<lb/>
杜孺人子十人男四人長經内閣中書舍人先君卒次緯江<lb/>
都縣學生次統候選儒學教諭次大維揚州府學生女六人<lb/>
<pb n="KR4f0025_SBCK_077-9b"/>
一適江都縣學生蔣旼一適揚州府學生陳琴一適國子監<lb/>
生髙鼎蔚一適候選儒學訓導湯有娀一適江都杜德馨一<lb/>
適歳貢生郭元銳孫男十一人長宫聲揚州府學生承重服<lb/>
三年喪者也女九人曽孫男二人君晚自号悟賔道人擇地<lb/>
于攝山戴家庫題曰悟賔歸宿處戊子正月旣望井椁葬焉<lb/>
銘曰<lb/>
舍儒官師老氏吁嗟樂君葬于此<lb/>
　　　文學鄭君壙誌銘<lb/>
君諱玥字原道更字隨始姓鄭氏丗居嘉興縣梅會里里故<lb/>
無巨室數門才者曰西毛東鄭鄭氏有郷貢進士知興國縣<lb/>
事諱士奇者君之世父也曽祖某祖某父某三丗均不求仕<lb/>
君少治春秋旣而嫉胡安國傳義之非投牒更治詩家無田<lb/>
<pb n="KR4f0025_SBCK_077-10a"/>
産授生徒自給所居破屋三間垣牆不蔽井闌竈觚紡甎畢<lb/>
聚一室客至呼主人䦱門而與之語率以爲常每文會賦詩<lb/>
君堅坐不作間擬樂府音節出入漢晋間一及諸經疑義講<lb/>
說紛綸闡前賢所未發以是問業者漸多束脩之入積累十<lb/>
金或勸君營什一之利君乃卑里人禇巳浮舟于泖販吉貝<lb/>
花中塗爲盜所刦已還語君異日必償君曰盜劫子吾責子<lb/>
償是吾亦盜也子勿復言鄰有曹甲貸君白金二鎰賣藥于<lb/>
肆以甘旨養其親終歲子母不納或諷君收其藥肆君曰甲<lb/>
藉是養其親匪利我財共子職也封其肆是奪之食傷孝子<lb/>
之心吾弗爲也由是人皆目君長者貴人延君訓其子推大<lb/>
宅舍之居數月語人曰蓽門圭竇吾素安之此非吾寢處地<lb/>
竟辭歸久之家益貧冬無衣脚或不韤然終不以告人年七<lb/>
<pb n="KR4f0025_SBCK_077-10b"/>
十有五以疾終娶崔氏先卒子三人孫五人貧不克葬族人<lb/>
謀率私錢瘞君乃書君言行納諸壙系之銘曰<lb/>
子非墨氏之徒而葬之薄也猶勝倮而委諸壑也嗚呼斯命<lb/>
矣夫<lb/>
曝書亭集卷第七十七<lb/>
</p>
<p>
</p>
  </div>
</body>
</text>
</TEI>
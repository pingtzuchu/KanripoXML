<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0025_SBCK_003-1a"/>
曝書亭集卷第三<lb/>
　　　　　　　　　　　　秀水　朱彝尊　錫鬯<lb/>
　古今詩<hi>二</hi>
　　閼逢敦牂<lb/>
　　　同舎人五兄登觀山頂<lb/>
杖策荒塗外慿髙逺樹重微茫開積水縹緲見孤峰細雨春<lb/>
歸鴈深山日暮鐘何年共招隱相伴入雲松<lb/>
　　　送王<hi>汸</hi>遊嶺南<lb/>
送君西去大江深回首雲煙楓樹林嶺路千山萬山外相思<lb/>
孤月夢中尋<lb/>
　　　寄懷徐孝廉<hi>之瑞</hi>
憶別吳山事隱淪相思煙草歷冬春餘杭溪水空千尺不見<lb/>
<pb n="KR4f0025_SBCK_003-1b"/>
雙魚白錦鱗<lb/>
　　　贈別王山人<hi>元慧</hi>
王猷原愛竹圖畫得天眞老去貧尤甚年來妙入神與余情<lb/>
不淺傾蓋日相親紈扇題敎遍屛風點更新蕭疎抽直幹蒼<lb/>
翠染叢筠雨暗瀟湘夕煙浮鄠杜春枝柯紛異色水石盡堪<lb/>
珍國史傳文苑君家有舍人<hi>舍人名紱善畫竹不苟作嘗退朝黔國以雙縑索畫呼之不應至三年始致</hi>
<hi>之又月夜聞鄰人吹簫因圖尺幅與之曰以簫材報汝其人更求別幅并前畫裂之</hi>風流存髣髴淸切典絲綸散<lb/>
直矜通籍吹簫狎比鄰一朝翻毁裂萬里㡬逡巡能事原殊<lb/>
俗當時信絶倫昔賢從脫略似爾實悲辛白髮重湖海靑山<lb/>
廢隱淪狂歌老藤杖醉脫小烏巾不厭經過密惟應歎息頻<lb/>
物情輕一藝有識定千緡相賞知何地思歸及此辰郊扉餘<lb/>
舊業雲壑息勞筋早晩扁舟就三江共采蓴<lb/>
<pb n="KR4f0025_SBCK_003-2a"/>
　　　示弟<hi>彞玠</hi>
攤書仍不學萬慮亦徒然就市非長策躬耕少薄田請纓今<lb/>
日事作賦㡬時傳莫效諸兄嬾蹉跎媿昔年<lb/>
<hi>彝</hi>公過<lb/>
遲客無三逕浮杯自獨園林棲堪永日瓢飲坐忘言竹戸靑<lb/>
蟲網荷風翠鳥翻更看凉月上徙倚向南軒<lb/>
　　　七月八日夜對月<lb/>
素月弦初直淸宵漏轉添乍堪盈手贈無復兩頭纖影動明<lb/>
河鵲凉生碧海蟾玲瓏看不定試上水晶簾<lb/>
　　　得譚七表兄<hi>吉璁</hi>西陵書集杜<lb/>
鰕菜忘歸范蠡船斷腸分手各風煙更爲後會知何地自斷<lb/>
此生休問天縱酒欲謀良夜醉將詩不必萬人傳江山路逺<lb/>
<pb n="KR4f0025_SBCK_003-2b"/>
羈離日郭外誰家負郭田<lb/>
　　　俞<hi>汝言</hi>移居八首集杜<lb/>
亂後居難定臨江卜宅新入門髙興發對酒滿壺頻爲客裁<lb/>
烏帽呼兒正葛巾平生飛動意披豁對吾眞<lb/>
寂寞書齋裏幽偏得自怡美花多映竹小水細通池丘壑曽<lb/>
忘返招邀屢有期論文或不媿步屣過東籬<lb/>
田園須暫住版築不時操落景聞寒杵牆頭過濁醪雜花分<lb/>
戸映亂石閉門髙試問垂綸客吾何隨汝曹<lb/>
簡易髙人意村花不埽除日長唯鳥雀客至罷琴書曬藥安<lb/>
垂老鈔詩聽小胥由來意氣合歲晚莫情疎<lb/>
卜宅從兹老幽居不用名倒衣還命駕髙枕笑浮生弟子貧<lb/>
原憲諸公厭禰衡看君多道氣攜手日同行<lb/>
<pb n="KR4f0025_SBCK_003-3a"/>
隱者柴門内無村眺望賖圓荷浮小葉秋竹隱疎花帖石防<lb/>
隤岸傾壺就淺沙何時一茅屋來問爾東家<lb/>
牀上書連屋庭中藤刺簷看君用幽意勝槩欲相兼棗熟從<lb/>
人打杯乾自可添此時同一醉與汝定無嫌<lb/>
滿目悲生事終朝有厎忙丗人皆欲殺詞客未能忘回首驅<lb/>
流俗過逢類楚狂吾生無倚著配爾亦茫茫<lb/>
　　　懷黄十三<hi>伋</hi>客閩<lb/>
八月霜淸木葉飛關河秋望淚沾衣寒山桂樹今揺落惆悵<lb/>
王孫尚不歸<lb/>
　　　鸎脰湖寄周四<hi>吉亥</hi>
鸎脰湖邊水臨流好結廬桑麻深杜曲雞犬擾秦餘紅葉層<lb/>
層樹銀花寸寸魚耦耕兼有伴暇擬著叢書<lb/>
<pb n="KR4f0025_SBCK_003-3b"/>
　　　八月十三日夜汎月太湖<lb/>
爲愛淸秋月中流獨扣舷艱難羣盜路寂寞五湖船白髮從<lb/>
今夜靑山憶往年酒䦨愁不寐相顧意茫然<lb/>
　　　十七日夜月<lb/>
待月凉宵靜更深醉玉缸空城懸北斗流水入西江落葉紛<lb/>
無數驚鳬起一雙髙樓思蕩婦兹夕定當牎<lb/>
　　　旅興呈舎人五兄二首<lb/>
舊宅烏衣巷凉秋白苧歌湖山歸路逺風雨閉門多暗壑隱<lb/>
松桂深潭漂芰荷美人日遲暮芳草奈愁何<lb/>
旅館三秋客端居百慮違張衡長不樂王粲竟無依夜月彈<lb/>
長鋏凉風歎短衣天涯芳草盡我馬亦懷歸<lb/>
　　　寂寞行<lb/>
<pb n="KR4f0025_SBCK_003-4a"/>
寂寞復寂寞四壁歸來竟何託男兒不肯學干時終當餓死<lb/>
塡溝壑布衣甘蹈湖海濵飢來乞食行負薪不然射獵南山<lb/>
下猶勝長安作貴人<lb/>
　　　九日同張<hi>璵</hi>繆<hi>永謀</hi>集錢<hi>汝霖</hi>宅分賦<lb/>
魯酒飲未醉商歌調復勞百年齊下淚九日罷登髙短髮參<lb/>
軍帽重寒范叔袍舊來飛動意空羨五陵豪<lb/>
　　旃蒙協洽<lb/>
　　　謁廣陵侯廟<hi>并序</hi>
錢塘江干有廣陵侯廟其來古矣乙未三月將之越中問渡<lb/>
展謁廟下按枚乗七發觀濤於廣陵之曲江丗疑廣陵國爲<lb/>
今揚州府治然元季錢思復試羅刹江賦證曲江即浙江楊<lb/>
廉夫韙之時号曲江處士而曽子固撰越郡趙公救災記中<lb/>
<pb n="KR4f0025_SBCK_003-4b"/>
有廣陵斗門合之伍子之山胥母之場疑義可析因賦絶句<lb/>
紀之江月松風者思復自題其集名也<lb/>
昔聞江月松風客賦證錢唐是曲江不見郊關廣陵廟靈風<lb/>
長拂舊旛幢<lb/>
　　　固陵懷古<lb/>
越王此地受重圍置酒江亭感式微想像諸臣紛涕淚淒涼<lb/>
故國久暌違天寒竹箭參差見日暮烏鳶下上飛猶羨當年<lb/>
沼吳日六千君子錦衣歸<lb/>
　　　蕭山道中<lb/>
古樹參差暗春禽旦暮鳴東西開水市髙下築山城翠竹千<lb/>
家靜淸江二月平昔賢栖隱地巖壑有同情<lb/>
　　　梅市<lb/>
<pb n="KR4f0025_SBCK_003-5a"/>
仙吏經過處空江日夜流何年市門去千載渺難求竹暗淸<lb/>
溪路沙明白石樓羇鴻與孤客歸思兩悠悠<lb/>
　　　鑑湖<lb/>
狂客當年歸四明經過遺跡不勝情澄湖一曲明如鏡身在<lb/>
山陰道上行<lb/>
　　　雨坐文昌閣<lb/>
芳草辭南浦晨風寄北林佳人天路隔帝子水雲深風雨他<lb/>
郷別羇愁薄暮心冬靑巳無樹忍向六陵尋<lb/>
　　　偕謝<hi>晉</hi>吳<hi>慶楨</hi>登倪尚書衣雲閣<hi>閣初成日倪公讌漳浦黄公於此</hi>
飛樓跨百尺畫棟長氤氲我來偕客一延佇置身髣髴雲中<lb/>
君憶昔樓成時尚書歸田里北海方看尊酒開東山終爲蒼<lb/>
生起自從龍馭歸鼎湖公亦仗節死京都子規燕市尋常見白<lb/>
<pb n="KR4f0025_SBCK_003-5b"/>
鶴遼東歲月徂十餘年間亭巳壞游客經過増感慨噫吁嘻<lb/>
黄公授命大中橋魂兮欲歸不可招千門白下緫蕭瑟何况<lb/>
尚書一<graphic n="KR1185" url="https://raw.githubusercontent.com/kanripo/KR-Gaiji/master/images/KR1185.png" mimeType="image/png"/>室請君下樓歌莫哀回首髙城月東出<lb/>
　　　謁大禹陵二十韻<lb/>
夏后巡游地茅峰會計時雙圭開日月四載集輴欙國有防<lb/>
風戮書仍宛委披貢金三品入執帛萬方隨相古洪流割欽<lb/>
承帝曰咨寸陰輕尺璧昆命有元龜自授庚辰籍寧論癸甲<lb/>
期清都留玉女惡浪鏁支祁荒度功攸賴平成理自宜神姦<lb/>
魑魅屛典則子孫貽明德由來逺升遐亦在兹丘林無改列<lb/>
弓劒祗同悲回首辭羣后傷心隔九疑鳥耘千畞徧龍負一<lb/>
舟移斷草山阿井空亭嶽麓碑芒芒懷舊跡肅肅禮荒祠黄<lb/>
屋神如在桐棺記有之筵誰包橘柚隧或守熊羆共訝梅梁<lb/>
<pb n="KR4f0025_SBCK_003-6a"/>
失因探窆石遺朅來慿弔處拜手獨陳辭<lb/>
　　　南鎭<lb/>
稽山形勝鬱岧嶤南鎮封壇丗代遥絶壁暗愁風雨至陰崖<lb/>
深護鬼神朝雲雷古洞藏金簡燈火春祠奏玉簫千載六陵<lb/>
餘劒舄帝郷魂斷不堪招<lb/>
　　　晚過寶林山寺<hi>相傳山自瑯琊東武海中一夕飛至人民皆徙焉</hi>
春風從何來吹彼芳樹枝客心坐惆悵日夕千里思出門異<lb/>
南北獨往任所之眷言登兹山巳見西日馳羣峰趨戸外出<lb/>
沒成參差置身空濛間怳忽飛來時向下聽雞犬極視窮髙<lb/>
卑沉沉西林路光闇從此辭回瞻白雲合林外鐘聲遲<lb/>
　　　遶門山<lb/>
修途縁廣隰川暝髙煙平迢迢前山路落日西林明舍舟復<lb/>
<pb n="KR4f0025_SBCK_003-6b"/>
登陸慰我巖壑情斧斤山林外白石丁丁鳴危梯懸木杪幽<lb/>
谷聞人聲陰晴古壁暗髙下蒼崖傾或見山火出時聞猿鳥<lb/>
驚平看雷雨黒下視源潭淸微風吹素浪日夕沄沄生山田<lb/>
足禾黍水石明柴荆何年此幽棲深謝丗上名無爲在城市<lb/>
戚戚多所營<lb/>
　　　舟中望柯山<lb/>
朝光麗華薄清川蕩浮瀾檥楫臨江皐流目肆遐觀丹葩眩<lb/>
重谷素雲冒曾巒我行旣遲迴顧景多所歡靑林翳巖桂香<lb/>
風過崇蘭空亭邈孤髙修竹自檀欒緬懷古之人知音良巳<lb/>
難<lb/>
　　　蓬萊閣晚望<lb/>
源水桃花樹樹春風燕子家家目斷江南歸思愁人不在天<lb/>
<pb n="KR4f0025_SBCK_003-7a"/>
涯<lb/>
　　　再過倪尚書宅題池上壁<lb/>
尚書池館古城邊卷幔山光繞座前一自鼎湖龍去後難期<lb/>
華表鶴歸年石廊細雨生春草蒿里悲風起墓田枉付尼師<lb/>
作精舍粥魚茶版此安禪<lb/>
　　　若耶溪<lb/>
若耶溪頭春水深南風北風樵采音浣紗女兒不得見清江<lb/>
日暮愁人心<lb/>
　　　蕺山亭子<lb/>
石磴層層上憑髙四望同君王遺跡在寂寞古亭空緑水人<lb/>
家外靑林島嶼中昔年生聚日辛苦舊江東<lb/>
　　　弔王義士<hi>毓蓍義士受學于都御史劉公宗周公聞南都不守絶食義士上書于公曰愼勿爲王炎午所笑乃</hi>
<pb n="KR4f0025_SBCK_003-7b"/>
<hi>衣儒巾藍衫投柳橋下死與義士先後死者潘生集周生卜年</hi>
中丞弟子舊家風杖屨相隨誓始終閉戶坐憂天下事臨危<lb/>
眞與古人同短書燕市遺丞相餘恨平陵哭義公此地由來<lb/>
多烈士千秋哀怨浙江東<lb/>
　　　岳忠武王墓<lb/>
宋室偏安日眞忘帝業艱但愁諸將在不計兩宮還鄂國英<lb/>
雄士淮陰伯仲間策名先部曲薄伐自江關赤縣期全復黄<lb/>
河度㡬灣龍庭生馬角雪窖視刀鐶城下盟何急師中詔巳<lb/>
頒盈庭尊獄吏囊木謝朝班相狡妻兼煽和成主愈孱長城<lb/>
隳道濟大勇喪成<graphic n="KR3454" url="https://raw.githubusercontent.com/kanripo/KR-Gaiji/master/images/KR3454.png" mimeType="image/png"/>舊井銀缾失髙墳石虎閒銘功存版碣<lb/>
鑄像列神姦曠丗心猶感經過淚獨潸傳聞從父老流恨滿<lb/>
湖山朔騎頻來牧南枝尚可攀墓門人寂寞江樹鳥緡蠻宿<lb/>
<pb n="KR4f0025_SBCK_003-8a"/>
草經時緑秋花滿目斑依然潭水月終古照潺湲<lb/>
　　　表忠觀<lb/>
城邊碧瓦樹靈旂廟口明湖濯翠微罷聽緩歌歸夜月獨存<lb/>
豐碣對閒扉錢塘白馬迴犀弩玉座靑苔上錦衣保障東南<lb/>
功不細祠官異代豈相違<lb/>
　　　歸<lb/>
江南春事早二月巳飛花眼見芳菲盡吾生信有涯妻兒空<lb/>
待米風雨獨還家自斷無長策何勞感歲華<lb/>
　　　横山蛟潭<lb/>
雲根鴈齒階旁覩怪石裂傳聞此山隅有蛟出自穴崖傾箭<lb/>
栝門水暗玄黄血不見下山人怊悵芳菲節<hi>山爲顧况舊居有讀書臺下山歌云曰</hi>
<hi>日兮春風芳菲兮欲歇况所作也</hi>
<pb n="KR4f0025_SBCK_003-8b"/>
　　　歸次西小江行舟被捉夜宿蔡村田舍二首<lb/>
石壕逢小吏日暮捉人船斷續淸江樹冥濛細雨天一身無<lb/>
倚著三命苦迍邅亟把迷津問蕭山何處邊<lb/>
野老原頭立逢迎禮數増江村寒抱被茅屋夜張燈兵革愁<lb/>
何極桑麻話未能爲言官道近一舍是西興<lb/>
　　　擬古折楊柳辭<lb/>
手折楊柳條倒樹孟津河十年來繫馬楊柳今㜑娑<lb/>
　　　同作<hi>山陰</hi>祁班孫<lb/>
　上馬不執鞭但折楊柳枝出門不垂淚但歌楊柳辭<lb/>
　　　對月簡周<hi>篔</hi>繆<hi>永謀</hi>
楓林初落日秋露漸沾牎仰視明明月遥臨湛湛江游思陶<lb/>
謝並客有阮何雙待發清溪櫂相要醉玉缸<lb/>
<pb n="KR4f0025_SBCK_003-9a"/>
　　柔兆涒灘<lb/>
　　　山陰道歌送沈十二<hi>進</hi>
我從山陰來却憶山陰道客舍髙歌一送君江南愁思盈芳<lb/>
草芳草碧迢迢離人千里遥靑山謝公屐白馬伍胥潮潮來<lb/>
潮去春江路行車逺發西陵渡雲暗淸溪梅市空風吹修竹<lb/>
柯亭暮迤邐鏡湖邊中流記采蓮樵風空舊跡沉釀自成川<lb/>
誰家靑翰長相見何處紅妝不可憐溪風橋雲門寺流泉淙<lb/>
淙石齒齒我昔愛奇未到此送君逺游從此始直上秦山望<lb/>
海水<lb/>
　　　送舍弟<hi>彞鑒</hi>之山陰<lb/>
別情不可道送汝益淒其分手悵前路離居感後時山中伯<lb/>
禹穴江上伍胥祠何處無芳草池塘遶夢思<lb/>
<pb n="KR4f0025_SBCK_003-9b"/>
　　　午日吳門觀渡<lb/>
勝日銜杯罷輕舟解纜初盡傳迎伍相不比弔三閭畫舫龍<lb/>
鱗見飛樓蜃市居雲濤看震盪雷雨任吹嘘別有張筵客相<lb/>
邀吳市墟王孫五花馬少婦六萌車芳樹晴川外平沙夕照<lb/>
餘泉聲間絲竹人影亂芙蕖爲樂時將晚當歌恨不除閭閻<lb/>
成土俗天地感權輿江表遺風在承平舊事虚吾生多涕淚<lb/>
髙會輒欷歔<lb/>
　　　將游嶺南留別故園諸子<lb/>
驪駒長路起秋塵逺客淸樽不厭頻握手相看猶未醉滿堂<lb/>
明月照離人<lb/>
　　　録別<lb/>
飄飄山上雲決決溝中水居人語前除行子夜中起攬衣候<lb/>
<pb n="KR4f0025_SBCK_003-10a"/>
雞鳴束帶復隱几上堂辭嚴親入室慰妻子戚戚對弟昆依<lb/>
依向鄰里臨當掩柴扉行復顧桑梓睠彼雙飛鴻徘徊不能<lb/>
巳<lb/>
　　　金山登妙髙臺<lb/>
髙臺堪極目落景一登臨衆水金陵下孤城鐵甕深平沙依<lb/>
鴈宿横笛想龍吟不見安禪叟寥寥江上心<lb/>
　　　秣陵<lb/>
秣陵城闕暮雲封估客帆檣落日逢萬里星霜沙塞鴈五更<lb/>
風雨掖門松長江鐵鎻空千尺大道朱樓定㡬重此夕愁人<lb/>
聽鼓角驚心不似景陽鐘<lb/>
　　　采石<lb/>
采石磯邊積雪晴横江館外暮潮生金陵美酒百斛盡明月<lb/>
<pb n="KR4f0025_SBCK_003-10b"/>
滿江空復情<lb/>
　　　小孤山<lb/>
北船乗長風南船載柔櫓篙師戒晨征渡口動津鼓霧淨開<lb/>
孤峰沙明横極浦逶迤經前山日色未亭午半嶺界樓臺參<lb/>
差近可覩離離金碧光窅窅神靈雨逺望空愁心沿流采芳<lb/>
杜<lb/>
　　　大孤山<lb/>
兩孤去百里宛在中流半匪獨形勝殊氣亦變昏旦天梯鬼<lb/>
斧開廟火神鴉散昭昭雲月輝歷歷明星爛空水旣澄鮮浮<lb/>
光亦凌亂飄颻御泠風怳忽度銀漢未有歸與情空深逝者<lb/>
歎<lb/>
　　　舟中望廬山<lb/>
<pb n="KR4f0025_SBCK_003-11a"/>
昔予志名山夢寐五老峰今兹逺行邁舟楫欣來逢中流望<lb/>
員闕隱見金芙蓉空翠非一色飛雲渺千重歷歷澗中水靑<lb/>
靑崖上松所嗟限于役策杖誰相從空愁石梁在緬懷虎溪<lb/>
蹤巖棲不得遂惆悵東林鐘<lb/>
　　　望湖亭對月<lb/>
山色匡廬近湖光彭蠡開異郷頻見月孤客乍登臺逺樹霧<lb/>
中失浮雲川上來離心似黄鵠中道一徘徊<lb/>
　　　封谿聶侯廟<lb/>
返照封谿上停橈思惘然地傳白鹿渚人記赤烏年簫鼓迎<lb/>
神曲帆檣送客船誰令戎馬日萬里入南天<lb/>
　　　灘行口號六首<lb/>
白鷺洲前動客愁黄公灘畔駐行舟誰開瘴嶺天邊路惟見<lb/>
<pb n="KR4f0025_SBCK_003-11b"/>
清江石上流<lb/>
銅盤灘急水西東兩岸髙山四面風絶壁倒飛巫峽雨懸流<lb/>
直下呂梁洪<lb/>
黄茅峽外野人居潭影空明漾碧虚長箭短衣朝射虎鳴榔<lb/>
持火夜驚魚<lb/>
斷壑陰崖百丈牽斜風細雨萬山連長年三老愁無力羨殺<lb/>
南來下瀨船<lb/>
紅霞深樹嶺雲平兩槳戈船石罅行浦口淸猨催客淚一時<lb/>
齊作斷腸聲<lb/>
羊腸鳥道㡬千盤設險寧惟十八灘見說一灘髙一丈直從<lb/>
天上望南安<lb/>
　　　䖍州懷古<lb/>
<pb n="KR4f0025_SBCK_003-12a"/>
横浦樓船靜西風草樹彫城荒百戰在地入九江遥豪傑爭<lb/>
先後山陵慘寂寥鬱孤臺下水流恨自南朝<lb/>
　　　南安客舍逢陸郡伯兄<hi>丗楷</hi>以滕王閣詩見示漫賦<lb/>
憶昨君從柘湖至揚舲爭發吳趨市京口相逢借問君檥舟<lb/>
揚子江心寺晴雲縹緲散碧空歘忽破波生長風孤舟如巨<lb/>
魚鼓鬛洪濤中川原迢遞不可極布帆飄忽隨西東我從鹿<lb/>
渚超長薄君到洪都更棲泊逺望開襟彼一時憑髙獨上滕<lb/>
王閣兹樓崛起天下雄珠簾繡柱垂文虹當年王師此髙宴<lb/>
一時詞賦推羣公留題眞蹟不可見煙雲過眼須㬰變古來<lb/>
文采光燄長千載王郎信堪羨君家兄弟才難伍甫里聲名<lb/>
動江左揮毫落紙氣凌雲坐令長才失千古我亦天南萬里<lb/>
行白衣揺櫓度江城閒雲潭影徒回首南浦西山空復情大<lb/>
<pb n="KR4f0025_SBCK_003-12b"/>
庾城邊日將酉下馬逢君復攜手座上新開北海樽客中飲<lb/>
我蘭陵酒酒䦨相示絶妙辭九莖勝食齋房芝曲終定有湘<lb/>
娥怨讀罷如聞帝子悲當前勝地不得上使我沉吟一惆悵<lb/>
舟楫重過定㡬時雲山滿目知無恙明發梅花嶺外看長從<lb/>
驛使報平安側身天地多知已且莫頻歌行路難<lb/>
　　　度大庾嶺<lb/>
雄關直上嶺雲孤驛路梅花歲月徂丞相祠堂虚寂寞越王<lb/>
城闕緫荒蕪自來北至無鴻鴈從此南飛有鷓鴣郷國不堪<lb/>
重佇望亂山落日滿長途<lb/>
　　　湞陽峽<lb/>
吳山多逶迤粤山獨嶄嵓壁立千仞餘洞壑俯穹嵌子午見<lb/>
日月朝夕鳴松杉天風一以至蕭瑟吹江帆懸崖答長嘯空<lb/>
<pb n="KR4f0025_SBCK_003-13a"/>
翠濕征衫側聞飛仙度逺見浮雲銜何當斸靈藥坐惜無長<lb/>
鑱<lb/>
　　　香爐峽<lb/>
何年香爐峽擅此香爐名匡廬與會稽秀色同削成篁徑散<lb/>
彩翠溪流澹澄明靑雲結車蓋白日懸霓旌孤舟泛容與百<lb/>
丈紛縱横人影如沙蟲林林川上行夕陽下長坂猨鳥盡哀<lb/>
鳴征途渺何極惻惻使心驚<lb/>
　　　大廟峽<lb/>
連山何迢迢迢迢夕陽外我行曽㡬時虚舟入靑靄崖傾斷<lb/>
車箱廟古陰松檜遥見靈旗翻微風響淸籟川光與天容上<lb/>
下如衣帶纍纍白石明窅窅浮雲晦日夕故郷心山川渺吳<lb/>
會<lb/>
<pb n="KR4f0025_SBCK_003-13b"/>
　　　羚羊峽<lb/>
泠泠髙峽水際曉煙光微一聞征橈發宿鳥皆驚飛浦樹旣<lb/>
迢迢山雲亦依依谿迴修竹靜日出行人稀雙崖信奇峻屹<lb/>
立如重圍猨猱相叫嘯水石湛淸輝遂令游子心萬里亦忘<lb/>
歸林棲如可得願息漢陰機<lb/>
　　　寄逺<lb/>
南風日夕度江潭旅夢還家路未諳寄語寒衣休憶逺更無<lb/>
霜雪到天南<lb/>
　　強圉作噩<lb/>
　　　元日陰<lb/>
黯黕窮陰合蕭條歲序遷故郷應雨雪絶域尚烽煙更憶髙<lb/>
堂上頻思逺信傳辛盤空自好誰爲介樽前<lb/>
<pb n="KR4f0025_SBCK_003-14a"/>
　　　首春端州述懷寄故郷諸子<lb/>
客舍千山外春城萬里心草靑仍一度雲暗結重陰往事隨<lb/>
蓬轉謀生愈陸沉承歡違菽水兄弟渺商參負米情空在離<lb/>
鴻思不禁此邦非樂土何處好懷音枉作窮途哭虚勞澤畔<lb/>
吟蒼梧晴峽逺桂水暮流深夢斷梅鋗嶺嚢空陸賈金楓林<lb/>
悲落月苔石憶同岑燕笑應如昨沉吟獨至今北歸徒躑躅<lb/>
南望益蕭森瓊樹佳人隔梅花驛使臨短書知可報珍重問<lb/>
江潯<lb/>
　　　珠江午日觀渡<lb/>
蠻歌撫節下空江畫舸朱旗得㡬雙想像戈船猶漢日忽驚<lb/>
風土異郷邦芙蓉逺水迷花渡琥珀深杯覆酒缸近市靑樓<lb/>
經亂盡知無紅粉出當牎<lb/>
<pb n="KR4f0025_SBCK_003-14b"/>
　　　五羊觀<lb/>
中天臺殿倚南溟玉珮雲衣散百靈瘴雨不開煙樹黒驚濤<lb/>
直下海門靑騎羊舊說朝仙馭銜穀何年降楚庭歎息遺墟<lb/>
今寂寞髙林空度羽人經<lb/>
　　　篷軒落成曹方伯<hi>溶</hi>招飲納凉即席分韻<lb/>
卷幔溪光夕開軒露氣澄參差交月樹升降護風燈幕府容<lb/>
疎放蠻天罷鬱蒸南園多勝友況挹酒如澠<lb/>
　　　羊城客舍同萬<hi>泰</hi>嚴<hi>煒</hi>陳<hi>子升</hi>薛<hi>始亨</hi>醉賦<lb/>
客舎所居堂勝侶時相求興來攜手一展眺怳如孫楚之酒<lb/>
樓樓頭取酒恣驩謔逺勝十千宴平樂海寺鐘聲風末聞江<lb/>
城帆影樽前落夕陽飄忽晴滿林須臾急雨來庭陰蠻天五<lb/>
月不知暑座客相看寒巳深我本蘆中人易下新亭淚莫辭<lb/>
<pb n="KR4f0025_SBCK_003-15a"/>
魯酒薄拚作髙陽醉出亦復苦愁入亦復苦愁黄河之淸不<lb/>
可俟何用長懷千載憂陳拾遺嚴夫子羅浮四明兩道士意<lb/>
氣寧從杯酒生文章本是千秋事況今生涯羇旅中時危得<lb/>
不悲途窮丈夫三十不自立一身漂泊隨秋蓬雖未白頭成<lb/>
老翁當前有酒且痛飲明朝岐路仍西東<lb/>
　　　同陳五<hi>子升</hi>過光孝寺<lb/>
浩劫虞翻宅沙門大士居寒煙萬井外春樹六朝餘是日風<lb/>
旛動諸天夕照虚更尋濠上樂偶坐一觀魚<lb/>
　　　越王臺懷古<lb/>
君不見越山髙髙越臺古複道逶迤接南武北望山頭徧白<lb/>
雲西臨城下環珠浦由來形勝盡髙丘萬里天南此壯游驚<lb/>
濤暗向扶胥落佳氣晴連鬱水浮憶昔中原逐秦鹿五軍失<lb/>
<pb n="KR4f0025_SBCK_003-15b"/>
利屠睢戮番君一出王衡山戸將從征入函谷天敎霸象開<lb/>
南溟宵分東井聚五星龍川縣令起嶺表被書移檄馳邊庭<lb/>
聲言三關盜兵至一時按法誅秦吏萬人旣築湞陽城千里<lb/>
還開雒王地漢帝當年爲剖符陸生燕喜出西都冠裳魋結<lb/>
須臾變文錦蒲桃絶丗無番禺之交一都會因山築臺落天<lb/>
外百丈迴盤信壯觀三時朔望長升拜自古羈縻稱外藩誰<lb/>
令市鐵禁關門不見鮫魚重入貢旋看黄屋自言尊漢使陳<lb/>
觴更行樂紫貝明犀雙孔雀重來錦石巳成山歸去黄金遂<lb/>
盈槖一從蒟醬啓唐蒙越騎校尉甘泉中是誰僇殺棄繻者<lb/>
江淮巴蜀紛來攻伏波下瀨軍三面樓船戈船齊敎戰合浦<lb/>
珠崖隸海隅山薑扶荔移深殿尉佗城圯夕陽原建德園荒<lb/>
秋樹根虚傳避暑游宮闕㡬見浮杯出石門木棉花開山雨<lb/>
<pb n="KR4f0025_SBCK_003-16a"/>
積鷓鴣啼處蠻煙碧舊井潛移郭璞城離宮半入虞翻宅人<lb/>
事消沉洵可哀千秋朝漢餘髙臺漢家遺蹟不可問吁嗟乎<lb/>
歌風柏梁安在哉<lb/>
　　　東官書所見<lb/>
浦樹重重暗郊扉戸戸關長年揺櫓至少婦采珠還金齒屐<lb/>
一尺素馨花兩鬟摸魚歌未闋凉月出雲間<lb/>
　　　東官客舍屈五過譚羅浮之勝時因道阻不得游悵<lb/>
　　　然有懷作詩三首<lb/>
枉作名山約兹來不易逢雨捎千徑竹苔冷萬年松錦鳥靑<lb/>
丘下霞書石室封向來獨往地惆悵閟仙蹤<lb/>
傳道朱明洞堪留白石樵鸞凰曽可御蛇虎爲誰驕細草香<lb/>
金澗寒雲束鐵橋梅花清夢斷彼美罷相要<lb/>
<pb n="KR4f0025_SBCK_003-16b"/>
勾漏來仙令神靈得鮑姑丹砂不死藥竹葉辟兵符白日飛<lb/>
蝙蝠紅雲泣鷓鴣何能振衣去敢復計窮途<lb/>
　　　過朱十夜話<hi>番禺</hi>屈大均<lb/>
　黄木灣頭月扶胥渡口舟日方逾北至火已漸西流過雨<lb/>
　收紅豆連波狎白鷗夫君若蕿草一見即忘憂<lb/>
　　　贈張山人<hi>穆</hi>
鐵橋山人逸興長草堂卜築東溪傍彈棊擊劒有奇術飲酒<lb/>
賦詩多樂方逢人豈憚霸陵尉畫馬不數江都王莫道雄心<lb/>
今老去猶能結客少年塲<lb/>
　　　贈張五<hi>家珍</hi>
可歎張公子流離自妙年身孤百戰後門掩萬山前易下窮<lb/>
途淚難耕負郭田平陵松柏在餘恨滿南天<lb/>
<pb n="KR4f0025_SBCK_003-17a"/>
　　　贈髙<hi>儼</hi>
髙生老畫師往往賦新詩能事繇來重狂歌和者誰飲知犀<lb/>
首好情識虎頭癡不向銅鞮去尋常倒接䍦<lb/>
　　　哀莫處士<hi>以寅</hi>
濃花細雨落前簷憶別江樓暮卷簾今日天涯同調盡白楊<lb/>
荒草哭陶潛<lb/>
　　　食龍目<lb/>
龍目原奇樹嘉名自海區何年賦旁挺得與側生俱黄擬支<lb/>
郎眼圎分漢女珠㡬人曽嗜此昌歜未應殊<lb/>
　　　送曹方伯還里<lb/>
惆悵紅亭酒登艫奈別何秋風空日夜岐路渺關河重以歸<lb/>
與歎因之勞者歌還憑長短笛吹出感恩多<lb/>
<pb n="KR4f0025_SBCK_003-17b"/>
　　　夜泊西南驛<lb/>
生煙平楚夕隱隱見西南獵火寒歸騎津亭暗落帆往來仍<lb/>
嶺外憔悴即江潭縱有還家夢愁多巳不堪<lb/>
　　　三水道中<lb/>
浦樹髙原盡人家負郭稀夕陽明斷塔風色上征衣老馬長<lb/>
途伏飢鷹側翅飛寒江日西下不送北船歸<lb/>
　　　崧臺晩眺<lb/>
傑閣臨江試獨過側身天地一悲歌蒼梧風起愁雲暮髙峽<lb/>
晴開落照多緑草炎洲巢翠羽金鞭沙市走明駝平蠻更憶<lb/>
當年事諸將誰同馬伏波<lb/>
　　　七星巖水月宮<lb/>
晨策遵北渚初暾麗陽崖淒淸曽颸發鬱述素雲霾横術越<lb/>
<pb n="KR4f0025_SBCK_003-18a"/>
故蹊交林冠髙齋蒼煙秀松果白石崇基階以兹淸曠地結<lb/>
念澄中懷瑶琴雖無音山水調長諧何必答歗歌魚鳥即朋<lb/>
儕懷新意猶眷撫往迹誠乖即事非浮歡眞樂亮難偕<lb/>
　　　入景福洞登璇璣臺<lb/>
紺宇陟旣窮靈域探未竭援蘿巡傾崖窺巖辨修碣滅跡超<lb/>
重深拂衣避硉矹入窞驚坎習出泉自蒙發洩雲晴未歸石<lb/>
火寒不伐吹萬聆天風明兩見日月芳塵凝花堂象緯逼金<lb/>
闕陰澗待息心陽阿足晞髮歲晏當來游毋令蕙草歇<lb/>
　　　由香關至玉虚觀遂轉登絶頂<lb/>
山行不辭勞況非道路長石門攲層阿沙草敷陽岡仄徑旣<lb/>
窈窕連峰復靑蒼登髙睞千里矯首凌八荒飛鳥遺之音埃<lb/>
風吹我裳覽彼終南詩有紀亦有堂亭亭翠旗列宛宛朱鳳<lb/>
<pb n="KR4f0025_SBCK_003-18b"/>
翔忘憂豈在邇爲樂誠多方何當啓閶闔髙舉朝紫皇<lb/>
　　　下扶嘯臺陟閬風崖自蓬壺徑汎舟入鐘鼓洞<lb/>
髙寒肆冥捜幽異愜心賞窮梯背樵蘇密徑面篠簜睇後路<lb/>
旣迴瞻前渚彌枉緬辭蘇門嘯重作剡溪訪泉石匪自今亭<lb/>
臺巳成曩其鏜異短聞無射中奇響偉兹造化功流形信无<lb/>
妄津逮興故超神淵道斯廣懷哉謝人寰歸與授吾黨<lb/>
　　　阻風珠江口漫成十韻<lb/>
疾風江上起舟楫盡停橈靜聽千林折驚傳百丈嚻飛鳴連<lb/>
鴈落髙下斷蓬飄急鼓峒人伐殘虹颶母驕土嚢愁岌嶪板<lb/>
屋歎漂揺望入孤城近眞成一水遥空倉寒聚雀深樹晝聞<lb/>
鴞長短誰家笛東西背郭樵驅馳嗟異域揺落感今朝惆悵<lb/>
王孫路懷歸不自聊<lb/>
<pb n="KR4f0025_SBCK_003-19a"/>
　　　送嚴<hi>煒</hi>之惠陽<lb/>
相期且樂酒相見輒悲歌相送有如此相思知若何晴川疎<lb/>
樹逺落日亂山多别後豐湖月聞鐘應獨過<lb/>
　　　鬱洲寒望<lb/>
一丘迴枉渚獨往失斜曛到地無南雪連天有朔雲貪泉懷<lb/>
刺史蠻語問參軍漸聽寒潮落昏鐘隔浦聞<lb/>
曝書亭集卷第三<lb/>
<pb n="KR4f0025_SBCK_003-19b"/>
</p>
<p>
</p>
  </div>
</body>
</text>
</TEI>
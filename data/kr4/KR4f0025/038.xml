<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0025_SBCK_038-1a"/>
曝書亭集卷第三十八<lb/>
　　　　　　　　　　　秀水朱彞尊　錫鬯<lb/>
序<hi>五</hi>
　　　石園集序<lb/>
今禮部尚書吉水李公輯其先公兵部左侍郎梅公先生之<lb/>
詩父鏤版行丗乃遺書彞尊序之曰周之詩采諸國史獨南<lb/>
風不著于録毋亦輶軒所未至與迨王迹旣熄羣雅不作顧<lb/>
屈宋唐景騷人于焉代興詩雖亡而騷實繼之未見南風之<lb/>
不及于北也江西非楚之分壤乎自晉以降代有作者至宋<lb/>
涪翁黃氏厭格詩近體之平熟務去陳言力盤硬語于是吕<lb/>
居仁輩演爲詩派同調二十五人斯云盛矣元則虞楊范揭<lb/>
率皆豫章之彦及洪武初此邦隱居之士猶撰元音遺響一<lb/>
<pb n="KR4f0025_SBCK_038-1b"/>
編于時仕于朝者則有金谿危公素進賢朱公夢炎泰和劉<lb/>
公崧新城黄公粛咸以經國之餘研心風雅以視吳中四傑<lb/>
粤五先生閩十才子殆方駕而駸駸先路焉隆萬以後楚人<lb/>
倡爲詭異噍殺之音見者多惑其說然西江不盡變也以予<lb/>
所聞梅公先生典銓法久有淸通之才明白之鑒旣歷卿寺<lb/>
右有左宜發乎文章雍容典雅斤斤守其矩矱詩則力追正<lb/>
始温柔敦厚出之不窮且與郡主朱夫人琴瑟靜好門内唱<lb/>
隨所傳石園隨草附著于録者是已考詩派二十五人如王<lb/>
立之夏均父皆爲宗室女夫然二子仕皆不達兼未聞有閨<lb/>
房酬和之樂則公之所遇爲獨豐有非前賢所敢望者若夫<lb/>
詩文之工且多傳之遠且著則後之若子共見之非末學一<lb/>
言所能賛也先生以天啓壬戌釋褐出先太傅文恪公之門<lb/>
<pb n="KR4f0025_SBCK_038-2a"/>
尚書公又彛尊史舘前輩通門相洽久而靡間先生集刊成<lb/>
不請之在　廷元老而逺屬序于歸田之野人亦以徵丗好<lb/>
之不同流俗也已<lb/>
　　　尚書魏公刻集序<lb/>
刑部尚書蔚州魏公之官京師也與予居對門歲在壬戌予<lb/>
自江南還公衣朝衣過予拜予荅拜公乃言曰江南郷試爲<lb/>
關節賄賂所汨久矣兹得子澄淸之吾非拜子也慶朝使之<lb/>
得人也予聞公言再拜公荅拜今其事十年矣回憶猶如昨<lb/>
日公旣還里其平生奏議詩文流傳都下者予合抄爲一集<lb/>
感公有知已之言也序之曰古大臣正色立朝必有嘉謀嘉<lb/>
猷入告于内其暇也來游來歌以矢其音詩三百篇箴有庭<lb/>
燎規有沔水誨有鶴鳴詩之與奏蓋相表裏有詩以持其志<lb/>
<pb n="KR4f0025_SBCK_038-2b"/>
有奏以敷其言二者不偏廢也公自竹埤梧掖踐柏臺升獨<lb/>
坐佐考堂掌邦禁巡歷日畿其所陳奏一話一言罔不欲致<lb/>
君于堯舜而大公無我之心朝野所共見也今觀集中諸疏<lb/>
凡修德典學之序化民善俗之方繩愆糾繆陳善納誨屏浮<lb/>
侈振綱紀惜名器别忠邪所以格君心恤民隠切于政者靡<lb/>
不具焉其于詩吟咏情性悉本自然與丗之極貌窮力雕繪<lb/>
字句相去逺矣魏氏丗多直臣其尤著者漢則髙平侯相唐<lb/>
則鄭公徵宋則秦公了翁其封事見史傳其諫録進經帷其<lb/>
詩文奏議傳誦海内以公方之殆異丗而同軌者與子思子<lb/>
不云乎昔我有先正其言明且淸惟公有焉自公去而士林<lb/>
之毁譽莫有定論矣序公之集庶幾百丗之下知予不見棄<lb/>
于君子實有厚幸焉<lb/>
<pb n="KR4f0025_SBCK_038-3a"/>
　　　王先生言逺詩序<lb/>
彞尊嘗聞古之說詩者矣其言曰詩之也志之所之也言其<lb/>
志謂之詩又曰詩者人心之操也又曰詩持也自持其心也<lb/>
又曰詩性之符也蓋必情動乎中不容已于言而後作誦詩<lb/>
三百歌詩三百舞詩三百各操持其心性所得而莫或同焉<lb/>
顧正嘉以後言詩者本嚴羽楊士弘髙棅之說一主乎唐而<lb/>
又析唐爲四以初盛爲正始正音目中晚爲接武遺響斤斤<lb/>
權格律聲調之髙下使出于一吾言其志將以唐人之志爲<lb/>
志吾持其心乃以唐人之心爲心其于吾心性何與焉至謂<lb/>
唐以後事不必使唐以後書不必讀則惑人之甚者矣韓退<lb/>
之有云惟古于辭必已出降而不能乃剽賊夫辭非已出未<lb/>
有不流爲剽賊者若王先生言逺庶幾辭必已出者與先生<lb/>
<pb n="KR4f0025_SBCK_038-3b"/>
丗居長水之南梅㑹里少與從兄翃介人以詩倡和旣而登<lb/>
劉子壯榜進士出知廣州府遷廣西左江道按察副使歷川<lb/>
北道布政司參政四川按察司使江西右布政使持母喪歸<lb/>
服除補山西右布政使凡山川風土廢興冶亂之跡友朋離<lb/>
合之感皆見于詩不傍古人不下古手不爲格律聲調所縛<lb/>
類發乎心性所得而絶剽賊之患蓋卓然可傳者也先生沒<lb/>
後季子某合其平生諸集彚刻以傳于是同里朱彛尊爲之<lb/>
序<lb/>
　　　話山集序<lb/>
東漢士尚風節尋起黨錮之禍范蔚宗破史例立傳讀史者<lb/>
傷之矣明自顧端文髙忠憲講學東林書院朝士景從魏璫<lb/>
旣敗薦紳相與激揚而黌堂才彦倡爲復社應之轉相慕襲<lb/>
<pb n="KR4f0025_SBCK_038-4a"/>
阮大鋮居白下南國諸生顧杲等一百四十人具揭攻之吾<lb/>
郷之士有八而平湖陸先生話山名在復社顧不與焉迨甲<lb/>
申六月納巾衫于學使業閉門埽軌矣久之以歲貢生謁選<lb/>
知汶川縣事非先生意所存也先生沒後叔子某刊其詩文<lb/>
以傳而屬予作序予思復社諸君子攻大鋮時歲在戊寅予<lb/>
甫十齡爾聞先君之論謂治小人不宜過激所見與先生略<lb/>
同不數年而大鋮秉政欲盡殺異已者由是金壇周鑣死于<lb/>
市貴池吳應箕宣城沈士柱等逮捕下獄幾不免而先生不<lb/>
爲危言覈論免挂黨議謂明且哲者非與今其事六十年矣<lb/>
此百四十人者或殺身以成仁或隱居以求志惜無好事者<lb/>
仿蔚宗爲之立傳而先生有子克揚其親之美予也序先生<lb/>
之集追憶少日事書之庶幾後之君子觀此可以論丗焉<lb/>
<pb n="KR4f0025_SBCK_038-4b"/>
　　　葉李二使君合刻詩序<lb/>
詩自蘇李以後班傅張蔡曹王陳阮應繆以及潘張左束劉<lb/>
郭顔謝何范徐庾之倫甄綜者必並舉迨唐以後聮辭比響<lb/>
益難悉數屈平之言曰兩美其必有合不信然歟上海葉先<lb/>
生蒼巖丹徒李先生梅崖咸以翰苑出爲監司其遇同而所<lb/>
歴之地不同也詩皆源本唐人而各臻其妙詩之工則同而<lb/>
旨格不盡同也兩先生登朝先後其岀也㑹合之時蓋少然<lb/>
有所作雖逺在千里必貽書相質期于毫髪無憾斯已爲時<lb/>
旣久乃各出所製合而鏤板行之且屬彞尊序之竊嘗論詩<lb/>
也者發乎聲成文而被之樂者也樂之爲方其歌也必有繼<lb/>
其音也必有比其倡也必有歎其爲用也異文而合愛于其<lb/>
異則塤箎瑟簫一器也有雅頌之别及其合則堂上之樂均<lb/>
<pb n="KR4f0025_SBCK_038-5a"/>
于笙堂下之樂依于磬惟不出于專一而後論倫無患焉觀<lb/>
于兩先生之詩不必盡同而其可以善民心感人易俗若八<lb/>
風從律而迭相爲經也今之言詩者每厭棄唐音轉入宋人<lb/>
之流派髙者師法蘇黃下乃效及楊廷秀之體叫嚻以爲奇<lb/>
俚鄙以爲正譬之于樂其變而不成方者與彛尊之于詩學<lb/>
之四十年自少壯迄今體製數變未臻古人之域誦兩先生<lb/>
之集庶幾合乎古之作者矣夫樂文之以五聲播之以八音<lb/>
髙者䃂而下者肆薄者甄而厚者石必去其疵而音聲始可<lb/>
合焉兩先生之詩固無不工宜其合之而聲律悉均也若其<lb/>
鼓<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>擊拊之節屈伸綴兆之容陰陽數度齊量之辨審音之<lb/>
君子或不如矇瞍之專焉是則彞尊之序竊比于矇瞍之言<lb/>
樂云爾<lb/>
<pb n="KR4f0025_SBCK_038-5b"/>
<pb n="KR4f0025_SBCK_038-5b"/>
去其詩者多也迨至陳靈以後是非之不公淆于視聽觀民<lb/>
風者于其所不當陳者陳之防邪之訓無聞誣善之人日衆<lb/>
作爲詩篇豈盡無工于古者特其人有可疵則惟有棄而勿<lb/>
録焉爾此刪詩作春秋其義歸于一也舍人髙君工詩詞未<lb/>
嘗蹈襲古人發諸性情而諧于律呂俾誦之者志意得廣焉<lb/>
合乎記之所云温柔敦厚而不愚者已<lb/>
　　　胡參議轉漕雜詩序<lb/>
自德州浮衞水而北經津門達通潞川原瀠紆若往而復陸<lb/>
無林巒亭館之勝渚無菰茭菱藕之植篙工楫師日邪許于<lb/>
左右雖善吟咏者至是無有不廢焉此轉漕者歲至而曩昔<lb/>
之留題傳于今者蓋寡也山東布政司參議山陰胡君以今<lb/>
年春轉運入潞寄示途中雜詩一卷屬予序焉夫通才實難<lb/>
<pb n="KR4f0025_SBCK_038-6a"/>
士大夫敏于事者舉凡刑名判牘無足累其心至于持籌握<lb/>
粟或坐困其神智君能于舟航喧集之㑹觴咏不輟誦其詩<lb/>
風格流麗洵有人所難幾者昔唐盛時韋堅爲轉運使作歌<lb/>
詞十闋百人鳴鼓吹笛和之衆艘以次集望春樓下蓋悅以<lb/>
使民民忘其勞理固然也君于是役勿亟勿徐轉粟達之<lb/>
天庾又有餘閒肆友朋文酒之樂匪直其詩可采亦足覘君<lb/>
政事之優已<lb/>
　　　朱人逺西山詩序<lb/>
自居庸折而南連峰出沒者百數以其在都城右合名之曰<lb/>
西山游者或徒或騎各隨所適故歷境往往不同能文之士<lb/>
輒爲賦詩記事蓋非以衒其才而山水之勝足以移人情者<lb/>
言之不能已也去年春予與同里李武曽吳江潘次耕上海<lb/>
<pb n="KR4f0025_SBCK_038-6b"/>
蔡竹濤游是山樂之留四日得賦詩銘記四十餘首遂題名<lb/>
于壁旣而予客揚州武曽入于黔次耕竹濤相繼游晉未幾<lb/>
竹濤客死交城比再至京師讀王郎中貽上及其兄考功子<lb/>
厎西山記游集覩予題壁因賦詩見懷于時貽上使蜀考功<lb/>
去官向之同游死喪暌隔旣不得見即後予游若兩王君者<lb/>
風流雲散于四方回憶壁間題字日漶沒于沙塵石溜漸不<lb/>
可辨識游人且視爲陳迹予亦不自知衰老之相尋也已海<lb/>
寧朱人逺以歲之八月游西山命予序所作詩其歷境先後<lb/>
不同而詩之工則與向時同游三子無以别也人逺善游嘗<lb/>
自漢江泝荆門入蜀往還數萬里猿猱之所棲蠻獠之宅山<lb/>
川險塞靡不登覽其視兹山無異部婁而長言咏歎之不置<lb/>
豈非山水之情有獨深者歟序其詩告以往事俾思吾䣊㑹<lb/>
<pb n="KR4f0025_SBCK_038-7a"/>
合之難且使兩王君曁潘李聞之知予與人逺暫時相聚之<lb/>
樂也<lb/>
　　　王鶴尹詩序<lb/>
古今門才之盛莫過王氏唐重門第而王氏入相者一十三<lb/>
人明重資格而王氏之中甲科者一千六百四十有六人雖然<lb/>
此丗俗之所謂盛未足爲王氏夸也惟其姓名列于作者之<lb/>
林而克媕羣雅若司空昶子渾從子沉渾子濟從孫述述子<lb/>
坦之坦之子愷忱忱孫度又若丞相導子洽從子羲之洽子<lb/>
珣珉珣子弘曇首珉子謐羲之子徽之獻之肅之弘子錫錫<lb/>
子僧達僧達子融弘弟子微逺逺子僧祐曇首子僧綽僧綽<lb/>
子儉儉子<graphic n="KR0788" url="https://raw.githubusercontent.com/kanripo/KR-Gaiji/master/images/KR0788.png" mimeType="image/png"/>族孫筠皆累丗有集著録于國史於戲斯爲盛<lb/>
矣沈約有言開闢以來未有爵位文才相繼如王氏之盛者<lb/>
<pb n="KR4f0025_SBCK_038-7b"/>
其信矣乎太倉王君鶴尹爲文肅公曽孫諸昆羣從多以制<lb/>
舉業取科第致位通顯而君獨澹然于榮利好爲山水游詩<lb/>
瓢酒榼肆志娛衍與海内名流繼和閒倚聲度曲識者比之<lb/>
東籬小山無怍也今年春郵所作松巢集屬予序之予受而<lb/>
諷誦愛其境生象外意在言表淵然若五達之井百汲而盈<lb/>
科由其才之多故長言之而不能已也太倉才士之藪曩時<lb/>
王元美兄弟以詩名奔走海内標榜同調有五子後五子廣<lb/>
五子續五子末五子之目文肅公登第在元美後而元美以<lb/>
兄事之與敬美埒呼爲二友方公在儲端元美寄詩則云委<lb/>
蛇談經術竹素良所欣以祭酒歸則云兩都新賦誰堪續燕<lb/>
飲花下則云文酒竟成吾黨事蓋以著作相期初不以名位<lb/>
爲公重至緱山先生秀才時元美進之四十子之列而曰太<lb/>
<pb n="KR4f0025_SBCK_038-8a"/>
原人中龍有子汗心血䟤跋藝苑塲歘爾電同掣其矜許也<lb/>
至矣百年之久向之先後所謂五子四十子者往往家學凌<lb/>
替獨文肅公後仕者盈　朝多托文墨之職詩篇流播庶幾<lb/>
復覩烏衣雀桁之盛而君以不仕宦好之也篤爲之也專宜<lb/>
其詩之獨多且工矣筠常論家門謂崔氏雕龍不過父子兩<lb/>
三丗非有七葉之中人人有集如吾門者考筠所撰文章以<lb/>
一官爲一集然官階之遷擢有數惟山水之歷覽無窮君好<lb/>
游筋力尚強健試取平生所歷各爲一集當有過于筠之所<lb/>
撰者孰謂今人之不及于古也<lb/>
　　　太守佟公述德詩序<lb/>
嘉興在吳越号開元府更爲秀州者百餘年宋慶元中卒升<lb/>
爲府以地則海環其東南具區浸其西北受苕霅諸水分注<lb/>
<pb n="KR4f0025_SBCK_038-8b"/>
百川陸有蠶桑麻麥秔稻之利水有菱藕魚蟹之租行者乗<lb/>
船戸外居者織機絞宵中蓋終歲動動而忘其勞也郷之大<lb/>
夫士好讀書雖三家之邨必儲經籍恥爲胥吏罕習武事其<lb/>
俗少陰狡訟者始躁而終柔有辜恩而不滋怨毒故易與爲<lb/>
治今也不然游民薄夫農胥吏榮于大夫士武人雜之子衿<lb/>
比丘尼多于蠶織婦僑居者奪土著之利僕訐其主女懟其<lb/>
夫婚姻非其耦且也奇贏之利不逮吳閶十之二三而畝稅<lb/>
幾與相埒冠婚喪祭燕享效其靡麗惟恐不及民貧而奢苟<lb/>
非課農桑以足夲冨崇學校以明禮敎將見風俗日敝而莫<lb/>
之救已以言爲治之要不其難哉瀋腸佟公來守斯土化民<lb/>
以誠不亟亟于市德而在宇下者帖然如赤子之依慈父母<lb/>
焉㑹上丁釋奠于庠公親詣廟下齋宿五鼓旣畢衣朝衣正<lb/>
<pb n="KR4f0025_SBCK_038-9a"/>
冠束帶樂備升階執爵奉帛于先師而敎授錢唐屠君率弟<lb/>
子駿奔襄事祼酒割牲祇祇肅肅數十年所未覩也而又進<lb/>
諸生童子試之拔其尤者資以奉錢蠶月舍于郊勸民織農<lb/>
月造于野勸民耕勤者勞以酒脯公之重民事也至矣夫農<lb/>
桑者國之本計本計修而佐以魚鹽窳果則民可使冨學校<lb/>
者士習所出士習端而下及百工商賈則俗可使移奢示之<lb/>
以儉儉示之以禮然則公之爲政其知所先務者與於是輿<lb/>
人之頌公者連章累牘屠君㑹粹其詩成若干卷鏤板傳之<lb/>
請予爲序予聞古之爲治者歷三年而政成惟仲尼有以自<lb/>
信謂期月而可然其用魯魯人鷖誦之至云投之無戾若是<lb/>
其不易也公下車甫九月爾而邦人之述德者千舌一口言<lb/>
者心之聲此非可以力致者也詩言之矣樂只君子邦家之<lb/>
<pb n="KR4f0025_SBCK_038-9b"/>
基序以爲得賢則能爲邦家立太平之基也良二千石共治<lb/>
天下者也公其始基之矣由是而政敎日明則邦家之光由<lb/>
是而言之不足長言之則德音不已將太平之基上以賛<lb/>
天子之治自我公始予舊史氏也願操邦國之志特書之<lb/>
　　　張君詩序<lb/>
昔之采風者不遺弼鄘曹檜而吳楚大邦不見録于輶軒之<lb/>
使後百六十年屈宋唐景楚風代興若夫吳以延州來季子<lb/>
之知樂子言子之文學宜其有詩而無詩豈非山川淸淑之<lb/>
氣以時而發後先固不可強邪漢之五噫晉之吳聲十曲迨<lb/>
宋而益以新歌三十六當時至爲之語曰江南音一唱直千<lb/>
金蓋非列國之所能擬矣汴宋南渡蓮社之集江湖之編傳<lb/>
誦于士林其後顧瑛偶桓徐庸所采大半吳人之作至于北<lb/>
<pb n="KR4f0025_SBCK_038-10a"/>
郭十友中吳四傑以能詩雄視一丗降而徐迪功頡頏于何<lb/>
李四皇甫藉甚七子之前海内之言詩者于吳獨盛焉曩予<lb/>
少壯時獲交聖野葉氏長孺朱氏孝章金氏寧人顧氏禎起<lb/>
徐氏鶴客陳氏無殊俞氏茂倫顧氏恒與往還酬和而張君<lb/>
善詩予未及知君旣沒而嗣子某將刻其遺詩屬予作序予<lb/>
誦之終卷温柔敦厚孝友之風溢于言表觀其唱和知爲無<lb/>
殊茂倫之友宜其詩之風格相似也韓退之有言思元賔而<lb/>
不見見元賔之所與則如元賔焉今諸子之作或傳或不傳<lb/>
而君有子克鐫其父遺藳庶幾流播日廣又安知不有顧瑛<lb/>
偶桓徐庸其人合諸君子之作甄綜行之則予之所厚望也<lb/>
已<lb/>
　　　陳叟詩集序<lb/>
<pb n="KR4f0025_SBCK_038-10b"/>
詩以言志者也中有欲言縱吾意言之連章累牘而不厭其<lb/>
多無可言則經年踰月置勿作焉也可詩三百有五爲嘉爲<lb/>
美爲規爲刺爲誨爲戒皆出乎人心有不容已于言者言之<lb/>
非有強之者而後言也後丗君臣燕游輒命賦詩記事于心<lb/>
本無欲言但迫于制詔爲之故其辭多近于強勉若學士大<lb/>
夫用之贈酬餞送則以代儀物而已甚至以之置科目取士<lb/>
限之以韻其所言者初未嘗出乎中心所欲而又衡得失于<lb/>
中冀逢迎人之所好以是而稱之曰詩未見其可矣故夫作<lb/>
詩者必先纒緜悱惻于中然後寄之吟咏以宣其心志言之<lb/>
工可以示同好垂來丗即有未工亦足爲怡悅性情之助不<lb/>
以人之愛惡而移不因人之驅使而出則學士大夫或不若<lb/>
布衣之自適游覽之頃縱吾意之所如而言之不倦此詠歌<lb/>
<pb n="KR4f0025_SBCK_038-11a"/>
之樂至于足之蹈之手之舞之而未巳也錢唐陳叟游于燕<lb/>
集舟行所作詩多至百首誦其辭莫不有欣然自得之趣不<lb/>
爲風格所限蓋言發乎中故志之所至詩亦至焉其視丗之<lb/>
驅使而出者逺矣予故序之而語以古詩人之旨若此<lb/>
　　　馮君詩序<lb/>
吾于詩而無取乎人之言派也呂伯恭曰詩者人之性情而<lb/>
已吾言其性情人乃引以爲流派善詩者不樂居也温李之<lb/>
作派流爲西崑試取楊劉諸詩誦之未見其畢肖于温李也<lb/>
黄陳之作派流爲江西試取三洪二謝二林諸詩誦之未見<lb/>
其悉合于黄陳也譬諸水然河出乎崑崙虚夲白也所渠并<lb/>
千七百一川斯黄矣泉源于馬邑夲淸也流而爲桑乾躍爲<lb/>
盧胊斯濁矣瀑懸乎廬山之北本直也導雙石經三峽迤邐<lb/>
<pb n="KR4f0025_SBCK_038-11b"/>
入于宮亭之湖斯曲矣派之不同乎源非可瓜區而芋疇之<lb/>
也桐鄉馮君好爲詩直抒已意見丗之言派者輒笑之查田<lb/>
查浦昆弟吾鄉之善詩者也稱君詩不置予因取而誦之問<lb/>
其所學曰吾何學吾特言吾性情焉爾噫君其可與言詩也<lb/>
已桐鄉爲縣雖小其山有殳史其壤有千金之圩淸江貝廷<lb/>
臣之所居西溪鮑仲孚會稽楊廉夫之所游衍往往見于題<lb/>
咏三百年來音塵歇矣君起而嗣之不惑于流派之說進而<lb/>
不已必有過于前賢之製述者君縱不言派焉知來者之不<lb/>
以君爲派吾老矣尚思見之<lb/>
　　　髙戸部詩序<lb/>
詩也者非夫人而能爲之者也或失則愚矣或失則辟矣雖<lb/>
爲之不工也有溺志者矣有姦聲感人者矣有狄成滌濫之<lb/>
<pb n="KR4f0025_SBCK_038-12a"/>
音作者矣雖工不傳也語其難則有終身爲之不合者語其<lb/>
易或偶爲之而輒工焉予年二十始學爲詩起居飲食夢寐<lb/>
惟詩是務六經諸史百氏之說惟詩材是資席研之所施友<lb/>
朋之所講習未嘗須臾去詩也髙君子修恒與予酬和君不<lb/>
以詩名心知其工者予焉而已及君成進士出知内鄉縣事<lb/>
遷知安州所宰皆敝攰之地吏牘實煩竊意君無暇爲詩矣<lb/>
迨入官戸部新城王先生阮亭爲侍郎見君所賦詩亟稱之<lb/>
君旣卒于官其子進士君大立檢遺笥得若干首歸里鏤之<lb/>
于板屬予爲序昔建昌包宏父嘗序戴石屏之詩矣其言曰<lb/>
詩主乎理而石屏自理中得詩尚乎志而石屏自志中來詩<lb/>
貴乎眞而石屏自眞巾發若君之詩寔兼有其長人或疑君<lb/>
不數作詩怪其驟爲之輒工而不知君之于詩學之也專用<lb/>
<pb n="KR4f0025_SBCK_038-12b"/>
力也久宜其爲王先生所稱丗固有一二人言之足信于天<lb/>
下後丗者賞音不在多也大立將入都攜君刻集以行試更<lb/>
質之王先生庶幾以予言弗戾于宏父之序石屏矣<lb/>
　　　沈明府不羈集序<lb/>
吾言吾志之謂詩言之工足以伸吾志言之不工亦不失吾<lb/>
志之所存乃旁有人焉必欲進之古人之域曰詩有格也有<lb/>
式也于是别丗代之升降權聲律之髙下分體製之正變範<lb/>
圍之勿使逸岀矩矱繩尺之外于古人則合矣是豈吾言志<lb/>
之初心哉且詩亦何常格之有豳之詩不同乎二南鄭衞之<lb/>
詩不同乎唐魏周頌簡而魯頌繁大雅多樂而小雅多怨亦<lb/>
各言其志焉而巳唐以賦詩取士作者期見收于有司若射<lb/>
之志于彀故于詩有格有式有例有密旨有祕術有主客之<lb/>
<pb n="KR4f0025_SBCK_038-13a"/>
圗無異揣摹捭闔之學今也不然仕乎　朝者賡颺盛際歸<lb/>
乎田者歌咏太平旣無得失之患存于中而何格式之限此<lb/>
吳江沈明府不羈集之所由作也君壯年舉進士出宰西陲<lb/>
不屑治簿書折腰屈膝于大吏遂引歸所居背郭漁村蟹舍<lb/>
相望予嘗過焉白花紅蓼水及于讀書之牀而君吟咏不輟<lb/>
久之輯其前後詩稾屬予序而傳之同好君之詩好盤硬語<lb/>
恥蹈摹仿之跡時而縱横時而淵奥一暢其志之所欲言今<lb/>
海内之士方以南宋楊范陸諸人爲師流入纖縟滑利之習<lb/>
君獨以澀體孤行其間雖衆非之而不顧可謂有志者也<lb/>
　　　劉德章詩序<lb/>
宛平劉德章年未三十以廕仕上林苑監丞坐事繫獄旣而<lb/>
得免徙家易水之上南浮江沔轉客燕齊間德章幼能詩然<lb/>
<pb n="KR4f0025_SBCK_038-13b"/>
性嗜飮酒結賔客爲之未工也旣以罪廢遂肆力于是好排<lb/>
硬語不爲格律所縛欲成一家之言可謂有志者也以德章<lb/>
之才誰之不如試以事奚而不可乃甫入仕遽顚蹶是有命<lb/>
焉非人之所能爲也且夫懷才而不得畢試見棄于時宜發<lb/>
之于詩其聲麤以厲其辭怨而怒今觀德章所作聲足樂而<lb/>
不流文足論而不息蓋合乎雅頌之旨德章年方剛學日以<lb/>
進必有更遒于今者孟郊之詩曰惡詩皆得官好詩空抱山<lb/>
夫德章旣不屑爲惡詩殆無意于得官也巳<lb/>
　　　王考功遺集序<lb/>
詩自刪後亡其辭六篇惜也南陔白華孝子之詩居其二也<lb/>
旣又思之子之獲侍庭闈定省之文晨羞夕膳之節豐嗇雖<lb/>
殊承志則一斯其言爲人之所同二詩雖亡其義可以意得<lb/>
<pb n="KR4f0025_SBCK_038-14a"/>
若夫色養有違斯境以人殊由是陟岵則嗟其逺汝墳則迫<lb/>
于近鴇羽悲于下四牡諗于上北山思養四月思祭已爲人<lb/>
丗可矜之事至于親亡不得見則天下之慘莫甚于是此蓼<lb/>
莪之痛以爲不如死之久也當其已返于家而哀思益甚故<lb/>
曰出則銜恤入則靡至又曰民莫不穀我獨不卒此其時尚<lb/>
貪食息以自全哉乃或泥毁瘠而病君子勿爲之說以繩當<lb/>
丗之執親喪者嗟乎使蓼莪之孝子作詩之後而死則孔子<lb/>
必不以滅性非之而仍録其詩可信也新城王先生子厎以<lb/>
吏部考功郎中被謫喜溢顔面將歸養其親而母夫人逝先<lb/>
生擗踊而哭水漿不入口三日旣歸血漬于縿幕之上夜不<lb/>
解絰蟣蝨盡生蓋未練而卒于是鄉人私諡之曰節孝先生<lb/>
旣沒四年其弟戸部君阮亭輯其所遺詩文編爲若干卷屬<lb/>
<pb n="KR4f0025_SBCK_038-14b"/>
彞尊序之先生詩空明超逺初誦之若淺易諷詠數過而旨<lb/>
愈深其文條暢芊蔚羽翼經傳蓋言岀乎肺腑而辭無雕繪<lb/>
至告母文三篇哀動頑豔尤卓然可傳無疑也彞尊以貧故<lb/>
游四方先舍人之喪踰月而奔未祥而復出舍堊廬而逆旅<lb/>
繩屨要絰僕僕于逵道而靡所止息彛尊之不孝是豈足以<lb/>
序先生之文哉惟是行役而喪其親所遭之慘則與先生同<lb/>
之有感蓼莪作詩者之義乃因戸部君所請論次之如此<lb/>
　　　鍾廣漢遺詩序<lb/>
秀水朱彞尊序其亡友鍾淵映廣漢之詩曰嗚呼廣漢之亡<lb/>
才者釋所忌不才者去所怨而予心之悲不自知其泫然流<lb/>
涕之無已也廣漢在吾黨年最少所爲詩文橫絶時人其論<lb/>
駮援據古昔雖老儒鉅公莫能難居恒遇人勝已者執禮法<lb/>
<pb n="KR4f0025_SBCK_038-15a"/>
甚恭至不如已者或相對終日不與語以是郷曲之士嫉之<lb/>
如讎然如予者去廣漢不及逺甚而與之交十年未見其倨<lb/>
祗見其恭也自予歸自永嘉廣漢已病猶力購文史晝夜編<lb/>
纂期予共注五代史記旣而予游大同轉客太原廣漢遺予<lb/>
書數百言謂五代之主其三皆起晉陽最後劉旻三丗固守<lb/>
其地思覽其廢墟考其遺跡未幾游京師出居庸之關病復<lb/>
作比予至自京師則廣漢沒已三月其歸喪且旬餘矣廣漢<lb/>
喪旣歸其平生與廣漢無忤者先刻其詩以行予留京師與<lb/>
譚七舍人兄舟石復集其古今詩得二卷較之先刻者去取<lb/>
略異蓋其存者未必皆其稱意之作而是集則卓然可傳雖<lb/>
忌者怨者見之亦從而稱善也嗚呼後有作者取廣漢之詩<lb/>
誦之其和平醇雅可想見其爲人益以信予言之足悲也巳<lb/>
<pb n="KR4f0025_SBCK_038-15b"/>
</p>
<p>
曝書亭集卷第三十八<lb/>
<pb n="KR4f0025_SBCK_038-16a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0025_SBCK_062-1a"/>
曝書亭集卷第六十二<lb/>
　　　　　　　　　　　秀水　朱彝尊　錫鬯<lb/>
　傳<hi>一</hi>
　　　汪克寛傳<lb/>
汪克寛字仲裕一字德輔徽州祁門人幼而知禮晨必省父<lb/>
母長者在侍立不敢坐就塾曉行者過之書帷燭未滅也長<lb/>
從學胡炳文吳仲迃泰定三年秋舉江浙郷試出鄧文原之<lb/>
門眀年下第歎曰道不行曷著書立言以詒後世乃與金華<lb/>
許謙鄱陽朱公遷建康彭炳講論道學弟子著錄者日盛所<lb/>
居山谷環繞學者稱之曰環谷先生陳友諒聞其名欲迎之<lb/>
遂由黟山避地太平之絃歌鎭洪武元年有薦于朝者辭不<lb/>
就二年正月以幣聘入史局史成不願仕賚金帛賜歸五年<lb/>
<pb n="KR4f0025_SBCK_062-1b"/>
冬以疾卒克寛䆳于經學易有傳義音考詩有集傳音義會<lb/>
通禮有周官類要經禮補逸春秋有纂疏提要左傳分紀諸<lb/>
書惟春秋禮刊行其後永樂中胡廣等奉勅編纂大全攘纂<lb/>
疏以爲官書罔上而不之察也<lb/>
　　　貝瓊傳<lb/>
貝瓊一名闕字仲琚一字廷琚一字廷臣崇德人年四十八<lb/>
始領郷薦張士誠據吳累徵不就洪武三年召修元史六年<lb/>
除國子監助敎先是宋濂爲司業主建安熊氏之說謂伏羲<lb/>
爲道統之宗神農黃帝堯舜禹湯文武咸宜秩祀于天子之<lb/>
學議雖不行士大夫多有疑其說者瓊乃作釋奠解曰或欲<lb/>
祀三皇于學以孔子配之可乎曰不可按周禮有道有德者<lb/>
使敎焉死則以爲樂祖祭于瞽宗故文王世子篇曰凡學春<lb/>
<pb n="KR4f0025_SBCK_062-2a"/>
官釋奠于其先師秋冬亦如之若禮有髙堂生樂有制氏詩<lb/>
有毛公書有伏生皆先師也又凡始立學者釋奠于先聖先<lb/>
師釋者曰先聖若周公孔子下云釋奠者必有合也有國故<lb/>
則否蓋謂國無先聖先師則所釋奠者當與鄰國合若唐虞<lb/>
有䕫伯益周有周公魯有孔子則各奠之不同也是唐虞與<lb/>
周所主先聖先師固無定名未有及于三皇也載稽之史漢<lb/>
魏之主取舍各異周孔迭爲先聖孔顔互爲先師若周公制<lb/>
禮作樂冝享王者之祀於是罷周公升孔子配以顔子唐永<lb/>
徽中復武德舊制顯慶二年以長孫無忌言正孔子爲先聖<lb/>
仍以周公配武王歷宋迄今釋奠孔子定爲不易之典是唐<lb/>
所主先聖先師已有定名未有及于三皇也夫三皇宜祀而<lb/>
不得祀之于學也學始無孔子廟惟魯有廟然其敎被于天<lb/>
<pb n="KR4f0025_SBCK_062-2b"/>
下非一國所得專者故天下通祀之學之有廟由孔子而建<lb/>
則宜以孔子爲先聖顔子爲先師而三皇不預也今欲崇三<lb/>
皇爲先聖使居孔子之上不足以襃其功降孔子爲先師使<lb/>
混于髙堂生之列適所以貶其德故吾的然以爲不可也或<lb/>
曰古者祀舜于虞庠祀禹于夏學祀湯于殷學祀文王于東<lb/>
膠舜禹湯文並得祀于學何獨於三皇之祀非之曰周立四<lb/>
代之學故祀舜禹湯文今祀三皇將於何學與雖然三皇之<lb/>
功及於人者逺矣而領之於醫特主神農嘗藥之一事理固<lb/>
有未盡者宜定其制設官主之以豐其祀可也識者服其持<lb/>
論之正瓊又慨古樂不作徒有成均之名爲大韶賦見志九<lb/>
年改中都國子監助敎勲臣子弟交憚之十一年九月致仕<lb/>
眀年卒瓊與餘姚宋禧皆從學楊維楨之門瓊之論曰立言<lb/>
<pb n="KR4f0025_SBCK_062-3a"/>
不在嶄絶刻峭而平衍爲可觀不在荒唐險怪而豐腴爲可<lb/>
樂蓋學于維楨而不汙所好者也禧初名元禧字無逸元至<lb/>
正十年郷貢除繁昌敎諭之官一十九日即棄歸遭亂授徒<lb/>
自給洪武二年徵修元史分撰外國傳事畢還<lb/>
　　　王彛傳<lb/>
王彞字常宗其先蜀人本姓陳氏父事元爲崑山州儒學敎<lb/>
授遂遷嘉定洪武三年以布衣召修元史書成賜金幣遣還<lb/>
又薦入翰林以母老乞歸築歸養堂自号嬀蜼子閒居考求<lb/>
古制製冠巾衫裳帶屨以服或謂之曰今人而不服今之服<lb/>
是得罪有司也天子嘗賜之織幣而不製爲服是隱君之賜<lb/>
也荅曰彛初未入仕布衣也而服斯服將以入麋鹿之羣焉<lb/>
君之賜其可䙝乎彝蓋以自便也然古之意則存焉爾矣以<lb/>
<pb n="KR4f0025_SBCK_062-3b"/>
今之人而服之其可不自古其人與彞嘗游天台從學于孟<lb/>
夢恂故其文特醇雅時楊維楨以文雄于東南從游者甚衆<lb/>
彞作文妖一篇詆之辭曰天下所謂妖者狐而已矣然而文<lb/>
有妖焉殆有過于狐者夫狐也俄而爲女婦世之男子不幸<lb/>
而惑焉者莫不謂爲女婦則固見其黛緑朱白柔曼傾衍之<lb/>
容所以妖者無乎不至故謂之眞女婦也雖然以爲人也則<lb/>
非人以爲女婦也則非女婦由其狡獪幻化爲之此狐之所<lb/>
以妖也文者道之所在曷爲而妖哉浙之東西言文者必曰<lb/>
楊先生予觀其文以淫辭譎語裂仁義反名實濁亂先聖之<lb/>
道顧乃柔曼傾衍黛緑朱白狡獪幻化奄焉以自媚是狐而<lb/>
女婦者也宜乎世之男子之惑之也予故曰會稽楊維楨之文<lb/>
狐也文妖也噫狐之妖止於殺人之身若文之妖往往使後<lb/>
<pb n="KR4f0025_SBCK_062-4a"/>
生小子羣趨而競習焉其足以爲斯文禍匪淺小也文而可<lb/>
妖哉然妖固非文也世蓋有男子而弗惑者何憂焉魏觀知<lb/>
蘇州府事修孔子廟學作南門歲行郷飲酒禮必請彞爲文<lb/>
觀誅彞與髙啓俱伏法彞之被召續修元史也郷人杜寅張<lb/>
簡與之俱寅字彦正青城人僑居吳縣洪武八年爲岐寧衞<lb/>
知事與經歷熊鼎並賜狐裘官至兵部侍郎簡字仲簡吳縣<lb/>
人初師張雨爲道士元季兵亂以母老歸養遂返巾服臨川<lb/>
饒介分守吳中自号醉樵延諸文士作歌簡詩擅塲居首坐<lb/>
其次髙啓其次楊基介贈簡黃金一餅啓白金三斤基一鎰<lb/>
簡自稱白羊山樵<lb/>
　　　趙壎傳<lb/>
趙壎字伯友新喻人元至正中貢于郷官上猶敎諭人目爲<lb/>
<pb n="KR4f0025_SBCK_062-4b"/>
南郭先生洪武元年帝旣平定朔方冬十一月詔發祕府所<lb/>
藏元十三朝實録以宋濂王褘充緫裁官徵山林遺逸之士<lb/>
纂修元史凡一十六人汪克寛胡翰宋禧陶凱陳基趙汸張<lb/>
文海徐尊生黃篪傅恕王錡傅著謝徽髙啓曽魯壎與焉眀<lb/>
年二月開局天界寺秋八月史成爲本紀三十有七卷志五<lb/>
十有三卷表六卷傳六十有三卷中書左丞相兼太子少師<lb/>
宣國公李善長奉表以進人賜白金文綺而順帝三十六年<lb/>
事無實録可考於是翰林學士宋濂禮部尚書崔亮主事黃<lb/>
肅發凡舉例奏遣使吕復歐陽佑黃盅等一十二人徧行天<lb/>
下凡涉史事者悉送上官復至北平遣儒生危於等分行燕<lb/>
南北開局于故國子監凡詔令章疏拜罷奏請以及野史碑<lb/>
碣靡不采訪有涉蒙古書者譯而成文舁至行中書請官印<lb/>
<pb n="KR4f0025_SBCK_062-5a"/>
封識達京師三年二月仍命宋濂王禕充緫裁官續成元史<lb/>
纂修一十五人朱右貝瓊朱世㢘王廉王彞張孟兼髙遜志<lb/>
李懋李汶張宣張簡杜寅俞寅殷弼壎仍與焉秋七月史成<lb/>
進上以卷計之紀十志五表二傳三十有六其前書未備者<lb/>
補完之有詔刊行仍人賜白金文綺張宣等得授官壎還田<lb/>
里六年秋九月詔編大眀日曆以詹同宋濂充緫裁官樂韶<lb/>
鳳充催纂官纂修凡七人吳伯宗朱右朱廉徐一䕫孫作徐<lb/>
尊生壎復與其列十二月授翰林院編修七年夏五月朔日<lb/>
曆成旣而帝以韻書比類失倫命儒臣十一人重加刊定翰<lb/>
林院侍講學士樂韶鳳宋濂待制王僎修撰李叔允編修朱<lb/>
右朱㢘典簿瞿莊鄒孟達典籍孫蕡答禄與權壎又與焉八<lb/>
年九月遷靖江王府長史壎以宿學自布衣歷史官朝廷凡<lb/>
<pb n="KR4f0025_SBCK_062-5b"/>
有撰述輒與選嘗進甘露頌爲太祖所稱髙麗使臣來朝賜<lb/>
之燕樂作使臣以下國有喪辭壎曰小國之喪不廢大國之<lb/>
禮帝是之及爲長史俾與宋濂等議定王國禮樂王游中都<lb/>
講武事有詔令壎從繼因詣闕奏事行中左門監察御史吉<lb/>
昌劾其非人臣禮宜下法司治罪帝特宥之<lb/>
　　　陳基傳<lb/>
陳基字敬初臨海人從學黃溍游京師授經筵檢討旣而歸<lb/>
里奉其母入吳敎授諸生起行樞密府都事張士信鎭淮安<lb/>
基以江浙左右司貟外郎參其軍事改參張士誠軍士誠稱<lb/>
王基諫止不從士誠欲殺之旣而超授内史遷學士院學士<lb/>
洪武二年召入預修元史還卒于嘗熟縣河陽里基有文譽<lb/>
最爲戴良所稱謂元之能文者虞揭黃柳繼之則莆田陳旅<lb/>
<pb n="KR4f0025_SBCK_062-6a"/>
新安程文臨川危素其後則基而已<lb/>
　　　髙啓傳<lb/>
髙啓字季迪長洲人張士誠據平江承制以淮南行省參政<lb/>
饒介爲諮議參軍事介見啓詩驚異延爲上客啓謝去隱于<lb/>
吳淞江之青丘自号青丘子洪武元年冬詔修元史啓與里<lb/>
人謝徽傅著同被召徽字玄懿著字則眀旣至分科修纂史<lb/>
成著還啓徽皆以布衣入内府敎胄子時太子賔客梁貞兼<lb/>
祭酒事三年正月啓夢偕徽晨候午門貞在焉有揖之者曰<lb/>
二子當遷矣又顧貞曰諸生盡以屬公啓曰得無逺調乎曰<lb/>
煩傅開平王爾旣寤以告徽越三日率諸生立右順門俄而<lb/>
梁貞至傳帝命曰勅諸生出受業國子監隨悉引去眀旦將<lb/>
朝中使宣啓徽甚急曰有詔命開平王二子侍東宫學俾爾<lb/>
<pb n="KR4f0025_SBCK_062-6b"/>
二人授之經果如所夢逾月徽夢啓同被召至帝所帝持吿<lb/>
身一紙竊視之其文有翰林院三字以授徽徽受之忘拜繼<lb/>
授啓啓拜而受之及寤亦以吿啓越六日帝御奉天門中書<lb/>
右丞汪廣洋侍命中使召啓升帝曰諸儒在學久以布衣遊<lb/>
吾門可乎顧廣洋曰汝亟以翰林職處之因趨謝而徽以他<lb/>
事岀不得拜明日唘徽皆除翰林編修又如所夢是年秋徽母<lb/>
吳夢中使舁二櫝以授徽以其一授啓發之各有白金徽又<lb/>
以吿啓旣而帝御闕樓命中使召二人旣至擢啓戸部侍郎<lb/>
徽遷吏部郎中啓以年少未習握算辭徽亦辭帝允之各賜<lb/>
帑金命左丞相李善長給牒放還啓乃與徽連船歸于吳夢<lb/>
復驗方啓在史館最爲國史院侍講學士魏觀所知會觀出<lb/>
知蘇州府爲啓徙居城中夏侯里交接甚密觀改修府治啓<lb/>
<pb n="KR4f0025_SBCK_062-7a"/>
爲作上梁文觀得罪誅啓連坐腰斬于市年三十有九徽復<lb/>
起國子監助敎卒于官著歸爲嘗熟敎諭魏觀行郷飲酒禮<lb/>
長洲敎諭周敏侍其父南老著侍其父玉皆降而北面立觀<lb/>
禮者以爲盛事歷仕山西潞安知州最後獨存啓善文尤工<lb/>
于詩徽稱其清逺縟麗縱横百岀若八駿追風而馳於時蜀<lb/>
人楊基徐賁潯陽張羽皆流寓于吳與啓齊名号吳中四傑<lb/>
　　　傅恕傳<lb/>
傅恕字如心鄞縣人洪武二年以布衣詣闕陳治平十二策<lb/>
其一請罷榷鹽茶曰煮海爲鹽采茶于山窮民以救凍餒非<lb/>
有所損于人而後世急功利之臣導其主設重典禁之罪乃<lb/>
與盜賊埒非先王之政也帝覽之喜命入史館同修元史史<lb/>
成出知博野縣事恕少日善飲及壯以三爵自限且爲文以<lb/>
<pb n="KR4f0025_SBCK_062-7b"/>
戒曰小人哉傅恕也爾負學者之名何爲乎沉湎于酒顚覆<lb/>
厥德上有垂白之親下有孩提之子疢中乃身雖悔曷及惟<lb/>
于古人是傚是則限以三爵罔敢少益歷觀載籍飲酒之失<lb/>
君嗜之而喪邦臣耽之而溺職而今而後縱鼎鑊在前刀鋸<lb/>
在側毋踰此限戒之必力庶幾不爲狂藥所移而甘入小人<lb/>
之域博野兵革甫定恕爲立學宫廣儲蓄招徠離析以勞卒<lb/>
于官旣斂惟遺殘書數卷貧不能歸葬百姓哀之斂錢瘞之<lb/>
于縣城之北<lb/>
　　　朱右傳<lb/>
朱右字伯賢臨海人元至正末司敎蕭山遂徙居上虞之五<lb/>
大夫市問學該洽尤長書禮春秋其文深醇精確簡而有度<lb/>
嘗曰學文不本諸經其猶翫培塿者忽嵩華之髙矣乎故其<lb/>
<pb n="KR4f0025_SBCK_062-8a"/>
所作一以經爲本劉仁本駐師餘姚州作雩詠亭于龍泉左<lb/>
麓集名士四十有二人修禊賦詩右與焉洪武三年以宋濂<lb/>
薦召修元史史成乞還田里六年召修日曆除翰林院編修<lb/>
七年與修洪武正韻八年擢晉相府長史尋奉命同宋濂定<lb/>
議王國禮樂晉王隨太子游中都講武事右實從九年以疾<lb/>
卒葬蘭風郷右嘗編性理本原揭河圖洛書于首次太極圖<lb/>
說次西東銘附以通書以正蒙爲未純不録其嚴于論學若<lb/>
是又以深衣之制丗代沿革襲以成俗無復古意乃援禮經<lb/>
及先儒之說求合古制使宜于今作深衣考學者稱焉<lb/>
　　　王廉傳<lb/>
王廉字希陽青田人僑居上虞洪武二年用學士危素薦授<lb/>
翰林編修眀年與修元史又眀年偕典簿牛諒使安南還改<lb/>
<pb n="KR4f0025_SBCK_062-8b"/>
工部貟外郎固辭出爲澠池縣丞十四年擢陜西左布政使<lb/>
廉窮研經史所著迂論多闡先儒所未發其論金縢曰金縢<lb/>
非古書也使周公而然非周公也夫公旣面卻二公穆卜以<lb/>
爲未可戚我先王乃私吿三王自以爲功此憸人佞子之所<lb/>
爲也死生有命乃欲以身代武王之死則爲不知命且人子<lb/>
有事于先王而可以圭璧要之乎則非達孝至于卜冊之書<lb/>
旣曰公別爲壇墠則不于宗廟之中眀矣不于宗廟乃私吿<lb/>
也周公人臣也何得以私吿之冊而藏于宗廟又私啓之即<lb/>
使金縢在廟武王疾瘳四年而崩周公居東二年乃復凡六<lb/>
年之久周人尚卜惡有朝廷六年無事而不啓金縢者即此<lb/>
五端反復詳究頗疑金縢非古書也其論大夫士立廟略曰<lb/>
天子諸侯宗廟之制中庸或問詳矣惟大夫士之制則不能<lb/>
<pb n="KR4f0025_SBCK_062-9a"/>
無疑焉王制曰大夫三廟適士二廟官師一廟官師升適士<lb/>
適士升大夫以次増立其廟因其理也適若先大夫旣立三<lb/>
廟矣其子孫乃無爲大夫者而爲適士爲官師不當祭其廟<lb/>
將毁其主乎抑存之乎毁之非禮也存之其誰宜哉存之而<lb/>
主于宗子與禮支子不祭故支子之爲大夫者有事于廟以<lb/>
上牲祭于宗子之家祝曰孝子某爲介子某薦其常事然則<lb/>
支子之爲大夫者不得立廟矣宗子爲大夫支子之大夫則<lb/>
固可因其三廟而祭設宗子爲適士爲官師或一廟或二廟<lb/>
所當祭者不過祖與禰也支子之大夫所當祭之曽祖宗子<lb/>
旣不當祭支子之大夫又不敢祭將闕之乎將遂以支子之<lb/>
大夫所當祭而祭之乎闕之非禮也祭之又非適士官師之<lb/>
宗子所宜祭也禮大夫欲祭髙祖則省于君謂之干祫今欲<lb/>
<pb n="KR4f0025_SBCK_062-9b"/>
祭于曽亦將請于君與又宗子爲大夫其支子與之同行者<lb/>
亦爲大夫因之而祭三廟則固宜也苟宗子與支子其行不<lb/>
同等所祭之曽祖禰亦不同等則如之何竊意各隨見爲大<lb/>
夫者所宜祭之三廟而祭之宗子但爲之主祭耳主祭者惟<lb/>
宗子初不論其行之不同等也君子謂之善言禮㢘無子卒<lb/>
葬杭州之西山<lb/>
　　　朱㢘傳<lb/>
朱㢘一名世濂字伯清義烏人父同善學于許衡㢘學于黃<lb/>
溍李文忠鎭嚴州薦授釣臺書院山長洪武三年以續修元<lb/>
史召史成與徐尊生趙壎朱右乞還田里六年與修日曆授<lb/>
翰林院編修八年秋擢楚相府長史從楚王講武事于中都<lb/>
繼因奏事行中左門監察御史吉昌劾之詔勿問十一年三<lb/>
<pb n="KR4f0025_SBCK_062-10a"/>
月以耳聵賜致仕廉嘗扈從至鳳陽中塗作紀行詩以獻帝<lb/>
覽之嘉歎遂和其詩徐尊生字大年淳安人先廉召議禮與<lb/>
修元史日曆授以官辭洪武十年復以秀才舉宋濂將歸帝<lb/>
問曰卿歸孰可代卿者濂以尊生對遂授翰林應奉<lb/>
曝書亭集卷第六十二<lb/>
<pb n="KR4f0025_SBCK_062-10b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0025_SBCK_005-1a"/>
曝書亭集卷第五<lb/>
　　　　　　　　　　　　秀水　朱彞尊　錫鬯<lb/>
　古今詩<hi>四</hi>
　　重光赤奮若<lb/>
　　　元日對雪簡宋孝廉<hi>實穎</hi>
令節他郷㑹春盤上客偏亂雲迷禹穴獨鶴語堯年坐下山<lb/>
陰雪無愁射的玄明朝江口望定有孝廉船<lb/>
　　　上元南鎭逢蕭錬師<lb/>
夏后藏書日時巡到海陬周王經野地作鎭表揚州秩祀由<lb/>
來重神功未易酬河山維十道封爵視諸侯碧瓦雲旗繞香<lb/>
煙石鼎浮笙簫陳里社巫覡醉春秋勝序羣賢至先生靜者<lb/>
流眞形圖五岳遐想結三洲絳縣年須數黄庭義可求終期<lb/>
<pb n="KR4f0025_SBCK_005-1b"/>
御風去長袖挹浮丘<lb/>
　　　伎席贈王二<lb/>
松樓竹館映淸輝半醉重窺玉女扉我欲傳杯杯不放落花<lb/>
如雪滿春衣<lb/>
　　　山陰雨霽同楊大<hi>春華</hi>游郊外飲朱廿二<hi>士稚</hi>墓下<lb/>
簞醪河邊閒杖藜道逢酒伴相招攜醉向南鄰抱被宿際曉<lb/>
不聽天雞啼醒來忽驚海日出披衣却步無東西殘流小草<lb/>
水決決舍南舍北猶春泥揚雲不曉事要我登㑹稽香爐乍<lb/>
見紫煙起石簣尚有陰雲低坐我石橋上影落橋下溪笑看<lb/>
屐齒折未得凌丹梯敝車羸馬寒食下感念同游涙盈把新<lb/>
鬼今從故鬼鄰百年誰是長年者我今持杯一勸君有酒且<lb/>
對劉伶墳從敎浣女溪頭曲幷入山陽笛裏聞<lb/>
<pb n="KR4f0025_SBCK_005-2a"/>
　　　侯山讌集<hi>山係晉孔愉所居</hi>
侯山山上放龜臺百尺紅亭鏡裏開試向花源齊列坐何如<lb/>
蘭渚逺浮杯巡檐浦樹迎人出卷幔洲禽拂席迴我欲臨風<lb/>
歌一曲起行松月重徘徊<lb/>
　　　蘭亭行贈朱大<hi>士曽</hi>
右軍三十三修禊蘭亭中一書蘭亭序夭矯宛若天門龍我<lb/>
今生年與之同秋蛇春蚓百不工朅來山陰道栁靑桃復紅<lb/>
車如雞栖馬如狗空使林泉落吾手朝來蠟屐思入山雨急<lb/>
風顚重回首吾宗䫇也書絶倫頻過論書仍論文臨池就我<lb/>
一題扇丗上俗學徒紛紛持觴勸君且傾倒晴日今年去年<lb/>
少曲水東流不待人春風吹徧蘭亭草<lb/>
　　　梅市訪祁七明府<hi>熊佳</hi>留贈公子<hi>誠孫</hi>因憶亡友朱<lb/>
<pb n="KR4f0025_SBCK_005-2b"/>
　　　廿二<hi>士稚</hi>
出郭試尋梅福市臨流不減仲長園白花結實垂垂綻紅藥<lb/>
當階故故翻公子風流能愛客君家兄弟數開樽重憐舊日<lb/>
同游少腸斷空山聽曉猨<lb/>
　　　山陰苦雨酬謝處士<hi>孔淵</hi>
坐見天公笑何時后土乾游人三月罷煙樹六陵攢苦雨同<lb/>
張協佳書報謝安濠梁有髙興春水更宜看<lb/>
　　　與朱二十九<hi>驊元</hi>約過楊大<hi>春華</hi>三江村居<lb/>
獨樹原頭盡三江牐口深聞君理舟楫許我共招尋美醖千<lb/>
花露生魚一寸鍼鼉峰如可望試作水仙吟<lb/>
　　　贈祁七<hi>敷</hi>
曹娥江上草初齊謝傅堂前日未西碧樹紅泉應有待春來<lb/>
<pb n="KR4f0025_SBCK_005-3a"/>
絲竹正堪攜<lb/>
　　　贈沈<hi>華</hi>
沈生好畫兼好詩昨朝和我春游詞臨風一曲歌未巳惱殺<lb/>
城南輕薄兒城南游女明珠佩靑翰舟中時並載生也經營<lb/>
意匠新纖纖貎岀當風帶明眸皓腕倚芳叢修短穠纖思不<lb/>
同飛燕忽敎辭漢殿西施不見入吳宮尤長花鳥工没骨染<lb/>
草縈沙細如髪蝴蝶麻姑五色裙蟠桃漢帝千年核新製齊<lb/>
紈更可憐明朝催送下江船煩君畫作相思樹出入懷中敢<lb/>
棄捐<lb/>
　　　彭山即事<lb/>
誰家三婦艷新妝靜鎖葳𬎼春日長一出浣紗行石上飛來<lb/>
無數紫鴛鴦<lb/>
<pb n="KR4f0025_SBCK_005-3b"/>
　　　重經彭山<lb/>
猶憶淸江舊板橋門前曲水細通潮垂楊不是傷心樹那得<lb/>
長條更短條<lb/>
　　　南鎭春游詞<lb/>
黄衫白帢染緇塵惆悵花時巳暮春緫向越王城下住扁舟<lb/>
須負五湖人<lb/>
　　　同作<hi>蕭山</hi>毛奇齡<lb/>
　春船初發白蘋開十里横塘晚未回南鎭祠前北風起夏<lb/>
　王陵上雨飛來<lb/>
　　　酬毛十九<hi>奇齡</hi>兼寄張五<hi>杉</hi>
逝矣三春日蕭然百尺巖知君南浦上朝夕望征帆湖水蓴<lb/>
絲熟櫻桃鳦鳥銜歸期今巳近好遣報張杉<lb/>
<pb n="KR4f0025_SBCK_005-4a"/>
　　　偕曹侍郎<hi>溶</hi>施學使<hi>閏章</hi>徐秀才<hi>緘</hi>姜處士<hi>廷梧</hi>張<lb/>
　　　處士<hi>杉</hi>祁公子<hi>理孫班孫</hi>段橋玩月分韻得三字<lb/>
漠漠孤雲合蒼蒼半嶺含江山攜謝朓風月助劉惔臥栁維<lb/>
舟數驚烏繞樹三還同牛渚夜髙詠信無慙<lb/>
　　　同王處士<hi>猷定</hi>施學使<hi>閏章</hi>陸處士<hi>圻</hi>汎舟西湖遇<lb/>
　　　雨<lb/>
東風吹落日西下北髙峰欲往南屛路中流聽梵鐘迴船沙<lb/>
岸火驟雨石門松不覺碧雲暮凉煙生幾重<lb/>
　　　觀海行贈施學使<hi>閏章</hi>
吾生空好游五岳未登一玉女靑童笑向人問君婚嫁何時<lb/>
畢朅來四月西湖邊興盡却返山陰船餘杭春酒亦不惡醉<lb/>
來只向壚頭眠宛陵施夫子貽我觀海篇吴歈㑹吟不足聽<lb/>
<pb n="KR4f0025_SBCK_005-4b"/>
髙張齊瑟絙朱絃我歌且謡未終曲風雨秦松振崖谷天雞<lb/>
叫罷榑桑枝羣飛海水揺空緑東臨傑閣觀蓬萊瀛洲草暖<lb/>
浮煙開丹田玉闕了可覩空中照曜金銀臺齊三士魯兩生<lb/>
由來此地才華盛我欲從公問姓名更尋徐市尋仙去親向<lb/>
蓬萊采藥行<lb/>
　　　曹侍郎席上送别顧工部<hi>大申</hi>還華亭鄒進士<hi>祇謨</hi>
　　　還晋陵<hi>二子將有入都之役</hi>
古寺登髙盡平湖向晚晴琴書方燕息車騎更逢迎置酒從<lb/>
曹植同游倦馬卿壺觴無算爵絲竹漸飛聲近地多佳客中<lb/>
筵忽送行蒼茫浮水國迢遞計王程顧愷名元重鄒陽賦莫<lb/>
輕曳裾當日異畫壁一時傾皎月衣裳好微風羽扇淸潮迴<lb/>
黄歇浦江入呂蒙城聞有南征士横行北府兵<hi>時有兵警</hi>河橋分<lb/>
<pb n="KR4f0025_SBCK_005-5a"/>
手處前路若爲情<lb/>
　　　西湖竹枝詞六首<lb/>
西子湖平鏡面揩雷峰倒影象金釵雲鬟妝就石新婦香草<lb/>
爲裙筍作鞵<lb/>
山到㜑留城下平橋從慶忌塔前横郎家側近水仙廟可識<lb/>
水仙王姓名<lb/>
西曲誰家窈窕孃獨開小店松毛場何年偷得江陵様織就<lb/>
女兒黄竹箱<lb/>
岳王祠外舞臺偏半在湖塘半在田怕值油車蘇小小勸郎<lb/>
騎馬不如船<lb/>
養魚莊說養魚肥放鶴亭看放鶴歸妾在鳳凰山下住生來<lb/>
不見鳳凰飛<lb/>
<pb n="KR4f0025_SBCK_005-5b"/>
湖面蓴絲寸寸長爲郎情好作羮湯朝雲吹散峰頭雨日出<lb/>
團團雞子黃<lb/>
　　　同作<hi>秀水</hi>朱彞鑒<hi>千里</hi>
　段家橋邊湖日陰石新婦下湖水深自從蘇小西陵去松<lb/>
　柏青靑直到今<lb/>
　　　于忠肅公祠<lb/>
昔在狼山下軍書犯近坰六師輕朔漠萬騎失雷霆土木塵<lb/>
長滿龍蛇歲不寧豆田沙浩浩黍谷路冥冥濟丗須元老長<lb/>
材緫四溟從容持國計指顧悉兵形瑕呂安羣議劉琨表外<lb/>
廷嗣王仍曆數髙廟有神靈旣罷金繒款無煩白馬刑北轅<lb/>
旋翠輦南内啓朱扃命巳甘刀鑊功眞溢鼎銘春秋隆代祀<lb/>
俎豆肅維馨一自軺車至難期<graphic n="KR1380" url="https://raw.githubusercontent.com/kanripo/KR-Gaiji/master/images/KR1380.png" mimeType="image/png"/>火停遺墟愁戰伐大樹日<lb/>
<pb n="KR4f0025_SBCK_005-6a"/>
飄零碧草空祠長黄鸝過客聽霜鐘沉曉月風牖繞明星卞<lb/>
壼誰修墓巫陽數降庭讖還思雨帝碑欲墮江亭逺水澄湖<lb/>
碧流雲暗壑靑千年華表鶴哀怨此重經<lb/>
　　　徐吏部<hi>旭齡</hi>招飲西湖迴舟即事<lb/>
吳姬纖手抱雲和花下迴船燭下歌此夕縁流思並載愁人<lb/>
無那月明多<lb/>
　　　施學使<hi>閏章</hi>招集湖舫<lb/>
朝騎靑騘馬揺鞭似飛燕道逢尺一書要我出芳甸是時孟<lb/>
夏初澹蕩南風遍天公忽大笑向下生雷電吾黨三五人類<lb/>
古之狂狷脫我尋山屐登艫接髙宴作使平頭奴行㕑具豐<lb/>
膳雙絲白玉缾勸飲嘉魴薦向暝更移舟浮嵐夜頻變平湖<lb/>
靜無波皎如一疋練怳忽葑田中明滅金牛見左持鸚鵡杯右<lb/>
<pb n="KR4f0025_SBCK_005-6b"/>
把琉璃研一笑問主人何似宣城縣試畫敬亭雲貽予白團扇<lb/>
　　　由淨慈寺登南屏山絶頂晚憩壑菴精舍<lb/>
南山色蒼翠宛若屏風張下視湖水深十里浮淸光是時溪<lb/>
雨止霽色開秋陽吳娃蕩兩槳送客上方塘靜聽煙寺鐘忽<lb/>
落翠微傍緑蘿挂絶壁紫葛懸層岡層岡何盤盤松林蔭巖<lb/>
日公等皆好游我意雅相匹入洞窺乳泉登崖采蜂蜜失道<lb/>
蒼耳中蒙茸久方岀出谷齊下山遂叩中林關山僧顧我笑<lb/>
拍手磐石間簷前桂樹白鏡裏荷花殷攀荷坐更遲拂石影<lb/>
相並愛此精舍閒留連日將暝日暝未足愁浮雲蔽崇丘雷<lb/>
聲驚客聽急櫂迴孤舟<lb/>
　　　吴山望浙江<lb/>
一峰髙岀萬松寒磴道虗疑十八盤近海魚龍吹宿霧中天<lb/>
<pb n="KR4f0025_SBCK_005-7a"/>
日月轉浮瀾風帆岸壓明珠舶仙樹花濃白石壇舊是錦衣<lb/>
行樂地江山眞作霸圖看<lb/>
　　　湖上贈蘭陵陳生<lb/>
西泠橋下水淸擬惠山流笑問蘭陵客能來釀酒不<lb/>
　　　寒夜集燈公房聽韓七山人<hi>畕</hi>彈琴兼送屈五還羅<lb/>
　　　浮<lb/>
韓生燕市來夜向招提宿本是悲歌撃筑人援琴爲鼓淸商<lb/>
曲安絃操縵夜三更良久徘徊不出聲坐使閒心逺方聞逸<lb/>
響生商風泠泠七絃遍天馬空山忽不見石上爭流三峽泉<lb/>
平沙亂落瀟湘鴈聞道清商固最悲不如清角更淒其一彈<lb/>
試奏思歸引再轉重愁雙燕離此時晨鐘猶未撞月露霜華<lb/>
滿深巷四座無言歎息頻篝燈欲滅風升降羅浮道士思幡<lb/>
<pb n="KR4f0025_SBCK_005-7b"/>
然忽憶朱明舊洞天種得梅花几幾樹泥成丹竈巳千年雲<lb/>
山吿歸從此始四百三十二峰裏入海能馴海客鷗攜琴便<lb/>
駕琴髙鯉<lb/>
　　　夜過曹侍郎<hi>溶</hi>倦圃二首<lb/>
水泛鴟夷宅沙沉檇李亭昏鐘藏古寺修竹亂明星轉信披<lb/>
衣慣仍看上馬醒山翁餘興在舉手笑重經<lb/>
初筵月已上半醉榻頻移罷奏飛龍引長謡猛虎詞<hi>時以虎齧城樂府見</hi>
<hi>示</hi>朱絃清廟瑟若木鄧林枝正喜羊何在明當共和之<hi>時周子篔李子</hi>
<hi>兆潢適在郡</hi>
　　玄黓攝提格<lb/>
　　　眞如寺塔重建<lb/>
舊湧仁王塔今開帝釋宮蜂臺重攬勝龍藏古稱雄歷歷時<lb/>
<pb n="KR4f0025_SBCK_005-8a"/>
堪紀髙髙望未窮地猶丞相宅石是上軍功戰火臨城日飛<lb/>
塵浩劫中魚羊乗乙酉象馬失西東匠訝胡寛巧圖看郭恕<lb/>
工<hi>宣和畫譜郭忠恕有雪山佛刹圖</hi>經營還故蹟髣髴像新豐點墨遺千界梯<lb/>
雲上半空燈前招怖鴿舄下數歸鴻不有危標建安知寶境<lb/>
崇火珠將月滿金冶與天通盤峻宜承露幡吹定繞風留題<lb/>
存片碣髙詠後羣公白髪愁韋誕炎飇靜祝融伽藍如可記<lb/>
應比洛陽同<lb/>
　　　采蓴<lb/>
湖水清無厎蓴絲滑可憐相要三五客采采莫迴船坐恐葑<lb/>
田合生憎荇帶牽祗應櫻筍配羶膩豈容前<lb/>
　　　同作　周篔<lb/>
　細蔓垂垂弱輕舟箇箇添參差方未巳采摘定無嫌入饌<lb/>
<pb n="KR4f0025_SBCK_005-8b"/>
　銀絲滑行㕑翠釜黏爲憐滋味别更下水晶鹽<lb/>
　　　又　朱彞鑒<lb/>
　四月湖流闊三潭塔影低最嫌絲滑膩易脫掌東西逺水<lb/>
　旋敎濯歸舟亦可攜<hi>家兄貯以瓦盆攜歸長水</hi>當筵嗤小陸羊酪詎堪齊<lb/>
　　　又<hi>秀水</hi>鍾淵映<hi>廣漢</hi>
　絲蓴先夏摘何苦待秋風入掌螆蛦溜縁流藻荇同魚苗<lb/>
　盛水滑雉尾落盤空一笑辭傖父何勞蒜果筒<lb/>
　　　湖上逢楊二給事<hi>雍建</hi>
零雨三年别晨風萬里遥川涂思往日舟楫復今朝碧草湖<lb/>
邊寺靑騘渡口橋東山有絲竹知爾定相邀<lb/>
　　　同楊二給事飲徐給事<hi>惺</hi>舟中二首<hi>集唐</hi>
仙侶同舟晚更移嬌歌急管雜靑絲相逢苦覺人情好百罰<lb/>
<pb n="KR4f0025_SBCK_005-9a"/>
深杯亦不辭<lb/>
風吹洲渚錦帆開絲管啁啾空翠來此曲祗應天上有須成<lb/>
一醉習池迴<lb/>
　　　夏日西湖同曹學士<hi>爾堪</hi>余山人<hi>懷</hi>汎舟待曹侍郎<lb/>
<hi>溶</hi>不至有感舊游愴然於懷作詩二首<lb/>
翠壑南屛下微風細草薫山雷焚斷塔沙柳拂晴雲白舫朝<lb/>
朝度清歌處處聞芙蓉如可采相約望夫君<lb/>
回首憐生事驚心念物華同攜今日酒忽對去年花驟雨翻<lb/>
靑蓋圓珠溜白沙坐看雲色暝餘濕到山家<lb/>
　　　送曽司理<hi>王孫</hi>之官漢中<lb/>
韓信臺前冷戰雲漢王城北罷懸軍三秦父老還相語國士<lb/>
無雙屬使君<lb/>
<pb n="KR4f0025_SBCK_005-9b"/>
　　　西陵感舊<lb/>
鄴下劉文學陳留蔡議郎後身那再託同調轉堪傷白首憐<lb/>
金谷靑山棄北邙思歸應有夢未許訴巫陽<lb/>
　　　九日<lb/>
九日烏程縣天寒菊自花逺山初過鴈淺渚舊平沙歎逝黄<lb/>
壚隔登髙白帢斜重憐故郷侶載酒問誰家<lb/>
　　　糲山橋觀漲<lb/>
重陽連夜雨初日汎層波不上濠梁望安知秋水多淹留攀<lb/>
橘柚想像駕黿鼉北渚漫愁思佳期奈别何<lb/>
　　　題峴山窪樽亭<lb/>
醉殺烏程酒天寒不放船從敎騎馬去日日峴山眠<lb/>
　　　吳興客夜<lb/>
<pb n="KR4f0025_SBCK_005-10a"/>
東武亭邊樹栖烏夜半啼江淸楓葉下天闊鴈行齊不寐仍<lb/>
杯酒勞生此杖藜誰家采蔆調髣髴度前溪<lb/>
　　　由碧浪湖汎舟至仁王寺飯句公房<lb/>
我愛仁王寺來從碧浪湖到門千樹合登閣一峰孤仙梵迷<lb/>
髙下香雲忽有無坐愁風雨至還與飯秋菰<lb/>
　　　白雀寺<lb/>
竹徑何年寺松門百丈巖野雲平石磴江日冷楓杉水落靑<lb/>
蓮湧花飛白雀銜五湖看在望生計有蒲帆<lb/>
　　　對酒酬周<hi>篔</hi>兄弟<lb/>
去作西陵别來從下若還慇懃杯酒在試說道塲山<lb/>
　　　送曹侍郎備兵大同二首<lb/>
司農論議朝端重副相聲名輦下聞豈意尚煩西顧策翻敎<lb/>
<pb n="KR4f0025_SBCK_005-10b"/>
暫領朔方軍河邊逺道人千里天外郷書鴈幾羣到日關城<lb/>
春色早李陵臺畔柳紛紛<lb/>
關榆蕭瑟二庭空堠火平安九塞通往日連師驚朔漠只今<lb/>
市馬互西東黄河天上三城戍畫角霜前萬里風知有馮唐<lb/>
論將帥不令魏尚久雲中<lb/>
　　　將之永嘉曹侍郎餞予江上吳客韋二丈爲彈長亭<lb/>
　　　之曲并吹笛送行歌以贈韋即送其岀塞<lb/>
韋郎舊隸羽林籍曽向營門敎吹笛不聽吳中白雪音定呼<lb/>
鄴下黄䰅客平原相見轉相親置酒誇君坐上賔下若尊罍<lb/>
朝未罄東山絲竹夜還陳閒來坐我花閒奏玉洞飛泉嚮巖<lb/>
溜古調多傳關馬詞新聲似出康王授問我東行到海壖日<lb/>
斜江上慘離筵還將北鴈南飛曲催送錢塘楚客船船人攂<lb/>
<pb n="KR4f0025_SBCK_005-11a"/>
鼓津頭泊紅葉千山冨春郭忽作邊秋岀塞聲江楓岸栁紛<lb/>
紛落哀絃促管不堪聽賔御聞之亦涕零挂席逺移嚴子瀨<lb/>
看山直上謝公亭聞君欲問雲中戍雪消飲馬長城去廣武<lb/>
營邊折栁時黄瓜阜上題書處司農舊是岀羣才此日征西<lb/>
幕府開試向尊前歌一曲梅花飛徧李陵臺<lb/>
　　　舟行酬王明府<hi>丗顯</hi>
君從漢陽來飲我宜城酒酒盡沙頭津吏迎乗潮直泝錢塘<lb/>
口憶别西陵各惘然東山零雨巳三年一朝逺作瀛壖吏千<lb/>
里重浮夏口船君家兄弟文章在<hi>謂孝廉士乾</hi>夙昔聲名遍湖海<lb/>
此去題詩孤嶼亭白雲靑草遥相待我欲看山到永嘉不辭<lb/>
蠟屐向天涯謝公正有同舟興相與揚帆采石華<lb/>
　　　七里瀨經嚴子陵釣臺作<hi>宋謝叅軍翶有西臺痛哭記</hi>
<pb n="KR4f0025_SBCK_005-11b"/>
七里嚴陵瀨平生眺覽初江山誰痛哭天地此扶輿竹暗翻<lb/>
朱鳥灘淸數白魚扁舟如可就吾亦釣臺居<lb/>
　　　蘭溪道中懷逺<lb/>
近郭開門一水居别來消息近何如銀絲細鱠蘭江鯉不見<lb/>
佳人錦字書<lb/>
　　　雙溪<lb/>
小店雙溪口官橋百尺長登盤魚赤尾入市棗靑筐菽乳成<lb/>
絲細薑牙配豉良不知前路去何處石爲羊<lb/>
　　　金華道上夢遊天台歌<lb/>
吾聞天台山髙一萬八千丈石梁逺挂藤蘿上飛流直下天<lb/>
際來散作哀湍衆山響燭龍銜日海風飄猶是天雞夜半潮<lb/>
積雨自懸華頂月明霞長建赤城標我向金華問客程蘭谿<lb/>
<pb n="KR4f0025_SBCK_005-12a"/>
谿水百尺淸金光瑶草不可拾夢中忽遇皇初平手攜緑玉<lb/>
杖引我天台行天台山深斷行路亂石如羊紛可數忽作哀<lb/>
猨四面啼靑林緑篠那相顧我欲吹簫駕孔鸞璿臺十二碧<lb/>
雲端入林未愁苔徑滑到面但覺松風寒松門之西轉淸曠<lb/>
桂樹蒼蒼石壇上雲鬟玉洞展雙扉二女明妝儼相向粲然<lb/>
啓玉齒對客前致詞昨朝東風來吹我芳樹枝山桃花紅亦<lb/>
巳落問君采藥來何遲曲房置酒張髙宴芝草胡麻迭相勸<lb/>
不記仙源路易迷樽前只道長相見覺來霜月滿城樓怳忽<lb/>
天台自昔遊仍憐獨客東南去不似雙溪西北流<lb/>
　　　黄龍寺<lb/>
黄龍隘口黄龍寺法鼓空林十里聞故老尚談元緫管成功<lb/>
實倚耿將軍蕭條象馬金輪地寂寞山河鐵劵文古往今來<lb/>
<pb n="KR4f0025_SBCK_005-12b"/>
意無限仙壇瑶草㡬斜曛<lb/>
　　　蔣廣文<hi>薫</hi>留飲縉雲學舍爲談仙都之勝<lb/>
軒后丹砂就乘龍上紫清不知滄海畔亦有鼎湖名故人家<lb/>
住梅溪上渡口扁舟日來往一别柴門巳二年看山忽作仙<lb/>
都長要予松下飯胡麻言自仙都道士家時有仙童來海市<lb/>
或看玉女載河車一朝風雨靑天注馬跡龍<graphic n="KR1730" url="https://raw.githubusercontent.com/kanripo/KR-Gaiji/master/images/KR1730.png" mimeType="image/png"/>不知處蓮花<lb/>
一片天上來從風飄落東陽去東陽游女弄潺湲素舸縁流<lb/>
濯足還笑拾飛花看不足當歌明月岀雲間廣文先生居四<lb/>
壁靑山無數堂階側采藥曽迷阮客蹤窪樽舊是陽冰宅君<lb/>
去仙都訪道書金龍玉簡定何如他時儻入神仙窟攜手同<lb/>
騎白鯉魚<lb/>
　　　縉雲雜詩十首<lb/>
<pb n="KR4f0025_SBCK_005-13a"/>
　　　　吏隱山<lb/>
隱吏昔山棲留題有眞跡將尋好奇人結茅看靑壁<lb/>
　　　　窪樽石<lb/>
不用青荷葉何須白玉杯窪樽山上石醉客有千迴<lb/>
　　　　忘歸臺<lb/>
連山積翠深白石空林廣落景不逢人長歌自來往<lb/>
　　　　羅鷗灘<lb/>
灘上羣鷗鳥還應日日來來時看野老百過莫相猜<lb/>
　　　　天際樓<hi>蔣廣文薫讀書處</hi>
髙樓上浮雲故人曽此住何處問歸舟惟見雲中樹<lb/>
　　　　西巖<lb/>
朝聞谷口猨暝宿崖上月夜久天風吹西巖桂花發<lb/>
<pb n="KR4f0025_SBCK_005-13b"/>
　　　　惡谿<lb/>
惡谿無行舟髙下惟亂石谿中玳瑁魚可以薦嘉客<lb/>
　　　　仙巖寺<lb/>
咫尺仙巖寺雲峰望轉親夕陽鐘磬發猶有未歸人<lb/>
　　　　積翠亭<lb/>
孤亭雲木暝衆壑哀猨嘯空翠濕衣裳夕陽忽來照<lb/>
　　　　桂山<lb/>
蒼蒼桂之樹樹下幽人語山中正可留惆悵王孫去<lb/>
　　　繇丹楓驛曉行大雪度靑雲嶺桃花隘諸山暮投麗<lb/>
　　　水舟中三首<lb/>
曉發丹楓驛微茫出逺郊月斜吹積雪風急燒黄茅斷嶺羊<lb/>
腸折寒沙虎跡交軍麾猶未靖何處得安巢<lb/>
<pb n="KR4f0025_SBCK_005-14a"/>
隘口屯師日功臣汗馬勞<hi>耿再成破石末宜孫於此</hi>空山無赤幟廢壘但黄<lb/>
蒿亂插緐花盡千盤細路髙繇來設險地未必盡神皐<lb/>
峻嶺行還岀愁人跡轉孤飢寒催暮日風雪遍窮途土銼須<lb/>
同燎金刀可剰沽莫辭舟楫小今夜宿江湖<lb/>
　　　石門懷古寄諸大<hi>九鼎</hi>
石門山中瀑布水奔流直下靑雲裏晴日遥看細雨飄中林<lb/>
近見微風起謝公當日此山悽晞髪陽阿路不迷巳遣連巖<lb/>
移密竹還營髙館對迴谿昔賢勝跡今游眺佳處猶能領其<lb/>
要我亦沉冥山水人振衣便可稱同調芳塵瑶席巳無存惟<lb/>
見苕嶤雙石門不攜江海同車客何處相期知者論<lb/>
　　　謁劉文成公祠<lb/>
草昧經綸日英雄戰鬬年眞人淮泗起王氣斗牛躔命丗生<lb/>
<pb n="KR4f0025_SBCK_005-14b"/>
良弼卑棲役大賢一官齊簿尉千里正戈鋋記室依袁紹飛<lb/>
書謝魯連神鷹思飽掣威鳳必髙鶱漢祖除秦法周王卜<lb/>
渭畋廟堂才不易束帛禮宜先遂有君臣契能令帷幄專南<lb/>
征頻克敵北伐旋摧堅王㑹收三統軍謀岀萬全河山分帶<lb/>
礪冠蓋儼神仙未辟留侯穀長辭范蠡船麒麟當日畫竹帛<lb/>
後時編一自丘陵改重愁歲月遷隆中猶故宅緜上少封田<lb/>
舊俗還祠廟清歌入管絃黄金遺像蝕鐵券㡬人傳古瓦鼯<lb/>
鼪落荒庭檜柏圓蛛絲虚寢罥鳥跡斷碑眠想像陰符策沉<lb/>
吟寶劒篇前賢餘事業後死尚迍邅去去辭枌梓栖栖到海<lb/>
壖空林多雨雪哀角滿山川玉帳無遺術蒼生久倒懸憑留<lb/>
一黄石相待穀城邊<lb/>
　　　永嘉對月懷家孝廉<hi>一是</hi>四首<lb/>
<pb n="KR4f0025_SBCK_005-15a"/>
姢姢東城月濯濯中園露修堞乍升輝廣墀巳流素感物成<lb/>
憂端翹思念情故心賞竟莫同歗歌有遐慕<lb/>
昔我濟江時别子澄湖陰申以款曲言謂可超重深軒車來<lb/>
何晚離緒故難任不因道路修惠以瑶華音<lb/>
瑶華尚阻修何以展嘉覿甌越非殊郷方舟冀來適新蒲紛<lb/>
紫茸春草齊碧色徒令芳醑陳庶㡬煩慮釋<lb/>
芳醑無長筵煩慮何由捐我思一何篤有若明膏煎兼山義<lb/>
有託涉川道未愆安得飛鴻翼報子池上篇<lb/>
　　　永嘉除日述懷<lb/>
不作牽裾别飄然到海隅謀生眞鹵莽中歲益艱虞郷里輕<lb/>
孫楚衣冠厭魯儒微名翻詆挫暇日少歡愉處賤無奇策因<lb/>
人逺禍樞同舟邀楚客<hi>王眀府丗顯</hi>聽曲賞巴歈岸轉羣峰出潮<lb/>
<pb n="KR4f0025_SBCK_005-15b"/>
迴衆壑趨江聲漁浦靜樹色釣臺殊祠宇浮空翠松林儼畫<lb/>
圖羈懷方浩蕩前路巳崎嶇草宿侵寒兔林栖逐夜烏微茫<lb/>
辭建德縹緲望仙都水訝溪流惡山將棧道紆僕夫行木末<lb/>
風雪灑天衢老鶴侵晨語窮猨入暮呼轉思臨嵲屼誰分久<lb/>
泥塗柔櫓輕帆下靑田麗水區哀禽爭叫嘯孤嶼忽須臾洵<lb/>
美東甌地由來謝客娛詩篇留汗漫旅食慰飢劬強禁樽中<lb/>
酒難憑肘後符朋簪方克萃禮法未應拘生意窺籠鳥流年<lb/>
過隙駒笑看風土别驚見物華徂紅綻官梅萼靑分櫪馬芻<lb/>
深杯期夜酌細菜出春㕑坐久親孤燭更深判百觚逺書勞<lb/>
日夜歸夢越江湖正憶髙堂在知攜兩弟俱屢空無長物相<lb/>
視必長吁菽水承顔好辛盤令節須艱難存病婦燈火索鄰<lb/>
逋書籍愁捻賣衣裳定有無女長工翦綵男大學投壺倚著<lb/>
<pb n="KR4f0025_SBCK_005-16a"/>
憂他日沉吟媿壯夫虞翻仍去越張翰未歸吴詎有追風驃<lb/>
恒隨汎渚鳬達生兼止託齊物任榮枯述作安時論鶯花盡<lb/>
友于莫將郷國淚頻灑阮公途<lb/>
　　　大牆上蒿行<lb/>
髙秋何多悲風草木黄落盡依于土壤我悲夫轉蓬從風髙<lb/>
下亦復南北西東人生在六合間渺若蜉蝣之羽促迫日暮<lb/>
寧保厥躬何不恣君中心所欲右挾矢左抨弓追脫兔落輕<lb/>
鴻胹熊蹯炙鹿茸開我中堂坐我友朋援琴倚瑟鼓鼓考鐘<lb/>
胡爲自苦乃爾十囊五囊之錢千倉万箱之粟細而鹽豉蒜<lb/>
果量籌握算戚戚思慮終成老翁上有蒼蒼者天下有薄薄<lb/>
之地日往月來寒往暑來人生安得久長視不如坐堅車張<lb/>
髙蓋貴且快意乗我廏馬岀入翶翔黄金爲絡靑絲爲韁魯<lb/>
<pb n="KR4f0025_SBCK_005-16b"/>
之乗駽周之訾黄燕之駃騠唐成驌驦雖自謂神且駿曽不<lb/>
如臣馬良呼韓娥進趙倡歌陽阿引淸商暢飛暢舞二八成<lb/>
行輕軀宛轉長袖低昂目迎心蕩躡屣鳴璫晋之南威楚之<lb/>
陽文吳之夷光稱名前代亦自謂美而豔夫何可方歲月疾<lb/>
如馳爲歡能幾時升沉分定窮達天爲獲我所求亦復何思<lb/>
古來達者飲不辭豐刑酒誥徒箴規劉伶畢卓眞吾師但當<lb/>
一月二十九日醉忍使一年三百五日成齊期<lb/>
　　　襄陽曲<lb/>
襄陽近大隄君當愼行旅笑客襄陽兒憐錢大隄女<lb/>
曝書亭集卷第五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0025_SBCK_088-1a"/>
笛漁小稾卷第六<lb/>
　　　　　　　　　　　　秀水　朱昆田　西畯<lb/>
　　　途中和答張闇成六首<lb/>
故人一半飄長翮惟我卑飛劇可憐帖地只應隨燕雀嬾將<lb/>
短翼刺靑天<lb/>
年来意氣捴消磨窮達其如有命何翻怪當年王處仲唾壷<lb/>
擊缺尚髙歌<lb/>
牀頭有蝎眞堪畏案上多蠅㝡可憎頋我狂如浣花老每思<lb/>
赤脚踏層氷<lb/>
長途㝡喜得良交酒分詩情特地豪君本有才過屈宋我應<lb/>
無目短劉曹<lb/>
張郎筆力能扛鼎跋扈飛揚冠一時今日看予避三舍始知<lb/>
<pb n="KR4f0025_SBCK_088-1b"/>
文陣有雄師<lb/>
滿地江湖發興新浮家只願學玄眞㑹當一掉黃塵首常作<lb/>
烟波自在人<lb/>
　　　題靑溝朴上人小影三首<lb/>
千林紅綻三光杏十里青排五粒松他日相尋半山路画圖<lb/>
約略記雲峰<lb/>
山㕑夜火蒸黃獨野菜春風長豆苗間倚長松無一事靜看<lb/>
日影過溪槗<lb/>
薊北埃風日日吹沙塵黃不到山茨分眀歡喜阿羅漢傳寫<lb/>
龍眠李伯時<lb/>
　　　題蔡中允早朝圖二首<lb/>
紅珠帳煖翠衾香初試温黁豆<graphic n="KR1958" url="https://raw.githubusercontent.com/kanripo/KR-Gaiji/master/images/KR1958.png" mimeType="image/png"/>湯門外馬頭風細細又馱<lb/>
<pb n="KR4f0025_SBCK_088-2a"/>
殘夢入宮牆<lb/>
十二銅街漏水催玲瓏髻子挽慵来自從朶殿簪毫後無復<lb/>
閒情詠玉臺<lb/>
　　　題梅定九山居圖<lb/>
白雲攔斷峰腰路紅葉斜開嶺上門酒一千缾書万卷只留<lb/>
老友住山村<lb/>
　　　戲題嫦娥折桂圗<lb/>
十分圎月暈微黃桂樹婆娑影漸長笑折花枝踏濃露夜凉<lb/>
親自覓吳剛<lb/>
　　　送蔣上舍歸里二首<lb/>
鞍背船脣漸不支<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>宵有萝戀東籬何如鄉里開冬學老作<lb/>
兒童句讀師<lb/>
<pb n="KR4f0025_SBCK_088-2b"/>
愁裏匆匆送子行蹇驢蹩<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>片帆輕村南村北相尋便恨我<lb/>
還家計未成<lb/>
　　　與庾齋話別用無亢韻二首<lb/>
還往無人温卷生秋風又作苦辛行酒邊三日遲君去雨雨<lb/>
風風最有情<lb/>
面槁心灰鬢髮殘家書猶自說平安丗間未有窮如我莫作<lb/>
尋常敗舉看<lb/>
　　　送幼鯤遊嵩山四首<lb/>
錢郎才氣眞無敵萬里秋旻鷹隼横此去學書幷學劒厎須<lb/>
淡墨榜題名<lb/>
我曹面目寒如鐵豈有熱官相往還不學乞兒爭向火自應<lb/>
僵臥老空山<lb/>
<pb n="KR4f0025_SBCK_088-3a"/>
紛紛凡肉飾華鞦伯樂難逢死即休莫怪馬房諸厮養眼中<lb/>
原不識驊騮<lb/>
君向嵩山結草亭亭前三十六峰靑惟携一把金鴉觜日日<lb/>
松根采茯苓<lb/>
　　　和王清逺西城别墅詩十三首<lb/>
　　　　石帆亭<lb/>
峯如巾子髙亭比艇子窄不因五兩風常挂一片席肯學湖<lb/>
海人捩柁騎浪脊<lb/>
　　　　樵唱軒<lb/>
朝樵斧丁丁暮樵擔納納樵風一以送樵唱互相答欲尋樵<lb/>
子語前路白雲合<lb/>
　　　　半偈閣<lb/>
<pb n="KR4f0025_SBCK_088-3b"/>
千轉陀羅尼八念阿那律盡祛文字煩半偈了可畢午夢曲<lb/>
尺牀春浮影入室<lb/>
　　　　大春軒<lb/>
蜉蝣葉厎飛蟪蛄草間語不知大春年乃有八千許軒中著<lb/>
書人上與蒙莊侶<lb/>
　　　　雙松書塢<lb/>
塢間所移松恰得社陵半枝垂鸛鵲踏花落鼯鼪竄安得宏<lb/>
偃筆對之寫直幹<lb/>
　　　　小華子岡<lb/>
平岡路逶迤下上可登陟割来輞川圖寸寸皆秋色泉流小<lb/>
草中㶁㶁鳴不息<lb/>
　　　　小善卷洞<lb/>
<pb n="KR4f0025_SBCK_088-4a"/>
洞戸深䆗窱石扇生苔衣習坎行有尚肥遁心所希偶持松<lb/>
炬火亦有蝙蝠飛<lb/>
　　　　春草池<lb/>
謝公春池上草與水色同語鴨菰葉裏睡鵝茴香叢有時明<lb/>
月夜閒擲釣魚筒<lb/>
　　　　三峰<lb/>
華山有兒孫江郎有兄弟小大雖不齊削成亦具體亭亭三<lb/>
朶峰一一露華洗<lb/>
　　　　嘯臺<lb/>
公子洵逸羣抑揚研嘯㫖擁膝坐層臺泠泠風入耳乃知自<lb/>
然音絲竹非所擬<lb/>
　　　　石丈<lb/>
<pb n="KR4f0025_SBCK_088-4b"/>
車前望塵趨堤畔埽門謁何如呼石丈下拜具衫笏願學狂<lb/>
米狂惜此百鍊骨<lb/>
　　　　竹<graphic n="KR0985" url="https://raw.githubusercontent.com/kanripo/KR-Gaiji/master/images/KR0985.png" mimeType="image/png"/>
緑玉萬餘个一逕風脩脩移来墨王亭喚作瀟灑侯課童埽<lb/>
蛀粉延客煨貓頭<lb/>
　　　　緑蘿書屋<lb/>
書庫在城北書屋在城西薜蘿風裊裊緑映書籖齊何年突<lb/>
相訪朱墨翻標題<lb/>
　　　爲新城夫子題畫<lb/>
竹枝鉤鏁水洄灣枯木查牙巨石頑不學吳裝徒娬媚天然<lb/>
老硬似荆關<lb/>
　　　送悔人兄還楚<lb/>
<pb n="KR4f0025_SBCK_088-5a"/>
䫇兄别我去歸卧楚江烟飯熟長腰米魚肥縮項鯿髙堂雙<lb/>
望眼才子十差肩樂事家庭得超然謝俗纒<lb/>
　　　壽黃封公六首<lb/>
當年七聚早牽絲㝎武甕盤擘茘支盡說涪翁有家法輕紅<lb/>
句並少陵詩<lb/>
一從左宦下天津素雪千堆白勝銀七載西沽佐鹽筴何嘗<lb/>
顦顇似靈均<lb/>
蠻花犵鳥遍荒陬佐郡曽爲萬里遊日酌靈泉一杯水至今<lb/>
深箐有歌謳<lb/>
本朝遼左比南陽大邑分符綬綰黄瀕海人家半漁捕催租<lb/>
不用下村莊<lb/>
關東魚美不論錢土菌綿棃味更鮮難得懸弧恰長至豳歌<lb/>
<pb n="KR4f0025_SBCK_088-5b"/>
聲裏瀉瓊船<lb/>
玉堂官燭樺烟輕才子思親隔鳳城佇見雙鳬飛闕下六街<lb/>
同聽漏琤琤<lb/>
　　　三月十五夜濟南道中遇雪同澗芳賦<lb/>
来往齊州熟似家村旁古路認三叉風顚久擘千絲桞春老<lb/>
還飄五出花入壠無聲滋小麥舞空有力戰飛沙晚登舜子<lb/>
城樓去白玉堆中看䧿華<lb/>
　　　鍾聖輿招諸同人泛舟大眀湖八首<lb/>
蘆筍齊抽碧玉簪桞垂長線水拖藍郭中到處通逰舫除却<lb/>
江南便濟南<lb/>
三分春色已過二湖上風光倍可憐縦使鍾郎無酒榼也須<lb/>
終日恣洄沿<lb/>
<pb n="KR4f0025_SBCK_088-6a"/>
家家湖面築平堤界畫分眀似卦畦雇得藕夫先放水一年<lb/>
一換種花泥<lb/>
湖邉亭榭捴荒<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>惟有韓家竹遶廊試問主人縁厎事不安<lb/>
<graphic n="KR1440" url="https://raw.githubusercontent.com/kanripo/KR-Gaiji/master/images/KR1440.png" mimeType="image/png"/>子只安牆<lb/>
人生笑口劇難開經歲良遊僅此回一事尚然餘悵望攲冠<lb/>
不見趙三来<hi>謂豐原也</hi>
李杜遺蹤半有無惟餘歷下一亭孤怪他後輩輕前輩又作<lb/>
天心水面呼<lb/>
自從邊李登壇後若箇詩才迥絶倫休說邇來名士少諸君<lb/>
已是濟南人<hi>同游諸人皆先後流寓</hi>
山水齊州信足誇山多藥草水魚鰕稻田半頃如容買便借<lb/>
臨湖館作家<lb/>
<pb n="KR4f0025_SBCK_088-6b"/>
　　　過臨淮<lb/>
病卧騾肩六尺輿飯麤餅大客嗟歔今朝喜向臨淮過一把<lb/>
銅錢買鱭魚<lb/>
　　　贈宋山言三首<lb/>
小宋詩才勝小蘇共驚文采似扵菟他時修史燒官燭畫苑<lb/>
應添半臂圖<lb/>
龍文百斛筆能扛髙築堅城受我降悔不從君經歲住花時<lb/>
同倒鬭雞缸<lb/>
灘石稜嶒嶺險巇珠江重到鬢如絲較量一事應輸我五月<lb/>
堆盤噉茘支<lb/>
　　　上九江郡守叔<lb/>
九派烟江接蠡湖潯陽風物儘堪娛蓮花擬結東西社蠃髻<lb/>
<pb n="KR4f0025_SBCK_088-7a"/>
遙看大小姑謝客近多池草句阮咸許入竹林圗官㕑脫網<lb/>
鰣魚美到此令人懶問途<lb/>
　　　梅心驛書所見<lb/>
兩兩相攜女伴行鳳陽花鼓㝡知名笑他也學羅江怨對客<lb/>
低頭作慢聲<lb/>
　　　同心蘭花<lb/>
濯枝小雨灑珠江並蔕蘭抽白玉缸未見崔徐匀粉墨空憐<lb/>
屈宋賦蘺茳黄蜂背蕊偏成對<hi>國香譜載蜂采他花俱口銜足蹙惟蘭蕊以背負之</hi>錦蝶尋香<lb/>
也作雙天末消魂是孤客㡬回護惜拓紗<graphic n="KR1440" url="https://raw.githubusercontent.com/kanripo/KR-Gaiji/master/images/KR1440.png" mimeType="image/png"/>
　　　初食新州荔支色香味已變戲成二律<lb/>
蘭湖兩遇發南颸未噉新州蠟茘支翠籠分裝纔㡬日氷盤<lb/>
<graphic n="KR1313" url="https://raw.githubusercontent.com/kanripo/KR-Gaiji/master/images/KR1313.png" mimeType="image/png"/>擘已過時多情莫厭徐娘老赴約須知杜牧遲西蜀酸甜<lb/>
<pb n="KR4f0025_SBCK_088-7b"/>
小紅顆也曽撩得少陵詩<lb/>
輕紅挂緑早登盤自笑新来量漸寛當暑㝡能消客夢飽嘗<lb/>
㡬度廢中餐㱿如蚶子紋還皺核比丁香結乍乾漢主不知<lb/>
三日變空今蠻徼遞長安<lb/>
　　　再食新州荔支色香味無損叠前韻二首<lb/>
十八雲鬟趂曉颸<graphic n="KR1313" url="https://raw.githubusercontent.com/kanripo/KR-Gaiji/master/images/KR1313.png" mimeType="image/png"/>将圎頬染燕支芙蓉邏入濃烟裏翡翠<lb/>
虗當細雨時<hi>芙蓉邏翡翠虗皆嶺南地名</hi>樹厎珊瑚垂子重園中鳥雀繞枝遟<lb/>
<hi>本草荔支熟時人若未采則蟲鳥不敢近一經攀摘蟲鳥<graphic n="KR1313" url="https://raw.githubusercontent.com/kanripo/KR-Gaiji/master/images/KR1313.png" mimeType="image/png"/>集故土人必于日中采之</hi>蜀山閩海知難及玉局仙人<lb/>
屢賦詩<lb/>
珠露瀼瀼荷折盤嫩凉消暑客愁寛官齋閒許諸孫住香荔<lb/>
拚教恣意餐椰酒滿瓤殊少味蔗漿迎節易中乾何如頓頓<lb/>
嘰瓊實藥竈無煩砌下安<lb/>
<pb n="KR4f0025_SBCK_088-8a"/>
　　　初食新州茘支以色香味已變澷寓憾詞夜來重噉<lb/>
　　　　風韻劇佳已叠前韻二首再賦一律爲十八娘解<lb/>
　　　　嘲<lb/>
楊梅盧橘爲先驅細蹙紅羅裹玉膚七聚未須誇玳瑁兩川<lb/>
何必重珍珠謾将西子輕唐突亂寫眀妃入画圖嗤點傾城<lb/>
吾甚悔頓教人說是傖吳<lb/>
　　　七夕<lb/>
盼到秋河絡角時露香風細慰相思素娥凝恨成遥妒<hi>是夕天隂無月</hi>
靈鵲多情赴好期暮雨又留來嵗約愁機重織斷腸詩别離<lb/>
情緒難消遣只有雙星脈脈知<lb/>
　　　七夕後一日<lb/>
掩袖傾囊怯早秋河邉灑淚雨初收風筵乍寫經年恨夜帳<lb/>
<pb n="KR4f0025_SBCK_088-8b"/>
新添一段愁金井有時桐葉墮碧天無語杼聲幽懸知万頃<lb/>
星灣畔妒殺鴛鴦睡插頭<lb/>
　　　雛鸚鵡<lb/>
慧禽生小已嬋娟好似邊鸞画裏傳薄薄香脣緣食啓纖纎<lb/>
索趾動人憐芳林暗妒鸎調舌綺閣偏憎燕比肩只為聦眀<lb/>
絆鈐索羡他野雀性靈全<lb/>
　　　諸葛武侯銅鼓歌為家中丞賦<lb/>
建興三年春三月丞相奉命揚王廷白旄黄鉞左右列曲茎<lb/>
孔盖髙亭亭羽葆鼓吹各一部前後導擁将皇靈更有虎賁<lb/>
士六十軍装劍佩聲玲玎<hi>裴松之三國志注詔賜亮金鈇鉞一具曲盖一頂後羽葆鼓吹各一部虎賁六十人</hi>羣蠻<lb/>
梗化常事耳遣將亦足征珠庭何為重煩元老出注爝無異<lb/>
輸滄溟若曹若孫均漢賊曷不吿廟行天刑豈知純臣有長<lb/>
<pb n="KR4f0025_SBCK_088-9a"/>
算根本之地須先寧國家盡無南頋慮乃可北出施雷霆況<lb/>
此四郡㝡雄富幪賨賧䌖堆蠻坰欲令輸誠出供億能不整<lb/>
旅揺旂鈴丞相仍服儒者服綸巾羽扇升輕軨遂于五月渡<lb/>
瀘水黃茅瘴雨瀰嵤岭初時羣蠻尚鴛驁紛紛屯聚秋田螟<lb/>
狼<graphic n="KR4662" url="https://raw.githubusercontent.com/kanripo/KR-Gaiji/master/images/KR4662.png" mimeType="image/png"/>烏滸率異類　狫犵<graphic n="KR3154" url="https://raw.githubusercontent.com/kanripo/KR-Gaiji/master/images/KR3154.png" mimeType="image/png"/>偕獠狑吞蛇啖蚳齒牙黒跨犀<lb/>
騎象容顔頩深林宻箐竄伏易往來跳擲追飛㹶篻簩削竹<lb/>
染毒草<graphic n="KR2289" url="https://raw.githubusercontent.com/kanripo/KR-Gaiji/master/images/KR2289.png" mimeType="image/png"/>鐵蘸刃磨霜硎設竒制勝賴丞相鞭抶六甲驅六<lb/>
丁從來王佐有神授此術出自陰符經豪渠指頋就束縛麖<lb/>
奔鹿駭狼顚瞑擒之縦之如是七輸誠歸命無稽停群蠻擎<lb/>
跽獻方物背負銅鼓行伶俜比之于鐘製短縮方之于磬音<lb/>
䃔泠華人共詫目未覩非錞非鐸非叮嚀<hi>鉦也出晉語</hi>粤稽史冊始<lb/>
東漢伏波鎔寫神駒形西南諸<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>㝡寶此戰伐祭祀爭撞<lb/>
<pb n="KR4f0025_SBCK_088-9b"/>
<pb n="KR4f0025_SBCK_088-9b"/>
韻吰鞳亭午日射光曨昤摩挱兩手拊其質良久絶不聞銅<lb/>
腥我聞古噐厚者贋似此堅薄難摹侀厥髙四尺徑三尺一<lb/>
一穿剥蝸<graphic n="KR3207" url="https://raw.githubusercontent.com/kanripo/KR-Gaiji/master/images/KR3207.png" mimeType="image/png"/>蜓天然盡作臘茶色色分子午殊嫈嫇其餘諸<lb/>
色咸遜此砂斑翠緑苔花青鼓心如日圎且滑炎焰四𣪚輪<lb/>
䒌靘蠻書誕怪了難讀筆墨茫昧徒留銘雲雷泉紋逐層繞<lb/>
六小碎乳排萍星又聞赫連昔曽鑄塗金飾以蚩㢘<graphic n="KR1751" url="https://raw.githubusercontent.com/kanripo/KR-Gaiji/master/images/KR1751.png" mimeType="image/png"/>歐陽<lb/>
頠亦屢貢獻紹興祕閣誰其聆未若此鼓号諸葛湯盤孔鼎<lb/>
同流馨噐即不佳人可重何況神采飛爧爧作詩渾忘氣力<lb/>
弱三錢軟筆揮䖮蛉<lb/>
笛漁小稾卷第六<lb/>
<pb n="KR4f0025_SBCK_088-10a"/>
</p>
<p>
</p>
  </div>
</body>
</text>
</TEI>
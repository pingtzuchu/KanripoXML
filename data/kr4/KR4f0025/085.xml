<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0025_SBCK_085-1a"/>
笛漁小稾卷第三<lb/>
　　　　　　　　　　　　秀水　朱昆田　西畯<lb/>
　　　元日立春和逋客<lb/>
元日逢春首重回東風眞解帶愁來浮身似梗歸難得郷夢<lb/>
如雲撥不開歷下忽爲三月客江南巳放五分梅椒新菜細<lb/>
官㕑出且復含情進一杯<lb/>
　　　又和止淵八首<lb/>
年年爲客淚沾衣擬結茆菴訟昨非我與世間何所戀春當<lb/>
好處肯忘歸半湖插竹分蔆蕩長線懸藭坐釣磯麤飯濁醪<lb/>
原易足厎須步步踏危機<lb/>
客況淒涼若箇知翻雲覆雨實堪悲休嗟丗上憐才少自怪<lb/>
年來見事遲漁釣夢尋郷路逺江湖興引早春時官齋無計<lb/>
<pb n="KR4f0025_SBCK_085-1b"/>
消長日算盡分先兩路棊<lb/>
老親此日定淒然兒女何人在眼前終歳但聞長太息開春<lb/>
不算小行年曽跨禁内三花馬未有囊中一个錢歸去含飴<lb/>
弄孫子玉堂茅舍緫隨縁<lb/>
二分頭髮已先秋乞食頻年歎逺游窮是舊交何忍送春如<lb/>
過客不能留三椽擬作歸休計一劒渾忘細碎讎浮丗功名<lb/>
安足數幾時眞得卧林丘<lb/>
逢春已覺客愁添爭奈空中又撒鹽八口飢寒無可訴一生<lb/>
貧病每相兼只憂屋裏琴書蠹更想山中筍蕨甜南客東來<lb/>
方幾日早于夢裏覓郵籤<lb/>
去年江南作好春芹芽蘆菔登柈新挽䰅未嗔兒女問把酒<lb/>
聊潤窮愁身家中自從貧作別囷内豈有陳相因病妻驕子<lb/>
<pb n="KR4f0025_SBCK_085-2a"/>
久無耗淒斷客懷惟此辰<lb/>
安得身同脫網魚載書一輛雇牛車全家穩下江南路三畝<lb/>
將營水北廬春日春花香細細秋原秋黍熟與與算來只有<lb/>
爲農樂不向天涯歎索居<lb/>
北望京華南望郷今朝顚倒著衣裳夢魂來往各千里骨肉<lb/>
飄流非一方架上任從書卷亂筵前不放酒杯狂客中元日<lb/>
眞無賴矮𥿄裁詩細作行<lb/>
　　　送王秀才之明州三首<lb/>
魯酒由來不醉人銜杯且復話逡巡自憐客況眞蕭索愁裏<lb/>
看看又一春<lb/>
花滿江南鶯亂啼燕來新筍迸吳泥每因送客郷心動也擬<lb/>
歸尋舊藥溪<lb/>
<pb n="KR4f0025_SBCK_085-2b"/>
東南山水數明州二十年来夢裏遊君到西亭休悵望江瑶<lb/>
入饌最風流<lb/>
　　　送廣文韓生之官符離四首<lb/>
詩成即席韓公子客到無氈鄭廣文休道韲鹽半帬屐經師<lb/>
如子亦超羣<lb/>
符離學舎小於舟醉後休嫌屋打頭猶勝長安宦游子一生<lb/>
辛苦事王侯<lb/>
年少無妨作冷官他時九万看風摶好攜才子珊瑚筆暫對<lb/>
先生苜蓿盤<lb/>
故園此日正芳菲油菜花黃豆莢肥儂是天涯斷腸客好春<lb/>
時節送人歸<lb/>
　　　官園種菜呈丹徒公<lb/>
<pb n="KR4f0025_SBCK_085-3a"/>
宫園蕪不治百草各自長公來一散歩惜此數畝荒乃招雙<lb/>
畦丁令棲亭之旁一月酬千錢直與功相當手把鴉觜鉏痩<lb/>
地看飜將中如易爻畫外若棊枰方桔槹取次成打水池中<lb/>
央老圃知菜性下種先分行旦夕勤芟除不爲異類傷土䯳<lb/>
水又甘雜然岀靑黃種之不數日小把分筠筐登盤頗香滑<lb/>
把箸恣意甞頓今東南客不想筍蕨郷菜根有妙理此味期<lb/>
勿忘<lb/>
　　　首春同逋客止淵陪丹徒公晚坐珍珠泉上二首<lb/>
閒隨杖屨過椶亭雨後看山分外靑隙地栽花煩畫手<hi>謂逋客也</hi>
荒畦鉏菜課園丁撇嘗欲試羅家酒煎點教依楚客經莎坐<lb/>
苔行談轉劇一雙蝙蝠撲牎櫺<lb/>
紅香片片逐晴緜緑樹陰隂四月天燕子低斜風力峭魚兒<lb/>
<pb n="KR4f0025_SBCK_085-3b"/>
撥刺水痕圎已令巧匠裝輕舫況有吳童輥蜀絃門外七橋<lb/>
煙景闊不妨乗興一洄沿<lb/>
　　　食鯉魚<lb/>
水南老楊飛白花水北弱柳垂鬖髿風吹水面作萍子下有<lb/>
水族紛如麻螺鰕瑣細不足數棄之無異池邊沙盤針擘粒<lb/>
下長線小魚岀水何紛挐老魚狡猾不受釣揺深舞闊誰能<lb/>
遮臨淵羨之亦已久每思手挺風中叉朝來第一指忽動起<lb/>
聽池上聲喧譁老魚擺子恣跳躍豈知失水眠枯槎蠻童拾<lb/>
之貫以柳尚看巨口開呀呀錦麟由来三十六當塲一道曽<lb/>
無差饔子受魚揮雪刃蜀薑吳豉還教加銀丁小簇飣桞菌<lb/>
玉箸寸斷添蒲芽更令開缾瀉羅酒七雙竹梜柈中扠赤鯉<lb/>
於魚本凡品詩人入詠同鱨鯋吳儂半載住北地遂覺此味<lb/>
<pb n="KR4f0025_SBCK_085-4a"/>
眞堪誇堂上主賔正歡噱水中鱣鮪應咨嗟<lb/>
　　　喜小舫初成和丹徒公二首<lb/>
官齋爲有漁竿客小舫裝成似越舲柳下泊時靑作纜水邊<lb/>
行處緑開萍扣舷共限詩三刻放槳還傾酒一缾湖上自來<lb/>
風月好萝魂先到水西亭<lb/>
小舟只在畫中間洗盡風塵十載顔髙著篷兒縁放釣不安<lb/>
牎子爲看山一條泉細流花圃百頃湖圓近水關何日煙波<lb/>
歸倦客<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>船來往逐魚蠻<lb/>
　　　嘉禾篇<lb/>
翠輿去歲東方過放丁減賦流恩波中丞十二分山河神羊<lb/>
一角冠峩峩大賢爲政平不頗飲水拔薤除煩苛憂民之外<lb/>
心無他初時飢者肩相摩拜疏請發常平　為粥食飢飢者<lb/>
<pb n="KR4f0025_SBCK_085-4b"/>
差<hi>蒼何切</hi>如以良藥投沉疴流離還集居則那租牛合耦耕陂陀<lb/>
穜稑髙下種不訛東土寸寸無荒㽨天爲我公隂陽和凶年<lb/>
樂歳在轉睋今兹美麥復美禾一莖五穗抽駢羅子粒堅好<lb/>
光璀瑳黄塵六月驅疲騾齊東去來同投梭下騾入田親爲<lb/>
攞到手不敢微拖挱農言到處垂蓑蓑入眼乃識言非詫<hi>沇人</hi>
<hi>謂欺日詫</hi>幾日風打雨復搓幸有神物爲撝訶亂水赴壑流逶迤嘉<lb/>
禾得雨益發科屈指秋熟只一俄大車滿載膏盛<graphic n="KR2824" url="https://raw.githubusercontent.com/kanripo/KR-Gaiji/master/images/KR2824.png" mimeType="image/png"/>内盈箱<lb/>
囷外籬欏如山䖏處堆荘窠主家客家爭臿䑘秔炊香飯穤<lb/>
壓醝餘粒出磨爲饆饠秋原作社舞傞傞黃童白叟聲囉囉<lb/>
催租不聞縣吏譁<hi>胡戈切</hi>此地遂為安樂窩太平上瑞眞堪哦九<lb/>
茎靈芝雙頭荷豈若此禾生滿坡天公雨粟曽幾何異畝同<lb/>
穎焉足多翻書古少五穗歌歌以紀實非云阿翠岱之石髙<lb/>
<pb n="KR4f0025_SBCK_085-5a"/>
嵯嵯我歌一勒永不磨<lb/>
　　　對菊<lb/>
亭菊初移檻官齋共舉杯但聞香散處亦有蝶飛來較戸多<lb/>
多飲分盆細細開公無留案牘客喜占池臺<hi>珍珠泉在官舍面上有亭對千佛山予館于此</hi>
異種先春乞低叢入夏栽<hi>癸辛雜識載菊花于梅雨時取嫩枝插土作低叢覆以小棚無不活者今年頗用是法</hi>煮<lb/>
灰除蚼蠓<hi>蟲之食菊者齊魯間呼為蚼蠓</hi>養葉接莓苔<hi>善養菊者必留葉護根謂之脚葉</hi>連日籬頭<lb/>
望西風歷下回客窓眞爛漫佳色出汙莱忽計繁星並俄驚<lb/>
亂雪堆小燈停鳳脛弱柳貫魚顋拚向花前醉同傾臘後醅<lb/>
帽邊須滿插坐末幸長陪爲愛霜𬎼淡渾忘夜漏催夢迴三<lb/>
徑逺歸去幾時纔吟比離騷屈書翻月令崔靈方搜内策落<lb/>
蕊救衰材擬作延年計長抛引睡媒采宜防薏苡譜為辨根<lb/>
荄<hi>抱朴子曰菊花與薏苡相似以甘苦别之菊甘而薏苦本草經曰紫莖氣香而甘為菊青莖而大作蒿艾氣味苦不堪食為薏</hi>晚節看誠好<lb/>
<pb n="KR4f0025_SBCK_085-5b"/>
流中効夙推<hi>流中見鍾會賦</hi>自非朱孺子空慕列仙才<hi>名山記朱孺子服菊草得仙</hi>
　　　次夕復攜酒對菊叠前韻<lb/>
菊序連宵飲停杯復把杯爲憐花正好且秉燭重来伯雅無<lb/>
勞勸秋英耐久開雙文抽艾葉五出鏤銀臺<hi>艾葉銀臺皆菊名雙文五出皆種之最佳</hi>
<hi>者</hi>北地欣初見東籬憶徧栽瓊𬎼分素雪黃蕊映青苔心逐<lb/>
孤鴻去家惟冷夢回幾年馳道路三徑沒蒿萊短鍤長思荷<lb/>
長缾舊作堆飢因求鷺股味只戀鱸顋所幸依蓮幕長教泛<lb/>
玉醅流光成晼晚髙會恣游陪獵獵霜風急丁丁漏水催編<lb/>
苕嗤我疾織錦怪君纔<hi>盧思道與庾知禮作詩知禮已成而思道未就知禮笑謂思道曰自許編苕疾嫌他織錦遲止淵是夕</hi>
<hi>詩後成故云</hi>莫笑酸寒孟休誇敏捷崔舉觴尋酒格叉手覓詩材壽<lb/>
客圖須畫<hi>張祠部有十客圗菊爲壽客</hi>新愁雨是媒盆看移小檻籖特記陳荄<lb/>
甘杞名雖並鍾潘賦共推<hi>鍾會潘岳各有菊賦</hi>范村諸種外<hi>范石湖菊譜序淳熙丙午范村所植</hi>
<pb n="KR4f0025_SBCK_085-6a"/>
<hi>得三十餘種悉爲記之明年將益訪求他品爲後譜云</hi>欲續媿非才<lb/>
　　　食鮮鰒魚<lb/>
東海物惟錯㱿屬尤繁衍鰒雖名爲魚實則㱿之選稗販走<lb/>
四方纍纍長繩繯南烹薦柯肉鮮者難致逺傳聞隆冬時蓬<lb/>
莱水清淺海戸醉入海利刃産崖癬刺之一不中帖石難再<lb/>
揃非若蛣螺輩沙面手可撚朅從馬上來腥風吹一翦似蛤<lb/>
訝乍分比蚌笑更扁中含島中沙上帶石上蘚雜雜排空星<lb/>
有若巧匠碾連筐付官㕑清泉爲漱洗沸湯脫其肉輕刀去<lb/>
其皽風味勝車螯何況蛤與蜆吳儂初得甞不復計沉湎昔<lb/>
人有嗜好往往見前典惜哉烟海珍曽爲兩雄輦我欲易其<lb/>
名夙恥快一洒竟呼石決明収羅入詩卷<lb/>
　　　喜雪呈丹徒公<lb/>
<pb n="KR4f0025_SBCK_085-6b"/>
黒雲堆青山風吹雲不動寒氣烈于冬土牛未能送滕六失<lb/>
職久天意寧肯縱改命付蒼官夜半騎白鳳紛然盛羽衛有<lb/>
万玉妃從春花恰五岀翦刻覷妙用翕翕厚載危習習陰機<lb/>
弄灑匀瓦平溝壓重屋攲棟遥天詫鎔銀大地訝流永起看<lb/>
岡巒沒頓覺宇宙空遺蝗盡入土宿麥久分種以此占有秋<lb/>
庶可逭飢凍吾公急命駕青絲早春鞚開河排衆議為粥損<lb/>
清俸朝來豁愁顔踏雪深沒　豐年入吾手命客飲須痛地<lb/>
爐紅玉然酒琖烏銀重絳蠟燒珠燈花瓷出氷鯼髙談起爭<lb/>
端得醉即喧鬨直因忘形骸不復計嘲諷公爲一笑解人物<lb/>
賴甄綜流光弦吐箭游子衣拆縫立雪留師門還山斷郷夢<lb/>
今春飄瑞葉厺臘懸霧凇<hi>齊地早寒夜氣如霧凝于木上如雪封條謂之霧凇蓋豐年之兆也</hi>作詩續齊<lb/>
諺一助歌飯罋<hi>齊人之諺曰霜凇兼霧凇窮漢買飯罋</hi>
<pb n="KR4f0025_SBCK_085-7a"/>
　　　止淵逋客旣和拙詩越日風雪復作止淵又賦二百<lb/>
　　　字索和蓋欲以強韻相壓也炙硯呵凍復成是作<lb/>
小國偶致師強鄰遂摟伐我衰已中休衆怒亦稍歇雪意朝<lb/>
来酣戰氣復浡浡茅簷雀啾啾𥿄牎風䬂䬂細若毛撏鵝紛<lb/>
如尾斷鷢天意憫三農盡補去歲闕寒喑拳足雞狂吠短喙<lb/>
猲苦心索荒怪險語恣斸掘爐深添櫟炭徑滑鋪木層午餘<lb/>
灑更急勢若万弩發飲思覆缾罌冷怯對林樾遥看龍沙度<lb/>
只恐麥隴沒山中老屋倒澗厎長松折書生望豐年不復惜<lb/>
凍骨買甕聆齊謡陽春和楚闋廣厦庇寒士眼前想突兀和<lb/>
氷研麋丸入硯秃棗核吳音共唱和連日快更迭吟成矯首<lb/>
望忽露半破月天意變須臾相頋但驚咄<lb/>
　　　食鰣魚和止淵韻<lb/>
<pb n="KR4f0025_SBCK_085-7b"/>
葡萄緑漲圌山曲鰣魚脫網新蒲束罟師雪浪煮霜鱗夜傍<lb/>
山根然老竹余昔北游出京口鴨觜吳船江上宿銅錢一把<lb/>
買一尾入饌俄驚挂帆促自從作客舜子郡日聽清泉漱鳴<lb/>
玉泉中有魚可釣罩魴鯉紛紛緫麄俗豈如俊味來江郷小<lb/>
糝吳糟紅蔌蔌登柈正值細菜新鳴甕況當春酒熟烹時方<lb/>
法按食經醉後糾彈罷觥録回思前事倏二載客邊不覺雙<lb/>
丸速年來妄念汰已盡此生一飽万事足夜闌改席張明燈<lb/>
哀絲豪竹聲相逐但令磊落倒長瓶何必雲霄誇一蹙中丞<lb/>
愛客興未已盡出青州從事六雪麪更蒸乳鹿尾氷瓷復削<lb/>
花豬肉香山妙語不可刋所恨飽來無兩腹<lb/>
　　　泉上書懷和丹徒公韻<lb/>
濟水別爲濋百道清泉流我來舜子郡日向泉邊游或如立<lb/>
<pb n="KR4f0025_SBCK_085-8a"/>
素雪或如鳴清璆或如下急雨或如翻名謳或如越練拓或<lb/>
如楚縠浮或怒而砏汃或潛而深幽或蛇乍赴壑或龍初辭<lb/>
湫或紛紛絮起或裊裊絲柔水態變万狀對之明雙眸㡬日<lb/>
東風吹積凍消来不披草試一坐爽籟聞颼颼下有珠万斛<lb/>
中有魚千頭飛飛下白鷺汎汎浮霜鷗<graphic n="KR1730" url="https://raw.githubusercontent.com/kanripo/KR-Gaiji/master/images/KR1730.png" mimeType="image/png"/>龍恣拏攫照影枝<lb/>
相樛其北花樹密其南煙巒稠軒軒丹徒公手挟風雅輈每<lb/>
攜揶子瓶來放鯿魚舟支鎗燒落葉汲水煎風漚良辰多樂<lb/>
方美醖無停酬有時窮逺目接足登髙樓以兹磊落人況遇<lb/>
山水州小子奉几杖二載官齋留南湖敗釣艇長水荒耕洲<lb/>
三椽老屋下決決流深溝此地與故國風景還相猶兼之戀<lb/>
圅丈百籍容旁搜頭顱巳如許名位焉可求壯夫有不爲作<lb/>
文類俳優古音奏今耳自笑非良謀不如抛睡媒烟波任浮<lb/>
<pb n="KR4f0025_SBCK_085-8b"/>
休靑箬帶雨笠香藭懸魚鉤沙鳬盟可結蓮社名須投人生<lb/>
有如寄何事自買憂形容半枯槁誦讀長吚嚘鈍比鮎上竹<lb/>
快羨鷹脫韝紅塵一投足難得歸林丘思之良足歎且醉缸<lb/>
面篘公才如大楚邾莒安能儔筆陣壓羅趙鼎吟嘲劉侯春<lb/>
光等逝水瞥眼驚飇悠<lb/>
笛漁小稾卷第三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0025_SBCK_066-1a"/>
曝書亭集卷第六十六<lb/>
　　　　　　　　　　　秀水　朱彞尊　錫鬯<lb/>
　記<hi>二</hi>
　　　尚書杜公疆理記<lb/>
皇帝受寶命一十九年海波不揚金門厦門以次列戍於時<lb/>
緫督福建軍務都御史臣啓聖上言今投誠之衆率前遷徙<lb/>
界外之民勒歸農則無田可給勢將復去爲盜莫若以界外<lb/>
田地按籍給還并弛海禁收魚鹽之利給軍食疏下廷臣議<lb/>
僉持不可二十二年夏靖海將軍臣琅克彭湖島秋台灣平<lb/>
捷書至<lb/>
皇帝嘉恱解衣賜琅并製詩褎美焉誕諏吉日告祀<lb/>
孝陵冬十月戊寅<lb/>
<pb n="KR4f0025_SBCK_066-1b"/>
皇帝若曰海壖之弗靖權畫地以民遷民之蕩析朕䀌傷于<lb/>
心久矣兹海澨永淸界外田畞宜給還耕垡咨汝工部侍郎<lb/>
丗鑑副都御史呀思哈偕往江浙吏部侍郎臻内閣學士石<lb/>
柱偕往閩粤欽哉其善體朕意定軍之制圖民之艱於是杜<lb/>
公拜　命出是月己丑發京師明年正月踰大庾嶺<lb/>
皇帝申命進公工部尚書公乃諏日展界自欽州之防城始遵<lb/>
海以東歷府七州三縣二十九衞六所一十七巡檢司一十六<lb/>
臺城堡砦二十一給還民地二萬八千一百九十二頃復業<lb/>
丁口三萬一千三百定懸軍之營二十八而廣東之疆理復<lb/>
矣自福寧州西分水關始遵海以東歷府四州一縣二十四<lb/>
衞四所五巡檢司三關城鎭砦五十五給還民地二萬一千<lb/>
一十八頃復業丁口四萬八百定懸軍之營三十三而福建<lb/>
<pb n="KR4f0025_SBCK_066-2a"/>
之疆理復矣是役也公往還嶺海舟車之跋涉不啻三萬里<lb/>
蠻煙瘴雨毒霧之交侵蛇蛟之屢舞公與傔僕六七臥起油<lb/>
幕虎觸其藩不懾鬼嘯于林不驚僉謂公之大勇賁<graphic n="KR3454" url="https://raw.githubusercontent.com/kanripo/KR-Gaiji/master/images/KR3454.png" mimeType="image/png"/>莫及<lb/>
行則射麋以爲粻縫蕉以被體安于惡衣食而不求温飽忘<lb/>
一身之辛劬勞來安集俾氓反其宅商趂其墟苗秀于田水<lb/>
歸于壑牛宮豕圈雞栖鴨䦨各得其所甫終歲告成于<lb/>
闕下公雖不自言功而功巳蓋于南國矣當周盛時召康公<lb/>
以重臣克親民事詩人懷之曰昔先王受命有如召公日辟國<lb/>
百里其後穆公繼之詩人又詠之曰式辟四方徹我疆土于<lb/>
疆于理至于南海夫以二公奏績于先後者公以一人兼之<lb/>
宜爲<lb/>
至尊注意而六卿掌其四也公旣歸田考終特未邀易名之<lb/>
<pb n="KR4f0025_SBCK_066-2b"/>
典彞尊公之里人也慮公巡視本末未上諸國史因追憶聞<lb/>
于公者麁舉大綱作記焉<lb/>
　　　包山蔡氏宗祠記<lb/>
包山蔡氏其始祖源宋祕書郎從髙宗南渡居杭州子維孟<lb/>
奉母徙吳與弟繼孟分宅居洞庭号東西蔡而西房子姓尤<lb/>
蕃衍自維孟十二傳爲烏程儒學訓導旭中永樂庚子郷試<lb/>
土人爲建遺慶坊陳檢討繼作記稱其好義樂善有丗德旭<lb/>
弟昇昭皆善詩吳人徐庸采入湖海耆英集昇孫羽仕爲翰<lb/>
林孔目詩家稱之曰林屋先生羽從弟<graphic n="KR1688" url="https://raw.githubusercontent.com/kanripo/KR-Gaiji/master/images/KR1688.png" mimeType="image/png"/>号曲巖王尚書丗<lb/>
貞贈詩云家在五湖人丗外身安六帝太平中者是已敘其<lb/>
族則五支計其傳則二十一丗善不必施四海而積于一郷仕<lb/>
不必登九列而受一命再命學不必博通七略四部授諸弟<lb/>
<pb n="KR4f0025_SBCK_066-3a"/>
子而各守一經家有私集者二十有三人吳中自范氏外論<lb/>
氏族之蕃丗德之久莫蔡氏若也於是有撰宗譜以奠丗系<lb/>
者有置田以供祭祀者而祕書十八丗孫某于縹緲峰之陽<lb/>
建立宗祠中爲堂五楹連以屋二十間旁有樓可逺眺望三<lb/>
歲而後落成走書幣請予作記予惟古祀先之禮自禰而祖<lb/>
自祖而推之及始祖此王者報夲追逺之義也而諸侯之支<lb/>
子爲卿大夫或自他國來者俱謂之别子起自民庶致位卿<lb/>
大夫者亦從别子之義得立爲宗宗得立祠以飲食之禮親<lb/>
兄弟宗族窮者收養之不知學者收而敎之則自王者通于<lb/>
庶人王政之存于今敎民親睦宗祠其本務矣包山在太湖<lb/>
中不與城府接無郵傳轅馬之擾春秋享祀牲酒靡闕里逺<lb/>
而能仁俗儉而可久予老矣惜未克謁祠下紀之以文匪獨<lb/>
<pb n="KR4f0025_SBCK_066-3b"/>
美蔡氏之能合其族庶幾三吳之士族聞者興起焉<lb/>
　　　履素先生祠堂記<lb/>
先王之敎民匪直郷遂大夫閭師黨正之職也凡仕而已者<lb/>
歸敎其里沒則祀之瞽宗漢晉經師設黌堂繕精舍至于宋<lb/>
府州縣學外分建書院擇耆儒爲山長或與博士弟子爭多<lb/>
焉明初山長廢而書院尚存講學者得以專席其後朋黨盛<lb/>
而學術殊時文工而經義晦科名重進取亟而力田孝弟無<lb/>
人必藉郷有善士導以親親敬長之節離經辨志之方故夫<lb/>
師逸而功倍化民成俗而有司莫知斯則儒者之效矣曩予<lb/>
泊舟匠門聞岸有讀書聲詢之則順治甲午郷貢進士張先<lb/>
生曽餘之學舍後四十年獲交先生之叔子大受大受識達<lb/>
而才敏洽聞周見自舉于郷名日盛弟子著録者數百人席<lb/>
<pb n="KR4f0025_SBCK_066-4a"/>
硯不能容則廣其宅齋曰拙齋亭曰讀書之亭軒曰活碧之<lb/>
軒又于衡宇之陽築堂曰孝㢘之船不忘厥考所自也逾年<lb/>
負笈者益衆爰拓地于水南立軒于橋下軒東曰潮生閣用<lb/>
紀落成之候閣東建祠奉栗主以祀先生焉於時巡撫都御<lb/>
史商丘宋公過而題其扁曰履素里之父老僉曰先生居家<lb/>
以孝友遇人以誠持已以介士之百行備焉宜有私諡易名<lb/>
久矣宋公所題則公也非私也今而後吾黨合以是稱先生<lb/>
於是攜榼酒陳百果爇瓣香長幼胥拜祠下大受請于予曰<lb/>
是不可無記因書其本末于壁先生諱慶孫先丗嘉定人徙<lb/>
郡治縣學生諱愼德之子歲貢生諱應文之孫福建按察司<lb/>
副使諱情之曽孫遺書有尚書集要侣蛩齋集<lb/>
　　　眞賞樓記<lb/>
<pb n="KR4f0025_SBCK_066-4b"/>
平山之堂旣成越明年中書舍人汪君季甪拓堂後地爲樓<lb/>
五楹設栗主以祀歐陽永叔劉仲原父蘇子瞻諸君子名曰<lb/>
眞賞之樓蓋取諸永叔寄仲原父詩中語也君旣爲文勒堂<lb/>
隅識落成之歲月請予作斯樓記於是樓成又逾年矣方山<lb/>
陰金公將知揚州府事實期予適館旣而予不果往及聞堂<lb/>
成之日四方知名士會者百人多予舊好咸賦詩紀其事顧<lb/>
予獨客二千里外不獲與私心竊悔且憾回憶曩時客揚州<lb/>
登堂之故址草深數尺求頽垣斷砌所在不能辨識愾然長<lb/>
謡謂兹堂之勝殆不可復覩曽幾何時而晴䦨畫檻忽涌三<lb/>
城之表且有飛樓峙其後旣感廢興之相尋復歎賢者之必<lb/>
有其助也當永叔築堂時特出一時興㑹所寄然春風楊柳<lb/>
蓋别久而不忘子瞻三過其下悵仙翁之不見至題詞快哉<lb/>
<pb n="KR4f0025_SBCK_066-5a"/>
亭尚吟思此堂未已即永叔亦感仲原父能留其游賞之地<lb/>
賦詩逺寄是當時諸君子未嘗一日忘兹堂可知已肇祀焉<lb/>
庶其馮依而不去者與堂之廢自丗人視爲游觀之所可以<lb/>
有無守是邦者或不爲葺治至于日圮理固然也試登是樓<lb/>
見永叔以下凡官此土有澤于民者皆得置主以祀後之君<lb/>
子必能師金公之遺意克修前賢之蹟則是斯樓成而平山<lb/>
之堂始可歷久不廢足以見汪君之用意深且逺也予雖不<lb/>
獲觀堂落成與諸名士賦詩之末猶幸勒名樓下附汪君之<lb/>
文並傳于後亦可以勿憾矣夫<lb/>
　　　萬柳堂記<lb/>
度隙地廣三十畝爲園京城東南隅聚土以爲山不必帖以<lb/>
石也捎溝以爲池不必甃以甎也短垣以繚之騎者可望即<lb/>
<pb n="KR4f0025_SBCK_066-5b"/>
其中境轉而益深園無雜樹迤邐下上皆柳故其堂曰萬柳<lb/>
之堂今文華殿大學士益都馮公取元野雲㢘公讌游舊地<lb/>
以名之也古大臣秉國政往往治園囿于都下蓋身任天下<lb/>
之重則慮無不周慮周則勞勞則宜有以佚之緩其心葆其<lb/>
力以應事機之無窮非僅資游覽燕嬉之適而已方元之初<lb/>
廉公定隴蜀還進拜中書平章政事賜宅一區暇同盧趙諸<lb/>
君子出郊置酒所謂萬柳堂者故老相傳在今豐臺左右當<lb/>
其飲酣賦詩命歌者進驟雨新荷之曲風流儒雅百丗之下<lb/>
猶想見之今公弼諧盛際謀謨内賛坐致太平其勲業與㢘<lb/>
公等然廉公宣撫隴蜀荆南威望著于方隅而公澤洽天下<lb/>
廉公在廷日少公自翰苑登政府立朝且三十年廉公畏譏<lb/>
憂讒而公一德孚于上下所遇之隆有過于昔賢者要之勤<lb/>
<pb n="KR4f0025_SBCK_066-6a"/>
學好士孜孜恒若不及則異代同揆宜其曠丗有契于心也<lb/>
彞尊客山東時道經臨朐觀乎熏冶之源淸泉白沙淪漣側<lb/>
坎之下叢竹百萬詢之則公之别業循階以登徑之翳者當<lb/>
辟石之戴土者當剔亭之圮者當葺公輟不治顧專力于是<lb/>
則以冶源公所獨樂而京師與天下人同其樂也入其門門<lb/>
者勿禁升其堂堂焉者勿問庶幾物我俱忘者與堂成後適<lb/>
四方人士應召至京師公傾心下交貧者爲致館病饋以藥<lb/>
喪者賻以金一時抒情述德咸歌詩頌公難老又慮公舍斯<lb/>
堂而請歸里也爭賦咏公前期公樂之而不去彞尊椎鄙無<lb/>
文獨未獲游公之門其爲斯堂記者譬猶山禽楚雀啁啾翠<lb/>
陰之交公之聽之未必不欣然恱于耳焉<lb/>
　　　池北書庫記<lb/>
<pb n="KR4f0025_SBCK_066-6b"/>
池北書庫者今少詹事新城王先生聚書之室也新城王氏<lb/>
門望甲齊東先丗遺書不少矣然兵火後散佚者半先生自<lb/>
始仕迄今目耕肘書借觀輒録其副每以月之朔望翫慈仁<lb/>
寺日中集奉錢所入悉以購書蓋三十年而書庫尚未充也<lb/>
自唐以前書多藏之于官劉歆之七略鄭黙荀勗之中經新<lb/>
簿其後四部七録代有消長民間所藏賜書之外無多焉爾<lb/>
自雕夲盛行而書籍易得民間鏤版未貢天府者且十之九<lb/>
由是官書反不若民間之多古之擁萬卷者自詡比南面百<lb/>
城今則操一囊金入江浙之市萬卷可立致然自博覽者觀<lb/>
之若無所覩也夫宋元雕本日就泯滅幸而僅存于水火劫<lb/>
奪之餘藉鈔本流傳顧士之勤于鈔冩百人之中一二人而<lb/>
已習舉子業者誦四子書治一經不過四五十卷可立取科<lb/>
<pb n="KR4f0025_SBCK_066-7a"/>
第而賈人牟利亦惟近乎舉子業者是求非是則不顧至以<lb/>
覆醬裹麫糊𧖟箔古之人竭心力爲之者今人全不之惜任<lb/>
其湮沒此士君子衋傷于心而先生書庫之設藏之惟恐不<lb/>
亟也彞尊經亂先丗之遺書莫有存者及壯餬口四方經過<lb/>
都市殘編斷帙至典衣予直積之二十年矣以驗藏書家目<lb/>
録則僅有其十之二三焉然未嘗無出于藏書家目録之外<lb/>
者譬之于海九川四瀆無不趨焉而滮池瀱汋之水聚而勿<lb/>
涸鳥見之飲啄魚得之泳游亦可自樂其樂而忘其身丗之<lb/>
窮焉明年歸矣將尋先生之書庫借鈔所未有者奉先生之<lb/>
命遂爲先生記之<lb/>
　　　傳經堂記<lb/>
經之學温其故則新義愈出解之而其藴不窮古之士惟經<lb/>
<pb n="KR4f0025_SBCK_066-7b"/>
術是務士能通經始可友天下士而冨貴利達非所論也經<lb/>
學莫盛于漢一經說至百餘萬言大師衆至千餘人然班孟<lb/>
堅譏之謂禄利之路然至韋賢父子以經術相時人語曰遺<lb/>
子黄金滿籝不如一經蓋亦慕其名位通顯云爾揚子雲有<lb/>
言大人之學爲道也小人之學爲利也傳經者須以發策決<lb/>
科是何異孔子讀而儀秦行者與仁和卓火傳氏立宗祠于<lb/>
舍東榜其堂曰傳經奉祖考之遺書敎授子弟又樂與朋友<lb/>
講習東南之士以爲倫魁焉卓氏居塘西門才特盛以經學<lb/>
聞者五丗然試多不利或薦于郷矣而試于禮部輒下第或<lb/>
于省中試矣僅列副榜是豈卓氏于經術反未工與由其所<lb/>
學者非專事發策決科而務合乎古之學者故也堂之成且<lb/>
二十年吉凶歡戚歌哭于斯者匪一火傳心力交瘁克守其<lb/>
<pb n="KR4f0025_SBCK_066-8a"/>
先人之緒誦讀勿輟誠有人所未易及者而火傳老矣今年<lb/>
夏率其子次厚入京師則曩之交游大半零落京師貴人視<lb/>
說經爲不急之務襒席以見逢掖者蓋寡嗚呼經術之不講<lb/>
久矣舉一丗趨于禄利之路乃有人焉單衣紃履操經術以<lb/>
繩天下則卓氏之傳經合乎古者多見其不合于今也於其<lb/>
歸爲作傳經堂記<lb/>
　　　願學堂記<lb/>
戸部郞新安程君視公築堂于宅之右其地爽以塏開簾而<lb/>
山翠入過雨而澗泉分觀者咸曰君當補官堂將成席未㬉<lb/>
而仕于　朝焉君乃名之曰願學屬其兄子道原請記于予<lb/>
予思儒者言學率本乎孔子孔子五十以學易韋編三截鐵<lb/>
摘三折漆書三滅若是其勤也君年適五十矣姑與言易可<lb/>
<pb n="KR4f0025_SBCK_066-8b"/>
乎八卦相錯其别六十有四象言君子之德五十有三皆以<lb/>
爲學者勸也合之禮記以言離經辨志則以同而異也以言<lb/>
敬業樂羣則果行育德自彊不息也以言博習親師則多識<lb/>
前言往行虚以受人也以言論學取友則朋友講習見善則<lb/>
遷有過則改也以言知類通達彊立而不反則類族辨物自<lb/>
昭明德立不易方也夫然安其學而親其師樂其友而信其<lb/>
道時行則行敎思無窮容保民無彊也時止則止思不出其<lb/>
位不可榮以禄也孟子之願學孔子者此也君早仕爲郎所<lb/>
謂官先事者業試之而效矣乃所願豈非志爲先與古之親<lb/>
師取友莫若鄭康成游學周秦之都往來幽并兖豫之域然<lb/>
後反乎北海程伯子十五六時問學周元公慨然有求道之<lb/>
志未知其要泛濫于諸家出入于老釋者幾十年返求諸六<lb/>
<pb n="KR4f0025_SBCK_066-9a"/>
經而後得之噫其難也已今君居新安新安之俗人守程朱<lb/>
之學不出家而前言往行多識之而不窮以今知古以近知<lb/>
逺以所見知所不見古病其勞者君處其逸居是堂也寒暑<lb/>
相催而歲成焉足以決進退之機悟損益之義安有願乎其<lb/>
外者哉予老矣蓋嘗終始于學然勤苦而難成内自反而益<lb/>
見其不足竊喜君之同所願也在履之初曰素履往无咎象<lb/>
有之素履之往獨行願也顧人有願而不獲遂者君獨行之<lb/>
又何咎之有<lb/>
　　　樂儉堂記<lb/>
太原劉炳請名其所居之堂予名之曰樂儉而爲文記之曰<lb/>
儉之爲德匪直以撙節日用飲食而已君子將收其放心必<lb/>
自此始夫象犀琛貝綃紈錦綺臺池僕御之盛人咸慕而趨<lb/>
<pb n="KR4f0025_SBCK_066-9b"/>
焉及危機旣觸紛華盡去悔尤隨之往往退而喪其所處未<lb/>
有百年不易者然後知儉之能久惟其可久而樂存焉蓋我<lb/>
旣閑其侈心天下無不足之境食之穅<graphic n="KR4054" url="https://raw.githubusercontent.com/kanripo/KR-Gaiji/master/images/KR4054.png" mimeType="image/png"/>而充然置之膏脂<lb/>
而不潤宜其無戚戚之容而樂于中者有不能自已者已太<lb/>
原唐叔之遺墟也儉唐風也請爲子歌唐蟋蟀之詩曰蟋蟀<lb/>
在堂歲聿其暮今我不樂日月其除憂時之易去思行樂之<lb/>
方也旣而曰無已太康又曰好樂無荒因爲樂之一言申誡<lb/>
至再則仍未嘗樂也其二章曰職思其外其思可謂深矣猶<lb/>
未免蹶蹶也其三章曰職思其憂夫至于思其憂則其可憂<lb/>
者已去而祗見其可樂焉夫然後曰良士休休也此樂儉之<lb/>
說也今太原之俗所不足者非儉也儉而能樂者鮮矣知其<lb/>
樂者子試以予言吿之<lb/>
<pb n="KR4f0025_SBCK_066-10a"/>
　　　道珍堂記<lb/>
康熙三十有六年冬太守廣寧黄公來知嘉興府事入郛則<lb/>
瓦礫塞乎渠及堂塗則榛艿接于徑爰與邦人士謀思營葺<lb/>
而疏瀹之念民力未遑也明年夏案無留牘黠者畏懦者懷<lb/>
公乃庀材鳩工先治其廨斲榩堊鏝子來恐後於是彝尊方<lb/>
居長水之南池中芙蕖一花並蔕紅衣綻緑房垂緗螺實以<lb/>
公嘉績之所召也以奉公公適諏是日立柱礎架杗廇遂貽<lb/>
書請名其堂兼紀之石且歸德于<lb/>
天子肅淸邊徼禎祥是致彝尊欲以不文辭非禮也敢竊自<lb/>
幸生于堯舜之丗獲覩<lb/>
聖德神功靡逺勿届又有賢太守拊循閭䣊於焉咏歌太平<lb/>
燭于玉燭飲于醴泉暢于永風芙蕖雖小草曹植賦之則曰<lb/>
<pb n="KR4f0025_SBCK_066-10b"/>
覽百卉之英茂無斯華之獨靈傅亮賦之則曰考庶卉之珍<lb/>
麗實緫美于芙蕖而江淹之辭則又進焉而曰一爲道珍二<lb/>
爲丗瑞至于並蔕則尤代所罕覩故魏收志靈徵令禽奇獸<lb/>
嘉穀靡不登載而斯獨無之益見致之匪易也稽之至元嘉<lb/>
禾志郡治㕔事後有淸香堂宋知秀州俞淛更扁曰敬信節<lb/>
愛蓋理㕔據子城之内而軒其後爲穿堂爲後堂其來久矣<lb/>
堂之廢且百年鮮克有治之者迨公至而始考舊址復新之<lb/>
吁今之守土者屏賔客省諮度則見以爲能矣公府之不飾<lb/>
則見以爲㢘矣雖然儒者之爲政則有道焉居之必廣也莅<lb/>
之必莊也蕪者治之塞者通之廢者舉之道存焉矣堂之建<lb/>
詎足爲公重而政事之暇豫多士庶民之胥附僚屬吏之交<lb/>
孚於此覘公治術之先務焉宜其始建而珍果適應其瑞也<lb/>
<pb n="KR4f0025_SBCK_066-11a"/>
天子之德亦我公之德也公旣命我請以道珍名堂可乎公<lb/>
曰可哉遂爲文以紀落成之歲月納之于壁用示後之君子<lb/>
公名某字某康熙癸卯舉人<lb/>
　　　十二硯齋記<lb/>
中書舍人江都汪君季甪僦宅宣武門之右窮巷蕭然饎㸑<lb/>
不繼君久病臥夢入廣庭得石硯一十二枚寤而作歌其友<lb/>
和之君因名其齋俾秀水朱彞尊作記記曰聚五方之人于<lb/>
京師各有所營晝之云爲夜形諸夢寐寤而詢之其可吿人<lb/>
者寡矣古昔盛時以牛羊之牧其夢可獻于天子其降也得<lb/>
位夢棺得錢夢穢僅自喻于心已焉舉平生無不可以吿人<lb/>
而夢寐則有難言者吾未見其可也君子之學貴夫内得于<lb/>
心而不外玩夫物羅十二石于前不見其多無之不見其不<lb/>
<pb n="KR4f0025_SBCK_066-11b"/>
足君豈惑于是與顧一身之盈虚消息通于天地感于事物<lb/>
蓋所好者存雖夢有難遽忘者恱之故言之而長言之歌且<lb/>
和之至以名其室焉列禦寇曰西極有人不食不衣以夢中<lb/>
所爲者爲實十二硯之有齋齋之有記君子以爲無不可也<lb/>
　　　匏齋記<lb/>
匏之爲物其葉苦其蔓弱其形呺然非若瓠可以燔瓜可以<lb/>
菹丗遂以無用目之然制爲器可以象天地虗其中可以受<lb/>
物截之則蠡窪之則樽<graphic n="KR1479" url="https://raw.githubusercontent.com/kanripo/KR-Gaiji/master/images/KR1479.png" mimeType="image/png"/>以爲笙大者巢小者和挈竽而吹<lb/>
則爲衆音之長匏非無用也審矣當其秋霜旣降呺然者堅<lb/>
水出其前略彴之不施䑰䑠之不設揭者涉者厲者泝洄上<lb/>
者泝游下者潜行而泳者正絶流而亂者咸濡首滅頂是懼<lb/>
試腰以浮諸水則雖江湖可以無沒其有濟于人爲功甚鉅<lb/>
<pb n="KR4f0025_SBCK_066-12a"/>
今刑部主事德州謝君方山取以名其齋焉君質直好學所<lb/>
爲歌詩無懦響金淸玉振若笙竽之恱耳悉中法度飲酒百<lb/>
觚不醉君之所以自託非以是與雖然殆有濟物之思焉夫<lb/>
二尺四寸之律取象于坎民之陷于法也如溺于淵覆育者<lb/>
虗其中以服念則深者可以綆出漏者可以袽塞譬置匏于<lb/>
河隨所溺而拯之車有時而溓舟有時而覆充匏之用無過<lb/>
涉之患而有共濟之功則凡經義之紛綸賔坐之論說得之<lb/>
一室而施之萬事者何莫非君之匏也于是其友秀水朱彞<lb/>
尊釋匏之義廣之作記書諸壁<lb/>
　　　秀埜堂記<lb/>
長洲顧俠君築堂于宅之北閭丘坊之南導以迴廊穿以徑<lb/>
壘石爲山望之平逺也捎溝爲池即之藴淪也登者免攀陟<lb/>
<pb n="KR4f0025_SBCK_066-12b"/>
之勞居者無塵壒之患曉則竹雞鳴焉晝則佛桑放焉於是<lb/>
插架以儲書叉竿以立畫置酒以娛賔客極朋友晜弟之樂<lb/>
暇取元一代之詩甄綜之得百家焉業布之通都矣俠君乃<lb/>
夢有客愉愉有客瞿瞿一一十十容色則殊或俛而拜或立<lb/>
而盱覺而曰是其爲元人之徒與將林有遺材而淵有遺珠<lb/>
與乃借鈔于藏書者復得百家焉未已也博觀乎書畫旁捜<lb/>
乎碑碣眞文梵夾靡勿考稽又不下百家而元人之詩乃大<lb/>
備矣予留吳下數過君之堂俠君請于予作記思夫園林丘<lb/>
壑之美恒爲有力者所占通賔客者蓋寡所狎或匪其人明<lb/>
童妙妓充于前平頭長鬛之奴奔走左右舞歌旣闋荆棘生焉<lb/>
惟學人才士著作之地往往長留天壤間若文選之樓爾雅<lb/>
之臺是已吳多名園然蕪沒者何限而滄浪之亭樂圃之居<lb/>
<pb n="KR4f0025_SBCK_066-13a"/>
玉山之堂耕漁之軒至今名存不廢則以當日有敬業樂群<lb/>
之助留題尚存也俠君築斯堂媕羣雅將自元而宋而唐而<lb/>
南北朝而漢悉取以論定焉吾姑記于壁用示海内之誦元<lb/>
詩者<lb/>
　　　六浮閣記<lb/>
六浮閣在查山之陽具區浸其右六浮者一曰長浮二曰白<lb/>
浮三曰篛浮四曰苧浮五曰茅浮六曰箭浮其崇卑小大形<lb/>
殊或斷或續迤邐隈隩之外方閣之未成也嘉定李流芳長<lb/>
蘅過而樂之思以十千錢構草閣踞梅林之上寫圗以吿其<lb/>
友兼題長句覬其經營而終不果也後八十年長洲張翁買<lb/>
此山始爲建閣且治生壙背阜面湖周樹石楠栝柏以爲籓<lb/>
閣峙其南當春梅放拓西牎俯視繁花百萬若密雪之被原<lb/>
<pb n="KR4f0025_SBCK_066-13b"/>
隰游人詫勝絶焉未幾翁沒翁子士俊從而補葺之有徑有<lb/>
堂有庖有湢於是四方名士牽拂相招來會歲在辛巳二月<lb/>
己未朔予登是閣覩漁帆出沒浦樹淸疎山鳥<graphic n="KR1683" url="https://raw.githubusercontent.com/kanripo/KR-Gaiji/master/images/KR1683.png" mimeType="image/png"/>
                    <graphic n="KR1683" url="https://raw.githubusercontent.com/kanripo/KR-Gaiji/master/images/KR1683.png" mimeType="image/png"/>拂簾鳴<lb/>
旦暮愛之不忍去遂留信宿士俊以記爲請將刻之坐隅予<lb/>
惟三命之說術者恒以動人然儒生不以爲非蓋夭夀通塞<lb/>
莫不有命焉至于山水之縁尤未易得處乎闤闠有終身不<lb/>
知丘壑之趣者翁生居吳北郭即元時師子林而井椁于山<lb/>
得無後艱之幽宅且建閣以表其勝則李君所願而不獲遂<lb/>
者翁克有之士俊善繼其志冀揚翁名于百丗是翁之享于<lb/>
天者孔厚不可謂時命之不達也翁諱某字某自号松園老<lb/>
人其行義詳今禮部尚書同里韓公菼所爲志銘及處士睢<lb/>
州田君蘭芳墓表<lb/>
<pb n="KR4f0025_SBCK_066-14a"/>
　　　西陂記<lb/>
宋之故城其門名見于載記者陽也盧也蒙也桐也横也桑<lb/>
林也垤澤也垤澤云者垤以言閼伯之丘澤睢水也其地有<lb/>
蒲魚萑葦之利漁有村蟹有舍商丘宋公懷童時釣游之所<lb/>
思築圃於是以其在郭之西名曰西陂顧未遑經始先定池館<lb/>
之目曰渌波村曰釣家曰緯蕭草堂曰和松菴曰芰梁曰放<lb/>
鴨亭各系以詩都人士屬而和焉圖之横幅者王山人翬也<lb/>
久而公之懷故土益甚則命禹鴻臚之鼎寫照作西陂魚麥<lb/>
圖取元結詩句冀歸老于江湖記之以文者邵上舍長蘅也<lb/>
公巡撫江南久簡以馭吏儉以示民<lb/>
天子嘉其淸德　藻舟所及每見益親歲在昭陽協洽　駐<lb/>
蹕江天寺公入見請曰昔宋臣范成大居吳之石湖臣嘗履<lb/>
<pb n="KR4f0025_SBCK_066-14b"/>
其地見淳熙十五年賜書刊石尚存臣家有西陂别墅敢乞<lb/>
御書二字賜臣不令石湖勝蹟獨存千古<lb/>
天子笑而書之今歲旃蒙作噩<lb/>
天子復書魚麥堂以賜至是公拜<lb/>
宸翰先後難悉數矣公乃命子弟立石西陂之上屬其友秀<lb/>
水朱彞尊紀之思夫爵位之崇髙林泉之逸豫人生恒不能<lb/>
兼致惟石湖一老入而參知政事退而偃息范村女挈菜籃<lb/>
兒修雞柵種斜橋之楊柳播樂府于村田此姜䕫譜越調以<lb/>
介壽号曰石湖仙也今<lb/>
天子稱公治蹟不去口顧十四年所而遲遲未膺<lb/>
内召豈非以江南重地代公者實難其人與抑聞之公嘗引<lb/>
年以請矣<lb/>
<pb n="KR4f0025_SBCK_066-15a"/>
天子給以禁苑葡萄一本曰是果結實然後請老今賜果之<lb/>
園馬乳且垂垂于架公念<lb/>
主恩愈渥不敢上陳近復申以<lb/>
天語雙雕于堂柱曰兒孫歌舞詩書内郷黨優游禮讓中則<lb/>
仍未嘗許公之歸也公雖欲舍政事之賢勞享西陂魚麥之<lb/>
樂利願豈得遽遂乎虎丘之山可以對月滄浪之亭可以賦<lb/>
詩吾且隨中吳父老期公游衍于斯焉若夫西陂之勝姑聽<lb/>
公之郷黨優游禮讓中可矣<lb/>
　　　五舫記<lb/>
利濟莫若舟小者爲艖爲艓爲䑠爲艒䑿爲舴艋大者爲舸<lb/>
爲艅艎爲艂艭爲舶爲艑爲艞爲<graphic n="KR3029" url="https://raw.githubusercontent.com/kanripo/KR-Gaiji/master/images/KR3029.png" mimeType="image/png"/>艡爲　艛艇也者小而<lb/>
長也艜也者長而薄也狹而長者謂之艨短者謂之艟短而<lb/>
<pb n="KR4f0025_SBCK_066-15b"/>
廣者謂之<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>亦謂之舠深者謂之䑰亦謂之䒀小而深者舼<lb/>
亦謂之<graphic n="KR1956" url="https://raw.githubusercontent.com/kanripo/KR-Gaiji/master/images/KR1956.png" mimeType="image/png"/>也其制則有椳有柁有舳有艫有艢有<graphic n="KR3588" url="https://raw.githubusercontent.com/kanripo/KR-Gaiji/master/images/KR3588.png" mimeType="image/png"/>板曰覆<lb/>
牎曰<graphic n="KR2476" url="https://raw.githubusercontent.com/kanripo/KR-Gaiji/master/images/KR2476.png" mimeType="image/png"/>牀以薦物曰笭突上下重牀曰艦重室曰飛廬其具<lb/>
則櫓也槳也橈也篙也笮也戨也櫓柔倍之以梢篙折輔之<lb/>
以戙笮弱引之以百丈崩沙怪石惡浪之喧豗盤渦之撇㳬<lb/>
蓋有一夫之力不能挽一船者求其濟夫豈易哉思古之人<lb/>
取諸渙以制舟楫顧易之卦言利涉大川者六而無片言取<lb/>
象于舟則終以乗船爲危非安栖之具也雖然大江以南百<lb/>
谷所㑹内隩而外隈葭菼竹樹之交敷蘋藻之溶漾隄梁之<lb/>
逶迤非舟無以領其勝而又無風波之虞有燕嬉之樂則惟<lb/>
舫爲宜溧陽狄億立人以庶常吉士請假還里造五舫于洮<lb/>
湖或以載花或以燕客可以合可以分有琴有書有歌有酒<lb/>
<pb n="KR4f0025_SBCK_066-16a"/>
短簫長篴往來容與于郊園望之者不啻水仙也今夫至靜<lb/>
者地然曩嘗留燕齊雲朔之間六遇地震思之至今猶悸是<lb/>
則安危亦何定之有推之以理其人安其心安則其境亦安<lb/>
矣茍心不得其正而入于邪陷于險未有不蹈危機者安危<lb/>
視人所擇爾藏身萬人之海放情百斛之舟孰危孰安立人<lb/>
之自處也審矣於是秀水朱彞尊爲之作記時康熙三十有<lb/>
八年陽月之望也<lb/>
　　　倦圃圖記<lb/>
倦圃距嘉興府治西南一里在范蠡湖之濵宋管内勸農使<lb/>
岳珂倦翁嘗留此著書所謂金陀坊是已地故有廢園戸部<lb/>
侍郎曹先生潔躬治之以爲别業聚文史其中暇則與賔客<lb/>
浮觴樂飲其以倦圃名者蓋取倦翁之字以自寄予嘗數游<lb/>
<pb n="KR4f0025_SBCK_066-16b"/>
焉樂之而不能去于懷也歲癸卯先生左遷山西按察副使<lb/>
治大同踰明年予謁先生于塞上時方九月層氷在川積雪<lb/>
照耀巖谷彌望千里勾萌盡枯無方寸之木相與語及倦圃<lb/>
山泉之深沉魚鳥之游泳蔬果花藥之蓊鬱情景歷歷如目<lb/>
前事先生抱膝低徊者久之嗟夫故鄉之樂人之夢寐在焉<lb/>
以予暫游者猶不能釋于懷況先生之寢處笑語其中者哉<lb/>
先生之門人周君月如工繪事爲先生圗之爲景二十於是<lb/>
三人各系以詩先生復命予記其事予嘗覽前代園亭山水<lb/>
之勝往往藉人以傳又必圖繪之工而後傳之可久若王維<lb/>
之輞川顧瑛之玉山百丗而下觀其畫圖不獨想見兩人之<lb/>
髙而其所與游如丘爲裴迪崔興宗下至袁華于立盧熊郯<lb/>
韶之徒覽者亦希慕之不已然則圖繪之作顧可少哉今先<lb/>
<pb n="KR4f0025_SBCK_066-17a"/>
生方欲任天下之重援斯民于飢溺雖欲遺章組之榮息影<lb/>
江湖之上以遂其所好蓋難幾矣是倦圃之所有山泉魚鳥<lb/>
蔬果花藥之樂先生且不得而私而予與周君翻得藉圃之<lb/>
圖以傳爲可樂也周君名之恒山東臨淸人嘗爲江西參政<lb/>
罷官後遂移家江浦云<lb/>
　　　看竹圖記<lb/>
寧都魏叔子與予定交江都時歲在辛亥明年予將返秀水<lb/>
錢塘戴蒼爲畫煙雨歸耕圖叔子適至題其卷於是叔子亦<lb/>
返金精之山蒼爲傳寫作看竹圖俾予作記予性癖好竹甲<lb/>
申後避兵田舍凡十餘徙必擇有竹之地以居其後客游大<lb/>
同邊障苦寒乃藝葦以代竹旣而留山東見冶源修竹數百<lb/>
萬狂喜不忍去歸買宅長水上曰竹垞叔子過予言金精之<lb/>
<pb n="KR4f0025_SBCK_066-17b"/>
峰十有二其一曰翠微易堂在其上梧桐桃李橘柚皆植獨<lb/>
竹不生種之自叔子始近乃連岡下上無非竹者蓋予兩人<lb/>
嗜好適同也珍木之産由兩葉至尋尺歲久而林始成又或<lb/>
萎于霜或厄于閏若夫竹苟護其夲則末乃直上匪特有君<lb/>
子之守而已其勃然興起突怒無畏類夫豪傑之士拔泥塗<lb/>
而立加萬夫之上叔子居易堂讀書且二十年天下無知叔<lb/>
子者一旦乗扁舟下吳越海内論文者交推其能若竹之解<lb/>
于籜而驟干夫煙霄也文章之爲道亦猶種竹然務去其陳<lb/>
根疏而壅之其生也柯葉必異然則叔子毋徒恃其已學者<lb/>
而可矣<lb/>
　　　芷閭記<lb/>
宗人琪從予學所居道南舂同杵臼飲同井兼珍以養母集<lb/>
<pb n="KR4f0025_SBCK_066-18a"/>
衆說以通經斷金伐木以求友而又樂善不倦爲鬻于路誅<lb/>
茅編竹以棲餓人自我得琪庶幾同其臭味焉芷閭者琪讀<lb/>
書之舎也予旣書扁且爲文記諸壁記曰芷小草也名義不<lb/>
著于詩爾雅内則以茝佩恱僅見之小戴記而已說文解字<lb/>
無芷文蓋與茝同義申之曰楚謂之蘺晉謂之虈齊謂之茝<lb/>
而玉篇詮葯字云芷葉即虈也當知音雖有四其義則一矣<lb/>
屈平楚辭篇二十五言虈曁葯者各一言芷曁茝者各五言<lb/>
江蘺者三由其志潔行芳斯取喻必及焉爾乎荀況有云蘭<lb/>
槐之根是爲芷漸之滫君子不近庶人不服質非不美也所<lb/>
漸者然也琪年方壯不自恃其質之美樂與友朋相切劘虚<lb/>
已以下之是以見善則遷有過則改得敬業樂羣之助而無<lb/>
芳臭雜糅之患宜其有取夫芷以自託也閭居堂五之一縱<lb/>
<pb n="KR4f0025_SBCK_066-18b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0025_SBCK_063-1a"/>
曝書亭集卷第六十三<lb/>
　　　　　　　　　　　秀水　朱彞尊　錫鬯<lb/>
　傳<hi>二</hi>
　　　戴良傳<lb/>
戴良字叔能浦江人父暄與栁貫交命良受業于貫幷從黃<lb/>
溍吳萊游又學詩于余闕旁及天文地理醫卜佛老之書貫<lb/>
卒良持心喪三年元末以薦授淮南江北等處行中書省儒<lb/>
學提舉時太祖兵已定浙東良乃避地吳中久之挈家浮海<lb/>
至膠州欲投擴廓軍前不得達僑居昌樂洪武六年還變姓<lb/>
名隱四明山十五年徵入京試文詞留㑹同館命光禄給膳<lb/>
欲官之以老疾固辭忤旨明年四月卒于獄良丗居金華九<lb/>
靈山下自号九靈山人元亾後不忘故君舊國所爲詩文悲<lb/>
<pb n="KR4f0025_SBCK_063-1b"/>
涼感慨其自贊曰處榮辱而不二齊岀處于一致歌黍離麥<lb/>
秀之詩詠剰水殘山之句則于二子庶㡬無媿同時江陰王<lb/>
逢字原吉至正中臺臣薦其才稱疾辭避亂靑龍江旋徙上<lb/>
海築艸堂以居自号最閒園丁張士誠據吳逢爲畫策使降<lb/>
元拒太祖士誠辟之不就元亡後賦詩激昂甚于良洪武十<lb/>
五年以文字録用有司敦迫上道子掖任通事司令以父老<lb/>
叩頭乞請太祖命吏部符止之逢年七十元日自製壙銘是<lb/>
歲卒<lb/>
　　　唐肅傳<lb/>
唐肅字處敬先丗家杭州新城遷于山陰博通經史㫄究陰<lb/>
陽醫卜書數之學兼工篆楷書元至正十九年中浙江鄉試<lb/>
授杭州路黃岡書院山長轉嘉興路儒學正華雲龍定嘉興<lb/>
<pb n="KR4f0025_SBCK_063-2a"/>
肅内附例徙濠洪武三年召修禮樂書擢應奉翰林文字兼<lb/>
國史院編修旋以疾失朝免官謫佃濠之瞿相山自号丹崖<lb/>
居士歲餘卒年四十有四子愚士名之淳以字行嘗爲韓國<lb/>
公李善長草露布太祖異之問起草者誰也善長以實對帝<lb/>
令飛騎召之使者未喻帝意械繫至京師愚士懼度不得免<lb/>
道經其姑之門吿使者止促其姑出曰善爲斂尸愚士泣姑<lb/>
亦泣行至東華門已曛黒入見帝明燈坐便殿問曰汝曽艸<lb/>
露布耶對曰然俄而中官以短几置愚士前帝令坐授以封<lb/>
諸王冊曰汝其潤色之對曰臣萬死不敢當帝曰姑旁注之<lb/>
愚士乃奉命注畢仰視燭影中帝色喜良久乃出至姑家姑<lb/>
爲具酒食相慶焉愚士性孝友父死函骨歸葬于赤土山求<lb/>
父遺文雖荒郵敗壁髙厓斷石靡不蒐訪纂録時時伏讀聲<lb/>
<pb n="KR4f0025_SBCK_063-2b"/>
涙悽咽聞者爲之掩涕其留京師李景隆延以教其子方孝<lb/>
孺薦之於朝建文二年授翰林院侍讀明年病卒肅之未徙<lb/>
濠也與上虞謝肅齊名時号會稽二肅而愚士暨同里鎦績<lb/>
毛鉉蔡庸皆以善詩聞越人呼曰唐鎦毛蔡謝肅者字原功<lb/>
舉明經歷官福建按察司僉事出按漳泉有虎患肅移文吿<lb/>
于神虎遁去坐事被逮太祖御文華殿親鞫之肅大呼曰文<lb/>
華非拷掠之地陛下非問刑之官請下法司乃下獄獄吏以<lb/>
布嚢壓之死績三茅書院山長渙之子教授鄉里不干仕進<lb/>
所居西江草堂榜于門以賣文爲活有得輒市酒娛賔客嘗<lb/>
有客至呼其字久不出窺之則其妻方拾破紙以代爇薪一<lb/>
笑而已其子師邵亦能詩鉉字鼎臣從唐肅授毛詩用薦官<lb/>
國子學録<lb/>
<pb n="KR4f0025_SBCK_063-3a"/>
　　　錢宰傳<lb/>
錢宰字子予又字伯均會稽人吳越王鏐十四丗孫元至正<lb/>
間中甲科以親老教授鄉里洪武初徵修禮樂書尋以病還<lb/>
六年授國子監助教十年三月以年老吿歸帝許之勅曰朕<lb/>
戡定四方即開學校延師儒俾勛賢子弟凡民俊秀莫不從<lb/>
學教以經史六藝助教宰在學數年綽有成效朕方喜諸生<lb/>
有所矜式而年滿七十懇辭還鄉特授文林郎國子博士致<lb/>
仕爾尚師表一鄉訓誘後進庶㡬不媿古鄉大夫之教則朕<lb/>
猶有望焉二十三年召爲會試考官二十七年有詔徵儒臣<lb/>
定正尚書蔡氏傳宰暨翰林編修張美和儒士揭軌等二十<lb/>
六人皆被召既至帝語之曰爾等亦知天象乎奎壁之次黒<lb/>
氣凝焉久矣奎壁文章之府也今年春氣始除文運其當興<lb/>
<pb n="KR4f0025_SBCK_063-3b"/>
乎命開局翰林院賜宰等綺繒衣被入朝班侍衞之首讌坐<lb/>
殿中時帝以海内太平思與民偕樂建酒樓十于城門外繼<lb/>
又増建五樓令民沽酒接四方賔旅樓成其一曰醉仙命宰<lb/>
等飲其上幷給以鈔宰等各獻詩稱謝帝命禮部尚書任亨<lb/>
泰諭旨諸儒有年耄思歸者先遣之僉對曰願留帝大恱書<lb/>
成宰尋吿歸帝命馳傳還里年九十六乃卒張美和名九韶<lb/>
淸江人用薦爲縣學教諭升國子監助教擢翰林院編修致<lb/>
仕時年八十三帝諭之曰爾以衰暮之年日侍朕左右今去<lb/>
矣朕將誰從其倚眷如此揭軌臨川人字孟同以明經授淸<lb/>
河主簿升知縣歸教授生徒時臨川許中麗字仲孚録唐元<lb/>
二代詩兼采時人所作題曰光岳英華集軌序之謂詩自漢<lb/>
魏而下莫盛于唐唐之後莫盛於元盖於宋金之詩無取焉<lb/>
<pb n="KR4f0025_SBCK_063-4a"/>
　　　徐賁傳<lb/>
徐賁字幼文自常州徙吳善画山水工詩張士誠辟之遂偕<lb/>
張羽入吳興羽居菁山賁蜀山築精舍于山麓洪武七年用<lb/>
薦起命㢘訪山西歸檢其槖惟紀行詩一卷而已除給事中<lb/>
改監察御史按廣東尋改刑部主事出爲河南布政司左參<lb/>
政進左布政使大將軍師出洮岷次河南以所司犒勞不時<lb/>
愬于帝竟下獄死賁留吳時家望齊門外與髙啓王彝王行<lb/>
宋克閭巷相接日流連於文酒故以北郭名其詩集時張羽<lb/>
楊基亦來吳四方士聞之多卜鄰於是号北郭十友十友者<lb/>
長洲宋克字仲温工章草隷書擊劍走馬彈下飛鳥自号南<lb/>
宮生張士誠欲致之不能得洪武初徵爲侍書出同知鳳翔<lb/>
府事崐山陳則字文度洪武六年以秀才舉任應天府治中<lb/>
<pb n="KR4f0025_SBCK_063-4b"/>
擢戸部侍郎尋謫大同府同知遷知府永嘉余尭臣字唐卿<lb/>
呂珍保越堯臣居其幕下已而入吳洪武初官新鄭縣丞無<lb/>
錫呂敏字志學不肯服元時服深衣幅巾爲道士洪武初掌<lb/>
其縣教諭其一則釋道衍也<lb/>
　　　袁凱傳<lb/>
袁凱字景文松江華亭人幼孤力學能詩嘗熟岑大本賦白<lb/>
燕詩爲楊維楨所稱凱見笑曰未見體物之工也更賦一首<lb/>
維楨亟賞之一時流播人呼袁白燕洪武三年以布衣拜監<lb/>
察御史上疏曰國家戡定四方固資將帥之力今天下既平<lb/>
將士多在京師精悍有餘其於君臣之禮尚未<graphic n="KR0662" url="https://raw.githubusercontent.com/kanripo/KR-Gaiji/master/images/KR0662.png" mimeType="image/png"/>究臣請于<lb/>
都督府延致通經學古之士朔望朝罷諸將赴都堂聽講經<lb/>
史庶㡬忠君愛國之心全身保家之道油然日生而不自知<lb/>
<pb n="KR4f0025_SBCK_063-5a"/>
也又曰小人犯罪固不可赦若老成長者或有過誤宜加矜<lb/>
恕養其㢘恥以收他日之功帝嘉納焉遂勅省臺聘儒士於<lb/>
午門番直與諸將士說書一日帝慮囚畢命凱送皇太子覆<lb/>
審太子遞減之凱還報帝問曰朕與太子孰是凱頓首曰陛<lb/>
下法之正東宮心之慈帝以凱持兩端心不懌凱懼託疾歸<lb/>
帝使人詗之徉狂得免凱貌癯而長身有才辯善謔歸田後<lb/>
恒背戴方巾倒騎烏犍往來泖水上登九峰好事者圖以入<lb/>
画凱詩絶去雕飾論者推爲明初詩人之冠同時華亭以詩<lb/>
名者蜀府教授顧禄字謹中嘗過鄱陽湖賦詩太祖聞之命<lb/>
盡進所作披之便殿遂以經進名集楚府左長史管訥字時<lb/>
敏從楚王破銅鼓蠻諸將欲殄其餘黨訥固爭得免王曰管<lb/>
長史一言活萬人必有後已而生子名延枝楚王育之宮中<lb/>
<pb n="KR4f0025_SBCK_063-5b"/>
長爲府紀善兩人者方之凱其詩逺不逮也<lb/>
　　　孫蕡傳<lb/>
孫蕡字仲衍廣州順德人何眞保南海征南將軍廖永忠兵<lb/>
至蕡爲眞作書歸附永忠遂徵蕡教授廣州洪武三年舉鄉<lb/>
試授工部織染局使遷虹縣主簿選入爲翰林院典籍同修<lb/>
洪武正韻應制賦醉學士歌稱帝意既而復外補平原主簿<lb/>
坐事逮繫被旨輸左校版築蕭牆蕡望城門謳吟爲粤聲督<lb/>
工者以聞召至帝前陳所歌詩皆忠愛語釋之十五年授蘇<lb/>
州府經歷涼國公藍玉嘗索蕡題画玉誅蕡坐黨人伏法蕡<lb/>
以詩雄嶺表與河東王佐彦舉番禺黃哲庸之李德仲修趙<lb/>
介伯貞結社南園開抗風軒延一時名士所謂南園五先生<lb/>
也佐以父宦南雄占籍南海何眞聘掌書記洪武初徵授給<lb/>
<pb n="KR4f0025_SBCK_063-6a"/>
事中帝賜學士宋濂黃馬親爲作歌命諸臣和佐詩成帝覽<lb/>
之特喜賜鈔一錠佐性不樂仕進居官二載恒曰早朝何如<lb/>
晏起章服詎勝蓑衣乃告歸帝復賜以鈔佐篤于行父歿貧<lb/>
不能殮有廖元正者爲治喪事厝其棺于南雄之五里山佐<lb/>
事元正如父元正死哀慕終其身哲好山水徧尋嶺表諸名<lb/>
山旣而北游止秦淮李善長汪廣洋交薦于太祖吳元年除<lb/>
翰林待制侍太子讀書尋兼典籤洪武初使青徐尋出知東<lb/>
阿縣遷東平府通判上疏言時務帝怒放歸尋召回山東以<lb/>
他事詿誤寘于法哲北游時倚篷聽雪詫曰天下自然之奇<lb/>
音也歸搆軒名聽雪篷學者稱雪篷先生德爲詩效李白李<lb/>
賀孫蕡嘲之曰子眞混元皇帝雲孫也以薦除洛陽典史遷<lb/>
濟南府經歷自陳年老改就漢陽教諭秩滿改義寧縣教諭<lb/>
<pb n="KR4f0025_SBCK_063-6b"/>
介屢薦不起坐累被逮道經南昌卒以子純貴贈監察御史<lb/>
蕡之被戮也其弟子新㑹黎貞抱持其尸裹之以衣殯于安山<lb/>
之陽貞字彦晦嘗署縣學訓導事辭去築釣魚臺于宅南尋<lb/>
坐累戍遼東比釋歸將抵家已暮取舟中酒先登所築臺對<lb/>
月獨飲久之始叩門入貞嗜酒自号陶陶生一曰秫坡居士<lb/>
又唐豫者字用之亦蕡之弟子有孝行家居定鄉約以屬鄰<lb/>
里冠昬喪祭必準古人父在子雖老不得坐毋博弈毋飲酒<lb/>
輸公賦必先鄉人化之稱曰樂澹先生<lb/>
　　　王蒙傳<lb/>
王蒙字叔明湖州人趙孟頫之甥也敏于文不尚榘度工畫<lb/>
山水兼善人物少日賦宮詞仁和俞友仁見之曰此唐人佳<lb/>
句也遂以妹妻焉元末官理問遇亂隱居黃鶴山自稱黃鶴<lb/>
<pb n="KR4f0025_SBCK_063-7a"/>
山樵洪武初知泰安州事蒙嘗謁胡惟庸於私第與㑹稽郭<lb/>
傳僧知聰觀画惟庸伏法蒙坐是被逮瘐死獄中郭傳一名<lb/>
正傳字文逺洪武七年帝御■武樓賜學士宋濂坐謂曰天<lb/>
下旣定朕方垂意宿學之士卿知其人乎對曰會稽有郭傳<lb/>
者其學有淵源其文雄贍新麗其議論根據六經異才也旣<lb/>
而濂持其文以進帝召見于謹身殿授翰林應奉直起居注<lb/>
遷兵部主事再遷考功監丞進監令出署湖廣布政司右參<lb/>
政<lb/>
　　　林鴻傳<lb/>
林鴻字子羽福清人洪武初以人材薦授將樂縣儒學訓導<lb/>
歷禮部員外郎性脫落不善仕年未四十自免歸閩中善詩<lb/>
者數十才子鴻爲之冠十才子者閩鄭定候官王褒唐泰長<lb/>
<pb n="KR4f0025_SBCK_063-7b"/>
樂髙棅王恭陳亮永福王偁及鴻弟子周玄黃玄時人目爲<lb/>
二玄者也鴻之論詩大指謂漢魏骨氣雖雄而菁華不足晉<lb/>
祖玄虗宋尚條暢齊梁以下但務春華少秋實惟唐作者可<lb/>
謂大成然貞觀尚習故陋神龍漸變常調開元天寶間聲律<lb/>
大備學者當以是爲楷式閩人言詩者率本之鴻晉府引禮<lb/>
舍人無錫浦源字長源慕鴻名踰嶺訪之造其門二玄請誦<lb/>
所作曰吾家詩也以吿鴻鴻延之入社鄭定字孟宣嘗爲陳<lb/>
友定記室友定敗浮海亡交廣間久之還居長樂洪武中徵<lb/>
授延平府儒學訓導歷齊府紀善遷國子助教王褒字中美<lb/>
鴻之兄子壻也長沙學官遷知永豐縣永樂中召入預修大<lb/>
典擢漢府紀善唐泰字亨仲洪武二十七年進士除行人<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>
陜西按察司副使王恭字安中隱居七巖山自稱皆山樵者<lb/>
<pb n="KR4f0025_SBCK_063-8a"/>
永樂初以儒士薦起待詔翰林年六十餘矣王偁謂曰君得<lb/>
毋以會稽章綬故來邪對曰山中斧柯幸無恙也與修大典<lb/>
書成授翰林院典籍陳亮字景明自以故元儒生明興累詔<lb/>
不出作陳摶傳以見志結草屋滄洲中與三山耆彦爲九老<lb/>
㑹終其身獨不仕黃玄字玄之將樂人聞鴻棄官歸遂攜妻<lb/>
子居閩縣以歲貢官泉州儒學訓導周玄字微之閩縣人永<lb/>
樂中以文學徵拜禮部員外郎嘗挾書千卷止髙棅家讀十<lb/>
年辭去盡棄其書曰在吾腹笥矣同時趙迪林敏陳仲宏鄭<lb/>
關林伯璟張友謙亦以能詩聞皆鴻之弟子<lb/>
　　　王偁傳<lb/>
王偁字孟揚父翰仕元爲潮州路緫管元亡浮海入閩留永<lb/>
福山中爲道士者十年太祖聞其賢詔有司强起之翰義不<lb/>
<pb n="KR4f0025_SBCK_063-8b"/>
仕二姓自刎死偁中洪武二十三年鄉試例當入國子監乞<lb/>
歸養母母歿廬墓六年太宗即位以近臣薦召至京授國史<lb/>
院檢討會修永樂大典命充緫裁官久之坐罪謫交阯英國<lb/>
公張輔辟居幕下偁詩文最爲解縉所喜縉出爲參議督餉<lb/>
化州言偁于輔攜之入廣東縦游山水文皇帝聞之逮縉下<lb/>
獄并及偁在獄數年竟瘐死其自述誄曰日者以干支推定<lb/>
人禍福生死謂吾年日皆庚迨于丙歳在閼逢麗于鶉火其<lb/>
弗延矣孟子曰桎梏死者非正命也晝夜之理吾曷念之<lb/>
述其系用自誄極以呼天之辭俾後之爲螻蟻爲烏鳶爲陽<lb/>
矦所汩爲回禄所焚或返其骸或招其魂或蔵其衣冠庶令<lb/>
有考憫其志而哀之焉嗚呼孟揚古之人怙才者恒困于勿<lb/>
施志大者顚頓之屢躋爾乏古人之才而尚其志焉得不奇<lb/>
<pb n="KR4f0025_SBCK_063-9a"/>
于時而諉于戾而負而君而負而親嗚呼誰其白之悠悠蒼<lb/>
天讀者爲之隕涕<lb/>
　　　孫作傳<lb/>
孫作字大雅後以字行更字曰次知江陰人至正末挈家避<lb/>
兵于吳盡弃他物惟載敝書兩簏而已張士誠聞而廩禄之<lb/>
以母病謝去居松江洪武六年用禮部尚書牛諒薦召修日<lb/>
曆書成當授翰林院編修作以老病乞外遂除太平府儒學<lb/>
教授八年春選天下學官内任作與焉廷對第一授國子監<lb/>
助教尋命分教中都召還擢國子監司業十三年坐罪廢爲<lb/>
民十七年起翰林待詔終長樂縣儒學教諭作爲文醇正謹<lb/>
嚴動有據依弗苟異同或數年不獲一字及遇得意窮日夜<lb/>
筆硯不輟家人讓之則曰吾生丁亂離復憂飢寒既無益于<lb/>
<pb n="KR4f0025_SBCK_063-9b"/>
時又無聞於後是豈天所以生我意哉著東家子十二篇宋<lb/>
濂比之法言通書其座右銘曰多言欺之蔽也多思欲之累<lb/>
也潛靜以養其心强毅以篤其志去惡于人所不知之時誠<lb/>
善于已所獨知之地毋賤彼以貴我毋重物以輕身毋狥俗<lb/>
以移守毋矯僞以喪眞能忍所不能忍則勝物能容所不能<lb/>
容則過人其自贊畫像曰貧至於屢空而心富如萬鍾千駟<lb/>
長不踰中人而志可奪三軍之帥此何得而然哉盖庶幾乎<lb/>
自返而無媿門人稱之曰淸尚先生作同縣人張宣初名瑄<lb/>
字藻仲洪武初以考禮徵尋入史局修元史時同館皆老成<lb/>
耆儒宣年獨少帝親書其名召至殿廷授翰林編修呼爲小<lb/>
秀才奉詔歸娶其妻松江府儒學訓導邵亨貞女也宣後坐<lb/>
事謫濠道卒<lb/>
<pb n="KR4f0025_SBCK_063-10a"/>
　　　葉子奇傳<lb/>
葉子奇字丗傑龍泉人用薦授巴陵主簿嘗作太玄本旨究<lb/>
通衍皇極之說儒者稱之洪武十一年春有司祭城隍神羣<lb/>
吏竊飲豬腦酒縣學生發其事子奇適至以株連就逮獄中<lb/>
用瓦磨墨有得輒書事釋家居續成之号草木子其書稽上<lb/>
下之儀星躔之軌律<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>推步之驗陰陽五行生尅之運海嶽<lb/>
浸瀆戎貊希有之物神鬼伸屈之理土石之變魚龍之怪㫄<lb/>
及釋老之書而歸于六籍兼記時事失得兵荒菑異曰草木<lb/>
子者以草計時以木計歳以自況其生也里人王毅者字剛<lb/>
叔從許謙游受理一分殊之旨子奇學于毅歎曰聖賢之學<lb/>
不貴多聞以靜爲主因自号曰靜齋<lb/>
　　　王洪傳<lb/>
<pb n="KR4f0025_SBCK_063-10b"/>
王洪字希範錢唐人八歲能文從胡粹中授春秋洪武三十<lb/>
年中進士除行人遷吏科給事中改翰林院檢討會修永樂<lb/>
大典充副緫裁官歷修撰侍講尋左遷禮部儀制司主事尚<lb/>
書呂震奉命巡行陜西部務多決于洪帝奇其才詔作佛曲<lb/>
序洪難之爲同官所擠不進用得末疾以卒洪敏于才在翰<lb/>
林時帝方懷柔逺人屬國以方物貢者不絶麒麟白澤騶虞<lb/>
芝草醴泉凡有歌頌以命洪輒立就與解縉王偁王璡王達<lb/>
号東南五才子偁最自負獨推重洪不敢與齒洪嘗與嘗熟<lb/>
張洪論詩自誦所作比於漢魏張哂之未答復曰終不作六<lb/>
代語答曰子詩傍李白門牆尚未窺其奥也洪始屈服病亟<lb/>
時帝賜之藥物及卒賜以棺且給舟楫歸其喪達字達善無<lb/>
錫人洪武中以人才舉除大同府學訓導入爲國子監助教<lb/>
<pb n="KR4f0025_SBCK_063-11a"/>
文皇帝即位用姚廣孝薦擢翰林院編修帝問建文君過失<lb/>
對曰可與爲善但輔導非其人爾與修髙皇帝實録遷侍讀<lb/>
學士修大典充縂裁官帝視太學坐彛倫堂行養老之禮達<lb/>
因獻視學頌永樂三年秋與王景同爲應天考試官四年春<lb/>
會試天下士復爲考試官五年夏以疾卒達性恭愼不飲酒<lb/>
薄滋味晚自号耐軒又曰天游道者居大同著筆疇三十二<lb/>
篇意主柔伏退遜頗近老氏之旨洪雖抗節立朝志甚卑遜<lb/>
其後縉偁璡三人皆獲罪死達與洪獨考終焉張洪字宗海<lb/>
擅經學洪武中坐事戍雲南以薦爲靖江王府教授永樂初<lb/>
以行人使日本還奉詔諭緬甸那羅塔六往始聽命仁宗即<lb/>
位召入爲翰林修撰年七十致仕<lb/>
　　　髙棅傳<lb/>
<pb n="KR4f0025_SBCK_063-11b"/>
髙棅字彦恢長樂人永樂初自布衣召入翰林爲待詔更名<lb/>
廷禮别号漫士久之遷典籍性善飲喜談謔工書画尢專於<lb/>
詩嘗采唐人所作以體類從依丗次定品目初唐爲正始盛<lb/>
唐爲正宗爲大家爲名家爲羽翼中唐爲接武晚唐爲正變<lb/>
爲餘響方外異人等爲傍流書成曰唐詩品彚凡九十卷拾<lb/>
遺十卷又擇其尢合格者爲唐詩正聲十二卷論者謂其詩<lb/>
音節可觀神理未足然棅之言曰余夙躭詩恒欲窺唐人之<lb/>
籓籬首踵其域如墮終南萬疊間茫然弗知其所往然後左<lb/>
攀右涉晨躋夕覽下上登頓進退周旋歷數十年厥中僻蹊<lb/>
通莊髙門邃室歷㦄可指數盖其學之專如是終明之丗館<lb/>
閣宗之<lb/>
　　　王紱傳<lb/>
<pb n="KR4f0025_SBCK_063-12a"/>
王紱字孟端無錫人博學工歌詩能書寫山水竹石妙絶一<lb/>
時洪武中坐累戍朔州永樂初用薦以善書供事文淵閣久<lb/>
之除中書舎人紱未仕時與吳人韓奕爲友隱居九龍山遂<lb/>
自号九龍山人於書法動以古人自期畫不茍作游覽之頃<lb/>
酒酣握管遇長廊素壁淋漓霑灑有投金帛購片楮者輒拂<lb/>
袖起或閉門不納甚至詬厲勿顧也人有諫之者紱曰丈夫<lb/>
宜審所處䡖者如此重者將何以哉在京師月下聞吹簫聲<lb/>
喜甚乗興寫竹石圖明旦訪其人贈之則估客也客以紅氍<lb/>
毹爲餽請再寫一枝爲配紱笑曰我爲簫聲訪汝以簫材報<lb/>
汝汝俗子也索前画裂之還其餽一日退朝黔國公沐晟従<lb/>
後呼其字紱不應同列語之曰此黔公也紱曰我非不聞之<lb/>
是必與我索画爾晟走及之果以画請<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>頷之而已踰數年<lb/>
<pb n="KR4f0025_SBCK_063-12b"/>
晟復以書來<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>始爲作画旣而曰我画直遺黔公不可黔公<lb/>
客平仲微者我友也以此寄之俟黔公與求則可耳其髙介<lb/>
絶俗如此崑山夏㫤者亦善画竹石亞于紱画竹一枝比之<lb/>
金一鋌然人多以餽遺得之識者勿予也㫤字仲昭永樂十<lb/>
三年進士改庶吉士尋除中書舍人轉吏部考功主事出知<lb/>
瑞州府入爲太常寺少卿進太常寺卿㫤與上元張益同中<lb/>
進士同以文名同善画竹其後㫤見益石渠閣賦自謂不如<lb/>
遂不復作賦益見㫤所画竹石絶倫亦遂不復画竹益死土<lb/>
木之難仲微名顯錢唐人嘗知藤縣事謫戍雲南其詩頗豪<lb/>
放自喜雲南詩人稱平居陳郭顯其一也<lb/>
　　　沈度傳<lb/>
沈度字民則弟粲字民望松江華亭人兄弟皆善書度以婉<lb/>
<pb n="KR4f0025_SBCK_063-13a"/>
麗勝粲以遒逸勝各臻其妙度博涉經史爲文章尚平澹絶<lb/>
去浮靡洪武中舉文學弗就坐累謫雲南岷王具禮幣聘之<lb/>
數進諫未㡬辭去都督瞿能延之教子弟遂與偕入京師時<lb/>
文皇帝初即位詔吏部簡士之能書者入翰林給廩禄度與<lb/>
吳縣滕用亨長樂陳登同與選於時解縉胡廣梁潛王璡皆<lb/>
工書度至最爲帝所賞名出朝士右日侍便殿凡金版玉冊<lb/>
用之廟庭蔵祕府頒屬國必命之書遂由翰林典籍擢檢討<lb/>
歷修撰遷侍講學士粲自翰林待詔遷中書舍人擢侍讀進<lb/>
階大理寺少卿兄弟並賜織金衣鏤姓名于象簡泥之以金<lb/>
贈父母如其官馳驛傳歸吿于墓崐山夏昺者字孟暘與其<lb/>
弟㫤以善書画聞同官中書舍人時号大小中書而度粲号<lb/>
大小學士度性敦實謙以下人嚴取與有訓導介其友求書<lb/>
<pb n="KR4f0025_SBCK_063-13b"/>
請識姓氏于上度沉思曰得非曩訐奏有司者邪遽却之其<lb/>
友固請終不肯書姓字在内廷備顧問必以正對粲篤于事<lb/>
兄已有賜輒歸奉其兄度子藻官中書舍人用亨初名權字<lb/>
用衡精篆隷書被薦時年七十矣召見大書麟鳳龜龍四字<lb/>
以進又獻禎符詩三篇授翰林待詔與修永樂大典用亨善<lb/>
鑒古嘗侍帝觀画卷未竟衆目爲趙伯駒用亨曰此王詵筆<lb/>
也至卷尾果然登字思孝初仕羅田縣丞改蘭谿再改浮梁<lb/>
選入仍給縣丞禄歷十年始授中書舍人登之入也用亨自<lb/>
詡篆籀視天下無踰之者且恃年髙數於人前面折登登勿<lb/>
與校至三日猶不已從容進曰登幸辱在此願有所質乃就<lb/>
用亨言戾於說文者十數事援許氏說證之用亨乃屈服登<lb/>
於六書本原博考詳究用力甚勤自周秦以來殘碑㫁碣必<lb/>
<pb n="KR4f0025_SBCK_063-14a"/>
窮捜摩搨審度而辨定之得其傳者太常卿南城程南雲也<lb/>
　　　劉溥傳<lb/>
劉溥字原博長洲人祖彦敬以醫事文皇帝溥八歳能賦詩<lb/>
長隨祖父游學兩京宣德初授惠民局副使其詩初效西崐<lb/>
體久益奇縱里人劉與字廷美仕爲山西按察司僉事工唐<lb/>
律人目爲劉八句尢善鑒古書画蔵有終南山進士圖際歳<lb/>
除溥題長句其上與懸之於堂明日賔客賀正者爭裂門籍<lb/>
紙寫之而去與笑曰此耗紙鬼也於時海寧蘇平字秉衡平<lb/>
弟正字秉貞崐山沈愚字通理蜀人晏鐸字振之慈谿王淮<lb/>
字柏儀眞蔣忠字主忠同里鄒亮字克明中都湯胤勣字公<lb/>
讓淮安王貞慶字善甫皆以能詩聞胤勣最豪伉不可一丗<lb/>
亮毎以氣凌之淮與之辨論或移日不相下及見溥輒俛首<lb/>
<pb n="KR4f0025_SBCK_063-14b"/>
服溥精天文律歷之學正統十二年京師産牛五足一足生<lb/>
於領蹏反向上溥占之曰小人在上戎狄横越二年帝自將<lb/>
北征溥從羣臣拜伏道左見日旁氣中黒外赤溥愈憂之乃<lb/>
賦送駕詩見志俄有土木之變於是言者交薦不報久之調<lb/>
太醫院吏目胤勣東甌襄武王和之曽孫貞慶駙馬都尉永<lb/>
春侯寧之子鐸亮皆官監察御史餘俱不仕時号十才子<lb/>
曝書亭集卷第六十三<lb/>
</p>
<p>
</p>
  </div>
</body>
</text>
</TEI>
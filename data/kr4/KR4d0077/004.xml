<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東坡詩集註巻四</head> <lb/>
    <p>
<pb n="KR4d0077_WYG_004-1a"/>
欽定四庫全書<lb/>
　東坡詩集註巻四<lb/>
　　　　　　　　　　　　宋　王十朋　撰<lb/>
　古蹟<lb/>
　　鳳翔八觀<hi>并叙</hi>
　鳳翔八觀詩記可觀者八也昔司馬子長登㑹稽探<lb/>
　禹穴不逺千里而李太白亦以七澤之觀至荆州二<lb/>
　子盖悲世悼俗自傷不見古人而欲一觀其遺蹟故<lb/>
<pb n="KR4d0077_WYG_004-1b"/>
　其勤如此鳳翔當秦蜀之交士大夫之所朝夕往來<lb/>
　此八觀者又皆跬步可至而好事者有不能徧觀焉<lb/>
　故作詩以告欲觀而不知者<lb/>
　　　石鼓歌<lb/>
冬十二月歳辛丑我初從政見魯叟<hi>次公石鼔周宣王時物在孔子廟</hi>
舊聞石鼓今見之文字鬱律蛟蛇走<hi>次公西京賦隠轔鬱律甘泉賦雷鬱</hi>
<hi>律於巗窔</hi>細觀初以指畫肚<hi>縯虞世南學書常於被下以指畫肚</hi>欲讀嗟如箝<lb/>
在口<hi>次公箝在口以言讀之難也退之苦寒詩云濁醪沸入喉口角如銜箝</hi>韓公好古生<lb/>
<pb n="KR4d0077_WYG_004-2a"/>
已遲<hi>厚退之石鼔歌云嗟予好古生苦晩對此涕淚雙滂沱</hi>我今况又百年後强<lb/>
尋偏傍推點畫時得一二遺八九我車既攻馬亦同其<lb/>
魚維鱮貫之柳<hi>其詞云我車既攻我馬亦同又云其魚維何維鱮維鯉何以貫之維楊與柳惟</hi>
<hi>此六句可讀餘不可通次公先生詩後叚云憶昔周宣歌鴻鴈當時籀史變蝌蚪則石鼓之字盖蝌蚪之變韓</hi>
<hi>愈有蝌蚪書後記一篇云李陽氷之子服之授余以其家蝌蚪孝經漢衛宏官書兩部合一巻且曰古書得其</hi>
<hi>依據盖可讀如是則退之宜識蝌蚪書者而石鼔歌乃云辭嚴義密讀難曉字體不類𨽻與蝌而先生今詩乃</hi>
<hi>能通其六句則先生為精於字學矣歐陽集古䟦尾盖謂韋應物以為文王之鼓韓退之以為宣王之鼓不知</hi>
<hi>何所據而然卒取退之好古不妄者為可信然未嘗載其文至子由和先生詩乃云形雖不具意可知有云楊</hi>
<pb n="KR4d0077_WYG_004-2b"/>
<hi>柳貫魴鱮先生詩注其文云維鱮維鯉而子由云魴鱮豈各以所辨之字言之乎堯卿永叔云石鼓有十今在</hi>
<hi>鳳翔孔子廟中初棄于野鄭餘慶徙于廟其一無文其九有文可見者四百一十七字可識者二百七十二字</hi>
古器縱横猶識鼎衆星錯落僅名斗<hi>次公以言衆字不可識而獨識六句</hi>
<hi>若古器中之鼎衆星中之斗耳</hi>模糊半已似瘢胝詰曲猶能辨跟肘娟<lb/>
娟缺月隠雲霧濯濯嘉禾秀稂莠<hi>次公又以言字之見存者如雲霧中之缺</hi>
<hi>月稂莠間之嘉禾也</hi>漂流百戰偶然存獨立千載誰與友上追軒<lb/>
頡相唯諾下挹氷斯同鷇㝅<hi>次公鷇音丘候切鳥子哺者㝅音乃候切乳也</hi>憶<lb/>
昔周宣歌鴻鴈<hi>國器宣王有鴻鴈詩</hi>當時籀史變蝌蚪<hi>縯軒軒轅也頡蒼頡</hi>
<pb n="KR4d0077_WYG_004-3a"/>
<hi>也斯李斯也氷李氷陽也頡為黄帝史因觀鳥跡始作書契古文是也周宣王時史籀者大篆十五篇與古稍</hi>
<hi>異謂之籀書秦相李斯取籀文或頗省改謂之小篆焚先典而古文絶矣漢魯共王壞孔子宅得尚書春秋論</hi>
<hi>語孝經時以不復知古文故謂之蝌蚪書而斯號為二篆諸山刻石荆玉璽文及銅人銘皆斯所書謂之玉筯</hi>
<hi>體唐李陽氷獨得斯用筆意論者謂氷愈於斯也鷇㝅鳥哺乳其子</hi>厭亂人方思聖賢中<lb/>
興天為生耆耉<hi>次公厭亂則夷王厲王之亂也中興則宣王中興也生耆耉則指史籀及方召</hi>
<hi>申甫尹吉甫之屬</hi>東征徐虜闞虓虎<hi>縯常武詩省此徐土又云進厥虎臣闞如虓虎</hi>北<lb/>
伐犬戎隨指嗾<hi>次公按國語穆王將征犬戎祭公謀父諫之不聽遂征之而詩載宣王北伐則</hi>
<hi>曰北伐玁狁而已嗾蘇后切使犬之聲也左傳載晉靈公欲殺趙盾曰嗾夫獒焉</hi>象胥雜沓貢<lb/>
<pb n="KR4d0077_WYG_004-3b"/>
狼鹿<hi>厚周官象胥掌蠻夷閩貉戎狄之國使掌傳王之言而諭說焉周穆王征伐犬戎得四白狼四白鹿</hi>
<hi>以歸</hi>方召聯翩賜圭卣<hi>次公方叔召虎也按詩崧髙曰王遣申伯錫爾介圭江漢曰王命召</hi>
<hi>虎釐爾圭瓚秬鬯一卣方叔雖不見錫圭卣明文而可以召虎推之矣</hi>遂因鼓鼙思將帥<lb/>
<hi>縯記曰聽鼓鼙之聲則思將帥之臣</hi>豈為考擊煩矇瞍<hi>次公詩子有鍾鼓弗鼔弗考又曰矇</hi>
<hi>瞍奏公</hi>何人作頌比崧髙<hi>次公崧髙尹吉甫美宣王之詩也詩尾云吉甫作誦其詩孔碩</hi>
<hi>故云作頌比崧髙也</hi>萬古斯文齊岣嶁<hi>援退之詩岣嶁山尖神禹碑宇青石赤形模竒</hi>勲<lb/>
勞至大不矜伐文武未遠猶忠厚欲尋年歲無甲乙豈<lb/>
有名字記誰某<hi>次公宣王在位四十六年而史冊無載石鼓之事宣王之詩其見於經所作者</hi>
<pb n="KR4d0077_WYG_004-4a"/>
<hi>有曰仍叔有曰尹吉甫今石鼔之上又無名氏故云爾也</hi>自從周衰更七國竟使秦<lb/>
人有九有<hi>次公七國秦楚韓趙魏燕齊也其後秦并六國遂冇天下書曰以有九有之師</hi>掃除<lb/>
詩書誦法律投棄俎豆陳鞭杻當年何人佐祖龍<hi>縯秦本紀</hi>
<hi>始皇三十六年秋使者從闗東夜過華隂平舒道有人持璧遮使者曰為吾遺滈池君明年祖龍死使者問其</hi>
<hi>故忽不見使者奉璧具以聞始皇嘿然良久曰山鬼故不過知一歳事也退言曰祖龍者人之先也使御府視</hi>
<hi>璧乃二十八年行渡江所沈璧也</hi>上蔡公子牽黃狗<hi>厚上蔡公子李斯也斯出獄與其中</hi>
<hi>子俱執顧謂其中子曰吾欲與若復牽黄犬俱出上蔡東門逐狡兔豈可得乎</hi>登山刻石頌功<lb/>
烈<hi>次公秦二十八年始皇東行郡縣上鄒嶧山刻石頌秦德其詞總三十六句以三句為韻又南登瑯祁作</hi>
<pb n="KR4d0077_WYG_004-4b"/>
<hi>瑯邪臺刻石頌秦德其詞總七十二句以兩句為韻二十九年登之果刻石其詞總三十六句復以三句為韻</hi>
<hi>具見史記</hi>後者無繼前無偶皆云皇帝廵四國烹滅彊暴救<lb/>
黔首<hi>次公之罘之詞曰皇帝東逰廵登之罘又曰烹滅彊暴振救黔首</hi>六經既已委灰<lb/>
塵此鼓亦當遭擊掊<hi>次公莊子掊擊於世俗</hi>傳聞九鼎淪泗上欲<lb/>
使萬夫沈水取<hi>援周末九鼎沒泗水始皇過彭城齋戒禱祠欲出鼎使千人沒水求之弗得</hi>
暴君縱欲窮人力神物義不汙秦垢是時石鼓何處避<lb/>
無乃天工令鬼守<hi>縯退之石鼔歌亦云雨淋日炙野火燎鬼物守䕶煩撝呵</hi>興亡百<lb/>
變物自閒富貴一朝名不朽細思物理坐歎息人生安<lb/>
<pb n="KR4d0077_WYG_004-5a"/>
得如汝夀<lb/>
　　　詛楚文<hi>碑獲於開元寺土下今在太守便㕔秦穆公葬於雍槖泉祈年觀下今墓在開元寺</hi>
　　　<hi>之東南數十步則寺豈祈年之故基邪淮南王遷于蜀至雍道病卒則雍非長安此乃古雍也</hi>
　　　<hi>次公問詛楚文於學古文者云有數本其文皆同唯神名異開元寺下所得乃詛于巫咸神者</hi>
　　　<hi>是數本中唯巫咸之文筆法最精其家無之唯有此詛于亞駝神一本詳其篆文乃先生詩中</hi>
　　　<hi>語也今載于此字有不可識者則書闕以補之其文曰秦嗣王敢用吉玉宣璧使其祝宗邵鼕</hi>
　　　<hi>布懇告于丕顯大神亞駝以底楚王熊相之多罪者我先君穆王及楚成王是勠力同心兩邦</hi>
　　　<hi>若壹絆以婚姻袗以齊盟曰萬葉子孫毋相為不利親印丕顯大神亞駝而質焉今楚王熊相</hi>
<pb n="KR4d0077_WYG_004-5b"/>
　　　<hi>庸回無道淫伐湛亂宣侈競縱變渝盟制内之則虣虐不宰刑殺孕婦幽刺親戚拘圉其叔父</hi>
　　　<hi>寘諸冥室櫝棺之中外之則冐改久闕不畏皇天上帝及丕顯大神亞駝光烈威神而兼倍十</hi>
　　　<hi>八世之盟詛率諸侯之兵以臨加我欲剗伐我社稷殄滅我百姓闕蔑我皇天上帝及丕顯大</hi>
　　　<hi>神亞駝之郊祠圭玉犧牲今取我邊城新<graphic n="KR1609" url="https://raw.githubusercontent.com/kanripo/KR-Gaiji/master/images/KR1609.png" mimeType="image/png"/>及/於  <graphic n="KR1609" url="https://raw.githubusercontent.com/kanripo/KR-Gaiji/master/images/KR1609.png" mimeType="image/png"/>及於  不敢曰可  又悉興其衆張矜</hi>
　　　<hi>怠怒亦甲受兵奮士盛師以偪我邊境將欲覆其    應  皇天上帝及不顯大神亞駝之㡬</hi>
　　　<hi>靈德賜克剗楚師復畧我邊城敢數楚王熊相之倍盟  詛著諸名章以盟大神之威神其文</hi>
　　　<hi>如此</hi>
崢嶸開元寺髣髴祈年觀<hi>元肅秦始皇帝本紀注祈年宫在雍</hi>舊築掃成<lb/>
<pb n="KR4d0077_WYG_004-6a"/>
空古碑埋不爛詛書雖可讀字法嗟久換詞云秦嗣王<lb/>
敢使祝用瓚先君穆公世與楚約相捍質之於巫咸<hi>堯卿</hi>
<hi>鄭有神巫曰季咸知人之死生存亡禍福夀天期以歲月旬日若神</hi>萬葉期不叛今其後<lb/>
嗣王乃敢搆多難刳胎殺無罪親族遭圉絆計其所稱<lb/>
訴何啻桀紂亂<hi>秦嗣王自此皆詛楚文中語</hi>吾聞古秦俗面詐背不<lb/>
汗豈惟公子卭<hi>縯史記商鞅傳孝公使衛鞅將而伐魏魏使公子卭將而擊之軍既相距鞅遺</hi>
<hi>魏將公子卬書曰吾始與公子驩今俱為兩國將不忍相攻可與公子靣相見盟樂飲而罷兵以安秦魏魏公</hi>
<hi>子卬以為然㑹盟以飲而衛鞅伏甲士而襲虜公子卬因攻其軍盡破之以歸秦</hi>社鬼亦遭謾<lb/>
<pb n="KR4d0077_WYG_004-6b"/>
遼哉千載後<hi>堯卿新論雍門周謂孟嘗君曰千秋萬嵗之後髙臺已傾曲池已平又羊祜云千秋</hi>
<hi>萬嵗之後魂魄猶應登此漢髙祖曰吾千秋萬嵗魂魄猶思沛</hi>發我笑一粲<lb/>
　　　王維呉道子畫<hi>堯卿唐才景元畫斷以道子為神品上上摩詰為妙品上上季南名</hi>
　　　<hi>畫記王維字摩詰太原人年十九進士擢第以詞學知名官至尚書右丞工畫</hi>
何處訪吳畫普門與開元<hi>次公普門開元二寺名</hi>開元有東塔摩<lb/>
詰留手痕吾觀畫品中莫如二子尊道子實雄放浩如<lb/>
海波翻當其下手風雨快筆所未到氣已吞亭亭雙林<lb/>
間<hi>次公佛書佛説法於雙林樹下</hi>彩暈扶桑暾<hi>堯卿名畫斷云大凡佛之圓光皆須尺寸先定</hi>
<pb n="KR4d0077_WYG_004-7a"/>
<hi>然後規圓而成惟吳生終一筆又云畫成矣最後方畫圓光風落電轉規成月圓</hi>中有至人談<lb/>
寂滅悟者悲涕迷者手自捫蠻君鬼伯千萬萬相排競<lb/>
進頭如黿<hi>師開元寺有道子畫佛在雙林下入湼槃像</hi>摩詰本詩老<hi>縯王維詩宿世</hi>
<hi>謬詞客前身應畫師</hi>佩芷襲芳蓀<hi>堯卿謝靈運云浥露馥芳蓀又杜詩小襦綉芳蓀</hi>今觀<lb/>
此壁畫亦若其詩清且敦祗園弟子盡鶴骨心如死灰<lb/>
不復温<hi>縯莊子形若槁木心若死灰</hi>門前兩叢竹<hi>堯卿摩詰畫兩叢竹於開元寺</hi>雪<lb/>
節貫霜根交柯亂葉動無數一一皆可尋其源吳生雖<lb/>
妙絶猶以畫工論<hi>次公老杜言吳畫於𤣥元皇帝廟詩曰畫手看前輩吳生逺擅塲</hi>摩<lb/>
<pb n="KR4d0077_WYG_004-7b"/>
詰得之於象外有如仙翮謝籠樊<hi>先之神仙傳王次仲變篆為𨽻始皇召之</hi>
<hi>不至將殺之次仲化為大鳥振翼而起以三大翮墮與使者始皇因名為落翮仙</hi>吾觀二子皆<lb/>
神俊又於維也歛袵無間言<hi>堯卿張顛傳云後輩言筆札者歐虞楮薛或有異論</hi>
<hi>至張顛曽無間言</hi>
　　　維摩像唐楊恵之塑在天柱寺<lb/>
昔者子輿病且死其友子祀往問之跰<graphic n="KR1271" url="https://raw.githubusercontent.com/kanripo/KR-Gaiji/master/images/KR1271.png" mimeType="image/png"/>鑒井自歎息<lb/>
造物將安以我為<hi>厚莊子曰子輿有病子祀往問之曰偉哉夫造物者將以予為此拘拘也</hi>
<hi>曲僂發背上有五管頥隠于臍肩髙于頂句贅指天隂陽之氣有沴其心間而無事跰<graphic n="KR1271" url="https://raw.githubusercontent.com/kanripo/KR-Gaiji/master/images/KR1271.png" mimeType="image/png"/>而鑒于井曰嗟乎夫</hi>
<pb n="KR4d0077_WYG_004-8a"/>
<hi>造物者又將以予為此拘拘也</hi>今觀古塑維摩像病骨磊嵬如枯龜乃<lb/>
知至人外生死此身變化浮雲隨<hi>次公維摩經云是身如浮雲須臾變滅</hi>
世人豈不碩且好<hi>次公詩云碩大且巻</hi>身雖未病心已疲此叟神<lb/>
完中有恃談笑可却千熊羆當其在時或問法俛首無<lb/>
言心自知<hi>縯維摩經言文殊師利問維摩詰何等是菩薩不二法門時維摩詰黙然無言文殊師利</hi>
<hi>歎曰善哉善哉乃至無有文字言語是眞入不二法門者也</hi>至今遺像兀不語與昔<lb/>
未死無增虧田翁俚婦那肯顧時有野䑕銜其髭<hi>堯卿晉謝</hi>
<hi>靈運髭美臨刑因施作南海祗洹寺維摩詰像髭寺人保惜畧不汚損子由嘗和此詩云長嗟靈運不知道强</hi>
<pb n="KR4d0077_WYG_004-8b"/>
<hi>翦美髭挿兩顴彼人視身如枯木割去右臂非所患何况塑畫已身外豈必奪爾庸自全</hi>見之使人<lb/>
毎自失<hi>援莊子神巫見夀子自失而走</hi>誰能與詰無言師<lb/>
　　　東湖<lb/>
吾家蜀江上江水綠如藍<hi>師李白詩山光水色綠如藍堯卿白樂天詩春來江水綠</hi>
<hi>如藍李商隠詩千里遠溪江水色含烟帶月碧于藍</hi>邇來走塵土意思殊不堪况<lb/>
當岐山下風物尤可慙有山秃如赭<hi>次公南山詩或赤若秃鬝堯卿赭謂</hi>
<hi>無草木也秦始皇至湘山祠逢大風㡬不得度上問博士曰湘君何神對曰堯女舜妻死而葬于此於是始皇</hi>
<hi>大怒使刑徒三千人伐湘山木赭其山</hi>有水濁如泔不謂郡城東數步見<lb/>
<pb n="KR4d0077_WYG_004-9a"/>
湖潭入門便清奧怳如夢西南泉源從髙來隨波走涵<lb/>
涵東去觸重阜盡為湖所貪但見蒼石螭開口吐清甘<lb/>
借汝腹中過胡為目眈眈新荷弄晩凉輕棹極幽探飄<lb/>
飄忘逺近偃息遺珮篸深有魚與龜淺有螺與蚶<hi>次公退之</hi>
<hi>溪堂詩淺有蒲蓮深有蒹葭叔度物類相感志蚶溪水其味如蜜東方朔得以獻武帝</hi>曝晴復戲<lb/>
雨戢戢多於蠶浮沈無停餌倐忽遽滿籃絲緍雖强致<lb/>
<hi>次公詩云其釣維何維絲伊緍</hi>𤨏細安足戡聞昔周道興翠鳳棲孤嵐<lb/>
<hi>縯周興鸑鷟鳴于岐山次公寰宇記載地志云周文王之時丹鳳鳴于岐山故亦曰鳳皇堆</hi>飛鳴飲<lb/>
<pb n="KR4d0077_WYG_004-9b"/>
此水照飲弄毿毿<hi>此古飲鳳池也</hi>至今多梧桐合抱如彭聃綵<lb/>
羽無復見上有鸇搏䳺嗟予生雖晚好古意所忱<hi>縯退之石</hi>
<hi>鼔詩嗟予好古生苦晚</hi>圖書已漫漶猶復訪僑郯<hi>厚僑鄭子産也辨實沈臺駘之</hi>
<hi>崇晉侯曰博物君子郯子者言少昊氏以鳥名官孔子曰天子失官學在四夷猶信</hi>巻阿詩可繼<lb/>
此意久已含<hi>次公巻阿詩曰鳳皇鳴矣于彼髙岡梧桐生矣于彼朝陽故思作詩以繼焉</hi>扶<lb/>
風古三輔<hi>次公漢太初元年更渭南郡為京兆尹即今之長安更河上郡為左馮翊即今之同州更</hi>
<hi>主爵都尉為右扶風即今之鳳翔府謂之三輔也師前漢趙廣漢傳左馮翊右扶風皆治長安犯法者從迹喜</hi>
<hi>過京兆界廣漢歎曰亂吾法者常三輔也</hi>政事豈汝諳聊為湖上飲一縱醉<lb/>
<pb n="KR4d0077_WYG_004-10a"/>
後談門前逺行客劫劫無留驂問胡不回首無乃趂朝<lb/>
參予今正踈懶官長幸見函不辭日游再行恐歲滿三<lb/>
暮歸仍倒載<hi>援晉書山簡傳日暮倒載歸酩酊無所知</hi>鐘鼓已韽韽<hi>次公官韻注云</hi>
<hi>鐘鼔微也周禮典同掌六律六同之和以辨天地四方隂陽之聲元聲有十二而其一曰微聲韽是已</hi>
　　　真興寺閣<lb/>
山川與城郭漠漠同一形<hi>堯卿此詩用古人意而不取其字杜子美登慈恩寺塔詩</hi>
<hi>云秦山忽破碎涇渭不可求俯視但一氣焉能認皇州</hi>市人與鴉鵲浩浩同一聲<lb/>
此閣㡬何髙何人之所營側身送落日引手攀飛星<hi>堯卿</hi>
<pb n="KR4d0077_WYG_004-10b"/>
<hi>楊億詩危樓髙百尺手可接星辰</hi>當年王中令<hi>縯名彦超周末國初為鳳翔節度使</hi>斫木<lb/>
南山頳<hi>希仲頳赤色猶赭山也</hi>寫真留閣下鐵面眼有稜<hi>次公晉書劉惔</hi>
<hi>之言桓温云眼如紫石稜</hi>身長八九尺與閣兩峥嶸古人雖暴恣作<lb/>
事今世驚登者尚呀喘作者何以勝曷不觀此閣其人<lb/>
勇且英<lb/>
　　　李氏園<hi>李茂貞園也今為王氏所有次公本姓宋名文通唐僖宗光啓三年六月鳯翔節度</hi>
　　　<hi>使李昌符反犯大安門不克奔于隴州七月茂貞攻㧞之斬昌符十月以茂貞為鳳翔節度使</hi>
　　　<hi>賜姓名帝親製字曰正臣昭宗景福元年七月反遂犯京師以為中書令進封秦王至後唐莊</hi>
<pb n="KR4d0077_WYG_004-11a"/>
　　　<hi>宗同光二年以鳳翔府節度使秦王卒</hi>
朝游北城東回首見脩竹下有朱門家破墻圍古屋舉<lb/>
鞭叩其戸幽響答空谷入門所見夥<hi>厚前漢陳勝傳客曰夥渉之為王沈</hi>
<hi>沈者楚人謂多為夥也</hi>十步九移目異花兼四方野鳥喧百族其<lb/>
西引溪水活活轉墻曲東注入深林林深忩戸綠水光<lb/>
兼竹淨時有獨立鵠林中百尺松嵗久蒼鱗蹙豈惟此<lb/>
地少意恐闗中獨小橋過南浦夾道多喬木隠如城百<lb/>
雉<hi>厚左傳都城過百雉國之害也注方丈曰堵三堵曰雉</hi>挺若舟千斛<hi>元龍太白隂經曰船</hi>
<pb n="KR4d0077_WYG_004-11b"/>
<hi>闊狹長短皆以米為率一人重米二石</hi>隂隂日光淡黯黯秋氣蓄盡東為<lb/>
方池野鴈雜家鶩紅棃驚合抱<hi>次公杜詩紅棃逈得霜</hi>映島孤雲<lb/>
馥春光水溶漾雪陣風翻撲其北臨長溪波聲巻平陸<lb/>
北山卧可見蒼翠間磽秃我時來周覽問此誰所築云<lb/>
昔李將軍負險乘衰叔<hi>師李茂貞唐末據鳳翔</hi>抽錢算間口<hi>縯漢律人</hi>
<hi>出一算算百二十錢民年七嵗至十五出口錢唐徳宗稅屋間架</hi>但未㩁羮粥當時奪<lb/>
民田失業安敢哭<hi>次公按章衡編年通載茂貞卒于鳳翔而歐陽所立傳則云茂貞加封岐</hi>
<hi>王其居岐以寛仁愛物民頗安之嘗以地狹賦薄下令𣙜油禁城門無内松薪以其可為炬也有優者誚之曰</hi>
<pb n="KR4d0077_WYG_004-12a"/>
<hi>臣請併禁月明茂貞笑而不怒今先生云抽錢算間口又云當時奪民田豈有所據而言耶</hi>誰家美<lb/>
園囿籍沒不容贖此亭破千家<hi>飛卿賈島詩云破却千家作一池不栽桃李種</hi>
<hi>薔薇</hi>欝欝城之麓<hi>次公按歐陽公所立傳尾言茂貞之子從儼有田千頃竹千畝在鳳翔懼侵民</hi>
<hi>利未嘗省理鳳翔人愛之則北園有水竹者必其地矣</hi>將軍竟何事蟣蝨生刀韣<lb/>
何嘗載美酒來此駐車轂空使後世人聞名頸猶縮<hi>俗謂</hi>
<hi>皇后園盖茂貞謂其妻也</hi>我今官正閒屢至因休沐<hi>厚史記石建為郎中令毎五日</hi>
<hi>洗沐歸謁親又漢書楊惲休謁洗沐皆以法令從事次公張安世傳休沐未嘗出</hi>人生營居止<lb/>
竟為何人卜何當辦一身永與清景逐<lb/>
<pb n="KR4d0077_WYG_004-12b"/>
　　　秦穆公墓<hi>子功三輔黄圖槖泉宫皇覽曰秦穆公冢在槖泉宫祈年觀下</hi>
槖泉在城東墓在城中無百步乃知昔未有此城秦人<lb/>
以泉識公墓<hi>次公識音志</hi>昔公生不誅孟明<hi>縯左傳文元年殽之役晉人既</hi>
<hi>歸秦帥秦大夫及左右言於秦伯曰是敗也孟明之罪也必殺之秦伯曰是孤之罪也孤實貪以禍夫子夫子</hi>
<hi>何罪復使為政</hi>豈有死之日而忍用其良<hi>厚左傳文六年秦伯任好卒以子車氏之</hi>
<hi>三子奄息仲行鍼虎為殉皆秦之良也國人哀之為之賦黄鳥君子曰秦穆之不為盟主也宜哉死而棄民先</hi>
<hi>王遺世猶詒之法而况奪之善人乎詩曰人之云亡邦國殄瘁無善人之謂也若之何奪之君子是以知秦人</hi>
<hi>之不復東征也</hi>乃知三子殉公意亦如齊之二子從田横<hi>援前漢書</hi>
<pb n="KR4d0077_WYG_004-13a"/>
<hi>田横以髙帝之詔與其客二人乗傳詣洛陽至尸鄉廐自剄髙帝曰嗟乎有以起布衣兄弟三人更王豈非賢</hi>
<hi>哉為之流涕而拜其二客為都尉以王者禮葬田横既葬二客穿其冡旁自剄從之</hi>古人感一飯<lb/>
尚能殺其身<hi>次公李固傳云切感古人一飯之報注云靈輒也按靈輒事左傳宣二年晉侯飲趙</hi>
<hi>盾酒攻甲將殺之初宣子田于首山舍于翳桑見靈輒餓問其病曰不食三日矣食之既而為公介倒㦸以禦</hi>
<hi>公徒而免之問其故對曰翳桑之餓人也問其名居不告而退遂自亡</hi>今人不復見此等<lb/>
乃以所見疑古人<hi>次公詩意盖不欲罪秦穆公之遺命而以三子自感㤙以死故謂穆公不</hi>
<hi>殺孟明則知其不忍强三子謂田横之客甘心於從死則知三良亦必有所為</hi>古人不可望今<lb/>
人益可傷<lb/>
<pb n="KR4d0077_WYG_004-13b"/>
　　濠州七絶<lb/>
　　　塗山<hi>山下有鯀廟山前有禹㑹村</hi>
川鎖支祁水尚渾<hi>縯異聞集載古嶽瀆經禹治水至桐柏山獲淮渦水神名曰巫支祁善應</hi>
<hi>對辨淮之淺深源之逺近而神曰庚辰者鎖於龜山之足而淮乃安流唐時有漁者釣得一古鎖牽出其末有</hi>
<hi>如獮猴者盖此物體仁國史補曰楚州漁人於淮中鈞得古鐵鎖刺史李陽大集人力引之鎖窮有青獮猴躍</hi>
<hi>出水而逝山海經云水獸好為雲禹鎖于軍山之下其名曰巫支祁</hi>地埋汪罔骨應存<hi>厚禹</hi>
<hi>㑹諸侯于塗山防風氏後至禹殺而戮之其骨專車防風汪罔氏之君守封禺之山次公按家語孔子云㑹稽</hi>
<hi>之山而今作塗山事按酈元水經注淮水引春秋左傳哀公七年大夫對孟孫曰禹㑹諸侯於塗山執玉帛者</hi>
<pb n="KR4d0077_WYG_004-14a"/>
<hi>萬國杜預曰塗山在夀春東北然則非㑹稽也余按國語吳伐楚隳㑹稽獲骨焉節專車吳子使問仲尼仲尼</hi>
<hi>曰禹致羣臣于㑹稽之山防風氏後至禹殺之其節專車盖丘明親承聖㫖録為實證矣又云塗山有㑹稽之</hi>
<hi>名今具録之以俟博聞</hi>樵蘇已入黃熊廟<hi>援舜殛鯀于羽山其神化為黃熊入于羽淵也</hi>
<hi>致約左傳稱鯀化為黄熊國語作黄能按熊獸名能奴來切三足鱉也東海人祭禹廟不用熊白及鱉為膳抑</hi>
<hi>亦以左傳國語不同兼存之也</hi>烏鵲猶朝禹㑹村<lb/>
　　　彭祖廟<hi>有雲母山云彭祖所採服也</hi>
跨歴商周看盛衰<hi>次公按神仙傳彭祖姓籛名鏗帝顓頊之𤣥孫也至殷末已七百六十七</hi>
<hi>嵗故云跨歴商周伯可抱朴子内篇曰按彭祖經云自帝嚳佐堯歴夏至殷為大夫殷王遣綵女從受房中之</hi>
<pb n="KR4d0077_WYG_004-14b"/>
<hi>術行之有效欲殺彭祖以絶其術彭祖覺而逃去時年七八百耳非為死也</hi>欲將齒髪鬬龜<lb/>
蛇<hi>元序玉䇿記曰千歲之龜五色具焉又云蛇有無窮之夀</hi>空飡雲母連山盡<hi>厚太平廣</hi>
<hi>記彭祖善於補道之術并服水桂雲母粉常有少容</hi>不見蟠桃着子時<hi>縯漢武帝外傳西王</hi>
<hi>母以玉槃盛桃七顆形圓青色王母以四與帝三自食桃味甘美口有盈味帝輒録其核王母問帝曰欲種之</hi>
<hi>母曰此桃三千年一實帝乃止堯卿神仙傳曰彭祖至商之末年已七百餘嵗王聞之欲以為大夫稱疾不與</hi>
<hi>政事采女乗輜軿往問道於彭祖采女具受諸要以教王王試為之有驗欲秘之彭祖乃去不知所如其後七</hi>
<hi>十餘年門人於流沙西見之世稱彭祖夀八百歳故云不見蟠桃着子時以桃三千年一實也</hi>
　　　逍遙臺<hi>莊子祠堂在開元寺即墓為堂也</hi>
<pb n="KR4d0077_WYG_004-15a"/>
常怪劉伶死便埋<hi>縯劉伶嘗乘鹿車携一壺酒使人荷鍤隨之曰死便埋我次公伯倫非達</hi>
<hi>者也棺槨衣衾不害為達茍為不然死則已矣何必更埋</hi>豈伊忘死未忘骸烏鳶奪<lb/>
得與螻蟻<hi>厚莊子將死弟子欲厚葬之曰吾恐烏鳶之食夫子也莊子曰在上烏鳶食在下螻蟻食</hi>
<hi>奪彼予此何其偏也</hi>誰信先生無此懐<lb/>
　　　觀魚臺<lb/>
欲將同異較錙銖肝膽猶能楚越如<hi>縯莊子自其異者視之肝膽楚越也</hi>
<hi>自其同者視之萬物皆一也</hi>若信萬殊歸一理子今知我我知魚<hi>厚莊</hi>
<hi>子曰鯈魚出㳺從容是魚樂也惠子曰子非魚安知魚之樂莊子曰子非我安知我之不知魚之樂</hi>
<pb n="KR4d0077_WYG_004-15b"/>
　　　虞姬墓<lb/>
帳下佳人拭淚痕門前壯士氣如雲<hi>縯項羽聞漢軍四面皆楚歌驚曰漢</hi>
<hi>皆已得楚乎乃夜起飲帳中有美人姓虞氏常幸從乃悲歌慷慨自為歌詩數曲美人和之羽泣下數行左右</hi>
<hi>皆哭於是羽遂上馬戲下騎從者百餘人夜潰圍出</hi>蒼皇不負君王意獨有虞姬<lb/>
與鄭君<hi>援項羽垓下之敗虞姬先自刎鄭君嘗事項籍籍死而屬漢帝命籍臣皆名籍鄭君獨不奉詔</hi>
<hi>詔拜名籍者為大夫而逐鄭君見鄭當時傳</hi>
　　　四望亭<hi>太和中刺史劉嗣之立李紳以太子賓客分司東都過濠為作記今存而亭廢者數</hi>
　　　<hi>年矣</hi>
<pb n="KR4d0077_WYG_004-16a"/>
頽垣破礎没柴荆故老猶言短李亭<hi>縯唐李紳號短李白樂天詩云狂吟</hi>
<hi>短李詩</hi>敢請使君重起廢<hi>徳淳唐柳宗元文集有起廢一篇</hi>落霞孤鶩換<lb/>
新銘<hi>厚唐王勃滕王閣記落霞與孤鶩齊飛</hi>
　　　浮山洞<hi>洞在淮上夏潦不能及而冬不加髙故人疑其浮也</hi>
人言洞府是鼇宫升降隨波與海通<hi>民瞻列子海中有五山其根無所連</hi>
<hi>著常隨波上下往來帝遣巨鼇十五舉首而戴之五山始峙而不動</hi>共坐船中那得見乾<lb/>
坤浮水水浮空<hi>民瞻渾天儀天如雞子清地如雞子黄孤居于天内天大而地小表裏有水四</hi>
<hi>海之表浮于元氣之上天地各乘氣而立載水而行</hi>
<pb n="KR4d0077_WYG_004-16b"/>
　　䖍州八境圖八首<hi>明仲先生八境圖序云南康八境圖者太守孔君之所作也君</hi>
　　　<hi>作石城城上樓觀臺榭東望七閩南望五嶺覽羣山之參差俯章貢之奔流雲烟出没草木蕃</hi>
　　　<hi>麗乃作詩八章題之圖上云又後序云其後十七年某南遷過郡得遍覽所謂八境者南康士</hi>
　　　<hi>大夫請于某願復書而刻之時紹聖元年八月十九日</hi>
坐看奔灘遶石樓<hi>次公按寰宇記載石樓山在信州玉山縣西南八十里兀然獨聳如樓閣</hi>
<hi>之狀天寳中改為象樓山而於䖍州未嘗載有石樓之號但云黄唐山在縣北百六十里山行六里有石室傍</hi>
<hi>有小石室七所相通其山獨立髙一千三百丈豈公今所謂石樓者耶</hi>使君髙㑹百無憂<lb/>
三犀竊鄙秦太守<hi>縯秦時李氷為蜀守作石犀五以厭水精杜甫石犀行君不見秦時蜀太</hi>
<pb n="KR4d0077_WYG_004-17a"/>
<hi>守刻石立作三犀牛又云嗟爾三犀不經濟次公華陽國志言五犀而杜甫云三今所用者杜詩也</hi>八詠<lb/>
聊同沈隠侯<hi>厚沈約為東陽太守作八詠寫於樓上約諡隠侯</hi>
濤頭寂寞打城還<hi>縯劉禹錫詩潮打空城寂寞回</hi>章貢臺前暮靄寒<hi>次公</hi>
<hi>章貢臺乃章貢二水合流為贑東晉永和五年太守髙琰置郡城於二水之間南康郡治焉</hi>倦客登<lb/>
臨無限思孤雲落日是長安<lb/>
白鵲樓前翠作堆縈雲嶺路若為開故人應在千山外<lb/>
不寄梅花逺信來<hi>縯越使者登執梅一枝以遺梁王梁臣韓子曰烏有以一枝梅遺列國之</hi>
<hi>君者乎梅花寄信始於此援荆州記曰陸凱與范曄相善自江南寄梅一枝詣長安與曄并贈詩曰折梅逢驛</hi>
<pb n="KR4d0077_WYG_004-17b"/>
<hi>使寄與隴頭人江南無所有聊贈一枝春師大庾嶺梅南枝落北枝開寒暖之候異故也嶺在䖍之西南</hi>
朱樓深處日微明皁盖歸時酒半醒薄暮漁樵人去盡<lb/>
碧溪青嶂遶螺亭<hi>次公螺亭乃螺亭石山在贑縣東南七十里寰宇記昔有貧女暮宿亭採</hi>
<hi>螺忽夜中見衆螺張口嘬其肉貧女死因葬水傍其冡化為巨石號曰螺亭石山師福州謝端孑然一身釣于</hi>
<hi>江上獲一巨螺其大如斗置之於家不以為異出歸則飲食盈案端潛伺之有好女子具饌于室執而問焉女</hi>
<hi>曰我乃螺女水神也天帝閔君之孤遣為具食君已悉我亦當去乃留空螺曰君有所求當取于螺中因出門</hi>
<hi>不復見後端有乏探螺皆如意傳數世猶在號江曰螺女江洲曰螺女洲廟曰螺女廟其地在䖍州西南</hi>
使君那暇日參禪一望叢林一悵然成佛莫教靈運後<lb/>
<pb n="KR4d0077_WYG_004-18a"/>
<hi>縯南史云㑹稽太守孟顗事佛精勤而為謝靈運所輕嘗謂顗曰得道應須慧業文人生天當在靈運前成佛</hi>
<hi>必在靈運後</hi>著鞭從使祖生先<hi>厚晉劉琨為并州刺史與范陽祖逖為友聞逖被用與親</hi>
<hi>故書曰吾枕戈待旦志梟逆虜嘗恐祖生先吾著鞭</hi>
却從塵外望塵中無限樓臺煙雨濛<hi>次公詩零雨其濛</hi>山水照<lb/>
人迷向背只尋孤塔認西東<lb/>
煙雲縹緲鬰孤臺積翠浮空雨半開<hi>倬顔延年詩積翠亦葱芊注松栢重</hi>
<hi>布云積翠</hi>想見之罘觀海市<hi>縯之罘山在登州牟平縣中時時有雲氣如宫室臺觀城堞人</hi>
<hi>物車馬冠盖歴歴可見謂之海市天官書云海傍蜃氣像樓臺廣野氣成宫闕次公後集又有欝孤臺詩云髙</hi>
<pb n="KR4d0077_WYG_004-18b"/>
<hi>臺十日留今豈想其可比蓬萊山乎</hi>絳宫明滅是蓬萊<lb/>
回峰亂嶂鬱參差雲外髙人世得知誰向空山弄明月<lb/>
山中木客解吟詩<hi>次公寰宇記所載上洛山多木客乃鬼類也形狀似人語立亦似人而徐</hi>
<hi>鉉小説載鄱陽山中有木客自言秦時造阿房宫採木者也食木實遂得不死時就民間酤酒酣飲為詩一章</hi>
<hi>云酒盡君莫酤壺傾我當發城市多囂塵還山弄明月然鄱陽則饒州也非䖍州事豈先生因䖍有木客遂用</hi>
<hi>此耶</hi>
　　江西一首<lb/>
江西山水真吾邦白沙翠竹石底江<hi>縯杜詩白沙翠竹江村暮項唐柳宗</hi>
<pb n="KR4d0077_WYG_004-19a"/>
<hi>元江西小石潭記云下見小潭水尤清冽金石以為底</hi>舟行十里磨九瀧<hi>次公南方謂奔</hi>
<hi>水曰瀧盖即灘也</hi>篙聲犖确相舂撞<hi>次公退之云山石犖确行徑微</hi>醉卧欲醒<lb/>
聞淙淙真欲一口吸老龎<hi>厚傳燈録龎居士藴参馬祖云不與萬法為侶者是什麽</hi>
<hi>人祖云待汝一口吸盡西江水即向汝道</hi>何人得雋窺魚矼<hi>次公聚石渡水曰矼今言魚矼</hi>
<hi>盖聚石抵魚處也左傳得雋曰克退之乂魚詩得雋語時囂</hi>舉义絶呌尺鯉雙<hi>次公袁彦</hi>
<hi>道傳云投馬絶叫</hi>
　　磻溪石<hi>䕫石在虢縣</hi>
墨突不暇黔孔席未嘗煖<hi>次公淮南子墨子無黔突孔子無煖席班固答賔戲孔席</hi>
<pb n="KR4d0077_WYG_004-19b"/>
<hi>不煖墨突不黔</hi>安知渭上叟跪石留雙骭<hi>磻溪石在縣東南十八里猶有投竿跪餌</hi>
<hi>兩膝所着之處</hi>一朝嬰世故辛苦平多難亦欲就安眠旅人譏<lb/>
客懶<hi>縯史記齊世家武王已平商而王天下封師尚父於齊營丘東就國道宿逆旅之人曰吾聞時難得</hi>
<hi>而易失客寢甚安殆非就國者也太公聞之夜衣而行黎明至國</hi>
　　朱亥墓<hi>俗謂屠兒墓</hi>
昔日朱公子䧺豪不可追今來㳺故國大塜屈稱兒平<lb/>
日輕公相千金棄若遺梁人不好事名字寄當時<hi>子仁史記</hi>
<hi>朱亥大梁人隠于屠間世莫知其賢魏遣晉鄙救趙信陵君自請朱亥與俱亥袖四十斤鐵椎椎殺晉鄙遂奪</hi>
<pb n="KR4d0077_WYG_004-20a"/>
<hi>其兵符進軍救趙</hi>魯史盗齊豹求名誰復知慎無怨世俗猶不<lb/>
遭仲尼<hi>子仁春秋書齊豹盗左氏謂之求名而亡</hi>
　　王齊萬秀才寓居武昌縣劉郎洑正與伍洲相對<lb/>
　　伍子胥奔吳所從渡江也<lb/>
君家稻田冠西蜀𢷬玉揚珠三萬斛塞江流柹起書樓<lb/>
<hi>縯晉武帝謀伐吳詔王濬造船於蜀其木柹蔽江而下</hi>碧瓦朱欄照山谷<hi>次公杜詩碧瓦</hi>
<hi>朱甍照城郭</hi>傾家取樂不論命散盡黄金如轉燭<hi>厚李白將進酒云天</hi>
<hi>生我材必有用黄金散盡還復來援杜詩萬事如轉燭又云三嵗如轉燭</hi>惟餘舊書一百車<lb/>
<pb n="KR4d0077_WYG_004-20b"/>
方舟載入荆江曲<hi>次公爾雅云大夫方舟</hi>江上青山亦何有伍洲<lb/>
遥望劉郎藪明朝寒食當過君請殺耕牛壓私酒<hi>次公董卓</hi>
<hi>諸豪帥有來從之者為殺耕牛與共宴樂李白詩吳姬壓酒喚客甞</hi>與君飲酒細論文<hi>縯老</hi>
<hi>杜與李白詩何時一尊酒重與細論文</hi>酒酣訪古江之濆仲謀公瑾不須<lb/>
弔<hi>援按魏黄初二年孫權自公安徙都鄂改名武昌周瑜赤壁在武昌之西也</hi>一酹波神英<lb/>
烈君<hi>杭州伍子胥廟封英烈王縯吳王殺子胥浮江中因為波神</hi>
　　嚴顔碑<hi>在忠州顔即巴郡太守事見蜀志張飛傳</hi>
先主反劉璋兵意頗不義孔明古豪傑何乃為此事<hi>縯益</hi>
<pb n="KR4d0077_WYG_004-21a"/>
<hi>州牧劉璋畏曹公遣法正迎先主為助正因陳益州可取之䇿先主將步卒數萬入益州遂圍成都璋出降</hi>
劉璋固庸主誰為死不二嚴子獨何賢談笑傲碪几國<lb/>
亡君已執嗟子死誰為何人刻山石使我空涕淚吁嗟<lb/>
斷頭將千古為病悸<hi>縯先主入益州還攻劉璋張飛與諸葛亮等分定郡縣巴郡太守嚴</hi>
<hi>顔生獲飛呵顔曰大軍至何不降顔曰卿等無狀侵奪我州但有斷頭將軍也飛怒令牽去斫頭顔色不變曰</hi>
<hi>斫頭便斫頭何怒邪飛壯而釋之</hi>
　　八陣磧<hi>縯諸葛亮推兵作八陣圖於魚復平沙之上壘石為八行相去二丈桓温見之謂常</hi>
　　　<hi>山蛇勢也文武皆莫能識之</hi>
<pb n="KR4d0077_WYG_004-21b"/>
平沙何茫茫髣髴見石蕝縱横滿江上嵗嵗沙水齧孔<lb/>
明死已久誰復辨行列神兵非學到自古不留訣至人<lb/>
已心悟後世徒妄説自從漢道衰鋒起盡姦傑英雄不<lb/>
相下禍難久連結<hi>仔謂曹操孫權袁紹劉表之屬</hi>驅民市無煙戰野江<lb/>
流血萬人睹一擲殺盡如沃雪不為久逺計草草常無<lb/>
法孔明最後起意欲掃羣孽﨑嶇事節制隠忍久不决<lb/>
志大遂成迂嵗月去如瞥六師紛未整一旦英氣折唯<lb/>
餘八陣圖千古壯䕫峽<lb/>
<pb n="KR4d0077_WYG_004-22a"/>
　　諸葛鹽井<hi>井有十四自山下至山上其十三井常空毎盛夏水漲則鹽池迤邐遷去常去</hi>
　　　<hi>於江水之所不及</hi>
五行水本鹹<hi>任洪範五行水曰潤下潤下作鹹</hi>安擇江與井如何不相<lb/>
入此意誰復省人心固難足物理偶相逞猶嫌取未多<lb/>
井上無閒綆<lb/>
　　過巴東縣不泊聞頗有萊公遺跡<hi>仔萊公宋朝宰相㓂準也嘗守</hi>
　　　<hi>官巴東世傳野水無人渡孤舟盡日横即巴東詩也</hi>
萊公昔未遇寂寞在巴東聞道山中樹猶餘手種松江<lb/>
<pb n="KR4d0077_WYG_004-22b"/>
山養豪俊禮數困英雄執板迎官長趨塵拜下風當年<lb/>
誰刺史應未識三公<lb/>
　　隆中<hi>縯漢晉春秋諸葛亮家于南陽之鄧縣在襄陽城西二十里號曰隆中</hi>
諸葛來西國千年愛未衰今朝遊故里蜀客不勝悲誰<lb/>
言襄陽野生此萬乗師山中有遺貌矯矯龍之姿<hi>縯徐庶曰</hi>
<hi>諸葛孔明者卧龍也</hi>龍蟠山水秀龍去淵潭移空餘蛇蜒跡使我<lb/>
寒涕垂<lb/>
　　渚宫<hi>子仁子由同賦此詩云楚塞多秋水荆王有故宫又云湘東晉宗子髙氏楚元戎鑿沼長</hi>
<pb n="KR4d0077_WYG_004-23a"/>
　　　<hi>千尺開亭費萬工</hi>
渚宫寂寞依古郢楚地荒茫非故基二王臺閣已鹵莽<lb/>
<hi>湘東王髙氏</hi>何况逺問縱横時<hi>縯謂六國時楚也</hi>楚王獵罷擊靈鼓<lb/>
猛士操舟張水嬉釣魚不復數魚鼈大鼎千石烹蛟螭<lb/>
當時郢人架宫殿意思妙絶般與倕飛樓百尺照湖水<lb/>
上有燕趙千蛾眉臨風揚揚意自得長使宋玉作楚詞<lb/>
秦兵西來取鐘簴故宫禾黍秋離離<hi>縯秦始皇命王翦伐楚滅之黍離序</hi>
<hi>云周大夫過宗周宗廟宫室盡為禾黍詩云彼黍離離</hi>千年壯觀不可復今之存<lb/>
<pb n="KR4d0077_WYG_004-23b"/>
者盖已卑池空野迥樓閣小惟有深竹藏狐狸臺中絳<lb/>
帳誰復見臺下野鴨浮清漪綠忩朱戸春晝閉想見深<lb/>
屋彈朱絲腐儒亦解愛聲色何用白首談孔姬沙泉半<lb/>
涸草堂在破窗無紙風颸颸陳公蹤跡最未逺七瑞寥<lb/>
落今何之百年人事知㡬變直恐荒廢成空陂誰能為<lb/>
我訪遺迹草中應有湘東碑<lb/>
　　白帝廟<hi>縯公孫述據蜀自稱白帝改夔子國為白帝城漢光武遣岑彭討滅之</hi>
朔風催入峽慘慘去何之共指蒼山路來朝白帝祠荒<lb/>
<pb n="KR4d0077_WYG_004-24a"/>
城秋草滿古樹野藤垂浩蕩荆江逺凄凉蜀客悲遲回<lb/>
問風俗涕泗閔興衰故國依然在遺民豈復知一方稱<lb/>
警蹕萬乘擁旌旗逺略初吞漢雄心豈在䕫﨑嶇來野<lb/>
廟閔黙愧當時破甑蒸山麥長歌唱竹枝荆都真壯士<lb/>
吳柱本經師失計雖無及圖王固已竒猶餘帝王號皎<lb/>
皎在門楣<lb/>
　　神女廟<lb/>
大江從西來上有千仞山江山自環擁恢詭富神姦深<lb/>
<pb n="KR4d0077_WYG_004-24b"/>
淵鼉鼈横<hi>去聲</hi>巨壑蛇龍頑旌陽斬長蛟雷雨移蒼灣<hi>見武</hi>
<hi>昌銅劒歌注</hi>蜀守降老蹇至今帶連環<hi>仔秦時蜀守李氷降毒龍蹇氏鎖之於江</hi>
<hi>上水害遂息</hi>縱横若無主蕩逸侵人寰上帝降瑶姬來處荆<lb/>
巫間<hi>子仁宋玉神女賦云我帝之季女名瑶姬未行而亡封于巫山之臺所謂巫山之女髙唐之姬旦為</hi>
<hi>行雲暮為行雨朝朝暮暮陽臺之下</hi>神仙豈在猛玉座幽且閒飄蕭駕風<lb/>
馭弭節朝天闗倐忽廵四方不知道里艱古粧具法服<lb/>
䆳殿羅煙鬟百神自奔走雜沓來趨班雲興靈怪聚雲<lb/>
㪚鬼神還茫茫夜潭淨皎皎秋月彎還應摇玉珮來聽<lb/>
<pb n="KR4d0077_WYG_004-25a"/>
水潺潺<lb/>
　　黄牛廟<hi>子仁黄牛山下有灘名黄牛灘南岸重嶺疊起髙崖間有如人負刀牽牛人黒牛黄</hi>
　　　<hi>人跡斷絶莫得而究焉</hi>
江邊石壁髙無路上有黄牛不服箱<hi>縯詩皖彼牽牛不以服箱</hi>廟前<lb/>
行客拜且舞擊鼓吹簫屠白羊山下耕牛苦磽确兩角<lb/>
磨崖四蹄脫青芻半束長苦饑仰看黄牛安可及<lb/>
　　潁大夫廟<hi>潁考叔也廟在汝州潁橋事見新茶送程朝奉注</hi>
人情難强回天性可微感世人爭曲直苦語費摇撼大<lb/>
<pb n="KR4d0077_WYG_004-25b"/>
夫語何柔暴主意自慘荒祠傍孤塜古隧有殘坎<hi>仔謂鄭莊</hi>
<hi>公闕地及泉隧而與其母相見者也</hi>千年惟茅焦世亦貴其膽不解此微<lb/>
言脱衣徒勇敢<hi>子仁秦始皇遷母后於雍諌者輒殺于井幹闕下茅焦乃解衣立井幹之上而</hi>
<hi>諌曰秦方以天下為事而有遷母之名恐諸侯由此倍秦始皇即駕輿執轡虚心親迎其母</hi>
　　石鼻城<hi>厚石鼻在汧水之北南去陳倉三十里</hi>
平時戰國今無在<hi>次公石鼻寨先生前注即武成鎮也戰國指言蜀與魏也諸葛亮築此城</hi>
<hi>以拒郝昭</hi>陌上征夫自不聞北客初來試新險蜀人從此送<lb/>
殘山<hi>次公自北來而入蜀者至此漸入山故曰試新險自蜀來而趨京洛者至此已出山故曰送殘山項</hi>
<pb n="KR4d0077_WYG_004-26a"/>
<hi>唐獨孤及集有招北客文</hi>獨穿暗月朦朧裏愁渡奔河蒼茫間<hi>次公蒼茫</hi>
<hi>讀從上聲先生前篇亦云蒼茫曠奔流盖於此地見渭河故也</hi>漸入西南風景變<hi>次公自此</hi>
<hi>地前往寳雞為入西南矣</hi>道邉脩竹水潺潺<lb/>
　　芙蓉城<hi>并引任時元豐元年戊午先生在徐州作</hi>
　世傳王逈子髙與仙人周瑶英游芙蓉城元豐三年<lb/>
　三月余始識子髙問之信然乃作此詩極其情而歸<lb/>
　之正亦變風止乎禮義之意也<hi>次公按胡微之作王子髙傳子髙虞部員</hi>
　<hi>外郎正路之次子載其所遇周事甚詳人用其傳為六么曲先生詩中稍渉其事今畧取之無逸按子髙</hi>
<pb n="KR4d0077_WYG_004-26b"/>
　<hi>傳云忽一夕夢周道服而至謂君曰我居幽僻君能往否遂從之但覺其身飄然須臾過一嶺及一門珍禽</hi>
　<hi>佳木清流怪石殿閣金碧相照遂與君自東廂門入循廊至一殿亭甚雄壯下有三樓相視而聳亦甚䧺</hi>
　<hi>麗廊間半開周忽入君少留須臾周與一女郎至周曰三山之事息乎曰雖已息奈情何於是拊掌而去</hi>
　<hi>逡巡東廊之門門啓有女流道裝而出者百餘人立於庭下須臾殿上巻簾有美丈夫一人朝服憑几而</hi>
　<hi>庭下之女循次而上少頃憑几者起簾復下諸女流亦復不見周遂命君登東廂之樓云夢之明日周來</hi>
　<hi>君將語其夣周笑曰芳卿之意甚動人君曰何也周曰芙蓉城也曰憑几者誰三山之事何謂周皆不對</hi>
　<hi>君曰芳卿何姓曰與我同君感其事作詩遺周云</hi>
芙蓉城中花冥冥<hi>次公杜詩樹攬離思花冥冥</hi>誰其主者石與丁<hi>縯石</hi>
<pb n="KR4d0077_WYG_004-27a"/>
<hi>曼卿卒後其故人有見之者云恍惚如夢中言我今為仙也所主者芙蓉城欲呼故人共㳺不諾忿然騎一素</hi>
<hi>騾去次公張師正括異志載慶歴中有朝士冐晨赴起居王通衢見美婦三十餘人並馬而行若前導者俄見</hi>
<hi>丁觀文度按轡繼之而去有一人最後行朝士問曰觀文將㳺何處曰非也諸女御迎芙蓉館主耳時丁巳在</hi>
<hi>告頃之聞卒</hi>珠簾玉案翡翠屏<hi>子敬襄陽記龍巢山鉢㡌峰尹喜石室内有玉案仙經八</hi>
<hi>巻在案上崔三輔黄圖云未央宫漸臺西有兩桂宫中有光明殿皆金玉珠璣為簾箔</hi>雲舒霞巻<lb/>
千娉婷中有一人長眉青<hi>厚異間集柳毅之言龍女曰紅粧千萬笑語熈熈中有一</hi>
<hi>人自然蛾眉而長又退之華山女詩曰白頥紅頬長眉青</hi>炯如微雲淡踈星往來三<lb/>
世空鍊形<hi>次公酉陽雜俎載有人掘地遇石函發之見人方偃仰容色如生須臾振髮而起即失所</hi>
<pb n="KR4d0077_WYG_004-27b"/>
<hi>在方土云此太隂錬形人也</hi>竟坐誤讀黄庭經<hi>次公聞之晁子止云神仙黑紙白字寫黄</hi>
<hi>庭經名曰玉字黄庭經堯卿仙家寳曰黃庭内經昔有仙人誤讀句字謫居下界</hi>天門夜開飛<lb/>
爽靈<hi>鄒道書三魂名爽靈胎光幽精</hi>無復白日乘雲軿俗緣千劫磨不<lb/>
盡翠被冷落凄餘馨因過緱山朝帝廷<hi>薛按傳云周云即預朝列君曰</hi>
<hi>朝帝也不言其詳由此倐去不來者數日</hi>夜聞笙簫弭節聽飄然而來誰使<lb/>
令皎如明月入牕櫺忽然而去不可執寒衾虚幌風泠<lb/>
泠<hi>賈楚詞抑志而弭節兮注云按節徐行也次公自天門夜開至此以言周初至時事堯卿劉向列仙傳王</hi>
<hi>子喬周靈王太子也好吹笙道士浮丘公接上嵩山三十餘年後來於山告桓良曰告我家七月七日待我於</hi>
<pb n="KR4d0077_WYG_004-28a"/>
<hi>緱氏山頭果乘白鶴駐山頭舉手謝時人而去</hi>仙宫洞房本不扃夢中同躡鳳<lb/>
皇翎<hi>次公杜詩噀雨鳳皇翎而其事則曲中所謂夢中共跨青鸞翼也</hi>徑度萬里如奔<lb/>
霆玉樓浮空聳亭亭天書雲篆誰所銘<hi>次公玉樓亭亭則曲中所謂一</hi>
<hi>簇樓臺也天書雲篆則傳又云梁上有碑題曰碧雲而其字則真誥有飛天之書八龍雲篆</hi>遶樓飛<lb/>
步髙竛竮仙風鏘然韻流鈴<hi>憲道家有流金火鈴信民度人經云擲火萬里流鈴</hi>
<hi>入衢</hi>蘧蘧形開如酒醒<hi>次公莊周夢為胡蝶而蘧蘧然又曰其寐也神交其覺也形開</hi>芳<lb/>
卿寄謝空丁寧<hi>堯卿子髙傳曰周命君登東廂之樓上有酒具憑欄縱觀山川清秀梁上有碑</hi>
<hi>題曰碧雲樓君未及下有一女郎復登是樓年可十五容色嬌媚亦周之比周謂君曰此芳卿也與我最相愛</hi>
<pb n="KR4d0077_WYG_004-28b"/>
<hi>芳卿盖其字耳</hi>一朝覆水不反缾羅巾别淚空熒熒<hi>次公此言竟去而感</hi>
<hi>歎之也李白詩覆水却收不滿杯又云水覆最難收任子髙傳曰周臨别留詩云久事帡帷不暫閒今朝離意</hi>
<hi>尚瓓珊臨行惟有相思淚滴在羅衣一半斑</hi>春風花開秋葉零<hi>厚樂天長恨歌云春風桃</hi>
<hi>李花開夜秋雨梧桐葉落時</hi>世間羅綺紛膻腥此生流浪隨蒼溟偶<lb/>
然相值兩浮萍願君收視觀三庭勿與佳穀生蝗螟<hi>次公</hi>
<hi>此所謂歸之正也三庭道家事佳穀生蝗螟言色慾之賊身如蝗螟之賊佳榖也子仁黄庭内景云三庭佳榖</hi>
<hi>生蝗螟</hi>從渠一念三千齡<hi>次公楊妃外傳云由此一念當復墮下界堯卿神仙傳馬明先</hi>
<hi>生隨神女還岱見安期生語神女曰昔與女郎㳺於安息西海之際憶此已三千年矣續齊諧記曰桂陽成武</hi>
<pb n="KR4d0077_WYG_004-29a"/>
<hi>丁有仙道常在人間忽謂其弟曰七月七夕織女渡河諸仙悉還宫吾向已被召不得停與爾别矣弟問織女</hi>
<hi>何事渡河兄何當還答曰織女暫詣牽牛吾去後三千年當還耳明旦失武所在</hi>下作人間尹<lb/>
與邢<hi>縯史記漢武帝時尹夫人與邢媫妤同時並幸詔不得相見尹自請願望見邢帝許之即令它夫人</hi>
<hi>飾為邢來前尹見之曰此非邢身也其狀貌不足以當人主矣於是帝使邢衣故衣獨身前來尹見之曰此真</hi>
<hi>是也乃俛而泣自痛其不如也堯卿尹喜與邢和璞也老子西昇經曰老君出闗尹喜謂曰喜是蜀青城人自</hi>
<hi>生以來已歴三千甲子矣或云尹作伊盖伊愔與邢和璞同時二人故云尹與邢舊説以為漢武帝尹邢二夫</hi>
<hi>人誤矣仙家一念之失乃使為尹邢二夫人非所謂極其情而歸之正變風止乎禮義之意也須溪正是二夫</hi>
<hi>人耳謂彼自墮落勿效尤也</hi>
<pb n="KR4d0077_WYG_004-29b"/>
　　郿塢<hi>次公此塢在郿縣董卓名之曰萬嵗塢恵安前地理志在扶風縣二十里其城曰郿注郿</hi>
　　　<hi>音媚</hi>
衣中甲厚行何懼<hi>任董卓傳卓議廢立越騎校尉伍孚忿卓兇毒懐刀刺之不中左右執孚</hi>
<hi>其後王允為吕布謀誅卓令李肅以㦸刺之衷甲不入卓驚呼布所在布曰有詔遂殺卓</hi>塢裏金多<lb/>
退足憑<hi>援卓死塢中珍藏有金二三萬斤銀八九萬斤</hi>畢竟英雄誰得似臍脂<lb/>
自照不須燈<hi>縯董卓素充肥既誅尸於市天熱脂流於地守尸吏燃火置卓臍中光明逹曙</hi>
　　昭君村<hi>子仁杜詩若道巫山女粗醜安得此有昭君村</hi>
昭君本楚人豔色照江水楚人不敢娶謂是漢妃子<hi>縯匈</hi>
<pb n="KR4d0077_WYG_004-30a"/>
<hi>奴數犯邊漢議以女遺之乃取後宫女王嬙字昭君聘焉</hi>誰知去鄉國萬里為胡鬼<lb/>
<hi>縯白居易昭君詩云生為漢宫妃死作胡地鬼</hi>人言生女作門楣<hi>子仁楊妃外傳楊貴妃寵</hi>
<hi>幸時童謡有曰男不封侯女作妃君看女却作門楣</hi>昭君當時憂色衰古來人事<lb/>
盡如此反覆縱横安可知<lb/>
　　屈原塔<hi>在忠州原不當有塔於此意者後人追思為作之</hi>
楚人悲屈原千載意未歇精魂飄何在父老空哽咽至<lb/>
今蒼江上投飯救饑渇遺風成競渡<hi>子仁荆楚嵗時記屈原五月五日投</hi>
<hi>汨羅死後人以舟楫救之名曰競渡遂因而成俗</hi>哀叫楚山裂屈原古壯士就<lb/>
<pb n="KR4d0077_WYG_004-30b"/>
死意甚烈世俗安得知眷眷不忍决南賨舊屬楚<hi>子仁南賨</hi>
<hi>古之巴子國也</hi>山上有遺塔應是奉佛人恐子就淪滅此事雖<lb/>
無憑此意固已切古人誰不死何必較考折聲名實無<lb/>
窮富貴亦暫熱大夫知此理所以持死節<lb/>
　　廬山五詠<lb/>
　　　盧敖洞<hi>圖經云敖秦博士避難此山遂得道</hi>
上界足官府<hi>縯退之詩上界真人足官府</hi>飛仙亦何益<hi>師彭祖問白石生曰何以</hi>
<hi>不服藥昇天答曰天人多有至尊相奉更苦人間耳</hi>還在此山中相逢不相識<hi>堯卿</hi>
<pb n="KR4d0077_WYG_004-31a"/>
<hi>唐僧無本詩云只在此山中雲深不知處劉希夷詩云相逢不相識歸去夢青樓</hi>
　　　飲酒臺<lb/>
博士雅好飲<hi>次公陳軫謂犀首曰公何好飲也曰無事也</hi>空山誰與娛莫向<lb/>
驪山去君王不喜儒<hi>厚始皇本紀有盧生與侯生謀曰始皇為人天性剛戾專任獄吏未</hi>
<hi>可為求仙藥乃亡去始皇聞之大怒使御史悉按問諸生諸生傳相告引乃自除犯禁者四百六十餘人皆坑</hi>
<hi>之咸陽驪山始皇所葬也次公意者盧生即盧敖也史記所載坑諸生止云坑之咸陽而歐陽率更類書於𤓰</hi>
<hi>部中載古文竒字曰秦始皇密令人種𤓰驪山硎谷中𤓰實成使人上書曰𤓰冬有實有詔下博士諸生説之</hi>
<hi>人人各異則皆使往視之而為伏機諸儒生皆至方相難不决因發機從上填之皆壓死今先生言莫向驪山</hi>
<pb n="KR4d0077_WYG_004-31b"/>
<hi>去則意在此言驪山乃坑儒之處故也</hi>
　　　聖燈巖<lb/>
石室有金丹山神不知秘何必露光芒夜半驚童穉<hi>次公</hi>
<hi>此本詠聖燈而詩人立新意以為丹之光芒爾</hi>
　　　三泉<lb/>
皎皎巖下泉無人還自潔不用比三星清光同一月<hi>次公</hi>
<hi>詩曰三星在隅又傳曰明星之多不如一月之光</hi>
　　　障日峯<lb/>
<pb n="KR4d0077_WYG_004-32a"/>
長安不自逺<hi>縯晉明帝年數嵗元帝嘗坐置膝前屬長安使來因問帝曰汝謂日與長安孰近對</hi>
<hi>曰長安近不聞人從日邉來居然可知也元帝異之明日晏羣臣又問之對曰日近元帝失色曰何異間者之</hi>
<hi>言乎對曰舉頭見日不見長安帝益竒之</hi>蜀客苦思歸莫教名障日喚作小<lb/>
峨眉<hi>次公因山之似峨眉而小所以起蜀客思歸之興因蜀客歸之句所以引長安之日也堯卿酈道元</hi>
<hi>水經注云髙密水西源出奕山亦曰障日山</hi>
　　廬山二勝<hi>并序</hi>
　余游廬山南北得十五六竒勝殆不可勝紀而懶不<lb/>
　作詩獨擇其尤者作二首<lb/>
<pb n="KR4d0077_WYG_004-32b"/>
　　　開元潄玉亭<hi>元序廬山記云開元禪院舊傳梁昭明太子之居棲隠也唐𤣥宗即位始</hi>
　　　<hi>號開元有招隠橋𤣥宗所作山南山北有瀑布無慮十餘處香爐峰與雙劒峰在瀑布之傍水</hi>
　　　<hi>源在山頂人未有窮知者或曰西入康王谷為水簾東為開元之瀑布</hi>
髙巖下赤日深谷來悲風擘開青玉峽飛出兩白龍<hi>次公</hi>
<hi>以言瀑布也</hi>亂沫㪚霜雪古潭摇青空餘流滑無聲快瀉雙<lb/>
石谼我來不忍去月出飛橋東蕩蕩白銀闕沈沈水精<lb/>
宫<hi>子仁海中三神山以白銀為宫闕而世謂湖州為水精宫此皆借字用爾祖可任昉述異記闔閶造水精</hi>
<hi>宫</hi>願隨琴髙生<hi>縯列仙傳琴髙趙人也以鼔琴為樂康王舍人行涓彭之術浮㳺冀州涿郡間</hi>
<pb n="KR4d0077_WYG_004-33a"/>
<hi>二百餘年後辭入涿水中取龍子與弟子期之曰皆潔齋候于水傍設祠屋果乘赤鯉來出祠中且有萬人觀</hi>
<hi>之留一月餘復入水去</hi>腳踏赤鯶公<hi>次公酉陽雜俎唐律捕魚得鯉即放號赤鯶公輒殺者抵</hi>
<hi>罪以䜟言鯉為李也</hi>手持白芙蕖跳下清泠中<lb/>
　　　棲賢三峽橋<hi>子仁按子由廬山棲賢僧堂記云元豐三年余過廬山入棲賢谷谷中多</hi>
　　　<hi>大石岌嶪相倚水行石間其聲如雷霆又如千乘車行者震悼不能自持雖三峽之險不過也</hi>
　　　<hi>故橋曰三峽</hi>
吾聞太山石積日穿綫溜<hi>厚前漢枚乘言太山之溜穿石單極之綆斷幹</hi>况此<lb/>
百雷霆萬世與石鬬深行九地底<hi>次公兵書行於九地之下</hi>險出三<lb/>
<pb n="KR4d0077_WYG_004-33b"/>
峽右<hi>縯三峽瞿塘巫山黄牛也</hi>長輸不盡溪<hi>次公杜詩不盡長江滚滚來子仁退之詩髙浪</hi>
<hi>駕天輸不盡</hi>欲滿無底竇<hi>次公列子渤海之東有大壑焉為無底之谷名曰歸墟</hi>跳波<lb/>
翻潛魚震響落飛狖清寒入山骨<hi>次公石鼎詩巧匠琢山骨</hi>草木盡<lb/>
堅瘦空濛煙靄間澒洞金石奏彎彎飛橋出㶑㶑半月<lb/>
彀玉淵神龍近<hi>子仁賈誼弔屈原云襲九淵之神龍</hi>雨雹亂晴晝垂缾得<lb/>
清甘可嚥不可潄<lb/>
　　巫山<lb/>
瞿塘迤邐盡巫峽崢嶸起連峰稍可怪石色變蒼翠天<lb/>
<pb n="KR4d0077_WYG_004-34a"/>
工運神巧漸欲作竒偉坱圠勢方深結構意未遂旁觀<lb/>
不暇瞬步步造幽䆳蒼崕忽相逼絶壁凛可悸仰觀八<lb/>
九頂俊爽凌浩氣晃蕩天宇髙崩騰江水沸孤超兀不<lb/>
讓直㧞勇無畏攀緣見神宇憇坐就石位巉巉隔江波<lb/>
一一問廟吏遥觀神女石綽約誠有以俯首見斜鬟拖<lb/>
霞弄脩帔人心隨物變遠覺含深意野老笑吾旁少年<lb/>
嘗屢至去隨猿猱上反以繩索試石笋倚孤峰突兀殊<lb/>
不類世人喜神怪論說驚幼穉楚賦亦虚傳神仙安有<lb/>
<pb n="KR4d0077_WYG_004-34b"/>
是次問掃壇竹云此今尚爾翠葉紛下垂婆娑緣鳳尾<lb/>
風來自偃仰若為神物使<hi>子仁永嘉記川江緣岸有仙石壇有竹嬋娟青翠風來㧞</hi>
<hi>動掃石壇壇上無塵即此類</hi>絶頂有三碑詰曲古篆字老人那解讀<lb/>
偶見不能記窮探到峰背採斫黃楊子黄楊生石上堅<lb/>
瘦紋如綺貪心去不顧澗谷千尋縋山髙虎狼絶深入<lb/>
坦無忌溟濛草樹密葱蒨雲霞膩石竇有洪泉甘滑如<lb/>
流髓終朝自灌潄冷冽清心胃浣衣掛樹梢磨斧就石<lb/>
鼻徘徊雲日晩歸意念城市不到今十年衰疾筋力憊<lb/>
<pb n="KR4d0077_WYG_004-35a"/>
當時伐殘木芽蘖已如臂忽聞老人説終日為歎喟神<lb/>
仙固有之難在忘勢利貧賤爾何愛棄去如脱屣嗟爾<lb/>
若無還絶粒應不死<lb/>
　　峴山<lb/>
逺客來自南㳺塵昏峴首過闗無百步曠蕩吞楚藪登<lb/>
髙忽惆悵千載意有偶所憂誰復知嗟我生苦後團團<lb/>
山上檜嵗嵗閱榆柳大材固已殊安得同永久可憐山<lb/>
前客倐忽星過霤<hi>子仁三星在霤注云如心星之光耀見于魚笱之中其去須臾不可久也</hi>
<pb n="KR4d0077_WYG_004-35b"/>
賢愚未及分來者當自剖<lb/>
　　萬山<hi>時獨不㳺問轍而作</hi>
西行度連山北出臨漢水漢水蹙成潭旋轉山之趾禪<lb/>
房久已壞古甃含清泚下有仲宣欄綆刻深容指<hi>子仁杜詩</hi>
<hi>應同王粲宅留井峴山前</hi>回頭望西北隠隠龜背起傳云古隆中萬<lb/>
樹桑柘美月炯轉山曲山上見洲尾綠水帶平沙盤盤<lb/>
如抱珥山川近且秀不到懶成耻問之安能詳畫地費<lb/>
簮箠<lb/>
<pb n="KR4d0077_WYG_004-36a"/>
　　驪山<lb/>
君門如天深㡬重君王如帝坐法宫人生難處是安隠<lb/>
何為來此驪山中複道凌雲接金闕樓觀隠煙横翠空<lb/>
林深霧暗迷八駿朝東暮西勞六龍六龍西幸峨眉棧<lb/>
悲風便入清華院霓裳蕭㪚羽衣空麋鹿來㳺猿鶴怨<lb/>
<hi>縯唐明皇於驪山温湯作華清宫朝元閣羯鼔樓長生殿嵗與楊貴妃幸温湯妃能舞霓裳羽衣曲後安祿山</hi>
<hi>亂西幸入蜀伍子胥諫吳王臣將見麋鹿游姑蘇之臺猿鶴怨字出北山移文八駿周穆王所乘六龍天子所</hi>
<hi>駕也</hi>我上朝元春半老滿地落花無人掃羯鼓樓髙掛夕<lb/>
<pb n="KR4d0077_WYG_004-36b"/>
陽長生殿古生青草可憐吳楚兩醯雞築臺未就已堪<lb/>
悲<hi>縯楚靈王築章華臺吳王夫差築姑蘇臺</hi>長楊五柞漢幸免<hi>縯漢武帝建長楊五柞宫</hi>
<hi>有千門萬户之侈末年盗賊徧天下㡬至大亂</hi>江都樓成隋自迷<hi>縯隋煬帝開汴河泛艦為</hi>
<hi>江都之逰浙人項昇進新宮圖帝愛之即如圖營建既成幸之曰使真仙逰此亦當自迷可目之曰迷樓</hi>由<lb/>
來留連多䘮國宴安酖毒因奢惑三風十愆古所戒<hi>縯宴</hi>
<hi>安酖毒見左傳三風十愆見書伊訓</hi>不必驪山可忘國<hi>縯唐寳歴中敬宗欲幸驪山時拾遺</hi>
<hi>張權輿伏紫宸殿下諫曰昔周幽王幸驪山為犬戎所殺秦始皇葬驪山國亡𤣥宗宫驪山而祿山亂先帝幸</hi>
<hi>驪山而年不長帝曰驪山若此之凶耶我宜一往以驗彼言</hi>
<pb n="KR4d0077_WYG_004-37a"/>
　　驪山絶句三首<lb/>
功成雖欲善持盈可歎前王恃太平辛苦驪山山下土<lb/>
阿房纔廢又華清<hi>縯秦始皇作阿房宫唐明皇作華清宫皆在驪山</hi>
㡬變雕墻㡬變灰舉烽指鹿事悠哉<hi>縯周幽王舉烽火㑹諸侯以悦褒姒</hi>
<hi>趙髙指鹿為馬以欺秦二世</hi>上皇不念前車戒却怨驪山是禍胎<lb/>
海中方士覔三山萬古明知去不還咫尺秦陵是商監<lb/>
朝元何必苦躋攀<hi>縯秦始皇令方士徐福等入海求三神山後葬驪山下唐明皇作朝元閣</hi>
<hi>於驪山</hi>
<pb n="KR4d0077_WYG_004-37b"/>
　　新灘<hi>子仁水經云江水歴峽東逕新崩灘晉大元初山崩水逆流百餘里故謂之新崩灘</hi>
扁舟轉山曲未至已先驚白浪横江起槎牙似雪城畨<lb/>
畨從髙來一一投澗坑大魚不能上暴腮灘下横小魚<lb/>
㪚復合瀺灂如遭烹鸕鷀不敢下飛過兩翅輕白鷺誇<lb/>
瘦㨗挿脚還欹傾區區舟上人薄技安敢呈只應灘頭<lb/>
廟賴此牛酒盈<lb/>
　　望夫臺<lb/>
山頭孤石逺亭亭江轉船回石四屏可憐千古長如昨<lb/>
<pb n="KR4d0077_WYG_004-38a"/>
船去船來自不停浩浩長江赴滄海紛紛過客似浮萍<lb/>
誰能坐待山月出照見寒影髙伶俜<hi>子仁武昌山上有婦望夫不歸身化</hi>
<hi>為石即此類</hi>
　　阮籍嘯臺<hi>在尉氏東南城隅</hi>
阮生古狂逹遯世黙無言猶餘胷中氣長嘯獨軒軒髙<lb/>
情遺萬物不與世俗論登臨偶自寫激越蕩乾坤醒為<lb/>
嘯所發飲為醉所昏誰能與之較亂世足自存<lb/>
　　永安宫<hi>今䕫之永安門即古遺址</hi>
<pb n="KR4d0077_WYG_004-38b"/>
千古陵谷變<hi>仔詩髙岸為谷深谷為陵</hi>故宮安得存徘徊問耆老帷<lb/>
有永安門遊人雜楚蜀車馬晚喧喧不見重樓好誰知<lb/>
昔日尊吁嗟蜀先主兵敗此亡魂<hi>縯先主伐吳與吳軍相拒於夷陵吳陸遜</hi>
<hi>大破先主軍先主還殂于永安宫</hi>只應法正死使公去遭燔<hi>縯蜀兵旣敗諸葛亮</hi>
<hi>歎曰法孝直若在則能制主上令不東行就復東行必不傾危矣</hi>
　　周公廟廟在岐山西北七八里廟後百許步有泉<lb/>
　　依山湧冽異常國史所謂潤德泉世亂則竭者也<lb/>
　　　<hi>堯祖自華川西名山七其四曰岐山徐廣云即今之岐山縣其山兩岐俗呼為箭括嶺子敬湘山</hi>
<pb n="KR4d0077_WYG_004-39a"/>
　　　<hi>野錄云雍熈二年鳳翔奏岐山縣周公廟有泉湧出相傳時平則流亂則竭至大中年復流賜</hi>
　　　<hi>號潤德泉後又涸今其泉復湧澄濙甘潔而太宗嘉之</hi>
吾今那復夣周公尚喜秋來過故宫翠鳳舊依山硉兀<lb/>
<hi>縯周興鸑鷟鳴於岐山今為鳳翔次公郭璞江賦巨石硉兀以前却</hi>清泉長與世窮通至<lb/>
今㳺客傷離黍故國諸生詠雨濛<hi>援詩黍離周大夫行役至于宗周過故宗</hi>
<hi>廟宫室盡為禾黍東山我徂東山零雨其濛</hi>牛酒不來烏鳥㪚白楊無數暮<lb/>
號風<hi>縯古詩白楊多悲風蕭蕭愁殺人</hi>
　　息壤詩<hi>并引</hi>
<pb n="KR4d0077_WYG_004-39b"/>
　淮南子曰鯀堙洪水盗帝之息壤帝使祝融殺之于<lb/>
　羽淵今荆州南門外有状若屋宇陷入地中而猶見<lb/>
　其脊者旁有石記云不可犯畚鍤所及輒復如故又<lb/>
　頗以致雷雨嵗大旱屢發有應予感之乃為作詩其<lb/>
　辭曰<lb/>
帝息此壤以藩幽臺有神司之隨取而培帝勑下民無<lb/>
敢或開惟帝不言以雷以雨惟民知之幸帝之恕帝茫<lb/>
不知誰敢以告帝怒不常下土是震使民前知是役于<lb/>
<pb n="KR4d0077_WYG_004-40a"/>
民無是墳者誰取誰予惟其的之是以射之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0077_WYG_004-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東坡詩集註巻四<lb/>
</p>
<p>
</p>
  </div>
</body>
</text>
</TEI>
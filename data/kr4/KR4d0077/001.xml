<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東坡詩集註巻一</head> <lb/>
    <p>
<pb n="KR4d0077_WYG_001-1a"/>
欽定四庫全書<lb/>
　東坡詩集註巻一<lb/>
　　　　　　　　　　　　宋　王十朋　撰<lb/>
　紀行<lb/>
　　壬寅二月有詔令郡吏分往屬縣減決囚禁自十<lb/>
　　三日受命出府至寳雞虢郿盩厔四縣既畢事因<lb/>
　　朝謁太平宫而宿於南谿谿堂遂並南山而西至<lb/>
　　樓觀大秦寺延生觀仙逰潭十九日乃歸作詩五<lb/>
<pb n="KR4d0077_WYG_001-1b"/>
　　百言以記凡所經歴者寄子由<hi>趙次公壬寅嘉祐七年也鳳翔有十</hi>
　　　<hi>縣曰天興曰岐山曰扶風曰盩厔曰郿曰寳雞曰虢曰麟逰曰普潤曰好畤故有詔減決囚禁</hi>
　　　<hi>則令郡吏分往屬縣而先生所得則寳雞虢郿盩厔四縣也王十朋按年譜嘉祐七年壬寅先</hi>
　　　<hi>生年二十七在鳳翔任二月奉詔决囚故有此詩</hi>
逺人罹水旱王命釋俘囚分縣傳明詔循山得勝逰蕭<lb/>
條初出郭曠蕩實消憂<hi>次公漢書有曠蕩之恩</hi>薄暮来孤鎮登臨<lb/>
憶武侯<hi>程縯鎮即武成鎮也俗謂之石鼻寨孔明所築盖其鎮在寳雞東相傳孔明嘗圍郝昭於陳倉</hi>
<hi>築此城以拒魏兵</hi>峥嶸依絶壁<hi>次公選有南北峥嶸刻削峥嶸又詩云晨䇿尋絶壁</hi>蒼茫<lb/>
<pb n="KR4d0077_WYG_001-2a"/>
瞰奔流<hi>次公蒼茫兩字古人用之皆是平聲而先生所用乃是仄聲蒼字廣韻音麤朗而茫字上聲之</hi>
<hi>莽去聲之漭皆不収不知先生用之所出以竢博聞</hi>半夜人嘑急横空火氣浮天<lb/>
遥殊不辨風急已難収曉入陳倉縣<hi>縯陳倉秦漢舊縣唐改為寳雞次公</hi>
<hi>曰前漢地理地□之右扶風即鳳翔府矣地理載三秦記云陳倉以山得名山有石雞與山雞不别趙髙燒山</hi>
<hi>山雞飛去而石雞不去晨鳴山頭聞三十里盖玉雞也自唐至徳二載更名寶雞</hi>猶餘賣酒樓<lb/>
煙煤已狼籍吏卒尚呀咻<hi>公自注十三日宿武成鎮即俗所謂石鼻寨也云孔明所</hi>
<hi>築是夜二鼓寳雞大作相去三十里而見于武成</hi>雞嶺雲霞古龍宫殿宇幽<hi>縣有</hi>
<hi>雞爪峰龍宫寺云陳師道雞爪峰在寳雞之東秦文公獲若石二于陳倉北阪城祠之其神従東方来光輝若</hi>
<pb n="KR4d0077_WYG_001-2b"/>
<hi>雉雌雄集于祠城其聲殷殷野雉皆鳴秦因立寳雞祠雞爪峰盖以此得名</hi>南山連大散<hi>李厚</hi>
<hi>縣南乃大散闢秦蜀通途</hi>歸客走吾州<hi>次公指言蜀中也走音奏漢書文帝指示慎夫人新豊道</hi>
<hi>曰此走邯鄲道也</hi>欲往安能遂將還為少留囘趨西虢道<hi>縯西虢虢</hi>
<hi>叔所封平王東遷虢徙上陽故謂之南虢</hi>却渡小河洲聞道磻溪石猶存渭<lb/>
水頭蒼崖雖有跡大釣木無鉤<hi>十四日自寳雞行至虢聞太公磻溪石在縣東</hi>
<hi>南十八里猶有投竿跪餌兩膝所著之處</hi>東去過郿塢孤城象漢劉<hi>十五日至郿縣</hi>
<hi>有董卓城象長安俗謂之小長安縯董卓築塢於郿號萬嵗塢</hi>誰言董公健<hi>縯按卓傳卓議廢立</hi>
<hi>袁紹勃然曰天下健者何必董公</hi>竟復伍孚讎<hi>李厚越騎校尉伍孚忿卓兇毒懐佩刀刺之不</hi>
<pb n="KR4d0077_WYG_001-3a"/>
<hi>中左右執孚孚大言曰恨不得磔裂姦賊於都市</hi>白刃俄生肘<hi>師道王允與吕布謀誅卓令李</hi>
<hi>肅以㦸刺之衷甲不入卓驚呼布所在布曰有詔遂殺卓黄魯直潘子真詩話補遺曰杜詩當知肘腋事自及</hi>
<hi>梟獍徒肘腋是趙滅智伯事</hi>黄金謾似丘<hi>師道卓郿塢中珍蔵有金二三萬斤銀八九萬斤錦</hi>
<hi>繡積如丘山</hi>平生聞太白<hi>縯太白山在武功縣諺云武功太白去天三百言其髙也乃往郿縣</hi>
<hi>之道洪駒父三十六洞天記第十一太白山洞周回五百里鬼谷子於此授蘇秦佐國之術祠廟皆在長安</hi>
一見駐行騶鼓角誰能試風靁果致不巖崖已竒絶氷<lb/>
雪更琱鎪<hi>次公選賦云木不琱鎪</hi>春旱憂無麥山靈喜有湫蛟龍<lb/>
懶方睡缾罐小容偷<hi>是日晚自郿起至青秋鎮宿道過太白山相傳云軍行鳴鼓角過山</hi>
<pb n="KR4d0077_WYG_001-3b"/>
<hi>下輙致雷雨山上有湫甚靈以今嵗旱方議取之次公偷字韻盖方言取龍水謂之偷湫也洪龜父莊列禦冦</hi>
<hi>篇河上有子得珠其父曰珠在驪龍頷下子能得珠者必遭其睡也饒徳操北夢瑣言江南沿江多蘆荻冬月</hi>
<hi>縦火焚多燒起睡龍</hi>二曲林泉勝<hi>次公此下皆是述盩厔縣事也西京賦右極盩厔并巻酆鄠之</hi>
<hi>下李善注云盩厔山名寰宇記長安志皆云山曲曰盩水曲曰厔故今云二曲也</hi>三川氣象侔<lb/>
<hi>縯古謂伊洛河為三川唐以劒南東西及山南西道為三川</hi>近山麰麥早臨水竹篁<lb/>
脩<hi>十六日至盩厔以近山地美氣候殊早縣有官竹園十數里不絶</hi>先帝膺符命<hi>次公此下</hi>
<hi>一段専言翊聖将軍事先帝謂太宗皇帝也揚雄傳爰清净作符命</hi>行宫畫冕旒<hi>次公玉藻天子</hi>
<hi>之冕藻十有二旒</hi>侍臣簮武弁女樂抱箜篌<hi>次公箜篌之制二十三絃李賀箜篌</hi>
<pb n="KR4d0077_WYG_001-4a"/>
<hi>引云二十三絲動紫皇釋名曰箜篌師延所作趙堯卿史記今上祠太一后土用樂作箜篌漢書禱祠太一后</hi>
<hi>土作坎侯應劭注使樂工侯服作之調其聲坎坎應節因以其姓號名作坎侯蘇林注作箜篌續漢紀靈帝好</hi>
<hi>胡舞作箜篌數説不同要之皆非雅聲也陳無已許亨周云箜篌状如張箕探手摘絃出聲</hi>祕殿開<lb/>
金鎖神人控玉虯<hi>堯卿司馬相如賦曰乗鏤象六玉虯</hi>黑衣横巨劒被髪<lb/>
凜雙眸<hi>十七日寒食自盩厔東南行二十餘里朝謁太平宫二聖御容此宫乃太宗皇帝時有神降於</hi>
<hi>道士張守真以告受命之符所為立也神封翊聖将軍有殿徐師川翊聖保徳真君傳云乾徳中太宗皇帝在</hi>
<hi>晉邸頗聞靈應遣近侍致醮太祖皇帝設醮於建隆觀真君降言曰吾乃髙天大聖玉帝輔臣降衛宋朝社稷</hi>
<hi>来定遐長基業凡百餘言僧祖可劉燾曰翊聖像皆被髪跣足仗劒擾龍相豕舊矣</hi>邂逅逢佳士<lb/>
<pb n="KR4d0077_WYG_001-4b"/>
相将弄綵舟投篙披綠荇濯足亂清溝晚宿南谿上森<lb/>
如水國秋遶湖栽翠宻終夜響颼飀<hi>是日與監宫張杲之汎舟南谿遂留</hi>
<hi>宿于谿堂堯卿南谿之上遶湖松竹翠宻成林廣雅曰小風曰颼凉風曰飀</hi>冒曉窮幽䆳操<lb/>
戈畏炳彪<hi>十八日循終南而西縣尉以甲卒見送或云近官竹園往往有虎次公炳彪以言虎則揚</hi>
<hi>子云大人虎變其文炳也説文云虎文曰彪</hi>尹生猶有宅<hi>十朋本篇公自註云崇聖觀謂樓觀</hi>
<hi>乃尹喜舊宅也</hi>老氏舊停輈<hi>厚尹喜為函谷闗令尹候氣知真人西㳺當過此老子乗青牛薄板</hi>
<hi>車出關喜曰子将隐矣為我著書乃授道徳經</hi>問道遺蹤在登仙往事悠馭風<lb/>
歸汗漫<hi>縯列子馭風而行淮南子曰有若士者謂盧敖曰子處矣吾與汗漫期于九垓之上</hi>閲世<lb/>
<pb n="KR4d0077_WYG_001-5a"/>
似蜉蝣<hi>厚郭璞詩借問蜉蝣輩寜知龜鶴年</hi>羽客知人意瑶琴繫馬鞦不<lb/>
辭山寺逺来作鹿鳴呦<hi>堯卿舊註云有太平宫道士趙宗有抱琴見送至寺作鹿鳴之</hi>
<hi>引乃去</hi>帝子傳聞李<hi>次公帝子即先生本註唐玉真公主也堯卿唐睿宗之女字持盈始封長</hi>
<hi>昌縣主俄進號上清元都大洞三景師天寳三年上言曰妾髙宗之孫睿宗之女陛下之女弟於天下不為賤</hi>
<hi>何必名係主號資湯沐然後為貴請入數百家之産延十年之命帝許之與金仙公主皆為道士林子仁青城</hi>
<hi>山記玉真公主肅宗之姑也築室丈人觀玉真金仙二宫主真容見在</hi>嵓堂髣像緱<hi>次公女仙</hi>
<hi>列傳載西王母姓緱其所居有𤣥碧之堂師川周靈王太子晉乗白鶴於緱氏山頭舉手謝時人而去其地即</hi>
<hi>今河南緱氏縣㑹稽緱嶺也</hi>輕風幃幔巻落日髻鬟愁<hi>次公此以状玉真遺跡之</hi>
<pb n="KR4d0077_WYG_001-5b"/>
<hi>景而追傷之也</hi>入谷<hi>音/浴</hi>驚䝉宻登坡費挽摟<hi>次公選詩有遵渚攀䝉宻挽摟一義</hi>
<hi>摟亦挽也</hi>亂峰巉似槊<hi>洪玉父唐王建温門山詩云曉入温門山羣峰亂如㦸</hi>一水澹<lb/>
如油<hi>堯卿白樂天詩噴時千㸃兩澄處一泓油</hi>中使何年到金龍自古投<hi>次公</hi>
<hi>此言朝廷遣内官投金龍於潭以祈禱者也自唐以来謂之中使杜詩云中使日繼夜韓子蒼東齊記事道家</hi>
<hi>有金龍玉簡學士院撰文具一嵗中齊醮投于名山洞府金龍以洞制玉簡以階石制</hi>千重横翠<lb/>
石百丈見游鯈<hi>次公鯈者浮陽之魚音紬荘子與惠子㳺于濠上鯈魚出逰故謂之逰鯈堯卿</hi>
<hi>沈約詩云百丈見㳺鱗</hi>最愛泉鳴洞初嘗雪入喉滿缾雖可致洗<lb/>
耳歎無由<hi>是日游崇聖觀俗所謂樓觀也乃尹喜舊宅山脚有授經臺尚在遂與張杲之同至大秦</hi>
<pb n="KR4d0077_WYG_001-6a"/>
<hi>寺早食而别有太平宫道士趙宗有抱琴見送至寺作鹿鳴之引乃去又西至延生觀觀後上小山有唐玉真</hi>
<hi>公主脩道之遺跡下山而西行十數里南入黑水谷谷中有潭名仙㳺潭上有寺三倚峻峰面清溪樹林深翠</hi>
<hi>怪石不可勝數潭水以䋲縋石數百尺不得其底以瓦磔投之翔揚徐下食頃乃其見其清澈如此遂宿于中</hi>
<hi>興寺寺中有玉女洞洞中有飛泉甚甘明日以泉一缾歸至郿又明日乃至府</hi>忽憶尋蟆培<hi>縯唐</hi>
<hi>張祐新水記言峡州扇子峡石中突而洩水獨清冷石状如龜頭俗謂蝦蟆石具水煎茶為第一次公昔先生</hi>
<hi>與子由自眉州鄉里舟行趨京師過峡州蝦蟆培從舟中望之頤頷口吻甚類蝦蟆也尋泉源入洞口石氣清</hi>
<hi>寒流泉出石骨若虬龍吼</hi>方冬脱鹿裘<hi>師尹東漢虞延傳晏子輔齊鹿裘不完晏子布衣鹿裘以</hi>
<hi>朝公曰夫子之家若此其貧也奚衣之惡也</hi>山川良甚似水石亦堪儔惟有<lb/>
<pb n="KR4d0077_WYG_001-6b"/>
泉傍飲無人自獻酬<hi>昔與子由㳺蟆培時方冬洞中温温如二三月</hi>
　　太白山下早行至横渠鎮書崇夀院壁<lb/>
馬上續殘夢不知朝日昇亂山横翠幛落月澹孤燈奔<lb/>
走煩郵吏安間愧老僧再㳺應眷眷聊亦記吾曽<lb/>
　　二十六日五更起行至磻溪未明<hi>任居實嘉祐七年在鳳翔作</hi>
夜入磻溪如入峡照山炬火落驚猿山頭孤月耿猶在<lb/>
石上寒波曉更喧至人舊隠白雲合<hi>次公至人舊隠以言太公也</hi>神<lb/>
物己化遺蹤蜿<hi>次公神物言龍磻溪有龍於此地禱雨也</hi>安得夢随霹靂駕<lb/>
<pb n="KR4d0077_WYG_001-7a"/>
<hi>縯酉陽雜俎李鄘在北都介休百姓送解牒上晉祠宇下夜有人叩門云介休王暫借霹靂車至介休収麥良</hi>
<hi>久數人共持一物如幢上級旗幡凡十八葉有光如電以授之次日介休大雷雨損麥千餘頃</hi>馬上傾<lb/>
倒天瓢翻<hi>次公意用李靖為客嘗夜投宿一巨宅有老婦延之中夜叩户甚迅婦變色曰天符至矣</hi>
<hi>實告靖曰老婦龍也二子俱出今天命行雨欲煩一行即以一竿使跨之以一瓢與之曰跨此所至以楊枝灑</hi>
<hi>瓢水則雨也此詩意主禱雨故用此堯卿黄帝隂符經後序云少室山李筌入秦至驪山逢老母因袖中出一</hi>
<hi>瓢令筌取水筌即携往澗中盛水其瓢忽重百餘斤力不能舉便沈於泉遂覔不得所謂天瓢殆此類也</hi>
　　是日自磻溪徃陽平憇於麻田青峰寺之下院翠<lb/>
　　麓亭<lb/>
<pb n="KR4d0077_WYG_001-7b"/>
不到峰前寺空来渭上村此亭聊可喜脩徑豈辭捫谷<lb/>
映朱欄秀山含古木尊路窮驚石斷林缺見河奔馬困<lb/>
嘶青草僧留薦晚飱我来秋日午旱久石牀温安得雲<lb/>
如盖<hi>師尹三水小牘唐皇甫収撰云安定郡有峴陽峰峰上有池若雨則雲起池中若車盖然故里諺曰</hi>
<hi>峴山張盖雨霶霈</hi>能令雨瀉盆<hi>縯杜詩白帝城頭雲若屯白帝城下雨翻盆</hi>共看山<lb/>
下稻凉葉晩翻翻<lb/>
　　二十七日自陽平至斜谷宿於南山中蟠龍寺<lb/>
横槎晚渡碧澗口<hi>次公謝靈運詩銅陵映碧澗</hi>騎馬夜入南山谷<hi>音浴</hi>
<pb n="KR4d0077_WYG_001-8a"/>
谷中暗水響瀧瀧嶺上疎星明煜煜寺蔵嵓底千萬仞<lb/>
路轉山腰三百曲風生饑虎嘯空林月黑驚麏竄脩竹<lb/>
入門突兀見深殿<hi>次公杜甫宿贊上人房詩夜深殿突兀風動金琅璫</hi>照佛青熒<lb/>
有殘燭媿無酒食待㳺人旋斫杉松煑溪蔌板閣獨眠<lb/>
驚旅枕木魚曉動随僧粥起觀萬瓦鬱參差日亂千巖<lb/>
散紅綠門前商賈負椒荈山後咫尺連巴蜀何時歸耕<lb/>
江上田一夜心逐南飛鵠<lb/>
　　是日至下馬磧憇於北山僧舍有閣曰懐賢南直<lb/>
<pb n="KR4d0077_WYG_001-8b"/>
　　斜谷西臨五丈原諸葛孔明所從出師也<lb/>
南望斜谷口三山如犬牙西觀五丈原鬰屈如長蛇<hi>次公</hi>
<hi>按長安志引水經注曰斜水北歴斜谷過五丈原亦謂之武㓛水又曰武㓛盖在渭水南郿縣北是今先生禱</hi>
<hi>雨於虢縣之磻溪故所經由望見郿縣之五丈原李商老唐李筌曰營壘之法據山慿岡如蟠龍走蛇</hi>有<lb/>
懐諸葛公萬騎出漢巴<hi>縯按蜀志建興十二年諸葛亮悉大衆由斜谷出以流馬運據</hi>
<hi>武功五丈原與司馬仲達對於渭南分兵屯田為久駐之基</hi>吏士寂如水蕭蕭聞馬<lb/>
檛公才與曺丕豈止十倍加<hi>厚諸葛亮傳先主病篤召亮謂曰君才十倍曺丕必</hi>
<hi>能安國家定大事</hi>顧瞻三輔間<hi>季希聲三輔黄圖曰三輔治所京兆在故城内尚冠里馮翊在</hi>
<pb n="KR4d0077_WYG_001-9a"/>
<hi>故城内太上皇廟西南扶風在夕陽街北三輔者謂主爵中尉及左右内史漢武帝改曰京兆尹左馮翊右扶</hi>
<hi>風共治長安城中是為三輔後漢光武之後扶風出治槐里馮翊出治髙陵</hi>勢若風巻沙一<lb/>
朝長星墜<hi>縯諸葛亮傳注載晉陽秋曰有星赤而芒角自東北西南流投于亮營俄而亮卒</hi>竟<lb/>
使蜀婦髽<hi>厚記曰婦人髽而弔也自敗于狐駘始也盖魯臧紇敗于狐駘國人逆喪者皆髽次公言</hi>
<hi>縁亮之死将遂敗亡而蜀士卒之妻服其夫之喪而髽</hi>山僧豈知此一室老煙霞<lb/>
往事逐雲散故山依渭斜<hi>次公按長安志引水經曰渭水經行武功縣北則渭在此</hi>
<hi>矣</hi>客来空弔古清淚落悲笳<lb/>
　　往富陽新城李節推先行三日留風水洞見待<lb/>
<pb n="KR4d0077_WYG_001-9b"/>
　　　<hi>按富陽縣圖經云縣管十鄉前地理志秦分三十六郡富春屬㑹稽漢哀帝封河間孝王之子</hi>
　　　<hi>元為富春侯晉武帝太元中避簡文鄭太后諱改曰富陽</hi>
春山磔磔鳴春禽此間不可無我吟路長漫漫傍江浦<lb/>
此間不可無君語金鯽池邉不見君<hi>夏倪按先生詩話云舊讀蘇子美六</hi>
<hi>和塔詩松橋待金鯽竟日獨遲留初不喻此語及倅錢塘乃知寺後池中有此魚如金色也昨日復㳺池上投</hi>
<hi>餅餌乃畧出不食復入則此魚自珍貴盖久矣晁冲之按圖經開化寺開寳三年建僧智曇即此建六和塔金</hi>
<hi>魚池在寺後山澗水底有金鯽魚</hi>追君直過定山村<hi>張孝祥按杭州圖經定山在錢塘舊</hi>
<hi>治之西南四十七里楊符太平寰宇記云定山突出浙江數百丈</hi>路人皆言君未逺騎<lb/>
<pb n="KR4d0077_WYG_001-10a"/>
馬少年清且婉風巖水穴舊聞名只隔山溪夜不行溪<lb/>
橋曉溜浮梅萼知君繫馬巖花落出城三日尚逶遲妻<lb/>
孥怪罵歸何時世上小兒誇疾走如君相待今安有<hi>次公</hi>
<hi>先生詩案云熙寧七年二月二十七日在杭州㳺風水洞留題詩言世上小兒誇疾走意在譏諷世人多務急</hi>
<hi>進不顧大體也</hi>
　　新城道中二首<hi>王立之按新城縣圖經管十二鄉吳文帝黄武五年置東安郡新城</hi>
　　　<hi>屬焉唐髙宗永亨元年分冨春西境置新城號上縣皇朝仍之距杭州之西南一百三十三里</hi>
東風知我欲山行吹斷簷間積雨聲嶺上晴雲披絮㡌<lb/>
<pb n="KR4d0077_WYG_001-10b"/>
<hi>厚退之詩晴雲如擘絮潘仲逹周勃傳勃下廷尉太后以冐絮提文帝晉灼曰巴蜀異志謂頭上巾為冐絮</hi>
樹頭初日掛銅鉦<hi>厚張平子賦右素威以司鉦次公銅鉦今所謂鑼也先生日喻云生而眇</hi>
<hi>者不識日問之或告之曰日之状如銅鉦</hi>野桃含笑竹籬短溪栁自摇沙水<lb/>
清西崦人家應最樂煑葵燒筍餉春耕<lb/>
身世悠悠我此行溪邉委轡聴溪聲散材畏見搜林斧<lb/>
疲馬思聞巻斾鉦細雨足時茶户喜亂山深處長官清<lb/>
人間岐路知多少試向桑田問耦耕<lb/>
　　過淮<hi>居實按水經注及山海經云淮水由南陽平氏縣桐柏山東過江夏平春縣北又東過新</hi>
<pb n="KR4d0077_WYG_001-11a"/>
　　　<hi>息縣南期思縣北至原鹿縣南與汝水合</hi>
朝離新息縣初亂一水碧暮宿淮南村已渡千山赤麏<lb/>
鼯號古戍霧雨暗破驛囘頭梁楚郊永與中原隔黄州<lb/>
在何許想像雲夢澤<hi>厚雲夢澤在安州安陸縣</hi>吾生如寄耳初不擇<lb/>
所適但有魚與稻生理已自畢獨喜小兒子少小事安<lb/>
佚相從艱難中肝肺如鐵石<hi>何人表皮日休桃花賦序云宋廣平正資勁質疑其</hi>
<hi>鐵腸石心不解吐婉辭</hi>便應與晤語何止寄衰疾<hi>時家在子由處獨與兒邁南来</hi>
　　别黄州<hi>胡仔先生以元豐三年二月至黄居黄五年至是量移汝州盖元豐七年八月</hi>
<pb n="KR4d0077_WYG_001-11b"/>
病瘡老馬不任鞿<hi>次公杜詩日暮不収鳥啄瘡</hi>猶向君王得敝幃<hi>居實</hi>
<hi>敝幃不弃為埋馬也次公曲禮乃是帷字在之字韻今㣲字韻中幃字注云單帳也今豈用單幃之義乎</hi>桑<lb/>
下豈無三宿戀<hi>厚後漢裴楷言浮屠不三宿桑下不欲久生愛戀精之至矣</hi>尊前聊<lb/>
與一身歸長腰尚載撑腸米<hi>次公楚人云長腰粳米縮頸鯿魚言美味也</hi>闊<lb/>
領先裁葢癭衣<hi>林子敬韻語陽秋云汝人多苦癭故歐陽公汝癭詩云傴婦垂瓮盎嬌嬰食卵</hi>
<hi>殻無由辨肩頸有類龜縮殻梅聖俞詩云女慚髙掩襟男大濶裁領</hi>投老江湖終不失<lb/>
<hi>王羲之言工述曰投老可得僕射</hi>来時莫遣故人非<lb/>
　　過江夜行武昌山聞黄州鼓角<lb/>
<pb n="KR4d0077_WYG_001-12a"/>
春風弄水月銜山幽人夜渡吳王峴<hi>居實吳王峴在武昌西州九曲亭下</hi>
<hi>汪信民志林云孫仲謀泛江自樊口鑿山通道歸武昌今猶謂之吴王峴</hi>黄州鼓角亦多情<lb/>
送我南来不辭逺江南又聞出塞曲<hi>次公晉史劉琨傳曽避亂塢壁賈胡</hi>
<hi>百數欲害之琨無懼色援笳而吹之為出塞入塞之聲以動其㳺客之思於是羣胡皆垂泣而去</hi>半雜<lb/>
江聲作悲健誰言萬方聲一槩<hi>縯杜詩鼓角縁邉郡川原欲夜時萬方聲一槩</hi>
<hi>吾道竟何之</hi>鼍憤龍愁為余變我記江邉枯栁樹未死相逢<lb/>
真識面他年一葉泝江來<hi>次公退之詩共泛清湘一葉舟</hi>還吹此曲相<lb/>
迎餞<lb/>
<pb n="KR4d0077_WYG_001-12b"/>
　　自興國往筠宿石田驛南二十五里野人舍<lb/>
溪上青山三百疊快馬輕衫来一抺倚山脩竹有人家<lb/>
横道清泉知我渇芒鞋竹杖自輕軟蒲薦松牀亦香滑<lb/>
夜深風露滿中庭惟見孤螢自開闔<lb/>
　　将至筠先寄遲适逺三猶子<hi>居實元豐七年甲子至筠作</hi>
露宿風飧六百里<hi>次公風俗通古人草居露宿杜詩風飧江栁下</hi>明朝飲馬南<lb/>
江水未見豐盈犀角兒<hi>縯鄭語史伯言幽王惡犀角豐盈而近頑童窮固</hi>先逢<lb/>
玉雪王郎子<hi>時道逢王郎於建昌方北行也厚太平廣記王仙客㓜託其舅家舅女曰無雙皆㓜</hi>
<pb n="KR4d0077_WYG_001-13a"/>
<hi>穉相狎舅母常戲呼仙客為王郎子次公韓退之撰馬繼祖墓誌云肌肉玉雪可念</hi>對牀欲作連<lb/>
夜語<hi>次公公懐逺驛讀韋蘇州詩云那知風雨夜復此對牀眠</hi>念汝還須戴星起夜<lb/>
來夢見小於莬<hi>逺小名虎兒居實左傳是人謂虎於莬</hi>猶是髧髦垂兩耳<lb/>
<hi>次公詩云髧彼兩髦</hi>憶過濟南春未動三子出迎殘雪裏我時移<lb/>
守古河東酒肉淋漓渾舍喜而今憔悴一羸馬逆旅擔<lb/>
夫相汝爾<hi>次公孔融禰衡為爾汝交老杜醉時歌云忘形到爾汝</hi>出城見我定驚<lb/>
嗟身健窮愁不須恥我為乃翁留十日掣電一歡何足<lb/>
恃惟當火急作新詩一醉兩翁勝酒美<lb/>
<pb n="KR4d0077_WYG_001-13b"/>
　　正月一日雪中過淮謁客囘作二首<lb/>
十里清淮上長堤轉雪龍氷崖落屐齒<hi>次公屐齒以状氷崖上之窠謝</hi>
<hi>靈運著屐看山上山則去前齒下山則去後齒</hi>風葉亂裘茸<hi>次公左傳狐裘䝉茸一國三公</hi>萬<lb/>
頃穿銀海<hi>次公銀海以状水也先生雪詩云光摇銀海眩生花乃用道書眼為銀海耳</hi>千尋<lb/>
渡玉峰從來脩月手<hi>縯酉陽雜俎云鄭仁本與其中表㳺山迷路見一人枕一襆而坐因</hi>
<hi>問之云君知月七寳合成乎常有八萬三千户脩之我其一也因開襆示之有斧斤數事玉屑飯兩裏分遺鄭</hi>
<hi>曰食此可無疾</hi>合在廣寒宫<hi>厚十洲記冬至月伏廣寒之宫養魄于廣寒之地</hi>
攢眉有底恨得句不妨清霽霧開寒谷饑鵶舞雪城橋<lb/>
<pb n="KR4d0077_WYG_001-14a"/>
聲春市散塔影暮淮平<hi>次公塔影指僧伽塔也</hi>不用殘燈燭船窓<lb/>
夜自明<lb/>
　　淮上早發<hi>曹夢良洞天福地記淮瀆源出南陽桐柏山在唐州桐柏縣龍庭</hi>
澹月傾雲曉角哀小風吹水碧鱗開此生定向江湖老<lb/>
黙數淮中十往来<lb/>
　　行宿泗閒見徐州張天驥次舊韻<lb/>
三年三躡過淮舟欵段還逢馬少㳺<hi>縯後漢馬援弟少㳺嘗謂曰乗下澤</hi>
<hi>車騎欵段馬使鄉里稱善人足矣</hi>無事不妨長好飲<hi>厚史記陳軫謂犀首曰公何好飲也</hi>
<pb n="KR4d0077_WYG_001-14b"/>
<hi>曰無事也</hi>著書自要見窮愁<hi>縯史記虞卿傳虞卿非窮愁亦不能著書以自見於世云</hi>孤<lb/>
松早偃元非病<hi>居實酉陽雜俎世傳松千嵗方傾平偃盖然有數年輙偃但於根下遇石則偃</hi>
<hi>耳又劉禹錫偃松詩引云侍中後閣前有小松不待年而偃丁鎮叔遯齋閒覧云蘇伯才云凡欲偃松不難裁</hi>
<hi>時當去松中大根唯留四傍須根則無不偃</hi>倦鳥雖還豈是休<hi>宋援淵明歸去来詞鳥倦</hi>
<hi>飛而知還</hi>更欲河邉㡬來往祇今霜雪已蒙頭<lb/>
　　臨城道中作<hi>并序</hi>
　予初赴中山連日風埃未嘗了了見太行也今将適<lb/>
　嶺表頗以是為恨過臨城内丘天氣忽清徹西望太<lb/>
<pb n="KR4d0077_WYG_001-15a"/>
　行草木可數岡巒北走崖谷秀傑忽悟歎曰吾南遷<lb/>
　其速返乎退之衡山之祥也書以付邁使志之<hi>張器先按</hi>
　<hi>年譜紹聖元年先生年五十九知定州就任降知英州未到任再貶恵州安置</hi>
逐客何曽著眼看太行千里送征鞍未應愚谷能留栁<lb/>
<hi>縯栁子厚謫居永州名其溪曰愚溪谷曰愚谷</hi>可獨衡山解識韓<hi>援退之謁衡岳廟詩我来</hi>
<hi>正逢秋雨節隂氣晦昧無清風潜心黙禱若有應豈非正直能感通須史静掃衆峰出仰見突兀撑青空</hi>
　　過湯隂市得豌豆大麥粥示三兒子一首<lb/>
朔野方赤地<hi>張安國吳興雜録載諺云春雨甲子地赤千里</hi>河壖但黄塵秋霖<lb/>
<pb n="KR4d0077_WYG_001-15b"/>
暗豆莢夏旱臞麥人<hi>厚本草蕎麥取人作飯食之下氣盖麥之心曰人</hi>逆旅唱<lb/>
晨粥行庖得時珍青斑照七筯脆響鳴牙齦玉食謝故<lb/>
吏<hi>次公前漢陳咸傳咸奢侈玉食</hi>風飱便逐臣<hi>厚選鮑明逺詩風飡委松宿杜詩風飡兼露宿</hi>
漂零竟何適浩蕩寄此身争歡加飲食<hi>次公古詩上言加飡飯下言長</hi>
<hi>相憶</hi>實無負吏民何當萬里客歸及三年新<hi>次公左傳咸十年曰不食</hi>
<hi>新矣杜預注言公不得食新麥</hi>
　　過髙郵寄孫君孚<lb/>
過淮風氣清一洗塵埃容水木漸幽茂菰蒲雜㳺龍<hi>次公</hi>
<pb n="KR4d0077_WYG_001-16a"/>
<hi>詩隰有㳺龍注云㳺龍紅草也以其放縦枝葉故謂之㳺龍</hi>可憐夜合花<hi>厚本草云合歡即夜</hi>
<hi>合也人家多值於庭際間葉似皁角槐等極細而繁宻</hi>青枝散紅茸美人㳺不歸<lb/>
一笑當誰供故園在何處已偃手種松我行忽失路<hi>次公</hi>
<hi>自傷其行止蹭蹬如失路也</hi>歸夢千山重聞君有負郭二頃収横從<lb/>
<hi>能史記蘇秦曰使我有洛陽負郭田二頃吾豈  佩六國相印乎次公詩横從其畝從讀如蹤</hi>巻野畢<lb/>
秋穫殷牀聞夜舂<hi>厚杜詩梵放時出寺鐘殘猶殷牀</hi>樂哉何所憂社酒<lb/>
粥面醲宦㳺豈不好毋令到千鍾<lb/>
　　六月七日泊金陵阻風得鍾山泉公書寄詩為謝<lb/>
<pb n="KR4d0077_WYG_001-16b"/>
今日江頭天色惡礮車雲起風欲作<hi>厚國史補暴風之後有礮車雲</hi>獨<lb/>
望鍾山喚寳公林間白塔如孤鶴寳公骨冷喚不聞却<lb/>
有老泉来喚人電眸虎齒霹靂舌<hi>次公王戎眼爛爛如嵓下電集仙録載王</hi>
<hi>母虎齒善嘯韓退之譴瘧鬼云舌作霹靂飛</hi>為予吹散千峰雪南行萬里亦<lb/>
何事一酌曺溪知水味<hi>次公曺溪六祖道塲在韶州南華寺</hi>他年若畫蒋<lb/>
山圖<hi>次公蒋山即鍾山也</hi>為作泉公喚居士<lb/>
　　慈湖峽阻風五首<lb/>
捍索桅竿立嘯空<hi>次公桅竿兩邉索謂之捍索此江湖間常語也</hi>篙師酣寝浪<lb/>
<pb n="KR4d0077_WYG_001-17a"/>
花中故應菅蒯知心腹<hi>厚左傳云雖有絲麻無弃菅蒯</hi>弱䌫能争萬里<lb/>
風<lb/>
此生歸路愈茫然無數青山水拍天<hi>居實退之詩海氣昏昏水拍天</hi>猶<lb/>
有小船来賣餅喜聞墟落在山前<lb/>
我行都是退之詩真有人家水半扉<hi>縯退之宿曽江口詩云暮宿投民村</hi>
<hi>髙處水半扉</hi>千頃桑麻在船底空餘石髪挂魚衣<hi>厚爾雅釋草篇潭石</hi>
<hi>衣注水苔也一名石髪江東食之</hi>
日輪亭午汗珠融<hi>厚太平御覧日在午曰亭午</hi>誰識南訛長養功<hi>縯書</hi>
<pb n="KR4d0077_WYG_001-17b"/>
<hi>平秋南訛注訛化也</hi>暴雨過雲聊一快未妨明月却當空<hi>厚梅聖俞詩須</hi>
<hi>吏斷滅不復見唯有明月常當空</hi>
臥看落月横千丈起喚清風得半帆<hi>次公喚清風是江湖間舟子之常事</hi>
<hi>彼中舟子善相風舟行則喚風以飽帆也</hi>且並水村欹側過<hi>厚杜詩巴童蕩槳欹側過</hi>人<lb/>
間何處不巉巖<lb/>
　　八月七日初入贑過惶恐灘<lb/>
七千里外二毛人<hi>厚潘安仁秋興賦余春秋二十有二始見二毛</hi>十八灘頭一<lb/>
葉身山憶喜懽勞逺夢<hi>蜀道有錯喜歡舖在大散關上</hi>地名惶恐泣孤<lb/>
<pb n="KR4d0077_WYG_001-18a"/>
臣長風送客添帆腹積雨浮舟減石鱗<hi>次公帆以其受風故云腹水在</hi>
<hi>石上流其波如魚鱗故曰石鱗</hi>便合與官充水手此生何止略知津<lb/>
　　過大庾嶺<lb/>
一念失垢汙身心洞清浄浩然天地間惟我獨也正<hi>縯荘</hi>
<hi>子受命于天惟舜獨也正</hi>今日嶺上行身世永相忘<hi>居實白樂天詩可憐身與世從</hi>
<hi>此兩相忘</hi>仙人拊我頂結髪受長生<hi>次公此二聨乃李白流夜郎贈韋太守詩全語</hi>
<hi>先生用此盖有所感也</hi>
　　宿建封寺曉登盡善亭望韶石三首<hi>厚郡國志韶州有韶石者</hi>
<pb n="KR4d0077_WYG_001-18b"/>
　　　<hi>舜登此奏韶樂焉</hi>
雙闕浮光照短亭<hi>次公地載韶石云兩相峙如闕也</hi>至今猿鳥歗青熒<lb/>
<hi>趙若拙劉夢得九華山歌云軒皇封禪登雲亭大禹㑹稽臨東溟乗樏不来廣樂絶獨與猿鳥愁青熒</hi>君<lb/>
王自此西巡狩<hi>縯尚書舜典八月西巡狩至于西岳次公西巡狩之意以地理考之韶州在南</hi>
<hi>之東而岳州洞庭在韶州之西也</hi>再使魚龍舞洞庭<hi>次公莊子言黄帝張咸池之樂於洞</hi>
<hi>庭之野而魚龍舞馬崔肅之按山海經云洞庭地穴在長沙巴陵湖水廣圓五百里日月若出没其中</hi>
蜀人文賦楚人辭堯在崇山舜九疑<hi>厚司馬相如大人賦歴唐堯於崇山</hi>
<hi>兮遇虞舜於九疑注云崇山狄山也又海外經云狄山帝堯葬於其陽九疑山在零陵營道縣舜所葬也</hi>聖<lb/>
<pb n="KR4d0077_WYG_001-19a"/>
主若非真得道南来萬里亦何為<hi>次公崇山九疑皆在南方</hi>
嶺海東南月窟西<hi>厚揚雄長楊賦西厭月窟東震日域</hi>功成天已錫𤣥圭<lb/>
<hi>縯書禹錫𤣥圭告厥成功</hi>此方定是神仙宅<hi>厚孫綽天台山賦云𤣥聖之所㳺化靈仙之所</hi>
<hi>窟宅</hi>禹亦東来隠㑹稽<hi>援史記禹巡狩至于㑹稽而崩</hi>
　　舟行至清逺縣見顧秀才極談惠州風物之美<lb/>
到處聚觀香案吏<hi>厚唐史若仗在紫宸内閣則起居舍人夹香案分立殿下次公元㣲之詩</hi>
<hi>云我是玉皇香案吏</hi>此邦宜著玉堂仙<hi>次公翰林院公㕔謂之玉堂李肇翰林誌云時居翰</hi>
<hi>苑豈止於登瀛州哉亦曰登玉署玉堂焉</hi>江雲漠漠桂花濕梅雨翛翛荔子<lb/>
<pb n="KR4d0077_WYG_001-19b"/>
然<hi>厚周處風土記夏至之雨名為黄梅雨</hi>聞道黄柑常抵鵲<hi>縯鹽鐵論云崑山之旁以</hi>
<hi>玉抵鵲</hi>不容朱橘更論錢<hi>次公杜詩朱橘不論錢</hi>恰從神武來𢎞景<lb/>
<hi>縯陶𢎞景脱朝服挂神武門上書辭禄</hi>便向羅浮覔稚川<hi>縯晉書葛洪字稚川聞交趾出</hi>
<hi>丹砂求為勾漏令子姪俱至刺史鄧嶽留不聴去洪乃止羅浮山</hi>
　　發廣州<lb/>
朝市日已逺此身良自如三杯軟飽後<hi>浙人謂飲酒為軟飽</hi>一枕<lb/>
黑甜餘<hi>俗謂睡為黒甜</hi>蒲澗疎鐘外黄灣落木初<hi>厚退之南海神廟碑云在</hi>
<hi>廣州治之東南道八十里扶胥之口黄木之灣</hi>天涯未覺逺處處各樵漁<lb/>
<pb n="KR4d0077_WYG_001-20a"/>
　　十月二日初到惠州<hi>十朋按年譜實紹聖元年十月三日也</hi>
彷彿曽逰豈夢中欣然雞犬識新豐<hi>縯西京雜記髙祖既作新豐并移舊</hi>
<hi>社衢苍棟宇物色惟舊男女老㓜相携路首各知其室放犬羊雞鴨扵通衢亦競識其家</hi>吏民驚怪<lb/>
坐何事父老相携迎此翁蘇武豈知還漠北管寧自欲<lb/>
老遼東<hi>援三國志管寧北海朱虚人方天下大亂寧聞公孫令行於海外遂與邴原王烈等避亂于遼</hi>
<hi>東遂不復徙</hi>嶺南萬户皆春色<hi>嶺南萬/户酒</hi>㑹有幽人客寓公<hi>次公</hi>
<hi>禮記諸侯不臣寓公盖言公爵而寄寓者也</hi>
　　吾謫海南子由雷州被命即行了不相知至梧乃<lb/>
<pb n="KR4d0077_WYG_001-20b"/>
　　聞其尚在藤也旦夕當追及作詩示之<hi>呉憲按年譜紹興四</hi>
　　　<hi>年丁丑先生年六十二在惠州五月再責瓊州别篤昌化軍安置即儋州也是嵗子由亦貶雷</hi>
　　　<hi>州五月相遇於藤同行至雷六月相别渡海七月十三日至貶所</hi>
九疑聨綿屬衡湘<hi>厚李太白逺别離云九疑聨綿皆相似薛士昭九疑山圖記道州寜逺縣</hi>
<hi>南六十里有九疑山山有九峰一曰蕭韶二曰女英三曰石城四曰娥皇五曰朱明六曰桂林七曰華葢八曰</hi>
<hi>巴林九曰石樓周囘百餘里其形相似見之疑之故曰九疑</hi>蒼梧獨在天一方孤城<lb/>
吹角煙樹裏落月未落江蒼茫幽人撫枕坐歎息<hi>厚古樂府</hi>
<hi>白紵歌愁来夜遲猶歎息撫枕思君終反側</hi>我行忽至舜所藏<hi>次公蒼梧郡今梧州也前</hi>
<pb n="KR4d0077_WYG_001-21a"/>
<hi>志云舜葬於此記曰葬者蔵也</hi>江邉父老能説子白鬚紅頰如君長莫<lb/>
嫌瓊雷隔雲海聖恩尚許遥相望<hi>厚文選古詩兩宫遥相望雙闕百餘尺</hi>
平生學道真實意豈與窮達俱存亡天其以我為箕子<lb/>
<hi>縯今之髙麗古箕子之國也</hi>要使此意留要荒<hi>厚蠻夷要服戎狄荒服</hi>他年誰<lb/>
作輿地志<hi>厚唐藝文志顧野王有輿地志三十巻</hi>海南萬里真吾鄉<lb/>
　　行瓊儋間肩輿坐睡夢中得句云千山動鱗甲萬<lb/>
　　谷酣笙鐘覺而遇清風急雨戲作此數句<lb/>
四州環一島<hi>次公四州言瓊崖儋萬也賈捐之傳云朱崖儋耳郡皆在南方海中洲居</hi>百洞<lb/>
<pb n="KR4d0077_WYG_001-21b"/>
蟠其中我行西北隅如渡月半弓登髙望中原但見積<lb/>
水空此生當安歸<hi>縯晉書謝安嘗與孫綽等泛海風起浪湧諸人皆懼安吟笑自若風轉急</hi>
<hi>安徐曰如此将安歸耶</hi>四顧真途窮<hi>援晉書阮籍率意獨駕不由逕路車跡所窮輙動哭而返</hi>
眇觀大瀛海<hi>援史記孟軻傳鄒衍言中國名曰赤縣神州乃有大瀛海環其外</hi>坐詠談<lb/>
天翁<hi>援史記齊人頌曰談天衍</hi>區區魏中梁<hi>援荘子雜篇則陽通達之中有魏於魏中有梁</hi>
<hi>於梁中有王</hi>一米誰雌雄<hi>次公荘子北海若之辭云計中國之在海内不似稊米之在太倉乎</hi>
幽懐忽破散永嘯来天風千山動鱗甲萬谷酣笙鐘安<lb/>
知非羣仙鈞天宴未終<hi>援史記趙簡子寤語大夫曰我之帝所甚樂與百神逰於鈞天</hi>
<pb n="KR4d0077_WYG_001-22a"/>
<hi>廣樂九奏萬舞不類三代之樂</hi>喜我歸有期舉酒屬青童<hi>次公青童神仙青童君也</hi>
急雨豈無意催詩走羣龍<hi>次公杜詩片雲頭上黑應是雨催詩</hi>夢雲忽變<lb/>
色笑電亦改容<hi>次公神異傳玉女投壺天為之笑則電故謂之笑電</hi>應怪東坡老<lb/>
顔衰語徒工久矣此妙聲不聞蓬萊宫<lb/>
　　次前韻與子由<lb/>
我少即多難邅囘一生中百年不易滿<hi>援李白短歌行百年苦易滿</hi>
寸寸彎彊弓老矣復何言榮辱今兩空泥丸尚一路<hi>古語</hi>
<hi>云十方薄伽梵一路湼槃門援此本出楞嚴經之語又隋書經籍志佛老二月十五日入涅槃涅槃一曰泥丸</hi>
<pb n="KR4d0077_WYG_001-22b"/>
所向餘皆窮似聞崆峒西仇池迎此翁<hi>次公崆峒䖍州山也其西乃歸</hi>
<hi>蜀之路仇池在同谷縣是洞天之地先生嘗夢㳺之有意居焉正在崆峒之西</hi>胡為適南海復<lb/>
駕垂天雄<hi>次公荘子大鵬翼垂天之雲李太白鵬賦云雄無所争</hi>下視九萬里浩<lb/>
浩皆積風<hi>次公荘子言鵬摶風九萬里而上</hi>回望古合州屬此琉璃鐘<lb/>
<hi>援李賀將進酒琉璃鐘琥珀濃</hi>别離何足道我生豈有終渡海十年歸<lb/>
方鏡照兩童<hi>次公童即瞳也項羽贊云舜重童子項羽又重童子丁惠安西京雜記漢髙祖入咸</hi>
<hi>陽獲方鏡廣四尺許表裏有明人直来照之影則倒見以手掩心即見五臓有病則知所在</hi>還鄉亦<lb/>
何有暫假壺公龍<hi>援後漢費長房辭壺公歸公與一竹杖曰騎此任所之則自至矣長房乗</hi>
<pb n="KR4d0077_WYG_001-23a"/>
<hi>杖須臾而歸以杖投葛陂中即化為龍矣</hi>蛾眉向我笑錦水為君容<hi>援水經云錦江</hi>
<hi>織錦則濯之江流而錦至鮮明濯以他江則錦色弱矣遂命為錦里</hi>天人巧相勝<hi>援史記申包胥</hi>
<hi>曰人衆者勝天天定亦能勝人</hi>不獨數子工指㸃昔㳺處蒿萊生故宫<lb/>
　　澄邁驛通潮閣二首<lb/>
倦客愁聞歸路遥眼明飛閣俯長橋貪看白鷺横秋浦<lb/>
不覺青林没晚潮<hi>十朋冷齋夜話云余㳺儋耳登望海亭柱間有擘窠大字曰貪看白鳥横</hi>
<hi>秋浦不覺青林沒暮潮</hi>
餘生欲老海南村帝遣巫陽招我魂<hi>縯宋玉為屈原作招魂詞其中曰帝</hi>
<pb n="KR4d0077_WYG_001-23b"/>
<hi>告巫陽曰有人在下我欲輔之䰟魄離散汝筮予之葉思文王逸楚辭章句曰帝謂天帝也女曰巫陽按山海</hi>
<hi>經開明東巫彭巫陽巫几皆神醫也</hi>杳杳天低鶻没處青山一髪是中原<lb/>
　　九月二十日夜渡海<lb/>
參横斗轉欲三更<hi>居實曺子建善哉行月没參横北斗闌干</hi>苦雨終風也解<lb/>
晴<hi>次公左傳昭四年申豐論蔵氷曰秋無苦雨詩有終風篇</hi>雲散月明誰㸃綴<hi>縯晉書㑹</hi>
<hi>稽王道子夜月色無玷歎以為佳謝重□爾曰意謂不如㣲雲㸃綴道子曰卿居心不净乃欲滓穢太清邪</hi>
天容海色本澄清<hi>次公楞嚴經云譬如澄清百千大海</hi>空餘魯叟乗桴意<lb/>
粗識軒轅奏樂聲<hi>縯黄帝張樂於洞庭野</hi>九死南荒吾不恨<hi>次公楚詞</hi>
<pb n="KR4d0077_WYG_001-24a"/>
<hi>離騷經亦余心之所善兮雖九死其猶未悔</hi>兹㳺竒絶冠平生<lb/>
　　自雷適亷宿於興亷村浄行院<lb/>
荒凉海南北佛舍如雞栖<hi>次公借用朱伯厚之車如雞栖者也</hi>忽此榕林<lb/>
中<hi>居實嶺表異録榕樹葉如冬青秋不凋</hi>跨空飛栱枅當門冽碧井洗我<lb/>
兩足泥髙堂磨新塼洞户分角圭<hi>次公退之詩磨淬出角圭</hi>倒牀便<lb/>
甘寝鼻息如虹霓僮僕不肯去我為半日稽晨登一葉<lb/>
舟醉兀十里溪醒來知何處歸路老更迷<lb/>
　　藤州江上夜起對月贈邵道士<hi>十朋按先生送邵道人彦肅還都嶠</hi>
<pb n="KR4d0077_WYG_001-24b"/>
　　　<hi>詩即此人</hi>
江月照我心江水洗我肝端如徑寸珠墮此白玉盤<hi>仔李</hi>
<hi>白詩小時不識月呼作白玉盤</hi>我心本如此月滿江不湍起舞者誰歟<lb/>
莫作三人看<hi>援李白詩舉杯邀明月對影成三人</hi>嶠南瘴癘地有此江月<lb/>
寒乃知天壤間何人不清安牀頭有白酒盎若白露溥<lb/>
<hi>次公詩零露漙漙</hi>獨醉還獨醒夜氣清漫漫<hi>次公史記鄒陽傳應劭注載寗戚歌</hi>
<hi>曰長夜漫漫何時旦</hi>仍呼邵道士取琴月下彈相将乗一葉夜下<lb/>
蒼梧灘<lb/>
<pb n="KR4d0077_WYG_001-25a"/>
　　将至廣州用過韻寄邁迨二子<lb/>
皇天遣出家臨老乃學道北歸為兒子破戒堪一笑披<lb/>
雲見天眼<hi>次公晉書衛瓘言樂廣曰瑩然若披雲霧而睹青天</hi>回首失海潦蠻唱<lb/>
與黎歌餘音猶杳杳大兒牧衆穉四嵗守孤嶠次子病<lb/>
學醫三折乃粗曉<hi>縯左傳齊髙彊曰三折肱知為良醫</hi>小兒耕且養<hi>援前漢藝</hi>
<hi>文志古之學者耕且養三年而通一藝</hi>得暇為書繞我亦困詩酒去道愈<lb/>
茫𣺌紛紛何時定所至皆可老莫學栁儀曺<hi>次公職林魏有儀曺</hi>
<hi>郎唐改為禮栁子厚唐貞元中以禮部員外郎貶永州司馬徙栁州刺史</hi>詩書教蠻獠<hi>次公退之</hi>
<pb n="KR4d0077_WYG_001-25b"/>
<hi>為子厚墓誌云衡湘以南為進士者皆以子厚為師其經承子厚口講指畫為文詞者悉有法度又為碑云栁</hi>
<hi>侯為州不鄙夷其民動以禮法云</hi>亦莫事登陟<hi>次公子厚在永州有西山而下八記其在栁州</hi>
<hi>又有記栁州山水近治可㳺者</hi>溪山有何好安居與我㳺閉户浄灑掃<lb/>
　　予昔過嶺而南題詩龍泉鐘上今復過而北次前<lb/>
　　韻<hi>即前過大庾嶺詩</hi>
秋風巻黄葉<hi>次公月令季冬之月草木黄落漢武帝秋風辭云草木黄落兮鴈南飛</hi>朝雨<lb/>
洗綠浄<hi>次公退之詩瞰臨眇空濶緑净不可唾</hi>人貪歸路好節近中原正<lb/>
下嶺獨徐行艱嶮未敢忘遥知叔孫子已致魯諸生<hi>縯前</hi>
<pb n="KR4d0077_WYG_001-26a"/>
<hi>漢叔孫通為博士説上曰臣願徵魯諸生與臣弟子共起朝儀於是招魯諸生三十餘人其所不能致者二人</hi>
<hi>次公此言建中靖國間新天子即位必定新禮儀</hi>
　　過嶺二首<lb/>
暫著南冠不到頭<hi>縯楚鍾儀為囚於晉他日晉侯見之曰南冠而縶者君子也與之琴<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>南</hi>
<hi>音遂釋之使歸厚栁子厚六字詩云一生判却歸休為著南冠到頭</hi>却随北鴈與歸休<hi>援月</hi>
<hi>令季冬之月鴈北向</hi>平生不作兎三窟<hi>縯晉書王衍為宰輔以弟澄為荆州族弟敦為青州</hi>
<hi>曰荆州有江漢之固青州有輔海之險卿二人在外吾留此足以為三窟識者鄙之次公戰國䇿馮讙謂孟嘗</hi>
<hi>君曰狡窟有三窟兾得免死耳</hi>今古何殊貉一丘<hi>援前漢揚惲曰秦時但任小臣竟以滅亡</hi>
<pb n="KR4d0077_WYG_001-26b"/>
<hi>令親任大臣即至今耳古與今如一丘之貉</hi>當日無人送臨賀<hi>次公唐書楊慿貶臨賀尉</hi>
<hi>友親無敢送者獨徐晦至藍田慰餞宰相權徳輿稱之於朝李夷簡遽表為監察御史曰君不負楊臨賀肯負</hi>
<hi>國乎</hi>至今有廟祀潮州<hi>次公韓退之謫潮州潮人為之立廟先生嘗為作記也</hi>劒闗<lb/>
西望七千里乘興真為玉局㳺<hi>汪養源按天師二十四化記玉局在益州城南</hi>
<hi>門西囘百步漢桓帝永夀元年正月七日天師與老君自鶴鳴山来息此化時地上忽湧出玉局玉牀方廣一</hi>
<hi>丈老君升座重述道要却是升天玉局陷入地中</hi>
七年来往我何堪<hi>胡邦衡按年譜公以紹聖元年自定州貶恵州凡四年再貶儋耳明年改</hi>
<hi>元元符至三年乃量移亷州凡七年</hi>又試曺溪一勺甘夢裏似曽遷海外<lb/>
<pb n="KR4d0077_WYG_001-27a"/>
醉中不覺到江南<hi>次公江南則䖍州也</hi>波生濯足鳴空澗霧繞征<lb/>
衣滴翠嵐誰遣山雞忽驚起半嵓花雨落毿毿<lb/>
　　初發嘉州<hi>仔嘉祐已亥冬先生與子由侍老泉舟行適楚</hi>
初發鼓闐闐西風獵畫旃故鄉飄已逺往意浩無邉錦<lb/>
水細不見蠻江清更鮮奔騰過佛脚曠蕩造平川<hi>林子仁錦</hi>
<hi>水岷江也蠻江陽山與青衣江也三江合流于嘉州城東南過九頂山凌雲寺大像閣而下</hi>野市有<lb/>
禪客釣臺尋暮煙相期定先到久立水潺潺<hi>期鄉僧宗一㑹别釣</hi>
<hi>魚臺下</hi>
<pb n="KR4d0077_WYG_001-27b"/>
　　過宜賓見夷中亂山<hi>居實嘉祐四年作</hi>
江寒晴不知逺見山上日朦朧含髙峰晃蕩射峭壁横<lb/>
雲忽飄散翠樹紛歴歴行人挹孤光飛鳥投逺碧蠻荒<lb/>
誰復愛穠秀安可適豈無避世士髙隠鍊精魄誰能從<lb/>
之㳺路有豺虎跡<lb/>
　　夜泊牛口<lb/>
日落江霧生繫舟宿牛口民居偶相聚三四依古栁負<lb/>
薪出深谷見客喜且售煑蔬為夜飡安識肉與酒朔風<lb/>
<pb n="KR4d0077_WYG_001-28a"/>
吹茆屋破壁見星斗兒女自咿嚘亦足樂且久人生本<lb/>
無事苦為世味誘富貴耀吾前貧賤獨難守誰知深山<lb/>
子甘與麋鹿友置身落蠻荒生意不自陋今予獨何者<lb/>
汲汲强奔走<lb/>
　　牛口見月<hi>居實時嘉祐元年始舉進士至京師作</hi>
掩窓寂已睡月脚垂孤光披衣起周覧飛露灑我裳山<lb/>
川同一色浩若涉大荒幽懐耿不寐四顧獨彷徨忽憶<lb/>
丙申年<hi>子仁時先生舉進士在京</hi>京邑大雨霶蔡河中夜決横浸國<lb/>
<pb n="KR4d0077_WYG_001-28b"/>
南方車馬無復見紛紛操栰郎新秋忽已晴九陌尚汪<lb/>
洋龍津觀夜市燈火亦煌煌新月皎如晝疎星弄寒芒<lb/>
不知京國喧謂是江湖鄉今来牛口渚見月重凄凉却<lb/>
思舊㳺處滿陌沙塵黄<lb/>
　　戎州<lb/>
亂山圍古郡市易帯羣蠻瘦嶺春耕少孤城夜漏閒往<lb/>
時邉有警征馬去無還自頃方從化年来亦欵闗頗能<lb/>
貪漢布但未脱金環何足争强弱吾民盡玉顔<lb/>
<pb n="KR4d0077_WYG_001-29a"/>
　　泊南牛口期任遵聖長官到晩不及見復来<lb/>
江上有㣲逕深榛煙雨埋﨑嶇欲取别不見又重来下<lb/>
馬未及語顧已慰長懐江湖涉浩渺安得與之偕<lb/>
　　入峡<lb/>
自昔懐清賞今兹得縱探長江連楚蜀萬𣲖瀉東南合<lb/>
水來如電黔波綠似藍餘流細不數逺勢競相參入峡<lb/>
初無路連山忽似龕縈紆収浩渺蹙縮作淵潭風過如<lb/>
呼吸雲生似吐含墜崖鳴窣窣垂蔓綠毶毶冷翠多崖<lb/>
<pb n="KR4d0077_WYG_001-29b"/>
竹孤生有石楠飛泉飄亂雪怪石走驚驂絶澗知深淺<lb/>
樵僮忽兩三人煙偶逢郭沙岸可乗籃野戍荒州縣邦<lb/>
君古子男放衙鳴晚鼓留客薦霜柑聞道黄精草叢生<lb/>
綠玉篸盡應充食飲不見有彭𥅆氣候冬猶煖星河夜<lb/>
半涵遺民悲昶衍<hi>孟昶從此入覲</hi>舊俗接魚蠶<hi>縯蠺叢魚鳬先為蜀主</hi>板<lb/>
屋漫無瓦巖居窄似菴伐薪嘗冐險得米不盈甔歎息<lb/>
生何陋劬勞不自慙葉舟輕逺泝大浪固嘗諳矍鑠空<lb/>
相視嘔啞莫與談蠻荒安可駐幽䆳信難妉獨愛孤棲<lb/>
<pb n="KR4d0077_WYG_001-30a"/>
鶻髙超百尺嵐横飛應自得逺颺似無貪墜翮㳺霄漢<lb/>
無心顧雀䳺塵勞世方病局束我何堪盡解林泉好多<lb/>
為富貴酣試看飛鳥落髙遁此心甘<lb/>
　　出峽<lb/>
入峡喜巉巖出峡愛平曠吾心淡無累過境即安暢東<lb/>
西徑千里勝處頗屢訪幽尋逺無厭髙絶毎先上前詩<lb/>
尚遺略不録久恐忘憶從巫廟囘中路寒泉漲汲歸真<lb/>
可愛翠碧光滿盎忽驚巫峡尾巖腹有穿壙仰見天蒼<lb/>
<pb n="KR4d0077_WYG_001-30b"/>
蒼石室開南嚮宣尼古廟宇叢木作幃帳鐵楯横半空<lb/>
俯瞰不計丈古人誰架構下有不測浪石竇見天困瓦<lb/>
棺悲古葬新灘阻風雪村落去擕杖亦到龍馬溪茒屋<lb/>
沽村釀玉虚悔不至實為舟人誑聞道石最竒寤寐見<lb/>
怪状峡山富竒偉得一知㡬喪苦恨不知名歴歴但想<lb/>
像今朝脱重險楚水𣺌平蕩魚多客庖足風順行意王<lb/>
追思偶成篇聊助舟人唱<lb/>
　　荆州十首<hi>子仁庚子正月先生與子由侍老衆自荆州㳺大梁</hi>
<pb n="KR4d0077_WYG_001-31a"/>
㳺人出三峡楚地盡平川北客随南賈吳檣問蜀舩江<lb/>
侵平野斷風巻白沙旋欲問興亡意重城自古堅<lb/>
南方舊戰國慘淡意猶存慷慨因劉表凄凉為屈原廢<lb/>
城猶帯井古姓聚成村亦解觀形勝昇平不敢論<lb/>
楚地濶無邉蒼茫萬頃連耕牛未嘗汗投種去如捐農<lb/>
事誰當勸民愚亦可憐平生事㳺惰那得怨凶年<lb/>
朱檻城東角髙王此望沙江山非一國烽火畏三巴戰<lb/>
骨淪秋草危樓倚斷霞百年豪傑盡擾擾見魚蝦<lb/>
<pb n="KR4d0077_WYG_001-31b"/>
沙頭烟漠漠来往厭喧卑野市分麞閙官帆過渡遲逰<lb/>
人多問卜傖叟盡擕龜日暮江天静無人唱楚詞<lb/>
太守王夫子山東老俊髦壮年聞猛烈白首更雄豪食<lb/>
鴈君應厭驅車我正勞中書有安石慎勿賦離騷<hi>子仁指時</hi>
<hi>相有如謝安則王守不當如屈原放逐而作離騷也</hi>
殘臘多風雪荆人重嵗時客心何草草里巷自嬉嬉爆<lb/>
竹驚鄰鬼驅儺聚小兒<hi>子仁爆竹見荆楚嵗時記驅儺見月令皆殘嵗時</hi>故人<lb/>
應念我相望各天涯<lb/>
<pb n="KR4d0077_WYG_001-32a"/>
江水深成窟潛魚大似犀赤鱗如琥珀老枕勝玻瓈上<lb/>
客舉雕俎佳人摇翠箆登庖更作器何以免屠刲<lb/>
北鴈來南國依依似旅人縱横遭折翼感惻為沾巾平<lb/>
日誰能挹髙飛不可馴故人持贈我三噢若為珍<lb/>
栁門京國道驅馬及春陽野火燒枯草東風動綠芒北<lb/>
行連許鄧南去極衡湘楚境横天下懐王信弱王<hi>高子勉見</hi>
<hi>竹枝歌注</hi>
　　浰陽早發<lb/>
<pb n="KR4d0077_WYG_001-32b"/>
富貴本無定世人自榮枯囂囂好名心嗟我豈獨無不<lb/>
能便退縮但使進少徐我行念西國已分田園蕪南来<lb/>
竟何事碌碌随商車自進苟無補乃是懶且愚人生重<lb/>
意氣出處夫豈徒永懐江陽叟種藕春滿湖<hi>子仁江陽指眉州也</hi>
　　白塔舖歇馬<lb/>
甘山廬阜鬰相望林隙熹㣲漏日光吳國晚蠺初斷葉<lb/>
占城早稻欲移秧迢迢澗水随人急苒苒巖花撲馬香<lb/>
晚眼儘窮千里逺白雲深處是吾鄉<lb/>
<pb n="KR4d0077_WYG_001-33a"/>
　　夀陽岸下絶句<lb/>
街東街西翠帷成池南池北綠錢生幽人獨来帯殘雨<lb/>
聞得黄鸝第一聲<lb/>
　　過范縣訪徳孫<lb/>
漸覺東風料峭寒青蒿黄韭試春盤遥想慶州千嶂裏<lb/>
暮雲衰草雪漫漫<lb/>
　　初貶英州贈馬夢得<lb/>
萬古仇池穴歸心負雪堂殷勤竹裏夢猶自數山王<lb/>
<pb n="KR4d0077_WYG_001-33b"/>
　　夜雨宿净行院<lb/>
芒鞋不踏利名塲一葉虚舟寄渺茫林下對牀聴夜雨<lb/>
静無燈火照凄凉<lb/>
　　過海得子由書<lb/>
經過廢来久有弟忽相求户外三竿日江闗一葉秋蕭<lb/>
疎悲白髪漫浪散窮愁世事江聲外吾生幸且休<lb/>
　　金山夢中作<lb/>
江東賈客木棉裘<hi>呉明可遯齋閒覧云閩嶺以南多木棉土人競植之採其花為布</hi>㑹<lb/>
<pb n="KR4d0077_WYG_001-34a"/>
散金山月滿樓夜半潮来風又烈卧吹簫筦到揚州<hi>子仁</hi>
<hi>唐漢中王瑀素知音常過永興里聞太常工吹笛他日識之謂曰何故卧吹笛</hi>
　　十二月二日将至渦口五里所遇風留宿<lb/>
長淮久無風放意弄清快今朝雪浪滿始覺平野隘兩<lb/>
山控吾前呑吐久不嘬<hi>師尹嘬楚快切一舉盡臠曲禮曰無嘬炙</hi>孤舟繫桑<lb/>
本<hi>子仁成三年齊髙固入晉師桀石以投人禽之而乘其車繫桑本焉</hi>終夜舞澎湃舟人<lb/>
更傳呼弱䌫恃菅蒯<hi>孫倬左傳成公九年雖有絲麻無弃菅蒯</hi>平生傲憂患<lb/>
久已恬百怪鬼神欺吾窮戲我留一噫<hi>次公荘子云大塊噫氣其名為</hi>
<pb n="KR4d0077_WYG_001-34b"/>
<hi>風</hi>瓶中尚有酒信命誰能戒<lb/>
　　發洪澤中塗遇大風復還<lb/>
風浪忽如此吾行欲安歸<hi>縯謝安與孫綽汎海風起浪湧諸人並懼安吟嘯自若曰</hi>
<hi>如此将何歸耶舟人承言即迴衆服其雅量</hi>挂帆却西邁此計未為非洪澤<lb/>
三十里安流去如飛<hi>子仁李白詩巴水急如箭巴船去如飛</hi>居民見我還<lb/>
勞問亦依依携酒就船賣此意厚莫違醒来夜已半岸<lb/>
水聲向㣲明日淮隂市白魚能許肥<hi>次公白魚惟淮楚有之杜甫詩白魚</hi>
<hi>如切玉又曰溪友得錢留白魚</hi>我行無南北適意乃所祈何勞弄澎湃<lb/>
<pb n="KR4d0077_WYG_001-35a"/>
終夜摇窓扉妻孥莫憂色更典箧中衣<lb/>
　　十月六日記所見<lb/>
風髙月暗水雲黄淮隂夜發朝山陽山陽曉霧如細雨<lb/>
炯炯初日寒無光雲収霧捲已停午有風北来寒欲僵<lb/>
忽驚飛雹穿户牖迅駛不復容遮防市人顛沛百賈亂<lb/>
疾雷一聲如頽墻使君来呼晚置酒坐定已復日照廊<lb/>
愰疑所見皆夢寐百種變怪旋消亡共言蛟龍厭舊穴<lb/>
魚鼈随徙空陂塘愚儒無知守章句論説黒白推何祥<lb/>
<pb n="KR4d0077_WYG_001-35b"/>
<hi>縯前漢五行志言金失性則有白眚白祥水失性則有黒眚黒祥</hi>惟有主人言可用天<lb/>
寒欲雪飲此觴<lb/>
　　大風留金山兩日<lb/>
塔上一鈴獨自語<hi>援石勒死之年天静無風而塔上一鈴獨鳴佛圖澄曰國有大喪不出今</hi>
<hi>年矣既而石勒果死</hi>明日顛風當斷渡<hi>縯杜詩晚来急雨春風顛</hi>朝来白浪打<lb/>
蒼崖倒射軒窓作飛雨龍驤萬斛不敢過<hi>次公龍驤大舟也</hi>漁<lb/>
艇一葉從掀舞細思城市有底忙却笑蛟龍為誰怒無<lb/>
事久留僮僕恠此風聊得妻孥許灊山道人獨何事<hi>趙堯</hi>
<pb n="KR4d0077_WYG_001-36a"/>
<hi>卿參寥號灊山道人葉飛卿按同安志潜山方三百里又陶隠居云潜山在潜縣灊與潜同</hi>半夜不<lb/>
眠聴粥鼔<lb/>
　　出潁口初見淮山是日至夀州<lb/>
我行日夜向江海楓葉蘆花秋興長平淮忽迷天逺近<lb/>
青山久與船低昂夀州已見白石塔短棹未轉黄苑岡<lb/>
波平風軟望不到故人久立煙蒼茫<hi>師尹杜子美詩獨立蒼茫自詠詩</hi>
　　湯村開運鹽河雨中督役<hi>李堯祖按圖經仁和縣湯村鎮市在安仁東鄉</hi>
　　　<hi>去縣四十一里而都鹽倉在天宗門裏徐持晦按國史先生本傳云開西湖疏苑山鹽橋河修</hi>
<pb n="KR4d0077_WYG_001-36b"/>
　　　<hi>治堰閘與民興利除害講究甚悉郡人徳之為立祠堂云</hi>
居官不任事蕭散羡長卿胡不歸去來滯留愧淵明<hi>次公</hi>
<hi>相如倦游不慕官爵求為文園令稱疾閒居援陶淵明賦歸去来解印去彭澤太史公滯留周南</hi>鹽事<lb/>
星火急誰能䘏農耕<hi>子仁諷開此河不當又妨農事也</hi>薨薨曉鼓動萬<lb/>
指羅溝坑天雨助官政泫然淋衣纓人如鴨與猪投泥<lb/>
相濺驚下馬荒堤上四顧但湖泓線路不容足又與牛<lb/>
羊争歸田雖賤辱豈失泥中行寄語故山友慎毋厭藜<lb/>
羮<hi>厚荘子孔子於陳蔡之間七日不火食藜羮不糝</hi>
<pb n="KR4d0077_WYG_001-37a"/>
　　新灘阻風<lb/>
北風吹寒江来自兩山口初聞如摇扇漸覺平沙走飛<lb/>
雲滿巖谷舞雪穿窓牖灘下三日留識盡山前叟孤舟<lb/>
倦鵶軋短䌫困牽揉嘗聞不終日今此獨何久<hi>子仁老子飄風</hi>
<hi>不崇朝驟雨不終日</hi>只應留逺人此意固亦厚吾今幸無事閉户<lb/>
為飲酒<lb/>
　　漢水<lb/>
捨棹忽逾月沙塵困逺行襄陽逢漢水偶似蜀江清蜀<lb/>
<pb n="KR4d0077_WYG_001-37b"/>
江固浩蕩中有蛟與鯨漢水亦云廣欲涉安敢輕文王<lb/>
化南國游女儼如卿洲中浣紗子環珮鏘鏘鳴古風随<lb/>
世變寒水空泠泠過之不敢慢佇立整冠纓<lb/>
　　初到黄州<hi>堯卿先生以元豐二年自湖州守得罪為黄州團練副使明年二月至黄州元</hi>
　　　<hi>豐三年詳見年譜中</hi>
自笑平生為口忙老來事業轉荒唐<hi>次公李台嘏言韓昭曰韓八座事業</hi>
<hi>如折韈線無一條長者</hi>長江遶郭知魚美好竹連山覺筍香逐客<lb/>
不妨員外置<hi>縯唐左遷謫降官授州刺史司馬者皆員外置次公譚賔録載趙謙光荅户部員外</hi>
<pb n="KR4d0077_WYG_001-38a"/>
<hi>郎趙涉詩曰惟嫌員外置不應列星文</hi>詩人例作水曺郎<hi>次公王禹偁作孟賔于詩集序</hi>
<hi>云古之詩人多求水部何遜張籍孟賔于是也師尹公出詔獄責受檢校水部員外郎充黄州團練副使本州</hi>
<hi>安置</hi>只慙無補絲毫事尚費官家壓酒囊<hi>檢校官例折支多得退酒袋</hi>
　　柏家渡<lb/>
柏家渡西日欲落青山上下猿鳥樂欲因新月望吳雲<lb/>
遥看北斗掛南嶽一夢愔愔四十秋古人不死終未休<lb/>
草舍蕭條誰與語香風欲過白蘋洲<lb/>
　　吳江岸<lb/>
<pb n="KR4d0077_WYG_001-38b"/>
曉色兼秋色蟬聲雜鳥聲壮懐銷鑠盡囘首尚心驚<lb/>
　　黄河<lb/>
活活何人見混茫崑崙氣脉本来黄濁流若解汙清濟<lb/>
驚浪應須動太行帝假一源神禹跡世流三患梗堯鄉<lb/>
靈槎果有仙家事試問青天路短長<lb/>
　　過泗上喜見張嘉父二首<lb/>
眉間氷玉照淮明筆下波瀾老欲平直得全生如許妙<lb/>
不知形諜已多名<lb/>
<pb n="KR4d0077_WYG_001-39a"/>
空翠娛人意自還明窓一榻共秋閒㑹知名利不到處<lb/>
定把清觴屬此山<lb/>
　　儋耳<lb/>
霹靂収威暮雨開獨慿欄檻倚崔嵬垂天雌霓雲端下<lb/>
快意雄風海上来野老已歌豐嵗語除書欲放逐臣囘<lb/>
殘年飽飯東坡老一壑能専萬事灰<lb/>
　　再過泗上二首<lb/>
眼明初見淮南樹十客相逢九吳語旅程已付夜帆風<lb/>
<pb n="KR4d0077_WYG_001-39b"/>
客睡不妨背船雨黄柑紫蟹見江海紅稻白魚飽兒女<lb/>
慇懃買酒謝船師千里勞君勤轉櫓<lb/>
繫舟淮北雨折軸繫舟淮南風斷橋客行有期日月疾<lb/>
嵗事欲晚霜雪驕山根浪頭作雷吼縮手敢試舟師篙<lb/>
不用燃犀照幽怪要須抜劒斬長蛟<lb/>
　　過土山寨<lb/>
南風日日縱篙撑時喜北風将我行湯餅一杯銀線亂<lb/>
蔞蒿數筯玉簮横<lb/>
<pb n="KR4d0077_WYG_001-40a"/>
　　過嶺寄子由二首<lb/>
投章獻䇿謾多談能雪寃忠死亦甘一片丹心天日下<lb/>
數行清淚嶺雲南光榮歸珮呈佳瑞瘴癘幽居弄曉嵐<lb/>
從此西風庾梅謝却迎誰與馬毶毶<lb/>
山林瘴霧老難堪歸去中原荼亦甘有命誰憐終反北<lb/>
無心却笑亦巢南蠻音慣習疑傖語脾病縈纒帯嶺嵐<lb/>
賴有祖師清净水塵埃一洗落毶毶<lb/>
　　侯灘<lb/>
<pb n="KR4d0077_WYG_001-40b"/>
江邉皎皎過侯灘更上山腰看打盤百嵗老兒親擊鼓<lb/>
城中憂患不相干<lb/>
　<lb/>
　<lb/>
　<lb/>
　<lb/>
　<lb/>
　東坡詩集註巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東坡詩集註巻十八</head> <lb/>
    <p>
<pb n="KR4d0077_WYG_018-1a"/>
欽定四庫全書<lb/>
　東坡詩集註巻十八<lb/>
　　　　　　　　　　　　宋　王十朋　註<lb/>
　懐舊<lb/>
　　過建昌李野夫公擇故居<lb/>
彭蠡東北源廬阜西南麓何人修水上<hi>縯修水在南康軍建昌縣</hi>種<lb/>
此一雙玉<hi>次公雙玉以言公擇毘仲神仙傳陽伯翁有仙人以白石數升與之令種云當生美玉果</hi>
<hi>生白璧長二尺者數雙</hi>思之不可見破宅餘脩竹四鄰戒莫犯十<lb/>
<pb n="KR4d0077_WYG_018-1b"/>
畆森似束<hi>次公元稹詩連昌宫中滿宫竹嵗久無人森似束</hi>我來仲夏初解籜<lb/>
呈新緑幽鳥向我鳴野人留我宿裴囘不忍去㣲月掛<lb/>
喬木遥想他年歸解組巾一幅對牀老兄弟夜雨鳴竹<lb/>
屋<hi>子仁韋蘇州詩那知風雨夜復此對牀眠劉共父唐房千里竹室記云環堵所棲率用竹以結其四角棱</hi>
<hi>者為柱楣撑者為榱桷</hi>卧聽鄰寺鐘書忩有殘燭<lb/>
　　九月二十日㣲雪懐子由弟二首<lb/>
岐陽九月天㣲雪<hi>次公岐陽即鳯翔府也</hi>己作蕭條嵗暮心短日<lb/>
送寒砧杵急冷官無事屋廬深<hi>次公杜詩廣文先生官獨冷師公為鳯翔簽判</hi>
<pb n="KR4d0077_WYG_018-2a"/>
<hi>太守陳公弼命公兼府學教授故用冷官事</hi>愁腸别後能消酒白髪秋來已<lb/>
上簪<hi>次公杜詩白髪不勝簪</hi>近買貂裘堪出塞<hi>次公貂裘蘇季子之裘也見史記</hi>
忽思乘傳問西琛<hi>次公乘傳所以為使也琛寳也詩云憬彼淮夷來獻其琛</hi>
江上同舟詩滿篋鄭西分馬涕垂膺未成報國慙書劔<lb/>
<hi>次公昔鄭生攻書學劔兩不成</hi>豈不懐歸畏友朋<hi>縯詩豈不懷歸畏此簡書又左傳引逸詩</hi>
<hi>目豈不欲往畏我友朋</hi>官舍度秋驚嵗晚寺樓見雪與誰登遥知<lb/>
讀易東牕下車馬敲門定不譍<lb/>
　　大雪青州道上有懐東武園亭寄交代孔周翰<lb/>
<pb n="KR4d0077_WYG_018-2b"/>
超然臺上雪城郭山川兩竒絶<hi>次公超然臺在便園之北先生有記云園之北</hi>
<hi>因一城以為臺者舊矣稍葺而新之</hi>海風吹動碧琉璃時見三山白銀闕<lb/>
<hi>縯三神山在海中其物禽獸盡白而黄金白銀為宫闕</hi>蓋公堂前雪緑窻朱户相<lb/>
明滅<hi>次公蓋公堂在公宇中先生有記云治新寢於黄堂之北易其弊陋達其蔽塞重門洞開盡城之西</hi>
<hi>北相望如引繩師曹參為齊丞相葢公言治道貴清浄參避正堂舍葢公宻州公宇有葢公堂</hi>堂中美<lb/>
人雪爭妍粲然一笑玉齒頰<hi>縯郭璞遊仙詩靈妃顧我笑粲然啟玉齒</hi>就中<lb/>
山堂雪更竒<hi>堯卿山堂亦東武堂名也</hi>青松怪石亂瓊絲<hi>先之禹貢青州厥貢</hi>
<hi>鈆松怪石</hi>惟有使君遊不歸五更上馬愁歛眉君不見淮西<lb/>
<pb n="KR4d0077_WYG_018-3a"/>
李常侍夜入蔡州縛取呉元濟<hi>厚唐李愬以散騎常侍為唐鄧節度使襲蔡賊</hi>
<hi>呉元濟至懸瓠城夜半雪甚賊晏然無一人知之者遂克蔡州而擒元濟</hi>又不見襄陽孟浩<lb/>
然長安道上騎驢吟雪詩<hi>縯或問鄭綮詩思對曰詩思在㶚橋雪中驢子上堯卿浩</hi>
<hi>然有長安道中雪詩</hi>何當閉户飲美酒無人毁譽河東守<hi>援李布為河東</hi>
<hi>守孝文時人有言其賢召欲以為御史大夫人又言其勇使酒難近至留邸一月見罷布進曰陞下以一人譽</hi>
<hi>召臣以一人毁去臣臣恐天下有識者有以窺陛下也</hi>
　　去杭州十五年復遊西湖用歐陽察判韻<hi>鎮叔按先生文</hi>
　　　<hi>集及年譜以熈寧四年辛亥除通判杭州以十一月到任至七年甲寅秋移守宻州至元祐四</hi>
<pb n="KR4d0077_WYG_018-3b"/>
　　　<hi>年己巳知杭州自甲寅至已巳凡十五年</hi>
我識南屏金鯽魚重來拊檻散齋餘<hi>堯卿南屏寺也倬西湖南屏山興教</hi>
<hi>寺池有鯽魚十餘尾皆金色道人齋餘爭倚檻投餌為戲子仁按先生詩話云舊讀蘇子美六和寺詩云松橋</hi>
<hi>待金鯽竟日獨遲留初不喻此語及倅錢塘乃知寺後池中有此魚如金色也昨日復游池上投餅餌久之乃</hi>
<hi>畧出不食復入不可復見今所謂重來拊檻者即此也</hi>還從舊社得心印似省前<lb/>
生覔手書<hi>堯卿公遊壽星院入門便悟嘗有詩云前生我已到杭州又晉羊祜自省前生李氏之子</hi>
<hi>唐房琯悟前生為永禪師張文定公方平為滁州日遊琅邪山至藏院云前生冩楞伽經未終願再成之皆異</hi>
<hi>人也</hi>葑合平湖久蕪漫人經豐嵗尚凋疎誰憐寂寞髙常<lb/>
<pb n="KR4d0077_WYG_018-4a"/>
侍老去狂歌憶孟諸<hi>縯髙適為封丘尉日有詩云我本漁樵孟諸野一生自是悠悠者適</hi>
<hi>後官至常侍而亡故云髙常侍</hi>
　　故周茂叔先生濓溪<hi>坡谿在廬山下浦卿茂叔諱惇實避厚陵奉朝請改名敦</hi>
　　　<hi>頥舂陵人也事見魯直濓溪詩序用中廬山記由江之南出徳化門五里至延壽過院五里至</hi>
　　　<hi>石塘橋濓溪周郎中之隱居周名惇頥字茂叔道州人仕宦有才畧</hi>
世俗眩名實至人疑有無怒移水中蟹<hi>縯晉張華裴頠之被誅也王倫</hi>
<hi>孫秀以宿憾収解系兄弟梁王彤救系等倫怒曰我於水中見蟹且惡之况此兄弟輕我耶</hi>愛及屋<lb/>
上烏<hi>次公尚書大傳曰武王登夏臺以臨殷氏周公旦曰臣聞之愛其人者愛其屋上烏憎其人者憎其</hi>
<pb n="KR4d0077_WYG_018-4b"/>
<hi>儲胥老杜詩丈人屋上烏人好烏亦好正用此事</hi>坐令此溪水名與先生俱先<lb/>
生本全徳廉退乃一隅因抛彭澤米偶似西山夫<hi>援謂伯夷</hi>
<hi>也義不食周粟餓死西山揚子云西山之餓夫</hi>遂即世所知以為溪之呼先生<lb/>
豈我輩造物乃其徒<hi>縯莊子與造化者為徒外死生無終始者為友</hi>應同栁州<lb/>
柳<hi>縯子厚為栁州刺史其詩柳州栁刺史種栁柳江邊</hi>聊使愚溪愚<hi>厚按子厚愚溪對其畧曰</hi>
<hi>栁子名愚溪而居五日溪之神夜見夢曰子何辱予使予為愚耶有其實者名因從之予固若是耶桞子曰汝</hi>
<hi>誠無其實然以吾之愚而獨好汝汝惡得遁是名耶</hi>
　　壬寅重九不預㑹獨遊普門寺僧閣有懐子由<lb/>
<pb n="KR4d0077_WYG_018-5a"/>
花門酒美盍不歸來看南山冷翠㣲憶弟淚如雲不散<lb/>
望鄉心與鴈南飛明年縱健人應老昨日追歡意正違<lb/>
不問秋風强吹㡌秦人不笑楚人譏<lb/>
　　昨見韓丞相言王定國令日玉堂獨坐有懐其人<lb/>
畫卧玉堂上㣲風舉輕紈銅缾下碧井百尺鳴飛瀾俛<lb/>
仰清夢餘愛此一掬寒似予平生友苦語涼肺肝<hi>縯史記商</hi>
<hi>鞅云甘言疾也苦言藥也</hi>秀眉玉兩頰矯矯如翔鸞置之江淮交清<lb/>
詩洗江湍紅鱗對白酒信美非所安<hi>師王粲登棲賦雖信美而非吾土兮</hi>
<pb n="KR4d0077_WYG_018-5b"/>
<hi>曽何足以銷憂</hi>丞相功業成還家酒杯寛人間有此客<hi>厚晉書謝安見</hi>
<hi>桓温温喜言平生談笑竟日安既出温顧左右曰頗嘗見我有如此客不</hi>折簡呼不難<hi>縯晉史司</hi>
<hi>馬宣王討王陵陵而縳水次遥謂宣王曰卿直以折簡召我我敢不至而乃引軍來耶王曰以君非折簡客故</hi>
<hi>耳</hi>相將扣東閣<hi>援公孫𢎞為相開東閣以延賢人</hi>起舞盡餘歡<lb/>
　　林子中以詩寄文與可及余與可既沒追和其韻<lb/>
斯人所甚厭投畀每不受<hi>次公詩投畀豺虎投畀有北有北不受投畀有昊</hi>欲<lb/>
其少須臾奪去惟恐後誰云尸此職<hi>次公詩誰其尸之</hi>無乃亦<lb/>
假守賦才有鉅細無異斛與斗胡不安其分但聽物所<lb/>
<pb n="KR4d0077_WYG_018-6a"/>
誘時來各飛動意合無妍醜坐令雞栖車長載朱伯厚<lb/>
<hi>援後漢朱震字伯厚為州從事奏濟隂太守單匡贓罪并匡兄常侍超三府諺曰車如雞栖馬如狗疾惡如風</hi>
<hi>朱伯厚</hi>平生無一旅既死咤萬口<hi>次公五百人為旅左傳有衆一旅言生雖寡徒</hi>
<hi>而死則共惜也</hi>自聞與可亡胸臆生堆阜懸知臨絶意要我一<lb/>
執手相望五百里安得自其牖遺文付來哲後事待諸<lb/>
友伶俜嵇紹孤<hi>厚晉山濤傳濤字巨源與嵇康善康後坐事臨誅謂子紹曰巨源在汝不孤矣</hi>
<hi>子仁杜詩瘦男獨伶俜</hi>老病孟光偶<hi>縯後漢梁鴻妻孟光字徳耀</hi>世人賤目見<lb/>
爭笑千金帚<hi>縯魏文帝曰家有弊帚享之千金</hi>君詩與楚詞識者當有<lb/>
<pb n="KR4d0077_WYG_018-6b"/>
取<hi>子仁先生祭與可文云孰能為詩與楚詞如與可之婉而清乎</hi>但知愛墨竹此嘆吾<lb/>
己久<hi>次公先生甞作與可墨竹賛云有好其徳如好其畫者乎亦如此意也</hi>故人多厚禄<lb/>
<hi>任杜詩厚禄故人書㫁絶恒飢稚子色凄涼</hi>能復哀君否不見林與蘇飢寒<lb/>
自奔走<lb/>
　　和子由澠池懐舊<hi>彥忠按前漢𢎞農郡澠池縣注景帝中二年初徙萬家為縣</hi>
人生到處知何似應似飛鴻踏雪泥泥上偶然留指爪<lb/>
鴻飛那復計東西老僧已死成新塔壊壁無由見舊題<lb/>
<hi>次公此兩句縁子由首篇序云昔與子瞻同侍編禮皆宿縣中寺舍題其老僧奉閑之壁而詩云舊宿僧房壁</hi>
<pb n="KR4d0077_WYG_018-7a"/>
<hi>共題故先生和之云爾</hi>往日﨑嶇還記否路長人困蹇驢嘶<hi>往日死馬</hi>
<hi>於二陵騎驢至澠池厚賈誼弔屈原賦騰駕罷牛驂蹇驢兮杜詩東家蹇驢許借我泥滑不敢騎朝天</hi>
　　七月二十四日以久不雨出禱磻溪宿虢二十五<lb/>
　　日自虢渡渭宿於僧舍曽閣閣故曽氏所建也夜<lb/>
　　久不寐見壁有前縣令趙薦留名有懐其人<hi>堯卿薦字</hi>
　　　<hi>賔興皇祐三年鄭獬牓及第臨卭人</hi>
龕燈明滅欲三更欹枕無人夢自驚<hi>次公烟花録載陳後主詩云午醉醒</hi>
<hi>來晚無人夢自驚</hi>深谷流風終夜響亂山銜月半牀明故人漸<lb/>
<pb n="KR4d0077_WYG_018-7b"/>
遠無消息古寺空來看姓名欲向蟠溪問姜叟<hi>次公姜叟太公</hi>
<hi>也吕望本姜姓題所謂禱磻溪也</hi>僕夫屢報斗杓傾<lb/>
　　宿餘杭法喜寺後緑野亭望呉興諸山懐孫莘老<lb/>
　　學士<lb/>
徙倚秋原上凄凉晚照中水流天不盡人遠思何窮問<lb/>
諜知秦過<hi>艅艎始皇所舍舟也縯始皇三十七年至錢塘臨浙水波惡乃西百二十里從狹中度即</hi>
<hi>今餘抗也以其舍舟於此故名援賈誼作過秦論指秦之過失也</hi>看山識禹功<hi>西北有舟枕山</hi>
<hi>堯時洪水繫舟山上援趙孟觀於洛曰美哉禹功明徳逺矣</hi>稻涼初吠蛤桞老半書<lb/>
<pb n="KR4d0077_WYG_018-8a"/>
蟲<hi>厚漢史蟲食樹葉成文曰公孫病己立</hi>荷背風翻白蓮腮雨退紅追遊<lb/>
慰遲暮覔句傚兒童北望苕溪轉遥憐震澤通<hi>縯苕水出天目</hi>
<hi>山北入太湖乃古震澤也</hi>烹魚得尺素<hi>厚古樂府詞客從逺方來遺我雙鯉魚呼兒烹鯉魚中有</hi>
<hi>尺素書</hi>好在紫髯翁<hi>次公張遼以紫髯將軍日孫權今莘老多髯又姓孫故用此事</hi>
　　八月十日夜看月有懐子由并崔度賢良<lb/>
宛丘先生自不飽更笑老崔窮百巧一更相過三更歸<lb/>
古栢隂中看參昴<hi>次公詩有惟參及昴</hi>去年舉君苜蓿盤夜傾閩<lb/>
酒赤如丹<hi>安國韻語陽秋云酒有以紅為貴者李賀詩云小槽酒滴真珠紅是也今閩廣間所釀酒</hi>
<pb n="KR4d0077_WYG_018-8b"/>
<hi>謂之紅酒其色殆類胭脂</hi>今年還看去年月露冷遥知范叔寒<hi>援須賈謂</hi>
<hi>范雎曰范叔一寒至此乎乃與之綈袍</hi>典衣自種一頃豆<hi>任楊惲詩田彼南山蕪穢不治</hi>
<hi>種一頃豆落而為萁</hi>那知積雪生科斗歸來四壁草蟲鳴不如王<lb/>
江長飲酒<hi>王江陳州道人</hi>
　　常潤道中有懐錢塘寄述古五首<lb/>
從來直道不辜身得向西湖兩過春沂上己成曽㸃服<lb/>
泮宫初采魯侯芹<hi>縯詩泮水頌僖公曰薄采其芹</hi>休驚嵗嵗年年貌<hi>縯劉</hi>
<hi>希夷詩年年嵗嵗花相似嵗嵗年年人不同</hi>且對朝朝暮暮人<hi>援宋玉神女賦朝為行雨</hi>
<pb n="KR4d0077_WYG_018-9a"/>
<hi>暮為行雨朝朝暮暮陽臺之下</hi>細雨晴時一百六<hi>縯荆楚嵗時記曰去冬節一百五日即有</hi>
<hi>疾風甚雨謂之寒食據厯日在清明前二日亦有云去冬至一百六日養源韻語陽秋曰自冬至一百有五至</hi>
<hi>寒食或謂自冬至至清明凡七炁至寒食止一百三日殊不知厯家以餘分演之也</hi>畫船鼉鼓莫<lb/>
違民<lb/>
草長江南鸎亂飛<hi>縯南史丘希範書莫春三月江南草長雜花生園羣鸎亂飛</hi>年來<lb/>
事事與心違<hi>胡嵇康幽憤詩云事與願違迨兹淹留髙僧雅鳯詩云多事與心違</hi>花開後<lb/>
院還空落燕入華堂怪未歸世上功名何日是樽前㸃<lb/>
檢幾人非<hi>厚白居易詩樽前百事皆依舊㸃檢惟無薛秀才</hi>去年栁絮飛時節<lb/>
<pb n="KR4d0077_WYG_018-9b"/>
記得金籠放雪衣<hi>杭人多以放鴿為太守夀堯卿唐譚賔録曰天寶中嶺南獻白鸚鵡養之</hi>
<hi>宫中嵗久頗聰慧通曉言詞上及貴妃呼為雪衣此呼鴿為雪衣借用故事也</hi>
浮玉山頭日日風<hi>即金山也若拙劉夢得詩云山頭日日風和雨</hi>湧金門外已<lb/>
春融<hi>洪父按杭州圖經云湧金門外錢塘縣去縣三里半</hi>二年魚鳥渾相識<hi>次公退之</hi>
<hi>詩朝遊孤嶼南暮遊孤嶼北所以孤嶼烏公與畫相識又簡文帝云魚鳥來親人</hi>三月鶯花付<lb/>
與公剩看新翻眉倒暈<hi>堯卿當時新翻眉様謂倒暈在横雲卻月逺山峩眉之外先生</hi>
<hi>嘗有詩云倒暈眉連秀嶺浮葢謂此也</hi>未應泣别臉消紅<hi>堯卿白樂天王昭君詩云滿面</hi>
<hi>胡沙滿鬢風眉消殘黛臉消紅</hi>何人織得相思字<hi>縯竇滔妻蘇氏織錦為回文詩以寄滔</hi>
<pb n="KR4d0077_WYG_018-10a"/>
寄與江邊北向鴻<hi>縯蘇武留匈奴不得歸使者謂單于曰天子射上林得鴈足有繫帛書言</hi>
<hi>武在某澤之中單于驚遂歸武又月令季冬之月鴈北向</hi>
國艶夭嬈酒半酣<hi>厚李正封詩國色朝酣酒</hi>去年同賞寄僧簷但知<lb/>
撲撲晴香軟誰見森森曉態嚴榖雨共驚無幾日蜜蜂<lb/>
未許輙先甜<hi>次公古有蜂詩云不知辛苦為誰甜</hi>應須火急囘征棹一片<lb/>
辭枝可得黏<lb/>
惠泉山下土如濡陽羡溪頭米勝珠<hi>次公惠山泉陽羡米皆常州事</hi>賣<lb/>
劒買牛吾欲老殺雞為黍子來無地偏不信容髙葢<hi>縯陶</hi>
<pb n="KR4d0077_WYG_018-10b"/>
<hi>濳詩心逺地自偏次公于公曰可髙大門閭令容駟馬髙葢車也</hi>俗儉真堪着腐儒<hi>縯漢</hi>
<hi>髙祖嫚罵鄜食其曰腐儒為天下安用腐儒</hi>莫怪江南苦留滯<hi>厚史記太史公留滯周南</hi>
經營身計一生迂<lb/>
　　捕蝗至浮雲嶺山行疲苦有懐子由弟二首<lb/>
西來烟陣塞空虛灑遍秋田雨不如<hi>倬白樂天捕蝗詩始自兩河及三輔</hi>
<hi>荐食如蠶飛似雨</hi>新法清平那有此老身窮苦自招渠無人可<lb/>
許烏銜肉<hi>厚黄覇為潁川太守欲有所伺察擇亷吏遣行屬令周宻吏出不敢舍郵亭食於道傍烏</hi>
<hi>攫其肉民有詣府言事者適見之道吏後日行還謁覇覇見迎勞之曰甚苦食於道旁乃為烏所盗肉大驚以</hi>
<pb n="KR4d0077_WYG_018-11a"/>
<hi>覇具知其起居所有毫釐不敢有所隱</hi>憶弟難慿犬寄書<hi>縯晉陸機有駿犬名黄耳甚愛</hi>
<hi>之既而覉寓京師久無家問笑語犬曰我家絶無書信汝能賫書取消息否犬摇尾作聲乃為書以竹筒盛之</hi>
<hi>繫其頸上犬尋舊路南走至家得報還洛</hi>自笑迃疎皆此類區區猶欲理蝗<lb/>
餘<lb/>
霜風漸欲作重陽熠熠溪邊野菊黄久廢山行疲犖确<lb/>
<hi>次公韓退之詩山石犖确行逕㣲</hi>尚能村醉舞淋浪<hi>次公退之詩淋浪身上衣</hi>獨眠<lb/>
牀上夢䰟好囘首人間憂患長殺馬毁車從此逝<hi>縯後漢周</hi>
<hi>穉傳馮良年三十為尉奉檄書迎督郵即路慨然耻在厮役因毁車殺馬裂衣冠遁至犍為從姜撫學妻子求</hi>
<pb n="KR4d0077_WYG_018-11b"/>
<hi>索蹤跡㫁絶見草中有敗車死馬衣裳腐朽謂為虎狼盗賊所害發䘮制服十年許乃還鄉里</hi>子來何<lb/>
處問行藏<lb/>
　　子由將赴南都與余㑹宿於逍遥堂作兩絶句讀<lb/>
　　之殆不可為懐因和其詩以自解余觀子由自少<lb/>
　　曠逹天資近道又得至人養生長年之訣而余亦<lb/>
　　竊聞其一二以為今者宦遊相别之日淺而異時<lb/>
　　退休相從之日長既以自解且以慰子由<hi>十朋按子由詩</hi>
　　　<hi>序云轍㓜從子瞻兄讀書未甞一日相舍既而宦遊四方讀韋蘇州詩有那知風雨夜復此對</hi>
<pb n="KR4d0077_WYG_018-12a"/>
　　　<hi>牀眠惻然感之乃相約早退為閒居之樂故子瞻始為鳯翔幕官留詩與轍曰夜雨何時聽蕭</hi>
　　　<hi>瑟其後子瞻通守餘杭復移守膠西而轍留滯於睢陽濟南不見者七年熈寧十年二月始復</hi>
　　　<hi>㑹于澶濮之間相從赴彭城留百餘日宿於逍遥堂追感前約作二小詩詩云逍遥堂後千尋</hi>
　　　<hi>木長送中宵風雨聲悞喜對牀尋舊約不知漂泊在彭城秋來東閣涼如水客去山公醉似泥</hi>
　　　<hi>困卧北窻呼不醒風吹松竹雨凄凄</hi>
别期漸近不堪聞風雨蕭蕭已㫁䰟猶勝相逄不相識<lb/>
形容變盡語音存<hi>縯後漢黨錮傳夏馥以黨魁亡命隱匿名姓為冶家傭親突烟炭形貌毁</hi>
<hi>瘁弟静遇之不識聞其言聲乃覺而拜之</hi>
<pb n="KR4d0077_WYG_018-12b"/>
但令朱雀長金花<hi>厚隂真君歌北方正氣為河車東方甲乙成丹砂兩情合養歸一體朱雀</hi>
<hi>調運生金花</hi>此别還同一轉車五百年間誰復在㑹看銅狄<lb/>
兩咨嗟<hi>援後漢方朔傳薊子訓於長安東覇城與一老翁共摩挲銅人相謂曰適見鑄此今已近五百</hi>
<hi>嵗矣</hi>
　　六年正月二十日復出東門仍用前韻<hi>次公前巻有正月二</hi>
　　　<hi>十日與潘郭二生出郊尋春忽記去年是日同至女王城作詩乃和前韻詩一首而今又有此</hi>
　　　<hi>詩則女王城詩者四年也出郭尋春詩者五年也故今詩為六年</hi>
亂山環合水侵門身在淮南盡處村五畝漸成終老計<lb/>
<pb n="KR4d0077_WYG_018-13a"/>
九重新掃舊巢痕豈惟見慣沙鷗熟已覺來多釣石温<lb/>
長與東風約今日暗香先返玉梅䰟<hi>次公十洲記聚窟州有返䰟香香聞</hi>
<hi>數百里死尸在地聞即活也</hi>
　　岐亭五首<hi>并序</hi>
　元豐三年正月余始謫黄州至岐亭北二十五里山<lb/>
　上有白馬青葢來迎者則余故人陳慥季常也為留<lb/>
　五日賦詩一篇而去明年復往見之季常使人勞余<lb/>
　於中塗余久不殺恐季常之為余殺也則以前韻作<lb/>
<pb n="KR4d0077_WYG_018-13b"/>
　詩為殺戒以遺季常季常自爾不復殺而岐亭之人<lb/>
　多化之有不食肉者其後數往見之往必作詩必以<lb/>
　前韻凡余在黄四年三往見季常而季常七來見余<lb/>
　葢相從百餘日也七年四月量移汝州自江淮徂雒<lb/>
　送者皆止慈湖而季常獨至九江乃復用前韻通為<lb/>
　五篇以贈之<lb/>
昨日雲隂重東風融雪汁逺林草木暗近舍烟火濕下<lb/>
有隱君子嘯歌方自得<hi>縯史記晏子傳云意氣揚揚甚自得</hi>知我犯寒來<lb/>
<pb n="KR4d0077_WYG_018-14a"/>
呼酒意頗急拊掌動隣里遶村捉鵝鴨房櫳鏘器聲<hi>次公</hi>
<hi>曹操過吕百奢聞其食器聲以為圖己遂夜殺之</hi>蔬果照巾羃久聞蔞蒿美初<lb/>
見新芽赤洗盞酌鵝黄<hi>厚杜詩鵝兒黄似酒對酒愛新鵝</hi>磨刀削熊白<lb/>
<hi>次公木蘭歌磨刀霍霍向猪羊</hi>須㬰我徑醉坐睡落巾幘醒時夜向闌<lb/>
唧唧銅缾泣黄州豈云逺但恐朋友缺我當安所主君<lb/>
亦無此客朝來坐庵中惟見峯巒集<lb/>
我哀籃中蛤閉口謢殘汁又哀網中魚開口吐㣲濕<hi>次公</hi>
<hi>莊子魚相呴以濕</hi>刳膓彼交病<hi>次公莊子龜能七十二鑚無遺筴而不能避刳腸之患</hi>過<lb/>
<pb n="KR4d0077_WYG_018-14b"/>
分我何得相逄未寒温<hi>次公晉書王獻之與諸兄見謝安但寒温而已</hi>相勸此<lb/>
最急不見盧懐慎烝壺似烝鴨<hi>見蜜酒歌又一道注次公據盧氏雜説是鄭餘</hi>
<hi>慶而先生指為盧懐慎豈懐慎事同此而别有出處耶舊注知引盧氏雜説却便改懐慎以證先生之句則甚</hi>
<hi>誤矣</hi>坐客皆忍笑髠然發其羃不見王武子毎食刀机赤<lb/>
琉璃載烝豚中有人乳白<hi>縯晉王濟字武子武帝常幸其宅供饌甚豐悉貯琉璃噐</hi>
<hi>中烝豚甚美帝問其故荅曰以人乳蒸之帝色甚不平食未畢而去濟死年四十六嵗</hi>盧公信寒<lb/>
陋衰髮得滿幘<hi>次公衰髮滿幘言其夀也而新舊唐史並不見其死之年嵗惟鄭餘慶則云死</hi>
<hi>年七十六也</hi>武子雖豪華未死神已泣<hi>厚黄庭經長生至慎房中急何謂死作令</hi>
<pb n="KR4d0077_WYG_018-15a"/>
<hi>神泣</hi>先生萬金璧護此一蟻缺<hi>次公抱朴子以蟻鼻之缺損無價之純鈎</hi>一年<lb/>
如一夢百嵗真過客<hi>倬李太白桃花園序云天地者萬物之逆旅也光隂者百代之過客</hi>
<hi>也又擬古詩云生者為過客死者為歸人</hi>君無廢此篇嚴詩編杜集<hi>次公嚴謂嚴武</hi>
<hi>杜謂杜甫杜詩集載嚴武詩數篇</hi>
君家蜂作窠嵗嵗添漆汁<hi>次公物類相感志云蜂窠極大者圍一二尺其綴不過小</hi>
<hi>索許大云是十姑樹汁猶漆類故綴牢耳</hi>我身牛穿鼻<hi>次公莊子牛馬四足是謂天絡馬首穿牛</hi>
<hi>鼻是謂人</hi>巻舌聊自濕二年三過君此行真得得<hi>任退之詩上去無得</hi>
<hi>得下來亦悠悠</hi>愛君似劇孟叩門知緩急<hi>援袁盎傳洛陽劇孟嘗過盎盎善待之安</hi>
<pb n="KR4d0077_WYG_018-15b"/>
<hi>陵冨人有謂盎曰劇孟博徒將軍何自通之盎曰劇孟雖博徒然母死客送䘮車千餘乘此亦有過人者且緩</hi>
<hi>急人所有夫一旦叩門不以親為解不以在亡為辭天下所望者惟季心劇孟今公陽從数騎一旦有緩急寧</hi>
<hi>足恃乎</hi>家有紅頰兒能唱緑頭鴨<hi>次公緑頭鴨曲名</hi>行當隔簾見<lb/>
花霧輕羃羃為我取黄封親拆官泥赤仍須煩素手自<lb/>
㸃葉家白<hi>次公葉家白建溪茶名賈按北苑拾遺録云北苑之地以溪東葉布為首稱葉應言次之</hi>
<hi>葉國又次之凡𨽻藉者一千餘戸</hi>樂哉無一事十年不蓄幘閉門弄添<lb/>
丁<hi>次公添丁盧仝之子也仝集有示添丁詩</hi>談笑雜呱泣西方正苦戰誰補<lb/>
將帥缺披圖見八陣<hi>秦諸葛亮作八陣圖厚獨孤及作風后八陣圖記其要云夫八宫之</hi>
<pb n="KR4d0077_WYG_018-16a"/>
<hi>位正則數不愆神不惑故八其陣所以定位也衡抗於外軸布於内風雨附其四維所以備物也虎張翼以進</hi>
<hi>蛇向敵而蟠飛龍翔鳥上下其勢以致用也至若疑兵以固其餘地㳺軍以按其後列門具將發然後合戰㢮</hi>
<hi>張則二廣迭舉犄角則四竒背出必使䧟堅陣㧞深壘若星馳天旋雷動山破</hi>合散更主客<hi>師用</hi>
<hi>兵者有客主之意</hi>不須親戎行坐論教君集<hi>縯唐太宗命李靖教侯君集兵法既</hi>
<hi>而奏靖且反兵之隱微不以示臣帝以讓靖靖曰方中原無事臣之所教足以制四夷而求盡臣術此君集欲</hi>
<hi>反耳</hi>
酸酒如虀湯甜酒如蜜汁三年黄州城飲酒但飲濕我<lb/>
如更㨂擇一醉豈易得幾思壓茅柴<hi>縯南方有茅柴酒次公茅柴乃村落</hi>
<pb n="KR4d0077_WYG_018-16b"/>
<hi>所釀醨薄酒也任黄州人造私酒俗謂之壓茅柴也</hi>禁網日夜急<hi>縯酒禁嚴也</hi>西鄰推<lb/>
罋盎<hi>縯趙廣漢為京兆尹直入博陸侯霍禹第索私釀推破壚罌次公退之詩詠水曰喧䀨鳴罋盎</hi>醉<lb/>
倒猪與鴨君家大如掌破屋無遮羃何從得此酒冷面<lb/>
妬君赤定應好事人<hi>次公揚雄傳賛時有好事者載酒殽從雄游學</hi>千石供李<lb/>
白為君三日醉蓬髮不暇幘夜深欲逾垣卧想春罋泣<lb/>
<hi>春罋泣以言酒熟而泣泣然也兩句之意暗使畢卓傳北舍郎酒熟夜至其罋間盗取也</hi>君奴亦笑<lb/>
我鬢齒行秃缺三年己四至嵗嵗遭惡客<hi>次公惡客字即公孫𢎞云</hi>
<hi>寧逢惡賔不逢故人見西京雜記</hi>人生幾兩屐<hi>援阮孚好蠟屐謂人曰一生能著幾兩屐</hi>莫<lb/>
<pb n="KR4d0077_WYG_018-17a"/>
厭頻來集<lb/>
枯松强鑚膏槁竹欲瀝汁兩窮相值遇相哀莫相濕不<lb/>
知我與君交遊竟何得心法幸相語頭然未為急<hi>縯梵網紅</hi>
<hi>序當求精進如敕頭然但念無常慎勿放逸</hi>願為穿雲鶻莫作將雛鴨<hi>次公樂府</hi>
<hi>有鳯將雛五行志有雞將雛</hi>我行及朱夏煑酒映疎羃故鄉將何許<lb/>
西望千山赤茲遊定安歸東泛萬頃白一歡寧復再起<lb/>
舞花墮幘行將出苦語<hi>縯史記甘言疾也苦言藥也</hi>不用兒女泣吾<lb/>
非故多矣君豈無一缺各念别時言閉戸謝衆客空堂<lb/>
<pb n="KR4d0077_WYG_018-17b"/>
淨掃地虛白道所集<hi>厚莊子虛室生白又云唯道集虚</hi>
　　西太一見王荆公舊詩偶次其韻二首<hi>子仁王荆公詩云桞</hi>
　　　<hi>葉鳴蜩緑暗荷花落日紅酣三十六陂春水白頭相見江南二十年前此地父兄持我東西今</hi>
　　　<hi>日重來白首欲尋舊迹都迷先生見此兩絶注日久之曰此老野狐精也遂和之後魯直亦和</hi>
　　　<hi>四首</hi>
秋早川源淨麗雨餘風日清酣從此歸耕劒外何人送<lb/>
我池南<hi>次公先生蜀人自京師言蜀則為劒外矣杜詩草木變衰行劒外池南盖歸蜀之路</hi>
但有樽中若下<hi>縯湖州長興縣有箬溪南岸曰上若此曰下若是也人取下若水釀酒極美勝</hi>
<pb n="KR4d0077_WYG_018-18a"/>
<hi>於雲陽俗稱下若酒次公呉興統記云苕溪一名顧渚口一名趙瀆子仁初學記載鄒陽酒賦詩其品類則沙</hi>
<hi>洛渌酃烏鄉若下敬夫山謙之呉興記云上若下若村並出美酒</hi>何須墓上征西<hi>厚魏武記</hi>
<hi>注公言為典軍校尉意遂更為國家討賊立功欲封侯作征西將軍然後題漢故征西將軍曹侯之墓此其志</hi>
<hi>也</hi>聞道烏衣巷口<hi>援烏衣巷在金陵/晉王謝所居也</hi>而今烟草萋迷<hi>次公</hi>
<hi>荆公居金陵是時已夢故云耳</hi>
　　武昌西山<hi>并叙</hi>
　嘉祐中翰林學士承㫖鄧公聖求為武昌令常遊寒<lb/>
　溪西山山中人至今能言之軾謫居黄岡與武昌相<lb/>
<pb n="KR4d0077_WYG_018-18b"/>
　望亦常往來溪山間元祐元年十一月二十九日考<lb/>
　試館職與聖求㑹宿玉堂偶話舊事聖求嘗作元次<lb/>
　山窪樽銘刻之巖石因為此詩請聖求同賦當以遺<lb/>
　邑人使刻之銘側<lb/>
春江緑漲蒲萄醅<hi>厚東漢四夷列傳栗弋國屬康居出蒲萄其土水美故蒲萄酒時有名焉</hi>
<hi>李白襄陽歌遥看漢水鴨頭緑恰似蒲萄初醱醅</hi>武昌官栁知誰栽<hi>次公晉陶侃傳侃鎮</hi>
<hi>武昌嘗課諸營種桞都尉夏施盗官桞植之於己門㑆後見駐車問曰此是武昌西門栁何因盗來此種施惶</hi>
<hi>怖謝罪</hi>憶從樊口載春酒歩上西山尋野梅西山一上十<lb/>
<pb n="KR4d0077_WYG_018-19a"/>
五里風駕兩腋飛崔嵬同遊困卧九曲嶺褰衣獨到呉<lb/>
王䑓中原北望在何許但見落日低黄埃歸來解劒亭<lb/>
前路<hi>子仁解劒亭在武昌先生嘗云子胥渡江處也</hi>蒼崖半入雲濤堆浪翁醉<lb/>
處今安在<hi>瀼溪在江州西南九十里言浪無可拘限著浪説十一篇為一巻其在樊上鄰家皆是漁</hi>
<hi>者少者長者戲叟曰聲叟又以其漫浪於人間謂其可稱漫叟次公浪翁指言元結也本集自釋云天下兵起</hi>
<hi>逃入猗玗洞始自稱猗玗子將家瀼濵乃自稱浪士</hi>石臼杯飲無樽罍<hi>次公云元結居樊上</hi>
<hi>有窪樽自為銘并序曰郎亭西乳有一石西臨樊水漫叟構石顛以為亭石有窊顛者因修之以藏酒孟士源</hi>
<hi>愛之命為抔樽抔字音薄俠切為士源作抔樽銘曰時俗獟狡日益偽薄誰能抔飲共守淳朴舊注引元結窊</hi>
<pb n="KR4d0077_WYG_018-19b"/>
<hi>樽詩全篇乃是道州窊樽詩矣非是</hi>爾來古意誰復嗣公有妙語留山隈<lb/>
至今好事除草棘常恐野火燒蒼苔<hi>縯退之石鼓歌雨淋日炙野火燎</hi>
當時相望不可見玉堂正對金鑾開豈知白首同夜直<lb/>
卧看椽燭髙花摧<hi>師唐宣宗以金蓮燭送令狐綯歸翰林院葢椽燭而以金蓮花承之</hi>江<lb/>
邊曉夢忽驚㫁銅環玉鎻鳴春雷山人帳空猿鶴怨<hi>厚孔</hi>
<hi>稚圭北山移文云蕙帳空兮夜鶴怨山人去兮曉猿驚</hi>江湖水生鴻鴈來<hi>縯杜詩鴻鴈幾</hi>
<hi>時到江湖秋水多</hi>請公作詩寄父老往和萬壑松風哀<hi>任先生此篇元</hi>
<hi>祐五年在京師作</hi>
<pb n="KR4d0077_WYG_018-20a"/>
　　再用前韻<lb/>
朱顔發過如春醅胸中梨棗初未栽丹砂未易掃白髮<lb/>
<hi>厚杜詩掃除白髮黄精在</hi>赤松却欲參黄梅<hi>援赤松子古仙人也黄梅謂五祖𢎞忍大師也</hi>
寒溪本自遠公社白蓮翠竹依崔嵬<hi>次公廬山惠逺大師與謝靈運等十</hi>
<hi>八人結為白蓮社今寒溪豈實有此遺跡耶</hi>當時石泉照金像神光夜發如<lb/>
五臺<hi>縯先生有菩薩泉銘云陶侃為廣州有漁人毎夕見神光海上使迹之得金像初送武昌寒溪寺其</hi>
<hi>後惠逺禪師迎像於廬山唐㑹昌中毁天下寺有二僧藏像錦繡谷比佛教興復求像不可得而谷中至今有</hi>
<hi>光景發見如蛾眉五䑓山所見今寒溪西數百歩有泉出於嵌竇間色白而甘豈昔金像之所在乎師五臺山</hi>
<pb n="KR4d0077_WYG_018-20b"/>
<hi>在河東太原郡境内也</hi>飲泉鑒面得真意坐視萬物皆浮埃欲収<lb/>
暮景返田里逺泝江水窮離堆<hi>厚離堆山名在蜀之永康軍史記李氷為蜀太</hi>
<hi>守鑿離堆以除沫水之患</hi>還朝豈獨羞老病自嘆才盡傾空罍<hi>次公江淹</hi>
<hi>夢以五色筆還郭璞文章頓減當時有才盡之嘆</hi>諸公渠渠若夏屋<hi>次公詩於我乎夏屋</hi>
<hi>渠渠</hi>吞吐風月清隅隈我如廢井久不食<hi>次公孟浩然詩一日不讀書心</hi>
<hi>荒如廢井又易井渫不食</hi>古甃缺落生隂苔數詩往復相感發汲新<lb/>
除舊寒光開遥知二月春江濶雪浪倒巻雲峯摧石中<lb/>
無聲水亦静云何解轉空山雷<hi>韋應物詩云水性本云静石中故無聲如何兩</hi>
<pb n="KR4d0077_WYG_018-21a"/>
<hi>相激雷轉空山驚</hi>欲就諸公評此語要識憂喜何從來願求南<lb/>
宗一勺水往與屈賈湔餘哀<hi>次公禪有南宗北宗湔洗屈原賈誼之哀一勺水出</hi>
<hi>禮記</hi>
　　見子由與孔常父唱和詩輙次其韻余昔在館中<lb/>
　　同舍出入輙相聚飲酒賦詩近嵗不復講故終篇<lb/>
　　及之庻幾諸公稍復其舊亦太平盛事也<lb/>
君先魯東家<hi>縯魯人謂孔子為吾東家丘也</hi>門户照千古<hi>師魯縣闕里孔子所居又</hi>
<hi>有五父之衢</hi>文章固應耳須鬛餘似處雖非䝉倛狀<hi>厚荀子云仲尼</hi>
<pb n="KR4d0077_WYG_018-21b"/>
<hi>狀面如蒙倛注倛方相也其首蒙茸然故曰蒙倛倛音欺</hi>尚有厯國苦<hi>援孔子厯聘諸國所干者</hi>
<hi>七十二君</hi>誦書口瀾翻<hi>次公退之詩挈/㩗<graphic n="KR1101" url="https://raw.githubusercontent.com/kanripo/KR-Gaiji/master/images/KR1101.png" mimeType="image/png"/>維口瀾翻</hi>布榖雜杜宇<hi>任後漢馮衍書</hi>
<hi>云詞如循環口如布榖次公布榖杜宇二鳥名皆鳴聲不停之禽</hi>十年困犇走櫛沐飽<lb/>
風雨<hi>厚荘言禹云沐甚雨櫛疾風</hi>吾道其非耶野處豈兕虎<hi>援史記孔子圍</hi>
<hi>於陳蔡召子路而問曰詩云匪兕匪虎率彼曠野吾道非耶吾何為於此也</hi>㶚陵閒老將柏<lb/>
直口尚乳<hi>厚漢書魏王豹反漢王問魏將誰也對曰柏直王曰是口尚乳臭不能當韓信</hi>自君<lb/>
兄弟還鼎立知有補<hi>次公此言三孔之在館閣也黄魯直亦云二蘇正連璧三孔立分鼎</hi>
蓬山耆舊散<hi>任後漢學者謂東觀為老氏藏室道家蓬萊山</hi>故事誰刪去來迎<lb/>
<pb n="KR4d0077_WYG_018-22a"/>
馮翊傳<hi>厚西漢蕭望之薛宣朱博皆以馮翊遷</hi>出餞㑹稽組<hi>援西漢朱買臣拜為㑹稽</hi>
<hi>太守衣故衣懷其印綬歩歸郡邸入室中守邸與共食食且飽少見其綬守邸怪之前引其綬視其印㑹稽太</hi>
<hi>守章也邸守驚列中庭拜謁有頃長安廐吏乘駟馬來迎買臣遂乘傳去也</hi>吾猶及前輩詩<lb/>
酒盛册府<hi>次公三館皆謂之册府以東璧圖書之府故也</hi>願君唱此物揚觶斯<lb/>
杜舉<hi>縯禮記檀弓知悼子卒未塟平公飲酒師曠李調侍鼓鐘杜蕢入寢酌以飲曠與調且自飲其辭云</hi>
<hi>云平公曰寡人亦有過焉酌而飲寡人杜蕢洗而揚觶公謂侍者曰如我死則必毋廢斯爵也至于今既畢獻</hi>
<hi>斯揚觶謂之杜舉</hi>
　　熈寧中軾通守此郡除夜直都㕔囚繫皆滿日莫<lb/>
<pb n="KR4d0077_WYG_018-22b"/>
　　不得返舍因題一詩于壁今二十年矣衰病之餘<lb/>
　　復沗郡寄再經除夜庭事瀟然三圄皆空葢同僚<lb/>
　　之力非拙巧所致因和前篇呈公濟子侔二通守<lb/>
　　前詩<lb/>
除日當早歸<hi>縯東方朔伏日當早歸</hi>官事乃見留<hi>次公晉楊濟曰子癡乃官事官</hi>
<hi>事未易了</hi>執筆對之泣<hi>縯後漢盛吉為廷尉每至冬節獄囚當㫁妻夜執燭吉持丹筆夫妻嘗對</hi>
<hi>垂泣</hi>哀此繫中囚小人營餱糧墮網不知羞我亦戀薄禄<lb/>
因循失歸休不須論賢愚均是為食謀誰能蹔縱遣<hi>次公</hi>
<pb n="KR4d0077_WYG_018-23a"/>
<hi>後漢虞延除細陽令每至嵗時伏臘輙休遣囚徒各使歸家並感其恩徳應期而還師晉史曹攄調臨淄令有</hi>
<hi>死囚嵗久攄行獄愍之曰卿等不幸致此非所新嵗人情所重豈不欲暫見家耶衆囚皆涕泣曰若得暫歸無</hi>
<hi>恨也攄悉開獄出之剋日令還並無違者南史何𦙍仕齊為建安太守政有恩信人不忍欺毎伏臘放囚還家</hi>
<hi>依期而返北史蕭撝為上州刺史為政以禮讓為本至元中放獄中囚繫悉放歸家聽三日然後赴獄諸囚荷</hi>
<hi>恩並依限而至</hi>閔然愧前修<hi>援晉陶潜詩誰云固窮難邈也此前修</hi>
　　今和<lb/>
山川不改舊嵗月逝肯留百年一俯仰五勝更王囚<hi>次公</hi>
<hi>五行有王相死囚廢休也</hi>同僚比岑范德業前人羞坐令老鈍守嘯<lb/>
<pb n="KR4d0077_WYG_018-23b"/>
諾獲少休<hi>縯後漢黨錮傳序三郡為謡曰汝南太守范孟博南陽宗資主畫諾南陽太守岑公孝𢎞</hi>
<hi>農成瑨但坐嘯</hi>却思二十年出處非人謀齒髮付天公缺壊不<lb/>
可修<lb/>
　　遊寳雲寺得唐彦猷為杭州日送客舟中手書一<lb/>
　　絶句云山雨霏㣲不滿空畫船來往疾輕鴻誰知<lb/>
　　獨卧朱簾裏一榻無塵四面風明日送彦猷之子<lb/>
　　坰赴鄂州舟中遇㣲風感歎前事因和其韻作兩<lb/>
　　首送之且歸其書唐氏<hi>堯卿彦猷名詢子翬按圖經寳雲寺在錢塘門外呉</hi>
<pb n="KR4d0077_WYG_018-24a"/>
　　　<hi>越王錢氏建</hi>
二妙彫零筆法空<hi>厚衛瓘索靖俱善草書謂之一臺二妙子仁漢末張英善草書論者瓘得</hi>
<hi>伯英筋靖得伯英肉自二人死妙處彫零不振筆法掃地而空矣</hi>忽驚雲海戲羣鴻<hi>子仁</hi>
<hi>梁武帝評書曰鍾繇書若雲鶴遊天羣鴻戲海</hi>詩清不敢私囊篋人道黄門有<lb/>
父風<hi>黄門衛栢</hi>
出處榮枯一笑空十年社燕與秋鴻誰知白首長河路<lb/>
還卧當時送客風<hi>堯卿賈島詩長江風送客孤館雨留人</hi>
　　感舊<hi>并引</hi>
<pb n="KR4d0077_WYG_018-24b"/>
　嘉祐中予與子由同舉制䇿寓居懐遠驛時年二十<lb/>
　六而子由年二十三耳一日秋風起雨作中夜翛然<lb/>
　始有感槩離合之意自爾宦遊四方不相見者十常<lb/>
　七八每夏秋之交風雨作木落草衰輙凄然有此感<lb/>
　葢三十年矣元豐中謫居黄岡而子由亦貶筠州嘗<lb/>
　作詩以記其事元祐六年予自杭州召還居子由東<lb/>
　府數月復出領汝隂時予年五十六矣乃作詩留别<lb/>
　子由而去<lb/>
<pb n="KR4d0077_WYG_018-25a"/>
牀頭枕馳道<hi>次公東府在馳道旁故云枕馳道也</hi>雙闕夜未央<hi>縯詩庭燎云夜如何</hi>
<hi>其夜未央厚江文通詩雙闕指馳道朱宮羅第宅</hi>車轂鳴枕中客夢安得長新<lb/>
秋入梧葉風雨驚洞房獨行殘月影悵然感初涼筮仕<lb/>
記懐逺謫居念黄岡一往三十年此懐未始忘扣門呼<lb/>
阿同<hi>子由一字同叔</hi>安寢已太康<hi>次公詩無/已太康</hi>青山映華髮<hi>次公桞子</hi>
<hi>厚詩早晚青山映華髮</hi>歸計三月糧<hi>次公莊子適千里者三月聚糧</hi>我欲自汝隂<lb/>
徑上潼江章想見氷盤中石密與杮霜<hi>予欲詣東川而歸二物皆東川</hi>
<hi>所出</hi>憐子遇明主憂患已再嘗報國何時畢我心久己降<lb/>
<pb n="KR4d0077_WYG_018-25b"/>
<hi>援詩草蟲云我心則降</hi>
　　元祐六年六月自杭州召還汶公館我於東堂閲<lb/>
　　舊詩巻次諸公韻三首<lb/>
半熟黄粱日未斜<hi>縯太平廣記吕仙翁授盧生一枕盧夢入枕中見富貴五十餘年忽覺而</hi>
<hi>所炊黄粱飯未熟也</hi>玉堂隂合手栽花<hi>次公玉堂翰林院中公堂也先生元祐二年為翰林</hi>
<hi>學士四年出知杭州至是召還則六年也故言其在玉堂時手栽之花隂己合矣</hi>却思三十年<lb/>
前味未飯鐘時已飯茶<hi>厚唐王播少貧客揚州木蘭院隨僧齋僧獻之及播至已飯矣</hi>
<hi>後二紀播出鎮是邦向所題己碧紗籠之矣乃題二絶一云上堂已了各西東慙愧闍黎飯後鐘二十年前塵</hi>
<pb n="KR4d0077_WYG_018-26a"/>
<hi>撲面如今始得碧紗籠出摭言</hi>
夢覺還驚屧響廊<hi>次公蘇州圖經有響屧廊</hi>故人來炷影前香<hi>次公先生</hi>
<hi>有畫像在院中故也</hi>鬢鬚白盡成何事一帖空存老遂良<hi>法帖中有禇遂</hi>
<hi>良書云即日遂良鬚髮盡白</hi>
尺一東來喚我歸<hi>縯尺一言天子之詔也漢制尺一之版以寫詔書故陳蕃傳云尺一選舉</hi>
<hi>又晉書石鑒謂山濤曰宰相三不朝與尺一令歸第君何慮也</hi>衰年已迫故山期文章<lb/>
曹植今堪笑却巻波瀾入小詩<hi>援杜詩文章曹植波瀾濶次公今先生自笑其</hi>
<hi>窘束大才而為小詩故以自比也</hi>
<pb n="KR4d0077_WYG_018-26b"/>
　　在彭城日與定國為九日黄樓之㑹今復以是日<lb/>
　　相遇於宋凡十五年憂樂出處有不可勝言者而<lb/>
　　定國學道有得百念灰冷而顔益壯顧予衰病心<lb/>
　　形俱瘁感之作詩<lb/>
菊醆萸囊自古傳<hi>縯續齊諧記曰汝南桓景隨費長房游學長房謂曰汝家當有大灾厄急</hi>
<hi>令家人縫囊盛茱茰繫臂上登山飲菊酒此禍可銷景如其言舉家去夕還見雞犬一時暴死長房曰此可以</hi>
<hi>當之今世人九日登髙是也次公西京雜記曰漢武帝宫人賈佩蘭九月九日佩茱茰食餌飲菊花酒云令人</hi>
<hi>長壽</hi>長房寧復是臞仙<hi>援司馬相如賦序列仙之/儒居山澤間形容甚<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>
                    </hi>應從漢<lb/>
<pb n="KR4d0077_WYG_018-27a"/>
武横汾日<hi>次公文選漢武帝行幸河東祠后土作秋風詞曰泛樓船兮濟汾河横中流兮揚素波子</hi>
<hi>仁李白九日登巴陵置酒望洞庭水軍詩九日天氣清登髙無秋雲憶昔傳遊豫樓船壯横汾</hi>數到劉<lb/>
公戱馬年<hi>縯南齊書宋武姓劉氏諱裕為宋公在彭城九月九日登項羽戲馬臺至今相承以為故</hi>
<hi>事</hi>對玉山人雖老矣<hi>援晋裴楷風神髙邁容儀俊爽時人稱見裴叔則如行玉山映照人</hi>
<hi>也次公晉嵇康醉後如玉山之將頺然對玉山人則先生自謂</hi>見恒河性故依然<hi>次公楞嚴</hi>
<hi>經佛問波斯匿王昔見恒河水與今所見何異王對以宛然無異佛再語之以汝之髮白面皺而此見精性未</hi>
<hi>曽有皺也</hi>王郎九日詩千首今賦黄樓第一篇<lb/>
　　予前後守倅餘杭凡五年夏秋之間烝熱不可過<lb/>
<pb n="KR4d0077_WYG_018-27b"/>
　　獨中和堂東南頰下瞰海門洞視萬里三伏常蕭<lb/>
　　然也紹聖元年六月舟行赴嶺外熱甚忽憶此處<lb/>
　　而作是詩<lb/>
忠孝王家千柱宫<hi>次公忠孝王錢王也杭州乃錢王舊邑</hi>東坡作吏五年<lb/>
中中和堂上東南頰<hi>次公頰字内地常語宫室之房曰頰猶人之頥頰也</hi>獨有人<lb/>
間萬里風<hi>次公萬里風使黄帝夢萬里風掃天下塵也</hi>
　　李公擇過髙郵見施大夫與孫莘老賞花詩憶與<lb/>
　　僕去嵗㑹于彭門折花餽筍故事作詩二十四韻<lb/>
<pb n="KR4d0077_WYG_018-28a"/>
　　見戱依韻奉荅亦以戯公擇云<lb/>
汝陽真天人絹㡌著紅槿<hi>次公汝陽讓皇帝之子璡也老杜八哀詩云汝陽讓帝子</hi>
<hi>眉宇真天人王多從明皇為羯鼔之樂見羯鼔録云汝陽王璡常戴砑絹㡌打曲上自摘紅槿置㡌上極滑久</hi>
<hi>而方安曲終花不墜以為能上曰花奴姿質明瑩必是神仙中責墜來也故老杜有真天人之語</hi>纒頭<lb/>
三百萬不買一㣲哂<hi>縯明皇自打羯鼓曲終戯謂八姨曰樂籍今日有幸得供養天人請</hi>
<hi>一纒頭八姨出三百萬為夀</hi>共誇青山峯曲盡花不隕<hi>援宋璟曰頭如青山峯取</hi>
<hi>其不動手如白雨㸃取其碎急此羯鼓之最妙處也</hi>當時謫仙人逸韻謝封畛<hi>縯曰</hi>
<hi>謫仙人謂唐李白也賀知章見之曰子謫仙人也</hi>詩成天一笑<hi>厚玉女投壺天為之笑則電杜</hi>
<pb n="KR4d0077_WYG_018-28b"/>
<hi>詩毎䝉天一笑復此物皆春次公詩成事乃李白嘗於禁中作木芍藥詞三章成也</hi>萬象解寒窘<lb/>
驚開小桃杏不待雷發軫<hi>縯明皇甞御小殿取羯鼓縱擊一曲名春光好顧桃杏皆</hi>
<hi>拆帝笑曰不喚我作天公可乎次公借此意以言李白詩章可動造化亦猶汝陽王打羯鼓之妙已矣</hi>餘<lb/>
波尚涓滴乞與居易稹<hi>援白樂天元㣲之也</hi>爾來誰復見前輩風<lb/>
流盡<hi>次公前輩謂李白元白也南史張融傳其從弟弔之曰阿兄風流頓盡</hi>寂寞兩詩人<lb/>
殘紅對櫻筍<hi>次公兩詩人指言莘老施大夫也櫻筍兩物唐三月宰相有櫻筍厨時為最盛如此</hi>
飢膓得一醉妙語傳不泯君來恨不與更復相牽引我<lb/>
老心己灰空煩扇餘燼<hi>次公莊子心若死灰左傳云収合餘燼</hi>天遊照六<lb/>
<pb n="KR4d0077_WYG_018-29a"/>
鑿虛空掃充牣<hi>次公莊子室無空虛則婦姑勃磎心無天遊則六鑿相攘選琛幣充牣</hi>懸<lb/>
知色竟空那復嗜烏吻<hi>縯烏吻即烏喙也蘇秦云飢人所以飢而不食烏喙為其愈充</hi>
<hi>腹而與餓死同患也</hi>蕭然一方丈居士老龎藴<hi>縯方丈使維摩詣也居士龎藴問馬</hi>
<hi>祖言下頓悟</hi>散花從滿祴不荅天女問故人猶故日怨句寫<lb/>
餘恨<hi>子仁退之詩頻蒙怨句刺棄遺</hi>疑我此心在遮防費欄楯應虞已<lb/>
斃蛇折尾時一蠢<hi>次公倣杜詩義鶻行之言蛇曰折尾能一掉</hi>次聞孟光賢<lb/>
不學處仲忍<hi>縯孟光梁鴻妻援王敷字處仲嘗荒恣於色左右諫之敦曰此甚易耳乃開後閣驅</hi>
<hi>諸妾數十人並放出之云云</hi>寄招應己足左右侍雲鬒<hi>任詩鬒髮如雲</hi>何時<lb/>
<pb n="KR4d0077_WYG_018-29b"/>
花月夜羊酒謝不敏<hi>縯退之詩買丰沽酒謝不敏偶逢明月曜桃李</hi>此生如幻<lb/>
耳戯語君勿愠應同亡是公一對子虛聽<hi>厚司馬相如子虛賦子虛</hi>
<hi>與亡是公言楚獵之事亡是公听然而笑</hi>
　　和孫同年卞山龍洞禱晴<lb/>
呉興連月雨<hi>信民呉興統記歸命侯寳鼎元年分呉郡之烏程永安餘杭臨水陽羡五縣及丹陽</hi>
<hi>郡之故鄣安吉原鄉於潜四縣合九縣立呉興郡</hi>釡甑生魚蛙<hi>縯范丹云甑中生塵范史雲釡</hi>
<hi>中生魚范萊蕪</hi>往問卞山龍曷不安厥家梯山上巉絶俯視驚<lb/>
谽谺<hi>次公谽音盧咸切谺音火加切空谷也</hi>神井湧雲葢隂崖垂蘚花交<lb/>
<pb n="KR4d0077_WYG_018-30a"/>
流百道泉赴壑走羣蛇不知落何處隱隱如繰車我來<lb/>
叩石户飛䑕翻白鵶<hi>厚李白詩仙䑕如白鴉子仁按太白詩序云荆州玉泉寺近清溪諸</hi>
<hi>山山洞往往有乳窟中多玉泉交流中有白蝙蝠大如鴉按仙經蝙蝠一名仙䑕千嵗之後體白如雪棲則倒</hi>
<hi>懸</hi>寄語洞中龍睡味豈不嘉<hi>厚莊子驪龍頷下有珠得之者必遭其睡也</hi>雨<lb/>
師少弭節雷師亦停撾積水得反壑稻苖出泥沙農夫<lb/>
免菜色龍亦飽豚蝦<hi>安國樂天黒潭龍樂府云假託神龍食豚盡重泉之下龍知無</hi>看<lb/>
君擁黄紬髙卧放早衙<hi>縯世傳太祖皇帝謂一縣令曰謹勿於黄紬被内放衙厚文潞</hi>
<hi>公為榆次縣令嘗題詩縣樓鼓云置向譙樓一任撾撾多撾少不知他如今幸有黄紬被努出頭來放早衙葢</hi>
<pb n="KR4d0077_WYG_018-30b"/>
<hi>用本朝故事云</hi>
　　次韻孫祕丞見贈<lb/>
感槩清衷似變風老來詩句耳偏聰<hi>次公殷師有耳聰之疾聞蟻動如牛</hi>
<hi>闘</hi>迂疎自笑成何事冷淡誰能用許功<hi>次公白樂天醉中欲罷聨句曰</hi>
<hi>笙歌鼎沸勿作冷淡生活</hi>不怕飛蚊如立豹肯隨白馬過垂虹吟哦<lb/>
相對忘三伏擬泛氷溪入雪宫<hi>湖州多蚊豹脚尤毒垂虹呉江亭名無逸呉郡</hi>
<hi>圖經云慶厯八年縣尉王廷堅建橋有亭曰垂虹次公世謂湖州為水精宫言其四面皆水又齊宣王見孟子</hi>
<hi>於雪宫</hi>
<pb n="KR4d0077_WYG_018-31a"/>
　　次韻周開祖長官見寄<hi>倬開祖名邠元豐二年知湖州時作</hi>
俯仰東西閲數州老於岐路豈伶優初聞父老推謝令<lb/>
<hi>厚鄧攸去郡不受一錢百姓數千人留牽攸船不得進乃小停夜中發去呉人歌之曰紞如打五鼓雞鳴天欲</hi>
<hi>曙鄧侯挽不來謝令推不去</hi>旋見兒童迎細侯<hi>縯後漢郭伋字細侯為并州牧始至行部</hi>
<hi>到西河美稷有兒童數百各騎竹馬道次拜迎</hi>政拙年年祈水旱<hi>子仁唐陽城云撫字心勞</hi>
<hi>催科政拙</hi>民勞處處避朝謳河吞巨野那容塞<hi>倬溝洫志孝武元光中河</hi>
<hi>决於瓠子東南注鉅野通於淮泗上使汲黯鄭當時興人徒塞之輙復壊</hi>盗入䝉山不易搜<lb/>
仕道固應慙孔孟扶顛未可責由求漸謀田舍猶懐禄<lb/>
<pb n="KR4d0077_WYG_018-31b"/>
未脱風濤且傍洲罔罔可憐真䘮狗<hi>厚史記孔子世家孔子適鄭與弟子</hi>
<hi>相失獨立郭東門或謂子貢曰東門有人纍纍然若䘮家之狗子仁退之送殷侑序云今人適數百里出門罔</hi>
<hi>罔有離别可憐之色</hi>時時相觸是虛舟<hi>厚莊子有虛船來觸舟</hi>朅來震澤都<lb/>
如夢只有苕溪可倚樓野釀酸酣如蜜水樂工零落似<lb/>
風歐逺思顔栁并諸謝<hi>厚晉謝安謝萬宋謝莊梁桞渾顔真卿皆為呉興太守</hi>近<lb/>
憶張<hi>子野</hi>陳<hi>令/舉</hi>與老劉<hi>孝/叔</hi>風定軒牕飛豹脚<hi>倬湖州多蚊豹脚者尤毒</hi>
雨餘欄檻上蝸牛舊遊到處皆蒼蘚同甲惟君尚黒頭<lb/>
憶昔湖山共尋勝相逢杯酒兩忘憂醉看梅雪清香過<lb/>
<pb n="KR4d0077_WYG_018-32a"/>
夜棹風船駭汗流百首共成山上集三人俱作月中遊<lb/>
<hi>次公李白詩舉杯邀明月對影成三人</hi>海南未起垂天翼<hi>縯莊子鵬之背不知其幾千里</hi>
<hi>怒而飛其翼若垂天之雲</hi>澗底仍依徑寸庥<hi>次公左太冲詩云鬱鬰澗底松離離山上苖以</hi>
<hi>彼徑寸莖䕃此百尺條</hi>己許秋風歸便得豫憂詩筆老難酬此生<lb/>
嵗月行飄忽<hi>次公劉勰文心彫龍云嵗月飄忽性靈不居</hi>晚節功名亦謬悠<lb/>
<hi>次公莊子謬悠之説</hi>犀首正縁無事飲<hi>厚史記陳軫見犀首曰公何好飲也曰無事也曰吾</hi>
<hi>請令公厭事可乎</hi>馮驩應為有魚留<hi>縯史記孟嘗君傳馮驩彈劒鋏而歌曰長鋏歸來乎</hi>
<hi>食無魚孟嘗君遷之幸舍食有魚矣</hi>從今便踏青州麴薄酒知君笑督郵<lb/>
<pb n="KR4d0077_WYG_018-32b"/>
<hi>次公世説桓温有主簿善别酒好者謂青州從事惡者謂平原督郵青州有齊郡平原有革縣從事謂到臍下</hi>
<hi>督郵言在鬲上住也</hi>
　　次韻荅孫侔<lb/>
十年身不到朝廷欲伴騷人賦落英<hi>縯離騷經云朝飲木蘭之墜露兮夕</hi>
<hi>餐秋菊之落英</hi>但得低頭拜東野<hi>厚韓愈詩低頭拜東野願得終始如驅蛩東野不回頭有</hi>
<hi>如寸莛撞鉅鐘</hi>不辭中路伺淵明<hi>按陶潜傳王𢎞每令人候之密知其當往廬山乃遣其故</hi>
<hi>人龎通之等齎酒先於半道要之潜既遇酒先引酌野亭欣然忘進</hi>艤舟苕霅人安在<hi>厚苕</hi>
<hi>霅湖州二水堯祖苕溪屬杭州餘杭霅溪屬湖二水源皆自天目山十朋唐隱逸傳云張志和云願為浮家泛</hi>
<pb n="KR4d0077_WYG_018-33a"/>
<hi>宅往來苕霅問</hi>卜築江淮計巳成千里論交一言足<hi>次公千里論交即嵇</hi>
<hi>康呂安每一相思千里命駕也</hi>與君盖亦不須傾<hi>縯孔子與程子相遇傾葢而語厚鄒陽書</hi>
<hi>諺云有白頭如新傾葢如故何則知與不知也</hi>
　　重寄<lb/>
凜然髙節照時人不信㣲官解浼君蔣濟謂能來阮籍<lb/>
<hi>縯阮籍傳太尉蔣濟聞籍有雋才而辟之籍詣都亭奏記求免初濟恐籍不至得記欣然遣卒迎之而籍已去</hi>
<hi>濟大怒於是鄉鄰共喻之乃就吏後謝病歸</hi>薛宣直欲吏朱雲<hi>厚宣為丞相朱雲往見之</hi>
<hi>宣備賔主禮因從容謂雲曰在田野亡事且留我東閣可以觀四方之竒士雲曰小生乃欲相吏邪宣不敢復</hi>
<pb n="KR4d0077_WYG_018-33b"/>
<hi>言</hi>好詩衝口誰能擇俗子疑人未遣聞乞取千篇看俊<lb/>
逸不將輕比鮑㕘軍<hi>援鮑昭字明逺文辭贍逸為臨海王子頊前軍㕘軍杜甫憶李白詩</hi>
<hi>清新庾開府俊逸鮑㕘軍倬鮑明逺詩鍾嶸曰鮑㕘軍詩如野鶻翻雲良馬走堤俊逸奔散</hi>
　　次韻樂著作野歩<lb/>
老來幾不辨西東秋後霜林且强紅<hi>次公白樂天詩云醉貌如霜葉雖紅</hi>
<hi>不是春</hi>眼暈見花真是病<hi>次公佛書云空本無花病者妄見</hi>耳虚聞蟻定<lb/>
非聰<hi>縯晉書殷仲堪傳父嘗患耳聰聞牀下蟻動謂之牛闘</hi>酒醒不覺春强半睡<lb/>
起嘗驚日過中植杖偶逢為黍客披衣閒詠舞雩風仰<lb/>
<pb n="KR4d0077_WYG_018-34a"/>
看落蘂収松粉俯見新芽摘祀叢楚雨還昏雲夢澤呉<lb/>
潮不到武昌宫<hi>黄州對岸武昌縣有孫權故宫</hi>廢興古郡詩無數寂寞<lb/>
間窻易粗通解組歸來成二老風流他日與君同<hi>縯老杜與</hi>
<hi>賛上人詩與子成二老來往亦風流</hi>
　　次韻荅子由<lb/>
平生弱羽寄衝風<hi>次公文選衝風起兮横波子仁傳云衝風之未不能舉弱羽</hi>此去<lb/>
歸飛識所從好語似珠穿一一妄心如膜退重重山僧<lb/>
有味寧知子<hi>縯杜牧之詩山僧却未知名姓始覺空門氣味長</hi>瀧吏無言只笑<lb/>
<pb n="KR4d0077_WYG_018-34b"/>
儂<hi>厚退之南遷下樂昌瀧作瀧吏詩往問瀧頭吏潮州尚幾里行當何時到土風復何似瀧吏垂手笑官何</hi>
<hi>問之愚譬如官京邑何由知東呉潮州底處所有罪乃竄流儂幸無負犯何由到而知</hi>尚有讀書<lb/>
清淨業未容春睡敵千鍾<lb/>
　　和何長官六言次韻五首<lb/>
作邑君真伯厚<hi>縯後漢朱震字伯厚初為州從事奏濟隂太守單匡贜罪并連匡兄中常侍車</hi>
<hi>騎將軍超桓帝収匡下廷尉以譴超超詣獄謝三府諺曰車如鷄栖馬如狗疾惡如風朱伯厚</hi>去官我<lb/>
豈曼容<hi>厚兩龔傳云琅邪邴漢兄子曼容養志自脩為官不肯過六百石輙自劾去</hi>一㕓願<lb/>
託仁政六字難賡變風<lb/>
<pb n="KR4d0077_WYG_018-35a"/>
五噫己出東洛三復願比南容學道未從潘盎<hi>南海謂狂為盎</hi>
<hi>潘近世得道者也堯卿大宋朝元祐中廣南儂智髙率衆䧟邕州又將襲廣南請郡城至梧州有潘盎者弃妻</hi>
<hi>子服儒衣常持一大翣行坐獨語南越謂愚盎儂賊聞其異召而問之曰吾形貌如何盎曰汝一賊也他無所</hi>
<hi>類又問梧州幾日可䧟曰百年亦不可䧟又曰吾欲據北城以有南越如何曰汝將斬頭豈能有越邪賊怒害</hi>
<hi>之</hi>草書猶似楊風<hi>楊凝式也</hi>
石渠何須反顧<hi>次公漢有石渠署典校祕書先生初直史館出倅杭州自杭州知密州自密徙</hi>
<hi>徐自徐徙湖以詩得罪責黄州團練副使</hi>水澤幸足相容長江大欲見庇探<lb/>
支八月涼風<hi>次公探支字是官物官錢有此名此亦戯言之矣</hi>
<pb n="KR4d0077_WYG_018-35b"/>
清風初號地籟<hi>縯莊子地籟則衆竅是也</hi>明月自寫天容貧家何以<lb/>
娯客伹知抹月批風<hi>次公饌食者有批有抺抹月批風又戯言之</hi>
青山自是絶世無人誰與為容<hi>次公詩豈無膏沭誰適為容</hi>説向市<lb/>
朝公子何殊馬耳東風<hi>厚李白詩世人聞此皆掉頭有如東風吹馬耳</hi>
　　次韻子由病酒肺疾發<lb/>
憶子少年時肺喘疲坐卧喊呀或終日勢若風雨過虛<lb/>
陽作浮漲客冷仍下墮<hi>次公下墮字素問有云令人下墜下墜即下墮言氣墮於下也</hi>
妻孥恐悵望膾炙不登坐<hi>次公退之云妻兒恐我生悵望盤中不飣栗與梨</hi>終<lb/>
<pb n="KR4d0077_WYG_018-36a"/>
年禁晚食半夜發清餓胃强鬲苦滿肺歛腹輙破三彭<lb/>
恣啖齧<hi>縯仙人謂僧契虛曰能伐三彭之仇乎邦衡唐秦先生法三尸法云上尸彭居在人頭中中尸</hi>
<hi>彭質在人腹中下尸彭矯在人足中狀如小兒有須毛人既死遂作鬼耳</hi>二竪肯逋播<hi>厚左傳晉</hi>
<hi>景公疾求醫于秦秦使醫緩為之未至公夢疾為二竪子曰彼良醫也懼傷我焉逃之其一曰居膏之上肓之</hi>
<hi>下若我何</hi>寸田可治生<hi>次公道家有云尺宅寸田寸田以言丹田也</hi>誰勸耕黄稬<lb/>
<hi>萬田謂上腴為黄稬</hi>探懐得真藥不待君臣佐<hi>縯本草藥有君臣佐使處方者當一</hi>
<hi>君二臣三佐五使</hi>初如雪花積漸作櫻珠大<hi>厚老子節解曰唾者溢為醴泉聚為</hi>
<hi>玉漿流為華池散為津液降為甘露潄以咽之既藏潤身以流百脉化養精神支節毛髮堅固長春次公此唾</hi>
<pb n="KR4d0077_WYG_018-36b"/>
<hi>咽潄法也舊注所引雖不關渉詩句中字而其意則是</hi>隔壁聞三嚥隱隱如轉磨<lb/>
自茲失故疾陽唱隂輙和神仙多厯試中路或坎坷平<lb/>
生不盡器<hi>次公何諷渇賦云飲不盡器</hi>痛飲知無那舊人眼看盡老<lb/>
伴餘幾箇殘年一斗粟待子同舂簸<hi>援漢文帝時淮南王長謀反廢死民</hi>
<hi>歌曰一尺布尚可縫一斗粟尚可舂兄弟二人不相容</hi>云何不自珍醉病又一挫<lb/>
真源結梨棗<hi>縯許逺遊與王逸少書曰夫交梨火棗者是飛騰之藥也</hi>世味等糠莝<lb/>
<hi>次公莝音千卧切注曰斬芻也史記范雎之辱須賈坐於堂下置莝豆其前令兩黥徒夾而馬食之</hi>耕耘<lb/>
當待穫願子勤自課相將賦逺遊<hi>次公屈原有逺遊賦其畧云悲世俗之迫</hi>
<pb n="KR4d0077_WYG_018-37a"/>
<hi>隘兮願從子之逺遊</hi>仙語不用些<hi>縯些楚辭出宋玉賦皆以些為文</hi>
　　杭州故人信至齊安<lb/>
昨夜風月清夢到西湖上朝來聞好語<hi>次公李賀云沙路歸來聞好語</hi>
叩户得呉餉輕圓白曬荔脆釅紅螺醬更將西庵茶勸<lb/>
我洗江瘴故人情義重説我必西向一年兩僕夫千里<lb/>
問無恙<hi>縯風俗通云噬蟲曰恙古者人多野宿為恙所囓故早相見必相勞問曰無恙乎</hi>相期<lb/>
結書社<hi>故人相約醵錢雇僕夫一嵗再至黄</hi>未怕供詩帳<hi>僕頃以詩得罪有司移杭取境</hi>
<hi>内所留詩杭州共數百首謂之詩帳</hi>還將夢魂去一夜到江漲<hi>江漲杭州橋名養源</hi>
<pb n="KR4d0077_WYG_018-37b"/>
<hi>圖經云錢塘縣江漲橋去縣八里</hi>
　　和王鞏六首並次韻<hi>次公王定國謫賔州有詩寄先生先生和之</hi>
君談陽朔山<hi>次公先生第四篇云賔州在何處為子上栖霞則定國之謫在賔州矣今云陽朔山</hi>
<hi>則桂州有陽朔縣而地志於臨桂縣湘水注云於陽朔則觴為之舟至洞庭若日月出入其中按九域志賔州</hi>
<hi>西至本州界九十三里自界首至象州二百里象州東至本州界九十里自界首至桂州三百五十五里自賔</hi>
<hi>而象自象而桂凡七百三十八里若是則陽朔山葢廣西之名山其亘歴之長乎</hi>不作一錢直<lb/>
<hi>次公灌夫謂灌賢曰平生毁程不識不直一錢</hi>巖藏兩頭虺瘴落千仞翼雅宜<lb/>
驩兠放<hi>次公書云放驩兠於崇山注崇山南裔疏云禹貢無崇山不知其處葢衡嶺之南也</hi>頗訝<lb/>
<pb n="KR4d0077_WYG_018-38a"/>
虞舜陟<hi>縯舜南廵狩死於蒼梧之野而塟於九疑九疑在今通州寜逺縣子仁書云舜陟方乃死</hi>暫<lb/>
來己可畏覽鏡憂面黒况子三年囚苦霧變飲食吉人<lb/>
終不死仰荷天地徳我來黄崗下欹枕江流碧江南武<lb/>
昌山<hi>次公武昌縣在黄州之對屬鄭州</hi>向我如咫尺春蔬黄土軟凍笋<lb/>
蒼崖拆此行我累君乃反得安宅遥知丹宂近為斸勾<lb/>
漏石<hi>厚晉葛洪傳洪以年老欲鍊丹聞交趾出丹求為勾漏令曰非欲為榮以有丹耳次公皆言桂州之</hi>
<hi>出丹也特借岣嶁山以比桂州少雲按先生與王定國書云賔去桂不甚逺朱砂差易致不可不留意也</hi>他<lb/>
年分刀圭名字挂仙籍<hi>君許惠桂州丹砂</hi>
<pb n="KR4d0077_WYG_018-38b"/>
少年帶刀劒<hi>程淮隂少年侮韓信曰雖長大好帶刀劒怯耳</hi>但識從軍樂<hi>次公王粲</hi>
<hi>有從軍詩五篇其一曰從軍有苦樂但問所從誰</hi>老大服犁鋤解佩付鎔鑠<hi>次公</hi>
<hi>解佩字即龔遂令民賣劒買牛賣刀買犢曰何為帶牛佩犢</hi>雖無獻㨗功㑹賜力田<lb/>
爵<hi>厚左傳齊侯來獻戎㨗又漢有孝悌力田之科</hi>敲冰春𢷬紙刈葦秋織箔櫟<lb/>
林斬冬炭竹塢収夏籜四時俯有取<hi>次公史記孔氏起富至巨萬然家自</hi>
<hi>父兄子孫約俯有拾仰有取</hi>一飽天所酢君生紈綺間<hi>次公用廣絶交論正所謂</hi>
<hi>綺紈公子也</hi>欲學非其脚<hi>倬事有非素所謂習而謾為之諺云不是脚此語葢使方言耳</hi>左<lb/>
右玉㩥㩥<hi>次公玉㩥㩥宫手也詩曰摻摻女手㩥與掺同音師咸切</hi>束薪誰為縛勿<lb/>
<pb n="KR4d0077_WYG_018-39a"/>
令聞此語翠黛頩將惡<hi>次公頩音普經切楚辭逺遊章句云玉色頩以艶顔兮精神粹</hi>
<hi>而始壯又栁子厚謫龍説云澤州交亭有竒女墜地光燁然少年駭且悦之稍狎焉竒女頩爾怒</hi>笑我<lb/>
一間茅婦姑紛六鑿<hi>縯莊子室無空盧則婦姑勃磎心無天遊則六鑿相攘</hi>
欲結千年實先催二月花故教窮到骨要使夀無涯久<lb/>
已逃天網<hi>厚老子天網恢恢疎而不漏</hi>何須服日華<hi>枝道家養生有服日精月華法</hi>
賔州在何處為子上栖霞<hi>樓名子仁按今東坡圖有栖霞樓又本朝閭丘太守孝終</hi>
<hi>公顯嘗守黄州作栖霞樓為郡中之絶勝</hi>
鄰里有異趣何妨傾葢新<hi>縯鄒陽曰白頭如新傾葢如故</hi>殊方君莫厭<lb/>
<pb n="KR4d0077_WYG_018-39b"/>
數面自成親<hi>次公陶淵明荅龎參軍詩序諺云數面成親况情過此者也</hi>黙坐無餘<lb/>
事囘光照此身他年赤墀下玉立看垂紳<hi>師桓温表抗節玉立誓不</hi>
<hi>降辱</hi>
平生我亦輕餘子<hi>厚禰衡云大兒孔文舉小兒楊徳祖餘子碌碌不足數</hi>晚嵗人<lb/>
誰念此翁巧語屢曽遭薏苡<hi>縯後漢馬援在交趾常餌薏苡實用能輕身省慾軍</hi>
<hi>還載之一車及卒人有譛之者以為前所載還皆明珠紋犀</hi>廋辭聊復託芎藭<hi>厚左傳宣</hi>
<hi>十二年冬楚子伐蕭遂傳於蕭蕭大夫還無杜於司馬卯言號申叔展叔展曰有麥麴乎曰無有山鞠窮乎曰</hi>
<hi>無河魚腹疾柰何次公按注云麥麴窮所以禦濕欲使無社逃泥水中無社不解故曰無軍中不敢正言故謬</hi>
<pb n="KR4d0077_WYG_018-40a"/>
<hi>語今所謂廋辭者隱也鞠窮即芎藭也子仁仁廋字出唐書許紹傳紹曾孫欽明為梁相都督為突厥所執與</hi>
<hi>偕至靈州使説之降欽明至城下呼曰我乏食有美醬乎有粱米乎并乞墨一枝而城中無寤其廋者遂見害</hi>
<hi>云云</hi>子還可責同元亮<hi>次公陶潛/有責子詩</hi>妻却差賢勝敬通<hi>次公馮衍</hi>
<hi>字敬通其妻極悍衍有書與妻兄絶之而劉孝標云予與敬通三同不遇一同也剛直二同也馮有忌妻自操</hi>
<hi>井臼予亦悍妻家道坎軻三同也</hi>若問我貧天所賦不因遷謫始囊空<lb/>
<hi>次公杜詩囊空恐羞澀留得一錢看</hi>
君家玉臂貫銅青<hi>次公銅青所染衣服顔色之名倬杜詩香霧雲鬟濕清輝玉臂寒又本草</hi>
<hi>銅青銅器上緑色是以銅青為臂餙耳</hi>下客何時見目成<hi>次公屈原九歌之少司命曰滿</hi>
<pb n="KR4d0077_WYG_018-40b"/>
<hi>堂兮美人忽獨與予兮目成注獨與我睨而目望成為親也</hi>勤把鈆黄記宫様<hi>縯韋應物</hi>
<hi>詩髙髻雲鬟宫様粧</hi>莫教絃管作蠻聲薫衣漸歎衙香少<hi>共父香譜載唐</hi>
<hi>化度寺及雍文徹郎中二衙杳法</hi>擁䯻遥憐夜語清<hi>堯卿伶𤣥傳字子干買妾樊通徳有</hi>
<hi>才色頗能言趙飛燕姊妹故事子干閒居命言之厭厭不倦子干語通徳曰斯人俱灰滅矣當時疲精殆力馳</hi>
<hi>騖嗜慾蠱惑之事寜知終歸荒田野草乎通徳巻䄂顧視燭影以手擁䯻凄然泣下不勝其悲子干亦然</hi>記<lb/>
取北歸攜過我南江風浪雪山傾<hi>君自南江赴任不一過我</hi>
　　次韻陳四雪中賞梅<lb/>
臘酒詩催熟寒梅雪闘新杜陵休歎老<hi>子仁子美詩中自稱杜陵野老</hi>
<pb n="KR4d0077_WYG_018-41a"/>
韋曲已先春<hi>厚杜詩韋曲花無頼家家惱殺人緑樽須盡日白髮好禁春</hi>獨秀驚凡<lb/>
目<hi>子仁陳謝爕早梅詩云迎春故早發獨自不疑寒畏落衆花後無人别意看古樂府云花艶驚郎目</hi>遺<lb/>
英卧逸民<hi>師以梅之標格孤髙譬逸民也堯卿此疑若不使事而乃使事謂袁安雪中髙卧耳遺逸</hi>
<hi>之士謂之逸民</hi>髙歌對三白<hi>次公三白以言雪西人語曰要宜麥見三白言三次見雪也</hi>遲<lb/>
莫慰安心<hi>縯潘岳字安仁自言弱冠陟于知命之年八徙官一進階再免一除名一不拜職遷者三</hi>
<hi>而己雖通塞有命抑亦拙之效也乃作閒居賦其畧曰人生安樂孰知其他次公楚詞傷美人之遲暮</hi>
　　和子由題孔平仲草庵次韻<lb/>
逄人欲覔安心法到處先為問道庵盧子不須從若士<lb/>
<pb n="KR4d0077_WYG_018-41b"/>
<hi>次公淮南子盧敖遊乎北海遇若士敖自謂觀乎六合之外若士舉臂而聳身遂入雲中敖歎曰吾比夫子猶</hi>
<hi>黄鵠之與壤蟲不亦悲哉</hi>葢公當自過曹參<hi>縯曹參聞膠西有葢公善治黄老言使人厚幣</hi>
<hi>請之既見葢公為言治道貴清淨而民自定推此類具言之參於是避正堂舍葢公焉</hi>羡君美玉<lb/>
經三火<hi>縯淮南子鍾山之玉灼以爐炭三日三夜色澤不變得天地之精也</hi>笑我枯桑困<lb/>
八蠶<hi>縯日南一嵗八蠶左思呉都賦云國税再熟之稻鄉貢八蠶之絲厚李賀春園詩長腰健婦貪攀折</hi>
<hi>將餽呉王八蠒蠶愈益期箋曰日南蠶八熟蠒軟而薄</hi>猶喜大江同一味故應千<lb/>
里共清甘<lb/>
　　次韻荅元素余舊有贈元素云天涯同是傷流落<lb/>
<pb n="KR4d0077_WYG_018-42a"/>
　　元素以為今日之先兆且悲當時六客之存亡六<lb/>
　　客葢張子野劉孝叔陳令舉李公擇元素與余也<lb/>
不愁春盡絮隨風<hi>縯劉禹鍚詩春盡絮飛留不得隨風好去落誰家</hi>但喜丹砂<lb/>
入頰紅流落天涯先有䜟摩挲金狄㑹當同蘧蘧未必<lb/>
都非夢<hi>次公莊子莊周夢為蝴蝶栩栩然胡蝶也俄然覺則蘧蘧然周也</hi>了了方知不<lb/>
落空<hi>子仁傳燈録越州慧海禪師有律師問禪師家多落空師曰紙墨文字空設坐主執滯豈不落空</hi>
莫把存亡悲六客己將地獄等天宫<hi>次公圓覺經言地獄天宫俱為淨土</hi>
　　次韻孔毅父集古人詩見贈五首<hi>堯卿毅父名武仲</hi>
<pb n="KR4d0077_WYG_018-42b"/>
羡君戲集古人詩指呼市人如使兒<hi>次公市人字亦驅市人而戰之意</hi>
天邊鴻鵠不易得便令作對隨家雞<hi>次公庾翼能書而心不服王羲之諸</hi>
<hi>子但學王書翼曰兒輩憎家雞愛野騖</hi>退之驚笑子美泣問君久假何時<lb/>
歸世間好句世人共<hi>子仁歐陽文忠公誦文與可詩云此非與可詩世間元有此句與可</hi>
<hi>拾得耳</hi>明月自滿千家墀<lb/>
紫駞之峯人莫識<hi>縯杜詩紫駞之峯出翠釡漢書大月氏出一封槖駞顔師古曰脊上有一</hi>
<hi>封隆髙俗呼封牛</hi>雜以雞豚真可惜令君坐致五侯鯖<hi>厚西京雜記五</hi>
<hi>侯不相能賔客不相往來婁䕶豐辨傳食五侯間各得其歡心競致竒膳䕶乃合以為鯖世稱五侯鯖以為珍</hi>
<pb n="KR4d0077_WYG_018-43a"/>
<hi>味</hi>盡是猩紅與熊白<hi>次公吕氏春秋曰肉之美者猩猩之唇張恊七命曰封熊之掌翰音</hi>
<hi>之跖燕髀猩唇髦殘象白熊白即如謂象白也</hi>路旁拾得半叚槍<hi>援談賔録唐哥舒翰捍吐</hi>
<hi>蕃賊衆三道從山相續而下翰持半叚折槍當前擊之無不披靡</hi>何必開爐鑄矛㦸用<lb/>
之如何在我耳入手當令君䘮魄<lb/>
天下幾人學杜甫誰得其皮與其骨<hi>厚傳燈録逹摩傳法命門人各言所</hi>
<hi>得道副曰汝得吾皮尼總持曰汝得吾肉道育曰汝得吾骨最後慧可依位而立師曰汝得吾髓乃付法次公</hi>
<hi>晉史言學書云胡昭得張芝骨索靖得其肉韋誕得其筋此方有得其兩字之勢舊注所引雖有皮骨字却是</hi>
<hi>得吾兩字非此矣</hi>劃如太華當我前跛牂欲上驚崷崪<hi>縯韓非子太山</hi>
<pb n="KR4d0077_WYG_018-43b"/>
<hi>之髙百仞而跛牂牧其上凌遲故也</hi>名章俊語紛交衡無人巧㑹當時情<lb/>
前生子美只君是信手拈得俱天成<hi>次公禪家言信手拈來又退之上于</hi>
<hi>頔書渾然天成無有畔岸</hi>
詩人雕刻閒草木<hi>次公雕刻字莊子覆載天地雕刻衆形</hi>搜抉肝腎神應<lb/>
哭<hi>次公退之詩不用雕琢愁肝腎堯卿蒼頡作字神鬼夜哭李太白作烏棲曲賀知章見之云此詩可以泣</hi>
<hi>鬼神矣</hi>不如嘿誦千萬首左抽右取談笑足<hi>次公詩云左旋右抽</hi>夜<lb/>
吟石鼎聲悲秋可憐好事劉與侯<hi>縯退之石鼎聮句序云劉師服侯喜與道</hi>
<hi>士軒轅彌明同宿喜夜與師服説詩視彌明若無人彌明忽軒衣張眉指爐中一鼎曰子云能詩能與我賦此</hi>
<pb n="KR4d0077_WYG_018-44a"/>
<hi>乎劉即援筆題其首句便與喜道士啞然笑即䄂手竦肩髙吟初不經意詩正譏喜二子每營度欲出口吻聲</hi>
<hi>益悲竟亦不能竒</hi>何當一醉百不問我欲眠矣君歸休<lb/>
膏明蘭臭俱自焚<hi>次公漢書兩龔傳龔勝死有老父來弔哭甚哀既而曰嗟乎薰以香自燒</hi>
<hi>膏以明自銷龔生竜夭天年非吾徒也</hi>象牙翠羽殘其身<hi>縯左傳象有齒以焚其身賄故</hi>
<hi>也次公翠羽言翡翠之羽也洛神賦云或拾翠羽</hi>多言自古為數窮<hi>厚老子多言數窮不</hi>
<hi>如守中</hi>㣲中有時堪解紛<hi>援太史公言談㣲中可以解紛</hi>癡人但數羊羔<lb/>
兒不知何者是左慈<hi>縯曹操欲殺左慈逢慈於陽城山頭遂入羊羣操知不可得乃令就</hi>
<hi>羊中告之曰不復相殺本試君術耳忽有一老羝屈前兩膝人立而言曰遽如許即競往赴之而羣羊數百皆</hi>
<pb n="KR4d0077_WYG_018-44b"/>
<hi>變為羝並屈前膝人立曰遽如許遂莫知其所取焉</hi>千章萬句卒非我急走捉君<lb/>
應已遲<lb/>
　　次韻子由種杉竹<hi>子仁按子由東軒記云闢㕔事之東為軒種杉二本竹百箇以</hi>
　　　<hi>為宴休之所云</hi>
吏㪚庭空雀噪簷閉門獨宿夜厭厭<hi>子仁厭厭夜飲</hi>似聞梨棗<lb/>
同時種應與杉篁刻日添糟麴有神薫不醉<hi>縯懐寶至楊羔舅家</hi>
<hi>賜薰肌酒一杯曰此酒栢葉草所造亦云千嵗虆也</hi>雪霜誇健巧相沾先生坐待<lb/>
清隂滿空使人人歎滯淹<lb/>
<pb n="KR4d0077_WYG_018-45a"/>
　　次韻王鞏南遷初歸二首<hi>堯卿鞏字定國文正公旦之孫懿敏公素之子</hi>
　　　<hi>元豐年中坐東坡事貶賔州監局三年還</hi>
問君謫南賔野葛食幾尺<hi>縯曹操枕刀習毒啖野葛至一尺</hi>逢人瘴髮<lb/>
黄入市胡眼碧<hi>堯卿嶺南人瘴癘所感則鬢髮皆黄其眼皆作胡人碧色風土使然也</hi>三<lb/>
年不易過坐睨倚天壁<hi>師倚天壁謂村嶺也</hi>歸來貌如故妙語仍<lb/>
破鏑那能廢詩酒亦未妨禪寂<hi>師維摩詰云以善方便毗耶離一心禪寂攝諸</hi>
<hi>亂意</hi>願為尚書郎還賜尚方舄<lb/>
江家舊池臺脩竹圍一尺<hi>次公劉禹鍚詩青松欝成□脩竹盈尺圍</hi>歸來萬<lb/>
<pb n="KR4d0077_WYG_018-45b"/>
事非惟見秦淮碧<hi>縯劉禹鍚江總宅詩南朝詞臣北朝客歸來唯見秦淮碧秦淮在江寧府</hi>
平生痛飲處遺墨鵶棲壁西來故父客金印雜鳴鏑三<lb/>
槐老更茂<hi>厚三槐王定國家本事其祖祐手植三槐於庭曰吾子孫必有為三公者其後子旦果相</hi>
<hi>真宗</hi>花絮春寂寂中㣲未可料家廟藏赤舄<hi>援詩赤舄几几言周公也</hi>
<hi>定國相門之後</hi>
　　孔毅父以詩戒飲酒問買田且乞墨竹次其韻<lb/>
酒中真復有何好孟生雖賢未聞道<hi>縯晉書桓温問孟嘉曰酒有何好而</hi>
<hi>卿嗜之嘉曰公未得酒中趣耳</hi>醉時萬慮一掃空醒後紛紛如宿草<hi>次公</hi>
<pb n="KR4d0077_WYG_018-46a"/>
<hi>退之詩云數杯澆膓雖暫醉皎皎萬慮醒還新</hi>十年揩洗見真妄石女無兒焦<lb/>
榖槁<hi>厚維摩詰言如焦榖芽如石女兒</hi>此身何異貯酒缾滿輙予人空<lb/>
自倒武昌痛飲豈吾意性不違人遭客惱<hi>師嵇康幽憤詩性不違物</hi>
<hi>頻致怨憎</hi>君家長松十畆隂借我一庵聊洗心我田方寸耕<lb/>
不盡<hi>師五代馬瀛王詩但存方寸地留與子孫耕厚黄庭經言寸田尺宅可治生也</hi>何用百頃<lb/>
靡千金枕書熟睡呼不起好學憐君工雜擬<hi>次公文選有雜擬詩</hi>
<hi>如陸士衡擬古詩何陽源有效古詩也</hi>且將墨竹換新詩潤色何須待東<lb/>
里<lb/>
<pb n="KR4d0077_WYG_018-46b"/>
　　生日王郎以詩見慶次其韻并寄茶二十一片<hi>任元</hi>
　　　<hi>豐五年黄州作</hi>
折揚新曲萬人趨<hi>縯莊子大聲不入於俚耳折揚皇華則嗑然而笑</hi>獨和先生<lb/>
于蒍于<hi>厚唐文元徳秀為魯山令明皇在東郊令三百里守令各以聲樂集河内太守輦優伎被錦綉</hi>
<hi>徳秀與樂工數十人聨袂歌于蒍于于蒍于者徳秀所制曲也帝曰真賢人之言哉</hi>但言櫝藏終<lb/>
自售豈知盌脱本無橅<hi>次公武后時人之言曰笆推侍御史盌脱校書郎秦唐蘇頲草</hi>
<hi>詔吏白曰請公徐之不然手腕脱矣</hi>朅從氷叟來游宦<hi>援衛玠妻父樂廣有重名議者以為</hi>
<hi>婦翁水清子壻玉潤次公王郎王子立也為子由壻故云耳</hi>肯伴臞仙亦號儒<hi>厚司馬相</hi>
<pb n="KR4d0077_WYG_018-47a"/>
<hi>如大人賦序以為列仙之儒居山澤間形容甚臞此北帝王仙意也乃作大人賦</hi>棠棣並為天<lb/>
下士<hi>縯棠棣以譬兄弟詩棠棣燕兄弟也厚史記新垣衍再拜謝魯仲連曰始以先生為庸人乃今日和</hi>
<hi>先生為天下之士也</hi>芙蓉曾到水邊郛<hi>次公世傳王子立之兄子髙與仙人周瑶英遊芙蓉</hi>
<hi>城見先生本詩</hi>不嫌霧谷埋松栢終恐虹梁荷棟桴<hi>厚桴屈棟也班固西</hi>
<hi>都賦因瓌材而䆒竒抗應龍之虹梁列棼撩以布翼荷棟桴而髙驤次公班彪王命論亦云楶梲之材不荷棟</hi>
<hi>梁之柱</hi>髙論無窮如鋸屑<hi>援晉胡母輔之傳字彦國王登嘗與人書曰彦國吐佳言如鋸</hi>
<hi>木屑霏霏不絶</hi>小詩有味似連珠<hi>次公連珠文章一種名晉傅𤣥叙連珠云所謂連珠者興</hi>
<hi>於漢章帝之世班固賈逵傅毅三子受詔作之而蔡邕張華之徒又廣焉其文體詞麗而言約不指説事情必</hi>
<pb n="KR4d0077_WYG_018-47b"/>
<hi>假喻以逹其㫖而賢者微悟合於古詩歎興之義欲使厯厯如貫珠易覩而可悦故謂之連珠也</hi>感君<lb/>
生日遥稱夀祝我餘年老不枯未辦報君青玉案<hi>縯張衡四</hi>
<hi>愁詩美人贈我錦繡叚何以報之青玉案</hi>建溪新餅截雲膄<lb/>
　　十一月三日與幾先自竹西來訪慶老不見獨與<lb/>
　　君卿供奉蟾如客東閣道話久之惠州追録<lb/>
巻巻長廊走黄葉席簾垂地香烟歇主人待來終不來<lb/>
火紅銷盡灰如雪<lb/>
　　僕年三十九在潤州道上過除夜作此詩又二十<lb/>
<pb n="KR4d0077_WYG_018-48a"/>
　　年在惠州録之以付過<lb/>
寺官官小未朝參紅日半窻春睡酣為報隣雞莫驚覺<lb/>
更容殘夢到江南<lb/>
釣艇歸時菖葉雨繰車鳴處楝花風長江昔日經遊地<lb/>
盡在如今夢寐中<lb/>
　　往年宿𤓰歩夢中得小詩録示民師<lb/>
呉塞蒹葭空碧海隋宫楊桞只金堤春風自恨無情水<lb/>
吹得東流竟日西<lb/>
<pb n="KR4d0077_WYG_018-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東坡詩集註巻十八<lb/>
</p>
<p>
</p>
  </div>
</body>
</text>
</TEI>
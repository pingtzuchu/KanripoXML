<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東坡詩集註巻三十</head> <lb/>
    <p>
<pb n="KR4d0077_WYG_030-1a"/>
欽定四庫全書<lb/>
　東坡詩集註巻三十<lb/>
　　　　　　　　　　　　宋　王十朋　撰<lb/>
　詠物<lb/>
　　木山<hi>并序</hi>
　吾先君子嘗蓄木山三峯且為之記與詩詩人梅二<lb/>
　丈聖俞見而賦之今三十年矣而猶子千乗又得五<lb/>
　峯益竒因次聖俞韻使并刻之其側<lb/>
<pb n="KR4d0077_WYG_030-1b"/>
木生不願囘萬牛願終天年仆沙洲<hi>厚杜詩古栢行云大厦如傾要梁棟</hi>
<hi>萬牛回首丘山重又莊子山中之木以不材得終其天年</hi>時來幸逢河伯秋掀然見<lb/>
恠推不流<hi>縯莊子秋水時至百川灌河涇流之大兩涘渚涯之間不辨牛馬於是河伯欣然而喜</hi>
蓬婆雪嶺巧雕鎪蟄蟲行蟻為豪酋<hi>次公蓬婆雪嶺蜀所近吐蕃之山名</hi>
<hi>杜詩更奪蓬婆雪外城行蟻音行列之行杜詩行蟻上枯棃</hi>阿咸大膽忽持去河伯<lb/>
好事不汝尤城中古沼浸坤軸一林瘦竹吾菟裘<hi>援老杜萬</hi>
<hi>頃浸坤軸左傳使營菟裘吾將老焉</hi>二頃良田不難買三年榿木行可槱<lb/>
㑹將白髮對蒼巘魯人不厭東家丘<hi>次公論衡曰魯人不識孔子聖人乃</hi>
<pb n="KR4d0077_WYG_030-2a"/>
<hi>曰彼東家丘者吾知之矣</hi>
　　　附梅聖俞詩<lb/>
　空山枯楠大蔽牛<hi>次公莊子櫟社樹其大蔽牛</hi>霹靈夜落魚鳬洲<hi>徳溥</hi>
　<hi>魚鳬蜀古帝名李白蜀道難云蠶叢及魚鳬開國何茫然次公成都記云蠶叢之後有栢灌栢灌之後有魚鳬</hi>
　<hi>皆蠶叢氏之子也魚鳬治在今導江縣嘗獵前山得道乘虎而行杜宇遂繼魚鳬之後</hi>魚鳬水射<lb/>
　幾千秋蠧肌爛髓沙蕩流唯存堅骨蛟龍鎪形侔<lb/>
　三山中雄酋左右兩峯相挾翼尊奉君長無慢尤蘇夫<lb/>
　子見之驚且喜買於溪叟憑貂裘因歎大不為梁棟又<lb/>
<pb n="KR4d0077_WYG_030-2b"/>
　歎殘不為薪槱<hi>次公詩云薪之槱之</hi>雨侵蘚澀得石瘦宜與夫子<lb/>
　歸隠丘<lb/>
　　座上賦戴花得天字<lb/>
清明初過酒闌珊折得竒葩晚更妍春色豈關吾輩事<lb/>
老狂聊作座中先醉吟不奈欹紗帽起舞從教落酒船<lb/>
結習漸消留不住却須還與散花天<hi>縯維摩經云時維摩詰室有一天女</hi>
<hi>見諸天人聞所説法便現其身即以天花散諸菩薩大弟子上花至諸菩薩即皆墮落至大弟子便著不墮一</hi>
<hi>切弟子神力去花不能令去爾時天問舍利佛何故去花答曰此花不如法是以去之天曰勿謂此花為不如</hi>
<pb n="KR4d0077_WYG_030-3a"/>
<hi>法所以者是何華無所分别仁者自生分别想耳結習未盡花著身矣結習盡者花不著耳</hi>
　　次韻答舒教授觀余所藏墨<lb/>
異時長笑王㑹稽野鶩膻腥汙刀几莫年却得庾安西<lb/>
自厭家雞題六紙<hi>縯南史王僧䖍傳庾征西翼少時書與右軍齊名右軍後進庾猶不分在</hi>
<hi>荆州與都下人書云小兒輩厭家雞愛野雉皆學逸少書栁子厚集有殷賢戲批書後寄劉遲州并示孟崙二</hi>
<hi>童詩一首其下注云家有右軍書毎紙皆庾翼題云王㑹稽六紙二月三十日而其詩云書成欲寄庾安西紙</hi>
<hi>背應勞手自題聞道近來諸子弟臨池尋巳厭家雞</hi>二子風流冠當代顧與兒童<lb/>
争愠喜秦王十八巳龍飛<hi>子功白氏長慶集七德舞云太宗十八起義兵白旄黄鉞</hi>
<pb n="KR4d0077_WYG_030-3b"/>
<hi>定兩京又太宗自云吾十八起義兵二十四平天下未三十致太平</hi>嗜好晚將蛇蚓比<hi>厚唐</hi>
<hi>太宗御製王羲之贊子雲近出擅名江表僅得成書無丈夫之氣行行若縈春蚓字字如綰秋蛇</hi>我生<lb/>
百事不挂眼<hi>子仁退之詩我老嗜讀書餘事不挂眼</hi>時人謬説云工此世<lb/>
間有癖念誰無<hi>縯杜預有左傳癖王濟有馬癖和嶠有錢癖陸羽有茶癖王福時譽兒癖</hi>傾<lb/>
身障簏尤堪鄙一生當著幾兩屐<hi>厚晉阮孚傳祖約性好財孚性好屐同是</hi>
<hi>累而未判得失有詣約者正見料財物客至屏當不盡餘兩簏箸背後傾身障之意未能平或詣阮正見自蠟</hi>
<hi>屐因自嘆日未知一生當著㡬兩屐神色閒暢於是勝負始分</hi>定心肯為㣲物起此墨<lb/>
足支三十年但恐風霜侵髮齒非人磨墨墨磨人<hi>縯公嘗曰</hi>
<pb n="KR4d0077_WYG_030-4a"/>
<hi>吾有佳墨七十九而求之不已不近愚耶石昌言蓄墨不許人磨或曰子不磨墨墨當磨子昌言墓木拱矣墨</hi>
<hi>故無恙</hi>缾應未罄罍先恥<hi>厚詩云缾之罄矣維罍之恥</hi>逝將振衣歸故<lb/>
國數畝荒園自鋤理作書寄君君莫笑但覔來禽與青<lb/>
李<hi>次公宋朝淳化法帖大王書四百六十五帖其一云青李來禽櫻桃日給藤子皆囊盛為佳函封多衣生</hi>
<hi>足下所疏云此果佳可為致子當種之此種彼胡桃皆生也吾篤喜果今日田里惟以此為事故遠為足下置</hi>
<hi>此子者則大惠也此號青李來禽帖也</hi>一螺㸃漆便有餘<hi>次公蕭子良與王僧䖍書曰仲</hi>
<hi>將之墨一㸃如漆又陸雲與兄書曰一日上三臺曹公藏石墨數十萬斤今送一螺</hi>萬竈燒松何<lb/>
處使君不見永寜第中擣龍麝<hi>次公永寜第者李駙馬第也今士大夫家有墨</hi>
<pb n="KR4d0077_WYG_030-4b"/>
<hi>其上者有永寜賜第四字即李駙馬家墨也</hi>列屋閒居清且美<hi>縯退之送李愿序粉白黛</hi>
<hi>緑者列屋而閒居</hi>倒暈連眉秀嶺浮雙鴉畫鬢香雲委<hi>堯卿李賀美人</hi>
<hi>梳頭歌云纎手却盤老鴉色翠滑寶釵簪不得杜牧詩云娟娟却月眉新鬢受鴉飛洪父南部烟花記載虞世</hi>
<hi>南詩云學畫鴉兒半未成</hi>時聞五斛賜蛾緑<hi>厚大業拾遺載煬帝宫女争畫長蛾司宫吏旦</hi>
<hi>納螺子黛五斛號為蛾螺子黛出波斯國堯卿李賀詩幽篁畫新粉蛾緑横晚門</hi>不惜千金求<lb/>
獺髓<hi>縯酉陽雜爼載孫和寵劉夫人嘗醉舞如意誤傷劉頰太醫以百金購得白獺取髓雜玉屑以滅其</hi>
<hi>瘢</hi>聞君此詩當大笑寒牕冷研冰生水<lb/>
　　龍尾硯歌<hi>并序</hi>
<pb n="KR4d0077_WYG_030-5a"/>
　余舊作鳳咮硯銘其畧云蘇子一見名鳯咮坐令龍<lb/>
　尾羞牛後巳而求硯於歙歙人云子自有鳳咮何以<lb/>
　此為盖不能平也奉議郎方君彥德有龍尾大硯竒<lb/>
　甚謂余若能作詩少解前語者當奉餉乃作此詩<hi>子蒼</hi>
　<hi>按先生集載鳳咮硯銘有三其銘序云北苑龍焙山如翔鳳平飲之狀當其咮有石蒼黒而玉色熈寜中</hi>
　<hi>太原王頥以為硯余銘之曰鳳咮又延平志考異云延平硯材産斫﨑者為上東坡得之喜甚遽目為鳳</hi>
　<hi>咮又云硯﨑石在劒浦縣東三十里東坡取名鳳咮者此也</hi>
黄琮白琥天不惜<hi>次公黄琮白琥正以比硯為玉也周禮以黄琮禮地以白琥禮西方</hi>顧<lb/>
<pb n="KR4d0077_WYG_030-5b"/>
恐貪夫死懷璧君看龍尾豈石材玉德金聲寓於石與<lb/>
天作石來幾時與人作硯初不辭詩成鮑謝石何與筆<lb/>
落鍾王硯不知錦茵玉匣俱塵垢擣練支牀亦何有况<lb/>
瞋蘇子鳳咮銘戲語相嘲作牛後<hi>援史記蘇秦云寜為雞口無為牛後</hi>碧<lb/>
天照水風吹雲明牕大几清無塵我生天地一閒物蘇<lb/>
子亦是支離人<hi>縯莊子支離其形者尤足以養其身終其天年况支離其德者乎</hi>麤言<lb/>
細語都不擇<hi>次公佛書云麤言及細語皆歸第一義</hi>春蚓秋蛇隨意畫願<lb/>
從蘇子老東坡仁者不用生分别<hi>次公維摩經天女言華無分别仁者自生</hi>
<pb n="KR4d0077_WYG_030-6a"/>
<hi>分别想耳</hi>
　　張幾仲有龍尾子石硯以銅劒易之<hi>堯卿幾仲乃侍中耆之子</hi>
我家銅劍如赤蛇君家石硯蒼璧橢而窪<hi>次公橢音吐火反圓而長</hi>
<hi>也</hi>君持我劒向何許大明宫裏玉佩鳴衝牙<hi>次公大明宫唐高宗</hi>
<hi>龍朔二年置謂之東内韓退之詩大明宫中給事歸衝牙佩之物也潘岳賦衝牙錚鎗師禮記玉藻佩玉有衝</hi>
<hi>牙</hi>我得玉硯亦安用雪堂牕下爾雅箋蟲鰕<hi>師退之詩爾雅注蟲</hi>
<hi>魚定非磊落人</hi>二物與人初不異飄落高下隨風花<hi>次公南史范績傳竟</hi>
<hi>陵王子良精信釋教謂績曰君不信因果何得富貴貧賤之異績答曰人之生如樹花同發隨風而墮自有拂</hi>
<pb n="KR4d0077_WYG_030-6b"/>
<hi>簾幌墮於茵席之上者自有闗籬牆落於糞溷之中者墮茵席者殿下是也落糞溷者下官是也貴賤雖復殊</hi>
<hi>塗因果定在何處子良不能屈然深怪之</hi>蒯緱玉貝皆外物<hi>次公史記馮驩客孟嘗君問傳</hi>
<hi>舍長曰客何所為答曰馮先生甚貧獨有一劒耳又蒯緱注蒯古怪反茅之類可為繩言其劒把無物可裝以</hi>
<hi>小繩纒之也緱音侯謂把劒之處前漢王莽傳云玉貝寶劒師漢宣帝賜呼韓邪單于光武賜馮異皆玉貝劒</hi>
<hi>以玉為劒首也</hi>視草草𤣥無等差<hi>厚淮南王安善為文詞武帝每為報書及賜常召司馬相</hi>
<hi>如等視草遣哀帝時丁傳董賢用事諸附之者皆起家至二千石時揚雄方草太𤣥有以自守泊如也</hi>君<lb/>
不見秦趙城易璧指圖睨柱相矜誇<hi>縯史詩秦昭王願以十五城易趙和</hi>
<hi>氏璧趙惠文王遣藺相如奉璧奏秦王相如視秦王無意償趙城乃前曰璧有瑕請指示王相如因持璧却立</hi>
<pb n="KR4d0077_WYG_030-7a"/>
<hi>曰大王必欲急臣臣頭與璧俱碎於柱矣持璧睨柱欲以撃柱秦王恐其破璧乃辭謝召有司按圖指從此以</hi>
<hi>徃十五城與趙</hi>又不見二生妾換馬驕鳴啜泣思其家<hi>援異聞集載韋</hi>
<hi>鮑二生以妾換馬俄有二紫衣冠人云是江淹謝莊江曰能聯句賦今之體否謝曰何以為題江曰便以妾換</hi>
<hi>馬為題仍以捨彼傾城求其駿足為韻其中云望新恩懼非吾偶也戀舊主疑借人乘之文多不全載次公驕</hi>
<hi>鳴以言馬啜泣以言人詩曰有女仳離啜其泣矣</hi>不如無情兩相與永以為好<lb/>
譬之桃李與瓊華<hi>縯詩投我以木桃報之以瓊瑶匪報也永以為好也</hi>
　　張作詩送硯反劒乃和其詩卒以劒歸之<lb/>
贈君長鋏君當歌每食無魚歎委蛇<hi>縯馮驩彈鋏而歌曰長鋏歸來兮食</hi>
<pb n="KR4d0077_WYG_030-7b"/>
<hi>無魚次公詩云委蛇委蛇退食自公</hi>一朝得見暴公子櫑具欲與冠争峩<lb/>
<hi>厚雋不疑見暴勝之冠進賢冠帶櫑具劒上謁曰切伏海濵聞暴公子舊矣</hi>豈比杜陵貧病<lb/>
叟終日長鑱隨短蓑<hi>援杜詩長鑱白木柄我生託子以爲命</hi>斬蛟刺虎老<lb/>
無力<hi>次公刺虎則卞莊子也師晉史周處陽羨人也入山刺虎投水斬蛟而反鄉里相慶</hi>帶牛佩<lb/>
犢吏所訶<hi>縯龔遂使賣劒買牛賣刀買犢曰何為帶牛佩犢</hi>故將換硯豈無意<lb/>
恐君雕琢傷天和作詩反劒亦何謂知君故以詩相磨<lb/>
報章苦恨無好語試向君硯求餘波<hi>子仁左傳晉公子重耳答楚王曰其</hi>
<hi>波及晉國者皆君之餘也</hi>詩成劒徃硯應笑那將屋漏供懸河<hi>厚王衍謂</hi>
<pb n="KR4d0077_WYG_030-8a"/>
<hi>郭象語如懸河瀉水</hi>
　　眉子硯歌<hi>與胡誾</hi>
君不見成都畫手開十眉横雲却月争新竒<hi>縯明皇避安禄山難</hi>
<hi>幸成都令畫工作十眉圖横雲却月皆其眉名也</hi>遊人指㸃小嚬處中有漁陽<lb/>
胡馬嘶<hi>次公小嚬指楊妃之眉也漁陽胡馬言安禄山之叛也禄山以漁陽起亂</hi>又不見王<lb/>
孫青瑣横雙碧腸㫁浮空遠山色<hi>次公西京雜記云文君眉色不加黛飾常</hi>
<hi>如逺山</hi>書生性命何足論坐費千金買消渴<hi>厚司馬長卿素有消渴之</hi>
<hi>疾悦文君色遂以癈痼乃作美人賦欲以自刺而不能改後卒以此疾致死</hi>邇來喪亂愁天<lb/>
<pb n="KR4d0077_WYG_030-8b"/>
公謫向君家書硯中<hi>次公天公字出庾亮云天公憒憒也禄山之亂長卿之喪皆天公之</hi>
<hi>所愁也故謫為硯中之眉比先生之新意也</hi>小牕虚幌相嫵媚<hi>次公上林賦言青琴宓瑟</hi>
<hi>之徒嫵媚纎弱</hi>令君曉夢生春紅毗耶居士談空處結習巳空<lb/>
花不住<hi>花不住事見座上賦戴花得天字詩注</hi>試教天女為磨鈆千偈瀾<lb/>
翻無一語<hi>次公晉鳩摩羅什目誦千偈退之詩掲擕陬維口瀾翻</hi>
　　軾近以月石硯屏獻子功中書公復以涵星硯獻<lb/>
　　純父侍講子功有詩純父未也復以月石風林硯<lb/>
　　屏贈之謹和子功詩并求純父數句<lb/>
<pb n="KR4d0077_WYG_030-9a"/>
紫潭出𤣥雲<hi>次公紫潭言硯𤣥雲言墨也彦章異聞實録徐𤣥之夜見人物如粟粒行案上傳呼</hi>
<hi>曰此蜉王欲觀漁於紫石潭漁具數十人入硯中皆獲小魚𤣥之大駭以册覆之照看皆無</hi>翳我潭<lb/>
中星獨有潭上月倒挂紫翠屏<hi>居仁志林云月石屏眞者必平然多不圓圓而</hi>
<hi>平注滿而不出者此至難得也</hi>我老不看書黙坐養此昏花睛時時一<lb/>
開眼見此雲月眼自明乆知世界一泡影大小眞偽何<lb/>
足評笑彼三子歐蘇梅<hi>厚歐陽永叔蘇子美皆有月石硯屏詩梅聖俞作月石屏詩云</hi>
<hi>予覩三人作詩論月石月在天上石在山下安得石上有月蹟至矣歐陽公知不可詰不竟述欲使識者黙自</hi>
<hi>釋蘇子苦豪邁何用强引屏角蚌蛤巧擗析</hi>無事自作雪羽爭<hi>事見三人詩集援孟子告</hi>
<pb n="KR4d0077_WYG_030-9b"/>
<hi>子曰生之謂性也猶白羽之白歟曰然白羽之白猶白雪之白白雪之白猶白玉之白歟曰然</hi>故將屛<lb/>
硯送兩范要使珠璧棲牕櫺<hi>厚前漢天文志日月如合璧五星如連珠</hi>大范<lb/>
忽長謠語出月脅令人驚<hi>皇甫湜顧況集序云穿天心出月脅意外驚人語非尋常</hi>
小范當繼之説破星心如雞鳴<hi>孟郊聞角詩云似開孤月口能説落星心</hi>牀<lb/>
頭復一月下有風林横急送小范家䕶此涵星泓願從<lb/>
少陵博一句山水盡與洪濤傾<hi>次公杜甫戲題畫山水歌云舟人漁子入浦溆</hi>
<hi>山水盡亞洪濤風</hi>
　　次韻范純父涵星硯石風林屏<lb/>
<pb n="KR4d0077_WYG_030-10a"/>
月次於房厯三星斗牛不神箕獨靈<hi>厚韓退之三星行云我生之辰月宿</hi>
<hi>南斗牛奮其角箕張其口牛不見服箱斗不挹酒漿箕獨有神靈無時停簸揚又云三星各在天什伍東西陳</hi>
<hi>嗟汝牛與斗汝獨不能神</hi>簸揚桑榆盡西靡<hi>次公淮南子云西日乘景注樹端謂之桑榆又</hi>
<hi>杜詩雨霽先巳風散足盡西靡</hi>影落蘇子硯與屏天工與我兩厭事孰<lb/>
居無事為此形<hi>厚莊子曰天其運乎地其處乎日月其争於所乎孰居無事而行是也</hi>與<lb/>
君持槖侍帷幄<hi>次公西漢趙充國傳充國子印言張安世持槖簪筆事孝武帝數十年注槖囊</hi>
<hi>也所以盛書近臣負囊簪筆從侍顧問後漢杜林薦鄭興宜侍帷幄又桓榮謝上曰臣幸得侍帷幄</hi>同到<lb/>
温室觀堯蓂<hi>次公温室漢殿名邠老漢宫閣記未央宫有宣明長年温室昆德四殿帝王世紀堯</hi>
<pb n="KR4d0077_WYG_030-10b"/>
<hi>時有草當階而生每月朔生一莢月半生十五莢至十六日一莢落至晦旦而盡月小則餘一莢不落此瑞草</hi>
<hi>也謂之蓂莢</hi>自憐太史牛馬走技等卜祝均倡伶<hi>厚司馬遷報任少卿</hi>
<hi>書云太史公牛馬走司馬遷再拜言少卿足下注云太史公遷之父也走猶僕也言巳為太史牛馬之僕自卑</hi>
<hi>之辭也其書中云僕之先人非有剖符丹書之功太史星歴近乎卜祝之間固主上所戲弄倡優畜之流俗之</hi>
<hi>所輕</hi>欲留衣冠挂神武<hi>縯南史陶𢎞景齊高帝作相𢎞為諸王侍讀除奉朝請永明十年遂</hi>
<hi>脱朝服挂神武門上表辭禄詔許之</hi>便擊雲水歸南溟<hi>次公歸南溟言鵩也莊子鯤魚自北</hi>
<hi>溟化為鵬而徙南溟擊水三千里也</hi>陶泓不稱管城沐<hi>厚韓退之毛穎傳言秦始皇封之管</hi>
<hi>城與絳人陳𤣥𢎞農陶泓及㑹稽楮先生善友</hi>醉石可助平泉醒<hi>次公唐余録李德裕於平</hi>
<pb n="KR4d0077_WYG_030-11a"/>
<hi>泉别墅採天下珍木怪石為園池之玩有醒酒石德裕尤所寶惜酳即踞之德裕曰廬山記陶淵明所居栗里</hi>
<hi>有大石淵明自放以酒名曰醉石</hi>故持二物與夫子欲使妙質留天庭<lb/>
但令滋液到枯槁勿遣光景生晦㝠上書挂名豈待我<lb/>
獨自立可當雷霆<hi>次公唐書歸登為右拾遺時裴延齡以姦佞得幸德宗欲相之右補闕熊</hi>
<hi>執易上疏論之方草疏以示登登愕然曰願寄一名雷霆之下安忍令足下獨當</hi>我時醉眠風<lb/>
林下夜與漁父同青熒撫物懷人應獨歎作詩寄子誰<lb/>
當聽<lb/>
　　龍尾石研寄猶子遠<lb/>
<pb n="KR4d0077_WYG_030-11b"/>
皎皎穿雲月青青出水荷文章工㸃<graphic n="KR1709" url="https://raw.githubusercontent.com/kanripo/KR-Gaiji/master/images/KR1709.png" mimeType="image/png"/>
                    <hi>厚晉書衞相四體書勢成<graphic n="KR2298" url="https://raw.githubusercontent.com/kanripo/KR-Gaiji/master/images/KR2298.png" mimeType="image/png"/>㸃</hi>
<hi>㸃<graphic n="KR1709" url="https://raw.githubusercontent.com/kanripo/KR-Gaiji/master/images/KR1709.png" mimeType="image/png"/>狀似連珠絶而不離</hi>忠義老研磨偉節何須怒<hi>縯漢賈彪字偉節兄弟三人並</hi>
<hi>有高名而彪最優故天下稱之曰賈氏三虎偉節最怒</hi>寛饒要少和<hi>援前漢葢寛饒自以行能</hi>
<hi>清高而為凡庸所越失意不快數上書諌諍天子庶子王生高寛饒節而非其如此予書寛饒不納竟被害</hi>
吾衰此無用寄與小東坡<hi>遠為人類予</hi>
　　次韻和子思欲得驪山沉泥研<lb/>
舉世爭稱鄴瓦堅一枚不換百金頒<hi>子仁魏於鄴都建銅雀臺後世以其</hi>
<hi>瓦作硯為世所貴重</hi>豈知好事王夫子自採臨潼繡領山經火尚<lb/>
<pb n="KR4d0077_WYG_030-12a"/>
含泉脈暖弔秦應有淚痕澘<hi>子仁驪山秦始皇所葬</hi>封題寄去吾<lb/>
無用近日從戎擬學班<hi>任班超投棄筆硯欲立功異域</hi>
　　破琴詩<hi>并序</hi>
　舊説房琯開元中嘗宰盧氏與道士邢和璞出遊過<lb/>
　夏口村入廢佛寺坐古松下和璞使人鑿地得罋中<lb/>
　所藏婁師德與永禪師書笑謂琯曰頗憶此耶琯因<lb/>
　悵然悟前生之為永師也故人柳子玉寳此畫云是<lb/>
　唐本宋復古之所臨者元祐六年三月十九日余自<lb/>
<pb n="KR4d0077_WYG_030-12b"/>
　杭州還朝宿吳松江夢長老仲殊挾琴過余彈之有<lb/>
　異聲就視琴破損而有十三絃余方歎息不巳殊曰<lb/>
　雖損尚可修曰奈十三絃何殊不荅誦詩云度數形<lb/>
　名豈偶然破琴今有十三絃此生若遇邢和璞方信<lb/>
　秦筝是響泉余夢中了然識其所謂既覺而忘之明<lb/>
　日晝寢復夢殊來理前語再誦其詩方驚覺而殊適<lb/>
　至意其非夢也問之殊葢不知是嵗六月見子玉之<lb/>
　子子文京師求得其畫乃作詩并書所夢其上子玉<lb/>
<pb n="KR4d0077_WYG_030-13a"/>
　名瑾善作詩及行草書復古名迪畫山水草木葢妙<lb/>
　絶一時仲殊本書生棄家學佛通脱無所著皆竒士<lb/>
　也<lb/>
破琴雖未修中有琴意足誰云十三絃<hi>信民西京雜記高祖入咸陽宫</hi>
<hi>見琴長六尺安十三絃用七寳飾之銘曰璠璵之樂</hi>音節如佩玉新絃雖高張絲<lb/>
聲不附木宛然七絃筝動與世好逐<hi>次公先生詩意用夢中仲殊詩意也</hi>
<hi>詩意似言響泉之為秦筝猶永禪師之為房次律也響泉琴名唐劉禹錫嘉話載汧公李勉好雅琴取桐操精</hi>
<hi>者雜綴號百納琴其尤絶曰響泉韻磬也十三絃謂之秦筝者秦咸陽宫中筝十三絃也先生推之以為破琴</hi>
<pb n="KR4d0077_WYG_030-13b"/>
<hi>雖施十三絃而為筝而琴之音韻節奏宛然尚在非若世間之琴雖施七絃而其聲反若筝焉梁沈約筝詩曰</hi>
<hi>秦筝吐絶調玉柱揚清曲絃依高張㫁聲隨妙指續</hi>陋矣房次律因循墮流俗懸<lb/>
知董庭蘭不識無絃曲<hi>次公杜甫奉謝口敕放三司勘問狀云琯性失於簡酷嗜鼓琴</hi>
<hi>董庭蘭今之琴工遊琯門下依倚為非至於㸃汚無逸陶淵明作無絃琴</hi>
　　缾笙<hi>并引</hi>
　庚辰八月二十二日劉幾仲餞飲東坡中觴聞笙簫<lb/>
　聲杳杳若在雲霄間抑揚徃反粗中音節徐而察之<lb/>
　則出於雙缾水火相得自然吟嘯葢食頃而巳坐客<lb/>
<pb n="KR4d0077_WYG_030-14a"/>
　驚嘆得未曽有請作缾笙詩記之<hi>按年譜元符三年也</hi>
孤松吟風細泠泠獨繭長繅女媧笙<hi>縯神仙傳園客養蠶成五色獨繭繅</hi>
<hi>之經月不絶次公記明堂位篇云女媧之笙簧</hi>陋哉石鼎逢彌明蚯蚓竅作蒼<lb/>
蠅聲<hi>援韓集道士軒轅彌明與師服侯喜作石鼎聯句彌明云時於蚯蚓竅微作蒼蠅聲</hi>缾中宫<lb/>
商自相賡昭文無虧亦無成<hi>縯莊子内篇有成與虧昭文氏之鼓琴也無成與虧</hi>
<hi>昭文氏之不鼓琴也</hi>東坡醉熟呼不醒但云作勞吾耳鳴<hi>次公晉書載記</hi>
<hi>石靳在田中每聞鞞鐸之聲歸告其母母曰作勞耳鳴非不祥徴也</hi>
　　地爐次柳子玉韻<lb/>
<pb n="KR4d0077_WYG_030-14b"/>
細聲蚯蚓發銀缾擁褐橫眠天未明衰鬢鑷殘欹雪嶺<lb/>
<hi>希聲杜牧之詩金鑷去霜鬢</hi>壯心降盡倒風旌<hi>次公蘇秦傳齊王曰寡人心摇如懸旌</hi>
自稱丹竈錙銖火<hi>少儀大還丹袐契圖曰凡一斤藥有十六兩每兩有二十四銖云云從冬</hi>
<hi>至建子日辰起火分兩錙銖相應</hi>倦聽山城長短更聞道牀頭惟竹几<lb/>
夫人應不解卿卿<hi>俗謂竹几為竹夫人縯王戎妻謂其夫曰親卿愛卿是以卿卿我不卿卿</hi>
<hi>誰復卿卿</hi>
　　紙帳次栁子玉韻<lb/>
亂紋龜殻細相連慣臥青綾恐未便潔似僧巾白㲲布<lb/>
<pb n="KR4d0077_WYG_030-15a"/>
<hi>子仁南史高昌國有草實如繭絲如細纑名為白㲲子國人取以為布甚軟曰又杜詩細軟青絲履光明白㲲</hi>
<hi>巾</hi>煖於蠻帳紫茸氊<hi>養直趙后外傳云帝賜后紫茸氊雲母帳</hi>錦衾速巻持<lb/>
還客<hi>縯杜詩錦衾巻還客始覺心和平</hi>破屋那愁仰見天<hi>次公退之寄盧仝詩破屋</hi>
<hi>數間而已又小説有縣令求雨於董君異董君異仰視其屋曰貧家屋皆見天不知所以得雨如何</hi>但恐<lb/>
嬌兒還惡睡夜深踏裂不成眠<hi>縯杜詩布衾多年冷似鐵嬌兒惡臥踏裏裂</hi>
　　胡穆秀才遺古銅器似鼎而小上有兩柱可以覆<lb/>
　　而不蹶以為鼎則不足疑其飲器也胡有詩答之<lb/>
隻耳獸齧環長脣鵝擘喙三趾下鋭春蒲短兩柱高張<lb/>
<pb n="KR4d0077_WYG_030-15b"/>
秋菌細君看翻覆俯仰間覆成三角翻兩髻<hi>次公神仙傳上元夫</hi>
<hi>人三角髻古樂府何當垂兩髻團圓雲間鳴</hi>古書雖滿腹<hi>次公趙壹詩文籍雖滿腹不如一囊</hi>
<hi>錢</hi>茍有用我亦隨世嗟君一見呼作鼎纔注升合巳漂<lb/>
逝不如學鴟夷盡日盛酒真良計<hi>有古篆五字不可識縯揚雄酒箴曰鴟夷</hi>
<hi>滑稽腹大如壺盡日盛酒人復借沽</hi>
　　無錫道中賦水車<lb/>
翻翻聯聯銜尾鴉犖犖确确蜕骨蛇<hi>次公江浙間人目水車為龍骨車</hi>
分疇翠浪走雲陣刺水綠鍼抽稻芽洞庭五月欲飛沙<lb/>
<pb n="KR4d0077_WYG_030-16a"/>
鼉鳴窟中如打衙<hi>縯江淮間謂鼉鳴如鼓亦謂之鼉更</hi>天翁不見老翁泣<lb/>
喚取阿香推雷車<hi>援搜神記云義興人姓周晉永和中出都日暮寄宿一草屋惟一女子居</hi>
<hi>之夜半門外呼曰阿香官喚汝推雷車至曉雷雨作視其門乃大塜也</hi>
　　以雙刀遺子由子由有詩次其韻<lb/>
寶刀匣不見但見龍雀環<hi>縯晉載記赫連勃勃造百錬剛刀為龍雀大環號曰大夏</hi>
<hi>龍雀</hi>何曾斬蛟蛇<hi>次公王粲刀銘云陸/剸犀兕水截鯨鯢</hi>亦未切琅玕<hi>縯十洲記</hi>
<hi>周穆王時西湖獻昆吾割玉刀切玉如切泥</hi>胡為穿窬輩見之要領寒吾刀<lb/>
不汝問有愧在其肝<hi>次公詩案曽供此詩自胡為穿窬輩至此云以詆當時邪佞之人耳</hi>
<pb n="KR4d0077_WYG_030-16b"/>
念此力自藏包之虎皮斑<hi>厚禮記武王倒載干戈包之以虎皮</hi>湛然如古<lb/>
井終嵗不復瀾<hi>援孟郊詩妾心古井水波瀾誓不起</hi>不憂無所用憂在用<lb/>
者難佩之非其人<hi>次公吕䖍有佩刀人相之以為必登三公可服此刀䖍以遺王祥謂之曰</hi>
<hi>茍非其人刀必為害</hi>匣中自長歎我老衆所易屢遭非意干<hi>次公晉衛</hi>
<hi>玠曰非意相干可以理遣</hi>惟有王𤣥通<hi>縯王𤣥通王覽也乃王祥之弟</hi>階庭秀芝蘭<lb/>
<hi>厚謝安嘗戒子姪曰子弟亦何豫人事而正欲其佳姪𤣥答曰譬如芝蘭玉樹欲其生於堦庭耳</hi>知子<lb/>
後必大故擇刀所便<hi>縯王祥將薨以吕䖍所與之刀授弟曰汝後必興足稱此刀</hi>屠<lb/>
狗非不用一嵗六七刓欲試百鍊剛<hi>次公魏武論刀有云所謂百鍊利器</hi>
<pb n="KR4d0077_WYG_030-17a"/>
<hi>所以辟邪</hi>要須更泥蟠<hi>厚班固言泥蟠而天飛者應龍之象也楊子龍蟠於泥蚖其肆矣</hi>作<lb/>
詩銘其背<hi>次公家語孔子觀周入后稷廟右階之前有金人焉三緘其口而銘其背</hi>以待知<lb/>
者看<lb/>
　　鐵柱杖<hi>并序</hi>
　柳眞齡字安期閩人也家寶一鐵柱杖如楖栗木牙<lb/>
　節宛轉天成中空有簧行輒㣲響云得之浙中相傳<lb/>
　王審知以遺錢鏐鏐以賜一僧柳偶得之以遺余作<lb/>
　此詩以謝之<hi>次公王審知字信通光州固始人唐亡州梁太祖加拜審知中書令封閩王升福</hi>
<pb n="KR4d0077_WYG_030-17b"/>
　<hi>為大都督</hi>
柳公手中黒蛇滑千年老根生乳節忽聞鏗然爪甲聲<lb/>
<hi>縯老杜桃竹杖詩憐我老病贈兩莖出入爪甲鏗有聲</hi>四座驚顧知是鐵含簧腹<lb/>
中細泉語迸火石上飛星裂公言此物老有神自昔閩<lb/>
王餉吳越不知流落幾人手坐看變滅如春雪忽然贈<lb/>
我意安在兩脚未許甘衰歇便尋轍迹訪崆峒<hi>次公老子善行</hi>
<hi>無轍迹莊于黄帝立為天子十九年令行天下聞廣成子在於崆峒之上故徃見之性之葛立方韻語陽秋云</hi>
<hi>崆峒山汝州岷俱有之杜詩云崆峒小麥熟則岷山之崆峒也黄帝到空同乃汝州之空同也</hi>徑度洞<lb/>
<pb n="KR4d0077_WYG_030-18a"/>
庭探禹穴<hi>厚禹東巡守至㑹稽而崩因塟焉民間謂之禹穴在越州山陰縣而司馬遷年二十南遊</hi>
<hi>上㑹稽探禹穴</hi>披榛覔藥採芝菌<hi>次公晉趙景真與嵇茂齊書云涉澤尋蹊披榛覔路</hi>刺<lb/>
虎鏦蛟擉蛇蝎<hi>子仁卞莊子刺虎漢書鏦殺吳王鏦音從容之從又周禮以時擉魚鱉龜蜃</hi>
㑹交化作兩錢錐<hi>援説苑西閭過言干將莫邪拂鐘不錚試物不知揚刃離金斬羽契鐵斧</hi>
<hi>此至利也然以之補履曾不如兩錢之錐</hi>歸來見公未華髮問我鐵君無恙<lb/>
否<hi>縯李德裕贈僧方竹杖及再見問杖無恙否曰巳規而漆之矣公嗟惋乆之</hi>取出摩挲向<lb/>
公説<hi>次公後漢薊子訓傳人於長安東霸城遇之與一老翁共摩挲銅人相謂曰適見鑄此而巳近五百</hi>
<hi>歲矣又劉禹錫淮陰行曰船頭大銅環摩挲光陣陣</hi>
<pb n="KR4d0077_WYG_030-18b"/>
　　觀杭州鈐轄歐育刀劔戰袍<lb/>
青綾衲衫暖襯甲紅線勒帛光遶脅秃襟小袖鵰鶻盤<lb/>
<hi>縯李賀詩秃襟小袖調鸚鵡</hi>大刀長劒龍蛇柙兩軍鼓譟屋瓦墜<hi>次公</hi>
<hi>後漢光武昆陽之戰㑹大雷風屋瓦皆飛子仁史記趙奢傳閼與之戰秦人鼔譟勒兵武安屋瓦皆震</hi>紅<lb/>
塵白羽紛相雜<hi>援家語子路曰白羽若月赤羽若日葢言矢也</hi>將軍恩重此身<lb/>
輕笑履鋒鋩如一挿書生只肯坐帷幄談笑毫端弄生<lb/>
殺呌呼擊鼓催上竿猛士應憐小兒黠<hi>子仁退之詩魯連細而黠有似</hi>
<hi>黄鷂子</hi>試問黄河夜偷渡掠面驚沙寒霎霎何如大艦日<lb/>
<pb n="KR4d0077_WYG_030-19a"/>
高眠一枕清風過苕霅<lb/>
　　送竹几與謝秀才<lb/>
平生長物擾天眞<hi>縯晉王忱見王恭所坐六尺簟忱謂其有餘因求之恭斬而送焉遂坐薦</hi>
<hi>上忱聞而大驚恭曰丈人不悉恭恭生平無長物</hi>老去歸田只此身留我同行<lb/>
木上座<hi>厚傳燈録佛日禪師出遊或問誰為同行師舉柱杖示之曰唯有木上座耳</hi>贈君無<lb/>
語竹夫人<hi>援俗謂竹几為竹夫人</hi>但隨秋扇年年在<hi>次公班婕妤有團扇詩云</hi>
<hi>常恐秋節至涼颷奪炎熱棄捐篋笥中恩情中道絶今反言之也</hi>莫鬬瓊枝夜夜新<hi>縯陳</hi>
<hi>后主使諸貴人與狎客共賦新詩互相贈答其畧云璧月夜夜滿瓊樹朝朝新大抵皆美張貴妃之容色耳</hi>
<pb n="KR4d0077_WYG_030-19b"/>
堪笑荒唐玉川子莫年家口若為親<hi>厚玉川子盧仝也有詩云蛙蛇是家</hi>
<hi>口草石是親情</hi>
　　秋詠石屏<lb/>
霏霏㸃輕素眇眇開重陰風花亂紫翠雪外有烟林雪<lb/>
近勢方壯林遠意殊深㑹有無事人支頥識此心<hi>厚莊子有</hi>
<hi>漁父者丁船而來左手據膝右手支頥而聽</hi>
　　和張耒高麗松扇<hi>張耒字文潛</hi>
可憐堂上十八公<hi>縯□志注丁固夢松生腹上謂人曰松字十八公也後十八嵗吾其為公</hi>
<pb n="KR4d0077_WYG_030-20a"/>
<hi>乎</hi>老死不入光明宫<hi>次公漢武帝太初四年秋起明光殿師古曰三輔黄圖云在城中近</hi>
<hi>桂宫元后傳曰成都侯商嘗病欲借明光宫避暑</hi>黄牛不來難自獻<hi>厚杜詩萬牛回首丘</hi>
<hi>山重</hi>裁作團團手中扇屈首䝉垢君一洗挂名君家詩集<lb/>
裏猶勝漢宫悲婕妤網蟲不見乘鸞子<hi>次公漢書云孝成帝班婕妤帝</hi>
<hi>初大幸後趙飛燕寵盛婕妤失寵遂作秋扇詩云新裂齊紈素鮮潔如霜雪裁成合懽扇團團似明月出入君</hi>
<hi>懷袖動搖㣲風發常恐秋節至涼颷奪炎熱棄捐篋笥中恩情中道絶後江文通擬班婕妤曰紈扇如圓月出</hi>
<hi>自機中素畫作秦王女乘鸞向煙霧禹錫團扇歌則曰秋風入庭樹從此不相見上有乘鸞女蒼蒼網蟲遍見</hi>
<hi>先生使事曲折</hi>
<pb n="KR4d0077_WYG_030-20b"/>
　　和黃魯直食筍次韻<lb/>
飽食有殘肉飢食無餘菜紛然生喜怒似被狙公賣<hi>縯莊</hi>
<hi>子狙公賦芧曰朝三暮四衆狙皆怒曰然則朝四而暮三衆狙皆悦名實未虧而喜怒為用亦因是也</hi>邇<lb/>
來誰獨覺凛凛白下宰<hi>太和古白下次公按魯直是時為吉州太和縣宰先是魯直作</hi>
<hi>食筍詩寄先生其序云太和諸生窘於用韻而先生次其韻寰宇記白下本山有浮笋九月末人得食之</hi>一<lb/>
飯在家僧<hi>縯鳥窠謂道㑹禪師曰汝若了浄智妙圓體自空寂即眞出家何暇外相當為在家菩薩</hi>
<hi>如謝靈運之儔也</hi>至樂甘不壞多生味蠧簡<hi>厚韓詩豈殊書蠧蟲生死文字間</hi>
食筍乃餘債蕭然映樽俎未肯雜菘芥君看霜雪姿童<lb/>
<pb n="KR4d0077_WYG_030-21a"/>
稚巳耿介胡為遭暴橫三嗅不忍嘬朝來忽解籜勢迫<lb/>
風雷噫<hi>次公莊子大塊噫氣其名為風</hi>尚可餉三閭飯筒纒五采<hi>厚續齊諧</hi>
<hi>記楚人以竹筒貯米投汨羅祭屈原有逢人子岸自稱三閭大夫曰見祭甚善常苦蛟龍所竊可以棟葉塞上</hi>
<hi>綵絲約之二物蛟龍所畏也</hi>
　　三月十九日攜白酒鱸魚過詹使君食槐葉冷淘<lb/>
　　　<hi>無巳子美有槐葉冷淘詩</hi>
枇杷已熟粲金珠桑落初嘗灔玉蛆<hi>厚水經注民有姓劉名墮者宿擅工</hi>
<hi>釀採挹河流醖成芳酎懸食同枯枝之年挑於桑落之辰故酒日以得名</hi>暫借垂蓮十分盞<lb/>
<pb n="KR4d0077_WYG_030-21b"/>
<hi>厚白樂天詩不似杜康神用遠十分一盞即開眉</hi>一澆空腹五車書<hi>縯莊子惠子多方其</hi>
<hi>書五車</hi>青浮卯椀槐芽餅<hi>子仁槐芽餅即序所謂槐葉冷淘也葢取槐葉汁溲麵作餅即</hi>
<hi>碧鮮色也</hi>紅㸃氷盤藿葉魚<hi>厚記少儀曰與羊魚之腥聶而切之為膾注云聶之言牒也先</hi>
<hi>藿葉切之復報切之則成膾又退之詩云冰盤夏薦碧實脆</hi>醉飽高眠眞事業此生<lb/>
有味在三餘<hi>次公三國志注董遇有從學者遇不肯教而云必當先讀百遍其義自見從學云苦</hi>
<hi>渴無日遇言當以三餘或問三餘之意答曰冬者歳之餘夜者日之餘陰雨者時之餘也</hi>
　　狄韶州煑蔓菁蘆菔羮<lb/>
我昔在田間寒庖有珍烹常支折脚鼎<hi>縯易曰鼎折足覆公餗次公支</hi>
<pb n="KR4d0077_WYG_030-22a"/>
<hi>薦也乃支採龜之支</hi>自煑花蔓菁中年失此味想像如隔生誰知<lb/>
南岳老解作東坡羮<hi>次公東坡羮先生自名其羮云耳先生有造羮之法且有頌見集中</hi>
中有蘆菔裉尚含曉露清勿語貴公子從渠嗜羶腥<lb/>
　　竹葉酒<hi>子仁冝城九三酒號竹葉酒</hi>
楚人汲漢水釀酒古冝城春風吹酒熟猶似漢江清耆<lb/>
舊何人在丘墳應巳平唯餘竹葉在留此千古情<lb/>
　　月兔茶<lb/>
環非環玦非玦中有迷離玉兔兒<hi>縯木蘭歌雄兔脚樸朔雌兔眼迷離</hi>一<lb/>
<pb n="KR4d0077_WYG_030-22b"/>
似佳人裙上月月圓還缺缺還圓此月一缺圓何年君<lb/>
不見鬬茶公子不忍鬬小團上有雙銜綬帶雙飛鸞<hi>次公</hi>
<hi>唐制詔書有鶻銜綬帶鴈銜威儀之别十</hi>
　　僧爽白雞<hi>養二十餘年常立坐側聽經</hi>
斷尾雄雞本畏烹<hi>厚左氏昭公二十二年賔孟適郊見雄雞自㫁其尾問之侍者曰憚其為</hi>
<hi>犧也</hi>年来聽法伴修行還須却置蓮花漏<hi>援遠法師在山中置蓮花漏眡</hi>
<hi>其早晚以為行道之節</hi>老怯風霜恐不鳴<lb/>
　　五禽言五首<hi>并序</hi>
<pb n="KR4d0077_WYG_030-23a"/>
　梅聖俞作四禽言余謫黃州寓居定惠院遶舍皆茂<lb/>
　林脩竹荒池蒲葦春夏之交鳥鳴百族土人多以其<lb/>
　聲之似者名之遂用聖俞體作五禽言<hi>任按梅聖俞詩集四禽言</hi>
　<hi>其下注則竹雞也婆餅焦也提胡蘆也杜鵑也其詩一曰泥滑滑苦竹岡雨蕭蕭馬上郎馬蹄凌競雨又</hi>
　<hi>急此鳥為君應㫁腸其二曰婆餅焦兒不食爾父向何之爾母山頭化為石山頭化石可奈何遂作㣲禽</hi>
　<hi>哭不息其三曰提胡蘆沽美酒風為賓樹為友山花撩亂目前開勸爾今朝千萬夀其四曰不如歸去春</hi>
　<hi>山云暮萬木兮參天蜀天兮何處人言有翼可歸飛安用悲啼向高樹</hi>
使君向蘄州更唱蘄州鬼我不識使君寜知使君死人<lb/>
<pb n="KR4d0077_WYG_030-23b"/>
生作鬼㑹不免使君巳老知何晩<hi>王元之自黄州移蘄州聞啼鳥問其名或</hi>
<hi>曰此名蘄州鬼元之大惡之果卒於蘄</hi>
南山昨夜雨西溪不可渡溪邊布榖兒勸我脱破袴不<lb/>
辭脱袴溪水寒水中照見催租瘢<hi>土人謂布穀為脱却破袴</hi>
去年麥不熟挾彈䂓我肉今年麥上場處處有殘粟豐<lb/>
年無象何處尋聽取林間快活吟<hi>此鳥聲云麥飯熟即快活</hi>
力作力作蠶絲百箔壠上麥頭昻<hi>次公王元景談藪元景嘗大醉楊遵彥謂</hi>
<hi>之曰何太低昻元景曰黍熟頭低麥熟頭昻黍麥俱有所以低昻</hi>林間桑子落願儂一<lb/>
<pb n="KR4d0077_WYG_030-24a"/>
箔千兩絲繅絲得蛹飼爾雛<hi>鳥聲云蠶絲一百箔</hi>
姑惡姑惡姑不惡妾命薄君不見東海孝婦死作三年<lb/>
乾<hi>縯東海有孝婦少寡亡子養姑甚謹其後姑自經死姑女告吏婦殺我母吏執孝婦驗以殺之郡中枯旱</hi>
<hi>三年</hi>不如廣漢龎姑去却還<hi>姑惡水鳥也俗云婦以姑虐死故其聲云任廣漢姜詩妻</hi>
<hi>龎詩事母至孝妻奉順尤篤後汲江水值風不時得還母渴詩責而遣之妻乃寄居鄰舍畫夜紡績市珍羞使</hi>
<hi>鄰母以意自遺姑乆恠問鄰母鄰母具對姑感恩而呼還援去却還又用前漢東家棗完去婦復還之意</hi>
　　異鵲<hi>并序</hi>
　熈寜中柯侯仲常通守漳州以救饑得民有二鵲栖<lb/>
<pb n="KR4d0077_WYG_030-24b"/>
　其㕔事訖侯之去鵲亦送之漳人異焉為賦此詩<lb/>
昔我先君子仁孝行於家家有五畝園么鳳集桐花<hi>次公</hi>
<hi>有彩羽之細禽人謂其如鳳名之曰么鳳蜀有禽五色桐花時來集於桐上名曰桐花鳳</hi>是時烏與<lb/>
鵲巢鷇可俯拏<hi>師禮記鵲之巢可俯而窺</hi>憶我與諸兒飼食觀羣呀<lb/>
里人驚瑞異野老笑而嗟云此方乳哺甚畏鳶與蛇手<lb/>
足之所及二物不敢加主人若可信衆鳥不我遐<hi>養源志林</hi>
<hi>云吾昔所居書室前有竹栢雜花叢生滿庭衆鳥巢其上武陽君惡殺生兒童婢僕皆不得捕取鳥雀數年間</hi>
<hi>皆巢於低枝其鷇可俯而窺也又有桐花鳳四五日翔集其間此鳥毛羽至為珍異難見而能馴殊不畏人閭</hi>
<pb n="KR4d0077_WYG_030-25a"/>
<hi>里見之以為異事有野老言鳥雀去人太遠則有蛇䑕狐狸之憂人既不殺則自近人者欲免此害也</hi>故<lb/>
知中孚化可及魚與鰕<hi>厚易中孚封豚魚吉信及豚魚也</hi>柯侯古循吏<lb/>
悃愊真無華<hi>次公後漢章帝詔語安静之吏悃愊無華</hi>臨漳所全活數等江<lb/>
干沙仁心格異族兩鵲栖其衙但憾不能言相對空楂<lb/>
楂善惡以類應古語良非誇君看彼酷吏所至號鬼車<lb/>
<hi>縯歐陽永叔有鬼車詩邦衡嶺表録異云鴞夜飛書伏名鬼車</hi>
　　鶴歎<lb/>
園中有鶴馴可呼我欲呼之立坐隅<hi>次公賈誼鵩賦鵩入於舍止於坐隅</hi>
<pb n="KR4d0077_WYG_030-25b"/>
鶴有難色側睨予豈欲臆對如鵩乎<hi>縯賈誼鵩賦鵩乃歎息舉首奮翼口</hi>
<hi>不能言請對以臆</hi>我生如寄良畸孤三尺長脛閣瘦軀<hi>厚莊子鶴脛雖</hi>
<hi>長㫁之則悲</hi>俛啄少許便有餘<hi>援前漢東方朔為隠語曰尻益高者鶴俛啄也子仁陶詩</hi>
<hi>傾身營一飽少許便有餘</hi>何至以身為子娛<hi>次公此暗使世説支遁好鶴有遺以雙鶴者遁</hi>
<hi>曰既有凌雲之姿何肯為人耳目翫乎遂放之</hi>驅之上堂立須臾投以餅餌視<lb/>
若無戛然長鳴乃下趨難進易退我不如<hi>縯表記云事君難進而易</hi>
<hi>退</hi>
　　五色雀<hi>并序</hi>
<pb n="KR4d0077_WYG_030-26a"/>
　海南有五色雀常以兩綘者為長進止必隨焉俗謂<lb/>
　之鳳凰云乆旱而見輒雨潦則異是吾卜居儋耳城<lb/>
　南嘗一至庭下今日又見之進士黎子雲及其弟威<lb/>
　家既去吾舉酒祝之曰若為吾來者當再集也已而<lb/>
　果然乃為賦詩<lb/>
粲粲五色羽<hi>援退之詩丹穴五色羽其名為鳳凰</hi>炎方鳳之徒青黄縞𤣥<lb/>
服翼衛兩紱朱<hi>任兩紱朱序所謂兩絳者也易曰朱紱方來</hi>仁心知憫農常<lb/>
告雨霽符我窮惟四壁<hi>縯司馬相如家徒四壁立</hi>破屋無瞻烏<hi>厚詩瞻烏</hi>
<pb n="KR4d0077_WYG_030-26b"/>
<hi>爰止于誰之屋</hi>惠然此粲者<hi>杜詩曰惠然肯來/又云如此粲者何</hi>來集竹與梧<hi>次公</hi>
<hi>鳳凰非梧桐不栖非竹實不食</hi>鏘鳴如玉佩<hi>厚左傳鳳凰于飛和鳴鏘鏘</hi>意欲相嬉<lb/>
娛寂寞兩黎生食菜眞臞儒<hi>縯司馬相如言列仙之儒居山澤間形容甚臞</hi>小<lb/>
圃散春物野桃陳雪膚舉杯得一笑見此紅鸞雛高情<lb/>
如飛仙未易握粟呼<hi>援詩握粟出卜</hi>胡為去復來眷眷豈屬吾<lb/>
囘翔天壤間何必懷此都<hi>縯賈誼弔屈原賦歴九州而相其君兮何必懐此都也</hi>
　　巫山廟上下數十里有鳥鳶無數取食於行舟之<lb/>
　　上舟人以神之故亦不敢害<lb/>
<pb n="KR4d0077_WYG_030-27a"/>
羣飛來去噪行人得食無憂便可馴江上飢烏無足恠<lb/>
野鷹何事亦頻頻<lb/>
　　食雉<lb/>
雄雉曵脩尾驚飛向日斜空中紛格鬬綵羽落如花喧<lb/>
呼勇不顧投網復誰嗟百錢得一雙新味時所佳烹煎<lb/>
雜雞鶩爪距漫槎牙誰知化為蜃海上落飛鴉<hi>子仁禮雉入海</hi>
<hi>為蜃蜃吐氣成樓所以吞飛鳥</hi>
　　竹<graphic n="KR1338" url="https://raw.githubusercontent.com/kanripo/KR-Gaiji/master/images/KR1338.png" mimeType="image/png"/>
<pb n="KR4d0077_WYG_030-27b"/>
野人獻竹<graphic n="KR1338" url="https://raw.githubusercontent.com/kanripo/KR-Gaiji/master/images/KR1338.png" mimeType="image/png"/>腰腹大如盎<hi>次公竹<graphic n="KR1338" url="https://raw.githubusercontent.com/kanripo/KR-Gaiji/master/images/KR1338.png" mimeType="image/png"/>食竹根之䑕也退之詩腰腹空大何能為</hi>自<lb/>
言道傍得採不費罝網鴟夷讓圓滑<hi>縯楊雄酒箴鴟夷圓滑腹大如壺</hi>
混沌慙瘦爽<hi>堯卿神異經曰崑崙西有獸焉其狀如犬長毛四足似熊名曰混沌</hi>兩牙雖<lb/>
有餘四足僅能髣逢人自驚蹶悶若兒脱襁念此㣲陋<lb/>
質刀几安足枉就擒大倉卒羞愧不能饗南山有孤熊<lb/>
擇獸行䑛掌<hi>厚退之詩擇肉於熊羆肯視兔與狸</hi>
　　予來儋耳得吠犬曰烏觜甚猛而馴隨余遷合浦<lb/>
　　過澄邁泅而濟路人皆驚戲為作此詩<lb/>
<pb n="KR4d0077_WYG_030-28a"/>
烏喙本海獒<hi>援爾雅釋蟲篇狗四尺為獒</hi>幸我為之主食餘已瓠肥<lb/>
<hi>縯史記張蒼身長大肥白如瓠次公黄帝之犬名盤瓠</hi>終不憂鼎俎晝馴識賔客<lb/>
<hi>子仁魏賈岱宗吠犬賦敬主識主晝則無窺窬之客夜則無奸滛之賔任杜詩犬迎曾宿客</hi>夜悍為<lb/>
門户知我當北還掉尾喜欲舞跳踉趂僮僕吐舌喘汗<lb/>
雨長橋不肯躡徑渡清深浦拍浮似鵝鴨登岸劇虓虎<lb/>
<hi>援詩闞如虓虎</hi>盜肉亦小疵<hi>子仁蒯通傳里婦云昨暮夜犬得肉</hi>鞭箠當貰汝再<lb/>
拜謝恩厚天不遣言語何當寄家書黄耳定乃祖<hi>黄耳事見</hi>
<hi>捕蝗至浮雲嶺懷子由詩註</hi>
<pb n="KR4d0077_WYG_030-28b"/>
　　涪州得山胡次子由韻<hi>山胡善鳴出黔中</hi>
終日鎖筠籠囘頭惜翠茸誰知聲㗲㗲亦自意重重夜<lb/>
宿煙生浦朝吟日上峯故巢何足戀鷹隼豈能容<lb/>
　　仙都山鹿<hi>老泉詩序云豐都縣將遊仙都觀見知縣李長官云固知君之將至也此山有</hi>
　　　<hi>鹿甚老而猛獸獵人終莫能害將有客來遊鹿輒夜鳴故常以此候之而未嘗失予聞而異之</hi>
　　　<hi>乃為作詩先生亦同賦</hi>
日月何促促塵世苦局束仙子去無蹤故山遺白鹿仙<lb/>
人已去鹿無家孤栖悵望層城霞至今聞有遊洞客夜<lb/>
<pb n="KR4d0077_WYG_030-29a"/>
來江市呼平沙長松千樹風蕭瑟仙宫去人無咫尺夜<lb/>
鳴白鹿安在哉滿山秋草無行迹<lb/>
　　蠍虎<hi>龜父方言云蠍虎秦晉謂之守宫又曰蝘蜓其在澤中者曰蜥蜴楚曰蛇醫</hi>
黄雞啄蠍如啄黍牕間守宫稱蠍虎<hi>厚漢武帝以端午日取蜥蜴置之器</hi>
<hi>飼以丹砂至明年端午擣之以塗宫人之臂有所犯輒消沒以其驗於此故得守宫之名李賀所謂玉臼夜舂</hi>
<hi>紅守宫者是也</hi>闇中繳尾伺飛蟲巧捷工夫在腰膂跂跂脉脉<lb/>
善縁壁<hi>縯東方朔傳武帝置守宫㿻下東方朔别蓍布筭射之曰以爲龍又無角以爲蛇又有足跂跂</hi>
<hi>脉脉善縁壁是非守宫即蜥蜴</hi>陋質從來誰比數今年嵗旱號蜥蜴狂<lb/>
<pb n="KR4d0077_WYG_030-29b"/>
走兒童閙歌舞<hi>援闗中僧善胡法者置蜥蜴甕中使童男數十衣青衣同聲呪曰蜥蜴蜥蜴興</hi>
<hi>雲吐霧雨澤滂沱放汝歸去歳旱為之頗有應</hi>能銜渠水作冰雹便向蛟龍覔<lb/>
雲雨守宫努力搏蒼蠅明年歲旱當求汝<lb/>
　　二蟲<hi>方言阿如軋亦名鷃濫堆</hi>
君不見水馬兒步步逆流水大江東流日千里此蟲趯<lb/>
趯長在此<hi>次公詩趯趯阜螽</hi>君不見鷃濫堆<hi>養源韻語陽秋云阿濫堆明皇御玉</hi>
<hi>笛採其聲翻為曲左右皆能傳唱張祐詩云至今風俗驪山下村笛猶吹阿濫堆</hi>決起隨衝風<lb/>
隨風一去宿何許逆風還落蓬蒿中二蟲愚智俱莫測<lb/>
<pb n="KR4d0077_WYG_030-30a"/>
<hi>次公莊周言之二蟲又何知</hi>江邊一笑無人識<lb/>
　　渼陂魚<hi>陂在鄠縣次公此杜甫詩有渼陂行者也雖士大夫非西人者徃徃讀為蕩漾之漾</hi>
　　　<hi>此字從水從美以其陂中魚故得名</hi>
霜筠細破為雙掩中有長魚如臥劒<hi>沈孟浩然詩游魚擁劒來</hi>紫荇<lb/>
穿顋氣惨悽紅鱗照座光磨閃攜来雖逺鬛尚動烹不<lb/>
待熟指先染<hi>縯左氏宣公四年鄭靈公烹黿子公之食指動公故弗與子公怒染指於鼎嘗之而</hi>
<hi>出</hi>坐客相看為解顏香粳飽送如塡塹<hi>厚退之詩匙抄爛飯穏送之曹</hi>
<hi>植詩食若塡巨塹堯卿杜詩半濕摇香粳退之詩淅玉炊香粳</hi>早嵗嘗為荆渚客<hi>次公先生</hi>
<pb n="KR4d0077_WYG_030-30b"/>
<hi>應制科時同子用侍父舟行適楚是為荆楚客</hi>黄魚屢食沙頭店<hi>子仁杜詩頓頓食黃魚沙</hi>
<hi>頭鎭屬荆南府</hi>濵江易採不復珍盈尺輒棄無乃僭自從西征<lb/>
復何有欲致南烹嗟乆欠<hi>次公退之南食詩我来禦魑魅自宜味南烹</hi>游鯈<lb/>
瑣細空自腥亂骨縦橫動遭砭故人逺餽何以報客俎<lb/>
乆空驚忽贍東道無辭信使頻西隣幸有庖虀釅<lb/>
　　戲作洄魚<lb/>
粉紅石首仍無骨<hi>厚石首魚名其頭骨乃石也彥章蘇州圖經云養魚城下水中有石首魚</hi>
雪白河豚不藥人<hi>縯河豚有毒治之不精則害人梅聖俞詩云烹調茍失所入喉為鏌邪</hi>
<pb n="KR4d0077_WYG_030-31a"/>
寄語天公與河伯<hi>居仁酉陽雜俎云天公姓張名堅漁陽人乘白龍振策登天公衮抱朴子</hi>
<hi>釋鬼篇云馮夷以八月上庚日渡河溺死天帝署為河伯</hi>何妨乞與水精鱗<lb/>
　　鯿魚<lb/>
曉日照江水遊魚似玉瓶誰言解縮頸貪餌每遭烹杜<lb/>
老當年意臨流憶孟生<hi>縯杜詩復憶襄陽孟浩然清詩句句盡堪傳秪今耆舊無新語</hi>
<hi>謾釣槎頭縮頸鯿</hi>吾今又悲子輟箸涕縦横<lb/>
　　春菜<lb/>
蔓菁宿根已生葉<hi>次公禮坊記注云葑蔓菁也陳宋之間謂之葑陸機云葑蔓菁幽州人謂</hi>
<pb n="KR4d0077_WYG_030-31b"/>
<hi>之芥方言云葑蕪菁也陳楚謂之豐齊魯謂之蕘闗西謂之蕪菁趙魏謂之大芥其實即一物也子仁唐本注</hi>
<hi>本草蕪菁一名蔓菁乃是菘類劉夢得佳話録云諸葛亮所止令軍士獨種蔓菁者取其才出甲生啖一也葉</hi>
<hi>舒可煑食二也乆居隨以滋長三也棄去不惜四也回則易尋而採之五也冬有根可劚食六也比諸蔬屬其</hi>
<hi>利不亦博乎三蜀之人今呼蔓菁為諸葛菜</hi>韭芽戴土拳如蕨<hi>堯卿南史周顒傳文惠太</hi>
<hi>子問顒菜食何味最勝顒曰春初早韭秋末晚菘又魯直詩云蕨芽已作小兒拳子仁李白詩不知舊行徑初</hi>
<hi>拳幾枝蕨</hi>爛蒸香薺白魚肥碎㸃青蒿涼餅滑宿酒初消春<lb/>
睡起細履幽畦掇芳辣<hi>次公杜牧晚晴賦雨晴秋容新沐兮折遶園而細履</hi>茵陳<lb/>
甘菊不負渠鱠縷堆盤纎手抹北方苦寒今未巳雪底<lb/>
<pb n="KR4d0077_WYG_030-32a"/>
波稜如鐵甲豈知吾蜀富冬蔬霜葉露芽寒更茁乆抛<lb/>
松菊猶細事苦筍江豚那思説明年投劾徑須歸莫待<lb/>
齒搖并髮脱<lb/>
　　元脩菜<hi>并序</hi>
　菜之美者有吾鄉之巢故人巢元脩嗜之余亦嗜之<lb/>
　元脩云使孔北海見當復云吾家菜耶因謂之元脩<lb/>
　菜余去鄉十有五年思而不可得元脩適自蜀來見<lb/>
　余於黃乃作是詩使歸致其子而種之東坡之下云<lb/>
<pb n="KR4d0077_WYG_030-32b"/>
　<hi>次公世説言語門載梁國楊氏子九歳注云楊脩也甚聰慧孔君平詣其父父不在乃呼兒出為設果果</hi>
　<hi>有楊梅孔指曰此是爾家果兒答曰未聞孔雀是夫子家禽</hi>
彼美君家菜鋪田緑茸茸豆莢圓且小槐芽細而豐種<lb/>
之秋雨餘擢秀繁霜中欲花而未萼一一如青蟲<hi>次公此篇</hi>
<hi>紀叙為詳頗為形容之工巢菜蜀人皆識之内地人非親見巢菜者不知其工也</hi>是時青裙女<lb/>
採擷何怱怱烝之復湘之<hi>次公詩于以湘之注烹也</hi>香色蔚其饛<hi>次公</hi>
<hi>饛字盛器滿貌詩云有饛簋餐</hi>㸃酒下鹽豉<hi>次公陸機云千里蓴羮未下鹽䜴</hi>縷橙芼<lb/>
薑葱<hi>次公芼擇也詩云左右芼之祖可退之詩芼以椒與橙</hi>那知雞與豚但恐放<lb/>
<pb n="KR4d0077_WYG_030-33a"/>
筯空<hi>子仁杜詩咏魚鱠云落碪何曾白紙濕放筋未覺金盤空</hi>春盡苗葉老耕飜煙<lb/>
雨叢潤隨甘澤化暖作青泥融始終不我負力與糞壤<lb/>
同我老忘家舍楚音變兒童此物獨嫵媚終年繫予胷<lb/>
君歸致其子囊盛勿函封<hi>子仁王羲之青李來禽帖云青李來禽櫻桃日給藤子皆</hi>
<hi>囊盛為佳函封多衣生足下所疏云此果佳可為致子當種之吾篤喜果今在田里惟以此為事故達為足致</hi>
<hi>此子者則大惠也</hi>張騫移苜蓿<hi>縯漢書大宛馬嗜苜蓿張騫始為武帝言之遣使持千金請宛</hi>
<hi>善馬采苜蓿種歸種之離宫館傍云</hi>適用如葵菘<hi>次公苜蓿亦可為菜茹故云如葵菘</hi>馬援<lb/>
載薏苡<hi>厚後漢馬援傳初援在交趾常餌薏苡實用能輕身省慾以勝瘴氣及軍還載之一車欲以為</hi>
<pb n="KR4d0077_WYG_030-33b"/>
<hi>種後人有譖之者以為前所載還皆明珠文犀</hi>羅生等蒿蓬懸知東坡下瘠鹵<lb/>
化千鍾長使齊安人<hi>堯祖黃州舊名齊安</hi>指此説兩翁<lb/>
　　與參寥師行園中得黃耳蕈<lb/>
遣化何時取衆香<hi>縯維摩詰遣化菩薩徃衆香國禮彼佛足言願得世尊所食之餘欲於娑</hi>
<hi>婆世界施作佛事於是香積如來以衆香鉢盛滿香飯與化菩薩悉飽衆僧</hi>法筵齋缽乆淒<lb/>
涼寒蔬病甲誰能採落蘂空畦半巳荒老楮忽生黃耳<lb/>
菌故人兼致白芽薑蕭然放筯東南去又入春山筍蕨<lb/>
鄉<lb/>
<pb n="KR4d0077_WYG_030-34a"/>
　　秧馬歌<hi>幷序</hi>
　過廬陵見宣德郎致仕曾君安止出所作禾譜文既<lb/>
　温雅事亦詳實惜其有所缺不譜農器也予昔遊武<lb/>
　昌見農夫皆騎秧馬以榆棗為腹欲其滑以楸桐為<lb/>
　背欲其輕腹如小舟昻其首尾背如覆瓦以便兩髀<lb/>
　雀躍於泥中繫束藁其首以縛秧日行千畦較之傴<lb/>
　僂而作者勞佚相絶矣史記禹乗四載泥行乘橇解<lb/>
　者曰橇形如箕擿行泥上豈秧馬之類乎作秧馬歌<lb/>
<pb n="KR4d0077_WYG_030-34b"/>
　一首附於禾譜之末云<lb/>
春雲濛濛雨凄凄<hi>厚説文有云濛㣲雨也又云凄凄雨起也詩云有渰凄凄興雨祈祈</hi>春<lb/>
秧欲老翠剡齊<hi>次公杜甫稻畦詩芊芊烱翠羽剡剡向銀漢</hi>嗟我婦子行水<lb/>
泥<hi>縯詩嗟我婦子曰為改嵗</hi>朝分一壠暮千畦腰如箜篌首啄雞<hi>次公</hi>
<hi>箜篌樂器名似筝而腰曲</hi>筋煩骨殆聲酸嘶<hi>次公出曹子建賦車殆馬煩</hi>我有銅<lb/>
馬手自提頭尻軒昻腹脇低背如覆瓦去角圭<hi>次公角圭尖稜</hi>
<hi>也出韓詩云磨淬出角圭</hi>以我兩足為四蹄聳踊滑汰<hi>音撻</hi>如鳬鷖纎<lb/>
纖束藁亦可齎<hi>次公見謝鯤傳云以束藁為贓又載記童謠曰一束藁兩頭燃</hi>何用繁<lb/>
<pb n="KR4d0077_WYG_030-35a"/>
纓與月題<hi>縯周禮王之玉路錫繁纓註云繁讀如鞶今為大帶也纓謂當胷者又莊子加之以衡軛</hi>
<hi>齊之以月題註云馬額上當顱形似月者也</hi>却從畦東走畦西山城欲閉聞<lb/>
鼓鼙<hi>厚杜詩濁醪自初熟東城多鼓鼙</hi>忽作的盧躍檀溪<hi>厚世説劉備奔劉表出於</hi>
<hi>楚城左右欲因㑹取備備偽如厠便出所乘馬的盧走墮襄陽城水中溺不得出備急謂的盧曰今日危矣可</hi>
<hi>不努力遂湧三丈得過也子蒼水經注云檀溪水源出栁子下兩分北流為檀溪水南流為襄水檀溪今有的</hi>
<hi>盧溪</hi>歸來挂壁從髙栖了無芻秣飢不啼少壯騎汝逮老<lb/>
黧何曾蹶軼防顛隮錦韉公子朝金閨<hi>厚江文通别賦金閨之諸彥注</hi>
<hi>云金閨金馬門也</hi>笑我一生蹋半犁不知自有木駃騠<hi>厚前漢匈奴傳</hi>
<pb n="KR4d0077_WYG_030-35b"/>
<hi>註云駃騠駿馬也</hi>
　　眞一酒歌<hi>并序</hi>
　布筭以步五星不如仰觀之捷吹律以求中聲不如<lb/>
　耳齊之審鈆汞以為藥䇿易以候火不如天造之眞<lb/>
　也是故神宅空樂出虛蹋鞠者以升氣孰能推是類<lb/>
　以求天造之藥乎於此有物其名曰眞一遠遊先生<lb/>
　方治此道不飲不食而飲此酒食此藥居此堂予亦<lb/>
　竊其一二故作眞一之歌其詞曰<lb/>
<pb n="KR4d0077_WYG_030-36a"/>
空中細莖挿天芒不生沮澤生陵岡涉閲四氣更六陽<lb/>
<hi>子仁麥以九月種四月熟涉閲四氣者謂九月霜降立冬十月小雪大雪也更六陽者謂自十一月一陽始生</hi>
<hi>四月為六陽也此以通言麥凡經歴八月而熟耳</hi>森然不受螟與蝗<hi>厚王充論衡榖之多</hi>
<hi>蟲者粢也稻時有蟲麥與秬無蟲</hi>飛龍御月作秋涼<hi>次公稻以八月九月為秋書曰若農</hi>
<hi>服田力穡乃亦有秋是也而麥則以四月熟時為秋禮記月令孟夏之月麥秋至是也子仁按卦氣圖十一月</hi>
<hi>復卦為乾之初九十二月臨卦為乾之九二正月泰卦為乾之九三二月大壯卦為乾之九四三月夬卦為乾</hi>
<hi>之九五故四月為正陽之月乃純乾卦也乾九五飛龍在天則飛龍御月者指三月也是時麥欲秋矣故下有</hi>
<hi>蒼波改色屯雲黃之句</hi>蒼波改色屯雲黃<hi>次公麥青謂之波栁子厚云麥芒際天搖青波</hi>
<pb n="KR4d0077_WYG_030-36b"/>
<hi>稍老則謂之蒼波稍熟則又如黄雲之屯也屯雲列子望之若屯雲</hi>天旋雷動玉塵香<hi>次公</hi>
<hi>論衡云日月五星隨天而西譬若蟻行磨上則磨可以言天旋也又天文志天無雷而有聲謂之雲磨則磨可</hi>
<hi>以言雷動也</hi>起搜十裂照坐光<hi>厚束晳賦云漫項薄持起搜牢九盖四物之名也何曽性</hi>
<hi>豪侈作蒸餅不裂作十字不食</hi>跏趺牛噍安且詳<hi>次公佛氏謂盤足為跏趺噍音昨笑反楞</hi>
<hi>嚴經云有牛呵病同吐而噍也</hi>動搖天闗出瓊漿壬公飛空丁女藏<hi>次公</hi>
<hi>黄庭經言口為天闗瓊漿以言華池之水矣壬公言水也女丁言火也既出華池之水則壬水飛而在上丁火</hi>
<hi>伏而在下矣</hi>三伏遇井了不嘗釀為真一和而莊三杯儼如<lb/>
侍君王湛然寂照非楚狂終身不入無功鄉<hi>縯唐王績字無功嘗</hi>
<pb n="KR4d0077_WYG_030-37a"/>
<hi>作醉鄉記</hi>
　　武昌銅劒歌<hi>并序</hi>
　供奉官鄭文嘗官於武昌江岸裂出古銅劒文得以<lb/>
　遺余冶鑄精巧非鍛冶所成者<lb/>
雨餘江清風巻沙雷公鑷雲捕龍蛇<hi>縯廣異記載唐開元末武勝之為宣</hi>
<hi>州司士知靜江軍事忽然灘中見雷公踐㣲雲逐小黄蛇盤繞灘上靜江之夫戲以石投之中蛇鎗然作金聲</hi>
<hi>雷公乃飛去使人往視之得一銅劒有文曰許旌陽斬蛟第三劒云</hi>蛇行空中如枉矢<hi>厚晉</hi>
<hi>天文志枉矢狀類大流星蛇行蒼黒如有毛目然</hi>雷公煜煜燒蛇尾<hi>次公封氏見聞記論</hi>
<pb n="KR4d0077_WYG_030-37b"/>
<hi>士人登第必展歡宴謂之燒尾於説有三其一云魚登龍門化龍時則有雷電為燒其尾而化</hi>或投以<lb/>
塊鏗有聲雷飛上天蛇入水水上青山如削鐵神物欲<lb/>
出山自裂細看兩脇生碧花猶是西江老蛟血<hi>縯許旌陽斬蛟</hi>
<hi>於洪州即西江所經也</hi>蘇子得之何所為蒯緱彈鋏詠新詩<hi>援緱音古</hi>
<hi>侯反劍首也史記馮讙躡履見孟嘗君置傳舍中十日孟嘗君問傳舍長曰客何所為答曰馮先生甚貧猶有</hi>
<hi>一劒耳又蒯緱彈其鋏而歌</hi>君不見淩煙功臣長九尺<hi>厚唐功臣圖形淩煙閣上</hi>
腰間玉貝高柱頥<hi>次公王莽傳云玉貝寶劒又漢光武賜馮異等乘輿七尺又齊謠歌田單</hi>
<hi>曰大冠如箕長劍柱頥</hi>
<pb n="KR4d0077_WYG_030-38a"/>
　　蜜酒歌<hi>幷序共父先生志林載蜜酒法予作蜜格與眞一水亂每米一斗用蒸麵二兩半如</hi>
　　　<hi>常法取醅液再入蒸餅麵一兩釀之三日嘗看味當極辣且硬則以二斗米炊飯投之若甜軟</hi>
　　　<hi>則每投更入麵與餅各半兩又二日再投而熟全在釀者斟酌增損也入水少為妙</hi>
　西蜀道士楊世昌善作蜜酒絶醇釅余既得其方作<lb/>
　此歌遺之<lb/>
眞珠為漿玉為醴<hi>次公李賀詩小槽酒滴真珠紅又真誥載石英夫人答許長史書云玉醴</hi>
<hi>金漿交梨火棗乃飛騰之藥</hi>六月田夫汗流泚不如春甕自生香蜂<lb/>
為耕耘花作米一日小沸魚吐沫二日眩轉清光活三<lb/>
<pb n="KR4d0077_WYG_030-38b"/>
日開甕香滿城快㵼銀瓶不須撥百錢一斗濃無聲<hi>縯杜</hi>
<hi>詩速宜相就飲一斗恰有三百青銅錢</hi>甘露㣲濁醍醐清君不見南園採<lb/>
花蜂似雨天教釀酒醉先生先生年來窮到骨<hi>子仁杜詩巳訴</hi>
<hi>歡求貧到骨</hi>問人乞米何曾得<hi>援顏魯公有問人乞米帖</hi>世間萬事眞悠<lb/>
悠蜜蜂大勝監河侯<hi>厚莊周家貧徃貸粟於監河侯</hi>
　　又一首答二猶子與王郎見和<lb/>
脯青苔炙青蒲<hi>次公西征賦云野蒲變而成脯注云趙高欲為亂先設驗以蒲為脯獻二世羣</hi>
<hi>臣敢言蒲者陰誅之堯卿南人以青苔為脯</hi>爛蒸鵝鴨刀瓠壺<hi>師唐盧氏雜記盧懐慎為</hi>
<pb n="KR4d0077_WYG_030-39a"/>
<hi>相節儉召客食曰爛蒸去毛莫抝折項客疑是鵝鴨已而下粟米飯一器蒸葫蘆一枚而巳又蜀志張裔傳張</hi>
<hi>府君如瓠壺外雖澤而内實麄</hi>煑豆作乳脂為酥高燒油燭斟蜜酒貧<lb/>
家百物初何有古來百巧出窮人<hi>次公以苔為脯以蒲為炙以瓠為鵝鴨以</hi>
<hi>豆為乳以脂為酥以油為燭以蜜為酒皆百巧之所為也</hi>搜羅假合亂天真詩書與<lb/>
我為麯糵醖釀老夫成縉紳質非文是終難乆<hi>縯楊子法言羊</hi>
<hi>質虎皮其文是也其質非也</hi>脱冠還作扶犁叟不如蜜酒無燠寒冬<lb/>
不加甜夏不酸老夫作詩殊少味愛此三篇如酒美封<lb/>
胡羯末巳可憐不知更有王郎子<hi>厚晉書謝奕女道韞初適王凝之還甚不</hi>
<pb n="KR4d0077_WYG_030-39b"/>
<hi>樂安曰王郎逸少子不惡汝何恨也答曰一門叔父則有阿大中郎羣從兄弟則有封胡羯末不意天壤之中</hi>
<hi>乃有王郎封謂謝韶胡謂謝朗羯謂謝𤣥未謂謝川次公唐王仙客劉振之甥也振有女曰無雙小仙客數歳</hi>
<hi>皆幼穉戲弄相狎振妻常戲呼仙客為王郎子正以言子由之壻王子立</hi>
　　安州老人食蜜歌<hi>贈僧仲殊</hi>
安州老人心似鐵老人心肝小兒舌<hi>縯佛言財色於人譬如刀刃有蜜小</hi>
<hi>兒䑛之有截舌之患也</hi>不食五穀惟食蜜笑指蜜蜂作檀越蜜中<lb/>
有詩人不知千花百草爭含姿老人咀嚼時一吐還引<lb/>
世間癡小兒小兒得詩如得蜜蜜中有藥治百疾正當<lb/>
<pb n="KR4d0077_WYG_030-40a"/>
狂走捉風時<hi>次公後漢書如中風狂走耳</hi>一笑看詩百憂失東坡先<lb/>
生取人㢘幾人相歡幾人嫌恰似飲荼甘苦雜<hi>任誰謂荼苦其</hi>
<hi>甘如薺</hi>不如食蜜中邊甜<hi>佛云吾言譬如食蜜中邊俱甜</hi>因君寄與雙龍<lb/>
餅鏡空一照雙龍影三吳六月水如湯老人心似雙龍<lb/>
井<lb/>
　　歐陽少師今賦所蓄石屏<lb/>
何人遺公石屏風上有水墨希㣲蹤不畫長林與巨植<lb/>
獨畫峩嵋山西雪嶺上萬嵗不長之孤松<hi>縯松高尺餘四時不改色今峩</hi>
<pb n="KR4d0077_WYG_030-40b"/>
<hi>嵋有之</hi>崖崩澗絶可望不可到孤烟落日相溟濛含風偃<lb/>
蹇得真態刻畫始信天有工我恐畢宏韋偃死塟虢山<lb/>
下<hi>援杜詩天下幾人畫古松畢宏已老韋偃少孝祥張彥逺名畫記畢宏大厯三年為給事中善畫記石又</hi>
<hi>韋偃工畫老松異石筆力徑健</hi>骨可朽爛心難窮神機巧思無所發化<lb/>
為煙飛淪石中古來畫師非俗士摹寫物象畧與詩人<lb/>
同願公作詩慰不遇無使二子含憤泣幽宫<lb/>
　　石炭<hi>并序</hi>
　彭城無石炭元豐元年十二月始遣人訪獲於州之<lb/>
<pb n="KR4d0077_WYG_030-41a"/>
　西南白土鎮之北以冶鐵作兵犀利勝常云<lb/>
君不見前年雨雪行人㫁城中居民風裂骭濕薪半束<lb/>
抱衾裯日暮敲門無處換<hi>次公杜詩城中斗米換衾裯</hi>豈料山中有<lb/>
遺寳磊落如磐萬車炭流膏迸乳無人知陣陣腥風自<lb/>
吹散根苗一發浩無際萬人鼓舞千人看<hi>次公上林賦云千人唱萬</hi>
<hi>人和</hi>投泥潑水愈光明爍石流金寔精悍南山栗林漸可<lb/>
息<hi>次公南山栗以言木炭也任莊子集於栗林</hi>北山頑礦何勞鍛為君鑄作<lb/>
百錬刀<hi>縯晉書載記赫連勃勃造百錬剛刀為龍雀大環</hi>要斬長鯨為萬段<lb/>
<pb n="KR4d0077_WYG_030-41b"/>
　　題雲龍草堂石磬<lb/>
折為督郵腰懸作山人室殊非濮上音信是泗濵石<lb/>
　　鰒魚行<lb/>
漸臺人散長弓射初噉鰒魚人未識西陵衰老繐帳空<lb/>
肯向北河親饋食兩雄一律盗漢家嗜好亦若肩相差<lb/>
食每對之先太息不因噎嘔縁瘡痂中間霸據闗梁隔<lb/>
一枚何啻千金直百年南北鮭菜通徃徃殘餘飽臧獲<lb/>
東隨海舶號倭螺異方珍寶來更多磨沙瀹瀋成大胾<lb/>
<pb n="KR4d0077_WYG_030-42a"/>
剖蚌作脯分餘波君不聞蓬萊閣下駞碁島八月邉風<lb/>
備胡獠舶船䟦浪黿鼉震長鑱鏟處崖谷倒膳夫善治<lb/>
薦華堂坐令雕俎生輝光肉芝石耳不足數醋芼魚皮<lb/>
眞倚墻中都貴人珍此味糟浥油藏能遠致割肥方厭<lb/>
萬錢厨決眥可醒千日醉三韓使者金鼎來方奩饋送<lb/>
煩輿臺遼東太守遠自獻臨菑掾吏誰為材吾生東歸<lb/>
収一斛包苴未肯鑽華屋分送美材作眼明却取細書<lb/>
防老讀<lb/>
<pb n="KR4d0077_WYG_030-42b"/>
　　數日前夢一僧出二鏡求詩僧以鏡置日中其影<lb/>
　　甚異其一如芭蕉其一如蓮花夢中與作詩<lb/>
君家有二鏡光景如湛盧或長如芭蕉或圓如芙蕖飛<lb/>
電著子壁明月入我廬月下合三璧日月跳明珠問子<lb/>
是非我我是非文殊<lb/>
　　食㯽榔<lb/>
月照無枝林夜棟立萬礎𦕈𦕈雲間扇蔭此九月暑上<lb/>
有垂房子下繞絳刺禦風欺紫鳳卵雨暗蒼龍乳裂包<lb/>
<pb n="KR4d0077_WYG_030-43a"/>
一墮地還以皮自煑北客初未諳勸食俗難阻中虚畏<lb/>
泄氣始嚼或半吐吸津得㣲甘著齒隨亦苦面目太嚴<lb/>
冷滋味絶媚嫵誅彭勲可䇿推轂勇宜賈瘴風作堅頑<lb/>
導利時有補藥儲固可爾果録詎用許先生失膏粱便<lb/>
腹委敗鼓日啖過一粒腸胃為所侮蟄雷殷臍腎藜藿<lb/>
腐亭午書燈看膏盡鉦漏歴歴數老眼怕少睡竟使赤<lb/>
眥努渇思梅林嚥飢念黄獨舉奈何農經中收此困羇<lb/>
旅牛舌不餉人一斛肯多與乃知見本偏但可酬惡語<lb/>
<pb n="KR4d0077_WYG_030-43b"/>
　　轆轤歌<lb/>
新繋青絲百尺繩心在君家轆轤上我心皎潔君不知<lb/>
轆轤一轉一惆悵何處春風吹曉幕江南緑水通珠閣<lb/>
美人二八顔如花泣向花前畏花落臨春風聴春鳥别<lb/>
時多見時少愁人一夜不得眠瑤井玉繩相對曉<lb/>
　　琴枕<lb/>
清眸作金徽素齒為玉軫響泉竟何用金帶常苦窘斕<lb/>
斑漬珠涙宛轉堆雲鬒君若安七絃應彈卓氏引<lb/>
<pb n="KR4d0077_WYG_030-44a"/>
　　又答氊帳<lb/>
卧病經旬減帶圍清樽忘却故人期莫嫌雪裏閒氊帳<lb/>
作事猶來未合時<lb/>
　　次韻董夷仲茶磨<lb/>
前人初用茗飲時煑之無問葉與骨寖窮厥味臼始用<lb/>
復計其初碾方出計盡功極至於磨信哉智者能創物<lb/>
破槽折杵向墻角亦其遭遇有伸屈嵗久講求知處所<lb/>
佳者出自衡山窟巴蜀石工強鐫鑿理疎性軟良可咄<lb/>
<pb n="KR4d0077_WYG_030-44b"/>
予家江陵逺莫致塵土何人為披拂<lb/>
　　寒具<hi>乃念頭出劉禹錫佳語</hi>
纎手搓來玉數㝷碧油輕蘸嫩黄深夜來春睡濃於酒<lb/>
壓褊佳人纒臂金<lb/>
　　參寥恵楊梅<lb/>
新居未換一根椽只有楊梅不直錢莫共金家鬬甘苦<lb/>
參寥不是老婆禪<lb/>
　　偶於龍井辨才處得歙硯甚竒作小詩<lb/>
<pb n="KR4d0077_WYG_030-45a"/>
羅細無文角浪平半丸犀壁浦雲泓午忩睡起人初静<lb/>
時聴西風拉瑟聲<lb/>
　　雪林硯屛率魯直同賦<lb/>
西山無時春巉巖鎖頑陰分明倚天壁㸃綴無風林物<lb/>
固為人出興誰於此深窮竒真自蠧詩句且娛心<lb/>
　　廣陵後園題申公扇子<lb/>
露葉風枝曉自勻緑陰青子浄無塵閒吟繞屋扶疎句<lb/>
須信淵明是可人<lb/>
<pb n="KR4d0077_WYG_030-45b"/>
　　次韻景文山堂聴筝三首<lb/>
忽憶韓公二妙姝琵琶筝韻落空無猶勝江左狂靈運<lb/>
空問東昏百草須<lb/>
馬上胡琴塞上姝鄭中丞後有人無詩成畫燭飄金燼<lb/>
八尺英公欲燎須<lb/>
荻花楓葉憶秦姝切切么絃細欲無莫把胡琴挑醉客<lb/>
囘看霜㦸禇公須<lb/>
　　琴詩<lb/>
<pb n="KR4d0077_WYG_030-46a"/>
若言琴上有琴聲放在匣中何不鳴若言聲在指頭上<lb/>
何不於君指上聴<lb/>
　　常州太平寺觀牡丹<lb/>
武林千葉照觀空别後湖山㡬信風自笑眼花紅綠眩<lb/>
還將白首看鞓紅<lb/>
　<lb/>
　<lb/>
　<lb/>
<pb n="KR4d0077_WYG_030-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東坡詩集註巻三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東坡詩集註卷七</head> <lb/>
    <p>
<pb n="KR4d0077_WYG_007-1a"/>
欽定四庫全書<lb/>
　東坡詩集註卷七<lb/>
　　　　　　　　　　　　　宋　王十朋　撰<lb/>
　書事<lb/>
　　河復<hi>并序</hi>
　熈寧十年秋河决澶淵注鉅野入淮泗自澶魏以北<lb/>
　皆絶流而齊楚大被其害彭門城下水二丈八尺七<lb/>
　十餘日不退吏民疲於守禦十月十三日澶州大風<lb/>
<pb n="KR4d0077_WYG_007-1b"/>
　終日既止而河流一支已復故道聞之喜甚庶㡬可<lb/>
　塞乎乃作河復詩歌之道路以致民願而迎神休盖<lb/>
　守土者之志也<lb/>
君不見西漢元光元封間河决瓠子二十年<hi>縯瓠子隄名也在今</hi>
<hi>澶州漢元光中河决瓠子東南注鉅野通於淮泗塞之輒復壊後二十餘年元封二年上有事萬里沙過祠太</hi>
<hi>山還至瓠子自臨決河築宣房於是作宣房之歌次公前漢武帝元光元年嵗在丁未盡六年改元朔則嵗在</hi>
<hi>癸丑盡六年改元狩則嵗在已未盡六年改元鼎則嵗在乙丑盡六年改元封則歲在辛未自元光至元封凡</hi>
<hi>二十五年按溝洫志元光中河决瓠子此元光之决也又云上有事萬里沙回還自臨河此元封之决也先生詩</hi>
<pb n="KR4d0077_WYG_007-2a"/>
<hi>盖言此兩段事</hi>鉅野東傾淮泗滿楚人恣食黄河鱣<hi>次公武帝作瓠子之</hi>
<hi>歌有云吾山平兮鉅野溢又曰齧浮桑兮淮泗滿魯直魏武帝四時食制鱣魚大如五斗奩長一丈郭璞注爾</hi>
<hi>雅鱣魚長二丈</hi>萬里沙回封禪罷<hi>師萬里沙神祠也在萊州掖縣</hi>初遣越巫沈<lb/>
白馬<hi>縯上有事萬里沙回自臨决河沈白馬玉璧次公郊祀志云既滅南越命越巫立越祝沈白馬</hi>河<lb/>
公未許人力窮薪芻萬計隨流下<hi>厚河渠書天子令羣臣從官自將軍已下</hi>
<hi>皆負薪寘决河作歌曰搴長筊兮沈美玉河伯許兮薪不屬</hi>吾君仁聖如帝堯百神<lb/>
受職河神驕<hi>師川禮記禮行於郊而百神受職焉</hi>帝遣風師下約束北流<lb/>
夜起澶州橋東風吹凍收微渌神功不用淇園竹<hi>縯武帝塞</hi>
<pb n="KR4d0077_WYG_007-2b"/>
<hi>瓠子時東郡燒草以故薪柴少而下淇園之竹以為楗</hi>楚人種麥滿河淤仰看浮<lb/>
槎棲古木<hi>援柳宗元詩渡頭水落村徑成橑亂浮槎在髙樹</hi>
　　庚辰歲人日作詩聞黄河已復故流老臣舊數論<lb/>
　　此今斯言乃驗<hi>夢仙按年譜元符三年庚辰先生六十五在儋耳五月徽宗皇帝量</hi>
　　　<hi>移亷州</hi>
老去仍栖隔海村夢中時見作詩孫<hi>須溪此句為仲虎發也陸務觀云在</hi>
<hi>蜀見蘇山藏公墨迹疊韻竹後題云寄作詩孫符</hi>天涯已慣經人日歸路猶欣<lb/>
過鬼門<hi>厚山水志廣南西路容牢二州界有鬼門闗諺曰若度鬼門闗十去九不回言多炎瘴也</hi>三<lb/>
<pb n="KR4d0077_WYG_007-3a"/>
䇿已應思賈讓<hi>縯漢哀帝時賈讓奏言治河三䇿今見溝洫志</hi>孤忠終未赦虞<lb/>
翻<hi>厚三國志虞翻性䟽直數有酒失孫權積怒放之交州在南十餘年卒</hi>典衣剰買河源<lb/>
米屈指新篘作上元<lb/>
不用長愁掛月村<hi>任杜詩月掛客愁詩</hi>㯽榔生子竹生孫<hi>自注海南勒竹</hi>
<hi>毎節生枝如竹竿大盖竹孫也</hi>新巢語燕還窺硯舊雨來人不到門春<lb/>
水蘆根看鶴立夕陽楓葉見鵶翻此生念念隨泡影莫<lb/>
認家山作本元<hi>自注言雖寄旅於海上不必以家山方是本元也</hi>
　　江漲用過韻<lb/>
<pb n="KR4d0077_WYG_007-3b"/>
草木生故墟牛羊滿空瀆春江圍草市夜浪浮竹屋<hi>信祖</hi>
<hi>唐房千里為竹室記云予環堵所棲率用竹以結其四周植者為柱楣撑者為椽桷破者為霤削者為障</hi>已<lb/>
連漲海白尚帶霍山綠<hi>次公霍山則恵州江所出也</hi>坎離更休王<hi>次公</hi>
<hi>坎水也離火也火旺則水休水旺則火休也</hi>魚鼈横陵陸得非崑崙囚欲報<lb/>
陸渾衂<hi>次公陸渾縣名皇甫湜為令有山火詩韓退之和之其詩盛陳山火之熾勢以為火官用事而</hi>
<hi>水官告之于帝帝謂之曰此盖時行使然汝於申酉之月然後可騁乃溺火官之邑已而囚火官于崑崙以報</hi>
<hi>怨也陸渾衂衂敗也</hi>行看北風競<hi>縯左傳晉人聞有楚師師曠曰吾驟歌北風又歌南風南風不</hi>
<hi>競</hi>來救南國蹙<hi>援左傳成十六年云南國蹙射其元王中厥目</hi>長驅連山燒一<lb/>
<pb n="KR4d0077_WYG_007-4a"/>
掃含沙毒<hi>厚山海經大荒南有蜮處水中含沙射人影中則成瘡</hi>孤吟愍造化何<lb/>
時停倚伏當憐氷旱氓不作舟車蓄<hi>厚史記旱則資車水則資舟物之理</hi>
<hi>也</hi>江流儻席巻社酒期茆縮<hi>次公古者以茆縮酒如左傳云楚貢包茆不入無以</hi>
<hi>縮酒是已</hi>
　　連雨漲江二首<lb/>
越井岡頭雲出山䍧柯江上水如天牀牀避漏幽人屋<lb/>
<hi>縯杜甫茅屋為秋風所破歌牀牀屋漏無乾處</hi>浦浦移家蜑子船龍巻魚鰕并<lb/>
雨落人隨雞犬上墻眠只應樓下平堦水長記先生過<lb/>
<pb n="KR4d0077_WYG_007-4b"/>
嶺年<lb/>
急雨蕭蕭作晩凉卧聞榕葉響長廊<hi>厚柳子厚詩山城雨過百花盡榕葉</hi>
<hi>滿庭鶯亂啼</hi>微明燈火耿殘夣半濕簾帷浥舊香髙浪隠牀<lb/>
吹甕盎闇風驚樹擺琳琅先生不出晴無用留向空堦<lb/>
滴夜長<lb/>
　　頃年楊康功使高麗還奏乞立海廟板橋僕嫌其<lb/>
　　地湫隘移書使遷之文登因古廟而新之楊竟不<lb/>
　　從不知定國何從見此書作詩稱道不已僕復不<lb/>
<pb n="KR4d0077_WYG_007-5a"/>
　　記其云何也次韻答之<lb/>
退之仙人也遊戲於斯文談笑出偉竒鼓舞南海神<hi>次公</hi>
<hi>韓退之有南海神廟碑最為竒絶</hi>頃年三韓使<hi>次公三韓使指言楊康公也髙麗謂之三韓曰</hi>
<hi>晨韓曰弁韓曰馬韓</hi>㡬為蛟鰐吞歸來築祠宇要使百賈奔<hi>板橋商賈</hi>
<hi>所聚</hi>我欲遷其廟下數浮空羣<hi>謂登州海市</hi>移書竟不從信非<lb/>
磊落人公胡為拳拳繫此空中雲作詩頌其美何異刻<lb/>
劒痕<hi>次公楚人有行船而失劔乃刻舟記之欲以求劒焉事出呂氏春秋</hi>我今已括囊象<lb/>
在六四坤<hi>援易坤卦六四曰括囊無咎無譽</hi>
<pb n="KR4d0077_WYG_007-5b"/>
　　兩橋<hi>并引</hi>
　惠州之東江溪合流有橋多廢壞以小舟渡羅浮道<lb/>
　士鄧守安始作浮橋以四十舟為二十舫鐵鎖石釘<lb/>
　隨水漲落榜曰東新橋州西豐湖上有長橋屢作屢<lb/>
　壞栖禪院僧希固築進西岸為飛閣九間盡用石鹽<lb/>
　水堅若鐵石榜曰西新橋皆以紹聖三年畢工作二<lb/>
　詩落之<lb/>
羣鯨貫鐵索背負横空霓<hi>次公羣鯨以言四十舟霓以言兩橋也</hi>首摇飜<lb/>
<pb n="KR4d0077_WYG_007-6a"/>
雪江尾挿崩雲谿機牙任信縮漲落隨髙低轆轤巻巨<lb/>
索青蛟掛長堤犇舟免狂觸脱筏防撞擠一橋何足云<lb/>
讙傳滿東西父老有不識喜笑争攀躋魚龍亦驚逃雷<lb/>
電生馬蹏嗟此病涉久公私困留稽姦民食此險出沒<lb/>
如鳬鷖似賣失船壺<hi>伯恭遯齋閒覽云傳云中流失船一壺千金壺乃今所謂浮環者凡</hi>
<hi>渡江海必預偹浮環以虞風濤覆溺之患其形如環而空中用帛為帶挂之項上出兩手以按之則浮而不溺</hi>
<hi>可以待救至今浙人呼為壺</hi>如去登樓梯<hi>次公後漢劉𤦺嘗與諸葛亮謀自安之術亮初不對</hi>
<hi>乃共升樓因去梯謂亮曰今日上不至天下不至地言出于口而入吾耳可以言未</hi>不知百年來<lb/>
<pb n="KR4d0077_WYG_007-6b"/>
㡬人隕沙泥豈知濤瀾上安若堂與閨往來無晨夜醉<lb/>
病休扶攜使君飲我言妙割無牛雞不云二子勞歎我<lb/>
捐腰犀<hi>二子造橋予嘗助施犀帶</hi>我亦夀使君一言聽扶藜常當修<lb/>
未壞勿使後噬臍<hi>次公左傳若不早圖後君噬臍</hi>
昔橋本千柱掛湖如斷霓浮梁䧟積淖破板隨奔溪笑<lb/>
看逺岸沒坐覺孤城低聊因三農隙<hi>縯左傳春蒐夏苗秋獮冬狩皆於農</hi>
<hi>隙以講事也</hi>稍進百步堤炎州無堅石潦水輕推擠千年誰<lb/>
在者鐵柱羅浮西獨有石鹽木白蟻不敢躋似開銅駝<lb/>
<pb n="KR4d0077_WYG_007-7a"/>
峯如鑿鐵馬蹏岌岌類鞭石<hi>厚三齊畧記秦始皇作石橋於海上欲過海看日出</hi>
<hi>處有神人驅石石去不速神人鞭之乃流血</hi>山川非㑹稽<hi>次公始皇所作石橋在今㑹稽郡石</hi>
<hi>猶作赤色也</hi>嗟我久閣筆不書紙尾鷖<hi>次公法帖中有王氏一帖最後大書一鷖</hi>
<hi>字相傳此帖之珍所酧至五十餘萬云</hi>蕭然無尺箠欲構飛空梯百夫下<lb/>
一杙<hi>厚爾雅樴謂之杙注云橜也</hi>椓此百尺泥<hi>橋柱石磉之下皆有堅木椓入泥中丈餘</hi>
<hi>謂之頂樁</hi>探囊賴故侯寳錢出金閨<hi>子由之婦史頃入内得賜黄金錢數十助施</hi>
父老喜雲集簞壺無空攜三日飲不㪚殺盡西村雞似<lb/>
聞百歲前海近湖有犀<hi>橋下舊名鰐湖盖常有蛟鰐之類</hi>那知陵谷變<lb/>
<pb n="KR4d0077_WYG_007-7b"/>
枯瀆生茭藜後來忽忘今冬涉水過臍<lb/>
　　李公擇求黄鶴樓詩因記舊所聞於馮當世者<lb/>
黄鶴樓前月滿川抱闗老卒饑不眠夜聞三人笑語言<lb/>
羽衣着屐響空山非鬼非人意其仙石扉三扣聲清圓<lb/>
洞中鏗鈜落門關縹緲人石如飛烟雞鳴月落風馭還<lb/>
迎拜稽首願執鞭汝非其人骨腥膻黄金乞得重莫肩<lb/>
持歸包裹弊席氊夜穿茆屋光射天里閭來觀已變遷<lb/>
似石非石鈆非鈆或取而有衆忿喧訟歸有司今㡬年<lb/>
<pb n="KR4d0077_WYG_007-8a"/>
無功暴得喜欲顛神人戲汝真可憐<hi>縯退之感二鳥賦雖得之而不能乃</hi>
<hi>鬼神之所戲</hi>願君為考然不然此語可信馮公傳<lb/>
　　監試呈諸試官<hi>邦衡按先生文集年譜熈寧五年先生在杭州監試</hi>
我本山中人寒苦盗寸廩文詞雖少作勉强非天禀既<lb/>
得旋廢忘懶惰今十稔麻衣如再着墨水真可飲<hi>縯梁試進</hi>
<hi>士不中程者飲以墨水援唐嚴選舉之法棘圍舉人至渇有飲墨水者子仁北齊選舉濫者飲墨水一斗</hi>毎<lb/>
聞科詔下白汗如流瀋此邦東南㑹多士敢題品芻蕘<lb/>
盡蘭蓀香不數葵荏貧家見珠貝眩晃自難審緬懷嘉<lb/>
<pb n="KR4d0077_WYG_007-8b"/>
祐初文格變已甚<hi>次公嘉祐初文格彫鏤磔裂如劉㡬魏宜之屬</hi>千金碎全璧<lb/>
百衲收寸錦調和椒桂釅咀嚼沙礫磣廣眉成半額<hi>厚馬</hi>
<hi>廖言城中好廣眉四方皆半額</hi>學步歸踔踸<hi>縯莊子夀陵餘子學行於邯鄲失其故步匍匐而歸</hi>
<hi>又云䕫以一足踸踔而行</hi>維時老宗伯<hi>援言歐陽永叔也</hi>氣壓羣兒凛蛟龍<lb/>
不世出魚鮪初驚淰<hi>縯禮運以龍為畜故魚鮪不淰淰魚駭貌</hi>至音久乃信<lb/>
知味猶食椹<hi>縯詩泮宫翩彼飛鴞集于泮林食我桑椹懐我好音</hi>至令天下士微<lb/>
管㡬左袵謂當千載後石室祠髙朕<hi>厚髙朕漢末為蜀郡守興設學校修</hi>
<hi>周公禮教邦人立石室祠之在文翁石室傍</hi>爾來又一變此學初誰諗權衡<lb/>
<pb n="KR4d0077_WYG_007-9a"/>
破舊法芻豢笑凡餁髙言追衛樂<hi>次公衛玠樂廣言其時尚虚無之學也</hi>
篆刻鄙曹沈<hi>次公曹植沈約言時以詩賦為篆刻而不用也</hi>先生周孔出弟子<lb/>
淵騫寢<hi>次公楊子或問淵騫曰在寢</hi>却顧老鈍軀頑朴謝䥴鋟諸君<lb/>
况才傑容我懶且噤聊欲廢書眠秋濤舂午枕<lb/>
　　試院煎茶<lb/>
蟹眼已過魚眼生<hi>任蔡君謨作茶辨辨水泉煑飲等極為詳備有蟹眼魚眼用湯之法潘茶</hi>
<hi>經云凡候湯有三沸如魚眼微有聲為一沸四向如涌泉連珠為第二沸騰波鼓浪為三沸則湯老</hi>颼颼<lb/>
欲作松風鳴䝉茸出磨細珠落眩轉遶甌飛雪輕銀缾<lb/>
<pb n="KR4d0077_WYG_007-9b"/>
瀉湯誇第二<hi>縯惠山泉煎茶為第二次公此乃是尋常㸃茶時先畧傾缾中湯方㸃謂之第二湯</hi>
<hi>也</hi>未識古人煎水意<hi>古語云煎水不煎茶</hi>君不見昔時李生好客<lb/>
手自煎貴從活火發新泉<hi>縯因話録李約嗜茶能自煎謂人曰茶須緩火炙活火煎</hi>
<hi>活火謂炭之有熖方熾者</hi>又不見今時潞公煎茶學西蜀定州花瓷<lb/>
琢紅玉我今貧病常苦饑分無盃盌捧蛾眉且學公家<lb/>
作茗飲塼爐石銚行相隨不用撑腸拄腹文字五千卷<lb/>
<hi>厚盧仝謝孟諫議寄新茶詩三椀搜枯腸惟有文字五千巻</hi>但願一甌常及睡足日<lb/>
髙時<hi>厚盧仝新茶詩日髙丈五睡正濃軍將打門驚周公</hi>
<pb n="KR4d0077_WYG_007-10a"/>
　　催試官考較戲作<lb/>
八月十五夜月色隨處好不擇茅簷與市樓况我官居<lb/>
似蓬島鳳咮堂前野橘香劒潭橋畔秋荷老八月十八<lb/>
潮<hi>堯卿按正和中呂昌明所定浙江潮候云春秋同候初三十八未正潮</hi>壯觀天下無鵾<lb/>
鵬水擊三千里組練長驅十萬夫<hi>厚楚子重伐吳使鄧廖帥組甲三百被練</hi>
<hi>三千以侵吳</hi>紅旗青盖互明滅<hi>次公紅旗青盖言弄潮也</hi>黑沙白浪相吞<lb/>
屠人生㑹合古難必此景此行那兩得願君聞此添蠟<lb/>
燭門外白袍如立鵠<lb/>
<pb n="KR4d0077_WYG_007-10b"/>
　　八月十七復登望海樓自和前篇是日牓出與試<lb/>
　　官五人復留五首<lb/>
樓上烟雲怪不來樓前飛紙落成堆非闗文字須重看<lb/>
却被江山未放回<lb/>
眼昏燭暗細行斜考閲精彊外已誇明日失杯君莫怪<lb/>
早知安足不成蛇<hi>縯陳軫曰人有遺舍人一巵酒者舍人相謂曰畫地為蛇蛇先成者獨飲</hi>
<hi>之一人曰吾蛇先成吾能為之足人奪之酒曰蛇固無足今為之足非蛇也</hi>
亂山遮曉擁千層睡美初涼撼不譍昨夜酒行君屢歎<lb/>
<pb n="KR4d0077_WYG_007-11a"/>
定知歸夢到吳興<lb/>
天台桂子為誰香<hi>厚唐垂拱中天台桂子落十餘日方止云陸龜䝉詩注</hi>倦聽空<lb/>
階夜㸃涼賴有明朝看潮在萬人空巷鬬新粧<lb/>
秋花不見眼花紅身在孤舟兀兀中<hi>次公言在試院中秋花不得見但見</hi>
<hi>眼花紅而已</hi>細雨作寒知有意未教金菊出蒿蓬<lb/>
　　宋叔達家聽琵琶<lb/>
數絃已品龍香撥<hi>縯楊貴妃琵琶以邏<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>檀為槽龍香板為撥厚鄭愚津陽門詩玉奴琵琶</hi>
<hi>龍香撥玉奴太真小字</hi>半面猶遮鳳尾槽<hi>縯白樂天琵琶行千呼萬喚始出來猶抱琵琶</hi>
<pb n="KR4d0077_WYG_007-11b"/>
<hi>半遮面厚楊妃傳寺人白季登使還進木潤如玉光耀可鑒有金縷紅文蹙如雙鳳</hi>新曲翻從玉<lb/>
連鎖<hi>厚玉連鎖今曲名次公歐陽詩云杜彬琵琶皮作絃自從彬死世莫傳玉連鎖聲入黄泉</hi>舊聲<lb/>
終愛鬱輪袍<hi>縯王維因歧王為介以琵琶新聲之怨切者奏於公主主曰此何曲維曰號鬱輪袍</hi>
夢回只記歸舟字<hi>縯李生者其舅盧有道術謂李生曰求得善箜篌者令侍飲生視箜篌上</hi>
<hi>有朱字云雲中辨江樹天際識歸舟後李生娶陸長源女乃所見於舅家者問有何能曰善箜篌取而視之朱</hi>
<hi>字宛然見太平廣記云</hi>賦罷雙垂紫錦絛<hi>堯卿紫錦絛見張説琵琶賦</hi>何異烏<lb/>
孫送公主<hi>厚傅𤣥琵琶賦序曰故老言漢送烏孫公主念其行道思慕使知音者於馬上奏之</hi>碧<lb/>
天無際鴈行髙<lb/>
<pb n="KR4d0077_WYG_007-12a"/>
　　欵塞來享<lb/>
蠢爾氐羌國天誅亦久稽既能知面内不復議征西斥<lb/>
候銷烽火邊城息鼓鼙輸忠修貢職棄過為黔黎雪滿<lb/>
流沙静雲沈太白低巍巍二聖治盛德古難齊<lb/>
　　觀開西湖次吳左丞韻<lb/>
偉人謀議不求多事定紛紛自唯阿盡放龜魚還綠浦<lb/>
肯容蕭葦障前坡一朝美事誰能絶百尺蒼崖尚可磨<lb/>
天上列星當亦喜月明時下浴清波<lb/>
<pb n="KR4d0077_WYG_007-12b"/>
　　聞洮西㨗報<lb/>
漢家將軍一丈佛詔賜天池八尺龍露布朝馳玉闗塞<lb/>
捷書夜到甘泉宫似聞指揮築上郡已覺談笑無西戎<lb/>
牧臣不見天顔喜但驚草木放春容<lb/>
　　已未十月十五日獄中恭聞太皇太后不豫有赦<lb/>
　　作詩<lb/>
庭栢隂隂畫掩門烏知有赦鬧黄昏漢宮自種三生福<lb/>
楚客還招九死魂縱有鋤犂及田畆已無面目見丘園<lb/>
<pb n="KR4d0077_WYG_007-13a"/>
只應聖主如堯舜猶許先生作正言<lb/>
　　聽僧昭素琴<lb/>
温和無攫醳<hi>縯騶忌子言鼓琴曰攫之深醳之俞者政之平也</hi>至平無按抑不<lb/>
知微妙聲䆒竟從何出㪚我不平氣洗我不和心此心<lb/>
知有在尚復此微吟<lb/>
　　聽賢師琴<lb/>
大絃春温和且平小絃亷折亮以清<hi>厚騶忌子以鼔琴見齊威王曰夫大</hi>
<hi>絃濁以春温者君也小絃亷折以清者臣也</hi>平生未識宫與角但聞牛鳴盎<lb/>
<pb n="KR4d0077_WYG_007-13b"/>
中雉登木<hi>縯管子地員篇凡聽徵如負猪豕覺而駭凡聽羽如鳴馬在野凡聽宫如牛鳴窌凡聽商</hi>
<hi>如離羣羊凡聽角如鷄登木以鳴音疾而清</hi>門前剥喙誰叩門山僧未閒君<lb/>
勿嗔歸家且覔千斛水淨洗從前筝笛耳<hi>次公樂天廢琴詩何物使</hi>
<hi>之然羌笛與秦筝先生詩話云昵昵兒女語恩怨相爾汝劃然變軒昻勇士赴敵場此退之聽頴師琴詩也歐</hi>
<hi>陽公嘗問僕琴詩何者最佳余以此答之公言此詩固竒麗然自是聽琵琶詩非琴詩余退而作杭僧惟賢詩</hi>
<hi>云云且曰詩成欲寄公而公薨至今以為恨</hi>
　　潤州甘露寺彈筝<lb/>
多景樓上彈神曲<hi>次公神曲盖今筝中有之舊注却引白樂天詩夜聞筝中彈瀟湘送神曲</hi>
<pb n="KR4d0077_WYG_007-14a"/>
<hi>有感非是堯卿楊𤣥素云孫洙巨源王存正仲與東坡同遊多景樓京師宫妓皆在而胡琴者姿伎尤妙三公</hi>
<hi>皆一時英彦境之勝客之秀妓之妙真為稀遇酒闌巨源請於東坡曰殘霞晚照非竒辭遂作採桑子所謂多</hi>
<hi>情多感仍多病多景樓中是也</hi>欲斷哀絃再三促江妃出聽霧雨愁<hi>縯郭</hi>
<hi>璞江賦馮夷倚浪以傲睨江神含嚬而綿眇</hi>白浪翻空動浮玉<hi>金山名</hi>喚取吾<lb/>
家雙鳳槽<hi>堯卿潘岳笙賦云光伎儼其階列雙鳳槽以和鳴</hi>遣作三峽孤猿號<lb/>
<hi>堯卿梁簡文巴東三峽歌云巴東三峽巫峽長猿鳴三聲淚沾裳</hi>與君合奏芳春調啄<lb/>
木飛來霜樹杪<hi>堯卿文忠公於劉功曹家見楊直講女奴彈琵琶詩云大絃聲遲小絃促十嵗</hi>
<hi>嬌門彈啄木啄木不啄新生枝唯啄牙槎枮木腹啄木飛從何處來花間葉底時丁丁林空山静聲逾響行人</hi>
<pb n="KR4d0077_WYG_007-14b"/>
<hi>舉頭飛鳥驚</hi>
　　陌上花三首<hi>并引</hi>
　游九仙山聞里中兒歌陌上花吳越王妃毎嵗春必<lb/>
　歸臨安王以書遺妃曰陌上花開可緩緩歸矣吳人<lb/>
　用其語為歌含思宛轉聽之凄然而其詞鄙野為易<lb/>
　之云<lb/>
陌上花開蝴蝶飛江山猶是昔人非遺民㡬度垂垂老<lb/>
遊女長歌緩緩歸<lb/>
<pb n="KR4d0077_WYG_007-15a"/>
陌上山花無數開路人争看翠軿來若為留得堂堂去<lb/>
且更從教緩緩迴<lb/>
生前富貴草頭露<hi>縯杜詩惜君只欲苦死留富貴何如草頭露</hi>身後風流陌<lb/>
上花且作遲遲君去魯獨歌緩緩妾回家<lb/>
　　刁景純賞瑞香花憶先朝侍宴次韻<hi>敬夫廬山記云瑞香花紫</hi>
　　　<hi>而香烈非羣芳之比其始盖出此山</hi>
上苑夭桃自作行劉郎去後㡬回芳厭從年少追新賞<lb/>
閒對宫花識舊香欲贈佳人非泛洧<hi>縯溱洧詩伊其相謔贈之以芍藥</hi>
<pb n="KR4d0077_WYG_007-15b"/>
好紉幽佩弔沈湘<hi>援離騷紉秋蘭以為佩</hi>鶴林神女無消息為問<lb/>
何年返帝鄉<hi>鶴林神女見前冬日牡丹詩注</hi>
　　九月十五日觀月聽琴西湖示坐客<lb/>
白露下衆草碧空巻微雲孤光為誰來似為我與君水<lb/>
天浮四座河漢落酒樽使我氷雪腸不受麴蘖薫尚恨<lb/>
琴有絃出魚亂湖紋哀彈本舊曲妙耳非昔聞良時失<lb/>
俯仰此見寧朝昏懸知一生中道眼無由渾<lb/>
　　聽武道士彈賀若<lb/>
<pb n="KR4d0077_WYG_007-16a"/>
清風終日自開簾凉月今宵肯挂簷琴裏若能知賀若<lb/>
<hi>縯賀若琴操名唐宣宗時待詔賀若所製</hi>詩中定合愛陶濳<hi>次公賀若之曲其聲雅淡而有</hi>
<hi>餘韻猶陶濳詩外枯而中腴故以比焉</hi>
　　舟中聽大人彈琴<lb/>
彈琴江浦夜漏永歛衽竊聽獨激昂風松瀑布已清絶<lb/>
更愛玉珮聲琅璫自從鄭衛亂雅樂古器殘破世已忘<lb/>
千年寥落獨琴在有如老仙不死閱興亡世人不容獨<lb/>
反古强以新曲求鏗鏘微音淡弄忽變轉數聲浮胞如<lb/>
<pb n="KR4d0077_WYG_007-16b"/>
笙簧無情枯木今尚爾何况古意墮渺茫江空月岀人<lb/>
響絶夜闌更請彈文王<hi>縯古琴調有文王操</hi>
　　次韻子由彈琴<lb/>
琴上遺聲久不彈琴中古意本長存苦心欲記常迷舊<lb/>
信指如歸自着痕應有仙人依樹聽空教瘦鶴舞風鶱<lb/>
誰知千里溪堂夜時引驚猿撼竹軒<hi>過終南日令道士趙宗有彈琴溪堂</hi>
　　祥符寺九曲觀燈<hi>商老按杭州圖經大中祥符寺在城北宋朝大中祥符初賜今</hi>
　　　<hi>號九曲法濟院在錢塘門外寺有明軒爽軒云</hi>
<pb n="KR4d0077_WYG_007-17a"/>
紗籠擎燭迎門入銀葉燒香見客邀<hi>事見諸香名譜</hi>金鼎轉丹<lb/>
光吐夜寳珠穿蟻鬧連宵<hi>次公小説載有以九曲寳珠欲穿之而不得問之孔子孔</hi>
<hi>子教以塗脂於線使蟻通焉</hi>波翻熖裏元相激魚舞湯中不畏焦<hi>縯三</hi>
<hi>國時有術士以藥傅魚投沸鼎中徘徊不死次公此直言琉璃盞水置魚其中其後㸃燈魚游泳而不畏耳今</hi>
<hi>燈富處皆然舊註所引非是</hi>明日酒醒空想像清吟半逐夢魂銷<lb/>
　　次韻頴叔觀燈<lb/>
安西老守是禪僧到處應燃無盡燈永夜出遊從萬騎<lb/>
諸羌入看擁千層便因行樂令投甲不用防秋更打氷<lb/>
<pb n="KR4d0077_WYG_007-17b"/>
振旅歸來還侍燕十分宣勸恐難勝<lb/>
　　聞錢道士與越守錢穆父飲酒送二壺<lb/>
龍根為脯玉為漿<hi>師幽怪錄有巴卭人不知姓嘗入橘林見一大橘如三四斗盎巴人異之</hi>
<hi>令攀橘剖開中有二老叟相對弈身長尺餘一叟曰橘中之樂不减商山但恨不得深根固蔕耳一叟曰僕饑</hi>
<hi>虚矣須龍脯食之食訖以水噀地為二白龍乃去又十洲記瀛洲有玉膏如酒名曰玉酒飲杯輒醉令人長生</hi>
<hi>任上元夫人謂漢武帝曰鳴天鼓飲玉漿</hi>下界寒酸亦謾嘗一紙鵝經逸少<lb/>
醉<hi>縯晉王羲之傳山隂道士好養鵝羲之往觀焉意甚悦固求市之道士云為寫道德經當舉羣相贈羲之</hi>
<hi>欣然寫畢籠鵝而歸</hi>他年鵬賦謫仙狂<hi>縯李白觀晉阮宣子大鵬賛心陋之遂作大鵬賦以</hi>
<pb n="KR4d0077_WYG_007-18a"/>
<hi>窮宏達之㫖</hi>金丹自足留衰鬢<hi>子仁抱朴子内篇曰金丹燒之愈久變化愈妙令人不老</hi>
<hi>不死</hi>苦淚何須㸃别腸吳越舊邦遺澤在定應符竹付諸<lb/>
郎<hi>援漢文帝初與郡守為竹符分為二以右留京師以左與之師穆父與錢道士皆吳越王錢鏐之後</hi>
　　次韻濳師放魚<hi>子倉參寥子詩集載此詩其序云虚白齋與子瞻共坐有客饋魚於</hi>
　　　<hi>子瞻子瞻遣放之遂命賦是詩有使君事道不事腹杞菊終年食甘美之句子瞻遂次其韻</hi>
法師説法臨泗水無數天花隨麈尾<hi>堯卿法雲母吳氏初生雲時忽見雲</hi>
<hi>氣滿室光色瑩徹因名法雲出家之後更不易之時梁武方重佛法尤敬於雲與誌公相苦誌公亦重焉號為</hi>
<hi>大林法師雲方講次有天花㪚墜舉衆咸見歎異非常又維摩詰寳有天女見諸天人聞所説法便見其身即</hi>
<pb n="KR4d0077_WYG_007-18b"/>
<hi>以天花㪚諸菩薩大弟子上花至菩薩即皆墜落至大弟子便著不墜</hi>勸將淨業種西方<lb/>
莫待夢中呼起起<hi>厚鄭𤣥夢孔子告之曰起起今年歳在辰明年嵗在已既寤以䜟合之曰</hi>
<hi>辰為龍已為蛇嵗在龍蛇賢人嗟知命將終矣</hi>哀哉若魚竟坐口逺愧知㡬穆<lb/>
生醴况逢孟簡對盧仝<hi>縯孟簡為常州刺史與盧仝遊北湖盡買漁人所獲魚放之仝</hi>
<hi>作觀放魚歌</hi>不怕校人欺子美疲民尚作魚尾赤<hi>任詩魴魚頳尾注云</hi>
<hi>魚勞則尾赤師按公詩案言此譏朝廷行青苖助役法</hi>數罟未除吾顙泚法師自<lb/>
有衣中珠不用辛苦泥沙底<hi>次公三秦記漢武帝遊昆明池見大魚銜鈎而放之</hi>
<hi>間三日帝復遊池濵得明月珠一雙帝曰豈魚之報邪堯卿白樂天放魚詩施恩若望報吾非斯人徒不須泥</hi>
<pb n="KR4d0077_WYG_007-19a"/>
<hi>沙底辛苦覔明珠</hi>
　　西湖秋涸東池魚窘甚因㑹客呼網師遷之西池<lb/>
　　為一笑之樂夜歸被酒不能寢戲作放魚<lb/>
東池浮萍半粘塊裂碧跳青出魚背西池秋水尚涵空<lb/>
舞濶摇深吹荇帶吾僚有意為遷居老守縱饞那忍膾<lb/>
縱横爭看銀刀出<hi>次公銀刀白魚之狀杜詩出網銀刀亂</hi>瀺灂初驚玉花<lb/>
碎但愁數罟損鱗鬛未信長堤隔濤瀬濊濊發發須臾<lb/>
間<hi>次公詩碩人篇施罛濊濊鱣鮪發發</hi>圉圉洋洋尋丈外安知中無蛟龍<lb/>
<pb n="KR4d0077_WYG_007-19b"/>
種<hi>邠老襄沔記云龍煥字世文晉太康中牂柯太守去官還鄉里里人語曰我家池裏龍種來歸</hi>尚恐<lb/>
或有風雲㑹明年春水漲西湖好去相忘渺淮海<hi>厚莊子魚</hi>
<hi>相忘於江湖白樂天放魚詩憐其不得所移放於南湖南湖連西江好去莫踟蹰</hi>
　　復次放魚前韻答趙承議陳教授<hi>趙景貺陳履常</hi>
擾擾萬生同大塊槍榆不羡培風背青丘已吞雲夢芥<lb/>
黄河復遶天門帶<hi>厚漢官儀及泰山記曰泰山盤道屈曲而上凡五十餘盤經小天門仰視</hi>
<hi>天門如從穴中視天忩矣又云黄河去泰山三百餘里於祠所瞻黄河如帶</hi>嘗譏韓子隘且<lb/>
陋一飽鯨魚何足膾<hi>援退之詩巨緍東釣儻可期與子共飽鯨魚膾</hi>東坡也是<lb/>
<pb n="KR4d0077_WYG_007-20a"/>
可憐人<hi>子仁杜詩蘇侯得數過權喜毎顛倒也是可憐人呼兒具梨棗</hi>披抉泥沙收細<lb/>
碎<hi>次公齊已詩云翻思易水土細碎動離魂</hi>誓將歸休八節灘<hi>縯白樂天早年歸休於所</hi>
<hi>居履道里且築香山石樓鑿龍澗八節灘為游賞之樂</hi>又欲往釣七里瀨<hi>厚顧野王輿地</hi>
<hi>志七里瀨在東陽江下與嚴陵瀨相接唐駱賔王釣磯文余晨行至七里瀨</hi>正似此魚逃網<lb/>
中未與造物遊數外且將新句調二子湖上秋髙風月<lb/>
㑹為君更喚木腸兒脚扣兩舷歌小海<hi>縯晉書隠逸傳賈充令夏統歌</hi>
<hi>小海唱統以足扣舷引聲清激風起畫冥舟人恐懼充令妓女盛服金翠繞其舩三匝統若無所聞充曰此吳</hi>
<hi>兒木人石心也</hi>
<pb n="KR4d0077_WYG_007-20b"/>
　　次韻曽子開從駕二首<hi>子開名肇</hi>
街槐綠闇雨初勻瑞霧香風滿後塵清廟幸同觀濟濟<lb/>
<hi>縯詩清廟祀文王也其詩曰濟濟多士秉文之德</hi>豐年喜復接陳陳<hi>厚豐年亦詩名而前</hi>
<hi>漢書有云太倉之粟陳陳相因</hi>雍容已饜天庖賜俯伏初嘗貢茗新輦<lb/>
路歸來聞好語<hi>厚李賀詩沙路歸來聞好語旱火不光天下雨</hi>共驚堯顙類髙<lb/>
辛<hi>次公髙辛帝嚳乃堯之父也堯以言宋哲宗而髙辛以言宋神宗用堯顙字則孔子世家載孔子立於鄭</hi>
<hi>之東門鄭人謂子貢曰東門有人其顙似堯今借此以言宋哲宗之類宋神宗也</hi>
入仗魂驚愧草萊一聲清蹕九門開暉暉日傍金輿轉<lb/>
<pb n="KR4d0077_WYG_007-21a"/>
習習風從玉宇來流落生還真一芥周章危立近三槐<lb/>
<hi>學士班近執政厚周禮靣三槐三公位焉</hi>道傍儻有山中舊問我收身早晩<lb/>
回<lb/>
　　再和<lb/>
眼花錯莫鬢霜勻病馬羸騶只自塵奉引拾遺叨侍從<lb/>
<hi>縯杜詩我昔近侍叨奉引</hi>思歸少傅羡朱陳<hi>厚白樂天以太子少傅致仕有詩云憶昨旅遊</hi>
<hi>初迨今五十春孤舟三過楚羸馬四經秦一生苦如此長羡朱陳民朱陳村在徐州豐縣去縣逺而官事少處</hi>
<hi>深山中民俗淳質一村惟朱陳二姓世為婚姻民安其土無羇旅行役之勞故多夀考</hi>衰年壯觀<lb/>
<pb n="KR4d0077_WYG_007-21b"/>
空驚目嶮韻清詩苦鬬新最後數篇君莫厭𢷬殘椒桂<lb/>
有餘辛<hi>次公此句士大夫傳云當時有問先生句義何如先生曰言其辣也子仁詩話云先生在北扉</hi>
<hi>和辛字韻詩韻窘束而往反不已先生厭之復和云云顧問客曰解此否謂唱首多辣氣故爾詩話椒作薑</hi>
憶觀蒼海過東萊日照三山迤邐開<hi>次公三山於寰宇記載在萊於掖縣</hi>
<hi>注云在海之南岸先生赴宻州時有詩</hi>桂觀飛樓凌霧起仙幢寳葢拂天<lb/>
來不聞宫漏催晨箭但覺簷隂轉古槐供奉清班非老<lb/>
處㑹稽何日乞方回<hi>時方乞㑹稽守縯晉郗愔字方回為徐兖二州刺史其子超為作牋</hi>
<hi>陳老病乞聞地自養桓温大喜即轉為㑹稽太守</hi>
<pb n="KR4d0077_WYG_007-22a"/>
　　司竹監燒葦園因召都廵檢柴貽朂左藏以其徒<lb/>
　　㑹獵園下<lb/>
官園刈葦歲留槎深冬放火如紅霞枯槎燒盡有根在<lb/>
春雨一洗皆萌芽黄狐老兎最狡捷賣侮百獸常矜誇<lb/>
年年此厄竟不悟但愛䝉密爭來家風迴熖巻毛尾熱<lb/>
欲出已被蒼鷹遮野人來言此最樂徒手曉出歸滿車<lb/>
廵邊將軍在近邑呼來颯颯從矛义戍兵久閒可小試<lb/>
<hi>子仁吳王闔閭謂孫武曰可以小試勒兵乎</hi>戰鼓雖凍猶堪撾雄心欲搏南<lb/>
<pb n="KR4d0077_WYG_007-22b"/>
澗虎陣勢頗學常山蛇霜乾火烈聲爆野飛走無路號<lb/>
且呀迎人截來砉逢箭避犬逸去窮投罝擊鮮走馬殊<lb/>
未厭<hi>次公漢陸賈謂其子曰數擊鮮毋久溷汝為也</hi>但恐落日催栖鵶弊旗仆<lb/>
鼔坐數獲<hi>縯周官大司馬羣吏弊旗注弊仆也</hi>鞍挂雉兎肩分麚主人置<lb/>
酒聚狂客紛紛醉語晩更譁燎毛燔肉不暇割飲啖直<lb/>
欲追羲媧青丘雲夢古所咤<hi>縯司馬相如賦子虛過咤烏有先生之言齊曰秋田</hi>
<hi>乎青丘彷徨乎海外吞若雲夢者八九於其胷中曽不芥蔕</hi>與此何啻百倍加苦遭<lb/>
諌疏説夷羿<hi>援魏絳諫晉侯引虞人之箴曰在帝夷羿冐于原獸</hi>又被賦客嘲淫<lb/>
<pb n="KR4d0077_WYG_007-23a"/>
奢豈如閒官走山邑放曠不與趨朝衙農工已畢嵗云<lb/>
暮車騎雖少賔殊佳酒酣上馬去不告獵獵霜風吹㡌<lb/>
斜<hi>厚北史獨孤信嘗因獵日暮馳馬入城其㡌微側詰旦人有戴㡌者咸慕信而側其㡌焉</hi>
　　和梅戸曹㑹獵鐵溝<lb/>
山西從古説三明<hi>縯漢安定皇甫威明燉煌張然明武威叚紀明並知名顯逹京師稱為凉</hi>
<hi>州三明賛曰山西多猛三明麗蹤</hi>誰信儒冠也捍城竿上鯨鯢猶未掩<lb/>
<hi>近梟數盗</hi>草中狐兎不須驚<hi>縯杜詩草中狐兎盡何益天子不在咸陽宫</hi>東州趙<lb/>
叟飲無敵南國梅仙詩有聲<hi>次公左氏傳趙旃云趙叟在後</hi>不向如臯<lb/>
<pb n="KR4d0077_WYG_007-23b"/>
閒射雉<hi>是日惟梅趙不射厚左傳賈大夫惡娶妻而美三年不言不笑御以如臯射雉獲之其妻始笑</hi>
<hi>而言次公臯者澤名也如訓往也言御其妻而往於臯澤也然自古樂府詩已誤使樂府詩有雉子班三篇皆</hi>
<hi>使如臯字張正見曰唯當度弱水不怯如臯箭毛處約曰能使如臯路相追巧笑歸江總曰暫往如臯路當令</hi>
<hi>巧笑開上兩篇猶未覺其誤至江總詩如臯上暫往字盖誤指如臯兩字為地名矣今先生亦承此誤乎</hi>歸<lb/>
來何以得卿卿<hi>援王戎妻毎呼戎為卿戎曰婦卿壻於理不順答曰我愛卿親卿所以卿卿我</hi>
<hi>不卿卿誰當卿卿</hi>
　　祭常山回小獵<hi>堯卿熈寧八年作</hi>
青盖前頭㸃皂旗黄茆岡下出長圍弄風驕馬跑空立<lb/>
<pb n="KR4d0077_WYG_007-24a"/>
趂兎蒼鷹掠地飛回望白雲生翠巘歸來紅葉滿征衣<lb/>
聖朝若用西涼簿白羽猶能效一揮<hi>厚晉顧榮傳齊王冏召為大司馬主</hi>
<hi>簿周玘與榮謀起兵攻陳敏榮發歛舟於南岸敏率萬餘人舟不獲濟榮麾以羽扇其衆潰㪚堯卿晉謝艾為</hi>
<hi>西涼州簿艾本書生使之用兵</hi>
　　人日獵城南㑹者十人以身輕一鳥過槍急萬人<lb/>
　　呼為韻軾分得鳥字<lb/>
兒童笑使君憂愠長悄悄誰拈白接䍦令跨金騕䮍東<lb/>
風吹濕雪手冷怯清曉忽發兩鳴髇<hi>厚鳴髇鳴鏑也漢匈奴傳冐頓常為</hi>
<pb n="KR4d0077_WYG_007-24b"/>
<hi>之</hi>相趂飛蝱小放弓一長嘯目送孤鴻矯吟詩忘鞭轡<lb/>
不語頭自掉歸來仍脱粟<hi>縯公孫𢎞飯脱粟</hi>鹽豉煑芹蓼<hi>次公陸機</hi>
<hi>云千里蓴羮未下鹽豉</hi>何似雷將軍<hi>堯卿將軍雷勝華隂人也王父唐令狐潮圍雍丘雷萬春</hi>
<hi>立城上靣中六矢而不動遙謂張廵曰向見雷將軍乃知足下軍令矣</hi>兩眼霜鶻皎黑頭<lb/>
已為將百戰意未了馬上倒銀缾得兎不暇燎少年負<lb/>
竒志蹭蹬百憂繞回首英雄人老死亦不少青春還一<lb/>
夢餘年真過鳥<hi>次公盖使老杜句云餘生如過鳥故謂之真以明之師李太白詩生猶鳥過目</hi>
<hi>胡乃自結束景公一何愚牛山淚相續</hi>莫上呼鷹臺平生笑劉表<hi>縯襄陽耆舊傳</hi>
<pb n="KR4d0077_WYG_007-25a"/>
<hi>云劉表任荆州刺史築臺名呼鷹仍作野鷹來曲養㴟襄沔記劉表呼鷹臺在縣東七里高三丈周七十丈</hi>
　　將官雷勝得過字代作<lb/>
胡騎入回中<hi>厚回中在定安高平有險阻蕭闗在其北</hi>急烽連夜過短刀穿<lb/>
虜陣濺血貂裘涴一來輦轂下愁悶惟欲卧今朝從公<lb/>
獵稍覺天宇大一雙鐵絲箭未發毛先唾射殺雪毛狐<lb/>
<hi>次公倣老杜射殺林中雪色鹿</hi>腰間餘一箇<lb/>
　　有言郡東北荆山下可以溝畎積水因與吳正字<lb/>
　　王戸曹同往相視以地多亂石不果還遊聖女山<lb/>
<pb n="KR4d0077_WYG_007-25b"/>
　　山有石室如墓而無棺椁或云宋司馬桓魋墓二<lb/>
　　子有詩次其韻二首<hi>敬夫按先生集遊桓山記云元豐三年正月乙亥春服既</hi>
　　　<hi>成從二三子遊於泗水之上登桓山入石室</hi>
側手區區未易遮<hi>縯時河决水方退諺有側手障黄河之語</hi>奔流一瞬巻千<lb/>
家共疑智伯初圍趙<hi>縯左氏智伯率韓魏攻趙襄子懼奔晉陽三國攻晉陽引汾水灌其</hi>
<hi>邑城不浸者三板</hi>猶有張湯欲漕斜<hi>厚後漢溝洫志人有上書欲通褒斜漕事下御史大</hi>
<hi>夫張湯往問之言抵蜀從故道故道多阪回逺今穿褒斜道少阪近四百里而褒水通沔斜通渭皆可以船漕</hi>
<hi>上以為然而水多湍石竟不可漕</hi>已坐迂踈來此地分將勞苦送生涯<lb/>
<pb n="KR4d0077_WYG_007-26a"/>
使君下䇿真堪笑隠隠驚雷響踏車<lb/>
茫茫清泗遶孤岑歸路相將得暫臨試看芒鞋穿犖确<lb/>
更燃松炬照幽深縱令司馬能鑱石<hi>縯宋司馬桓魋自為石椁三年不成</hi>
㑹有中郎解摸金<hi>厚陳琳為袁紹作檄書言曹操時置發丘中郎將摸金校尉所過隳突無</hi>
<hi>骸不露</hi>强寫蒼崖留嵗月他年誰識此時心<lb/>
　　起伏龍行<hi>并序</hi>
　徐州城東二十里有石潭父老云與泗水通増損清<lb/>
　濁相應不差時有河魚出焉元豐元年春旱或云置<lb/>
<pb n="KR4d0077_WYG_007-26b"/>
　虎頭潭中可以致雷雨用其説作起伏龍行<lb/>
何年白竹千鈞弩射殺南山雪毛虎<hi>縯秦昭王時有一白虎數遊秦蜀巴</hi>
<hi>漢之境傷害千餘人昭王乃重募國中殺虎者時有巴郡閬中夷人能作白竹之弩登樓射殺白虎事見後漢</hi>
<hi>史師武經教弩法云古有下竹八檐雙弓黄連之號皆弩名</hi>至今顱骨帶霜牙尚作<lb/>
四海毛蟲祖東方久旱千里赤三月行人口生土碧潭<lb/>
近在古城東神物所蟠誰敢侮上欹蒼石擁巖竇下應<lb/>
清河通水府眼光作電走金蛇鼻息為雲擢烟縷當年<lb/>
負圖傳帝命左右羲軒詔神禹<hi>厚龍馬負圖於河伏羲則之以畫八卦黄帝言</hi>
<pb n="KR4d0077_WYG_007-27a"/>
<hi>余夢兩龍挺白圖以授余於河之都洛出龜書以賜神禹洪範是也次公河圖書曰舜以太尉即帝位與三公</hi>
<hi>臨觀黄龍五采負圖出舜前</hi>爾來懐寳但貪眠<hi>子仁莊子驪龍頷下有珠得之者必遭其</hi>
<hi>睡也又張華云龍抱寳而眠謂之癡龍</hi>滿腹雷霆瘖不吐赤龍白虎戰明<lb/>
日<hi>是月丙辰明日庚寅縯劉禹錫言以虎頭置龍潭中威猛相擊其勢必鬪則可致風雨或遇嵗旱為之有</hi>
<hi>驗</hi>倒巻黄河作飛雨嗟吾豈樂鬬兩雄有事徑須煩一<lb/>
怒<lb/>
　　李委吹笛<hi>并引</hi>
　元符五年十二月十九日東坡生日也置酒赤壁磯<lb/>
<pb n="KR4d0077_WYG_007-27b"/>
　下踞髙峰俯鵲巢酒酣笛聲起於江上客有郭石二<lb/>
　生頗知音謂坡曰笛聲有新意非俗工也使人問之<lb/>
　則進士李委聞坡生日作新曲曰鶴南飛以獻呼之<lb/>
　使前則青巾紫裘要笛而已既奏新曲又快作數弄<lb/>
　嘹然有穿雲裂石之聲坐客皆引滿醉倒委袖出嘉<lb/>
　紙一幅曰吾無求於公得一絶句足矣坡笑而從之<lb/>
山頭孤鶴向南飛載我南逰到九嶷下界何人也吹笛<lb/>
可憐時復犯龜兹<lb/>
<pb n="KR4d0077_WYG_007-28a"/>
　　夜直秘閣呈王敏甫<lb/>
蓬瀛宫闕隔埃氛帝樂天香似許聞瓦弄寒蟬鴛卧月<lb/>
樓生晴靄鳳盤雲共誰交臂論今古只有閒心對此君<lb/>
大隠本來無境界北山猿鶴謾移文<lb/>
　　余自城中還道中雲氣自山中來如羣馬奔突以<lb/>
　　手掇開籠收其中歸家雲盈籠開而放之作攓雲<lb/>
　　篇<lb/>
物役㑹有時星言從高駕道逢南山雪歘吸如電過竟<lb/>
<pb n="KR4d0077_WYG_007-28b"/>
誰使令之衮衮從空下龍移相排拶鳳舞或頽亞㪚為<lb/>
東郊霧凍作枯樹稼或飛入吾車偪仄入肘胯摶取置<lb/>
笥中提攜反茅舍開緘乃放之掣去仍變化雲予汝歸<lb/>
山無使達官怕<lb/>
　　鴉種麥行<lb/>
霜林老鴉閒無用畦東拾麥畦西種畦西種得青猗猗<lb/>
畦東已作牛尾稀明年麥熟芒攢槊農夫未食鴉先啄<lb/>
徐行俛仰若自矜鼓翅跳踉上牛角憶昔舜耕歴山鳥<lb/>
<pb n="KR4d0077_WYG_007-29a"/>
為耘<hi>次公史記舜本紀舜耕歴山歴山之人皆讓畔其後崩於蒼梧之野註引傳曰舜葬蒼梧象為之耕</hi>
<hi>又夏禹本紀禹葬㑹稽註引地理志云山上有禹祠相傳以為下有羣鳥耘田故文選註左思詩云舜葬蒼梧</hi>
<hi>象為之耕禹葬㑹稽鳥為之耘先生下筆痛快不復檢耳堯祖笠澤叢書云世謂舜之在下田于歴山象為之</hi>
<hi>耕鳥為之耘聖德感召也</hi>如今老鴉種麥更辛勤農夫羅拜鴉飛起<lb/>
勸農使者來行水<lb/>
　　吳中田婦歎<hi>和賈收韻</hi>
今年粳稻熟苦遲庶見霜風來㡬時霜風來時雨如瀉<lb/>
杷頭出菌鎌生衣眼枯淚盡雨不盡忍見黄穗卧青泥<lb/>
<pb n="KR4d0077_WYG_007-29b"/>
茅苫一月隴上宿天晴穫稻隨車歸汗流肩頳載入市<lb/>
<hi>厚退之城南聯句云刈熟擔肩頳</hi>價賤乞與如糟粞賣牛納税折屋炊<lb/>
慮淺不及明年饑官今要錢不要米<hi>子仁司馬温公曰百姓有米而官不</hi>
<hi>要米百姓無錢而官必要錢</hi>西北萬里招羌兒龔黃滿朝人更苦不<lb/>
如却作河伯婦<hi>厚史記滑稽傳魏文侯時西門豹為鄴令㑹長老問民所疾苦長老曰苦為河</hi>
<hi>伯娶婦豹問其故曰鄴三老廷掾常嵗賦歛百姓得數百萬為河伯娶婦當其時巫行視小家女好者令粉飾</hi>
<hi>之沈之河中云不爾即有水患於是豹至遂禁絶之</hi>
　　臂痛謁告作三絶句示四君子<lb/>
<pb n="KR4d0077_WYG_007-30a"/>
公退清閒如致仕酒餘歡適似還鄉不妨更有安心病<lb/>
卧看縈簾一炷香<lb/>
心有何求遣病安年來古井不生瀾<hi>子仁孟郊詩妾心古井水波瀾誓不</hi>
<hi>起</hi>秪愁戲瓦閒童子却作泠泠一水看<hi>縯楞嚴經月光童子白佛言我</hi>
<hi>作水觀室中安禪冇弟子窺窗惟見清水取一瓦礫投水我出定後頓覺心痛爾時童子來前説如上事我則</hi>
<hi>告言汝更見水可即除去瓦礫童子奉教後入定時開門除之我後出定身即如初</hi>
小閣低窗卧晏温<hi>援西漢郊祀志上至中山晏温注云三輔謂日出清霽為晏晏而温也</hi>
了然非黙亦非言維摩示病吾真病誰識東坡不二門<lb/>
<pb n="KR4d0077_WYG_007-30b"/>
　　客位假寐<hi>因謁鳳翔府守陳公弼</hi>
謁入不得去兀坐如枯株豈惟主忘客今我亦忘吾同<lb/>
僚不解事愠色見髯鬚雖無性命憂且復忍須叟<hi>縯晉郗超</hi>
<hi>為中書侍郎謝安與王文度共詣超日旰未得前文度便欲去安曰不能為性命忍須臾邪</hi>
　　富陽妙庭觀董雙成故宅發地得丹鼎覆以銅盤<lb/>
　　承以琉璃盆盆既破碎丹亦為人爭奪持去今獨<lb/>
　　盤鼎在耳二首<hi>饒富陽圖經云妙庭觀在縣西十五里國朝天聖中道士發地得丹</hi>
　　　<hi>鼎</hi>
<pb n="KR4d0077_WYG_007-31a"/>
人去山空鶴不歸丹亡鼎在世徒悲可憐九轉功成後<lb/>
却把飛昇乞肉芝<hi>次公宣志河中永樂道淨院唐文宗時道士鄧太𤣥錬丹於藥院中藥成</hi>
<hi>疑功未究留貯院内人共掌之太𤣥死周悟先主院事時有蒲人侯道華者事悟先以供給使諸道士皆奴畜</hi>
<hi>之而道華愈欣然一旦昧爽衆晨起道華房中亡所見獨留一詩云帖裹大還丹多年色不移前宵盗喫却今</hi>
<hi>日碧空飛慚愧深珍重珍重鄧天師他年鍊得藥留着與肉芝吾師知此術速鍊莫為遲三清專相待大羅的</hi>
<hi>有期其下列細詞稱去年七月一日䝉韓君賜姓李名肉芝配住上清善進院學者多疑肉芝字舊註引真誥</hi>
<hi>言得隠芝服之便為真仙又或以為抱朴子所謂肉芝且以為先生曽賦詩者今故為詳載所出</hi>
琉璃擊碎走金丹無復神光發舊壇時有世人來䑛鼎<lb/>
<pb n="KR4d0077_WYG_007-31b"/>
欲隨雞犬事劉安<hi>縯前漢淮南王安臨仙去餘藥在庭中雞犬䑛之並得飛昇故雞鳴雲中</hi>
<hi>犬吠天上</hi>
　　讀孟郊詩二首<lb/>
夜讀孟郊詩細字如牛毛寒燈照昏花佳處時一遭孤<lb/>
芳擢荒穢苦語餘詩騷水清石鑿鑿湍激不受篙初如<lb/>
食小魚所得不償勞又似煑彭<graphic n="KR1209" url="https://raw.githubusercontent.com/kanripo/KR-Gaiji/master/images/KR1209.png" mimeType="image/png"/>竟日嚼空螯要當鬬<lb/>
僧清<hi>縯指如賈島者也島初為僧名無本詩材與郊齊名</hi>未足當韓豪人生如朝<lb/>
露日夜火銷膏何苦將兩耳聽此寒蟲號不如且置之<lb/>
<pb n="KR4d0077_WYG_007-32a"/>
飲我玉巵醪<lb/>
我憎孟郊詩復作孟郊語饑腸自鳴喚空壁轉饑䑕詩<lb/>
從肺腑出出輒愁肺腑有如黄河魚出膏以自煑尚愛<lb/>
銅斗歌鄙俚頗近古桃弓射鴨罷獨速短簔舞<hi>次公郊送炎公</hi>
<hi>詩十二首其一曰銅斗飲江水手拍銅斗歌儂是拍浪兒飲則拜浪婆脚踏小船頭獨速舞短蓑笑伊漁陽摻</hi>
<hi>空持文章多閒倚青竹竿白日柰我何又曰短蓑不怕雨白鷺相争飛短楫畫菰蒲鬪作豪横歸笑伊水健兒</hi>
<hi>浪戰求光輝不如竹枝弓射鴨無是非</hi>不憂踏船飜踏浪不踏土<hi>次公按郊詩又</hi>
<hi>曰射鴨復射鴨鴨驚孤蒲頭鴛鴦亦零落彩色難相求儂是清浪兒毎踏清浪遊笑伊鄉貢郎踏土稱風流如</hi>
<pb n="KR4d0077_WYG_007-32b"/>
<hi>何丱角翁至死不裹頭</hi>吳姬霜雪白赤脚浣白紵嫁與踏浪兒<hi>堯卿</hi>
<hi>唐李益詩早知潮有信嫁與弄潮兒</hi>不識離别苦歌君江湖曲感我長羇<lb/>
旅<lb/>
　　雲龍山觀燒得雲字<lb/>
丁女真水妃<hi>次公左傳昭九年夏四月陳災鄭裨竈曰五年陳將復封封五十二年而遂亡子産</hi>
<hi>問其故對曰陳水屬也火水妃也而楚所相也注云火畏水故為之妃引以女丁字則退之陸渾山火詩云女</hi>
<hi>丁歸壬傳世婚盖言在丁為女而歸壬則為婦也</hi>寒山便火耘<hi>次公即今之水耕火耘耳</hi>隕<lb/>
霜知已殺<hi>縯春秋定公元年冬十月隕霜殺菽</hi>坯户聽初焚<hi>厚李秋隕霜殺草王者順</hi>
<pb n="KR4d0077_WYG_007-33a"/>
<hi>天行誅蟄蟲墐戸以避殺氣始聽焚萊</hi>束緼方熠燿<hi>援蒯通曰里母束緼請火於亡肉家注緼</hi>
<hi>亂黂也</hi>敲石俄氤氲<hi>敬夫柳宗元詩/夜發敲石火</hi>落點甘泉烽<hi>厚漢文帝時胡</hi>
<hi>騎入代句注烽火通於甘泉宫饒闗輔記云甘泉宫在今池陽縣西去長安三百里</hi>横烟楚塞氛<lb/>
<hi>援晉楚㑹盟于宋伯夙謂趙孟曰楚氛甚惡</hi>窮蛇上喬木潜蛟躡浮雲驚飛<lb/>
墮傷鴈狂走迷癡麏谷蟄起蜩燕<hi>次公蜩燕二物過秋則蟄</hi>山妖竄<lb/>
䕫羵<hi>縯木石之怪曰䕫土之怪曰羵</hi>野竹爆哀聲幽桂飄寃芬悲同秋<lb/>
照蠏快若夏燎蚊火牛入烟壘<hi>厚齊田單守即墨城收城中千餘牛為絳繒衣</hi>
<hi>畫以五采龍文束兵刃於其角而灌脂束葦於其尾燒其端鑿城千穴夜縱牛牛尾熱怒而奔燕軍燕軍驚遂</hi>
<pb n="KR4d0077_WYG_007-33b"/>
<hi>敗</hi>燧象奔吳軍<hi>援左氏吳伐楚楚昭王使鍼尹固執燧象以奔吳軍杜預云燒燧火係象尾者</hi>
<hi>也</hi>崩騰井陘口萬馬皆朱幩<hi>縯韓信擊趙未至井陘口三十里止舍夜半傳發選</hi>
<hi>騎二千人人持一赤幟從間道登山望趙軍戒曰趙見我走必空壁逐我若疾入趙壁皆拔趙幟立漢幟趙軍</hi>
<hi>歸壁皆漢幟大驚遂亂遁走次公詩碩人注朱幩以朱纒鑣扇汗也</hi>摇曵驪山隂諸姨爛<lb/>
紅裙<hi>厚唐𤣥宗毎年十月幸驪山華清宫楊貴妃姊妹五家扈從一隊着一色衣五家合隊掩映如百花</hi>
<hi>間發</hi>方隨長風巻忽值絶澗分我本山中人習見匪獨聞<lb/>
偶從二三子來訪張隱君<hi>堯卿天驥山人也</hi>君家亦何有物象<lb/>
移朝曛把酒看飛燼空庭落繽紛行觀農事起畦壠如<lb/>
<pb n="KR4d0077_WYG_007-34a"/>
纈紋細雨發春頴嚴霜倒秋蕡<hi>厚草木多實曰蕡次公詩有蕡其實</hi>始知<lb/>
一炬力洗盡狐兎羣<lb/>
　　觀張師正所蓄辰砂<lb/>
將軍結髮戰蠻溪篋有殊珍勝象犀漫説玉牀分箭鏃<lb/>
<hi>師辰州出丹砂下有白石土方有砂其石如玉土人謂之砂牀本草辰砂如箭鏃者良</hi>何曽金鼎<lb/>
識刀圭<hi>縯淮南王安臨仙去餘藥鼎雞犬䑛之並得仙韓詩金丹别後知收得乞取刀圭救病身</hi>近<lb/>
聞猛士收丹穴<hi>厚史記貨殖傳巴寡婦清其身得丹穴而擅其利數世</hi>欲助君王<lb/>
鑄䮍蹄<hi>援方士有煉丹砂成黄金法漢武帝隴首獲白麟渥洼出天馬太山見黄金因改鑄黄金為麟</hi>
<pb n="KR4d0077_WYG_007-34b"/>
<hi>趾䮍蹄以叶瑞</hi>多少空巖人不見自隨初日吐虹霓<hi>縯日流於天其氣之</hi>
<hi>在地者結為丹砂縯大洞錬真寳經云上品光明沙者受太陽洞通澄明正真之精氣降結紅光耀如日色中</hi>
<hi>品白馬牙沙者受太陽平和柔順氣結白光燦燦如雲母色下品紫靈沙者受太陽山澤之靈結紅紫色</hi>
　　是日偶至野人汪氏之居有神降於其室自稱天<lb/>
　　人李全字德通善篆字用筆竒妙而字不可識云<lb/>
　　天篆也與予言有所㑹者復作一篇仍用前韻<lb/>
酒渇思茶謁扣門那知竹裏是仙村已聞龜筴通神語<lb/>
更看龍蛇落筆痕色瘁形枯應笑屈道存目擊豈非温<lb/>
<pb n="KR4d0077_WYG_007-35a"/>
<hi>縯莊子載仲子見温伯雪子而不言曰若夫人者目擊而道存矣不可容聲矣</hi>歸來獨掃空齋<lb/>
卧猶恐微言入夢魂<lb/>
　　魚蠻子<lb/>
江淮水為田舟楫為室居魚鰕以為糧不耕自有餘異<lb/>
哉魚蠻子本非左衽徒連排入江住竹瓦三尺廬<hi>堯卿江南</hi>
<hi>多以竹木為排浮水中排上以葦竹瓦為屋又黃州竹樓記云黃岡之地多大竹竹工刳去其節用代陶瓦</hi>
於焉長子孫戚施且侏儒<hi>次公戚施者能俯而不能仰之人禮記曰戚施直鎛侏儒</hi>
<hi>者短人孔子為魯相斬侏儒</hi>擘水取魴鯉易如拾諸塗破釡不著鹽<lb/>
<pb n="KR4d0077_WYG_007-35b"/>
雪鱗芼青𬞞一飽便甘寢何異獺與狙人間行路難踏<lb/>
地出賦租<hi>縯魯成公履畝而税春秋書初税畝</hi>不如漁蠻子駕浪浮空虚<lb/>
空虚未可知㑹當算舟車蠻子叩頭泣勿語桑大夫<hi>厚前</hi>
<hi>漢桑𢎞羊洛陽賈人子能以心計年十二為武帝侍中言利析秋毫請非吏比者三老北邊騎士軺車一筭商</hi>
<hi>旅人軺車二算船五丈以上一筭為御史大夫</hi>
　　聞子由為郡僚所捃恐當去官<lb/>
少學不為身宿志固有在雖然敢自必用舍置度外天<lb/>
初若相我發迹造宏大豈敢負所付捐軀欲投㑹寧知<lb/>
<pb n="KR4d0077_WYG_007-36a"/>
事大繆舉步得狼狽<hi>次公狼狽二獸名相附而行失一則乖故事忤者謂之狼狽</hi>我<lb/>
已無何言墮甑難追悔<hi>厚後漢郭太傅孟敏客居太原荷甑墮地不顧而去林宗見而</hi>
<hi>問其意對曰甑已破矣視之何益林宗異之</hi>子雖僅自免雞肋安足賴<hi>援曹操出</hi>
<hi>令曰雞肋縯晉劉伶嘗因醉忤客客奮前欲歐之伶徐曰鷄肋不足以安尊拳其人笑而止</hi>低回畏<lb/>
罪罟黽勉敢言退若人疑或使為子得微罪時哉歸去<lb/>
來共抱東坡耒<lb/>
　　登州海市<hi>并序</hi>
　予聞登州海市舊矣父老云嘗出於春夏今嵗晩不<lb/>
<pb n="KR4d0077_WYG_007-36b"/>
　復見矣予到官五日而去以不見為恨禱於海神廣<lb/>
　德王之廟明日見焉乃作此詩<lb/>
東方雲海空復空羣仙出沒空明中蕩摇浮世生萬象<lb/>
豈有貝闕藏珠宫<hi>次公楚詞九歌之河伯篇云魚鱗屋兮龍堂紫貝闕兮朱宫</hi>心知<lb/>
所見皆幻影敢以耳目煩神工嵗寒水冷天地閉為我<lb/>
起蟄鞭魚龍重樓翠阜出霜曉異事驚倒百嵗翁人間<lb/>
所得容力取世外無物誰為雄率然有請不我拒信我<lb/>
人厄非天窮潮陽太守南遷歸喜見石廩堆祝融<hi>縯潮陽太</hi>
<pb n="KR4d0077_WYG_007-37a"/>
<hi>守言退之也謁衡岳廟詩云我來正值秋雨節隂氣晦昧無清風潜心黙禱若有應豈非正直能感通須臾静</hi>
<hi>掃衆峯出仰見突兀撑青空紫盖連延接天柱石廩騰擲堆祝融</hi>自言正直動山鬼豈<lb/>
知造物哀龍鍾信眉一笑豈易得<hi>次公前漢薛宣傳云可復伸眉於後又後</hi>
<hi>漢史云伸眉髙談</hi>神之報汝亦已豐斜陽萬里孤島没但見碧<lb/>
海磨青銅<hi>援十洲記言蓬萊山在碧海之中水皆碧故曰碧海杜詩羽人掃碧海功業竟何如</hi>新<lb/>
詩綺語亦安用相與變滅隨東風<hi>子仁黄魯直䟦先生詩帖云東坡乞得海</hi>
<hi>市不時見光景神物亦知愛魁櫑之士乎</hi>
　　夜直玉堂攜李之儀端叔詩百餘篇讀至夜半書<lb/>
<pb n="KR4d0077_WYG_007-37b"/>
　　其後<lb/>
玉堂清冷不成眠伴直難呼孟浩然<hi>厚王維待詔金鑾殿召孟浩然商較</hi>
<hi>風雅</hi>暫借好詩消永夜毎逢佳處輒參禪愁侵研滴初含<lb/>
凍喜入燈花欲鬬妍<hi>縯西京雜記載廣川王去疾盗發晉靈公冢獲玉蟾蜍一枚大如拳</hi>
<hi>腹可盛數合水潤如新玉取為盛水滴</hi>寄語君家小兒子他時此句一時<lb/>
編<hi>師居易作劉紅唱和詩序解云命小姪龍兒編録勒成兩巻</hi>
　　病中夜讀朱博士詩<lb/>
病眼亂燈火細書數塵沙君詩如秋露洗我空中花<hi>縯楞</hi>
<pb n="KR4d0077_WYG_007-38a"/>
<hi>嚴經云亦如翳人見空中花翳病若除花於空滅</hi>古語多妙寄可識不可誇巧<lb/>
笑在頩頰<hi>次公詩碩人巧笑倩兮注倩好口輔正義曰輔近頰也笑之貌美在於口輔</hi>哀音<lb/>
餘摻撾曽坑一掬春<hi>次公曽坑茶名盖因地得名也</hi>紫餅供千家懸知<lb/>
貴公子醉眼無真茶﨑嶇爛石上得此一寸芽<hi>孝祥按蔡襄茶</hi>
<hi>錄云茶色貴白而餅茶多以珍膏油其靣故有青黄紫黒之異次公陸羽茶經云上者生爛石中者生櫟壤下</hi>
<hi>者生黄土而茶論云白茶自為一種與常茶不同其條敷闡其葉瑩薄崖石之間偶然生出所生處不過一二</hi>
<hi>株耳</hi>緘封勿浪出湯老客未嘉<hi>無巳茶經云湯經三沸為老</hi>
　　劉醜厮詩<lb/>
<pb n="KR4d0077_WYG_007-38b"/>
劉生望都民<hi>次公望都定州屬縣也</hi>病羸寄空窰有子曰醜厮十<lb/>
二行操瓢<hi>厚莊子盗跖無異操瓢而乞</hi>墦間得餘粒<hi>厚孟子齊之良人卒之東郭墦</hi>
<hi>間之祭者乞其餘不足又顧而之他注云塚間郭外冢祭也</hi>雪中拾墮樵<hi>厚王介甫詩云老妻</hi>
<hi>隴上收遺秉稚子林間拾墮樵</hi>饑飽共生死水火同焚漂病翁恃一褐<lb/>
度此積雪宵哀哉二暴客<hi>次公易重門擊柝以待暴客</hi>掣去如饑鴞<lb/>
翁既死於寒客亦易此貂﨑嶇走亭長不憚雪徑遙我<lb/>
仇祝與宛物色同遮邀<hi>次公祝與宛兩賊之姓也察其人之謂</hi>行路為出<lb/>
涕二賊竟就梟<hi>孝祥遯齋閒覽云百勞一名梟能捕燕雀小禽食之又能禁蛇以其食母不孝</hi>
<pb n="KR4d0077_WYG_007-39a"/>
<hi>故古人賜梟羮又標其首於木故後人標賊首以示衆者謂之梟首</hi>譊譊訴我庭慷慨驚<lb/>
吾僚曰此可名寄追配郴之蕘恨我非柳子擊節為我<lb/>
謡<hi>縯柳子厚童區寄傳寄者郴州蕘牧兒也方十一嵗二賊刧而賣之寄為兒持賊易之一人往市一人卧</hi>
<hi>寄傍值刃道上寄微伺其睡以刃殺之市者還縛寄將逺賣寄夜半解縳復殺市者自聞於官</hi>官賜二<lb/>
萬錢無家可歸嬌為媾他日婦婉然初垂髫洗沐作小<lb/>
吏裹頭東其腰<hi>厚杜甫兵車行云去時里正為裹頭</hi>筆研耕學苑<hi>援張著翰林盛</hi>
<hi>事王勃能文請者甚衆金帛盈積人謂心織而衣筆耕而食</hi>戈矛戰天驕<hi>縯單于遺漢書曰南</hi>
<hi>有大漢北有强胡胡者天之驕子也</hi>壯士隨爾好忠孝福可徼相國有折<lb/>
<pb n="KR4d0077_WYG_007-39b"/>
脇<hi>縯史記范雎從須賈使齊齊王賜金及牛酒魏齊以雎持魏國隂事告齊故受此賜大怒使舍人笞擊雎</hi>
<hi>折脅摺齒雎佯死得免後逃入秦為相國</hi>封侯或吹簫<hi>厚周勃以吹簫給䘮事後封絳侯</hi>人<lb/>
事豈易料無輕比僬僥<hi>援國語曰僬僥國人長三尺短之極也</hi>
　　聞子由瘦<hi>儋耳至難得肉食</hi>
五日一見花豬肉十日一遇黃雞粥土人頓頓食藷芋<lb/>
<hi>厚嶺表異錄藷粮即芋之類也大者如甌皮紫而肉白蒸煑食之</hi>薦以熏䑕燒蝙蝠舊<lb/>
聞蜜唧嘗嘔吐稍近蝦蟇緣習俗<hi>縯退之荅柳柳州食蝦蟇詩余初不下喉</hi>
<hi>近亦能稍稍</hi>十年京國厭肥羜<hi>厚詩亦有肥羜以速諸父</hi>日日<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>花壓紅<lb/>
<pb n="KR4d0077_WYG_007-40a"/>
玉從來此腹負將軍<hi>俗諺云大將軍食飽捫腹而嘆曰我不負汝左右曰將軍固不負此</hi>
<hi>腹此腹負將軍未嘗出少智慮也</hi>今者固宜安脱粟人言天下無正味<lb/>
即且未遽賢麋鹿<hi>次公荘子人食芻豢麋鹿食薦即且甘帶䲭鵶嗜䑕四者孰知正味也</hi>
海康别駕復何為<hi>厚海康郡即雷州時子由為雷州别駕</hi>㡌寛帶落驚僮<lb/>
僕相看㑹作兩臞仙還鄉定可騎黄鵠<lb/>
　　糴米<lb/>
糴米買束薪百物資之市不緣耕樵得飽食殊少味再<lb/>
拜請邦君願受一㕓地知非笑昨夢食力免内愧<hi>次公後漢</hi>
<pb n="KR4d0077_WYG_007-40b"/>
<hi>徐穉家貧常自耕稼非其力不食</hi>春秧㡬時花夏稗忽已穟悵然撫耒<lb/>
耜誰復識此意<lb/>
　　次韻子由浴罷<lb/>
理髮千梳淨風晞勝湯沐閉息萬竅通霧㪚名乾浴頽<lb/>
然語黙䘮静見天地復時令具薪水漫欲濯腰腹陶匠<lb/>
不可求盆斛何由足<hi>海南無浴器故常乾浴而已</hi>老雞臥糞土振羽<lb/>
雙瞑目倦馬𩥇風沙<hi>次公𩥇與碾同黄魯直集有題伯時欲𩥇玉花騘馬詩是巳</hi>奮<lb/>
鬛一噴玉<hi>厚穆天子傳天子東遊於黄澤宿于曲洛時人語曰黄之陁其馬歕沙皇人威儀黄之澤</hi>
<pb n="KR4d0077_WYG_007-41a"/>
<hi>其馬歕玉皇人夀榖</hi>垢淨各殊性快愜聊自沃雲母透蜀紗琉璃<lb/>
瑩蘄竹<hi>次公王勃春思詩水精却挂鴛鴦幔雲母斜開翡翠帷又退之簟詩携來當畫不得卧一府傳</hi>
<hi>看黄琉璃饒本草雲母石類也一名雲珠色赤一名雲華五色具一名雲英色多青一名青液色多白一名雲</hi>
<hi>沙色青黄一名磷石色正白陶隠居云雲母有八種色増註雲母以言厨也蘄竹簟也</hi>稍能夢中<lb/>
覺漸使生處熟<hi>厚傳燈録老宿有語生踈處常令熱熟熱熟處故令生踈</hi>楞嚴在牀<lb/>
頭妙偈時仰讀返流歸照性<hi>次公楞嚴經云返流全六一用不行又云一源返根</hi>
<hi>六根皆照</hi>獨立遺所矚<hi>厚世説山公曰嵇叔夜之為人嵓嵓若孤松之獨立</hi>未知仰山<lb/>
禪<hi>次公傳燈録仰山惠寂禪師嘗謂香嚴曰汝只得如來禪未得祖師禪也</hi>已就季主卜<hi>次公</hi>
<pb n="KR4d0077_WYG_007-41b"/>
<hi>史記司馬季主卜於長安市賈誼嘗從之卜又張景陽詩嵗暮懐百憂將從季主卜</hi>安心㑹自得<lb/>
助長毋相督<lb/>
　　予以事繫御史臺獄獄吏稍見侵自度不能堪死<lb/>
　　獄中不得一别子由故作二詩授獄卒梁成以遺<lb/>
　　子由<lb/>
聖主如天萬物春小臣愚暗自亡身百年未滿先償債<lb/>
十口無歸更累人是處青山可埋骨他年夜雨獨傷神<lb/>
與君世世為兄弟又結來生未了因<lb/>
<pb n="KR4d0077_WYG_007-42a"/>
栢臺霜氣夜凄凄風動琅璫月向低夢遶雲山心似鹿<lb/>
魂飛湯火命如雞眼中犀角真吾子<hi>縯鄭語幽王惡犀角豐盈而比讒慝</hi>
<hi>頑童</hi>身後牛衣愧老妻百嵗神遊定何處桐鄉知葬浙江<lb/>
西<hi>獄中聞杭潤間民為余作解厄道場者累月故冇此句</hi>
　　十二月二十八日䝉恩責授檢校水部員外郎黄<lb/>
　　州團練副使復用前韻<lb/>
百日歸期恰及春餘年樂事最闗身出門便旋風吹面<lb/>
走馬聮翩鵲啅人却對酒盃渾是夢試拈詩筆已如神<lb/>
<pb n="KR4d0077_WYG_007-42b"/>
此灾何必深追咎竊禄從來豈有因<lb/>
平生文字為吾累此去聲名不厭低塞上縱歸他日馬<lb/>
城東不鬬少年雞<hi>縯塞上翁失馬未必不為福曹植詩鬬雞東郊道</hi>休官彭澤<lb/>
貧無酒隠几維摩病有妻<hi>縯維摩詰示病又言以法喜為妻</hi>堪笑睢陽<lb/>
老從事為予投檄向江西<hi>子由聞予下獄乞以官爵贖予罪貶筠州監酒</hi>
　　出局偶書<lb/>
急景歸來早窮隂晚不開傾杯不能飲待得卯君來<hi>縯子</hi>
<hi>由已卯生故公呼為卯君</hi>
<pb n="KR4d0077_WYG_007-43a"/>
　　病後醉中<lb/>
病為兀兀安身物酒作蓬蓬入腦聲堪笑錢塘十萬戸<lb/>
官家付與老書生<lb/>
　　元豐七年有詔京東淮南築髙麗亭館密海二州<lb/>
　　騷然有逃亡者明年軾過之歎其壯麗留一絶云<lb/>
簷楹飛舞垣墻外桑柘蕭條斤斧餘盡賜昆邪作奴婢<lb/>
<hi>縯前漢汲黯傳匈奴渾邪王來降賈人與市者坐當死五百餘人黯乃請間見武帝曰夫匈奴攻當路塞絶和</hi>
<hi>親中國舉兵誅之死傷不可勝計而費以鉅萬百數臣愚以為陛下得胡人皆以為奴婢賜從軍死者家虜獲</hi>
<pb n="KR4d0077_WYG_007-43b"/>
<hi>因以與之以謝天下塞百姓之心今縱不能又以微文殺無知者五百餘人臣竊為陛下弗取也</hi>不知<lb/>
償得此人無<lb/>
　　正月二十六日偶與數客野步嘉祐僧舍東南野<lb/>
　　人家雜花盛開扣門求觀主人林氏媪出應白髮<lb/>
　　青裙少寡獨居三十年矣感歎之餘作詩記之<hi>按白</hi>
　　　<hi>鶴故居圖嘉祐寺在歸善縣西</hi>
縹蔕緗枝出絳房<hi>厚杜牧之詩醉折梨園縹蔕花又李商隠詩紅袍雜絳房次公緑白色曰</hi>
<hi>縹淺黄色曰緗大赤色曰絳</hi>綠隂青子送春忙涓涓泣露紫含笑<hi>縯含</hi>
<pb n="KR4d0077_WYG_007-44a"/>
<hi>笑花嶺南所出</hi>熖熖燒空紅佛桑<hi>厚晉安海異名記佛桑其花月重敷柔澤葉如桑花五六</hi>
<hi>出大如蜀葵有蘂一條長如花葉上綴金屑日光所鑠凝為熖朝生暮落</hi>落日孤烟知客恨<lb/>
短籬破屋為誰香主人白髮青裙袂子美詩中黄四娘<lb/>
<hi>縯杜子美詩黄四娘家花滿蹊</hi>
　　新渠詩<hi>并序</hi>
　庚子正月予過唐州太守趙侯始復三陂疏召渠招<lb/>
　懐逺人㪚耕于唐予方為旅人不得親執壺漿簞食<lb/>
　以與侯勸逆四方之來者獨為新渠詩五章以告于<lb/>
<pb n="KR4d0077_WYG_007-44b"/>
　道路致侯之意其詞曰<lb/>
新渠之水其來舒舒溢流于野至于通衢渠成如神民<lb/>
始不知問誰為之邦君趙侯新渠之田在渠左右渠來<lb/>
奕弈如赴如凑如雲斯積如屋斯溜嗟唐之人始識秔<lb/>
稌新渠之民自淮及潭挈其婦姑或使而顛王命趙侯<lb/>
宥我新民無與王事以訖七年侯謂新民爾既來止其<lb/>
歸爾邑告爾隣里良田千萬爾擇爾取爾耕爾食遂為<lb/>
爾有築室于唐孔碩且堅生為唐民飽粥與饘死塟于<lb/>
<pb n="KR4d0077_WYG_007-45a"/>
唐祭有雞豚天子有命我惟爾安<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0077_WYG_007-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東坡詩集註巻七<lb/>
</p>
<p>
</p>
  </div>
</body>
</text>
</TEI>
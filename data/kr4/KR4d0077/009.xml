<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東坡詩集註巻九</head> <lb/>
    <p>
<pb n="KR4d0077_WYG_009-1a"/>
欽定四庫全書<lb/>
　東坡詩集註巻九<lb/>
　　　　　　　　　　　　宋　王十朋　撰<lb/>
　貽贈<lb/>
　　再過超然臺贈太守霍翔<hi>倬超然臺在密州</hi>
昔飲雩泉别常山天寒歲在龍蛇間<hi>縯後漢鄭𤣥傳𤣥夢見孔子告之曰</hi>
<hi>起起今歲在辰來年歲在已既悟以䜟合之知命當終注引北齊劉書言𤣥曰辰為龍巳為蛇歲在龍蛇賢人</hi>
<hi>嗟堯卿公辰年冬末罷知密州正在辰巳之間</hi>山中兒童拍手笑問我西去何<lb/>
<pb n="KR4d0077_WYG_009-1b"/>
當還<hi>厚後漢郭伋行部到河西美稷有兒童數百騎竹馬迎拜且問何日當還</hi>十年不赴竹<lb/>
馬約扁舟獨與魚蓑閒重來父老喜我在扶挈老㓜相<lb/>
遮攀當時襁褓皆七尺<hi>次公周禮卿大夫辨夫家之可任者國中自七尺以至六十野</hi>
<hi>自六尺以及六十有五疏云七尺謂年二十六尺謂年十五許先生離宻上云歲在龍蛇間由辰年至今乙丑</hi>
<hi>元豐八年才十年耳而云襁褓皆七尺則亦誇言之也</hi>而我安得留朱顔問今太<lb/>
守為誰歟䕶羌充國鬢未斑<hi>自注翔自言在熈河作屯田有功縯漢䕶羌校尉趙</hi>
<hi>充國擊先零上屯田䇿</hi>躬持牛酒勞行役無復杞菊嘲寒慳<hi>厚先生嘗</hi>
<hi>作後杞菊賦以譏公使庫之儉陋</hi>超然置酒尋舊迹尚有詩賦鑱堅頑<lb/>
<pb n="KR4d0077_WYG_009-2a"/>
孤雲落日在馬耳<hi>次公馬耳山在密州先生雪詩云試掃北臺看馬耳</hi>照耀金碧<lb/>
開烟鬟却淇自古北流水<hi>援水經注却淇之水出西南常山東北流入濰濰自箕縣</hi>
<hi>北達東武西北流合却淇之水漢琅琊有扶縣葢却與扶同音</hi>跳波下瀬鳴玦環願公<lb/>
談笑作石埭坐使城郭生溪灣<lb/>
　　卧病逾月請郡不許復直玉堂十一月一日鏁院<lb/>
　　是日苦寒詔賜宫燭法酒書呈同院<lb/>
微霰疎疎㸃玉堂<hi>十朋玉堂詳見和章七出守湖州詩註</hi>詞頭夜下攬衣<lb/>
忙分光御燭星辰爛拜賜宫壺雨露香醉眼有花書字<lb/>
<pb n="KR4d0077_WYG_009-2b"/>
大老人無睡漏聲長<hi>厚劉禹錫詩老人無睡到天明</hi>何時却逐桑榆暖<lb/>
社酒寒燈樂未央<hi>縯薛令之題東宫詩帝見之續云若嫌松桂寒任逐桑榆暖</hi>
　　冬至日贈安節<lb/>
我生幾冬至少小如昨日當時事父兄上夀拜脫膝十<lb/>
年閲凋謝白髪催衰疾瞻前惟兄三顧後子由一<hi>次公唐孝</hi>
<hi>友傳李華作二孝賛顧後絶配瞻前無鄰</hi>近者隔濤江逺者天一壁今朝復<lb/>
何幸見此萬里姪憶汝總角時<hi>十朋詩總角丱兮</hi>啼笑為梨栗<lb/>
<hi>縯淵明責子詩通子埀九齡但覔梨與栗</hi>今來能慷慨志氣堅鐵石<hi>邦衝皮日休桃</hi>
<pb n="KR4d0077_WYG_009-3a"/>
<hi>花賦序宋璟疑其鐵腸石心</hi>諸孫行復爾世事何時畢詩成却超然<lb/>
老淚不成滴<lb/>
　　成都進士杜暹伯升出家名法通往來吳中<lb/>
欲識當年杜伯升飄然雲水一孤僧若教俯首隨韁鎻<lb/>
<hi>縯班嗣言貫仁義之羈絆係名聲之韁鎻</hi>料得如今似我能<hi>栁子玉云通若及第不過似我</hi>
<hi>厚按先生詩話僕偶問通師子若不脱屣場屋今何為矣柳子玉云不過似我能因戲為此詩</hi>
　　祈雪霧猪泉出城馬上有作贈舒堯文<lb/>
三年走吳越踏遍千重山朝隨白雲去莫與棲鴉還翩<lb/>
<pb n="KR4d0077_WYG_009-3b"/>
如得木狖<hi>次公此杜詩失木狖之反也</hi>飛步誰能攀一為符竹累坐<lb/>
老敲榜間此行亦何事聊散腰脚頑浩蕩城西南亂山<lb/>
如玦環<hi>次公退之詩清玉刻佩聮玦環</hi>山下野人家桑柘雜榛菅歲晏<lb/>
風日暖人牛相對閒薄雪不葢土麥苗稀可刪願君發<lb/>
豪句嘲笑破天慳<lb/>
　　靈隱前一首贈唐林夫<lb/>
靈隱前天竺後兩澗舂淙一靈鷲<hi>縯昔有胡僧見杭州靈隱寺云此山自天</hi>
<hi>竺鷲山飛來故人名之曰天竺山也徳揚圖經杭州靈山之隂北澗之陽即靈隱寺靈山之南南澗之陽即天</hi>
<pb n="KR4d0077_WYG_009-4a"/>
<hi>竺寺二澗流水號錢源泉遶寺峯南北而下至峯前合為一澗有橋號合澗橋</hi>不知水從何處<lb/>
來跳波赴壑如奔雷<hi>駒父韋應物聽嘉陵江聲云水性本亦静石中固無聲如何兩相激</hi>
<hi>雷轉空山鳴</hi>無情有意兩莫測肯向冷泉亭下相縈迴<hi>夢仙圖經</hi>
<hi>云冷泉亭在飛來峯下唐右司郎中杭州刺史元奠建厚白樂天冷泉亭記東南山水餘杭郡為最就郡言靈</hi>
<hi>隠為尤由寺觀冷泉亭為甲亭在山下水中央寺西南隅</hi>我在錢塘六百日<hi>次公在錢塘六</hi>
<hi>百日雖是紀實暗使白樂天詩在郡六百日遊山十二囘也先生解杭守日别南北山道人詩云到郡依前六</hi>
<hi>百日山中不記㡬囘來</hi>山中暫來不暖席今君欲作靈隱居葛衣<lb/>
草屨隨僧蔬能與冷泉作主一百日不用二十四考書<lb/>
<pb n="KR4d0077_WYG_009-4b"/>
中書<hi>縯唐書郭子儀以身為天下安危者二十年校中書令二十四考</hi>
　　和劉長安題薛周逸老亭周善飲酒未七十而致<lb/>
　　仕<hi>次公劉長安劉敞原父也薛周莫考其何人但先生謂其善飲酒而子由有詩亦專稱其䏻飲</hi>
　　　<hi>耳</hi>
近聞薛公子早退驚常流買園招野鶴鑿井動濳虬<hi>次公</hi>
<hi>晉書言如野鶴之在鷄羣又蜀都賦云動髙鵠出潜虬</hi>自言酒中趣<hi>縯晉書孟嘉好飲愈多不</hi>
<hi>亂桓温問嘉酒有何好而卿嗜之嘉曰公未得酒中趣耳</hi>一斗勝涼州<hi>厚續漢書載燉煌張氏家</hi>
<hi>傳曰扶風孟陀以蒲萄酒一斗遺張讓即得涼州刺史</hi>翻然拂衣去親愛挽不留<lb/>
<pb n="KR4d0077_WYG_009-5a"/>
<hi>厚晉書鄧攸傳吴人歌攸曰鄧侯挽不留謝令推不去</hi>隱居亦何樂素志庶可求<lb/>
所亡嗟無幾所得不啻酬青春為君好白日為君悠山<lb/>
鳥奏琴筑野花弄閒幽雖辭功與名其樂實素侯<hi>縯史記太</hi>
<hi>公曰今有無食禄之奉爵邑之人而樂與之比者命曰素封又曰千金之家乃與王者同樂豈所謂素封者邪</hi>
至今清夜夢尚驚冠壓頭誰能載美酒往以大白浮<hi>援說</hi>
<hi>苑魏文侯與大夫飲使公乗不仁為觴政曰飲不盡者浮以大白</hi>之子雖不識因公可<lb/>
與遊<lb/>
　　閲世亭詩贈任仲㣲<lb/>
<pb n="KR4d0077_WYG_009-5b"/>
任公鎭西南嘗贈繞朝䇿<hi>縯左傳晉人患秦之用士㑹也謀歸之士㑹行繞朝贈之</hi>
<hi>以䇿曰子無謂秦無人吾謀適不用也</hi>當時若盡用善陣無赫赫<hi>援孫子曰善陣</hi>
<hi>者無赫赫之㓛</hi>凄涼十年後邪正久已白却留封徳彞天意渺<lb/>
難測<hi>縯魏徴勸太宗行仁義封徳彞笑之其後果治太宗曰恨封徳彞之不及見也次公杜牧詩可憐貞</hi>
<hi>觀太平後天且不留封徳彞</hi>象賢眞驥種號訴甘百謫<hi>次公前漢陳遵日出醉歸</hi>
<hi>曹事數廢西曹以故事適之侍曹詣寺舎白遵遵曰滿百乃相聞以故事有百適者斥適讀為謫</hi>豈云<lb/>
報仇讐禍福指絡脉<hi>子仁秦少游作任師中墓表元豐中公知瀘州使者誣奏公西南乞</hi>
<hi>第過江安時不時掩擊乃延儒生講書疑有私謁朝廷疑之乃先使人下章於他郡各窮竟所考未具而公卒</hi>
<pb n="KR4d0077_WYG_009-6a"/>
<hi>時當塗者以公既没欲為使者地公之子大防三詣闕上書陳寃狀獄不敢變使者竟免大防即仲㣲也</hi>髙<lb/>
才食舊徳<hi>子仁文選班固西都賦士食舊徳之名氏食舊徳字出周易</hi>但恐里門窄<lb/>
<hi>縯前漢于定國云少髙大門閭令容駟馬車我治獄多隂徳子孫必有興者</hi>傷心千騎歸<hi>次公</hi>
<hi>千騎太守事古陌上桑云東方千餘騎夫婿居上頭</hi>贈印黃壤隔惟有亭前檜閱<lb/>
世不改色千年與井在記此王粲宅<hi>援杜詩應同王粲宅留井峴山前</hi>
　　贈潘谷<hi>祖謙志林云賣墨者潘谷余不識其人然聞其所為非市井人也墨既精妙而價不</hi>
　　　<hi>二士或不持錢求墨不計多少與之一日忽取欠墨錢劵焚之飲酒三日發狂浪走遂赴井死</hi>
　　　<hi>人下視之蓋趺坐井中手尚持數珠也見張元明言如此</hi>
<pb n="KR4d0077_WYG_009-6b"/>
潘郎曉踏河陽春<hi>次公潘郎晉潘岳也嘗為河陽令</hi>眀珠白璧驚市人<lb/>
<hi>厚潘岳美姿儀與夏侯湛交每止行同轡接茵京師謂之連璧</hi>那知望拜馬蹄下<hi>縯岳性輕</hi>
<hi>躁趨勢利與石崇等謟事賈謐每候其出輙望塵拜</hi>胸中一斛泥與塵何似墨潘<lb/>
穿破褐琅玕翠餅敲𤣥笏布衫漆墨手如龜未害氷壺<lb/>
貯秋月世人重耳輕目前區區張李爭媸妍<hi>援宋朝張遇李廷珪</hi>
<hi>墨為時所重</hi>一朝入海尋李白<hi>縯杜詩巢父掉頭不肯住東將入海尋烟霧又云南尋禹</hi>
<hi>穴見李白道甫問信今何如堯卿先王既作此詩後潘谷因事落井而死人以為此詩䜟</hi>空看人間<lb/>
畫墨仙<hi>須溪尋李白本無謂殆䜟語耳然得名墨仙幸矣志林豈又欲實此語邪堯卿未必志林也</hi>
<pb n="KR4d0077_WYG_009-7a"/>
　　送南屏謙師<hi>并序</hi>
　南屏謙師妙於茶事自云得之於心應之扵手非可<lb/>
　以言傳學到者十二月二十七日聞軾遊落星逺來<lb/>
　設茶作此詩贈之<lb/>
道人曉出南屏山來試㸃茶三昩手忽驚午盞兔毛斑<lb/>
打作春罋鵝兒酒天台乳花世不見玉川風腋今安有<lb/>
先生有意續茶經會使老謙名不朽<hi>縯玉川子茶歌七椀喫不得也惟覺</hi>
<hi>兩腋習習清風生陸羽作茶經</hi>
<pb n="KR4d0077_WYG_009-7b"/>
　　又贈老謙<lb/>
瀉湯舊得茶三昧覔句近窺詩一斑<hi>縯王以之云管中窺豹時見一斑</hi>
清夜漫漫困搜攪齋腸那得許堅頑<lb/>
　　予少年頗知種松手植數萬株皆中梁柱矣都梁<lb/>
　　山中見杜輿秀才求學其法戲贈二首<lb/>
露宿泥行草棘中十年春雨養髯龍<hi>次公都梁山泗工之山也髯龍以言</hi>
<hi>松西京雜記載松有五鬛七鬛之名</hi>如今尺五城南杜<hi>縯雞跖集韋曲杜鄠近長安諺云城</hi>
<hi>南韋杜去天五尺</hi>欲問東坡學種松<lb/>
<pb n="KR4d0077_WYG_009-8a"/>
君方掃雪收松子我已開榛得茯苓<hi>厚抱朴子松脂入地千歲化為茯苓</hi>
為問何如挿楊栁明年飛絮作浮萍<hi>次公世言楊花入水經宿為浮萍</hi>
　　贈善相程傑<lb/>
心傳異學不謀身自要清時閲搢紳火色上騰雖有數<lb/>
<hi>縯唐岑文本謂馬周鳶肩火色驣上必速恐不能久</hi>急流勇退豈無人<hi>次公本朝錢若水見</hi>
<hi>陳摶先生有一僧擁褐對坐謂若水非神仙骨但却得好官能於急流中勇退爾其僧乃白閣道者</hi>書中<lb/>
苦覔元非訣醉裏㣲言却近眞我似樂天君記取華顛<lb/>
賞遍洛陽春<hi>師白居易退老洛中二十餘年</hi>
<pb n="KR4d0077_WYG_009-8b"/>
　　贈䖍州術士謝晉臣<lb/>
屬國新從海外歸<hi>縯蘇武自匈奴歸拜典屬國</hi>君平且莫下簾帷<hi>厚嚴</hi>
<hi>君平賣卜成都閲數人得百錢以自養則閉肆下簾而授老子</hi>前生恐是盧行者<hi>次公盧行</hi>
<hi>者第六祖也名惠能韶州南華寺乃其道場按傳燈録即得法於𢎞忍太師者是已</hi>後學過呼韓<lb/>
退之死後人傳戒定慧<hi>次公傳燈録法海禪師初見六祖問曰即心即佛願埀指喻師</hi>
<hi>云聽吾偈曰即心名慧即佛名定定慧等持意中清淨葢佛氏謂戒生定定生慧也</hi>生時宿直斗<lb/>
牛箕<hi>子仁先王葢自謂生時與退之相似蓋命宫在斗門而身宮亦在馬故其詩曰我生之辰日宿南斗</hi>
<hi>事見本集</hi>憑君為筭行年看<hi>次公杜詩憑君為筭小行年</hi>便數生時到死<lb/>
<pb n="KR4d0077_WYG_009-9a"/>
時<lb/>
　　過雲龍山人張天驥<lb/>
郊原雨初足風日清且好病守亦欣然肩輿白雲道荒<lb/>
田咽蛩蚓林巷懸棃棗下有幽人居閉門空雀噪西風<lb/>
髙正厲落葉紛可掃孤僮卧斜日病馬放秋草墟里通<lb/>
有無垣墻任摧倒君家本冠蓋絲竹閙鄰保脫身聲利<lb/>
中道徳自濯澡躬耕抱羸疾<hi>次公陶濳云躬耕自資遂抱羸疾</hi>奉養百<lb/>
歲老詩書膏吻頰菽水媚翁媪飢寒天隨子杞菊自擷<lb/>
<pb n="KR4d0077_WYG_009-9b"/>
芼<hi>縯陸龜䝉自號天隨子常食杞菊及夏五月枝葉老硬氣味苦澀猶食不已因作杞菊賦以自廣云爾杞</hi>
<hi>未棘爾菊未莎其余如何</hi>慈孝董邵南雞狗相乳抱<hi>厚韓退之詩嗟哉董生孝且慈</hi>
<hi>無人識惟有天翁知生祥下瑞無時期家有狗乳出求食雞求哺其兒</hi>吾生如寄耳歸計<lb/>
失不早故人豈敢忘但恐迫華皓從君學種秫<hi>厚晉陶濳為彭</hi>
<hi>澤令在縣公田悉令種秫曰使吾常醉於酒足矣</hi>斗酒時相勞<hi>援楊惲曰歲時伏臘斗酒自勞</hi>
　　訪張山人得山中字二首<lb/>
魚龍隨水落<hi>子仁杜詩水落魚龍夜又云魚龍迴夜水</hi>猿鶴嘉君還<hi>次公孔稚圭北</hi>
<hi>山移文云蕙帳空兮夜鶴怨山人去兮曉猿驚</hi>舊隱丘墟外新堂紫翠間<hi>次公杜牧</hi>
<pb n="KR4d0077_WYG_009-10a"/>
<hi>之詩千峯横紫翠</hi>野麋馴杖履幽桂出榛菅<hi>次公退之寄崔二十六云稱多量少</hi>
<hi>鑒裁密豈念幽桂遺榛菅</hi>灑掃門前路山公亦愛山<hi>張故居為大水所壞新卜此室</hi>
<hi>故居之東援山公山簡也公自謂</hi>
萬木鎭雲龍<hi>山名</hi>天留與戴公<hi>子仁戴符常乞買山錢扵于頔詩意或指此又潤州</hi>
<hi>有戴公山</hi>路迷山向背人在瀼西東<hi>縯瀼水在䕫州奉節縣出於山谷間南入江楚</hi>
<hi>俗謂水可步者為瀼杜詩瀼西瀼東一萬家甫嘗寓居瀼西復遷瀼東也</hi>薺麥餘春雪<hi>倬退之琴</hi>
<hi>操云霜雪貿貿薺麥之茂</hi>櫻桃落晩風入城都不記歸路醉眠中<lb/>
　　雨中過舒教授<lb/>
<pb n="KR4d0077_WYG_009-10b"/>
疎疎簾外竹瀏瀏竹間雨牕扉静無塵几硯寒生霧美<lb/>
人樂幽獨有得縁無慕坐依蒲褐禪起聽風甌語客來<lb/>
澹無有灑掃涼冠屨濃茗洗積昏妙香淨浮慮<hi>子仁杜詩云心</hi>
<hi>清聞妙香</hi>歸來北堂闇一一微螢渡此生憂患中一餉安閒<lb/>
處飛鳶悔前笑<hi>援馬援謂官屬曰吾從弟少游常哀吾慷慨多大志曰士生一世但取衣食纔</hi>
<hi>足乘下澤車騎欵段馬鄉里稱善人足矣至求盈滿但自苦耳當吾在浪泊西里間虜未滅之時下潦上霧毒</hi>
<hi>氣熏蒸仰視飛鳶跕跕墮水中引念少游平生時語何可得也</hi>黄犬悲晩悟<hi>援李斯臨刑謂中子</hi>
<hi>曰吾欲與若復牽黄犬但出上蔡東門逐狡兔豈可得也</hi>自非陶靖節誰識此間趣<lb/>
<pb n="KR4d0077_WYG_009-11a"/>
　　大寒步至東坡贈巢三<lb/>
春雨如暗塵春風吹倒人東坡數間屋巢子與誰鄰空<lb/>
牀歛敗絮破竈鬱生薪相對不言寒哀哉知我貧<hi>縯史記管</hi>
<hi>仲曰吾嘗與鮑叔賈分財利多自與鮑叔不以我為貪知我貧也</hi>我有一瓢酒獨飲良<lb/>
不仁未能頳我頰聊復濡子脣故人千鍾禄馭吏醉吐<lb/>
茵<hi>厚前漢丙吉傳吉馭吏嗜酒數逋蕩嘗從吉出醉嘔丞相車上西曹主吏白欲斥之吉曰以醉飽之失去</hi>
<hi>使此人將復何所容西曹第忍之此不過汚丞相車茵耳</hi>那知我與子坐作寒螿聲<lb/>
努力莫怨天我爾皆天民行看花栁動共享無邊春<lb/>
<pb n="KR4d0077_WYG_009-11b"/>
　　贈孫莘老七絶<lb/>
嗟予與子久離羣耳冷心灰百不聞若對青山談世事<lb/>
當須舉白便浮君<hi>厚劉向說苑魏文侯與大夫飲酒使公乗不仁為觴政曰飲不釂者浮以</hi>
<hi>大白吳都賦出躡珠履動以千百里讌巷飲飛觴舉白</hi>
天目山前渌浸裾<hi>次公天目山在湖州按樂史寰宇記湖州安吉縣天目山三萬六千尺父</hi>
<hi>老云欲渡難及避水灾天目海陵山為第一而水經浙江水出吳興郡於潜縣北天目山山極髙峻崖嶺竦疊</hi>
<hi>西臨後澗山上有霜木皆是數百年樹謂之雙鳯林按王存九域志湖州南至杭州界首五十里故天目山扵</hi>
<hi>寰宇記則係之湖州於水經則係之扵潜而於潜雖屬杭州葢於湖州接境也</hi>碧瀾堂下看衘<lb/>
<pb n="KR4d0077_WYG_009-12a"/>
艫<hi>次公舳艫相衘</hi>作堤捍水非吾事閒送苕溪入太湖<hi>次公先生倅杭</hi>
<hi>以開運鹽河至湖其言作堤捍水非吾事意謂於此可以為堤而事不在已</hi>
夜來雨洗碧㠝岏浪湧雲屯遶郭寒聞有弁山何處是<lb/>
為君四靣竟求看<hi>次公弁山按寰宇記載在烏程縣</hi>
夜橋燈火照溪眀欲放扁舟取次行暫借官奴遣吹笛<lb/>
眀朝新月到三更<hi>次公溪應是前篇所謂苕溪也寰宇記又載在烏程縣水霅溪條下云霅</hi>
<hi>者四水激射之聲蓋四水合為一溪也曰若溪曰前溪曰餘不溪曰霅溪也</hi>
三年京國厭藜蒿長羡淮魚壓楚糟今日駱駝橋下泊<lb/>
<pb n="KR4d0077_WYG_009-12b"/>
恣看修網出銀刀<hi>次公駱駝橋唐垂拱元年造以形似駱駝背名之劉禹錫詩曰駱駝橋上</hi>
<hi>蘋風起鸚鵡盃中若下春杜詩出網銀刀亂</hi>
烏城霜稻襲人香<hi>次公烏程是湖州縣名寰宇記曰古烏程能醖酒故名縣又指酒為烏程</hi>
<hi>按張景陽七命之言酒曰乃有荆南烏程豫北竹葉而李善引盛𢎞之荆州記曰渌水出豫州康樂縣其間烏</hi>
<hi>城郷有酒官取水為酒極甘美與湘東酃湖酒年嘗獻之</hi>釀作春風霅水光<hi>次公按寰宇記</hi>
<hi>此專在長興縣之霅水條中而苕水在安吉縣大率一水二名之所經厯而皆是湖州耳</hi>時復中之<lb/>
徐邈聖<hi>縯魏志徐邈為尚書郎時科酒禁而邈私飲至於沉醉校尉趙達問以曹事邈曰中聖人達白</hi>
<hi>太祖太祖甚怒鮮于輔進曰平曰醉客謂酒清者為聖人濁者為賢人耳竟得免後文帝見邈問曰頗復中聖</hi>
<pb n="KR4d0077_WYG_009-13a"/>
<hi>人不對曰昔子反斃於陽穀御叔罰於飲酒臣嗜同二子不能自懲時復中之</hi>毋多酌我次公<lb/>
狂<hi>厚西漢蓋寛饒字次公為司𨽻平恩侯許伯入第丞相已下皆賀寛饒東鄉特坐許伯自酌曰葢君後至</hi>
<hi>寛饒曰無多酌我我乃狂酒丞相魏其侯笑曰次公醒而狂何必酒也</hi>
去年臘日訪孤山曾借僧牕半日閒<hi>次公孤山在杭州見前巻先生臘日</hi>
<hi>遊孤山訪勤思二僧詩注</hi>不為思歸對妻子道人有約徑須還<lb/>
　　至秀州贈錢端公安道并寄其弟惠山老<lb/>
鴛鴦湖邊月如水孤舟夜傍鴛鴦起平明繫䌫石橋亭<lb/>
慚愧冒寒髯御史<hi>次公指言錢安道也安道髯而為御史故也</hi>結交最晩情<lb/>
<pb n="KR4d0077_WYG_009-13b"/>
獨厚論心無數今有㡬寂寞抱關歎蕭生<hi>縯前漢蕭望之傳霍光秉</hi>
<hi>政王仲翁與蕭望之等數人皆召見先是上官桀等謀殺光後出入自備吏民當見者先露索去刀兵兩吏挾</hi>
<hi>持望之獨不肯聽自引出曰不願見扵是光不用望之而仲翁至光禄大夫望之署小苑東門候仲翁出入傳</hi>
<hi>呼甚寵顧謂曰不肯碌碌反抱關為望之曰各從其志</hi>耆老執㦸哀揚子<hi>厚前漢揚雄傳</hi>
<hi>賛云為郎給事黄門與王莽劉歆並哀帝之初又與董賢同官當成哀平間莽賢皆為三公權傾人主而雄三</hi>
<hi>世不徙官及莽時以耆老久轉為大夫蓋黄門郎掌守門戸故執㦸潘岳詩云執㦸疲揚</hi>怪君顔采<lb/>
却秀發無乃遷謫反便美天公欲困無柰何世人共抑<lb/>
眞疎矣毗陵髙山錫無骨陸子遺味泉氷齒<hi>次公毗陵常州也髙</hi>
<pb n="KR4d0077_WYG_009-14a"/>
<hi>山惠山也陸子陸羽也羽善煎茶次第水品以無錫惠山寺石泉為第二包吉贈劉尊師詩曉潄瓊膏玉齒寒</hi>
<hi>祖謙按韻語陽秋云汝州之治諸井皆以夾錫錢鎭之每井率數十千問其故一老兵曰此邦饒風沙沙入井</hi>
<hi>中人飲之即成癭夾錫錢所以治沙土也因思無惠山泉清甘甲於二浙者以有錫也</hi>賢哉仲氏<lb/>
早拂衣占斷此山長洗耳<hi>厚晉孫楚曰所以枕流欲洗其耳</hi>山頭望湖<lb/>
光潑眼山下濯足波生指儻容逸少問金堂<hi>縯許邁常遺羲之書</hi>
<hi>云自山之南至臨安多有金堂玉室仙人芝草左元放之徒在焉羲之自為之傳</hi>記與嵇康留<lb/>
石髓<hi>援嵇康遇王烈共入山烈嘗得石髓如飴即自服半餘半與康凝而為石烈嘆曰叔夜志趣非常而</hi>
<hi>不遇命也</hi>
<pb n="KR4d0077_WYG_009-14b"/>
　　贈治易僧智周<lb/>
寒牕孤坐凍生缾<hi>沈唐鄭棨詩凍缾粘柱礎</hi>尚挹遺編照露螢<hi>縯車𦙍以</hi>
<hi>練囊盛螢火照讀書</hi>閣束九師新得妙<hi>厚淮南王安聘明易者九人號九師文中子云九師</hi>
<hi>興而易道㣲次公晉庾翼傳京兆杜乂陳郡殷浩並才名冠出而翼弗之重也每語人曰此軰宜束之高閣俟</hi>
<hi>天下太平然後議共任耳退之詩春秋三傳束高閣</hi>夢吞三畫舊通靈<hi>援吴虞翻立易註奏</hi>
<hi>上曰臣郡吏陳恌夢臣與道士相遇布易六爻橈其三以示臣臣乞盡吞之道士言易道在天三爻足矣</hi>斷<lb/>
絃掛壁知音䘮<hi>師與契嵩深相知時已逝矣</hi>揮麈空山亂石聽<hi>厚生法師</hi>
<hi>講經人無信者乃聚石為徒與談至理石皆若㸃頭</hi>齋罷何須更臨水<hi>援晉書佛圖澄嘗齋</hi>
<pb n="KR4d0077_WYG_009-15a"/>
<hi>時至流水則從腹旁孔子引出五臓六腑洗之訖還納腹中</hi>胸中自有洗心經<lb/>
　　除夜病中贈段屯田<hi>堯卿段釋之也</hi>
龍鍾三十九勞生已強半歲暮日斜時還為昔人嘆<hi>樂天</hi>
<hi>詩云行年三十九歲暮日斜時</hi>今年一線在那復堪把玩<hi>厚杜詩何人錯憶窮愁日</hi>
<hi>愁日愁隨一線長歲時記宫中以細線量日影至日日影添一線堯卿栁子厚書曰悠悠人世越不過三十年</hi>
<hi>客耳前過三十七年與瞬息無異後所得者其不足把玩亦巳審矣</hi>欲起強持酒故交雲<lb/>
雨散惟有病相尋空齋為老伴<hi>縯白居易詩病與樂天相伴住</hi>蕭條燈<lb/>
火冷寒夜何時旦<hi>厚寗戚扣牛角歌曰長夜漫漫何時旦</hi>倦僕觸屏風<hi>縯陳</hi>
<pb n="KR4d0077_WYG_009-15b"/>
<hi>萬年病召其子咸教戒於牀下語至夜半咸睡頭觸屏風</hi>飢鼯嗅空案數朝閉閣卧<lb/>
霜髮秋蓬亂<hi>韓詩首如飛蓬</hi>傳聞使者來䇿杖就梳盥書來苦<lb/>
安慰不怪造請緩大夫忠烈後<hi>縯段太尉諡曰忠烈朱泚反召段秀實議事秀</hi>
<hi>實戎服與源休並膝語至僣位秀實勃然而起執源腕奪其象笏奮躍而前唾泚靣大罵曰狂賊吾恨不斬汝</hi>
<hi>頭爾我豈逐汝反耶遂擊之泚舉臂自捍才中其顙血流匍匐而走</hi>髙義金石貫要當擊<lb/>
權豪未肯覷衰懦此生何所似暗盡灰中炭歸田計巳<lb/>
决此邦聊假館三徑粗成資<hi>縯三輔决録曰蔣詡字元卿舍中三徑惟羊仲求仲</hi>
<hi>從之遊皆挫亷逃名不出</hi>一枝有餘暖<hi>援莊子鷦鷯巢於深林不過一枝</hi>願君更信<lb/>
<pb n="KR4d0077_WYG_009-16a"/>
宿<hi>縯凡師一宿為舍再宿為信</hi>庻奉一笑粲<hi>次公公羊曰軍人粲然皆笑</hi>
　　喬太博見和復次韻荅之<lb/>
百年三萬日老病常居半<hi>任太白詩百年三萬六千日子仁列子楊朱曰百年夀之</hi>
<hi>大齊得年者千無一焉設有一者孩抱以逮昏老幾居其半矣夜眠之所弭晝覺之所遺又幾居其半矣痛疾</hi>
<hi>哀苦亡失憂懼又幾居其半矣</hi>其間互憂樂歌笑雜悲歎顛倒不自知<lb/>
直為神所玩須㬰便堪笑萬事風雨散自從識此理久<lb/>
謝少年伴逝將遊無何<hi>厚莊子遊於無何有之鄉</hi>豈暇讀城旦<hi>縯西漢竇</hi>
<hi>太后好老子書召問轅固固曰此家人言耳太后怒曰安得司空城旦書乎乃使固入圈擊彘</hi>非才更<lb/>
<pb n="KR4d0077_WYG_009-16b"/>
多病二事可并案<hi>堯卿曹操討烏桓孔融嘲之曰大將軍逺征蕭條海外昔肅慎不貢楛矢</hi>
<hi>丁零盗蘇武牛羊可并案乎</hi>愧煩賢使者弭節整紛亂喬候瑚璉質<lb/>
清廟嘗薦盥<hi>厚清廟祀文王也易曰觀盥而不薦</hi>奮髯百吏走坐變齊俗<lb/>
緩<hi>縯朱博為瑯琊太守齊部舒緩養名博新視事右曹掾吏皆移病卧博奮髯抵几曰觀齊兒欲以此為俗</hi>
<hi>耶皆斥罷諸病吏白巾走出府門又敕功曹官屬多襃衣大祒不中節度自今掾吏衣皆令去地三寸數年大</hi>
<hi>改其俗如楚趙</hi>未遭甘鷁退<hi>援左傳六鷁退/飛過宋都風也</hi>並進耻魚貫<hi>厚易魚貫</hi>
<hi>以宫人寵次公並衆而進則恥如魚之貫堯卿鄧艾下蜀道由隂平魚貫而進</hi>毎聞議論餘凜<lb/>
凜激貪懦莫耶當自躍<hi>援莊子曰大冶鑄金金踴躍曰我必為莫耶大冶必以為不祥</hi>
<pb n="KR4d0077_WYG_009-17a"/>
<hi>之金</hi>豈復煩爐炭便應朝秣越未暮刷燕館<hi>縯顔延年天馬賊旦刷幽</hi>
<hi>燕畫秣荆越師李白詩鷄鳴刷幽晡秣越</hi>胡為守故丘眷戀桑榆暖<hi>次公唐明皇續</hi>
<hi>薛令之詩曰任逐桑榆暖</hi>為君叩牛角一詠南山粲<hi>縯寗戚候齊桓公出叩牛角而</hi>
<hi>歌曰南山粲粲白石爛生不逄堯與舜禪短布单衣才至骭從昏飯牛至夜半長夜漫漫何時旦</hi>
　　二公再和亦再荅之<lb/>
寒鷄知將晨飢鸖知夜半<hi>次公鷄知將晨鶴知夜半出淮南子</hi>亦如老病<lb/>
客遇節嘗感歎光隂等敲石<hi>任白居易詩蝸牛角上爭何事石火光中寄此身</hi>
過眼不容玩親友如摶沙放手還復散羇孤毎自笑寂<lb/>
<pb n="KR4d0077_WYG_009-17b"/>
寞誰肯伴元達號神君<hi>晉循吏喬智明字元達縯元達為隆慮共二縣愛之號為神君</hi>
髙論森月旦<hi>縯許劭與從兄靖俱有髙名好共覈論鄉黨人物毎月輙更品題故汝南俗有月旦</hi>
<hi>評焉</hi>紀眀本賢將<hi>段釋之本將家縯段穎字紀明為䕶羌校尉窮討西羌甚有威名在邊十餘年</hi>
<hi>未嘗一日蓐寢與將士同苦故人皆樂為死戰</hi>汩沒事堆桉<hi>次公嵇康書堆桉滿前</hi>欣然<lb/>
肯相顧夜閣燈火亂盤空愧不飽酒薄僅堪盥雍容許<lb/>
着帽不怪安石緩<hi>縯桓温請謝安為司馬温詣安值其理髮安性遲緩久而方罷使取幘温</hi>
<hi>見留之曰令司馬着帽進其見重安者如此</hi>雖無窈窕人清唱弄珠貫<hi>縯禮記纍</hi>
<hi>纍然端如貫珠</hi>幸有縦横舌說劔起慵懦<hi>縯莊子有說劒篇</hi>二豪沉下<lb/>
<pb n="KR4d0077_WYG_009-18a"/>
位暗火埋濕炭豈似草𤣥人嘿嘿老儒館行看富貴逼<lb/>
<hi>縯周武帝謂楊素曰善自勉勿憂不富貴素曰臣恐富貴來逼人臣無心於富貴</hi>炙手借餘暖<lb/>
<hi>厚唐元載為相有用事者四人熏灼中外人為之語曰卓李鄭薛炙手可熱次公杜詩炙手可熱勢絶倫而杜</hi>
<hi>田補遺引唐史遺事安樂公主𤣥宗之季妹附㑹韋氏炙手可熱人咸畏之</hi>應念苦思歸登<lb/>
樓賦王粲<hi>次公王粲以西京擾亂乃避地荆州依劉表因登江陵城樓懷歸而作登樓賦</hi>
　　贈王仲素寺丞<hi>名景純</hi>
養氣如養兒<hi>縯老子專氣致柔能如嬰皃乎次公醫經云欲養兒愼風池</hi>棄官如棄<lb/>
泥<hi>厚莊子棄𨽻者如棄泥塗</hi>人皆笑予拙事定竟難迷歸耕獨患貧<lb/>
<pb n="KR4d0077_WYG_009-18b"/>
問予何所齎尺宅自足芘寸田有餘畦<hi>厚黄庭經寸田尺宅以治生兩</hi>
<hi>眉間為上丹田心為絳宮田臍下三尺為下丹田</hi>眀珠照短褐陋室生虹蜺雖<lb/>
無孔方兄<hi>縯魯褒著錢神論云親之如兄字曰孔方</hi>顧有法喜妻<hi>援維摩詰言法喜以</hi>
<hi>為妻</hi>彈琴一長嘯不答阮與嵇<hi>援孫登好讀易撫一絃琴住宜陽山文帝聞之使阮</hi>
<hi>籍往觀既見與語亦不應嵇康又從之游三年間其所圖終不荅縯阮籍嘗於蘇門山遇孫登與商畧棲神導</hi>
<hi>氣之術登不應籍因長嘯而退</hi>曹南劉夫子<hi>次公劉夫子豈劉宜翁乎先生在惠州時有書與宜</hi>
<hi>翁咨問道要自以為杜門屏居胸中廓然實無荆棘有受道之質可以付授且曰或有外丹巳成可助梨棗者</hi>
<hi>望不惜分惠其書具在毗陵後集堯卿劉安世待制字器之曹南人得養生煉丹術公嘗師之</hi>名與子<lb/>
<pb n="KR4d0077_WYG_009-19a"/>
政齊家有鴻寳書<hi>縯劉向字子政父徳治淮南王獄得枕中鴻寳苑祕書言神仙使鬼物為</hi>
<hi>金之術向㓜而讀誦以為竒獻之</hi>不鑄金䮍蹄<hi>厚武帝紀太始二年三月詔曰有司議曰朕郊</hi>
<hi>見上帝西登龍首獲白麟以饋宗廟渥洼水出天馬泰山見黄金宜改故名今更黄金為麟趾䮍蹄以協瑞焉</hi>
促膝問道要遂䝉分刀圭<hi>縯退之詩金丹别後知傳得乞取刀圭救病身孫本草丸</hi>
<hi>散藥有云刀圭者十分方寸匕之一堆如梧桐子大</hi>不忍獨不死尺書肯見梯<hi>次公</hi>
<hi>孟簡告韓退之曰我得秘藥不可獨不死今遺子一器</hi>我生本彊鄙少以氣自擠<lb/>
孤舟到江河赤手攬象犀年來稍自笑留氣下暖臍苦<lb/>
恨聞道晚意象颯以凄空見孫思邈區區賦病梨<hi>縯盧照鄰</hi>
<pb n="KR4d0077_WYG_009-19b"/>
<hi>得惡疾從孫邈問養生之道作病梨賦以自悲</hi>
　　余去金山五年而復至次舊詩韻贈寳覺長老<hi>曹按</hi>
　　　<hi>年譜先生熈寧七年自杭移密至元豐二年已未自徐移湖首尾凡五年</hi>
誰能斗酒博西涼<hi>厚後漢孟佗以蒲萄酒一斛遺張讓即拜佗凉州刺史</hi>但愛齋<lb/>
厨法豉香舊事眞成一夢過髙談為洗五年忙清風偶<lb/>
與山阿曲明月聊隨屋角方稽首願師憐久客直將歸<lb/>
路指茫茫<hi>師淮山警䇿云一朝臥疾在牀衆苦縈纒前路茫茫未知何徃</hi>
　　贈惠山僧惠表<lb/>
<pb n="KR4d0077_WYG_009-20a"/>
行遍天涯意未闌<hi>洪父成都古今記天涯石在大東門内昭覺寺相對髙六七尺</hi>將心<lb/>
到處遣人安<hi>次公傳燈録惠可謂逹磨曰我心未寧乞師與安曰將心來與汝安曰覔心了不可</hi>
<hi>得師曰我與汝安心竟</hi>山中老宿依然在案上楞嚴已不看<hi>次公案上</hi>
<hi>惟有楞嚴經事亦見傳燈録</hi>欹枕落花餘㡬片閉門新竹自千竿客<lb/>
來茶罷空無有盧橘楊梅尚帶酸<hi>次公上林賦云盧橘夏熱黄柑榛橙枇杷</hi>
<hi>燃杮唐子西作李氏山園記言園中盧橘為特盛世說孔融指楊梅戲謂楊修曰此君家果邪</hi>
　　贈錢道人<lb/>
書生苦信書世事仍臆度不量力所負輕出千鈞諾當<lb/>
<pb n="KR4d0077_WYG_009-20b"/>
時一快意事過有餘怍不知幾州鐵鑄此一大錯<hi>縯北夢𤨏</hi>
<hi>言羅紹威以魏博牙兵驕甚盡殺之遂為梁朱温所制乃謂親吏曰聚六州四十三縣鐵鑄一箇錯不成</hi>我<lb/>
生涉憂患常恐長罪惡淨觀殊可喜脚淺猶容却而况<lb/>
錢夫子萬事初不作相逢更何言無病亦無藥<hi>厚傳燈録一鉢</hi>
<hi>歌亦無藥亦無病正是眞如靈覺性</hi>
　　贈黄山人<lb/>
面頰照人元自赤眉毛覆眼見來烏<hi>次公杜詩𤨏石藤梢元自落倚天枯</hi>
<hi>骨見來枯</hi>倦遊不擬談𤣥牝<hi>縯老子谷神不死是謂𤣥牝𤣥牝之門是謂天地根</hi>示病<lb/>
<pb n="KR4d0077_WYG_009-21a"/>
何妨出白鬚<hi>次公維磨詰以方便示病而説法</hi>絶學巳生眞定惠<hi>次公老子</hi>
<hi>絶學無憂佛經有戒定惠</hi>説禪長笑老浮屠東坡若肯三年住親與<lb/>
先生看藥爐<lb/>
　　贈袁陟<hi>堯卿字世弼豫章人自號遯翁有集十巻嘉祐間終祕書丞</hi>
是身如虛空萬物皆我儲胡為强分别<hi>次公維摩經又言仁者強分别</hi>
百金買田廬不見袁夫子神馬載尻輿<hi>縯莊子假使化子之尻以為輪</hi>
<hi>以神為馬予因以乘之豈更駕哉</hi>游乎無何有<hi>厚莊子游於無何有之鄉</hi>一飯不願<lb/>
餘<hi>次公栁子厚贈江華長老詩云一飯不願餘跏趺便終夕</hi>官湖為我池學舍為我<lb/>
<pb n="KR4d0077_WYG_009-21b"/>
居何以遺子孫<hi>子仁後漢逸民傳劉表謂龎公曰先生若居畎畆而不肯官禄後世何以遺子孫乎</hi>
此身自蘧蒢<hi>次公蘧蒢之義有二有言曰柔者又云能仰而不能俯則國語蘧蒢䝉繆是已有云</hi>
<hi>麄竹席則詩云蘧蒢不鮮是已今義未審</hi>薫風暗楊栁秋水静芙蕖應觀<lb/>
我知子不怪子知魚<hi>援莊子與惠子觀魚於濠梁之上莊子曰從容是魚樂也惠子曰子</hi>
<hi>非魚安知魚之樂莊子曰子非我安知我不知魚之樂</hi>
　　贈章黙<hi>并序</hi>
　章黙居士字志明生公侯家才性髙爽棄家求道不<lb/>
　蓄妻子與世無累而父母與兄之䘮貧不能舉以是<lb/>
<pb n="KR4d0077_WYG_009-22a"/>
　眷眷世間不能無求於人余深哀其志既有以少助<lb/>
　之又取其言為詩以贈其行庶幾有哀之者<lb/>
章子親未𦵏餘生抱羸疾朝吟噎鄰里夜淚腐茵蓆前<lb/>
年黑花生今歲白髪出<hi>厚本朝王禹偁表云蚤年多病眼有黑花晩嵗多憂頭生白髪</hi>
身隨日月逝恨與天地畢願求不毛田<hi>次公傳云錫之不毛是已</hi>親<lb/>
築長夜室難從王孫祼<hi>厚前漢楊王孫病且死令其子曰吾欲祼𦵏以反吾眞</hi>未<lb/>
忍夏后堲<hi>援禮記有虞氏瓦棺夏后氏塈周注塈燒土𦵏也</hi>五陵多豪士<hi>縯髙帝𦵏</hi>
<hi>長陵惠帝安陵景帝陽陵武帝茂陵昭帝平陵五陵皆在長安北徙天下豪傑之家以實之</hi>百萬付<lb/>
<pb n="KR4d0077_WYG_009-22b"/>
一擲<hi>厚晉劉毅家無擔石之儲樗蒲一擲百萬</hi>心知義財難甘就貧友乞不<lb/>
辭毛粟施行自丘山積此志茍朝遂夕死眞不戚誓求<lb/>
無生理不踐有為迹棄身尸陀林<hi>次公按唐僧𤣥應一切經音義曰尸陀林</hi>
<hi>此言寒林其林幽䆳而寒因以名也在王舍城側死人多送其中師通明七賢女經云七賢女者並是諸大國</hi>
<hi>王之女遇賞花之節百千人衆各各奔趍所遊之處以為取樂七賢女中有一女曰諸姊妹我與汝等不可一</hi>
<hi>同衆人遊賞塵寰取其世樂也却同諸姊遊尸陀林諸姊曰彼處盡是死尸汙穢有何好事女曰諸姊但去甚</hi>
<hi>有好事既到林中遂指死尸謂諸姊曰尸在這裏人向什麽處去諸姊諦觀於是悟道又西域記言如來在日</hi>
<hi>𦵏比丘於尸陀林又三水小牘云僧從諫卒上言送尸於建春門外尸陀林施於鳥獸為食三日後人徃視之</hi>
<pb n="KR4d0077_WYG_009-23a"/>
<hi>體貎如生</hi>烏鳶任狼籍<hi>次公莊子上為烏鳶食下為螻蟻食</hi>
　　贈葛葦<lb/>
竹椽茆屋半摧傾肯向蜂窠寄此生<hi>縯有學逃生死法者乃詐死寄䰟魄</hi>
<hi>于蜂窠中鬼卒尋之了不可得次公蜂窠寄此生不過言其所居窄小而懸露耳先生又有師曰舉族長懸似</hi>
<hi>細腰舊注所引與詩意不相似非是</hi>長恐波頭巻室去欲將船尾載君行<lb/>
小詩試擬孟東野大草閒臨張伯英<hi>厚張芝字伯英善草書其後晉人衛</hi>
<hi>瓘索靖亦俱善草書論者謂瓘得伯英筋靖得伯英肉</hi>消遣百年須底物故應憐<lb/>
我不歸耕<lb/>
<pb n="KR4d0077_WYG_009-23b"/>
　　贈王寂<lb/>
與君暫别不須嗟俯仰歸來鬢未華記取江南烟雨裏<lb/>
青山斷處是君家<lb/>
　　贈杜介<hi>并序</hi>
　元豐八年七月二十五日杜幾先自浙東還與余相<lb/>
　遇於金山話天台之異以詩贈之<lb/>
我夢遊天台横空石橋小<hi>縯天台山記云石橋路不盈尺長數十丈下臨千丈深澗</hi>
<hi>惟忘其身然後能濟渡得平路始見所謂天台山者</hi>秋風吹菵露<hi>次公菵草上之露也宋永初山</hi>
<pb n="KR4d0077_WYG_009-24a"/>
<hi>川記曰寧州瘴氣菵露四時不絶菵者草名其上露霑人之肉即潰爛故鮑昭有苦熱行云瘴氣晝薰體菵霑</hi>
<hi>夜霑衣</hi>翠濕香嫋嫋應眞飛錫過<hi>厚孫綽遊天台賦云王喬控鶴以冲天應眞飛</hi>
<hi>錫以躡虛倬釋氏要覧云昔髙僧隱峯遊五臺出淮西擲錫飛空而往西天比丘持錫有二十五威儀凡至室</hi>
<hi>中不得著地必挂於壁牙故釋子稱遊行僧為飛錫安住僧為挂錫</hi>絶澗度雲鳥舉意欲<lb/>
從之翛然巳松杪㣲言粲珠玉未說意先了覺來如墮<lb/>
空耿耿牕戸曉羣生䧟迷網獨達從古少杜叟子何人<lb/>
長嘯萬物表妻孥空四壁<hi>次公司馬相如家徒四壁立</hi>振䇿念輕矯<lb/>
<hi>厚孫綽賦云被毛褐之森森振金䇿之鈴鈴注曰金䇿錫杖也又云哂夏蟲之疑冰整輕翮而思矯</hi>遂為<lb/>
<pb n="KR4d0077_WYG_009-24b"/>
赤城遊<hi>次公支遁天台山銘序云徃天台當遊赤城山為道徑孔靈符會嵇記曰赤城山名色皆赤狀</hi>
<hi>似雲霞故孫綽賦云赤城霞起而建標瀑布飛流以界道</hi>飛步凌縹緲問禪不歸舍<lb/>
屢為瓠壺繞<hi>縯倦遊録金鑾長老問歐陽景取書索米于玉泉長老景授一緘及詩一絶云金鑾</hi>
<hi>來覔玉泉書金玉相逄賈倍珠到了不干藤蔓事壺蘆自去纒壺蘆</hi>何人識此志佛眼自<lb/>
照瞭我夢君見之卓爾非魔嬈仙葩發茗椀剪刻分葵<lb/>
蓼<hi>次公此言其所㸃茶之詳也先生十八羅漢頌後䟦云佛滅度後閻浮提衆生剛狠自用莫肯信入故諸</hi>
<hi>聖賢皆隱不見獨以像設遺言提引未悟而峩嵋五臺廬山天台獨出光景變異使人了然見之軾家藏十六</hi>
<hi>羅漢像毎設茶供則化為白乳或凝為花木桃李芍藥僅可指名</hi>從今更不出閉戸閒<lb/>
<pb n="KR4d0077_WYG_009-25a"/>
騕䮍時從佛頂巖馳下雙蓮沼<lb/>
　　慶源宣義王丈人以累舉得官為洪雅主簿雅州<lb/>
　　戸掾遇吏如家人人安樂之既謝事居眉之青神<lb/>
　　瑞草橋放懷自得有書來求紅帶既以遺之且作<lb/>
　　詩為戲黄魯直學士秦少游賢良各賦一首為老<lb/>
　　人光華<lb/>
青衫半作霜葉枯遇民如兒吏如奴吏民莫作官長看<lb/>
我是識字耕田夫妻啼兒號刺史怒<hi>子仁謹按蘇叔黨所作王元直墓表</hi>
<pb n="KR4d0077_WYG_009-25b"/>
<hi>云初季父慶源官於雅州以論事不合取官長怒即謝病去</hi>時有野人來挽鬚拂衣<lb/>
自注下下考<hi>師前漢陽城為道州刺史觀察使謂稍譲上考㓛第城自署曰撫字心勞徵科政拙</hi>
<hi>宜考下下</hi>芋魁飯豆吾豈無<hi>援翟方進傳童謡曰飯我豆食羮芋魁</hi>歸來瑞草<lb/>
橋邊路獨遊還佩平生壺<hi>援杜牧之獨酌詩云獨佩一壺遊秋毫太山小</hi>慈姥<lb/>
巖前自喚度青衣江畔人爭扶<hi>子仁慈姥巖青衣江皆在清神縣</hi>今年<lb/>
蠶市數州集<hi>蠶市見前和子由蠶市詩注</hi>中有遺民懷袴襦邑中之<lb/>
黔相指似白髯紅帶老不癯<hi>援左傳澤中之晳實興我役邑中之黔實獲我心</hi>
我欲西歸卜鄰舍隔墻撫掌容歌呼不覺王山乘駟馬<lb/>
<pb n="KR4d0077_WYG_009-26a"/>
囘首空指黄公壚<hi>次公曰王王戎也山山濤也</hi>
　　贈王子直秀才<lb/>
萬里雲山一破裘杖端閒挂百錢游<hi>縯晉阮修字宣子常步行百錢挂杖</hi>
<hi>頭至酒店便獨酣暢而飲</hi>五車書已留兒讀<hi>厚莊子惠施多方其書五車</hi>二頃田<lb/>
應為鶴謀<hi>次公子直住鶴田山</hi>水底笙歌蛙兩部<hi>縯南史孔稚圭門庭之内草菜</hi>
<hi>不剪中有蛙鳴或問之曰欲為陳蕃乎稚圭曰我以此當兩部鼔吹何必效蕃</hi>山中奴婢橘千<lb/>
頭<hi>厚盛𢎞之荆州記李衡字叔平仕吴為丹陽太守遣客於武陵龍陽汎州種柑橘千株臨死語其子曰吾</hi>
<hi>有千頭木奴不責汝衣食歲得千疋絹亦足用矣</hi>幅巾我欲相隨去海上何人<lb/>
<pb n="KR4d0077_WYG_009-26b"/>
識故侯<hi>援漢邵平故秦東陵侯也秦破為布衣種𤓰長安城東</hi>
　　贈鄭清叟秀才<lb/>
風濤戰扶胥海賊横泥子<hi>次公扶胥泥子皆經海之處也</hi>胡為犯二怖<lb/>
博此一笑喜問君奚所欲欲談仁義耳我才不逮人所<lb/>
有聊足已安得相付予過聽君誤矣霜風掃瘴毒冬日<lb/>
稍清美年來萬事足所欠惟一死<hi>縯冷齋夜話摩訶衍對梁世祖云貧道客</hi>
<hi>食陛下三十年恩徳厚矣無所欠所欠者只一死耳次公宗預曰吾等年踰七十一切已過但少一死耳</hi>澹<lb/>
然兩無求滑淨空棐几<hi>援王羲之嘗詣門生家見棐几滑淨因書之眞草相半後其父誤刮</hi>
<pb n="KR4d0077_WYG_009-27a"/>
<hi>去之門生驚愕者累日</hi>
　　贈嶺上老人<lb/>
鶴骨霜髯心已灰青松合抱手親栽問翁大庾嶺頭住<lb/>
曾見南遷幾箇囘<lb/>
　　贈楊耆<hi>并引</hi>
　西蜀楊耆二十年前見之甚貧今復見之益貧所異<lb/>
　於昔者蒼顔白髪耳女無美惡富者妍士無賢不肖<lb/>
　窮者鄙使耆逢時遇合豈必减當世之士哉頃宿扶<lb/>
<pb n="KR4d0077_WYG_009-27b"/>
　風驛舍夜半逆旅有歌者其聲悲甚起問之蓋昔富<lb/>
　今貧者余亦為悽然因飲之以酒而作此詩今日寒<lb/>
　雨不止忽憶其事且念楊君之栖遲與逆旅者何異<lb/>
　故出以與之<lb/>
孤村㣲雨送秋凉逆旅愁人怨夜長不寐相看惟櫪馬<lb/>
悲歌互答有寒螿天寒滯穗猶横畆歲晩空機尚倚墻<lb/>
勸爾一杯聊復睡人間貧富海茫茫<lb/>
　　送筍芍藥與公擇二首<lb/>
<pb n="KR4d0077_WYG_009-28a"/>
乆客厭北饌枵然思南烹<hi>子仁退之詩我来禦魑魅自宜味南烹堯卿莊子云非不</hi>
<hi>枵然大也</hi>故人知我意千里寄竹萌<hi>次公筍曰竹萌出筍譜厚老蘓云竹萌抱淨節</hi>
駢頭玉嬰兒一一脫錦䙀<hi>次公唐人食筍詩椎子脫錦䙀駢頭玉香滑</hi>庖人<lb/>
應未識旅人眼先明我家拙厨饍彘肉芼蕪菁送與江<lb/>
南客燒煑配香粳<lb/>
今日忽不樂折盡園中花園中亦何有芍藥裊殘葩久<lb/>
旱復遭雨紛披亂泥沙不折亦安用折去還可嗟棄擲<lb/>
諒未能送與謫仙家還將一枝春挿向兩䯻丫<hi>次公謫仙指言</hi>
<pb n="KR4d0077_WYG_009-28b"/>
<hi>公擇以其姓李故也堯卿文忠詩云小婢立我前赤脚兩髻丫</hi>
　　次韻關令送魚<lb/>
舉網驚呼得巨魚饞涎不易忍流酥更煩赤脚長鬚老<lb/>
<hi>次公退之寄玉川子詩一奴長鬚不裹頭一婢赤脚老無齒又詩云先生有意許降臨更遣長鬚致雙鯉</hi>來<lb/>
聽西風十幅蒲<hi>師國史補云舟船之盛盡於西江編蒲為帆大者或數十幅自白沙泝流而上</hi>
<hi>常待東北風謂之潮信風</hi>
　　丁公黙送蝤蛑<hi>堯卿胡越風物志云蝤蛑并<graphic n="KR1722" url="https://raw.githubusercontent.com/kanripo/KR-Gaiji/master/images/KR1722.png" mimeType="image/png"/>十足生海邊泥穴中潮退探取之四</hi>
　　　<hi>時常有雌者厴大而肥重者踰數斤去厴渾煑熟分擘薦酒切為羮其小而黄者謂之石蝤蛑</hi>
<pb n="KR4d0077_WYG_009-29a"/>
　　　<hi>肉硬</hi>
溪邊石蟹小如錢喜見輪囷赤玉盤半殻含黄宜㸃酒<lb/>
兩螯斫雪勸加餐<hi>伯恭酉陽雜爼云蝤蛑大者長尺餘兩螯最强鄮縣昔有人於水際泥宂</hi>
<hi>探取之手為左螯所夾即以口囓目所又為右螯所剪有頃而死至今呼此為蝤蛑洲</hi>蠻珍海錯<lb/>
聞名久怪雨腥風入座寒堪笑呉興饞太守一詩換得<lb/>
兩尖團<lb/>
　　次韻樂著作送酒<lb/>
少年多病怯杯觴老去方知此味長萬斛羈愁都似雪<lb/>
<pb n="KR4d0077_WYG_009-29b"/>
<hi>次公庾子山愁賦云唯將一寸心貯此萬斛愁</hi>一壺春酒若為湯<hi>次公後漢閻忠干説皇甫</hi>
<hi>嵩曰摧强易於折枯消堅甚於湯雪</hi>
　　送牛尾狸與徐使君<hi>時大雪中</hi>
風捲飛花自入帷一樽遙想破愁眉泥深厭聽鷄頭鶻<lb/>
<hi>蜀人謂泥滑滑為鷄頭鶻龜父遯齋閒覽云白蟻聞竹鷄之聲化為水今在處山林皆有之聲自呼為泥滑滑</hi>
<hi>者是也</hi>酒淺欣嘗牛尾狸<hi>次公先生詩有因題中三字而為之對如以白茅薑對黄耳菌</hi>
<hi>下以梅黄雨對舶趠風與今以鷄頭鶻對牛尾狸同格其意自貫不害為工韓酉陽雜俎云洪州有牛尾狸肉</hi>
<hi>甚美</hi>通印子魚猶帶骨<hi>共父遯齋閒覽云莆陽通應子魚名著天下葢其地有通應侯廟廟</hi>
<pb n="KR4d0077_WYG_009-30a"/>
<hi>前有港港中之魚最佳今人必求其大可容印者謂之通印子魚堯祖酉陽雜爼云印魚長一尺三寸額上四</hi>
<hi>方如印有字諸大魚應死者皆印封之</hi>披緜黄雀謾多脂慇懃送去煩纖<lb/>
手為我磨刀削玉肌<lb/>
　　杜沂遊武昌以酴釄花菩薩泉見餉二首<hi>子翬先生菩薩</hi>
　　　<hi>泉銘叙云陶侃送阿育王所鑄文殊師利像於武昌寒溪寺今寒溪之西數百步别為西山寺</hi>
　　　<hi>泉出色白而甘號菩薩泉</hi>
酴釄不爭春寂寞開最晩青蛟走玉骨羽葢䝉珠幰不<lb/>
粧艶已絶無風香自遠凄涼呉宮闕<hi>武昌有孫權故宮苑</hi>紅粉埋<lb/>
<pb n="KR4d0077_WYG_009-30b"/>
故苑至今㣲月夜笙簫來翠巘餘妍入此花千載尚清<lb/>
婉<hi>次公以武昌有孫權故宫故特用呉宫嬪嬙之䰟為意耳</hi>怪君呼不歸定為花所<lb/>
挽昨宵雷雨惡花盡君應返<lb/>
君言西山頂自古流白泉上為千牛乳下有萬石鈆不<lb/>
愧惠山味但無陸子賢願君揚其名庶託文字傳寒泉<lb/>
比吉士<hi>次公寒泉詩爰有寒泉在浚之下</hi>清濁在其源不食我心惻<hi>程易</hi>
<hi>井卦井渫不食使我心惻</hi>扵泉非所患嗟我本何有虛名空自纒不<lb/>
見子栁子餘愚汙溪山<hi>厚栁宗元謫居永州更名冉溪為愚溪</hi>
<pb n="KR4d0077_WYG_009-31a"/>
　　徐使君分新火<lb/>
臨臯亭中一危坐<hi>子仁先生初到黄寓居定惠院後自定惠徙居臨臯亭本囘車院也</hi>三<lb/>
月清眀改新火溝中枯木應笑人<hi>縯莊子百年之木破為犠尊青黄而文之</hi>
<hi>其斷在溝中</hi>鑚灼不然誰似我黄州使君憐久病分我五更<lb/>
紅一朶從來破釡躍江魚只有清詩嘲飯顆<hi>援唐史李白以杜甫</hi>
<hi>齷齪故有飯山之嘲其詩云飯顆山頭逢杜甫頭戴笠子日卓午試問因何太瘦生總為從前作詩苦</hi>起<lb/>
攜蠟炬遶空屋欲事烹煎無一可<hi>任石鼎聮句云巧匠琢山骨刳中事煎烹</hi>
為公分作無盡燈<hi>縯維摩詰言無盡燈者譬如一燈然千百燈冥者皆明明終不盡</hi>照<lb/>
<pb n="KR4d0077_WYG_009-31b"/>
破千方昏暗鏁<lb/>
　　謝陳季常惠一揞巾<hi>師揞扵感切藏也</hi>
夫子胸中萬斛寛此巾何事小團團半升僅漉淵明<lb/>
酒<hi>縯南史陶潜傳郡將候潛逢其酒熟取頭上葛巾漉酒畢還復著之</hi>二寸纔容子夏冠<hi>厚前</hi>
<hi>漢杜欽字子夏茂陵杜鄴與欽同姓字俱以才能稱京師故衣冠謂欽為盲杜子夏以相别欽惡以疾見詆乃</hi>
<hi>為小冠髙廣纔二寸由是京師更謂欽為小冠子夏云</hi>好帶黄金雙得勝可憐白<lb/>
紵一生酸<hi>堯卿謂季常有文事而又有武備黄金得勝乃戰陣得㨗之人所戴也吴有白紵巾按舊</hi>
<hi>史白紵吴地所出白紵舞乃吴舞也敬夫宋書樂志有白紵舞樂府解題白紵曲曰質如輕雲色如銀製以為</hi>
<pb n="KR4d0077_WYG_009-32a"/>
<hi>袍餘作巾袍以充體巾拂塵</hi>臂弓腰箭何時去直上隂山取可汗<lb/>
　　次韻周穜惠石銚<lb/>
銅腥鐵澀不宜泉愛此蒼然深且寛蟹眼翻波湯已作<lb/>
龍頭拒火柄猶寒<hi>厚道士轅軒彌明石鼎聮句云龍頭縮菌蠢豕腹脤膨脝次公龍頭言拒</hi>
<hi>火則指所刻之柄也舊注所引乃鼎之狀耳非是</hi>薑新鹽少茶初熟水漬雲蒸<lb/>
蘚永乾<hi>厚石鼎聮句又云外苞乾蘚文中有暗浪驚</hi>自古函牛多折足<hi>縯淮南子</hi>
<hi>函牛之鼎沸則蟻不得置一足焉又易鼎卦鼎折足覆公餗</hi>要知無脚是輕安<hi>次公衝波</hi>
<hi>傳曰孔子使子貢於吴久而不來謂弟子占之遇鼎皆言無足不來顔囘掩口而笑曰無足者乘舟而來矣子</hi>
<pb n="KR4d0077_WYG_009-32b"/>
<hi>貢朝至如囘言</hi>
　　泗州除夜雪中黄寔送酥酒二首<hi>元豐七年甲子作</hi>
莫雪紛紛投碎米春流咽咽走黄沙舊遊似夢徒能說<lb/>
逐客如僧豈有家<hi>次公逐客先生自謂黄州之謫也史記李斯傳秦一切逐客李斯議亦在</hi>
<hi>逐中</hi>冷硯欲書先自凍孤燈何事獨成花<hi>縯西京雜記樊噲問陸賈曰自</hi>
<hi>古人君受命於天云有瑞應豈有是乎賈曰目瞤得酒食燈花得錢財乾鵲噪而行人至蜘蛛集而百事喜小</hi>
<hi>既有徵大亦宜然</hi>使君半夜分酥酒驚起妻孥一笑譁<lb/>
關右土酥黄似酒<hi>次公金城土酥淨如練土酥者彼中上酥之名也</hi>揚州雲液<lb/>
<pb n="KR4d0077_WYG_009-33a"/>
却如酥<hi>次公梁孝標謝啓有松子玉漿衛卿雲液</hi>欲從元放覔拄杖<hi>厚太平廣記左</hi>
<hi>慈字元放孫討逆欲殺之使慈行於馬前欲自後刺之慈著一木履拄一竹杖徐徐而行討逆著鞭䇿馬終不</hi>
<hi>能反</hi>忽有麯生來坐隅<hi>縯集異記載朝官數人詣葉法善座上思酒忽有人叩門稱麯秀才</hi>
<hi>論難鋒起葉疑其妖以劒擊之化為酒壺坐客飲之撫瓶曰麯生風味不可忘一說張燕公說詣葉善師命酒</hi>
<hi>彌日無他客師曰此有麯處士者性謹而訥頗耽於酒說命召之斯須而至其形不及三尺而腰帯數圍使坐</hi>
<hi>於下酒至杯㿻皆盡而神色不動燕公將去師忽奮劒叱麯生曰曾無髙談虚論唯耽於酒亦何用哉因斬之</hi>
<hi>巨榼而已</hi>對雪不堪令冷暖隔舩應已厭歌呼<hi>厚曹參傳相舍後園近吏</hi>
<hi>舍日飲歌呼參聞之乃反取酒張坐飲大歌呼相和</hi>明朝積玉深三尺髙枕牀頭<lb/>
<pb n="KR4d0077_WYG_009-33b"/>
尚一壺<lb/>
　　章錢二君見和復次韻荅之<lb/>
黄昏已作風翻絮半夜猶驚月在沙照汴玉峯明佛刹<lb/>
隔淮雲海暗人家來麰有信迎三白<hi>次公來麰言麥也詩曰貽我來麰而</hi>
<hi>西人之語云欲宜麥見三白謂三度見雪也</hi>薝蔔無香散六花<hi>薝蔔梔子花與雪花皆六</hi>
<hi>出縯韓詩外傳凡草木花五出而薝蔔六出</hi>欲喚阿咸來守歲林鴉櫪馬鬬<lb/>
喧譁<hi>次公老杜於杜位宅守歲詩云守歲阿咸冡椒盤已頌花盍簮喧櫪馬列炬散林鴉杜位者公之從</hi>
<hi>弟也蓋阮藉謂兄子咸為阿咸</hi>
<pb n="KR4d0077_WYG_009-34a"/>
分無纖手裁春勝况有新詩㸃蜀酥<hi>次公春勝元日所戴也蜀中人家多</hi>
<hi>誇婦女以㸃酥詩飣坐</hi>醉裏氷髭失瓔珞夢囘布被起亷隅君應<lb/>
旅睫寒生暈我亦飢腸夜自呼明日南山春色動不知<lb/>
誰佩紫㣲壺<hi>次公紫㣲指杜牧也牧為紫㣲舍人有獨酌詩曰獨佩一壺遊秋毫泰山小</hi>
　　次韻趙令鑠惠酒<lb/>
神仙無石髓<hi>次公神仙傳王烈字長休嵇叔夜嘗就學共入山採藥後烈獨之太行山中忽聞山</hi>
<hi>東北如雷聲烈往視之乃見山坡石裂數百步中有青泥流出如髓烈取泥試丸之氣如粳米飯嚼之亦然烈</hi>
<hi>食數丸因攜少許歸欲與叔夜曰吾得異物叔夜喜取視之已成青石又按神仙經云神山五百年輙一開其</hi>
<pb n="KR4d0077_WYG_009-34b"/>
<hi>中石髓出得而服之壽等天地烈前得者必是也</hi>生世悲暫寓坐待玉膏流<hi>縯十</hi>
<hi>洲記瀛洲有玉膏如酒名曰玉酒飲數升輙醉令人長生次公山海經云密山之上川水出焉其中多玉膏其</hi>
<hi>源沸湯黄帝是食玉膏之山玉色乃清玉味乃馨堅栗精密曜而有光五色發作以和柔剛天地鬼神是食是</hi>
<hi>享君子服之以禦不祥</hi>千載眞旦暮青州老從事鬲上非所部<hi>厚桓</hi>
<hi>温有主簿善别酒好者謂青州從事惡者謂平原督郵蓋青州有齊部平原有革縣從事謂到臍下督郵言鬲</hi>
<hi>上住</hi>惠然肯見從<hi>子仁詩云惠然肯來</hi>知我憎市酤開缾自洗盞殽<lb/>
核誰與具<hi>師毛詩殽核惟旅</hi>門前聽剥啄烹魚得尺素<lb/>
　　杜介送魚<lb/>
<pb n="KR4d0077_WYG_009-35a"/>
新年已賜黄封酒舊友仍分赬尾魚<hi>縯詩魴魚赬尾</hi>陋巷關門<lb/>
負朝日小園除雪得春蔬病妻起斫銀絲膾<hi>厚杜詩鮮鯽銀絲膾</hi>
稚子歡尋尺素書醉眼朦朧覔歸路松江烟雨晩疎疎<lb/>
　　次韻宋肇惠澄心紙二首<hi>居仁詩文發源云澄心堂紙乃江南李后主所</hi>
　　　<hi>製劉貢父詩云當時百金售一幅澄心堂中千萬軸後人聞此那復得就使得之當不識</hi>
詩老囊空一不留<hi>子仁杜詩囊空恐羞澀留得一錢看詩老指梅聖俞也</hi>百番曾<lb/>
作百金收<hi>永叔以澄心百幅遺聖俞聖俞有詩</hi>知君也要雕肝腎分我江<lb/>
南數斛愁<hi>厚庾亮賦云且将一寸心能容萬斛愁澄心紙江南李后主所製也故曰江南數斛愁又</hi>
<pb n="KR4d0077_WYG_009-35b"/>
<hi>退之詩不用雕琢愁肝腎</hi>
君家家學陋相如<hi>次公宋肇葢子京家子京好為險澁之語故言其家學陋相如也</hi>宜<lb/>
與諸儒論石渠<hi>師漢天禄石渠皆儒臣著述之館</hi>古紙無多且分我自<lb/>
應給札奏新書<hi>倬漢武帝詔尚書給筆札令司馬相如賦子虛雲夢之賦</hi>
　　次韻王晉卿惠花栽所寓張退傳第中<lb/>
坐來念念失前人共向空中寓一塵若問此花誰是主<lb/>
天教閒客管青春<lb/>
　　謝關景仁送紅梅栽二首<lb/>
<pb n="KR4d0077_WYG_009-36a"/>
年年芳信負紅梅江畔垂垂又欲開珍重多情關令尹<lb/>
直和根撥送春來<lb/>
為君栽向南堂下記取他年著子時酸釅不堪調衆口<lb/>
使君風味好攅眉<lb/>
　　以屏山贈歐陽叔弼<lb/>
漫郎天骨清<hi>縯唐元結自稱浪士及有官人呼為漫郎</hi>生與世俗異學道新<lb/>
有得為貧聊復仕每於紅塵中常起青霞志<hi>次公江淹恨賦云中</hi>
<hi>散下獄神氣激揚鬱青霞之竒意入修夜之不𤾉</hi>屏山輟贈子莫遣汙簪珥寓<lb/>
<pb n="KR4d0077_WYG_009-36b"/>
目紫翠間安眠本非睡夢中化為鶴飛入長松寺<lb/>
　　洞庭春色<hi>并序</hi>
　安定郡王以黄柑釀酒謂之洞庭春色色香味三絶<lb/>
　以餉其猶子徳麟徳麟以飲予為作此詩醉中信筆<lb/>
　頗有沓拖風氣<lb/>
二年洞庭秋<hi>次公洞庭秋言柑也太湖洞庭山上出美柑所謂洞庭柑熟欲分金也</hi>香霧<lb/>
長噀手今年洞庭春玉色疑非酒賢王文字飲醉筆蛟<lb/>
蛇走<hi>任李白草書歌怳怳如聞神鬼驚時時又見龍蛇走</hi>既醉念君醒逺餉為我<lb/>
<pb n="KR4d0077_WYG_009-37a"/>
夀缾開香浮座盞凸光照牖方傾安仁醽<hi>潘岳笙賦云披黄包以授</hi>
<hi>柑傾縹瓷以酌醽</hi>莫遣公逺嗅<hi>明皇食柑凡千餘□皆闕一瓣問進柑使者云中塗嘗有道士</hi>
<hi>嗅之葢羅公逺也</hi>要當立名字未用問升斗<hi>援杜甫詩云月出遮我留仍嗔問升</hi>
<hi>斗</hi>應呼釣詩鈎亦號掃愁帚<hi>子仁李後主中酒詩莫言滋味惡一篲掃寒愁</hi>君<lb/>
知蒲萄惡<hi>次公蒲萄言酒也前漢大宛以蒲萄為酒富人藏酒至萬餘石又唐書破髙昌取葡萄實</hi>
<hi>於苑中種之并得其酒法上自損益造酒成凡有五色</hi>正是嫫母黝<hi>次公楚辭西施媞媞而不</hi>
<hi>得見嫫母勃屑而日侍黝黒也</hi>須君灔海杯澆我談天口<hi>次公史記齊人頌曰談天</hi>
<hi>衍雕龍奭又田駢有天口之號故參用之</hi>
<pb n="KR4d0077_WYG_009-37b"/>
　　次韻趙徳麟雪中惜梅且餉柑酒三首<lb/>
千花未分出梅餘遣雪摧殘計已疎卧聞㸃滴如秋雨<lb/>
知是東風為掃除<lb/>
閬苑千葩映玉宸人間只有此花新飛霙欲要先桃李<lb/>
散作千林火迫春<hi>次公唐史云火迫鄼侯火迫者急忙之謂今言梅花飛霙又欲急作桃李</hi>
<hi>之春也敬夫唐史云源休導朱泚僣號姚令言勸泚圍奉天二人爭自比蕭何休顧令言曰成秦之業無輩我</hi>
<hi>者我視蕭何子當曹參可矣即收圖籍貯府庫効何者人皆笑謂為火迫鄼侯</hi>
蹀躞嬌黄不受鞿<hi>次公嬌黄言柑也</hi>東風暗與色香歸偶逢白<lb/>
<pb n="KR4d0077_WYG_009-38a"/>
墮爭春酒<hi>厚海東劉白墮善釀酒曝於日中經旬酒味不動飲之醉而不醒永熈中青州刺史毛鴻</hi>
<hi>賔賫酒之蕃路逢刧盗飲之即醉皆被擒因此名擒姦酒游俠語曰不畏張弓㧞刀惟畏白墮春醪</hi>遣入<lb/>
王孫玉斝飛<lb/>
　　到官病勌未嘗㑹客毛正仲恵茶乃以端午小集<lb/>
　　石塔戲作一詩為謝<hi>正仲名漸衢之江山人也</hi>
我生亦何須一飽萬想滅胡為設方丈養此膚寸舌邇<lb/>
來又衰病過午飯輙噎繆為淮海帥每愧厨傳缺<hi>次公淮海</hi>
<hi>言揚州也漢宣帝詔曰吏或飾厨傳稱過使客注公厨謂飲食傳謂傳舍</hi>㸑無欲清人奉使<lb/>
<pb n="KR4d0077_WYG_009-38b"/>
免内熱<hi>縯曰莊子葉公子髙将使齊問扵仲尼曰吾食也執粗而不臧㸑無清之人今吾朝受命而夕飲水</hi>
<hi>我其内熱與</hi>空煩赤泥印<hi>子仁劉夢得試茶歌何况䝉山顧渚春白泥赤印走風塵</hi>逺<lb/>
致紫玉玦<hi>曽茶録云茶色貴白而餅茶多以珍膏油其靣故有青黄紫黒之異</hi>為君伐羔<lb/>
豚歌舞菰黍節<hi>次公周處風工記曰端午以菰葉裹粘米謂之角黍以象隂陽相包裹米分散</hi>
<hi>也</hi>禪牕麗午景蜀井出氷雪<hi>次公揚州有蜀岡岡上有井水最宜茶也</hi>坐客<lb/>
皆可人<hi>援禮記孔子曰管仲遇盗取二人焉曰可人也又晉書桓温過王敦墓曰可人可人</hi>鼎器<lb/>
手自潔金釵候湯眼魚蟹亦應訣<hi>子仁茶經云凡候湯有三沸如魚目㣲有</hi>
<hi>聲為一沸四邊如湧泉為二沸騰波鼔浪為三沸湯老矣</hi>遂令香色味一日備三絶<lb/>
<pb n="KR4d0077_WYG_009-39a"/>
報君不虛知我非輕啜<lb/>
　　生日劉景文以古畫松鶴為壽且貺佳篇次韻為<lb/>
　　謝<lb/>
問子一室間寧有千里廓塵心洗長松逺意發孤鶴生<lb/>
朝得此壽死籍疑可落<hi>縯抱朴子云小餌丹法服之二日司命削其死籍次公李太白</hi>
<hi>詩北酆落死名南斗上生籍</hi>㣲言在參同<hi>厚魏伯陽作參同契之書次公白樂天詩云授我參</hi>
<hi>同契其辭玅且㣲潘按神仙傳魏伯陽齊㑹稽上虞人也得古文龍虎上經盡獲妙㫖公因約其象著參同契</hi>
<hi>三巻</hi>妙契藏九龠<hi>援鮑昭升天行云五圖發金記九龠隱丹經注云仙家有九轉金丹液而龠所</hi>
<pb n="KR4d0077_WYG_009-39b"/>
<hi>以藏書也</hi>故人有竒趣逸想寄幽壑霜枝謝寒暑雲翮無前<lb/>
却何須構明堂<hi>厚白樂天松詩殺身獲其所為君搆明堂</hi>未羡巢阿閣<hi>厚帝王世</hi>
<hi>紀曰黄帝時天氣休通五行期化鳯凰巢于阿閣</hi>緬懷别時語復作數日惡<hi>縯晉</hi>
<hi>書王羲之謝安嘗謂曰中年以來傷於哀樂與親友别輙作數日惡</hi>詩腴固堪餐字瘦還<lb/>
可愕<hi>次公中興間氣集載高仲武評郎士元詩曰可齊衡古人掩腴前軰</hi>髙標忽在眼清<lb/>
夢了如昨君今噲等伍<hi>厚韓信廢為淮隂侯嘗過樊噲噲趨拜曰大王乃肯臨臣信曰</hi>
<hi>生乃與噲等為伍耶</hi>志與湛輩各<hi>援晉書羊祜登峴山慨然顧謂從事鄒湛等曰自有宇宙便有</hi>
<hi>此山由來賢達勝士登此逺望如我與君者多矣皆湮滅無聞使人悲傷湛曰公徳冠四海道嗣前哲令聞令</hi>
<pb n="KR4d0077_WYG_009-40a"/>
<hi>望必與此山俱傳至若湛輩乃如公言耳</hi>豈待相顧言方為不朽托子雲老<lb/>
執㦸長孺終主爵<hi>厚汲黯字長孺為主爵都尉列於九卿後以鯁直不容上益疎之</hi>吾<lb/>
當追喬松<hi>援赤松子神農時雨師服水玉得仙王于喬周靈王太子晉也</hi>子亦鄙衛霍<lb/>
　　程徳孺惠海中柏石兼辱佳篇輙復和謝<lb/>
嵐薫瘴染却膚腴<hi>次公言徳孺自廣南使還也</hi>笑飲貪泉獨繼吳未<lb/>
欲連車収薏苡<hi>援後漢馬援在交趾常餌薏苡實用能輕身省慾以勝瘴氣及軍還載一車欲</hi>
<hi>以為種時人讒之以為皆明珠文犀</hi>肯教沉網取珊瑚<hi>厚唐書西域傳大秦西南漲海中八</hi>
<hi>百里到珊瑚洲洲底有盤石珊瑚生其上海人乘大舶沉鐵網水底以鐵發其根而取之</hi>不知庾嶺<lb/>
<pb n="KR4d0077_WYG_009-40b"/>
三年别<hi>厚九域志大庾嶺本屬䖍州大庾縣淳化三年以縣置南安軍</hi>収得曹溪一滴<lb/>
無<hi>厚傳燈録僧問清涼如何是曹溪一滴</hi>但指庭前雙柏石要予臨老識<lb/>
方壺<hi>次公列子渤海之東有大壑名曰歸墟其中有岱輿員嶠方壺也</hi>
　　吳子野將出家贈以扇山枕屏<lb/>
峩峩扇中山絶壁信天剖誰施大圓鏡<hi>厚楞嚴經云又於自心現大圓</hi>
<hi>鏡内放十種㣲妙寶光</hi>衡霍入户牖<hi>厚爾雅疏衡山一名霍山漢武帝移岳神於天柱又名天</hi>
<hi>柱為霍故漢以來衡霍别耳</hi>得之老月師畫者一醉叟常疑若人胸<lb/>
自有雲夢藪千巖在掌握用捨彈指久<hi>次公杜詩大千在掌握而佛書</hi>
<pb n="KR4d0077_WYG_009-41a"/>
<hi>所謂一彈指頃也</hi>低昻不自知恨寄兒女手短屏雖曲折<hi>厚南史王</hi>
<hi>遠時人謂為屏風屈曲從俗也</hi>高枕謝奔走出家非今日法水洗無垢<lb/>
<hi>厚維摩經言八解之浴池定水湛然滿布以清淨花浴此無垢人也</hi>浮游雲釋嶠<hi>韓退之詩戀池</hi>
<hi>羣鴨囘釋嶠孤雲縱</hi>燕坐柳生肘<hi>縯莊子支離叔與骨介叔觀於冥伯之丘崑崙之墟黄帝之所</hi>
<hi>休而柳生其左肘</hi>
　　中山松醪寄雄州守王引進<lb/>
鬱鬱蒼髯千歲姿肯來杯酒作兒嬉流芳不待龜巢葉<lb/>
<hi>唐以荷葉為酒杯謂之碧筒酒厚脞說魏正始中鄭公慤三伏之際率賔僚避暑於厯城取大荷葉盛酒以簪</hi>
<pb n="KR4d0077_WYG_009-41b"/>
<hi>刺葉令與柄通傳噏之名為碧筩次公史記載千嵗之龜其大如錢遊於蓮葉之上也</hi>掃白聊煩<lb/>
鶴踏枝<hi>次公鶴踏枝言松也古詩云虬枝鶴踏也</hi>醉裏便成欹雪舞醒時與<lb/>
作嘯風辭馬軍走送非無意<hi>厚杜甫謝嚴中丞送乳酒詩云鳴鞭走送憐漁父洗</hi>
<hi>盞開嘗對馬軍</hi>玉帳人間合有詩<hi>次公玉帳将軍帳也古有玉帳經</hi>
　　歐陽晦夫惠琴枕<lb/>
中郎不眠仰看屋<hi>縯中郎蔡邕也伏滔長笛賦序曰蔡邕避難江南宿於柯亭柯亭之館以</hi>
<hi>竹為椽邕仰而盻之曰良竹也取以為笛奇聲獨絶厯代傳之</hi>得此古椽圍尺竹<hi>次公劉禹</hi>
<hi>錫詩修竹盈尺團</hi>輪困濩落非笛用<hi>次公鄒陽云枯木輪囷為萬乘器又惠子云大瓠濩</hi>
<pb n="KR4d0077_WYG_009-42a"/>
<hi>落無所容也</hi>剖作袖琴徽軫足流傳幾處到淵明臥枕綸巾<lb/>
酒新漉孤鸞别鶴誰復聞<hi>子仁淵明詩知我故來意取琴為我弹上絃驚别鶴下絃</hi>
<hi>離孤鸞</hi>鼻息齁齁自成曲<lb/>
　　歐陽晦夫遺接䍦琴枕戲作詩謝之<lb/>
攜兒過嶺今七年逺途更着黎衣冠<hi>次公黎謂生黎也儋州之俗呼山嶺</hi>
<hi>為黎而人居其間號曰生黎見地志所載今云黎衣冠言生黎所服之衣冠也</hi>白頭穿林要膝<lb/>
㡌赤脚渡水愁花縵<hi>次公杜詩遥望青松架短壑安得赤脚踏層氷</hi>不愁故人<lb/>
驚絶倒<hi>子仁晉衛玠字叔寳王澄毎聞玠言輙嘆息絶倒時人為之語曰衛玠談道平子絶倒</hi>但<lb/>
<pb n="KR4d0077_WYG_009-42b"/>
使俚俗相恬安見君合浦如夢寐挽須握手俱汍瀾<hi>次公</hi>
<hi>謝安起挽桓伊須曰使君於此不凡</hi>妻縫接䍦霧縠細兒送琴枕氷徽寒<lb/>
無絃且寄陶令意倒載猶作山公看<hi>援晉山簡為荆州習氏有池簡毎出</hi>
<hi>嬉遊輙醉名之曰高陽池童兒謡曰山公出何許往至高陽池日暮倒載歸酩酊無所知時時能騎馬倒着白</hi>
<hi>接䍦</hi>我懷汝隂六一老<hi>次公歐陽永叔自號六一居士汝隂潁州也永叔嘗為潁州</hi>眉<lb/>
宇秀發如春巒羽衣鶴氅古仙伯岌岌兩柱扶霜紈<hi>次公</hi>
<hi>白接䍦巾之製也</hi>至今畫像作此服凛如退之加渥丹<hi>子仁魏泰東軒</hi>
<hi>雜録晏公一日見韓愈畫像語坐客曰此貎大類歐陽修安知愈非後身也詩云顔如渥丹</hi>邇來前<lb/>
<pb n="KR4d0077_WYG_009-43a"/>
輩皆鬼録<hi>縯魏畧文帝與呉質書曰徐陳應劉一時傾逝今視其文皆為鬼録</hi>我亦帶脱<lb/>
巾欹寛作詩頗作六一語往往亦帶梅公酸<hi>次公梅公聖俞也</hi>
　　謝人惠雲巾方舄二首<lb/>
燕尾稱呼理未便剪裁雲葉却天然無心只是青山物<lb/>
覆頂冝歸紫府仙轉覺周家新様俗未容陶令舊名傳<lb/>
<hi>縯頭巾起晉陶潜以葛巾漉酒</hi>鹿門佳士勤相贈黒霧𤣥霜合比肩<lb/>
胡鞾短靿格麤疎古雅無如此樣殊妙手不勞盤作鳳<lb/>
輕身只欲化為鳬魏風𥚹儉堪羞葛楚客豪華可笑珠<lb/>
<pb n="KR4d0077_WYG_009-43b"/>
擬學梁家名解脱便於禪坐作跏趺<hi>縯詩魏風葛屨刺𥚹也楚公子春申</hi>
<hi>君客皆躡珠履梁武帝作解脱履</hi>
　　贈眼醫王生彦若<lb/>
鍼頭如麥芒氣出如車軸<hi>縯素問曰鍼頭如芒氣出如筐</hi>間闗絡脉中<lb/>
性命寄毛粟而况清淨眼内景含天燭琉璃貯沆瀣<hi>堯卿</hi>
<hi>張平子賦注云沆瀣北方夜半之氣</hi>輕脆不任觸而子於其間來往施鋒<lb/>
鏃笑談紛自若觀者頸為縮運鍼如運斤<hi>厚荘子雜篇郢人堊漫其</hi>
<hi>鼻端若蟬翼使匠石運斤成風聽而斵之盡堊而鼻不傷</hi>去翳如折屋常疑子善幻<lb/>
<pb n="KR4d0077_WYG_009-44a"/>
他技雜符祝子言吾有道此理君未矚形骸一塵垢貴<lb/>
賤兩草木世人方重外<hi>縯荘子外篇以瓦注者巧以鉤注者憚以黄金注者昏其巧一</hi>
<hi>也而有所矜則外重也凡外重者内拙</hi>妄見瓦與玉而我初不知刺眼如<lb/>
刺肉君看目與翳是翳要非目目翳茍二物易分如麥<lb/>
菽寧聞老農夫去草易傷榖鼻端有餘地肝膽分楚蜀<lb/>
吾於五輪間蕩蕩見空曲<hi>次公五輪者眼科之常談</hi>如行九軌道並<lb/>
驅無擊轂<hi>次公周禮經涂九軌詩云並驅從兩肩兮又蘇秦云臨淄之塗車轂撃人肩摩</hi>空山<lb/>
誰開落<hi>援楞嚴經云亦如翳人見空中花翳病若除花於空滅</hi>明月自朏朒<hi>次公釋名</hi>
<pb n="KR4d0077_WYG_009-44b"/>
<hi>朏月未盛名也魄月始生魄然也註承大月月生三日謂之魄承小月月生謂之朏又晦而西方謂之朓朔而</hi>
<hi>見東方謂之朒朏音斐朓音他了反朒音女六反註朓健行貎也朒者縮遲貎也</hi>請問樂全堂<lb/>
忘言老尊宿<hi>彦若樂全先生門下醫也</hi>
　陳季常見過三首<lb/>
仕宦常畏人退居還喜客君來輙館我未覺雞黍窄東<lb/>
坡有竒事已種十畆麥但得君眼青<hi>縯晉阮籍尤能為青白眼見禮法之</hi>
<hi>士以白眼對之及見嵇喜籍作白眼喜不懌而退喜弟康聞之乃齎酒挾琴造馬籍大悦乃見青眼由是禮法</hi>
<hi>之士疾之若仇</hi>不辭奴飯白<hi>厚杜詩為君沽酒滿眼酤與奴白飯馬青芻</hi>
<pb n="KR4d0077_WYG_009-45a"/>
送君四十里只使一帆風江邊千樹柳落我酒盃中此<lb/>
行非逺别此樂故無窮但願長如此來往一生同<lb/>
聞君開龜軒東檻俯喬木人言君畏事欲作龜頭縮我<lb/>
知君不然朝飯仰暘谷<hi>次公𤾉谷日所出也見淮南子龜燕日氣而壽故養生者服日</hi>
<hi>華所以效之</hi>餘光幸分我<hi>縯史記甘茂謂蘇秦曰貧人女與富人女㑹績貧人女曰我無以買</hi>
<hi>燭而子之燭光幸有餘子可分我餘光無損子明</hi>不死安可獨<hi>次公孟簡謂韓退之曰我得秘</hi>
<hi>藥不可獨不死今遺子一器事見退之太常博士李君墓誌</hi>
　　贈劉景文<lb/>
<pb n="KR4d0077_WYG_009-45b"/>
荷盡已無擎雨蓋菊殘猶有傲霜枝一年好景君須記<lb/>
正是橙黄橘緑時<lb/>
　　䖍州呂倚承事年八十三讀書作詩不已好收古<lb/>
　　今帖貧甚至食不足<hi>繞潘子真詩話補遺呂倚夢得維陽人少有場屋聲善屬</hi>
　　　<hi>對喜收書畫蹭蹬不偶老始以恩補䖍州瑞金簿致仕貧無以歸年八十餘唯有一女嫁贛人</hi>
　　　<hi>因居焉與王禹玉有舊元豐間餉錢二萬酒十壺夢得作啓致謝隔句中用白水真人青州從</hi>
　　　<hi>事為對禹玉極嘆賞之其後東坡過䖍以詩遺之云</hi>
揚雄老無子<hi>次公揚雄以童烏之死其後竟無子</hi>馮衍終不遇<hi>縯馮衍娶北地任氏</hi>
<pb n="KR4d0077_WYG_009-46a"/>
<hi>為妻老竟逐之遂塪壈於時</hi>不識孔方兄<hi>厚魯褒錢神論曰親之如兄字曰孔方</hi>但有<lb/>
靈照女<hi>縯龎藴女靈昭父子皆深造禪理</hi>家藏古今帖墨色照箱筥飢<lb/>
來據空案一字不堪煑枯腸五千巻<hi>縯盧仝茶詩三椀搜枯腸惟有文字</hi>
<hi>五千巻</hi>磊落相撑拄吟為蜩蛩聲時有島可句<hi>次公賈島可明二人</hi>
<hi>之詩皆清而苦</hi>為語里長者徳齒敬已古如翁有幾人薄少可<lb/>
時助<hi>縯退之贈盧仝詩俸錢供給公私餘時致薄少助祭祀</hi>
　　郭綸<hi>縯本河西弓箭手屢戰有功不賞自黎州都監官滿貧不能歸令權嘉州監税</hi>
河西猛士無人識日暮津亭閱過船路人但覺驄馬瘦<lb/>
<pb n="KR4d0077_WYG_009-46b"/>
不知鐵槊大如椽因言西方久不戰截髪願作萬騎先<lb/>
我當憑軾與寓目<hi>縯晉楚次于城濮楚子玉請戰曰請與君之士戲君憑軾而觀之得臣與</hi>
<hi>寓目焉</hi>看君飛矢射蠻氊<lb/>
　　鐵溝行贈喬太博<hi>堯卿名敘字禹功</hi>
城東坡隴何所似風吹海濤低復起<hi>堯卿杜詩加陵江土何所似石黛碧</hi>
<hi>玉相因依</hi>城中病守無所為走馬來㝷鐵溝水鐵溝水淺不<lb/>
容輈恰似當年韓與侯<hi>縯退之詩吾黨侯生字叔起呼我持竿釣温水</hi>有魚無<lb/>
魚何足道<hi>厚韓詩又云此縱有魚何足求</hi>駕言聊復寫我憂孤村野店<lb/>
<pb n="KR4d0077_WYG_009-47a"/>
亦何有欲發狂言須斗酒山頭落日側金盆<hi>厚杜贈蜀僧詩夜闌</hi>
<hi>接軟語落月傾金盆</hi>倒着接䍦搔白首忽憶從軍年少時輕裘細<lb/>
馬百不知臂弓腰箭南山下追逐長楊射獵兒<hi>縯漢成帝命右</hi>
<hi>扶風發民入南山捕熊羆虎豹之屬輸長楊射熊館以網為周阹縱禽獸其中令胡人手搏之上親臨觀揚雄</hi>
<hi>獻賦以諷見雄傳</hi>老去同君兩憔悴犯夜醉歸人不避明年定<lb/>
起故将軍未肯先誅霸陵尉<hi>縯李廣屏居藍田南山中射獵嘗夜從一騎出從人</hi>
<hi>田閒飲還至亭霸陵尉醉呵止廣廣騎曰故李将軍尉曰今将軍尚不得夜行何故也宿廣亭下居無何廣為</hi>
<hi>右北平太守請霸陵尉與俱至軍斬之堯卿禹功嘗欲換武故有此句其後果換左藏知施州又作詩云今年</hi>
<pb n="KR4d0077_WYG_009-47b"/>
<hi>果起故将軍蓋謂此言明驗</hi>
　　游山呈通判承議寫寄參寥師<lb/>
煌煌世胄餘夫子非碌碌由來有詩書所以能絶俗得<lb/>
官本河朔𤓰期未易促扁舟下南來逸駕追鳴鵠遇勝<lb/>
即徜徉風餐兼露宿嗟予偶傾蓋一笑外羈束杖䇿毎<lb/>
過從相攜訪山谷東風披鮮雲繡錯出林麓松門有時<lb/>
盡幽景無斷續崖轉聞鐘聲林疎見華屋銜山餘落景<lb/>
歸迹猶躑躅誰云鄴下歡往事不可復吾曹二三子取<lb/>
<pb n="KR4d0077_WYG_009-48a"/>
樂亦云足願公寄新詩一一能見録船頭行北歸囊槖<lb/>
有美玉塵埃京洛人亦與洗心目<lb/>
　　贈仲勉子文<lb/>
雨昏南浦曽相對雪滿荆州喜再逢有子才如不羈馬<lb/>
知君心似後凋松閒看書冊應多味老傍人門想更慵<lb/>
何日晴軒親筆硯一杯相屬更從容<lb/>
　　成伯席上贈所出妓川人楊姐<lb/>
坐來真箇好相宜深注唇兒淺畫眉須信楊家佳麗種<lb/>
<pb n="KR4d0077_WYG_009-48b"/>
洛川自有浴妃池<lb/>
　　常山贈劉鎡<lb/>
劉侯年少日駿馬拊便面援弓鴈自落不待白羽貫<lb/>
　　呈定國<lb/>
舊病應逢醫口藥新粧漸畫入時眉信知詩是窮人物<lb/>
近覺王郎不作詩<lb/>
　　贈狄崇班季子<lb/>
狄生臂鷹來見客不㑹揖踞牀咤得雋借筯數禽入短<lb/>
<pb n="KR4d0077_WYG_009-49a"/>
後掬豹裘猶濺猩血濕指呼索酒嘗快作長鯨吸半酣<lb/>
論刀槊怒髪欲起立北方老猘子狂突尚不縶要須此<lb/>
慓悍氣壓邊烽急夜走追鋒車生斬活離級持歸獻天<lb/>
王封侯穩可拾何為走獵師日使羣毛泣<lb/>
　　贈李彦威秀才<lb/>
魏王大瓠實五石種成濩落将安適可憐公子持十牛<lb/>
海上三年竟何得先生少負不羈才從軍數到單于臺<lb/>
天山直欲三箭取白衣将軍何人哉夜逢怪石曽飲羽<lb/>
<pb n="KR4d0077_WYG_009-49b"/>
戲中㦸枝何足數誓将馬革裹尸還肯學班超苦兒女<lb/>
封侯衛霍知幾許老矣先生困羇旅酒酣聊復説平生<lb/>
結襪猶堪一再鼓棄書捐劍學萬人紈袴儒冠皆誤身<lb/>
窮途政似不龜手與世羞為西子顰如今惟有談天口<lb/>
雲夢胸中吞八九世閒萬事寄黄粱且與先生説烏有<lb/>
　　去歳與子野遊逍遥堂日欲沒因並西山叩羅浮<lb/>
　　道院至已二鼓矣遂宿于西堂今歳索居儋耳子<lb/>
　　野復來相見作詩贈之<lb/>
<pb n="KR4d0077_WYG_009-50a"/>
往歳追歡地寒窻夢不成笑談驚半夜風雨暗長檠鷄<lb/>
唱山椒曉鐘鳴霜外聲只今那復見髣髴似三生<lb/>
　　上韓持國<lb/>
韓氏三虎秉樞極中有一虎似偉節端居隱几學無心<lb/>
夙駕入朝常正色犯時獨行太㟪<graphic n="KR1394" url="https://raw.githubusercontent.com/kanripo/KR-Gaiji/master/images/KR1394.png" mimeType="image/png"/>回天不忌真藥石<lb/>
輦致歸來荷二聖推排使至有衆力吾儕小人但飽食<lb/>
不有君子何能國西湖醉臥春水船如何為人作豐年<lb/>
　　用定國韻贈二十姪震<lb/>
<pb n="KR4d0077_WYG_009-50b"/>
衡門老苔蘚行栢干兵屯開樽邀落日未對烏鳥言清<lb/>
風舉吹籟散亂書帙翻傳呼一何急人馬從車奔貧居<lb/>
少賓客隣婦窺籬藩墻頭過春酒緑泛田家盆比來伏<lb/>
青蒲坐捉白獸樽王猷修潤色亦有簿領煩朝廷貴二<lb/>
陸屢聞天語温猶能整筆陣媿我非韓孫<lb/>
　　元祐癸酉八月二十七日於建隆章淨館書贈王<lb/>
　　覯<lb/>
海上東風犯雪來臘前先折鏡湖梅遙思禁苑青春夜<lb/>
<pb n="KR4d0077_WYG_009-51a"/>
坐待宫人畫詔囘<lb/>
　　贈山谷子<lb/>
黄童三尺世無雙筆頭衮衮懸秋江不憂老子難為父<lb/>
平生崛強今已降我來喜共阿戎語應敵縱横如急雨<lb/>
生子還如孫仲謀豚犬謾多何足數黄家小兒名拾得<lb/>
眉如長松眼如漆只今數歳已動人老人留眼看他日<lb/>
笑君老蚌生明珠自笑此物吾家無君當置酒我當賀<lb/>
有兒傳業更何須<lb/>
<pb n="KR4d0077_WYG_009-51b"/>
　　周教授索枸杞因以詩贈録呈廣倅蕭大夫<lb/>
鄴侯藏書手不觸嗟我嗜書終日讀短檠照字細如毛<lb/>
怪底昏花懸兩目扶衰賴有王母杖名字於今掛仙録<lb/>
荒城古塹草露寒碧葉叢低紅菽粟春根夏苗秋著子<lb/>
盡付天隨耻充腹蘭傷桂折縁有用爾獨何損丹其族<lb/>
贈君慎勿比薏苡採之終日不盈掬外澤中乾非爾儔<lb/>
歛藏更借秋陽曝鷄壅桔梗一稱帝堇也雖尊等臣僕<lb/>
時復論功不汝遺異時謹事東籬菊<lb/>
<pb n="KR4d0077_WYG_009-52a"/>
　　謁敦詩先生因留一絶<lb/>
凛凛人言君似雪我言凛凛雪如君時人盡怪蘇司業<lb/>
不解将錢與廣文<lb/>
　　贈王覯<lb/>
何人生得寧馨子今夜初逢掣筆郎莫恠圍碁忘𤓰葛<lb/>
已能作賦繼靈光<lb/>
　　贈人<lb/>
别後休論信息疎仙凡自古亦殊途蓬山路逺人難到<lb/>
<pb n="KR4d0077_WYG_009-52b"/>
霜柏威高道轉孤舊賞未應亡楚國新詩聞已滿皇都<lb/>
誰憐澤畔行吟者目斷長安貎欲枯<lb/>
　　贈包安靜先生三首<lb/>
皓色生甌面堪稱雪見羞東坡調詩腹今夜睡應休<hi>偶謁</hi>
<hi>大中精籃中故人烹日注茶果不虛故詩以記之</hi>
建茶三十片不審味如何奉贈包居士僧房戰睡魔<hi>昨日</hi>
<hi>㸃日注極佳㸃此復云罐中餘者可示及舟中滌神耳</hi>
　東坡詩集註巻九<lb/>
</p>
<p>
</p>
  </div>
</body>
</text>
</TEI>
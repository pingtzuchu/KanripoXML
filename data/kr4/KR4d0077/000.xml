<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東坡詩集註</head>
    <p>
<pb n="KR4d0077_WYG_000-1a"/>
欽定四庫全書　　　　　　集部三<lb/>
　東坡詩集註　　　　　　　　别集類二<hi>宋</hi>
　　提要<lb/>
　　　　<hi>臣</hi>等謹案東坡詩集註三十二巻舊本題宋<lb/>
　　　　王十朋撰十朋有㑹稽三賦已著録是集前<lb/>
　　　　有趙䕫序稱分五十類此本實止二十九類<lb/>
　　　　蓋有所合併十朋序題百家註此本所引數<lb/>
　　　　亦不足則猶杜詩稱千家註韓栁文稱五百<lb/>
<pb n="KR4d0077_WYG_000-1b"/>
　　　　家註也其分類頗多顛舛如芙蓉城詩入古<lb/>
　　　　蹟虎兒詩入詠史之類不可殫數不但以畫<lb/>
　　　　魚歌入書畫為查慎行東坡詩補註所譏其<lb/>
　　　　註為邵長蘅所掊擊者凡三十八條至作正<lb/>
　　　　譌一巻冠所校施註之首考十朋梅溪前集<lb/>
　　　　載序八篇後集載序三篇獨無此序又有讀<lb/>
　　　　蘇文三則亦無一字及蘇詩梅溪集為其子<lb/>
　　　　聞詩聞禮所編十朋著述搜輯無遺不應獨<lb/>
<pb n="KR4d0077_WYG_000-2a"/>
　　　　漏此序又趙䕫序稱崇寧間僕年志於學逮<lb/>
　　　　今三十年一字一句推究來歴必欲見其用<lb/>
　　　　事之處頃者赴調京師繼復守官累與小坡<lb/>
　　　　叔黨㳺從至熟扣其所未知者叔黨亦能為<lb/>
　　　　僕言之云云考宋史載軾如杭州蘇過年十<lb/>
　　　　九其時在元祐五六年間又稱過歿時年五<lb/>
　　　　十二則當在宣和五六年間若從崇寧元年<lb/>
　　　　下推三十年已為紹興元年過之歿七八年<lb/>
<pb n="KR4d0077_WYG_000-2b"/>
　　　　矣䕫安能見過而問之則併䕫序亦出依託<lb/>
　　　　核書中體例與杜詩千家註相同殆必一時<lb/>
　　　　書肆所為借十朋之名以行耳然長蘅摘其<lb/>
　　　　體例三失而云中間援引詳明展巻瞭如者<lb/>
　　　　僅僅及半則疎陋者不過十之五未可全廢<lb/>
　　　　其於施註所闕十二巻亦云參酌王註徴引<lb/>
　　　　羣書以補之則未嘗不於此註取材大抵剏<lb/>
　　　　始者難工繼事者易宻邵註正王註之譌查<lb/>
<pb n="KR4d0077_WYG_000-3a"/>
　　　　註又摘邵註之誤今觀查註亦舛漏尚多足<lb/>
　　　　知考證之學不可窮盡難執一家以廢其餘<lb/>
　　　　録存是書亦足資讀蘇詩者之旁㕘也乾隆<lb/>
　　　　四十六年十二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4d0077_WYG_000-4a"/>
東坡詩集註序<lb/>
昔秦延君註堯典二字至十餘萬言而君子譏其繁丁<lb/>
子襄註周易一書纔二三萬言而君子恨其畧訓註之<lb/>
學古今所難自非集衆人之長殆未易得其全體况東<lb/>
坡先生之英才絶識卓冠一世平生斟酌經傳貫穿子<lb/>
史下至小説雜記佛經道書古詩方言莫不畢究故雖<lb/>
天地之造化古今之興替風俗之消長與夫山川草木<lb/>
禽獸鱗介昆蟲之屬亦皆洞其機而貫其妙積而為胸<lb/>
<pb n="KR4d0077_WYG_000-4b"/>
中之文不啻如長江大河汪洋閎肆變化萬状則凡波<lb/>
瀾於一吟一詠之間者詎可以一二人之學而窺其涯<lb/>
涘哉予舊得公詩八註十註而事之載者十未能五故<lb/>
常有窺豹之嘆近於暇日搜諸家之釋裒而一之剗繁<lb/>
剔冗所存者㡬百人庶㡬於公之詩有光雖然自八而<lb/>
十自十而百固非畧矣而亦未敢以繁言盖以一人而<lb/>
肩烏獲之任則折筋絶體之不暇一旦而均之百人雖<lb/>
未能舂容乎通衢張王乎大都而北燕南越亦不難到<lb/>
<pb n="KR4d0077_WYG_000-5a"/>
此則百註之意也若夫必待讀遍天下書然後答盡韓<lb/>
公䇿則又望諸後人焉<lb/>
<pb n="KR4d0077_WYG_000-6a"/>
昔杜預註春秋左傳顔籀註班固漢書時人謂征南秘<lb/>
書為丘明孟堅忠臣又李善於梁宋之間開文選學註<lb/>
六十巻流傳於世皆僕所喜而慕之者此註東坡詩集<lb/>
所以作也東坡先生讀書數十萬巻學術文章之妙若<lb/>
太山北斗百世尊仰未易可窺測藩籬况堂奥乎然僕<lb/>
自㓜嵗誦其詩文手不暫釋其初如涉大海浩無津涯<lb/>
孰辨淄澠涇渭而魚龍異状莫識其名既窮山海變怪<lb/>
然後了然無有疑者崇寧年間僕年志於學逮今三十<lb/>
<pb n="KR4d0077_WYG_000-6b"/>
年一句一字推究来歴必欲見其用事之處經史子傳<lb/>
僻書小説圖經碑刻古今詩集本朝故事無所不覧又<lb/>
於道釋二蔵經文亦嘗遍觀抄節及詢訪耆舊老成間<lb/>
其一時見聞之事有得既已多矣頃者赴調京師繼復<lb/>
守官累與小坡叔黨逰從至熟叩其所未知者叔黨亦<lb/>
能為僕言之僕既慕先生甚切精誠感通一日夢先生<lb/>
野服乗驢若世之所畫李太白者恵然見訪僕方坐一<lb/>
室中書史環列起而迎見先生顧僕喜曰天下之樂莫<lb/>
<pb n="KR4d0077_WYG_000-7a"/>
大於此了無他語又一日夢與先生對談因問水仙王<lb/>
事即答以茫昧之語殊不可曉不知何意也僕於此詩<lb/>
分五十門總括殆盡凡偶用古人兩句用古人一句用<lb/>
古人六字五字四字三字二字用古人上下句中各四<lb/>
字三字一字相對止用古人意不用字所用古人字不<lb/>
用古人意能造古人意能造古人不到妙處引一時事<lb/>
一句中用兩故事疑不用事而是用事疑是用事而不<lb/>
用事使道經僻事釋經僻事小説僻事碑刻中事州縣<lb/>
<pb n="KR4d0077_WYG_000-7b"/>
圖經事錯使故事使古人作用字成一家句法全類古<lb/>
人詩句用事有所不盡引用一時小詩不用故事而句<lb/>
法髙勝句法明白而用意深逺用字或有未穏無一字<lb/>
無来歴㸃化古詩拙言間用本朝名人詩句用古人詞<lb/>
中佳句改古人句中借用故事有偏受之故事有參差<lb/>
之語言詩中自有竒對自撰古人名字用古謡言用經<lb/>
史註中隠事間俗語俚諺詩意物理此其大略也三十<lb/>
年中殫精竭慮僕之心力盡於此書今乃編冩刋行願<lb/>
<pb n="KR4d0077_WYG_000-8a"/>
與學者共之若乃事有遺誤當竢博雅君子補而鐫之<lb/>
庶俾先生之詩文與左傳漢書文選並傳無窮而僕於<lb/>
杜預顔籀李善三子亦庶㡬焉雖然尚有可以言者先<lb/>
生之用事不可謂無心先生之用古人詩句未必皆有<lb/>
意耳盖胸中之書汪洋浩博下筆之際不知為我語耶<lb/>
他人之語也觀者以意達之可也<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東坡詩集註巻三</head> <lb/>
    <p>
<pb n="KR4d0077_WYG_003-1a"/>
欽定四庫全書<lb/>
　東坡詩集註巻三<lb/>
　　　　　　　　　　　　宋　王十朋　撰<lb/>
　游覽<lb/>
　　游徑山<hi>十朋按徑山事状云徑山乃天目東北峰也中有徑路後通天目故謂之徑山</hi>
衆峰来自天目山勢若駿馬奔平川中塗勒破千里足<lb/>
金鞭玉鐙相迴旋人言山住水亦住下有萬古蛟龍淵<lb/>
<hi>次公水經曰於潜縣北天目山山極髙峻東面瀑布下注成沼名曰蛟龍池池水入西溪西溪合于浙江十朋</hi>
<pb n="KR4d0077_WYG_003-1b"/>
<hi>徑山事状云國一大師因獵者導自重岡之西至于危峰之北石巖之隈坐于石牀之上有頃有素衣老人前</hi>
<hi>而致拜師曰汝何人也曰龍也師曰何以至此曰自師到此吾屬五百皆不安息師若久住於此我将挈其屬</hi>
<hi>歸天目願捨此地為師立錫之所師許之乃請師登山絶頂入五峰之間中有大湫指謂師曰吾家若去此湫</hi>
<hi>當漲留一宂水慎勿湮之我将時至而衛師今此一宂尚存謂之龍井言訖不見於是雲霧晦㝠風雨驟作連</hi>
<hi>夜不息及明既霽湫水盡涸漲沙遂平北峰之隙復有草庵可居師乃止焉庵盖龍所為今庵基見在諸草不</hi>
<hi>生</hi>道人天眼識王氣結茒宴坐荒山巔<hi>次公道人指言欽禪師也十朋</hi>
<hi>事状云大師諱法欽吳郡崑山人姓朱氏年二十二馬素禪師見而識之躬為去髪謂師曰汝乗流而行遇徑</hi>
<hi>而止師至臨安東北山下而問之樵者曰此山中謂之徑塢乃求挂錫之地四顧無人適遇苫盖覆罝罘師就</hi>
<pb n="KR4d0077_WYG_003-2a"/>
<hi>之宴坐獵者見之以其地結廬與師居之</hi>精神貫山石為裂<hi>十朋事状云永泰中師坐北峰</hi>
<hi>石并下見白衣儒士拜于前自言是中子山人也長安佛法有難我聞師道行髙邈願度為沙彌往救師曰汝</hi>
<hi>有何術對曰我誦俱胝觀音呪其功無比師曰吾坐後石屏汝能呪令破否曰可遂叱之石屏裂為三片今謂</hi>
<hi>之碣石巖師知神異為去髪給衣賜名恵崇至京師與術士競恵崇告勝云</hi>天女下試顔如<lb/>
蓮<hi>縯髙僧嵬戒行嚴潔有一天女寄宿嵬曰吾心若死灰無以革囊見試</hi>寒窓煖足来撲<lb/>
渥<hi>次公撲渥兎也木蘭歌雄兎脚撲朔雌兎眼迷離撲朔一本作撲渥十朋事状云師有白兎兎常跪于杖</hi>
<hi>屨之間</hi>夜鉢呪水降蜿蜒<hi>厚佛圖澄傳襄國成塹水源枯竭石勒問澄何以致水澄曰今</hi>
<hi>當勑龍取水乃坐繩牀燒安息香呪數百言如此三日水泫然㣲流有一小龍長五六寸許有頃水大至次公</hi>
<pb n="KR4d0077_WYG_003-2b"/>
<hi>大注所引非鉢中降龍事抱朴子云外國方士能神呪者臨川踽步吹氣龍即浮出長十餘丈方士一吹縮至</hi>
<hi>一寸取著壺中遇旱出龍而雨集此事相類</hi>雪眉老人朝扣門<hi>次公宣室志載任頊居深</hi>
<hi>山中嘗一日閉闗晝坐一翁扣門来謁曰我非人也乃龍也</hi>願為弟子長㕘禪<hi>次公龍見</hi>
<hi>孫思邈稱弟子以為言十朋此以上並係徑山實事當以徑山事状注者為是如趙次公注者皆牽合但不欲</hi>
<hi>盡去之</hi>爾來興廢三百載奔走吳㑹輸金錢飛樓湧殿壓<lb/>
山破朝鐘暮鼔驚龍眠晴空仰見浮海蜃落日下數投<lb/>
村鳶有生共處覆載内擾擾膏火共烹煎<hi>縯荘子山木自冦也膏火</hi>
<hi>自煎也</hi>近来愈覺世議隘毎到寛處差安便嗟余老矣百<lb/>
<pb n="KR4d0077_WYG_003-3a"/>
事廢却尋舊學心茫然問龍乞水歸洗眼<hi>龍井水洗病眼有効</hi>欲<lb/>
看細字銷殘年<lb/>
　　冬至日獨逰吉祥寺<lb/>
井底㣲陽囘未囘<hi>次公月令冬至則水泉動故云</hi>蕭蕭寒雨濕枯荄何<lb/>
人更似蘇夫子不是花時肯獨来<lb/>
　　後十餘日復至<lb/>
東君意淺著寒梅千朶深紅未暇裁<hi>次公此言東君止著寒梅而已此所</hi>
<hi>以為意也千朶深紅則言吉祥寺之牡丹</hi>安得道人殷七七不論時節遣花<lb/>
<pb n="KR4d0077_WYG_003-3b"/>
開<hi>厚鶴林潤州寺名其事殷七七字文祥周寳舊識之及移鎮浙西鶴林寺杜鵑髙丈餘每春月爛漫寺僧</hi>
<hi>相傳言貞元中有僧自天台移種之自後營飾花院鎖閉時或窺見二女子共㳺樹下俗傳女子花神也寳一</hi>
<hi>日謂七七曰鶴林之花天下竒絶常間能作非時花今重九将近能開此花副此日乎七七乃前二日往鶴林</hi>
<hi>焉中夜女子来謂七七曰妾為上𤣥所命司此花今與道者開之然此花非久即歸閬苑矣於是女子瞥然不</hi>
<hi>見及九日爛熳如春寳驚異游賞累日花俄不見其後兵火焚寺樹失根株信歸閬苑矣</hi>
　　游道塲山何山<lb/>
道塲山頂何山麓<hi>次公何山以何楷讀書得名故後句云髙人讀書夜達旦</hi>上徹雲<lb/>
峰下幽谷我從山水窟中来尚愛此山看不足陂湖行<lb/>
<pb n="KR4d0077_WYG_003-4a"/>
盡白漫漫青山忽作龍蛇盤山髙無風松自響誤認石<lb/>
齒號驚湍山僧不放山泉出屋底清池照瑶席階前合<lb/>
抱香入雲月裏仙人親手植出山囘望翠雲鬟碧瓦朱<lb/>
欄縹緲閒<hi>次公杜詩碧瓦朱甍照城郭</hi>白水田頭問行路小溪深處<lb/>
是何山髙人讀書夜達旦至今山鶴鳴夜半<hi>援北山移文蕙帳空</hi>
<hi>兮夜鶴怨春秋繁露曰鶴知半夜鶴水鳥也夜半水立感其生氣則益喜而鳴</hi>我今廢學不歸<lb/>
山山中對酒空三歎<hi>子仁梗陽人有獄魏戊将受賂閻没女寛諫入比置三歎魏子曰置</hi>
<hi>食三歎何也同辭曰願以小人之腹為君子之心屬厭而已</hi>
<pb n="KR4d0077_WYG_003-4b"/>
　　正月二十一日病後述古邀往城外尋春<lb/>
屋上山禽苦喚人檻前氷沼忽生鱗<hi>次仁鱗盖言水也郭景純㳺山詩閶</hi>
<hi>闔西南来潛波喚鱗起注云兊為閶闔風生波渙然如魚鱗之起也</hi>老来厭伴紅裙醉病<lb/>
起空驚白髪新卧聴使君鳴鼔角<hi>厚晉王述為㑹稽太守以母喪居郡境王</hi>
<hi>羲之代述止一弔述每聞角聲謂羲之當詣已如此者累年而羲之竟不顧</hi>試呼稚子整冠<lb/>
巾<hi>須溪既邀先生尋春雖病餘聞鼓角則整冠巾而往</hi>曲欄幽榭終寒窘一看郊<lb/>
原浩蕩春<lb/>
　　自昌化雙溪館下步尋谿源至治平寺二首<hi>子功按昌</hi>
<pb n="KR4d0077_WYG_003-5a"/>
　　　<hi>化縣圖經云雙谿館在縣治前</hi>
亂山滴翠衣裘重雙澗響空窓户摇飽食不嫌谿筍瘦<lb/>
穿林閒覔野芎苗却愁縣令知㳺寺尚喜漁人争渡橋<lb/>
正似醴泉山下路桑枝刺眼麥齊腰<lb/>
每見田園輙自招倦飛不擬控扶摇共疑楊惲非鋤豆<lb/>
<hi>厚前漢掦惲荅孫㑹宗書載其詩曰田彼南山蕪穢不治種一頃豆落而為其人生行樂耳須富貴何時漢宣</hi>
<hi>帝聞而惡之坐死</hi>誰信劉章解立苗<hi>援劉章忿劉氏不得職常入侍髙后燕飲進曰請為</hi>
<hi>太后言耕田太后曰若生而為王子安知田乎章曰深耕溉種立苗欲疏非其種者鉏而去之太后嘿然</hi>老<lb/>
<pb n="KR4d0077_WYG_003-5b"/>
去尚飡彭澤米<hi>厚陶潜為彭澤令在縣公田悉令種秫妻子固請種秔乃以二頃五十畝種秫</hi>
<hi>五十畝種秔</hi>夢歸時到錦江橋<hi>次公錦江橋今在成都大慈寺前所過石橋是也</hi>宦<lb/>
㳺莫作無家客舉族長懸似細腰<hi>次公退之詩細腰不自乳舉族長孤懸</hi>
　　與周長官李秀才㳺徑山二君先以詩見寄次其<lb/>
　　韻二首<hi>堯卿周邠字開祖汝南人</hi>
少年飲紅裙<hi>縯退之詩不解文字飲惟能醉紅裙</hi>酒盡推不去呼来徑山<lb/>
下試與洗塵霧<hi>堯卿王凝之妻謝氏譏弟兄學不進曰塵霧經心為天分有限邪</hi>癡馬<lb/>
惜鄣泥臨流不肯渡<hi>援晉書王濟善解馬性嘗乗一馬著連錦鄣泥前有水終不肯渡濟</hi>
<pb n="KR4d0077_WYG_003-6a"/>
<hi>云此必是惜鄣泥使人解去便渡</hi>獨有汝南君從我無朝暮肯将紅塵<lb/>
脚暫著白雲屨嗟我與世人何異笑百步功名一破甑<lb/>
棄置何用顧<hi>厚後漢郭太傳孟敏客居太原荷甑堕地不顧而去林宗見而問其意對曰甑已破</hi>
<hi>矣視之何益林宗異之因勸令㳺學十年知名</hi>更慿陶靖節往問征夫路<hi>援陶淵明</hi>
<hi>歸去来云問征夫以前路恨晨光之熹㣲陶諡靖節先生</hi>
龍亦戀故居百年尚来去<hi>堯卿山中有龍嵓也</hi>至今雨雹夜殿闇<lb/>
風纒霧而我棄鄉國大江忘北渡便欲北山前築室安<lb/>
遲暮又恐太幽獨歲晚霜入屨同㳺得李生側足随蹇<lb/>
<pb n="KR4d0077_WYG_003-6b"/>
步孔明不自愛臨老起三顧<hi>縯諸葛亮出師表言臣本布衣躬耕於南陽先帝不</hi>
<hi>以臣卑鄙猥自枉屈三顧臣于草廬之中咨臣以當世之事</hi>吾歸便却掃<hi>縯江文通恨賦云馮</hi>
<hi>衍閉闗却掃厚南史沈炯字初明閉闗却掃無所交接</hi>誰踏門前路<lb/>
　　再游徑山<lb/>
老人登山汗如濯到山困卧呼不覺覺来五鼓日三竿<lb/>
<hi>縯劉禹錫詩日出三竿春霧消江頭蜀客競蘭橈師南齊天文志永明五年十一月丁亥日出三竿其色黄赤</hi>
<hi>暈</hi>始信孤雲天一握<hi>古語云孤雲兩角去天一握次公芝田録興元有路通已州險峻處</hi>
<hi>謂之孤雲兩角諺云孤雲兩角去天一握言極髙也先生本注止稱古語今詳注之</hi>平生未省出<lb/>
<pb n="KR4d0077_WYG_003-7a"/>
艱險兩足慣曽行犖确<hi>厚退之詩山石犖确行徑㣲</hi>含暉亭上望東<lb/>
溟淩霄峰頭挹南嶽共愛絲衫翠絲亂誰見玉芝紅玉<lb/>
琢白雲何事自来往明月長圓無晦朔<hi>山有白雲峰明月菴</hi>塜上<lb/>
雞鳴猶憶欽山前鳳舞逺徵璞<hi>次公憶欽欽禪師也思璞郭璞也欽禪師説法</hi>
<hi>時常有白雞来聴璞詩天目山前兩乳長龍飛鳳舞到錢塘十朋徑山事状云自國一大師居山猛獸不搏鷙</hi>
<hi>鳥不擊有雞常随法㑹不食生類師之長安雞長鳴三日不食而死今有靈雞塚</hi>雪窓馴兎元<lb/>
不死<hi>注見前㳺徑山詩</hi>煙嶺寒猿苦難捉從来白足傲生死<hi>堯卿</hi>
<hi>髙僧曇始入道之後大有殊迹㳺化闗中足白於面跣涉泥水未嘗沾汙天下咸呼白足按曇始和尚在闗中</hi>
<pb n="KR4d0077_WYG_003-7b"/>
<hi>時赫連勃勃斬戮闗中而始遇害連遭數刃盡不能傷於時隠遁山林後拓跋燾再入闗中博陵崔浩猜忌佛</hi>
<hi>法而専信天師冦謙皓為燾所任偽魏太平七年盡滅佛教軍兵燒掠寺院僧尼茍有竄者追捕得必梟斬始</hi>
<hi>聞之乃下山杖錫宫門有司奏曰有一道士足白於面今到宫門燾令斬之不傷遽以奏燾燾怒自以所佩刀</hi>
<hi>斫之數下俱無傷損又法苑珠林曰白足阿練長安道人也戒行精髙</hi>不怕黄巾把刀槊<lb/>
<hi>次公劉禹錫白足赤髭之侶黄巾賊也後漢賊有赤眉黄巾之號</hi>榻上雙痕凛然在劎<lb/>
頭一吷何須角<hi>以上皆山中故事十朋徑山事状云第三代法濟大師諱洪諲吳興烏程人姓</hi>
<hi>吳氏咸通八年嗣法位始至是山遇黄巢之亂巢之偏帥領卒千人至而見師宴坐不起以劎揮禪座者再見</hi>
<hi>師神思湛然帥乃異之獻金寳再拜而去今禪座尚在二劎迹亦存云次公荘子道仁義於戴晉人之前猶劒</hi>
<pb n="KR4d0077_WYG_003-8a"/>
<hi>首之一吷</hi>嗟我昏頑晚聞道與世齟齬空多學靈水先除眼<lb/>
界花<hi>龍井水洗眼有効注見前徑山詩</hi>清詩為洗心源濁騷人未要逃<lb/>
競病<hi>縯梁武帝於華尤殿燕飲聯句令沈約賦韻餘競病二字未賦曺景宗便操筆立成其辭曰去時兒</hi>
<hi>女悲歸来笳鼓競借問行路人何如霍去病</hi>禪老但喜聞剥啄<hi>援退之詩剥剥啄啄有客</hi>
<hi>至門</hi>此生更得㡬囘来從今有暇無辭數<lb/>
　　與梁先舒煥汎舟得臨釀字二首<lb/>
彭城古戰國<hi>縯彭城徐州也古大彭氏之國自春秋至唐末多戰争之地次公漢髙項羽劉裕皆</hi>
<hi>起彭城</hi>孤客倦登臨汴泗交流處<hi>援退之詩汴泗交流郡城角</hi>清潭百<lb/>
<pb n="KR4d0077_WYG_003-8b"/>
丈深故人輕千里足蠒来相尋<hi>縯吴入郢申包胥走秦乞師足皆生蠒</hi>何<lb/>
以娛佳客潭水洗君心<lb/>
老守厭簿書先生罷函丈<hi>厚禮席間函丈次公罷函丈言舒煥也時煥為教授</hi>風<lb/>
流魏晉間談笑羲皇上<hi>縯魏晉間士尚清談慕達節視名教吏事為俗陶淵明自謂羲</hi>
<hi>皇上人</hi>洪河忽已過水色渌可釀君毋輕此樂此樂清且<lb/>
放<lb/>
　　與頓起孫勉汎舟探韻得味字<lb/>
窓前堆梧桐林下鳴絡緯<hi>養源遯齋間覧云浙人呼螽斯之善鳴者為絡緯織女</hi>
<pb n="KR4d0077_WYG_003-9a"/>
佳人尺書到客子終夜喟朝来一尊酒晤語聊自慰秋<lb/>
蠅已無聲霜蟹初冇味當為壮士飲眥裂須磔蝟<hi>縯劉惔稱</hi>
<hi>桓温眼如紫石稜須作蝟毛磔</hi>勿作兒女懐坐念蠨蛸畏<hi>援詩曰蠨蛸在户</hi>山<lb/>
城亦何有一笑瀉肝胃汎舟以娛君魚鱉多可餼縦為<lb/>
十日飲<hi>次公史記秦昭王遺平原君書曰願與君為十日之飲</hi>未遽主人費吾儕<lb/>
俱老矣耿耿知自愧寧能傍門户啼笑雜猩狒<hi>縯左思賦猩猩</hi>
<hi>啼而就禽狒狒笑而被格師猩猩形若狗而人面善與人言被執将死則相對而泣狒狒状如人面長黑身有</hi>
<hi>尾踵見人則笑笑則脣掩目</hi>要将百篇詩一吐千丈氣蕭條嵗行暮<lb/>
<pb n="KR4d0077_WYG_003-9b"/>
迨此霜雪未明朝出城南遺迹觀楚魏<hi>厚彭城本宋地而其後齊楚魏</hi>
<hi>滅宋三分其地</hi>西風迫吹㡌<hi>次公吹㡌使孟嘉事而退之云霜風破佳菊嘉節迫吹㡌</hi>金菊<lb/>
亂如沸願君勿言歸輕别吾所諱<hi>次公劉先主言許汜之求田問舍曰元龍</hi>
<hi>所諱也</hi>
　　游惠山<hi>并序</hi>
　余昔為錢塘倅往来無錫未嘗不至恵山既去五年<lb/>
　復為湖州與髙郵秦太虛杭僧參寥同至覽唐處士<lb/>
　王武陵竇羣朱宿所賦詩愛其語清簡蕭然有出塵<lb/>
<pb n="KR4d0077_WYG_003-10a"/>
　之姿追用其韻各賦三首<lb/>
夢裏五年過覺来雙鬢蒼還将塵土足一步漪瀾堂<hi>次公</hi>
<hi>惠山在常州無錫縣漪瀾堂寺中堂名</hi>俯窺松桂影仰見鴻鶴翔炯然肝<lb/>
肺間已作氷霜光虛明中有色清浄自生香還從世俗<lb/>
去永與世俗忘<lb/>
薄雲不遮山疎雨不濕人蕭蕭松徑滑䇿䇿芒鞵新嘉<lb/>
我二三子皎然無緇磷勝㳺豈殊昔清句仍絶塵弔古<lb/>
泣舊史疾䜛歌小旻哀哉扶風子難與巢許鄰<hi>謂竇羣縯竇羣</hi>
<pb n="KR4d0077_WYG_003-10b"/>
<hi>扶風人隱居毘陵以節操聞徴拜左拾遺後為御史中丞探李吉甫隂事帝辨其誣将誅羣吉甫救之乃免</hi>
敲火發山泉烹茶避林樾<hi>厚楚人謂兩樹交隂之下曰樾</hi>明窓傾紫盞<lb/>
色味兩竒絶吾生眠食耳一飽萬想滅頗笑玉川子饑<lb/>
弄三百月<hi>縯盧仝詩開緘宛見諫議面手閲月團三百片</hi>豈如山中人睡起山<lb/>
花發一甌誰與共門外無来轍<lb/>
　　端午遍㳺諸寺得禪字<lb/>
肩輿任所適<hi>次公王獻之嘗經吳郡聞顧辟疆有名園先不相識乗平肩輿徑入</hi>遇勝輙<lb/>
留連焚香引幽步酌茗開净筵㣲雨止還作小窓幽更<lb/>
<pb n="KR4d0077_WYG_003-11a"/>
妍盆山不見日草木自蒼然<hi>次公先生詩話自云僕為吳興有㳺飛英寺詩云㣲</hi>
<hi>雨止還作小窓幽更姸盆山不見日草木自蒼然自非至吳越不見此境也</hi>忽登最髙塔眼<lb/>
界窮大千卞峰照城郭<hi>敬夫吳興統記云卞山在烏程縣北一十八里</hi>震澤浮<lb/>
雲天<hi>子仁吳興統記云具區藪太湖也一名震澤廣一百八十三里</hi>深沉既可喜曠蕩<lb/>
亦所便幽尋未云畢墟落生晚烟<hi>師陶淵明詩依依墟里烟</hi>歸来記<lb/>
所歴耿耿清不眠道人亦未寝孤燈同夜禪<lb/>
　　汎舟城南㑹者五人分韻賦詩得人皆苦炎字四<lb/>
　　首<lb/>
<pb n="KR4d0077_WYG_003-11b"/>
城中樓閣似魚鱗不見清風起白蘋<hi>次公宋玉風賦曰起於青蘋之末今</hi>
<hi>湖州有白蘋洲故變用白蘋</hi>試選苕溪最深處仍呼我輩不羈人窺<lb/>
船野鶴何曽下<hi>次公下字如列子鷗鳥舞而不下之下</hi>見燭飛蟲空自馴<lb/>
遶郭荷花一千頃誰知六月下塘春<lb/>
苦熱誠知處處皆何當危坐學心齋<hi>次公管子弟子職篇危坐鄉師顔色</hi>
<hi>無怍又漢茅容避雨樹下危坐愈恭莊子顔回曰囘不飲酒不茹葷者數月矣若此可以為心齋乎</hi>海螯<lb/>
要共詩人把<hi>次公畢卓云左手持蟹螯</hi>溪月行遭霧雨霾鄉國飄零<lb/>
斷書信弟兄流落隔江淮便應築室苕溪上荷葉遮門<lb/>
<pb n="KR4d0077_WYG_003-12a"/>
水浸階<lb/>
紫蟹鱸魚賤如土得錢相付何曽數<hi>次公杜詩得錢即相覔沽酒不復疑</hi>
<hi>又後漢謡曰河間詫女能數錢</hi>碧筩時作象鼻彎白酒㣲帯荷心苦<hi>縯張</hi>
<hi>君房脞載歴城北有使君林魏正始中鄭公慤於三伏之際率賔僚避暑於此取大荷葉盛酒以簮刺令與柄</hi>
<hi>通屈莖上輪囷如象鼻傳翕之名為碧筩歴下皆效之云酒味雜蓮氣香冷勝于他酎</hi>運肘風生<lb/>
看斫膾<hi>次公禮記深衣格之髙下可以運肘也運肘風生亦依荘子運斤成風也</hi>随刀雪落<lb/>
驚飛縷<hi>縯杜詩饔子左右揮霜刀繪飛金盤白雪髙次公張景陽七命曰乃命支離飛霜鍔紅肌綺散</hi>
<hi>素膚雪落又潘岳西征賦云饔人縷切鑾刀若飛應刃落俎雪靃霏霏師杜甫姜侯設鱠詩無聲細下落飛雪</hi>
<pb n="KR4d0077_WYG_003-12b"/>
<hi>有骨已刴觜春葱</hi>不将醉語作新詩飽食應慙腹如鼓<hi>次公談藪載髙</hi>
<hi>爽題鼓嘲孫挹云身有八尺圍腹内無寸腸面皮如許厚受打未遽央</hi>
橋上㳺人夜未厭共依水檻立風簷樓中煑酒初嘗芡<lb/>
月下新粧半出簾南郭清㳺繼顔謝<hi>次公謝安顔真卿皆為吳興太守</hi>
北窓歸卧等羲炎人間寒熱無窮事自笑疎頑不受痁<lb/>
　　與王郎昆仲及兒子邁遶城觀荷花登峴山亭晚<lb/>
　　入飛英寺分韻得月明星稀四首<hi>伯恭吳興統記云峴山在州南</hi>
　　　<hi>五里本名顯山晉吳興太守段康於此山上起顯亭後改曰峴山亭</hi>
<pb n="KR4d0077_WYG_003-13a"/>
昨夜雨鳴渠曉来風襲月蕭然欲秋意溪水清可啜環<lb/>
城三十里處處皆佳絶浦蓮浩如海時見舟一葉此間<lb/>
真避世青蒻低白髪<hi>次公唐隠士張志和詞青蒻笠碧蓑衣斜風細雨不須歸</hi>相逢<lb/>
欲相問已逐驚鷗没<lb/>
清風定何物可愛不可名所至如君子草木有嘉聲我<lb/>
行本無事孤舟任斜横中流自偃仰適與風相迎舉盃<lb/>
屬浩𣺌樂此兩無情歸来兩溪澗雲水夜自明<lb/>
苕水如漢水鱗鱗鴨頭青<hi>縯李白詩遥看漢水鴨頭緑恰似蒲萄初醱醅</hi>吳興<lb/>
<pb n="KR4d0077_WYG_003-13b"/>
勝襄陽萬瓦浮青㝠我非羊叔子愧此峴山亭<hi>厚晉書羊祜字</hi>
<hi>叔子鎮襄陽嘗詣峴山慨然歎息顧謂從事鄒湛曰自有宇宙便有此山由来賢達勝士登此逺望如我與卿</hi>
<hi>者多矣皆湮没無聞使人悲傷湛曰公徳冠四海道嗣前哲令聞令望必與此山俱傳至如湛輩當如公言耳</hi>
悲傷意則同嵗月如流星從我兩王子<hi>子仁謂王適王遹也</hi>髙鴻<lb/>
挿脩翎湛輩何足道當以徳自銘<lb/>
吏民憐我懶鬬訟日已稀能為無事飲<hi>厚史記陳軫謂犀首曰公何好</hi>
<hi>飲也曰無事也</hi>可作不夜歸<hi>縯解道康齊地記曰齊有不夜城</hi>復尋飛英逰盡<lb/>
此一寸暉撞鐘履聲集顛倒山雲衣我来無時節杖屨<lb/>
<pb n="KR4d0077_WYG_003-14a"/>
自推扉莫作使君看外似中已非<lb/>
　　與胡祠部游法華山<hi>無已蘇州圖經云法華山興福院在吳興西三十里</hi>
陂湖欲盡山為界始見寒泉落髙𣲖道人未放泉出山<lb/>
曲折虛堂瀉清快使君年老尚兒戲緑棹紅船舞澎湃<lb/>
<hi>縯綠棹紅船作流杯之戲</hi>一笑翻杯水濺裙<hi>縯裴慶餘佐李紳幕嘗㳺江舟子誤濺近侍衣</hi>
<hi>公變色裴遽為詩曰半額鵝黄金縷衣翠翹浮動玉釵垂從教水濺羅衣濕知是巫山行雨歸公大悦</hi>餘<lb/>
歡濯足波生隘長松攙天龍起立蒼藤倒谷雲崩壊仰<lb/>
穿蒙宻得清曠一覽震澤吁可怪<hi>次公魯靈光殿賦吁可畏乎其駭人也</hi>
<pb n="KR4d0077_WYG_003-14b"/>
誰云四萬八千頃𣺌𣺌東盡日所曬歸塗十里盡風荷<lb/>
清唱一聲聞露薤<hi>是日樂工有作此聲者次公挽歌有蒿里薤露之曲言薤頭露也今先生</hi>
<hi>却壓露薤字盖縁杜詩有盈筐承露薤句也</hi>嗟予少小慕真隠<hi>子仁宋何尚之致仕方山</hi>
<hi>為退居賦以明所守後還攝職袁淑乃録古人隠士有迹無名者為真隠傳以嗤焉</hi>白髪青衫天<lb/>
所械忽逢佳士與名山何異枯楊便馬疥君猶鸞鶴偶<lb/>
飄墮六翮如雲豈長鎩不将新句紀兹處恐負山中清<lb/>
净債<lb/>
　　又次前韻贈賈耘老<lb/>
<pb n="KR4d0077_WYG_003-15a"/>
具區吞滅三州界<hi>次公震澤太湖也一名具區地志云南従湖州長城縣界北入常州晉陵</hi>
<hi>縣界又入無錫縣界晉陵之東入蘇州吳縣界周囘六百五十四里養源蘇州圖經云其區接蘇常湖秀四州</hi>
<hi>界内有大小山七十二洞庭居其一焉</hi>浩浩湯湯納千𣲖從來不著萬斛<lb/>
船<hi>次公杜詩蕩蕩萬斛船影若掦白虹</hi>一葦漁舟恣奔快仙壇古洞不可<lb/>
到<hi>次公十道記云太湖廣三萬六千頃下有地道潛通已陵昔龍威丈人之所居</hi>空聴餘瀾鳴<lb/>
澎湃今朝偶上法華嶺縱觀始覺人寰隘山頭卧碣弔<lb/>
孤冡下有至人僵不壊空餘白棘網秋蟲無復青蓮出<lb/>
幽怪<hi>事見本院碑</hi>我来徙倚長松下欲掘茯苓親洗曬聞道<lb/>
<pb n="KR4d0077_WYG_003-15b"/>
山中富竒藥往往靈芝雜葵薤詩人空腹待黄精生事<lb/>
只看長柄械<hi>次公杜詩下句云黄精無苗白日盛短衣數挽不掩脛黄魯直云天下杜詩本皆作</hi>
<hi>黄精惟有一本作黄獨至讀本草芋條下云芋魁一名黄獨然後悟杜詩黄獨指言芋魁則先生所見杜詩猶</hi>
<hi>天下之衆本耳伯恭冷齋夜話魯直曰杜詩云黄獨無苗山雪盛俗人易曰黄精子美流離亦未至作道人劎</hi>
<hi>客食黄精也次公變山雪為白日非是又杜詩云三春濕黄精一食生毛羽又云掃除白髪黄精在</hi>今年<lb/>
大熟期一飽葉葉㣲蟲真癬疥<hi>賈云今嵗有小蟲食葉不甚為害</hi>白花<lb/>
半落紫穟香攘臂欲助磨鎌鎩安得山泉變春酒與子<lb/>
一洗尋常債<hi>次公杜詩酒債尋常行處有人生七十古来稀縯孫濟權之叔也嗜酒不治産常醉</hi>
<pb n="KR4d0077_WYG_003-16a"/>
<hi>屢欠酒緡人皆笑之濟恬然自若謂人曰尋常行坐處欠人酒債欲貨此緼袍償之</hi>
　　安國寺尋春<lb/>
卧聞百舌呼春風起尋花栁村村同<hi>縯杜詩步屧随春風村村自花栁子</hi>
<hi>仁鮑明逺詩行樂篇云春風太多情村村花栁好</hi>城南古寺修竹合小房曲檻<lb/>
欹深紅看花歎老憶年少對酒思家愁老翁病眼不羞<lb/>
雲母亂鬢絲强理茶烟中<hi>厚杜牧之題禪院詩今日鬢絲禪榻畔茶烟輕颺落花風</hi>
遥知二月王城外<hi>縯王城在洛陽</hi>玉仙洪福花如海<hi>次公玉仙洪福僧寺</hi>
<hi>名</hi>薄羅勻霧葢新粧快馬争風鳴雜珮玉川先生真可<lb/>
<pb n="KR4d0077_WYG_003-16b"/>
憐一生躭酒終無錢<hi>縯玉川先生盧仝也有詩云天下薄夫苦躭酒玉川先生也躭酒薄</hi>
<hi>夫有錢恣長樂先生無錢養澹泊有錢無錢俱可憐百年驟過如流川</hi>病過春風九十日<lb/>
獨抱添丁看花發<hi>援盧仝示添丁詩云數日不食强人行何忍索我抱看滿樹花</hi>
　　雨晴後步至四望亭下魚池上遂自乾明寺前東<lb/>
　　岡上歸二首<lb/>
雨過浮萍合蛙聲滿四鄰海棠真一夢梅子欲嘗新拄<lb/>
杖間挑菜鞦韆不見人慇懃木芍藥<hi>厚唐開元中禁中呼牡丹為木芍藥</hi>
獨自殿餘春<lb/>
<pb n="KR4d0077_WYG_003-17a"/>
髙亭廢已久下有種魚塘<hi>次公范蠡齊民要術有種魚法</hi>暮色千山入<lb/>
春風百草香市橋人寂寂古寺竹蒼蒼鸛鶴来何處號<lb/>
鳴滿夕陽<lb/>
　　與子由同逰寒溪西山<hi>師寒溪西寺在武昌縣屬湖北路</hi>
散人出入無町畦<hi>次公荘子櫟社見夢於匠石曰子㡬死之散人又焉知散才而賀知章自</hi>
<hi>號江湖散人又荘子云彼且無町畦亦與之為無町畦</hi>朝㳺湖北暮淮西<hi>次公黄州在淮</hi>
<hi>南西道</hi>髙安酒官雖未上<hi>次公髙安筠州也按潁濵遺老傳云子瞻以詩得罪朝廷輙從</hi>
<hi>坐謫監筠州鹽酒税</hi>兩脚垂欲穿塵泥與君聚散若雲雨共惜此<lb/>
<pb n="KR4d0077_WYG_003-17b"/>
日相提携千摇萬兀到樊口<hi>次公即武昌樊口也</hi>一箭放溜先鳧<lb/>
鷖層層草木暗西嶺瀏瀏霜雪鳴寒溪<hi>次公西嶺寒溪皆在黄州對岸</hi>
空山古寺亦何有歸路萬頃青玻瓈<hi>次公萬頃玻瓈言水之色似之先生</hi>
<hi>又曰共飲玻瓈江</hi>我今漂泊等鴻鴈江南江北無常栖幅衣不<lb/>
擬過城市欲踏徑路開新蹊<hi>路有直入寒溪不遇武昌者</hi>却憂别後<lb/>
不忍到見子行跡空餘悽吾儕流落豈天意自坐迂闊<lb/>
非人擠行逢山水輙羞歎此去未免勤鹽<graphic n="KR1085" url="https://raw.githubusercontent.com/kanripo/KR-Gaiji/master/images/KR1085.png" mimeType="image/png"/>
                    <hi>縯退之送窮文有云</hi>
<hi>大學四年朝<graphic n="KR1085" url="https://raw.githubusercontent.com/kanripo/KR-Gaiji/master/images/KR1085.png" mimeType="image/png"/>暮鹽</hi>何當一遇李八百<hi>厚李八百名脱蜀人也歴世見之時人計之年八百</hi>
<pb n="KR4d0077_WYG_003-18a"/>
<hi>嵗因以為號晉書言脱妖術惑衆以鬼道療病又署人官位時人多信事之為王敦所殺次公按神仙傳李八</hi>
<hi>百蜀人也人莫知其名或隠山林或出市㕓其徒唐公房為仙事見在本傳子仁陳搏傳言有一人青巾短褐</hi>
<hi>扣陳希夷門未報倐去追之見老人衣鹿皮曰此神仙李八百也動則八百里</hi>相哀白髪分刀<lb/>
圭<hi>李八百宅在筠州援本草凡散藥有云刀圭者十分方寸匕之一堆如梧桐子大也子仁李白詩金丹别</hi>
<hi>後知傳得乞取刀圭救病身</hi>
　　日日出東門<lb/>
日日出東門<hi>子仁東坡圖云東門近東坡之門也在乾明寺前五十步今無矣</hi>步尋東<lb/>
城逰城門抱闗卒笑我此何求我亦無所求駕言寫我<lb/>
<pb n="KR4d0077_WYG_003-18b"/>
憂<hi>次公先生詩話言吾有語云日日出東門步尋東城㳺人云駕言寫我憂章子厚謂參寥曰前步而後駕</hi>
<hi>何其上下紛紛也僕聞之曰吾以尻為輪以神為馬何曽上下乎參寥曰子瞻文過有理似孫子荆曰所以枕</hi>
<hi>流欲洗其耳所以漱石欲礪其齒詩駕言出㳺以寫我憂</hi>意適忽忘返路窮乃歸休<lb/>
懸知百嵗後父老説故侯古来賢達人此路誰不由百<lb/>
年寓華屋千載歸山丘何事羊公子不肯過西州<hi>厚謝安甥</hi>
<hi>羊曇為安所愛安薨後輟樂彌年行不由西州路嘗因大醉扶路唱樂不覺至西州門左右白曰此西州門曇悲</hi>
<hi>感不已以馬䇿扣扉誦曺子建詩曰生存華屋處零落歸山丘因慟哭而去</hi>
　　真覺院有洛花花時不暇往四月十八日與劉景<lb/>
<pb n="KR4d0077_WYG_003-19a"/>
　　文同賞賞枇杷<lb/>
緑暗初迎夏紅殘不及春魏花非老伴盧橘是鄉人<hi>師談</hi>
<hi>助云盧橘枇杷也揚雄賦盧橘夏熟</hi>井落依山盡巖崖發興新嵗寒君記<lb/>
取松雪看蒼鱗<lb/>
　　又和劉景文韻<lb/>
牡丹松檜一時栽付與春風自在開試問壁間題字客<lb/>
㡬人不為看花来<lb/>
　　游羅浮山一首示兒子過<lb/>
<pb n="KR4d0077_WYG_003-19b"/>
人間有此白玉京<hi>次公史記曰天上白玉京五城十二樓</hi>羅浮見日雞一<lb/>
鳴<hi>劉夢得有詩記羅浮夜半見日事山不甚髙而夜見日此可異也厚夢得詩云隂陽迭用事乃俾夜作晨</hi>
<hi>咿喔天雞鳴扶桑色昕昕赤波千萬里湧出黄金輪</hi>南樓未必齊日觀<hi>縯漢官儀泰山東南</hi>
<hi>名曰日觀雞一鳴見日始出長三丈許</hi>鬱儀自欲朝朱明<hi>山有二石樓今延祥寺在南樓</hi>
<hi>下朱明洞在冲虛觀後云是蓬莱第七洞天厚黄庭内景經髙奔日月吾上道鬰儀結鄰善相保注云鬰儀奔</hi>
<hi>日之仙也</hi>東坡之師抱朴老<hi>援葛洪字稚川自號抱朴子也</hi>真契久已交前<lb/>
生玉堂金馬久流落<hi>厚揚雄解嘲云歴金馬上玉堂有日矣</hi>寸田尺宅今<lb/>
誰耕<hi>縯黄庭經云寸田尺宅可理生盡道家以丹田曰寸田面曰尺宅也</hi>道華亦嘗啖一<lb/>
<pb n="KR4d0077_WYG_003-20a"/>
棗<hi>唐永樂道士侯道華竊食鄧天師藥仙去永樂有無核棗人不可得道華獨得之予在岐下亦嘗得食一</hi>
<hi>枚</hi>契虚正欲仇三彭<hi>唐僧契虚遇人導㳺稚川仙府真人問曰汝絶三彭之仇乎契虚不</hi>
<hi>能荅</hi>鐵橋石柱連空横<hi>山有鐵橋石柱人罕至者</hi>杖藜欲趂飛猱輕雲<lb/>
谿夜逢瘖虎伏<hi>山有啞虎巡山</hi>斗壇晝出銅龍吟<hi>冲虚觀後有朱真人朝斗</hi>
<hi>壇近於壇上獲銅龍六銅魚一</hi>小兒少年有竒志中宵起坐存黄庭<hi>厚黄</hi>
<hi>庭内景經云脾神常在字䰟庭晝夜存之可長生注云䰟庭即黄庭也</hi>近者戲作凌雲賦<lb/>
<hi>援司馬相如奏大人賦武帝大悦飄飄然有凌雲氣㳺天地之間意</hi>筆勢彷彿離騷經負<lb/>
書從我盍歸去羣仙正草新官銘汝應奴𨽻蔡少霞我<lb/>
<pb n="KR4d0077_WYG_003-20b"/>
亦季孟山𤣥卿<hi>唐有夢書新宫銘者云紫陽真人山𤣥卿撰其畧曰良常西麓原澤東池新宮</hi>
<hi>宏宏崇軒䡾䡾又有蔡少霞者夢人遣書碑略曰公昔乘魚車今履瑞雲躅空仰塗綺輅輪囷其末題云五雲</hi>
<hi>書閣吏蔡少霞書</hi>還須略報老同叔贏糧萬里尋初平<hi>子由一字同叔</hi>
<hi>縯荘子南榮趎贏糧而見老人神仙傳黄初平牧羊有一道士携至金華山其後兄初起尋之但見白石問羊</hi>
<hi>何在初平叱石曰起皆起成羊也</hi>
　　正月二十四日與兒子過賴仙芝王原秀才僧曇<lb/>
　　頴行全道士何宗一同㳺羅浮道院乃栖禪精舍<lb/>
　　過作詩和其韻寄邁迨一首<hi>十朋栖禪寺在惠州豐湖上</hi>
<pb n="KR4d0077_WYG_003-21a"/>
斷橋隔勝踐脫屨欣小掲瘴花已繁紅官栁猶踈細斜<lb/>
川二三子悼歎吾年逝<hi>厚陶淵明㳺斜川詩序云天氣澄和風物閒美與二三鄰曲同</hi>
<hi>㳺斜川又云悲日月之遂往悼吾年之不留</hi>凄凉羅浮館風壁頽雨砌黄冠<lb/>
常苦饑迎客羞破袂仙山在何許歸鶴時墮毳﨑嶇食<lb/>
松黄<hi>厚本草圖經松枝上黄粉名松黄山人及時拂取作湯㸃之</hi>欲救齒髪弊坐令<lb/>
禪客笑一夢等千嵗栖禪晚置酒蠻果粲蕉茘<hi>援韓退之羅池</hi>
<hi>廟碑茘子丹兮蕉葉黄雜肴蔬兮進侯堂</hi>齋厨釡無羮野餉籃有蕙嬉㳺趂<lb/>
時節俯仰了此世猶當洗業障更作臨水禊<hi>厚應劭風俗通禊者</hi>
<pb n="KR4d0077_WYG_003-21b"/>
<hi>潔也故於水上盥潔之也</hi>寄書陽羡兒并語長頭弟<hi>次公陽羡兒言邁也長頭弟則</hi>
<hi>言迨也陽羡乃常州二子在常州也迨之長頭先生前集有詩可見其實</hi>門户各努力先期<lb/>
畢租税<lb/>
　　與程正輔㳺碧落洞<lb/>
空山不難到絶境未易名何時謫仙人来作鈞天聲胸<lb/>
中㡬雲夢<hi>縯司馬相如子虚賦齊人言其青丘之澤吞楚雲夢者八九而於胸中曽不芥蔕</hi>餘<lb/>
地多恢宏長庚與北斗錯落綴冠纓<hi>厚曺子建與陳琳書云披翠雲以為</hi>
<hi>衣戴北斗以為冠</hi>黄公獻紫芝<hi>厚崔琦四皓頌昔商山四皓者葢甪里先生綺里季夏黄公東</hi>
<pb n="KR4d0077_WYG_003-22a"/>
<hi>園公也秦世道滅徳消坑黜儒術乃退而作歌曰莫莫髙山深谷逶迤曄曄紫芝可以療飢唐虞世逺吾将何</hi>
<hi>歸駟馬髙葢其憂甚大富貴畏人兮不如貧賤之肆志子翬按本草紫芝味甘温保神益精氣久服輕身不老</hi>
赤松餽青精<hi>次公赤松古神仙名也青精仙飯名也真誥載霍山有道者鄧伯原受青精石飯之</hi>
<hi>法杜詩云豈無青精飯使我顔色好</hi>谿山久寂寞請續離騷經抱枝寒蜩<lb/>
咽繞耳飛蚊清謫仙撫掌笑笑此羽皇銘我頃嘗獨游<lb/>
自適孤雲情君今又繼往霧雨愁青㝠感君兄弟意尋<lb/>
羊問初平玉牀分箭鏃<hi>次公玉牀丹砂所生之處也丹砂如箭鏃者良</hi>不忍獨<lb/>
長生詩成輙寄我妙絶陶謝并孤鴻方避弋<hi>援揚子鴻飛𠖇𠖇弋</hi>
<pb n="KR4d0077_WYG_003-22b"/>
<hi>人何簒焉</hi>老驥猶在坰<hi>次公魏武帝樂府老驥伏櫪志在千里在坰以言其閑散也詩駉駉牡馬</hi>
<hi>在坰之野</hi>鳥獸如可羣永寄槁木形何山不堪隠飲水自脩<lb/>
齡<lb/>
　　徐元用使君與其子端嘗邀僕與兒子過同㳺金<lb/>
　　山浮金堂戲作此詩<lb/>
昔與徐使君共賞錢塘春愛此小天竺時来中聖人松<lb/>
如遷客老酒似使君醇<hi>子仁梁書顧憲之為建康令清儉强力甚得民和故京師飲酒</hi>
<hi>者得醇者輙號為顧建康</hi>繫舟藤城下弄月鐔江濵<hi>次公藤州之縣名曰鐔津</hi>江<lb/>
<pb n="KR4d0077_WYG_003-23a"/>
月夜夜好山雲朝朝新使君有令子<hi>子仁南史禇淵嘗謂任時父遥曰聞</hi>
<hi>卿有令子相為喜之所謂百不為多一不為少</hi>真是石麒麟<hi>援徐陵生數嵗僧寳誌見之曰此天</hi>
<hi>上石麒麟也</hi>我子乃散材<hi>縯荘子匠石見櫟/社曰此散材也</hi>有如木輪囷<hi>援鄒</hi>
<hi>陽云蟠木根柢輪囷離踦</hi>二老白接䍦<hi>縯㐮陽小兒謂山簡曰倒著白接䍦</hi>兩郎烏角<lb/>
巾<hi>次公杜詩錦里先生烏角巾</hi>醉卧松下石<hi>子仁李白詩夜卧松下石飢飡石中髓</hi>扶<lb/>
歸江上津浮橋半投水掲此碧鱗鱗<lb/>
　　重㳺終南子由以詩見寄次韻<lb/>
去年新栁報春囘今日殘花覆緑苔溪上有堂還獨宿<lb/>
<pb n="KR4d0077_WYG_003-23b"/>
誰人無事肯重来古琴彈罷風吹坐山閣醒時月照杯<lb/>
<hi>子仁令趙宗有彈鳴鹿與張果之宿西溪堂皆東坡去年詩中事也</hi>嬾不作詩君錯料舊<lb/>
逋應許過時陪<hi>子仁子由所寄詩云定邀道士彈鳴鹿誰與溪堂共酒杯應有新詩還寄我與</hi>
<hi>君和取當㳺陪</hi>
　　杭州㳺山<lb/>
山平村塢迷野寺鐘相荅晚隂生林杪落日猶在塔行<lb/>
招兩社僧共步青雲月送客渡石橋迎客出林樾幽尋<lb/>
本真性往事聴徐説錢王方壮年此邦事輕侠鄉人鄙<lb/>
<pb n="KR4d0077_WYG_003-24a"/>
貧賤異類識英傑立石像興王遺址今岌嶪功勲三吳<lb/>
定富貴四海甲歸来父老蔵崇髙畏輕壓<hi>縯錢越王始以郷兵破走</hi>
<hi>黄巢復以八都兵討劉漢宏并越州以奉董昌而自居于杭及昌以越叛則誅昌以併越盡有浙東西地</hi>詩<lb/>
人工譏病此欲恣挑抉流傳後世人談笑資口舌是非<lb/>
今已矣興廢何倉卒持歸問禪翁笑指浮漚没<lb/>
　　栁子玉以詩見邀同刁丈逰金山<lb/>
君年甲子久相逢<hi>縯左傳絳縣老人曰臣生之嵗正月甲子朔四百有四十五甲子矣師曠</hi>
<hi>曰七十三年矣</hi>難向君前説老翁更有方瞳八十一奮衣矍躒<lb/>
<pb n="KR4d0077_WYG_003-24b"/>
走山中<lb/>
　　惠山謁錢道人烹小龍團登絶頂望太湖<lb/>
踏遍江南南岸山逢山未免更留連獨擕天上小團月<lb/>
来試人間第二泉<hi>厚陸羽品泉以無錫惠山寺石泉為第二</hi>石路縈囘九龍<lb/>
脊水光翻動五湖天孫登無語空歸去半嶺松聲萬壑<lb/>
傳<hi>縯阮籍嘗於蘇門山遇孫登與商略終古及栖神導氣之術登皆不應因長嘯而退至半嶺有聲若鸞鳳</hi>
<hi>之音響乎巖谷乃登之嘯也</hi>
　　㳺廬山次韻章傳道<lb/>
<pb n="KR4d0077_WYG_003-25a"/>
塵容已似服轅駒<hi>縯西漢田蚡傳漢武怒内史曰平生數言魏其武安長短今曰廷論乃局</hi>
<hi>促效轅下駒</hi>野性猶同縱壑魚<hi>厚西漢王褒聖主得賢臣頌沛乎若巨魚之縦大壑</hi>出<lb/>
入巖巒千仞表較量筋力十年初雖無窈窕驅前馬還<lb/>
有鴟夷掛後車<hi>援掦雄酒箴鴟夷滑稽腹如大壺常為國器託于屬車次公詩命彼後車窈窕</hi>
<hi>驅前馬言官妓引馬師禮執燭前馬</hi>莫笑吟詩淡生活<hi>縯裴度居守東洛夜宴半酣度索聨</hi>
<hi>句元白冇得色度為破題次至楊汝士曰昔日蘭亭無艶質此時金谷有髙人居易知不能加遽裂之曰笙歌</hi>
<hi>鼎沸勿作冷淡生活</hi>當令阿買為君書<hi>厚退之詩云阿買不識字頗知書八分詩成使之寫</hi>
<hi>亦足張吾軍堯卿或問黄魯直阿買是退之何人魯直云退之姪也必有所據而云耳</hi>
<pb n="KR4d0077_WYG_003-25b"/>
　　正月二十日往岐亭郡人潘古郭三人送余於女<lb/>
　　王城東禪荘院<hi>十朋先生志林云黄州東十五里有永安城俗謂之女王城</hi>
十日春寒不出門不知江栁已摇村稍聞决水流氷谷<lb/>
盡放青春没燒痕<hi>子仁古詩崗分河勢斷春入燒痕青</hi>數畝荒園留我住<lb/>
半瓶濁酒待君温去年今日闗山路細雨梅花正斷䰟<lb/>
<hi>次公先生集中梅花兩絶乃欲至黄州時詩其一云昨夜東風吹石裂半随飛雪渡闗山集中但題云梅花兩</hi>
<hi>首而先生嘗自寫則題云正月二十日過闗山作</hi>
　　八月十五日看潮五絶<lb/>
<pb n="KR4d0077_WYG_003-26a"/>
定知玉兎十分團已作霜風九月寒寄語重門休上鑰<lb/>
夜潮留向月中看<lb/>
萬人鼓噪懾吳儂猶似浮江老阿童<hi>縯晉書羊祜傳童謡曰阿童復阿童</hi>
<hi>銜刀浮渡江不畏岸上虎但畏水中龍羊祜曰此必水軍有功知王濬小字阿童因表監益州諸軍事加龍驤</hi>
<hi>将軍宻令修舟楫為順流之計濬終滅吳</hi>欲識潮頭髙㡬許越山渾在浪花<lb/>
中<lb/>
江邉身世兩悠悠久與滄波共白頭造物亦知人易老<lb/>
故知江水更西流<lb/>
<pb n="KR4d0077_WYG_003-26b"/>
吳兒生長狎濤淵冐利輕生不自憐東海若知明主意<lb/>
應教斥鹵變桑田<hi>是時新有㫖禁弄潮縯太平廣記麻姑自言見東海三為桑田向到蓬莱</hi>
<hi>水又淺於往昔豈将復還為陵陸乎王方平笑曰聖人皆言海中行復揚塵也師按公赴詔獄招此詩諷主上</hi>
<hi>好興利而不知害多利少稱海變桑田此事知必不可得者以譏朝廷興水利之必不可成也</hi>
江神河伯兩醯雞<hi>援荘子孔子見老𣆀曰丘之於道也其猶醯雞歟㣲夫子之發吾覆也吾</hi>
<hi>不知天地之大全也</hi>海若東来氣吐霓<hi>縯荘子河伯見秋水以天下之美盡在已順流而行</hi>
<hi>至于北海東面而視不見水端</hi>安得夫差水犀手<hi>厚吳玉夫差有水犀甲三千</hi>三千<lb/>
彊弩射潮低<hi>吳越主嘗以弓弩射潮頭與海神戰自爾水不近城</hi>
<pb n="KR4d0077_WYG_003-27a"/>
　　㳺桓山㑹者十人以春水滿四澤夏雲多竒峰為<lb/>
　　韻得澤字<lb/>
東郊欲尋春未見鶯花迹春風在流水鳬雁先拍拍<hi>次公</hi>
<hi>退之病鴟詩青泥淹兩翅拍拍不得飛</hi>孤帆信溶漾弄此半篙碧<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>舟桓<lb/>
山下<hi>厚桓山在彭城泗水上即宋司馬桓魋墓也</hi>長嘯理輕䇿彈琴石室中<lb/>
幽響清磔磔<hi>子仁先生㳺桓山記云登桓山入石室使道士戴日祥鼓雷氏之琴今詩盖紀實也</hi>
弔彼泉下人野火失枯腊悟此人間世何者為真宅<hi>縯前</hi>
<hi>漢揚王孫云支體束絡口含玉石欲化不得欎為枯腊千載之後乃得歸土就其真宅</hi>暮囘百步<lb/>
<pb n="KR4d0077_WYG_003-27b"/>
洪散坐洪上石愧我非王襄子淵肯見客<hi>援子淵王褒也王襄為益</hi>
<hi>州刺史得王褒而薦之</hi>臨流吹洞簫<hi>次公盖王褒/有洞簫賦也</hi>水月照連璧<hi>謂王</hi>
<hi>氏兄弟厚晉夏侯湛美容觀與潘岳友善京都謂之連璧</hi>此歡真不朽囘首嵗月隔<lb/>
想像斜川㳺作詩繼彭澤<hi>縯彭澤陶淵明也嘗為彭澤令其後退歸田園嘗為斜川</hi>
<hi>之㳺今集中有正月五日㳺斜川詩</hi>
　　戴道士得四字代作<hi>堯卿戴日祥江南人也</hi>
少小家江南寄迹方外士偶随白雲出賣藥彭城市<hi>厚後</hi>
<hi>漢韓康採藥名山賣於長安市日不二價</hi>雪霜侵杖屨塵土汙冠袂賴存三<lb/>
<pb n="KR4d0077_WYG_003-28a"/>
尺桐<hi>次公三尺桐琴也廣雅曰神農氏琴長三尺六寸六分</hi>中有山水意<hi>縯伯牙鼓琴志</hi>
<hi>在髙山鍾子期曰巍巍乎志在流水曰湯湯乎</hi>自從夷夏亂七絃久已廢<hi>次公唐法</hi>
<hi>曲雖失雅音然本諸夏之聲故歴朝行焉天寳十三載始詔道調法曲與胡部新聲合作自爾夷夏之聲相亂</hi>
<hi>無復辨者前輩嘗言今世所謂琴者乃古之鄭衛耳今世所謂鄭衛則皆胡風矣而雅音替壊不復存焉</hi>心<lb/>
知鹿鳴三<hi>援左傳歌鹿鳴之三而琴操有鹿鳴曲三疊</hi>不及胡琴四<hi>厚胡琴琵琶也</hi>
<hi>本胡中馬上所鼔四絃以象四時</hi>使君獨慕古嗜好與衆異共弔桓魋<lb/>
宫一灑孟嘗淚<hi>次公桓譚新論曰雍門周以琴見孟嘗君曰臣竊悲千秋萬嵗外墳墓生荆棘</hi>
<hi>狐兎穴其中樵兒牧䜿躑躅而歌其上行人見之悽愴曰孟嘗君之尊貴如何成此乎孟嘗君喟然歎息淚下</hi>
<pb n="KR4d0077_WYG_003-28b"/>
<hi>承睫</hi>歸來鎖塵匣獨對斷絃喟掛名石壁間寂寞千載事<lb/>
　　正月二十日與潘郭二生出郊尋春忽記去年是<lb/>
　　日同至女王城作詩乃和前韻<lb/>
東風未肯入東門走馬還尋去嵗村人似秋鴻来有信<lb/>
事如春夢了無痕江城白酒三盃釅野老蒼顔一笑温<lb/>
已約年年為此㑹故人不用賦招䰟<lb/>
　　唐道人言天目山上俯視雷雨每大雷電但聞雲<lb/>
　　中如嬰兒聲殊不聞雷震也<hi>堯卿按臨安圖經云天目山在縣西五十</hi>
<pb n="KR4d0077_WYG_003-29a"/>
　　　<hi>里髙三千九百丈周回八百里乃神仙所居有三十六洞又太平寰宇記云山有兩湖若左右</hi>
　　　<hi>目故名天目善權按唐道士字子霞嘗作天目山真境録</hi>
已外浮名更外身區區雷電若為神山頭只作嬰兒看<lb/>
無限人間失筯人<hi>任先主聴曺公語方食失匕筯時㑹雷震先主因謂曺公曰一震之威乃</hi>
<hi>至此</hi>
　　許州西湖<lb/>
西湖小雨晴灔灔春渠長来從古城角夜半傳新響使<lb/>
君欲春㳺浚沼役千掌紛紛具畚鍤閙若蟻運壤夭桃<lb/>
<pb n="KR4d0077_WYG_003-29b"/>
弄春色生意寒猶怏惟有落殘梅標格苦矜爽㳺人坌<lb/>
已集挈榼三且兩醉客卧道傍扶起尚偃仰池臺信宏<lb/>
麗貴與民同賞但恐城市歡不知田野愴潁川七不登<lb/>
野氣長蒼莽誰知萬里客湖上獨長想<lb/>
　　西湖絶句<lb/>
春来濯濯江邉栁秋後離離湖上花不羡千金買歌舞<lb/>
一篇珠玉是生涯<lb/>
　　仙㳺潭五首<hi>潭上有寺二一在潭北循黒水而上為東路至南寺渡黒水西里餘從馬</hi>
<pb n="KR4d0077_WYG_003-30a"/>
　　　<hi>洮上為西路至北寺東路險不可騎馬而西路隔潭潭水深不可測上以一木為橋不敢過故</hi>
　　　<hi>南寺有塔望之可愛而終不可到</hi>
　　　潭<lb/>
翠壁下無路何年雷雨穿光摇巖上寺深到影中天我<lb/>
欲燃犀看<hi>縯晉温嶠過牛渚磯深不可測世云下多怪物遂燃犀角而照之須臾見水族覆火竒形</hi>
<hi>異狀嶠是夜夢人謂曰與君幽明道别何意相照也</hi>龍應抱寳眠<hi>縯荘子驪龍頷下有千金之珠</hi>
<hi>在九重之淵子能得之者必遭其睡也次公傳竒載周邯有奴善入水名曰水精相州八角井夜常有光如虹</hi>
<hi>邯命水精入井良久出曰有一黄龍極大抱數顆明珠熟寐</hi>誰言孤石上危坐試僧<lb/>
<pb n="KR4d0077_WYG_003-30b"/>
禪<lb/>
　　　南寺<lb/>
東去愁攀石西来怯渡橋碧潭如見試白塔苦相招野<lb/>
饋慚㣲薄村沽慰寂寥路窮斤斧絶松桂得干霄<lb/>
　　　北寺<lb/>
唐初傳有此亂後不留碑畏虎闗門早無村得米遲<hi>次公</hi>
<hi>杜詩小市常争米孤城早閉門</hi>山泉自入甕野桂不勝炊<hi>龔戰國䇿蘇秦謂楚王曰</hi>
<hi>國之食貴於玉薪貴於桂謁者難見如鬼王難見如天帝今臣食玉炊桂因鬼見帝不亦難乎</hi>信美那<lb/>
<pb n="KR4d0077_WYG_003-31a"/>
能久<hi>堯卿王粲登樓賦云信美而非吾土兮曽何足以久留</hi>應先學忍饑<lb/>
　　　馬融石室<lb/>
未應将軍䀻初從季直游絳紗生不識<hi>縯馬融傳大将軍鄧隲聞融名</hi>
<hi>召為舍人不應命摯恂字季直隠于南山融從恂㳺博通經籍嘗坐髙堂施絳紗帳前授生徒後列女樂</hi>蒼<lb/>
石尚能留豈害依梁冀何須困李侯<hi>縯梁冀誣奏李固融在坐為冀草奏</hi>
<hi>吳祐謂融曰李公之罪成於卿手李公即誅卿何面目見天下乎</hi>吾詩慎勿刻猿鶴為<lb/>
君羞<lb/>
　　　玉女洞<lb/>
<pb n="KR4d0077_WYG_003-31b"/>
洞裏吹簫子終年守獨幽石泉為曉鏡山月當簾鈎嵗<lb/>
晚杉楓盡人歸霧雨愁送迎應鄙陋誰繼楚臣謳<hi>縯沅湘間</hi>
<hi>其俗信鬼作歌舞以樂諸神屈原放逐見其詞鄙陋遂為作九歌之曲次公送迎字退之羅池廟碑云作迎享</hi>
<hi>送神詩遺栁民俾歌以祀焉</hi>
　　次韻陳履常張公龍潭<lb/>
明經宣城宰<hi>縯先生昭靈侯碑云張公諱路斯以明經為宣城令夫人石氏生九子自宣城罷歸</hi>
<hi>嘗釣于焦臺一日見釣處有宫殿遂入居之自是歸輙體寒而濕問其故曰我龍也蓼人鄭祥逺亦龍也與我</hi>
<hi>争此居明日當戰使九子助我我領絳綃而鄭青綃明日九子射青綃者中之九子皆為龍子孫居潁上</hi>家<lb/>
<pb n="KR4d0077_WYG_003-32a"/>
此百尺瀾鄭公不量力敢以非意干𤣥黄雜兩戰<hi>次公易坤</hi>
<hi>上六龍戰于野其血𤣥黄</hi>絳青表雙蟠烈氣斃彊敵仁心惻飢寒精<lb/>
誠禱必赴苟簡求亦難蕭條麥麰枯浩蕩日月寛念子<lb/>
無吏責十日勤征鞍春蔬得雨雪少助先生槃<hi>縯閩川名士傳</hi>
<hi>薛令之詩朝日上團團照見先生槃槃中何所有苜蓿長闌干</hi>龍不憚往来而我獨宴<lb/>
安閉閣黙自責<hi>援前漢韓延夀守馮翊民有昆弟相訟者延夀大傷之曰幸得備位為郡表率</hi>
神交清夜闌<lb/>
　　曾元恕遊龍山吕穆仲不至<lb/>
<pb n="KR4d0077_WYG_003-32b"/>
青春不覺老朱顔強半銷磨簿領間愁客倦吟花以酒<lb/>
佳人休唱日銜山共知寒食明朝過且赴僧窻半日閑<lb/>
命駕吕安邀不至浴沂曾㸃暮方還<lb/>
　　東園<lb/>
岑寂東園可散愁膠膠擾擾夢神州萬竿苦竹旌旗巻<lb/>
一部鳴蛙鼓吹収雨後月前天欲冷身閒心逺地偏幽<lb/>
杜門謝客恐生謗且作人間鵬鷃遊<lb/>
　　與道源遊西莊遇齊道人同往草堂為齊書此<lb/>
<pb n="KR4d0077_WYG_003-33a"/>
桑麻已零落藻荇復銷沉園宅在人境嵗時傷我心強<lb/>
穿南埭路遥望北山岑欲與道人語跨鞍聊一尋<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0077_WYG_003-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東坡詩集註巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東坡詩集註巻十七</head> <lb/>
    <p>
<pb n="KR4d0077_WYG_017-1a"/>
欽定四庫全書<lb/>
　東坡詩集註巻十七<lb/>
　　　　　　　　　　　　　　宋　王十朋　註<lb/>
　燕集<lb/>
　　與趙陳同過歐陽叔弼所治小齋戲作<lb/>
江湖渺故國<hi>厚江湖渺霽天</hi>風雨傾舊廬東來三十年愧此一<lb/>
束書<hi>縯退之小兒詩始我來京師止攜一束書辛勤三十年以有此屋廬</hi>尺椽亦何有<hi>次公</hi>
<hi>顔延年詩臺館無尺椽</hi>而我常客居羨君開此室容膝真有餘<hi>援陶</hi>
<pb n="KR4d0077_WYG_017-1b"/>
<hi>潛歸去來云審容膝之易安</hi>拊牀琴動搖㺯筆牕明虚後夜龍作雨<lb/>
天明雪填渠<hi>時方禱雨龍祠作此句時星斗粲然四更風大至至明日乃雪</hi>夢回聞剥<lb/>
啄<hi>厚退之剥啄行剥剥啄啄有客至門</hi>誰呼陳趙予<hi>堯卿先生詩話云元祐六年十月二十六</hi>
<hi>日禱雨張龍公㑹景貺履常二歐陽子作詩云後夜龍作雨天明雪填渠夢回聞剥啄誰呼陳趙予景貺拊掌</hi>
<hi>曰句法甚新前人未有此法季黙曰有之長官請客吏請客目曰主簿少府我即此語也</hi>添丁走沽<lb/>
酒<hi>縯盧仝之子曰添丁仝詩集中有示添丁詩</hi>通徳起挽蔬<hi>厚通徳伶𤣥之妾樊通徳也能</hi>
<hi>言趙飛燕姊妹事𤣥為作飛燕外傳也</hi>主孟當㗖我<hi>次公國語晉優施謂里克妻曰主孟㗖我</hi>
<hi>我教兹暇豫事注大夫之妻從夫稱主而孟則里克妻字也</hi>玉鱗金尾魚<hi>人表杜詩泉出巨魚</hi>
<pb n="KR4d0077_WYG_017-2a"/>
<hi>長比人丹砂作尾黄金鱗</hi>一醉忘其家<hi>器先史記司馬禳苴曰将受命之日則忘其家援枹鼓之</hi>
<hi>急則忘其身</hi>此身自蘧蒢<hi>次公蘧蒢有二義有口柔謂之蘧蒢有麄竹席謂之蘧蒢此身自蘧</hi>
<hi>蒢則麄竹席之謂言身之巻舒如麄席之耐也</hi>
　　姪安節逺來夜坐三首<lb/>
南來不覺嵗峥嶸<hi>厚鮑明逺舞鶴賦嵗峥嶸而催莫</hi>坐撥寒灰聴雨聲<lb/>
遮眼文書元不讀伴人燈火亦多情嗟予潦到無歸日<lb/>
令汝蹉跎已半生免使韓公悲世事白頭還對短長檠<lb/>
<hi>縯退之短燈檠歌云長檠八尺空自長短檠二尺便且光黄簾緑幕朱户閉風露氣入秋堂涼裁衣寄逺淚眼</hi>
<pb n="KR4d0077_WYG_017-2b"/>
<hi>暗搔頭頻挑移近牀太學儒生東魯客二十辭家來射䇿夜書細字級語言兩目眩昏頭雪白此時提挈當案</hi>
<hi>前看書到曉那能眠一朝富貴還自恣長檠髙張照朱翠吁嗟世事無不然牆角君看短檠棄</hi>
心衰面改瘦峥嶸相見惟應識舊聲<hi>厚後漢夏馥傳馥以聲名為中官所</hi>
<hi>忌遂被誣䧟詔下州郡捕為黨魁馥乃自剪須變形為冶家傭親突烟炭形貌毁瘁弟静於洛陽市中遇馥不</hi>
<hi>識聞其言聲乃覺而拜之</hi>永夜思家在何處殘年知汝逺来情畏人<lb/>
黙坐成癡鈍<hi>馮顔氏家訓曰梁世有一侯嘗對元帝飲謔自陳癡鈍乃成颸叚元帝荅曰颸異涼</hi>
<hi>風叚非上木</hi>問舊驚呼半死生<hi>厚杜詩訪舊半為鬼驚呼熱中腸</hi>夢斷酒醒<lb/>
山雨絶笑看饑䑕上燈檠<lb/>
<pb n="KR4d0077_WYG_017-3a"/>
落第汝為中酒味<hi>縯唐人下第詩氣味如中酒</hi>吟詩我作忍饑聲<hi>子仁</hi>
<hi>杜詩忍饑浮雲巘</hi>便思絶粒真無䇿苦説歸田似不情腰下牛<lb/>
閒方解佩<hi>任龔遂為渤海太守令民賣劒買牛賣刀買犢曰何為帶牛佩犢</hi>洲中奴長<lb/>
足為生<hi>縯三國志李衡於武陵龍陽汎洲上作宅種柑千株臨死謂其子曰吾州里有千頭木奴嵗可</hi>
<hi>得絹千疋足用矣</hi>大弨一㢮何縁彀<hi>次公退之詩大弨挂壁無由彎</hi>已覺翻翻<lb/>
不受檠<hi>倬揚子曰見弓之張兮弛而不失其良兮何謂也曰檠之而已矣注檠正弓之器</hi>
　　錢安道席上令歌者道服<lb/>
烏府先生鐵作肝<hi>縯漢御史府中列栢樹常有野烏數千棲宿其上晨出暮來號為朝夕烏</hi>
<pb n="KR4d0077_WYG_017-3b"/>
<hi>次公錢安道錢顗也為御史謫官</hi>霜風巻地不知寒猶嫌白髪年前少<lb/>
故㸃紅燈雪裏看他日卜鄰先有約待君投紱我休官<lb/>
如今且作華陽服<hi>厚句曲山三十六洞天之第八洞也名曰華陽洞以三茅所居故曰茅山</hi>
醉唱儂家七返丹<hi>縯古歌云七還七返三五一龍虎相交入塊室灰地熖熖天地精金液還</hi>
<hi>丹功了畢厚吕仙翁詞云七返還丹在人先須煉餌子敬道書大還秘契圖曰從寅至申為七返却至坤為九</hi>
<hi>還</hi>
　　與述古自有美堂乗月夜歸<hi>倬陳襄字述古福州侯官人</hi>
娟娟雲月稍侵軒㶑㶑星河半隱山魚鑰未収清夜永<lb/>
<pb n="KR4d0077_WYG_017-4a"/>
<hi>縯鑰必以魚者取其不瞑目守夜之義</hi>鳯簫猶在翠微間<hi>任蕭史善吹簫秦穆公以女㺯</hi>
<hi>玉妻焉遂教㺯玉吹簫作鳯鳴有鳯來止其屋公為作鳯臺一旦㺯玉乗鳯蕭史乗龍昇天而去</hi>凄風<lb/>
瑟縮經絃柱<hi>次公絃柱則琵琶筝之屬也</hi>香霧凄迷著鬢鬟<hi>師杜詩香霧雲</hi>
<hi>鬟濕</hi>共喜使君能鼓樂萬人争看火城還<hi>厚李肇國史補正旦曉漏已前</hi>
<hi>三司使大金吾皆以樺燭擁馬謂之火城</hi>
　　十月十五觀月黄樓席上次韻<lb/>
中秋天氣未應殊不用紅紗照坐隅山下白雲横匹素<lb/>
水中明月卧浮圖未成短棹還三峽已約輕舟泛五湖<lb/>
<pb n="KR4d0077_WYG_017-4b"/>
<hi>縯范蠡去越泛扁舟游五湖龔吴郡圖經續記其一曰貢湖二曰游湖三曰胥湖四曰梁湖五曰金鼎湖</hi>為<lb/>
問登臨好風景明年還憶使君無<lb/>
　　雪後至臨平與栁子玉同至僧舍見陳尉烈<hi>芮按圖經</hi>
　　　<hi>臨平鎮端拱元年置𨽻仁和縣</hi>
落帆古戍下積雪髙如丘强邀詩老出踈髯散颼飀僧<lb/>
房有宿火手足漸和柔静士素寡言<hi>吳王獻之字子敬嘗與兄徽之操之</hi>
<hi>俱詣謝安二兄多言俗事獻之寒温而已既而客問安王氏兄弟優劣安曰少者佳客問其故安曰吉人之辭</hi>
<hi>寡以其少言故知之</hi>相對自忘憂銅爐擢烟穟石鼎浮霜漚我行<lb/>
<pb n="KR4d0077_WYG_017-5a"/>
雖有程坐穩且復留大哉天地間此生得浮遊<lb/>
　　興龍節侍宴前一日微雪與子由同訪王定國小<lb/>
　　飲清虛堂定國出數詩皆佳而五言尤竒子由又<lb/>
　　言昔與孫巨源同過定國感余存歿悲歎久之夜<lb/>
　　歸稍醒各賦一篇明日朝中以示定國也<lb/>
天風淅淅飛玉沙詔恩歸沐休早衙<hi>歸沐漢制也</hi>遙知清虚<lb/>
堂裏雪正似薝蔔林中花<hi>次公薝蔔梔子花也與雪皆六出佛書云如人入薝蔔林</hi>
<hi>中惟聞薝蔔香不聞他香</hi>出門自笑無所詣呼酒持勸惟君家<hi>韓退之醉</hi>
<pb n="KR4d0077_WYG_017-5b"/>
<hi>贈張秘書今日到君家呼酒持勸君</hi>踏氷凌兢戰疲馬<hi>子仁揚雄甘泉賦馳閣闔而入凌兢</hi>
<hi>又杜詩安得赤脚踏層氷</hi>扣門剥啄驚寒鴉<hi>援韓詩剥剥啄啄有客至門</hi>羨君五<lb/>
字入詩律欲與六出争天葩<hi>厚退之詩天葩吐竒芬</hi>頭風已倩檄<lb/>
手愈背癢恰得仙爪爬<hi>縯魏太祖苦頭風陳琳呈所草檄太祖卧讀翕然起曰此愈我</hi>
<hi>病任神仙傳王方平邀麻姑降蔡經家麻姑手鳥爪經念曰背大癢時得此掌爬背大快也</hi>銀缾瀉<lb/>
油浮蟻酒紫盌鋪粟盤龍茶幅巾起作鴝鵒舞疊鼓誰<lb/>
摻漁陽撾<hi>厚晉謝尚書善音樂博綜衆藝王導謂曰聞君善作鴝鵒舞一座傾想寧有此理不尚曰</hi>
<hi>佳便着衣幘而舞導令坐者撫掌擊節尚俯仰其中旁若無人又曹操聞禰衡善擊鼓乃召為鼓吏因大㑹賔</hi>
<pb n="KR4d0077_WYG_017-6a"/>
<hi>客閲試音節諸吏過者皆令脱其故衣更着岑牟單絞之服次至衡衡方為漁陽三撾蹀𨄌而前</hi>九衢<lb/>
燈火雜夢寐十年聚散空咨嗟明朝握手殿門外共看<lb/>
銀闕暾朝霞<lb/>
　　聚星堂雪<hi>并序</hi>
　元祐六年十一月一日禱雨張龍公得小雪與客㑹<lb/>
　飲聚星堂忽憶歐陽文忠公作守時雪中約客賦詩<lb/>
　禁體物語於艱難中特出竒麗爾來四十餘年莫有<lb/>
　繼者僕以老門生繼公後雖不足追配先生而賔客<lb/>
<pb n="KR4d0077_WYG_017-6b"/>
　之美殆不減當時公之二子又適在郡故輒舉前令<lb/>
　各賦一篇<hi>次公廬陵集載雪詩注云時在潁州作其序曰玉月梨梅練絮白舞鵝鶴等事皆請</hi>
　　<hi>物用</hi>
窻前暗響鳴枯葉龍公試手初行雪映空先集疑有無<lb/>
<hi>子仁詩云如彼雨雪先集維霰</hi>作態斜飛正愁絶衆賔起舞風竹亂老<lb/>
守先醉霜松折<hi>厚退之詩張君名聲坐所屬起舞先醉長松摧</hi>恨無翠䄂㸃横<lb/>
斜秪有微燈照明滅歸来尚喜更鼔永晨起不待鈴索<lb/>
掣<hi>次公鈴索掣太守有鈴閣也李白猛虎行掣鈴交通二千石</hi>未嫌長夜作衣稜却<lb/>
<pb n="KR4d0077_WYG_017-7a"/>
怕初陽生眼纈<hi>厚李賀詩揚花撲帳春雲熱龜甲屏風醉眼纈</hi>欲浮大白追餘<lb/>
賞<hi>縯魏文侯飲大夫酒使公乗不仁為觴政曰飲不盡者浮以大白</hi>幸有回飈驚落屑<lb/>
糢糊檜頂獨多時厯亂瓦溝裁一瞥汝南先賢有故事<lb/>
<hi>次公三國志多引汝南先賢傳今潁州汝南之地也故用汝南先賢字</hi>醉翁詩話誰續説<lb/>
<hi>次公廬陵集中有詩話上下一巻</hi>當時號令君聴取白戰不許持寸鐵<lb/>
　　乗舟過賈収水閣収不在見其子三首<lb/>
愛酒陶元亮<hi>厚元亮淵明别字也性嗜酒親舊知其如此或置酒招之造飲必盡期在必醉其至</hi>
<hi>酒醉雖不識主人亦欣然無忤嘗作飲酒詩二十首</hi>能詩張志和<hi>縯張志和自稱烟波釣徒往來</hi>
<pb n="KR4d0077_WYG_017-7b"/>
<hi>苕霅間亦名𤣥真子嘗有詞云西塞山邉白鷺飛桃花流水鱖魚肥青箬笠緑蓑衣斜風細雨不須歸</hi>青<lb/>
山来水檻白雨滿魚蓑淚垢添丁面<hi>次公添丁以言賈之子盧仝兒名添</hi>
<hi>丁詩云莫怪添丁郎淚下作面垢</hi>貧低舉桉蛾<hi>縯後漢梁鴻妻孟光舉桉齊眉</hi>不知何<lb/>
所樂竟夕獨酣歌<lb/>
嫋嫋風蒲亂猗猗水荇長<hi>子仁杜詩水荇牽風翠帶長倬選詩風蒲亂曲渚</hi>小<lb/>
舟浮鴨緑<hi>厚李白詩春水初生鴨頭緑又云遙看漢水鴨頭緑</hi>大杓瀉鵝黄<hi>縯杜詩鵝</hi>
<hi>兒黄似酒對酒愛新鵝</hi>得意詩酒社終身魚稻鄉樂哉無一事何<lb/>
處不清涼<lb/>
<pb n="KR4d0077_WYG_017-8a"/>
曵杖青苔岸繫船枯栁根徳公方上冡<hi>厚後漢龎公傳注云司馬徳操</hi>
<hi>嘗造徳公值其渡沔上祀先人墓</hi>季路獨留言<hi>趙以言見収之子語子路從而後遇丈人以杖</hi>
<hi>荷蓧止子路宿殺雞為黍而食之見其二子焉</hi>已占蒲魚港更開松菊園從茲<lb/>
來往數兒女自譍門<hi>縯杜詩曬藥能無婦譍門幸有兒次公晉書李密傳譍門無三尺之</hi>
<hi>童</hi>
　　城南縣尉水亭得長字<lb/>
兩尉鬱相望東南百步場<hi>次公百步場葢言尉司教閲處也</hi>挿旗蒲栁<lb/>
市伐鼓水雲鄉<hi>次公挿旗伐鼔以言尉之事蒲栁市水雲鄉則言湖州也</hi>已作觀魚<lb/>
<pb n="KR4d0077_WYG_017-8b"/>
檻仍開射鴨堂<hi>縯孟郊為溧陽尉開射鴨堂次公左傳公觀魚于棠</hi>全家依畫舫<lb/>
極目亂紅粧㶑㶑波頭細踈踈雨脚長我來開濯足溪<lb/>
漲欲浮牀澤國山圍裏<hi>元劉賔客詩云山圍故國周遭在</hi>孤城水影傍<lb/>
欲知歸路處葦外記風檣<hi>商老杜牧之李長吉集序云風檣陣馬不足為其勇也</hi>
　　十二月十四日夜微雪明日早往南溪小酌至晚<lb/>
南溪得雪真無價走馬來看及未消獨自披榛尋履迹<lb/>
<hi>次公晉趙景真與嵇茂齊書曰涉澤求蹊披榛覔路履迹葢用東郭先生雪中履迹也</hi>最先犯曉<lb/>
過朱橋誰憐破屋眠無處<hi>為杜甫有茅屋  秋風所破歌</hi>坐覺村饑語<lb/>
<pb n="KR4d0077_WYG_017-9a"/>
不囂<hi>師杜牧之詩澤濶鳥来遲村饑人語早</hi>惟有暮鴉知客意驚飛千片<lb/>
落寒條<lb/>
　　陪歐陽公宴西湖<hi>堯卿潁州西湖</hi>
謂公方壯鬚似雪謂公已老光浮頰朅來湖上飲美酒<lb/>
醉後劇談猶激烈<hi>次公世説載支道杜行人問曰何處来荅曰今日與謝傅劇談一出来</hi>
湖邉草木新著霜芙蓉晚菊争煌煌挿花起舞為公夀<lb/>
公言百嵗如風狂<hi>縯退之詩男兒不再壯百嵗如風狂</hi>赤松共遊也不惡<lb/>
<hi>縯張良願棄人間事從赤松子遊赤松子為神農雨師服水玉散而得仙見漢書</hi>誰能忍饑㗖<lb/>
<pb n="KR4d0077_WYG_017-9b"/>
仙藥<hi>堯卿陸龜䝉曰我幾年來忍饑誦經豈不知屠沽兒有酒食耶乃食把菊頥神養夀見食把菊序</hi>
已将夀夭付天公彼徒辛苦吾差樂<hi>子仁前漢陳遵謂張竦曰足下誦諷</hi>
<hi>經書苦身自約不敢蹉跌而我放意自恣浮沉俗間官爵功名不減於子而差獨樂故不優耶</hi>城上烏<lb/>
棲暮靄生銀釭畫燭照湖明不辭歌詩勸公飲坐無桓<lb/>
伊能撫筝<hi>縯謝安功名盛極嫌隙遂成晉武召桓伊飲安侍坐伊撫筝而歌怨詩曰為君既不易為</hi>
<hi>臣良獨難忠信事不顯乃有見疑患周旦佐文武金縢功不刋推心輔王政二叔反流言聲節慷慨俯仰可觀</hi>
<hi>安泣下沾襟乃越席而就之捋其鬚曰使君於此不凡帝有愧色</hi>
　　有以官法酒見餉者因用前韻求述古為移厨飲<lb/>
<pb n="KR4d0077_WYG_017-10a"/>
　　湖上<lb/>
喜逄門外白衣人<hi>厚陶潛性嗜酒家貧不能常得九月九日無酒出宅邉叢菊中坐久之望</hi>
<hi>見白衣人至乃江州刺史王𢎞送酒即便酌飲而歸出續晉陽秋</hi>欲膾湖中赤玉鱗遊<lb/>
舫已粧吴榜穩<hi>次公張載傳吴榜越船不能無水而浮</hi>舞衫初試越羅新<lb/>
<hi>次公李賀詩越羅衫袂迎春風</hi>欲将漁釣追黄帽<hi>縯前漢鄧通以擢船為黄頭郎師古曰土</hi>
<hi>勝水其色黄故刺船之郎皆著黄帽因號曰黄頭郎</hi>未要靴刀抹絳巾<hi>厚唐制以戎服見者</hi>
<hi>左握刀右屬弓矢帕首袴靴抹絳巾者言紅抺額乃帕首之謂也</hi>芳意十分强半在為<lb/>
君先踏水邉春<lb/>
<pb n="KR4d0077_WYG_017-10b"/>
　　飲湖上初晴後雨二首<lb/>
水光㶑灔晴方好山色空濛雨亦竒<hi>次公選詩空濛如薄霧</hi>欲把<lb/>
西湖比西子淡粧濃抹總相宜<lb/>
朝曦迎客宴重岡晚雨留人入醉鄉<hi>援唐王績作醉鄉記</hi>此意自<lb/>
佳君不㑹一杯當屬水仙王<hi>湖上有水仙王廟</hi>
　　與臨安令宗人同年劇飲<lb/>
我雖不解飲把盞歡意足試呼白髪感秋人<hi>縯白樂天有初見白</hi>
<hi>髪感秋詩</hi>令唱黄雞催曉曲<hi>厚白樂天詩誰道使君不解歌聴唱黄雞與白日黄雞催曉丑</hi>
<pb n="KR4d0077_WYG_017-11a"/>
<hi>時鳴白日催年酉前沒</hi>與君登科如隔晨<hi>次公退之送惠師詩壯志死不息千年如隔晨</hi>
敝袍霜雪空殘緑如今莫問老與少兒子森森如立竹<lb/>
黄雞催曉不須愁老盡世人非我獨<lb/>
　　初自徑山歸述古召飲介亭以病不赴<lb/>
西風初作十分涼喜見新橙透甲香遲暮賞心驚節物<lb/>
登臨病眼怯秋光慣眠處士雲庵裏<hi>堯卿唐方干處士嘗居雲庵有雲庵</hi>
<hi>集行于世唐末五代人也</hi>倦醉佳人錦瑟傍<hi>縯杜詩何時詔此金錢㑹暫醉佳人錦瑟傍</hi>
猶有夢回清興在卧聞歸路樂聲長<lb/>
<pb n="KR4d0077_WYG_017-11b"/>
　　明日重九亦以病不赴述古㑹再用前韻<lb/>
月入秋帷病枕涼霜飛夜簟故衾香可憐吹帽狂司馬<lb/>
<hi>次公孟嘉為桓温㕘軍重九日㑹龍山風吹帽落地狂司馬謝奕也為桓温司馬猶推布衣之舊在温坐上岸</hi>
<hi>幘嘯詠無異常日温謂為方外司馬南康王呼為狂司馬</hi>空對親舂老孟光<hi>援孟光梁鴻妻</hi>
<hi>也梁鴻至吴依大家臯伯通居廡下為人賃舂每歸其妻為具食不敢於鴻前仰視舉案齊眉</hi>不作雍<lb/>
容傾座上<hi>縯司馬相如客臨卭令王吉臨卭富人卓王孫之屬以令有貴客為具召之并召令長卿</hi>
<hi>謝病不能臨令身自迎已而强往相如車騎雍容閒雅甚都一座盡傾</hi>翻成骯髒倚門傍<lb/>
<hi>厚後漢趙壹刺世疾邪作詩曰伊優北堂上骯髒倚門邉</hi>人間此㑹論今古細看茱<lb/>
<pb n="KR4d0077_WYG_017-12a"/>
茰感歎長<hi>援杜詩明年此㑹知誰健醉把茱茰仔細看</hi>
　　次韻述古過周長官夜飲<lb/>
二更鐃鼓動諸鄰百首新詩間八珍<hi>厚周禮膳夫珍用八物食醬掌八珍</hi>
<hi>之齊鮑明逺詩八珍盈彫爼</hi>已遣亂蛙成兩部<hi>縯南史孔珪門庭之内草萊不剪中有蛙</hi>
<hi>鳴或問之曰欲為陳蕃乎珪笑荅曰我以此當兩部鼔吹何必效蕃王宴甞鳴鼔吹候之聞蛙鳴曰殊䀨人耳</hi>
<hi>珪曰我聴鼓吹殆不及此晏有慙色</hi>更邀明月作三人<hi>援李白詩舉杯邀明月對影成三人</hi>
雲烟湖寺家家境燈火沙河夜夜春曷不勸公勤秉燭<lb/>
<hi>縯古詩晝短苦夜長何不秉燭遊</hi>老来光景似奔輪<lb/>
<pb n="KR4d0077_WYG_017-12b"/>
　　述古以詩見責屢不赴㑹復次前韻<lb/>
我生孤癖本無鄰老病年來益自珍肯對紅裙辭白酒<lb/>
但愁新進笑陳人<hi>厚莊子老而無能曰陳人</hi>北山怨鶴休驚夜<hi>縯北山移</hi>
<hi>文云蕙帳空兮夜鶴怨</hi>南畝巾車欲及春<hi>援淵明歸去來云農人告予以春及将有事乎</hi>
<hi>西疇或命巾車或棹孤舟</hi>多謝清詩屢推轂<hi>子仁前漢鄭當時傳每朝候上問説未嘗不言</hi>
<hi>天下長者其推轂士及官屬丞史誠有味其言也</hi>豨膏那解轉方輪<hi>□詩有雲霄蒲輪之</hi>
<hi>句縯淳于髠曰豨膏棘軸所以為滑也而不能運方輪</hi>
　　和蘇州太守王䂓父侍太夫人觀燈之什余時以<lb/>
<pb n="KR4d0077_WYG_017-13a"/>
　　劉道原見訪滯留京口不及赴此㑹二首<lb/>
不覺朱轓輾後塵爭看繡幰錦纒輪洛濵侍從三人貴<lb/>
<hi>厚晉汝南王亮傳伏太妃嘗有小疾祓於洛水亮兄弟三人侍從並持節鼓吹震耀洛濵武帝登凌雲臺望見</hi>
<hi>曰伏姊可謂冨貴矣</hi>京兆平反一笑春<hi>縯雋不疑為京兆尹毎行縣録囚還其母問不疑多</hi>
<hi>有所平反母喜笑為飲食言語或無所出母怒為不食</hi>但逐東山攜妓女<hi>厚謝安遊東山</hi>
<hi>必以妓女從</hi>那知後閤走窮賔<hi>援陳遵毎大飲輒關門客雖有急終不得去嘗有部刺史</hi>
<hi>奏事過遵值其方飲刺史大窮候遵霑醉時突入見遵母叩首白當對尚書有期㑹状母乃令從後閤出去</hi>
滯留不見榮華事<hi>師太史公留滯周南</hi>空作賡詩第七人<lb/>
<pb n="KR4d0077_WYG_017-13b"/>
翻翻緹騎走香塵<hi>次公緹騎漢制執金吾所管兵緹赤也衣赤衣者也</hi>激激飛濤<lb/>
射火輪美酒留連三夜月豐年傾倒五州春<hi>時浙西皆以不熟罷</hi>
<hi>燈惟蘇獨盛</hi>安排詩律追彊對<hi>子仁彊對字出晉書</hi>蹭蹬歸期為惡賔<lb/>
<hi>次公西京雜記公孫𢎞起家於齊為丞相故人髙賀從之𢎞食之脱粟飯覆以布被賀怒曰何用故人富貴為</hi>
<hi>脱粟布被我自有之𢎞大慙賀告人曰公孫内服貂蟬外衣麻枲内厨五鼎外膳一肴云何以示天下於是朝</hi>
<hi>廷疑其矯偽𢎞聞之嘆曰寧逢惡賔不逢故人</hi>墮珥遺簮想無限<hi>縯明皇幸温泉楊妃諸姊</hi>
<hi>妹皆貴從幸為五家隊遺鈿墮珥籍籍道傍厚史記滑稽傳淳于髠言州閭之㑹前有墮珥後有遺簮</hi>華<lb/>
胥猶見夢囘人<hi>縯列子黄帝居大庭之館齊心服形三日不親政事晝寢而夢遊華胥氏之國</hi>
<pb n="KR4d0077_WYG_017-14a"/>
　　金山寺與柳子玉飲大醉卧寶覺禪榻夜分方醒<lb/>
　　書其壁<lb/>
惡酒如惡人相攻劇刀箭頽然一榻上勝之以不戰詩<lb/>
翁氣雄拔禪老語清軟<hi>子仁杜詩夜䦨接軟語</hi>我醉都不知但覺<lb/>
紅緑眩<hi>堯卿李太白詩看朱成碧顔始酡</hi>醒時江月堕摵摵風響變惟<lb/>
有一龕燈二豪俱不見<hi>縯劉伶酒徳頌二豪侍側焉若螺羸之與螟蛉</hi>
　　蘇州閭丘江君二家雨中飲酒二首<hi>堯卿閭丘孝忠字公顯</hi>
小圃陰陰徧灑塵方塘㶑㶑欲生紋已煩仙袂來行雨<lb/>
<pb n="KR4d0077_WYG_017-14b"/>
<hi>縯宋玉髙唐賦朝為行雲暮為行雨子仁咸通末淮南李公遊江舟子刺船誤為竹篙濺水濕近侍衣李公為</hi>
<hi>之變色裴慶餘時佐幕在坐遽獻一絶云半額鵝黄金縷衣翠翹浮動玉釵垂從教水濺羅襦濕疑是巫山行</hi>
<hi>雨歸</hi>莫遣歌聲便駐雲<hi>厚列子薛談學謳於秦青未窮青之技遂辭歸青弗止餞於郊撫節</hi>
<hi>悲歌聲振林木響遏行雲談乃反不敢言歸</hi>肯對綺羅辭白酒<hi>次公李白詩白酒初熟山</hi>
<hi>中歸</hi>試將文字惱紅裙<hi>縯退之詩不解文字飲惟能醉紅裙</hi>今宵記取醒時<lb/>
節㸃滴空堦獨自聞<hi>任何遜詩夜雨滴空堦滴滴空堦裏空堦滴不入滴入愁人耳</hi>
五紀歸來鬢未霜十眉環列坐生光<hi>縯唐明皇幸蜀令畫工作十眉圖</hi>
喚船渡口迎秋女<hi>縯杜牧杜秋娘詩却喚吳江渡舟人那得知</hi>駐馬橋邊問<lb/>
<pb n="KR4d0077_WYG_017-15a"/>
泰娘<hi>厚劉禹錫泰娘詩有時装成好天氣走上臯橋折花戲風流太守韋尚書路傍忽見停隼旟</hi>曾<lb/>
把四絃娱白傅<hi>厚白居易謫江州送客潯陽湓江聞倡女夜彈琵琶引曰曲終收撥當心畫四</hi>
<hi>絃一聲如裂帛</hi>敢將百草鬬吳王<hi>縯呉王與西施作鬭百草之戲</hi>從今却笑風<lb/>
流守畫㦸空凝宴寢香<hi>厚韋應物詩兵衛森畫㦸宴寢凝清香</hi>
　　聞喬太博換左藏知欽州以詩招飲<lb/>
今年果起故將軍<hi>厚西漢李廣嘗夜從一騎出田還至亭覇陵尉醉呵止廣騎曰故李將軍</hi>
<hi>尉曰今將軍尚不得夜行何故也次公先生鐵溝行贈喬太博詩云明年定起故將軍未肯先誅覇陵尉</hi>幽<lb/>
夢清詩信有神馬革裹尸真細事<hi>縯馬援言男兒要當死於邉野以馬革褁</hi>
<pb n="KR4d0077_WYG_017-15b"/>
<hi>尸還塟</hi>虎頭食肉更何人<hi>援相者指班超曰生燕頷虎頸飛而食肉此萬里侯之相也</hi>
陣雲冷壓黄茆瘴<hi>韓通真子瘴論曰嶺南從仲春訖仲夏行青草瘴季夏訖孟冬行黄茒瘴</hi>
羽扇斜揮白葛巾<hi>縯諸葛亮與司馬宣王對於渭濵王戎服蒞事使人視亮乘素車葛巾羽</hi>
<hi>扇指揮三軍</hi>痛飲從今有幾日西軒月色夜來新<lb/>
　　與梁左藏㑹飲傅國博家<lb/>
將軍破賊自草檄<hi>縯梁茍濟曰大丈夫當於楯上磨墨作檄次公陳元康上馬破賊下馬草</hi>
<hi>檄</hi>論詩説劍俱第一<hi>次公老杜詩為報欲論詩莊子有説劍篇</hi>彭城老守本<lb/>
虚名識字劣能欺項籍<hi>厚項曰書足以記姓名耳不足學</hi>風流别駕貴<lb/>
<pb n="KR4d0077_WYG_017-16a"/>
公子欲把笙歌煖鋒鏑紅斾朝開猛士譟翠帷暮捲佳<lb/>
人出東堂醉卧呼不起啼鳥落花春寂寂<hi>子仁王維詩落花寂寂啼</hi>
<hi>山烏韋莊詞云滿院落花春寂寂</hi>試教長笛傍耳根一聲吹裂堦前石<lb/>
<hi>縯李謩吹笛天下第一月夜汎舟吹之寥亮逸發俄冇客於岸呼船請載既至請笛而吹其聲清壯山石可裂</hi>
　　約公擇飲是日大風<hi>堯卿公擇建昌人</hi>
先生生長匡廬山<hi>縯匡廬山在江州徳化南康軍星子二縣境次公匡廬江陽之名岳本名</hi>
<hi>三天子鄣周景式廬山記曰匡裕周威王時人生而神靈廬于此山世稱廬君故山取號焉</hi>山中讀<lb/>
書三十年舊聞飲水師顔淵不知治劇乃所便<hi>厚晉袁甫自言</hi>
<pb n="KR4d0077_WYG_017-16b"/>
<hi>能作劇縣次公漢書張敞自請治劇郡</hi>偷兒夜探赤白丸<hi>厚前漢尹賞傳永始元延間長</hi>
<hi>安中閭里少年羣輩殺吏受賕報仇相與探丸為彈得赤丸者斫武吏得黒丸者斫文吏白者主治䘮次公晉</hi>
<hi>王獻之曰偷兒青氊我家舊物</hi>奮髯忽逢朱子元<hi>縯朱博字子元遷琅琊太守齊郡舒緩養</hi>
<hi>名博新視事掾史皆移病博問其故對言故事二千石新到輙遣吏存問乃敢起視職博奮髯抵几曰齊兒欲</hi>
<hi>以此為俗耶悉罷斥之</hi>半年羣盗誅七百誰信家書藏九千<hi>次公先生</hi>
<hi>作李氏山房記云蔵書凡九千餘巻</hi>春風無事秋月閒紅粧執樂豪且妍<lb/>
紫衫玉帶兩部全<hi>次公孔稚圭曰兩部鼓吹</hi>琵琶一抹四十絃<hi>堯卿四絃</hi>
<hi>一聲如裂帛今云一抹四十絃則十靣矣</hi>客來留飲不計錢齊人愛公如子<lb/>
<pb n="KR4d0077_WYG_017-17a"/>
産兒啼卧路呼不還<hi>厚左氏子産古之遺愛次公按史記循吏傳子産治鄭二十六年而</hi>
<hi>死丁壯號哭老人兒啼曰子産去我死乎民將安歸</hi>我慙山郡空留連牙兵部吏<lb/>
笑我寒邀公飲酒公無難約束官奴買花鈿薫衣理鬢<lb/>
夜不眠曉來顛風塵暗天<hi>師杜詩曉來急雨春風顛</hi>我思其由豈坐<lb/>
慳<hi>縯陳亞致仕還鄉一日見太守太守曰君近日作何詩曰唯作一謎四脚直上四脚下經年度嵗不曽下</hi>
<hi>或然下不是風起即雨下曰此即君茶牀試開之則慳值風澀值雨也太守為之大笑</hi>作詩愧謝<lb/>
君笑讙歸來瑟縮愈不安要當啖公八百里<hi>厚晉王濟傳王愷以</hi>
<hi>帝舅奢豪有牛名八百里駮嘗瑩其蹄角濟請以錢十萬與牛對射而賭之濟一發破的因據胡牀叱左右速</hi>
<pb n="KR4d0077_WYG_017-17b"/>
<hi>探牛心來須臾而至一割便去</hi>豪氣一洗儒生酸<lb/>
　　夜飲次韻畢推官<lb/>
簿書叢裏過春風酒聖時時且復中紅燭照庭嘶騕䮍<lb/>
<hi>縯騕䮍神馬也赤喙黒身杜詩駿馬時看金騕䮍</hi>黄雞催曉唱玲瓏<hi>次公樂天詩誰道使</hi>
<hi>君不解歌聽唱黄雞與白日黄雞催曉丑時鳴白日催年酉前沒玲瓏玲瓏奈老何使君歌了汝更歌</hi>老<lb/>
來漸減金釵興醉後空驚玉筯工<hi>畢善篆縯秦相李斯作二篆謂之玉筯體</hi>
<hi>成一家法</hi>月未上時應早散免教壑谷問吾公<hi>縯左傳鄭伯有嗜酒為窟</hi>
<hi>室而夜飲酒擊鐘焉朝至未巳朝者曰公焉在其人曰吾公在壑谷</hi>
<pb n="KR4d0077_WYG_017-18a"/>
　　聞李公擇飲傅國博家大醉二首<lb/>
兒童拍手閙黄昏應笑山公醉習園<hi>縯晉山簡傳簡為荆州諸習氏荆之</hi>
<hi>豪族有佳園池簡毎出遊嬉多之池上置酒輙醉名之曰髙陽池有兒童歌曰山公出何許往至髙陽池日夕</hi>
<hi>倒載歸酩酊無所知時時能騎馬倒著白接䍦舉鞭問葛强何如并州兒次公李白襄陽歌云落日欲没峴山</hi>
<hi>西倒著接䍦花下迷襄陽小兒齊拍手攔街爭唱白銅鞮傍人借問笑何事笑殺山翁醉似泥</hi>縱使先<lb/>
生能一石主人未肯獨留髠<hi>厚史記淳于髠傳齊威置酒後宮召髠賜之酒問曰</hi>
<hi>先生能飲幾何而醉對曰臣飲一斗亦醉一石亦醉威王曰先生飲一斗而醉惡能飲一石哉髠曰賜酒大王</hi>
<hi>之前執法在傍御史在後髠恐懼俯伏而飲不過一斗徑醉矣若乃履舄交錯杯盤狼籍堂上燭滅主人留髠</hi>
<pb n="KR4d0077_WYG_017-18b"/>
<hi>而送客當此時髠心最歡能飲一石</hi>
不肯惺惺騎馬廻玉山知為玉人頽<hi>縯嵇康醉倒如玉山之將頽</hi>紫<lb/>
雲有語君知否莫喚分司御史來<hi>援唐闕記載杜牧既為御史久之分務洛</hi>
<hi>陽時李聰罷鎮閒居聲妓豪華為當時第一嘗宴客女妓百餘人皆殊色牧瞪目注視問李公聞有紫雲者孰</hi>
<hi>是宜以見惠李俯而笑諸妓亦皆回首破顔牧自飲三爵朗吟而起曰華堂今日綺筵開誰喚分司御史來忽</hi>
<hi>發狂言驚滿座兩行紅粉一時廻意氣閒逸傍若無人</hi>
　　月夜與客飲酒杏花下<hi>安國按先生詩話云僕在徐州王子立子敏皆館於</hi>
　　　<hi>子蜀人張師厚來過二王方年少吹洞簫飲酒杏花下</hi>
<pb n="KR4d0077_WYG_017-19a"/>
杏花飛簾散餘春明月入戸尋幽人褰衣歩月踏花影<lb/>
炯如流水涵青蘋花間置酒清香發爭挽長條落香雪<lb/>
山城薄酒不堪飲勸君且吸杯中月洞簫聲斷月明中<lb/>
惟憂月落酒杯空明朝巻地春風惡但見緑葉栖殘紅<lb/>
　　陳州與文郎逸民飲别擕手河堤上作此詩<lb/>
白酒無聲滑㵼油醉行堤上散吾愁春風料峭羊角轉<lb/>
<hi>次公淮南子扶摇於抱羊角而上注扶摇如羊角轉如曲縈行而上也</hi>河水𦕈緜𤓰蔓流<lb/>
<hi>子仁水衡記云二月三月桃花水五月𤓰蔓水謂𤓰蔓延故以名</hi>君已思歸夢巴峽我<lb/>
<pb n="KR4d0077_WYG_017-19b"/>
能未到説黄州此生聚散何窮已未忍悲歌學楚囚<hi>縯左</hi>
<hi>傳晉侯觀于軍府見鍾儀問之曰南冠而縶者誰有司對曰楚囚鍾儀也使税之倬王導傳云過江人士每暇</hi>
<hi>日相要出新亭飲宴周顗中坐而歎曰風景不殊舉目有山河之異皆相視流涕惟導愀然變色曰當共戮力</hi>
<hi>王室克復神州何至作楚囚相對泣邪衆牧淚而謝之</hi>
　　與潘三失解後飲酒<lb/>
千金弊帚人誰買<hi>縯魏文帝曰人喜於自見而文非一體鮮能備善是以所長輕所短里語</hi>
<hi>曰家有弊帚享之千金斯不自見之患也</hi>半額蛾眉世所妍<hi>厚後漢馬廖傳城中好廣眉四</hi>
<hi>方且半額城中好髙髻四方高一尺城中好大䄂四方全匹帛</hi>顧我自為都眊矂<hi>援摭言我</hi>
<pb n="KR4d0077_WYG_017-20a"/>
<hi>唐進士失意醉飽謂之眊矂</hi>憐君欲鬬小嬋娟<hi>次公選云垂條嬋娟修竹嬋娟而孟郊有</hi>
<hi>月嬋娟謂之三嬋娟今言小嬋娟似指人言之矣</hi>青雲豈易量他日黄菊猶應<lb/>
似去年醉裏未知誰得䘮滿江風月不論錢<hi>李白清風明月不用</hi>
<hi>一錢買</hi>
　　二月三日㸃燈㑹客<lb/>
江上東風浪接天苦寒無奈破春妍試開雲夢羔兒酒<lb/>
<hi>次公即今之羊羔酒也</hi>快㵼錢塘藥玉船<hi>子仁藥玉船盖以藥煑石而似玉者也可作酒</hi>
<hi>杯先生又有獨酌試藥玉船詩</hi>蠶市光隂非故國<hi>次公蜀中春月村市聚為歡樂謂之蠶市</hi>
<pb n="KR4d0077_WYG_017-20b"/>
馬行燈火記當年<hi>次公馬行者東京繁華之處夜市燈火最盛</hi>冷烟濕雪梅<lb/>
花在留得新春作上元<lb/>
　　與歐育等六人飲酒<lb/>
忽驚春色二分空且看樽前半丈紅苦戰知君便白羽<lb/>
<hi>縯諸葛亮綸巾羽扇指揮三軍次公白羽言於苦戰之下則子路云赤羽若日白羽若月盖言箭羽也故不憚</hi>
<hi>苦戰則便之非謂白羽扇也</hi>倦遊憐我憶黄封<hi>子仁黄封言酒也輦下以黄封酒為貴盖</hi>
<hi>重内醖也</hi>年來齒髪老未老<hi>次公諺云老不老三柏樹</hi>此去江淮東復東<lb/>
<hi>厚李賀詩紫絲竹斷驄馬小家住錢塘東復東</hi>記取六人相㑹處引杯看劒坐<lb/>
<pb n="KR4d0077_WYG_017-21a"/>
生風<hi>縯杜詩檢書燒燭短看劒引杯長</hi>
　　次韻王定國謝韓子華過飲<lb/>
楚有孫叔敖長城隠千里<hi>縯宋檀道濟𬒳収引飲一斛脱幘投地曰乃壊汝萬里長</hi>
<hi>城</hi>哀哉練裙子<hi>厚南史劉峻見任昉諸子西華兄弟流離不能自振平生舊交莫有收恤西華</hi>
<hi>冬月著葛帔練裙路逄峻峻泫然而矜之</hi>負薪躡破屣豈無故交親逝去如<lb/>
覆水不如老優孟談笑託諧美<hi>優孟事見寄呂穆仲寺丞詩</hi>世家不<lb/>
可恃如倚折足几祥符有賢相<hi>次公祥符宋真宗年號也賢相指言文正公旦</hi>
<hi>盖定國之祖也</hi>手握天下砥懿敏亦名公<hi>次公懿敏指言侍讀素也</hi>三貴徳<lb/>
<pb n="KR4d0077_WYG_017-21b"/>
爵齒盖棺今幾日<hi>縯杜詩丈夫盖棺事始定</hi>公子誰料理<hi>援晉王徵之為桓冲</hi>
<hi>騎兵參軍冲謂曰卿在府日乆比當相料理</hi>誰要卿料理欲説且止止<hi>次公佛書</hi>
<hi>止止不須説</hi>宅相開府公<hi>厚晉魏舒傳舒字陽元少孤為外家寗氏起宅相宅者云當出貴甥</hi>
<hi>外祖母以盛氏小而慧意謂應之舒曰當為外氏成此宅相堯卿文正公長女嫁韓憲肅公子華乃王氏之甥</hi>
<hi>為開府儀同三司故有宅相開府之語</hi>乆為蒼生起<hi>縯晉謝安傳桓温請為司馬將發新亭高</hi>
<hi>崧戯之曰卿屢違朝㫖高卧東山諸人毎相與言安石不肯出將如蒼生何今日亦將如卿何安有愧色</hi>如<lb/>
何垂老别<hi>次公杜詩有垂老别篇</hi>氷盤餽蒼耳<hi>次公退之詩氷盤夏薦碧實脆老杜</hi>
<hi>有驅竪子摘蒼耳詩</hi>親嫌妨鶚薦<hi>厚後漢孔融薦禰衡書鷙鳥累百不如一鶚使衡立朝必有可</hi>
<pb n="KR4d0077_WYG_017-22a"/>
<hi>觀</hi>相對發㣲泚<hi>厚孟子其/顙有泚</hi>新詩如彈丸<hi>援南史王筠傳謝眺嘗見語曰</hi>
<hi>好詩圓美流轉如弹丸</hi>脱手不移晷我亦老賔客<hi>縯杜詩甫也諸侯老賔客</hi>苦<lb/>
語落紈綺<hi>次公班氏叙傳有云綺繻紈袴之間</hi>莫辭三上章有道貧賤耻<lb/>
　　次韻韓康公置酒見留<hi>須溪云其豪氣頗侵但覺子華有富貴態坡之落落</hi>
　　　<hi>往往如此</hi>
庭下黄花一醉同重來雪巘已穹窿不應屢被譏安石<lb/>
<hi>援謝安字安石於山營墅樓館林木甚盛每與中外子姪徃來遊集肴饌亦屢廢百金世頗以此譏焉而安殊</hi>
<hi>不以屑意</hi>但使無多酌次公<hi>縯葢寛饒曰無多酌我我乃酒狂</hi>鍾乳金釵人<lb/>
<pb n="KR4d0077_WYG_017-22b"/>
似玉<hi>厚牛僧孺自誇服鍾乳三千両甚得力而歌舞之妓頗多白樂天有戯贈云鍾乳三千两金釵十二</hi>
<hi>行</hi>鵾絃鐵撥坐生風<hi>援唐開元中賀懐智善彈琵琶以石為槽以鵾鷄筋作絃用鐵撥彈</hi>
<hi>之</hi>少卿尚有車茵在頗覺寛容勝弱翁<hi>次公前漢丙吉字少卿馭吏嗜</hi>
<hi>酒嘗從吉出醉嘔丞相車上西曹主吏白欲斥之吉曰以醉飽之失去士使此人將復何所容西曹苐忍之此</hi>
<hi>不過汙丞相車茵耳魏相字弱翁為郡守素有威嚴</hi>
　　次韻王定國㑹飲清虚堂<lb/>
何遜揚州又幾年官梅詩興故依然<hi>縯老杜蜀州東閣詩東閤官梅動詩</hi>
<hi>興還如何遜在揚州堯卿梁何遜有詠早梅詩云枝横却月觀花遶凌風臺應知早飄落故逐上春來</hi>何<lb/>
<pb n="KR4d0077_WYG_017-23a"/>
人可復間季孟<hi>次公晉王湛傳王濟之叔父也濟於帝稱其美帝曰誰美曰山濤已下魏舒已</hi>
<hi>上湛聞曰欲處季孟之間乎</hi>與子不妨中聖賢卜築君方淮上郡歸<lb/>
心我已劔南川<hi>次公定國為揚州倅</hi>此身正是蠶將老更盡春光<lb/>
一再眠<lb/>
　　與莫同年雨中飲湖上<lb/>
到處相逄是偶然夢中相對各華顚<hi>倬蔡邕賦云華顛丈人盖老者之稱</hi>
<hi>也</hi>還來一醉西湖雨不見跳珠十五年<hi>次公先生往為杭倅日有詩云</hi>
<hi>黒雲翻雨未遮山白雨跳珠亂入船故今詩云爾堯卿杜牧詩云萬珠跳猛雨</hi>
<pb n="KR4d0077_WYG_017-23b"/>
　次韻詹適宣徳小飲巽亭<hi>伯恭圖經慶歴三年郡守蔣堂於舊治之東南</hi>
　　　<hi>建巽亭以對江山之勝胡宿詩云武林天下竒巽亭境中絶</hi>
君方夢謫仙<hi>来詩記李白郎官湖</hi>我亦弔文園<hi>次公司馬相如為孝文園令先生蜀</hi>
<hi>人有懐郷之意故云</hi>江上同三黜<hi>縯栁下惠為士師三黜次公是時先生出知杭州而詹嘗為御</hi>
<hi>史主簿</hi>天涯又一樽濤雷殷白晝梅雪耿黄昏歸去多情<lb/>
雨應隨御史軒<hi>公嘗為御史主簿援顔真卿為監察御史使五原有寃獄乆之不决真卿至立</hi>
<hi>辨之時久旱獄决乃雨郡人呼為御史雨</hi>
　次韻劉景文西湖席上<hi>次公此杭州西湖也先生召還為翰林承㫖將離杭</hi>
<pb n="KR4d0077_WYG_017-24a"/>
　　　<hi>而同景文飲於西湖景文有詩而先生和之也</hi>
二老長身屹兩峯<hi>次公杜寄賛上人詩與子成二老武林有南北兩峯</hi>常撞大呂<lb/>
應黄鐘<hi>次公黄鐘大呂以譬同聲之相應也故周禮奏黄鐘則必歌大呂</hi>將辭鄴下劉<lb/>
公幹<hi>次公劉楨字公幹乃東平人魏文帝為太子時在鄴宮所從者皆文士有七子之目而劉楨在焉</hi>
却見雲間陸士龍<hi>縯晉陸雲字士龍與荀隠字鳴鶴同在張華座上荀抗手曰日下荀鳴鶴</hi>
<hi>雲對曰雲間陸士龍次公陸士龍指言子由時元祐六年三月先生召還而子由是春除尚書右丞所以别劉</hi>
<hi>而見子由也</hi>白髮憐君略相似青山許我定相從吾今官已<lb/>
六百石慚愧當年邴曼容<hi>援前漢兩龔傳云琅邪邴漢兄子曼容亦飬志自脩為官</hi>
<pb n="KR4d0077_WYG_017-24b"/>
<hi>不肯過六百石輒自免去</hi>
　　次韻趙景貺督兩歐陽詩破陳酒戒<lb/>
啇也哀未散嵗月忽巳秋祥琴雖未調餘悲不敢留<hi>縯卜</hi>
<hi>啇字子夏檀弓曰子夏既除喪而見與之琴和之而不和彈之而不成聲作而曰哀未忘也先王制禮弗敢過</hi>
<hi>也</hi>矧此乃韻語未入金石流<hi>次公晉宋人叶韻説話謂韻語今先生以詩為韻語</hi>
<hi>主意在勸歐陽作詩未當得金石音韻之比也</hi>羲之生五子<hi>厚晉書王羲之字逸少有子七人其</hi>
<hi>知名者凡五人曰𤣥之凝之徽之操之獻之也</hi>總角出銀鈎<hi>縯索靖作草書狀云婉若銀鈎飄若</hi>
<hi>驚鴻</hi>吾家有二許<hi>次公二許大許公/蘇瓌小許公蘇頲</hi>下筆両不休<hi>援魏文帝典論</hi>
<pb n="KR4d0077_WYG_017-25a"/>
<hi>載班固曰傳武仲以能屬文為蘭䑓令史下筆不能自休</hi>君言不能詩此語人信不<lb/>
<hi>次公自此以上皆以督兩歐陽詩也</hi>千鍾斯為尭百榼斯為丘<hi>縯孔叢子平原君强</hi>
<hi>子髙酒曰堯飲千鍾孔子百觚子路嗑嗑尚飲百榼古之聖賢無不能飲子何辭焉</hi>陋矣陶士衡<lb/>
<hi>厚陶侃字士衡飲酒有定限常歡有餘而限巳竭殷浩等勸更少進竟不從</hi>當以大白浮<hi>縯説</hi>
<hi>苑魏文侯與大夫飲使公乗不仁為觴政曰飲不盡者浮以大白文侯不盡不仁舉白浮君也</hi>酒中那<lb/>
有失醉則不驚鷗<hi>次公列子海上之人狎鷗鳥杜詩杯渡不驚鷗也已上詩句皆以破陳酒</hi>
<hi>戒也</hi>明當罰二子巳洗兩玉舟<hi>次公二子謂歐與陳也兩玊船則先生舊有揚州藥</hi>
<hi>玉船也</hi>
<pb n="KR4d0077_WYG_017-25b"/>
　　次韻致政張朝奉仍招晚食<lb/>
掃白非黄精<hi>縯杜詩掃除白髪黄精在看取他年氷雪容</hi>輕身豈胡麻<hi>縯本草胡</hi>
<hi>麻狀似狗蝨而莖方久服輕身不老</hi>怪君仁而夀未覺生有涯<hi>援莊子吾生也有涯</hi>
<hi>而知也無涯</hi>曾經丹化米<hi>次公神仙傳麻姑至蔡經家以經弟婦新産求少許米擲之墮地即</hi>
<hi>成丹砂謂以米祛其穢也</hi>親授棗如瓜<hi>縯前漢郊祀志李少君言臣嘗逰海上見安期生食臣棗</hi>
<hi>大如𤓰</hi>雲烝作霧楷<hi>次公後漢張楷性好道術能作五里霧時闗西人裴優亦能為三里自以</hi>
<hi>為不如楷</hi>火滅噀雨巴<hi>縯後漢欒巴為尚書即正朝大㑹得酒不飲西南噀之有司奏巴大不敬</hi>
<hi>巴謝曰臣本縣成都失火故噀酒以為雨後成都奏火得雨而滅雨中作酒氣也</hi>自此飬鈆鼎<lb/>
<pb n="KR4d0077_WYG_017-26a"/>
無窮走河車<hi>次公道家脩飬有鈆汞之鼎隂眞君歌云北方正氣名河車而仙經云鈆絶河車空</hi>
<hi>萬事必無功鈆失河車絶萬事無所出</hi>至今許玉斧猶事萼緑華<hi>君曽見永州何</hi>
<hi>仙姑得藥餌之人疑其以此夀也故有丹化米萼緑華之句次公許玉斧許長史之子許掾也羣仙降其家事</hi>
<hi>出眞誥為詳有女仙萼緑華者九疑山中羅郁也子仁韋應物萼緑華歌世淫濁兮不可降胡不來兮玉斧家</hi>
我本三生人<hi>次公白樂天云世説三生如不謬共疑巢許是前身</hi>疇昔一念差<hi>次公</hi>
<hi>楊妃傳云恐由此一念又墮下界</hi>前身或草聖<hi>援周越法書苑韋仲將以張芝為草聖</hi>習<lb/>
氣餘驚虵<hi>次公僧懐素草書如飛鳥出林驚虵入草子仁書訣墨藪鍾繇弟子宋翼作字放縱如驚</hi>
<hi>虵入草</hi>儒臞謝赤松<hi>縯司馬相如云列仙之儒居山澤間形容甚臞次公赤松子黄初平也乃</hi>
<pb n="KR4d0077_WYG_017-26b"/>
<hi>墨翟張良願從之游者事見葛洪神仙傳也</hi>佛縛慚丹霞<hi>次公傳燈録丹霞天然禪師遇天大</hi>
<hi>寒取木佛燒之人或譏之曰吾燒取舎利次公佛縛字維摩經云貪着禪味是菩薩縛</hi>時時一篇<lb/>
出擾擾四座譁清詩得可驚<hi>次公退之招楊之罘云文字得我驚</hi>信美詞<lb/>
多誇回車入官府<hi>次公倣龎士元傳云未嘗入官府也</hi>治具隨貧家<hi>子仁前漢</hi>
<hi>灌夫謂田蚡曰將軍許過魏其魏其夫妻治具至今未敢嘗食</hi>萍虀與豆粥亦可成咄<lb/>
嗟<hi>縯晉書石崇為客作豆粥咄嗟便辦每冬得韭萍虀王愷宻問其帳下云豆至難熟豫作熟末客來但作</hi>
<hi>白粥投之韭萍虀是𢷬韭根雜以麥苖耳</hi>
　　次韻錢穆父㑹飲<lb/>
<pb n="KR4d0077_WYG_017-27a"/>
彈冠恨不早<hi>縯前漢王吉與禹貢為友世稱王陽在位貢禹彈冠</hi>挂冠常苦遲<hi>厚後</hi>
<hi>漢逄萌學通春秋時王莽殺其子宇萌即解冠挂東都城門將家屬浮海客於遼東</hi>盛服每假寐<lb/>
<hi>援左傳宣二年晉靈公不君趙宣子驟諫之公患之使鉏麑賊之晨往寢門闢矣盛服將朝尚早坐而假寐麑</hi>
<hi>退而歎曰不忘恭敬民之主也</hi>角闕時伏思<hi>次公角闕言帝闕之角也漢文七年未央宮東闕罘</hi>
<hi>罳災師古曰罘罳謂連闕曲閣也而釋名為臣將入議事於此復思也</hi>東門未祖道<hi>縯前漢疏</hi>
<hi>廣為太傅兄子受為少傅在位五年廣謂受曰吾聞知足不辱知止不殆遂父子謝病歸東都公卿大夫設祖</hi>
<hi>道供帳東都門外送者車數百輛</hi>西山空拄頥<hi>厚晉書王徽之為桓温參軍温嘗謂曰卿在府</hi>
<hi>日久比當相料理徽之初不酬荅直高視以手扳拄頰云西山朝来致有爽氣耳</hi>逝將江海去<lb/>
<pb n="KR4d0077_WYG_017-27b"/>
安此麋鹿姿要當謀三徑<hi>次公蔣詡開三徑又陶淵明嘗謂親朋曰聊欲絃歌以為</hi>
<hi>三徑之資後作歸去来辭云三徑就荒松菊猶存</hi>何暇擇一枝<hi>縯莊子鷦鷯巢于深林不過一</hi>
<hi>枝</hi>與君幾合散得酒忘醇醨君談似落屑<hi>厚晉書胡母輔之字彦國</hi>
<hi>王澄嘗與人書曰彦國吐佳言如鋸木屑霏霏不絶</hi>我飲如奕碁<hi>世有作詩如奕碁奕碁如飲酒</hi>
<hi>飲酒乃大戒之語僕此三事皆不能居仁遯齋閑覧云子瞻嘗自言平生三不如人謂着碁喫酒唱曲也</hi>居<lb/>
官不任事<hi>厚晉書劉惔卒孫綽為之誄曰居官無官官之事處事無事事之心時人以為知言</hi>造<lb/>
物眞見私主人獨賢勞<hi>縯詩北山云我獨賢勞也</hi>金糓方流馳行人<lb/>
亦束結枤杜乃歸期<hi>厚詩出車以勞還杕杜以勸歸也</hi>公卿雖少安河<lb/>
<pb n="KR4d0077_WYG_017-28a"/>
流正東釃<hi>次公前漢溝洫志禹以為河所從來者高水湍悍難以行平地數為敗乃釃二渠以引其</hi>
<hi>河注云釃分也元祐初黄河多决河當北流今云東釃正言河之為患也此後庚辰年先生有聞黄河已復北</hi>
<hi>流詩則河不東也</hi>我得㑹稽去方囬良不癡<hi>援晉書郄愔字方回上書桓温欲同</hi>
<hi>奬王室其子超寸寸毁裂更為上表乞㑹稽温大喜即以為㑹稽太守</hi>
　　小飲公謹舟中<lb/>
青泥赤日午相烘走扣船牕栁影中輟我東坡無限睡<lb/>
當君南浦不貲風坐看邸報談迃叟閒説滁山憶醉翁<lb/>
<hi>縯迃叟司馬君實醉翁歐陽永叔</hi>此去澄江三萬頃只應明月照還空<lb/>
<pb n="KR4d0077_WYG_017-28b"/>
　　與閒山居士小飲<lb/>
一盃連坐兩髯碁數片深紅入座飛十分㶑灔君休赤<lb/>
且看桃花好靣皮<hi>唐人詩云未見桃花靣皮先作杏花眼孔</hi>
　　攜妓樂遊張山人園<hi>玉父雲龍山人張天驥也</hi>
大杏金黄小麥熟墯巢乳燕拳新竹故將俗物惱幽人<lb/>
<hi>厚晉書王戎傳戎每與阮籍為竹林之遊戎嘗後至籍曰俗物己復来敗人意戎笑曰卿輩意亦復易敗耶</hi>
細馬紅粧滿山谷<hi>子功李白詩呉姫十五細馬䭾</hi>提壺勸酒意雖重<hi>次公</hi>
<hi>提壺鳥名提壺之聲俗倣之如云提壺蘆</hi>杜鵑催歸聲更速<hi>縯世傳蜀主杜宇死其魄為鳥</hi>
<pb n="KR4d0077_WYG_017-29a"/>
<hi>名曰杜鵑聲若云杜詩曰昔日蜀天子化作杜鵑似老鳥或言一名子規非也今春夏之間月夜有鳥聲若云</hi>
<hi>不如歸去者此為子䂓葢與杜鵑自别耳堯祖成都古今記蜀之先有望帝名杜宇</hi>酒闌人散却<lb/>
闗門寂歴斜陽挂踈木<lb/>
　　遊張山人園<lb/>
壁間一軸烟蘿子盆裏千枝錦被堆<hi>次公烟蘿子今所畫修養者多有之</hi>
<hi>子翬錦被堆一名枌團兒花如月桂而小粉紅色或微黄色葉亦相類而有刺枝柯纎長髙丈餘往往作架承</hi>
<hi>之</hi>慣與先生為酒伴不嫌刺史亦顔開纎纎入麥黄花<lb/>
亂<hi>縯司空圖詩緑樹連村暗黄花入麥稀</hi>颯颯催詩白雨來<hi>任杜詩片雲頭上黒應是</hi>
<pb n="KR4d0077_WYG_017-29b"/>
<hi>雨催詩</hi>聞道君家好井水歸軒乞得滿瓶回<lb/>
　　吉祥寺賞牡丹<hi>任熙寧五年壬子三月先生在杭州作</hi>
人老簪花不自羞花應羞上老人頭醉歸扶路人應笑<lb/>
十里珠簾半上鈎<hi>援杜牧之詩春風十里揚州過捲上珠簾恐不如</hi>
　　次韻錢穆父王仲至同賞田曹梅花<lb/>
寒㕔不知春<hi>厚退之荅張徹云勤來得晤語勿憚宿寒㕔</hi>獨立耿玉雪閉門<lb/>
愁永夜置酒及明發<hi>縯詩小宛明發不寐</hi>忽驚庭户曉未受烟雨<lb/>
沒浮光風宛轉照影水方折<hi>厚尸子曰水圓折者有珠石方折者有玉</hi>鬢霜<lb/>
<pb n="KR4d0077_WYG_017-30a"/>
未易掃<hi>厚樂天啄木曲我有兩鬢霜知君銷不得</hi>眉斧親自伐<hi>援文選枚乘七發云皓齒</hi>
<hi>蛾眉命曰伐性之斧</hi>惟當此花前醉卧黄昏月<lb/>
　　九日湖上尋周李二君不見君亦見尋於湖上以<lb/>
　　詩見寄明日乃次其韻<lb/>
湖上野芙蓉含思愁脉脉娟然如静女<hi>性之詩静女其姝</hi>不肯<lb/>
傍阡陌詩人杳未來霜艶冷難宅君行逐鷗鷺出處浩<lb/>
莫測葦間聞拏音<hi>縯莊子漁父既與言道延緣葦問孔子待水波定不聞拏音然後敢去</hi>
雲表已飛屐<hi>縯此用後漢葉令王喬飛舄意也</hi>使我終日尋逄花不忍<lb/>
<pb n="KR4d0077_WYG_017-30b"/>
摘人生如朝露要作百年客喟彼終嵗勞幸兹一日澤<lb/>
<hi>次公孔子曰百日之蜡一日之澤也</hi>願言竟不遂人事多乖隔悟此知有<lb/>
命<hi>次公南史沈攸之言早知窮達有命恨不十年讀書也</hi>沈憂傷魂魄<hi>恵安李白詩沉憂能</hi>
<hi>傷人</hi>
　　廣陵㑹三同舍各以其字為韻仍邀同賦<lb/>
　　　劉貢父<lb/>
去年送劉郎醉語已驚衆<hi>次公據詩案謂熈寜三年劉邠通判泰州軾作詩送之云</hi>
<hi>君不見阮嗣宗片舌如鎖耳如聲葢指新法不便不容人直言不如耳不聞而口不言也</hi>如今各漂<lb/>
<pb n="KR4d0077_WYG_017-31a"/>
泊筆研誰能㺯我命不在天<hi>無已尚書云我生不有命在天</hi>羿彀未必<lb/>
中<hi>厚莊子遊於羿之彀中中央者中地也然而不中者命也</hi>作詩聊遣意老大慵譏<lb/>
諷夫子少年時雄辯輕子貢爾來再傷弓戢翼念前痛<lb/>
<hi>縯傷弓之鳥見曲木而驚</hi>廣陵三日語相對恍如夢況逄賢主人<hi>退之</hi>
<hi>代張籍與李浙東書云問無恙外不暇出一語且先賀其得賢主人</hi>白酒潑春甕竹西已<lb/>
揮手灣口猶屢送<hi>次公竹西灣口皆揚州之地杜牧之題禪智寺詩云誰知竹西路歌吹是</hi>
<hi>揚州灣口則揚州地志載之</hi>羨子去安閒吾邦政諠鬨<lb/>
　　　孫巨源<lb/>
<pb n="KR4d0077_WYG_017-31b"/>
三年客京輦憔悴難具論揮汗紅塵中但隨馬蹄翻人<lb/>
情貴往返不報生禍根坐令平生友終嵗不及門南來<lb/>
實清曠但恨無與言不謂廣陵城得逄劉與孫異趣不<lb/>
兩立譬如王孫猿<hi>縯栁宗元言猿之徳静以常王孫之徳躁以囂</hi>吾儕久相聚<lb/>
恐見疑排根<hi>厚竇嬰失勢欲倚灌夫引繩排根生平慕之後棄者</hi>我𥚹類中㪚<hi>縯中</hi>
<hi>㪚嵇康也作憂憤詩曰惟此𥚹心顯明臧否</hi>子通真巨源<hi>縯山濤字巨源少有器量與嵇康阮</hi>
<hi>籍為竹林之交後致位三公</hi>絶交固未敢<hi>援山濤為吏部舉嵇康自代康乃與濤書絶交</hi>且<lb/>
復東南犇<lb/>
<pb n="KR4d0077_WYG_017-32a"/>
　　　劉莘老<hi>劉丞相摯</hi>
江陵昔相遇幕府稱上賔<hi>縯郄超在桓温帷下謝安曰郄生可謂入幕賔矣</hi>再<lb/>
見明光宫<hi>次公明光漢宫名武帝太初四年起明光殿師古曰三輔黄圖在城中近桂宫元后傳曰</hi>
<hi>成都侯商病欲避署從上借明光宫師古曰明光宫在城内近桂宫三秦記曰明光殿以金為戺以玉為皆</hi>
峩冠揖縉紳<hi>次公退之詩峩峩進賢冠</hi>如今三見子坎坷為逐臣朝<lb/>
遊雲霄間欲分丞相茵<hi>縯邴吉馭吏醉吐丞相車上吉曰此不過汙丞相車茵耳汲黯</hi>
<hi>司馬安與周陽由俱在二千石列同車未嘗敢均茵</hi>莫落江湖上遂與屈子鄰<hi>朱屈</hi>
<hi>原流放江濵</hi>了不見喜愠子豈真可人<hi>厚桓温經王敦墓曰可人可人</hi>邂逅<lb/>
<pb n="KR4d0077_WYG_017-32b"/>
成一歡醉語出天真士方在田里自比渭與莘<hi>縯太公釣渭伊</hi>
<hi>尹耕莘</hi>出試乃大謬芻狗難重陳<hi>厚莊子天運篇芻狗之未陳也盛以篋衍巾以</hi>
<hi>文繡及其已陳也行者踐其首脊蘇者取而㸑之</hi>嵗晚多霜露歸耕當及辰<lb/>
　　與秦太虛參寥㑹于松江而闗彦長徐安中適至<lb/>
　　分韻得風字二首<lb/>
呉越溪山興未窮又扶衰病過垂虹<hi>縯吴江長橋名垂虹</hi>浮天自<lb/>
古東南水<hi>子仁郭氏𤣥中記曰天下之多者水焉浮天載地</hi>送客今朝西北風<lb/>
絶境自忘千里逺勝遊難復五人同舟師不㑹留連意<lb/>
<pb n="KR4d0077_WYG_017-33a"/>
擬看斜陽萬頃紅<lb/>
二子縁詩老更窮人間無處吐長虹<hi>子仁盧仝月蝕詩是夕吐熖如長虹</hi>
<hi>倬江淹謂郭鞏曰子之咳唾成珠玉吐氣作虹霓非碌碌儔比也</hi>平生睡足連江雨<hi>縯杜</hi>
<hi>牧之詩平生睡足處雲夢澤南州又云一夜風吹竹連江雨送秋</hi>盡日舟横擘岸風<hi>次公</hi>
<hi>南中風吹舟拍岸謂之罨岸風吹舟離岸謂之開岸擘岸乃開岸之義也</hi>人笑年來三黜慣<lb/>
天教我輩一樽同知君欲寫長相憶<hi>次公古詩客從逺方来遺我雙鯉魚</hi>
<hi>呼兒烹鯉魚中有尺素書上言加餐飯下言長相憶</hi>更送銀盤尾鬛紅<lb/>
　　喜劉景文至<hi>小名季孫</hi>
<pb n="KR4d0077_WYG_017-33b"/>
天明小兒更<hi>平聲</hi>傳呼髯劉已到城南隅<hi>厚古樂府陌上桑云羅敷喜蠶</hi>
<hi>桑採桑城南隅</hi>尺書真是髯手迹<hi>厚前漢韓信傳云發一乗之使奉咫尺之書顔師古曰言</hi>
<hi>其簡牘長咫尺也</hi>起坐熨眼知有無今人不作古人事今世有<lb/>
此古丈夫我聞其来喜欲舞病自能起不用扶江淮旱<lb/>
久塵土惡朝來清雨濯鬢鬚相看握手乃無事千里一<lb/>
笑無乃迂<hi>次公嵇康吕安每一相思千里命駕</hi>平生所樂在吳㑹老死欲<lb/>
𦵏杭與蘇<hi>次公吴中謂之吳㑹先生因景文之來而思憶杭州故云</hi>過江西来二百<lb/>
日冷落山水愁吾姝新堤舊井各無恙<hi>縯唐李泌為杭守引湖水作六</hi>
<pb n="KR4d0077_WYG_017-34a"/>
<hi>井以利民先生在杭州日復為完之又於湖中為長堤上植楊栁芙蓉望之如畫杭州名之曰蘇公堤</hi>參<lb/>
寥六一豈念吾<hi>次公參寥六一二泉名先生有參寥泉銘所謂石泉槐火九年而信者也有六</hi>
<hi>一泉銘所謂君子之澤豈獨五世而已者也此皆杭州事</hi>别後新詩巧模寫袖中知<lb/>
有錢塘湖<lb/>
　　沐浴啓聖僧舍與趙徳麟邂逅<lb/>
南山北闕兩非真<hi>厚孟浩然詩北闕休上書南山歸敝廬</hi>東潁西湖迹已<lb/>
陳<hi>次公言車潁之西湖葢先生在潁州與趙徳麟同治西湖也蘭亭記云俯仰之間已為陳迹</hi>季子<lb/>
來歸初可喜<hi>縯春秋閔元年八月季子來歸穀梁傳其曰季子貴之也其曰来歸喜之也</hi>老<lb/>
<pb n="KR4d0077_WYG_017-34b"/>
聃新沐定非人<hi>厚莊子孔子見老聃聃新沐方將被髪而乾忽然似非人孔子侍而待之少焉</hi>
<hi>見曰向者先生似違物離人而立於獨也</hi>酒清不醉休休暖睡穩如禪息息<lb/>
勻自笑塵勞餘一念明年同泛越溪春<hi>次公先生欲乞越州故云</hi>
　　夜坐與邁聨句<lb/>
清風來無邉明月翳復吐<hi>坡</hi>松聲滿虛空竹影侵半户<lb/>
<hi>邁</hi>暗枝有驚鵲壊壁鳴飢䑕<hi>坡</hi>露葉耿髙梧風螢落空<lb/>
廡㣲涼感團扇古意歌白紵<hi>縯班媫妤有團扇歌古樂府有白紵辭</hi>樂哉<lb/>
今夕游獲此陪杖屨<hi>邁</hi>傳家詩律細己自過宗武短詩<lb/>
<pb n="KR4d0077_WYG_017-35a"/>
膝上成聊以感懐祖<hi>坡程杜少陵有示宗武詩宗武少陵之子也王懐祖常置其子坦之</hi>
<hi>於膝上</hi>
　　和公濟飲湖上<lb/>
昨夜醉歸還獨寢曉来宿雨鳴孤枕扁舟小棹截湖來<lb/>
正見青山駮雲錦須知老人興不淺莫學公榮不共飲<lb/>
與君歌鼓樂豐年喚收千夫食陳廪<lb/>
　　次韻王定國得晉卿酒相留夜飲<lb/>
短衫壓手氣横秋更着仙人紫綺裘使我有名全是酒<lb/>
<pb n="KR4d0077_WYG_017-35b"/>
從他作病且忘憂詩無定律君應將醉有眞鄉我可侯<lb/>
且倒餘樽盡今夕睡蛇已死不須鈎<lb/>
　　立春日病中邀安國仍請率禹功同來僕雖不能<lb/>
　　飲當請成伯主㑹某當杖策倚几扵其間觀諸公<lb/>
　　醉笑以撥滯悶也<lb/>
孤燈照影夜漫漫拈得花枝不忍看白髪欹簮羞彩勝<lb/>
黄耆煮粥薦春<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>東方烹狗陽和動南陌爭牛卧作團<lb/>
老子從来興不淺向隅誰有滿堂歡<lb/>
<pb n="KR4d0077_WYG_017-36a"/>
齋居卧病禁烟前辜負名花已一年此日使君不强喜<lb/>
早春風物為誰妍青衫公子家千里白首先生杖百錢<lb/>
曷不相將来問病巳教呼取㪚花天<lb/>
　　鹿鳴宴<lb/>
連騎怱怱畫鼓喧喜君新奪錦標還金罍浮菊催開宴<lb/>
紅蘂將春待入闗他日曽陪探禹穴白頭重見賦南山<lb/>
何時共樂昇平事風月笙簫坐夜閒<lb/>
　<lb/>
<pb n="KR4d0077_WYG_017-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東坡詩集註巻十七<lb/>
</p>
<p>
</p>
  </div>
</body>
</text>
</TEI>
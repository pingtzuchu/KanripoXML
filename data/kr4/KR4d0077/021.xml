<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東坡詩集註巻二十一</head> <lb/>
    <p>
<pb n="KR4d0077_WYG_021-1a"/>
欽定四庫全書<lb/>
　東坡詩集註巻二十一<lb/>
　　　　　　　　　　　　宋　王十朋　撰<lb/>
　禪悟<lb/>
　　十一月九日夜夢與人論神仙道術因作一詩八<lb/>
　　句既覺頗記其語録呈子由第後四句不甚明了<lb/>
　　今足成之耳<lb/>
析塵妙質本來空<hi>夢中於此句若了然有所得者厚楞嚴經云又鄰虚析塵入空者用㡬色</hi>
<pb n="KR4d0077_WYG_021-1b"/>
<hi>相合成虛空</hi>更積微陽一線功<hi>厚嵗時記宫中以紅線量日至日日影添一線</hi>照夜<lb/>
一燈長耿耿閉門千息自濛濛<hi>次公晉書許邁服氣一氣千餘息</hi>養成<lb/>
丹竈無烟火㸃盡人間有暈銅寄語山神停伎倆不聞<lb/>
不見我何窮<hi>次公傳燈録道夀禪師在夀州三峰山有一野人常化作佛形及羅漢菩薩天仙等</hi>
<hi>形師告衆曰野人作多色伎倆昡惑於人只消老人不見不聞伊伎倆有盡吾不見不聞無盡</hi>
　　以玉帶施元長老元以衲裙相報次韻<hi>師佛印禪師法名了</hi>
　　　<hi>元饒州人公久與之游時住持潤州金山寺公赴杭過潤為畱數日一日值師挂牌與弟子入</hi>
　　　<hi>室公便服入方丈見之師云内翰何來此間無坐處公戲云暫借和尚四大用作禪牀師曰山</hi>
<pb n="KR4d0077_WYG_021-2a"/>
　　　<hi>僧有一轉語内翰言下即答當從所請如稍涉擬議則所係玉帶願留以鎮山門公許之便解</hi>
　　　<hi>帶置几上師云山僧四大本空五藴非有内翰欲於何處坐公擬議未即答師急呼侍者云収</hi>
　　　<hi>此玉帶永鎮山門公笑而與之師遂取衲裙相報因有二絶公次韻答之余嘗觀廣漢天寧泰</hi>
　　　<hi>長老話其事泰云是時在金山挂塔目擊公與元老問答如此</hi>
病骨難堪玉帶圍鈍根仍落箭鋒機<hi>次公傳燈録序云機縁交激若拄於</hi>
<hi>箭鋒義維摩經云能分别諸利鈍根</hi>欲教乞食歌姬院<hi>縯北𤨏夢言裴休嘗披毳衲於歌姬</hi>
<hi>院持鉢乞食自以為不為俗情所得可以説法為人</hi>故與雲山舊衲衣<hi>毛冷齋夜話云先生</hi>
<hi>悟其前生為戒禪師常衣衲衣</hi>
<pb n="KR4d0077_WYG_021-2b"/>
此帶閲人如傳舎<hi>厚前漢盖寛饒傳寛饒曰美哉富貴無常忽則易人如此傳舎</hi>傳留<lb/>
到我亦悠哉錦袍錯落亦相稱乞與佯狂老萬囘<hi>援唐武后</hi>
<hi>賜萬囘和尚錦袍玉帶師八九嵗能言其兄戍安西師持信朝往夕返自𢎞農抵安西萬餘里故號萬囘揚傳</hi>
<hi>燈録萬回法雲公者虢州人也姓張唐貞觀六年五月五日生始在弱齡嘯傲如狂</hi>
　　僕所至未嘗出遊過長蘆聞夫禪師病甚不可不<lb/>
　　一問既見則有間矣明日阻風復留見之作三絶<lb/>
　　句呈聞復并請轉呈參寥子各賦數首<lb/>
亦知壺子不死<hi>次公莊子載鄭之神巫曰季咸見壺子而壺子示之以地文季咸則以之為死</hi>
<pb n="KR4d0077_WYG_021-3a"/>
<hi>又示之以天壤季咸則以之為生</hi>敢問老耼所游<hi>程莊子孔子見老耼老𥅆方新沐曰吾游</hi>
<hi>於物之初孔子曰請問游是老聃曰云云</hi>瑟瑟寒松露骨耽耽老虎垂頭<hi>厚易</hi>
<hi>頤卦虎視耽耽</hi>
莫言西蜀萬里且到南華一游<hi>次公南華寺在韶州乃曹溪道塲也</hi>扶病<lb/>
江邉送客杖挐浦口囘頭<hi>厚莊子漁父方杖挐而引其船</hi>
老去此生一訣興來明日重游卧聞三老白事<hi>次公三老引船</hi>
<hi>之人也</hi>半夜南風打頭<lb/>
　　二月八日與黄燾僧曇穎過逍遙堂何道士宗一<lb/>
<pb n="KR4d0077_WYG_021-3b"/>
　　問疾<lb/>
安心守𤣥牝<hi>次公老子𤣥牝之門是謂天地根盖道家謂𤣥牝鼻兩竅也</hi>閉眼覔黄<lb/>
庭<hi>厚黄庭外景經上有黄庭下闗元註云黄庭者脾為中主横在太倉上</hi>問疾來三士<hi>縯維</hi>
<hi>摩詰示病而佛遣文殊問疾也</hi>澆愁有半缾風松時落蕊病鶴不梳翎<lb/>
樽空我歸去山月照君醒<lb/>
　　乞數珠贈南禪湜老<lb/>
從君覔數珠老境仗消遣未能轉千佛且從千佛轉<hi>次公</hi>
<hi>傳燈録法達禪師誦法華經及三千部六祖禪師謂之曰心迷法華轉心悟轉法華</hi>儒生推變化<lb/>
<pb n="KR4d0077_WYG_021-4a"/>
乾䇿數大衍<hi>縯易大衍之數五十其用四十有九又曰凡天地之數五十有五此所以成變化而行鬼</hi>
<hi>神也</hi>道士守𤣥牝龍虎看舒巻<hi>次公金晶論夫龍虎者金木也金為虎木為龍</hi>
<hi>虎之異名真鉛金水也龍之異名真汞木火也</hi>我老安能為萬刼付一喘嘿坐<lb/>
閲塵界往來八十返<hi>次公釋氏書有大刼中刼小刼如飢饉疾疫刀兵増減此皆小刼之</hi>
<hi>異名統二十増減為一住刼此名中刼又有成壊空刼皆中劫也時量各經二十増減與住劫等統此成住壞</hi>
<hi>空計短長之量經八十増減名一大劫</hi>區區我所寄蹙縮蠶在繭適從海<lb/>
上囘蓬萊又清淺<hi>縯神仙傳麻姑謂王方平曰自接待以來見東海三為桑田近到蓬萊水</hi>
<hi>又淺于往日豈復為陵陸乎</hi>
<pb n="KR4d0077_WYG_021-4b"/>
　　再用數珠韻贈湜老<lb/>
嗣宗雖不言<hi>縯晉阮籍字嗣宗口未嘗臧否人物</hi>叔寳猶理遣<hi>厚晉衛玠字叔寳嘗</hi>
<hi>云非意相千可以理遣</hi>東坡但熟睡一夕一展轉南遷昔虞翻<hi>縯虞</hi>
<hi>翻吳人以忤孫權放之交州</hi>却掃今馮衍<hi>次公後漢馮衍既放廢乃閉闗不出而江淹恨賦云</hi>
<hi>敬通閉闗却掃也</hi>古佛既手提<hi>縯傳燈録手提諸佛苴見本來面目諸方尊宿無能出其右</hi>
諸方皆席巻當年清隠老鶴瘦龜不喘<hi>子仁樂天贈王山人詩夜後不</hi>
<hi>聞龜喘息秋來惟長鶴精神</hi>和我彈丸詩<hi>次公謝朓云好詩圓美清熟如彈丸也</hi>百發<lb/>
亦百反耆年日彫喪但有犢角繭<hi>縯禮記天地之牛角繭栗</hi>時來窺<lb/>
<pb n="KR4d0077_WYG_021-5a"/>
方丈共笑虎毛淺<hi>厚爾雅釋獸篇虎竊毛謂之虦貓註云竊淺也疏云淺毛者別名虦貓又</hi>
<hi>管子幼宦篇註云保獸謂淺毛之獸虎豹之屬也</hi>
　　明日南禪和詩不到故重賦數珠篇以督之二首<lb/>
未來不可招已過那容遣中間見在心<hi>次公金剛經過去心不可得見</hi>
<hi>在心不可得未來心不可得</hi>一一風輪輾<hi>次公維摩經云是身無作風力所轉</hi>自従一<lb/>
生二巧厯莫能衍<hi>縯莊子一與言為二二與一為三自此以往巧厯不能得而況其凡乎</hi>
不如袖手坐六用都懐巻<hi>次公楞嚴經云塵既不縁根無所偶反流全一六用不行</hi>
風雷生謦欬萬竅自號喘<hi>厚莊子大塊噫氣其名為風是唯無作作則萬竅怒號</hi>
<pb n="KR4d0077_WYG_021-5b"/>
詩人思無邪孟子内自反大珠分一月細綆合兩繭纍<lb/>
然掛禪牀妙用夫豈淺<lb/>
朝來取飯化乃是維摩遣<hi>縯維摩遣化菩薩往衆香國中化世尊所食之餘於娑婆</hi>
<hi>世界往作佛事</hi>全鋒雖未露<hi>次公羅山示衆云全鋒敵勝罕遇知音同死同生萬中無一子仁傳</hi>
<hi>燈録僧問大茅和尚如何是大茅境界師云不露鋒僧云何為不露鋒師云無當者</hi>半嵗巳曾轉<lb/>
<hi>次公有一媪詣趙州求轉藏經趙州起繞禪牀媼曰何故只轉半藏於是復繞一匝</hi>説有陋裴頠<lb/>
<hi>縯裴頠深患王衍之徒聲譽太盛位髙勢重不以物務自嬰遂相倣傚風教陵遲乃著崇有論以譏之</hi>談<lb/>
無笑王衍<hi>厚王衍傳魏正始中何晏王弼等祖述老莊立論以為天地萬物皆以無為為本無也者</hi>
<pb n="KR4d0077_WYG_021-6a"/>
<hi>開物成務無往而不存者也衍甚重之唯裴頠以為非著論以譏之而衍處之自若</hi>看經聊爾耳<lb/>
遮眼初不巻<hi>次公傳燈録藥山看經曰且圖遮眼</hi>三咤故自醒<hi>次公尚書顧命三宿</hi>
<hi>三祭三咤註云至齒而不飲曰咤</hi>一吷何由喘<hi>次公莊子道堯舜於戴晉人之前猶劍首之一</hi>
<hi>吷也吷吹也言一吹之間未至於喘也</hi>請歸視故櫝静夜珠當反<hi>援後漢孟嘗為</hi>
<hi>合浦太守去珠復返</hi>安居三十年古衲磨山繭持珠尚嘿坐豈是<lb/>
功用淺<lb/>
　　書普慈長老壁<lb/>
普慈寺後千竿竹醉裏曽㸔碧玉椽倦客再游行老矣<lb/>
<pb n="KR4d0077_WYG_021-6b"/>
<hi>厚司馬相如傳長卿故倦游然其人材足依也</hi>髙僧一笑故依然久參白足知<lb/>
禪味<hi>縯釋曇如晉武時人天下稱為白足和尚厚維摩詰雖復飲食而以禪説為味</hi>苦厭黄公<lb/>
聒晝眠<hi>師黄公黄鸝也</hi>惟有兩株紅百葉<hi>堯卿江浙聞有花謂之百葉紅</hi>晚來<lb/>
猶得向人妍<lb/>
　　書焦山綸長老壁<lb/>
法師住焦山而實未嘗在<hi>縯金剛經若心有住則為非住</hi>我來輒問法<lb/>
法師了無語法師非無語不知所答故<hi>任維摩經言文殊師利問維摩</hi>
<hi>詰何等是菩薩不二法門時維摩詰黙然無言文殊師利歎曰善哉善哉乃至無有文字語言是真入不二法</hi>
<pb n="KR4d0077_WYG_021-7a"/>
<hi>門也</hi>君看頭與足本自安冠屨<hi>縯轅固與黄生爭論景帝前生曰冠雖敝必加之於</hi>
<hi>首屨雖新必貫之於足</hi>譬如長鬛人<hi>子仁左傳昭七年云長鬛者相十七年又曰長鬛者三人</hi>
<hi>伏舟側</hi>不以長為苦一旦或人問每睡安所措歸來被上<lb/>
下一夜著無處展轉遂達晨意欲盡鑷去此言雖鄙淺<lb/>
故自有深趣持此問法師法師一笑許<lb/>
　　記夢<hi>并序</hi>
　樂全先生夢人以詩三篇示之字皆㫄行而不可識<lb/>
　旁有人道衣古貌為讀其中一篇云人事且常在留<lb/>
<pb n="KR4d0077_WYG_021-7b"/>
　質悟圎間凡四句覺而忘其二以告其客蘇軾軾以<lb/>
　私意廣之云<lb/>
圓間有物物間空豈有圓空入井中<hi>子仁楞嚴經鑿井求水出土一尺於</hi>
<hi>中則有一尺虚空此空若因土出則出時應見空入若土先出無空入者云何虚空因土而出</hi>不信天<lb/>
形真箇様<hi>次公昔言天者有渾天有宣夜有盖天其論天形之説各異</hi>故應眼力自<lb/>
無窮連環已解如神手<hi>縯惠施好辯謂連環可解</hi>萬竅猶號未濟風<lb/>
<hi>厚莊子大塊噫氣其名為風是唯無作作則萬竅怒號</hi>稽首問公公大笑本來誰<lb/>
礙更求通<lb/>
<pb n="KR4d0077_WYG_021-8a"/>
　　夜夢<hi>并引</hi>
　七月十三日至儋州十餘日矣澹然無一事學道未<lb/>
　至静極生愁夜夢如此不免以書自怡<lb/>
夜夢嬉遊童子如父師檢責驚走書<hi>次公走字當如前漢書音奏盖趨之</hi>
<hi>之義也</hi>計功當畢春秋餘今乃始及桓莊初怛然悸寤心<lb/>
不舒起坐有如挂鈎魚<hi>厚退之詩歸舎不能食有如魚挂鈎</hi>我生紛紛嬰<lb/>
百縁氣固多習獨此偏棄書事君四十年<hi>汪按年譜先生以嘉祐二</hi>
<hi>年丁酉中第至紹聖四年丁丑貶儋耳適四十年</hi>仕不願留書繞纒自視汝與<lb/>
<pb n="KR4d0077_WYG_021-8b"/>
丘孰賢易韋三絶丘猶然<hi>厚史記孔子晚而喜易讀易韋編三絶次公又北堂書抄</hi>
<hi>載孔子讀易韋編三絶鐵摘三折</hi>如我當以犀革編<lb/>
　　上元過祥符僧可久房蕭然無燈火<lb/>
門前歌舞鬬分明一室清風冷欲氷不把瑠璃閒照佛<lb/>
始知無盡本無燈<lb/>
　　劉器之好譚禪不喜游山山中筍出戲語器之可<lb/>
　　同參玉版長老<hi>駒父冷齋夜話云先生邀器之食笋味勝問此何名東坡曰即玉版</hi>
　　　<hi>也此老師善説法器之乃悟其為戲坡公大笑作偈云云</hi>
<pb n="KR4d0077_WYG_021-9a"/>
叢林真百丈<hi>次公禪闗謂之叢林傳燈録洪州百丈山懐海禪師所岀以居處巖巒峻極故號曰</hi>
<hi>百丈也</hi>法祠有横枝<hi>玉版横枝竹笱也次公禪宇謂之法祠而禪家旁出謂之横枝傳燈録黄</hi>
<hi>梅謂道信師曰和尚他後横出一枝佛法是也</hi>不怕石頭路<hi>厚鄧隱峰參石頭和尚馬祖止之曰</hi>
<hi>石頭路滑既往果為石頭所困無一語而還</hi>來參玉版師聊慿栢樹子<hi>縯傳燈録</hi>
<hi>僧問趙州如何是祖師西來意趙州云庭前栢樹子</hi>與問籜龍兒<hi>子仁盧仝詩竹林吾最惜新筍</hi>
<hi>好看守萬籜抱龍兒奔迸溢林藪</hi>瓦礫猶能説<hi>次公莊子道在瓦礫又傳燈録有僧問如何是</hi>
<hi>佛文殊答曰牆壁瓦礫而猶能説之</hi>此君那不知<hi>援王子猷愛竹嘗曰何可一日無此君</hi>
　　子由在筠作東軒記或戲之為東軒長老其壻曹<lb/>
<pb n="KR4d0077_WYG_021-9b"/>
　　煥往筠余作一絶句送曹以戲子由曹過廬山山出<lb/>
　　以示圓通慎長老愼欣然亦作一絶送客出門歸<lb/>
　　入室趺坐化去子由聞之乃作二絶一以答予一<lb/>
　　以答慎明年予過圎通始得其詳乃追次其韻<lb/>
君到髙安㡬日囘<hi>次公髙安則筠州也是時子由謫監筠州酒税</hi>一時抖籔舊<lb/>
塵埃贈君一籠牢收取盛取東軒長老來<hi>余送曹詩</hi>
大士何曾有生死<hi>次公指言慎長老</hi>小儒底處覔窮通偶留一<lb/>
訣千山上散作人間萬竅風<hi>余次慎韻</hi>
<pb n="KR4d0077_WYG_021-10a"/>
　東軒長老未相逢巳見黄州一信通何必揚眉資目<lb/>
　擊須知千里事同風<hi>慎老和余詩</hi>
　東軒只是虛空様何處人家籠解盛縱使盛來無處<lb/>
　著雪堂自有老師兄<hi>子由答余詩</hi>
　擔頭挑得黄州籠行到圓通一笑開却到山前人巳<lb/>
　寂亦無一物可擔囘<hi>子由答慎詩</hi>
　　聞辯才法師復歸上天竺以詩戲問<lb/>
道人出山去山色如死灰<hi>次公莊子云心若死灰盧仝月蝕詩青山死灰色</hi>白<lb/>
<pb n="KR4d0077_WYG_021-10b"/>
雲不解笑青松有餘哀忽聞道人歸鳥語山容開<hi>子仁按子</hi>
<hi>由辨才塔碑云沈公遘治杭以師住天竺靈感觀音院有僧文捷者利其富倚權貴人奪而有之遷師於下天</hi>
<hi>竺又逐師於潛逾年而捷敗復以上天竺與師捷之在天竺也巖石草木為之索然及師之復山中百物皆若</hi>
<hi>有喜色趙公抃親見而贊之曰師去天竺山空鬼哭天竺師歸道塲光輝即先生今詩意也</hi>神光出<lb/>
寳髻法雨洗浮埃想見南北山花發前後臺<hi>次公白樂天天竺詩</hi>
<hi>西澗水流東澗水南山雲起北山雲前臺花發後臺見上界鐘清下界聞</hi>寄聲聞道人借禪<lb/>
以為詼何所聞而去何所見而囘<hi>縯嵇康居貧與向秀共鍛於大樹之下以</hi>
<hi>自瞻給鍾㑹造焉不為之禮而鍛不輟良久㑹去康問曰何所聞而來何所見而去㑹曰聞所聞而來見所見</hi>
<pb n="KR4d0077_WYG_021-11a"/>
<hi>而去</hi>道人笑不答此意安在哉昔年本不住今者亦無來<lb/>
<hi>縯金剛經若心有住則為非住又云如來者無所從來亦無所從去</hi>此語竟非是且食白<lb/>
楊梅<hi>曽按杭州圖經云楊梅塢在南山近瑞峰楊梅尤盛有紅白二種今杭人呼白者為聖僧梅</hi>
　　錢道人有詩云直須認取主人翁作兩絶戲之<lb/>
首斷故應無㫁者<hi>縯圃覺經云菩薩常覺不住照與照者同時寂滅譬如有人自㫁其首已</hi>
<hi>斷故無能斷者則以礙心自滅者礙礙已斷滅無滅礙者</hi>冰消那復有氷知<hi>尭卿圓覺經云</hi>
<hi>善男子若心照一切覺者皆為塵垢覺所覺者不離塵故如湯銷氷無别有氷知氷銷者存我覺我亦復如是</hi>
<hi>次公傳燈録譬如寒月水結為氷及至暖時氷釋為水</hi>主人若苦今儂認認主人<lb/>
<pb n="KR4d0077_WYG_021-11b"/>
人竟是誰<lb/>
有主須還更有賓不如無鏡自無塵<hi>援六祖詩云菩提本無樹明鏡亦無</hi>
<hi>臺何勞勤拂拭自不染塵埃</hi>只從半夜安心後<hi>厚慧可謂達摩曰我心未寧乞師與安師</hi>
<hi>曰將心來與汝安</hi>失却當年覺痛人<hi>次公楞嚴經畢陵伽婆蹉言毒刺傷足云云覺清净</hi>
<hi>心無痛覺尭卿慧可大師即所謂神光者於寂黙中倐見一神人謂曰將欲受果何滯此耶大道匪遙汝其南</hi>
<hi>矣光知神功因改名神光翼日覺頭痛如刺其師欲為治之空中有聲云此乃換骨非常痛也光遂以所見神</hi>
<hi>事白於師師視其頂骨如五峰秀出乃曰汝相吉祥當有所證神令汝南者其以少林逹摩大師教可師歟光</hi>
<hi>受教造於少室叅達摩果傳衣得法焉</hi>
<pb n="KR4d0077_WYG_021-12a"/>
　嘲謔<lb/>
　　朝雲詩<hi>并引</hi>
　世謂樂天有粥駱馬放楊柳枝詞嘉其主老病不忍<lb/>
　去也然夢得有詩云春盡絮飛留不得隨風好去落<lb/>
　誰家樂天亦云病與樂天相伴住春隨樊子一時歸<lb/>
　則是樊素竟去也予家有數妾四五年相繼辭去獨<lb/>
　朝雲者隨予南遷因讀樂天集戲作此詩朝雲姓王<lb/>
　氏錢塘人嘗有子曰幹兒未朞而夭云<lb/>
<pb n="KR4d0077_WYG_021-12b"/>
不似楊枝别樂天<hi>縯樂天不能忘情吟引妓有樊素者善唱楊栁枝人多以曲名之樂天既</hi>
<hi>老又病風將放之素慘然立且拜婉戀有辭辭畢涕下予聞素言亦愍嘿不能對且命反袂遂作不能忘情吟</hi>
恰如通徳伴伶𤣥<hi>厚後漢伶𤣥與班固同時有文章得妾姓樊曰通徳頗能言趙飛燕姊妹</hi>
<hi>事𤣥因作外傳</hi>阿奴絡秀不同老<hi>援晉書周伯仁母李氏字絡秀少時伯仁父浚求為妾生</hi>
<hi>伯仁及嵩謨嘗冬至置酒絡秀舉觴賜三子曰吾本渡江託足無所不謂爾等並貴列吾目前嵩起曰伯仁志</hi>
<hi>大而才短名重而識闇好乘人之弊此非自全之道也嵩性抗直亦不容於世惟阿奴碌碌當在母目下</hi>天<lb/>
女維摩總解禪<hi>次公維摩經天女居維摩室與舎利佛發明禪理維摩曰此天女巳能游戲菩</hi>
<hi>薩之神通也</hi>經巻藥罏新活計舞衫歌扇舊因縁丹成逐我<lb/>
<pb n="KR4d0077_WYG_021-13a"/>
三山去<hi>縯三山則海中三神山蓬萊方文瀛洲也</hi>不作巫陽雲雨仙<hi>厚宋玉髙堂賦</hi>
<hi>云昔者先王嘗游髙唐怠而晝寢夢一婦曰妾婦山之神女也旦為行雲暮為行兩朝朝暮暮陽臺之下</hi>
　　趙成伯家有麗人僕忝鄉人不肯開樽徒吟春雪<lb/>
　　美句次韻一笑<lb/>
繡簾朱户未曽開誰見梅花落鏡臺試問髙吟三十韻<lb/>
何如低唱兩三杯<hi>世言檢死秀才衣帶上有雪詩三十韻又云陶榖學士買得党太尉家妓</hi>
<hi>遇雪陶收雪水烹團茶謂妓曰党家應不識此妓曰彼麄人安得此但能於紅綃暖帳中淺斟低唱喫羊羔兒</hi>
<hi>酒陶嘿然慙其言</hi>莫言衰鬢聊相映須得纎腰與共囘知道文<lb/>
<pb n="KR4d0077_WYG_021-13b"/>
君隔青瑣梁園賦客肯言才<hi>縯文君司馬相如妻青瑣窻名謝惠連雪賦梁王不</hi>
<hi>樂游於兔園命鄒生召枚叟相如末至居客之右先生自註云聊答來句義取婦人而已罪過罪過</hi>
　　戲贈田辯之琴姬<lb/>
流水隨絃滑清風入指寒坐中有狂客莫近繡簾彈<hi>子仁</hi>
<hi>此暗用司馬相如琴心挑卓文君事</hi>
　　吳子野絶粒不睡過作詩戲之芝上人陸道士皆<lb/>
　　和予亦次韻<lb/>
聊為不死五通仙<hi>次公佛具六通而神仙衆特五通而已五通則不死而佛無死無生</hi>終<lb/>
<pb n="KR4d0077_WYG_021-14a"/>
了無生一大縁<hi>厚傳燈録慧能大師對内侍薛簡云我説不生不滅者本自無生今亦無滅</hi>
獨鶴有聲知半夜<hi>縯淮南子曰鷄知將旦鶴知夜半</hi>老蠶不食已三眠<lb/>
<hi>次公退之云蠶起且眠矣不得老以簇也盖惟三眠而老焉</hi>憐君解比人間夢<hi>芝有夢齋</hi>
<hi>子由作銘</hi>許我來逃醉後禪<hi>厚杜甫酒中八仙歌蘇晉長齋繡佛前醉中往往愛逃禪</hi>㑹<lb/>
與江山成故事不妨詩酒樂新年<hi>厚陶詩屢闋清酤至何以樂當年</hi>
　　戲子由<lb/>
宛丘先生長如丘宛丘學舎小如舟<hi>次公宛丘陳州也時子由為學官</hi>
常時低頭誦經史忽然欠伸屋打頭<hi>次公唐進士張彖志氣髙大未嘗低</hi>
<pb n="KR4d0077_WYG_021-14b"/>
<hi>折於人嘗曰大丈夫有盖世之志而拘於下位若立身於矮屋中使人擡頭不得遂拂衣遯於嵩山</hi>斜風<lb/>
吹帷雨注面先生不愧傍人羞任從飽死笑方朔<hi>厚東方朔</hi>
<hi>言侏儒飽欲死臣朔飢欲死</hi>肯為雨立求秦優<hi>援秦始皇置酒而天雨優旃謂陛楯郎曰</hi>
<hi>汝雖長雨中立我雖短幸休居始皇乃賜陛楯者得半相代</hi>眼前勃磎何足道處置<lb/>
六鑿須天游<hi>縯莊子室無空虚則婦姑勃磎心無天游則六鑿相攘</hi>讀書萬巻不<lb/>
讀律<hi>次公梁元帝之敗盡焚圖書曰讀書萬巻猶有今日又唐沈全交作嘲誚之詞曰評事不讀律博士</hi>
<hi>不尋章</hi>致君堯舜知無術<hi>次公杜詩致君堯舜上又韓詩致君豈無術</hi>勸農冠<lb/>
盖閙如雲<hi>次公班固賦冠盖如雲七相五公</hi>送老虀鹽甘似蜜<hi>縯退之送窮文</hi>
<pb n="KR4d0077_WYG_021-15a"/>
<hi>太學四年朝虀暮鹽</hi>門前萬事不挂眼<hi>次公韓退之詩吾老嗜讀書餘事不挂眼</hi>頭雖<lb/>
長低氣不屈餘杭别駕無功勞<hi>次公杭州别駕先生自言也</hi>畫堂五<lb/>
丈容旗旄<hi>厚秦作阿房宫上可以坐萬人下可以建五丈旗</hi>重樓跨空雨聲逺<lb/>
屋多人少風騷騷平生所慙今不恥坐對疲氓更鞭箠<lb/>
<hi>次公按先生詩案云是時多流配犯鹽之人例皆飢貧言鞭箠貧民也某平生所慙今不復耻矣以譏諷鹽法</hi>
<hi>太急也</hi>道逢陽虎呼與言心知其非口諾唯<hi>次公按先生詩案云是時</hi>
<hi>張靚俞希旦作監司某不喜其人然不敢與之爭議故比之以為陽虎也</hi>居髙志下真何益<lb/>
氣節消縮今無幾文章小技安足程<hi>厚杜詩文章真小技於道未為尊</hi>
<pb n="KR4d0077_WYG_021-15b"/>
先生别駕舊齊名如今衰老俱無用付與時人分重輕<lb/>
　　鹽官部役戲呈同事兼寄述古<hi>子翬按鹽官縣圖經云縣管六鄉隋</hi>
　　　<hi>開皇九年置杭州鹽官縣縣屬之有鹽塲十所</hi>
新月照水水欲氷夜霜穿屋衣生稜野廬半與牛羊共<lb/>
曉鼔却隨鴉鵲興夜來履破裘穿縫紅頰曲眉應入夢<lb/>
千夫在野口如林豈不懐歸畏嘲㺯我州賢將知人勞<lb/>
巳釀白酒買豚羔耐寒努力歸不逺兩脚凍硬公須軟<lb/>
<hi>縯明皇嵗幸温湯諸楊館在宫東帝臨幸賞賚不貲計出有賜曰餞路返有勞曰軟脚援大唐稽疑子儀自同</hi>
<pb n="KR4d0077_WYG_021-16a"/>
<hi>州歸代宗詔大臣就宅作軟脚局人出錢三百千</hi>
　　將之湖州戲贈莘老<lb/>
餘杭自是山水窟側聞吳興更清絶湖中橘林新著霜<lb/>
溪上苕花正浮雪顧渚茶芽白於齒梅溪木𤓰紅勝頰<lb/>
<hi>次公杜詩色好棃勝頰敬夫吴興統地云梅溪一名東海堰在烏程縣西南六十里又曰顧渚泉上有木𤓰堂</hi>
<hi>其庭除列植木𤓰引泉</hi>吳兒膾縷薄欲飛<hi>次公晉賈充謂夏統曰此呉兒真是木人石心</hi>
<hi>也杜詩刀嗚膾縷飛</hi>未去先説饞涎垂亦知謝公到郡久<hi>縯謝安嘗為吳</hi>
<hi>興太守</hi>應怪杜牧尋春遲<hi>厚杜牧佐宣城幕聞湖州多竒麗往游之刺史崔君張水嬉使</hi>
<pb n="KR4d0077_WYG_021-16b"/>
<hi>州人畢觀令杜牧閲之因見一女姝期之曰吾不十年來守此郡不來従所適洎牧守湖州女巳從人三年矣</hi>
<hi>牧因賦詩曰自是尋春去較遲不須惆悵怨芳時</hi>鬢絲只好對禪榻<hi>援杜牧詩今日鬢絲</hi>
<hi>禪榻畔茶烟輕颺落花風</hi>湖亭不用張水嬉<lb/>
　　戲贈<lb/>
惆悵沙河十里春一畨花老一畨新小橋依舊斜陽裏<lb/>
不見樓巾垂手人<hi>次公舞有大垂手小垂手</hi>
　　和邵同年戲贈賈牧秀才三首<lb/>
傾蓋相歡一笑中<hi>任孔子之郯遭程子於塗傾盖而語終日甚相親援前漢鄒陽上梁孝王</hi>
<pb n="KR4d0077_WYG_021-17a"/>
<hi>書曰白頭如新傾盖如故</hi>從來未省馬牛風<hi>次公左傳僖四年齊侯伐楚楚子使與師言曰</hi>
<hi>君處北海寡人處南海唯是風馬牛不相及也疏云馬逐上風而去牛逐下風而來故云不相及也又書曰馬</hi>
<hi>牛其風</hi>卜鄰尚可容三徑<hi>縯蔣詡歸杜陵舎中竹下開三徑唯羊仲求仲從與之游次公</hi>
<hi>杜詩王翰願卜鄰左傳非宅是卜惟鄰是卜</hi>投社終當作兩翁古意巳將蘭<lb/>
緝珮<hi>縯離騷紉秋蘭以為珮</hi>招詞閒詠桂生叢<hi>援劉安招隱士章句云桂叢生兮山</hi>
<hi>之幽</hi>此身自斷天休問<hi>厚杜詩自㫁此生休問天</hi>白髮年來漸不公<lb/>
朝見新荑出舊槎<hi>次公先生本注云時賈欲再娶則詩意皆涉夫婦事也新荑出舊槎使枯</hi>
<hi>楊生荑之義</hi>騷人孤憤苦思家<hi>次公韓非有孤憤篇言孤獨而憤悶也惟孤憤故思家爾</hi>
<pb n="KR4d0077_WYG_021-17b"/>
五噫處士太窮約<hi>厚後漢梁鴻傳鴻過京師作五噫之歌曰陟彼北邙兮噫顧覽帝京兮噫</hi>
<hi>宫室崔嵬兮噫人之劬勞兮噫遼遼未央兮噫肅宗聞而惡之求鴻不得</hi>三賦先生多誕誇<lb/>
<hi>援相如奏子虚上林大人三賦</hi>帳外鶴鳴奩有鏡<hi>援孔徳璋北山移文云蕙帳空兮夜鶴怨</hi>
筒中錢盡案無鮭<hi>國安先生答秦太虚書曰初到黄痛自節儉日用不得過百五十仍放大</hi>
<hi>竹筒貯用不盡者以待賓客厚南史庾杲之清平自樂食惟有韭葅瀹韭生韭雜菜任昉常戲之曰誰謂庾郎</hi>
<hi>貧食鮭嘗有二十七種菜謂三韭也</hi>玉川何日朝金闕白晝闗門守夜义<lb/>
<hi>時賈欲再娶縯盧仝詩夜义當晝不肯唘夜半醮祭夜半開</hi>
生涯到處似檣烏<hi>次公杜詩檣烏相背發又曰檣烏宿處非又曰檣烏終嵗飛此特檣竿上</hi>
<pb n="KR4d0077_WYG_021-18a"/>
<hi>刻為烏彤以占風爾晉令車駕出入相風在前相風正是刻烏於竿上名之曰相風晉傅𤣥相風賦云棲神烏</hi>
<hi>於竿首俟祥風之來征是已</hi>科第無心摘頷鬚<hi>縯韓詩連年收科第如摘頷底髭</hi>黄<lb/>
帽刺船忘嵗月<hi>厚前漢鄧通以櫂船為黄頭郎註云土勝水其色黄故刺船之郎皆著黄帽</hi>
白衣擔酒慰鰥孤<hi>厚晉陽秋云陶潛九月九日無酒出宅邉菊叢中坐摘菊花盈把久之望</hi>
<hi>見白衣人至乃江州刺史王𢎞送酒即便獨酌醉而後歸</hi>狙公欺病來分栗<hi>援莊子狙公賦</hi>
<hi>芧曰朝三而暮四衆狙皆怒然則朝四而暮三衆狙皆悦疏云芧橡子也似栗而小</hi>水伯知饞為<lb/>
出鱸<hi>厚山海經朝日之谷神曰天吳是為水伯</hi>莫向洞庭歌楚曲煙波渺渺<lb/>
正愁予<hi>縯九歌帝子降兮北渚目渺渺兮愁予嫋嫋兮秋風洞庭波兮木葉下</hi>
<pb n="KR4d0077_WYG_021-18b"/>
　　九日舟中望見有美堂上魯少卿飲處以詩戲之<lb/>
　　二首<lb/>
指㸃雲間數㸃紅笙歌正擁紫髯翁<hi>次公吴張昭以孫權為紫髯將軍</hi>
誰知愛酒龍山客<hi>縯孟嘉為桓温㕘軍九日温燕龍山寮佐畢集</hi>却在漁舟一<lb/>
葉中<lb/>
西閣珠簾巻落暉<hi>十朋用王勃滕王闍詩珠簾暮巻西山雨</hi>水沈烟斷珮聲<lb/>
微遥知通徳淒涼甚擁髻無言怨未歸<hi>厚後漢伶𤣥妾樊通徳能言趙</hi>
<hi>飛燕姊妹事𤣥既為著傳𤣥語通徳曰斯人俱灰滅矣盛時疲精神馳騖嗜慾寧知終歸荒田野草乎通徳掩</hi>
<pb n="KR4d0077_WYG_021-19a"/>
<hi>袖視燭影以手擁髻淒然泣下</hi>
　　張子野年八十五尚聞買妾述古令作詩<lb/>
錦里先生自笑狂<hi>次公成都謂之錦官故亦謂之錦里杭州臨安縣昔日錢王時賜名衣錦</hi>
<hi>坡而先生臨安三絶又有題名錦溪今句特取錦里先生四字以言子野時陳述古守杭令作此詩可以推見</hi>
莫欺九尺鬢眉蒼<hi>縯杜詩張公一生江海客身長九尺鬢眉蒼</hi>詩人老去鸎<lb/>
鸎在<hi>厚麗情集事貞元初有張君者遇崔氏女於蒲崔小名鸎鸎元稹為作㑹真三十韻嘗與李紳語其</hi>
<hi>事紳又作鸎鸎歌</hi>公子歸來鷰鷰忙<hi>援漢成帝嘗微行出過陽阿主作樂上見趙飛鷰而</hi>
<hi>悦之先是有童謠曰鷰鷰尾涏涏張公子時相見盖帝每㣲行嘗與張放俱而稱富平侯家故有張公子任或</hi>
<pb n="KR4d0077_WYG_021-19b"/>
<hi>説張祐妾名鷰鷰</hi>柱下相君猶有齒<hi>縯張蒼自秦時為主柱下方書漢文帝四年為丞相</hi>
<hi>口中無齒食乳女子爲乳母妻妾以百歲</hi>江南刺史已無腸<hi>厚劉禹錫罷蘇州過揚州帥杜</hi>
<hi>鴻漸飲大醉而歸見二妓曰郎中席上與司空詩云司空見慣真閒事斷盡蘇州刺史腸師白樂天山游示卜</hi>
<hi>妓詩莫唱楊栁枝無腸與君斷</hi>平生謬作安昌客畧遣彭宣到後堂<hi>援前</hi>
<hi>漢張禹弟子尤著者彭宣戴崇崇毎候禹責師宜置酒設樂與弟子相娯禹將崇入後堂飲食婦女相對優人</hi>
<hi>絃管鏗鏘極樂昏夜乃罷而宣之來也禹見之於便坐講論經義未嘗得至後堂</hi>
　　贈張刁二老<hi>尭卿張子野湖州烏程人刁景純潤州丹陽人</hi>
兩邦山水未凄凉二老風流總健彊共成一百七十歲<lb/>
<pb n="KR4d0077_WYG_021-20a"/>
<hi>縯白居易九老詩九人五百八十四拖紫紆朱白鬢鬚</hi>各飲三萬六千觴<hi>縯李白詩百年</hi>
<hi>三萬六千日一日須傾三百盃</hi>藏春塢裏鶯花鬧<hi>藏春刁公塢名</hi>仁壽橋邊日<lb/>
月長惟有詩人被磨折金釵零落不成行<hi>次公仁壽橋張子野所居</hi>
<hi>詩人指言子野子野多寵姬以戲之也</hi>
　　梅聖俞詩中有毛長官者今於潛令國華也聖俞<lb/>
　　没十五年而君猶為令捕蝗至其邑作詩戲之<lb/>
詩翁憔悴老一官厭見苜蓿堆青盤<hi>任開州長溪人薛令之登第開元中</hi>
<hi>為東宫侍讀官僚閒談以詩自悼云朝日上團團照見先生盤盤中何所有苜蓿長闌干</hi>歸來羞澁<lb/>
<pb n="KR4d0077_WYG_021-20b"/>
對妻子自比鮎魚縁竹竿<hi>縯梅聖俞以詩知名仕宦三十年終不得一館職及受一</hi>
<hi>勅修書語其妻刁氏曰吾之修書可謂胡孫入布袋矣妻對曰君之仕宦亦何異鮎魚縁竹竿乎聞者以為名</hi>
<hi>對</hi>今君滯留生二毛<hi>縯太史公留滯周南又潘岳秋興賦余春秋三十二始見二毛</hi>飽<lb/>
聽衙鼓眠黄紬<hi>任世傳太祖戒勅縣令勿於黄紬被底放衙</hi>更將嘲笑調朋<lb/>
友人道獼猴騎土牛<hi>縯周泰擢新城太守司馬宣王使鍾繇調之曰君釋褐登宰府三十</hi>
<hi>六日而擁麾盖守兵馬郡乞兒乘小車一何駛乎泰曰君明公之子有文采守吏職獼猴騎土牛又何遲也子</hi>
<hi>仁李白詩身騎土牛滯東魯</hi>願君恰似髙常侍暫為小邑仍刺史<hi>援髙</hi>
<hi>適為封丘縣尉有詩云乍可狂歌草澤中寧堪作吏風塵下只言小邑無所為公門百事皆有期後鎮成都官</hi>
<pb n="KR4d0077_WYG_021-21a"/>
<hi>至散騎常侍</hi>不願君為孟浩然却遭明主放還山<hi>縯孟浩然為王維所</hi>
<hi>知因得召見命吟詩浩然念詩曰不才明主棄多病故人疎上曰朕未曽棄人自是卿不求進命放歸南山</hi>
宦遊逢此嵗年惡飛蝗來時半天黒羨君封境稻如雲<lb/>
蝗自識人人不識<hi>援魯恭為中牟令螟傷稼不入境又宋均為九江太守蝗飛至郡界輒東</hi>
<hi>西散去倬卓茂為宻縣令蝗蟲不入縣界又東漢戴封為西華令時汝潁有蝗蟲獨不入西華界時督郵行縣</hi>
<hi>蝗忽大至督郵其日即去蝗亦頓除一境竒之</hi>
　　喬将行烹鵝鹿出刀劒以飲客以詩戲之<lb/>
破匣哀鳴出素虬倦看鶂鶂聴呦呦<hi>次公素虬以言刀劒也</hi>明朝<lb/>
<pb n="KR4d0077_WYG_021-21b"/>
只恐兼烹鶴<hi>厚小説言不好事者爨琴煮鶴其詩曰自從烹鶴燒琴好獨坐青山看月明</hi>此<lb/>
去還須却佩牛<hi>任龔遂治渤海令民賣劒買牛賣刀買犢曰何為帶牛佩犢</hi>便可先<lb/>
呼報恩子<hi>縯退之送石處士詩長把種樹書人云避世士忽騎將軍馬自號報恩子</hi>不妨仍<lb/>
帶醉鄉侯<hi>厚皮日休詩他年謁帝言何事請贖劉伶作醉侯次公其醉鄉字則王績嘗作醉鄉記尭</hi>
<hi>卿唐人詩若使劉伶為酒帝亦須封我醉鄉侯</hi>他年萬騎歸應好奈有移文在<lb/>
故丘<hi>援周彦倫隠鍾山後應詔出仕欲過北山孔稚圭乃假山神之意作北山移文以却之</hi>
　　戲周正儒二絶<lb/>
折臂三公未可知<hi>縯晉羊祜傳有善相墓者言祜祖墓所有帝王氣若鑿之則無後祜遂鑿</hi>
<pb n="KR4d0077_WYG_021-22a"/>
<hi>之相者曰猶出折臂三公而無嗣祜竟墜馬折臂位至公而無子</hi>㑹當千鎰訪權竒<hi>厚前</hi>
<hi>漢禮樂志天馬詩志俶儻精權竒</hi>勸君鬻駱猶閒事腸斷閨中楊柳枝<lb/>
<hi>次公白居易既老録家事㑹經費去長物妓有樊素者善唱楊栁人多以曲名之將放之馬有駱者駔壯駿穩</hi>
<hi>乘之亦有年将鬻之圉人牽馬出馬驤首反顧一鳴似知去而旋戀者素聞馬嘶惨然泣且拜婉戀有辭竟鬻</hi>
<hi>駱而留素</hi>
天廏新頒玉鼻騂故人共弊亦常情相如雖老猶能賦<lb/>
<hi>縯揚子雲曰辭莫麗於相如作四賦又曰如孔氏之門用賦則相如入室</hi>換馬還應繼二生<lb/>
　　戲用晁補之韻<lb/>
<pb n="KR4d0077_WYG_021-22b"/>
昔我嘗陪醉翁醉今君但吟詩老詩<hi>次公醉翁歐陽永叔也詩老梅聖俞</hi>
<hi>也</hi>清詩咀嚼那得飽瘦竹瀟灑令人飢試問鳯凰飢食<lb/>
竹<hi>縯莊子鵷鶵非梧桐不止非練實不食練實竹實也</hi>何如駑馬肥苜蓿<hi>次公苜蓿草名</hi>
<hi>本出西域史記大宛馬嗜苜蓿盖草之美者張騫得其種來中原亦可以為葅薛令之所謂苜蓿槃者是巳</hi>
知君忍飢空誦詩口頰瀾翻如布穀<hi>厚後漢馮衍書云詞如循環口如布</hi>
<hi>榖次公退之詩挈攜陬維口瀾翻</hi>
　　東川清絲寄魯冀州戲贈<lb/>
鵝溪清絲清如氷<hi>次公鵞溪東州溪名</hi>上有千嵗交枝藤藤生谷<lb/>
<pb n="KR4d0077_WYG_021-23a"/>
底飽風雪嵗晚忽作龍蛇升嗟我雖為老侍從骨寒只<lb/>
受布與繒牀頭錦衾未還客<hi>縯杜甫有贈太子張舎人遺織成縟段詩客從西北</hi>
<hi>來遺我翠織成開緘風濤湧中有掉尾鯨又云錦鯨巻還客始覺心和平</hi>坐覺芒刺在背膺<lb/>
<hi>任漢書霍光驂乘宣帝常若芒刺在背</hi>豈如髯卿晚乃貴福禄正似川方<lb/>
増<hi>厚詩如山如阜如岡如陵如川之方至以莫不増</hi>醉中倒著紫綺裘<hi>次公李白詩倒</hi>
<hi>披紫綺裘</hi>下有半臂出縹綾<hi>縯唐鄭愚以錦為半臂崔鉉覽其巻曰真銷得錦文半臂也次</hi>
<hi>公竇參為中丞夢徳宗解錦半臂賜之子仁縹普沼切錦青白也</hi>封題不敢妄裁剪刀<lb/>
尺自有佳人能遙知千騎出清曉積雪未放游塵興白<lb/>
<pb n="KR4d0077_WYG_021-23b"/>
鬚紅帶栁絲下老弱空巷人相登但放竒紋出領袖吾<lb/>
髯雖老無人憎<hi>厚韓愈詩我齒豁可鄙君顔老可憎</hi>
　　章質夫送酒六壺書至而酒不達戲作小詩問之<lb/>
白衣送酒侮淵明<hi>縯續晉陽春秋陶潛重陽日無酒坐菊花中見白衣人擔酒至乃太守王</hi>
<hi>𢎞送酒也</hi>急掃風軒送破觥豈意青州六從事<hi>厚桓温有主簿善别酒味</hi>
<hi>以好者為青州從事謂青州有齊郡言到臍也</hi>化為烏有一先生<hi>援司馬相如子虚賦設為</hi>
<hi>烏有先生言烏有此事也</hi>空煩左手持新蟹<hi>援晉書畢卓云左手持酒杯右手持蟹螯拍浮</hi>
<hi>酒船中便足了此生矣</hi>漫遶東籬嗅落英<hi>次公陶淵明在東籬下得王𢎞酒便開酒對菊</hi>
<pb n="KR4d0077_WYG_021-24a"/>
<hi>徑醉而歸也離騷云夕餐秋菊之落英</hi>南海使君今北海<hi>厚章時為廣帥後漢孔融為北</hi>
<hi>海相嘗歎曰座上客常滿尊中酒不空吾無憂矣</hi>知分百榼餉春耕<hi>次公孔叢子載平原</hi>
<hi>君强子髙酒曰諺云子路嗑嗑尚飲百榼</hi>
　　南禪長老和詩不巳故作六蟲篇答之<lb/>
鳯皇覽徳輝<hi>縯賈誼弔屈原云鳯皇翔于千仞兮覽徳輝而下之</hi>逺引不待遣鷾<lb/>
鴯戀庭宇<hi>次公莊子鳥莫知於鷾鴯疏云鷾鴯燕也</hi>倐忽來千轉那將坐井<lb/>
蛙<hi>厚莊子埳井之蛙擅一壑之水而跨跱埳井之樂又後漢馬援謂公孫述為井底蛙</hi>而比談天<lb/>
衍<hi>縯史記鄒衍有談天之辨</hi>蟲魚著文字<hi>援退之詩何殊養蠧魚生死文字間</hi>槁死猶<lb/>
<pb n="KR4d0077_WYG_021-24b"/>
遭巻老牛疲耕作見月亦妄喘<hi>次公風俗通吴牛望月而先喘使之苦於日見</hi>
<hi>月而喘焉又世説滿奮畏風在晉武帝坐北牕作琉璃屏實宻似疎奮有寒色帝笑奮曰臣猶吴牛見月而喘</hi>
<hi>劉孝標註云南方多暑而吴牛畏熱見月疑於日所以喘也</hi>東坡方三問南禪巳五<lb/>
反老人但目擊<hi>縯孔子見温伯雪子目擊而道存</hi>侍者應足繭<hi>子仁淮南子楚</hi>
<hi>欲攻宋墨子聞之自魯趨而十日十夜足重繭而不休息至于郢見楚王又杜詩足繭荒山轉愁疾</hi>最後<lb/>
六蟲篇深寄恨語淺<lb/>
　　戲孫公素<lb/>
披扇當年笑温嶠<hi>縯温嶠娶姑女既婚交禮女以手披紗扇撫掌笑曰我料是老奴果如所</hi>
<pb n="KR4d0077_WYG_021-25a"/>
<hi>疑</hi>握刀晚嵗戰劉郎<hi>縯孫權以妹妻先主妹才健剛猛有諸兄之風侍婢百餘人皆親執</hi>
<hi>刀侍立先主毎入衷心常凜凜</hi>不須戚戚如馮衍<hi>縯馮衍妻北地任氏妬悍衍作書與其兄</hi>
<hi>遂逐之</hi>便與時時説李陽<lb/>
　　和趙成伯兼戲禹功<lb/>
金錢石竹道傍秋翠黛紅裙馬上謳無限小兒齊拍手<lb/>
山公又作習池游<lb/>
　　答王鞏鞏将見過有詩自謂惡客戲之<lb/>
汴泗遶吾城城堅如削鐵<hi>次公杜詩大城鐵不如</hi>中有李臨淮號<lb/>
<pb n="KR4d0077_WYG_021-25b"/>
令肝膽裂<hi>縯李光弼御軍嚴肅代郭子儀於河陽士卒旗幟皆舊也光弼號令之乃益精明子仁唐</hi>
<hi>書郝廷玉傳魚朝恩聞其善布陣請觀之廷玉申號令鳴鼔角部伍坐作進退乃曰此即臨淮王遺法也王善</hi>
<hi>御軍賞當功罰當罪每校旗不如令者輒斬由是人皆自効而赴蹈馳突心破膽裂盖臨淮嘗鎮徐州</hi>古<lb/>
來彭城守未省怕惡客<hi>縯公孫𢎞曰寧逢惡賓不逢故人子仁元結謂不飲者為惡客</hi>
<hi>後人以痛飲為惡客</hi>惡客云是誰祥符相公孫是家豪逸生有種<lb/>
千金一擲頗黎盆連車載酒來不飲外酒嫌其村子有<lb/>
千瓶酒我有萬株菊任子滿頭插<hi>厚杜牧之詩塵世難逢開口笑菊花須插</hi>
<hi>滿頭歸</hi>團圓見花不見目醉中挿花歸花重壓折軸<hi>次公史記</hi>
<pb n="KR4d0077_WYG_021-26a"/>
<hi>云羣輕折軸</hi>問客何所須客言我愛山青山自遶郭不要買<lb/>
山錢<hi>縯戴符乞買山錢于頔與百萬</hi>此外有黄樓樓下一河水美哉洋<lb/>
洋乎可以療飢并洗耳<hi>厚史記孔子曰美哉河水洋洋乎丘之不濟此命也詩衡門泌</hi>
<hi>之洋洋可以樂飢洗耳許由事也師晉孫楚云所以枕流欲洗我耳</hi>彭城之遊樂復樂客<lb/>
惡何如主人惡<lb/>
　　夜過舒堯文戲作<hi>堯卿名煥字堯文時為教授</hi>
先生堂前霜月苦弟子讀書喧兩廡推門入室書縱横<lb/>
蠟紙燈籠幌雲母先生骨清少眠卧長夜黙坐數更鼓<lb/>
<pb n="KR4d0077_WYG_021-26b"/>
耐寒石硯欲生氷得火銅鉼如過雨郎君欲出先自贊<lb/>
<hi>次公漢書東方朔自贊曰臣嘗受易請射之註云贊進也郎君指言堯文之子尭卿應休璉與滿公琰書曰外</hi>
<hi>嘉郎君謙下之徳故後來遂以郎君稱人之子弟</hi>坐客歛袵誰敢侮<hi>尭卿此言堯文非嫡</hi>
<hi>也南史崔道固為宋諸王参軍被遣青州募人長史以下並詣道固道固諸兄等逼其所生母致酒炙於客前</hi>
<hi>道固驚起謂客曰家無人與老親自執劬勞諸客皆知其兄所作咸拜其母母謂固曰我賤不足以報貴賓汝</hi>
<hi>宜答拜諸客皆歎美固母子而賤其諸兄晉裴秀母賤嫡母宣氏不之禮秀叔父徽有盛名賓客甚衆秀年十</hi>
<hi>餘嵗有詣徽者出則過秀宣氏使其母進饌於客見者皆起秀母曰微賤如此應為小兒故也宣氏知之乃止</hi>
<hi>此二句皆微辭以戲之故但使其意而不使其字也</hi>明朝阮籍過阿戎<hi>縯阮籍素與王渾為</hi>
<pb n="KR4d0077_WYG_021-27a"/>
<hi>友渾子戎年十五少籍二十嵗而籍與之交籍每過渾俄項輒去過視戎良久然後出謂渾曰濬沖清賞非卿</hi>
<hi>倫也共卿言不如共阿戎談</hi>應作羲之羡懐祖<hi>厚王羲之傳王述䝉顯授羲之恥為之下</hi>
<hi>謂諸子曰吾不減懐祖而位遇懸邈當由汝等不及坦之故耶</hi>
　　陳季常自歧亭見訪郡中及舊州諸豪爭欲邀致<lb/>
　　之戲作陳孟公詩一首<lb/>
孟公好飲寧論斗<hi>次公此篇全用陳遵事比陳季常别取他事足成之遵字孟公論斗如汝</hi>
<hi>陽三斗焦遂五斗劉伶五斗李白一斗合自然是矣</hi>醉後闗門防客走<hi>縯前漢陳遵嗜酒毎</hi>
<hi>大飲賓客滿堂輒關門取客車轄投井中雖有急終不得去</hi>不妨閒過左阿君<hi>厚遵為河</hi>
<pb n="KR4d0077_WYG_021-27b"/>
<hi>南太守弟綬為荆州牧當之官俱過長安富人故淮陽王外家左氏飲酒作樂司直陳崇劾奏遵過寡婦左阿</hi>
<hi>君置酒歌謳免歸</hi>百適終為賢太守<hi>援哀帝未遵入公府日出醉歸曹事數廢西曹以故</hi>
<hi>事適之侍曹輒詣府白遵曰陳卿今日以某事適遵曰滿百乃相聞故事有百適者斥滿百西曹請斥大司徒</hi>
<hi>馬宫重遵謂西曹此人大度壬奈何以小文責之</hi>老居閭里自浮沈笑問伯松<lb/>
何苦心<hi>縯遵少與張竦伯松相親友嘗謂竦曰足下諷誦經書苦身自約不敢蹉跌而我放意自恣浮</hi>
<hi>沈俗間官爵功名不減於子而差獨樂顧不優耶竦曰人各有性長短自裁子欲為我亦不能吾而效子亦敗</hi>
<hi>矣雖然學我者易得效子者難將吾常道也</hi>忽然載酒從陋巷為愛揚雄作<lb/>
酒箴<hi>次公揚雄家貧嗜酒好事者載酒肴從游學雄作酒箴以諷諫成帝具在遵傳其中云酒何過乎遵</hi>
<pb n="KR4d0077_WYG_021-28a"/>
<hi>大喜謂張竦曰吾與爾猶是矣</hi>長安富兒求一過<hi>次公退之詩長安衆富兒盤饌羅羶葷</hi>
千金夀君君笑唾<hi>次公選詩主稱千金夀劉义詩云玉石共笑唾子仁史記平原君以千金</hi>
<hi>為魯仲連夀仲連笑却之遂辭而去</hi>汝家安得客孟公從來只識陳驚坐<lb/>
<hi>厚遵所到衣冠懐之唯恐在後時列侯有與遵同姓字者每至人門曰陳孟公坐中莫不震動既至而非因號</hi>
<hi>其人陳驚坐</hi>
　　太守徐君猷通守孟亨之皆不飲以戲之<lb/>
孟嘉嗜酒桓温笑<hi>縯晉書孟嘉好酣飲愈多不亂桓温問嘉曰酒有何好而卿嗜之嘉曰公</hi>
<hi>未得酒中趣爾</hi>徐邈狂言孟徳疑公獨未知其趣爾臣今時復<lb/>
<pb n="KR4d0077_WYG_021-28b"/>
一中之風流自有髙人識<hi>縯褚裒有器識正旦朝褚裒問亮聞江南有孟嘉其人何</hi>
<hi>在亮曰在座卿但自覔裒厯觀指嘉謂亮曰此君小異將無是乎</hi>通介寧隨薄俗移<hi>次公</hi>
<hi>盧欽言往者毛孝先崔季珪用事貴清素之士於時皆變易車服以求其髙而徐公不改其常故人以為通比</hi>
<hi>來天下奢靡轉相倣傚而徐公雅尚自若不與俗同故前日之通乃今日之介也是世人之無常而徐公之有</hi>
<hi>常子仁杜詩勿問通與介徐公自有常</hi>二子有靈應撫掌<hi>次公二子指孟嘉與邈</hi>吾<lb/>
孫還有獨醒時<hi>厚屈原漁父詞曰衆人皆醉而我獨醒</hi>
　　戲足栁公權聨句<hi>并引</hi>
　宋玉對楚王此獨大王之雄風也庻人安得而共之<lb/>
<pb n="KR4d0077_WYG_021-29a"/>
　譏楚王知已而不知人也柳公權小子與文宗聫句<lb/>
　有美而無箴故為足成其篇<lb/>
人皆苦炎熱我愛夏日長薰風自南來殿閣生微涼一<lb/>
為居所移苦樂永相忘願言均此施清隂分四方<lb/>
　　泗州過倉中劉景文老兄戲贈一絶<lb/>
既聚伏波米還數魏舒籌應笑蘇夫子僥倖得湖州<lb/>
　　戲題巫山縣用杜子美韻<lb/>
巴俗深留客吴儂但憶歸直知難共語不是故相違東<lb/>
<pb n="KR4d0077_WYG_021-29b"/>
縣聞銅臭江陵換裌衣丁寧巫峽雨慎莫暗朝暉<lb/>
　　數日前夢人示余一巻文字大略若諭馬者用吃<lb/>
　　蹶兩字夢中甚賞之覺而忘其餘戲作數語足之<lb/>
天驥雖老舉鞭脱逸交馳蟻封步中衡石㫄睨駑駘豐<lb/>
肉滅節徐行方軌動輒吃蹶天資相絶未易致詰<lb/>
　　劉監倉家煎米粉作餅子余云為甚酥潘邠老家<lb/>
　　造逡巡酒余飲之莫作醋錯着水來否後數日余<lb/>
　　攜家飲郊外因作小詩戲劉公求之<lb/>
<pb n="KR4d0077_WYG_021-30a"/>
野飲花間百物無杖頭惟挂一葫蘆巳傾潘子錯着水<lb/>
更覔君家為甚酥<lb/>
　　嘲子由<lb/>
堆几盡埃簡攻之如蠧蟲誰知聖人意不在古書中<lb/>
　　萬州太守髙公宿約遊岑公洞而夜雨連明戲贈<lb/>
　　二小詩<lb/>
肩輿欲到岑公洞正怯衝泥旁險行定是岑公閟清境<lb/>
春江一夜雨連明<lb/>
<pb n="KR4d0077_WYG_021-30b"/>
蓬窻髙枕雨如澠恰似糟牀壓酒聲令日岑公不能飲<lb/>
吾儕猶健可頻頻<lb/>
　　西山戲題武昌王居士<hi>并引</hi>
　予往在武昌西山九曲亭上有題一句𤣥鴻横號黄<lb/>
　槲峴九曲亭即吴王峴山一山皆槲葉其㫄即元結<lb/>
　陂湖也荷花極盛因為對云皓鶴下浴紅荷湖坐客<lb/>
　皆笑同請賦此詩<lb/>
江干髙居堅闗扄犍耕躬稼角挂經篙竿繫舸菰茭隔<lb/>
<pb n="KR4d0077_WYG_021-31a"/>
笳鼔過軍鷄狗驚解襟顧景各箕踞擊劒賡歌㡬舉觥<lb/>
荆笄供膾愧擾聒乾鍋更戛甘𤓰羮<lb/>
　　戲和正甫一字韻<lb/>
故居劒閣隔錦官柑果薑蕨交荆菅竒孤甘挂汲古綆<lb/>
僥覬敢揭鈎金竿已歸耕稼供藁桔公貴幹蠱髙巾冠<lb/>
改更句格各蹇吃姑因狡獪加間闗<hi>王方平謂麻姑云姑固少年吾老矣</hi>
<hi>不復作此狡獪變化也</hi>
　　成伯家宴造坐無由輒欲效顰而酒已盡入夜不<lb/>
<pb n="KR4d0077_WYG_021-31b"/>
　　欲煩擾戲作小詩求數酌而巳<lb/>
道士令嚴難繼和僧伽帽小却空囘隔籬不喚鄰翁飲<lb/>
抱甕須防吏部來<hi>道士令悦神樂中所謂離而復合者杜詩云肯與鄰翁相對飲隔籬呼取</hi>
<hi>盡餘杯</hi>
　　和子由次王鞏韻如囊之句可為一噱<lb/>
平生未省為人忙貧賤安閒氣味長粗免趨時頭似葆<lb/>
稍能忍事腹如囊簡書見迫身今老尊酒聞呼口一昻<lb/>
欲挹天河聊自洗塵埃滿面鬢眉黄<lb/>
<pb n="KR4d0077_WYG_021-32a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0077_WYG_021-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東坡詩集註巻二十一<lb/>
</p>
<p>
</p>
  </div>
</body>
</text>
</TEI>
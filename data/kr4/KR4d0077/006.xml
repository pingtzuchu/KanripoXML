<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東坡詩集註巻六</head> <lb/>
    <p>
<pb n="KR4d0077_WYG_006-1a"/>
欽定四庫全書<lb/>
　東坡詩集註巻六<lb/>
　　　　　　　　　　　　宋　王十朋　撰<lb/>
　述懐<lb/>
　　秋懐二首<lb/>
苦熱念西風<hi>堯祖古樂府有苦熱行</hi>常恐來無時及兹遂凄凛又<lb/>
作徂年悲<hi>次公淮南子木葉落長年悲</hi>蟋蟀鳴我牀黄葉投我幃<hi>厚阮</hi>
<hi>嗣宗詩開秋兆涼氣蟋蟀鳴牀帷</hi>窻前有棲鵩夜嘯如狐狸<hi>縯賈誼傳誼為長沙</hi>
<pb n="KR4d0077_WYG_006-1b"/>
<hi>王傅有鵩鳥入舎止於坐隅鵩似鴞不似鳥也</hi>露冷梧葉脱孤眠無安枝熠燿<lb/>
亦有偶<hi>厚詩東山熠燿宵行</hi>髙屋飛相追定知無幾見迫此清霜<lb/>
期<hi>曽杜少陵螢火詩十月清霜重飄零何處歸</hi>物化逝不㽞我興為嗟咨<hi>次公</hi>
<hi>詩我興視夜</hi>便當勤秉燭<hi>縯古詩畫短苦夜長何不秉燭逰</hi>為樂戒暮遲<lb/>
海風東南來吹盡三日雨空堦有餘滴<hi>厚古詩夜雨滴空堦</hi>似與<lb/>
幽人語<hi>次公易幽人貞吉</hi>念我平生歡寂寞守環堵<hi>縯禮儒行環堵之室</hi>
壺漿慰作勞<hi>縯陶潛詩壺漿勞近鄰援楊惲書田家作勞</hi>裹飯救寒苦<hi>次公莊子</hi>
<hi>裹飯而往食之</hi>今年秋應熟過從飽雞黍嗟我獨何求<hi>厚詩不知我者</hi>
<pb n="KR4d0077_WYG_006-2a"/>
<hi>謂我何求</hi>萬里涉江浦居貧豈無食自不安畎畆念此坐達<lb/>
晨<hi>縯陶詩念此懐悲悽終曉不能静</hi>殘燈翳復吐<hi>厚杜詩曳雲䝉清晨初日翳復吐</hi>
　　軾以去嵗春夏侍立邇英而秋冬之交子由相繼<lb/>
　　入侍次韻絶句四首各述所懐<lb/>
曈曈日脚曉猶清細細槐花暖欲零坐閱諸公半廊廟<lb/>
時看黄色起天庭<hi>自注僕射吕公門下韓公左丞劉公皆自講席大用縯人面有天庭相書</hi>
<hi>以黄色為喜色退之詩云眉間黄色見歸期</hi>
上尊初破早朝寒茗盌仍沾講舌乾陛楯諸郎空雨立<lb/>
<pb n="KR4d0077_WYG_006-2b"/>
故應慙悔不儒冠<hi>次公漢髙祖解儒冠溺之</hi>
兩鶴摧頽病不言年來相繼亦乘軒<hi>援左傳衛懿公好鶴鶴有乘軒者</hi>
誤聞九奏聊飛舞<hi>十朋虞書簫韶九成鳳凰來儀百獸率舞</hi>可得裴回為啄<lb/>
吞<lb/>
㣲生偶脱風波地晚嵗猶存鐵石心<hi>厚皮日休桃花賦序余嘗慕宋廣平</hi>
<hi>之為相疑其鐵腸石心不解吐婉媚之辭然其梅花賦清便富艷得南朝徐庾體不類其為人也</hi>定似<lb/>
香山老居士<hi>師香山寺在洛都龍門白居易晚年自稱香山居士以儒教飾其身佛教治其心道</hi>
<hi>教養其夀</hi>世縁終淺道根深<hi>自注樂天自江州司馬除忠州刺史旋以主客郎中知制誥遂</hi>
<pb n="KR4d0077_WYG_006-3a"/>
<hi>拜中書舍人軾雖不敢自比然謫居黄州起知文登召為儀曹遂忝侍從出處老少大畧相似庶幾復亨此翁</hi>
<hi>晚節閒適之樂焉</hi>
　　小兒<lb/>
小兒不識愁起坐牽我衣<hi>次公李白詩兒女嬉笑牽人衣</hi>我欲嗔小兒<lb/>
老妻勸兒癡兒癡君更甚不樂愁何為還坐愧此言洗<lb/>
盞當我前大勝劉伶婦區區為酒錢<hi>縯劉伶嘗渇甚求酒於妻妻捐酒毁</hi>
<hi>器諫曰君酒太過非攝生之道必宜斷之伶曰善吾不能自禁唯當祝鬼神自誓耳便可具酒肉妻從之伶跪</hi>
<hi>祝曰天生劉伶以酒為名一飲一石五斗解酲婦人之言終不可聽仍飲酒御肉頽然復醉</hi>
<pb n="KR4d0077_WYG_006-3b"/>
　　予去杭十六年而復來㽞二年而去平生自覺出<lb/>
　　處老少粗似樂天雖才名相逺而安分寡求亦庶<lb/>
　　幾焉二月六日來别南北山諸道人而下天竺惠<lb/>
　　浄師以醜石贈行作三絶句<lb/>
當來雙鬢兩青青强説重臨慰别情衰髮祇今無可白<lb/>
故應相對話前生<lb/>
出處依稀似樂天敢將衰老較前賢便從洛社休官去<lb/>
猶有閒居二十年<hi>縯樂天休官於洛所居履道里疏沼種木葺石樓於香山鑿八節灘自號</hi>
<pb n="KR4d0077_WYG_006-4a"/>
<hi>醉吟先生晚與僧如滿結香火社文酒娛樂二十年</hi>
在郡依前六百日山中不計幾回來<hi>次公樂天詩云到郡六百日入山十</hi>
<hi>二回</hi>還將天竺一峰去<hi>次公樂天罷杭有詩云三年為刺史飲水復食蘗唯向天竺山取得</hi>
<hi>兩片石</hi>欲把雲根到處栽<hi>次公張協詩雲根臨八極雨足散四溟</hi>
　　自笑一首<lb/>
子石如琢玉<hi>厚歐陽永叔硯譜端石以子石為上子石者在大石中生蓋精石也</hi>逺烟真<lb/>
削黳<hi>饒松柏松柏千年為茯苓又千年為琥珀又千年為黳燒之作松氣為用與琥珀同狀似𤣥玉而甚</hi>
<hi>輕出西戎</hi>入我病風手<hi>古語云磨墨/如病風手</hi>𤣥雲渰凄凄<hi>次公詩有渰凄凄</hi>
<pb n="KR4d0077_WYG_006-4b"/>
是中有何好而我喜欲迷既似蠟屐阮<hi>縯晉書或詣阮孚正見自蠟屐</hi>
<hi>因自歎曰未知一生當着幾緉屐</hi>又如鍜栁嵇<hi>援晉書嵇康性絶巧而好鍜宅中有栁樹甚茂</hi>
<hi>乃激水圜之毎夏月居其下以鍜</hi>醉筆得天全<hi>厚莊子醉者墜車雖疾不死其神全也全於酒</hi>
<hi>猶若是而况得全於天乎</hi>宛宛天投蜺<hi>次公後漢五行志靈帝時有黑氣墮北宫温明殿東庭中</hi>
<hi>黑如車蓋騰起奮迅長十餘丈其貎似龍上問蔡邕對曰所謂天投蜺者也</hi>多謝中書君<hi>次公</hi>
<hi>退之作毛穎傳以筆為姓毛名穎目之曰中書君</hi>伴我此幽栖<lb/>
　寓興<lb/>
　　江月五首<hi>并引</hi>
<pb n="KR4d0077_WYG_006-5a"/>
　嶺南氣候不常吾嘗云菊花開時乃重陽涼天佳月<lb/>
　即中秋不須以日月為斷也今嵗九月殘暑方退既<lb/>
　望之後月出愈遲然予嘗夜起登合江樓或與客㳺<lb/>
　豐湖入栖禪寺扣羅浮道院登逍遥堂逮曉乃歸杜<lb/>
　子美云四更山吐月殘夜水明樓此殆古今絶唱也<lb/>
　因其句作五首仍以殘夜水明樓為韻<lb/>
一更山吐月玉塔卧㣲瀾正似西湖上湧金門外看氷<lb/>
輪横海濶香霧入樓寒停鞭且莫上照我一杯殘<lb/>
<pb n="KR4d0077_WYG_006-5b"/>
二更山吐月幽人方獨夜<hi>厚王仲宣詩獨夜不能寐攝衣起拊琴</hi>可憐人<lb/>
與月夜夜江樓下風枝久未停露草不可藉歸來掩闗<lb/>
卧唧唧蟲夜話<lb/>
三更山吐月栖鳥亦驚起起尋夢中遊清絶正如此驅<lb/>
雲掃衆宿俯仰迷空水幸可飲我牛不須違洗耳<hi>縯髙士傳</hi>
<hi>堯讓天下於許由許由逃之巢父聞之洗其耳樊仲父牽牛飲之見巢父洗耳乃驅牛而還耻令牛飲其下流</hi>
<hi>也</hi>
四更山吐月皎皎為誰明幽人赴我約坐待玉繩横<hi>厚春</hi>
<pb n="KR4d0077_WYG_006-6a"/>
<hi>秋元命苞玉衡北兩星為玉繩星杜月詩不違銀漢落亦伴玉繩横</hi>野橋多斷板山寺有<lb/>
㣲行今夕定何夕<hi>援詩今夕何夕見此粲者</hi>夢中遊化城<hi>次公法華經有一導</hi>
<hi>師以方便力化作一城於是衆人前入化城生巳度想生安穏想</hi>
五更山吐月窻逈室幽幽<hi>厚退之詩蟲鳴室幽幽月吐窻烱烱</hi>玉鉤還掛<lb/>
戸<hi>厚鮑昭月詩始出西南樓纎纎如玉鉤</hi>江練却明樓<hi>縯謝𤣥暉詩澄江静如練</hi>星河<lb/>
澹欲曉鼓角冷知秋不眠翻五咏清切變蠻謳<lb/>
　　妬佳月<lb/>
狂雲妬佳月怒飛千里黑佳月了不嗔曽何汙潔白爰<lb/>
<pb n="KR4d0077_WYG_006-6b"/>
有謫仙人舉酒為三客今夕偶不見汎瀾念風伯無煩<lb/>
風伯來彼也易滅没支頥少待之寒空浄無跡粲粲黄<lb/>
金槃獨照一天碧玉繩慘無輝玉露洗秋色浩澣玻璃<lb/>
盞和光入胸臆使我能永延約君為莫逆<lb/>
　　夜行觀星<lb/>
天髙夜氣嚴列宿森就位大星光相射小星閙如沸天<lb/>
人不相干嗟彼本何事世俗彊指擿一一立名字南箕<lb/>
與北斗乃是家人器天亦豈有之無乃遂自謂迫觀知<lb/>
<pb n="KR4d0077_WYG_006-7a"/>
何如逺想偶有似茫茫不可曉使我長歎喟<lb/>
　　有美堂暴雪<lb/>
遊人脚底一聲雷滿座頑雲撥不開天外黑風吹海立<lb/>
<hi>次公杜甫太凊宫賦九天之雲下垂四海之水皆立</hi>浙東飛雨過江來十分㶑灔<lb/>
金樽凸千杖敲鏗羯鼓催<hi>高唐南京羯鼓録明皇嘗遇春雨初晴命取羯鼓臨軒縱</hi>
<hi>擊回顧栁杏皆拆</hi>喚取謫仙泉灑面<hi>縯李白待詔翰林明皇度曲欲造新詞亟召白白巳</hi>
<hi>醉於酒肆矣召入宫宫人以水灑面即令秉筆頃刻成十餘章</hi>到傾蛟室㵼瓊瑰<hi>任蛟人從</hi>
<hi>水中出向人家寄住積日賣綃臨去索器泣而出珠滿盤以于主人仔魯聲伯夢涉洹或與已瓊瑰食之泣而</hi>
<pb n="KR4d0077_WYG_006-7b"/>
<hi>為瓊瑰盈其懐</hi>
　　次韻章傳道喜雨<hi>自注禱常山而得</hi>
去年夏旱秋不雨海畔居民飲鹹苦今年春暖欲生蝝<lb/>
<hi>縯春秋宣十五年冬蝝生蝝蟲子也</hi>地上戢戢多於土預憂一旦開兩翅<lb/>
口吻如蜂那肯吐前時渡江入吳越布陣横空如項羽<lb/>
<hi>自注去嵗錢塘見飛蝗自西北來極可畏次公前漢英布反上自將擊布布兵精甚置陣如項羽軍上惡之</hi>
農夫拱手但垂泣人力區區固難禦撲縁騣尾困牛馬<lb/>
<hi>次公莊子言養馬其有蚊䖟撲縁</hi>㗖齧衣服穿房戸坐觀不救亦何心<lb/>
<pb n="KR4d0077_WYG_006-8a"/>
秉畀炎火傳自古<hi>厚詩去其螟螣及其蟊賊無害我田穉田祖有神秉畀炎火</hi>荷鋤<lb/>
散掘誰敢後得米濟飢還小補<hi>次公小民掘土埋蝗者以多寡給其米以償其</hi>
<hi>功也</hi>常山山神信英烈麾駕雷公呵電母應憐郡守老且<lb/>
愚欲把瘡痍手摩撫<hi>次公漢功臣表瘡痍未平</hi>山中歸時風色變中<lb/>
路已覺商羊舞<hi>援家語齊有一足之鳥舒翅而跳齊侯遣使訪孔子孔子曰此鳥名商羊昔童</hi>
<hi>兒謡曰商羊鼓舞天將大雨</hi>夜窻騷騷閙松竹朝畦泫泫流膏乳從<lb/>
來旱蝗必相資<hi>師五行志旱則魚螺變為蟲蝗</hi>此事吾聞老農語庶將<lb/>
積潤掃餘孽收拾豐嵗還明主縣前巳窖八千斛<hi>坡今春及</hi>
<pb n="KR4d0077_WYG_006-8b"/>
<hi>今得蝗子八千餘斛</hi>率以一升完一畝更看蠶婦過初眠<hi>自蠶一眠則蝗</hi>
<hi>不復生矣</hi>未用賀客來旁午<hi>次公史冠蓋旁午</hi>先生筆力吾所畏蹙<lb/>
踏鮑謝誇徐庾<hi>次公鮑謝鮑昭謝朓也徐庾徐陵庾信也</hi>偶然談笑得佳篇<lb/>
便恐流傳成樂府<hi>縯漢武立樂府采詩有趙代秦楚之謳</hi>陋邦一雨何足<lb/>
道吾君盛徳九州普中和樂職幾時作試向諸生選何<lb/>
武<hi>厚前漢何武傳宣帝時天下和平四夷賔服神爵五鳯之間屢䝉瑞應益州刺史王褒頌漢徳作中和樂</hi>
<hi>職宣布詩三篇武年十四五與成都揚覆衆等共習歌之宣帝召武等於宣室曰此盛徳之事吾何足以當之</hi>
　　雪夜獨宿栢山庵<lb/>
<pb n="KR4d0077_WYG_006-9a"/>
晚雨纎纎變玉霙小庵髙卧有餘清夢驚忽有穿牕片<lb/>
夜静惟聞瀉竹聲<hi>王荀鶴雪詩岩谷惟聞折竹聲</hi>稍壓冬瘟聊得健未<lb/>
濡秋旱若為耕天公用意真難㑹又作春風爛漫晴<lb/>
　　江上值雪效歐陽體限不以鹽玉鶴鷺絮蝶飛舞<lb/>
　　之類為比仍不使皓白潔素等字次子由韻<lb/>
縮頸夜眠如凍龜雪來惟有客先知江邊曉起浩無際<lb/>
樹杪風多寒更吹青山有似少年子一夕變盡滄浪髭<lb/>
方知陽氣在流水沙上盈尺江無澌隨風顛倒紛不擇<lb/>
<pb n="KR4d0077_WYG_006-9b"/>
下滿坑谷髙陵危江空野濶落不見入戸但覺輕絲絲<lb/>
沾裳細看巧刻鏤豈有一一天工為霍然一麾徧九野<lb/>
吁此權柄誰執持世間苦樂知有幾今我幸免沾膚肌<lb/>
山夫只見壓樵擔豈知帶酒飄歌兒天王臨軒喜有麥<lb/>
宰相獻夀嘉及時凍吟書生筆欲折夜織貧女寒無帷<lb/>
髙人着屐踏冷冽飄拂巾帽真仙姿野僧斫路出門去<lb/>
寒液滿鼻清淋漓灑袍入袖濕靴底亦有執板趨堦墀<lb/>
舟中行客何所愛願得獵騎當風披草中咻咻有寒兎<lb/>
<pb n="KR4d0077_WYG_006-10a"/>
孤隼下擊千夫馳敲氷煮鹿最可樂我雖不飲强倒巵<lb/>
楚人自古好弋獵誰能往者我欲隨紛紜旋轉從滿面<lb/>
馬上操筆為賦之<lb/>
　　大雪獨㽞尉氏<lb/>
古驛無人雪滿庭有客冒雪來自北紛紛笠上巳盈寸<lb/>
下馬登堂面蒼黑苦寒有酒不能飲見之何必問相識<lb/>
我酌徐徐不滿觥看客倒盡不流濕千門盡閉行路絶<lb/>
相與笑語不知夕醉中不復問姓名上馬忽去横短策<lb/>
<pb n="KR4d0077_WYG_006-10b"/>
　　舶趠風<hi>并引</hi>
　吳中梅雨既過颯然清風彌旬嵗嵗如此湖人謂之<lb/>
　舶趠風是時海舶初回云此風自海上與舶俱至云<lb/>
　爾<lb/>
三旬已過梅黄雨萬里初來舶趠風幾處縈回度山曲<lb/>
一時清駛滿江東驚飄蔌蔌先秋葉喚醒昏昏嗜睡翁<lb/>
欲作蘭臺快哉賦却嫌分别問雌雄<hi>縯楚襄王遊蘭臺之宫有風颯然而</hi>
<hi>至王乃披襟當之曰快哉此風寡人所與庶人共者也宋玉曰此特大王之雄風耳庶人安得而有之</hi>
<pb n="KR4d0077_WYG_006-11a"/>
　　江上看山<lb/>
船上看山如走馬倐忽過去數百羣前山槎牙忽變態<lb/>
後嶺雜遝如驚奔仰看㣲逕斜繚繞上有行人髙縹緲<lb/>
舟中舉手欲與言孤帆南去如飛鳥<lb/>
　　百步洪二首<hi>并序</hi>
　王定國訪予於彭城一日棹小舟與顔長道攜盻英<lb/>
　卿三子游泗水北上聖女山南下百步洪吹笛飲酒<lb/>
　乘月而歸余時以事不往夜着羽衣佇立於黄樓上<lb/>
<pb n="KR4d0077_WYG_006-11b"/>
　相視而笑以謂李太白死世無此樂三百餘年矣定<lb/>
　國既去逾月余復與錢塘參寥師放舟洪下追懐曩<lb/>
　遊已為陳迹喟然而歎故作二詩一以遺參寥一以<lb/>
　寄定國且示顔長道舒堯文請同賦云<lb/>
長洪斗落生跳波<hi>次公上林賦馳波跳沬</hi>輕舟南下如投梭水師<lb/>
絶呌鳬鴈起<hi>次公袁彦道摴蒲投馬絶呌</hi>亂石一線争磋磨有如兎<lb/>
走鷹隼落駿馬下注千丈坡斷絃離柱箭脱手飛電過<lb/>
隙珠翻荷四山眩轉風掠耳但見流沬生千渦嶮中得<lb/>
<pb n="KR4d0077_WYG_006-12a"/>
樂雖一快何異水伯誇秋河<hi>縯莊子秋水時至百川灌河涇流之大兩涘渚涯之</hi>
<hi>間不辨牛馬於是焉河伯欣然自喜以天下之美為盡在巳也</hi>我生乘化日夜逝<hi>子仁歸去</hi>
<hi>來辭聊乘化以歸盡</hi>坐覺一念逾新羅<hi>次公傳燈録有僧問盛禪師如何是覿面事師曰新</hi>
<hi>羅國去也</hi>紛紛争奪醉夢裏豈信荆棘埋銅駞<hi>厚晉索靖知天下將亂指</hi>
<hi>洛陽宫門銅駞歎曰㑹見汝在荆棘中</hi>覺來俯仰失千劫回視此水殊委<lb/>
蛇君看岸邊蒼石上古來蒿眼如蜂窠但應此心無所<lb/>
住<hi>次公金剛經應無所住而生其心</hi>造物雖駛如吾何回船上馬各歸<lb/>
去多言嘵嘵師所呵<lb/>
<pb n="KR4d0077_WYG_006-12b"/>
佳人未肯回秋波幼輿欲語防飛梭<hi>縯晉謝鯤字幼輿鄰家髙氏女有美</hi>
<hi>色鯤嘗挑之女投梭折其兩齒時人為之語曰任□不巳幼輿折齒鯤聞之傲然長笑曰猶不廢我嘯歌</hi>輕<lb/>
舟弄水買一笑醉中蕩槳肩相摩<hi>子仁杜詩巳重蕩槳欹側過</hi>不學<lb/>
長安閭里俠<hi>厚前漢書閭里之俠原涉為冠</hi>貂裘夜走臙脂坡<hi>厚胭脂坡長安</hi>
<hi>妓館坊名</hi>獨將詩句擬鮑謝涉江共採秋江荷<hi>厚李白詩涉江弄秋水愛</hi>
<hi>此荷花鮮</hi>不知詩中道何語但見兩頰生㣲渦我時羽服黄<lb/>
樓上坐見織女初斜河<hi>縯小説沈警傳姮娥妬人不青㽞照織女無頼巳復斜河</hi>歸<lb/>
來笛聲滿山谷明月正照金叵羅<hi>厚李白詩蒲萄酒金叵羅</hi>奈何舎<lb/>
<pb n="KR4d0077_WYG_006-13a"/>
我入塵土擾擾毛羣欺卧駞不念空齋老病叟退食誰<lb/>
與同委蛇<hi>次公詩委蛇委蛇自公退食</hi>時來洪上看遺跡忍見屐齒<lb/>
青苔窠詩成不覺雙淚下悲吟相對惟羊何<hi>縯來謝靈運與族弟</hi>
<hi>惠連何長瑜荀雍羊璿之以文章賞㑹時人謂之四友靈運有登臨海嶠詩其序云與從弟惠連見羊何共和</hi>
<hi>之</hi>欲遣佳人寄錦字<hi>援竇滔出鎮襄陽其妻蘇氏織錦為回文詩以贈之宛轉循環辭甚</hi>
<hi>凄切</hi>夜寒手冷無人呵<hi>縯李白於便殿草詔時天寒筆凍帝令宫嬪十人各執牙筆呵之令</hi>
<hi>白逓取書字</hi>
　　和子由栁湖久涸忽有水開元寺山茶舊無花今<lb/>
<pb n="KR4d0077_WYG_006-13b"/>
　　嵗盛開二首<lb/>
太昊祠東鐵墓西<hi>次公太昊祠與鐵墓皆在陳州志林云余舊過陳州㽞七十餘日近城可</hi>
<hi>遊觀者無不至栁湖傍有丘俗謂之鐵墓云陳胡公墓也城濠水往嚙其趾見有鐵錮之</hi>一樽曽與<lb/>
子同攜回瞻郡閣遥飛檻北望墻竿半隠堤飯豆羮藜<lb/>
思兩鵠<hi>援漢翟方進壊陂汝南童謡曰壊陂誰翟子威飯我豆食羮芋魁反乎覆陂當復誰言者兩黄</hi>
<hi>鵠</hi>飲河噀水頼長蜺<hi>援漢昭帝時天雨虹下屬宮中飲井水竭天投蜺則大雨也</hi>如<lb/>
今勝事無人共花下壺盧鳥勸提<hi>提壺盧鳥語也</hi>
長明燈下石欄干長共杉松鬬嵗寒葉厚有稜犀甲健<lb/>
<pb n="KR4d0077_WYG_006-14a"/>
花深少態鶴頭丹久陪方丈曼陀雨<hi>縯佛書佛説法天雨曼陀羅花</hi>羞<lb/>
對先生苜蓿盤<hi>厚薛令之為東宫侍讀時官僚閒淡以詩自悼云朝日上團團照見先生盤盤</hi>
<hi>中無所有苜蓿長闌干飯澀匙難滑羮稀箸易寛只可謀朝食何由保嵗寒</hi>雪裏盛開知有<lb/>
意明年開後更誰看<lb/>
　　西湖戲作<hi>信民杭潁皆有西湖東坡連守二州其到潁有謝執政啟云入參兩禁用玷北</hi>
　　<hi>扉之榮出典二邦輙為西湖之長</hi>
一士千金未易償<hi>次公子貢曰寜䘮千金無失士心則一士比千金為多矣</hi>我從陳<lb/>
趙兩歐陽舉鞭拍手笑山簡<hi>縯李白襄陽歌襄陽小兒齊拍手攔街争唱白銅鞮</hi>
<pb n="KR4d0077_WYG_006-14b"/>
<hi>傍人借問笑何事笑殺山翁醉似泥</hi>祇有并州一葛强<hi>厚晉山簡傳郡民有佳園池簡每出</hi>
<hi>嬉遊多之池上置酒輙醉名曰髙陽池時有兒童歌曰山公出何許往至髙陽池日夕倒載歸酩酊無所知時</hi>
<hi>時能騎馬倒着白接䍦舉鞭問葛强何如井州兒葛强簡愛將也</hi>
　　江郊<hi>并序</hi>
　惠州歸善縣治之北數步抵江少西有盤石小潭可<lb/>
　以垂釣作江郊詩云<lb/>
江郊葱曨雲水蒨絢碕岸斗入洄潭輪轉<hi>厚栁子厚記流沬成輪</hi>
先生悦之布席間燕初日下照潛鱗俯見意釣忘魚<hi>芮張</hi>
<pb n="KR4d0077_WYG_006-15a"/>
<hi>志和每垂釣不設餌志不在魚也</hi>樂此竿綫優哉悠哉<hi>次公詩小雅優哉悠哉</hi>玩<lb/>
物之變<lb/>
　　舟中夜起<lb/>
㣲風蕭蕭吹菰蒲開門看雨月滿湖舟人水鳥兩同夢<lb/>
<hi>次公詩甘與子同夢</hi>大魚驚竄如奔狐夜深人物不相管我獨形<lb/>
影相嬉娛暗潮生渚弔寒蚓落月掛栁看懸珠此生忽<lb/>
忽憂患裏清境過眼能須臾雞鳴鐘動百鳥散船頭擊<lb/>
鼓還相呼<lb/>
<pb n="KR4d0077_WYG_006-15b"/>
　　六月二十七日望湖樓醉書五絶<hi>龜父圖經望湖樓一名㸔經樓</hi>
　　　<hi>乾徳七年忠懿王錢氏建去錢塘一里</hi>
黒雲飜墨未遮山白雨跳珠亂入船巻地風來忽吹散<lb/>
望湖樓下水如天<lb/>
放生魚鼈逐人來<hi>敬夫天僖四年太子太保判杭州王欽若奏以西湖為放生池禁捕魚鳥</hi>
<hi>為人主祈福</hi>無主荷花到處開<hi>次公杜詩桃花一簇開無主</hi>水枕能令山<lb/>
俯仰風船解與月徘徊<lb/>
烏菱白芡不論錢亂繫青菰裹緑盤忽憶嘗新㑹靈觀<lb/>
<pb n="KR4d0077_WYG_006-16a"/>
滯㽞江海得加餐<hi>次公㑹靈觀在京師</hi>
獻花遊女木蘭橈細雨斜風濕翠翹<hi>次公張志和詩青蒻笠碧蓑衣斜風</hi>
<hi>細雨不須歸</hi>無限芳洲生杜若吳兒不識楚詞招<hi>縯屈原九歌采芳洲</hi>
<hi>兮杜若將以遺兮下女</hi>
未成小隠聊中隠<hi>縯王康琚反招隠詩大隠隠朝市小隠隠藪澤</hi>可得長閒勝<lb/>
暫閒我本無家更安往故鄉無此好湖山<lb/>
　　宿望湖樓再和<lb/>
新月如佳人出海初弄色娟娟到湖上㶑㶑摇空碧夜<lb/>
<pb n="KR4d0077_WYG_006-16b"/>
涼人未寢山静聞響屐<hi>厚南史謝靈運傳尋山涉嶺必造幽峻登躡嘗着木屐上山則</hi>
<hi>去其前齒下山則去其後齒</hi>騷人故多感悲秋更憀慄<hi>縯宋玉九辨悲哉秋之為</hi>
<hi>氣也憀慄兮若在逺行登山臨水兮送將歸</hi>君胡不相就朱墨紛黝赤<hi>援蘇綽事</hi>
<hi>周文帝為行臺令史參典機案始製文案程式朱出墨入</hi>我行得所嗜十日忘家宅<lb/>
但恨無友生詩病莫相詰君來試吟咏定作鶴頭側改<lb/>
罷心愈疑滿紙蛟蛇黑<lb/>
　　三月二十日開園三首<hi>是日散父老酒食</hi>
雪髯霜鬢語傖獰澹蕩園林取次行要識將軍不凡意<lb/>
<pb n="KR4d0077_WYG_006-17a"/>
<hi>縯晉書帝召桓伊飲宴謝安侍坐伊撫筝而歌怨詩謝安泣下乃越席而就之捋其鬚曰使君於此不凡</hi>從<lb/>
來祇啜小人羮<hi>厚左傳鄭伯賜潁考叔食考叔食捨肉曰小人有母皆嘗小人之食矣未嘗君</hi>
<hi>之羮請以遺之</hi>
西園牡鑰夜沈沈<hi>敬夫漢五行志成帝元延元年正月長安章城門門牡自亡</hi>尚有<lb/>
遊人卧栁隂鶴睡覺來風露下落花飛絮滿衣襟<lb/>
鬱鬱蒼髯真道友絲絲紅萼是鄉人<hi>蒼髯松也紅萼海棠也</hi>何時<lb/>
翠竹江村路送我柴門月色新<hi>縯杜甫詩白沙翠竹江村暮相送柴門月色新</hi>
　　吉祥寺花將落而述古不至<lb/>
<pb n="KR4d0077_WYG_006-17b"/>
今嵗東風巧剪裁含情只待使君來<hi>次公張祐詩舍情只待舎人來</hi>對<lb/>
花無信花應恨直恐明年便不開<lb/>
　述古聞之明日即來坐上復用前韻同賦<lb/>
仙衣不用剪刀裁<hi>次公劉禹錫詩仙人衣裳棄刀尺宋之問立春詠剪綵花應制詩今年春</hi>
<hi>色好應被剪刀催</hi>國色初含卯酒來<hi>縯南部新書唐𤣥宗内殿賞牡丹謂穆脩已曰今京</hi>
<hi>邑詩誰為首出脩已曰李正封詩天香夜染衣國色初酣酒時楊妃侍側上曰粧臺前飲以紫金醆則正封之</hi>
<hi>詩見矣</hi>太守問花花有語為君零落為君開<hi>胡才調集有無名氏絶句</hi>
<hi>云春光冉冉歸何處更向樽前把一盃盡日問花花不語為誰零落為誰開</hi>
<pb n="KR4d0077_WYG_006-18a"/>
　　東坡一絶<lb/>
雨洗東坡月色清市人行盡野人行莫嫌犖确坡頭路<lb/>
<hi>次公退之詩山石犖确行徑㣲</hi>自愛鏗然曳杖聲<lb/>
　　山村五絶<hi>熙寧六年作</hi>
竹籬茅屋趂溪斜春入山村處處花無象太平還有象<lb/>
<hi>縯唐文宗延英對宰相曰卿等有意太平乎牛僧孺對曰太平無象今雖未及至治亦可謂小康而更求太平</hi>
<hi>非臣所及</hi>孤烟起處是人家<lb/>
烟雨濛濛雞犬聲有生何處不安生但令黄犢無人佩<lb/>
<pb n="KR4d0077_WYG_006-18b"/>
<hi>厚龔遂為渤海太守令民賣劍買牛賣刀買犢曰何為帶牛佩犢</hi>布榖何勞也勸耕<hi>次公</hi>
<hi>布穀鳥名其聲云然俗云催耕鳥也</hi>
老翁七十自腰鎌<hi>縯鮑明逺詩腰鎌刈葵藿</hi>慙愧春山筍蕨甜豈是<lb/>
聞韶解忘味<hi>次公班固幽通賦云虞韶美而鳯儀兮孔忘味於千載</hi>爾來三月食<lb/>
無鹽<hi>次公湼槃經云云食中無鹽</hi>
杖藜裹飯去怱怱過眼青錢轉手空贏得兒童語音好<lb/>
一年彊半在城中<lb/>
竊禄忘歸我自羞豐年底事汝憂愁不須更待飛鳶墮<lb/>
<pb n="KR4d0077_WYG_006-19a"/>
方念平生馬少㳺<hi>縯後漢馬援傳援擊交趾謂官屬曰吾從弟少㳺常哀吾忼慨多大志曰</hi>
<hi>士生一世但取衣食裁足乘下澤車御欵叚馬為郡縣吏守墳墓鄉里稱善人足矣致求盈餘但自苦耳當吾</hi>
<hi>在浪泊西里間虜未滅之時下潦上霧毒氣薰蒸仰視飛鳶跕跕墮水中卧念少㳺平生時語何可得也</hi>
　　二月二十六日雨中熟睡至晚强起出門還作此<lb/>
　　詩意思殊昏昏也<lb/>
卯酒困三杯午餐便一肉雨聲來不斷睡味清且熟昏<lb/>
昏覺還卧展轉無由足强起出門行孤夢猶可續泥深<lb/>
竹雞語村暗鳩婦哭<hi>無已遯齋閒覽云白蟻聞竹雞之聲盡化為水今山林多有之其聲</hi>
<pb n="KR4d0077_WYG_006-19b"/>
<hi>自呼為泥滑滑者是也師天將隂鳩輙逐其婦</hi>明朝看此詩睡語應難讀<lb/>
　　和李太白<hi>并序</hi>
　李太白有潯陽紫極宫感秋詩紫極宫今天慶觀也<lb/>
　道士胡洞㣲以石本示予蓋其師卓玘之所刻玘有<lb/>
　道術節義過人今亡矣太白詩云四十九年非一往<lb/>
　不可復今予亦四十九感之次其韻玉芝一名瓊田<lb/>
　草洞微種之七八年矣云更數年可食許以遺予故<lb/>
　并記之<lb/>
<pb n="KR4d0077_WYG_006-20a"/>
寄卧虛寂堂月明浸踈竹冷然洗我心<hi>次公易聖人以此洗心</hi>欲<lb/>
飲不可掬流光發永歎自昔非余獨行年四十九還此<lb/>
北窻宿緬懷卓道人白首寓醫卜<hi>次公賈誼曰聖人不在朝廷必在卜醫之</hi>
<hi>中</hi>謫仙固遠矣此士亦難復世道如奕棋變化不容覆<lb/>
<hi>次公左傳視君不如奕棋</hi>惟應玉芝老待得蟠桃熟<hi>縯漢武外傳西王母言蟠桃三</hi>
<hi>千歲一熟</hi>
　　豆粥<lb/>
君不見滹沱流澌車折軸公孫倉皇奉豆粥濕薪破竈<lb/>
<pb n="KR4d0077_WYG_006-20b"/>
自燎衣饑寒頓解劉文叔<hi>縯後漢馮異傳異字公孫王郎兵起光武自鄭東南馳晨</hi>
<hi>夜草舎至饒陽蕪蔞亭時天寒烈衆皆飢疲異上豆粥明旦光武謂諸將曰昨得公孫豆粥飢寒俱解及至南</hi>
<hi>宫遇大風雨光武引車入道傍空舍異抱薪鄧禹爇火光武對竈燎衣異復進麥飯因復渡滹沱河至信都次</hi>
<hi>公其後光武詔曰倉卒蕪蔞亭豆粥滹沱河麥飯厚意久不報或曰滹沱河乃是麥飯而先生用為豆粥此盖</hi>
<hi>痛快行語不復檢本耳惟先生則可</hi>又不見金谷敲氷草木春帳下烹煎<lb/>
皆美人萍虀豆粥不傳法咄嗟而辨石季倫<hi>厚晉石崇為客作豆</hi>
<hi>粥咄嗟便辨每冬得韭萍韲王愷每以不能及為恨乃宻貨崇帳下問其所以荅云豆至難熟豫作熟末客來</hi>
<hi>但作白粥以投之韭萍韲是𢷬韭根雜以麥苖耳崇有别館在河陽之金谷</hi>干戈未解身如<lb/>
<pb n="KR4d0077_WYG_006-21a"/>
寄聲色相纒心已醉身心顛倒自不知更識人間有真<lb/>
味豈如江頭千頃雪色蘆茆簷出没晨烟孤地碓舂秔<lb/>
光似玉沙瓶煑豆軟如酥我老此身無著處賣書來問<lb/>
東家住<hi>次公杜詩盡拈書籍賣來問爾東家</hi>臥聽雞鳴粥熟時蓬頭曳履<lb/>
君家去<lb/>
　　到潁未幾公帑已竭齋厨索然戲作數句<lb/>
我昔在東武吏方謹新書<hi>次公東武宻州也新書言新法行减公使庫錢也</hi>齋<lb/>
空不知春<hi>次公齋字指言公庫也古人云齋酒者是也</hi>客至先愁予采杞聊<lb/>
<pb n="KR4d0077_WYG_006-21b"/>
自誑食菊不敢餘<hi>次公密州又曰膠西先生嘗作後杞菊賦其序曰移守膠西意且一飽而</hi>
<hi>齋厨索然不堪其憂日與通守劉君庭式循古城廢圃求杞菊食之其賦有曰曾杯酒之不設攬草木以誑口</hi>
<hi>今詩蓋述往事耳</hi>歲月今幾何齒髮日向疎幸此一郡老依然<lb/>
十年初夢飲本來空<hi>次公唐文粹有何諷渴賦皆言夢飲之事</hi>真飽竟亦虛<lb/>
<hi>次公佛書寶積經云説食者竟無所飽夢飽者竟無所得</hi>尚有赤脚婢<hi>縯退之贈玉川子詩曰一</hi>
<hi>婢赤脚老無齒</hi>能烹頳尾魚<hi>厚詩魴魚頳尾</hi>心知皆夢耳慎勿歌歸與<lb/>
　　和子由次月中梳頭韻<hi>十朋子由詩序云轍有白髮近二十年矣然止百餘</hi>
　　　<hi>莖不增不減䖍州道人王正彦教令拔去以真水火養之恐不復更生從其言已數月而白髮</hi>
<pb n="KR4d0077_WYG_006-22a"/>
　　　<hi>不出更年歲不見豈真不生耶子瞻兄示我月中梳頭詩戲次來韻言拔白之驗詩曰水上有</hi>
　　　<hi>車車自翻懸流如線垂前軒霜蓬已枯不再緑有客勸我拔其根枯根一去紫茸出珍重已試</hi>
　　　<hi>幽人言紛紛華髪不足道當返六十過去䰟</hi>
夏畦流膏白雨翻北窻幽人臥羲軒<hi>縯陶潛嘗言夏日虚閒高卧北窻之</hi>
<hi>下清風颯至自謂羲皇上人</hi>風輪曉長春笋節露珠夜上秋禾根<hi>或為</hi>
<hi>予言草木之長常在昧明間早作而伺之乃見其拔起數寸竹笋尤甚又夏秋之交稻方含秀黄昏月出露珠</hi>
<hi>起于其根纍纍然忽自騰上若有推之者或入于莖心或垂于葉端稻乃秀實驗之信然此二事與子由養生</hi>
<hi>之説契欲以此為竒</hi>從來白髮有公道<hi>厚杜牧詩公道世間唯白髪貴人頭上不曽饒</hi>始<lb/>
<pb n="KR4d0077_WYG_006-22b"/>
信丹經非妄言此身法報本無二<hi>次公法報以言法身報身也乃佛氏之説</hi>
<hi>華嚴合論中詳矣</hi>他年妙絶兼形䰟<hi>傳燈録有形神俱妙者乃不復有解化之事</hi>
　　黄州<lb/>
南山一尺雪雪盡山蒼然澗谷深自暖梅花應已繁使<lb/>
君厭騎從車馬㽞山前行歌招野叟共步青林間長松<lb/>
得髙䕃盤石堪醉眠祇樂聽山鳥攜琴寫幽泉愛之欲<lb/>
忘返但苦世俗牽歸來始覺逺明月髙峯巔<lb/>
　　無題<lb/>
<pb n="KR4d0077_WYG_006-23a"/>
六秩行當啓區中縁更疎不貪為我寶安步當君車故<lb/>
國多喬木先人有敝廬誓將閒散好不著一行書<lb/>
　　縱筆<hi>按此詩執政聞而怒之再貶儋耳</hi>
白頭蕭散滿霜風小閣藤牀寄病容報道先生春睡美<lb/>
道人輕打五更鐘<lb/>
　　鳴泉思思君子也君子抱道且殆而時弗與民咸<lb/>
　　思之鳴泉故基堙圮殆盡眉山蘇公搔首踟蹰作<lb/>
　　鳴泉思以思之<lb/>
<pb n="KR4d0077_WYG_006-23b"/>
鳴泉鳴泉經雲而潺湲拔其毛骨者脩竹蒸為雲氣者<lb/>
霏烟山䕫莫能隠其恠野翟詎敢藏其妍茅廬蕭蕭昔<lb/>
有人焉其髙如山其清如水其心金與玉其道砥與絃<lb/>
執徳没世落月入地英名皎然陽曦麗天舊隠寂寂新<lb/>
篁娟娟思彼君子我心若懸谷鳥在上巖花炫前鳴泉<lb/>
鳴泉能使我宛結而華顛<lb/>
　　老人行<lb/>
有一老翁老無齒處處無人問年紀白髪如絲向下垂<lb/>
<pb n="KR4d0077_WYG_006-24a"/>
一雙眸子碧如水不裹頭又無履相識雖多少知巳問<lb/>
翁畢竟何所止笑言只在紅塵裏秋風獵獵行雲飛老<lb/>
人此意無人㑹目注雲歸心自知黄口小兒莫相笑老<lb/>
人舊日曽年少浪迹常如不繫舟地角天涯知自跳亦<lb/>
曽樂半夜傳籌醉朱閣美人如花弄絃索只恨樽前明<lb/>
月落亦曽憂羇旅他鄉迫暮秋故國日邊無信息斷鴻<lb/>
空逐水長流或安貧或安富或爵通侯封萬戸一任秋<lb/>
霜換鬢毛本來面目長如故水有蘋兮山有芝人意雖<lb/>
<pb n="KR4d0077_WYG_006-24b"/>
存事巳非有時却憶經遊處都似茫茫春夢歸邇來尤<lb/>
解安貧賤不為公卿强陪面皎如明月在秋潭動著依<lb/>
前還不見還不見可奈何空使逺人増眷戀但祇從他<lb/>
隨物轉青樓黄閣長相見若相見莫慇懃却是翁家舊<lb/>
主人<lb/>
　　夢中絶句<lb/>
楸樹髙花欲插天暖風遲日共茫然落英滿地君方見<lb/>
惆悵春光又一年<lb/>
<pb n="KR4d0077_WYG_006-25a"/>
　　絶句<lb/>
柴桑春晚思依依屋角鳴鳩雨欲飛昨日已收寒食火<lb/>
吹花風起却添衣<lb/>
　　洗兒<lb/>
人皆養子望聰明我被聰明悞一生惟願孩兒愚且魯<lb/>
無災無難到公卿<lb/>
　　無題<lb/>
引手攀紅櫻紅櫻落如線仰首看紅日紅日走如箭年<lb/>
<pb n="KR4d0077_WYG_006-25b"/>
光與時景頃刻互衰變何當血肉身安得常强健人心<lb/>
苦執迷富貴憂貧賤憂色常在眉歡容不上面吾今頭<lb/>
半白把鏡非不見惟應花下盃更待他人勸<lb/>
　　古風<lb/>
精神洞元化白日昇髙旻俯仰凌倒景龍行逸如神半<lb/>
道過紫府弭節聊逡巡金牀設寶几璀璨明月珍仙者<lb/>
二三子眷然骨肉親飲我霞石盃放盃恍如春遂朝玉<lb/>
虚上冠劍班列真無端拜失儀放棄令自新雲霄難遽<lb/>
<pb n="KR4d0077_WYG_006-26a"/>
返下土多埃塵淮南守天庖嗟我復何人<lb/>
　　絶句二首<lb/>
峩峩疊石立何孤頼有蕭蕭翠竹俱日暮無人鷗鳥散<lb/>
空㽞逺水伴寒蘆<lb/>
漠漠秋髙露氣清新蒲倚石近溪生夜來雨後西風急<lb/>
静向窻前似有聲<lb/>
　　絶句三首<lb/>
松栢蕭森溪水南道人只作兩團庵市區收罷豚魚税<lb/>
<pb n="KR4d0077_WYG_006-26b"/>
來與彌陀共一龕<lb/>
此身分付一蒲團静對蕭蕭竹數竿偶為老僧煎茗粥<lb/>
自攜修綆汲清泉<lb/>
天風吹月入䦨干烏鵲無聲夜向䦨織女明星來枕上<lb/>
乃知身不在人間<lb/>
　　雜詩<lb/>
昔日雙鵶照淺眉如今婀娜緑雲垂蓬萊老守明朝去<lb/>
腸斷簾間蟋蟀悲<lb/>
<pb n="KR4d0077_WYG_006-27a"/>
　　虛飄飄三首<lb/>
虛飄飄畫簷蛛結網銀漢鵲成橋塵漬雨桐葉霜飛風<lb/>
栁條露凝殘㸃見紅日星曳餘光横碧霄虛飄飄比浮<lb/>
名利猶堅牢<lb/>
虛飄飄花飛不到地虹起謾成橋入夢雲千疊游空絲<lb/>
萬條蜃樓百尺横蒼海鴈字一行書絳霄虛飄飄比人<lb/>
身世猶堅牢<lb/>
虛飄飄風寒吹絮浪春水暖氷橋勢緩<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>垂線聲乾葉<lb/>
<pb n="KR4d0077_WYG_006-27b"/>
下條雨中漚㸃隨流水風裏綵雲横碧霄虚飄飄比時<lb/>
富貴猶堅牢<lb/>
　　古意<lb/>
兒曹鞭笞學官府翁憐兒癡旁笑侮翁出坐曹鞭復呵<lb/>
賢於羣兒能幾何兒曹鞭人以為戲公怒鞭人血流地<lb/>
等為戲劇誰復先我年為翁兒更賢<lb/>
　　第五橋<lb/>
白露淒風洗瘴烟夢回相對兩凄然雀羅廷尉非當日<lb/>
<pb n="KR4d0077_WYG_006-28a"/>
鳩杖先生愈少年世事飽諳思縮手主恩未報恥歸田<lb/>
誰憐第五橋東水獨照台州老鄭䖍<lb/>
　　雷州八首<lb/>
白髪坐鉤黨南遷瀕海州灌園以糊口身自雜蒼頭籬<lb/>
落秋暑中碧花蔓牽牛誰知把鋤人舊日東陵侯<lb/>
荔子無幾何黄柑遽如許遷臣不惜日恣意移寒暑層<lb/>
巢俯雲木信美非吾土草芳自有時鶗鴂何闗汝<lb/>
下居近流水小巢依嶺岑終日數椽閒但聞鳥遺音爐<lb/>
<pb n="KR4d0077_WYG_006-28b"/>
香入幽夢海月明孤斟鷦鷯一枝足所恨非故林<lb/>
培塿無松栢駕言此焉㳺讀書與意㑹却掃可忘憂尺<lb/>
蠖以時屈其伸亦非求得歸良不惡未歸且淹㽞<lb/>
粤嶺風俗殊有疾時勿藥束帶趍房祀用史巫紛若絃<lb/>
歌薦繭栗奴至洽觴酌呻吟殊未央更把鷄骨灼<lb/>
粤女市無常所至輙成區一日三四遷處處售鰕魚青<lb/>
裙脚不韤臭味猿與狙孰云風土惡白洲生緑珠<lb/>
海康臘已酉不論冬孟仲殺牛撾鼓祭城郭為傾動雖<lb/>
<pb n="KR4d0077_WYG_006-29a"/>
非堯頒厯自我先人用苦笑荆楚人嘉平臘雲夢<lb/>
舊時日南郡野女出成羣此去尚應逺東風已如雲蚩<lb/>
氓託絲布相就通慇懃可憐秋胡子不遇卓文君<lb/>
　　山陂陀行<lb/>
山坡陁兮下屬江勢崖絶兮㳺波所蕩如頽墻松茀律<lb/>
兮百尺傍拔此驚葛藟之上不見日兮下可依吾曳杖<lb/>
兮吾僮亦吾之書隨藐余望兮水中泜頎然而長者黄<lb/>
冠而羽衣澣頥坦腹盤石箕坐兮山亦有趾安不危四<lb/>
<pb n="KR4d0077_WYG_006-29b"/>
無人兮可忘飢仙人偓佺自言其居瑶之圃一日一夜<lb/>
飛相往來不可數使其開口言兮豈惟河漢無驚極余<lb/>
心黙不言兮蹇昭氏之不鼓琴憺將山河與日月長在<lb/>
若有人兮夢中仇池我歸路此非小有兮噫乎何以樂<lb/>
此而不去昔余㳺於葛天兮身非陶氏猶與偕乘渺茫<lb/>
良未果兮僕夫悲余馬懐聊逍遥兮容與晞余髮兮蘭<lb/>
之渚余論世兮千載一人猶並時余行詰曲兮欲知余<lb/>
者稀峨峨洋洋余方樂兮譬余繫舟於水魚潜鳥舉亦<lb/>
<pb n="KR4d0077_WYG_006-30a"/>
不知何必每念輙得應余若響坐有如此兮人子期<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0077_WYG_006-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東坡詩集註巻六<lb/>
</p>
<p>
</p>
  </div>
</body>
</text>
</TEI>
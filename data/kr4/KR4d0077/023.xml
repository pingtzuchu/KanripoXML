<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東坡詩集註巻二十三</head> <lb/>
    <p>
<pb n="KR4d0077_WYG_023-1a"/>
欽定四庫全書<lb/>
　東坡詩集註巻二十三<lb/>
　　　　　　　　　　　　宋　王十朋　撰<lb/>
　寺觀<lb/>
　　海㑹寺清心堂<hi>沈無量夀佛閣西北法照大師房舊有石刻今亡</hi>
南郭子綦初喪我<hi>縯莊子南郭子綦曰今者吾喪我汝知之乎</hi>西來達磨尚<lb/>
求心<hi>厚傳燈録慧可謂達磨曰我心未寜乞師與安師曰將心來與汝安曰覔心了不可得師曰與汝安</hi>
<hi>心竟師達磨西來不立文字直指人心見性悟道</hi>此堂不説有清濁遊客自觀<lb/>
<pb n="KR4d0077_WYG_023-1b"/>
隨淺深兩歳頻為山水役一溪長照雪霜侵紛紛無補<lb/>
竟何事慙愧髙人閉戸吟<lb/>
　　洞霄宫<hi>持晦真憶録杭州餘杭縣西一十八里有天極山宫曰洞霄舊名天柱觀</hi>
上帝髙居愍世頑<hi>縯退之哭孔丞詩天公髙居鬼神惡</hi>故留瓊館在凡間<lb/>
青山九𤨏不易到作者七人相對閒庭下流泉翠蛟舞<lb/>
洞中飛䑕白鵶翻<hi>厚李白詩仙䑕如白鵶序云荆州玉泉寺近清溪諸山山洞往往有乳窟</hi>
<hi>窟中多玉泉交流中有白蝙蝠大如鴉按仙經蝙蝠一名仙䑕千歳之後體白如雪棲則倒懸</hi>長松怪<lb/>
石宜霜鬢不用金丹苦駐顔<lb/>
<pb n="KR4d0077_WYG_023-2a"/>
　　秀州僧本瑩靜照堂<lb/>
鳥囚不忘飛馬繫嘗念馳靜中不自勝不若聽所之君<lb/>
看厭事人無事乃更悲<hi>子仁史記陳軫謂犀首曰公何好飲也曰無事也軫謂曰吾令</hi>
<hi>公厭事可乎</hi>貧賤苦形勞富貴嗟神疲作堂名靜照此語子<lb/>
謂誰江湖隱淪士豈無適時資老死不自惜扁舟自娱<lb/>
嬉從之恐莫見况肯從我為<lb/>
　　衆妙堂<hi>甄先生有記云眉山道士張簡易教小學常百人予從之三年謫居南海一日夢至</hi>
　　　<hi>其處其徒誦老子曰𤣥之又𤣥衆妙之門余曰妙一而已容可衆乎道士笑曰一已陋矣何妙</hi>
<pb n="KR4d0077_WYG_023-2b"/>
　　　<hi>之有若審妙也雖衆可也</hi>
湛然無觀古真人我獨觀此衆妙門夫物芸芸各歸根<lb/>
<hi>厚老子夫物芸芸各歸其根</hi>妙中得一道乃存道人晨起開東軒趺<lb/>
坐一醉扶桑暾<hi>子仁楚詞暾將出兮東方照吾檻兮扶桑東方有扶桑之木其高萬仞日下浴</hi>
<hi>於暘谷上拂於扶桑也</hi>餘光照我玻瓈盆倒射牕几清而温欲收<lb/>
月魄飡日魂我自日月誰使吞<hi>厚黄庭經註吞日氣法常以日初出時東向叩</hi>
<hi>齒九通呪畢暝目握固存五色流霞來接一身於是日光流霞俱入口中吞月法常以月初時西向叩齒十通</hi>
<hi>呪畢暝目握固存月色精光俱入口中能修此道則奔日月之神仙也任道家言人身中自有日月</hi>
<pb n="KR4d0077_WYG_023-3a"/>
　　䖍州景徳寺榮師湛然堂<lb/>
卓然精明念不起<hi>次公楞嚴經曰妙精心明又曰精明靜妙</hi>兀然灰槁照不<lb/>
滅方定之時慧在定定慧照寂非兩法<hi>次公楞嚴經言因戒生定因定</hi>
<hi>發慧又云淨極光通達寂照含虛空</hi>妙湛總持不動尊黙然真入不二門<lb/>
<hi>任維摩經言文殊師利問維摩詰何等是菩薩不二法門時維摩詰黙然無言文殊師利歎曰是真入不二法</hi>
<hi>門也</hi>語息則黙非對語此話要將周易論<hi>子仁易復卦注云凡動息則靜</hi>
<hi>靜非對動者也語息則黙黙非對語者也</hi>諸方人人把雷電不容細看真頭<lb/>
面欲知妙湛與總持更問江東三語掾<hi>任晉王戎問阮瞻曰聖人貴名</hi>
<pb n="KR4d0077_WYG_023-3b"/>
<hi>教莊老明自然其㫖同異瞻曰將無同戎咨嗟良久即命辟之時人謂之三語掾</hi>
　　寒食與器之游南塔寺寂照堂<hi>項杭州圖經梵天寺在鳯凰山乾徳</hi>
　　　<hi>中吴越王錢氏建舊額南塔寺治平中改今額</hi>
城南鐘鼓鬬清新端為投荒洗瘴塵總是鏡空堂上客<lb/>
<hi>次公先生有和聰上人詩一悟鏡空老始知圓澤賢</hi>誰為寂照境中人<hi>次公楞嚴經湛然寂</hi>
<hi>照</hi>紅英掃地風驚曉緑葉成陰雨洗春記取明年作寒<lb/>
食杏花曾與此翁鄰<hi>子仁退之杏花詩云居鄰北郭古寺空杏花兩株能白紅明年更發</hi>
<hi>應更好道人莫忘鄰家翁</hi>
<pb n="KR4d0077_WYG_023-4a"/>
　　留題延生觀後山上小堂<hi>次公觀後上小山有堂是唐玉真公主修道遺</hi>
　　　<hi>迹堯卿本朝端拱元年十月十八日奉敕賜此名額</hi>
溪山愈好意無厭上到巉巉第幾尖深谷野禽毛羽怪<lb/>
上方僊子鬢眉纎<hi>楊杜詩上方重閣晚</hi>不慙弄玉騎丹鳯<hi>縯蕭史善吹簫</hi>
<hi>秦穆公以女弄玊妻焉遂教弄玉吹簫作鳯鳴鳯皇來止其屋公為作鳯臺一旦弄玉乘鳯蕭史乘龍昇天而</hi>
<hi>去</hi>應逐嫦娥駕老蟾<hi>援羿得不死之藥於西王母嫦娥竊之奔月託身月中月有蟾蜍之</hi>
<hi>象焉</hi>澗草巖花自無主晩來胡蝶入疎簾<lb/>
　　樓觀<hi>秦始皇立老子廟於觀南晉惠始修此觀</hi>
<pb n="KR4d0077_WYG_023-4b"/>
門前古碣卧斜陽閲世如流事可傷<hi>子仁劉禹鍚詩閲世甚東流</hi>長<lb/>
有幽人悲晉惠强修遺廟學秦皇丹砂久窖井水赤<hi>縯抱</hi>
<hi>朴子曰臨汜縣有廖氏世老夀後移子孫輒殘折他人居其故宅復累世夀疑其井水赤乃掘井左右得古人</hi>
<hi>埋丹砂數十斛丹汁入井是以飲水而夀</hi>白术誰燒㕑竈香<hi>次公陶隱居引仙經云术能除</hi>
<hi>惡氣</hi>聞道神仙亦相過只疑田叟是庚桑<hi>厚莊子老𥅆之役有庚桑楚者</hi>
<hi>徧得老𥅆之道北居畏壘之山</hi>
　　自清平鎮遊樓觀五郡大秦延生仙游往返四日<lb/>
　　得詩寄子由同作<lb/>
<pb n="KR4d0077_WYG_023-5a"/>
　　　樓觀<hi>次公崇勝觀也乃尹喜舊宅俗謂之樓觀</hi>
鳥噪猿呼晝閉門寂寥誰識古皇尊青牛久已辭轅軛<lb/>
<hi>縯别説老氏乘青牛薄板車</hi>白鶴來時訪子孫<hi>援續捜神記遼東華表柱上有鶴集其上</hi>
<hi>言曰有鳥有鳥丁令威去家千歳今來歸</hi>山近朔風吹積雪<hi>堯卿古樂府朔風吹積雪</hi>天<lb/>
寒落日淡孤村道人應怪遊人衆汲盡階前井水渾<hi>縯杜</hi>
<hi>詩淘米少汲水汲多井水渾</hi>
　　　五郡<lb/>
古觀正依林麓斷居民來就水泉甘亂溪赴渭爭趨北<lb/>
<pb n="KR4d0077_WYG_023-5b"/>
飛鳥迎山不復南羽客衣冠朝上象野人香火祝春蠶<lb/>
汝師豈解言符命山鬼何知託老𥅆<hi>觀有明皇碑言夢老子告享國長久</hi>
<hi>之意萬大年楚詞有山鬼之章又史記始皇曰山鬼不過知一年事</hi>
　　　大秦寺<lb/>
晃蕩平川盡坡陁翠麓横忽逢孤塔逈獨向亂山明信<lb/>
足幽尋逺<hi>子仁李太白詩幽尋無前期乘興不覺逺</hi>臨風却立驚原田浩如<lb/>
海滚滚盡東傾<hi>次公杜詩不盡長江滚滚來</hi>
　　　授經臺<hi>乃南山一峯爾非復有築處</hi>
<pb n="KR4d0077_WYG_023-6a"/>
劒舞有神通草聖<hi>援張旭善草書自言始見公主與擔夫爭道而得筆法觀公孫大娘舞劒</hi>
<hi>器而通神次公張芝草書精切韋仲將以為草聖</hi>海山無事化琴工<hi>援樂府解題言水仙</hi>
<hi>操曰伯牙學琴於成連先生乃與俱游蓬萊山留伯牙曰子居習之吾將迎師刺船而去旬日不返伯牙迎望</hi>
<hi>但見海水入洞山林𠖇杳烏獸悲號嘆曰吾師將移我情乃援琴而歌曲終成連刺船迎之與還遂為天下妙</hi>
<hi>堯卿南史宗少文南陽人善琴書圖畫精於名理每游山水住輒忘歸乃於江陵立宅間居無事因結宇衡山</hi>
<hi>欲懷尚平之志有疾還江陵歎曰老疾俱至名山恐難徧唯澄懷道觀卧以遊之凡所遊履皆圖之於室謂之</hi>
<hi>曰撫琴動操欲令衆山皆響</hi>此臺一覽秦川小<hi>子仁杜詩㑹當臨絶頂一覽衆山小</hi>不<lb/>
待傳經意已空<hi>次公按列仙傳尹喜既見老子授之五千言喜退而書之名曰道徳經</hi>
<pb n="KR4d0077_WYG_023-6b"/>
　　遊金山寺<hi>髙圖經金山龍游寺屹立江中為諸禪刹之冠舊名澤心梁武帝天監四年親</hi>
　　　<hi>臨澤心寺設水陸㑹聖朝天禧初真宗夢遊此賜今額</hi>
我家江水初發源宦遊直送江入海<hi>次公江水發源於岷山孔子曰江出</hi>
<hi>於汶山其始出源可以濫觴</hi>聞道潮頭一丈髙天寒尚有沙痕在中<lb/>
泠南畔石盤陁<hi>縯張又新水記揚子江有中泠水為天下㸃茶第一</hi>古來出没隨<lb/>
濤波試登絶頂望鄉國江南江北青山多羈愁畏晩尋<lb/>
歸楫山僧苦留看落日微風萬頃靴紋細斷霞半空魚<lb/>
尾赤<hi>體仁詩魴魚頳尾</hi>是時江月初生魄二更月落天深黑江<lb/>
<pb n="KR4d0077_WYG_023-7a"/>
心似有炬火明飛焰照山棲鳥驚<hi>革先生嘗云山林藪澤晦明之夜則野火</hi>
<hi>生焉散布如人秉燭其色青異乎人火</hi>悵然歸卧心莫識非鬼非人竟何<lb/>
物江山如此不歸山江神見怪驚我頑我謝江神豈得<lb/>
已有田不歸如江水<hi>是夜所見如詩次公文公謂咎犯曰不與舅氏同心者有如此水</hi>
　　甘露寺<hi>并序</hi>
　欲遊甘露寺有二客相過遂與偕行寺有石如羊相<lb/>
　傳謂之狠石云諸葛孔明坐其上與孫仲謀論曹公<lb/>
　也大鑊二按銘梁武帝所鑄畫師子一菩薩二陸探<lb/>
<pb n="KR4d0077_WYG_023-7b"/>
　微筆衛公所留祠堂在寺手植柏合抱矣近寺僧發<lb/>
　古殿基得舍利七粒并石記乃衛公為穆宗皇帝追<lb/>
　福所葬者也<hi>致約圖經甘露寺在北固山唐寳厯中李徳裕建以資穆宗之𠖇福時甘露降</hi>
　<hi>此山因以名之</hi>
江山豈不好獨遊情易䦨但有相擕人何必素所歡我<lb/>
欲訪甘露當塗無閒官二子舊不識欣然肯聯鞍古郡<lb/>
山為城層梯轉朱欄樓臺斷崖上地窄天水寛一覽吞<lb/>
數州山長江漫漫却望大明寺<hi>子敬大明寺在揚州</hi>惟見烟中竿<lb/>
<pb n="KR4d0077_WYG_023-8a"/>
狠石卧庭下穹窿如伏羱<hi>次公羱羊也史記云貪如狼狠如羊</hi>緬懷卧龍<lb/>
公挾䇿事琱鑽<hi>縯徐庶謂先主曰諸葛孔明卧龍也援後漢史商鞅挾三䇿以鑽孝公</hi>一<lb/>
談收猘子<hi>縯曹公聞孫䇿平江東曰猘兒難與爭鋒</hi>再説走老瞞<hi>縯曹公小字阿瞞孔</hi>
<hi>明説孫權與先主并力敗曹操於赤壁</hi>名髙有餘想事往無留觀蕭公古<lb/>
鐵鑊相對空團團坡陁受百斛積雨生微瀾泗水逸周<lb/>
鼎<hi>援周鼎逸於泗水始皇求之弗得</hi>渭城辭漢盤<hi>援魏明年遷承露盤金狄泣下李賀作金</hi>
<hi>銅仙人辭漢歌云攜盤獨出月荒涼渭城已逺波聲小</hi>山川失故態怪此能獨完<lb/>
僧繇六化人<hi>仲達畫史云甘露寺張僧繇四菩薩長四尺一版長八尺許</hi>霓衣掛冰<lb/>
<pb n="KR4d0077_WYG_023-8b"/>
紈隱見十二疊觀者疑夸謾破版陸生畫<hi>縯陸探微南齊呉郡人鹿</hi>
<hi>畫史云探微瘦面黄目神彩驚人</hi>青猊戲盤跚上有二天人揮手如翔<lb/>
鸞筆墨雖欲盡典刑垂不刋赫赫贊皇公<hi>縯李徳裕其先贊皇公</hi>
英姿凛以寒古柏親手種挺然誰敢干枝撑雲峰裂根<lb/>
入石窟蟠薙草得斷碑斬崖出金棺瘞藏豈不牢見伏<lb/>
理可歎四雄皆龍虎<hi>次公四雄謂諸葛孔明孫仲謀蕭梁武帝贊皇公也</hi>遺迹儼<lb/>
未刓方其盛壯時爭奪肯少安廢興屬造物遷逝誰控<lb/>
搏<hi>子仁賈誼賦忽然為人兮何足控摶</hi>况彼妄庸子<hi>子仁前漢灌嬰熟視魏勃笑曰人言魏勃</hi>
<pb n="KR4d0077_WYG_023-9a"/>
<hi>勇妄庸人耳</hi>而欲事所難古今共一軌後世徒辛酸聊興廣<lb/>
武歎<hi>援阮藉登廣武觀楚漢戰處歎曰時無英雄使豎子成名</hi>不待雍門彈<hi>厚雍門周謂孟</hi>
<hi>嘗君曰君百歳之後髙臺既巳壞曲池既已塹豈不悲乎孟嘗君淚出承睫而未下雍門為之鼓琴遂感泣</hi>
　　遊靈隱寺李杞寺丞見和遊孤山復用前韻<hi>次公樂史</hi>
　　　<hi>寰宇記靈隱山以許由葛洪所隱本名稽宿山</hi>
君不見錢塘湖錢王壯觀今已無<hi>縯錢王自鏐至俶三世五王乘唐末起自</hi>
<hi>民伍有浙東之地厯五代朝貢不絶太祖龍興乃以其地歸有司而挈其族屬朝京師</hi>屋堆黄金<lb/>
斗量珠運盡不勞折簡呼<hi>厚晉宣帝紀王凌面縛水次遥謂司馬宣王曰卿直以折</hi>
<pb n="KR4d0077_WYG_023-9b"/>
<hi>簡召我我何敢不來而乃引軍來乎宣王曰以卿非折簡可呼故也</hi>四方宦遊散其孥宫<lb/>
闕留與閒人娯盛衰哀樂兩須臾何用多憂心鬱紆溪<lb/>
山處處皆可廬最愛靈隱飛來孤<hi>徳溥晏殊輿地志晉咸和元年西天僧慧</hi>
<hi>理歎曰此是中天竺國靈鷲山之小嶺不知何年飛來佛在世日多為仙靈之所隱今此亦復爾邪因挂錫造</hi>
<hi>靈隱寺號飛來峯</hi>喬松百丈蒼髯鬚擾擾下笑柳與蒲<hi>厚晉顧悦之與</hi>
<hi>簡文同年而髮早白帝問其故曰松柏之姿經霜猶茂蒲柳之質望秋先零</hi>髙堂㑹食羅千<lb/>
夫撞鐘擊鼓喧朝晡凝香方丈眠氍毹絶勝絮被縫海<lb/>
圖<hi>援杜詩海圖拆波濤舊繡移曲折天呉及紫鳯顛倒在短褐</hi>清風時來驚睡餘遂<lb/>
<pb n="KR4d0077_WYG_023-10a"/>
超羲皇傲几蘧<hi>次公陶潛清風颯至自謂羲皇上人縯莊子伏羲几蘧</hi>歸時棲鴉<lb/>
正畢逋<hi>縯漢桓帝時童謡曰城上烏尾畢逋公為吏子為徒</hi>孤煙落日不可摹<lb/>
　　雨中遊天竺靈感觀音院<hi>人表圖經晉天福四年僧道翊一夕見山間光</hi>
　　　<hi>明往視之得竒木乃命匠者孔仁謙刻觀音像治平中郡守蔡襄表其異事上之賜靈感觀音</hi>
　　　<hi>院額</hi>
蠶欲老麥半黄前山後山雨浪浪農人輟耒女廢筐白<lb/>
衣仙人在髙堂<lb/>
　　宿臨安淨土寺<hi>天祐臨安縣圖經淨土禪寺在縣南二里周顯徳中呉越王錢氏建</hi>
<pb n="KR4d0077_WYG_023-10b"/>
　　　<hi>號光孝明因寺大中祥符元年改賜今額</hi>
雞鳴發餘杭到寺已亭午<hi>次公梁元帝纂要日在午曰亭午</hi>㕘禪固未<lb/>
暇飽食良先務平生睡不足急掃清風宇<hi>次公文選玉宇來清風</hi>
閉門羣動息<hi>次公司空圖詩夜久羣動息</hi>香篆起烟縷覺來烹石泉<lb/>
紫筍發輕乳晩凉沐浴罷衰髮稀可數浩歌出門去<hi>次公</hi>
<hi>楚辭少司命云臨風怳兮浩歌子仁李白詩仰天大笑出門去</hi>暮色入村塢微月半隱<lb/>
山圓荷爭瀉露相攜石橋上夜與故人語明朝入山房<lb/>
<hi>善權臨安縣圖經真寂院在縣南二里天成元年呉越王錢氏建舊號山房院治平二年改賜今額在石鏡山</hi>
<pb n="KR4d0077_WYG_023-11a"/>
<hi>東</hi>石鏡炯當路昔照熊虎姿<hi>縯呉越王錢鏐臨安人布衣時嘗照石鏡鏡起而聳</hi>
<hi>戰彦忠唐地理志臨安有石鏡山髙二十六丈</hi>今為猿鳥顧興廢何足弔萬世<lb/>
一仰俯<lb/>
　　自淨土寺步至功臣寺<hi>明仲臨安圖經功臣山在縣南二里本名大官山吳</hi>
　　　<hi>越王錢氏建為功臣院祥符元年改賜今額</hi>
落日岸葛巾晩風吹羽扇<hi>次公孔明葛中羽扇指麾三軍</hi>松間野步穩<lb/>
竹外飛橋轉神功鑿横嶺巖石得巨片直渡千人溝下<lb/>
有微流泫<hi>玉父臨安縣圖經寺有溝名曰千人相傳錢氏役千人一日而成溝上橋以紫石為之徑</hi>
<pb n="KR4d0077_WYG_023-11b"/>
<hi>濶各丈餘</hi>岡巒蔚囘合金碧爛明絢緬懷異姓王負擔此鄉<lb/>
縣<hi>援郭璞天目山詩五百年生異姓王錢鏐自謂已應此運縯吴越王少貧困負擔及其貴也以錦囊盛焉</hi>
長逢跨下辱<hi>厚韓信傳淮陰少年侮信曰能死刺我不能出跨下信熟視俛出跨下一市大笑</hi>
屢乞桑間飯<hi>縯左傳趙宣子舍于翳桑見靈輒餓問之曰不食三日矣</hi>誰知山石頑<lb/>
識此希世彦凛然陰氣逼屹起猶聳戰他年萬騎歸父<lb/>
老恣歡宴錦繡被原野珠金散貧賤<hi>縯鏐為鎮東軍節度使封呉越王昭</hi>
<hi>宗詔升所居為衣錦城石鏡山曰衣錦山大官山曰功臣山鏐宴故老山林皆覆以錦作還鄉歌曰玉節還鄉</hi>
<hi>兮衣錦衣父老逺來相追隨</hi>竇融既入朝<hi>厚竇融為河西大將軍以五郡歸漢及隴蜀平融為</hi>
<pb n="KR4d0077_WYG_023-12a"/>
<hi>五郡太守奏事京師</hi>吴芮空記面<hi>援西漢諸王惟呉芮傳世最久魏黄初未盗發具芮冡容貎如</hi>
<hi>生後豫發者見吴綱曰君貎類長沙王但微短爾</hi>榮華坐銷歇閲世如郵傳<hi>援前</hi>
<hi>漢葢寛饒曰富貴無常忽則易人此如傳舍所閲人多矣</hi>惟有長明燈依然照深殿<lb/>
<hi>縯江寜縣寺有晉長明燈歳久火色變青而不熱隋文平陳巳訝其古矣而今猶不滅</hi>
　　秀州報本禪院鄉僧文長老方丈<lb/>
萬里家山一夢中呉音漸已變兒童每逢蜀叟談終日<lb/>
便覺峨眉翠掃空<hi>徳操洞天記峨眉山在嘉州係第七洞天</hi>師已忘言真有<lb/>
道我除搜句百無功明年採藥天台去<hi>幼槃洞天記天台赤城山髙一</hi>
<pb n="KR4d0077_WYG_023-12b"/>
<hi>萬八千丈周回五百里在台州天台縣</hi>更欲題詩滿浙東<lb/>
　　獨遊富陽普照寺<hi>夢良圖經淨明院在縣北五里唐號普照後廢石晉天福七年</hi>
　　　<hi>重建治平二年改賜今額</hi>
富春真古邑此寺亦唐餘鶴老依喬木龍歸䕶賜書連<lb/>
筒春水逺<hi>厚杜詩連筒灌小園</hi>出谷曉鐘疎欲繼江潮韻<hi>次公宋之問遊</hi>
<hi>江南靈隱寺夜月澄明獨行廊下因吟曰鷲嶺鬰岧嶤龍官隱寂寥搜思久之不就有老僧坐大禪牀曰何吟</hi>
<hi>之苦何不道樓觀滄海日門對浙江潮宋歎警策逮明訪之不復見寺僧知者曰此駱賔王也</hi>何人為<lb/>
起予<lb/>
<pb n="KR4d0077_WYG_023-13a"/>
　　自普照遊二庵<hi>饒富陽縣圖經延夀院在縣北四里院前有東西二庵</hi>
長松吟風晩雨細東庵半掩西庵閉山行盡日不逢人<lb/>
裛裛野梅香入袂居僧笑我戀清景自厭山深出無計<lb/>
我雖愛山亦自笑獨往神傷後難繼<hi>厚荀粲妻亡不哭而神傷杜詩神傷</hi>
<hi>山徑深</hi>不如西湖飲美酒紅杏碧桃香覆髻作詩寄謝採<lb/>
薇翁本不避人那避世<lb/>
　　佛日山榮長老方丈五絶<hi>韓杭州圖經凈惠禪院在永和鄉天福七年吴</hi>
　　　<hi>越王錢氏建舊額佛日院祥符元年改今額</hi>
<pb n="KR4d0077_WYG_023-13b"/>
陶令思歸久未成逺公不出但聞名<hi>次公廬山惠逺大師出不過虎溪因</hi>
<hi>送陶淵明而過此溪</hi>山中只有蒼髯叟數里蕭蕭管送迎<lb/>
千株玉㮶攙雲立一穗珠旒落鏡寒何處霜眉碧眼客<lb/>
結為三友冷相看<lb/>
東麓雲根露角牙細泉幽咽走金沙不堪土肉埋山骨<lb/>
未放蒼龍浴渥洼<hi>申之退之詩蒼龍露骨牙次公石鼎聯句巧匠斵山骨前漢元狩三年馬</hi>
<hi>生渥洼水中作歌云今安匹龍為友</hi>
食罷茶甌未要尋清風一榻扺千金腹摇鼻息庭花落<lb/>
<pb n="KR4d0077_WYG_023-14a"/>
還盡平生未足心<hi>次公孫樵乞巧對偃然就寢腹摇鼻息夢到鄉國槐花撲庭</hi>
日射囘廊午枕明水沈銷盡碧烟横山人睡覺無人見<lb/>
只有飛蚊遶鬢鳴<hi>次公唐何諷夢渴賦窓日斜照飛蚊遶鬢</hi>
　　宿海㑹寺<hi>持晦臨安縣圖經海㑹寺在縣西去縣二里梁大同中建號竹林寺祥符中改</hi>
　　　<hi>賜今額</hi>
籃輿三日山中行<hi>厚晉陶潛傳王𢎞邀潛還州問其所乘答云素有脚疾向乘籃輿亦足自</hi>
<hi>反</hi>山中信美少曠平<hi>厚王仲宣登樓賦雖信美而非吾土兮曾何足以少留</hi>下投<lb/>
黄泉上青𠖇<hi>次公左傳不及黄泉無相見也楚辭據青𠖇而攄虹</hi>線路每與猿狖<lb/>
<pb n="KR4d0077_WYG_023-14b"/>
爭<hi>師長楊賦盛猿狖之收多麋鹿之獲</hi>重樓束縛遭澗坑兩股酸哀饑腸<lb/>
鳴北渡飛橋踏彭鏗繚垣百步如古城<hi>師西都賦西郊則有大囿禁苑</hi>
<hi>繚以周墻四百餘里</hi>大鐘一撞千指迎髙堂延客夜不扃杉槽漆<lb/>
斛江湖傾<hi>師杉槽漆斛謂浴室也</hi>本來無垢洗更輕<hi>堯卿襄州鷲嶺善本禪師</hi>
<hi>因入浴室有僧問和尚是離垢底人為什麽却浴師曰定水湛然滿浴此無垢人</hi>倒牀鼻息四<lb/>
鄰驚<hi>次公石鼎聯句序云道士倚牆睡鼻息如雷鳴</hi>紞如五鼓天未明<hi>厚晉鄧攸傳吴</hi>
<hi>人歌曰紞如打五鼔雞鳴天欲曙</hi>木魚呼粥亮且清<hi>次公鬼詩夜闌寂巳清長笛亮且鳴</hi>
不聞人聲聞履聲<hi>次公漢哀帝曰我識鄭尚書履聲</hi>
<pb n="KR4d0077_WYG_023-15a"/>
　　夜至永樂文長老院文時卧病退院<hi>李彭富陽圖經永樂寺在</hi>
　　　<hi>縣東北六里</hi>
夜聞巴叟卧荒村來打三更月下門往事過年如昨日<lb/>
此身未死得重論老非懷土情相得病不開堂道益尊<lb/>
惟有孤栖舊時鶴舉頭見客似長言<lb/>
　　虎丘寺<hi>縯先名海湧山吴越春秋闔閭葬國西發五都之士十萬人作冡銅棺三重水銀為</hi>
　　　<hi>池金玉為鳬雁扁諸之劍三千槃郢魚腸在焉葬後三日金精之氣上揚化為虎踞其墳故號</hi>
　　　<hi>虎丘寺在蘇州</hi>
<pb n="KR4d0077_WYG_023-15b"/>
入門無平田石路細穿嶺陰風生澗壑古水翳潭井湛<lb/>
盧誰復見<hi>縯吴越春秋越王允常使歐冶子鑄五劍曰純鉤湛盧豪曹魚腸巨闕以湛盧獻呉呉公</hi>
<hi>子光以弑其君僚湛盧夜飛入楚</hi>秋水光耿耿鐵花秀巖壁<hi>饒寺中有鐵花巖在</hi>
<hi>劍池之側</hi>殺氣噤蛙黽幽幽生公堂左右立頑礦當年或未<lb/>
信異類服精猛<hi>厚十道四蕃志生公異僧竺道生也講理經於此人無信者乃聚石為徒與談至</hi>
<hi>石皆㸃頭寺有生公禪堂</hi>胡為百歳後仙鬼互馳騁窈然留清詩<lb/>
讀者為悲哽<hi>次公清逺道士與沈恭子同遊虎丘寺有詩厯論商周及近代二千年事顔真卿為</hi>
<hi>之刻石又鬼詩云青松多悲風蕭蕭清且哀白日徒昭昭不照長夜臺李道昌為刺史奏其事陸龜䝉皮曰休</hi>
<pb n="KR4d0077_WYG_023-16a"/>
<hi>松陵唱和皆及之</hi>東軒有佳致<hi>吕寺中有佳致軒在池堂之東</hi>雲水麗千頃熙<lb/>
熙覽生物春意破凄冷我來屬無事暖日相與永<hi>厚杜詩蒹</hi>
<hi>葭離披去天水與相永</hi>喜鵲翻初旦愁鳶蹲落景坐見漁樵還新<lb/>
月溪上影悟彼良自咍歸田行可請<lb/>
　　遊淨居院<hi>并序</hi>
　寺在光山縣南四十里大蘇山之南小蘇山之北寺<lb/>
　僧居仁為余言齊天保中僧思惠過此見父老問其<lb/>
　姓曰蘇氏又得二山名歎曰吾師告我遇三蘇則住<lb/>
<pb n="KR4d0077_WYG_023-16b"/>
　遂留結庵而父老竟無有葢山神也其後僧智顗見<lb/>
　思於此山而得法焉則世所謂思大和尚智者大師<lb/>
　是也唐神龍中道岸禪師始建寺於其地廣明庚子<lb/>
　之亂寺廢於兵火至乾興中乃復而賜名曰梵天云<lb/>
十載遊名山自製山中衣<hi>次公楚詞製芰荷以為衣</hi>願言畢婚嫁<hi>縯向</hi>
<hi>平男女嫁娶既畢敕斷家事勿復相闗遂肆意遊名山不知所終</hi>攜手老翠微<hi>次公爾雅山未</hi>
<hi>及上翠微</hi>不悟俗縁在失身蹈危機<hi>縯晉書諸葛長民云貧賤常思富貴富貴必履</hi>
<hi>危機</hi>刑名非宿學<hi>子仁揚子刑名非/道邪何自然也</hi>陷穽損積威<hi>厚司馬遷答任</hi>
<pb n="KR4d0077_WYG_023-17a"/>
<hi>安書猛虎在深山百獸震恐及其在陷穽之中摇尾而求食積威約之漸也</hi>遂恐死生隔永<lb/>
與雲山違今日復何日芒鞋自輕飛稽首兩足尊<hi>次公福足</hi>
<hi>慧足謂之兩足尊</hi>舉頭雙涕揮靈山㑹未散八部猶光輝<hi>援佛説法</hi>
<hi>靈山天龍八部來㑹</hi>願從二聖往一洗萬劫非徘徊竹溪月空翠<lb/>
摇烟霏<hi>子仁王維詩空翠濕人衣</hi>鐘聲自送客出谷猶依依囘首吾<lb/>
家山歳晩將焉歸<lb/>
　　少年時嘗過一村院見壁上有詩云夜凉疑有雨<lb/>
　　院靜似無僧不知何人作也宿黄州禪智寺寺僧<lb/>
<pb n="KR4d0077_WYG_023-17b"/>
　　皆不在夜半雨作尚記此詩故作一絶<lb/>
佛燈漸暗饑䑕出山雨忽來脩竹鳴知是何人舊詩句<lb/>
已應知我此時情<lb/>
　　定惠院寓居月夜偶出<lb/>
幽人無事不出門偶逐東風轉良夜參差玉宇飛木末<lb/>
繚繞香烟來月下江雲有態清自媚竹露無聲浩如瀉<lb/>
已驚弱柳萬絲垂尚有殘梅一枝亞清詩獨吟還自和<lb/>
白酒已盡誰能借不辭青春忽忽過但恐歡意年年謝<lb/>
<pb n="KR4d0077_WYG_023-18a"/>
自知醉耳愛松風㑹揀霜林結茅舍浮浮大甑長炊玉<lb/>
<hi>次公詩烝之浮浮</hi>溜溜小槽如壓蔗<hi>次公李賀詩小槽酒滴真珠紅</hi>飲中真味<lb/>
老更濃醉裏狂言醒可怕但當謝客對妻子倒冠落珮<lb/>
從嘲罵<hi>縯杜牧望故園賦倒冠落珮兮與世疎濶</hi>
　　次韻前篇<lb/>
去年花落在徐州對月酣歌美清夜<hi>去年徐州花下對月與張居厚王子</hi>
<hi>中兄弟飲酒作蘋字韻詩厚陶淵明詩佳人美清夜達曙酣且歌</hi>今年黄州見花發小<lb/>
院閉門風露下萬事如花不可期餘年似酒那禁瀉憶<lb/>
<pb n="KR4d0077_WYG_023-18b"/>
昔還鄉泝巴峽落帆樊口髙桅亞<hi>子仁韓詩大帆夜劃窮髙桅</hi>長江<lb/>
滚滚空自流白髮紛紛寜少借竟無五畝繼沮溺空有<lb/>
千篇凌鮑謝<hi>次公杜詩賦詩何必多往往凌鮑謝</hi>至今歸計負雲山未免<lb/>
孤衾眠客舍少年辛苦真食蓼<hi>縯傳食蓼之蟲</hi>老景清閒如啖<lb/>
蔗<hi>援晉書顧愷之食蔗必自末至本或怪之云漸入佳境</hi>饑寒未至且安居憂患<lb/>
已空猶夢怕穿花踏月飲村酒免使醉歸官長罵<hi>厚杜詩醉</hi>
<hi>即騎馬歸頗遭官長罵</hi>
　　安國寺浴<hi>欽夫先生寺記云寺立於偽唐保大二年始名䕶國嘉祐八年賜今名</hi>
<pb n="KR4d0077_WYG_023-19a"/>
老來百事懶身垢猶念浴衰髮不到耳<hi>子仁杜詩白頭亂髪不到耳</hi>
尚煩月一沐山城足薪炭烟霧濛暘谷塵垢能幾何翛<lb/>
然脱羈梏披衣坐小閣散髮臨脩竹心困萬縁空身安<lb/>
一牀足豈惟忘清淨兼以洗榮辱黙歸無多談<hi>子仁漢楊惲書</hi>
<hi>云方今漢徳隆盛願勉旃無多談</hi>此理觀要熟<lb/>
　　遊武昌寒溪西山寺<hi>次公樂史寰宇記武昌縣樊山亦曰樊岡下有寒溪中有</hi>
　　　<hi>蟠龍石</hi>
連山蟠武昌<hi>次公杜詩連山抱西南</hi>翠木蔚樊口<hi>共父志林記樊山云自余所居</hi>
<pb n="KR4d0077_WYG_023-19b"/>
<hi>臨臯亭下亂流而西泊於樊山為樊口</hi>我來已百日欲濟空搔首<hi>次公詩愛而不</hi>
<hi>見搔首躊蹰</hi>坐看鷗鳥没<hi>次公杜詩白鷗没浩蕩</hi>夢逐麏䴥走今朝横<lb/>
江來一葦寄衰朽<hi>次公詩誰謂河廣一葦杭之</hi>髙談破巨浪<hi>次公南史宗慤</hi>
<hi>云願乘長風破萬里浪</hi>飛屨輕重阜去人曾幾何絶壁寒溪吼風<lb/>
泉兩部樂<hi>縯南史孔珪字徳璋不樂世務門庭之内草萊不剪中有蛙鳴或問曰欲為陳蕃乎珪笑</hi>
<hi>曰我以此當兩部鼓吹何必效蕃</hi>松竹三益友<hi>次公選詩開徑望三益</hi>徐行欣有<lb/>
得芝术在蓬莠<hi>次公史蓬蒿藜莠</hi>西上九曲亭<hi>子仁子由九曲亭記子瞻遷于</hi>
<hi>齊安齊安無名山而江之南武昌諸山中有浮圖精舍西曰西山東曰寒溪將適西山行於松栢之間羊腸九</hi>
<pb n="KR4d0077_WYG_023-20a"/>
　<hi>曲而獲少平有廢亭焉其遺趾甚狹不足以席衆客子瞻與客入山相與營之亭成而西山之勝始具</hi>衆<lb/>
山皆培塿<hi>次公左傳培塿無松柏</hi>却看江北路雲水𣺌何有離離<lb/>
見呉宫莽莽真楚藪空傳孫郎石<hi>次公袁術言孫䇿曰使術有子如孫郎死</hi>
<hi>復何恨其後士民皆呼䇿為孫郎又孫楚欲枕流潄石</hi>無復陶公柳<hi>厚陶侃性纎宻好問頗類</hi>
<hi>趙廣漢嘗課諸營種柳都尉夏施盗官柳植之於巳門侃後見駐車問曰此是武昌西門前柳何因盗來此種</hi>
<hi>施惶怖謝罪無逸陶潛號五柳先生</hi>邇來風流人惟有漫浪叟<hi>縯元結作自釋一篇</hi>
<hi>言將家瀼濵乃自稱浪士及有官人以為浪者亦漫為官乎呼為漫郎既客樊上漫遂顯焉又其文云漫浪於</hi>
<hi>人間結嘗遊寒溪有窪樽抔飲之處</hi>買田吾已决乳水况宜酒<hi>次公乳水即次山杯</hi>
<pb n="KR4d0077_WYG_023-20b"/>
<hi>湖銘序所言即亭西乳也堯祖乳水即先生所紀泉水白而甘者也</hi>所須脩竹林深處安<lb/>
井臼<hi>厚後漢馮衍妻悍妬兒女自操井臼</hi>相將踏勝絶更裹三日糗<lb/>
　　定惠院顒師為余竹下開嘯軒<lb/>
啼鴂催天明喧喧相詆譙<hi>任楚詞鵜鴂先鳴兮使夫百草之不芳</hi>暗蛩泣<lb/>
夜永唧唧自相弔<hi>子仁韓詩蟲弔寒夜永</hi>飲風蟬至潔長吟不改<lb/>
調<hi>次公月令云仲夏之月蟬始鳴季夏之月寒蟬鳴</hi>食土蚓無腸亦自終夕呌<lb/>
<hi>次公荀子云蚓上食埃土下飲黄泉用心一也龜父崔豹古今注蚓曰歌女</hi>鳶貪聲最鄙鵲<lb/>
喜意可料<hi>次公陸賈云乾鵲噪而行人至</hi>皆縁不平鳴<hi>縯退之送孟郊序大凡物不得</hi>
<pb n="KR4d0077_WYG_023-21a"/>
<hi>其平則鳴</hi>慟哭等嬉笑<hi>子仁晉阮籍傳籍嘗於蘇門山遇孫登與商略終古及栖神導氣之術登</hi>
　<hi>皆不應因長嘯而退至半嶺聞有聲若鸞鳯之音乃登嘯也</hi>阮生已疎狂孫子亦未<lb/>
妙道人開此軒清坐黙自照衝風振河海不能號無竅<lb/>
<hi>厚莊子大塊噫氣其名為風是唯無作作則萬竅怒號</hi>累盡吾何言風來竹自嘯<lb/>
<hi>師説文竹得風其體夭屈如人之笑</hi>
　　石塔寺<lb/>
　世傳王播飯後鐘詩葢揚州石塔寺事也相傳如此<lb/>
　戲作此詩<lb/>
<pb n="KR4d0077_WYG_023-21b"/>
饑眼眩西東詩腸忘蚤晏雖知燈是火不悟鐘非飯<hi>次公</hi>
<hi>小説唐王播少孤貧客木蘭院隨僧齋粥僧厭苦之飯後擊鐘其後播鎮揚州訪舊處題詩曰上堂巳了各西</hi>
<hi>東慙愧闍黎飯後鐘諺云早知燈是火飯熟巳多時</hi>山僧異漂母<hi>縯前漢韓信微時往城下釣有</hi>
<hi>一漂母哀之飯信竟漂數十日信謂漂母曰吾必重報母母怒曰大丈夫不能自食吾哀王孫而進食豈望報</hi>
<hi>乎</hi>但可供一莞胡為三十年記憶作此訕齋㕑養若人<lb/>
無益秖遺患<hi>厚前漢陳平諌髙祖曰今楚兵罷食盡此天亡之時不因而取之此養虎自遺患也</hi>
<hi>縯播相穆宗時權倖競進播賴其力至宰相専務將迎居位無所禆益復失河北衆望不厭</hi>乃知飯<lb/>
後鐘闍黎葢具眼<hi>厚傳燈録鄧州丹霞禪師有僧於山下見師師問僧什麽處宿云山下宿</hi>
<pb n="KR4d0077_WYG_023-22a"/>
<hi>師曰什麽處飯曰山下喫飯師曰將飯與闍黎喫底人還具眼者也</hi>
　　月華寺<hi>寺鄰岑水場施者皆坑戸也百年間葢三焚矣</hi>
天公胡為不自憐結土融石為銅山萬人採斵富媪泣<lb/>
秖有金帛資豪姦脱身獻佛意可料一瓦坐待千金還<lb/>
月華三火豈天意至今茇舍依榛菅<hi>厚周禮大司馬仲夏教茇舍</hi>僧<lb/>
言此地本龍象<hi>次公龍象佛書謂有力可以負荷者也</hi>廢興反掌曾何艱<lb/>
髙嵓夜吐金碧氣<hi>曹杜詩潤聚金碧氣清無砂土㾗</hi>曉得異石青斕斑<lb/>
坑流窟發錢湧地莫施百鎰朝千鍰<hi>厚孟子饋兼金百鎰而不受書吕刑</hi>
<pb n="KR4d0077_WYG_023-22b"/>
<hi>其罰千鍰</hi>此山出寳以自賊地脉已斷天應慳<hi>縯史記䝉恬臨死曰起臨</hi>
<hi>洮屬之遼東城塹萬餘里此其中不能無絶地脉</hi>我願銅山化南畝爛熳黍麥<lb/>
蘇惸鰥道人修道要底物破鐺煮飯茆三間<hi>厚傳燈録無業國師</hi>
<hi>曰看他古徳道人得意之後茆茨石室向折脚鐺子裏煮飯喫過三十二十年又杭州廣嚴院咸澤禪師僧問</hi>
<hi>如何是廣嚴家風師曰一䲧白雲三間茅屋</hi>
　　南華寺<lb/>
云何見祖師要識本來面<hi>厚傳燈録道明禪師聞五祖宻付衣鉢與盧行者即躡跡</hi>
<hi>追逐至庾嶺曰我來求法願行者開示於我祖曰不思善不思惡正恁麽時那箇是明上座本來面目師當下</hi>
<pb n="KR4d0077_WYG_023-23a"/>
<hi>大悟</hi>亭亭塔中人問我何所見可憐明上座萬法了一電<lb/>
<hi>縯佛書一切有為法如夢幻泡影如露亦如電</hi>飲水既自知<hi>援傳燈録如人飲水冷煖自知</hi>指<lb/>
月無復眩<hi>厚楞嚴經如人以手指月示人彼人因指當應看月若復觀指以月為體此人豈惟亡失</hi>
<hi>月輪亦亡其指</hi>我本修行人三世積精鍊中間一念失受此百<lb/>
年譴摳衣禮真相<hi>厚禮記摳衣趨隅必慎唯諾</hi>感動淚雨霰借師鍚<lb/>
端泉<hi>厚傳燈録六祖初住曹溪卓錫泉湧清涼甘滑贍足大衆</hi>洗我綺語硯<lb/>
　　峽山寺<hi>傳竒所記孫恪袁氏事即此寺至今有人見白猿者</hi>
天開清逺峽<hi>次公郭璞江賦豁若天開</hi>地轉凝碧灣我行無遲速攝<lb/>
<pb n="KR4d0077_WYG_023-23b"/>
衣步孱顔山僧本幽獨乞食况未還雲碓水自舂<hi>厚白樂天</hi>
<hi>詩藥爐有火丹應伏雲碓無人水自舂註云廬山多雲母故以水碓𢷬煉俗呼為雲碓</hi>松門風為<lb/>
闗<hi>厚王羲之遊四郡記永寜縣界海中有松門</hi>石泉解娯客琴筑鳴空山<hi>邠老</hi>
<hi>白樂天廬山草堂記堂東有瀑布水夜中如環珮琴筑聲</hi>佳人劒翁孫<hi>厚吴越春秋越王問劍於</hi>
<hi>處女處女將見王道逢袁公公曰聞子善劍術女子曰願試也公即挽以刺女女舉杖擊之公即上樹化而為</hi>
<hi>白猿</hi>遊戲暫人間忽憶嘯雲侣賦詩留玉環<hi>次公傳竒廣徳中有孫恪</hi>
<hi>者遊洛中遇袁氏女遂納為室後十餘年同至峽山寺是袁氏欣然改服理鬢詣老僧乃持一碧玉環獻僧曰此</hi>
<hi>院舊物僧初不曉及齋罷有野猿數十悲嘯捫蘿而躍袁氏惻然俄命筆題詩云無端變化幾湮沈剛被剛</hi>
<pb n="KR4d0077_WYG_023-24a"/>
<hi>情役此心不如逐伴歸山去長嘯一聲烟霧深詩畢遂裂衣化為老猿追嘯者躍樹而去老僧方悟曰乃貧道</hi>
<hi>為沙彌時所養者碧玉環則胡人所施繫於其頸者</hi>林深不可見霧雨埋髻鬟<lb/>
　　廣州蒲澗寺<hi>地産菖蒲十二節相傳安期生之故居始皇訪之於此</hi>
不用山僧導我前自尋雲外出山泉<hi>厚杜詩在山泉水清出山泉水濁</hi>
千章古木臨無地<hi>次公大材曰章前漢百官表有主章之官又貨殖傳云山居千章之楸也</hi>
<hi>王簡頭陁寺碑云飛閣迤邐下臨無地</hi>百尺飛濤瀉漏天<hi>次公漏天是地名在黎州以其</hi>
<hi>多雨故曰漏天</hi>昔日菖蒲方士宅後來薝蔔祖師禪<hi>縯維摩經云如人入</hi>
<hi>薝蔔林中唯嗅薝蔔不嗅餘香雲卿香譜曰梔子香出大食國即佛書所謂薝蔔也厚傳燈録仰山謂香嵓禪</hi>
<pb n="KR4d0077_WYG_023-24b"/>
<hi>師曰汝只得如來禪未得祖師禪</hi>而今只有花含笑笑道秦皇欲學仙<lb/>
<hi>山中多含笑花器先遯齋間覽云南方花木北地所無者大含笑小含笑其花常若菡萏之未敷者故有含笑</hi>
<hi>之名</hi>
　　遊博羅香積寺<hi>并引駒父白鶴故居圖香積寺在惠州南博羅縣西山下</hi>
　寺去縣七里三山犬牙夾道皆美田麥禾甚茂寺下<lb/>
　谿水可作碓磨若築塘百步閘而落之可轉兩輪舉<lb/>
　四杵也以屬縣令林抃使督成之<hi>抃字天和</hi>
二年流落鼃魚鄉<hi>厚國語范蠡謂王孫雄曰昔吾先君固周室之不成子也故濵於東海之</hi>
<pb n="KR4d0077_WYG_023-25a"/>
<hi>陂魚鼈之與處而鼃黾之與鄰</hi>朝來喜見麥吐芒東風摇波舞淨緑<hi>次公</hi>
<hi>柳子厚詩麥芒際天摇碧波</hi>初日泫露酣嬌黄<hi>次公謝靈運詩花上露猶泫</hi>汪汪<lb/>
春泥已没膝剡剡秋榖初分秧誰言萬里出無友見此<lb/>
二美喜欲狂三山屏擁僧舍小一谿雷轉松陰凉<hi>駒父白鶴</hi>
<hi>故居圖三山者大北山象頭山白水山皆在水南一谿者即東江也在山之北</hi>要令水力供臼<lb/>
磨與相地脉增隄防霏霏落雪看收麪隱隱疊鼓聞舂<lb/>
糠散流一啜雲子白<hi>次公漢武帝外傳太上之藥則有風實雲子金精玉液</hi>炊裂<lb/>
十字瓊肌香<hi>厚晉何曾性豪侈每燕見不食太官所設帝輒命取其食蒸餅上不拆作十字則不</hi>
<pb n="KR4d0077_WYG_023-25b"/>
<hi>食也</hi>豈惟牢九薦古味<hi>束晳餅賦饅頭薄持起搜牢九</hi>要使真一流天漿<lb/>
詩成捧腹便絶倒<hi>次公史記日者傳司馬季主捧腹大笑晉書衛玠談道平子絶倒</hi>書<lb/>
生説食真膏肓<hi>次公左傳晉侯病在膏之上肓之下</hi>
　　與正輔遊香積寺<lb/>
越山少松竹常苦野火厄此峯獨蒼然感荷佛祖力茯<lb/>
苓無人採千歳化琥珀<hi>厚本草注松脂入地千年為茯苓又千年為琥珀</hi>幽光<lb/>
發中夜見者惟木客<hi>次公木客廣南山中有之葢野人與鬼之類也</hi>我豈無長<lb/>
鑱<hi>縯杜詩長鑱長鑱白命木柄我生託子以為</hi>真贗苦難識<hi>次公退之詩前計頓乖張居然見真</hi>
<pb n="KR4d0077_WYG_023-26a"/>
<hi>贗</hi>靈苖與毒草疑似在毫髮把玩竟不食棄置長太<lb/>
息山僧類有道辛苦嘗谷汲<hi>厚前漢地理志虢檜之地土陿而險山居谷汲</hi>我<lb/>
慙作機舂<hi>次公傳曰杵臼之智不及機舂</hi>鑿破混沌宂<hi>縯莊子儵與忽相遇於混沌之</hi>
<hi>地謀報混沌之徳曰人皆有七竅此獨無有嘗試鑿之日鑿一竅七日而混沌死</hi>幽尋恐不繼<lb/>
書板記歳月<lb/>
　　次韻高要令劉湜峽山寺見寄<hi>次公古謂之髙要郡有髙要峽焉</hi>
新聞妙無多舊學閒可束猶當隱季主<hi>縯司馬季主卜於長安市</hi>未<lb/>
遽逃梅福<hi>厚梅福字子真為九江尉後逃入海上人見其為呉市門卒</hi>空腸吐餘思<lb/>
<pb n="KR4d0077_WYG_023-26b"/>
靜似蠶綴蔟寸田結初果<hi>次公寸田道家所謂丹田也</hi>秀若銅生緑<lb/>
<hi>厚本草生銅皆有青葢銅之精華也</hi>荆棘掃誠盡梨棗憂不熟<hi>縯真誥王夫人謂許</hi>
<hi>長史曰交梨火棗是飛騰之藥要使生於胷中今君胷中荆棘掃除未盡是以梨棗不生也</hi>髙人寜<lb/>
鑄金<hi>次公劉向得鴻寳書言能鑄金而不成也</hi>下士乃服玉<hi>厚抱朴子服玉當得于闐白玉</hi>
<hi>赤松子服水玉得仙也</hi>君看嶺嶠隘我欲巾笥蓄曾攀羅浮頂亦<lb/>
到朱明谷旋觀真歴塊<hi>次公王褒云駿馬之蹙猶厯塊也</hi>歸卧甘破屋<lb/>
故人老猶仕世味薄如縠<hi>子仁退之詩吾老世味薄</hi>偶從越女笑<hi>厚退</hi>
<hi>之詩洪濤舂天禹穴幽越女一笑三年留</hi>不怕蠻江浴驚聞尺書到喜有新<lb/>
<pb n="KR4d0077_WYG_023-27a"/>
詩辱應憐五管客<hi>援莊子願隱於齊肩髙於頂句贅指天上有五管也厚退之詩五管徧厯</hi>
<hi>無賢侯</hi>曾作八州督<hi>厚晉書陶侃字士衡嘗如厠見一人朱衣介幘歛袂曰君後當為公位至</hi>
<hi>八州都督</hi>骨銷讒口鑠<hi>縯史記鄒陽/書衆口鑠金</hi>膽破獄吏酷<hi>厚南史王融矯詔立</hi>
<hi>竟陵王子良太學生魏凖證成其事及融誅凖懼而死舉體皆青時以為膽破</hi>隴雲不易寄<hi>援陶</hi>
<hi>𢎞景詩山中何所有隴上多白雲只可自怡悦不堪持寄君</hi>江月乃可掬<hi>厚唐于良史春山夜</hi>
<hi>月詩掬水月在手</hi>遥知清逺寺不稱空洞腹<hi>縯晉王導嘗指周顗腹曰此中何有</hi>
<hi>答曰空洞無物然可容卿軰數百人</hi>蹇驢步武碎短瑟絃柱促仰看泉落<lb/>
珮俯聽石響轂千峰瀉清駛一往無囘躅狂雷失晤語<lb/>
<pb n="KR4d0077_WYG_023-27b"/>
過電不容目要知僧長饑正坐山少肉<hi>次公傳燈録司馬頭陁自湖南</hi>
<hi>來百丈謂之曰老僧欲住溈山可乎對曰溈山竒絶可聚千五百衆然非和尚所住百丈云何謂也對云和尚</hi>
<hi>是骨人彼是肉山設居之徒不盈千百矣</hi>人間無南北蝸角空出縮仇池九<lb/>
十九<hi>仇池有九十九泉余嘗夢至有詩</hi>嵩少三十六<hi>子由近買田陽翟北望嵩少甚近</hi>
天人同一夢仙凡無兩録陋邦真可老生理亦粗足便<lb/>
囘爇天熖長作照海燭<hi>黄魯直寄詩云蓮花合裏一寸燭牝馬海中燒百川魯直葢近</hi>
<hi>有得也次公退之詩居然妄推讓見謂爇天焰</hi>
　　入寺<lb/>
<pb n="KR4d0077_WYG_023-28a"/>
曳杖入寺門輯杖揖世尊<hi>次公禮記孔子曳杖而歌</hi>我是玉堂仙謫<lb/>
來海南村多生宿業盡一氣中夜存<hi>厚楚詞一氣孔神兮於中夜存</hi>旦<lb/>
隨老鵶起饑食扶桑暾光圓摩尼珠照曜玻瓈盆來從<lb/>
佛印可<hi>厚維摩經言若能如是坐者佛所印可</hi>稍覺魔忙奔閒看樹轉午<lb/>
坐到鐘鳴昏收歛平生心耿耿聊自温<lb/>
　　留題顯聖寺<lb/>
𣺌渺疎林集晩鴉孤村烟火梵王家幽人自種千頭橘<lb/>
<hi>縯李衡種橘於龍陽洲謂其子曰吾洲中有千頭木奴</hi>逺客來尋百結花<hi>厚首楞嚴經阿</hi>
<pb n="KR4d0077_WYG_023-28b"/>
<hi>難白佛言世尊比寳疊華緝續成中雖本一體如我思惟如來一綰得一結名若百結成終名百結若拙江南</hi>
<hi>人謂丁香為百結</hi>浮石已乾霜後水焦坑閒試雨前茶秖疑歸<lb/>
夢西南去翠竹江村遶白沙<hi>次公杜詩白沙翠竹江村路相對柴門月色新</hi>
　　留題仙都觀<lb/>
山前江水流浩浩山上蒼蒼松柏老舟中行客去紛紛<lb/>
古今換易如秋草空山樓觀何崢嶸真人王逺陰長生<lb/>
<hi>子仁王方平陰長生皆在此山學道得仙者</hi>飛符御氣朝百靈悟道不復誦<lb/>
黄庭龍車虎駕來下迎去如旋風摶紫清真人厭世不<lb/>
<pb n="KR4d0077_WYG_023-29a"/>
囘顧世間生死如朝暮學仙度世豈無人飡霞絶粒長<lb/>
辛苦安得獨從逍遥君泠然乘風駕浮雲超世無有我<lb/>
獨行<lb/>
　　過木櫪觀<hi>子仁老泉詩序云許旌陽得道之所舟人不以相告既過至武寜縣乃得其事</hi>
　　　<hi>縣人云許旌陽棺槨猶在山上旌陽許邁也嘗為旌陽縣令</hi>
石壁高千尺微蹤逺欲無飛簷如劒寺<hi>出劍門東望上寺宇髣髴可見</hi>
古柏似仙都許子嘗髙遁行舟悔不迂斬蛟聞猛烈提<lb/>
劒想﨑嶇<hi>任許旌陽斬蛟於洪州即西江所經也</hi>寂寞棺猶在修崇世已<lb/>
<pb n="KR4d0077_WYG_023-29b"/>
愚隱居人不識化去俗爭吁洞府煙霞逺人間爪髮枯<lb/>
飄飄乘倒景誰復顧遺軀<lb/>
　　留題峽州甘泉寺<hi>姜詩故居</hi>
輕舟横江來弔古悲純孝逶迤尋逺跡婉孌見遺貎清<lb/>
泉不可挹涸盡空石窖古人飄何之唯有風竹閙行行<lb/>
玩村落戸戸懸網罩民風坦和平開戸夜無鈔叢林富<lb/>
笋茹平野絶虎豹嗟哉此樂鄉無乃姜子教<hi>任姜詩妻龎氏事母</hi>
<hi>至孝妻奉順尤謹後汲江水值風不時得還母渴詩責而遣之妻乃寄止鄰舍晝夜紡績市珍羞使鄰母以意</hi>
<pb n="KR4d0077_WYG_023-30a"/>
<hi>自遺姑久之姑怪問鄰母鄰母具對姑感慚呼歸</hi>
　　寄題清溪寺<lb/>
口舌安足恃韓非死説難<hi>縯太史公曰韓非作説難而卒死於説難</hi>自知不<lb/>
可用鬼谷乃真姦遺書今未亡小數不足觀<hi>縯劉向七畧有鬼谷</hi>
<hi>子書</hi>儀秦固新學<hi>縯蘇秦張儀皆學於鬼谷子</hi>見利不知患嗟時無桓<lb/>
文使彼二子顛死敗無足怪夫子固使然君看巧更窮<lb/>
不若愚自安遺宫若有神頷首然吾言<lb/>
　　雙鳬觀<hi>在葉縣</hi>
<pb n="KR4d0077_WYG_023-30b"/>
王喬古仙子時出觀人寰常為漢郎吏厭世去無還雙<lb/>
鳬偶為戲聊以驚世頑不然神仙跡羅網安能攀<hi>任後漢王</hi>
<hi>喬有神術為葉令每朔望來朝明帝怪之令太史伺望輒有雙鳬從東來羅之得雙舄焉詔尚方審視乃前所</hi>
<hi>賜履舄也</hi>紛紛塵埃中銅印紆青綸<hi>綬也</hi>安知無隱者竊笑彼<lb/>
愚姦<lb/>
　　題惠州靈惠院<lb/>
直視無前氣吐虹五湖三島在胸中相逢莫怪不相揖<lb/>
只見山僧不見公<lb/>
<pb n="KR4d0077_WYG_023-31a"/>
　　泗州僧伽塔<lb/>
我昔南行舟繫汴逆風三日沙吹面<hi>次公杜詩步壑風吹面</hi>舟人共勸<lb/>
禱靈塔香火未收旗脚轉回頭頃刻失長橋却到龜<lb/>
山未朝飯至人無心何厚薄我自懷私欣所便耕田欲<lb/>
雨刈欲晴去得順風來者怨若使人人禱輒遂造物應<lb/>
須日千變我今身世兩悠悠去無所逐來無戀得行<lb/>
固願留不惡毎到有求神亦倦退之舊云三百尺澄觀<lb/>
所營今已換<hi>縯退之澄觀詩火燒水轉掃地空突兀便髙三百尺又云借問經營本何人道人澄</hi>
<pb n="KR4d0077_WYG_023-31b"/>
<hi>觀名籍人</hi>不嫌俗士汙丹梯一看雲山遶淮甸<hi>次公北山移文云請回俗</hi>
<hi>士駕杜詩著處覔丹梯</hi>
　　北寺悟空禪師塔<hi>名齊安宣宗微時師知其非凡人無逸鹽官圖經安國寺在縣</hi>
　　　<hi>西北六百五十步祥符元年改今額寺中有悟空塔塔前有古檜存焉</hi>
已將世界等微塵空裏浮花夢裏身<hi>援華嚴經如日翳人見空中花子仁</hi>
<hi>圓覺經譬彼病目見空中花</hi>豈為龍顔更分别<hi>次公前漢髙祖為人隆準而龍顔</hi>只<lb/>
應天眼識天人<hi>次公邯鄲淳見曹植曰真天人也</hi>
　　遊靈隱髙峰塔<hi>肅之武林山記北髙峯在靈隠寺後山山有塔記云唐天寳中邑人</hi>
<pb n="KR4d0077_WYG_023-32a"/>
　　　<hi>建髙七級</hi>
言遊髙峯塔蓐食治野裝<hi>援韓信甞寄食南昌亭亭長妻厭之乃晨炊蓐食</hi>火<lb/>
雲秋未衰<hi>師杜詩火雲洗月露</hi>及此初旦凉霧霏巖谷暗日出草<lb/>
木香嘉我同來人久便雲水鄉相勸小舉足前路髙且<lb/>
長古松攀龍蛇怪石坐牛羊漸聞鐘磬音飛鳥皆下翔<lb/>
入門空有無雲海浩茫茫惟見聾道人老病時絶糧問<lb/>
年笑不答但指穴藜牀<hi>厚管寜自越海歸家貧常晏坐一藜牀積五十餘年為學不倦</hi>
<hi>牀上當膝處皆穿</hi>心知不復來欲歸更徬徨贈别留疋布今嵗<lb/>
<pb n="KR4d0077_WYG_023-32b"/>
天早霜<lb/>
　　題西林壁<hi>子仁廬山記舊名西林興國中賜今額</hi>
横看成嶺側成峯逺近髙低無一<hi>一作總不</hi>同不識廬山真<lb/>
面目只縁身在此山中<lb/>
　　六和寺冲師閘山溪為水軒<lb/>
欲放清溪自在流<hi>子仁杜詩江流大自在</hi>忍教氷雪落沙洲出山<lb/>
定被江潮涴能為山僧更少留<lb/>
　　　道者院池上作<lb/>
<pb n="KR4d0077_WYG_023-33a"/>
下馬逢佳客擕壺傍小池清風亂荷葉細雨出魚兒<hi>厚杜詩細</hi>
<hi>雨魚兒出微風燕子斜</hi>井好能氷齒茶甘不上眉歸塗更蕭瑟<lb/>
真箇解催詩<hi>厚杜詩片雲頭上黒應是雨催詩</hi>
　　吉祥寺僧求閣名<lb/>
過眼榮枯電與風久長那得似花紅上人宴坐觀空閣<lb/>
觀色觀空色即空<lb/>
　　南寺千佛閣<lb/>
古邑居民半海濤師來構築便能髙千金用盡身無事<lb/>
<pb n="KR4d0077_WYG_023-33b"/>
<hi>次公李白詩千金㪚盡還復來</hi>坐看香烟遶白亳<lb/>
　　法惠寺横翠閣<hi>子仁杭州圖經法惠寺在天井巷吴越王錢氏建舊額興慶寺治平</hi>
　　　<hi>二年改賜今額</hi>
朝見吴山横暮見呉山從呉山故多態轉側為君容幽<lb/>
人起朱閣空洞更無物惟有千步岡東西作亷額春來<lb/>
故國歸無期人言秋悲春更悲已汎平湖思濯錦更看<lb/>
横翠憶峨眉<hi>次公濯錦成都濯錦江也峨眉嘉州峩眉山也</hi>雕欄能得幾時好<lb/>
不獨憑欄人易老百年興廢更堪哀懸知草莽化池臺<lb/>
<pb n="KR4d0077_WYG_023-34a"/>
遊人尋我舊遊處但覔呉山横處來<lb/>
　　夀星院寒碧軒<hi>敬夫圖經錢塘靈隠天竺寺内夀星院晉天福八年建其亭館有寒</hi>
　　　<hi>碧軒</hi>
清風肅肅摇牕扉牕前脩竹一尺圍紛紛蒼雪落夏簟<lb/>
冉冉緑霧沾人衣<hi>援杜詩無使霜露沾人衣</hi>日髙山蟬抱葉響人靜<lb/>
翠羽穿林飛道人絶粒對寒碧為問鶴骨何縁肥<lb/>
　　西湖夀星院此君軒<lb/>
卧聽謖謖碎龍鱗俯看蒼蒼立玉身一舸鴟夷江海去<lb/>
<pb n="KR4d0077_WYG_023-34b"/>
<hi>縯范蠡既破呉乃浮扁舟游江湖變姓名至齊號䲭夷子皮</hi>尚餘君子六千人<hi>厚呉越相</hi>
<hi>攻越王句踐以其私君子六千人為中軍</hi>
　　常州太平寺法華院薝蔔亭醉題<lb/>
六花薝蔔林間佛九節菖蒲石上仙<hi>縯維摩經言如入薝蔔林中唯嗅薝</hi>
<hi>蔔不嗅餘香薝蔔梔子花也其花六出韓衆服菖蒲得仙須生石上一寸九節者</hi>何似東坡鐵<lb/>
拄杖一時驚散野狐禪<lb/>
　　扶風天和寺<lb/>
逺望若可愛朱欄碧瓦溝聊為一駐足且慰百回頭水<lb/>
<pb n="KR4d0077_WYG_023-35a"/>
落見山石塵髙昏市樓臨風莫長嘯遺涕浩難收<lb/>
　　山光寺回次芝上人韻<lb/>
閙裏清游借隙光醉時真境發天藏夢回拾得吹來句<lb/>
十里南風草木香<lb/>
　　元祐五年十二月十二日同景文義伯聖途次元<lb/>
　　伯固仲䝉游七寳寺題竹上<lb/>
結根豈殐衆脩柯獨出林孤髙不可恃嵗晩霜風侵<lb/>
　　題淨因壁<lb/>
<pb n="KR4d0077_WYG_023-35b"/>
暝倚蒲團卧鉢囊半牕疎箔度㣲凉蕉心不展待時雨<lb/>
葵葉為誰傾夕陽<lb/>
　　真興寺閣禱雨<lb/>
太守親從千騎禱神翁逺借一盃清雲陰黯黯將嘘遍<lb/>
雨意昏昏欲醖成已覺微風吹袂冷不堪殘日傍山明<lb/>
今年秋熟君知否應向江南飽食稉<lb/>
　　陸蓮庵<lb/>
何妨紅粉唱迎仙來伴山僧到處禪陸地生花安足怪<lb/>
<pb n="KR4d0077_WYG_023-36a"/>
而今更有火中蓮<lb/>
　　大老寺竹間閣子<lb/>
殘花帯葉暗新筍出林香但見竹陰緑不知汧水黄樹<lb/>
髙傾隴鳥池浚落河魴栽種良辛苦孤僧瘦欲尫<lb/>
　<lb/>
　<lb/>
　<lb/>
　<lb/>
<pb n="KR4d0077_WYG_023-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東坡詩集註巻二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東坡詩集註巻三十二</head> <lb/>
    <p>
<pb n="KR4d0077_WYG_032-1a"/>
欽定四庫全書<lb/>
　東坡詩集註巻三十二<lb/>
　　　　　　　　　　　　明　王十朋　撰<lb/>
　樂府<lb/>
　　竹枝歌<hi>并序作忠州</hi>
　竹枝歌本楚聲幽怨惻怛若有所深悲者豈亦徃昔<lb/>
　之所見有足怨者歟夫傷二妃而哀屈原思懐王而<lb/>
　憐項羽此亦楚人之意相傳而然者且其山川風俗<lb/>
<pb n="KR4d0077_WYG_032-1b"/>
　鄙野勤苦之熊固已見於前人之作與子由之詩故<lb/>
　特縁楚人疇昔之意為一篇九章以補其所未道者<lb/>
蒼梧山髙湘水深中原北望度千岑帝子南遊飄不返<lb/>
唯有蒼蒼楓桂林楓葉蕭蕭桂葉碧萬里逺來超莫及<lb/>
乘龍上天去無蹤草木無情空寄泣水濵撃鼓何喧闐<lb/>
相將叩水求屈原屈原死已今千載滿船哀唱似當年<lb/>
海濵長鯨徑千尺食人為糧安可入招君不歸海水深<lb/>
海魚豈解哀忠直吁嗟忠直死無人可惜懐王西入秦<lb/>
<pb n="KR4d0077_WYG_032-2a"/>
<hi>縯秦昭王遺楚懐王書願與君王㑹武闗懐王至則閉武闗遂與西至咸陽懐王大悔亡歸不得遂發病卒于</hi>
<hi>秦楚人憐之</hi>秦闗已閉無歸日章華不復見車輪君王去時<lb/>
簫鼓咽父老送君車軸折<hi>縯漢景帝徵臨江王榮既上車車軸折臨江父老流涕曰</hi>
<hi>吾王不返矣</hi>千里逃歸迷故鄉南公哀痛彈長鋏三户亡秦<lb/>
信不虛<hi>縯南公有言楚雖三戸亡秦必楚</hi>一朝兵起盡歡呼當時項羽<lb/>
年最少提劎本是耕田夫横行天下竟何事棄馬烏江<lb/>
馬垂涕項王已死無故人首入漢庭身委地<hi>縯項羽自立為西楚</hi>
<hi>伯王及敗至烏江以所乗馬與烏江亭長漢騎圍之乃自刎王翳取其頭餘四人各分其一體</hi>富貴榮<lb/>
<pb n="KR4d0077_WYG_032-2b"/>
華豈足多至今猶有塜嵯峨故國淒涼人事改楚鄉千<lb/>
古為悲歌<lb/>
　　上堵吟<hi>子仁水經注堵陽縣有堵水傍有白馬塞孟達為新城守登之而歎曰劉封申躭據</hi>
　　　<hi>金城千里而更失之遂為上堵吟音韻哀切有惻人心今水次尚歌之堵水葢入沔者也</hi>
臺上有客吟秋風悲聲蕭散飄入空臺邉游女來竊聴<lb/>
欲學聲同意不同君悲竟何事千里金城兩稺子白馬<lb/>
為塞鳯為闗山川無人空且閒我悲亦何苦江水冬更<lb/>
深鯿魚冷難捕<hi>子仁鯿魚襄陽所出孟浩然所謂槎頭縮項鯿</hi>悠悠江上聴歌<lb/>
<pb n="KR4d0077_WYG_032-3a"/>
人不知我意徒悲辛<lb/>
　　野鷹來<hi>子仁水經注沔水南有層臺號日景升臺盖荆州牧劉表所築表好鷹嘗登此臺歌</hi>
　　　<hi>野鷹來曲其聲似孟達上堵吟云</hi>
野鷹來萬山下荒山無食鷹苦飢飛來為爾繋綵絲北<lb/>
原有兔老且白年年養子秋食菽我欲撃之不可得年<lb/>
深兔老鷹力弱野鷹來城中有臺髙崔巍臺中公子著<lb/>
皮袖東望萬里心悠哉心悠哉鷹何在嗟爾公子歸無<lb/>
勞使鷹可呼亦凡曹天陰月黒狐夜嗥<lb/>
<pb n="KR4d0077_WYG_032-3b"/>
　　襄陽樂<hi>子仁南史劉道産為襄陽太守善於臨職蠻服歸順百姓樂業由此有襄陽樂歌自</hi>
　　　<hi>道産始</hi>
使君未來襄陽愁提戈入市裹氊裘自從氊裘南渡沔<lb/>
襄陽無事多春遊襄陽春遊樂何許峴山之陽漢江浦<lb/>
使君朱斾來翻翻人道使君似羊杜<hi>子仁羊祜杜預皆鎮襄陽有德政</hi>
道邊逢人問洛陽中原苦戰春田荒北人聞道襄陽樂<lb/>
目送征鴻應㫁腸<lb/>
　　四時詞<lb/>
<pb n="KR4d0077_WYG_032-4a"/>
春雲陰陰雪欲落東風吹冷驚羅幕漸看逺水綠生漪<lb/>
未放小桃紅入萼<hi>子仁選詩山桃發紅萼</hi>佳人瘦盡雪膚肌<hi>子仁莊子</hi>
<hi>藐姑射之神人肌膚若氷雪綽約若處子</hi>眉歛春愁知為誰<hi>子仁李白詩美人捲朱簾獨坐</hi>
<hi>顰蛾眉但見淚痕濕不知心恨誰</hi>深院無人剪刀響應將白紵作春衣<lb/>
<hi>子仁栁子厚詩春衫裁白紵</hi>
垂栁陰陰日初永蔗漿酪粉金盤冷<hi>子仁宋玉招䰟云臑鼈炰羔有蔗漿</hi>
簾額低垂紫鷰忙蜜脾已滿黄蜂静<hi>次公李商隠詩花房與蜜牌雄蜂蛺</hi>
<hi>蝶雌</hi>髙樓睡起翠眉顰枕破斜紅未肯勻<hi>饒白樂天詩斜紅不暈赭面女</hi>
<pb n="KR4d0077_WYG_032-4b"/>
玉腕半揎雲碧袖樓前知有㫁腸人<hi>子仁小説載詩揎薪玉腕斜</hi>
新愁舊恨眉生綠粉汗餘香在蘄竹<hi>次公蘄竹簟也</hi>象牀素手<lb/>
熨寒衣<hi>次公通鑑孟嘗君受象牀孫杜詩美人細意熨貼平裁縫滅盡針線跡</hi>爍爍風燈<lb/>
動華屋夜香燒罷掩重扃香露空濛月滿庭抱琴轉軸<lb/>
無人見門外空聞裂帛聲<hi>縯樂天琵琶行云轉軸撥絃三兩聲未成曲調先有情又</hi>
<hi>云曲終收撥當心畫四絃一聲如裂帛</hi>
霜葉蕭蕭鳴屋角黄昏斗覺羅裳薄夜風搖動鎮帷犀<lb/>
<hi>厚杜牧杜秋娘詩虎睛珠絡褓金盤犀鎮帷</hi>酒醒夢回聞雪落起來呵手畫<lb/>
<pb n="KR4d0077_WYG_032-5a"/>
雙鵶<hi>次公杜逸詩迎旦東風騎蹇驢旋呵手煖凍髭鬚</hi>醉臉輕勻襯眼霞真態<lb/>
生香誰畫得玉奴纎手嗅梅花<hi>縯玉奴齊廢帝東昏侯妃潘氏也</hi>
　　古纒頭曲<lb/>
鵾絃鐡撥世無有<hi>縯唐開元中賀懐智善琵琶以石為槽鵾雞筋作絃用鐡撥彈之</hi>樂<lb/>
府舊工惟尚叟一生喙硬眼無人坐此困窮今白首翠<lb/>
鬟女子年十七指法已似呼韓婦驚帆渡海風掣迴滿<lb/>
面塵沙和淚垢青衫不逢湓浦客<hi>援白樂天言送客湓浦口聞舟中夜彈琵</hi>
<hi>琶問其人本長安倡女年長色衰嫁為商人婦樂天為作琵琶行末云就中泣下誰最多江州司馬青衫濕</hi>
<pb n="KR4d0077_WYG_032-5b"/>
紅袖謾挿曹綱手<hi>縯琵琶録曹綱運撥如風雨裴興奴長於攏撚人謂綱有右手奴有左手</hi>
<hi>樂天詩誰能截得曹綱手挿向重蓮衣袖中</hi>爾來一見哀駘佗<hi>厚莊子衞有惡人曰哀駘</hi>
<hi>佗婦人見之請於父母曰與為人妻寜為夫子妾者數十而未止也</hi>便著臂鞲躬井臼<hi>次公</hi>
<hi>史記滑稽傳淳于髠云若親有嚴客髠帣鞲鞠<graphic n="KR0957" url="https://raw.githubusercontent.com/kanripo/KR-Gaiji/master/images/KR0957.png" mimeType="image/png"/>侍酒於前注鞲臂捍也又東方朔傳董君緑幘傳鞲注云鞲</hi>
<hi>即今臂鞲也縯馮衍妻任氏悍妬不畜妾媵常自操井臼厚傳育食禄數十年秩奉盡贍給知友妻子不免操</hi>
<hi>井臼</hi>我慙貧病百不足強對黄花飲白酒轉關濩索動有<lb/>
神<hi>堯卿樂譜琶琶曲有轉關六么濩索梁州皆其名也</hi>雷輥空堂戰牕牖<hi>縯唐僧善木彈</hi>
<hi>緑腰曲下撥一聲如雷發妙絶入神</hi>四絃一抹擁袂立<hi>子仁樂天琵琶行曲終收撥當心畫</hi>
<pb n="KR4d0077_WYG_032-6a"/>
<hi>四絃一聲如裂帛</hi>再拜十分為我壽世人只解錦纒頭<hi>厚唐開元中富</hi>
<hi>人王元寳嘗㑹賔客明日親友問之曰昨來髙㑹有何髙談元寳不答視屋良久曰但費錦纒頭耳</hi>與汝<lb/>
作詩傳不朽<lb/>
　　續麗人行<hi>李仲謀家有周昉畫背面欠伸内人極精戲作此詩謝名畫記云周昉字景𤣥</hi>
　　　<hi>官至宣州長史</hi>
深宫無人春日長沉香亭北百花香<hi>縯開元中禁中重牡丹得四本紅紫</hi>
<hi>淺紅通白者上植于興慶池東沉香亭前㑹花方繁開上與太真妃遊賞命李龜年持金花牋宣賜翰林供奉</hi>
<hi>李白進清平調詞三章其三曰名花傾國兩相歡長得君王帶笑看解釋春風無限恨沉香亭北倚䦨干事見</hi>
<pb n="KR4d0077_WYG_032-6b"/>
<hi>樂史李翰林文集序堯卿唐明皇以外國貢沈香材而作沉香亭</hi>美人睡起薄梳洗燕<lb/>
舞鶯啼空㫁腸<hi>次公孟郊詩鶯啼燕語春城裏</hi>畫工欲畫無窮意背立<lb/>
東風初破睡<hi>次公温庭筠詩背立鞦韆下</hi>若教囘首却嫣然陽城下<lb/>
蔡俱風靡<hi>厚宋玉賦東家之子嫣然一笑惑陽城迷下蔡堯卿陽城下蔡二縣名楚之貴介公子所</hi>
<hi>封</hi>杜陵飢客眼長寒<hi>堯卿杜子美自謂衣不葢體常寄食於人奔走不暇常恐轉死溝壑</hi>
<hi>可謂飢客矣又詩云秋山眼冷䰟未歸</hi>蹇驢破帽隨金鞍隔花臨水時一<lb/>
見只許腰肢背後看<hi>厚杜甫麗人行背後何所見珠壓腰肢穏稱身</hi>心醉歸來<lb/>
茒屋底方信人間有西子<hi>次公西子字出孟子</hi>君不見孟光舉案<lb/>
<pb n="KR4d0077_WYG_032-7a"/>
與眉齊<hi>援梁鴻至吳為人賃舂每歸妻孟光為具食舉案齊眉</hi>何曽背面傷春啼<lb/>
　　薄命佳人<lb/>
雙頰凝酥髪抹漆眼光入簾珠的皪<hi>厚古詩的皪沈珠淵次公先生詩集</hi>
<hi>一本云為試經者作則眼光入簾是也</hi>故將白練作仙衣<hi>次公冷齋夜話載則天長壽三</hi>
<hi>年詔書曰應天下尼當用細白練為衣</hi>不許紅膏汙天質吳音嬌軟帶兒<lb/>
癡無限閒愁總不知自古佳人多命薄<hi>子仁古樂府有妾命薄曲</hi>閉<lb/>
門春盡楊花落<lb/>
　　於潛女<lb/>
<pb n="KR4d0077_WYG_032-7b"/>
青裙縞袂於潛女兩足如霜不穿屨<hi>縯李白詩屣上足如霜下著鵶頭襪</hi>
<graphic n="KR2156" url="https://raw.githubusercontent.com/kanripo/KR-Gaiji/master/images/KR2156.png" mimeType="image/png"/>沙鬢髪絲穿柠<hi>次公退之月蝕詩赤鳥司南方尾秃翅<graphic n="KR2156" url="https://raw.githubusercontent.com/kanripo/KR-Gaiji/master/images/KR2156.png" mimeType="image/png"/>沙柠當作杼字書柠同楮字耳</hi>
<hi>於絲穿之下無義柠説文曰機之持緯者絲穿杼言鬢如絲之穿杼也</hi>蓬沓障前走風雨<lb/>
老濞宫粧傳父祖<hi>厚老濞吳王濞也杜牧之詩老濞即山鑄後庭千蛾眉此指吳越王錢氏</hi>
<hi>也</hi>至今遺民悲故主苕溪楊栁初飛絮照溪畫眉渡溪<lb/>
去逢郎樵歸相媚嫵不信姬姜有齊魯<hi>程齊女姜姓魯女姬姓古詩雖</hi>
<hi>有姬姜無棄憔悴</hi>
　　薄薄酒二首<hi>并引</hi>
<pb n="KR4d0077_WYG_032-8a"/>
　膠西先生趙明叔家貧好飲不擇酒而醉常云薄薄<lb/>
　酒勝茶湯醜醜婦勝空房其言雖俚而近乎達故推<lb/>
　而廣之以補東州之樂府既又以為未也復自和一<lb/>
　篇聊以發覽者之一噱云爾<lb/>
薄薄酒勝茶湯麤麤布勝無裳醜妻惡妾勝空房五更<lb/>
待漏靴滿霜不如三伏日髙睡足北忩涼<hi>厚陶潛夏日虚閒髙卧北</hi>
<hi>忩之下</hi>珠襦玉柙萬人祖送歸北邙<hi>次公漢哀帝豫以東園祕器珠襦玉柙賜</hi>
<hi>董賢北邙山在河南偃師東北王公多葬其地</hi>不如懸鶉百結獨坐負朝陽<hi>厚子</hi>
<pb n="KR4d0077_WYG_032-8b"/>
<hi>夏衣若懸鶉董京衣百結宋國有田夫嘗衣緼袍自曝於日顧其妻曰負日之暄人莫知欲獻之於君</hi>生<lb/>
前富貴死後文章百年瞬息萬世忙夷齊盜跖俱亡羊<lb/>
<hi>援莊子臧與榖相與牧羊而俱亡其羊問臧奚事則挾册讀書問榖奚事則博塞以遊二人者事業不同其於</hi>
<hi>亡羊均也伯夷死名於首陽之下盜跖死利於東陵之上二人所死不同其於殘生傷性均也</hi>不如眼<lb/>
前一醉是非憂樂都兩忘<lb/>
薄薄酒飲兩鐘麤麤布著兩重美惡雖異醉煖同醜妻<lb/>
惡妾壽乃公<hi>次公前漢髙帝紀㡬敗乃公事</hi>隠居求志義之從本不計<lb/>
較東華塵土北牕風<hi>次公東華門百官入朝所從出入之門也</hi>百年雖長要<lb/>
<pb n="KR4d0077_WYG_032-9a"/>
有終富死未必輸生窮但恐珠玉留君容千載不朽遭<lb/>
樊崇<hi>厚後漢赤眉賊帥樊崇陷長安發掘諸陵取其寳貨凡所發有玉柙殮者率皆如生故赤眉多得行</hi>
<hi>淫穢</hi>文章自足欺盲聾誰使一朝富貴面發紅<hi>子功古樂府今日牛</hi>
<hi>羊上丘隴當時近前面發紅</hi>達人自達酒何功<hi>子仁白樂天嘗作酒功贊</hi>世間是<lb/>
非憂樂本來空<lb/>
　　太白辭<hi>并引</hi>
　岐下頻年大旱禱於長白山輒應故作迎送神辭一<lb/>
　篇五章<lb/>
<pb n="KR4d0077_WYG_032-9b"/>
雷闐闐山晝晦風振野神將駕載雲䍐從玉虬旱既甚<lb/>
蹷徃救道阻脩兮<lb/>
旌旗翻疑有無日慘變神在塗飛赤篆訴閶闔走陰符<lb/>
行羽檄萬靈集兮<lb/>
風為幄雲為蓋滿堂爛神既至紛醉飽錫以雨百川溢<lb/>
施溝渠歌且舞兮<lb/>
騎裔裔車班班鼓簫悲神欲還轟振凱隠林谷執妖厲<lb/>
歸獻馘千里肅兮<lb/>
<pb n="KR4d0077_WYG_032-10a"/>
神之來悵何晩山重複路幽逺神之去飄莫追德未報<lb/>
民之思永萬祀兮<lb/>
　　上清辭<lb/>
君胡為乎山之幽顧宫殿兮久淹留又曷為一朝去此<lb/>
而不顧兮悲此空山之人也來不可得而知兮去固不<lb/>
可得而訊也君之來兮天門空從千騎兮駕飛龍𨽻辰<lb/>
星兮役太嵗儼晝降兮雷隆隆朝發軫兮帝庭夕弭節<lb/>
兮山宫懭有妖兮虐下土精為星兮氣為虹愛流血之<lb/>
<pb n="KR4d0077_WYG_032-10b"/>
滂沛兮又嗜瘧癘與螟蟲嘯肓風而涕淫雨兮時又吐<lb/>
旱火之爞融銜帝命以下討兮建千仭之脩鋒乘飛霆<lb/>
而追逸景兮歙砉掃滅而無蹤忽崩播其來㑹兮走海<lb/>
嶽之神公龍車獸鬼不知其數兮旗纛晻靄而𠖇䝉漸<lb/>
俯傴以旅進兮鏘劒珮之相礱司殺生之必信兮知上<lb/>
帝之不汝容既約束以反職兮退戰慄而愈恭澤充塞<lb/>
於四海兮獨澹然其無功君之去兮天門開欵閶闔兮<lb/>
朝玉臺羣仙迎兮塞雲漢儼前導兮紛後陪歴玉階兮<lb/>
<pb n="KR4d0077_WYG_032-11a"/>
帝迎勞君良苦兮馬豗頽閔人世兮廹隘陳下土兮帝<lb/>
所哀返瓊宫之嵯峨兮役萬靈之喧豗黙清静以無為<lb/>
兮時節狩於斗魁詣通明而獻黜陟兮軼蕩蕩其無囘<lb/>
忽表裏之煥霍兮光下燭於九陔時遊目以下覽兮五<lb/>
嶽為豆四溟為杯俯故宫之千柱兮若毫端之集埃來<lb/>
非以為樂兮去非以為悲謂神君之既返兮曾顔咫尺<lb/>
之不違陞祕殿以内悸兮魂凜凛而上馳忽寤寐以有<lb/>
得兮敢沐浴而獻辭是邪非邪臣不可得而知也<lb/>
<pb n="KR4d0077_WYG_032-11b"/>
　　黄泥坂辭<lb/>
出臨皋而東騖兮並叢祠而北轉走雪堂之坡陀兮歴<lb/>
黄泥之長坂大江洶以左繚兮渺雲濤之舒巻草木層<lb/>
累而右附兮蔚柯丘之葱蒨余旦徃而夕還兮歩徙倚<lb/>
而盤桓雖信美不可居兮茍娛余於一盼余幼好此竒<lb/>
服兮襲前人之詭幻老更變而自哂兮悟驚俗之來患<lb/>
釋寳輅而被繒絮兮雜市人而無辨路悠悠其莫徃來<lb/>
兮守一席而窮年時游步而逺覽兮路窮盡而旋反朝<lb/>
<pb n="KR4d0077_WYG_032-12a"/>
嬉黄泥之白雲兮暮宿雪堂之青煙喜魚鳥之莫余驚<lb/>
兮幸樵蘇之我嫚初被酒以行歌兮忽放杖而醉偃草<lb/>
為茵而塊為枕兮穆華堂之清讌紛墜露之濕衣兮升<lb/>
素月之團團感父老之呼覺兮恐牛羊之予踐於是蹶<lb/>
然而起起而歌曰月明兮星稀迎余徃兮餞余歸嵗既<lb/>
晏兮草木腓歸去來兮黄泥不可以乆嬉<lb/>
　　清溪辭<lb/>
大江南兮九華西汎秋浦兮亂清溪水渺渺兮山無蹊<lb/>
<pb n="KR4d0077_WYG_032-12b"/>
路重複兮居者迷爛青紅兮粲髙低松千里兮稻千畦<lb/>
山無人兮雲朝挂藹濛濛兮渰淒淒嘯林谷兮號水泥<lb/>
走鼪鼯兮下鳬鷖忽孤壘兮隠重堤杳𠖇茫兮聞犬雞<lb/>
鬱萬瓦兮鳥翼齊浮軒楹兮飛栱枅鴈南歸兮寒蜩嘶<lb/>
弄秋水兮挹玻瓈朝市合兮雜耄齯挾簞瓢兮佩鋤犂<lb/>
鳥獸散兮相扶攜隠驚雷兮騖長蜺望翠微兮古招提<lb/>
躋木杪兮翔雲梯若有人兮悵幽栖石為門兮雲為閨<lb/>
塊虛堂兮法喜妻呼猿狙兮子鹿麛我欲徃兮奉杖藜<lb/>
<pb n="KR4d0077_WYG_032-13a"/>
獨長嘯兮謝阮嵇<lb/>
　　竹枝詞<lb/>
自過鬼門闗外天命同人鮓甕頭船北人墮淚南人笑<lb/>
青嶂無梯問杜鵑<lb/>
　　歸來引<hi>送王子立歸筠州</hi>
歸去來兮世不汝求胡不歸洶北望之横流兮渺西顧<lb/>
之塵霏紛野馬之决驟兮幸余首之未鞿出彭城而南<lb/>
騖兮眷丘隴而増欷亂清淮而俯鑒兮驚昔容之是非<lb/>
<pb n="KR4d0077_WYG_032-13b"/>
念東坡之遺老兮輕千里而款余扉共雪堂之清夜兮<lb/>
攬明月之餘輝憎雞黍之未熟兮歎空室之蛜蝛我挽<lb/>
袖而莫留兮僕夫在門歌式微歸去來兮路渺渺其何<lb/>
極將税駕於何許兮北江之南南江之北於此有人兮<lb/>
儼峩峩其豐碩孰居約而爾肥兮非糠覈其何食久抱<lb/>
一而不試兮愈温温而自克吾居世之荒浪兮視昏昏<lb/>
而聴黙黙非之子莫振吾過兮久不見恐自賊吾舍此<lb/>
而道無由兮子何畏而不即將以彼為玉人兮以子為<lb/>
<pb n="KR4d0077_WYG_032-14a"/>
之璞也<lb/>
　　醉翁操<hi>并引</hi>
　瑯邪幽谷山水竒麗泉鳴空澗若中音㑹醉翁喜之<lb/>
　把酒臨聴輒欣然忘歸既去十餘年而好竒之士沈<lb/>
　遵聞之徃游以琴寫其聲曰醉翁操節奏疎宕而音<lb/>
　指華暢知琴者以為絶倫然有其聲而無其辭翁雖<lb/>
　為作歌而與琴聲不合又依楚詞作醉翁引好事者<lb/>
　亦倚其詞以製曲雖粗合均度而琴聲為詞所繩約<lb/>
<pb n="KR4d0077_WYG_032-14b"/>
　非天成也後三十餘年翁既捐館舍而遵亦没久矣<lb/>
　有廬山玉澗道人崔閒特妙於琴恨此曲之無詞乃<lb/>
　譜其聲而請於東坡居士以補之云<lb/>
琅然清圜誰彈響空山無言惟翁醉中知其天月明風<lb/>
露娟娟人未眠荷蕢過山前曰有心也哉此賢醉翁嘯<lb/>
詠聲和流泉醉翁去後空有朝吟夜怨山有時而童巔<lb/>
水有時而囘川思翁無嵗年翁今為飛仙此意在人問<lb/>
試聴徽外三兩絃<lb/>
<pb n="KR4d0077_WYG_032-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0077_WYG_032-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東坡詩集巻三十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東坡詩集註巻十五</head> <lb/>
    <p>
<pb n="KR4d0077_WYG_015-1a"/>
欽定四庫全書<lb/>
　東坡詩集註巻十五<lb/>
　　　　　　　　　　　　宋　王十朋　撰<lb/>
　送别<lb/>
　　趙徳麟餞飲湖上舟中對月<lb/>
老守惜春意主人畱客情官餘閒日月湖上好清明新<lb/>
火發茶乳温風散粥餳<hi>子仁白居易清明詩留餳和冷粥出火煑新茶</hi>酒闌紅<lb/>
杏闇日落大堤平<hi>揚劉禹錫詩春江月出大堤平</hi>清夜除燈坐孤舟擘<lb/>
<pb n="KR4d0077_WYG_015-1b"/>
岸撐逮君幘未墮<hi>縯晉書庾敳字子嵩於東海王越坐頽然醉幘墮几上以頭就穿</hi>對<lb/>
此月猶横<lb/>
　　送曾子固倅越得燕字<hi>次公以先生詩案考之此熈寧二年詩也堯卿子固</hi>
　　　<hi>名鞏南豐人嘉祐二年永叔知貢舉子固兄弟四人同登科治平中與東坡同在館中</hi>
醉翁門下士雜㳫難為賢<hi>倬劉向傳雜沓衆賢罔不肅和</hi>曾子獨超軼<lb/>
孤芳陋羣妍昔從南方來與翁兩聨翩翁今自憔悴子<lb/>
去亦宜然<hi>次公醉翁為參政時子固亦在館閣故云兩聨翩</hi>賈誼窮適楚<hi>厚賈誼傳</hi>
<hi>天子議以誼任公卿之位絳灌之屬皆害之出為長沙太傅長沙楚地也</hi>樂生老思燕<hi>縯樂毅去</hi>
<pb n="KR4d0077_WYG_015-2a"/>
<hi>燕奔趙燕王以其子間為昌國君而毅往來復通燕</hi>那因江鱠美遽厭天庖羶但<lb/>
苦世論隘聒耳如蜩蟬<hi>次公按先生詩案云送曾鞏詩以譏近來多用刻薄之人議論</hi>
<hi>鄙隘如蟬之鳴不足聴也師晉嵇康書賔客盈座鳴聲聒耳</hi>安得萬頃池養此横海<lb/>
鱣<hi>援賈誼弔屈原賦横江湖之鱣鯨兮固將制於螻蟻厚謝晦詩偉哉横海鱗壯矣垂天翼李白詩魯國一</hi>
<hi>杯水難容横海鱗</hi>
　　王頥赴建州錢監求詩及草書<lb/>
我昔識子自武功寒<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>夜語尊酒同<hi>次公武功縣名屬永興軍今之長安</hi>
<hi>也退之答張徹詩云勤來得晤語勿憚宿寒<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>
                    </hi>酒闌燭盡語不盡倦僕立寐僵<lb/>
<pb n="KR4d0077_WYG_015-2b"/>
屏風<hi>縯漢陳萬年病召其子咸教戒于牀下語至夜半咸睡頭觸屏風</hi>丁寧勸學不死<lb/>
訣自言親受方瞳翁<hi>縯南史陶𢎞景年踰八十而有壯容仙書云眼方者夀千嵗𢎞景末</hi>
<hi>年一眼有時而方厚真人之目方瞳緑筋貫之有紫光援李根兩目瞳子皆方仙經説八百嵗人瞳子方也次</hi>
<hi>公拾遺記老叟五人見老聃其瞳子方</hi>嗟予聞道不早悟醉夢顛倒隨盲<lb/>
聾邇來憂患苦摧剥意思蕭索如霜蓬羡君顔色愈少<lb/>
壯外慕漸少由中充河車挽水灌腦黑<hi>縯黄庭經云北方正氣名河車</hi>
<hi>仙經云鈆絶河車空所作必無功鈆失河車絶萬事無所出次公道訣云脅腹腰曲緑黄河水逆流河車挽水</hi>
<hi>葢搬運之法也</hi>丹砂伏火入頰紅<hi>師道家言服九轉丹砂者為地行仙安國古嵩子真訣云</hi>
<pb n="KR4d0077_WYG_015-3a"/>
<hi>大丹第六轉以文武火養一伏時成其伏大朱砂以楮汁丸如麻子大每日空心酒下三丸駐顔定色</hi>大<lb/>
梁相逢又東去但道何日辭樊籠<hi>師莊子内篇澤雉十步一啄百步一飲不</hi>
<hi>蘄蓄乎樊中倬南史楊休之不樂煩職典選久曰此官實自清華但妨吾賞真是樊籠矣</hi>未能便乞<lb/>
<graphic n="KR1174" url="https://raw.githubusercontent.com/kanripo/KR-Gaiji/master/images/KR1174.png" mimeType="image/png"/>漏令<hi>厚晉葛洪聞交趾出丹砂求為<graphic n="KR1174" url="https://raw.githubusercontent.com/kanripo/KR-Gaiji/master/images/KR1174.png" mimeType="image/png"/>漏令帝不許洪曰非欲求榮以有丹爾</hi>官曺似是<lb/>
錫與銅<hi>縯晉王㣲之為桓冲騎兵參軍冲問卿署何曺對曰似是馬曺</hi>留詩河上慰離<lb/>
别草書未暇縁匆匆<hi>厚晉衛恒傳載張伯英下筆必為楷則曰匆匆未暇草書</hi>
　　送安惇秀才失解西歸<lb/>
舊書不厭百囘讀熟讀深思子自知<hi>縯人有從董遇學者遇不肯教而云</hi>
<pb n="KR4d0077_WYG_015-3b"/>
<hi>必當先讀百回讀書百遍而義自見</hi>他年名宦恐不免今日棲遲那可追<lb/>
我昔家居㫁還徃著書不復窺園葵<hi>厚董仲舒為博士下帷講誦三年不</hi>
<hi>窺園次公園葵字則使公儀子㧞去園葵也</hi>朅來東遊慕人爵棄去舊學從<lb/>
兒嬉狂謀謬算百不遂惟有霜鬢來如期故山松柏皆<lb/>
手種行且拱矣歸何時<hi>厚左傳秦穆公使孟明西乞白乙伐鄭蹇叔哭之公曰爾何知</hi>
<hi>中夀爾墓之木拱矣</hi>萬事早知皆有命十年浪走寧非癡<hi>厚南史沈攸之</hi>
<hi>言早知窮達有命恨不十年讀書</hi>與君未可較得失臨别惟有長嗟咨<lb/>
　　送任伋通判黄州兼寄其兄孜<hi>堯卿孜時為簡州平泉令字師聖伋</hi>
<pb n="KR4d0077_WYG_015-4a"/>
　　　<hi>字師中皆名士眉人也東坡謂之大任小任兄弟於慶厯間登第</hi>
吾州之豪任公子少年盛壯日千里<hi>縯史記田光曰騏驥盛壯之時一日</hi>
<hi>而馳千里至其衰老駑馬先之</hi>無媒自進誰識之有才不用今老矣别<lb/>
來十年學不厭讀破萬巻詩愈美<hi>縯杜詩讀書破萬巻下筆如有神</hi>黄<lb/>
州小郡夾谿谷茆屋數家依竹葦<hi>次公見佛書稻麻竹葦</hi>知命無<lb/>
憂子何病見賢不薦誰當恥平原老令更可悲<hi>次公此所謂寄</hi>
<hi>其兄孜也平原則簡州屬縣</hi>六十青衫貧欲死桐鄉遺老至今泣<hi>縯前</hi>
<hi>漢朱邑字仲卿病且死屬其子曰我故桐鄉吏其民愛我必葬我桐鄉後世子孫奉嘗我不如桐鄉民饒按同</hi>
<pb n="KR4d0077_WYG_015-4b"/>
<hi>安志云朱司農廟在桐城縣西南漢書志云大司農朱邑冡在桐城西郭外子仁李白詩云六帝餘古丘樵蘇</hi>
<hi>泣遺老</hi>潁川大姓誰能箠<hi>援漢書潁川大姓原楮宗族恣横賓客犯為盗賊前二千石莫</hi>
<hi>能禽制趙廣漢為太守既至數月誅原楮首惡郡中震慄</hi>因君寄聲問消息莫對黄<lb/>
鷂矜爪嘴<hi>縯退之詩魯連細而黠有似黄鷂子田巴兀老蒼憐汝矜爪嘴</hi>
　　送劉攽倅海陵<hi>堯卿邠字貢父嘗為泰州通判</hi>
君不見阮嗣宗臧否不挂口<hi>縯晉阮籍字嗣宗不拘禮法發言𤣥逺口不臧否人</hi>
<hi>物</hi>休誇舌在牙齒牢<hi>援史記楚相遺璧意張儀掠笞數百其妻羞之儀曰視吾舌尚在不</hi>
<hi>妻笑曰在也儀曰足矣厚退之詩羡君牙齒牢且潔師按公赴詔獄招此詩譏諷朝廷新法不便不容人直言</hi>
<pb n="KR4d0077_WYG_015-5a"/>
<hi>不如耳不聞而口不言也</hi>是中惟可飲醇酒<hi>厚南史謝朏為吳興其弟瀹於征虜渚送别朏</hi>
<hi>指瀹口曰此中唯宜飲酒</hi>讀書不用多作詩不須工海邊無事日日<lb/>
醉夢魂不到蓬萊宫<hi>次公杜詩憶獻三賦蓬萊宫</hi>秋風昨夜入庭樹<lb/>
蓴絲未老君先去<hi>養源齊民要術云羮之菜蓴為第一四月蓴生莖而無葉名雉尾蓴芽甚</hi>
<hi>肥美葉舒長名絲蓴</hi>君先去幾時囘劉郎應白髪桃花開不開<hi>堯卿</hi>
<hi>劉夢得元和十年自朗州承召至京師戲贈看花諸君子詩紫陌紅塵拂面來無人不道看花回𤣥都觀裏桃</hi>
<hi>千樹盡是劉郎去後栽大中二年三月復來遊作絶句并引曰予貞元二十一年為尚書屯田員外郎時此觀</hi>
<hi>中未有花木是嵗出牧連州尋貶朗州司馬居十年召至京師人人皆言有道士植仙桃滿觀如爍晨霞遂作</hi>
<pb n="KR4d0077_WYG_015-5b"/>
<hi>詩以志一時之事旋左出牧予今十有四年得為主客郎中重遊兹觀蕩然無復一樹唯兔葵燕麥動摇春風</hi>
<hi>耳因再題二十八字以俟後遊詩曰百畆庭中半是苔桃花落盡菜花開種桃道士歸何處前度劉郎今再來</hi>
　　送錢藻出守婺州得英字<hi>堯卿藻字醇老</hi>
老手便劇郡<hi>師朱邑傳云逺守劇郡</hi>髙懷厭承明<hi>縯嚴助為㑹稽太守上賜書曰</hi>
<hi>君厭承明之廬勞侍從之事懷故鄉出為郡吏</hi>聊紆東陽綬<hi>縯婺州故東陽郡</hi>一濯滄<lb/>
浪纓東陽佳山水<hi>厚劉禹鍚詩東陽自是佳山水何况曾經沈隠侯信民韻語陽秋云東陽</hi>
<hi>峴山去縣三里舊名三丘山</hi>未到意已清過家父老喜<hi>次公後漢岑彭傳有詔過</hi>
<hi>家上冢</hi>出郭壺漿迎子行得所願愴悢居者情吾君方急<lb/>
<pb n="KR4d0077_WYG_015-6a"/>
賢日旰坐邇英<hi>邇英閣名堯卿宋景文詩太極洪樞暇西清秘閣開文從壁府出輦上殿中來</hi>
<hi>葢謂是也</hi>黄金招樂毅<hi>縯燕昭王置千金于臺上以延天下士謂之黄金臺於是樂毅往燕委質</hi>
<hi>為臣</hi>白璧賜虞卿<hi>援史記虞卿躡屩擔簦説趙孝成王一見賜黄金百鎰白璧一雙再見爵上卿</hi>
子不少自貶陳義空崢嶸<hi>厚孔子世家子貢曰夫子之道至大也故天下莫能容夫</hi>
<hi>子盍少貶焉縯莊子楚王反國賞國人屠羊說不受王曰屠羊說陳義甚高堯卿子美詩崢嶸吐髙論</hi>古<lb/>
稱為郡樂漸恐煩敲榜臨分不敢盡醉語醒還驚<hi>師按公赴</hi>
<hi>詔獄招此詩言行青苗助役不免用鞭箠催促醉中道此醒後還驚恐得罪以譏諷朝廷立法不便之故</hi>
　　送吕希道知和州<hi>堯卿希道乃文穆之後</hi>
<pb n="KR4d0077_WYG_015-6b"/>
去年送君守解梁今年送君守櫪陽<hi>次公櫪陽和州也</hi>年年送<lb/>
人作太守<hi>縯世説襄陽羅友好學嗜酒桓温雖以才遇之許而不用人有得郡者温為席送别友亦</hi>
<hi>被命至尤遲晚温問之答曰旦出門逢一鬼揶揄云我只見汝送人作郡不曾見人送汝作郡遂慙怖却回不</hi>
<hi>覺淹緩温心愧焉後以為襄陽太守</hi>坐受塵土堆胷腸君家聨翩三將相<lb/>
<hi>堯卿䝉正諡文穆本朝名相其姪曰夷簡夷簡之子曰公著皆為將相</hi>富貴未巳今方將<lb/>
鳳雛驥子生有種<hi>厚杜詩竇侍御驥之子鳳之雛年未三十忠義俱堯卿龎統者徳公之從</hi>
<hi>子也徳公謂統為鳳雛晉陸雲幼時吳尚書閔鴻見而奇之曰此兒若非龍駒當是鳳雛北齊裴景鸞景鴻河</hi>
<hi>東聞喜人並有逸才河東呼景鸞為驥子</hi>毛骨徃往傳諸郎<hi>堯卿晉宋時江左謂王謝子弟</hi>
<pb n="KR4d0077_WYG_015-7a"/>
<hi>為烏衣諸郎</hi>觀君崛鬱負奇表便合劒佩趨明光胡為小郡<lb/>
屢奔走征馬未解風帆張我生本自便江海忍恥未去<lb/>
猶彷徨無言贈君有長嘆美哉河水空洋洋<hi>厚孔子將西見趙簡</hi>
<hi>子至于河而聞竇鳴犢舜華之死也臨河歎曰美哉河水洋洋乎吾之不濟命矣夫</hi>
　　送文與可出守陵州<hi>堯卿與可名同梓州鹽亭縣人皇祐元年馮京榜及第</hi>
壁上墨君不解語<hi>次公晉人以卿為常以君為重命竹謂之君者王子猷也子猷常寄居空</hi>
<hi>宅中便令種竹或問其故但嘯咏指竹曰何可一日無此君邪此子猷命竹謂之君也文與可善墨竹今先生</hi>
<hi>又呼墨竹為墨君葢嘗作墨君堂記云</hi>見之尚可銷百憂而况我友似君<lb/>
<pb n="KR4d0077_WYG_015-7b"/>
者素節凜凜欺霜秋清詩健筆何足數<hi>次公杜詩清詩近道要又云健</hi>
<hi>筆凌鸚鵡</hi>逍遥齊物追莊周奪官遣去不自覺曉梳脫髮誰<lb/>
能收江邊亂山赤如赭<hi>次公史記秦始皇伐山樹赭其山</hi>陵陽正在千<lb/>
山頭知君逺别懷抱惡時遣墨君消我愁<lb/>
　　送劉道原歸覲南康<hi>堯卿道原名恕廬州人熈寧二年為秘書丞編修文字</hi>
晏嬰不滿六尺長<hi>厚史記晏子御者之妻語其夫曰晏子長不滿六尺身相齊國名顯諸侯</hi>
高節萬仞凌首陽<hi>縯齊崔杼弑莊公立景公而相之盟國人曰所不與崔慶者讀未終晏子</hi>
<hi>抄易其詞曰嬰所不唯忠於君利社稷者是與有如上帝乃㰱首陽伯夷叔齊也</hi>青衫白髪不<lb/>
<pb n="KR4d0077_WYG_015-8a"/>
自歎富貴在天那得忙十年閉戸樂幽獨百金購書收<lb/>
散亡朅來東觀弄丹墨聊借舊史誅姦彊<hi>次公東觀言道原之為史</hi>
<hi>官也後漢述史於東觀</hi>孔融不肯下曺操<hi>縯融見操雄詐漸著數不能堪故發詞褊宕多</hi>
<hi>致乖忤</hi>汲黯本自輕張湯<hi>援張湯深文苛刻黯罵曰天下謂刀筆吏不可為公卿果然必</hi>
<hi>湯也</hi>雖無尺箠當寸刃口吻排擊含風霜自言靜中閲世<lb/>
俗有似不飲觀酒狂衣巾狼藉又屢舞<hi>任葢寛饒曰我乃酒狂詩云屢</hi>
<hi>舞僛僛屢舞傞傞</hi>傍人大笑供千塲交朋翩翩去畧盡惟我與<lb/>
子猶彷徨世人共棄君獨厚豈敢自愛恐子傷朝來告<lb/>
<pb n="KR4d0077_WYG_015-8b"/>
别驚何速歸意已逐征鴻翔匡廬先生古君子<hi>堯卿匡廬先生</hi>
<hi>道原父也致仕二十餘年矣</hi>挂冠兩紀鬢未蒼<hi>援晉陶𢎞景挂冠神武門</hi>定將文<lb/>
度置膝上<hi>縯晉王述愛其子坦之雖長大猶抱置膝上文度坦之字</hi>喜動鄰里烹猪<lb/>
羊<hi>縯古樂府木蘭歌鄰里喜我歸磨刀霍霍向猪羊</hi>君歸為我道姓字幅巾他<lb/>
日容登堂<hi>厚東漢符融遊太學師事少府李膺膺風性髙簡嘗每見融輙絶他賓客聴其言論融幅</hi>
<hi>巾奮袖談辭如雲</hi>
　　送張安道赴南都留臺<lb/>
我公古仙伯<hi>次公道科有仙卿仙伯如集仙録大茅君傳有云紫陽左公太極仙伯是也堯卿神</hi>
<pb n="KR4d0077_WYG_015-9a"/>
<hi>仙王知逺母夢靈鳳集因而有娠僧寶誌曰生子當為神仙宗伯其後知逺謂弟子曰吾漸游洞府仙曹除吾</hi>
<hi>為少室仙伯</hi>超然羨門姿<hi>縯西漢郊祀志始皇東遊海上求仙人羨門之屬應劭曰羨門名子</hi>
<hi>高古仙人也堯卿紫陽真人周義山入䝉山遇羨門子乗白鹿執羽葢佩青旄之節侍從十餘玉女真人乃再</hi>
<hi>拜叩頭乞長生要訣羨門子曰子名在丹鳳玉室中何憂不仙先生以安道有仙風道骨故云耳</hi>偶懷<lb/>
濟物志遂為世所縻黄龍遊帝郊簫韶鳳來儀<hi>厚禮記龜龍在</hi>
<hi>郊藪揚雄傳鳯凰巢其樹黄龍逰其沼書簫韶九成鳯凰來儀</hi>終然反溟極豈復安籠<lb/>
池<hi>次公晉潘安仁云池魚籠鳥</hi>出入四十年憂患未嘗辭一言有歸<lb/>
意闔府諫莫移吾君信英睿搜士及茆茨<hi>堯卿當時神宗皇帝</hi>無<lb/>
<pb n="KR4d0077_WYG_015-9b"/>
人長者側何以安子思歸來掃一室<hi>次公後漢陳蕃嘗閒處一室而庭宇</hi>
<hi>蕪穢薛勤謂蕃曰孺子何不灑掃以待賔客曰大丈夫當掃除天下安事一室乎</hi>虛白以自怡<lb/>
<hi>縯莊子虛室生白吉祥止止</hi>遊於物之初<hi>厚莊子吾遊于物之初</hi>世俗安得知<lb/>
我亦世味薄因循鬢生絲出處良細事從公當有時<lb/>
　　潁州初别子由二首<hi>堯卿熈寜四年十月公赴杭州通判時黄門送至潁州别</hi>
征帆掛西風别淚滴清潁留連知無益惜此須臾景我<lb/>
生三度别<hi>堯卿與黄門初别于鄭州門外次别鄭州今别潁州</hi>此别尤酸冷念子<lb/>
似先君木訥剛且靜寡辭真吉人介石乃機警<hi>縯易吉人之辭</hi>
<pb n="KR4d0077_WYG_015-10a"/>
<hi>寡又曰介于石不終日貞吉師按公赴詔獄招此詩言弟曾爭議新法不合乞罷既美其去果决亦是譏新法</hi>
<hi>之不便也</hi>至今天下士去莫如子猛嗟我久病狂意行無坎<lb/>
井有如醉且墜<hi>縯莊子醉者之墜車雖疾不死其神全也</hi>幸未傷輙醒從今<lb/>
得閒暇黙坐消日永作詩解子憂持用日三省<lb/>
近别不改容逺别涕沾胷咫尺不相見實與千里同人<lb/>
生無别離誰知恩愛重始我來宛丘牽衣舞兒童便知<lb/>
有此恨留我過秋風秋風亦己過别恨終無窮問我何<lb/>
年歸我言嵗在東<hi>堯卿嵗在東辰卯年也</hi>離合既循環憂喜迭相<lb/>
<pb n="KR4d0077_WYG_015-10b"/>
攻悟此長太息我生如飛蓬多憂髪早白不見六一翁<lb/>
<hi>師歐陽公自號六一居士云吾家藏書三代以來金石遺文一千巻有琴一張有棊一局有酒一壺而吾身處</hi>
<hi>其間是為六一</hi>
　　夀州李定少卿出餞城東龍潭上<lb/>
山鵶噪處古靈湫亂沫浮涎遶客舟<hi>無逸延平志云苦竹潭在尤溪縣西</hi>
<hi>四十五里潭有五龍人常見之有漁者棹舟潭上龍吐涎沫舟膠不能進自辰至午涎沫漸泮遂獲免焉</hi>未<lb/>
暇燃犀照奇鬼<hi>次公燃犀見仙遊潭詩註奇鬼字出張平子思𤣥賦註曰梁北部有奇鬼善效</hi>
<hi>人之子姪昆弟云</hi>欲將燒燕出潜虯<hi>縯燕肉水族嗜之今釣魚聚蛇其術多以燕肉次公</hi>
<pb n="KR4d0077_WYG_015-11a"/>
<hi>梁四公記載震澤洞事杰公曰龍畏蠟愛美玉及空青而嗜燕啟之武帝燒燕五百枚教羅子春以燒燕徃而</hi>
<hi>得寶珠蜀都賦下髙鵠出潜虯邦衡物類相感志云龍之為性麤猛而畏鐵愛玉及空青而嗜燒燕肉故食燕</hi>
<hi>肉之人不可以渡江海</hi>使君惜别催歌管村巷驚呼聚玃猴北地<lb/>
他年頌遺愛觀魚并記老莊周<lb/>
　　送蔡冠卿知饒州<hi>熈寜五年壬子</hi>
吾觀蔡子與人遊掀豗笑語無不可平時儻蕩不驚俗<lb/>
臨事迂濶乃過我横前坑穽衆所畏布路金珠誰不裹<lb/>
<hi>次公先生詩案自言以譏當今朝廷進用之人有逆其意者則設坑穽以陷之有順其意者則以利誘之如以</hi>
<pb n="KR4d0077_WYG_015-11b"/>
<hi>金玉布于道路</hi>邇來變化驚何速昔號剛彊今亦頗憐君獨守<lb/>
廷尉法<hi>縯張釋之曰廷尉天下之平也一傾而天下用法皆為之輕重民安所措其手足</hi>晚嵗<lb/>
却理鄱陽柁莫嗟天驥逐羸牛<hi>子仁杜詩錦樹行天馬跛足隨羸牛</hi>欲試<lb/>
良玉須猛火<hi>援淮南子鍾山之玉灼以罏炭三日三夜色澤不變得天地之精也</hi>世事徐<lb/>
觀真夢寐人生不信長坎軻知君决獄有隂功<hi>縯于定國父于</hi>
<hi>公曰我治獄多隂德子孫必有興者</hi>他日老人酬魏顆<hi>厚左傳魏顆以父治命嫁其愛妾及</hi>
<hi>輔氏之役見老人結草以抗秦將杜回因獲之夜夢老人曰余而所嫁婦人之父也爾用先人之治命余是以</hi>
<hi>報</hi>
<pb n="KR4d0077_WYG_015-12a"/>
　　送岑著作<lb/>
懶者常以靜靜豈懶者徒拙則近於直而直豈拙歟夫<lb/>
子靜且直雍容時巻舒嗟我復何為相得歡有餘我本<lb/>
不違世而世與我殊拙於林間鳩懶於氷底魚人皆笑<lb/>
其狂子獨憐其愚直者有時信<hi>平</hi>靜者不終居而我懶<lb/>
拙病不受砭藥除臨行怪酒薄己與别淚俱後㑹豈無<lb/>
時遂恐出處疎惟應故山夢隨子到吾廬<hi>次公淵明詩吾亦愛吾廬</hi>
<hi>詳此詩末句則岑著作赴官眉州也</hi>
<pb n="KR4d0077_WYG_015-12b"/>
　　送張職方吉甫赴閩漕六和寺中作<hi>堯卿按杭州圖經云六和</hi>
　　　<hi>塔在龍山月輪峰開寶三年智果禪師始建塔因即其地造寺</hi>
羨君超然鸞鶴姿江湖欲下還飛去空使吳兒怨不留<lb/>
青山漫漫七閩路門前江水去掀天寺後清池碧玉環<lb/>
<hi>次公六和寺後有池蘇子美所賦金鯽魚是也又禹錫詩云水遶亭臺碧玉環</hi>君如大江日千<lb/>
里我如此水千山底<lb/>
　　送張軒民寺丞赴省試<lb/>
龍飛甲子盡豪英<hi>次公李白詩談笑盡豪英而豪英字本出袁盎云天子所與共六尺輿者</hi>
<pb n="KR4d0077_WYG_015-13a"/>
<hi>皆天下豪英也</hi>嘗喜吾猶及老成人競春蘭笑秋菊<hi>縯煙花録煬帝曰春</hi>
<hi>蘭秋菊各一時之芳次公陳崇業云蘭菊異芳胡有廢者</hi>天教明月伴長庚<hi>次公長庚太白</hi>
<hi>也退之詩云東方未明大星没獨有太白對殘月</hi>傳家各自聞詩禮與子相逢<lb/>
亦弟兄洗眼上林看躍馬<hi>次公上林漢苑名以言京師若瓊林苑者乃新先輩所宴</hi>
<hi>之處史記蔡澤云躍馬食肉富貴四十三年足矣</hi>賀詩先到古宣城<hi>伯父與太平州張侍</hi>
<hi>讀同年此其子</hi>
　　次韻孫莘老見贈時莘老移廬州因以别之<lb/>
鑪錘一手賦形殊造物無心敢望渠我本疎頑固當爾<lb/>
<pb n="KR4d0077_WYG_015-13b"/>
子猶淪落况其餘龔黄側畔難言政<hi>援龔遂為渤海太守黄霸為潁川太</hi>
<hi>守見前漢循吏傳</hi>羅趙前頭且眩書<hi>莘老見稱政事與書而莘老書至不工厚晉衛恒傳</hi>
<hi>羅叔景趙元嗣與張伯英並時見稱故伯英自稱上比崔杜不足下方羅趙有餘</hi>惟有陽闗一<lb/>
杯酒慇懃重唱贈離居<lb/>
　　贈别<lb/>
青鳥銜巾久欲飛<hi>縯太平廣記漢武故事七月七日於永華殿齊西王母來至有二青鳥挾</hi>
<hi>侍王母旁厚杜詩楊花雪落覆白蘋青鳥飛去銜紅巾</hi>黄鶯别主更悲啼<hi>援唐韓滉鎮浙</hi>
<hi>西戎昱為部内刺史有官妓善歌色亦閑妙昱情屬至厚滉聞其能召至籍中昱為詞以送云送客春風湖上</hi>
<pb n="KR4d0077_WYG_015-14a"/>
<hi>亭柳條藤蔓繫人情黄鶯久住還相識欲别頻啼四五聲妓至唱戎此詞滉即時歸之</hi>慇懃莫忘<lb/>
分攜處湖水東邊鳳嶺西<lb/>
　　席上代人贈别三首<lb/>
悽音怨亂不成歌縱使重來奈老何淚眼無窮似梅雨<lb/>
<hi>次公風土記夏至前雨名黄梅雨水潤土溽三月雨曰迎梅五月雨曰送梅</hi>一畨匀了一畨<lb/>
多<lb/>
天上麒麟豈混塵<hi>縯南史徐陵母臧氏嘗夢五色雲化為鳳集左肩上已而誕陵年數嵗家</hi>
<hi>人攜以候寶誌誌摩其頂曰天上石麒麟也</hi>籠中翡翠不由身<hi>次公籠中翡翠見白樂天</hi>
<pb n="KR4d0077_WYG_015-14b"/>
<hi>詩</hi>那知昨夜香閨裏更有偷啼暗别人<lb/>
蓮子擘開須見臆楸枰著盡更無期破衫却有重逢處<lb/>
一飯何曾忘却時<hi>次公此吳歌格借字寓意也古詩有云圍碁燒敗□著子故依然乃此格</hi>
<hi>矣蓮子曰菂菂中么荷曰薏須見臆以菂之薏言之楸枰碁槃也杜牧詩云玉子紋楸一路饒則此楸謂之矣</hi>
<hi>更無期以碁言之重縫處以縫綻之縫隠之也忘却時以匙匕之匙隠之也</hi>
　　送杭州杜戚陳三掾罷官歸鄉<hi>師熈寧五年</hi>
秋風摵摵鳴枯蓼<hi>次公摵所革反潘安仁秋興賦庭樹摵以灑落兮勁風厲而吹帷注摵葉</hi>
<hi>落貌</hi>船閣荒村夜悄悄正當逐客㫁腸時君獨歌呼醉連<lb/>
<pb n="KR4d0077_WYG_015-15a"/>
曉<hi>厚漢曺參傳相舍後園近吏舍日飲歌呼參聞之乃反取酒張坐飲大歌呼與相和</hi>老夫平生<lb/>
齊得喪尚戀㣲官失輕矯君今憔悴歸無食五斗未可<lb/>
秋毫小<hi>縯陶淵明云吾不能為五斗米折腰事鄉里小兒</hi>君言失意能幾時月<lb/>
啖蝦蟆行復皎<hi>厚盧仝月蝕詩傳聞古老説蝕月蝦蟆精次公先生詩話云玉川子作月蝕詩</hi>
<hi>以為蝕月者月之蝦蟆也梅聖俞作日蝕詩云日蝕者三足烏也此固因俚説以寓其意也戰國䇿曰日月暈</hi>
<hi>於外其賊在内則俚説亦當矣</hi>殺人無驗中不快此恨終身恐難了<hi>次公</hi>
<hi>平時讀此詩未盡解及觀先生詩案而後釋然葢杭州録事㕘軍杜子房司戸陳珪司理戚秉道各為承受勘</hi>
<hi>夏香事本路提刑陳睦舉駁差張若濟重勘上件三員官因此衝替月啖蝦蟆行復皎言陳睦張若濟䝉蔽朝</hi>
<pb n="KR4d0077_WYG_015-15b"/>
<hi>廷殺人無驗中不快詩案作終不快意者欲致夏香以死罪而杜陳戚三掾不敢以死罪處之則殺人為無憑</hi>
<hi>驗終不决也</hi>徇時所得能幾何隨手已遭憂患繞<hi>堯卿張若濟不久亦</hi>
<hi>被劾</hi>期君正似種宿麥忍饑待食明年麨<hi>次公酉人呼𢷬麥屑為麨</hi>
　　次韻周長官夀星院同餞魯少卿<lb/>
琉璃百頃水仙家<hi>縯杜詩天地黯慘忽異色波濤萬頃堆琉璃師杭州西湖上有水仙王廟</hi>
風靜平湖響釣車寂厯疎松欹晚照伶俜寒蝶抱秋花<lb/>
困眠不覺依蒲褐歸路相將踏桂華<hi>縯唐垂拱中天台桂子落十餘日方</hi>
<hi>止子仁桂華意指月也胡𤓰反舊註引天台桂子非是不然却成重押花字韻矣</hi>更著綸巾披<lb/>
<pb n="KR4d0077_WYG_015-16a"/>
鶴氅他年應作畫圖誇<hi>厚綸巾則晉人白綸巾也王恭於雪中披鶴<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>而行孟昶視之</hi>
<hi>曰神仙中人也恭美姿儀人多愛悦或目之云濯濯如春月柳</hi>
　　杭州牡丹開時僕猶在常潤周令作詩見寄次其<lb/>
　　韻復次一首送赴闕<lb/>
羞歸應為負花期己見成隂結子時<hi>厚唐闕記載杜牧之詩自是尋春去</hi>
<hi>較遲不須惆悵怨芳時狂風落盡深紅色緑葉成隂子滿枝</hi>與物寡情憐我老遣春<lb/>
無恨賴君詩玉臺不見朝酣酒<hi>次公南部新書載李正封詩國色朝酣酒天香</hi>
<hi>夜染衣上指楊妃曰粧臺前飲以一紫金盞酒則正封之詩見矣</hi>金縷猶歌空折枝<hi>縯杜</hi>
<pb n="KR4d0077_WYG_015-16b"/>
<hi>秋娘金陵女也年十五為李錡妾嘗為錡唱詞云勸君莫惜金縷衣勸君須惜少年時花開堪折直須折莫待</hi>
<hi>無花空折枝見杜牧之序</hi>從此年年定相見欲師老圃問樊遲<lb/>
莫負黄花九日期人生窮達可無時十年且就三都賦<lb/>
<hi>厚左思欲賦三都乃詣著作郎張載訪岷邛之事遂搆思十年門庭藩溷皆置紙筆遇得一句即便疏之自以</hi>
<hi>其所見不博求為秘書郎及賦成豪貴之家競相傳寫都城為之紙貴</hi>萬戸終輕千首詩<lb/>
<hi>縯杜牧之詩云誰人得似張公子千首詩輕萬户侯</hi>天靜傷鴻猶戢翼<hi>次公傷鴻事暗用戰</hi>
<hi>國䇿更嬴虛弦而落傷鴈也師唐傅奕傳傷弓之禽驚曲木</hi>月明驚鵲未安枝<hi>任月明星</hi>
<hi>稀烏鵲南飛遶樹三匝無枝可依見魏武帝詩</hi>君看六月河無水萬斛龍驤到<lb/>
<pb n="KR4d0077_WYG_015-17a"/>
自遲<hi>次公龍驤大舟也</hi>
　　送段屯田分得于字<lb/>
勸農使者古大夫不惜春衫踐泥塗王事靡盬君甚劬<lb/>
奉常客卿虬兩鬚<hi>次公勸農使者指段屯田也奉常客卿喬太傅也應為太常博士矣虬鬚</hi>
<hi>字崔琰對賔客虬鬚直視唐有虬鬚公傳</hi>東武縣令天馬駒<hi>縯大宛國有善馬生駒皆汗血</hi>
<hi>號曰天馬子</hi>泮宫先生非俗儒<hi>任時趙是卿為郡教授</hi>相與野飲四子<lb/>
俱樂哉此樂城中無溪邊䇿杖自攜壺腰笏不煩何易<lb/>
于<hi>厚唐何易于為益昌令太守崔朴遊宴江上索民挽舟易于腰笏挽焉太守問狀對曰民方耕桑不可役</hi>
<pb n="KR4d0077_WYG_015-17b"/>
<hi>縣令閒眠當任其勞朴慙乃罷</hi>膠西病守老且迂<hi>師公時為密州守</hi>空齋愁坐<lb/>
紛墨朱<hi>縯蘇綽為周行臺左丞始制文案程式朱出墨入及計帳戸籍之法</hi>四十豈不知<lb/>
頭顱<hi>縯摭遺載陶𢎞景與從兄書云昔仕宦期四十左右作尚書郎即投簪髙邁今三十六方作奉朝請</hi>
<hi>頭顱可知不如早去</hi>畏人不出何其愚<lb/>
　　送李供備席上和李詩<lb/>
家聲赫奕葢并凉也解㣲吟錦瑟傍<hi>縯杜詩何時詔此金錢㑹暫醉佳人</hi>
<hi>錦瑟傍</hi>擘水取魚湖起浪引杯看劒坐生光<hi>任杜詩看劒引杯長</hi>風<lb/>
流别後人人憶才氣歸來種種長不用更貪窮事業風<lb/>
<pb n="KR4d0077_WYG_015-18a"/>
騷分付與沈湘<lb/>
　　送趙寺丞寄陳海州<lb/>
景疏樓上喚蛾眉君到應先誦此詩<hi>次公海州即東海郡也二疏之鄉故</hi>
<hi>有樓曰景疎</hi>若見孟公投轄飲<hi>縯陳遵字孟公毎大飲賓客滿堂輙閻門取客車轄投井</hi>
<hi>中雖有急終不得去</hi>莫忘衝雪送君時<hi>堯卿子美詩北歸衝雨雪</hi>
　　送喬施州<hi>堯卿名叙字禹功嘗以太博換左藏知欽州其後除知施州</hi>
恨無負郭田二頃<hi>厚史記蘇秦曰使我有洛陽負郭田二頃豈能佩六國相印乎</hi>空有<lb/>
載行書五車<hi>厚莊子恵施多方其書五車縯李襲譽謂子孫吾負郭田十頃耕之足以食江都書</hi>
<pb n="KR4d0077_WYG_015-18b"/>
<hi>數車力讀可求進</hi>江上青山横絶壁雲間細路躡飛蛇雞號黑<lb/>
暗通蠻貨<hi>胡人謂犀為黑暗希聲酉陽雜俎云犀角通者其理有倒挿正挿腰鼓挿倒者一半己下</hi>
<hi>通正者一半已上通腰鼓者中㫁不通故波斯謂牙為白暗犀為黑暗縯靈犀之角雞見其影則鳴太公使南</hi>
<hi>宫适使義渠得駭雞犀以獻商紂次公抱朴子曰通天犀有一白理如線者以盛米置羣雞中雞欲徃啄米至</hi>
<hi>輙驚却故南人名曰駭雞犀也</hi>蜂閙黄連採蜜花<hi>次公本草言有苦蜜葢蜂採黄連為之</hi>
共怪河南門下士不應萬里向長沙<hi>喬受知於吳丞相而施州風土大類</hi>
<hi>長沙</hi>
　　送范景仁遊洛中<lb/>
<pb n="KR4d0077_WYG_015-19a"/>
小人真闇事閒退豈公難<hi>按公詩案招此譏當時所用之人以小才而當大任闇於</hi>
<hi>事理以進為榮以退為辱也</hi>道大吾何病<hi>縯顔淵曰夫子之道至大故天下莫能容雖然不容</hi>
<hi>何病</hi>言深聴者寒憂時雖早白<hi>子仁按先生嘗誌范公墓云宋仁宗即位三十五年</hi>
<hi>未有繼嗣公獨奮曰事有大於此者乎即上疏請擇宗室賢者異其禮物而試之政事以繫天下心聞者為之</hi>
<hi>股栗章累上不報待罪百餘日章十九上鬚髪為白</hi>住世有還丹得酒相逢樂無<lb/>
心所遇安去年行萬里蜀路走千盤投老身彌健登山<lb/>
意未闌西遊為櫻笋東道盡鵷鸞杖屨攜兒去園亭借<lb/>
客看折花斑竹寺弄水石樓灘<hi>縯石樓在河南龍門伊水中</hi>鬻馬衰<lb/>
<pb n="KR4d0077_WYG_015-19b"/>
憐白<hi>厚白居易致仕洛中既老又病風於是欲去經費之兄長者將鬻其駱馬馬悲鳴復留之</hi>驚雷<lb/>
怯笑韓<hi>援韓愈與盧仝樊宗師同謁少室山人李渤題名刻于天封宮石柱上記龍潭遇雷事宫即唐</hi>
<hi>嵩陽觀堯卿退之題名云元和四年三月二十六日余與著作佐郎樊宗師處士盧仝同自洛中至少室謁拾</hi>
<hi>遺公李渤宗師次玉泉寺疾作歸明日遂與渤仝道士韋濛僧恵榮並少室而東抵衆寺上太室中峰宿封禪</hi>
<hi>壇下石室遂自龍潭寺下釣龍潭水遇雷明日觀啓母石入此觀與道士趙元遇乃歸此乃唐嵩陽觀所題也</hi>
蘚書摽洞府<hi>歐陽永叔嘗遊嵩山日暮於絶壁上見苔蘚成文云神清之洞明日復尋不見堯卿</hi>
<hi>曰按潁陽石唐山一峰特峙勢雄秀獨支徑通絶頂有石室邢和璞算心處治平中許昌齡者安世之諸父也</hi>
<hi>蚤得神仙術杖策來居天下傾焉後遊太清宫時歐陽文忠公守亳州公生平不喜佛老聞之要致郡舍與語</hi>
<pb n="KR4d0077_WYG_015-20a"/>
<hi>豁然有悟贈之詩曰緑髪青瞳瘦骨輕飄然乗鶴去吹笙郡齊獨坐風生竹疑是孫登長嘯聲公集中有贈許</hi>
<hi>道人及石唐山隠者皆昌齡也一日公問道許告以公屋宅己壞難復語此但明了前璄猶庶幾焉且道昔㳺</hi>
<hi>嵩見神清洞事公黙有所契語秘不傳後公歸汝隂臨薨以詩寄之日石唐仙室紫雲深潁陽真人此算心真</hi>
<hi>人己去升寥廓嵗嵗嵓花自開落我昔曾為洛陽客偶向嵓前坐磐石四字丹書萬仞崖神清之洞鏁樓臺雲</hi>
<hi>深路絶無人到鸞鶴今應待我來事出蔡鞗西清詩話</hi>松蓋偃天壇試與劉夫子<lb/>
重尋靖長官<hi>劉凡云曾見人嵩山幽絶處眼光如貓意其為靖長官也師靖長官唐末五代之人</hi>
<hi>得道不死云</hi>
　　次韻景仁留别<lb/>
<pb n="KR4d0077_WYG_015-20b"/>
公老我亦衰相見恨不數臨行一杯酒此意重山岳歌<lb/>
詞白紵清琴弄黄鍾濁<hi>縯鄒忌言琴曰大絃濁以春温者君也聲中於宮宫為君五聲</hi>
<hi>之本生于黄鍾琴有黄鍾調</hi>詩新眇難和飲少僅可學欲參兵部選<lb/>
有力誰如犖<hi>次公朝野僉載云崔湜為吏部侍郎掌銓有選人白湜曰某能翹闗負米湜笑曰若</hi>
<hi>壯何不求選兵部答曰外議謂崔侍郎下有氣力者即得選左傳曰犖有力焉能投葢于稷門</hi>且作東<lb/>
諸侯山城雄鼓角南游許過我不憚千里邈<hi>援吕安與嵇康每一</hi>
<hi>相思千里命駕</hi>㑹當聞公來倒屣髪三握<lb/>
　　送魯元翰少卿知衛州<lb/>
<pb n="KR4d0077_WYG_015-21a"/>
冗士無處著寄身范公園<hi>倬子由文集載子瞻兄始與元翰皆倅杭州及自彭城還</hi>
<hi>止都門寓居范景仁東園元翰時相過</hi>桃花忽成隂薺麥秀己繁閉門春<lb/>
晝永唯有黄蜂喧誰人肯攜酒共醉榆柳村髯卿獨何<lb/>
者一月三到門我不往拜之髯來意彌敦<hi>次公魯元翰有髭髯故以</hi>
<hi>髯稱之如諸葛亮與闗羽書曰孟起一世之傑黥彭之徒當與益徳並驅爭先猶未若髯之絶倫逸羣也</hi>堂<lb/>
堂元老後亹亹仁人言<hi>厚謝安弱冠詣王濛清言良久乃去濛子脩曰向客何如大人</hi>
<hi>濛曰此客亹亹為來逼人次公阮脩傳王衍族子敦謂衍曰阮宣子可與言衍曰吾亦聞之但未知其亹亹之</hi>
<hi>處</hi>憶在錢塘嵗情好均弟昆時於氷雪中笑語作春温<lb/>
<pb n="KR4d0077_WYG_015-21b"/>
欲飲徑相覔夜開叢竹軒搜尋到篋笥鮓醢無復存每<lb/>
愧煙火中玉腕親炮燔<hi>任小説載詩云吹火紅唇動楦薪玉腕斜遥觀煙裏面恰似霧</hi>
<hi>中花事見孟棨本事詩</hi>别來今幾何相對如夢魂告我當北渡新<lb/>
詩侑清尊坡陁大行麓洶湧黄河翻仕宦非不遇王畿<lb/>
西北垣斯民如魚耳見網則驚奔皎皎千丈清不如尺<lb/>
水渾刑政雖首務念當養其源一聞袴襦音<hi>縯後漢廉苑人歌之</hi>
<hi>曰廉叔度來何暮昔無𥜗今五袴</hi>盗賊安足論<lb/>
　　次韻子由送蔣䕫赴代州學官<lb/>
<pb n="KR4d0077_WYG_015-22a"/>
功利爭先變法初典刑獨守老成餘<hi>縯詩雖無老成人尚有典型</hi>窮<lb/>
人未信詩能爾<hi>厚歐陽永叔云非詩能窮人殆窮者而後工也</hi>倚市懸知繡不<lb/>
如<hi>縯太史公曰農不如工工不如商刺繡文不如倚市門</hi>代北諸生漸狂簡牀頭<lb/>
雜説為爬梳<hi>次公晉王濟嘗詣王湛見牀頭周易</hi>歸來問鴈吾何敢疾世<lb/>
王符解著書<hi>縯王符隠居著書三十篇以譏當世得失號曰潜夫論皇甫規解官歸安定人有以</hi>
<hi>貨得鴈門太守者亦去職還家書刺謁規規臥不迎既入而問卿在郡食鴈美乎頃又曰王符在門規素聞符</hi>
<hi>名乃驚遽而起衣不及帶屣履迎門援符手而還與同坐極歡時人為之語曰徒見二千石不如一逢掖言書</hi>
<hi>生道義之貴也</hi>
<pb n="KR4d0077_WYG_015-22b"/>
　　送顔復兼寄王鞏<hi>堯卿復字長道鞏字定國</hi>
彭城居官冷如水誰從我游顔氏子我居且病君亦窮<lb/>
衰窮相守正其理胡為一朝捨我去輕衫觸熱行千里<lb/>
問君無乃求之歟答我不然聊爾耳<hi>厚晉阮咸曰未能免俗聊復爾耳</hi>
京師萬事日日新<hi>師劉禹錫詩不改南山色其餘事事新</hi>故人如放今有<lb/>
幾君知牛行相君宅扣門但覔王居士<hi>師謂王鞏也</hi>清詩草<lb/>
聖俱入妙<hi>師衛恒傳張伯英下筆必為楷則至今尤寶其書謂之草聖</hi>别後寄我書<lb/>
連紙苦恨相思不相見約我重陽嗅霜蘂君歸可喚與<lb/>
<pb n="KR4d0077_WYG_015-23a"/>
俱來未應指日方進擬太一老僊閒不出<hi>張安道為太一宫使</hi>踵<lb/>
門問道今時矣因行過我路幾何願君推挽加鞭箠吾<lb/>
儕一醉豈易得買羊酤酒從今始<hi>縯退之詩買羊酤酒謝不敏</hi>
　　初别子由<lb/>
我少知子由天資和而清好學老益堅表裏漸融明豈<lb/>
獨為吾弟要是賢友生<hi>次公在先生與子由當如此矣子由為先生畫賛亦云人曰吾</hi>
<hi>兄我曰吾師</hi>不見六七年㣲言誰與賡常恐坦率性<hi>倬宋濟老於塲</hi>
<hi>屋嘗試誤落官韻撫膺曰宋五坦率矣名甚著盧氏雜説云唐徳宗夏中㣲行西明寺宋濟葛巾抄書上曰茶</hi>
<pb n="KR4d0077_WYG_015-23b"/>
<hi>請一椀濟曰鼎水方煎此有茶末可自潑之上又曰作何事業是何姓名濟曰姓宋第五應進士舉須臾聞呼</hi>
<hi>官家濟惶懼上曰宋五坦率後聞禮部放榜上令探濟無名上曰宋五又坦率矣</hi>放縦不自程<lb/>
㑹合亦何事無言對空枰使人之意消<hi>縯莊子温伯雪子正容以悟物</hi>
<hi>使人之意也消</hi>不善無由萌森然有六女包裹布與荆無憂賴<lb/>
賢婦藜藿等大烹使子得行意青衫陋公卿明日無晨<lb/>
炊倒牀作雷鳴<hi>次公退之石鼎聨句序云道士倚墻睡鼻息如雷鳴</hi>秋眠我東閣<lb/>
夜聴風雨聲<hi>見與子由别於鄭州西門外詩</hi>懸知不久别妙理重細評<lb/>
昨日忽出門孤州轉西城歸來北堂上古屋空崢嶸退<lb/>
<pb n="KR4d0077_WYG_015-24a"/>
食悞相從入門中自驚南都信繁㑹人事水火爭<hi>次公南都</hi>
<hi>則南京也時子由從張文定簽書南京判為此别也師退之石鼎聨句詩謬當鼎鼐間妄使水火爭</hi>念當<lb/>
閉閣坐頽然寄聾盲妻子亦細事文章固虛名㑹須掃<lb/>
白髪不復用黄精<hi>縯杜詩掃除白髪黄精在君看他時氷雪容</hi>
　　臺頭寺雨中送李邦直赴史館分韻得憶字人字<lb/>
　　兼寄孫巨源二首<lb/>
霜林日夜西風急老送君歸百憂集清歌窈𣺌入行雲<lb/>
雲為不行天為泣<hi>師五行志無雲而雨為雨泣</hi>紅葉黄花秋正亂白<lb/>
<pb n="KR4d0077_WYG_015-24b"/>
魚紫蟹君須憶憑君說向髯將軍<hi>縯孫權為張遼所敗遼問降人向有紫髯</hi>
<hi>將軍為誰曰孫㑹稽</hi>衰鬢相逢應不識<hi>堯卿劉夷父詩相逢應不識歸去夢青樓文忠公詩</hi>
<hi>云滁人思我雖未忘見我今應不能識</hi>
珥筆西歸近紫宸<hi>縯魏畧曰殿中侍御史簮白筆側階而立上問曰此何官也辛毗曰御史</hi>
<hi>簮筆書過上帝所居曰宸紫㣲天帝之座也</hi>太平典册不縁麟<hi>師杜預左傳序孔子絶筆</hi>
<hi>于獲麟</hi>付君此事寧論晉<hi>厚晉陳夀撰三國志時人稱其有良史之才張華謂夀曰當以</hi>
<hi>晉書相付</hi>載我當時舊過秦<hi>縯賈誼作過秦論司馬遷取之以賛項羽班固因之次公按詩</hi>
<hi>案熈寜十年九月内李清臣差知國史軾作詩送清臣云付君此事寧論晉載我當時舊過秦軾於宋仁宗朝</hi>
<pb n="KR4d0077_WYG_015-25a"/>
<hi>曽進論往古得失軾妄以賈誼自比意欲李清臣於國史中載軾所進論</hi>門外想無千斛米<lb/>
<hi>厚晉陳夀傳丁儀丁<graphic n="KR1561" url="https://raw.githubusercontent.com/kanripo/KR-Gaiji/master/images/KR1561.png" mimeType="image/png"/>有盛名於魏陳夀謂其子曰可覔千斛米當為尊公作佳傳子不與竟不作傳</hi>墓<lb/>
中知有百年人<hi>縯漢末有發前漢宫人冢者宫人猶活問漢時宫中事説之皆了了有次序又</hi>
<hi>發范明友奴冡奴亦三百五十餘年矣說霍光廢立之際多與漢書相應者次公廣記載鄭郊謁友人於陳蔡</hi>
<hi>路逢一冡有竹二竿鄭為詩曰冡上兩竿竹風吹常裊裊冢中人賡之曰下有百年人長眠不知曉先生之意</hi>
<hi>言必不如陳夀之希求當念墓中之人而發其潜光也</hi>看君雙眼明如鏡休把春<lb/>
秋坐素臣<hi>縯韓愈謂自古作史不有天禍必有人刑左丘明紀春秋時事以失明厚杜預序左氏言</hi>
<hi>仲尼素王丘明素臣</hi>
<pb n="KR4d0077_WYG_015-25b"/>
　　送李公恕赴闕<lb/>
君才有如切玉刀<hi>縯周穆王征西戎西戎獻昆吾之劒長尺有咫鍊鋼赤刀切玉如泥援漢</hi>
<hi>武故事於建章别造華殿四夷珍寶充之火浣布切玉刀不可勝數</hi>見之凜凜寒生毛願<lb/>
隨壯士斬蛟蜃<hi>縯荆佽飛澹臺滅明周處鄧遐許旌陽皆古斬蛟者次公王粲刀銘曰陸剸犀</hi>
<hi>兕水截鯨鯤則言用刀無害</hi>不願腰間纒錦絛<hi>次公杜甫大食寶刀詩云蒼水使者捫赤</hi>
<hi>絛</hi>用違其才志不展<hi>次公晉殷浩傳桓温每輕浩嘗謂郄超曰浩有徳有言向使作令僕</hi>
<hi>足以儀刑百揆朝廷用違其才耳師唐房琯賛曰用違所長</hi>坐與胥吏同疲勞怱然<lb/>
眉上有黄氣<hi>厚退之詩城上赤雲呈勝氣眉間黄色見歸期</hi>吾君漸欲收英髦<lb/>
<pb n="KR4d0077_WYG_015-26a"/>
立談左右皆動色一語徑破千言牢<hi>縯退之淮西碑萬口附和并為一談</hi>
<hi>牢不可破</hi>我頃分符在東武<hi>次公漢文帝為竹使符與太守分之東武密州也</hi>脫畧<lb/>
萬事唯嬉遨<hi>次公江淹恨賦云脫畧公卿跌宕文史師後漢馬援為隴西太守諸曺時白事援曰</hi>
<hi>此丞掾之職何足相煩頗哀老子使得遊遨</hi>盡壞屏障通内外<hi>援晉阮籍傳文帝輔政籍</hi>
<hi>嘗從容言於帝曰籍曾逰東平樂其風土帝大悦即拜東平相籍乗驢到郡壞府舍屏障内外相望法令清簡</hi>
<hi>旬日而還</hi>仍呼騎曺為馬曺<hi>縯晉王徽之為桓沖騎兵㕘軍沖問卿署何曺對曰似是馬曺</hi>
<hi>又問管幾馬曰不知馬何由知數又問馬比死多少曰未知生焉知死</hi>君為使者見不問<lb/>
反更對飲持雙螯<hi>次公對飲借用曺參傳相舍後園近吏舍吏含日飲歌呼從吏患之乃請</hi>
<pb n="KR4d0077_WYG_015-26b"/>
<hi>參遊後園幸相國召按之乃反取酒張坐飲大歌呼與相和厚晉畢卓嘗謂人曰得酒滿數百斛船四時美味</hi>
<hi>置兩頭右手持酒杯左手持蟹螯拍浮酒船中便足了一生矣</hi>酒酣箕坐語驚衆<hi>師前漢張</hi>
<hi>耳傳髙祖箕踞罵詈甚慢之顔師古注箕踞者謂曲兩脚其形如箕</hi>雜以嘲諷窮詩騷<hi>次公</hi>
<hi>柳子厚寄韋瑜詩君今矻矻又竄逐詞賦己復窮詩騷</hi>世上小兒多忌諱獨能容<lb/>
我真賢豪為我買田臨汝水逝將歸去誅蓬蒿安能終<lb/>
老塵土下俯仰隨人如桔橰<hi>縯莊子子不見桔橰者乎引之則俯捨之則仰</hi>
　　送鄭戸曺<hi>堯卿名僅字彦能赴大名府户曹</hi>
遊遍錢塘湖上山歸來文字帶芳鮮羸童瘦馬從吾飲<lb/>
<pb n="KR4d0077_WYG_015-27a"/>
陋巷何人似子賢公業有田常乏食<hi>縯後漢鄭太字公業交結豪傑家富</hi>
<hi>於財有田四十頃而食常不足</hi>廣文好客竟無氊<hi>厚廣文鄭䖍也為廣文館博士杜甫與䖍</hi>
<hi>詩云才名四十年坐客寒無氊</hi>東君不趂花時節開盡春風誰與妍<lb/>
　　送孔郎中赴陜郊<lb/>
驚風擊面黄沙走西岀崤函脫塵垢<hi>縯言二崤與函闗也二崤山在河南</hi>
<hi>永寧縣函谷闗在新安縣任杜子美詩云疾風吹塵暗河縣行子隔手不相見此正陕州詩也</hi>使君來<lb/>
自古徐州<hi>堯卿古有南徐北徐南徐潤州北徐彭城時自彭城而往故云古徐</hi>聲振河潼<lb/>
殷闗右<hi>師潼闗在華州華隂縣河水自龍門南流激華山而東故名潼闗函谷在靈寶二闗相為首尾</hi>
<pb n="KR4d0077_WYG_015-27b"/>
十里長亭聞鼓角一川秀色明花柳北臨飛檻巻黄流<lb/>
南望青山如峴首<hi>師峴首山在襄州襄陽縣陜州去郡二十里有山亦名峴以其狀類峴首</hi>
<hi>故得名</hi>東風吹開錦繡谷<hi>子仁谷口也按先生菩薩泉銘云廬山有金像㑹昌中詔毁佛</hi>
<hi>寺寺僧藏像錦繡谷云</hi>渌水翻動蒲萄酒<hi>縯李白詩遥看漢水鴨頸緑恰似蒲萄初酸醅</hi>
訟庭生草數開尊過客如雲牢閉口<hi>傳退之與李實書曰接過客俗子絶</hi>
<hi>口不掛時事務為崇深以拒止嫉妬之口</hi>
　　送李公擇<lb/>
嗟余寡兄弟四海一子由故人雖云多出處不我謀弓<lb/>
<pb n="KR4d0077_WYG_015-28a"/>
車無停侣<hi>縯左氏載逸詩翹翹車乗招我以弓</hi>逝去勢莫留僅存今幾人<lb/>
各在天一陬有如長庚月到曉爛不收<hi>厚李白獨酌有懷詩孤月滄波</hi>
<hi>河漢清北斗錯落長庚明援退之詩東方未明大星没獨有太白配殘月次公太白一名長庚此方有長庚月</hi>
<hi>之義如李注所引雖顯得長庚字而無相配之義矣</hi>宜我與夫子相與手足侔比<lb/>
年兩見之賓主更獻酬樂哉十日飲<hi>子仁史記秦昭王遺平原君書寡人</hi>
<hi>聞君之髙義願與君為布衣之交君幸過寡人寡人願與君為十日之飲</hi>衎衎和不流<hi>縯栁子厚</hi>
<hi>序飲曰捨百拜而禮無叫號而極不袒裼而達非金石而和去糾逖而密簡而同肆而恭衎衎而從容於以合</hi>
<hi>山水之樂成君子之心</hi>論事到深夜僵仆鈴與騶<hi>厚鈴守鈴□者騶廐御者</hi>頗<lb/>
<pb n="KR4d0077_WYG_015-28b"/>
嘗見使君有客如此不<hi>縯謝安為桓温司馬既至温甚喜言平生歡笑竟日温顧左右</hi>
<hi>曰頗嘗見我有如此客不</hi>欲别不忍言慘慘集百憂念我野夫兄<hi>堯卿</hi>
<hi>公擇兄名莘字野夫</hi>知名三十秋己得其為人不待風馬牛他年<lb/>
林下見傾葢如白頭<hi>厚前漢鄒陽云白頭如新傾葢如故</hi>
　　和子由送將官梁左藏仲通<lb/>
雨足誰言春麥短城堅不怕秋濤巻日長惟有睡相宜<lb/>
<hi>師歐陽永叔詩飽食杜門無一事日長唯有睡相宜</hi>半脫紗巾落紈扇芳草不耡<lb/>
當戸長<hi>縯蜀志先主云芳蘭生門不得不耡</hi>珍禽獨下無人見覺來身世<lb/>
<pb n="KR4d0077_WYG_015-29a"/>
都是夢坐久枕痕猶著面城西忽報故人來急掃風軒<lb/>
炊麥飯<hi>徐州所出次公漢書光武云蕪蔞亭豆粥滹沱麥飯</hi>伏波論兵初矍鑠<hi>厚後</hi>
<hi>漢劉尚擊五溪蠻軍没伏波將軍馬援請行時年六十二帝愍其老未許之援曰臣尚能被甲上馬據鞍顧盻</hi>
<hi>以示可用帝笑曰矍鑠哉是翁也</hi>中散談仙更清逺<hi>援嵇康仕魏為中散大夫常修養性</hi>
<hi>服食之事彈琴詠詩自足於懷以為神仙禀之自然非學所得至於導養得理則安期彭祖之夀可及乃著養</hi>
<hi>生論</hi>南都從事亦學道<hi>子仁謂子由也葢是時子由從張文定簽書南京判官而先生嘗云</hi>
<hi>佘觀子由自少曠達天資近道又得至人養生長年之訣而子由亦嘗云學道三十年今始粗聞道也</hi>不<lb/>
恤腸空誇腦滿<hi>縯道家云欲得不死腸中無滓欲得不老還精補腦</hi>問羊他日到<lb/>
<pb n="KR4d0077_WYG_015-29b"/>
金華應許相將遊閬苑<hi>黄初平之兄尋其弟於金華山厚黄初平少時牧羊有道士見</hi>
<hi>其良謹將至金華山四十餘年其兄初起尋得之問曰羊何在初平曰近在山東乃俱往視見白石無數初平</hi>
<hi>叱之白石皆起成羊援閬苑即閬風亦曰𤣥圃在崑崙之中天帝所居</hi>
　　送胡掾<lb/>
亂葉和淒雨投空如散絲<hi>次公張載雜詩云騰雲似湧煙密雨如散絲</hi>流年<lb/>
一如此遊子去何之節義古所重艱危方自兹他年著<lb/>
清徳仍復畏人知<hi>縯晉胡威傳父質以忠清著稱威入朝武帝語及平生因歎其父清謂威</hi>
<hi>曰卿孰與父清對曰臣不如也臣父清恐人知臣清恐人不知是臣不及逺也</hi>
<pb n="KR4d0077_WYG_015-30a"/>
　　送將官梁左藏赴莫州<hi>次公莫州文安郡理鄚縣唐開元中以鄚字類鄭改</hi>
　　　<hi>為莫乃公孫瓉之易京也</hi>
燕南垂趙北際其間不合大如礪<hi>縯後漢公孫瓉傳童謡曰燕南垂趙北際</hi>
<hi>中央不合大如礪唯有此中可避世瓉既破劉虞盡有幽州之地自以為易地當之乃徙鎮焉</hi>至今父<lb/>
老哀公孫烝土為城鐵作門<hi>厚晉載記赫連勃勃以烝土築城錐入一寸即殺築者</hi>
城中積榖三百萬猛士如雲驕不戰一朝鼓角鳴地中<lb/>
<hi>援瓉居髙京以鐵為門積穀三百萬斛希復攻戰袁紹大攻瓉瓉與子續書曰袁氏之攻狀若鬼神梯衝舞吾</hi>
<hi>樓上鼓角鳴於地中</hi>帳下美人空掩面<hi>縯漢圍項羽於垓下羽起飲帳中有美人姓虞氏羽</hi>
<pb n="KR4d0077_WYG_015-30b"/>
<hi>悲歌慷慨美人和之</hi>豈如千騎平時來笑談謦欬生風雷葛巾羽<lb/>
扇紅塵靜<hi>縯諸葛亮葛巾羽扇指揮三軍</hi>投壺雅歌清宴開<hi>厚祭遵為將軍取士</hi>
<hi>必用儒術對酒設樂必雅歌投壺</hi>東方健兒虓虎様<hi>縯詩曰進厥虎臣闞如虓虎</hi>涕<lb/>
泣懷思廉恥將<hi>厚杜詩安得廉恥將三軍同晏眠次公東方健兒則梁左藏所替罷處故懷思</hi>
<hi>之也</hi>彭城老守亦悽然不見君家雪兒唱<hi>援李密有寵姬名雪兒每賓客</hi>
<hi>有新製必令雪兒歌之</hi>
　　又送鄭户曺<lb/>
水遶彭祖樓山圍戲馬臺<hi>次公徐州彭城縣以彭祖而得名按寰宇記殷之賢臣彭</hi>
<pb n="KR4d0077_WYG_015-31a"/>
<hi>祖顓帝𤣥孫至殷末壽七百六十七歲今基存此故邑號大彭戲馬臺項羽所築宋武建第舎重九日引賓客</hi>
<hi>登臺賦詩</hi>古来豪傑地千歲有餘哀隆準飛上天<hi>縯髙祖隆準龍顔豐</hi>
<hi>邑人也</hi>重瞳亦成灰<hi>厚項羽目重瞳/子羽都彭城</hi>白門下吕布<hi>縯曹操擊布至</hi>
<hi>下邳城布與麾下登白門樓兵圍之急乃下降操師下邳城南門謂之白門樓</hi>大星殞臨淮<hi>厚臨</hi>
<hi>淮王李光弼鎮徐州廣徳二年有大星殞其地而光弼卒</hi>尚想劉徳輿置酒此徘徊<lb/>
<hi>次公劉徳輿即宋武帝字也見上注</hi>邇来苦寂寞廢圃多蒼苔河從百步<lb/>
響<hi>師即百步洪也</hi>山到九里回<hi>堯卿九里山也</hi>山水自相激夜聲轉風<lb/>
雷<hi>子仁韋應物詩水性本亦靜石中固無聲如何兩相激雷轉空山鳴</hi>蕩蕩清河壖黃樓<lb/>
<pb n="KR4d0077_WYG_015-31b"/>
我所開<hi>子仁按子由黄樓賦叙云熈寧十年秋河決澶淵水及彭城下子瞻適為彭城守廬于城上調</hi>
<hi>急夫發禁卒以從事以身臨之故大水至而民不潰于是即城之東門為大樓焉堊以黃土曰土實勝水徐人</hi>
<hi>相勸成之即此也</hi>秋月墮城角春風摇酒杯遲君為坐客新詩<lb/>
出瓊瑰<hi>縯劉禹鍚詩毎逢詞客饋瓊瑰</hi>樓成君巳去人事固多乖他年<lb/>
君倦游白首賦歸来登樓一長嘯<hi>厚王粲作登樓賦孫登於蘇門長嘯次公</hi>
<hi>劉琨在晉陽為敵騎所圍琨乃乗月登樓長嘯賊聞之悽然棄圍而走</hi>使君安在哉<lb/>
　　送頓起<lb/>
客路相逢難為樂常不足臨行挽衫袖更賞折殘菊佳<lb/>
<pb n="KR4d0077_WYG_015-32a"/>
人亦何念悽斷陽關曲<hi>師唐何戡善唱渭城即陽關曲也</hi>酒闌不忍去<lb/>
共接一寸燭留君終無窮歸駕不免促岱宗已在眼<hi>次公</hi>
<hi>在眼字謝靈運詩想見山阿人薜蘿若在眼</hi>一往繼前躅天門四十里<hi>厚泰山東</hi>
<hi>上四十里至天門</hi>夜看扶桑浴<hi>縯漢官儀泰山東南名日觀見日始出長三丈所淮南子曰日</hi>
<hi>出暘谷拂于扶桑浴于咸池師東方朔十洲記云扶桑在碧海中葉似桑樹長數千丈大二十圍兩兩同根更</hi>
<hi>相依傍是名扶桑</hi>回頭望彭城大海浮一粟故人在其下塵土<lb/>
相豗蹴惟有黃樓詩千古配淇澳<hi>頓有詩記黃樓本末</hi>
　　次韻子由送趙㞦歸覲錢塘遂赴永嘉<hi>次公㞦清獻公之仲</hi>
<pb n="KR4d0077_WYG_015-32b"/>
　　　<hi>子也清獻守杭㞦將倅温先歸覲親而後之官過南都子由作詩送之時先生在徐次其韻</hi>
歸舟轉河曲稍見楚山蒼候吏来迎客吳音巳帶鄉言<lb/>
從謝康樂<hi>縯謝靈運襲封康樂公嘗為永嘉太守</hi>先獻魯靈光<hi>厚後漢王延壽父逸</hi>
<hi>欲作靈光殿賦命延壽往録其狀延壽因韻之以簡其父父曰吾無以加也殿即漢魯共王所建</hi>巳擊<lb/>
三千里<hi>援莊子鵬徙于南溟也水擊三千里</hi>何須四十强<hi>縯禮四十曰强而仕</hi>風流<lb/>
半刺史<hi>縯庚亮與郭游書曰别駕與刺史同流王化任居刺史之半安可非其人也</hi>清絶校<lb/>
書郎<hi>厚校書郎隸秘書省最為仕林清選</hi>到郡詩成集尋溪水濺裳芒鞋<lb/>
隨採藥<hi>堯卿卜式行著芒鞋</hi>蠒紙記流觴<hi>援羲之蘭亭叙以蠒紙寫記流觴曲水</hi>海<lb/>
<pb n="KR4d0077_WYG_015-33a"/>
靜蛟鼍出山空草木長宦遊無逺近民事要更嘗願子<lb/>
傳家法他年請尚方<hi>縯漢朱雲上書請尚方斬馬劍斷佞臣一人以厲其餘上問誰對曰</hi>
<hi>安昌侯張禹</hi>
　　送孫勉<lb/>
昔年罷東武曽過北海縣<hi>次公東武密州也先生前守密北海縣在後漢為北海國</hi>
<hi>有菑川髙密膠東三國以其縣屬則乃密州一帶矣</hi>白河翻雪浪黃土如蒸麵桑<lb/>
麻冠東方一熟天下賤是時累饑饉常苦盜賊變每憐<lb/>
追胥官野宿風裂靣君為淮南秀文采照金殿<hi>君常考中進士</hi>
<pb n="KR4d0077_WYG_015-33b"/>
<hi>第一</hi>胡為事奔走投筆腰羽箭<hi>縯後漢班超為官傭書嘗輟業投筆歎曰大丈夫無</hi>
<hi>他志畧猶當效傅介子張騫立功異域以取封侯安能久事筆硯間乎杜詩猛將腰間大羽箭</hi>更被髯<lb/>
將軍豪篇来督戰<hi>其兄莘老以詩寄之皆言戰事</hi>親程三郡士<hi>堯卿時考試三</hi>
<hi>郡士子</hi>玉石不能衒<hi>次公楊子云衒玉而賈石不能欺也</hi>欲知君得人失者<lb/>
亦稱善君才無不可要欲經百鍊<hi>次公劉琨云何意百鍊剛化為繞指柔堯</hi>
<hi>卿崔豹古今注曰百鍊吳大帝刀名</hi>吾詩堪咀嚼聊送别酒嚥<lb/>
　　送參寥師<lb/>
上人學苦空百念已灰冷劒頭惟一吷<hi>次公莊子道仁義於戴晉人之</hi>
<pb n="KR4d0077_WYG_015-34a"/>
<hi>前猶劒首之一吷</hi>焦榖無新頴<hi>縯維摩經言如焦谷牙如石女貌</hi>胡為逐吾輩<lb/>
文字爭蔚炳<hi>縯揚子君子豹變其文蔚也大人虎變其文炳也</hi>新詩如玉雪出<lb/>
語便清警退之論草書萬事未嘗屏憂愁不平氣一寓<lb/>
筆所騁頗怪浮屠人視身如丘井<hi>縯維摩經云是身如丘井為老所逼厚白</hi>
<hi>樂天詩云身老同丘井心空是道場</hi>頽然寄澹泊誰與發豪猛<hi>次公自退之論草書</hi>
<hi>而下至此盖退之送髙閒上人序云往時張旭喜草書不治他技喜怒窮窘憂悲愉懌怨恨思慕酣醉無聊不</hi>
<hi>平有動于心必於草書發之故旭之書變動猶鬼神不可端倪以此終其身而名後世今閒之於草書有旭之</hi>
<hi>心哉</hi>細思乃不然真巧非幻影欲令詩語妙無厭空且靜<lb/>
<pb n="KR4d0077_WYG_015-34b"/>
靜故了羣動空故納萬境閱世走人間觀身卧雲嶺<hi>次公</hi>
<hi>自細思乃不然而下則又具言浮屠人善幻也欲髙退之不取淡泊之意矣</hi>鹹酸雜衆好<hi>次公</hi>
<hi>柳子厚報崔黯書吾嘗見病心腹人有思啗土炭嗜酸鹹者不得則大慽</hi>中有至味永詩法<lb/>
不相妨此語更當請<lb/>
　　次顔長道韻送傅倅<lb/>
兩見黃花掃落英<hi>次公楚詞夕飡秋菊之落英</hi>南山山寺遍題名宗<lb/>
成不獨依岑范<hi>見趙郎中見和戲復答之詩注</hi>魯衛終當似弟兄<hi>子仁漢史</hi>
<hi>曰大馮君小馮君兄弟繼踵相因循政如魯衛徳化均</hi>去歲雲濤浮汴泗與君泥<lb/>
<pb n="KR4d0077_WYG_015-35a"/>
土滿衣纓如今别酒休辭醉試聴雙洪落後聲<hi>子仁雙洪盖徐</hi>
<hi>州二水也先生徐州鹿鳴燕賦詩叙云俯聴洪之號怒即此也</hi>
　　臺頭寺送宋希元<lb/>
相從傾盖只今年<hi>縯孔子之郯遇程子于途傾盖而語</hi>送别南臺便黯然<lb/>
此夜更歌金縷曲<hi>縯李錡妾杜秋娘常為錡唱詞云勸君莫惜金縷衣</hi>他年莫忘<lb/>
角弓篇<hi>是日與宋君同栽松寺中厚左傳韓宣子聘魯韓子賦角弓宴于季氏有嘉樹焉宣子譽之武</hi>
<hi>子曰宿敢不封植此樹以無忘角弓任杜詩更尋嘉樹傳不忘角弓詩</hi>三年不顧東鄰女<lb/>
<hi>取宋玉援宋玉言臣里之美者莫若東家之子然此女登墻窺臣三年至今未許也</hi>二頃方求負<lb/>
<pb n="KR4d0077_WYG_015-35b"/>
郭田<hi>任蘇秦既約六國從親為從長相六國曰使我有負郭田二頃豈能佩六國相印乎</hi>我欲歸<lb/>
休君未可茂先方議斸龍泉<hi>厚晉張華字茂先與雷煥登樓共尋天文煥曰斗牛</hi>
<hi>之間有異氣是寳劍之精上徹于天耳在豫章酆城即補煥為酆城令煥到縣掘獄屋基得一石函函中有雙</hi>
<hi>劍並刻題一曰龍泉二曰太阿</hi>
　　送蜀人張師厚赴殿試二首<lb/>
忘歸不覺鬢毛斑好事鄉人尚往還斷嶺不遮西望眼<lb/>
<hi>退之詩為遮西望眼終是懶回頭</hi>送君直過楚王山<hi>次公項羽都于徐州自號西楚霸王</hi>
<hi>故此有楚王山</hi>
<pb n="KR4d0077_WYG_015-36a"/>
雲龍山下試春衣放鶴亭前送落暉<hi>次公雲龍山人居也有放鶴亭先生</hi>
<hi>有記云</hi>一色杏花三十里新郎君去馬如飛<hi>次公杏花三十里則徐州</hi>
<hi>往趨京之路有如此者新及第者謂之新郎君則送其赴殿試遂可以此目之矣師孟郊詩春風得意馬蹄疾</hi>
<hi>一日看盡長安花</hi>
　　送劉寺丞赴餘姚<lb/>
中和堂後石楠樹與君對牀聴夜雨<hi>次公夜雨對牀事見與子由别於鄭</hi>
<hi>州詩注中和堂在杭州先生為倅日監秋試意者劉寺丞為試官也</hi>玉笙哀怨不逢人但<lb/>
見香煙橫碧縷謳吟思歸出無計坐想蟋蟀空房語明<lb/>
<pb n="KR4d0077_WYG_015-36b"/>
朝開鎖放觀潮<hi>次公先生監試杭州時以八月十六日放榜故云開鎖放觀潮見前監試呈諸</hi>
<hi>試官又催試官考較戲作可攷者也</hi>豪氣正與潮爭怒銀山動地君不看<lb/>
獨愛清香生雲霧别来聚散如宿昔城郭空存鶴飛去<lb/>
<hi>縯丁令威化鶴集華表柱上言曰城郭如故人民非</hi>我老人間萬事休君亦洗心<lb/>
從佛祖手香新寫法界觀<hi>次公法界觀杜順和尚所著者</hi>眼淨不覷登<lb/>
伽女<hi>厚楞嚴經阿難因乞食遭摩登伽女引入淫室</hi>餘姚古縣亦何有龍井白<lb/>
泉甘勝乳千金買斷顧渚春似與越人降日注<hi>縯顧渚在湖州</hi>
<hi>日注在越州並進草茶其品甚貴須溪後言顧渚茶豈劉寺丞乃湖州人邪不然殆無謂矣</hi>
<pb n="KR4d0077_WYG_015-37a"/>
　　送孫著作赴考城兼寄錢醇父李邦直二君於孫<lb/>
　　處有書見及<hi>次公考城古戴國也葵丘黃池皆考城地今地志隸東京云曹州割也</hi>
使君閒如雲欲出誰肯伴清風獨無事一嘯亦可喚<hi>仔趙</hi>
<hi>昞云長嘯呼風亂流而濟</hi>来從白蘋洲<hi>縯白蘋洲在湖州因梁柳惲為吳興太守賦詩於此因以</hi>
<hi>名洲共父吳興統記云白蘋洲在苕溪東南一里</hi>吹我明月觀<hi>厚明月觀在江寧府故臺城</hi>
門前逺行客青衫流白汗問子何怱怱王事不可緩故<lb/>
人錢與李清廟兩圭瓚<hi>次公書云秬鬯圭瓚</hi>蔚為萬乗器<hi>次公鄒陽云蟠</hi>
<hi>木輪困而為萬乗器者以左右為之先容也</hi>尚記溝中斷<hi>縯莊子百年之木破為犧樽青黃而</hi>
<pb n="KR4d0077_WYG_015-37b"/>
<hi>文之其斷在溝中</hi>子亦東南珍價重不可算<hi>次公杜詩價重百車渠</hi>别情<lb/>
何以慰酒盡對空案惟持一榻凉勸子巾少岸北風那<lb/>
復有塵土飛灰炭欲寄二大夫發發不可絆<hi>厚借用詩飄風發發</hi>
　　送淵師歸徑山<lb/>
我昔嘗為徑山客至今詩筆餘山色師住此山三十年<lb/>
妙語應須得山骨溪城六月水雲蒸飛蚊猛捷如花鷹<lb/>
羨師方丈冰雪冷蘭膏不動長明燈山中故人知我至<lb/>
爭来問訊今何似為言百事不如人兩眼猶能書細字<lb/>
<pb n="KR4d0077_WYG_015-38a"/>
<hi>徑山下無蚊余舊詩云問龍乞水歸洗眼欲看細字銷殘年</hi>
　　送表忠觀道士歸杭<hi>次公先生表忠觀碑載趙抃知杭州言故吳越國王錢氏</hi>
　　　<hi>墳廟在錢塘臨安者皆蕪廢不治請以妙因院為觀使錢氏之孫為道士曰自然者居之以守</hi>
　　　<hi>其墳廟詔許之改妙因為表忠觀性之按杭州圖經云表忠觀在城南龍山一十五里熈寧十</hi>
　　　<hi>年賜今額</hi>
先王舊徳在民心著令稱忠上意深<hi>縯前漢吳芮傳云文王芮髙祖賢之</hi>
<hi>制詔御史長沙王忠其定著令</hi>墮淚行看㑹祠下<hi>厚晉羊祜傳襄陽百姓于峴山祐平生游</hi>
<hi>憇之所建碑立廟歲時饗祭焉望其碑者莫不流涕杜預因名墮淚碑</hi>掛名爭欲刻碑隂<lb/>
<pb n="KR4d0077_WYG_015-38b"/>
<hi>縯表忠碑公書其事次公退之文云得掛名于經端也</hi>凄凉破屋塵凝座憔悴雲<lb/>
孫雪滿簮<hi>次公此指言錢道士矣爾雅子之子為孫孫之子為曽孫曽孫之子為𤣥孫𤣥孫之子為</hi>
<hi>来孫来孫之子為晜孫晜孫之子為仍孫仍孫之子為雲孫注云輕逺如浮雲也</hi>未信諸豪容<lb/>
郭解却從他縣施千金<hi>援史記郭解傳洛陽人有相仇者邑中賢豪居間以十數終不</hi>
<hi>聴客迺見解解夜見仇家仇家曲聴解謂仇家吾聞洛陽諸公在間多不聴今子幸而聴解言奈何從他縣奪</hi>
<hi>人邑賢大夫權乎乃夜去</hi>
　　送俞節推<hi>尚之子尚字退翁</hi>
吳興有君子澹如朱絲琴一唱三歎息至今有遺音<hi>縯禮</hi>
<pb n="KR4d0077_WYG_015-39a"/>
<hi>記清廟之瑟朱絃而疏越一唱而三歎息有遺音者矣</hi>嗟予與夫子相避如辰參<lb/>
<hi>退翁官于蜀余在京師余歸而退翁去及余官于吳興則退翁亡矣次公揚子曰吾不覩參辰之相比也</hi>猶<lb/>
喜見諸郎窈然清且深異時多良士末路䘮初心我生<lb/>
不有命其肯枉尺尋<lb/>
　　伯父送先人下第歸蜀詩云人稀野店休安枕路<lb/>
　　入靈關穏跨驢安節將去為誦此句因以為韻作<lb/>
　　小詩十四首送之<lb/>
索漠齊安郡從来著放臣<hi>次公齊安即黃州也著放臣則在唐如杜牧之在本朝如</hi>
<pb n="KR4d0077_WYG_015-39b"/>
<hi>王元之也</hi>如何風雪裏更送獨歸人<lb/>
瘦骨寒將斷衰髯摘更稀未甘為死别猶恐得生歸<lb/>
日上氣暾江雪晴光炫野記取到家時鋤耰吾正把<lb/>
月明穿破裘霜氣澀孤劍歸来閉户坐黙數来時店<hi>次公</hi>
<hi>退之詩依依夢歸路歴歴想行店</hi>
諸兄無可寄一語㑹須酬晚歲俱黃髪相看萬事休<hi>次公</hi>
<hi>柳子厚答劉夢得別詩云耦耕若便遺身世黃髪相看萬事休</hi>
故人如念我為說瘦欒欒<hi>次公詩棘人欒欒</hi>尚有身為患巳無<lb/>
<pb n="KR4d0077_WYG_015-40a"/>
心可安<lb/>
吾兄喜酒人今汝亦能飲一杯歸誦此萬事邯鄲枕<hi>縯太</hi>
<hi>平廣記有客遇吕仙翁自言久不得意仙翁以一枕與之客就枕即夢入枕中仕宦數十年甚愜意及覺所炊</hi>
<hi>黃粱猶未熟</hi>
東阡在何許寒食江頭路哀哉魏城君宿草荒新墓<hi>次公</hi>
<hi>魏城君乃先生之配王氏也禮云朋友之墓有宿草而不哭焉伯恭按年譜至和元年甲午先生年十九歲始</hi>
<hi>娶青城王方女後封通義郡君先生作王氏墓誌云生十九年而歸于軾至治平二年卒年二十有七</hi>
臨分亦泫然不為窮途泣東阡時一到莫遣牛羊入<lb/>
<pb n="KR4d0077_WYG_015-40b"/>
我夢隨汝去東阡松柏青却入西州門<hi>援晉謝安傳羊曇為安所愛重</hi>
<hi>安薨後輟樂彌年行不由西州路嘗因石頭大醉扶路唱樂不覺至州門左右白曰此西州門曇悲感不已以</hi>
<hi>馬策扣扉誦曹子建詩云生存華屋處零落歸山丘因痛哭而去</hi>永愧北山靈<hi>次公蕭子顯齊</hi>
<hi>書鍾山在㑹稽郡北周彦倫隠于此山後應詔出為海鹽令欲過此山孔稚圭乃假山靈之意移之使不得至</hi>
<hi>故云北山移文其辭曰鍾山之英草堂之靈云云</hi>
乞墦何足羨負米可忘艱<hi>縯家語子路為親負米于百里之外</hi>莫為無車<lb/>
馬含羞入劒關<hi>厚成都之北有昇仙橋司馬相如嘗題其橋云大丈夫不乗駟馬車不復過此</hi>
<hi>橋</hi>
<pb n="KR4d0077_WYG_015-41a"/>
我坐名過實<hi>子仁崔瑗座右銘云無使名過實守愚聖所臧</hi>讙譁自招損汝幸<lb/>
無人知莫厭家山穏<lb/>
竹笥與練裙隨時畢婚嫁<hi>次公後漢逸民傳戴良有五女練裳布被竹笥木履而遣</hi>
<hi>之畢婚嫁則向子平之事也又退之詩如今便可爾何用畢婚嫁</hi>無事若相思征鞍還<lb/>
一跨<lb/>
萬里却来日一菴仍獨居應笑謀生拙團團如磨驢<hi>次公</hi>
<hi>先生又有詩云團團如磨牛步步踏陳跡</hi>
　　送沈達赴廣南<lb/>
<pb n="KR4d0077_WYG_015-41b"/>
嗟我與君皆丙子四十九年窮不死<hi>不伐按年譜先生四十九歲正元豐</hi>
<hi>七年在黃州三月量移汝州</hi>君隨幕府戰西羌夜渡冰河斫雲壘飛<lb/>
塵漲天箭灑甲歸對妻孥真夢耳<hi>師杜甫自賊中脫歸詩云夜闌更秉燭相</hi>
<hi>對如夢寐</hi>我謫黃岡四五年<hi>敦謨按年譜先生以元豐二年謫黃州至此凡五年</hi>孤舟<lb/>
出没煙波裏故人不復通問訊疾病饑寒疑死矣相逢<lb/>
握手一大笑白髪蒼顔略相似我方北渡脫重江君復<lb/>
南行輕萬里功名如幻何足計學道有涯真可喜<graphic n="KR1174" url="https://raw.githubusercontent.com/kanripo/KR-Gaiji/master/images/KR1174.png" mimeType="image/png"/>嶁<lb/>
丹砂已付君<hi>厚晉葛洪傳以老年欲鍊丹以祈遐壽聞交趾出丹求為勾漏令帝以洪資髙不許</hi>
<pb n="KR4d0077_WYG_015-42a"/>
<hi>洪曰非欲為榮以有丹耳帝從之洪遂將子姪俱行至廣州刺史鄧嶽留不聴去洪乃止羅浮山鍊丹</hi>汝<lb/>
陽罋盎君何恥<hi>次公汝陽汝州甕盎以言其癭之狀也先生别黃州詩曰闊領先裁盖癭衣是</hi>
<hi>已子仁莊子云其脰肩肩罋盎大癭</hi>君歸赴我雞黍約買田築室從今始<lb/>
　　送楊傑<hi>并序堯卿元祐二年髙麗僧義天航海問道至明州傳云義天棄王位出家上疏乞</hi>
　　　<hi>徧歴叢林問法受道有詔朝奉郎楊傑次公館伴所至吳中諸刹皆迎餞如王臣禮至金山僧</hi>
　　　<hi>了元乃牀坐受其大展次公驚問其故了元曰義天亦異國僧耳叢林規䋲如是不可易朝廷</hi>
　　　<hi>聞之以了元知大體</hi>
　無為子嘗奉使登太山絶頂雞一鳴見日出又嘗以<lb/>
<pb n="KR4d0077_WYG_015-42b"/>
　事過華山重九日飲酒蓮華峰上今乃奉詔與髙麗<lb/>
　僧統游錢塘皆以王事而從方外之樂善哉未曽有<lb/>
　也作是詩以送之<lb/>
天門夜上賓出日<hi>次公太山記云太山盤道屈曲而上凡五十餘盤經小天門大天門仰視</hi>
<hi>天門如穴中視天窻矣自下至古封禪處凡四十里山頂西嵓為仙人石閣東嵓為介丘東南嵓名日觀者雞</hi>
<hi>一鳴時見日始欲出長三丈許</hi>萬里紅波半天赤歸来平地看跳丸一<lb/>
㸃黃金鑄秋橘太華峰頭作重九天風吹灧黃花酒浩<lb/>
歌馳下腰帶鞓<hi>縯腰帶鞓華山地名也</hi>醉舞崩崖一揮手神游八<lb/>
<pb n="KR4d0077_WYG_015-43a"/>
極萬縁虚<hi>厚李白大鵬賦序云余昔於江陵見天台司馬子微謂余有仙風道骨可與神游八極之</hi>
<hi>表</hi>下視蚊雷隠汙渠大千一息八十返笑厲東海騎鯨<lb/>
魚<hi>次公詩云深則厲淺則掲厲言涉之也爾雅繇帶以上為厲</hi>三韓王子西求法<hi>縯東</hi>
<hi>夷國名曰韓韓有三種曰馬韓曰辰韓曰弁韓皆髙麗也</hi>鑿齒彌天兩勍敵<hi>厚晉書釋道安</hi>
<hi>與習鑿齒相見鑿齒曰四海習鑿齒道安曰彌天釋道安人以為名對</hi>過江風急浪如山<lb/>
寄語舟人好看客<hi>縯摭言載唐令狐楚鎮揚州處士張佑常與狎宴楚視佑改令曰上水船</hi>
<hi>風又急帆下人須好立佑應聲曰下水船船底破好看客莫倚柂</hi>
　　送穆越州<lb/>
<pb n="KR4d0077_WYG_015-43b"/>
江海相忘十五年羨公松柏蔚蒼顔四朝耆舊冰霜後<lb/>
<hi>次公穆越州名珣字東美而詩云四朝耆舊者豈以其嘗歴仕四朝故邪</hi>兩郡風流水石間<lb/>
<hi>次公兩郡盖言其前在蜀中作郡今又為越州太守所領州前後皆山水郡也</hi>舊政猶傳蜀父<lb/>
老先聲已振越溪山樽前俱是蓬莱守<hi>次公蓬莱守盖穆既守越而先</hi>
<hi>生將守登越謂之蓬莱者元微之守越以州宅誇白樂天詩云我是玉皇香案吏謫居猶得在蓬莱今越州有</hi>
<hi>蓬莱閣及以酒名也登州有莱山倚郭乃蓬莱縣故越登皆可稱蓬莱守</hi>莫放髙樓雪月閒<lb/>
　　送范純粹守慶州<hi>堯卿文正公幼子字徳孺</hi>
才大古難用論髙常近迂君看趙魏老乃為滕大夫浮<lb/>
<pb n="KR4d0077_WYG_015-44a"/>
雲無根蔕潢潦能須㬰知經幾成敗得見真賢愚羽旄<lb/>
照城闕談笑安邊隅當年老使君<hi>次公老使君則純粹之父仲淹也</hi>赤<lb/>
手降於莵<hi>次公楚人謂虎為於莵見左傳</hi>諸郎更何事折箠鞭其雛<hi>倬後</hi>
<hi>漢鄧禹傳帝微禹還勅曰赤眉無榖自當来東吾折箠笞之非諸將憂也</hi>吾知鄧平叔不鬬<lb/>
月支胡<hi>縯後漢鄧訓字平叔為䕶羌校尉先是小月氏胡分居塞内勝兵者二三千騎皆勇健富强每</hi>
<hi>與羌戰常以少制多漢有時收其用時迷吾子迷唐與武威種羌合兵萬騎来至塞下欲脅月氏胡訓擁衛稽</hi>
<hi>故令不得戰令開城及所居園門悉驅羣胡妻子納之嚴兵守衛羌掠無所得諸胡困即解去由是湟中諸胡</hi>
<hi>皆言漢家常欲鬬我曹今鄧使君待我以恩信開門納我妻子咸歡喜叩頭曰唯使君所命</hi>
<pb n="KR4d0077_WYG_015-44b"/>
　　送戴䝉赴成都玉局觀將老焉<hi>堯卿蒙本名莊吳興人慶厯六年賈</hi>
　　　<hi>黯榜登第後改名蒙</hi>
拾遺被酒行歌處<hi>縯杜甫為右拾遺避亂居成都浣花草堂被酒者為酒所加漢紀髙祖被</hi>
<hi>酒夜徑澤中厚靈帝常令劉寛講經寛常於座被酒矄伏次公行歌字出列子拾穂行歌</hi>野梅官柳<lb/>
西郊路<hi>厚杜甫詩時出碧雞坊西郊近草堂市橋官柳細江路野梅香</hi>聞道華陽版籍<lb/>
中<hi>縯昔人論蜀之富曰地稱天府縣號華陽常璩蜀志謂之華陽國志</hi>至今尚有城南杜<lb/>
<hi>縯京兆城南有韋曲杜曲韋杜皆豐盛時人語曰城南韋杜去天尺五杜正倫為相與城南諸杜昭穆逺求同</hi>
<hi>譜不許銜之諸杜所居號杜固世傳其地有壯氣故世衣冠正倫建言鑿杜固通水以利人既鑿川流如血自</hi>
<pb n="KR4d0077_WYG_015-45a"/>
<hi>是城南諸杜稍不振</hi>我欲歸尋萬里橋<hi>援成都有萬里橋者諸葛亮送吳使者至此曰萬里</hi>
<hi>之行從此始矣</hi>水花風葉暮蕭蕭芋魁徑尺誰能盡<hi>次公漢書時有謡歌</hi>
<hi>曰飯我豆食羮芋魁盖言芋之大者華陽國志曰汶山郡有大芋如蹲鴟故杜詩云我戀岷下芋</hi>榿木<lb/>
三年已足燒<hi>厚杜詩飽聞榿木三年大與致溪邊十畝隂</hi>百歲風狂定何有<lb/>
羨君今作峨眉叟縱未家生執㦸郎<hi>厚揚雄成都郫人執㦸為郎次公杜</hi>
<hi>甫寄李虢州云今日還株守何年執㦸郎</hi>也應世出埋輪守<hi>援漢順帝遣入使循行風俗餘</hi>
<hi>人受命之部而張綱獨埋其車輪於洛陽都亭曰豺狼當道安問狐狸遂劾奏梁冀等綱蜀郡犍為人也</hi>莫<lb/>
欺老病未歸身玉局他年第幾人<hi>縯昔張道陵修道既成老君降于成都地</hi>
<pb n="KR4d0077_WYG_015-45b"/>
<hi>湧玉局今為觀在平門内堯卿公後果以提舉玉局而終</hi>㑹待子猷清興發還須雪<lb/>
夜去尋君<lb/>
　　送陳陸知潭州<lb/>
華清縹緲浮髙棟<hi>次公按志載云湯泉宫咸亨二年名温泉宫天寳六年改為華清宫北向</hi>
<hi>正門曰津陽門東靣曰開陽門西靣曰望京門南靣曰昭陽門其中有瑶光殿飛霜殿九龍殿宜春亭重明閣</hi>
<hi>芳風閣十八名此所謂浮髙棟也</hi>上有纈林藏石罋<hi>次公福嚴寺在南山半腹石罋谷有</hi>
<hi>懸泉激石或曰似罋形因以谷名為石罋寺鄭愚津陽門詩注曰石魚嵓下有天然石其形似罋以貯飛泉故</hi>
<hi>𤣥宗以石罋為之寺名僧于上層飛樓中懸轆轤斜引脩綆長二百餘丈以及罋泉出于紅樓喬樹之杪此所</hi>
<pb n="KR4d0077_WYG_015-46a"/>
<hi>謂纈林藏石罋也</hi>一杯此地初識君千巖夜上同飛鞚<hi>次公杜詩黃門</hi>
<hi>飛鞚不動塵</hi>君時年少靣如玉一飲百觚嫌未痛<hi>次公孔叢子云堯飲</hi>
<hi>千鍾孔子飲百觚</hi>白鹿泉頭山月出<hi>次公按述征記曰長安東則驪山西則白鹿原而驪</hi>
<hi>山中又有白鹿觀云本驪山觀有老母殿唐髙祖武徳六年幸温泉傍觀川原見白鹿遂改觀名而白鹿泉三</hi>
<hi>字未見顯載唯華清宫有飲鹿泉又有飲鹿槽不敢指名以俟博聞</hi>寒光潑眼如流汞<hi>師汞</hi>
<hi>水銀也敬夫物類相感云登汞泉在滄州九梘山山出泉濶百步亦云流汞渠雖泛金石終不沈故州人以瓦</hi>
<hi>鐵為船舫</hi>朝元閣上酒醒時<hi>次公志云天寳七年𤣥元皇帝見于朝元閣即改名降聖閣</hi>
卧聴風鑾鳴鐵鳳<hi>厚陸倕石闕銘蒼龍𤣥武之制銅雀鐵鳳之工次公鐵鳳盖施雀鳳於屋</hi>
<pb n="KR4d0077_WYG_015-46b"/>
<hi>脊上者薛綜西京賦注云圓闕上作鐵鳳皇令張兩翼舉頭敷尾故老杜賛公房詩曰鐵鳳森翺翔又贈崔評</hi>
<hi>事詩曰隂沈鐵鳳闕風鑾和鑾之鑾也以其在風中故謂之風鑾</hi>舊游空在人何處二<lb/>
十三年真一夢我得生還雪髯滿君亦老嫌金帶重<hi>師杜</hi>
<hi>祁相詩老嫌金帶重瘦覺玉堂寒</hi>有如社燕與秋鴻相逢未穏還相送<lb/>
洞庭青草渺無際<hi>縯洞庭青草二湖名相連接乃往潭州之所經也</hi>天柱紫盖<lb/>
森欲動<hi>厚退之謁衡岳廟詩紫盖連延接天柱石廩騰擲堆祝融森然魄動下馬拜松柏一徑趨靈宫</hi>
<hi>師衡山有天柱紫盖峰</hi>湖南萬古一長嗟<hi>次公杜詩湖南清絶地萬古一長嗟</hi>付與<lb/>
騷人發嘲弄<lb/>
<pb n="KR4d0077_WYG_015-47a"/>
　　用前韻答西掖諸公見和<lb/>
雙猊蟠礎龍纒棟<hi>師梅聖俞和人紫宸早朝詩耽耽玉宇龍纒棟藹藹金爐獸齧環</hi>金<lb/>
井轆轤鳴曉罋<hi>厚李賀詩云轆轤吚啞轉鳴玉</hi>小殿垂簾白玉鈎大宛<lb/>
立仗朱絲鞚<hi>縯大宛國有善馬漢武帝嘗遣使求之唐李林甫謂諫官曰君不見立仗馬乎不鳴</hi>
<hi>日飫三品芻豆一鳴則斥之矣</hi>風馭賓天雲雨隔<hi>次公列子御風而行又所謂風馬雲車也</hi>
<hi>賓天以言帝之上仙也此盖言仙神宗矣</hi>孤臣忍淚肝腸痛羨君意氣風生<lb/>
座落筆縱橫盤走汞上樽日月瀉黃封賜茗時時開小<lb/>
鳳閉門憐我老太𤣥給札看君賦雲夢<hi>厚司馬相如請為游獵之賦上</hi>
<pb n="KR4d0077_WYG_015-47b"/>
<hi>令尚書給筆札</hi>金奏不知江海眩<hi>援莊子海鳥止于魯郊魯君奏九夏以樂之鳥乃憂悲眩</hi>
<hi>視</hi>木𤓰屢費瑶瓊重豈惟蹇步困追攀已覺侍史疲奔<lb/>
送春還宫柳腰支活<hi>次公杜詩隔户楊柳弱嫋嫋恰似十五女兒腰</hi>水入御溝<lb/>
鱗甲動借君妙語發舂容顧我風琴不成弄<lb/>
　　送表弟程六知楚州<hi>師程之元徳瑞也</hi>
炯炯明珠照雙璧當年三老蘇程石里人下道避鳩杖<lb/>
<hi>縯漢制仲秋之月年始七十者授之以玉杖杖端以鳩鳥為飾鳩者不噎之鳥欲老人不噎也</hi>刺史迎<lb/>
門倒鳬舄<hi>援倒鳬舄倒屣迎也</hi>我時與子皆兒童狂走從人覔棃<lb/>
<pb n="KR4d0077_WYG_015-48a"/>
栗<hi>援陶詩通子垂九齡但覔棃與栗</hi>健如黃犢不可恃<hi>縯杜詩憶昔十五心尚孩健如</hi>
<hi>黃犢走復来</hi>隙過白駒那暇惜醴泉寺古垂橘柚石頭山髙<lb/>
暗松櫟諸孫相逢萬里外一笑未解千憂積子方得郡<lb/>
古山陽<hi>次公山陽言楚州盖淮隂郡山陽縣也</hi>老手風生謝刀筆<hi>厚蕭何曹參皆</hi>
<hi>起秦刀筆吏</hi>我正含毫紫微閣<hi>次公紫微閣則中書舎人事唐開元初號紫微舎人</hi>病<lb/>
眼昏花困書檄莫教印綬繫餘年去掃墳墓當有日<hi>厚唐</hi>
<hi>太宗謂裴寂曰今歸掃墳墓尚何辭</hi>功成頭白早歸来共籍棃花作寒食<lb/>
　　送王伯敡守虢<lb/>
<pb n="KR4d0077_WYG_015-48b"/>
華山東麓秦遺民當時依山来避秦<hi>縯華山南有川廣袤數百里連山洞</hi>
<hi>不知其深淺人有登蓮華峰見人煙屋舎相望四時常有花木疑是靈仙之窟宅又云秦人避難居此其後裔</hi>
<hi>也</hi>至今風俗含古意柔桑緑水招行人行人掉臂不回<lb/>
首爭入崤函土囊口<hi>厚宋玉風賦盛怒于土囊之口</hi>惟有使君千里来<lb/>
欲飲三堂無事酒<hi>縯虢州三堂唐開元中建吕温作記言三者明臣子在三之節堂者勵宗</hi>
<hi>室肯構之義厚史記陳軫謂犀首曰公何好飲也曰無事也任退之詩何人有酒身無事</hi>三堂本来<lb/>
一事無日長睡起聞投壺<hi>厚後漢祭遵傳遵為將軍取士皆用儒術對酒設樂必雅</hi>
<hi>歌投壺</hi>牀頭硯石開雲月澗底松根斸雪腴<hi>援虢出月石硯屏并茯苓</hi>
<pb n="KR4d0077_WYG_015-49a"/>
山棚盜散人安寢<hi>次公唐史河南汝虢深山居民團結為盜謂之山棚李師道常衣食而潜</hi>
<hi>部分之欲以作亂于洛城多置田伊闕陸渾間以舎山棚元和十年大饗邸中殺牛釃酒既衷甲矣其徒白官</hi>
<hi>發之留守吕元膺以兵掩禦賊突出轉略幾部入山中數月奪山棚所市山棚怒遁官軍襲擊盡殺之</hi>勸<lb/>
買耕牛發陳廩<hi>厚龔遂治渤海令民賣劍買牛賣刀買犢</hi>歸来只作水衡卿<lb/>
<hi>縯龔遂自渤海徴還上以遂年老不任公卿拜為水衡都尉水衡典上林禁院供張宫館為宗廟取牲官職親</hi>
<hi>近</hi>我欲攜壺就君飲<lb/>
　　次韻子由送千之姪<lb/>
江上松楠深復深滿山風雨作龍吟年来老榦都生<lb/>
<pb n="KR4d0077_WYG_015-49b"/>
菌下有孫枝欲出林<hi>縯凡木皆榦實而末虛唯桐反是琴用孫枝為貴</hi>白髪未成<lb/>
歸隠計青衫儻有濟時心閉門試草三千牘<hi>師前漢東方朔上公</hi>
<hi>車奏議三千牘</hi>側席求人少似今<hi>厚漢光武側席幽人求之如不及</hi>
　　用王鞏韻送其姪震知蔡州<lb/>
九門挿天開萬馬先朝屯舉鞭紅塵中相見不得言夜<lb/>
走清虚宿<hi>師王鞏家有清虚堂</hi>扣門驚鵲翻君家汾陽家永巷車<lb/>
雷奔<hi>縯長安志載郭汾陽宅在親仁里居其里四分之一中通永巷子孫甚衆子仁杜牧阿房宫賦云雷</hi>
<hi>霆乍驚宫車過也</hi>夕郎方不夕<hi>厚漢故事黃門郎每日暮入對青瑣門拜故謂之夕郎即今之</hi>
<pb n="KR4d0077_WYG_015-50a"/>
<hi>給事中也</hi>列㦸以自藩<hi>縯大宫門賜列㦸</hi>相逢開月閣畫簷低金盆<lb/>
<hi>次公杜詩夜闌接軟語落月如金盆</hi>至今夢中語猶舉燈前尊阿戎修玉<lb/>
牒<hi>援晉阮籍謂王渾之子戎為阿戎謂渾曰共卿言不如與阿戎談玉牒宗室世譜也</hi>未憚筆削<lb/>
煩君歸助獻納<hi>次公班固兩都賦序云朝夕論思日月獻納</hi>坐繼岑與温<hi>縯岑</hi>
<hi>則岑文本與其兄子長倩也温則温大雅與其弟彦博也文本為中書舎人侍郎令而兄子長倩為兵部侍郎</hi>
<hi>同中書門下平章事大雅為黃門侍郎而彦博為中書舎人侍郎令</hi>我客二子間不復尋<lb/>
諸孫<hi>子美詩云權門多噂沓且復尋諸孫縯此杜子美示從孫濟詩也</hi>
　　用舊韻送魯元翰知洺州<hi>魯少卿也</hi>
<pb n="KR4d0077_WYG_015-50b"/>
我在東坡下躬耕三畝園君為尚書郎坐擁百吏繁鳴<lb/>
蛙與鼓吹等是俗物喧<hi>縯南史孔珪門庭之内草莱不翦中有蛙鳴或問之曰欲為陳</hi>
<hi>蕃乎珪笑曰我以此當兩部鼓吹何必效蕃又王晏嘗鳴鼓吹候之聞羣蛙鳴曰此䀨人耳珪曰我聴鼓吹殆</hi>
<hi>不及此晏有慙色</hi>永謝十年舊老死三家村惟君綈袍信到我<lb/>
雀羅門<hi>援前漢翟公為廷尉賓客填門及廢門外可設雀羅</hi>𬗟懐故人意欲使薄<lb/>
夫敦新年到宣室<hi>厚賈誼為長沙王太傅後歲餘文帝思誼徴之至入見上方受釐坐宣室</hi>
<hi>子翬三輔黃圖云宣室在未央宫殿北未央前殿正室也</hi>白首代堯言相逢問前輩<lb/>
所見多從昆道館雖云樂<hi>次公華嶠後漢書曰學者謂東觀為老氏藏室道家蓬莱</hi>
<pb n="KR4d0077_WYG_015-51a"/>
冷卿當復温<hi>次公冷卿言魯元翰也乃杜詩廣文先生官獨冷之義因話録言祠部謂之氷㕔以</hi>
<hi>其冷也俥世傳京師謂光禄為飽卿衛尉為煖卿鴻臚為睡卿司農為走卿宗正為冷卿煖卿謂其管儀鑾供</hi>
<hi>帳之類冷卿謂其管玉牒所</hi>還持刺史節却駕朱輪軒<hi>援漢制刺史皁盖朱兩轓</hi>
黃髪方用事白鬚宜少存嗣聖真生知拯民如救燔初<lb/>
囚羽淵魄<hi>縯左傳言堯殛鯀于羽山其神化為黃熊以入于羽淵</hi>盡返湘江魂<hi>厚屈</hi>
<hi>原流放湘江而宋玉為作招魂師時哲宗初登極太母垂簾悉罷新法而元豐末年用事宰執皆斥逐當時議</hi>
<hi>新法不合被竄謫者皆召還録用</hi>坐憂東郡决老守思王尊<hi>縯前漢王尊遷東郡</hi>
<hi>太守河水盛溢泛浸瓠子金堤老弱奔走恐大水决為害尊躬率吏民投沈白馬祀水神河伯因止宿堤上水</hi>
<pb n="KR4d0077_WYG_015-51b"/>
<hi>盛堤壞吏民皆奔走唯一主簿泣在尊旁立不動而水波稍却吏民壯尊之勇節云</hi>北流桑柘没<lb/>
故道塵埃翻<hi>次公桑柘没則泛水没之也塵埃翻則水不循故道而反為平地也</hi>知君一<lb/>
寸心可敵千步垣流亡自栖止老幼忘崩犇得閒閉閣<lb/>
坐<hi>次公即漢書閉閣卧治也</hi>勿使道眼渾聊乗應捨筏<hi>縯金剛經如来如筏喻者</hi>
<hi>法尚應捨何况非法</hi>直泝無生源<hi>師佛氏以/無生為樂</hi>歸来成二老<hi>縯杜詩與子成</hi>
<hi>二老来往亦風流</hi>夜榻當重論<lb/>
　　次韻子由送陳侗知陜州<lb/>
誰能如鐵牛橫身負黃河<hi>倬陜州有鐵牛廟今封為順濟王頭在河之南尾在河之</hi>
<pb n="KR4d0077_WYG_015-52a"/>
<hi>北世傳禹以此鎮河患也</hi>滔天不能没尺箠未易訶世俗自無常徐<lb/>
公故逶迤<hi>次公徐公言徐邈也或問盧欽徐公當武帝之時人以為通自在凉州及還京師人以為</hi>
<hi>介何也欽答曰往者毛孝先崔季珪等用事貴清素之士於時皆變易車服以求名髙而徐公不改其常故人</hi>
<hi>以為通比来天下奢靡轉相倣傚而徐公雅尚自若不與俗同故前日之通乃今日之介也是世人之無常而</hi>
<hi>徐公之有常也逶迤則雍容曲折之義也</hi>别来不可說事與浮雲多當時無<lb/>
限人毁譽即墨阿<hi>厚史記齊威王召即墨大夫而語之曰自子之居即墨也毁言日至然吾</hi>
<hi>使人視即墨田野闢人民給官無留事東方以寧是子不事吾左右以求譽也封之萬家召阿大夫語曰自子</hi>
<hi>之在阿譽言日聞然吾使人視阿田野不闢民愁苦昔日趙攻甄子弗能救衛取薛陵子弗知是子以幣厚吾</hi>
<pb n="KR4d0077_WYG_015-52b"/>
<hi>左右以求譽也是日烹之</hi>虛聲了無實夜蟲鳴機梭<hi>次公盖夜蟲有促織之名而實</hi>
<hi>未嘗織所以成毁譽無實之義</hi>相逢一笑外奈此白髪何天驥皆籋雲<lb/>
<hi>援前漢禮樂志天馬歌云倜儻精權竒籋浮雲晻上馳籋音躡</hi>長鳴飽芻禾王庭旅百<lb/>
實<hi>縯左氏庭實旅百天地之美具焉</hi>大貝隨弓戈<hi>縯書𦙍之舞衣大貝鼖鼓在西房兊之戈</hi>
<hi>和之弓垂之竹矢在東房</hi>君獨一麾去<hi>次公顔延年五君詠阮始平云屢薦不入官一麾乃</hi>
<hi>出守</hi>欲賡五袴歌<hi>援後漢亷范為蜀郡太守民歌之曰亷叔度来何暮昔無襦今五袴</hi>甘棠<lb/>
古樂國<hi>次公甘棠陜州事今驛名尚謂之甘棠館云</hi>白酒金叵羅知君不久<lb/>
留治行中新科過客足瞋喜東堂記分鵝<hi>縯晉劉毅傳初江州刺史</hi>
<pb n="KR4d0077_WYG_015-53a"/>
<hi>庾恱隆安中為司徒長史曽至京口毅時甚屯窶先就府借東堂與親故出射而恱後與僚佐徑来詣堂毅告</hi>
<hi>之曰毅屯否之人合一射甚難君于諸堂並可望以今日見讓恱不許既而恱食鵝毅求其餘恱又不答毅常</hi>
<hi>銜之義熈之政奪恱豫章解其軍府使人微示其㫖恱恐懼而死</hi>此外但坐嘯後生工<lb/>
揣摩<lb/>
　　詩送交代仲達少卿<lb/>
此身無用且東来頼有江山慰不才舊尹未嫌衰廢久<lb/>
清尊猶許再三開滿城遺愛知誰繼極目扁舟挽不回<lb/>
歸去青雲還記否交游勝絶古城隈<lb/>
<pb n="KR4d0077_WYG_015-53b"/>
　　送公為游淮南<lb/>
負米萬里縁其親運甓無度憂其身讀書莫學流麥士<lb/>
挾策莫比亡羊人廼翁辛苦到白首汝今强勉當青春<lb/>
昔時管鮑以君霸此兩士賈寧非貧<lb/>
　　送别<lb/>
鴨頭春水濃如染水靣桃花弄春臉衰翁送客水邊行<lb/>
沙襯馬蹄烏㡌㸃昂頭問客幾時歸客道秋風落葉飛<lb/>
繫馬緑楊開口笑傍山依約見斜暉<lb/>
<pb n="KR4d0077_WYG_015-54a"/>
　　别東武流杯<lb/>
莫笑官居如傳舎故應人世等浮雲百年父老知誰在<lb/>
惟有雙松識使君<lb/>
　　送蜀僧去塵<lb/>
十年讀易費膏火盡日吟詩愁肺肝不解丹青追世好<lb/>
欲將芹芷薦君盤誰為善相寧嫌瘦復有知音可廢彈<lb/>
拄杖挂經須倍道故鄉春蕨已闌干<lb/>
　　留别登州舉人<lb/>
<pb n="KR4d0077_WYG_015-54b"/>
身世相忘久自知此行閒看古黃腄自非北海孔文舉<lb/>
誰識東莱太史慈落筆已吞雲夢客抱寒欲訪水仙師<lb/>
莫嫌五日怱怱守歸去先傳樂職詩<lb/>
　　送楊奉禮<lb/>
譜牒推關右風流出靖恭時情任險陂家法故雍容南<lb/>
去河千頃<hi>大水中相别</hi>餘惟酒一鍾更誰哀老子令得放疎<lb/>
慵<lb/>
　　留别叔通元弼坦夫<lb/>
<pb n="KR4d0077_WYG_015-55a"/>
田三昔同寮向我每傾倒當年或齟齬反覆看愈好冦<lb/>
三我部民孝悌化鄰保有如袁伯業苦學到衰老石生<lb/>
吾邑子勁立風中草宦游甑生塵飯水媚翁媪我窮交<lb/>
舊絶計拙集枯槁三子尤見存性復紛紵縞迎我淮水<lb/>
北送我睢陽道願存金石契凛凛貫華皓<lb/>
　　余將赴文登過廣陵而擇老移住石塔相送竹西<lb/>
　　亭下留詩為别<lb/>
竹西失却上方老石塔還逢惠照師我亦化身東海去<lb/>
<pb n="KR4d0077_WYG_015-55b"/>
姓名莫遣世人知<lb/>
　　送吕行甫司門倅河陽<lb/>
結交不在久傾盖如平生識子今幾日送别亦有情子<lb/>
生公相家髙義久崢嶸天才既超詣世故亦屢更譬如<lb/>
追風驥豈免羈與纓念我山中人久與麋鹿并誤出挂<lb/>
世網舉動俗所驚歸田雖未果已覺去就輕河陽豈云<lb/>
逺出處恐異程便當從此别有酒無徒傾<lb/>
　　武昌酌菩薩泉送王子立<lb/>
<pb n="KR4d0077_WYG_015-56a"/>
送行無酒亦無錢勸爾一杯菩薩泉何處低頭不見我<lb/>
四方同此水中天<lb/>
　　美哉一首送韋城主簿歐陽君<lb/>
美哉水洋洋乎我懐先生送之子于城隅洋洋乎美哉<lb/>
水送之子至于新渡念彼嵩雒眷焉西顧之子于邁至<lb/>
於白馬白馬舊邦其構維新邦人流涕畫舫之孫相其<lb/>
口髯尚克似之<hi>先生遺民之子</hi>
　　别公擇<lb/>
<pb n="KR4d0077_WYG_015-56b"/>
黍離不復閔宗周何暇雷塘弔一丘若問西来祖師意<lb/>
竹西歌吹是揚州<lb/>
　<lb/>
　<lb/>
　<lb/>
　<lb/>
　<lb/>
　東坡詩集註巻十五<lb/>
</p>
<p>
</p>
  </div>
</body>
</text>
</TEI>
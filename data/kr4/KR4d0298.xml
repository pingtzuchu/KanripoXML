<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>芳蘭軒集</head> <lb/>
    <p>
<pb n="KR4d0298_WYG_001-1a"/>
欽定四庫全書<lb/>
　芳蘭軒集<lb/>
　　　　　　　　　　　　　宋　徐照　撰<lb/>
　　自君之出矣三首<lb/>
自君之出矣心魂逺相隨折破唐人絹經經是雙絲<lb/>
自君之出矣玉琴生塵垢蓮子種成荷曷時可成藕<lb/>
自君之出矣懶妝眉黛濃愁心如屋漏㸃㸃不移蹤<lb/>
　　春日曲<lb/>
<pb n="KR4d0298_WYG_001-1b"/>
中婦掃蠶蟻挈籃桑葉間小姑摘新茶日斜下前山<lb/>
　　莫愁曲<lb/>
莫愁石城住今來無莫愁只重石城水曽汎莫愁舟<lb/>
　　三峽吟<lb/>
山水七百里上有青楓林啼猿不自愁愁落行人心<lb/>
　　蝗飛髙<lb/>
戰士屍上蟲蟲老生翅翼目怒體甲硬豈非怨氣激櫛<lb/>
櫛北方來横遮遍天黒戍婦聞我言色變氣咽逆良人<lb/>
<pb n="KR4d0298_WYG_001-2a"/>
進戰死屍骸委砂礫昨夜魂夢歸白騎暁無迹因知天<lb/>
中蝗乃是屍上物仰面久迎視低頭淚雙滴呼兒勿殺<lb/>
害解繫從所適蝗乎若有知飛入妾心臆<lb/>
　　猛虎行<lb/>
猛虎出林行咆哮取人食居人慮虎至荆棘挂墻壁虎<lb/>
乃愛其身驚遁不近側人兮弗如虎甘心墮荆棘<lb/>
　　妾薄命<lb/>
初與君相知便欲肺腸傾只擬君肺腸與妾相似生徘<lb/>
<pb n="KR4d0298_WYG_001-2b"/>
徊幾言笑始悟非真情妾情不可收悔思淚盈盈<lb/>
　　古怨曲<lb/>
易得君知音難得君知心縱然恩義短寜使言語深渴<lb/>
飲貪泉水倦息惡木隂儻渉不美名曷可銷煩襟<lb/>
　　李夫人<lb/>
延年有妹顔如花十四選入君王家翡翠結簾玉鏤床<lb/>
君王一時無蹔忘朝朝出入芙蓉殿莫道妾身出㣲賤<lb/>
妾生未久身入泉上天何不與妾年君王愛妾言不死<lb/>
<pb n="KR4d0298_WYG_001-3a"/>
逐夜宫中喚方士<lb/>
　　廢居行<lb/>
北風蕭蕭戰馬鳴邊人走盡空户庭黄金埋藏禾米棄<lb/>
路上逐日長飢行子西父南弗相守仰面看日啼無聲<lb/>
生身不合屬中土自昔無時無戰争柔桑椹熟生野蛾<lb/>
良田蕪沒平成坡一路幾州盡荒廢處處戰骨平草多<lb/>
傳報將軍殄强侮取得山河歸漢主殘生只願還本鄉<lb/>
難保後裔無兵禍<lb/>
<pb n="KR4d0298_WYG_001-3b"/>
　　促促詞<lb/>
促促復促促東家歡欲歌西家悲欲哭丈夫力耕長忍<lb/>
飢老婦勤織長無衣東家鋪君不出户父為節級兒抄<lb/>
簿一年兩度請官衣每月請米一石五小兒作軍送文<lb/>
字三旬一輪怨辛苦<lb/>
　　征婦思<lb/>
年半為郎婦郎去戍采石又云戍濠梁不得真消息半<lb/>
年無信歸獨自守羅幃西風吹妾寒倩誰寄郎衣姑老<lb/>
<pb n="KR4d0298_WYG_001-4a"/>
子在腹憶郎損心目願郎征戰早有功生子有䕃姑有<lb/>
封<lb/>
　　青鳩詞<lb/>
勞勞復勞勞生人半行客今人行古道古道有行役相<lb/>
逢莫等閒相離易疎隔殷勤紅杏花徹宵對芳席明年<lb/>
花開人東西青鳩食花舊處啼<lb/>
　　灉湖作<lb/>
灉湖春來水拍天秋來水涸成乾田盈虚不可保富貴<lb/>
<pb n="KR4d0298_WYG_001-4b"/>
於人豈長好<lb/>
　　何所歸<lb/>
笭箵下後灣彴畧下前浦遊鱗棲身更何所<lb/>
　　柳葉詞<lb/>
嫩葉吹<hi>一作因</hi>風不自持淺黄微緑映清池玉人未識分<lb/>
離恨<hi>一作苦</hi>折向堂前學畫眉<lb/>
　　越魚吟<lb/>
越魚生水中専食水上禽禽又安知魚魚自生機心越<lb/>
<pb n="KR4d0298_WYG_001-5a"/>
魚早來人釣得人却放之反不食<lb/>
　　分題得漁村晩照<lb/>
漁師得魚繞溪賣小船横繫柴門外出門老嫗喚鷄犬<lb/>
收歛蓑衣屋頭曬賣魚得酒又得錢歸來醉倒地上眠<lb/>
小兒啾啾問煮米白鷗飛去蘆花烟<lb/>
　　送翁誠之<lb/>
又作巴陵縣南州舊有聲未憑湘水緑能似長官清笛<lb/>
冷君山月帆輕夏浦晴五言多好句顔杜减詩名<lb/>
<pb n="KR4d0298_WYG_001-5b"/>
　　宿翁靈舒幽居期趙紫芝不至<lb/>
江城過一宿秋氣入宵濃蛩響移砧石螢光出瓦松月<lb/>
遲將近曉角盡即聞鐘人起行庭際思君恨幾重<lb/>
　　贈江心寺欽上人<lb/>
客至啟幽户笋鞋行曲廊潮侵坐禪石雨潤讀經香古<lb/>
硯傳人逺新篁過塔長城中如火熱此地獨清凉<lb/>
　　白下<lb/>
白下嚴州近﨑嶇昔未經年豐山米賤溪涸石苔腥一<lb/>
<pb n="KR4d0298_WYG_001-6a"/>
月無新句千岑役瘦形人家今畏虎未晩户先扄<lb/>
　　贈劉明逺<lb/>
一生嫌世俗不向市中居既是未攀桂却堪同釣魚疾<lb/>
除禪老藥詩答野人書又説成丹鼎吾生愧不如<lb/>
　　送塵老入廣化米開田<lb/>
行李衝氷雪途程半是船去從人乞米歸要海成田遇<lb/>
景因開畫思茶自掬泉好風名舶䑲相候立江邊<lb/>
　　送朱嚴伯<lb/>
<pb n="KR4d0298_WYG_001-6b"/>
好别無愁思風霜一歲殘去因貧事迫歸有暮年安逺<lb/>
水維舟晩青山遶舍寒有誰憐静者得句不同看<lb/>
　　途中<lb/>
隻影㣲陽外青山自鬰盤未經千里逺欲寄一書難堠<lb/>
碣苔侵字魚塘水過欄西風吹樹葉不問客衣单<lb/>
　　還舊山作<lb/>
雲駮天初霽㩦兒下短篷數莖歸鬢白一袖俗塵空日<lb/>
子差潮候秋容在蓼叢江神應念我平穏不生風<lb/>
<pb n="KR4d0298_WYG_001-7a"/>
　　宿寺<lb/>
古殿清燈冷虛廊葉掃風揜闗人迹外得句佛香中鶴<lb/>
睡應無夢僧談必悟空坐驚窗欲曉片月在林東<lb/>
　　題江心寺<lb/>
兩寺今為一僧多外國人流來天際水截㫁世間塵鴉<lb/>
宿腥林徑龍歸損塔輪却疑成片石曾坐謝公身<lb/>
　　題羅隠故居<lb/>
片水静無塵青山是四隣上天如有意此地著詩人吟<lb/>
<pb n="KR4d0298_WYG_001-7b"/>
得物俱盡罰令生世貧因來㝷古跡只見石為麟<lb/>
　　題桃花夫人廟<lb/>
一樹桃花發桃花即是君空池臨野水何處覓行雲事<lb/>
迹樵人説爐香過客焚雨添碑上蘚難讀古詩文<lb/>
　　送李偉歸黄山<lb/>
心和無白髪長帶一琴行幾路到君屋數峰當郡城妻<lb/>
兒貧自樂丹藥嵗燒成未必聖明代終令隠姓名<lb/>
　　懐如順上人<lb/>
<pb n="KR4d0298_WYG_001-8a"/>
西湖湖上寺一别二三年舊住房長閉新栽樹已圓空<lb/>
多相憶夢不得寄來篇喜見隣僧説歸期是臘前<lb/>
　　訪觀公不遇<lb/>
卧犬聞人出門當青櫟林固知多不在自逺欲相尋宵<lb/>
短餘香印鄰踈出磬音昨來曾寄茗應念苦吟心<lb/>
　　哭居塵禪師<lb/>
今朝聞實信一隻海船遥此世永相隔何僧可與交茶<lb/>
從秋後盡門絶月中敲昨夜山家夢親曾到石橋<lb/>
<pb n="KR4d0298_WYG_001-8b"/>
　　衰柳<lb/>
風吹無一葉不復翠成窠枝脆經霜氣根空入水波寒<lb/>
棲江鷺早暗出野螢多廢苑荒堤外人嗟舊跡過<lb/>
　　鷺鷥<lb/>
一㸃白如雪頂黏絲數莖沙邊行有跡空外過無聲髙<lb/>
柳巢方穏危灘立不驚每看閒意思漁父是前生<lb/>
　　登歙山寺<lb/>
石徑半欹傾山頭路始平歩因花樹息吟忘寺僧迎一<lb/>
<pb n="KR4d0298_WYG_001-9a"/>
面門無水東隅路入京青峰三十六霜曉見分明<lb/>
　　漁家<lb/>
阿翁年紀老生計在綸絲野水無人占扁舟逐處移數<lb/>
鱗新柳串一笛小兒吹有酒全家醉公卿要識誰<lb/>
　　山中即事<lb/>
著屐上崔嵬呼兒注瓦杯千岑經雨後一鴈帶秋來野<lb/>
艇乗湖發山園逐主開餘生落樵牧門巷少塵埃<lb/>
　　題道上人房老梅<lb/>
<pb n="KR4d0298_WYG_001-9b"/>
香有竹風知無塵雜野姿為憐新白髪重記舊題詩蘚<lb/>
帶龍鱗剥蜂沾蠧屑垂不來三十載半樹是孫枝<lb/>
　　送翁誠之赴闕<lb/>
我亦清湘去何年可㑹君貧惟詩送别愁覺酒難醺郊<lb/>
祀隨天仗臺占識瑞雲定知分美郡音問欲相聞<lb/>
　　石門瀑布<lb/>
一𣲖従天下曾經李白看千年流不盡六月地長寒灑<lb/>
木跳㣲沫衝崖作怒湍人言深碧處常有老龍盤<lb/>
<pb n="KR4d0298_WYG_001-10a"/>
　　宿永康<lb/>
路有三千里春容若未濃淺塘饑鷺下晴靄市烟衝孤<lb/>
望生遥思頻過記昔蹤宿程知近縣聞打法燈鐘<lb/>
　　題衢州石壁寺<lb/>
岸石横生脉平林一里溪衆船寒渡集髙寺逺山齊殘<lb/>
磬吹風㫁眠禽壓竹低自嫌昏黒至難認壁間題<lb/>
　　題信州祥符寺<lb/>
氷溪清絶地誰擬此身來寺古逢僧老山髙見水回巖<lb/>
<pb n="KR4d0298_WYG_001-10b"/>
花寒未拆風靄薄難開塔下看碑石因尋跨鶴臺<lb/>
　　題信州趙昌甫林居<lb/>
譜接江西𣲖聲名過浙間棄官從早嵗買屋向深山文<lb/>
集通僧借漁舟載鶴還待予歸舊里又得到柴闗<lb/>
　　路逢楊嘉猷赴官嚴州<lb/>
詩合誠齋意難將片石鐫相逢因在道惜别未移船野<lb/>
步僧同坐宵吟吏廢眠思君還有夢前到釣臺邊<lb/>
　　過鄱陽湖<lb/>
<pb n="KR4d0298_WYG_001-11a"/>
港中分十字蜀廣亦通連四望疑無地孤舟若在天龍<lb/>
尊收巨浪鷗小沒蒼烟未渡皆驚畏吾今已帖然<lb/>
　　題薌林<lb/>
秪為登山逺當門疊石為人來嗟故跡景勝入名詩立<lb/>
鶴髙過檻欹花半在池百年庭際木新長挂冠枝<lb/>
　　宿吉州永慶寺<lb/>
古邑溪邊寺吟人愛寂寥少僧齋室廢乞食釣鄉遥鐘<lb/>
韵含霜氣樓簷近斗杓漢時銅鑄佛瞻禮到今朝<lb/>
<pb n="KR4d0298_WYG_001-11b"/>
　　題浯溪<lb/>
知是漫郎宅舟中聞寺鐘小溪通正港髙石壓羣峰緑<lb/>
木成春䕃荒臺見古蹤唐碑三十本獨免野苔封<lb/>
　　永州書懐<lb/>
嗜茶疑是病羸瘦見詩形天斷征鴻過河多香草青興<lb/>
髙貧不覺身逺事皆經歸路當遊嶽僧言極可聴<lb/>
　　夜聴黄仲立彈廣陵<lb/>
月色照君琴移床出木隂數聲廣陵水一片古人心投<lb/>
<pb n="KR4d0298_WYG_001-12a"/>
劍功無補衝冠怒亦深縱能清客耳還是亂時音<lb/>
　　鴈<lb/>
今春北歸鴈秋至又南征冷避燕闗雪暖逢湘水晴連<lb/>
行衝燒斷並食雜鷗行沙上無矰弋相呼一夜鳴<lb/>
　　湖中别鄧該<lb/>
隔水鷓鴣鳴一汀香草生自憐為客久誰忍送君行後<lb/>
㑹期何日歸途喜乍晴它春科甲上必欲見題名<lb/>
　　筠州送趙院判歸九江<lb/>
<pb n="KR4d0298_WYG_001-12b"/>
相逢今半月夜雨厭同聞逺地長為客還家極羡君詩<lb/>
低勞盡寫茶美許重分一馬衝寒去廬峰正雪雲<lb/>
　　移家鴈池<lb/>
不向山中住城中住此身家貧兒廢學寺近佛為隣雪<lb/>
長官河水鴻驚釣渚春夜來遊嶽夢重見日東人<lb/>
　　送翁靈舒遊邊<lb/>
孤劍色磨青深謀祕鬼靈離山春值雪憂國夜觀星奏<lb/>
凱邊人悦翻營戰地腥期君<hi>一作他時</hi>歸幕下何石可書銘<lb/>
<pb n="KR4d0298_WYG_001-13a"/>
　　懷趙紫芝<lb/>
一别一百日無書直至今幾回成夜夢獨自廢秋吟小<lb/>
雪衣猶綌荒年米似金知音人亦有誰若爾知心<lb/>
　　贈九華李丹士<lb/>
長記零陵郡共看江上峯一生輕世事幾處認仙蹤轉<lb/>
式驅雷電封泥伏虎龍三千三百里今日又相逢<lb/>
　　送奭上人化緣<lb/>
専志事皆成期師此一行閣盛靈物像碑載施人名江<lb/>
<pb n="KR4d0298_WYG_001-13b"/>
濶風催渡村深雪廢程暫勞曾共説終可送閒情<lb/>
　　白石巖<lb/>
一石入遥天千峰疊在前人行不到處仙去未多年竇<lb/>
暗雲生像簷斜日照泉皇朝宣賜物弟子尚能傳<lb/>
　　題薛景石𤓰廬<lb/>
何地有𤓰廬平湖四畝餘自鋤畦上草不放手中書人<lb/>
逺來求字童閒去釣魚山民山上住却羡水邊居<lb/>
　　夀昌道中<lb/>
<pb n="KR4d0298_WYG_001-14a"/>
碣字芙蓉驛喜行行不難路侵滄海過人得異山看圓<lb/>
石蠔黏滿平途鷺立寒一遊期一月回日必冬殘<lb/>
　　龍湫瀑布<lb/>
飛下數千尺全然無定形電横天日射龍出石雲腥壯<lb/>
勢春曾看寒聲佛共聴昔人云此水洗目最能靈<lb/>
　　靈峰<lb/>
我來無一語閒認昔遊蹤誰種路旁樹却遮山上峯潭<lb/>
乾沈石露人立去禽衝樵説仙橋險因思在上封<lb/>
<pb n="KR4d0298_WYG_001-14b"/>
　　石門菴<lb/>
庵是何年作其中住一僧蒼崖從古險白日少人登衆<lb/>
物清相映吾生隠未能夜來新過虎抓折樹根藤<lb/>
　　題夏景清湘中閣<lb/>
湘中山與水自古有人云此是曽遊地今來盡屬君殘<lb/>
風吹岸草空廟入江雲却憶還鄉夢清猿半夜聞<lb/>
　　題翁巻山居二首<lb/>
十年前有約今却在城居羡爾能㩦子深山自結廬引<lb/>
<pb n="KR4d0298_WYG_001-15a"/>
泉移岸石栽藥就園蔬見説髙林外樵人聴讀書<lb/>
空山無一人君此寄閒身水上花<hi>一作禽</hi>來逺風中葉<hi>一作</hi>
<hi>風前樹</hi>動頻蟲行黏壁字茶煮落巢薪若有髙人至何妨<lb/>
不裹巾<lb/>
　　病中作<lb/>
一行三步歇屋漏坐頻移妻欲藏茶鼎僧能施藥資鄰<lb/>
園梅盡發河岸草生遲天解憐貧病難令不作詩<lb/>
　　未迴車<lb/>
<pb n="KR4d0298_WYG_001-15b"/>
山川匪遥逺行人未迴車欲語昨宵夢忽接今朝書啼<lb/>
鳥在屋上綠草生庭除仰看日月光照知子衿裾<lb/>
　　謝徐璣恵茶<lb/>
建山惟上貢采擷極艱辛不擬分竒品遥將寄野人角<lb/>
開秋月滿香入井泉新静室無來客碑黏陸羽真<lb/>
　　中夕<lb/>
中夕獨依依閒行未掩扉水邊山出月松上雨沾衣棹<lb/>
響初如近螢光漸欲稀不甘塵内事長與此心違<lb/>
<pb n="KR4d0298_WYG_001-16a"/>
　　題丁少瞻林園<lb/>
州分低嶺外來向此園行路改初栽樹堂成未有名藥<lb/>
苗如草長巖溜入池清欲識懷君意時聞鶴一鳴<lb/>
　　訪僧居<lb/>
客至無他事房門不厭敲好山原帶郭損屋旋鋪茅静<lb/>
砌生靈藥髙林出逺郊水禽多不見春暖漸營巢<lb/>
　　永州寄翁靈舒<lb/>
古郡百蠻邊蒼梧九㸃烟去家疑萬里歸計在明年風<lb/>
<pb n="KR4d0298_WYG_001-16b"/>
順眠聴角樓髙望<hi>一作坐</hi>見船筠州當半道長得秀<hi>一作寄</hi>
詩篇<lb/>
　　能仁寺<lb/>
寺置有碑傳觀音巖石前殿髙燈焰短山合磬聲圓窗<lb/>
静吹寒雪春鳴落夜泉清遊人豈識謂不似秋天<lb/>
　　題李商叟半村壁<lb/>
一徑蒼苔合連年不出門風髙松有韵溪滿石無痕不<lb/>
自知名重令人覺道尊更憂徴詔至移室向深村<lb/>
<pb n="KR4d0298_WYG_001-17a"/>
　　挽王大夫<lb/>
兩任身為郡里中如不知民歸清净化家似困窮時秦<lb/>
木凄秋韵湘雲結暮姿若無遺愛在何得後人思<lb/>
　　詶翁常之<lb/>
半掩柴門一徑深山中免見<hi>一作久謝</hi>俗塵侵愁因有酒春<lb/>
生面老不饒貧雪滿簮舊井逺<hi>一作泉</hi>通幽谷水翠<hi>闕三</hi>
<hi>字</hi>小窗隂<hi>一云翠藤新/長草堂隂</hi>扁舟莫負林間約好把清詩<hi>一作</hi>
<hi>好寄新題</hi>慰此心<lb/>
<pb n="KR4d0298_WYG_001-17b"/>
　　贈從善上人<lb/>
骨氣清泠無片塵即應僧可是前身詩因圓解堪呈佛<lb/>
棋與禪通可悟人掃地就凉松日少煮茶消困石泉新<lb/>
不能來住城中寺去買青山約我隣<lb/>
　　山中寄翁巻<lb/>
忽看春至復春還門外烟雲沒野山吟有好懷忘瘦苦<lb/>
貧多難事壊清閒柳花未散色全緑杜宇乍啼聲更蠻<lb/>
聞到掃松溪雨後夢隨溪雨到巖闗<lb/>
<pb n="KR4d0298_WYG_001-18a"/>
　　送塵老歸舊房<lb/>
數間茅屋殘山外片石崚增樹影交給假兩旬秋易盡<lb/>
相尋一舍路非遥盆栽怪木縁能畫池養嘉魚不入庖<lb/>
聞道水松三百步夢隨流水到溪橋<lb/>
　　猿皮<lb/>
路逢巴客賣猿皮一片䝉茸似黒絲常向小窗鋪坐處<lb/>
却思空谷聴啼時弩傷忽見痕猶在笛響誰誇骨可吹<lb/>
古樹團團行路曲無人來作野賔詩<lb/>
<pb n="KR4d0298_WYG_001-18b"/>
　　㑹飲鮑使君池亭<lb/>
案上一琴書數巻不須此處有笙歌厭居城市觀天小<lb/>
喜到君家見月多葉滿地飛隨步履鶴於人熟聴吟哦<lb/>
明朝也向山中去手把松枝養太和<lb/>
　　宿翁巻書齋<lb/>
一山秋色同誰看又復相尋出郭來隣竹種成髙礙月<lb/>
井泉汲少近生苔忽驚寒事砧初動不辨晨光户盡開<lb/>
君愛苦吟吾喜聴世人誰更重清才<lb/>
<pb n="KR4d0298_WYG_001-19a"/>
　　題永州唐徳明竹園<lb/>
渭川千畝空聞説得似君家亦是難畦僕不知生鳯實<lb/>
野翁祗欲乞漁竿忽驚殘粉飄蒼雪最喜幽聲勝逺灘<lb/>
六月火雲飛不盡誰知此處獨清寒<lb/>
　　同劉孝若野步<lb/>
杖履相従步野田坐臨堦戺和詩篇要看隔水人家菊<lb/>
試借繋門漁父船且緩歸舟知有月不生酒興為無錢<lb/>
寒來莫問家中事纔得身閒即是仙<lb/>
<pb n="KR4d0298_WYG_001-19b"/>
　　詶贈徐璣<lb/>
每到齋門敲始應池禽雙戱動清波愛閒却道無官好<lb/>
住僻如嫌有客多字學晉碑終日寫詩成唐體要人磨<lb/>
山民百事今全懶祗合烟江著短蓑<lb/>
　　髙山寺晩望<lb/>
石路近門方不險刺桐踈處見僧歸小坡重疊無平屋<lb/>
四月隂寒尚裌衣山到道州髙莫比水分湘口緑相圍<lb/>
暮雲不隔東南望一片遥兼白鳥飛<lb/>
<pb n="KR4d0298_WYG_001-20a"/>
　　觀所養鸂鶒<lb/>
一身文采異常流却使閒身不自由永日翠籬相並睡<lb/>
豈無魂夢到滄州<lb/>
　　題趙運管吟篷<lb/>
飛塵難到碧波中波上烟雲盡不同吟斷不知驚鷺起<lb/>
汀花一半在船篷<lb/>
　　舟上<lb/>
小船停槳逐潮還四五人家住一灣貪看曉光侵月色<lb/>
<pb n="KR4d0298_WYG_001-20b"/>
不知雲氣失前山<lb/>
　　聞水<lb/>
燈光難照客懷開忽聴寒聲響似雷天氣無風樹無葉<lb/>
道州半夜水流來<lb/>
　　杜甫墳<lb/>
耒陽知縣非知己救厄無蹤豈忍聞若更聲名可埋沒<lb/>
行人定不弔空墳<lb/>
　　題趙明叔新居<lb/>
<pb n="KR4d0298_WYG_001-21a"/>
社壇側近地圖寛所作園池在此間十萬人家城裡住<lb/>
少聞人有對門山<lb/>
　　題張提舉西野<lb/>
渡頭風景如前日誰種桃花在兩邊未晩人家門户閉<lb/>
鷺鷥閒立釣魚船<lb/>
　　懷趙紫芝翁靈舒<lb/>
紫芝别我天台去翁十深山自結茅但見春愁隨日長<lb/>
不知庭葉蔽禽巢<lb/>
<pb n="KR4d0298_WYG_001-21b"/>
　　采蘭曲<lb/>
門前春水清如羅采蘭船小長經過未須折蘭喜相贈<lb/>
見此自令憂思多<lb/>
　　李溪曲别鄭遇<lb/>
七十二灘聲共聞一朝路向李溪分梅花無情動春夢<lb/>
未好憶家先憶君<lb/>
　　寄家書作<lb/>
屋頭桑葉大如錢知是吳蠶第一眠逺水忽來瀟岸沒<lb/>
<pb n="KR4d0298_WYG_001-22a"/>
家書却寄道州船<lb/>
　拾遺<lb/>
　　題釣臺<lb/>
當時廊廟去此地也成空草木多年換兒孫近代窮無<lb/>
言傷末俗久立慕髙風梅福神仙者新知是婦翁<lb/>
　　和翁靈舒冬日書事三首<lb/>
石縫敲氷水凌寒自煮茶梅遲思閏月楓逺誤春花貧<lb/>
喜苗新長吟憐鬢已華城中尋小屋嵗晩欲移家<lb/>
<pb n="KR4d0298_WYG_001-22b"/>
秀句出寒餓從人笑我清步溪波逐影吟竹鳥譍聲酒<lb/>
裡安天命<hi>一作運</hi>春邊見物情畊桑都不事何處可營生<lb/>
十日南山雪今朝又北風燒衝巖石斷梅映野堂空難<lb/>
語傷時事無成愧老翁一生吟思味獨喜與君同<lb/>
　　寄筠州趙紫芝推官<lb/>
府後巖巒衆何時訪古仙井甘鄰室共鐘逺雪風傳病<lb/>
去茶難廢詩多石可鐫蜀江春未動猶得緩歸船<lb/>
　　贈不食姑<lb/>
<pb n="KR4d0298_WYG_001-23a"/>
衣以青為色謂如天骨青近年全不食飲水自通靈心<lb/>
信生狂語清羸改俗形半空仙樂奏曾向静中聴<lb/>
　　　右詩六篇從瀛奎律髓補錄<lb/>
　　贈徐璣<lb/>
一舸寒江上梅花共别離不來相送處愁有獨歸時去<lb/>
夢千峰逺為官三嵗期思君何可見新集見君詩<lb/>
　　贈溪上翁<lb/>
生事付諸兒日髙睡起遲本無塵内事亦有鬢邊絲逺<lb/>
<pb n="KR4d0298_WYG_001-23b"/>
取泉烹茗新移棘補籬晚來持釣去一犬自相隨<lb/>
　　　右詩二篇從東甌詩集補録<lb/>
　　山中<lb/>
世事已無營翛然物外形野蔬僧飯潔山葛道衣輕掃<lb/>
葉燒茶鼎標題記藥瓶敲門有賔客稚子㑹相迎<lb/>
　　　右詩一篇從東甌續集補録<lb/>
　<lb/>
　芳蘭軒集<lb/>
</p>
<p>
</p>
  </div>
        </body>
</text>\m</TEI>
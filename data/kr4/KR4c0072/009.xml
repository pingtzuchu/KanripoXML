<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0072_SBCK_009-1a"/>
樊川文集第九<lb/>
　　　　　　　　中書舎人杜牧字牧之<lb/>
　　　唐故平盧軍節度廵官隴西李府君墓<lb/>
　　　誌銘<lb/>
大和元年舉進士及第郷貢上都有司試扵東<lb/>
都在二都群進士中徃徃有言前十五年有進<lb/>
士李飛自江西來貌古文髙始就禮部試賦吏<lb/>
大呼其姓名熟視符驗然後入飛曰如是選賢<lb/>
耶即求貢如是自以為賢耶因䄂手不出明日<lb/>
徑返江東某曰誠有是人吾輩不可得與為伍<lb/>
<pb n="KR4c0072_SBCK_009-1b"/>
矣後二年事故吏部沈公於鍾陵宣城為幕吏<lb/>
兩府凡五年間同舎生蘭陵蕭寘京兆韓乂愽<lb/>
陵崔夀每品量人之等第必曰有道有學有文<lb/>
如李䖏士戡者寡矣是卑進士不舉嘗名飛者<lb/>
某益恨未靣其人且喜其人之在世也大和九<lb/>
年為監察御史分司東都今諫議大夫李中敏<lb/>
左拾遺韋楚老前監察御史盧簡求咸言於某<lb/>
曰御史法當檢謹子少年設有與遊冝得長厚<lb/>
有學識者因訪求得失資以為官洛下莫若李<lb/>
䖏士戡某謝曰素所恨未見者即日造其廬遂<lb/>
<pb n="KR4c0072_SBCK_009-2a"/>
旦夕往來開成元年春二月平盧軍節度使王<lb/>
公彦威聞君名挈卑辭於簡副以幣馬請爲節<lb/>
度廵官明年春乎盧府改西歸病於路卒於洛<lb/>
陽友人王廣思恭里第享年若干君諱戡字定<lb/>
臣七代祖渤海王奉慈祖杠衢州盈川令父䔲<lb/>
婺州浦陽尉浦陽晩無子夫人吴興沈氏夢一<lb/>
人狀甚偉捧一嬰兒曰予爲孔丘以是與爾及<lb/>
期而生君因名曰夫授君㓜孤旁無羣從可以<lb/>
附託年十餘歳即好學寒雪拾薪自炙夜無然<lb/>
膏黙念所記年三十盡明六經書解決微隠蘇<lb/>
<pb n="KR4c0072_SBCK_009-2b"/>
融雪釋鄭玄至于孔頴逹軰凡所爲䟽注皆能<lb/>
短長其得失一舉進士耻不肯試歸晉陵陽羡<lb/>
里得山水居之始開百家書縁飾事業每有小<lb/>
功丧訖制不食肉飲酒語言行止皆有法度陽<lb/>
羡民有鬪諍不決不之官人必以詣君所著文<lb/>
數百篇外于仁義一不關筆甞曰詩者可以歌<lb/>
可以流於竹皷於絲婦人小兒皆欲諷誦國俗<lb/>
薄厚扇之於詩如風之疾速甞痛自元和已來<lb/>
有元白詩者纎豔不逞非莊士雅人多爲其所<lb/>
破壞流於民間䟽于屏壁子父女母交口敎授<lb/>
<pb n="KR4c0072_SBCK_009-3a"/>
淫言媟語冬寒夏熱入人肌骨不可除去吾無<lb/>
位不得用法以治之欲使後代知有發憤者因<lb/>
集國朝巳來類於古詩得若干首編爲三卷目<lb/>
爲唐詩爲序以導其志居江南秀人張知實蕭<lb/>
寘韓又崔壽宋邢楊發王廣皆趨君交之後皆<lb/>
得進士第有名聲官職君尚爲布衣然於君不<lb/>
敢稍怠君在洛中困甚河陽節度使蕭洪移鎭<lb/>
鄜州諌議大夫蕭俶以君言於洪洪素敬諌議<lb/>
即欲謁君以請君曰人間譁言洪盗籍外戚一<lb/>
窺其面能易吾死尚且不忍死况爲其黨乎居<lb/>
<pb n="KR4c0072_SBCK_009-3b"/>
數月洪果敗晏弘農楊氏女早卒子二人長曰<lb/>
審之次曰鼎郎始五歳以某年月權葬於常州<lb/>
義興縣某郷里某於君爲晚交得君㝡厚因爲<lb/>
之銘曰<lb/>
命如煙雲道比宫宅煙雲飄揚莫知往來爲道<lb/>
不至無以偃息有道有命偶然相值命不在我<lb/>
不肖亦貴豈可指此與彼爲市嗚呼定臣曰徳<lb/>
孔脩曰學必聖飭我兢兢一不言命可傳其心<lb/>
以敎後生嗚呼哀哉<lb/>
　　　唐故淮南支使試大理評事兼監察御<lb/>
<pb n="KR4c0072_SBCK_009-4a"/>
　　　史杜君墓誌銘<lb/>
君諱顗字勝之曽祖凉州節度使襄陽公贈左<lb/>
僕射希望大父司徒平章事太保致仕岐國<lb/>
公贈太師某皇考駕部貟外郎贈禮部尚書某<lb/>
君㓜孤多疾目視昏近先夫人不令就學年十<lb/>
七讀尚書十三篇禮記七篇漢書止賈誼傳<lb/>
下復執卷年二十四明年當舉進士始握筆茸<lb/>
闕下獻書裴丞相度書指言時事書成各数千<lb/>
字不半歲遍傳天下進士崔岐有文學峭澁不<lb/>
許可人詣門贈君詩曰賈馬死来生杜顗中間寥<lb/>
<pb n="KR4c0072_SBCK_009-4b"/>
落一千年年二十五舉進士二十六一舉登上第<lb/>
時賈相國餗為禮部之二年朝士以進士干賈公<lb/>
不獲有傑強毀嘲者賈公曰我秪以杜某敵𢾗<lb/>
百軰足矣始命試秘書正字匭使判官李丞相<lb/>
德𥙿出為鎮海軍節度使辟君試恊律郎為廵<lb/>
官後貶袁州語親善曰我聞杜廵官言晩十年<lb/>
故有此行大和九年夏君客揚州六月授咸陽<lb/>
尉直史舘君曰訓註必亂可徐行俟之至汴二<lb/>
兇敗及洛以疾辭東下居揚州龍興寺丞相竒<lb/>
章公僧孺請君入幕府君謝曰李公在困未<lb/>
<pb n="KR4c0072_SBCK_009-5a"/>
願副知巳開成二年春目益昬冬遂䘮明李爲<lb/>
淮南節度使復請爲試評事兼監察觀察支使<lb/>
兄自馮翊迎醫石至曰是狀腦脂下融名曰内<lb/>
障如蠟塞管蠟去管明俟脂凝可以抉去無不<lb/>
愈者後二年石曰可冶治不効自馮翊别迎醫<lb/>
醫曰嗟乎障有赤脉如木根橫去牢不可㫁是<lb/>
法名曰日脚内障生日脚者法不可治君因居<lb/>
淮南築室治生不復言治眼事聞於天下無不<lb/>
嗟嘆君安泰自如令人旁讀十三代史書一聞<lb/>
不遺客來與之議論證引聽者忘去年四十五<lb/>
<pb n="KR4c0072_SBCK_009-5b"/>
大中五年二月二十五日卒一男麟師年十歳<lb/>
女曰暑兒始五歳六年二月八日歸葬先塋實<lb/>
萬年縣洪原郷陵西南二里某今年五十假使<lb/>
更生十年爲六十人不夭矣與君别止三千六<lb/>
百日爾況早衰多病敢期六十人乎忍不㧕哀<lb/>
以銘吾弟銘曰<lb/>
古之逹人以生爲寄爲夢以死爲歸爲竟不知<lb/>
生偶然乎其有裁受乎偶然即泯爲大空與不<lb/>
生同其有裁受乎嗚呼勝之今旣歸而竟矣其<lb/>
自知矣何爲而然乎嗚呼哀哉<lb/>
<pb n="KR4c0072_SBCK_009-6a"/>
　　　唐故㶚陵駱處士墓誌銘<lb/>
㶚陵駱處士名峻字肅之華州華隂人也當建<lb/>
中四年年二十遊京師值泚亂爲其黨源休拘<lb/>
委以事處士逸一日夕行二百里拜親於華隂<lb/>
因啓度賊終不䏻東出百里間郷里不足憂願<lb/>
得一見天子於艱危中遂入奉天至漢中屡以<lb/>
兵食干執事者後長安李懐光踵叛關中公私<lb/>
饑李馬渾兵十餘萬計日餉食有司因請授處<lb/>
士岳州㶚陵尉繋職於饋運間後四遷上揚州<lb/>
士曹參軍至元和𥘉以母䘮去職哀哭濵死終<lb/>
<pb n="KR4c0072_SBCK_009-6b"/>
䘮因曰汚吾跡二十餘年者食豊衣鮮以有飬<lb/>
也今可以行吾志也乃於㶚陵東坡下得水樹<lb/>
以居之相國杜公黄裳在蒲津相國張公弘静<lb/>
在并州大梁渾尚書鎬在易定潘侍郎孟陽在<lb/>
蜀之東川司徒薛公革在鄭滑皆挈卑詞幣馬<lb/>
至門曰處士不䏻一起助我爲治乎皆以疾辭<lb/>
長慶𥘉桂府觀察使杜公凢兩拜章乞爲梧州<lb/>
刺史詔因授之衆皆曰今黄家洞賊熾邕容兵<lb/>
連敗縮首不出猶鼎鼈爾交阯殺都護復旱亂<lb/>
相仍朝廷豈捐此三處不以公治之而乆置公<lb/>
<pb n="KR4c0072_SBCK_009-7a"/>
爲梧守耶處士慘而讓祇以疾辭解訖不言其<lb/>
他爾後人知其堅不可復動矣田三百畒菓𬞞<lb/>
占其一捽墾辛苦不受人一錢惠朝之名士多<lb/>
造其廬未甞以栖退超脫之髙露於言色温敬<lb/>
畏下如勇於仕進者論及當代利病活人緩邊<lb/>
之䇿必亹亹盡吐兾逹於在位者至於安危機<lb/>
鍵之語黙不出口尤不信浮圗學有言者必約<lb/>
其條目引六經以窒之曰是乃其徒盗夫子之<lb/>
旨而爲其辭是安能自爲之善圗山水狀鑑者<lb/>
比之朱審王維之儔里百家鬪訴㓙吉一來决<lb/>
<pb n="KR4c0072_SBCK_009-7b"/>
凡三十六年無一日不自得也以㑹昌元年十<lb/>
一月某日卒年七十九以某月日歸葬於華隂<lb/>
縣先人之墓處士甞曰相國劉公晏不急征不<lb/>
横賦承亂亡之餘食數十萬兵者二十餘年斯<lb/>
過蕭何逺矣每長短校量今古冨人強國之術<lb/>
我烈祖司徒歧國公趙國公李公當貞元元和<lb/>
時儒學術業冠天下每與處士語未甞不嗟嘆<lb/>
其才恨其尚壯不可屈以仕優禮接之嗚呼賢<lb/>
哉銘曰<lb/>
不見可欲使心不亂古之作者窮栖自㫁<hi>去聲</hi>子<lb/>
<pb n="KR4c0072_SBCK_009-8a"/>
伯子至王覇乆卧向栩相趙馬良車煥子夏髙<lb/>
第心中交戦處士之居落青門畔文駟連覊繡<lb/>
軒交貫危冠自喜<hi>音戯</hi>首萦後絆言訖揖去一如<lb/>
不見我齒未衰誰知巳知岐公主師見必迎喜<lb/>
語必移時論兵計食屈指無遺功名冨貴不䏻<lb/>
釣之諸侯六辟南服一麾笑而不荅亦無事非<lb/>
三百畒田百實繁滋三十六年食具衣完今其<lb/>
去矣誰知其端嗚呼賢哉<lb/>
　　　唐故復州司馬杜君墓誌銘<hi>并序</hi>
公諱詮字謹夫河西隴右節度使襄陽公贈司<lb/>
<pb n="KR4c0072_SBCK_009-8b"/>
空之曽孫司徒岐國公贈太師之孫司農少卿<lb/>
贈給事中之子公以岐公䕃調授揚州參軍同<lb/>
州馮翊縣丞衛尉寺主簿鄂州江夏縣令復州<lb/>
司馬年六十某年月日終于漢上别業岐公外<lb/>
殿内輔凡十四年貴冨繁大孫兒二十餘人晨<lb/>
昏起居同堂環侍公爲之親不以進門内家事<lb/>
條治裁酌至於筐篋細碎悉歸於公稱謹而治<lb/>
自罷江夏令卜居於漢北泗水上烈日笠首自<lb/>
督耕夫而一年食足二年衣食兩餘三年而室<lb/>
屋完新六畜肥繁器用皆具凡十五年起於墾<lb/>
<pb n="KR4c0072_SBCK_009-9a"/>
荒不假人之一毫之助至成冨家翁常曰忍耻<lb/>
入仕不縁妻子衣食者舉丗幾人彼忍耻我劳<lb/>
力等衣食尓顧我何如後授復州司馬半歳棄<lb/>
去終不復仕以某月日歸葬於長安城南少陵<lb/>
原司馬村先塋某爲從父弟泣涕而書銘曰<lb/>
公侯之家所業唯官薄官業農墾荒室完入仕<lb/>
多耻以農力勞等衣食尓勞力者賢歸全故丘<lb/>
慶期孫子<lb/>
　　　唐故邕府廵官裴君墓誌銘<lb/>
君諱希顔字某裴氏於百氏中獨摽其族曰眷<lb/>
<pb n="KR4c0072_SBCK_009-9b"/>
三分之爲東西中君東春裴在國朝名位㝡大<lb/>
曰冕艱難中定冊立肅宗於靈武而相之繼相<lb/>
代宗僅十五年國史有傳冕於君爲堂伯祖父<lb/>
王考某終朗州刺史娶宣州寧國令滎陽鄭某<lb/>
女生四男爲首生朗州爲盩厔河西令道朗二<lb/>
州刺史公廉剛簡強於愛人凢關百姓一毫事<lb/>
與京兆尹節度使爭論大聲於延府間前如無<lb/>
人然未甞以杖貴治家家人有過失則諭之諭<lb/>
不變者出之爲良人終不忍牽鬻於市將終鄭<lb/>
夫人泣請遺令曰吾之廄騾爲盩厔時役之今<lb/>
<pb n="KR4c0072_SBCK_009-10a"/>
踰十年聽其老死愼不可賣言訖而絶君生寖<lb/>
染仁父之化温良柔友窮居鄠縣飢寒餘二十<lb/>
年未甞出一言以愠不足司農卿裴及爲邕府<lb/>
經略使辟君爲從事得南方疾歸大中二年某<lb/>
月日卒于其家享年若干不娶無子某娶裴氏<lb/>
實君之私其弟覺泣來請銘銘曰<lb/>
淑其性生無位死無子孰識其端<lb/>
　　　唐故范陽盧秀才墓誌<lb/>
秀才盧生名霈字子中自天寳後三代或仕燕<lb/>
或仕趙兩地皆多良田畜馬生年二十未知古<lb/>
<pb n="KR4c0072_SBCK_009-10b"/>
有人曰周公孔夫子者擊毬飲酒馬射走兎語<lb/>
言習尚無非攻守戰鬪之事鎮州有儒者黄建<lb/>
鎭人敬之呼爲先生建因語生以先王儒學之<lb/>
道因復曰自河而南有土地數萬里可如燕趙<lb/>
比者百數十處有西京東京西京有天子公卿<lb/>
士人畦居兩京間皆億萬家萬國皆持其土産<lb/>
出其珍異時節朝貢一取約束無禁限疑忌廣<lb/>
大寛易嬉遊終日但能爲先王儒學之道可得<lb/>
其公卿之位顯榮冨貴流及子孫至老不見戰<lb/>
爭殺戮生立悟其言即隂約母弟雲竊家駿馬<lb/>
<pb n="KR4c0072_SBCK_009-11a"/>
日馳三百里夜抵襄國界捨馬歩行徑入王屋<lb/>
山請詣道士觀道士憐之置之外門廡下席地<lb/>
而處始開孝經論語布褐不襪椊草爲茹或竟<lb/>
日不得食如此凡十年年三十有文有學日閑<lb/>
習人事誠敬通逹汝洛間士人稍稍知之開成<lb/>
三年來京師舉進士於羣軰中酋酋然凡曰進<lb/>
士名者多趨之願與之爲交生甞曰丈夫一日<lb/>
得志天子召座於前以笏畫地取山東一百二<lb/>
十城唯我知其甚易爾因言燕趙間山川禹儉<lb/>
敎令風俗人情之所短長三十年來王師攻擊<lb/>
<pb n="KR4c0072_SBCK_009-11b"/>
利與不利其所來由明白如彩畫一一可以目<lb/>
覩開成四年客遊代州南歸某月日於晉州霍<lb/>
邑縣界晝日盗殺之京師名進士聞之多有哭<lb/>
者資其弟雲至霍邑取生喪來長安以某年月<lb/>
日葬於城南某郷里其所資費皆岀於交遊間<lb/>
曽祖昌嗣涿州刺史祖顗易州長史父勸鎭州<lb/>
石邑令某常以生之林節薦生於公卿間聞生<lb/>
之死哭之因誌其墓<lb/>
　　　唐故進士龔軺墓誌<lb/>
㑹昌五年十二月某自秋浦守桐廬路由餞塘<lb/>
<pb n="KR4c0072_SBCK_009-12a"/>
龔軺䄂詩以進士名來謁時刺史趙郡李播曰<lb/>
龔秀才詩人兼鼓琴因令操流波弄清越可聽<lb/>
及飲酒頗攻章程謹雅而和飲罷某南去舟中<lb/>
閱其詩有山水閑淡之思後四年守吴興因與<lb/>
進士嚴惲言及鬼神事嚴生曰有進士龔軺去<lb/>
歳來此晝坐客館中若有二人召軺者軺命馬<lb/>
甚速始跨鞍馬驚墯地折左脛旬日卒余始了<lb/>
然憶錢塘見軺時徐徐㝷思如昨日事因知尚<lb/>
殯于野乃命軍吏徐良改葬于卞山南去州城<lb/>
西北一十五里嚴生與軺善亦不知其郷里源<lb/>
<pb n="KR4c0072_SBCK_009-12b"/>
</p>
<p>
</p>
  </div>
</body>
</text>
</TEI>
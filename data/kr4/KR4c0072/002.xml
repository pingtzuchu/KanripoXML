<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0072_SBCK_002-1a"/>
樊川文集第二<lb/>
　　　　　　　　中書舎人杜牧字牧之<lb/>
　　　華清宫三十韻<lb/>
繡嶺明珠殿層巒下繚墻仰窺雕檻影猶想赭<lb/>
𫀆光昔帝登封後中原自古強一千年際㑹三<lb/>
萬里農桑几席延堯舜軒墀立禹湯雷霆馳號<lb/>
令星斗煥文章釣築乗時用芝蘭在處芳北扉<lb/>
閑木索南面冨循良至道思玄圃平居厭未央<lb/>
鈎陳裹巖谷文陛壓青蒼歌吹千秋節樓臺八<lb/>
月涼神仙髙縹緲環珮碎丁當泉暖涵牎鏡雲<lb/>
<pb n="KR4c0072_SBCK_002-1b"/>
嬌惹粉囊嫰嵐滋翠葆清渭照紅粧帖泰生靈<lb/>
壽懽娱歳序長月聞仙曲調霓作舞衣裳雨露<lb/>
偏金穴軋坤入醉郷玩兵師漢武廻手倒干將<lb/>
鯨鬛掀東海胡牙掲上陽喧呼馬嵬血零落羽<lb/>
林槍傾國留無路還魂怨有香蜀峯横慘澹秦<lb/>
樹逺微茫鼎重山難轉天扶業更昌望賢餘故<lb/>
老花蕚舊池塘往事人誰問幽襟淚獨傷碧簷<lb/>
斜送日殷葉半凋霜迸水傾瑶砌踈風罅玉房<lb/>
塵埃羯鼔索片叚茘枝筐鳥啄摧寒木蝸涎蠧<lb/>
畫梁孤煙知客恨遥起泰陵傍<lb/>
<pb n="KR4c0072_SBCK_002-2a"/>
　　　長安雜題長句六首<lb/>
<graphic n="KR1152" url="https://raw.githubusercontent.com/kanripo/KR-Gaiji/master/images/KR1152.png" mimeType="image/png"/>稜金碧照山高萬國珪璋捧赭𫀆䑛筆和鈆<lb/>
欺賈馬讃功論道鄙蕭曹東南樓日珠簾卷西<lb/>
北天宛玉厄豪<hi>詩曰鞗革金厄盖小環</hi>四海一家無一事将軍<lb/>
擕鏡泣霜毛<lb/>
晴雲似絮惹低空紫陌㣲㣲弄䄂風韓嫣金丸<lb/>
莎覆緑許公韉汗杏粘紅煙生窈窕深東第輪<lb/>
撼流蘇下北宫自笑苦無樓護智可憐鈆槧竟<lb/>
何功<lb/>
雨晴九陌鋪江練嵐嫩千峯疊海濤南苑草芳<lb/>
<pb n="KR4c0072_SBCK_002-2b"/>
眠錦雉夾城雲暖下霓旄少年羈絡青紋玉遊<lb/>
女花簮紫蔕桃江碧栁深人盡醉一瓢顔巷日<lb/>
空高<lb/>
束帶謬趨文石陛有章曽拜皂囊封期嚴無奈<lb/>
睡留癖勢窘猶爲酒泥慵偷釣侯家池上雨醉<lb/>
吟隋寺日沉鐘九原可作吾誰與師友瑯琊邴<lb/>
曼容<lb/>
洪河清渭天池濬太白終南地軸横祥雲輝映<lb/>
漢宫紫春光繡畫秦川明草妬佳人鈿朶色風<lb/>
廻公子玉銜聲六飛南幸芙蓉苑十里飄香入<lb/>
<pb n="KR4c0072_SBCK_002-3a"/>
夾城<lb/>
豊貂長組金張輩駟馬文衣許史家白鹿原頭<lb/>
廻獵騎紫雲樓下醉江花九重樹影連清漢萬<lb/>
夀山光學翠華誰識大君謙讓德<hi>聖上不受徽號</hi>一毫名<lb/>
利闘鼃蟇<lb/>
　　　河湟<lb/>
元載相公曽借著憲宗皇帝亦留神旋見衣冠<lb/>
就東市忽遺弓劒不西廵牧羊駈馬雖戎服白<lb/>
髪丹心盡漢臣唯有凉州歌舞曲流傳天下樂閑人<lb/>
　　　許七侍御棄官東歸瀟灑江南頗聞自<lb/>
<pb n="KR4c0072_SBCK_002-3b"/>
　　　適高秋企望題詩寄贈十韻<lb/>
天子繡衣吏東吳美退居有園同庾信避事學<lb/>
相如蘭畹晴香嫩筠溪翠影踈江山九秋後風<lb/>
月六朝餘錦肆開詩軸青囊結道書霜巖紅薜<lb/>
荔露沼白芙蕖睡雨高梧宻棊燈小閣虚凍醪<lb/>
元亮秫寒鱠季鷹魚塵意迷今古雲情識卷舒<lb/>
他年雪中棹陽羡訪吾廬<hi>於義興縣近有水榭</hi>
　　　李給事二首<lb/>
一章緘拜皂囊中慄慄朝廷有古風元禮去歸<lb/>
緱氏學<hi>李膺退罷歸緱氏教授生徒給事論鄭注告滿歸頴陽</hi>江充來見犬臺宫<lb/>
<pb n="KR4c0072_SBCK_002-4a"/>
<hi>鄭注對於浴室</hi>紛紜白晝驚千古鈇鑕朱殷㡬一空曲突<lb/>
徙薪人不㑹海邉今作釣魚翁<lb/>
晩髪悶還梳憶君秋醉餘可憐劉校尉曽訟石<lb/>
中書<hi>給事因忤仇軍容棄官東歸</hi>消長雖殊事仁賢每見如因看<lb/>
魯襃論何處是吾廬<lb/>
　　　題永崇西平王宅太尉愬院六韻<lb/>
天下無雙将關西第一雄授符黄石老學劒白<lb/>
猿翁矯矯雲長勇恂恂郄縠風家呼小太尉國<lb/>
號大梁公<hi>太尉季弟司徒德亦封梁國公</hi>半夜龍驤去中原虎穴空<lb/>
隴山兵十萬嗣子握琱弓<hi>今鳯翔李尚書太尉長子</hi>
<pb n="KR4c0072_SBCK_002-4b"/>
　　　東兵長句十韻<lb/>
上黨爭爲天下脊邯鄲四十萬秦坑狂童何者<lb/>
欲專地聖主無私豈翫兵玄象森羅摇北落詩<lb/>
人章句詠東征雄如馬武皆彈劒少似終軍亦<lb/>
請纓屈指廟堂無失䇿垂衣堯舜待昇平羽林<lb/>
東下雷霆怒楚甲南來組練明即墨龍文光照<lb/>
曜常山虵陣勢縱横落鵰都尉萬人敵黒矟將<lb/>
軍一鳥輕漸見長圍雲欲合可憐窮壘帶猶縈<lb/>
凱歌應是新年唱便逐春風浩浩聲<lb/>
　　　過勤政樓<lb/>
<pb n="KR4c0072_SBCK_002-5a"/>
千秋佳節名空在承露絲囊丗巳無唯有紫苔<lb/>
偏稱意年年因雨上金鋪<lb/>
　　　題魏文貞<lb/>
蟪蛄寧與雪霜期賢哲難敎俗士知可憐貞觀<lb/>
太平後天且不留封德彛<lb/>
　　　早春閣下寓直蕭九舎人亦直内署因<lb/>
　　　寄書懷四韻<lb/>
御水𥘉銷凍宫花尚怯寒千峯横紫翠雙闕凭<lb/>
欄干玉漏輕風順金莖淡日殘王喬在何處清<lb/>
漢正驂鸞<lb/>
<pb n="KR4c0072_SBCK_002-5b"/>
　　　秋晚與沈十七舎人期遊樊川不至<lb/>
邀侶以官解泛然成獨遊川光𥘉媚日山色正<lb/>
矜秋野竹踈還宻巖泉咽復流杜村連潏水晩<lb/>
歩見垂鉤<lb/>
　　　念昔遊<lb/>
十載飄然繩檢外鐏前自獻自爲酬秋山春雨<lb/>
閑吟處倚遍江南寺寺樓<lb/>
雲門寺<hi>越州</hi>外逢猛雨林黒山髙雨脚長曽奉郊<lb/>
宫爲近侍分明<graphic n="KR1143" url="https://raw.githubusercontent.com/kanripo/KR-Gaiji/master/images/KR1143.png" mimeType="image/png"/>
                    <graphic n="KR1143" url="https://raw.githubusercontent.com/kanripo/KR-Gaiji/master/images/KR1143.png" mimeType="image/png"/>
                    <hi>先勇切</hi>羽林槍<lb/>
李白題詩水西寺<hi>宣州涇縣</hi>古木廻巖樓閣風半醒半<lb/>
<pb n="KR4c0072_SBCK_002-6a"/>
醉遊三日紅白花開山雨中<lb/>
　　　今皇帝陛下一詔徴兵不日功集河湟<lb/>
　　　諸郡次第歸降臣獲覩聖功輙獻歌詠<lb/>
捷書皆應睿謀期十萬曽無一鏃遺漢武慚誇<lb/>
朔方地宣王休道太原師威加塞外寒來早恩<lb/>
入河源凍合遲聽取滿城歌舞曲凉州聲韻喜<lb/>
參差<lb/>
　　　奉和白相公聖德和平致兹休運歲終<lb/>
　　　功就合詠盛明呈上三相公長句四韻<lb/>
行看臘破好年光萬夀南山對未央黠戞可汗<lb/>
<pb n="KR4c0072_SBCK_002-6b"/>
脩職貢文思天子復河湟應須日御西廵守不<lb/>
假星弧北射狼吉甫裁詩歌盛業一篇江漢美<lb/>
宣王<lb/>
　　　過華清宫絶句三首<lb/>
長安廻望繡成堆山頂千門次第開一騎紅塵<lb/>
妃子笑無人知是荔枝來<lb/>
新豐緑樹起黄埃數騎漁陽探使廻<hi>帝使中使輔璆琳探禄山反否</hi>
<hi>璆琳受禄山金言禄山不反</hi>霓裳一曲千峯上舞破中原始下來<lb/>
萬國笙歌醉太平倚天樓殿月分明雲中亂拍<lb/>
禄山舞風過重巒下笑聲<lb/>
<pb n="KR4c0072_SBCK_002-7a"/>
　　　登樂遊原<lb/>
長空澹澹孤鳥没萬古銷沉向此中看取漢家<lb/>
何似業五陵無樹起秋風<lb/>
　　　聞慶州趙縱使君與党項戰中箭身死<lb/>
　　　長句<lb/>
将軍獨乗鐵騘馬榆溪戰中金僕姑死綏却是<lb/>
古來有驕将自驚今日無青史文章爭點筆朱<lb/>
門歌舞笑捐驅誰知我亦輕生者不得君王丈<lb/>
二殳<hi>時珠切</hi>
　　　送容州中丞赴鎮<lb/>
<pb n="KR4c0072_SBCK_002-7b"/>
交阯同星座龍泉似斗文燒香翠羽帳看舞欝<lb/>
金裙鷁首衝瀧浪犀渠拂嶺雲莫教銅柱北空<lb/>
說馬将軍<lb/>
　　　夏州崔常侍自少常亞列出領麾幢十<lb/>
　　　韻<lb/>
帝命詩書将壇登禮樂卿三邉要高枕萬里得<lb/>
長城對客猶褒博填門已斾旌腰間五綬貴天<lb/>
下一家榮野水差新燕芳郊哢夏鸎別風嘶玉<lb/>
勒殘日望金莖榆塞孤煙媚銀川緑草明戈矛<lb/>
虓虎士弓箭落鵰兵魏綘言堪採陳湯事偶成<lb/>
<pb n="KR4c0072_SBCK_002-8a"/>
若湏垂竹帛靜勝是功名<lb/>
　　　街西長句<lb/>
碧池新漲浴嬌鵶分鏁長安冨貴家遊騎偶同<lb/>
人鬪酒名園相倚杏交花銀鞦騕裊嘶宛馬繍<lb/>
鞅璁瓏走細車一曲將軍何處笛連雲芳樹日<lb/>
𥘉斜<lb/>
　　　春申君<lb/>
烈士思酬國士恩春申誰與快冤䰟三千賔客<lb/>
總珠履欲使何人殺李園<lb/>
相如死後無詞客延壽亡來絶盡工玉顔不是<lb/>
<pb n="KR4c0072_SBCK_002-8b"/>
黄金少淚滴秋山入壽宫<hi>此一首奉陵宫人</hi>
　　　讀韓杜集<lb/>
杜詩韓集愁來讀似倩麻姑癢處<graphic n="KR0946" url="https://raw.githubusercontent.com/kanripo/KR-Gaiji/master/images/KR0946.png" mimeType="image/png"/>天外鳯凰<lb/>
誰得髓無人解合續弦膠<lb/>
　　　春日言懷寄<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>州李常侍十韻<lb/>
岸蘚生紅藥巖泉漲碧塘地分蓮嶽秀草接鼎<lb/>
原芳南派潨<hi>音叢</hi>漴<hi>峥江反</hi>急風畦芷若香織蓬眠舴<lb/>
艋驚夢起鴛鴦論吐開冰室詩陳曝錦張貂簮<lb/>
荆玉潤丹穴鳯毛光<hi>子弟新登甲科</hi>今日還珠守何年執<lb/>
㦸郎且嫌遊晝短莫問積薪埸無計披清裁唯<lb/>
<pb n="KR4c0072_SBCK_002-9a"/>
持祝夀觴願公如衛武百歳尚康強<lb/>
　　　李侍郎於陽羡里冨有泉石牧亦於陽<lb/>
　　　羡粗有薄産叙舊述懷因獻長句四韻<lb/>
冥鴻不下非無意塞馬歸來是偶然紫綬公卿<lb/>
今放矌白頭郎吏尚留連終南山下抛泉洞陽<lb/>
羡溪中買釣舡欲與明公操履杖頭聞休去是<lb/>
何年<lb/>
　　　贈李處士長句四韻<lb/>
玉函怪牒鎻靈篆紫洞香風吹碧桃老翁四目<lb/>
牙爪利擲火萬里精神髙靄靄祥雲隨歩武纍<lb/>
<pb n="KR4c0072_SBCK_002-9b"/>
纍秋冡嘆蓬蒿三山朝去應非乆姹女當牎繡<lb/>
羽𫀆<lb/>
　　　送國棊王逢<lb/>
玉子紋楸一路饒㝡冝簷雨竹蕭蕭嬴形暗去<lb/>
春泉長㧞勢横來野火燒守道還如周伏柱鏖<lb/>
兵不羡霍嫖姚得年七十更萬日與子期於局<lb/>
上銷<lb/>
　　　重送絶句<lb/>
絶藝如君天下少閑人似我丗間無別後竹牎<lb/>
風雪夜一燈明暗覆吴圖<lb/>
<pb n="KR4c0072_SBCK_002-10a"/>
　　　少年行<lb/>
連環羈玉聲光碎緑錦蔽泥虬卷高春風細雨<lb/>
走馬去珠落璀璀白罽𫀆<lb/>
　　　奉和門下相公送西川相公兼領相印<lb/>
　　　出鎮全蜀詩十八韻<lb/>
盛業冠伊唐台階翊戴光無私天雨露有截舜<lb/>
衣裳蜀輟新衡鏡池留舊鳯凰同心真石友冩<lb/>
恨篾河梁虎騎揺風斾貂冠韻水蒼彤弓隨武<lb/>
庫金印逐文房棧壓嘉陵咽峯横劒閣長前駈<lb/>
二星去開險五丁忙廽首崢嶸盡連天草樹芳<lb/>
<pb n="KR4c0072_SBCK_002-10b"/>
丹心懸魏闕徃事愴甘棠治化輕諸葛威聲懾<lb/>
夜郎君平敎說卦犬子召升堂塞接西山雪橋<lb/>
維萬里檣奪霞紅錦爛撲地酒爐香忝逐三千<lb/>
客曽依數仞墻滯頑堪白屋攀附亦周行肉管<lb/>
伶倫曲簫韶清廟章唱高知和寡小子斐然狂<lb/>
　　　朱坡<lb/>
下杜郷園古泉聲繞舎啼静思長慘切薄宦與<lb/>
乖睽北闕千門外南山午谷西倚川紅葉嶺連<lb/>
寺緑楊堤逈野翹霜鶴澄潭舞錦雞濤驚堆萬<lb/>
岫舸急轉千溪眉點萱牙嫩風條栁幄迷岸藤<lb/>
<pb n="KR4c0072_SBCK_002-11a"/>
梢虺尾沙渚印麑蹄火燎湘桃塢波光碧繡畦<lb/>
日㾗絙<hi>胡官切</hi>翆巘陂影墮晴霓蝸壁斕斑蘚銀延<lb/>
荳<graphic n="KR1958" url="https://raw.githubusercontent.com/kanripo/KR-Gaiji/master/images/KR1958.png" mimeType="image/png"/>泥洞雲生片叚苔徑繚髙低偃蹇松公老<lb/>
森嚴竹陣齊小蓮娃欲語幽笋稚相攜漢舘留<lb/>
餘趾周臺接故蹊蟠蛟崗隱隱班雉草萋萋樹<lb/>
老蘿紆組巖深石啓閨侵牎紫桂茂拂面翆禽<lb/>
棲有計冠終挂無才筆謾提自塵何太甚休笑<lb/>
觸藩羝<lb/>
　　　早春寄岳州李使君李善棊愛酒倩地<lb/>
　　　閑雅<lb/>
<pb n="KR4c0072_SBCK_002-11b"/>
城高倚峭巘地勝足樓臺朔漠暖鴻去瀟湘春<lb/>
水来縈盈幾多思掩抑若爲裁返照三聲角寒<lb/>
香一樹梅烏林芳草逺赤壁健帆開徃事空遺<lb/>
恨東流豈不廽分符潁川政弔屈洛陽才拂匣<lb/>
調珠柱磨鈆勘玉杯棊翻小窟勢壚撥凍醪醅<lb/>
<hi>詩云爲此春酒以介眉壽注云凍醪</hi>此興予非薄何時得奉陪<lb/>
　　　送王侍御赴夏口座主幕<lb/>
君爲珠履三千客我是青衿七十徒禮數全優<lb/>
知隗始討論常見念回愚黄鶴樓前春水闊一<lb/>
杯還憶故人無<lb/>
<pb n="KR4c0072_SBCK_002-12a"/>
　　　自貽<lb/>
社陵蕭次君遷少去官頻寂寞憐吾道依俙似<lb/>
古人飾心無彩繢到骨是風塵自嫌如疋素刀<lb/>
尺不由身<lb/>
　　　自遣<lb/>
四十巳云老况逢憂窘餘旦抽持板手却展小<lb/>
年書嗜酒狂嫌阮知非晩笑蘧聞流寧嘆吒待<lb/>
俗不親踈遇事知裁剪操心識卷舒還稱二千<lb/>
石於我意何如<lb/>
　　　題桐葉<lb/>
<pb n="KR4c0072_SBCK_002-12b"/>
去年桐落故溪上把葉因題歸燕詩江樓今日<lb/>
送歸燕正是去年題業時葉落燕歸真可惜東<lb/>
流玄髪且無期笑筵歌席反惆悵朗月清風見<lb/>
別離莊叟彭殤同在夢陶潜身丗兩相遺一丸<lb/>
五色成虚語石爛松薪更莫疑哆<hi>尺也反</hi>侈不勞文<lb/>
似錦進趨何必利如錐錢神任尓知無敵酒重<lb/>
於吾亦庶幾江畔秋光蟾閣鏡檻前山翠茂陵<lb/>
眉罇香輕泛數枝菊簷影斜侵半局棊休指宦<lb/>
遊論巧拙秖將愚直禱神祇三吴煙水平生念<lb/>
寧向閑人道所之<lb/>
<pb n="KR4c0072_SBCK_002-13a"/>
　　　沈下賢<lb/>
斯人清唱何人和草徑苔蕪不可㝷一夕小敷<lb/>
山下夢水如環珮月如襟<lb/>
　　　李和鼎<lb/>
鵩鳥飛來庚子直謫去日蝕辛卯年由來枉死<lb/>
賢才事消長相持勢自然<lb/>
　　　贈沈學士張歌人<lb/>
拖䄂事當年郎敎唱客前㫁時輕裂玉收處逺<lb/>
繰煙孤直縆雲定光明滴水圎泥<hi>去聲</hi>情遲急管<lb/>
流恨咽長絃吳苑春風起河橋酒斾懸慿君更<lb/>
<pb n="KR4c0072_SBCK_002-13b"/>
一醉家在杜陵邉<lb/>
　　　憶遊朱坡四韻<lb/>
秋草樊川路斜陽覆盎門獵逢韓嫣騎樹識館<lb/>
陶園帶雨經荷沼盤煙下竹村如今歸不得自<lb/>
戴望天盆<lb/>
　　　朱坡絶句三首<lb/>
故國池塘倚御渠江城三詔換魚書賈生辭賦<lb/>
恨流落秖向長沙住歲餘<hi>文帝嵗餘思賈生</hi>
煙深苔巷唱樵兒花落寒輕倦客歸藤岸竹洲<lb/>
相掩映滿池春雨鸊鵜飛<lb/>
<pb n="KR4c0072_SBCK_002-14a"/>
乳肥春洞生鵝管沼避廻巖勢犬牙自笑卷懐<lb/>
頭角縮歸盤煙磴恰如蝸<lb/>
　　　出宫人二首<lb/>
閑吹玉殿昭華管醉折棃園縹蔕花十年一夢<lb/>
歸人丗絳縷猶封繫臂紗<lb/>
平陽拊背穿馳道銅雀分香下璧門幾向綴珠<lb/>
深殿裏妬抛羞態卧黄昏<lb/>
　　　長安秋望<lb/>
樓倚霜樹外鏡天無一毫南山與秋色氣勢兩<lb/>
相髙<lb/>
<pb n="KR4c0072_SBCK_002-14b"/>
　　　獨酌<lb/>
牎外正風雪擁爐開酒缸何如釣船雨蓬底睡<lb/>
秋江<lb/>
　　　醉眠<lb/>
秋醪雨中熟寒齋落葉中幽人本多睡更酌一<lb/>
鐏空<lb/>
　　　不飲贈酒<lb/>
細筭人生事彭殤共一籌與愁爭底事要爾作<lb/>
戈矛<lb/>
　　　昔事文皇帝三十二韻<lb/>
<pb n="KR4c0072_SBCK_002-15a"/>
昔事文皇帝叨官在諌垣奏章爲得地齚齒負<lb/>
明恩金虎知難動毛釐亦耻言撩頭雖欲吐到<lb/>
口却成吞照膽常懸鏡窺天自戴盆周鐘旣窕<lb/>
槬<hi>胡化切</hi>黥陣亦瘢痕鳯闕觚稜影仙盤曉日<graphic n="KR1680" url="https://raw.githubusercontent.com/kanripo/KR-Gaiji/master/images/KR1680.png" mimeType="image/png"/>雨<lb/>
晴文石滑風暖㦸衣翻每慮號無告長憂駭不<lb/>
存隨行<hi>户部反</hi>唯跼蹐出語但寒暄宫省咽喉任戈<lb/>
矛羽衛屯光塵皆影附車馬定西奔億萬持衡<lb/>
價錙銖挾契論堆時過北斗積處滿西園接棹<lb/>
隋河溢連蹄蜀棧刓漉空滄海水搜盡卓王孫<lb/>
闘巧猴雕刺誇趫索掛跟狐威假白額梟嘯得<lb/>
<pb n="KR4c0072_SBCK_002-15b"/>
黄昬馥馥芝蘭圃森森枳棘藩吠聲嗾國猘公<lb/>
議怯膺門竄逐諸丞相蒼茫逺帝閽一名爲吉<lb/>
士誰免弔湘魂間丗英明主中興道德尊崑崗<lb/>
憐積火河漢注清源川口隄防決隂車鬼恠掀<lb/>
重雲開㓪照九地雪幽冤我實剛腸者形甘短<lb/>
褐髠曽經觸蠆尾猶得凭熊軒杜若芳洲翠嚴<lb/>
光釣瀬喧溪山侵越角封壤盡吴根客恨縈春<lb/>
細郷愁壓思繁祝堯千萬壽再拜揖餘罇<lb/>
　　　道一大尹存之學士庭羙學士簡于聖<lb/>
　　　明自致霄漢皆與舎第昔年還往牧支<lb/>
<pb n="KR4c0072_SBCK_002-16a"/>
　　　離窮悴竊於一麾書羙歌詩兼自言志<lb/>
　　　因成長句四韻呈上三君子<lb/>
九金神鼎重丘山五玉諸侯雜珮環星座通霄<lb/>
狼獵暗戍樓吹笛虎牙閑斗間紫氣龍埋獄天<lb/>
上洪爐帝鑄顔若念西河舊交友魚符應許出<lb/>
函關<lb/>
　　　杏園<lb/>
夜來微雨洗芳塵公子驊騮歩貽匀莫恠杏園<lb/>
顦顇去滿城多少挿花人<lb/>
　　　春晩題韋家亭子<lb/>
<pb n="KR4c0072_SBCK_002-16b"/>
擁鼻侵襟花草香髙臺春去恨茫茫蔫紅半落<lb/>
平池晩曲渚飄成錦一張<lb/>
　　　過田家宅<lb/>
安邑南門外誰家板築髙奉誠園裏地墻缺見<lb/>
蓬蒿<lb/>
　　　見宋拾遺題名處感而成詩<lb/>
竄逐窮荒與死期餓唯蒿藿病無醫憐君更抱<lb/>
重泉恨不見崇山謫去時<lb/>
　　　雪晴訪趙嘏街西所居三韻<lb/>
命代風騷將誰登李杜壇少陵鯨海動翰苑鶴<lb/>
<pb n="KR4c0072_SBCK_002-17a"/>
天寒今日訪君還有意三條冰雪獨來看<lb/>
　　　將赴吳興登樂遊原一絶<lb/>
淸時有味是無能閒愛孤雲靜愛僧欲把一麾<lb/>
江海去樂遊原上望昭陵<lb/>
樊川文集卷二<lb/>
<pb n="KR4c0072_SBCK_002-17b"/>
<pb n="KR4c0072_SBCK_002-17b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0072_SBCK_012-1a"/>
樊川文集第十二<lb/>
　　　　　　　　中書舎人杜牧字牧之<lb/>
　　　上周相公書<lb/>
某再拜伏以大儒在位而未有不知兵者未有<lb/>
不能制兵而能止暴亂者未有暴亂不止而能<lb/>
活生人定國家者自生人巳來可以屈指而數<lb/>
也今兵之下者莫若刺伐之法詩大雅維清奏<lb/>
象舞之篇曰維清緝熈文王之典迄用有成維<lb/>
周之禎象者象武王伐紂刺伐之法此乃文王<lb/>
受命<hi>受設王專征之命也</hi>七年五伐留戰陣刺伐之法遺之<lb/>
<pb n="KR4c0072_SBCK_012-1b"/>
武王王用以伐紂而有天下致之清平爲周家<lb/>
之禎祥周公居攝祀文武於清廟作此詩以歌<lb/>
舞文武之德其次兵之尤者莫若鈎援衝壁今<lb/>
之一卒之長不肯親自爲之詩大雅周公皇矣<lb/>
美周之詩曰以爾鈎援以爾臨衡以伐崇墉臨<lb/>
衝閑閑崇墉言言此實文王伐崇墉傅于其城<lb/>
以臨車衝鈎援其城文王親自爲之夫文王何<lb/>
人也周公詩之夫子刪而取之列于大雅以美<lb/>
武王之功德手絃而口歌之不知後伐之人何<lb/>
如此三聖人安有謀人之國有暴亂横起戎狄<lb/>
<pb n="KR4c0072_SBCK_012-2a"/>
乗其邉坐於廟堂之上曰我儒者也不䏻知兵<lb/>
不知儒者竟可知兵也竟不可知兵乎長慶兵<lb/>
起自始至終廟堂之上指蹤非其人不可一二<lb/>
悉數高宗朝薛仁貴攻吐蕃大敗於大非川仁<lb/>
貴曰今年嵗在庚午不當有事于西方此乃鍾鄧<lb/>
伐蜀身誅不返昨者誅討党羗徴關東兵用於<lb/>
西方是不知天道也邉地無積粟師無見粮不<lb/>
先屯田随日随餉是不知地利也兩漢伐虜騎<lb/>
兵取於山東所謂兾之北土馬之所生馬良而<lb/>
多人習騎戰非山東兵不䏻伐虜昨者以歩騎<lb/>
<pb n="KR4c0072_SBCK_012-2b"/>
百不當一是謂不知人事也天時地利人事此<lb/>
三者皆不先計量短長得失故困蝎天下不䏻<lb/>
滅樸樕之虜此乃不學之過也不敎人之戰是<lb/>
謂棄之則謀人之國不䏻料敵不曰棄國可乎<lb/>
某所注孫武十三篇雖不䏻上窮天時下極人<lb/>
事然上至周秦下至長慶寳暦之兵形勢虚實<lb/>
隨句解析離爲三編輒敢獻上以備閱覧少希<lb/>
鑑悉苦心即爲至幸伏増惶惕之至某頓首再<lb/>
拜<lb/>
　　　上宣州高大夫書<lb/>
<pb n="KR4c0072_SBCK_012-3a"/>
某頓首再拜自去歳前五年執事者上言云科<lb/>
第之選冝與寒士兄爲子弟議不可進熟於上<lb/>
耳固於上心上持下執堅如金石爲子弟者魚<lb/>
潜䑕循無入仕路某竊惑之科第之設聖祖神<lb/>
宗所以選賢才也豈計子弟與寒士也古之急<lb/>
於士者取盗取讎取於夷狄豈計其所由來況<lb/>
國家設取士之科而使子弟不得由之若以科<lb/>
第之徒浮華輕薄不可任以爲治則國朝自房<lb/>
梁公巳降有大功立大節率多科第人也若以<lb/>
子弟生於膏梁不知理道不可與羙名而令得<lb/>
<pb n="KR4c0072_SBCK_012-3b"/>
羙仕則自堯巳降聖人賢人率多子弟凡此數<lb/>
者進退取捨無所依據某所以憤懣而不暁也<lb/>
堯天子子也禹公子也文王諸侯孫與子也武<lb/>
王文王子也周公文王之子武王之弟也夫子<lb/>
天子裔孫宋公六代大夫子也春秋時列國有<lb/>
其社稷各數百年其良臣多出公族及卿大夫<lb/>
子孫也魯之季友季文子叔孫穆子叔孫昭子<lb/>
孟獻子皆岀於三桓也臧文仲武仲出於公子<lb/>
彄栁下惠出於公子無駭<hi>諸侯之子稱公子公子之子稱公孫公孫之子稱公族以王父</hi>
<hi>字爲氏展禽是也</hi>宋之良臣多出於戴桓武莊之族也舉<lb/>
<pb n="KR4c0072_SBCK_012-4a"/>
其尤者華元子罕向戍是也衛之良臣亦公族<lb/>
及卿大夫之裔也舉其尤者公子荆公叔發公<lb/>
子朝皆公族也子鮮公子也史狗史魚寗武子<lb/>
卿大夫之裔也齊之晏嬰晏桓子子也曹之子<lb/>
臧公子也吳之季札王子也鄭之良臣皆公孫<lb/>
公族也舉其尤者子封子良子罕子展子皮子<lb/>
産子張子太叔是也楚之良臣子囊子西子期<lb/>
皆王子也子庾王孫也其卿大夫之裔鬪氏生<lb/>
令尹子文後有鬪辛鬪巢鬪懷<hi>昭王之國皆有大功</hi>蔿氏生蔿<lb/>
賈孫叔敖<hi>蔿文</hi>薳啓彊薳子慿薳掩薳罷屈氏生<lb/>
<pb n="KR4c0072_SBCK_012-4b"/>
屈蕩屈到屈建<hi>子木</hi>六國時有昭奚恤公族也屈<lb/>
原諸屈後也皆其祖先於武王文王時基楚國<lb/>
爲霸者用其子孫其社稷垂九百餘年至於晉<lb/>
國最爲強其賢臣尤多有趙氏魏氏韓氏狐氏<lb/>
中行氏范氏荀氏羊舌氏欒氏郤氏祁氏其先<lb/>
皆武公獻公文公勤勞臣也用其子弟召諸侯<lb/>
而盟之者僅三百年在六國齊之孟甞趙之平<lb/>
原魏之信陵皆王子王孫也齊復有司馬穰苴<lb/>
亦王族也其在漢魏巳下至於國朝公族之子<lb/>
弟卿大夫之胄裔書於史氏爲偉人者不可勝<lb/>
<pb n="KR4c0072_SBCK_012-5a"/>
數不知論聖賢才能於子弟中復何如也言科<lb/>
第浮華輕薄不可任用則國朝房梁公玄齡進<lb/>
士也相太宗凡二十一年爲唐宗臣比之伊吕<lb/>
周邵者郝公處俊亦進士也爲宰相時高宗欲<lb/>
遜位與武后處俊曰天下者高祖太宗之天下<lb/>
非陛下之有但可傳之子孫不可私以與后高<lb/>
宗因止來濟上官儀李玄義皆進士也後爲宰<lb/>
相濟助長孫太尉禇河南共槯武后者後突厥<lb/>
入塞免胄戰死儀革廢武后召玄義助處俊言<lb/>
不可以位與武后婁侍中師德亦進士也吐蕃<lb/>
<pb n="KR4c0072_SBCK_012-5b"/>
強盛爲監察御史以紅抺額應猛士詔躬衣皮<lb/>
袴率士屯田積榖八百萬石二十四年西征兵<lb/>
不乏食薦狄公爲相取中宗於房陵立爲太子<lb/>
漢陽王張公柬之亦進士也年八十爲相敺致<lb/>
四王手提社稷上還中宗郭代公元振亦進士<lb/>
也鎮涼州僅十五年北却突厥西走吐蕃制地一<lb/>
萬里握兵三十萬武氏惕息不敢移唐社稷魏<lb/>
公知古亦進士也爲宰相廢太平公主謀以佐<lb/>
玄宗及卒也宋開府哭之曰叔向古之遺直子<lb/>
産古之遺愛廉而有者其魏公乎姚梁公元崇<lb/>
<pb n="KR4c0072_SBCK_012-6a"/>
登第下筆成章舉首佐玄宗起中興業凡三十<lb/>
年天下㡬無一人之獄宋開府璟亦進士也與<lb/>
姚唱和致開元太平者劉幽求登制䇿科與玄<lb/>
宗徒歩誅韋氏立睿宗者蘇氏父子皆進士也<lb/>
大許公爲相於武后朝酷吏中不失其正於中<lb/>
宗朝誅反賊鄭普思於韋后黨中小許公佐玄<lb/>
宗朝號爲蘇宋張燕公說登制䇿科排張易之<lb/>
兄弟賛睿宗請玄宗監國竟誅太平公主招置<lb/>
文學士開内學館玄宗好書尚古封中太山祀<lb/>
后土因燕公也張曲江九齡亦進士也排李林<lb/>
<pb n="KR4c0072_SBCK_012-6b"/>
甫牛仙客罵張守珪不斬安禄山謫老南服年<lb/>
未七十張廵亦進士也凡三入判等以兵九千<lb/>
守睢陽城凡周嵗拒賊十三萬兵<hi>出天寳雜記</hi>使賊不<lb/>
能東進尺寸以全江淮元和中宰相河東司空<lb/>
公中書令裴公皆進士也裴公仍再得宏辭制<lb/>
䇿科當貞元時河北叛齊蔡亦叛階此蜀亦叛<lb/>
吳亦叛其他未叛者皆高下其目熟視朝廷希<lb/>
嚮強弱而施其所爲司空公始相憲宗廢權倖<lb/>
之機矛令不得張收歛百職歸於有司命節度<lb/>
使出朝廷不由兵士<hi>始自撫州徐袁相爲滑州滑州凡二月無帥三軍無事憲宗始信之自此不用</hi>
<pb n="KR4c0072_SBCK_012-7a"/>
<hi>貞元故專以行軍副使大將軍爲節度使</hi>抜取沉滯各還其官<hi>開州取唐㑹人爲職方郎中知制誥</hi>
<hi>饒州取李趙公爲考功郎中知制誥在貞九中皆十餘年遷逐其他似謪者亦皆當叙用也</hi>然後西取蜀東取<lb/>
吳天下仰首始見白日裴公撫安魏博使田氏<lb/>
盡忠剪蔡劇賊於洛師脅下招來常山質其二<lb/>
子以累其心取十三城使不得與齊交手爲㓂<lb/>
因誅師道河南盡平當是時天下幾至於太平<lb/>
凡此十九公皆國家與之存亡安危治亂者也<lb/>
不知科第之選復何如也至於智效一官忠立<lb/>
一節德行文學不可悉數董生云春秋之義變<lb/>
古則譏之傅說命髙宗曰鑑于先王成憲其以<lb/>
<pb n="KR4c0072_SBCK_012-7b"/>
永無愆故殷道復興鴻鴈美周宣王能復先王<lb/>
之道西漢魏相佐漢宣帝爲中興但能奉行漢<lb/>
家故事姚梁公佐玄宗亦以務舉貞觀之法制<lb/>
耳自古及今未有背本棄古而能致治者昨獲<lb/>
覽三郎秀才新文凡十篇數日在手讀之不倦<lb/>
其旨意所尚皆本仁義而歸忠信加以辭彩酋<lb/>
茂皎無塵土況有誠明長厚之譽於千人中儻<lb/>
使前五六年得進士第今可以出入諌官御史<lb/>
助明大子爲治矣古人云三月不仕則相弔安<lb/>
有凢五六年來選取進士施設綱罟如防盗賊<lb/>
<pb n="KR4c0072_SBCK_012-8a"/>
言子弟者噎啞抑欝思一解布衣與下士齒厥<lb/>
路無由扵古今未前聞也某因覧三郎文章不<lb/>
覺發憤略言大槩干觸尊重無任惶懼某再拜<lb/>
　　　上李中丞書<lb/>
某入仕十五年間凡四年在京其間卧疾乞假<lb/>
復居其半嗜酒好睡其癖巳痼徃徃閇戸便經<lb/>
旬日弔慶參請多亦廢闕至於俯仰進趍隨意<lb/>
所在希時徇勢不能逐人是以官途之間比之<lb/>
輩流亦多困躓自顧自念守道不病獨處思省<lb/>
亦不自悔然分於當路必無知巳黙黙成戚守<lb/>
<pb n="KR4c0072_SBCK_012-8b"/>
日待月兾得一官以足衣食一自拜謁門館似<lb/>
蒙奨飾敢以惡文連進机案特遇采録更不因<lb/>
人許可指敎實爲師資接過之禮過等詢問之<lb/>
辭悉纎雖三千里僻守小郡上道之日氣色濟<lb/>
濟不知沉困之在巳不知昇騰之在人都門帶酒<lb/>
笑别親戚斯乃大君子之遇難逢世途之不偶<lb/>
常事雖爲遠宦適足自寛某世業儒學自高<lb/>
曽至于某身家風不墜少小孜孜至今不怠性<lb/>
顓固不䏻通經于治亂興亡之跡財賦兵甲之<lb/>
事地形之險易遠近古人之長短得失中丞即<lb/>
<pb n="KR4c0072_SBCK_012-9a"/>
歸廊廟宰制在手或因時事召置堂下坐之與<lb/>
語此時廻顧諸生必期不辱恩奬今者志尚未<lb/>
泯齒髪猶壯敢希指顧一罄肝膽無任感激血<lb/>
誠之至某恐懼再拜<lb/>
　　　與人論諌書<lb/>
某踈愚於惰不識機括獨好讀書讀之多矣每<lb/>
見君臣治亂之間興亡諫諍之道遐想其人䑛<lb/>
筆和墨則兾人君一悟而至于治平不悟則烹<lb/>
身滅族唯此二者不思中道自秦漢已來凡千<lb/>
百軰不可悉數然恣諌而激亂生禍者累累皆<lb/>
<pb n="KR4c0072_SBCK_012-9b"/>
是納諌而悔過行道者不能百一何者皆以辭<lb/>
語迂險指射醜惡致使然也夫迁險之言近於<lb/>
誕妄指射醜悪足以激怒夫以誕妄之說激怒<lb/>
之辭以卑凌尊以下干上是以諌殺人者殺人<lb/>
愈多諌畋獵者畋獵愈甚諌治宫室者宫室愈<lb/>
崇諌任小人者小人愈寵觀其㫖意且欲與諌<lb/>
者一鬪是非一决怒氣耳不論其他是以每於<lb/>
本事之上尤増飾之今有兩人道未相信甲謂<lb/>
乙曰女好食某物愼勿果食之必死乙必曰食<lb/>
我食之乆矣汝爲我死必倍食之甲若謂乙曰<lb/>
<pb n="KR4c0072_SBCK_012-10a"/>
汝好食某物第一少食苟多食必生病乙必因<lb/>
而謝之减食何者迃險之言則欲反之循常之<lb/>
說則必信之此乃常人之情世多然也是以因<lb/>
諫而生亂者累累皆是也漢成帝欲御樓船過<lb/>
渭水御史大夫薛廣德諫曰冝從橋陛下不聽<lb/>
臣自刎以血汚車輪陛下不廟矣<hi>不得入廟祠也</hi>上不<lb/>
說張猛曰臣聞主聖臣直乗船危就橋安聖主<lb/>
不乗危御史大夫言可聽上曰曉人不當如是<lb/>
耶<hi>謂諫諍之言當如猛之詳善</hi>乃從橋近者寳暦中敬宗皇<lb/>
帝欲幸驪山時諫者至多上意不決拾遺張權<lb/>
<pb n="KR4c0072_SBCK_012-10b"/>
輿伏紫宸殿下叩頭諫曰昔周幽王幸驪山爲<lb/>
犬戎所殺秦始皇葬驪山國亡玄宗皇帝宫驪<lb/>
山而禄山亂先皇帝幸驪山而享年不長帝曰<lb/>
驪山若此之凶耶我冝一徃以驗彼言後數日<lb/>
自驪山廻語親倖曰叩頭者之言安足信哉漢<lb/>
文帝亦謂張釋之曰卑之無甚高論令可行也<lb/>
今人平居無事友朋骨肉切磋規誨之間尚冝<lb/>
旁引曲釋亹亹繹繹使人樂去其不善而樂行<lb/>
其善况於君臣尊卑之間欲因激切之言而望<lb/>
道行事治者乎故禮稱五諫而直諫爲下前數月<lb/>
<pb n="KR4c0072_SBCK_012-11a"/>
見報上披閤下諫䟽錫以幣帛僻左且遠莫知<lb/>
其故近於遊客處一暏閤下諫草明白辯婉出<lb/>
入有據吾君聖明冝爲動心數日在手味之不<lb/>
足且抃且喜且慰三者交并不䏻自止吾君聞<lb/>
諫既且行之仍復寵錫誘䏻諫者斯乃堯舜禹<lb/>
湯文武之心也聞於遠地冝爲吾君抃也閤下<lb/>
以忠孝文章立於朝廷勇於諫而且深於其道<lb/>
果能動吾君而光世德某蒙閤下之厚愛兾於<lb/>
異時資閤下知以進尺寸䏻不爲閤下之喜復<lb/>
自喜也吾君今日披一䟽而行之明日聞一言<lb/>
<pb n="KR4c0072_SBCK_012-11b"/>
而用之賢才忠良之士森列朝廷是以奮起志<lb/>
慮各盡所懷則文祖武宗之業窮天盡地日出<lb/>
月入皆可掃洒以復厥𥘉某縱不得效用但於<lb/>
一官一局筐篋簿書之間活妻子而老身命作<lb/>
爲歌詩稱道仁聖天子之所爲冶則爲有餘能<lb/>
不自慰故獲閤下之一䟽抃喜慰三者交并眞<lb/>
不虚也冝如此也無因面讃其事書𥿄言誠不<lb/>
覺繁多某再拜<lb/>
　　　與浙西盧大夫書<lb/>
某頓首再拜某年二十六由校書郎入沈公幕<lb/>
<pb n="KR4c0072_SBCK_012-12a"/>
府自應舉得官凡半歳間旣非生知復未渉人<lb/>
事齒少意銳舉止動作一無所據至於報効施<lb/>
展朋友與遊吏事取捨之道未知東西南北冝<lb/>
所趨向此時郎中六官一顧憐之手擕指畫一<lb/>
一誘教丁寧纎悉兩府六年不嫌不怠使某無<lb/>
大過而粗知所以爲守者實由郎中之力也去<lb/>
歳乞假路由漢上貟外七官以某甞獲知於郎<lb/>
中惠然不疑推置於肺肝間某恃郎中之知亦<lb/>
敢自道其志公私謀議各悉所懷一俯一仰如<lb/>
乆而深者乆欲資郎中貟外之爲階級逺干尊<lb/>
<pb n="KR4c0072_SBCK_012-12b"/>
重欲望收䘏舐筆伸紙以復踰於三四因曰旣<lb/>
階級矣歩欲升堂與排關而入者事不同日式<lb/>
微詩曰何其處也必有與也言必有仁義與我<lb/>
所以處而不去也進退計忖不冝得罪今敢謹<lb/>
冩所爲文十四首編爲一卷繼進於後愛之不<lb/>
倦爲之不巳不至於工今以爲獻無任慙惶然<lb/>
特爲進說之端非敢因此求知不勝攀戀惕懼<lb/>
之至某再拜<lb/>
樊川文集第十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0072_SBCK_013-1a"/>
樊川文集第十三<lb/>
　　　　　　　　　　　杜牧字牧之<lb/>
　　　上宣州崔大夫書<lb/>
某再拜閤下以德行文章有位於明時如望江<lb/>
漢見其去之呇天沉汪澶漫不知其所爲終始<lb/>
也復自開幕府巳來辟取當時之名士禮接待<lb/>
遇各盡其意後進絜絜以節業自持者無不願<lb/>
受閤下廻首一顧舒氣快意自以滿足今藩鎮<lb/>
之貴土地兵甲生殺與奪在一出口終日矜高<lb/>
與門下後進之士搉得失去就於分寸銖黍間<lb/>
<pb n="KR4c0072_SBCK_013-1b"/>
多是其人也獨閤下不自矜高不設壍壘曲垂<lb/>
情意以盡待士之禮然知後進絜絜以節義自<lb/>
持者願受閤下廻首一顧舒氣快意自以滿足<lb/>
此固然也非敢茍佞其辭以取媚也不知閤下<lb/>
俯仰延遇之去就幣帛篚篚之多少飲食獻酬<lb/>
之和樂各用何道閑夜永日三五相聚危言峻<lb/>
論知與不知莫不願盡心於閤下壽考福禄祝<lb/>
之無窮某雖不肖則亦千百間其一人數也鹿<lb/>
鳴宴羣臣詩曰旣飲食之復實幣帛筐筐以将<lb/>
其厚意然後忠臣嘉賔得盡其心矣吉日詩曰<lb/>
<pb n="KR4c0072_SBCK_013-2a"/>
宣王䏻慎㣲接下無不盡心以奉其上焉自古<lb/>
雖尊爲天子未有不用此而能得多士盡心也<lb/>
未有不得多士之盡心而得樹功立業流於歌<lb/>
詩也况於諸侯哉夫子曰君子疾没世而名不<lb/>
稱司馬遷曰自古冨貴其名磨滅不可勝紀而<lb/>
言思之令人感動激發當寐而寤在饑而飽伏<lb/>
希閣下濬之益深築之益高緘鐍之益固使天<lb/>
下之人異日捧閣下之德不替今日則爲宰相長<lb/>
育人材興起敎化國朝房杜姚宋不足過也某<lb/>
也於流輦無所知識承風望光徒有輸心效節<lb/>
<pb n="KR4c0072_SBCK_013-2b"/>
之志今謹録雜詩一卷獻上非敢用此求知盖<lb/>
欲導其志無以爲先也徃年應進士舉曽投獻<lb/>
筆語亦蒙亟稱於時今十五年矣於頑懜中爲<lb/>
之不知矣於其事䏻不稍工不敢再録新述恐<lb/>
煩尊重無任惶懼謹再拜<lb/>
　　　上池州李使君書<lb/>
景業足下僕與足下齒同而道不同足下性俊<lb/>
逹堅明心正而氣和飾以温愼故處世顯明無<lb/>
罪悔僕之所禀闊畧踈易輕微而忽小然其天<lb/>
與其心知耶柔利已偷苟讒謟可以進取知之<lb/>
<pb n="KR4c0072_SBCK_013-3a"/>
而不䏻行之非不䏻行之抑復見惡之不䏻忍<lb/>
一同坐與之交語故有知之者有怒之者怒不<lb/>
附巳者怒不恬言柔舌道其盛美者怒守直道<lb/>
而違巳者知之者皆齒少氣銳讀書以賢才自<lb/>
許但見古人行事眞當如此未得官職不覩形<lb/>
勢絜絜少輩之徒也怒僕者足以裂僕之賜折<lb/>
僕之脛知僕者不䏻持一飯與僕僕之不死巳<lb/>
幸况爲刺史聚骨肉妻子衣食有餘乃大幸也<lb/>
敢望其他然與足下之所受性固不得伍列齊<lb/>
立亦抵足下疆壠畦畔間耳故足下憐僕之厚<lb/>
<pb n="KR4c0072_SBCK_013-3b"/>
僕仰足下之多在京城間家事人事終日促束<lb/>
不得日出所懷以自曉自然不敢以輩流間期<lb/>
足下也去嵗乞假自江漢間歸京乃知足下出<lb/>
官之由勇於爲義向者僕之期足下之心果爲<lb/>
不繆私自喜賀足下果不負天所付與僕所期<lb/>
向二者所以爲喜且自賀也幸甚幸甚夫子曰<lb/>
吾少也賤故多能鄙事復曰不試故藝聖人尚<lb/>
以少賤不試乃䏻多䏻有藝况他人哉僕與足<lb/>
下年未三十爲諸侯幕府吏未四十爲天子廷<lb/>
臣不爲甚賤不爲不試矣今者齒各甚壮爲刺<lb/>
<pb n="KR4c0072_SBCK_013-4a"/>
史各得小郡俱處僻左幸天下無事人安榖熟<lb/>
無兵期軍湏逋負諍訴之勤足以爲學自強自<lb/>
勉扵未聞未見之間僕不足道雖䏻爲學亦無<lb/>
所益如足下之才之時眞可惜也向者所謂俊<lb/>
逹堅明心正而氣和飾以温慎此才可惜也年<lb/>
四十爲刺史得僻左小郡有衣食無爲吏之苦<lb/>
此時之可惜也僕以爲天資足下有異日名聲<lb/>
跡業光于前後正在今日可不勉之僕常念百<lb/>
代之下未必爲不幸何者以其書具而事多也<lb/>
今之言者必曰使聖人㣲㫖不傳乃鄭玄輩爲<lb/>
<pb n="KR4c0072_SBCK_013-4b"/>
注解之罪僕觀其所解釋明白完具雖聖人復<lb/>
生必挈置數子坐於游夏之位若使玄輩解釋<lb/>
不足爲師要得聖人復生如周公夫子親授㣲<lb/>
㫖然後爲學是則聖人不生終不爲學假使聖<lb/>
人復生即亦隨而猾之矣此則不學之徒好出<lb/>
大言欺亂常人耳自漢巳䧏其有國者成敗廢<lb/>
興事業蹤跡一二億萬青黃白黒據實空有皆<lb/>
可圖畫考其來由裁其短長十得四五足以應<lb/>
當時之務矣不似古人窮天鑿玄躡於無蹤筭<lb/>
於忽㣲然後䏻爲學也故曰生百代之下未必<lb/>
<pb n="KR4c0072_SBCK_013-5a"/>
爲不幸也夫子曰三人行必有我師焉此乃隨<lb/>
所見聞能不亡失而思念至也楚王問萍實對<lb/>
曰吾徃年聞童謡而知之此乃以童子爲師耳<lb/>
參之於上古復酌於見聞乃能爲聖人也諸葛<lb/>
孔明曰諸公讀書乃欲爲愽士耳此乃蓋滯於<lb/>
所見不知適變名爲腐儒亦學者之一病僕自<lb/>
元和巳來以至今日其所見聞名公才人之所<lb/>
論討典刑制度征伐叛亂考其當時參於前古<lb/>
䏻不忘失而思念亦可以爲一家事業矣但隨<lb/>
見随忘随聞随廢輕目重耳之過此亦學者之<lb/>
<pb n="KR4c0072_SBCK_013-5b"/>
一病也如足下天與之性萬萬與僕相遠僕自<lb/>
知頑滯不能苦心爲學假使䏻學之亦不䏻出<lb/>
而施之懇懇欲成足下之美異日旣受足下之<lb/>
敎於一官一局而無過失而巳自古未有不學<lb/>
而䏻垂名於後代者足下勉之大江之南夏候<lb/>
欝濕易生百疾足下氣俊胸臆間不以悁忿是<lb/>
非貯之邪氣不䏻侵慎防是晚多食大醉繼飲<lb/>
其他無所道某再拜<lb/>
　　　投知巳書<lb/>
夫子曰不怨天不尤人下學而上逹知我者其<lb/>
<pb n="KR4c0072_SBCK_013-6a"/>
天乎復曰知我者春秋罪我者亦以春秋此聖<lb/>
人操心不顧世之人是非也柱厲叔事莒敖公<lb/>
莒敖公不知及莒敖公有難柱厲叔死之不知<lb/>
我則巳反以死報之蓋怨不知之深也豫讓謂<lb/>
趙襄子曰智伯以國士待我我以國士報之此<lb/>
乃列士義夫有才感其知不顧其生也行無堅<lb/>
明之異材無尺寸之用泛泛然求知扵人知則<lb/>
不能有所報不知則怒此乃衆人之心也聖賢<lb/>
義列之士旣不可到小生有異扵衆人者審巳<lb/>
功也審巳之行審巳之才皆不出衆人亦不求<lb/>
<pb n="KR4c0072_SBCK_013-6b"/>
知扵人巳或有知之者則蔵縮退避唯恐知之<lb/>
深蓋自度無可以爲報效也或有因縁他事不<lb/>
得巳求知扵人者茍不知未嘗退有懟言怨色<lb/>
形扵妻子之前此乃比扵衆人唯審巳求知也<lb/>
大和二年小生應進士舉當其時先進之士以<lb/>
小生行可與進業可益修喧而舉之爭爲知巳<lb/>
者不啻二十人小生邇來十年江湖間時時以<lb/>
家事一抵京師事巳即返嘗所謂喧而譽之爲<lb/>
知巳者多巳顯貴未嘗一到其門何者自十年<lb/>
來行不益進業不益修中夜忖量自愧扵心欲<lb/>
<pb n="KR4c0072_SBCK_013-7a"/>
持何說復扵知巳之前爲進拜之資乎黙黙蔵<lb/>
縮茍免寒饑爲幸耳昨李廵官至忽傳閤下㫖<lb/>
意似知姓名或欲異日必録在門下閤下爲世<lb/>
之偉人鉅德小生一獲進謁一陪讌享則亦榮<lb/>
矣况欲異日終置之扵榻席之上齒扵數子之<lb/>
列乎無攀縁絲髪之因出特逹倜儻之知小生<lb/>
自度冝爲何才可以塞閤下之求宜爲何道可<lb/>
以報閤下之德是以自承命巳來審巳愈切撫<lb/>
心獨驚忽忽思之而不自知其然也若蒙待之<lb/>
以衆人之地求之以衆人之才責之以衆人之<lb/>
<pb n="KR4c0072_SBCK_013-7b"/>
報亦庻㡬異日受約束指顧扵簿書之間知無<lb/>
不爲爲不及私亦或能提筆伸𥿄作詠歌以發<lb/>
盛德止此而巳其他望扵古人責以不及非小<lb/>
生之所堪任伏恐閤下聽聞之過求取之異敢<lb/>
不特自發明導說其哀一開閤下視聽其他感<lb/>
激發憤懷愧思德臨𥿄汗發不知所裁某恐懼<lb/>
再拜<lb/>
　　　荅荘充書<lb/>
某白荘先輩足下凢爲文以意爲主氣爲輔以<lb/>
辭彩章句爲之兵衛未有主強盛而輔不飄逸<lb/>
<pb n="KR4c0072_SBCK_013-8a"/>
者兵衛不華赫而荘整者四者高下圓折歩驟<lb/>
随主所指如鳥随鳯魚随龍師衆随湯武騰天<lb/>
潜泉橫裂天下無不如意苟意不先立止以文<lb/>
彩辭句繞前捧後是言愈多而理愈亂如入闤<lb/>
闠紛紛然莫知其誰暮散而巳是以意全勝者<lb/>
辭愈朴而文愈高意不勝者辭愈華而文愈鄙<lb/>
是意䏻遣辭辭不䏻成意大抵爲文之㫖如此<lb/>
觀足下所爲文百餘篇實先意氣而後辭句慕<lb/>
古而尚仁義者苟爲之不巳資以學問則古作<lb/>
者不爲難到今以某無可取欲命以爲序承當<lb/>
<pb n="KR4c0072_SBCK_013-8b"/>
厚意惕息不安復觀自古序其文者皆後世宗<lb/>
師其人而爲之詩書春秋左氏以降百家之說<lb/>
皆是也古者其身不遇扵世寄志扵言求言遇<lb/>
扵後世也自兩漢巳來冨貴者千百自今觀之<lb/>
聲勢光明孰若馬遷相如賈誼劉向揚雄之徒<lb/>
斯人也豈求知扵當世哉故親見楊子雲著書<lb/>
欲取覆醬瓿雄當其時亦未嘗自有誇目况今<lb/>
與足下並生今世欲序足下未巳之文此固不<lb/>
可也苟有志古人不難到勉之而巳某再拜<lb/>
　　　上河陽李尚書書<lb/>
<pb n="KR4c0072_SBCK_013-9a"/>
伏以三城所治兵精地要北鏁太行東塞黎陽<lb/>
左京河南指爲重輕自艱難巳來儒生成名立<lb/>
功者蓋寡扵前代是以壮徤不學之徒不知儒<lb/>
術不識大體取其㣲效終敗大事不可一二悉<lb/>
數伏以尚書有才名德望知經義儒術加以儉<lb/>
克好立功名今橫㩀要津重兵在手朝廷搢紳<lb/>
之士屈指延頸佇觀政能况聖主掀擢豪俊考<lb/>
校古今退朝之後急扵觀書巳築七關取隴城<lb/>
緝爲郡縣今親誅虜收其土田取其良馬爲耕<lb/>
戰之具西復凉州東取河朔平一天下使不貢<lb/>
<pb n="KR4c0072_SBCK_013-9b"/>
不覲之徒敢自專擅此實聖主之心事業巳彰<lb/>
臣下明明無不知之伏自尚書樹立鍜錬教訓<lb/>
㨂拔法術尺寸取扵古人若受指顧必立大功<lb/>
使天下後學之徒知成功立事非大儒知今古<lb/>
成敗者而不能爲之復使儒生舒展胷臆得以<lb/>
誨導壮徤不學之徒指蹤而使之令其心服正<lb/>
在今日某多病早衰恚在耕釣得一二郡資其<lb/>
退休以活骨肉亦能作爲歌詩以稱道盛德其<lb/>
餘息心亦巳乆矣下情日増瞻仰戀德之切某<lb/>
恐懼再拜<lb/>
<pb n="KR4c0072_SBCK_013-10a"/>
　　　上鹽鐵裴侍郎書<lb/>
伏以鹽鐡重務根本在扵江淮今諸監院頗不<lb/>
得人皆以權勢干求固難悉議停替其扵利病<lb/>
豈無中䇿某自池州睦州實見其弊蓋以江淮<lb/>
自廢留後巳來凡有冤人無處告訴每州皆有<lb/>
土豪百姓情願把鹽每年納利名曰土鹽商如<lb/>
此之流兩稅之外州縣不敢差役自罷江淮留<lb/>
後巳來破散将盡以監院多是誅求一年之中<lb/>
追呼無巳至有身行不在須得父母妻兒錮身<lb/>
驅将得錢即放不二年内盡恐逃亡今譬扵常<lb/>
<pb n="KR4c0072_SBCK_013-10b"/>
州百姓有屈身在蘇州歸家未得便可以蘇州<lb/>
下状論理披訴至如睦州百姓食臨平監鹽其<lb/>
土鹽商𬒳臨平監追呼求取直是睦州刺史亦<lb/>
與作主不得非裹四千里粮直入城役使即須<lb/>
破散奔走更無他圖其間搜求胥徒針抽鏤取<lb/>
千計百校唯恐不多除非吞聲别無赴訴今有<lb/>
明長吏在上旁縣百里尚敢公爲不法况諸監<lb/>
院皆是以貨得之恣爲姧欺人無語路况土鹽<lb/>
商皆是州縣大戸言之根本實可痛心比𥘉停<lb/>
罷留後衆皆以爲除煩去冗不知其弊及扵疲<lb/>
<pb n="KR4c0072_SBCK_013-11a"/>
羸即是所利者至㣲所害者至大今若蒙侍郎<lb/>
改革前非於南省郎吏中擇一清愼依前使爲<lb/>
江淮留後减其胥吏不必一如向前多置人數<lb/>
即自嶺南至於汴宋凡有冤人有可控告姧贓<lb/>
之輩動而有畏數十州土鹽商免至破滅除江<lb/>
淮之太殘爲侍郎之隂德以某愚見莫過扵斯<lb/>
若問扵鹽鐵吏即不欲江淮别有留後若有留<lb/>
後其間百事自能申状諮呈安得貨財表裏計<lb/>
㑹分其權力言之可知伏惟俯察愚衷不賜罪<lb/>
責某再拜<lb/>
<pb n="KR4c0072_SBCK_013-11b"/>
　　　與汴州從事書<lb/>
汴州境内最弊最苦是牽船夫大寒虐暑窮人<lb/>
奔走斃踣不少某數年前赴官入京至襄邑縣<lb/>
見縣令李式甚年少有吏才條䟽牽夫甚有道<lb/>
理云某當縣萬戸已來都置一板簿每年輪檢<lb/>
自差欲有使來先行文帖尅期令至不㨂貧冨<lb/>
職掌一切均同計一年之中一縣人戸不著兩<lb/>
度夫役如有遠戸不能來者即任納錢與扵近<lb/>
河雇人對面分付價直不令所由欺隱一縣之<lb/>
内稍似蘇息蓋以承前但有使來即出帖差夫<lb/>
<pb n="KR4c0072_SBCK_013-12a"/>
所由得帖冨豪者終年閑坐貧下者終日牽船<lb/>
今即自以板簿在手輪轉差遣雖有黠吏不能<lb/>
用情某每任刺史應是役夫及竹木瓦磚工巧<lb/>
之類並自置板簿若要使役即自檢自差不下<lb/>
文帖付縣若下縣後縣令付案案司出帖分付<lb/>
里正一郷只要兩夫事在一郷徧着赤帖懷中<lb/>
藏却廵門掠斂一徧貧者即𬒳差來若籍在手<lb/>
中廵次差遣不由里胥典正無因更能用情以<lb/>
此知襄邑李式之能可以惠及夫役更有良術<lb/>
即不敢知以某愚見且可救急因襄邑李生之<lb/>
<pb n="KR4c0072_SBCK_013-12b"/>
績效知先輩思報幕府之深誠不覺亦及拙政<lb/>
以爲證明豈敢自述今爲治患扵差役不平詩<lb/>
云或栖遲偃仰或王事鞅掌此蓋不平之故長<lb/>
吏不置簿籍一一自檢即姧胥貪冐求取此最<lb/>
爲甚某恐懼再拜<lb/>
樊川文集第十三<lb/>
<pb n="KR4c0072_SBCK_013-13a"/>
</p>
<p>
</p>
  </div>
</body>
</text>
</TEI>
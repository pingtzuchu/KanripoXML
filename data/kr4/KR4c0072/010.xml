<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0072_SBCK_010-1a"/>
樊川文集第十<lb/>
　　　　　　　　中書舎人杜牧字牧之<lb/>
　　　李賀集序<lb/>
大和五年十月中半夜時舎外有疾呼傳緘書<lb/>
者某曰必有異亟取火來及發之果集賢學士<lb/>
沈公子明書一通曰吾亡友李賀元和中義愛<lb/>
甚厚日夕相與起居飲食賀且死甞授我平生<lb/>
所著歌詩雜爲四編凡千首數年來東西南北<lb/>
良爲巳失去今夕醉解不復得寐即閱理篋怢<lb/>
忽得賀詩前所授我者思理往事凡與賀話言<lb/>
<pb n="KR4c0072_SBCK_010-1b"/>
嬉遊一處所一物候一日夕一觴一飯顯顯焉<lb/>
無有忘棄者不覺岀涕賀復無家室子弟得以<lb/>
給養䘏問常恨想其人詠其言止矣子厚於我<lb/>
與我爲賀集序盡道其所來由亦少解我意某<lb/>
其夕不果以書道不可明日就公謝旦曰丗爲<lb/>
賀才絶出前讓居數日某深惟公曰公於詩爲<lb/>
深妙竒博且復盡知賀之得失短長今寳叙賀<lb/>
不讓必不能當君意如何復就謝極道所不敢<lb/>
叙賀公曰子固若是是當慢我某因不敢辭勉<lb/>
爲賀叙然其甚慙皇諸孫賀字長吉元和中韓<lb/>
<pb n="KR4c0072_SBCK_010-2a"/>
吏部亦頗道其歌詩雲煙綿聮不足爲其態也<lb/>
水之迢迢不足爲其情也春之盎盎不足爲其<lb/>
和也秋之明㓗不足爲其格也風檣陣馬不足<lb/>
爲其勇也瓦棺篆鼎不足爲其古也時花美女<lb/>
不足爲其色也荒國陊殿梗莽丘壠不足爲其<lb/>
恨怨悲愁也鯨呿鼇擲牛鬼蛇神不足爲其虚<lb/>
荒誕幻也蓋騷之苗裔理雖不及辭或過之騷<lb/>
有感怨刺懟言及君臣理亂時有以激發人意<lb/>
乃賀所爲無得有是賀䏻探㝷前事所以深嘆<lb/>
恨今古未嘗經道者如金銅仙人辭漢歌𥙷梁<lb/>
<pb n="KR4c0072_SBCK_010-2b"/>
庾肩吾宫體謡求取情状離絶逺去筆墨畦逕<lb/>
間亦殊不䏻知之賀生二十七年死矣世皆曰<lb/>
使賀且未死少加以理奴僕命騷可也賀死後<lb/>
凡十某年京兆杜某爲其序<lb/>
　　　注孫子序<lb/>
兵者刑也刑者政事也爲夫子之徒實仲由冉<lb/>
有之事也今者㩀案聽訟械繋罪人笞死于市<lb/>
者吏之所爲也驅兵數萬橛其城郭係累其妻<lb/>
子斬其罪人亦吏之所爲也木索兵刃無異意<lb/>
也笞之與斬無異刑也小而易制用力少者木<lb/>
<pb n="KR4c0072_SBCK_010-3a"/>
索笞也大而難制用力多者兵刃斬也俱期於<lb/>
除去惡民安活善人爲國家者使教化通流無<lb/>
敢輙有不由我而自恣者其取吏無他術也無<lb/>
異道也俱止於仁義忠信智勇嚴明也苟得其<lb/>
道一二者可以使之爲小吏盡得其道者可以<lb/>
使之爲大吏故用力少者其吏易得也功易見<lb/>
也用力多者其吏難得也功難就也止此而巳<lb/>
無他術也無異道也自三代巳降皆由斯也子<lb/>
貢訟夫子之德曰文武之道未墜於地在人賢<lb/>
者識其大者逺者不賢者識其小者近者季孫<lb/>
<pb n="KR4c0072_SBCK_010-3b"/>
問冉有曰子於戦學之乎性逹之也對曰學之<lb/>
季孫曰事孔子惡乎學冉有曰即學之於孔子<lb/>
者大聖兼該文武並用適聞其戦法猶未之詳<lb/>
也復不知自何代何人分爲二道曰文曰武離<lb/>
而俱行因使搢紳之士不敢言兵或耻言之苟<lb/>
有言者世以爲麁暴異人人不比数嗚呼亡失<lb/>
根本斯最爲甚周公相成王制禮作樂尊大儒<lb/>
術有淮夷叛則出征之夫子相魯公㑹于夾谷<lb/>
曰有文事者必有武備叱辱齊侯服不敢動是<lb/>
一大聖人豈不知兵乎周有齊太公秦有王翦<lb/>
<pb n="KR4c0072_SBCK_010-4a"/>
兩漢有韓信趙充國耿弇虞詡段熲魏有司馬<lb/>
懿吳有周瑜蜀有諸葛武侯晉有羊祜杜公元<lb/>
凱梁有韋叡元魏有崔浩周有韋孝寛隋有楊<lb/>
素國朝李靖李勣裴行儉郭元振如此人者當<lb/>
其一時其所出計畫皆考古校今竒秘長遠䇿<lb/>
先定於内功後成於外彼壮健輕死善撃刺者<lb/>
供其呼召指使耳豈可知其由來哉某㓜讀禮<lb/>
至于四郊多壘卿大夫辱也謂其書眞不虚說<lb/>
年十六時見盗起圜二三千里係戮将相族誅<lb/>
刺史及其官属屍塞城郭山東崩壊殷殷焉聲<lb/>
<pb n="KR4c0072_SBCK_010-4b"/>
震朝廷當其時使将兵行誅者則必壮健善撃<lb/>
刺者卿大夫行列進退一如常時笑歌嬉遊輙<lb/>
不爲辱非當辱不辱以爲山東亂事非我輩所<lb/>
冝當知某自此謂㓜所讀禮眞妄人之言不足<lb/>
取信不足爲教及年二十始讀尚書毛詩左傳<lb/>
國語十三代史書見其樹立其國滅亡其國未<lb/>
始不由兵也主兵者聖賢材䏻多聞博識之士<lb/>
則必樹立其國也壮健撃刺不學之徒則必敗<lb/>
亡其國也然後信知爲國家者兵最爲大非賢<lb/>
卿大夫不可堪任其事苟有敗滅眞卿大夫之<lb/>
<pb n="KR4c0072_SBCK_010-5a"/>
辱信不虚也因求自古以兵著書列扵後世可<lb/>
以教扵後生者凡十數家且百萬言其孫武所<lb/>
著十三篇自武死後凡千歲将兵者有成者有<lb/>
敗者勘其事跡皆與武所著書一一相抵當猶<lb/>
印圈模刻一不荖跌武之所論大約用仁義使<lb/>
機權也武所著書凡数十萬言曹魏武帝削其<lb/>
繁剰筆不精切凡十三篇成爲一編曹自爲序<lb/>
因注觧之曰吾讀兵書戦䇿多矣孫武深矣然<lb/>
其所爲注觧十不釋一此者蓋非曹不䏻盡注<lb/>
觧也予㝷魏志見曹自作兵書十餘萬言諸将<lb/>
<pb n="KR4c0072_SBCK_010-5b"/>
征伐皆以新書從事從令者尅捷違教者負敗<lb/>
意曹自於新書中馳驟其說自成一家事業不<lb/>
欲随孫武後盡觧其書不然者曹豈不䏻耶今<lb/>
新書巳亡不可復知予因取孫武書備其注曹<lb/>
之所注亦盡存之分爲上中下三卷後之人有<lb/>
讀武書予觧者因而學之猶盤中走丸丸之走<lb/>
盤横斜圓直計於臨時不可盡知其必可知者<lb/>
是知丸不䏻出於盤也議於廊廟之上兵形巳<lb/>
成然後付之於将漢祖言指蹤者人也獲兔者<lb/>
犬也此其是也彼爲相者曰兵非吾事吾不當知君<lb/>
<pb n="KR4c0072_SBCK_010-6a"/>
子曰叨居其位可也<lb/>
　　　送薛䖏士序<lb/>
䖏士之名何哉潜山隱市皆䖏士也在山也且<lb/>
非頑如木石也在市也亦非愚如市人也蓋有<lb/>
大知不得大用故羞耻不出寜反與市人木石<lb/>
爲伍也國有大知之人不䏻大用是國病也故<lb/>
䖏士之名自負也謗國也非大君子其孰䏻當<lb/>
之薛君之䖏蓋自負也果䏻窺測堯舜孔子之<lb/>
道使指制有方弛張不窮則上之命一日來子之<lb/>
廬子之身一日立上之朝使我輩居則來問學<lb/>
<pb n="KR4c0072_SBCK_010-6b"/>
仕則來問政千辯萬索滔滔而得若如此則善<lb/>
苟未至是而遽名曰䖏士雖吾子自負其不爲<lb/>
矯歟某敢用此贈行<lb/>
　　　送盧秀才赴舉序<lb/>
治心治身治友三者治矣有求名而名不随者<lb/>
未之聞也治心莫若和平治身莫若兢謹治友<lb/>
莫若誠信友治矣非身治而不能得之身治矣<lb/>
非心治而不能致之三者治矣推而廣之可以<lb/>
治天下惡其求成進士名者而不得也况有千<lb/>
人皆以聖人爲師眠而食一無其他唯議論是<lb/>
<pb n="KR4c0072_SBCK_010-7a"/>
司三人有私十人公私半百人無有不公者况<lb/>
千人哉古之聖賢業大事鉅道行則不肖懼道<lb/>
不行則不肖喜故有不公今進士者業㣲事細<lb/>
如成其名不肖未所喜懼寕不公邪故取之甚<lb/>
易耳盧生客居於饒年十七八即主一家骨肉<lb/>
之饑寒常與一僕東泛滄海北至單于府丐得<lb/>
百錢尺帛囊而聚之使其僕負之以歸饒之士<lb/>
皆憐之䏻辭明敏而知所去就年未三十嘗三<lb/>
舉進士以業丐資家近中輟之去歲九月余自<lb/>
池改睦凡同舟三千里復爲余留睦七十日今<lb/>
<pb n="KR4c0072_SBCK_010-7b"/>
之去余知其成名而不丐矣<lb/>
　　　杭州新造南亭子記<lb/>
佛著經曰生人既死隂府收其精神校平生行<lb/>
事罪福之坐罪者刑獄皆怪險非人世所爲凡<lb/>
人平生一失舉止皆落其間其尤怪者獄廣大<lb/>
千百萬億里積火燒之一日凡千萬生死窮億<lb/>
萬世無有間<hi>音諫</hi>㫁名爲無間夾殿宏廊悉圖其<lb/>
状人未熟見者莫不毛立神駭佛經曰我國有<lb/>
阿闍世王殺父王篡其位法當入所謂獄無間<lb/>
者昔䏻求事佛後生爲天人况其他罪事佛固<lb/>
<pb n="KR4c0072_SBCK_010-8a"/>
無恙梁武帝明智勇武創爲梁國者捨身爲僧<lb/>
奴至國滅餓死不聞悟況下軰固惑之爲工商<lb/>
者雜良以苦僞内而華外納以大秤斛以小岀<lb/>
之欺奪村閭戅民銖積粒聚以至于冨刑法錢<lb/>
榖小胥出入人性命顛倒埋沒使簿書條令不<lb/>
可究知得財買大第豪奴如公侯家大吏有權<lb/>
力能開庫取公錢縁意恣爲人不敢言是此數<lb/>
者心自知其罪皆捐巳奉佛以求救月日積乆<lb/>
曰我罪如是貴冨如所求是佛能滅吾罪復能<lb/>
以福與吾也有罪罪滅無福福至生人唯罪福<lb/>
<pb n="KR4c0072_SBCK_010-8b"/>
耳雖田婦稚子知所趨避今權歸於佛買福賣<lb/>
罪如持左契交手相付至有窮民啼一稚子無<lb/>
以與哺得百錢必召一僧飯之兾佛之助一日<lb/>
獲福若如此雖舉寰海内盡爲寺與僧不足怪<lb/>
也屋壁繡紋可矣爲金枝扶踈擎千萬佛僧爲<lb/>
具味飯之可矣飯訖持錢與之不大不壯不髙<lb/>
不多不珎竒瓌怪爲憂無有人力可及而不爲<lb/>
者晉覇主也一銅鞮宫之衰弱諸侯不肯來盟<lb/>
今天下能如幾晉几幾千銅鞮人得不因哉文<lb/>
宗皇帝甞語宰相曰古者三人共食一農人今<lb/>
<pb n="KR4c0072_SBCK_010-9a"/>
加兵佛一農人乃爲五人所食其間吾民尤困<lb/>
於佛帝念其本牢根大不䏻果去之武宗皇帝<lb/>
始即位獨奮怒曰窮吾天下佛也始去其山臺<lb/>
野邑四萬所冠其徒幾至十萬人後至㑹昌五<lb/>
年始命西京留佛寺四僧唯十人東京二寺天<lb/>
下所謂節度觀察同華汝三十四治所得留一<lb/>
寺僧准西京数其他刺史州不得有寺出四<lb/>
御史縷行天下以督之御史乗馹未出關天下<lb/>
寺至於屋基耕而刓之凡除寺四千六百僧尼<lb/>
笄冠二十六萬五百其奴婢十五萬良人技附<lb/>
<pb n="KR4c0072_SBCK_010-9b"/>
爲使令者陪笄冠之數良田數千萬頃奴婢口<lb/>
率與百畒編入農籍其餘賤取民直歸於有司<lb/>
寺材州縣得以恣新其公署傳舎今天子即位<lb/>
詔曰佛尚不殺而仁且來中國乆亦可助以爲<lb/>
冶天下州率與二寺用齒衰男女爲其徒各止<lb/>
三十人兩京數倍其四五焉著爲定令以徇其<lb/>
習且使後世不得復加也趙郡李子烈播立朝<lb/>
名人也自尚書比部郎中出爲錢塘錢塘於江<lb/>
南繁大雅亞吳郡子烈少遊其地委曲知其俗<lb/>
蠧人者剔削根節㫁其脉絡不數月人随化之<lb/>
<pb n="KR4c0072_SBCK_010-10a"/>
三牋干丞相云濤壊人居不一銲錮敗侵不休<lb/>
詔與錢二千萬築長堤少爲數十年計人益安<lb/>
喜子烈曰吳越古今多文士來吾郡遊登樓倚<lb/>
軒莫不飄然而増思吾郡之江山甲於天下信<lb/>
然也佛熾害中國六百歲生見聖人一揮而幾<lb/>
夷之今不取其寺材立亭勝地以彰聖人之功<lb/>
使文士歌詩之後必有指吾而罵者乃作南亭<lb/>
在城東南隅宏大煥顯工施手目髪匀肉均牙<lb/>
滑而無遺巧矣江平入天越峯如髻越樹如髪<lb/>
孤帆白鳥點盡上凝在半夜酒餘倚老松坐怪<lb/>
<pb n="KR4c0072_SBCK_010-10b"/>
石殷殷潮聲起於月外東閩兩越宦遊善地也<lb/>
天下名士多徃之予知百數十年後登南亭者<lb/>
念仁聖天子之神功矣美子烈之旨跡覩南亭<lb/>
千萬状吟不辭巳四時千萬状吟不䏻去作為<lb/>
歌詩次之於後不知㡬千百人矣<lb/>
　　　池州造刻漏記<lb/>
百刻短長取於口不取於數天下多是也某大<lb/>
三年佐沈吏部江西府暇日公與賔吏環城見<lb/>
銅壷銀箭律如古法曰建中時嗣曹王臯命䖏<lb/>
士王易簡爲之公曰湖南府亦曹王命䖏士所<lb/>
<pb n="KR4c0072_SBCK_010-11a"/>
所爲也後二年公移鎭宣城王處士尚存因命<lb/>
工就京師授其術創置於城府其爲童時王處<lb/>
士年七十常來某家精大演數與雜機巧識地<lb/>
有泉鑿必湧起韓文公多與之遊大和四年某<lb/>
自宣城使于京師處士年餘九十精神不衰某<lb/>
拜于牀下言及刻漏因圖授之㑹昌五年歳次<lb/>
乙丑夏四月始造于城南門樓京兆杜某記<lb/>
　　　池州重起蕭丞相樓記<lb/>
蕭丞相爲刺史時樹樓于大㕔西北隅上藏九<lb/>
經書下爲刺史便㕔事大曆十年乙夘建會昌<lb/>
<pb n="KR4c0072_SBCK_010-11b"/>
四年甲子摧木悉朽壞無一可取者刺史李方<lb/>
玄具材刺史杜牧命工南北霤相距五十六尺<lb/>
東西四十五尺十六柱三百七十六椽上下凡<lb/>
十二間上有其三焉皆仍舊制以㑹昌五年五<lb/>
月畢自𥘉至再凡七十一年丞相諱復實相徳<lb/>
宗皇帝焉京兆杜某記<lb/>
　　　同州澄城縣户工倉尉㕔壁記<lb/>
縣之所重其舉秀貢賢也今之自外諸侯之儒<lb/>
者曠不能升一人況尉乎次乃户税而巳史記<lb/>
河渠書曰自微引洛水至商顔下<hi>商顔山名</hi>鑿井深者<lb/>
<pb n="KR4c0072_SBCK_010-12a"/>
四十餘丈即此地也徴者俗訛爲澄耳其地西<lb/>
北山環之縣境籠其趾沙石相礴歲雨如注他<lb/>
皆淫灔不測徴之土適潤苗則大穫天或旬而不<lb/>
雨民則蒿然四望失矣是以年多薄復絶絲麻藍<lb/>
菓之饒固無豪族富室大抵民戸高下相羌埒<lb/>
然歲入官賦未嘗期表鞭一人因徴其來由耆<lb/>
老咸曰西四十里即畿郊也主如禁司東西軍<lb/>
禽坊龍廐彩工梓匠善聲巧手之徒第畨上下<lb/>
互來進取挾公爲首縁以一栝十民之晨炊夜<lb/>
春歲時不敢甞悉以仰奉父伏子走尚不䏻<lb/>
<pb n="KR4c0072_SBCK_010-12b"/>
當其意徃徃撃辱而去長吏固不敢援復況其<lb/>
養秩安禄者邪加以御女官多盤穴其間逓相<lb/>
占附比急熱如手足自丞相御史咸不䏻與之<lb/>
角逐縣令固無有爲也非豪吏真工聮紐相姻<lb/>
戚者率率解去是以縣賦益逋徴民幸脫此苦<lb/>
者蓋以西有通澗巨壑义牙交吞小山峭徑馳<lb/>
鞍馬張機置者不便於此是以絶跡不到兼之<lb/>
土田枯鹵樹植不茂無秀潤氣象咸惡之而不<lb/>
家焉民所以安安活輸賦者殆由此儻使徴亦<lb/>
中其苦則墟矣尚安敢比之於他邑乎嗟乎國<lb/>
<pb n="KR4c0072_SBCK_010-13a"/>
家設法禁百官持而行之有尺寸害民者率有<lb/>
尺寸之刑今此咸墮地不起反使民以山之澗<lb/>
壑自爲防限可不悲哉使民恃險而不恃法則<lb/>
劃土者冝乎牆山壍河而自守矣燕趙之盗復<lb/>
何可多怪乎書其西壁俟得言者覧焉<lb/>
　　　宋州寜陵縣記<lb/>
建中𥘉年李希烈自蔡䧟汴驅兵東下将收江<lb/>
淮寜陵守将劉昌以兵二千拒之希烈衆且十<lb/>
倍攻之三月韓晉公以三千强弩渉水夜入寜<lb/>
陵弩矢至希烈帳前希烈曰復益　吳弩寜陵<lb/>
<pb n="KR4c0072_SBCK_010-13b"/>
不可取也解圍歸汴後數月希烈驍将翟輝以銳<lb/>
兵大敗於淮陽城下希烈且蹙棄汴歸蔡後司<lb/>
徒劉公玄佐見昌問曰爾以孤城用一當十凡<lb/>
百日間何以䏻守昌泣曰以負心䏻守之耳昌<lb/>
令陴者曰内顧者斬昌孤甥張俊守西北隅未<lb/>
嘗内顧捽下斬之軍士有死志故䏻堅守因伏<lb/>
地流涕司徒劉公亦泣撫昌背曰國家必以富<lb/>
貴爾天寳末淮陽太守薛愿<hi>即故起居郎弘之祖</hi>睢陽太守<lb/>
許遠眞源縣令張廵等兵守二城其於窮蹙事<lb/>
相差埒睢陽䧟賊淮陽䏻守故廵遠名懸而愿<lb/>
<pb n="KR4c0072_SBCK_010-14a"/>
事不傳昌之守寜陵近比之於睢陽故良臣之<lb/>
名不如忠臣孫武曰善用兵者無赫赫之功斯<lb/>
是也大中二年十一月十八日將仕郎守尚書<lb/>
司勲貟外郎史館修撰杜某題<lb/>
　　　淮南監軍使院㕔壁記<lb/>
淮南軍西蔽蔡壁壽春有團練使北蔽齊壁山<lb/>
陽有團練使節度使爲軍三萬五千人居中統<lb/>
制二處一千里三十八城護天下餉道爲諸道<lb/>
府軍事㝡重然倚海壍江淮深津横商備守堅<lb/>
險自艱難巳來未甞受兵故命節度使皆以道<lb/>
<pb n="KR4c0072_SBCK_010-14b"/>
徳儒學來罷宰相去登宰相命監軍使皆以賢<lb/>
良勤勞内外有功來自禁軍中尉樞宻使去爲<lb/>
禁軍中尉樞宻使自貞元元和巳來大抵多如<lb/>
此今上即位六年命内侍宋公出監淮南諸開<lb/>
府将軍皆以内侍賢良有材不冝使居外上以<lb/>
爲内侍自元和巳來誅齊誅蔡再伐趙前年誅<lb/>
滄旁撃趙魏且徴師且撫師且誥且諭勤勞危<lb/>
險終日馬上徃監青州新附卧未嘗安復監滑<lb/>
州邊魏窮狹多事今監淮南是且休之休息亦<lb/>
不乆之故内侍至焉監軍四年如始至日簡釣<lb/>
<pb n="KR4c0072_SBCK_010-15a"/>
寛泰明白清㓗恕悉軍吏禮愛賔客舉止作動<lb/>
無非典故暇日唯召儒生講書道士治藥而巳<lb/>
内侍舊部將校多禁兵子弟京師少俠出入閭<lb/>
里間俛首唯唯受吏約束故上至相國竒章公<lb/>
下至于百姓無不道說内侍稱爲賢人此不虚<lb/>
也冝其侍衛六朝聲光冨貴某謬爲相國竒章<lb/>
公幕府掌書記奉内侍命爲㕔壁記某再謝不<lb/>
才不足記序内侍曰掌書記爲監軍使㕔壁記<lb/>
冝也某慙惶而書時大和八年十月二十一日<lb/>
記<lb/>
<pb n="KR4c0072_SBCK_010-15b"/>
　　　自撰墓銘<lb/>
牧字牧之曾祖某河西隴右節度使祖某司徒<lb/>
平章事歧國公贈太師考某駕部貟外累贈禮<lb/>
部尚書牧進士及第制䇿登科弘文館校書郎<lb/>
試左武衛兵曹參軍江西團練廵官轉監察御<lb/>
史裏行御史淮南節度掌書記拜眞監察分司<lb/>
東都以弟病去官授宣州團練判官殿中侍御<lb/>
史内供奉遷左𥙷闕史館修撰轉膳部比部貟<lb/>
外郎皆兼史職岀守黄池睦三州遷司勲貟外<lb/>
卽史館修撰轉吏部貟外以弟病乞守湖州入<lb/>
<pb n="KR4c0072_SBCK_010-16a"/>
拜考功郎中知制誥周歳拜中書舎人某平生<lb/>
好讀書爲文亦不出人曹公曰吾讀兵書戰䇿<lb/>
多矣孫武深矣因注其書十三篇乃曰上窮天<lb/>
時下極人事無以加也後當有知之者去歳七<lb/>
月十日在吴興夢人告曰爾當作小行郎復問<lb/>
其次曰禮部考功爲小行矣言其終典耳今歲<lb/>
九月十九日歸夜困亥𥘉就枕寢得𬒳勢乆酣<lb/>
而不夢有人朗告曰爾改名畢十月二日奴順<lb/>
來言炊將熟甑裂予曰皆不祥也十一月十日<lb/>
夢書片𥿄皎皎白駒在彼空谷傍有人曰空谷<lb/>
<pb n="KR4c0072_SBCK_010-16b"/>
非也過隙也予生於角星昴畢於角爲第八宫<lb/>
曰病厄宮亦曰八殺宮土星在焉火星繼木星<lb/>
工楊晞曰木在張於角爲第十一福德宮木爲<lb/>
福德大君子救於其旁無虞也予曰自湖守不<lb/>
周歳遷舎人木還福於角足矣土火還死於角<lb/>
冝哉復自視其形視流而疾鼻折山根年五十<lb/>
斯夀矣某月某日終干安仁里妻河東裴氏朗<lb/>
州刺史偃之女先某若干時卒長男曰曹師年<lb/>
十六次曰柅柅年十二别生二男曰蘭曰興一<lb/>
女曰眞皆幼以某月日葬于少陵司馬村先塋<lb/>
<pb n="KR4c0072_SBCK_010-17a"/>
銘曰<lb/>
後魏太尉顒封平安公及子九丗皆葬少陵嗟<lb/>
爾小子亦克厥終安于肅官<lb/>
樊川文集卷第十<lb/>
<pb n="KR4c0072_SBCK_010-17b"/>
</p>
<p>
</p>
  </div>
</body>
</text>
</TEI>
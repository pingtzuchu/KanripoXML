<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0072_SBCK_011-1a"/>
樊川文集第十一<lb/>
　　　　　　　　　杜牧字牧之<lb/>
　　　上李司徒相公論用兵書<lb/>
伏覩明詔誅山東不受命者廟堂之上事在相<lb/>
公雖罇俎之謀筭晝巳定而賤末之士蒭蕘敢<lb/>
陳伏希捨其狂愚一賜聽覽某大和二年爲校<lb/>
書郎曾詣淮西將軍董重質詰其以三州之衆<lb/>
四歳不破之由重質自誇勇敢多筭之外復言<lb/>
其不破之由是徴兵太雜耳徧徴諸道兵士上<lb/>
不過五千人下不至千人旣不能自成一軍事<lb/>
<pb n="KR4c0072_SBCK_011-1b"/>
湏帖附地主名爲客軍每有戰陣客軍居前主<lb/>
人在後勢羸力弱心志不一旣居前列多致敗<lb/>
亡如戰似勝則主人引救以爲巳功小不勝主<lb/>
人先退至有殱焉初戰二年巳來戰則必勝是<lb/>
多殺客軍及二年巳後客軍殫少止與陳許河<lb/>
陽全軍相搏縱使唐州軍不能因雪取城蔡州<lb/>
事力亦不支矣其時朝廷若使鄂州壽州唐州<lb/>
祇令保境不用進戰但用陳許鄭滑兩道全軍<lb/>
帖以宣潤弩手令其守隘即不岀一歳無蔡州<lb/>
矣令者上黨之叛復與淮西不同淮西爲㓂僅<lb/>
<pb n="KR4c0072_SBCK_011-2a"/>
五十歲破汴州襄州襄城盡得其財貨輸之懸<lb/>
瓠復敗韓全義於殷上多殺官軍四萬餘人輸<lb/>
輦財榖數月不盡是以其人味爲㓂之腴見爲<lb/>
㓂之利風俗益固氣𦦨巳成自以爲天下之兵<lb/>
莫我與敵父子相勉僅於兩世根深源闊取之<lb/>
固難夫上黨則不然自安史南下不甚附隷建<lb/>
中之後每奮忠義是以郳公抱眞能窘田恱走<lb/>
朱滔常以孤窮寒苦之軍横折河朔彊梁之衆<lb/>
貞元中節度使李長策卒中使提詔授與本軍<lb/>
大將但軍士附者即授之其時大將來希皓爲<lb/>
<pb n="KR4c0072_SBCK_011-2b"/>
衆所服中使將以手詔付之希皓言於衆曰北<lb/>
軍取人合是希皓但作節度使不得若朝廷以<lb/>
一束草來希皓亦必敬事中使言面奉進㫖只<lb/>
令此軍取大將拔與節鉞朝廷不别除人希皓<lb/>
固辭押衙盧從史其位居四潜與監軍相結超<lb/>
出五曰若來大夫不肯受詔某請且勾當此軍<lb/>
監軍曰盧中丞若肯如此此亦固合聖㫖中使<lb/>
因探懷取詔以授之從史捧詔再拜舞蹈希皓<lb/>
廻揮同列使北靣稱賀軍士畢集更無一言從<lb/>
史爾後漸畜姧謀養義兒三千人日夕喣沬及<lb/>
<pb n="KR4c0072_SBCK_011-3a"/>
父䖍死軍士留之表請起復亦只義兒與之唱<lb/>
和其餘大將王翼元烏重胤第五釗等及長行<lb/>
兵士並不同心及至𬒳擒烏重胤坐於軍門喻<lb/>
以禍福義兒三千一取約束及河陽取孟元陽<lb/>
爲之統師一軍無主僅一月日曽無犬吠況於<lb/>
他謀以此證驗人心忠赤習尚專一可以盡見<lb/>
及元和十五年授與劉悟時當幽鎭入覲天下<lb/>
無事柄廟筭者議必銷兵雄健敢勇之士百戰<lb/>
千攻之勞坐食租賦其來巳乆一旦黜去使同<lb/>
編戸紛紛諸鎭停解至多是以天下兵士聞之<lb/>
<pb n="KR4c0072_SBCK_011-3b"/>
無不忿恨至長慶元年七月幽鎭乗此首唱爲<lb/>
亂昭義一軍初亦欝咈及詔下誅叛使温起居<lb/>
造宣慰澤潞便令發兵其時九月天巳寒四方<lb/>
全師未頒冬衣服聚之授詔或伍或離垂手強<lb/>
項往往誶語及温起居立於重榻大布恩旨并<lb/>
䟽昭義一軍自七十餘年忠義戰伐之功勞安<lb/>
史巳還叛逆滅亡之明効辭語旣畢無不懽呼<lb/>
人衣短褐爭出効命其時用兵處處敗北唯昭<lb/>
義一軍於臨城縣北同果堡下大戰殺賊五千<lb/>
餘人所殺皆樓下歩射搏天飛者賊之精勇無<lb/>
<pb n="KR4c0072_SBCK_011-4a"/>
不殱焉賊中大震更一月日田布不死賊亦自<lb/>
潰後一月其軍大亂殺大將礠州刺史張汶因<lb/>
刼監軍劉承階盡殺其下小使此實承階侮媟<lb/>
一軍侵取不巳張汶隨王承元出於鎮州乆與<lb/>
昭義相攻軍人惡之汶旣因依承階謀欲殺悟<lb/>
自取軍人忌怒遂至大亂非悟獨䏻使其如此<lb/>
劉悟卒從諌求繼與扶同者只鄆州隨來中軍<lb/>
二千耳其副悴賈直言入責從諫曰爾父提十<lb/>
二州地歸之朝廷其功非細秪以張汶之故自<lb/>
謂不潔淋頭竟至羞死爾一孺子安敢如此從<lb/>
<pb n="KR4c0072_SBCK_011-4b"/>
諌恐悚不敢出言一軍聞之皆隂然直言之說<lb/>
值寳暦多故因以授之今纔二十餘嵗風俗未<lb/>
改故老尚存雖欲刼之必不用命伏以河陽西<lb/>
北去天井關強一百里<hi>関屬澤州</hi>關隘多山井可鑿<lb/>
雖有兵力必恐無功若以萬人爲壘下窒其口<lb/>
高壁深壍而與之戰忽有敗負勢驚洛師蓋河<lb/>
陽軍士素非精勇戰則不足守則有餘成德一<lb/>
軍自六十年來世與昭義爲敵訪聞無事之日<lb/>
村落隣里不相徃來今王司徒代居反側思一<lb/>
自雪况聮姻戚願奪可知六十年相讎之兵仗朝爲<lb/>
<pb n="KR4c0072_SBCK_011-5a"/>
委任之重必冝盡節以荅殊私魏博承風亦當<lb/>
效順然亦止於圍一城攻一堡刋木堙并係纍<lb/>
稚老而巳必不能背二十城長驅上山徑擣上<lb/>
黨其用武之地必取之䇿在於西面今者嚴紫<lb/>
塞之守備謹白馬之隄防祗以忠武武寧兩軍<lb/>
以青州五千精甲<hi>三齊兵青州最■</hi>宣潤二千弩手由絳<lb/>
州路直東徑入不過數日必覆其巢何者昭義<lb/>
軍粮盡在山東澤潞兩州全居山内土塉地狹<lb/>
積榖全無是以節度使多在邢州名爲就粮山<lb/>
東粮榖旣不可輸山西兵士亦必單鮮擣虚之<lb/>
<pb n="KR4c0072_SBCK_011-5b"/>
地正在於此後周武帝大舉伐齊路由河陽字<lb/>
吏部宇文㢸曰夫河陽要衝精兵所聚盡刀攻<lb/>
圍恐難得志如臣所見彼汾之曲戍小山平用<lb/>
武之地莫過於此帝不納無功而還後復大舉<lb/>
音用㢸計遂以滅齊前秦苻堅遣將王猛伐後<lb/>
燕慕容偉大破偉將慕容評於潞川因遂滅之<lb/>
路亦由此北齊髙歡再攻後周路亦由此而西<lb/>
後周名將韋孝寛齊王攸常鎭勲州王壁城<hi>今綘</hi>
<hi>州稷山縣是也</hi>故東西相伐每由此路以古爲證得之者<lb/>
多以某愚見不言劉稹終不能取貴欲速擒免<lb/>
<pb n="KR4c0072_SBCK_011-6a"/>
生他患昨者北虜才畢復生上黨頼相公廟筭<lb/>
深逺北虜即日敗亡儻使北虜至今尚存㳂邉<lb/>
猶須轉戰廻顧上黨豈能計除天下雖言無事<lb/>
若上黨乆不能解别生患難此亦非難自古皆<lb/>
因攻伐未解旁有他變故孫子曰兵聞拙速未<lb/>
暏巧之乆也伏聞聖主全以兵事付於相公某<lb/>
受恩最深切敢干冐威嚴遠陳愚見無任戰汗<lb/>
某頓首再拜<lb/>
　　　上李太尉論江賊書<lb/>
伏以太尉持柄在上當軸處中未及五年一齊<lb/>
<pb n="KR4c0072_SBCK_011-6b"/>
四海德振法束貪廉儒立有司各敬其事在位<lb/>
莫匪其任雖九官事舜十人佐周校於太尉未<lb/>
可爲比伏以江淮賦稅國用根本今有大患是<lb/>
刼江賊耳某到任纔九月日㝷窮詢訪實知端<lb/>
倪夫劫賊徒上至三舩兩舩百人五十人下不<lb/>
減三二十人始肯行劫劫殺商　嬰孩不留所<lb/>
劫商人皆得異色財物盡将南渡入山博茶蓋<lb/>
以異色財物不敢貨於城市唯有茶山可以銷<lb/>
受蓋以茶熟之際四遠商人皆将錦繡繒纈金<lb/>
釵銀釧入山交易婦人稚子盡衣華服吏見不<lb/>
<pb n="KR4c0072_SBCK_011-7a"/>
問人見不驚是以賊徒得異色財物亦來其間<lb/>
便有店肆爲其囊橐得茶之後出爲平人三二<lb/>
十人挾持兵仗凡是鎭戍例皆單弱止可供億<lb/>
漿茗呼召指使而巳鎭戍所由皆云賖死易就<lb/>
死難縱賊不捉事敗抵法謂之賖死與賊相拒<lb/>
立見殺害謂之就死若或人少𬒳捉罪抵止於<lb/>
私茶故賊云以茶壓身始能行得<hi>言随身有茶即人不疑是賊</hi>
凡千萬軰盡販私茶亦有巳聚徒黨水劫不便<lb/>
逢遇草市泊舟津口便行陸劫白晝入市殺人<lb/>
取財多亦縱火唱棹徐去去年十月十九日劫<lb/>
<pb n="KR4c0072_SBCK_011-7b"/>
池州青陽縣市凡殺六人内取一人屠刳心腹<lb/>
仰天祭拜自邇巳來頻於隣州大有劫殺沉舟<lb/>
滅跡者即莫知其數凡江淮草市盡近水際冨<lb/>
室大戸多居其間自十五年來江南江北凡名<lb/>
草市劫殺皆徧只有三年再劫者無有五年獲<lb/>
安者一劫之後州縣麋費所由㝷捉烽火四出<lb/>
凡是平人多𬒳恐脅求取之外恩讎並行追逮<lb/>
證驗窮根㝷葉狼虎滿路狴牢充塞四五月後<lb/>
炎欝烝濕一夫有疾染習多死免之則蹤跡未<lb/>
白殺之則贓狀不明一獄之中凡五十人中二<lb/>
<pb n="KR4c0072_SBCK_011-8a"/>
十人悉是此輩至於眞賊十人不得一濠亳徐<lb/>
泗汴宋州賊多劫江西淮南宣潤等道許蔡申<lb/>
光州賊多劫荆襄鄂岳等道劫得財物皆是愽<lb/>
茶北歸本州貨賣循環徃來終而復始更有江<lb/>
南土人相爲表裏校其多少十居其半蓋以倚<lb/>
淮介江兵戈之地爲郡守者罕得文吏村郷聚<lb/>
落皆有兵仗公然作賊十家九親江淮所由屹<lb/>
不敢入其間所能捉獲又是㳂江架舩之徒村<lb/>
落負檐之類臨時脅去分得㳙亳雄徤聚嘯之<lb/>
徒盡不能獲爲江湖之公害作郷閭之大殘未<lb/>
<pb n="KR4c0072_SBCK_011-8b"/>
有革釐實可痛恨今若令宣潤洪鄂各一百人<lb/>
淮南四百人每舩以三十人爲率一千二百人<lb/>
分爲四十舩擇少徤者爲之主将仍於本界江<lb/>
岸剏立營壁置本判官專判其事㨂擇精銳牢<lb/>
爲舟棹晝夜上下分畨廵檢明立殿最必行賞<lb/>
罰江南北岸添置官渡百里率一盡絶私載每<lb/>
一宗舩上下交送<hi>同阻風風便同發名爲一宗</hi>是桴鼓之聲千里桓<lb/>
接私渡盡絶江中有兵安有烏合蟻聚之輩<lb/>
敢議攻劫或曰制置太大不假如此荅曰今西<lb/>
北邉禦未來之㓂備向化之戎長傾東南物産<lb/>
<pb n="KR4c0072_SBCK_011-9a"/>
供百萬口况長江五千里來徃百萬人日殺不<lb/>
辜水滿冤骨至於嬰稚曽不肯留葛伯殺餉童<lb/>
子湯征滅之蓋以童子無知而殺之王者不捨<lb/>
其罪今長江連海羣盗如麻驟雨絶絃不可㝷<lb/>
逐無關可閉無要可防今者自出五道兵士不<lb/>
要朝廷添兵活江湖賦稅之郷絶㓂盗劫殺之<lb/>
本政理之急莫過於斯若此制置凡去三害而<lb/>
有三利人不冤死去一害也郷閭獲安無追逮<lb/>
證驗之苦去二害也每擒一私茶賊皆稱買賣<lb/>
停泊恣口點染鹽鐡監院追擾平人搜求財貨<lb/>
<pb n="KR4c0072_SBCK_011-9b"/>
今私茶盡黜去三害也啇旅通流萬貨不乏獲<lb/>
一利也郷閭安堵狴犴空虚獲二利也擷茶之<lb/>
饒盡入公室獲三利也三害盡去三利必滋窮<lb/>
根㝷源在劫賊耳故江西觀察使裴誼召得賊<lb/>
帥陳璠署以軍中職名委以江湖之任陳璠徤<lb/>
勇分毫不私自後廉察悉皆委任至今陳璠每<lb/>
出彭蠡湖口領徒東下商舩百數隨璠行止璠<lb/>
去之後惘然相弔安有清朝盛時太尉在位反<lb/>
使萬里行旅依一陳璠某詳觀格律勑條百二<lb/>
十卷其間制置無不該備至於㣲細亦或再三<lb/>
<pb n="KR4c0072_SBCK_011-10a"/>
唯有江㓂未嘗言及今四夷九州文化武伏奉<lb/>
貢走職罔不如法言其功德皆歸太尉敢率愚<lb/>
衷上干明慮兾禆億萬之一無任戰汗惶懼之<lb/>
至某謹再拜<lb/>
　　　上門下崔相公書<lb/>
天生相公輔仁聖天子外齊武事内治文敎𬒳<lb/>
權衡稱量者不失銖黍受威烈懾怛者蚓縮魚<lb/>
蔵百職率冶中外平一伏惟相公功德無與爲<lb/>
比徃者彭城驕強頑卒數萬聮三齊舊風振天<lb/>
下餉道重弓束矢大刀長矛不受指揮自有<lb/>
<pb n="KR4c0072_SBCK_011-10b"/>
信誓王侍中生於其間稱爲徤黠奔馬潜出不<lb/>
敢廻顧高僕射寛厚聞名䏻治軍事舉動汗流<lb/>
拜于堂下及乎不受李司徒臠食其使者風波<lb/>
不廻氣勢巳去自淮北渡由洛東下漕輓行役<lb/>
出泗上者稚長相賀藩鎮欲生事樹功者橫激<lb/>
旁搆廟堂謀議不知所出相公殿一家僮馳入<lb/>
萬衆無不手垂目瞪露刃弦弓偶語腹非或離<lb/>
或伍相公氣壓其驕文誘其順指示叛臣賊子<lb/>
覆滅之蹤鋪陳忠臣義士榮顯之效皇威坌湧<lb/>
扵言下狼心頓革扵目前然後剔刮根節銷磨<lb/>
<pb n="KR4c0072_SBCK_011-11a"/>
頑礦日教月化水順雪釋吐飯飽之解衣暖之<lb/>
威驅恩收禮訓法束一年人畏二年人愛三年<lb/>
化成截成一邦俗同三輔當此之時遲廻之間<lb/>
有勇力者一唱而起徴兵數十萬大小且百戰<lb/>
然後傅其壘鉤其垣得其罪人天下固巳困矣<lb/>
而天下議者必曰某名将也某善用兵也雖䟽<lb/>
爵上公裂土千里其酬尚薄此必然之說也故<lb/>
曰見勝不過衆人之所知非善之善者也戰勝<lb/>
而天下曰善非善者也百戰百勝非善之善者<lb/>
也能不戰而屈人之兵乃善之善者也是相公<lb/>
<pb n="KR4c0072_SBCK_011-11b"/>
手攜暴虎貪狼化爲耕牛乗馬退數十萬兵解<lb/>
天下之縛秪扵談笑俯仰燕享筆硯之間耳以<lb/>
此校之斯過古人萬萬遠矣復自持統大相開<lb/>
張敎化外制四夷内循百度長育人材興起頽<lb/>
弛心迎志釋罔有怨嗟是以天下帖㤗蝗死災<lb/>
去饑人復飽流人復安内外遠近率職奉法不<lb/>
聞其他如周有召穆公仲山甫漢有魏相邴吉<lb/>
國朝姚宋二公文事武事居中處外固不是倚<lb/>
國家有天下二百三十餘年盛溢兩漢功侔三<lb/>
代今復生相公輔佐仁聖天子天時人事即自<lb/>
<pb n="KR4c0072_SBCK_011-12a"/>
將來福禄昌熾卜之無窮天下孰不幸甚某僻<lb/>
守荒郡亦𬒳陶鈞齒髪甚壮志尚未衰敢不自<lb/>
強兾荅天造無任感激悃懇之至某恐懼再拜<lb/>
　　　上昭義劉司徒書<lb/>
今日輕重望于幾人相位將權長材厚德與輕<lb/>
則輕與重則重將軍豈能讓焉昔者齊盗坐父<lb/>
兄之舊將七十年來海北河南泰山課賦三千<lb/>
里料甲一百縣獨據一面横挑天下利則伸鈍<lb/>
則滿鏃而不發約在子與孫孫與子血絶而已<lb/>
此雖使鐡偶人爲六軍取不孔易況席征蔡之<lb/>
<pb n="KR4c0072_SBCK_011-12b"/>
弊天下消耗燕蟠趙伏用齊卜我當此之時一<lb/>
年不能勝則百姓半流二年不能勝則關東之<lb/>
國孰知其變化也將軍一心仗忠半夜興義昧<lb/>
旦而巳齊族矣疆土籍口探岀僣物重寳仰關<lb/>
輦上是以趙一揺燕一呼爭來汗走一日四海<lb/>
廓廓然無事矣伏惟將軍之功德今誰比哉是<lb/>
以𥘉守滑臺爲尚書守潞爲僕射乃作司空乃<lb/>
作司徒爰開丞相府平章天下越録躐等驟得<lb/>
冨貴古今之人亦將軍止巳矣將軍德於國家<lb/>
甚信大國家復之於將軍雅亦無與爲大矣今<lb/>
<pb n="KR4c0072_SBCK_011-13a"/>
者上黨足馬足甲馬極良甲極精後負燕前觸<lb/>
魏側肘趙彼三虜屠囚天子耆老劫良民使叛<lb/>
銜尾交頸各蟠千里不貢不覲私贍妻子王者<lb/>
在上此輩何也今者上黨馳其精良不三四日<lb/>
與魏决於漳水西不五六日與趙合於沍水東<lb/>
縈太原挑飛狐緩不二十日與燕遇於易水南<lb/>
此天下之郡國足以事區區於忠烈無如上黨<lb/>
者明智武徤忠寛信義知機便多筭畫攻必巧<lb/>
戰不負䏻使萬人樂死赴敵足以事區區於忠<lb/>
烈天下之人無如将軍者爵號禄位冨貴休顯<lb/>
<pb n="KR4c0072_SBCK_011-13b"/>
冝驅三旋上校恩澤冝出萬死以副倚注天下<lb/>
之人亦無如将軍者是将軍負天下三無如之<lb/>
望也始者将軍頼齊然後得禄仕入卧内等子<lb/>
弟一身聮齊累世之逆卒境上爭首其恩甚厚<lb/>
其勢甚不便将軍以爲大仁可以殺身大忠不<lb/>
顧細謹終探懷而取之今者将軍負三無如之<lb/>
望上戴天子四海之大以爲緩急所冝日夜具<lb/>
申喧請今黙而處者四五歳矣負天下之三無<lb/>
如者冝如是邪不冝如是耶是以天下之小人<lb/>
以爲将軍始者取齊見利而動今者安潞見義<lb/>
<pb n="KR4c0072_SBCK_011-14a"/>
而止而若是則天下利無窮義有限走無窮皆<lb/>
有限則安可識之哉其有識者則曰不然夫桓<lb/>
文之霸也先脩刑政然後事事近有山東士人<lb/>
來者咸道上黨之政軍士兵吏之詳男子畒婦<lb/>
人桑老者養孤者庇上下一切罔有紕事曁乎<lb/>
政庭則将軍不知尊布衣不知卑諸侯之驕乆<lb/>
矣是以高才之人不忍及門仁政不施乆矣是<lb/>
以暴亂不止若此者将軍是行仁政來高才苟<lb/>
行仁政來高才若非止暴亂尊九廟峻中興復<lb/>
何汲汲如是邪在漢伯通在晉牢之二人功力<lb/>
<pb n="KR4c0072_SBCK_011-14b"/>
不寡一旦誅死人豈冤之苻秦相猛将終戒視<lb/>
後禍大唐太尉房公忍死表止伐遼此二賢當<lb/>
時德業不在諸人尚死而不巳蓋以輔君活人<lb/>
爲事非在矜伐邀引爲心也伏惟将軍思伯通<lb/>
年之所以不終仰相猛房公之所以垂休則天<lb/>
下之人口祝将軍之福壽目睹将軍盛徳之形<lb/>
容手足必不敢加不肖於将軍之草木此乃上<lb/>
下萬世烈丈夫口念心禱而求者今将軍盡能<lb/>
有之豈可容易而棄哉大唐二百年向外叛者<lb/>
三十餘種大者三得其二小者亦包裹千里燕<lb/>
<pb n="KR4c0072_SBCK_011-15a"/>
趙魏潞齊蔡吴蜀同歡共悲手足相急陳刺死<lb/>
帳下死圍悉死伏劒死斬死絞死大者三歳小<lb/>
或一日巳至于盡死曰忠曰義則有父子同壇<lb/>
兄弟繼踵論罪則曰有某功論功則曰捨某罪<lb/>
伏惟十二聖之仁一何汪汪焉天之校惡滅逆<lb/>
復何一切焉此乃盡將軍所識復何云云小人<lb/>
無位而謀當死罪某恐懼再拜<lb/>
樊川文集第十一<lb/>
<pb n="KR4c0072_SBCK_011-15b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0072_SBCK_020-1a"/>
樊川文集第二十<lb/>
　　　　　　　　　　　杜牧字牧之<lb/>
　　　髙駢除祭酒兼侍御史依前充職右神<lb/>
　　　䇿軍兵馬使制<lb/>
<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>右神䇿軍右廂兵馬使兼押衙銀青光禄大<lb/>
夫檢校國子祭酒前靈州大都督府左司馬殿<lb/>
中侍御史上柱國髙駢禁旅典兵爲吾爪士言<lb/>
念付禄未稱輸勞舛之王官帖以憲秩可曰榮<lb/>
遇無忘盡瘁可檢校國子祭酒兼濮王府司馬<lb/>
侍御史餘如故<lb/>
<pb n="KR4c0072_SBCK_020-1b"/>
　　　忠武軍都押衙檢校太子賔客王仲玄<lb/>
　　　等加官制<lb/>
勑忠武軍節度右都押衙銀青光禄大夫撿校<lb/>
太子賔客兼殿中侍御史王仲玄等自艱難以<lb/>
來言念許師何役不行何戰不㑹居常則長法<lb/>
知禮臨敵則致命爭登摽於和門不忝忠武爾<lb/>
等短衣長劒事㓂乗邊觸履艱危無所顧慮将<lb/>
軍列状憲班酧勞勿矜常勝無忘淬礪可依前<lb/>
件<lb/>
　　　右神䇿軍押衙檢校太子賔客尚漢美<lb/>
<pb n="KR4c0072_SBCK_020-2a"/>
　　　等叙勲制<lb/>
勑前件等㧞以貔貅之勇籍於禁旅之中大刀<lb/>
長矛重弓束矢林㑹山立星羅翼舒唯以忠勤<lb/>
供我宸極錫之勲寵以酬勞瘁可依前件<lb/>
　　　右龍武軍大将軍劉誠信等三十三人<lb/>
　　　叙階制<lb/>
勑右龍武軍大将兵馬都知正議大夫檢校太<lb/>
子賔客上柱國賜紫金魚袋右龍武軍宿衛劉<lb/>
誠信等技以勇聞任因信普力可挾輈以走敵<lb/>
藝䏻奪弰以制人常礪鋒鍩無所廻避自拱宸<lb/>
<pb n="KR4c0072_SBCK_020-2b"/>
極益展忠勞思以報之何惜階級可依前件<lb/>
　　　柳師玄除衢州長史知夏州進奏等制<lb/>
勑夏州節度押衙知進奏朝議郎前權知杭州<lb/>
長史兼監察御史上柱國柳師玄等将軍謢塞<lb/>
師玄主留邸之職從瑜繼怤以墨纕徇公喪葬<lb/>
告滿珪專書府藂委之務咸有勞䏻遷奨正名<lb/>
亦其常也各冝專謹勿罹悔尤可依前件<lb/>
　　　頼師貞除懷州長史周少鄘除<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>州司<lb/>
　　　馬王桂直除遒州長史等制<lb/>
勑鳯翔府節度押衙知進奏銀青光禄大夫檢<lb/>
<pb n="KR4c0072_SBCK_020-3a"/>
校秘書監前兼亳州長史殿中侍御史上柱國<lb/>
賴師貞等師貞主大藩留邸之事少鄘專史閣<lb/>
錯雜之務皆公謹歳乆官次冝遷玄爽俾佐郡<lb/>
符亦有可取湖外飢人相聚爲㓂蕩覆郷縣勢<lb/>
如燎火蓋不得巳遂至翦伐桂冝用命一舉滅<lb/>
之言念功勤冝有襃賞名郡上佐帖以憲秩耀<lb/>
爾軍旅可増義勇可依前件<lb/>
　　　景思齊授官知宣武軍進奏官制<lb/>
勑宣武軍節度押衙知進奏起復銀青光禄大<lb/>
夫檢校太子賔客兼歙州司馬上柱國景思齊<lb/>
<pb n="KR4c0072_SBCK_020-3b"/>
等諸侯之任各有職貢小者得循事例大者決<lb/>
於朝廷聞白啓導屬在留邸爾等咸以謹宻能<lb/>
膺任使或外除䘮服或超授新命不失職禄勉<lb/>
於忠勤可依前件<lb/>
　　　馮少端等湖南軍將授官制<lb/>
勑湖南同團練副使馮少端等皆長沙勇士同<lb/>
擢兇徒言念功勤咸冝升獎帖之憲秩試以崇<lb/>
班名郡掾曹亦爲羙稱特如恩寵非用彛章耀<lb/>
爾轅門可増忠壯可依前件朱諌周豹二人委<lb/>
本道量事優獎官健陞滿等一百二十八人弩<lb/>
<pb n="KR4c0072_SBCK_020-4a"/>
手并子弟周質等四百八十五人並委本道酌<lb/>
事量加賞給<lb/>
　　　武官授折衝果毅等制<lb/>
勑具官某等夫折衝果毅皆吾武位以延勇士<lb/>
國朝用此以進立戰功至将軍者衆矣自府兵<lb/>
一廢名存實亡今之來者豈其人哉近以邉障<lb/>
隙開㓂戎患結豈無萬人之敵奮於下位之中<lb/>
但使披文空増拊髀並可依前件<lb/>
　　　張直方貶恩州司戸制<lb/>
勑朕聞先王之理也設法誤罹雖大必捨不忌<lb/>
<pb n="KR4c0072_SBCK_020-4b"/>
故犯縱小必誅况乎凶狠不悛罪戾日積更欲<lb/>
矜免其如法何銀青光禄大夫檢校刑部尚書<lb/>
兼左驍衛大将軍御史大夫張直方念以來朝<lb/>
嘉其慕善付之寵禄頗極尊榮爲執金吾鞭小<lb/>
過而至死作禁軍統去異縣而恣遊尚以生自<lb/>
邉陲素乏教義退之散秩以懲非心俟其抆拭<lb/>
舊㢃湔洗前過必欲牽復用存始終豈暴虐得<lb/>
於天生險悍著於心本抵冐刑憲縱恣胸臆法<lb/>
所惡者爾皆爲之白晝九衢指憎萬手作横日<lb/>
甚而不自知滿於聽聞豈可悉數禮曰凢有罪<lb/>
<pb n="KR4c0072_SBCK_020-5a"/>
惡屏於四裔不留中國唯舜䏻之況之堅頑有<lb/>
不移之姿網羅無屢開之典荒服作掾猶曰寛<lb/>
恩爾䏻自新豈惜後命可守恩州司户參軍貟<lb/>
外置同正貟仍即馳驛發遣<lb/>
　　　王著貶端州司户制<lb/>
勑守愛州九眞縣尉貟外置同正貟王著漢家<lb/>
之制雖丞貟相子亦當戌邉隋文之令盗邉榖<lb/>
一升坐法斬首盖以西北鎮戍華夏保障法茍<lb/>
不立所虞非細爾當羗㓂犯塞之日天子拊髀<lb/>
之時命守關防以爲遮扜而乃占般兵粮自取<lb/>
<pb n="KR4c0072_SBCK_020-5b"/>
傭直屏之荒服以謹其類乃令厥子叫閽稱冤<lb/>
再命坐獄備見罪状幸以得無逋負可以矜寛<lb/>
爲列郡之掾曹換萬里之一尉足得循省吾不<lb/>
負人可守端州司户參軍置問正貟仍即馳驛<lb/>
發遣<lb/>
　　　李玕貶撫州司馬制<lb/>
勑朝散大夫守光禄少卿李玕昔開元致理之<lb/>
𥘉兾州刺史平嗣光闕温凊之禮遂奪其官放<lb/>
歸田里是故四十餘年風俗忠厚教化之本豈<lb/>
先斯乎爾爲将相之家窮極富貴坐有大第官<lb/>
<pb n="KR4c0072_SBCK_020-6a"/>
爲亞卿母子異居僅將十載有司彈劾事狀昭<lb/>
著於吾用法爾當何罪俾佐名郡尚曰寛恩可<lb/>
守撫州司馬貟外置同正貟仍即馳驛發遣<lb/>
　　　姜閱貶岳州司馬等制<lb/>
勑朝議郎前守景陵臺令上柱國姜閱等盗逆<lb/>
無狀輙犯陵寢侵攘法物聞之震驚爾等官業<lb/>
在於守奉懈怠所政是誰之過言於末减朕不<lb/>
敢議各宜佐官用正典刑可依前件仍並馳驛<lb/>
發遣<lb/>
　　　武易簡量移梧州司馬制<lb/>
<pb n="KR4c0072_SBCK_020-6b"/>
勑守崖州司戸參軍貟外置同正武易簡㓂來<lb/>
乗城不能死節以此播棄爾亦何辭然漢誅李<lb/>
陵是爲虐典魏捨于禁實得中道力不足者法<lb/>
冝矜焉守臣敎爲吾爪牙能與别白使易簡導<lb/>
生還之路朝廷無失入之刑咨爾三事大僚百<lb/>
司庶尹率能守此可期洽平各冝盡規朕不惜<lb/>
失可守梧州司馬貟外置同正貟<lb/>
　　　王元宥除右神䇿軍護軍中尉制<lb/>
勑縏纓趨朝交㦸入侍委以兵衛固湏信臣内<lb/>
樞宻使驃騎大將軍行右威衛上將軍知内侍<lb/>
<pb n="KR4c0072_SBCK_020-7a"/>
省事上柱國晉國公食邑二千户王元宥儉而<lb/>
多才忠而䏻力事君盡禮䖏已無私自主樞要<lb/>
益見誠信今者十萬全師北落禁旅視吳漢差<lb/>
強人意非韓信無可計事是以輟自心腹寄兹<lb/>
爪牙以盡爾材出於余志爾戰歛豪猾整肅威<lb/>
容無使郷閭致有侵害勉酧倚任以報君親可<lb/>
行右驍衛上将軍知<hi>内侍</hi>省事充右神䇿軍護<lb/>
軍中尉兼右街功德使散官勲封如故<lb/>
　　　周元植除鳯翔監軍制<lb/>
勑控秦塞之西扼胡苑之左乃睠歧隴爲國藩<lb/>
<pb n="KR4c0072_SBCK_020-7b"/>
牆命以監撫冝崇班秩鳯翔監軍使銀青光禄<lb/>
大夫右領軍衛大将軍貟外置同正員上柱國<lb/>
汝南郡開國公食邑二千户賜紫金魚袋周元<lb/>
植事君以敬䖏仕無私節操凌霜而不凋肝膽<lb/>
開忠而洞見謙以自得高而益兢累監三軍推<lb/>
誠一貫言念西塞未得髙枕用其聲實以護藩<lb/>
垣夫䖏於兵戎予今誡汝無怨不過於逺利伏<lb/>
衆莫若於律身立事成功酧恩垂美在此二者<lb/>
汝其勉之寵以内省之崇仍兼将軍之貴徃服<lb/>
休命無忝恩榮可守右監門衛大将軍知内侍<lb/>
<pb n="KR4c0072_SBCK_020-8a"/>
省事散官勲封賜如故依前監鳯翔節度兵馬<lb/>
　　　朱䏻𥙿除景陵判官制<lb/>
敕新授景陵判官上騎都尉朱䏻𥙿朕以喬山<lb/>
弓劍渭北衣冠霜露之心悽感常切以汝端謹<lb/>
有守操尚無尤常在傍側備見忠孝用是奨擢<lb/>
爰資守奉夙夜勤敬無忝委任可将仕郎内侍<lb/>
省掖庭局官教愽士貟外置同正員餘如故<lb/>
　　　劉全禮等七人並除内侍省内府局丞<lb/>
　　　置同正等制<lb/>
勑賜緋魚袋上柱國劉全禮等置在傍側皆有<lb/>
<pb n="KR4c0072_SBCK_020-8b"/>
才䏻既歴歲時合霑班秩各冝敬恭職禄不懈<lb/>
忠勤可依前件<lb/>
　　　宋叔康妻封邑號制<lb/>
勑詩稱鵲巢禮榮翟茀既彰牙爪之效冝齊伉<lb/>
儷之榮左神䇿軍護軍中尉兼左街功德使特<lb/>
進左領軍衞大将軍知内侍省事上柱國廣平<lb/>
縣開國侯食邑一千户宋叔康妻清河縣君房<lb/>
氏懿兹柔淑作配忠勲䏻潔蘋蘩克叶姻族成<lb/>
此内則穆其壼風稱爲令人實光婦道爰䟽封<lb/>
爵用舉典章可服寵榮勉於輔佐可封清河郡<lb/>
<pb n="KR4c0072_SBCK_020-9a"/>
夫人<lb/>
　　　吐突士曄妻封邑號制<lb/>
勑詩羙夫人禮稱内子元膺腹心之任冝崇家<lb/>
室之榮弓箭軍器等使特進行右領軍衛大將<lb/>
軍知内侍省事上柱國隂山縣開國公食邑一<lb/>
千五百戸吐突士曄妻咸陽縣君田氏生於冨<lb/>
貴作配忠貞柔婉自卑儀範可則職勤賔祭道<lb/>
睦<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>親旣諧閨風克成婦德爰加禮秩之貴以<lb/>
彰輔佐之勤榮我䟽封無忘内助可封鴈門郡<lb/>
夫人<lb/>
<pb n="KR4c0072_SBCK_020-9b"/>
　　　新羅王子金元弘等授太常寺少卿監<lb/>
　　　丞簿制<lb/>
功某臣等感恩知義奉䞇不闕居大海之外爲<lb/>
有禮之賔爾國是也自列國卿至于署丞皆吾<lb/>
文吏之選次第授爾赤所以表他國不同禮也<lb/>
將我恩寵耀爾殊隣愼勿怠違永作藩屏並可<lb/>
依前件仍並放還蕃<lb/>
　　　西州廻鶻授驍衞大將軍制<lb/>
勑古者天子守在四夷蓋以恩信不虧羈縻有<lb/>
禮春秋列潞子之爵西漢有隰隂之封考於經<lb/>
<pb n="KR4c0072_SBCK_020-10a"/>
史其來尚矣西州放首頡干伽思俱宇合逾越<lb/>
宻施莫賀都督宰相安寜等忠勇竒志魁健雄<lb/>
姿懐西戎之腹心作中夏之保障相其君長頗<lb/>
有智謀今者交臂來朝稽顙請命丈組寸印髙<lb/>
位重爵舉以授爾用震殊隣無忘敬恭冝念終<lb/>
始可雲麾将軍守左驍衛大将軍外置同正貟<lb/>
餘如故<lb/>
　　　沙州專使押衙吳安正等二十九人授<lb/>
　　　官制<lb/>
勑沙州專仗衙前左廂都知押衙吳安正等自<lb/>
<pb n="KR4c0072_SBCK_020-10b"/>
天寳以降中原多故莫大之虜盗取西陲男爲<lb/>
戎臣女爲戎妾不暇弔伐今将百年自朕君臨<lb/>
豈敢偷惰乃命将帥收復七關爰披地圖實得<lb/>
天險遂相朝庭聲聞<hi>去声</hi>聞於燉煌爾帥議潮果<lb/>
䏻抗忠臣之丹心折昆夷之長角竇融西河之<lb/>
故事見於盛時李陵教射之竒兵無非義旅爾<lb/>
等咸䏻竭盡肝膽奉事長帥将其誠命經歴艱<lb/>
危言念忠勞豈吝爵位官我武衛仍峻階級以<lb/>
慰皇華用震殊俗可依前件<lb/>
　　　燉煌郡僧正慧菀除臨壇大德制<lb/>
<pb n="KR4c0072_SBCK_020-11a"/>
勑燉煌管内釋門都監察僧正兼州學愽士僧<lb/>
慧菀燉煌大藩乆䧟戎壘氣俗自異果産名僧<lb/>
彼上人者生於西土利根事佛餘力通儒悟執<lb/>
迷塵俗之身譬喻火宅舉君臣父子之義教爾<lb/>
青襟開張法門顯白三道遂使悍戾者好空惡<lb/>
殺義勇者徇國忘家禆助至多品地冝峻領生<lb/>
徒坐於學校貴服色舉以臨壇若非出群之才<lb/>
豈獲兼榮之授勉弘两教用化新邦可充京城<lb/>
臨壇大德餘如故<lb/>
　　　契丹賀正使大首領等授官制<lb/>
<pb n="KR4c0072_SBCK_020-11b"/>
勑幽州道入朝賀正契丹大首領討魯等天子<lb/>
有道守在四夷爾今來朝予亦増愧綏之玉帛<lb/>
榮以班秩冝懷恩寵永保封疆可依前件仍並<lb/>
放還蕃<lb/>
　　　黔中道朝賀牂牁大酋長等十六人授<lb/>
　　　官制<lb/>
勑黔中道朝賀牂牁大酋長攝充州刺史趙瓊<lb/>
林等夫西南諸國自古多順在法度之外居繩<lb/>
墨之表来朝有禮歸貢不闕玉帛以将厚意階<lb/>
級以峻等衰各服寵榮無忘恭敬可依前件仍<lb/>
<pb n="KR4c0072_SBCK_020-12a"/>
並放還蕃<lb/>
　　　黔中道朝賀訓州昆明等十三人授官<lb/>
　　　制<lb/>
勑黔中道朝賀訓州昆明繼襲部落主嵯阿如<lb/>
弟攝訓州刺史嵯阿蒲等招攜以禮懷逺以德<lb/>
此國家所以殊俗貢聘不倦命舌人以通志意<lb/>
委屬國以厚宴享仍峻階級式爾恩榮無警邉<lb/>
陲以念終始可依前件仍並放還蕃<lb/>
樊川文集第二十<lb/>
<pb n="KR4c0072_SBCK_020-12b"/>
</p>
<p>
</p>
  </div>
</body>
</text>
</TEI>
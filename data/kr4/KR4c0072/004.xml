<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0072_SBCK_004-1a"/>
樊川文集第四<lb/>
　　　　　　　　杜牧字牧之<lb/>
　　　徃年隨故府吴興公夜泊蕪湖口今赴<lb/>
　　　官西去再宿蕪湖感舊傷懷因成十六<lb/>
　　　韻<lb/>
南指陵陽路東流似昔年重恩山未荅雙鬢雪<lb/>
飄然數仞慚投跡群公愧拍肩駑駘蒙錦繡塵<lb/>
土浴潺湲郭隗黄金峻虞卿白璧鮮貔貅環玉<lb/>
帳鸎鵡破蠻牋極浦沉碑㑹秋花落㡌筵旌旗<lb/>
明逈野冠珮照神仙籌畫言何𥙷優容道實全<lb/>
<pb n="KR4c0072_SBCK_004-1b"/>
謳謡人撲地雞犬樹連天紫鳯超如電青襟散<lb/>
似煙蒼生未經濟墳草巳芊綿徃事唯沙月孤<lb/>
燈但客舡峴山雲影畔棠葉水聲前故國還歸<lb/>
去浮生亦可憐髙歌一曲淚明日夕陽邊<lb/>
　　　懷鍾陵舊遊四首<lb/>
一謁征南最少年虞卿雙璧截肪鮮歌謡千里<lb/>
春長暖絲管髙臺月正圓玉帳軍籌羅俊彦絳<lb/>
帷環珮立神仙陸公餘徳機雲在如我酬恩合<lb/>
執鞭<lb/>
　　　又<lb/>
<pb n="KR4c0072_SBCK_004-2a"/>
滕閣中春綺席開柘枝蠻皷殷晴雷垂樓萬幕<lb/>
青雲合破浪千㠶陣馬來未掘雙龍牛斗氣髙<lb/>
懸一榻棟梁材連巴控越知何有珠翠沉檀處<lb/>
處堆<lb/>
　　　又<lb/>
十頃平湖堤桞合岸秋蘭芷緑纎纎一聲明月<lb/>
採蓮女四面朱樓卷畫簾白鷺煙分光的的㣲<lb/>
漣風定翠<hi>徒兼切</hi>斜輝更落西山影千歩虹橋<lb/>
氣象兼<lb/>
　　　又<lb/>
<pb n="KR4c0072_SBCK_004-2b"/>
控壓平江十萬家秋來江靜鏡新磨城頭晩鼓<lb/>
雷霆後橋上遊人笑語多日落汀㾗千里色月<lb/>
當樓午一聲歌昔年行樂穠桃畔醉與龍沙㨂<lb/>
蜀羅<lb/>
　　　臺城曲二首<lb/>
整整復斜斜隨旗簇晩沙門外韓檎虎樓頭張<lb/>
麗華誰憐容足地却羡井中鼃<lb/>
　　　又<lb/>
王頒兵勢急鼓下坐蠻奴㶑灔倪塘水义牙出<lb/>
骨鬚乾蘆一炬火廻首是平蕪<lb/>
<pb n="KR4c0072_SBCK_004-3a"/>
　　　江上雨寄崔碣<lb/>
春半平江雨圎文破蜀羅聲眠蓬底客寒濕釣<lb/>
來簑暗澹遮山逺空濛着栁多此時懷一恨相<lb/>
望意如何<lb/>
　　　罷鍾陵幕吏十三年來泊湓浦感舊爲<lb/>
　　　詩<lb/>
青梅雨中熟檣倚酒旗邊故國殘春夢孤舟一<lb/>
褐眠揺揺逺堤柳暗暗十程煙南奏鍾陵道無<lb/>
因似昔年<lb/>
　　　啇山麻澗<lb/>
<pb n="KR4c0072_SBCK_004-3b"/>
雲光嵐彩四面合柔柔垂栁十餘家雉飛鹿過<lb/>
芳草逺牛巷雞塒春日斜秀眉老父對罇酒舊<lb/>
袖女兒簮野花征車自念塵土計惆悵溪邊書<lb/>
細沙<lb/>
　　　啇山冨水驛<hi>驛本名與陽諌議同姓名因此改爲冨水驛</hi>
益戇猶來未覺賢終湏南去弔湘川當時物議<lb/>
朱雲小後代聲華白日懸邪佞每思當面唾清<lb/>
貧長欠一盃錢驛名不合輕移改留警朝天者<lb/>
惕然<lb/>
　　　丹水<lb/>
<pb n="KR4c0072_SBCK_004-4a"/>
何事苦縈廻離腸不自裁恨聲随夢去春態逐<lb/>
雲來沉定藍光徹喧盤粉浪開翠巖三百尺誰<lb/>
作子陵臺<lb/>
　　　題武關<lb/>
碧溪留我武關東一笑懷王跡自窮鄭䄂嬌饒<lb/>
酣似醉屈原憔悴去如蓬山墻谷塹依然在弱<lb/>
吐強吞盡巳空今日聖神家四海戍旗長卷夕<lb/>
陽中<lb/>
　　　除官赴闕商山道中絶句<lb/>
水疊鳴珂樹如帳長楊春殿九門珂我來惆悵<lb/>
<pb n="KR4c0072_SBCK_004-4b"/>
不自決欲去欲住終如何<lb/>
　　　漢江<lb/>
溶溶漾漾白鷗飛緑淨春深好染衣南去北來<lb/>
人自老夕陽長送釣船歸<lb/>
　　　襄陽雪夜感懷<lb/>
徃事起獨念飄然自不勝前灘急夜響宻雪映<lb/>
寒燈的的三年夢迢迢一綫縆明朝楚山上莫<lb/>
上㝡高層<lb/>
　　　詠歌聖德逺懷天寳因題關亭長句四<lb/>
　　　韻<lb/>
<pb n="KR4c0072_SBCK_004-5a"/>
聖敬文思業太平海寰天下唱歌行秋來氣勢<lb/>
洪河壯霜後精神泰華獰廣德者強朝萬國用<lb/>
賢無敵是長城君王若悟治皮諭安史何人敢<lb/>
弄兵<lb/>
　　　途中作<lb/>
緑樹南陽道千峯勢逺隨碧溪風澹態芳樹雨<lb/>
餘姿野渡雲𥘉暖征人袖半垂殘花不一醉行<lb/>
樂是何時<lb/>
　　　重到襄陽哭亡友韋壽朋<lb/>
故人墳樹立秋風伯道無兒跡更空重到笙歌<lb/>
<pb n="KR4c0072_SBCK_004-5b"/>
分散地隔江吹笛月明中<lb/>
　　　赤壁<lb/>
折戟沉沙鐵未銷自將磨洗認前朝東風不與<lb/>
周郎便銅雀春深鏁二喬<lb/>
　　　雲夢澤<lb/>
日旗龍斾想飄揚一索功髙縛楚王直是超然<lb/>
五湖客未如終始郭汾陽<lb/>
　　　除官行至昭應聞友人出官因寄<lb/>
賤子來千里明公去一麾可能休涕淚豈獨感<lb/>
恩知草木秋風後山川落照時如何望故國驅<lb/>
<pb n="KR4c0072_SBCK_004-6a"/>
馬却遲遲<lb/>
　　　寄浙東韓乂評事<lb/>
一笑五雲溪上舟跳丸日月十經秋鬢衰酒减<lb/>
欲誰泥跡辱魂慚好自尤夢寐㡬囬迷蛺蝶文<lb/>
章應廣畔牢愁無窮塵土無聊事不得清言解<lb/>
不休<lb/>
　　　泊秦淮<lb/>
煙籠寒水月籠沙夜泊秦淮近酒家商女不知<lb/>
亡國恨隔江猶唱後庭花<lb/>
　　　秋浦途中<lb/>
<pb n="KR4c0072_SBCK_004-6b"/>
蕭蕭山路窮秋雨淅淅溪風一岸蒲爲問寒沙<lb/>
新到鴈來時還下杜陵無<lb/>
　　　題桃花夫人廟<hi>即息夫人</hi>
細腰宫裏露桃新脉脉無言度㡬春至竟息亡<lb/>
縁底事可憐金谷堕樓人<lb/>
　　　𥘉春有感寄歙州邢貟外<lb/>
雪溺前溪水啼聲巳繞灘梅衰未減態春嫩不<lb/>
禁寒跡去夢一覺年來事百般聞君亦多感何<lb/>
處倚欄干<lb/>
　　　書懷寄中朝徃還<lb/>
<pb n="KR4c0072_SBCK_004-7a"/>
平生自許少塵埃爲吏塵中勢自廻朱紱乆慚<lb/>
官借與白頭還嘆老將來湏知丗路難輕進豈<lb/>
是君門不大開霄漢㡬多同學伴可憐頭角盡<lb/>
卿材<lb/>
　　　寄崔鈞<lb/>
緘書報子玉爲我謝平津自愧掃門士誰爲乞<lb/>
火人詞㠯陪羽獵戰將騁駢隣兩地差池恨江<lb/>
汀醉送君<lb/>
　　　𥘉春雨中舟次和州横江裴使君見迎<lb/>
　　　李趙二秀才同來因書四韻兼寄江南<lb/>
<pb n="KR4c0072_SBCK_004-7b"/>
　　　許渾先軰<lb/>
芳草渡頭㣲雨時萬株楊栁拂波垂蒲根水<lb/>
暖鴈𥘉浴梅徑香寒蜂未知辭客倚風吟暗<lb/>
淡使君廻馬濕旌旗江南仲蔚多情調悵望<lb/>
春隂㡬首詩<lb/>
　　　和州絶句<lb/>
江湖醉度十年春牛渚山邊六問津歴陽前事<lb/>
知何實髙位紛紛見䧟人<lb/>
　　　題烏江亭<lb/>
勝敗兵家事不期包羞忍耻是男兒江東子弟<lb/>
<pb n="KR4c0072_SBCK_004-8a"/>
多才俊卷土重來未可知<lb/>
　　　題橫江舘<lb/>
孫家兄弟晉龍驤馳騁功名業帝王至竟江山<lb/>
誰是主荅磯空屬釣魚郎<lb/>
　　　寄澧州張舎人笛<lb/>
髪勻肉好生春嶺截玉鑚星寄使君檀的染時<lb/>
㾗半月落梅飄處響穿雲樓中威鳯傾冠聽沙<lb/>
上驚鴻掠水分遥想紫泥封詔罷夜深應隔禁<lb/>
牆聞<lb/>
　　　寄楊州韓綽判官<lb/>
<pb n="KR4c0072_SBCK_004-8b"/>
青山隱隱水遥遥秋盡江南草木凋二十四橋<lb/>
明月夜玉人何處教吹簫<lb/>
　　　送李羣玉赴舉<lb/>
故人别來面如雪一榻拂雲秋影中玉白花紅<lb/>
三百首五陵誰唱與春風<lb/>
　　　送薛種遊湖南<lb/>
賈傅松醪酒秋來美更香憐君片雲思一棹去<lb/>
瀟湘<lb/>
　　　題夀安縣甘棠舘御溝<lb/>
一渠東注芳華苑苑鏁池塘百歲空水殿半傾<lb/>
<pb n="KR4c0072_SBCK_004-9a"/>
蟾口澁爲誰流下蓼花中<lb/>
　　　汴河懷古<lb/>
錦䌫龍舟隋煬帝平臺複道漢梁王遊人閑起<lb/>
前朝念折柳孤吟斷殺腸<lb/>
　　　汴河阻凍<lb/>
千里長河𥘉凍時玉珂瑶珮響參差浮生恰似<lb/>
冰底水日夜東流人不知<lb/>
　　　酬張祜處士見寄長句四韻<lb/>
七子論詩誰似公曹劉須在指揮中薦衡昔日<lb/>
知文舉<hi>令狐相公曽表薦處士</hi>乞火無人作蒯通北極樓臺<lb/>
<pb n="KR4c0072_SBCK_004-9b"/>
長掛夢西江波浪逺吞空可憐故國三千里虚<lb/>
唱歌辭滿六宫<hi>處士詩曰故國三千里深官二十年一聲河滿子隻淚落君前</hi>
　　　寄宣州鄭諌議<lb/>
大夫官重醉江東蕭灑名儒振古風文石陛前<lb/>
辭聖主碧雲天外作冥鴻五言寧謝顔光禄百<lb/>
歳須齊衛武公再拜冝同丈人行過庭交分有<lb/>
無同<lb/>
　　　題元處士髙亭<hi>宣州</hi>
水接西江天外聲小齋松影拂雲平何人敎我<lb/>
吹長笛與倚春風弄月明<lb/>
<pb n="KR4c0072_SBCK_004-10a"/>
　　　鄭瓘恊律<lb/>
廣文遺韻留攄散雞犬圖書共一船自說江湖<lb/>
不歸事阻風中酒過年年<lb/>
　　　題籌筆驛<lb/>
江東矜割據鄴下奪孤婺霸略非匡漢宏圖欲<lb/>
佐誰奏書辭後主仗劒出全師重襲襃斜路懸<lb/>
開反正旗欲将苞有截必使舉無遺沉慮經謀<lb/>
際揮毫決勝時圜<graphic n="KR1152" url="https://raw.githubusercontent.com/kanripo/KR-Gaiji/master/images/KR1152.png" mimeType="image/png"/>當分畫前著比操持山秀<lb/>
扶英氣川流入妙思筭成功在彀運去事終虧<lb/>
命屈天方猒人亡國自随艱難推舊姓開創極<lb/>
<pb n="KR4c0072_SBCK_004-10b"/>
𥘉基揔歎曽過地寕探作敎資若歸新暦數誰<lb/>
復顧衰危報德兼明道長留識者知<lb/>
　　　和野人殷潜之題籌筆驛十四韻<lb/>
三吳裂婺女九錫獄孤兒覇主業未半本朝心<lb/>
是誰永安宫受詔籌筆驛沉思畫地乾坤在濡<lb/>
毫勝負知艱難同草創得失計毫釐寂黙經千<lb/>
慮分明渾一期川流縈智思山聳助扶持慷慨<lb/>
匡時略從容問罪師襃中秋鼓角渭曲晩旌旗<lb/>
仗義懸無敵鳴攻固有辭若非天奪去豈復慮<lb/>
䏻支子夜星纔落鴻毛鼎便移郵亭世自換白<lb/>
<pb n="KR4c0072_SBCK_004-11a"/>
日事長垂何處躬耕者猶題殄瘁詩<lb/>
　　　重題絶句一首<lb/>
郵亭寄人丗人丗寄郵亭何如自籌度鴻路有<lb/>
冥冥<lb/>
　　　送陸洿郎中棄官東歸<lb/>
少微星動照春雲魏闕衡門路自分倐去忽來<lb/>
應有意丗間塵土謾疑君<lb/>
　　　寄珉笛與宇文舎人<lb/>
調髙銀字聲還側物比柯亭韻校竒寄與玉人<lb/>
天上去桓將軍見不教吹<lb/>
<pb n="KR4c0072_SBCK_004-11b"/>
　　　寄内兄和州崔貟外十二韻<lb/>
歴陽崔太守何日不含情恩義同鍾李<hi>李<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>鍾瑶中外兄弟</hi>
<hi>少相友善</hi>塤箎實弟兄光塵能混合擘畫最分明臺閣<lb/>
仁賢譽閨門孝友聲西方像教毀南海繡衣行<lb/>
<hi>為嶺南坼寺副使</hi>金槖寧廻顧珠簞肯一棖祇冝裁宻詔<lb/>
何自取專城進退無非道徊翔必有名好風𥘉<lb/>
婉軟離思苦縈盈金馬舊逰貴桐廬春水生雨<lb/>
侵寒牖夢梅引凍醪傾共祝中興主髙歌唱太<lb/>
平<lb/>
　　　遣興<lb/>
<pb n="KR4c0072_SBCK_004-12a"/>
鏡弄白髭鬚如何作老夫浮生長勿勿兒小且<lb/>
嗚嗚忍過事堪喜㤗來憂勝無治平心徑熟不<lb/>
遣有窮途<lb/>
　　　早秋<lb/>
踈雨洗空曠秋摽驚意新大熱去酷吏清風來<lb/>
故人罇酒酌未酌曉花嚬不嚬銖秤與縷雪誰<lb/>
覺老陳陳<lb/>
　　　秋思<lb/>
熱去解鉗<graphic n="KR0898" url="https://raw.githubusercontent.com/kanripo/KR-Gaiji/master/images/KR0898.png" mimeType="image/png"/>飄蕭秋半時㣲雨池塘見好風襟<lb/>
䄂知髪短梳未足枕凉閑且欹平生分過此何<lb/>
<pb n="KR4c0072_SBCK_004-12b"/>
事不參差<lb/>
　　　途中一絶<lb/>
鏡中絲髪悲來慣衣上塵㾗拂漸難惆悵江湖<lb/>
釣竿手却遮西日向長安<lb/>
　　　春盡途中<lb/>
田園不事來逰宦故國誰交爾別離獨倚關亭<lb/>
還把酒一年春盡送春詩<lb/>
　　　題村舎<lb/>
三樹稚桑春未到扶牀乳女午啼饑潜銷暗鑠<lb/>
歸何處萬指侯家自不知<lb/>
<pb n="KR4c0072_SBCK_004-13a"/>
　　　代人寄逺<hi>六言二首</hi>
河橋酒斾風軟候舘梅花雪嬌宛陵樓上瞪目<lb/>
我郎何處情饒<lb/>
繡領任垂蓬髻丁香閑結春梢䞉肯新年歸否<lb/>
江南緑草迢迢<lb/>
　　　閨情<lb/>
姢姢却月眉新鬢學鵶飛暗砌勻檀粉晴牎畫<lb/>
夾衣䄂紅垂寂寞眉黛歛依稀還向長陵去今<lb/>
宵歸不歸<lb/>
　　　舊遊<lb/>
<pb n="KR4c0072_SBCK_004-13b"/>
閑吟芍藥詩悵望乆嚬眉盼眄廻眸逺纎衫整<lb/>
髻遲重㝷春晝夢笑把淺花枝小市長陵住非<lb/>
郎誰得知<lb/>
　　　寄逺<lb/>
隻影隨驚鴈單栖鏁畫籠向春羅䄂薄誰念舞<lb/>
臺風<lb/>
　　　簾<lb/>
徒云逢剪削豈謂見偏装鳯節䡖雕日鸞花薄<lb/>
飾香問屏何屈曲憐帳解周防下潰金階露斜<lb/>
分碧瓦霜沉沉伴春夢寂寂侍華堂誰見昭陽<lb/>
<pb n="KR4c0072_SBCK_004-14a"/>
殿真珠十二行<lb/>
　　　寄題甘露寺北軒<lb/>
曽上蓬萊宫裏行北軒欄檻㝡留情孤高堪弄<lb/>
桓伊笛縹緲冝聞子晉笙天接海門秋水色煙<lb/>
籠隋苑暮鐘聲他年㑹着荷衣去不向山僧道<lb/>
姓名<lb/>
　　　題青雲舘<lb/>
虬蟠千仞劇羊腸天府由來百二強四皓有芝<lb/>
輕漢祖張儀無地與懷王雲連帳影蘿隂合枕<lb/>
遶泉聲客夢凉深處㑹容高尚者水苗三頃百<lb/>
<pb n="KR4c0072_SBCK_004-14b"/>
株桑<lb/>
　　　郡中有懷寄上睦州貟外十三兄歙州<lb/>
　　　刺史邢羣<lb/>
城枕溪流淺更斜麗譙連帶邑人家經冬野菜<lb/>
青青色未臘山梅樹樹花雖免瘴雲生嶺上永<lb/>
無京信到天涯如今嵗晏從羇滯心喜彈冠事<lb/>
不賖<lb/>
　　　正𥘉奉酬<lb/>
翠巖千尺倚溪斜曽得嚴光作釣家越嶂逺分<lb/>
丁字水臘梅遲見二年花明時刀尺君湏用幽<lb/>
<pb n="KR4c0072_SBCK_004-15a"/>
處田園我有涯一壑風烟陽羡里解龜休去路<lb/>
非賖<lb/>
　　　江上偶見絶句<lb/>
楚郷寒食橘花時野渡臨風駐綵旗草色連雲<lb/>
人去住水紋如糓燕差池<lb/>
　　　題木蘭廟<lb/>
彎弓征戰作男兒夢裏曽經與畫眉㡬度思歸<lb/>
還把酒拂雲堆上祝明妃<lb/>
　　　入商山<lb/>
早入商山百里雲藍溪橋下水聲分流水舊聲<lb/>
<pb n="KR4c0072_SBCK_004-15b"/>
人舊耳此廻嗚咽不堪聞<lb/>
　　　偶題<lb/>
甘羅昔作秦丞相子政曽爲漢輦郎千載更逄<lb/>
王侍讀當時還道有文章<lb/>
　　　送盧秀才一絶<lb/>
春瀬與煙逺送君孤棹開潺湲如不改愁更釣<lb/>
魚來<lb/>
　　　醉題<lb/>
金鑷洗霜鬢銀觥敵露桃醉頭扶不起三丈日<lb/>
還高<lb/>
<pb n="KR4c0072_SBCK_004-16a"/>
　　　題商山四皓廟一絶<lb/>
吕氏強梁嗣子柔我扵天性豈恩讎南軍不袒<lb/>
左邉䄂四老安劉是滅劉<lb/>
　　　送隱者一絶<lb/>
無媒徑路草蕭蕭自古雲林遠市朝公道世間<lb/>
唯白髪貴人頭上不曽饒<lb/>
　　　題張處士山荘一絶<lb/>
好鳥疑𫾣磬風蟬認軋箏脩篁與嘉樹偏倚半<lb/>
巖生<lb/>
　　　有懷重送斛斯判官<lb/>
<pb n="KR4c0072_SBCK_004-16b"/>
蒼蒼煙月滿川亭我有勞歌一爲聴将取離魂<lb/>
隨白騎三台星裡拜文星<lb/>
　　　贈別<lb/>
娉娉裊裊十三餘荳䓻梢頭二月𥘉春風十里<lb/>
揚州路卷上珠簾揔不如<lb/>
多情却似揔無情唯覺罇前笑不成蠟燭有心<lb/>
還惜别替人垂淚到天明<lb/>
　　　寄遠<lb/>
前山極遠碧雲合清夜一聲白雪㣲欲寄相思<lb/>
千里月溪邊殘照雨霏霏<lb/>
<pb n="KR4c0072_SBCK_004-17a"/>
　　　九日<lb/>
金英繁亂拂欄香明府辭官酒滿缸還有玉樓<lb/>
輕薄女笑他寒燕一雙雙<lb/>
　　　寄牛相公<lb/>
漢水横衝蜀浪分危樓點的拂孤雲六年仁政<lb/>
謳歌去栁遠春隄處處聞<lb/>
我乏青雲稱君無買笑金虚傳南國貌爭奈五<lb/>
　　　爲人題贈<hi>二首</hi>
陵心桂席塵瑶珮瓊鑪燼水沉凝魂空薦夢低<lb/>
珥悔聽琴月落珠簾卷春寒錦幕深誰家樓上<lb/>
<pb n="KR4c0072_SBCK_004-17b"/>
笛何處月明砧蘭徑飛蝴蝶筠籠語翠襟和簮<lb/>
抛鳯髻将淚入鴛衾的的新添恨迢迢絶好音<lb/>
文園終病渇休詠白頭吟<lb/>
緑樹鶯鶯語平江燕燕飛枕前聞去鴈樓上送<lb/>
春歸半月縆雙臉凝腰素一圍西牆苔漠漠南<lb/>
浦夢依依有恨簮花懶無寥鬪草稀雕籠長慘<lb/>
澹蘭畹謾芳菲鏡歛青蛾黛燈挑皓腕肌避人<lb/>
匀迸淚拖䄂倚殘暉有貌雖桃李單棲足是非<lb/>
雲軿載馭去寒夜看裁衣<lb/>
　　　少年行<lb/>
<pb n="KR4c0072_SBCK_004-18a"/>
官爲駿馬監職帥羽林兒兩綬藏不見落花何<lb/>
處期獵𫾣白玉鐙怒䄂紫金鎚田竇長留醉蘇<lb/>
辛曲讓岐豪持出塞節笑別逺山眉捷報雲臺<lb/>
賀公卿拜壽巵<lb/>
　　　盆池<lb/>
鑿破蒼苔地偷他一片天白雲生鏡裏明月落<lb/>
階前<lb/>
　　　有寄<lb/>
雲闊煙深樹江澄水浴秋美人何處在明月萬<lb/>
山頭<lb/>
<pb n="KR4c0072_SBCK_004-18b"/>
</p>
<p>
樊川文集第四<lb/>
</p>
<p>
</p>
  </div>
</body>
</text>
</TEI>
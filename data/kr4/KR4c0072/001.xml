<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0072_SBCK_001-1a"/>
樊川文集第一<lb/>
　　　　　　　　中書舎人杜牧字牧之<lb/>
　　　阿房宫賦<lb/>
六王畢四海一蜀山兀阿房出覆壓三百餘里<lb/>
隔離天日驪山北構而西折直走咸陽二川溶<lb/>
溶流入宫牆五歩一樓十歩一閣廊腰縵<hi>莫旦切</hi>廻<lb/>
簷牙髙啄各抱地勢鉤心鬪角盤盤焉囷囷焉<lb/>
蜂房水渦矗<hi>勑六切</hi>不知乎幾千萬落長撟卧波未<lb/>
雩何龍複道行空不霽何虹髙低冥迷不知東<lb/>
西歌臺暖響春光融融舞殿冷䄂風雨凄凄一<lb/>
<pb n="KR4c0072_SBCK_001-1b"/>
日之内一宫之間而氣候不齊妃嬪媵嬙王子<lb/>
皇孫辭樓下殿輦來于秦朝歌夜絃爲秦宫人<lb/>
明星熒熒開粧鏡也緑雲擾擾梳曉鬟也渭流<lb/>
漲膩棄脂水也煙斜霧橫焚椒蘭也雷霆乍驚<lb/>
宫車廻也轆轆逺聽杳不知其所之也一肌一<lb/>
容盡態極妍縵立逺視而望幸焉有不見者三<lb/>
十六年燕趙之收藏韓魏之經營齊楚之精英<lb/>
幾丗幾年摽掠其人倚疊如山一旦有不能輸<lb/>
來其間鼎鐺玉石金塊珠礫棄擲邐迤秦人視<lb/>
之亦不甚惜嗟乎一人之心千萬人之心也秦<lb/>
<pb n="KR4c0072_SBCK_001-2a"/>
愛紛奢人亦念其家奈何取之盡錙銖用之如<lb/>
泥沙使負棟之柱多於南畝之農夫架梁之椽<lb/>
多於機上之工女釘頭磷磷多於在庾之粟粒<lb/>
瓦縫參差多於周身之帛縷直攔横檻多於九<lb/>
土之城郭管絃嘔啞多於市人之言語使天下<lb/>
之人不敢言而敢怒獨夫之心曰益驕固戍卒<lb/>
叫凾谷舉楚人一炬可憐焦土滅六國者六國<lb/>
也非秦也族秦者秦也非天下也嗟平使六國<lb/>
各愛其人則足以拒秦使秦復愛六國之人則<lb/>
逓三世可至萬世而爲君誰得而族滅也秦人<lb/>
<pb n="KR4c0072_SBCK_001-2b"/>
不睱自哀而後人哀之後人哀之而不鑑之亦<lb/>
使後人而復哀後人也<lb/>
　　　望故園賦<lb/>
余固秦人兮故園秦地念歸途之幾里訴余心<lb/>
之未歸兮雖繋曰而安至旣操心之大謬欲當<lb/>
時之奏技技固薄兮豈易售矧將來之歲幾人<lb/>
固有尚珠金印節人固有爲背憎面恱擊短扶<lb/>
長曲邀横結吐片言兮千口莫窮觸一機而百<lb/>
関俱發嗟小人之顓蒙兮尚何念於逸越余之<lb/>
思歸兮走杜陵之西道巖曲天深地平木老隴<lb/>
<pb n="KR4c0072_SBCK_001-3a"/>
雲秦樹風高霜早周臺漢園斜陽暮草寂寥四<lb/>
望蜀峯聮嶂䓗蘢氣佳蟠聮地壮繚粉堞於綺<lb/>
城矗未央於天上月出東山苔扉向關長煙苒<lb/>
惹寒水注灣遠林雞犬兮樵夫夕還織有桑兮<lb/>
耕有土昆令季強兮郷黨附悵余心兮捨兹而<lb/>
何去憂豈無念念至謂何憤愠悽悄顧我則多<lb/>
萬世在上兮百世居後中有一生兮孰爲夀夭<lb/>
生既不足以紉佩兮顧他務之纎小賦言歸兮<lb/>
余之忘世徒爲兮紛擾<lb/>
　　　晩晴賦<hi>并序</hi>
<pb n="KR4c0072_SBCK_001-3b"/>
秋日晩晴樊川子目于郊園見大者小者有状<lb/>
類者故書賦云<lb/>
雨晴秋容新沐兮忻遶園而細履面平池之清<lb/>
空兮紫閣青横遠來照水如高堂之上見羅幕<lb/>
弓垂乎鏡裏木勢黨伍兮行<hi>户郎切</hi>者如迎偃者<lb/>
如醉高者如逹低者如跂松數十株切切交風<lb/>
如冠劒大臣國有急難庭立而議竹林外裹兮十<lb/>
萬丈夫甲刃摐摐<hi>七恭切</hi>宻陣而環侍豈負軍令之<lb/>
不敢囂兮何意氣之嚴毅復引舟干深灣忽八<lb/>
九之紅芰姹然如婦斂然如女堕蘃黦<hi>於勿切</hi>顔似<lb/>
<pb n="KR4c0072_SBCK_001-4a"/>
見放棄白鷺潜來兮邈風摽之公子窺此美人<lb/>
兮如慕恱其容媚雜花參差於岸側兮絳緑黄<lb/>
紫格頑色賤兮或妾或婢間草甚多叢者束兮<lb/>
靡者杳兮仰風獵日如立如笑兮千千萬萬之<lb/>
状容兮不可得而状也若予者則爲何如倒冠<lb/>
落珮兮與世闊踈敖敖休休兮眞徇其愚而隱<lb/>
居者乎<lb/>
　　　感懷詩一首<hi>時滄州用兵</hi>
高文㑹隋季提劒徇天意扶持萬代人歩驟三<lb/>
皇地聖云繼之神神仍用文治德澤酌生靈沉<lb/>
<pb n="KR4c0072_SBCK_001-4b"/>
酣薫骨髓旄頭騎箕尾風塵薊門起胡兵殺漢<lb/>
兵屍滿咸陽市宣皇走豪傑譚笑開中否蟠聮<lb/>
兩河間燼萌終不弭號爲精兵䖏齊蔡燕趙魏<lb/>
合環千里疆爭爲一家事逆子嫁虜孫西隣聘<lb/>
東里急熱同手足唱和如宫徴法制自作爲禮<lb/>
文爭僣擬壓階螭鬪角畫屋龍交尾署𥿄日替<lb/>
名分財賞稱賜刳隍㰹<hi>呼怗切</hi>萬㝷繚垣疊千雉誓<lb/>
将付孱孫血絶然方巳九廟仗神靈四海爲輸<lb/>
委如何七十年汗赩含羞耻韓彭不再生英衛<lb/>
皆爲鬼凶門爪牙輩穰穰如兒戲累聖但日吁<lb/>
<pb n="KR4c0072_SBCK_001-5a"/>
酣薫骨髓旄頭騎箕尾風塵薊門起胡兵殺漢<lb/>
兵屍滿咸陽市宣皇走豪傑譚笑開中否蟠聮<lb/>
兩河間燼萌終不弭號爲精兵䖏齊蔡燕趙魏<lb/>
合環千里疆爭爲一家事逆子嫁虜孫西隣聘<lb/>
東里急熱同手足唱和如宫徴法制自作爲禮<lb/>
文爭僣擬壓階螭鬪角畫屋龍交尾署𥿄日替<lb/>
名分財賞稱賜刳隍㰹<hi>呼怗切</hi>萬㝷繚垣疊千雉誓<lb/>
将付孱孫血絶然方巳九廟仗神靈四海爲輸<lb/>
委如何七十年汗赩含羞耻韓彭不再生英衛<lb/>
皆爲鬼凶門爪牙輩穰穰如兒戲累聖但日吁<lb/>
<pb n="KR4c0072_SBCK_001-5b"/>
閫外将誰寄屯田數十萬隄防常慴惴急征赴<lb/>
軍湏厚賦資凶器因墮畫一法且逐隨時利流<lb/>
品極蒙尨網羅漸離弛夷狄日開張黎元愈憔<lb/>
悴邈矣遠太平蕭然盡煩費至于貞元末風流<lb/>
恣綺靡艱極㤗循來元和聖天子元和聖天子<lb/>
英明湯武上茅茨覆宮殿封章綻帷帳伍旅拔<lb/>
雄兒夢卜庸真相勃雲走轟霆河南一平盪繼<lb/>
于長慶𥘉燕趙終舁襁擕妻負子來北闕爭頓<lb/>
顙故老撫兒孫尓生今有望茹鯁喉尚隘負重<lb/>
力未壮坐幄無竒兵吞舟漏踈網骨添薊垣沙<lb/>
<pb n="KR4c0072_SBCK_001-6a"/>
血漲嘑沲浪秪云徒有征安䏻問無状一日五<lb/>
諸侯奔亡如鳥徃取之難梯天失之易反掌蒼<lb/>
然太行路翦翦還榛莽關西賤男子誓肉虜柸<lb/>
羹請數係虜事誰其爲我聽蕩蕩乾坤大曈曈<lb/>
日月明叱起文武業可以豁洪𬈑安得封域內<lb/>
長有扈苗征七十里百里彼亦何常爭徃徃念<lb/>
所至得醉愁蘇醒韜舌辱壮心呌閽無助聲聊<lb/>
書感懷韻焚之遺賈生<lb/>
　　　杜秋娘詩<hi>并序</hi>
杜秋金陵女也年十五爲李錡妾後錡叛滅籍<lb/>
<pb n="KR4c0072_SBCK_001-6b"/>
之入宫有寵扵景陵穆宗即位命秋爲皇子傅<lb/>
姆皇子壮封漳王鄭注用事誣丞相欲去巳者<lb/>
指王爲根王𬒳罪廢削秋因賜歸故郷予過金<lb/>
陵感其窮且老爲之賦詩<lb/>
京江水清滑生女白如脂其間杜秋者不勞朱<lb/>
粉施老濞即山鑄後庭千雙眉秋持玉斚醉與<lb/>
唱金縷衣<hi>勸君莫惜金縷衣勸君湏惜/少年時花開堪折直湏折莫待無花空折枝李錡長唱此辭</hi>濞旣白首<lb/>
叛秋亦紅淚滋吳江落日渡灞岸緑楊垂聮𥚑<lb/>
見天子盼<hi>普莧切</hi>眄<hi>莫見切</hi>獨依依椒壁懸錦幕鏡奩蟠蛟<lb/>
螭低鬟認新寵窈裊復融怡月上白璧門桂影<lb/>
<pb n="KR4c0072_SBCK_001-7a"/>
凉參差金階露新重閑捻紫蕭吹<hi>晋書盗閈凉州張駿塜得紫玉</hi>
<hi>簫</hi>莓苔夾城路南苑鴈𥘉飛紅粉羽林仗獨賜<lb/>
辟邪旗歸來煑豹胎饜飫不䏻飴咸池昇日慶<lb/>
銅雀分香悲雷音後車遠事徃落花時燕禖得<lb/>
皇子壮髪緑緌緌畫堂授傳姆天人親捧持虎<lb/>
睛珠絡褓金盤犀鎮帷長楊射熊羆武帳弄啞<lb/>
咿漸抛竹馬劇稍出舞雞竒嶄嶄整冠珮侍宴<lb/>
坐瑶池眉宇儼圖畫神秀射朝輝一尺桐偶人<lb/>
江充知自欺王幽茅土削秋放故郷歸<graphic n="KR1152" url="https://raw.githubusercontent.com/kanripo/KR-Gaiji/master/images/KR1152.png" mimeType="image/png"/>稜拂<lb/>
斗極廻首尚遲遲四朝三十載似夢復疑非潼<lb/>
<pb n="KR4c0072_SBCK_001-7b"/>
關識舊吏吏髪巳如絲却喚吳江渡舟人那得<lb/>
知歸來四隣改茂苑草菲菲清血灑不盡仰天<lb/>
知問誰寒衣一疋素夜借隣人機我昨金陵過<lb/>
聞之爲歔欷自古皆一貫變化安䏻推夏姬滅<lb/>
兩國逃作巫臣姬西子下姑蘇一舸逐鴟夷織<lb/>
室魏豹俘作漢太平基悞置代藉中兩朝尊母<lb/>
儀光武紹高祖本係生唐兒珊瑚破高齊作婢<lb/>
舂黄糜蕭后去揚州突厥爲閼氏女子固不定<lb/>
士林亦難期射鉤後呼父釣翁王者師無國要<lb/>
孟子有人毀仲尼秦因逐客令柄歸丞相斯安<lb/>
<pb n="KR4c0072_SBCK_001-8a"/>
知魏齊首見㫁簣中屍給䘮蹷張輩廊廟冠峩<lb/>
危珥貂七葉貴何妨我虜支蘇武却生返鄧通<lb/>
終死饑主張旣難測翻覆亦其宜地盡有何物<lb/>
天外復何之指何爲而捉足何爲而馳耳何爲<lb/>
而聽目何爲而窺巳身不自曉此外何思惟因<lb/>
傾一樽酒題作杜秋詩愁來獨長詠聊可以自<lb/>
貽<lb/>
　　　郡齋獨酌<hi>黄州作</hi>
前年鬢生雪今年鬚帶霜時節序鱗次古今同<lb/>
鴈行甘英窮西海四萬到洛陽東南我所見北<lb/>
<pb n="KR4c0072_SBCK_001-8b"/>
可計幽荒中畫一萬國角角棊布方地頑壓不<lb/>
穴天廻老不僵屈指百萬世過如霹靂忙人生<lb/>
落其内何者爲彭殤促束自繋縛儒衣寛且長<lb/>
旗亭雪中過敢問當壚娘我愛李侍中摽摽七<lb/>
尺強白羽八扎弓䏶壓緑檀槍風前略橫陣紫<lb/>
髯分兩傍淮西萬虎士怒目不敢當功成賜宴<lb/>
麟德殿猨超鶻掠廣毬塲三千宫女側頭看相<lb/>
排踏碎雙明璫旌竿幖幖旗㸌㸌意氣横鞭歸<lb/>
故郷我愛朱䖏士三吳當中央罷亞<hi>稻名</hi>百頃稻<lb/>
西風吹半黄尚可活郷里豈唯滿囷倉後嶺翠<lb/>
<pb n="KR4c0072_SBCK_001-9a"/>
撲撲前溪碧泱泱霧暁起鳬鴈日晚下牛羊叔<lb/>
舅欲飲我杜甕爾來嘗伯娣子欲歸彼亦有壷<lb/>
漿西阡下桞塢東陌繞荷塘姻親骨肉舎煙火<lb/>
遥相望太守政如水長官貪似狼征輸一云畢<lb/>
任爾自存亡我昔造其室羽儀鸞鶴翔交横碧<lb/>
流上竹映琴書牀出語無近俗堯舜禹武湯問<lb/>
今天子少誰人爲棟梁我曰天子聖晉公提紀<lb/>
綱聮兵數十萬附海正誅滄謂言大義小不義<lb/>
取易卷席如探囊犀甲吳兵鬪弓弩虵矛燕騎<lb/>
馳鋒鋩豈知三載几百戰鉤車不得望其牆荅<lb/>
<pb n="KR4c0072_SBCK_001-9b"/>
云此山外有事同胡羗誰将國伐叛話與釣魚<lb/>
郎溪南重廽首一逕出脩篁爾來十三歲斯人<lb/>
未曽忘徃徃自撫已淚下神蒼茫御史詔分洛<lb/>
舉趾何猖狂闕下諌官業拜䟽無文章㝷僧解<lb/>
幽夢乞酒緩愁腸豈爲妻子計未去山林蔵平<lb/>
生五色線願𥙷舜衣裳絃歌敎燕趙蘭芷浴河<lb/>
湟腥膻一掃灑兇狠皆披攘生人但眠食壽域<lb/>
富農桑孤吟志在此自亦笑荒唐江郡雨𥘉霽<lb/>
刀好截秋光池邊成獨酌擁鼻菊枝香醺酣更<lb/>
唱太平曲仁聖天子夀無疆<lb/>
<pb n="KR4c0072_SBCK_001-10a"/>
　　　張好好詩<hi>并序</hi>
牧大和三年佐故吏部沈公江西幕好好年十<lb/>
三始以善歌來樂籍中後一歲公移鎮宣城復<lb/>
置好好於宣城籍中後二歲爲沈著作述師以<lb/>
雙鬟納之後二歲扵洛陽東城重覩好好感舊<lb/>
傷懷故題詩贈之<lb/>
君爲豫章姝十三纔有餘翠茁鳯生尾丹葉蓮<lb/>
含跗高閣倚天半章江聮碧虚此地試君唱特<lb/>
使華筵鋪主公顧四座始訝來踟蹰吳娃起引<lb/>
賛伭徊映長𥚑雙鬟可高下纔過青羅𥜗盼盼<lb/>
<pb n="KR4c0072_SBCK_001-10b"/>
乍垂䄂一聲離鳯呼繁絃迸関紐塞管裂圎盧<lb/>
衆音不能逐裊裊穿雲衢主公再三嘆謂言天<lb/>
下殊贈之天馬錦副以水犀梳龍沙看秋浪明<lb/>
月遊東湖自此每相見三日巳爲踈玉質隨月<lb/>
滿艶態逐春舒絳脣漸輕巧雲歩轉虚徐旌斾<lb/>
忽東下笙歌隨舳艫霜凋謝樓樹沙暖句溪蒲<lb/>
身外任塵土罇前極懽娱飄然集仙客<hi>著作甞任集賢挍理</hi>諷<lb/>
賦欺相如聘之碧瑶珮載以紫雲車洞閉水聲<lb/>
逺月髙蟾影孤爾來未幾歳散盡髙陽徒洛城<lb/>
重相見婥婥爲當壚恠我苦何事少年垂白鬚<lb/>
<pb n="KR4c0072_SBCK_001-11a"/>
朋遊今在否落拓更能無門館慟哭後水雲秋<lb/>
景𥘉斜日掛衰枊涼風生座隅灑盡滿衿涙短<lb/>
歌聊一書<lb/>
　　　冬至日寄小姪阿宜詩<lb/>
小姪名阿冝未得三尺長頭圎筋骨緊兩臉明<lb/>
且光去年學官人竹馬遶四廊指揮群兒軰意<lb/>
氣何堅剛今年始讀書下口三五行隨兄旦夕<lb/>
去歛手整衣裳去歳冬至日拜我立我旁祝爾<lb/>
願爾貴仍且壽命長今年我江外今日生一陽<lb/>
憶爾不可見祝爾傾一觴陽德比君子𥘉生甚<lb/>
<pb n="KR4c0072_SBCK_001-11b"/>
微茫排隂出九地萬物隨開張一似小兒學日<lb/>
就復月將勤勤不自巳二十能文章仕宦至公<lb/>
相致君作堯湯我家公相家劒珮甞丁當舊第<lb/>
開朱門長安城中央第中無一物萬卷書滿堂<lb/>
家集二百編上下馳皇王多是撫州寫今來五<lb/>
紀強尚可與爾讀助爾爲賢良經書刮根本史<lb/>
書閱興亡髙<graphic n="KR0933" url="https://raw.githubusercontent.com/kanripo/KR-Gaiji/master/images/KR0933.png" mimeType="image/png"/>屈宋艶濃薫班馬香李杜泛浩<lb/>
浩韓栁摩蒼蒼近者四君子與古爭強梁願爾<lb/>
一祝後讀書曰曰忙一日讀十紙一月讀一箱<lb/>
朝庭用文治大開官職埸願爾出門去取官如<lb/>
<pb n="KR4c0072_SBCK_001-12a"/>
駈羊吾兄苦好古學問不可量晝居府中治夜<lb/>
歸書滿牀後貴有金玉必不爲汝藏崔昭生崔<lb/>
芸李兼生窟郎堆錢一百屋破散何披猖今雖<lb/>
未即死餓凍幾欲僵叅軍與縣尉塵土驚劻<hi>音匡</hi>
勷<hi>音穰</hi>一語不中治笞箠身滿瘡官罷得絲髪好<lb/>
買百樹桑稅錢未輸足得米不敢甞願爾聞我<lb/>
語懽喜入心腸大明帝宫闕杜曲我池塘我若<lb/>
自潦倒看汝爭翶翔揔語諸小道此詩不可忘<lb/>
　　　李甘詩<lb/>
天和八九年訓注極虓虎潜身九地底轉上青<lb/>
<pb n="KR4c0072_SBCK_001-12b"/>
天去四海鏡清澄千官雲片縷公私各閑暇追<lb/>
遊日相伍豈知禍亂根枝葉潜滋莽九年夏四<lb/>
月天誡若言語烈風駕地震獰雷駈猛雨夜於<lb/>
正殿階抜去千年樹吾君不省覺二凶日威武<lb/>
操持北斗柄開閉天門路森森明庭士縮縮循<lb/>
牆鼠平生負名節一旦如奴虜指名爲錮黨狀<lb/>
跡誰告訴喜無李杜誅敢憚髠鉗苦時當秋夜<lb/>
月日直日庚午喧喧皆傳言明晨相登注予時<lb/>
與和鼎官班各持斧和鼎頋予云我死有䖏所<lb/>
當庭裂詔書退立須鼎爼君門暁日開赭案横<lb/>
<pb n="KR4c0072_SBCK_001-13a"/>
霞布儼雅千官容勃欝吾纍怒適属命麟将<hi>趙耽</hi>
昨之傳者誤明日詔書下謫斥南荒去夜登青<lb/>
泥坂墜車傷左股病妻尚在牀稚子𥘉離乳幽<lb/>
蘭思楚澤恨水啼湘渚怳怳三閭魂悠悠一千<lb/>
古其冬三兇敗渙汗開湯罟賢者須䘮亡讒人<lb/>
尚堆堵予於後四年諌官事明主常欲雪幽冤<lb/>
於時一禆𥙷拜章豈艱難膽薄多憂懼如何干<lb/>
斗氣竟作炎荒土題此涕滋筆以代投湘賦<lb/>
　　　洛中送兾處士東逰<lb/>
處士有儒術走可挾車輈壇宇寛帖帖符彩高<lb/>
<pb n="KR4c0072_SBCK_001-13b"/>
酋酋不愛事耕稼不樂干王侯四十餘年中超<lb/>
超爲浪逰元和五六嵗客于幽魏州幽魏多扗<lb/>
士意氣相淹留劉濟願跪履田興請建籌處士<lb/>
拱兩手笑之但掉頭自此南走越㝷山入羅浮<lb/>
願學不死藥粗知其來由却於童頂上蕭蕭玄<lb/>
髪抽我作八品吏洛中如繋囚忽遭冀處士豁<lb/>
若登高樓拂榻與之坐十日語不休論今星璨<lb/>
璨考古寒颼颼治亂掘根本蔓延<hi>去声</hi>相牽鈎武<lb/>
事何駿壮文理何優柔顔回捧爼豆項羽横戈<lb/>
矛祥雲繞毛髪高浪開咽喉但可感鬼神安䏻<lb/>
<pb n="KR4c0072_SBCK_001-14a"/>
爲獻酧好入天子夢刻像來爾求胡爲去吳㑹<lb/>
欲浮滄海舟贈以蜀馬箠副之胡罽裘餞酒載<lb/>
三斗東郊黄葉稠我感有淚下君唱高歌酧嵩<lb/>
山高萬尺洛水流千秋徃事不可問天地空悠<lb/>
悠四百年炎漢三十代宗周二三里遺堵八九<lb/>
所高丘人生一世内何必多悲愁謌闋解携去<lb/>
信非吾輩流<lb/>
　　　送沈處士赴蘇州李中丞招以詩贈行<lb/>
山城樹葉紅下有碧溪水溪橋向吳路酒旗誇<lb/>
酒美下馬此送君高謌爲君醉念君苞材䏻百<lb/>
<pb n="KR4c0072_SBCK_001-14b"/>
工在城壘空山三十年鹿裘挂牎睡自言隴西<lb/>
公飄然我知巳舉酒属吳門今朝爲君起懸弓<lb/>
三百斤囊書數萬𥿄戰賊即戰賊爲吏即爲吏<lb/>
盡我所有無惟公之指使予曰隴西公淊淊大<lb/>
君子常思掄群材一爲國家治譬如匠見木礙<lb/>
眼皆不棄大者麄十圍小者細一指㨝<hi>先結切</hi>橛與<lb/>
棟梁施之皆有位忽然竪明堂一揮立䏻致予<lb/>
亦何爲者亦受公恩紀處士常有言殘虜爲犬<lb/>
豕常恨兩手空不得一馬箠今依隴西公如虎<lb/>
傅兩翅公非刺史材當坐巖廊地處士魁竒姿<lb/>
<pb n="KR4c0072_SBCK_001-15a"/>
必展平生志東吳饒風光翠<graphic n="KR2832" url="https://raw.githubusercontent.com/kanripo/KR-Gaiji/master/images/KR2832.png" mimeType="image/png"/>多名寺踈煙亹<lb/>
亹秋獨酌平生思因書問故人能忘批𥿄尾公<lb/>
或憶姓名爲說都憔悴<lb/>
　　　長安送友人遊湖南<lb/>
子性劇弘和愚衷深𥚹狷相捨囂譊中吾過何<lb/>
由鮮楚南饒風煙湘岸苦縈宛山宻夕陽多人<lb/>
稀芳草逺青梅繁枝伭班笋新梢短莫哭葬魚<lb/>
人酒醒且眠飯<lb/>
　　　皇風<lb/>
仁聖天子神且武内興文敎外披欀以徳化人<lb/>
<pb n="KR4c0072_SBCK_001-15b"/>
漢文帝側身脩道周宣王迒<hi>音剛</hi>蹊巢穴盡窒塞<lb/>
禮樂刑政皆㢮張何當提筆待廵狩前駈白斾<lb/>
弔河湟<lb/>
　　　雪中書懐<lb/>
臘雪一尺厚雲凍寒頑癡孤城大澤畔人踈煙<lb/>
火微憤悱欲誰語憂愠不能持天子號仁聖任<lb/>
賢如事師凢稱曰治具小大無不施明庭開廣<lb/>
敞才儁受羈維如日月縆<hi>公曾切</hi>昇若鸞鳯葳蕤人<lb/>
才自朽下棄去亦其冝北虜壞亭障聞屯千里<lb/>
師牽連乆不解他盗恐旁窺臣實有長䇿彼可<lb/>
<pb n="KR4c0072_SBCK_001-16a"/>
徐鞭笞如蒙一召議食肉寢其皮斯乃廟堂事<lb/>
爾微非爾知向來躐等語長作陷身機行當臘<lb/>
欲破酒齊<hi>去聲</hi>不可遟且想春候暖甕間傾一巵<lb/>
　　　雨中作<lb/>
賤子本幽慵多爲儁賢侮得州荒僻中更值連<lb/>
江雨一褐擁秋寒小牎侵竹塢濁醪氣色嚴皤<lb/>
腹瓶甖古酣酣天地寛怳怳嵇劉伍但爲適性<lb/>
情豈是藏鱗羽一世一萬朝朝朝醉中去<lb/>
　　　偶遊石盎僧舎<hi>宣州作</hi>
敬岑草浮光句沚水觧脉益鬱乍怡融凝嚴忽<lb/>
<pb n="KR4c0072_SBCK_001-16b"/>
頽坼梅纇暖眠酣風緒和無力鳬浴漲汪汪雛<lb/>
嬌村羃羃落日美樓臺輕烟飾阡陌㶑緑古津<lb/>
遠積潤苔基釋孰謂漢陵人來作江汀客載筆<lb/>
念無䏻捧籌慙所晝任轡偶追閑逢幽果遭適<lb/>
僧語淡如雲塵事繁堪織今古㡬輩人而我何<lb/>
䏻息<lb/>
　　　赴京𥘉入汴口曉景即事先寄兵部李<lb/>
　　　郎中<lb/>
清淮控隋漕北走長安道檣形<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>
                    <graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>斜浪態迤<lb/>
迤<hi>徒何反</hi>好𥘉旭紅可染明河澹如掃澤闊鳥來<lb/>
<pb n="KR4c0072_SBCK_001-17a"/>
遲村饑人語早露蔓蟲絲多風蒲燕鶵老秋思<lb/>
高蕭蕭客愁長裊裊因懷京洛間宦遊何戚草<lb/>
什伍持津梁澒湧爭追討翾便<hi>去聲</hi>詎可㝷㡬秘<lb/>
安䏻考小人乏馨香上下将何禱唯有君子心<lb/>
顯豁知幽抱<lb/>
　　　獨酌<lb/>
長空碧杳杳萬古一飛鳥生前酒伴閑愁醉閑<lb/>
多少烟深隋家寺殷葉暗相照獨佩一壷遊秋<lb/>
豪㤗山小<lb/>
　　　惜春<lb/>
<pb n="KR4c0072_SBCK_001-17b"/>
春半年巳除其餘強爲有即此醉殘花便同嘗<lb/>
臘酒悵望送春盃殷勤掃花箒誰爲駐東流年<lb/>
年長在手<lb/>
　　　題安州浮雲寺樓寄湖州張郎中<lb/>
去夏踈雨餘同倚朱欄語當時樓下水今日到<lb/>
何處恨如春草多事與孤鴻去楚岸栁何窮別<lb/>
愁紛若絮<lb/>
　　　過驪山作<lb/>
始皇東遊出周鼎劉項縱觀皆引頸削平天下<lb/>
實辛勤却爲道旁窮百姓黔首不愚爾益愚千<lb/>
<pb n="KR4c0072_SBCK_001-18a"/>
里凾關囚獨夫牧童火入九泉底燒作灰時猶<lb/>
未枯<lb/>
　　　池州送孟遲先輩<lb/>
昔子來陵陽時當苦炎熱我雖在金臺頭角長<lb/>
垂折奉披塵意驚立語平生豁寺樓㝡騫軒坐<lb/>
送飛鳥没一罇中夜酒半破前峯月煙院松飄<lb/>
蕭風廊竹交戞時歩郭西南繚徑苔圓折好鳥<lb/>
響丁丁小溪光汃汃<hi>普八切</hi>籬落見娉婷機絲弄唖<lb/>
軋煙濕樹姿嬌雨餘山態活仲秋徃歴陽同上<lb/>
牛磯歇大江吞天去一練橫坤抹千帆美滿風<lb/>
<pb n="KR4c0072_SBCK_001-18b"/>
曉日殷鮮血歴陽裴太守襟䪨苦超越鞔皷畫<lb/>
麒麟看君撃狂節離䄂颭應勞恨粉啼還咽明<lb/>
年忝諌官緑樹秦川濶子提徤筆來勢若夸父<lb/>
渇九衢林馬撾千門織車轍秦臺破心膽黥陣<lb/>
驚毛髪子既屈一鳴余固冝三刖慵憂長者來<lb/>
病怯長街喝僧爐風雪夜相對眠一褐暖灰重<lb/>
擁瓶曉粥還分鉢青雲馬生角黄州使持節秦<lb/>
嶺望樊川秪得廻頭別商山四皓祠心與樗蒲<lb/>
說大澤兼葭風孤城狐兎窟且復考詩書無因<lb/>
見簮笏古訓屹如山古風冷刮骨周鼎列瓶罌<lb/>
<pb n="KR4c0072_SBCK_001-19a"/>
荆璧横抛摋<hi>蘓割切</hi>力盡不可取忽忽狂歌發三<lb/>
年未爲苦兩郡非不逹秋浦倚吳江去檝飛青<lb/>
鶻溪山好畫圖洞壑深閨闥竹岡森羽林花塢<lb/>
團宫纈景物非不佳獨坐如韝紲丹鵲東飛來<lb/>
喃喃送君扎呼兒旋<hi>去聲</hi>供衫走門空踏襪手把一<lb/>
枝物桂花香帶雪喜極至無言笑餘翻不恱人<lb/>
生直作百嵗翁亦是萬古一瞬中我欲東召龍<lb/>
伯翁上天掲取北斗柄蓬萊頂上斡海水水盡<lb/>
到底看海空月於何處去日於何處來跳丸相趂<lb/>
走不住堯舜禹湯文武周孔皆爲灰酌此一杯<lb/>
<pb n="KR4c0072_SBCK_001-19b"/>
酒興君狂且謌離別豈足更關意衰老相隨可<lb/>
奈何<lb/>
　　　重送<lb/>
手撚金僕姑腰懸玉轆轤爬<hi>音琶</hi>頭峯北正好去<lb/>
係取可汗鉗作奴六宮雖念相如賦其那防邉<lb/>
重武夫<lb/>
　　　題池州弄水亭<lb/>
弄水亭前溪颭灔翠綃舞綺席草芊芊紫嵐峯<lb/>
伍伍螭蟠得形勢翬飛如軒户一鏡奩曲堤萬<lb/>
丸跳猛雨檻前燕鴈栖枕上巴㠶去叢筠侍脩<lb/>
<pb n="KR4c0072_SBCK_001-20a"/>
廊密蕙媚幽圃杉樹碧爲幢花駢紅作堵停樽<lb/>
遲<hi>去聲</hi>晚月咽咽上幽渚客舟耿孤燈萬里人夜<lb/>
語漫流罥苔槎饑鳬曬雪羽玄絲落鈎餌氷鱗<lb/>
看吞吐㫁霓天帔垂狂燒漢旗怒曠朗半秋曉<lb/>
蕭瑟好風露光㓗疑可攬欲以襟懷貯幽抱吟<lb/>
九歌羇情思湘浦四時皆異状終日爲良遇小<lb/>
山浸石稜撑舟入幽處孤謌倚桂巖晚酒眠松<lb/>
䲧紆餘帶竹村蠶郷足砧杵塍泉落環珮畦苗<lb/>
差纂組風俗知所尚豪強耻孤侮隣䘮不相舂<lb/>
公租無詬負農時貴伏臘簮瑱事禮賂郷校富<lb/>
<pb n="KR4c0072_SBCK_001-20b"/>
華禮征行産強弩不䏻自勉去但媿來何暮故<lb/>
園漢上林信美非吾土<lb/>
　　　題宣州開元寺<hi>寺置於東晉時</hi>
南朝謝眺城東吳㝡深處亡國去如鴻遺寺藏<lb/>
煙䲧樓飛九十尺廊環四百柱高高下下中風<lb/>
繞松桂樹青苔照朱閣白鳥兩相語溪聲入僧<lb/>
夢月色暉粉堵閱景無旦夕慿欄有今古留我<lb/>
酒一罇前山看春雨<lb/>
　　　大雨行<hi>開成三年宣州開元寺作</hi>
東垠黑風駕海水海底卷上天中央三吳六月<lb/>
<pb n="KR4c0072_SBCK_001-21a"/>
忽悽慘晚後點滴來蒼茫錚棧雷車軸轍壮矯<lb/>
躩蛟龍爪尾長神鞭鬼馭載隂帝來徃噴灑何<lb/>
顛狂四面崩騰玉京仗萬里横牙羽林搶雲纏<lb/>
風束亂𫾣磕黄帝未勝蚩尤強百川氣勢苦豪<lb/>
俊坤関宻鏁愁開張大和六年亦如此我時壮<lb/>
氣神洋洋東樓聳首看不足恨無羽翼高飛翔<lb/>
盡召邑中豪健者闊展朱盤開酒埸奔觥槌鼓<lb/>
助聲勢眼底不顧纎腰娘今年闒茸鬢巳白竒<lb/>
遊壮觀唯深藏景物不盡人自老誰知前事堪<lb/>
悲傷<lb/>
<pb n="KR4c0072_SBCK_001-21b"/>
　　自宣州赴官入京路逢裴坦判官歸宣<lb/>
　　　州因題贈<lb/>
敬亭山下百頃竹中有詩人小謝城城髙跨樓<lb/>
滿金碧下聽一溪寒水聲梅花落徑香繚繞雪<lb/>
白玉璫花下行縈風酒斾挂朱閣半醉遊人聞<lb/>
弄笙我𥘉到此未三十頭腦釤利䈥骨輕畫堂<lb/>
檀板秋拍碎一引有時聮十觥老閑腰下丈二<lb/>
組塵士高懸千載名重遊鬢白事皆改唯見東<lb/>
流春水平對酒不敢起逢君還眼明雲罍看人<lb/>
棒波臉任他横一醉六十日古來聞阮生是非<lb/>
<pb n="KR4c0072_SBCK_001-22a"/>
離别際始見醉中情今日送君話前事髙謌<lb/>
引劒還一傾江湖酒伴如相問終老煙波不計程<lb/>
　　　贈宣州元處士<lb/>
陵陽北郭隱身丗兩忘者蓬蒿三畒居寛於一<lb/>
天下罇酒對不酌黙與玄相話人生自不足愛<lb/>
嘆遭逢寡<lb/>
　　　村行<lb/>
春半南陽西柔桑過村塢娉娉垂栁風點點迴<lb/>
塘雨蓑唱牧牛兒籬窺蒨裙女半濕解征衫主<lb/>
人饋雞黍<lb/>
<pb n="KR4c0072_SBCK_001-22b"/>
　　　史將軍<hi>二首</hi>
長鉟周都尉閑如秋嶺雲取蝥弧登壘以駢隣<lb/>
翼軍百戰百勝價河南河北聞今遇太平日老<lb/>
去誰憐君壯氣蓋燕趙耽耽魁傑人彎弧五百<lb/>
歩長㦸八十斤河湟非内地安史有遺塵何日<lb/>
武臺坐兵符授虎臣<lb/>
樊川文集第一<lb/>
<pb n="KR4c0072_SBCK_001-23a"/>
<pb n="KR4c0072_SBCK_001-24a"/>
</p>
<p>
</p>
  </div>
</body>
</text>
</TEI>
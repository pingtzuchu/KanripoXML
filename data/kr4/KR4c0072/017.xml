<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0072_SBCK_017-1a"/>
樊川文集第十七<lb/>
　　　　　　　　中書舎人杜牧字牧之<lb/>
　　　髙元𥙿除吏部尚書制<lb/>
初昔有虞氏貴德尚齒言於四代其道㝡優今<lb/>
吾卿老冨有道德以大冡宰表率群寮顧子敢<lb/>
專得於僉議前山南東道節度管内觀察處置<lb/>
等使銀青光禄大夫檢校尚書使持節襄州諸<lb/>
軍事兼襄州刺史御史大夫上柱國渤海縣開<lb/>
國男食邑三百戸髙元𥙿始以御史諫官在長<lb/>
慶寳暦之際匡拂時病磨切貴近罔有顧慮知<lb/>
<pb n="KR4c0072_SBCK_017-1b"/>
無不爲復以諌議舎人在大和末詞摧凶魁坐<lb/>
以左宦繼爲中丞京兆公卿藩服朕始在位徴<lb/>
歸朝廷爰自尚書裂分茅土爲政以德行巳惟<lb/>
仁信而履之服而樂之餘三十年道益昭著夫<lb/>
中外之任迭有重輕今者干戈藴藏戎狄信順<lb/>
将欲詳考典禮開張教化使吾丞相巳降有所<lb/>
咨禀非爾元𥙿其誰膺之至於官業豈勞倚任<lb/>
祗聽出納無忘教戒可守吏部尚書散官勲封<lb/>
如故<lb/>
　　　崔璪除刑部尚書蘇滌除左丞崔璵除<lb/>
<pb n="KR4c0072_SBCK_017-2a"/>
　　　兵部侍郎等制<lb/>
勑喉舌百官之本綱轄天下之要戌政國之大<lb/>
事三人爲衆一舉得之唯君知臣予不敢讓正<lb/>
議大夫尚書左丞上柱國賜紫金魚袋崔璪德<lb/>
可標凖言成文章揚歴中外道益光顯左省駁<lb/>
議不畏強禦分憂陜服尹兹東郊政旣安人化<lb/>
能𬒳俗擢任藻鑒旋職牢籠材皆適冝官無逋<lb/>
事分鎭股胘之郡遂成功實之臣陟處綱曹副<lb/>
以中憲每師蘧瑗常慕史魚枰彈之勇正當時<lb/>
病翰林學士承旨銀青光禄大夫行尚書兵部<lb/>
<pb n="KR4c0072_SBCK_017-2b"/>
侍郎知制誥武功縣開國男食邑三百戸蘇滌<lb/>
行冠人倫爵髙天秩仁義禮樂之是務克伐怨<lb/>
欲之不行翺翔禁闈出入諷議汲黯爲郡甞聞<lb/>
卧理下惠去國皆以直道洎宣室思賢甘泉召<lb/>
雄造膝盡忠代言稽古近以微恙懇請自便君<lb/>
子之道進退可觀正議大夫前權知尚書戸部<lb/>
侍郎上柱國博陵縣開國子食邑五百戸賜紫<lb/>
金魚袋崔璵上知自得不器難名旣擅髙文兼<lb/>
通樸學掌言綸閣典貢春闈詞同三代之風士<lb/>
掇一時之秀振舉職業昭宣令名詩曰多士文<lb/>
<pb n="KR4c0072_SBCK_017-3a"/>
王以寜禮曰官僃天子爲樂咨爾璪等實瑞清<lb/>
時予爲爾之德隣爾膺予之慎選典刑不忘於<lb/>
哀敬提綱唯在於公勤舉司馬法勿踵近習各<lb/>
膺重任企佇上酬冝於夙夜無孤官業璪可守<lb/>
刑部尚書散官勲賜如故滌可行尚書左丞散<lb/>
官封如故璵可權知尚書兵部侍郎散官勲封<lb/>
賜如故<lb/>
　　　裴休除禮部尚書裴諗除兵部侍郎等<lb/>
　　　制<lb/>
勑冉有仲由孔氏門人之髙弟也尚曰處扵小<lb/>
<pb n="KR4c0072_SBCK_017-3b"/>
國可爲具臣况今照臨百官撫御四海綰牢籠<lb/>
漕輓之職掌五兵六師之重次第超擢爲吾大<lb/>
寮若非僉諧豈敢輕授正議大夫守尚書兵部<lb/>
侍郎兼御史大夫充諸道鹽鐵轉運使上柱國<lb/>
河東縣開國子食邑五百户賜紫金魚袋斐休<lb/>
仁義禮樂文行忠信積此八者以爲成人前宣<lb/>
歙池等州都團練觀察處置等使太中大夫檢<lb/>
校左散騎常侍兼御史大夫上柱國河東縣開<lb/>
國男食邑三百戸賜紫金魚袋裴諗在元和代<lb/>
唯帝念功四夷九州文化武伏咨爾先父貴者<lb/>
<pb n="KR4c0072_SBCK_017-4a"/>
大勲天必祚仁門有令嗣道直才冨行備名髙<lb/>
文學而浹洽專精率履而清淨恭儉而皆周歴<lb/>
華顯踐更臺閣處事可法出言成章咸輟自綸<lb/>
闈任寄方伯敎訓以禮生聚以仁千里封疆一<lb/>
口歌詠休乃命以取士時稱得人用其公方委<lb/>
之管搉事爲之制曲爲之防鉤校姧贓末减賦<lb/>
取公財不耗疲人樂生望爲凖繩立作據仗名<lb/>
實兼備徳位兩髙漢史曰理行尤異者就加禮<lb/>
曰有功於人者進律秩崇八座官副夏卿舉以<lb/>
授之予亦何恠夫宰相佐天子公卿助宰相股<lb/>
<pb n="KR4c0072_SBCK_017-4b"/>
肱指臂任同一身有事必言未爲越局無由愛<lb/>
惜勉荅寵榮休可禮部尚書依前充諸道塩鐡<lb/>
轉運等使諗可權知尚書兵部侍郎散官勲封<lb/>
賜如故<lb/>
　　　畢諴除刑部侍郎制<lb/>
勑士師皐陶之恤刑司㓂蘇公之用獄旣盡哀<lb/>
敬能致治平擢爲大寮膺兹愼選出於予志<lb/>
以諴臣翰林學士朝散大夫守中書舎人上柱<lb/>
國平隂縣開國男食邑三百戸賜紫金魚袋畢<lb/>
諴學臻壺奥文越拘攣常以忠信用爲前後爰<lb/>
<pb n="KR4c0072_SBCK_017-5a"/>
自郎署擢居内庭謀議有同於夀王竒異輙委<lb/>
於嚴助竭盡心力禆𥙷機要既乆歲序湏議遷<lb/>
昇今者耕夫服田戎馬不駕欲使凡一手足皆<lb/>
獲措置是故用汝典予刑罰汝其徃哉吾今告<lb/>
汝吾聞孔子曰古之聽獄求所以生之今之聽<lb/>
獄求所以殺之冝念格言深思倫要九服休命<lb/>
以稱朕意可權知尚書刑部寺郎散官勲封賜<lb/>
如故<lb/>
　　　韋有翼除御史中丞制<lb/>
勑昔貞觀開元之為理也逺隱必見情偽必知<lb/>
<pb n="KR4c0072_SBCK_017-5b"/>
天下如一家兆庻如一人無他道也綱目皆振<lb/>
法令必行祖宗在天方冊在地人存政舉行之<lb/>
非艱故用正臣委之邦憲朝請大夫守尚書刑<lb/>
部侍郎上柱國賜紫金魚袋韋有翼戴仁而行<lb/>
抱義以處墻仞裏峻壇宇外寛介特守君子之<lb/>
強文學盡儒者之業周歴華貫擢爲諍臣攻予<lb/>
其專言事頗切願試佐輔移理陜郊馮翊之恐<lb/>
失倪寛潁川之意得黄覇壷漿迎路襁屬攀車<lb/>
徴爲公卿愈見風彩恤刑慎罰守法當官巍然<lb/>
立朝爲時準直今者跡其率理委之紏繩爾其<lb/>
<pb n="KR4c0072_SBCK_017-6a"/>
念惠文弹理之言思立秋授署之㫖三尺律令<lb/>
四海紀綱所冝公共無節上意古人有言曰凡<lb/>
爲虎䑕計於用揜今者倚任佇觀爾䏻唯君知<lb/>
臣無累所舉可守御史中丞散官勲封賜如故<lb/>
　　　趙眞齡除右散騎常侍制<lb/>
勑仲尼曰愼擇爾臣爲人之導夫語言應對之<lb/>
選爲顧問耳目之官若非善良必致壅害朝散<lb/>
大夫守太子賔客上柱國漢中郡開國公食邑<lb/>
二千户賜紫金魚袋趙眞齡其先君子祗事祖<lb/>
宗出入屏毗餘曰十載爾爲令嗣克肖素風好<lb/>
<pb n="KR4c0072_SBCK_017-6b"/>
學煩專樹善不倦凡曰賢彦無不與遊雲水登<lb/>
臨多聞放志風塵趨競殊不縈心是以長人有<lb/>
慈惠之名處官無纎介之失其爲行巳斯亦多<lb/>
矣丹墀文陛之内貂羽金蟬之榮超以授之無<lb/>
忝所舉可守右散騎常侍散官勲封賜如故<lb/>
　　　韓賔除户部郎中裴處權除禮部郎中<lb/>
　　　孟璲除工部郎中等制<lb/>
勑朝散大夫守尚書水部郎中上柱國韓賔等<lb/>
尚書天下之本郎官皆爲清秩非科名文學之<lb/>
士罕與其選以賔端貞有守以處權俊乂出群<lb/>
<pb n="KR4c0072_SBCK_017-7a"/>
以璲才䏻適用皆茂郷里之稱咸爲名實之士<lb/>
各服休命勉於官業可依前件<lb/>
　　　鄭處晦守職方貟外郎兼侍御史知雜<lb/>
　　　事制<lb/>
勑朝議郎行尚書職方貟外郎上柱國賜緋魚<lb/>
袋鄭處晦御史中丞韋有翼上言曰御史府其<lb/>
屬三十人例以中臺郎官一人稽參其事以重<lb/>
風憲如曰處晦族清胄貴䏻文博學人倫義理<lb/>
無不講求朝廷典章飽於聞見乞爲副貳以佐<lb/>
紀綱以尓處晦常居内庭草具宻命自以疾去<lb/>
<pb n="KR4c0072_SBCK_017-7b"/>
于今惜之頗俞其言如我自得有翼爲爾之知<lb/>
巳余爲有翼之德隣上下交舉豈有私愛勉脩<lb/>
職業所報非一可守本官兼御史知雜事散官<lb/>
勲賜如故<lb/>
　　　庾道蔚守起居舎人李汶儒守禮部貟<lb/>
　　　外郎充翰林學士等制<lb/>
勑天下爲公選賢與能也況乎伎出流輩超侍<lb/>
帷幄豈唯獨以文學止於代言亦乃宻參機要<lb/>
得執所見若非賢彦豈膺選擢将任郎守起居<lb/>
舎人庾道蔚善行必備重價無對嘗自侯府升<lb/>
<pb n="KR4c0072_SBCK_017-8a"/>
爲諌臣每直言而盡誠不違忠而偶意朝議郎<lb/>
行尚書禮部貟外郎賜緋魚袋李汶儒才行冠<lb/>
時名聲華衆揚歴臺閣宣昭職業無入而不得<lb/>
其道守正而莫混其源並爲儒者之英咸藴賢<lb/>
人之操乆遊安在相見何晚禮曰君子稱人之<lb/>
美則必爵之我既言矣亦能縶維冝盡忠讜以<lb/>
酬寵遇並可守本官充翰林學士餘各如故<lb/>
　　　李朋除刑部貟外郎李從誨除都官貟<lb/>
　　　外郎等制<lb/>
勑書曰庻獄庻事予敢罔知此乃周文王之所<lb/>
<pb n="KR4c0072_SBCK_017-8b"/>
理天下也惟獄惟事㑹於南宫求郎之難豈敢<lb/>
輕易将仕郎侍御史内供奉李朋䏻積行實發<lb/>
其詞華勁正端愼官業克舉天平軍節度副使<lb/>
朝議郎校檢尚書祠部貟外郎兼侍御史賜緋<lb/>
魚袋李從誨宗室子弟美秀而文嘗經磨涅不<lb/>
改堅白今者取自憲府擢於幕吏各有所授皆<lb/>
爲清秩當自宣室受讞之際思滿堂飲酒之言<lb/>
至於刑章尤繋念慮予曰罪尓勿罪予曰寛尓<lb/>
勿寛問法何如無節上意各冝勉勵勿自輕怠<lb/>
朋可守尚書刑部貟外郎散官如故從誨可守<lb/>
<pb n="KR4c0072_SBCK_017-9a"/>
尚書都官貟外郎散官如故<lb/>
　　　權審除户部貟外郎制<lb/>
勑文林郎守尚書水部貟外郎權審湖嶺旱暵<lb/>
百姓枵耗老弱死道上強壮入賊中爰求使臣<lb/>
以救其弊執事者上言尓審學古有文通知理<lb/>
道遂使乗馹視吾飢人果䏻臨事知權受命逹<lb/>
㫖慰撫流散宣導恩澤蠲貸逋逸䏻裁闊狹大<lb/>
小輕重各合事宜雖古所謂直指繡衣美俗使<lb/>
者言之於尓無以過焉用超名曹以酬徃效無<lb/>
曠官業勉服休命可守尚書户部貟外郎散官<lb/>
<pb n="KR4c0072_SBCK_017-9b"/>
如故<lb/>
　　　皇甫鉟除右司貟外郎鄭潨除侍御史<lb/>
　　　内供奉等制<lb/>
勑夫聖人之理百代同道無他術也綱紀盡舉<lb/>
而關轄不寛故提綱主轄之司為邦立理之本<lb/>
言於其屬豈敢輕取浙西道都團練副使朝議<lb/>
郎檢校尚書刑部貟外郎兼侍御史賜緋魚袋<lb/>
皇甫鉟郷里秀人臺閣名士䏻以文學發爲官<lb/>
業朝議大夫前守河南縣令上柱國鄭潨生於<lb/>
清族克肖素風凡守郡邑皆著理行㑹府藂委<lb/>
<pb n="KR4c0072_SBCK_017-10a"/>
之任憲司抨彈之職委之授汝得不戒之夫爲<lb/>
政也日夜思之勤而行之此乃子産之言也剛<lb/>
亦不吐柔亦不茹此乃詩人之所稱也四海百<lb/>
司之條目舉之在勤破制壞法之姧蠧糾之在<lb/>
敢率是二者可曰當官各服寵榮無忝遷擢鉟<lb/>
可尚書右司貟外郎散官賜如故潨可侍御史<lb/>
内供奉散官封勲如故<lb/>
　　韋退之除戸部貟外郎裴徳融除殿中<lb/>
　　侍御史盧潁除監察御史等制<lb/>
勑仲尼見負版者則必式之此言爲國根本不敢<lb/>
<pb n="KR4c0072_SBCK_017-10b"/>
不敬況其官屬豈可輕用漢家授署御史多於<lb/>
立秋蓋以風霜始嚴鷹隼𥘉撃古人垂旨可以<lb/>
知之朝議郎行殿中侍御史韋退之等皆章甫<lb/>
髙危逢掖褒博表裏文行師法典常退之甞歴<lb/>
憲臺乆居官次性旣安静事皆逹練徳融典校<lb/>
延閣服膺群書羙價廣譽旁溢逺　潁佐賢侯<lb/>
名聲籍甚留滯在外而非所冝地官爲郎南臺<lb/>
持斧皆有職業佇見風彩各思率勵以副甄昇<lb/>
並可依前件<lb/>
　　　李蔚除侍御史盧潘除殿中侍御史等<lb/>
<pb n="KR4c0072_SBCK_017-11a"/>
　　　制<lb/>
勑將仕郎守殿中侍御史李蔚劒南西川節度<lb/>
判官朝議郎撿校尚書禮部貟外郎兼侍御史<lb/>
上拄國賜緋魚袋盧潘等夫法不立而化行惡<lb/>
不去而善進雖使堯舜在上未之有也故御史<lb/>
之舉職者前代有埋輪都亭之奏國朝亦有戴<lb/>
豸正殿之劾若非端勁知名之士不在斯選蔚<lb/>
以文行進用巳著勞效潘以儒雅流聞今膺拔<lb/>
擢有司列狀詞㫖頗公使吾綱目盡張隄防不<lb/>
壞不在法吏其在他乎朕闢祗官之門開天下<lb/>
<pb n="KR4c0072_SBCK_017-11b"/>
之口企以待理無有厚薄尓等吐茹侮畏之道<lb/>
能不愧於詩人斯塞職矣可不勉之蔚可侍御<lb/>
史散官如故潘可殿中侍御史散官勲如故<lb/>
　　　盧告除左拾遺制<lb/>
勑承奉郎行京兆府長安縣尉直史舘盧告朕<lb/>
觀不理之代無他道也取唯諾之士爲耳目之<lb/>
官是以太宗皇帝之理天下也德爲聖人尊爲<lb/>
聖帝三日不諫必責侍臣况予寡昧固多遺闕<lb/>
不官才彦安能知之告是吾賢卿老之令子弟<lb/>
也以甲科成名以家行稱著取自史閣拔居諌<lb/>
<pb n="KR4c0072_SBCK_017-12a"/>
垣夫朕之不德史之不平政之失中人之不寜<lb/>
四者之闕悉陳其志此乃漢文帝開諫諍之詔<lb/>
也忠告不倦爾當奉職自用則小予不吝過勉<lb/>
思有犯無事遜言可依前件<lb/>
　　　蕭峴除太常愽士制<lb/>
勑禮至則無怨樂至則不爭揖讓而理天下者<lb/>
禮樂是也今國家上法三代下採兩漢質文隆<lb/>
殺皆有舊章今命愽士非欲革其儀法但使提<lb/>
舉考習而巳登仕郎守秘書省著作佐郎蕭峴<lb/>
聞爾昆弟之間著友愛之稱復䏻於知巳依投<lb/>
<pb n="KR4c0072_SBCK_017-12b"/>
之地竭力報效況乎冨有文學黙守恬退執心<lb/>
處巳不亦多乎爾其爲吾折中輕重詳校疑似<lb/>
使祝宗卜史之徒不敢以近習欺爾斯則可矣<lb/>
勉於自强可守太常愽士散官如故<lb/>
　　　杜濛除太常博士制<lb/>
勑守左拾遺杜𪷟爾五廟祖嘗佐太宗同安生<lb/>
人共爲天下者也爾䏻自以文學䇿名清時升<lb/>
爲諫臣豈曰虚授如聞同列墻進而不爾容爾<lb/>
亦拜章自陳極辭貢憤乃令微辨盡知其由僉<lb/>
曰爾以齒少有才不䏻韜晦或處衆矜巳或遇<lb/>
<pb n="KR4c0072_SBCK_017-13a"/>
事𥚹衷言於愼㣲則亦乖矣仕於清貫斯豈廢<lb/>
乎考衆惡必察之言徴怨不在大之說官移禮<lb/>
寺跡云掖垣屈既伸眉事亦存體酌此二者頗<lb/>
得中道況乎職業至重藴畜可施無使衆多復<lb/>
有窺測可太常愽士<lb/>
　　　馬曙除右庻子王固除太僕少卿王球<lb/>
　　　除太府少卿制<lb/>
勑前度支河東振武天德等道營田供軍使檢<lb/>
校太僕卿兼御史中丞馬曙等或以文學䇿名<lb/>
或以吏才進用乆更官次皆著勞效西漢趙充<lb/>
<pb n="KR4c0072_SBCK_017-13b"/>
國八十老将通知四夷以爲排折羗虜非榖不<lb/>
可今浚稽山南遮盧障北坐甲待食不下十萬<lb/>
曙以文學之暇頗好論邊果䏻峙粮飽吾戦士<lb/>
固此爲郡亦報善政球倅賔席得專留事兵於<lb/>
其郊所命皆具東朝崇秩列等貳卿各服官榮<lb/>
以俟昇擢可依前件<lb/>
　　　李叔玫除太僕卿髙証除均州刺史萬<lb/>
　　　汾除施州刺史等制<lb/>
勑壮武将軍檢校太子賔客前兼右金吾衛将<lb/>
軍監察御史上柱國襲岐國公食邑三千户食<lb/>
<pb n="KR4c0072_SBCK_017-14a"/>
實三百七十戸賜紫金魚袋李叔玟等夫伊吕<lb/>
之爲將也每以救扶爲心故其苗裔福隨殷周<lb/>
我西平王功存社稷慶流後嗣子孫多賢裂土<lb/>
分茅玟弘毅知書洵羙且武儒士多譽將才頗<lb/>
髙慶忌一門盡有瓜牙之用金敞舉族皆著忠<lb/>
厚之名置將軍之符列卿寺之任曰文曰武唯<lb/>
上所命酋爲才士實曰寳臣証之與汾爲吏歳<lb/>
乆文學績效皆有可觀清江武當有人有賦豈<lb/>
目薄小冝遵詔條無忝寵榮以稱朕意可依前<lb/>
件<lb/>
<pb n="KR4c0072_SBCK_017-14b"/>
　　　李珏冊贈司空制<lb/>
維大中六年歳次壬申五月丁夘朔十六日壬<lb/>
午皇帝若曰國有元老道可咨禀天命不助倐<lb/>
然去我冝加褒命以慰重泉咨爾故淮南節度<lb/>
副大使知節度事管内營田觀察處置等使金<lb/>
紫光禄大夫檢校尚書右僕射兼楊州大都督<lb/>
府長史御史大夫上柱國賛皇縣開國公食邑<lb/>
一千五百户李珏立德行道繼長増髙貴而益<lb/>
脩老而彌篤在文宗朝徧歴清近内備顧問甞<lb/>
摧姧兇外領事權善提故典爰付魁柄實肖象<lb/>
<pb n="KR4c0072_SBCK_017-15a"/>
求鎮撫四夷莫不信順訓導百吏皆有程品左<lb/>
官荒服衆冤非罪事君以道知我其天李固之<lb/>
確論無私周公之金縢終啓自朕統御尊敬舊<lb/>
老分委戎輅作鎮孟津訓兵令行治人化洽飽<lb/>
聞聲聞渇見風彩以大冡宰徴歸朝廷讜直忠<lb/>
貞骨鯁魁礨凡所陳啓無非法誡遂乃裂授東<lb/>
夏表率諸侯䏻救饑艱克爲康㤗𥘉陳微恙請<lb/>
捐重寄馹騎奔問侍醫臨理旋聞大病却食涕<lb/>
流命也柰何痛悼不及今遣使某官副使某官<lb/>
某持節冊贈爾爲司空魂而有知鑑兹誠意嗚<lb/>
<pb n="KR4c0072_SBCK_017-15b"/>
呼哀哉<lb/>
　　　歸融冊贈左僕射制<lb/>
勑有禄位而享富貴啓手足而歸壤樹身殁名<lb/>
著生榮死哀蔚為大臣冝遵贈典故金紫光禄<lb/>
大夫守太子少傅分司東都上柱國晉陵郡開<lb/>
國公食邑二千户歸融發於文華揚歴清近業<lb/>
冠前輩才髙當時揔領屬官預聞政事凡曰繁<lb/>
劇無不踐更刃皆有餘施無不可徧䖏重位内<lb/>
循典法三乗戎輅外作屏毗冨而不驕貴而愈<lb/>
謹曽參三省太叔九言服以行之終身不倦實<lb/>
<pb n="KR4c0072_SBCK_017-16a"/>
士林之君子爲朝廷之表臣未䆒髙年遽聞長<lb/>
夜爰舒痛悼用加顯位命之寮長以慰重泉可<lb/>
贈尚書僕射<lb/>
　　　令狐定贈禮部尚書制<lb/>
勑朕有表臣作鎮南服天不我助遽此殱奪用<lb/>
崇飾終之典以舒痛悼之誠故桂州本管都防<lb/>
禦觀察䖏置等使銀青光禄大夫檢校左散騎<lb/>
常侍持節都督桂州諸軍事兼桂州刺史御史<lb/>
大夫上柱國令狐定始自結髪至于夀考直道<lb/>
而行靡有悔德初以友愛謁閨門之風中以文<lb/>
<pb n="KR4c0072_SBCK_017-16b"/>
學膺郷里之選終以德業爲名實之臣爰自郎<lb/>
吏至于藩翰事藂必理刃皆有餘去載桂陽雖<lb/>
云旱耗聞其風俗芬若椒蘭昔爾元昆輔我聖<lb/>
考今汝猶子相予冲人公忠貞正衡鏡法式煥<lb/>
乎當代萃於一門上有佽助急難之名下有慈<lb/>
愛教誨之道聞於論者爾其得之跡去難留川<lb/>
逝不捨追命宗伯以慰重泉徃而有知鑑我厚<lb/>
意可贈禮部尚書<lb/>
樊川文集第十七<lb/>
<pb n="KR4c0072_SBCK_017-17a"/>
</p>
<p>
</p>
  </div>
</body>
</text>
</TEI>
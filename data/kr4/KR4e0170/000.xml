<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東洲初稿</head>
    <p>
<pb n="KR4e0170_WYG_000-1a"/>
欽定四庫全書　　　　　集部六<lb/>
　東洲初稿　　　　　　　别集類五<hi>明</hi>
　　提要<lb/>
　　　　<hi>臣</hi>等謹案東洲初稿十四巻明夏良勝撰良<lb/>
　　　　勝有中庸衍義已著録明史本傳稱良勝除<lb/>
　　　　名以後輯其部中章奏名曰銓司存稿凡議<lb/>
　　　　禮諸疏俱在今已不傳此其詩文集也前七<lb/>
　　　　巻為雜文第八巻為詩第九巻為考定皇極<lb/>
<pb n="KR4e0170_WYG_000-1b"/>
　　　　指掌諸圖第十巻為天文便覽自十一巻以<lb/>
　　　　下皆題曰仕止隨録十一十二兩巻雜録諫<lb/>
　　　　南巡下獄疏奏詩文及同時諸人投贈申救<lb/>
　　　　之作十三十四兩巻雜録家居詩文自十三<lb/>
　　　　巻以前皆題門人滇池羅江編十四巻則題<lb/>
　　　　門人鍾陵江治續編明史藝文志載東洲稿<lb/>
　　　　十二巻詩八巻與此本巻帙互異然此本題<lb/>
　　　　曰初稿刻於正徳十五年其嘉靖以後諸作<lb/>
<pb n="KR4e0170_WYG_000-2a"/>
　　　　咸未之及史所傳者殆其全集之巻數歟良<lb/>
　　　　勝兩以直諫謫風節凛然其詩文無意求工<lb/>
　　　　而皆嶽嶽有直氣雖不以詞藻著名要非雕<lb/>
　　　　章繪句之士所可同日語也乾隆四十四年<lb/>
　　　　二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4e0170_WYG_000-3a"/>
東洲初稿原序<lb/>
古文自尚書周禮儀禮記論語繫易辭皆大聖人之作<lb/>
猶天之不可階而升也是後有莊子篇章次第跌宕豪<lb/>
放亦文也然背於道所貴於道者得於心而通於政也<lb/>
可以制作可以施措若孟子七篇其論身心之學教養<lb/>
之政皆畫一法鑿鑿乎其可試然以制器有未備焉固<lb/>
不得當作者之聖而列諸經歟夫以孟子之文而猶有<lb/>
未備下此可知已唐韓子以文起八代之衰因而適於<lb/>
<pb n="KR4e0170_WYG_000-3b"/>
道史臣推尊以配孟氏豈獨以其文哉觀其忠犯人主<lb/>
之怒勇奪三軍之帥類非尋常文墨者所能也吾同年<lb/>
夏君于中因言事與余同南還舟中日久示以東洲初<lb/>
稿凡若干巻閲之旬月驚曰富哉無物之不有也竒哉<lb/>
有物之難窮也其贈送賦述絶時俗空言不類而奏䟽<lb/>
狀議綽綽乎通于政也非有得於道者邪所論邵子皇<lb/>
極縱横布置不出八卦起首盖知象數也余嘗惜邵之<lb/>
學蔽以夏君之明惟取隂陽爻畫求之則所以制作所<lb/>
<pb n="KR4e0170_WYG_000-4a"/>
以施措可一吐於文矣矧兹行也有玩心高明之地哉<lb/>
于中於芬道徳事功相期之至者因初稿謹書此以俟<lb/>
其終正徳十四年六月下弦日賜進士及第承務郎福<lb/>
建市舶提舉司副提舉前翰林院國史修譔進賢梓谿<lb/>
舒芬書于錢塘舟次<lb/>
</p>
<p>
</p>
  </div>
</body>
</text>
</TEI>
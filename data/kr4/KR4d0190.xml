<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>東溪集巻上</head> <lb/>
    <p>
<pb n="KR4d0190_WYG_001-1a"/>
欽定四庫全書<lb/>
　東溪集巻上<lb/>
　　　　　　　　　　　　　宋　高登　撰<lb/>
　　上淵聖皇帝第一書<lb/>
二月十六日太學生臣高登謹昧死百拜上書於皇帝<lb/>
陛下臣戇愚不識忌諱以一布衣之賤論宰相非才敢<lb/>
與策命大臣爭曲直臣罪當萬死然臣所以奮不顧死<lb/>
爲陛下言者正以宗社存亡在茲一舉從臣保禄位不<lb/>
<pb n="KR4d0190_WYG_001-1b"/>
肯爲陛下言諌官爲權勢不敢爲陛下言士庶寃憤望<lb/>
闕號呼又從而誣之以爲起變亂之禍是陛下聰明已<lb/>
爲姦邪所蔽陛下謂能去小人臣知小人日進而得志<lb/>
陛下謂能用君子臣知君子日退而遁身陛下謂能修<lb/>
法度臣知政事日以委靡陛下謂能安黎庶臣知百姓<lb/>
日以怨咨臣知中國之土地日以侵削臣知外夷之甲<lb/>
兵日以強盛臣知祖宗數百年之基業必傾覆於陛下<lb/>
之手臣不勝痛哭今在位食禄者既皆不爲陛下扶顛<lb/>
<pb n="KR4d0190_WYG_001-2a"/>
持危而臣欲以區區之簀障江河之流可謂不自量矣<lb/>
臣念䝉被教養十年於茲倘亦隨逐羣隊緘黙而去是<lb/>
臣重負陛下臣實不敢愛死臣於今月十二日伏睹黄<lb/>
榜掲示樞宻使吳敏劄子洗雪前宰相李邦彦無辜事<lb/>
再欲優加恩禮以超邦彦臣見道路徃來之人間有竊<lb/>
笑者有歎息者有揮涕者無不飲恨而去已而次日復<lb/>
聞以吳敏爲少師張邦昌以前宰執出使不問有識無<lb/>
識萬口一辭咸曰又如是竊惟陛下自東宫即皇帝位<lb/>
<pb n="KR4d0190_WYG_001-2b"/>
天下之人本以堯舜望陛下意陛下必舉十六相去四<lb/>
凶如堯舜所以爲民興利除大害者無何踐阼之始兵<lb/>
革擾攘朝廷政事一切未暇議人又翹首拭目以待事<lb/>
息而睹維新之政大旱望霓莫此爲急奈何陛下首納<lb/>
敏黨與之言且以布吿中外意在復用邦彦而又以敏<lb/>
邦昌爲相是陛下大失天下之望臣恐人心自此離矣<lb/>
夫邦彦等姦邪閭閻細人能言之臣不復縷條冐瀆天<lb/>
聽祗以太上皇處之政府如是其久坐視天下安危猶<lb/>
<pb n="KR4d0190_WYG_001-3a"/>
越人視秦人之肥瘠引小人而加膝擠君子於深淵綱<lb/>
紀紊亂民庶愁怨方且日以治安之言誘誤上皇以致<lb/>
昨日之禍上皇引咎歸已遜位陛下蒼黄南幸不獲寧<lb/>
居主辱臣死此曹當盡伏誅今且偃然自恣尚欲朋比<lb/>
爲姦䝉蔽天日傳曰觀近臣以其所主以敏之力主邦<lb/>
彦則敏亦一邦彦耳使敏而有識知邦彦之姦邪是敏<lb/>
欺陛下是敏之大不忠其罪又非邦彦比敏自策命一<lb/>
事以後不能有所建明人猶以守正之士期之今而如<lb/>
<pb n="KR4d0190_WYG_001-3b"/>
是則敏之品一旦掃地然陛下從敏之請天下之人不<lb/>
惟歸罪於敏且以陛下爲不明之君臣故恐大失天下<lb/>
之望人心自此離矣陛下若以敏有策立之功寵之上<lb/>
相是陛下報一已之私恩而不以宗廟社稷爲念也陛<lb/>
下胡不虚相位以待賢者之來如徐處仁如唐恪如馮<lb/>
澥如黄琮如黄次山如祖秀實大可以處之政府小可<lb/>
以列之諌垣凡今侍從左右近臣亦皆知此數人才德<lb/>
然不肯爲陛下引用者恐其獲用不利於已耳陛下能<lb/>
<pb n="KR4d0190_WYG_001-4a"/>
聽臣言乞賜俯詢侍從彼雖嫉之如仇然亦不敢厚誣<lb/>
以爲全無能也詢黄琮則於曽蒞福建任者不然則凡<lb/>
福建人皆知之詢馮澥則於曽厯四川任者不然則凡<lb/>
四川人皆知之黄次山祖秀實則賢關素所推服不患<lb/>
不知如徐處仁唐恪果已見其設施矣臣意陛下在東<lb/>
宫時亦甞與有識評裁當世人物其可與否素已若白<lb/>
黑於胷中若此數人固當不次擢用前之數輩宜陛下<lb/>
平昔之所切齒者今反顛倒如是蓋當正始之際何乃<lb/>
<pb n="KR4d0190_WYG_001-4b"/>
遽爲姦人昏惑一至於是耶臣前日見陛下追贈司馬<lb/>
光范仲淹張商英以三公之爵私竊自喜謂於徃者猶<lb/>
興慕况來今乎然自今觀之則知陛下雖得光等亦不<lb/>
能用也夫以一李綱在陛下左右陛下諳悉其忠誠尚<lb/>
不能篤意委任而况疏逺之人一爲奸人沮毁陛下其<lb/>
肯信之哉邦彦邦昌敏等陛下付以鈞衡使之升黜人<lb/>
才則他日援引而進者亦皆此徒也列於庶位果得俊<lb/>
乂而用之乎臣聞賢而有識者皆以宗社之存亡卜於<lb/>
<pb n="KR4d0190_WYG_001-5a"/>
陛下之置相今置相止於邦彦邦昌敏等則是存亡已<lb/>
判矣此臣所以激切而奔告於陛下也臣又聞金人攻<lb/>
圍都城之日羣姦力沮种師道李綱之謀割二祖陵寢<lb/>
之地以啖之國人聞者無不埀涕既而相謂曰廣地不<lb/>
若廣田强兵不若强民以吾君之仁聖鋭意治道必能<lb/>
任用君子黜退小人修舉政亊撫綏黎庶雖無三關猶<lb/>
可治也異日百蠻向風四夷效順復中國之境土殆有<lb/>
可期奈何事息之後小人之勢愈燄而君子之道冷猶<lb/>
<pb n="KR4d0190_WYG_001-5b"/>
灰燼觀望陛下之意惟取一二法度而更張之不能度<lb/>
時之宜適以遺害天下雖日務行姑息之政臣恐弗孚<lb/>
於民而民弗之懐也政恐宗社之不復福在於敵國而<lb/>
不在於陛下善乎蘓軾之言曰用君子如植嘉木封培<lb/>
之甚難而去之甚易用小人如長惡草不種自生去之<lb/>
復蕃以言小人之易見信任而君子之易見疏逺也昔<lb/>
漢元帝承宣帝之後好賢不堅惡惡不著知蕭望之周<lb/>
堪張猛之爲賢任之且貳而弗專知宏恭石顯之爲惡<lb/>
<pb n="KR4d0190_WYG_001-6a"/>
去之且疑而弗决卒焉小人道長而高祖之業自此以<lb/>
衰夫元帝承宣帝之後猶爾况陛下承此衰敝之餘必<lb/>
欲振起中興之業不能拔擢四方之君子不能斥退在<lb/>
朝之小人日爲此輩昏惑臣恐宗社傾覆而陛下猶不<lb/>
知也臣於彼時雖欲爲陛下言之已無及矣臣老母年<lb/>
六十餘别無兄弟侍養而臣又不沾陛下一命之寵偷<lb/>
活歸耕於勢當然而乃不避斧鉞願効忠者今日之事<lb/>
存亡所係萬一陛下肯聽臣言則我祖宗基業可以永<lb/>
<pb n="KR4d0190_WYG_001-6b"/>
保無虞而臣雖殺身破家固亦無恨已臣素不喜文章<lb/>
詞不足以明意臣自知戇愚罪當萬死臣不勝俯伏流<lb/>
涕待罪之至臣登百拜<lb/>
　　第二書<lb/>
二月二十二日<hi>闕</hi>
　　第三書<lb/>
三月初一日太學生臣高登謹昧死百拜上書於皇帝<lb/>
陛下臣聞食人之食者死人之事臣坐蠧國家廩儲十<lb/>
<pb n="KR4d0190_WYG_001-7a"/>
有餘年於此矣義當效死以報陛下臣於二月十六日<lb/>
曽詣登聞檢院上書論列李邦彦張邦昌吳敏姦邪等<lb/>
事待罪旬日不䝉賜報又於二十二日上書獨論敏不<lb/>
可爲相事書至再上繼亦無報臣竊疑之果陛下之聖<lb/>
明耶即宜奪敏權要若陛下之昏庸也亦當賜臣誅戮<lb/>
且敏之用與不用臣言之聽與不聽陛下之聖明與昏<lb/>
庸宗社之存亡實係於此臣所以曉夕皇皇不敢愛死<lb/>
再竭愚衷而卜於陛下也臣請極言之商太甲之始即<lb/>
<pb n="KR4d0190_WYG_001-7b"/>
位也不明於德賴一伊尹而卒能中興唐明皇之始即<lb/>
位也勵精求治相一李林甫而終致禍亂今陛下始即<lb/>
寳位有太甲之不明而朝無阿衡昧明皇之有初而遽<lb/>
相林甫臣不勝爲宗廟社稷痛哭人常以古爲鑑而陛<lb/>
下不能以今爲鑑則其不明莫甚也臣所以懇切爲言<lb/>
民心復離之說者前此太上皇朝此曹皆列侍從不能<lb/>
有所糾拂逢君之惡結怨天下故睦賊一匹夫耳奮臂<lb/>
一呼閭閻細民有尊之爲方佛者有尊之爲方聖人者<lb/>
<pb n="KR4d0190_WYG_001-8a"/>
則其民心之離可知矣然是時民心雖離且不至於敗<lb/>
亡者民猶有所屬望耳又比金人兵至直北都城居民<lb/>
惶懼欲就死無所凡在位食禄者輙先衆人而遁其民<lb/>
心之離又可知矣然是時民心雖離亦不至於敗亡者<lb/>
民猶有所屬望耳蓋爲陛下在東宫十有餘年民心之<lb/>
所屬望者久矣意陛下龍飛克霈大澤於天下一洗而<lb/>
新之以慰雲霓之急奈何陛下不以前日禍亂爲鑒而<lb/>
乃以民心之所痛憤者列之上位雖日務行姑息之政<lb/>
<pb n="KR4d0190_WYG_001-8b"/>
臣恐人心不屬自此復離矣且昔者離心猶有屬望今<lb/>
既失所素望矣一旦中原有變如睦賊之奮臂者戎馬<lb/>
犯邉如金兵之深入者陛下獨能守此祖宗宗廟社稷<lb/>
否此曹計亦先衆人而遁也陛下何至拂億兆黎庶之<lb/>
公心顧一二大臣之私恩而不以宗廟社稷爲念也陛<lb/>
下雖無太甲之縱欲敗禮而賢否莫辨治亂不分其不<lb/>
明有甚焉今日之事不可少緩伏願陛下早囘聖志即<lb/>
罷敏邦昌爲相兼黜逐趙野李稅王孝迪王時雍之徒<lb/>
<pb n="KR4d0190_WYG_001-9a"/>
凡在上皇朝乆居侍從而無所遷涉者皆不忠之臣也<lb/>
仍乞速召徐處仁到以上相之位待之臣前書乞召唐<lb/>
恪馮澥黄琮黄次山祖秀實今亦望加大用且以播吿<lb/>
四方一新民之耳目然後内修政事外攘戎狄可以大<lb/>
有爲於天下矣不然則兵革方興敗亡無日臣亦不知<lb/>
其死所矣陛下必以臣爲狂妄觸犯君上凌訕大臣賜<lb/>
臣斬首於市猶愈死於亂兵之手耳不勝激切俯伏流<lb/>
涕待罪之至臣登百拜<lb/>
<pb n="KR4d0190_WYG_001-9b"/>
　　第四書<lb/>
三月二十二日太學生臣高登謹昧死百拜上書皇帝<lb/>
陛下臣先於二月十六日嘗詣登聞檢院論列李邦彦<lb/>
張邦昌吳敏不可爲相事乞逐趙野李税王孝迪王時<lb/>
雍之徒拔擢徐處仁等既而書之上七日不䝉睿斷施<lb/>
行臣恐陛下復爲姦邪蔽欺曉夜皇皇寢食俱廢遂於<lb/>
二十二日再詣檢院獨論吳敏庸邪事伏乞與趙野等<lb/>
例行竄黜兼速召處仁以下六人既而書之上九日又<lb/>
<pb n="KR4d0190_WYG_001-10a"/>
不䝉睿斷施行臣於是時五内傷割幾欲自斃誓以微<lb/>
軀力囘聖志故三月一日臣所上書詞意鯁訐自分罪<lb/>
當萬死而陛下察臣知區區之誠不能自達坐蠧太倉<lb/>
臣實愧恥方圖南下之計遽聞邦昌邦彦各與逺郡而<lb/>
税野孝迪繼斥出之處仁正台司恪列政府澥職諫諍<lb/>
臣之所言偶符臣不勝自喜自慰然臣猶疑陛下未可<lb/>
謂不貳不疑者所可棄二人而陛下不忍棄所可用三<lb/>
人而陛下不肯用吳敏庸邪尚居宰輔時雍奸佞猶尹<lb/>
<pb n="KR4d0190_WYG_001-10b"/>
開封黄琮方正卒於小郡次山剛介録事學官秀實學<lb/>
行優純得一博士而猶罷去謂陛下謹惜名器耶何敏<lb/>
時雍可惜而不惜也謂陛下任用賢才耶何琮次山秀<lb/>
實可用而不用也臣疑餘風未殄尚有蔽賢援黨之人<lb/>
而陛下不知也陛下意敏等雖不即罷未害於事琮等<lb/>
雖即用未益於事臣甚以爲不然陛下知士民紛紛危<lb/>
疑之論乎他時害事未必不由此曹而出力以當此者<lb/>
未必不由琮等願早圖之毋貽日後悔也臣論士民紛<lb/>
<pb n="KR4d0190_WYG_001-11a"/>
紛危疑之論者臣於今月十九日剽聞行道之人曰官<lb/>
家欲啟宣德門迎皇太后共聽政事臣時聞之笑與同<lb/>
行者語謂自堯舜三代以自漢晉隋唐閱古無之豈我<lb/>
祖宗積累數百年而一旦生此亂亡之事哉臣堅不肯<lb/>
聽而衆心猶疑未解越翼日偶得職方員外郎龔瑞劄<lb/>
子臣始驚愕讀未終篇而魂魄幾去體矣噫此事果有<lb/>
之耶抑出於妄傳者耶臣意必無此也若果有之是安<lb/>
得此也其出於陛下之意耶將奸人造端以致亂耶出<lb/>
<pb n="KR4d0190_WYG_001-11b"/>
於陛下之意是陛下不曽讀古書不曽求古道不知所<lb/>
謂宗廟不知所謂社稷不知所謂天下而輕舉妄動也<lb/>
舉朝之臣皆有罪矣若出於太后之意則是上皇之意<lb/>
也臣不忍復言矣自昨日道路之説一行龔瑞之書一<lb/>
出士民之心不勝寃恨皆願効死於闕前以爭今日之<lb/>
事嗚呼戒之謹之毋輕舉妄動也或者又曰陛下天資<lb/>
仁孝昨日之事乃謙遜也此亦唐肅宗故事臣竊以爲<lb/>
不然肅宗之事與陛下事迥異耳肅宗治兵靈武自立<lb/>
<pb n="KR4d0190_WYG_001-12a"/>
爲帝今陛下親受詔㫖代即寳位天意人心允歸陛下<lb/>
又何遜之云乎萬一陛下果有此意而上皇太后未能<lb/>
息心臣恐禍稔蕭牆釁生幃幄殆非宗廟社稷之福也<lb/>
臣愚伏望陛下乾剛果決無所牽制以天下生民爲心<lb/>
臣不勝幸甚臣以一布衣言及此事臣罪當萬死臣無<lb/>
任伏地泣涕以待斧鉞之至不宣臣登百拜<lb/>
　　第五書<lb/>
五月十一日漳州進士臣高登謹昧死百拜上書於皇<lb/>
<pb n="KR4d0190_WYG_001-12b"/>
帝陛下臣自今年二月以來數封章痛切爲陛下陳存<lb/>
亡大計臣戇愚無所隱避忤陛下多矣賴陛下天地涵<lb/>
容不忍遽賜誅戮臣當守分緘黙務全腰領今不自遁<lb/>
戢復以瞽言干冐天威臣知陛下必恕臣言而臣亦不<lb/>
敢逃死臣觀今日之勢審如賈誼所謂積薪火已及燃<lb/>
矣然臣復願焦體膚熱毛髪持杯水以進焉臣知陛下<lb/>
必怒臣言者良以陛下不能受盡言故也臣謂厥今天<lb/>
下之勢姑曰火已及然矣過此而不救則不但積薪之<lb/>
<pb n="KR4d0190_WYG_001-13a"/>
比直猶燎鴻毛於爐炭之上果何所有哉臣非敢妄爲<lb/>
危言恐動陛下理勢昭然顧不之加察耳臣乞陛下先<lb/>
罷吴敏爲相臣當繼有所陳陛下若以書生高臣已愧<lb/>
於心矣亦無負國家十年教養矣願陛下以社稷生靈<lb/>
爲念毋忽臣無任俯伏流涕之至不宣臣登百拜<lb/>
　　上皇帝書<hi>紹興八年</hi>
臣聞富家祖宗辛勤積累衣䕶一絲食惜一粒以致家<lb/>
道之肥而遺其子孫子孫生則見田疇之富牛羊之蓄<lb/>
<pb n="KR4d0190_WYG_001-13b"/>
金帛之多第宅之雄故用度隨以奢大嵗時享祀男女<lb/>
婚嫁賓客宴㑹鄉閭饋遺各有其儀不可得而約也不<lb/>
如是不足以稱所有故也無何禍倚之而衰乘之成於<lb/>
百年壊於一朝向之田疇鬻之無幾矣向之牛羊散之<lb/>
無幾矣向之金帛費之無幾矣向之第宅破敝頺倒可<lb/>
以支吾又無幾矣水火盜賊迫逐遷徙靡遑寧居比向<lb/>
之富厚安逸固相萬萬而享祀婚嫁宴㑹饋遺其儀尚<lb/>
存雖竭力營辦務為可觀臣知家道索矣嗚呼賢子若孫<lb/>
<pb n="KR4d0190_WYG_001-14a"/>
爲起家計則如之何當念祖先積累之難而壊之如此<lb/>
其易視今所入與向孰多視今患難孰與向之無事一<lb/>
切削去常儀粗糲是甘櫛沐爲勞夫課奴耕婦勤婢織<lb/>
閔閔焉望其成聚始有則曰茍合少有則曰茍全富有<lb/>
則曰茍美田疇旋復墾闢牛羊旋復字育金帛旋復蓄<lb/>
藏第宅旋復修創其能復祖宗之業而興其家無他懲<lb/>
所損而勉所益耳恭惟藝祖太宗致王業之艱難如富<lb/>
家積累以遺子孫列聖紹服治享隆平禮文備舉如家<lb/>
<pb n="KR4d0190_WYG_001-14b"/>
富子孫見榮盛而處安逸用度稱之曽未爲過宣平之<lb/>
末禍生強敵邀我兩宫驅我人民據我土地如富家衰<lb/>
替田宅財蓄所存無幾賢子若孫爲起家計允屬陛下<lb/>
伏自陛下即位以來視時之宜以因以革雖隨事裁損<lb/>
然政事之大宜罷行者相臣於今幾中易矣類多持茍<lb/>
且之心行姑息之政噫使人懲晁氏之危孰與安劉氏<lb/>
哉主威不振國命益微因循委靡日復一日臣恐中興<lb/>
之期尚勞宸慮正如家道衰替一或有所減約則恐家<lb/>
<pb n="KR4d0190_WYG_001-15a"/>
人臧獲不厭所欲而生怨歎之心如是而欲爲起家計<lb/>
亦難矣<lb/>
　　時議六篇序<lb/>
臣聞不樂因循而憚改作然後可與有爲不喜軟熟而<lb/>
忌切直然後可與盡忠故古人之事君也量而後入仰<lb/>
惟陛下鼎新庶政謙受讜言宵旰皇皇惟恐宿弊之未<lb/>
盡除而下情之未上達此微臣得以竭其愚而不知其<lb/>
他也臣觀政治之大方今最急者不過曰賢才未用國<lb/>
<pb n="KR4d0190_WYG_001-15b"/>
計未足兆庶未寧賢才未用有蔽主者焉二府多充位<lb/>
之臣盈廷多罔上之議是也作蔽主上下篇國計未足<lb/>
有蠧國者焉太倉耗冗食之兵良田贍游手之民是也<lb/>
作蠧國上下篇兆庶未寧有害民者焉冗官起貪殘之<lb/>
念募役長殘賊之奸是也作害民上下篇論蔽主期以<lb/>
悟主論蠧國期以益國論害民期以安民惟陛下不以<lb/>
人廢言非獨微臣之幸寔社稷天下之幸也<lb/>
　　上書乞納官贖罪歸葬親<lb/>
<pb n="KR4d0190_WYG_001-16a"/>
臣聞勞苦則呼天疾痛則呼父母窮而返本人之至情<lb/>
也臣母死船中倉皇遭捕勞苦疾痛可謂極矣所以萬<lb/>
里倍道自縳詣闕大其聲而疾呼仰惟皇帝陛下天臨<lb/>
九有子育羣生伏兾聞聲埀慈許臣納官自贖歸葬其<lb/>
親則人無憾於喪死王道之大實始於此伏念臣備位<lb/>
古邑謹亷勤公仁之寄奉以周旋亦既二年民頗悅之<lb/>
父老投牒請畱區區積誠粗有可紀惟是風俗未淳正<lb/>
以豪强爲害懲一勸百大快神人之憤禍由惡積邂逅<lb/>
<pb n="KR4d0190_WYG_001-16b"/>
致死攸司究覆别無非理㑹恩原結具聞於朝縁臣稟<lb/>
賦不厚矯操難勝終坐真情取怒上㫖洗垢百端無瑖<lb/>
可指輒援前事易臣貳令臣母年八十病日以危遽罹<lb/>
不幸死非其所臣哀號隕絶莫知稟待迤邐扶喪欲即<lb/>
海道怒臣者特爲已甚劾以擅去得㫖根勘捕臣愈峻<lb/>
君命所逮臣心敢違臣自念譬委肉餓虎之谿燎毛洪<lb/>
爐之上或軍卒横加凌辱臣必死於道途或官司有所<lb/>
觀望臣必死於囹圄意外羅織何所不至以臣一介之<lb/>
<pb n="KR4d0190_WYG_001-17a"/>
微固不足恤重念臣母家貧早喪先臣止攜一子績麻<lb/>
鬻資給臣爲學雖晩年見臣獲第然官小禄薄未酬孝<lb/>
養狼狽遐方死於患難奉葬無人孤魂無依况臣幸遇<lb/>
中興之主立賢無方孝治之廣刑於四海寧肯棄士於<lb/>
怒者使得而甘心又寧忍視爲人之子而不得以爲母<lb/>
服耶孰若歸命闕廷控吿君父伏望聖慈惻然軫念察<lb/>
臣罪犯即無贓私憐臣母死尚茲暴露免臣更赴靜江<lb/>
勘所命囘渙汗恩復骨肉願言罔極而欲報倘遂終喪<lb/>
<pb n="KR4d0190_WYG_001-17b"/>
敢謂宜<hi>闕</hi>而反<hi>闕</hi>分甘永棄則是駒犢之慕重於鼷鷃<lb/>
之樂明矣誓畢縷縷期達天聽臣又聞昔有投巫水中<lb/>
而人不以爲專殺蓋其情本於除害有矯駕君車而人<lb/>
不以爲犯法蓋其情出於爲親臣書生耳知信紙上之<lb/>
語<hi>闕</hi>　　　　　　　稽古典則罪固難逃論人情則<lb/>
理或可恕哀迷迫切言淺不文干冐天威退俟斧鉞<lb/>
　詩<lb/>
　　還山招陳希韓<lb/>
<pb n="KR4d0190_WYG_001-18a"/>
乾坤莽囘互日月相盪摩百年纔瞬息萬類總么麽是<lb/>
身非吾有造物如我何觸事㑹心少幽棲廢興多眷言<lb/>
意所適樂此山之阿修篁擢新幹老木榮舊柯谷聲傳<lb/>
地籟松韻答天和獨石介而安寒泉淡無波園蔬掇纎<lb/>
嫩名果仍駢羅紅綻着雨花碧巻受風荷隨意坐莓苔<lb/>
絺衣掛薜蘿得酒即酩酊作詩苦吟哦嘯長情浩蕩舞<lb/>
短影婆娑妻奴鹿門趣黄綺商山歌﨑嶇路辭遥迢遞<lb/>
誰見過交親憶同調出處矢靡他毎憐傷弓禽因感赴<lb/>
<pb n="KR4d0190_WYG_001-18b"/>
燭蛾無心更<hi>闕</hi>　試藝趂投戈自覺此身浮相看雙鬢<lb/>
皤人事何時休歸來勿蹉跎<lb/>
　　偕學子遊都嶠<lb/>
　　　紹興十四年秋九月乙巳高登以罪竄容州眀<lb/>
　　　年春戊午到竄所冬十一月壬戌遊都嶠學子<lb/>
　　　李彌章盧大勲李飛英李瑞禮羅述蕭巖黄宗<lb/>
　　　之男扶持從遊<lb/>
甲子歲秋杪負罪西南馳脚厯山萬重身墜天一涯茅<lb/>
<pb n="KR4d0190_WYG_001-19a"/>
茨蔽聚落培塿圍孤埤何處有洞天𤣥真之所栖維南<lb/>
頗挺拔隱隱浮修眉采菊東籬下悠然一見之欲徃覺<lb/>
旌搖兀坐嗟黏黐彼美二三子知我多愛竒<hi>闕</hi>
　　　登翠微天公喜我來閣雨雲埀埀坤靈喜我來<lb/>
林壑迴春姿山禽喜我來上下鳴嚶吚江梅喜我來蓓<lb/>
藟敷南枝高興<hi>闕</hi>幽尋絶<hi>闕</hi>　　　　　　如許鬱葱<lb/>
瑣煙<hi>闕</hi>誰遣衢耼徒列此怪狀爲<hi>闕/</hi>馮賢主人痛<hi>闕</hi>彌<lb/>
年非我生逢百罹不慕太廟犧况從奪袍簡欣若脫馬<lb/>
<pb n="KR4d0190_WYG_001-19b"/>
羈投荒得勝踐<hi>闕</hi>與<hi>闕</hi>分宜清芬追六逸餘齡寄三危<lb/>
明時甘自誓敢<hi>闕</hi>　　詞暫遊已難得短畧仍易移山<lb/>
脚趣囘馭<hi>闕</hi>　　　　　　意黙契欲下思懼遲準擬<lb/>
供冥搜草木<hi>闕</hi>　　　氣知多少凄入詩人脾暮途雙<lb/>
逕松歸馬四<hi>闕</hi>　出没山光裏烏㡌風披披<lb/>
　　歸途歎<lb/>
孫吳攄將畧申甫翰王家腐儒要底用歸種東陵𤓰<lb/>
　　自嘆<lb/>
<pb n="KR4d0190_WYG_001-20a"/>
平生無技能素業<hi>闕</hi>　　　　　　　世期躋唐虞憤<lb/>
嘗獻瞽言<hi>闕</hi>　　　　　　　　　寧憚攀虎鬚由此<lb/>
隔<hi>闕</hi>　　　　　　　　　　　　束如囚拘索米無<lb/>
處<hi>闕</hi>　　　　　　　　　　漫不分賢愚梁竦知徒<lb/>
勞淵明奈<hi>闕</hi>　　書獄訟簡沈迷昡鈆朱<hi>闕</hi>
窓几羅蛛絲簡編殘<lb/>
　　思歸<lb/>
忽忽已秋杪言歸欣有期節物想吾廬青蕋繁東籬流<lb/>
<pb n="KR4d0190_WYG_001-20b"/>
匙白雲子蘸甲黄鵝兒對此憶羈旅多應歌式微喜慰<lb/>
倚門心愁消舉案眉稚子閙簷隙遶膝牽人衣歸興念<lb/>
如許兼程猶苦遲明朝秋色裏烏㡌風披披<lb/>
　　似春閣<lb/>
二閣寧獨煖萬家方號寒何當放春去和氣滿人間<lb/>
　　畱别<lb/>
丈夫四方志肯作兒女别顧我差崛强羨君真秀發道<lb/>
義重千鈞利名輕一葉壯風吐虹蜺忠誠貫日月插劒<lb/>
<pb n="KR4d0190_WYG_001-21a"/>
露肝膽看鏡念勲業何當拔茅茹同在陳力列<lb/>
　　冐寒行風雨有感<lb/>
號風撼枯枿凍雨凝路塵乾坤祕日月八荒同一雲遥<lb/>
知沙漠寒黯淡愁殺人天涯望不極流涕滿衣巾<lb/>
　　陳少陽贈官<lb/>
憶昔靖康初厄運㑹中微嚴禁弛邊備長驅來健兒堂<lb/>
堂搗京闕百萬呼鼓鼙天地爲改色日月晴晦迷當宁<lb/>
猶未悟聰明遭蔽欺六賊乆盤結如山屹莫移故人陳<lb/>
<pb n="KR4d0190_WYG_001-21b"/>
夫子忠<hi>闕</hi>　根資拊髀惜機㑹禍端良在茲吾儕沐厚<lb/>
澤顛危合扶持不聞王蠋賢絶脰由布衣書成數千言<lb/>
揮翰捷如飛明朝伏闕下儒冠翕相隨种李奪兵權憤<lb/>
痛社稷危抱書再詣闕慟哭聲猶悲天意難遽囘人心<lb/>
<hi>闕</hi>　離時雍恣凶暴縱兵欲屠之馬前森利刃此時命<lb/>
埀絲要領兩不顧相視情怡怡虎口僅獲脫好爵安能<lb/>
縻俄起故鄉情各歸天一涯壯哉歐陽生捨生誠所宜<lb/>
聖主圖興復忠誠䝉誅夷宸心頃自責疏節録其遺君<lb/>
<pb n="KR4d0190_WYG_001-22a"/>
乎死不亡泉壤増光輝魂氣鍾慶雲體魄蒸靈芝言言<lb/>
英烈在昭昭星斗埀蘭死則畱芳豹死則畱皮男兒倘<lb/>
得死其死甘如飴君死逾生榮我生歎奚爲九原如可<lb/>
作微君誰與歸<lb/>
　　杜門<lb/>
故人方謝客爲問意如何午枕清風足夜窓明月多易<lb/>
招惟酒聖難遣是詩魔一榻君家事何妨獨我過<lb/>
　　七夕<lb/>
<pb n="KR4d0190_WYG_001-22b"/>
天道杳難憑人言殊不經佳期傳七夕歡事汚雙星女<lb/>
騃占蛛巧兒癡托鵲靈吾詩非好詆聊與訂頑冥<lb/>
　　夢遊故山<lb/>
風際氅披鶴雲根杖策鳩幽棲知好在歸夢故難畱山<lb/>
放數峯出泉分一派流把茅何日辦縳屋䕶松楸<lb/>
　　送元大<lb/>
但得身長健何妨鬢已華胷中翻錦繡筆下走龍蛇作<lb/>
掾只三語讀書空五車巻懐良得計去去臥煙霞<lb/>
<pb n="KR4d0190_WYG_001-23a"/>
　　辭餽金<lb/>
　　　頃罷官臨慶士民丐畱不果乃相與持金贐行<lb/>
　　　勤勤之意既不可却復不當受因請買書郡庠<lb/>
　　　以遺學者作詩謝<lb/>
劉君政成<hi>闕</hi>　　闔境歡謡騰載道民不見吏犬無聲<lb/>
持以百錢勤父老嗟我官卑志未伸於人何德人稱好<lb/>
騰牒當途願丐畱餽贐交馳雜金寳天涯百指携空囊<lb/>
號寒啼飢日相惱可取無取未傷亷為念易汙惟皓皓<lb/>
<pb n="KR4d0190_WYG_001-23b"/>
不如買書惠泮宫聊助賢侯采芹藻别後青衿倘見思<lb/>
窓前黄巻冝探討<lb/>
　　水漲謝邑宰送米<lb/>
心知一字不堪煑矻矻窮年黄巻中食粥由來未爲過<lb/>
儲瓶况乃嗟屢空令君好賢嫓韓愈賤子受賜慙盧仝<lb/>
春水從教遶舎北癡兒不復啼門東<lb/>
　　中秋月<lb/>
繡江<hi>容州水也</hi>再見中秋月歲去月圓人尚缺相望千里共<lb/>
<pb n="KR4d0190_WYG_001-24a"/>
嬋娟苦恨亭亭照離别今夕一尊誰與同孟光舉案對<lb/>
梁鴻衆鶵立侍儼成列以次持盃夀乃翁乃翁看月揩<lb/>
病目手足頑麻頭髪秃但願團圞三十秋不計東西與<lb/>
南北<lb/>
　　臨别示子<lb/>
不能枉道取富貴是致爾輩愁飢寒頻年别離情更惡<lb/>
兩地狼狽心何安從人數寄安否問使我相思懐抱寛<lb/>
平生竊嘆曹家兒臨岐莫堕雙闌干<lb/>
<pb n="KR4d0190_WYG_001-24b"/>
　　乞米<lb/>
臣飢欲死侏儒飽方朔誰憐是歲星館下諸生笑豐煖<lb/>
江頭漁父誚清醒魯公已作乞米帖陶令旋尋儲粟瓶<lb/>
親舊依然眼相向故應特地爲吾青<lb/>
　　覔蠧椽<lb/>
　　　雪寒官冷家乏薪炭與舒丞懇令長至劈酒槽<lb/>
　　　可笑亦可憫也<lb/>
顧影低佪祗自憐怕寒時聳作詩肩全家食粥已數月<lb/>
<pb n="KR4d0190_WYG_001-25a"/>
坐客無氊今幾年君劈槽燒當止酒我和琴爨况無絃<lb/>
雪中送炭從來事况爾羈躬覔蠧椽<lb/>
　　小原欲歸<lb/>
潮頰香醪暈醉紅鐙敲歸路勒青騘水涵萬頃曽孫稼<lb/>
月逗盈衿少女風大誤平生縁畫足無聊中夜祗書空<lb/>
擬將方宇難論事直扣天門問化工<lb/>
　　立冬道中<lb/>
黄茅時節瘴煙濃人在山凹第㡬重梁竦負才徒感慨<lb/>
<pb n="KR4d0190_WYG_001-25b"/>
嵇康賦性本疏慵此生自斷天休問吾道頻年世不容<lb/>
㑹脫幘巾還自隱鹿門妻子慣相從<lb/>
　　言懐<lb/>
歸去東皋獨荷犁筆牀書巻有兒持一無可意身將老<lb/>
百不如人心自知夢寐摩娑元結頌經從省憶少陵詩<lb/>
體膚餓盡天應錯依舊臞然山澤姿<lb/>
塞雁南飛度戍樓一聲天地有餘秋家連滄海難窮目<lb/>
人在蠻荒欲盡頭莫效涓埃禆國計况無毛髪爲身謀<lb/>
<pb n="KR4d0190_WYG_001-26a"/>
所須菽水能多少蹤跡飄然不繫舟<lb/>
　　病中雜興<lb/>
溶溶瘴霧暗朝暾咫尺山關號鬼門疾病年年不相貸<lb/>
朱顔凋盡赤心存<lb/>
埀老飄零萬里餘肌膚瘦盡鬢毛疎皇恩若許歸山去<lb/>
豆地雖存不解鋤<lb/>
不羨雲霄欲網羅百年人物總相磨死如歸耳生如寄<lb/>
造物從今奈我何<lb/>
<pb n="KR4d0190_WYG_001-26b"/>
九死窮荒一病翁曉來猶怯北窓風誰知葵藿傾心切<lb/>
待到日輪升太空<lb/>
不辭南北嘆飄零俯仰乾坤一草亭鳶堕水中從沓沓<lb/>
鴻飛天外自冥冥<lb/>
長袖深藏批敕手短笻斜倚作詩肩有時極目愧遼漢<lb/>
興在孤鴻落照邊<lb/>
病損腰圍減未休二毛埀領颯先秋夢中那復化爲蝶<lb/>
林下不妨問鬬牛<lb/>
<pb n="KR4d0190_WYG_001-27a"/>
口腹相煎亦可羞飢來欲食飽還憂一編地下我無用<lb/>
須學畱侯辟穀不<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0190_WYG_001-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東溪集巻上<lb/>
</p>
<p>
</p>
  </div>
<div>
<head>東溪集巻下</head> <lb/>
    <p>
<pb n="KR4d0190_WYG_002-1a"/>
欽定四庫全書<lb/>
　東溪集巻下<lb/>
　　　　　　　　　　　　　宋　髙登　撰<lb/>
　記<lb/>
　　象州賢樂堂記<lb/>
趙使君元信守象臺作堂於郡治西偏標名曰賢樂以<lb/>
書來屬僕記之僕以守所樂不以已之樂為樂而以千<lb/>
里之樂為樂珍食爽口樂乎然榖腹不充有啼飢者是<lb/>
<pb n="KR4d0190_WYG_002-1b"/>
吾憂也錦衣華躬樂乎然環堵之陋茅巻風而牀溜雨<lb/>
是吾憂也齁齁髙枕樂乎然潢池之擾刃揮霜而旗耀<lb/>
日是吾憂也彼所謂樂樂乎一已之樂而吾所憂正以<lb/>
千里之未得其樂也惟憂千里之未得其樂是以能使<lb/>
斯民化呻吟而為謳歌然後釋吾憂而與之同樂樂民<lb/>
之樂何樂如之若夫不賢者徒知一己之樂而忘千里<lb/>
之憂則憂將及已是雖有此其能樂也哉故曰賢者而<lb/>
後樂此不賢者雖有此不樂也元信治象二年清修飭<lb/>
<pb n="KR4d0190_WYG_002-2a"/>
已惠愛及人人旣得其樂矣身雖處於一堂心常存乎<lb/>
千里則是恤民之深宜享茲樂而無愧焉紹興十有五<lb/>
年冬十二月甲寅漳浦髙登記<lb/>
　論<lb/>
　　窮論<lb/>
夫人固窮然後可以語大事窮則守守則無羨乎達達<lb/>
則約約則猶窮時也一失其達則窮自如也若人也窮<lb/>
達莫得而加損與之有為何徃不濟窮則戚戚則必至<lb/>
<pb n="KR4d0190_WYG_002-2b"/>
於達達則侈侈則異窮時也一失其達則窮為累也若<lb/>
人也窮達變易於初終推其所為何所不至嘗聞莊生<lb/>
之言其窮也使家人忘其貧其達也使王公忘賢而化<lb/>
<hi>闕</hi>　　之矣因生之言而知其所謂顔子之賢蓋回於<lb/>
孔門退然若無能人夫子每以王佐期之豈非能固窮<lb/>
然後可與語大事耶考其在陋巷也一簞食一瓢飲此<lb/>
哲人之細事在回若不足道然陋巷之居顔路猶在回<lb/>
也死路嘗請子之車以為槨矣想當時回不獨已能如<lb/>
<pb n="KR4d0190_WYG_002-3a"/>
此徃徃家人皆能忘貧此其所以為賢而可為王者之<lb/>
佐今之士大夫修身齊家仰事俯育之間使父母妻子<lb/>
于于而樂不以窮為恥而今日之事庶可與議嗚呼難<lb/>
哉<lb/>
　　忠辨<lb/>
皇朝養士埀二百年一旦金人敗盟京闕失守捐君父如路<lb/>
人奉符璽於異姓者皆平時崇資顯秩之人也獨李公<lb/>
清卿憤褫廢之辱奮然不顧引大義而叱虎狼雖遭哮<lb/>
<pb n="KR4d0190_WYG_002-3b"/>
噬而詈聲強敵與命俱絶想見一時精忠裂眦衝冠干<lb/>
霄貫日凜凜在人耳目間嗚呼古之烈丈夫也而議者<lb/>
謂公之死若未足多兩宫北狩公實主之蓋不得不死<lb/>
耳每聞此語輒為拂膺不懌思之知出於不能死者之<lb/>
口而無識者從而和之不能死者忌人之能死以形已<lb/>
無識者出入其間而不究忠賢之用心夫主憂臣辱主<lb/>
辱臣死兩宫屈辱且見褫廢舉朝之臣宜死之當時如<lb/>
何㮚孫覿亦在君側畏懼蓄縮不敢喘息而徐秉哲王<lb/>
<pb n="KR4d0190_WYG_002-4a"/>
時雍輩方津津以偽命為榮不臣之罪合殱厥族噫不<lb/>
議此之誅而貶公之忠其無公論甚矣太史公曰死非<lb/>
難處死者難若公可謂能處死矣主見虜之謀亦忠於<lb/>
為國屬大勢已去難以口舌争之不然則草降勸進計<lb/>
不出此耳使聖人復起按春秋而責公之備不過曰雖<lb/>
智不足以存君不忍背君而獨存豈容少貶也耶作忠<lb/>
辨<lb/>
　　小人議<lb/>
<pb n="KR4d0190_WYG_002-4b"/>
登昨陪祀事獲從台斾出郊見良田沃壤彌漫數里皆<lb/>
為茂草之區因動君子之懐而興小人之喻歎息再三<lb/>
不能已矣若謂君子喻之稼穡播種耘耔一失其宜則<lb/>
不旋踵而槁死小人喻之惡草不種自生去之復蕃况<lb/>
誅鋤之所不及乎此至論也登退念古者諸侯卿大夫<lb/>
皆有争臣輒不自揆願畢其説知人之難尚矣小人無<lb/>
才不足以資其姦詢之以計則得委之以事則辨故與<lb/>
之有為似若可喜然諂諛邪貪用心委曲無非己利雖<lb/>
<pb n="KR4d0190_WYG_002-5a"/>
能随時而為俯仰視人而改態度而其謬戾之迹有隙<lb/>
可窺願閣下明察焉無使聰明為之眩蔽則千里赤子<lb/>
庶得以乳其母也不勝願幸<lb/>
　　幕客議<lb/>
登觀漢竇憲為大將軍請以傅毅為記室崔駰為主簿<lb/>
班固為䕶軍憲府文章之盛冠於當世唐鄭從讜為招<lb/>
討使表劉崇龜趙崇為制官劉崇魯為推官李渥掌書<lb/>
記崔擇支四時比太原為小朝廷憲從何人乃能收天<lb/>
<pb n="KR4d0190_WYG_002-5b"/>
下之公選使當時議者謂憲府有文章之盛太原有小<lb/>
朝廷之稱而况望隆本朝具瞻所屬言動去取為天下<lb/>
重輕豈可不示之以好惡之公耶蓋今日收拾人才所<lb/>
以備異日為國家用耳固當略去位貌推至誠以交其<lb/>
肺肝俾得以盡胷中藴蓄氣味投議論合然後鸞鳳鴻<lb/>
鵠飛鳴不離其羣倘或狃於人情後寒俊而先貴㳺鬱<lb/>
公平而狥私禱緩急不得其力乃有乏才之歎是猶騁<lb/>
駑蹇於修途服騏驥於轅下不知抱駿骨而逺逃者不<lb/>
<pb n="KR4d0190_WYG_002-6a"/>
吾得也伏望台慈奏辟薦舉之際略加考察恐此曹將<lb/>
來為門下之累人或得而議及焉則於盛德所損非細<lb/>
登别無僥覬之嫌知效誠而已矣取之棄之信之疑之<lb/>
側躬俟命<lb/>
　説<lb/>
　　命諸子名字<lb/>
名字所以相識别未嘗有義自左氏載德命類命之説<lb/>
後世因取義焉如王昶命子以黙沉淵深見意於冲虚<lb/>
<pb n="KR4d0190_WYG_002-6b"/>
謙静謝莊名子以颺朏嵸瀹寓文於風月山水厥趣不<lb/>
同所屬亦異痛念王室凌遲思扶持而一振之左右匡<lb/>
拂以守鴻業然此志未遂天也吾以未遂之志命汝箕<lb/>
曰扶字伯起裘曰持字仲安庭曰振字叔昌桴曰拂字<lb/>
季士人字汝而耳聴之汝稱名而心維之勉効兩全之<lb/>
節無使後笑我昩於諸子而遣蚊負山也<lb/>
　　戴慥名字<lb/>
戴氏子從父逰宦就學桂林因諸葛故人求名於僕僕<lb/>
<pb n="KR4d0190_WYG_002-7a"/>
謂學者誦先王之言而力行之言而不能行無益也行<lb/>
而或畔於其言不可也故中庸曰言顧行行顧言君子<lb/>
胡不慥慥爾慥之謂造也言行相顧則内外進矣故奉<lb/>
名曰慥字曰子顧所期於吾子將聴其言而信其行可<lb/>
不勉哉<lb/>
　　三賢不貢獻<lb/>
母后還自女真郡國悉獻典利謂出羨餘而實於常賦<lb/>
外巧為色目以斂之時降詔褒諭汪泉州具表謝云按<lb/>
<pb n="KR4d0190_WYG_002-7b"/>
籍而推未免陽城之拙有金則貢無煩毛伯之求雖不<lb/>
能飄然絶俗然心知其非而輸之矣南來乃得賢守三<lb/>
道州田如鼇昭州林勲容州鄭安恭各以郡小民貧不<lb/>
忍科罰一無所獻嗚呼賢矣哉<lb/>
　　春秋桓公不書王<lb/>
桓公初二年書王三年不書至十年復書王十一年不<lb/>
書王至十八年復書王説者紛然皆於義未安如孫胡<lb/>
二家謂元年以天道王法正威公之罪二年以天道王<lb/>
<pb n="KR4d0190_WYG_002-8a"/>
法正宋督之罪程氏亦謂弑逆者不以王法正之天理<lb/>
滅矣至説十年十八年則又近鑿考春秋書月則書王<lb/>
不書月不書王明正朔王者之所頒非諸侯可得而自<lb/>
出也於桓公書月而不書王桓公弑隱自立聖人之意<lb/>
微矣元年書王端本故也二年十年十八年書王二百<lb/>
四十二年無十年不書王十年而無王則人道滅矣此<lb/>
春秋之法也不當臆説求<lb/>
　　封禪<lb/>
<pb n="KR4d0190_WYG_002-8b"/>
封禪非古也其秦漢之侈心乎封聚土也禪除土也祀<lb/>
天地秩山川之禮也賤儒媚附七十二君之説謂告太<lb/>
平之極治曠世盛典學如退之未免有登太山鏤白玉<lb/>
之奏嗚呼若孫宣八奭忠矣<lb/>
　　史記敘教熊羆貔貅貙虎以戰事<lb/>
如虎如貔如熊如羆以人之鋭喻獸之猛恐泉之師亦<lb/>
如之而史記直謂教熊羆貔貅貙虎以戰蓋遽愛竒而<lb/>
事渉怪不足傳信聖人敘書㫁自唐虞良有以也<lb/>
<pb n="KR4d0190_WYG_002-9a"/>
　　堯不去四凶<lb/>
四凶小人之有才者也堯固知之然重違衆言或舉而<lb/>
姑試之或吁而姑置之功罪未明安得而遽去之至舜<lb/>
然後績用墮矣罪惡彰矣其去之也宜矣<lb/>
　　史記湯祝網<lb/>
天之生物以養斯人先王仁政所以使之咸若禁其暴<lb/>
殄而已網罟之利以畋以漁尚矣夫網去三面知終日<lb/>
而不獲一也且從而祝之曰欲左左欲右右不用命乃<lb/>
<pb n="KR4d0190_WYG_002-9b"/>
入吾網近類異端之所謂仁非吾聖人之所謂仁曽以<lb/>
湯之懋德如天而為是區區哉後世之君推恩足以及<lb/>
禽獸而功不至於百姓其效此也耶子長愛竒吾所不<lb/>
取<lb/>
　　東坡像贊<lb/>
尼父兮遭削迹千載兮藏遺履屈伸兮固有時媒蘖兮<lb/>
繄誰子忠義兮滿朝廷文章兮照今古此道兮信未亡<lb/>
先生兮嗚呼死<lb/>
<pb n="KR4d0190_WYG_002-10a"/>
　　鄒正言像贊<lb/>
噫宋臣姦在古無有元符天子置之左右納君於惡疇<lb/>
其康救公奮不顧乃進苦口殺母取子立嬖廢后欺人<lb/>
則可欺天則不祖宗堯舜陛下桀紂社稷存亡繄陛下<lb/>
手欲謝天下乞斬惇首乃引御衣願終聴受今我來斯<lb/>
實公貶所拜公遺像恨生公後念此後人厥顔何厚<lb/>
　　洗仁傑為祖雲翼寫真<lb/>
洗子之丹青祖子之儀形髙子謂縱其洗子筆端所傳<lb/>
<pb n="KR4d0190_WYG_002-10b"/>
之妙難狀祖子胷中所藴之誠<lb/>
　　自寫真贊<lb/>
面兮纎冷髭兮虬巻性兮火烈心兮石堅有誓兮盡敵<lb/>
無望兮凌烟<lb/>
　　又<lb/>
爾頭甚方爾口甚利以此處世不易不易<lb/>
　銘<lb/>
　　郫筒<lb/>
<pb n="KR4d0190_WYG_002-11a"/>
　　　郫筒出蜀郫縣即杜詩所謂酒憶郫筒不用沽<lb/>
　　　頃得之同舍李紫芝為之銘曰<lb/>
漆豫子之身而無恩可報傾程子之蓋而誰與為友杜<lb/>
爾徑寸之口而警所防一爾終始之節而孤其守孰若<lb/>
與髙子斟酌獻酬而陶陶於無何有也<lb/>
　　方竹杖<lb/>
其節髙兮曰髙其操堅兮曰堅其中虛兮曰虚其外圓<lb/>
兮曰圓然則胡為而圓今此君能方矣蓋其德也全聴<lb/>
<pb n="KR4d0190_WYG_002-11b"/>
琴横膝望月倚肩與髙子兮周旋<lb/>
　　慎獨齋銘<lb/>
　　　靖康初髙子以少故去賢關僦居景德僧寺兀<lb/>
　　　兀終日咄咄書空因揭慎獨顔簷間為之銘云<lb/>
其出户如見賓其入虚如有人其行無愧於景其寢無<lb/>
慚於衾請事斯語無怠厥終<lb/>
　　祖雲翼思誠齋銘<lb/>
天真無營其於有生如水之清如鑑之明人偽既分䘮<lb/>
<pb n="KR4d0190_WYG_002-12a"/>
厥所存如水之渾如鑒之昏性天物理以此揆彼微風<lb/>
不起一塵不生水澄鏡静乃臻泰定由睿作聖與天地<lb/>
並<lb/>
　　李生希顔齋銘<lb/>
齗齗洙泗之間從逰至於三千回終日而如愚夫子乃<lb/>
獨稱其賢謂克已以為仁固他人鮮儷焉有若無實若<lb/>
虚過不貳怒不遷始而若卓也歎乎髙堅前後終而庶<lb/>
幾也同乎步趨語言惜未達夫一間而天遽奪之年惟<lb/>
<pb n="KR4d0190_WYG_002-12b"/>
徽言與懿行粲日星乎簡編希顔之人亦顔徒視斯銘<lb/>
而勉旃<lb/>
　　紹興甲子得鄭公介夫硯銘曰<lb/>
我思公不可見如見公以斯硯硯之堅公之剛我之頑<lb/>
雖萬磨而莫變<lb/>
　　遺諸子硯<lb/>
人以田我以硯遺爾箕意可見<hi>扶持振拂各一箕裘庭桴皆小名也</hi>
　　朱黄雙硯<lb/>
<pb n="KR4d0190_WYG_002-13a"/>
日月如梭文籍如海討探不及朱黄敢怠<lb/>
　　行硯<lb/>
世路難人心異惟石交不相棄<lb/>
　　埋銘<lb/>
耳聵目昏顔彫髮秃有兒歸葬蟠山之麓藏焉息焉以<lb/>
坦我腹<lb/>
　　深衣銘<hi>史彦𨽻</hi>
先王法服以飭乃躬惟言與行厥戒攸同<hi>先生與史彦簡云近作深</hi>
<pb n="KR4d0190_WYG_002-13b"/>
<hi>衣銘欲書之紳幸以十六字寵貴之如佩長者之訓也</hi>
　　祖中康<hi>辰州人</hi>
可乆可速亦步亦趨周旋中禮仲尼之徒<lb/>
　　李希旦<hi>辰州人</hi>
莊手重足前後襜如服先王服為君子儒<lb/>
　　姜　巖<hi>漳州人</hi>
忠信篤敬可行蠻貊宜哉書紳務以稱德<lb/>
　　長子扶<lb/>
<pb n="KR4d0190_WYG_002-14a"/>
非禮勿視非禮勿聴非禮勿言非禮勿動<lb/>
　　李　恪<hi>南雄州人</hi>
有已之私為已之累克之者誰省之者是<lb/>
　　羅　述<hi>容州人</hi>
才以德將道由道致勿驕勿畫㫁無不至<lb/>
　　<hi>缺姓</hi>　倬<hi>賀州人</hi>
養心莫善閑邪以存反身而誠入自仁門<lb/>
　　盧大榮<hi>容州人</hi>
<pb n="KR4d0190_WYG_002-14b"/>
心存九思身如三省靈源既通物翳自除<lb/>
　　祖南紀<hi>黄州人</hi>
性習或偏佩韋佩絃務適厥中則罔斯愆<lb/>
　　李　年<hi>大名府人</hi>
學欲自强德宜有力世故糾紛莫回所執<lb/>
　　李飛英<lb/>
業患不精行患不成宜取四重宜去四輕<lb/>
　　趙善謨<lb/>
<pb n="KR4d0190_WYG_002-15a"/>
為善最樂作德日休學問無他放心是求<lb/>
　　蘓　鑾<hi>泉州人丞相頲之後</hi>
服以章德學以美身學務知敏德乃日新<lb/>
　　言箴<lb/>
四十無聞一命而傴涉世尤疏多睽少與區區效忠浪<lb/>
費言語盜憎主人怨汝詈汝<lb/>
　　容州索誥勅<lb/>
昔與今取黄紙白綾兩手分付恰似不曽<lb/>
<pb n="KR4d0190_WYG_002-15b"/>
　詞<lb/>
　　多麗<lb/>
休問世偶然攘臂來逰何須恁乾坤角觝又成冷笑俳<lb/>
優且寛心待他天命謾鼓舌誇吾人謀李廣不封劉蕡<lb/>
下第千年公論合誰羞徃矣瓦飄無意甑墮懶回頭真<lb/>
堪笑直鈎議論圓柄機籌　幸斯道元無得喪壯心豈<lb/>
有沈浮好温存困中節槩莫冷落窮裏風流子滴珍珠<lb/>
飯抄雲子醉飽卧信縁休歸去也幅巾談笑卒歳且優<lb/>
<pb n="KR4d0190_WYG_002-16a"/>
㳺循環事亡羊須在失馬何憂<lb/>
　　阮郎歸<hi>過武山縣謁許宰不遇作此寄之</hi>
武仙花縣謁鳬仙急招横渡船重門晝掩訟庭閒虚簷<lb/>
羣雀喧　金屋畔玉欄邊新春桃李妍主人情重客無<lb/>
縁消魂空黯然<lb/>
　　驀山溪<hi>容州病起作</hi>
黄花時節病惱南來客瘦得不勝衣試腰圍都無一搦<lb/>
東籬興在手種菊<hi>闕</hi>　　晚艷泛新蒭誰道乾坤窄<lb/>
<pb n="KR4d0190_WYG_002-16b"/>
百年役役樂事真難得短髪已無多更何勞霜風染白<lb/>
兒曹齊健扶起一翁孱龍山帽習池巾歸路從欹側<lb/>
　　行香子<lb/>
瘴氣如雲暑氣如焚病輕時也是十分沈疴惱客罪罟<lb/>
縈人歎檻中猿籠中鳥轍中鱗　休負文章休説經綸<lb/>
得生還已早因循菱花照影筇竹随身奈沈郎尫潘郎<lb/>
老阮郎貧<lb/>
　　漁家傲<hi>紹興甲子潮州考官作</hi>
<pb n="KR4d0190_WYG_002-17a"/>
名利塲中空擾擾十年南北東西道依舊緑山塵撲㡌<lb/>
空懊惱羨他陶令歸來早　歸去來兮秋已杪菊花又<lb/>
遶東籬好有酒盈樽開口笑雖然老玉山猶觧花前倒<lb/>
　　好事近<hi>黄義卿畫帶霜竹</hi>
瀟灑帶霜枝獨向歳寒時節觸目千林憔悴更幽姿清<lb/>
絶　多才應賦得天真落筆驚風葉從此落花深處有<lb/>
一梢秋月<lb/>
　　好事近<hi>餞别用前韻</hi>
<pb n="KR4d0190_WYG_002-17b"/>
送客過江村况值重陽佳節向晚西風蕭瑟正離人愁<lb/>
絶　尊前相顧惜參商引十分蕉葉回首高陽人散負<lb/>
西樓風月<lb/>
　　好事近<hi>紀别仍用前韻</hi>
飲興正闌珊正是揮毫時節霜榦銀鈎詩句㸔壁間三<lb/>
絶　西風時地颯秋聲樓外觸殘葉疋馬翩然歸去向<lb/>
征鞍敲月<lb/>
　　浪淘沙<hi>王宰母生日寓居道州勸其來富州</hi>
<pb n="KR4d0190_WYG_002-18a"/>
璧月挂秋宵丹桂香飄廣寒宫殿路迢迢試問嫦娥縁<lb/>
底事欲下層霄　蘭玉自埀髫拜命當朝神仙㑹裏且<lb/>
逍遙分取壺中閒日月來伴王喬<lb/>
　　西江月<lb/>
渺渺西江流水翩翩北客征帆清秋月影浸人寒雲靜<lb/>
碧天澄淡　飄泊道途零落疎慵鬢髪監鬖從來涉世<lb/>
戒三緘只好随時飲啖<lb/>
　　南歌子<lb/>
<pb n="KR4d0190_WYG_002-18b"/>
菊撚黄金嫩盃傾琥珀濃良辰何處寄萍蹤短艇飄蓬<lb/>
一葉浪花中　鳳闕遊娃館幽坡賞梵宫當年樂事總<lb/>
成空目㫁天邊想像意何窮<lb/>
　　好事近<lb/>
富貴本無心何事故鄉輕别空惹猿驚鶴怨誤松蘿風<lb/>
月　囊錐剛强出頭來不道甚時節欲命巾車歸去恐<lb/>
豺狼當轍<lb/>
　啟<lb/>
<pb n="KR4d0190_WYG_002-19a"/>
　　謝賀州張守<lb/>
伯樂去而凡馬空敢希回盼象罔來而𤣥珠得實出無<lb/>
心收録雖後於衆人褒諭特過於常分伏念某稟賦不<lb/>
厚矯拂難勝鐵心石腸誓將堅守奴顔婢膝固所羞為<lb/>
此意太髙於時寡合屬主張於公道肯顧望而詭随念<lb/>
以直道而事人誠心無愧謂居下流而訕上俗子無知<lb/>
有如皎日之明猶畏爍金之衆慮莫逃於譴黜矧有望<lb/>
於薦掄淺陋曷取其該通戇愚近類乎剛直過情得譽<lb/>
<pb n="KR4d0190_WYG_002-19b"/>
何<hi>闕</hi>歸思此蓋伏遇知府朝議忠厚持躬清修飭已分<lb/>
憂南服得諸侯之寶三儷美古人有君子之道四煌煌<lb/>
知燭汪汪量波是俾寒微例歸陶冶某謹當俯思勉勵<lb/>
仰稱品題雖拜官於公朝未容私謁既待我以國士敢<lb/>
負深知<lb/>
　　謝李察院<lb/>
中興頼賢哲勢有急於救焚多故延英髦義莫先於推<lb/>
轂俯收實用仰副虚懐遽及妄庸第深慚感伏念某技<lb/>
<pb n="KR4d0190_WYG_002-20a"/>
窮鼠木仕困漁竿遭鬼揶揄信天拂亂操牛刀於一室<lb/>
忽羊<hi>闕</hi>之再期善最無聞考宜書於下下賢愚有等人<lb/>
僅品於中中分甘艱險之備嘗敢以功名而自許念從<lb/>
委質憤不戴天區區三户之心碌碌百僚之底梁子徒<lb/>
勞走縣<hi>闕</hi>嗟十年其如初蕭生不<hi>闕</hi>行胷懐雖百歳而<lb/>
何益恥深未雪計大難論膂力要及於方剛股掌豈容<lb/>
以乆玩黄紬欲曉起運甓之幾回白羽何時遂建瓶之<lb/>
一快天心勿貳報國無從切軫贅斿尚希連茹此蓋伏<lb/>
<pb n="KR4d0190_WYG_002-20b"/>
遇提刑察院學通今古言合忠嘉道直時囏行髙衆忌<lb/>
初<hi>闕</hi>　撿<hi>闕</hi>云李葵安肯來暨覩星旌自謂下惠未可<lb/>
去果䝉識察首預薦揚某敢不勉思經綸貯期奮發取<lb/>
䜛人而畀豺虎大開公正之途挽天河以洗甲兵旋致<lb/>
隆平之治<lb/>
　<lb/>
　<lb/>
　東溪集巻下<lb/>
</p>
<p>
</p>
  </div>
<div>
<head>東溪集附録</head> <lb/>
    <p>
<pb n="KR4d0190_WYG_003-1a"/>
欽定四庫全書<lb/>
　東溪集附録<lb/>
　　乞褒録高東溪忠義狀　　　　　朱　子<lb/>
臣猥以微賤備員偏州仰體聖朝收恤褒奬之意思竭<lb/>
駑鈍仰報萬一故於平日聴訟决獄之際不敢不盡其<lb/>
愚今幸踰年目前人戸些少曲直粗得其情獨有事在<lb/>
數十年之前而其枉直之分舉錯之重或非州郡之所<lb/>
得為者則在臣之職不敢不具以聞伏惟聖意特垂聴<lb/>
<pb n="KR4d0190_WYG_003-1b"/>
察臣伏見本漳州人故迪功郎髙登資稟忠義氣節孤<lb/>
高少㳺太學值靖康之禍與陳東詣闕上書力陳六賊<lb/>
之罪且言金人不可和狀至紹興間廷對力陳闕失無<lb/>
所顧避覆試官忌其直舉為下州文學高宗皇帝嘉其<lb/>
忠而收之調靜江府古縣令是時秦檜當國帥臣胡舜<lb/>
陟以其父嘗宰是邑欲為立祠以悦其意而登獨持不<lb/>
可舜陟欲以危法中之召致獄官騐問訊掠訖無罪狀<lb/>
可書後為潮州試官又使諸生論直言不聞之可畏策<lb/>
<pb n="KR4d0190_WYG_003-2a"/>
閩浙水沴之所由檜聞益怒以為隂附趙鼎削官徙容<lb/>
州以死檜没之後諸以口語為檜所陷者高宗皇帝深<lb/>
察其寃巨細存亡無不甄録而登以逺下人士獨無為<lb/>
言之者至乾道間近臣梁克家等始援紹興二十六年<lb/>
赦書以請而有司拘文廢格不下近歳守臣傅伯壽又<lb/>
嘗具奏如前然今亦已踰年未奉進止是使登以抱恨<lb/>
終身埀五十年而姓名猶在罪籍未䝉昭洗雖其孤忠<lb/>
自信獨立不懼精爽凜然必不以此為悔而在聖朝伸<lb/>
<pb n="KR4d0190_WYG_003-2b"/>
寃雪枉勸善懲惡之意則議者猶竊恨焉臣幸得䝉恩<lb/>
假守其鄉目覩茲事若又緘黙不能具以上聞則雖萬<lb/>
被誅戮不足償罪是以敢冒言之伏惟陛下御極以來<lb/>
虚心克已容納盡言竊揆聖志如登之忠直宜在矜奬<lb/>
欲望特發德音復其官秩略加褒録以慰九泉且使天<lb/>
下之欲為忠義者知有所勸誠非小補焉<lb/>
　　髙東溪先生祠記　　　　　　　朱　子<lb/>
孟子曰聖人百世之師也伯夷柳下惠是也故聞伯夷<lb/>
<pb n="KR4d0190_WYG_003-3a"/>
之風者頑夫亷懦夫有立志聞栁下惠之風者鄙夫寛<lb/>
薄夫敦奮乎百世之上百世之下聞者莫不興起也夫<lb/>
孟子之於二子其論之詳矣雖或以為聖之清或以為<lb/>
聖之和然又嘗病其隘與不恭且以其道不同於孔子<lb/>
而不願學也及其一旦發為此言乃以百世之師歸之<lb/>
而孔子反不與焉何哉孔子之道大德中而無迹故學<lb/>
之者没身鑽仰而不足二子志潔行髙而迹著故慕之<lb/>
者一日感慨而有餘也然則二子之功誠不為小而孟<lb/>
<pb n="KR4d0190_WYG_003-3b"/>
子之意其亦可知矣臨漳有東溪先生髙公名登字彦<lb/>
先靖康間逰太學與陳公少陽伏闕拜疏以誅六賊召<lb/>
种李為請用事者欲兵之不為兵也紹興初召主政事<lb/>
堂又與宰相秦檜論不合去為静江府古縣令有異政<lb/>
帥守希檜意捃其過以屬吏㑹帥亦以䜛死獄中乃得<lb/>
釋被檄試進士潮州使諸生論直言不聞之可畏策<lb/>
閩浙水沴之所由而遂投檄以歸檜聞大怒奪官徙容<lb/>
州公學博行髙議論忼慨口講指畫終日衮衮無非忠<lb/>
<pb n="KR4d0190_WYG_003-4a"/>
臣孝子之言舍生取義之意聞者凛凛然魄動神竦其<lb/>
在古縣學者已爭歸之至是生徒日益盛屬疾作自作<lb/>
埋銘召所與㳺及諸生訣别正坐拱手奮髯張目而逝<lb/>
嗚呼是亦可謂一世之人豪矣雖其所學所行未盡合<lb/>
於孔子然其志行之卓然亦足以為聖者之清而使百<lb/>
世之下聞其風者有亷頑立懦之操則其有功於世教<lb/>
豈可與夫隱忍回互以濟其私而自托於孔子之中行<lb/>
者同日而語哉公殁之後三十年延平田君淡為郡博<lb/>
<pb n="KR4d0190_WYG_003-4b"/>
士乃始求其文刻之方版又肖公像而奉祀之以風勵<lb/>
其學者於是郡人王君遇來求文以為記屬予病未及<lb/>
為而<hi>闕</hi>　　今太守永嘉林侯元仲至則又與王君更<lb/>
以<hi>闕</hi>　　趣不置予推高公孤髙之節既如彼而諸賢<lb/>
<hi>闕</hi>立之意又如此則予文之陋誠不宜乆以疾病為辭<lb/>
起書之辭不達意林侯試為刻之陷置祠壁漳之學子<lb/>
與凡四方之士徃來而有事於此者讀之果能有所感<lb/>
慨而興起乎哉淳熈丁未九月甲寅新安朱熹記<lb/>
<pb n="KR4d0190_WYG_003-5a"/>
　　東溪高先生言行録<lb/>
髙先生諱登字彦先漳浦人宣和間為太學生紹興元<lb/>
年正召名初調賀州富川簿再調靜江府古縣令後奪<lb/>
官竄容州卒<lb/>
公生十一嵗而孤讀書日誦數千言及長究及禮義持<lb/>
身勵行既冠㳺太學交㳺皆一時之彦靖康中兵入京<lb/>
師六館之士皆遁去公曰君在可去乎與陳東等詣闕<lb/>
上書乞斬六賊時廷臣復建和議割三關奪李綱等兵<lb/>
<pb n="KR4d0190_WYG_003-5b"/>
權軍民不期而㑹者數萬王時雍縱兵欲殱之公等十<lb/>
人屹立不動時方擢吳敏張邦昌為相敏又言前相李<lb/>
邦彦無辜乞復用公於二月十六日詣登聞檢院上書<lb/>
不報於二十二日又上書又不報繼是凡五上皆不報<lb/>
紹興二年上駐蹕臨安公以十事投時相不行遂於廷<lb/>
對盡言之初考官林叔豹得之喜曰非巍科莫處之覆<lb/>
考官忌其直列作文紕謬與陳之茂等一十九人授下<lb/>
州文學尋有㫖附第五甲<lb/>
<pb n="KR4d0190_WYG_003-6a"/>
公任富川簿憲使聞其名檄讞昭賀廣籐潯梧獄尋攝<lb/>
賀州獄事有囚殺人甚明守欲奏裁曰隂德可為公曰<lb/>
隂德豈可曲為之殺人者死而可幸免則被殺之寃何<lb/>
時而銷秩滿士民相率餽金太守勸其受公辭之不可<lb/>
遂請置書藏於學<lb/>
紹興八年赴都堂審察遂上皇帝書及時議六篇并序<lb/>
上覽之索六議送中書檜怒其議已不復以聞授靜江<lb/>
府古縣令<lb/>
<pb n="KR4d0190_WYG_003-6b"/>
公至靜江府帥沈敏曰何以治古縣公條十餘事沈曰<lb/>
是古人之政今人之詐恐不可對曰忠信可行蠻貊謂<lb/>
不能行是誠不至耳但某不差人下鄉亦願公不差人<lb/>
下邑沈曰謹受教<lb/>
公以亷勤公仁四字自誓寛期限以追呼新黌宫以勸<lb/>
學吏無所容其欺風化盛行不嚴而治縣有豪民秦琥<lb/>
習惡怙財縣官悉為所制一日琥乗間言及公事公不<lb/>
從琥宣言縣令止有一年半汝不知古縣有秦大蟲耶<lb/>
<pb n="KR4d0190_WYG_003-7a"/>
㑹後有訟琥者公申郡及諸司以置於法琥不勝其忿<lb/>
以死行道之人莫不欣悦<lb/>
時胡舜陟帥靜江謂公曰古縣秦太師之父舊治太師<lb/>
生焉宜立祠公曰檜為相無狀祠不可立胡拂然曰汝<lb/>
欲為好人耶<lb/>
公母病甚申乞尋醫不待報檜怒奏請㫖諸路提刑根<lb/>
捉送靜江府勘舜陟徑遣健卒至漳浦捕公時太夫人<lb/>
已死舟中公聞有捕命即殯水次屬之家人航海詣闕<lb/>
<pb n="KR4d0190_WYG_003-7b"/>
上書求納官贖罪以終喪上覽而憫之送中書施行公<lb/>
友人有為右師者謂公曰丞相云嘗識君於上庠倘一<lb/>
見之終身事無憂矣上書徒爾也公曰某知有君父而<lb/>
不知有權臣既而中書奏無納官例送理寺下靜江府<lb/>
勘所舜陟先以事下獄死矣事得白以聞勅還家<lb/>
公至廣漕司辟攝歸善令其秋試潮州公憤權臣專恣<lb/>
出題皆摭經史語以諷題目出直言不聞深可畏丞相<lb/>
趙鼎時在潮謂公曰天下主試者多矣未有如公忠誠<lb/>
<pb n="KR4d0190_WYG_003-8a"/>
愛君者留終日郡守即馳以達檜檜令理寺坐以舜陟<lb/>
所奏且奏云雖屢經赦宥然情重法輕取特㫖編管容<lb/>
州自是天下以言為諱南省至揭公名以為考官戒<lb/>
初公出朝陽試院遂歸舊隱與學者講論忽州遣使臣<lb/>
謝大作持省符至公讀畢即拜謝上馬謝曰少立告家<lb/>
人無害也公曰君命不敢稽遲著鞭而行謝愕然比夜<lb/>
巡檢領百人復至兵刃森列公曰朝廷若賜死亦當拜<lb/>
勅而後就法謝感公忠義為之泣下以死捍之公至容<lb/>
<pb n="KR4d0190_WYG_003-8b"/>
州種蔬植竹為終焉之計四方士執經者數百人公講<lb/>
中庸大學之道方教行窮徼而薨矣是歳紹興戊辰也<lb/>
先是三月朔公得寒熱疾吟詩曰瘴侵玉骨終難起魂<lb/>
斷巫山永不歸閏八月初三日公口誦埋銘與通守黄<lb/>
勲曰耳聵目昏顔凋髪秃有兒歸葬蟠山之麓藏焉息<lb/>
焉以坦我腹公命其子扶執筆寫帖子榜㕔事曰奉先<lb/>
王遺訓不受僧道紙薦又命歛以深衣幅巾大帶語出<lb/>
處行藏及天下大計凡數百言不一及其私也公又謂<lb/>
<pb n="KR4d0190_WYG_003-9a"/>
扶曰我死在明日申刻至期屏去妻子焚香端坐正中<lb/>
整襟拱手瞪目鬚髯開張溘然而逝時及申矣有星如<lb/>
火自寢室飛出向西冲天而去鄰舍及左右皆見之驚<lb/>
呼聲振閭里學生林棹為敘其出處楊汝南陳景肅皆<lb/>
師之澹菴胡銓為作忠辨晦菴朱文公守漳日為祠堂<lb/>
記紹興辛亥文公復請於朝褒録忠義<lb/>
　<lb/>
　<lb/>
<pb n="KR4d0190_WYG_003-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東溪集附錄<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>樂章集</head>
    <p>
<pb n="KR4j0003_WYG_000-1a"/>
欽定四庫全書　　　　　集部十<lb/>
　樂章集　　　　　　　　詞曲類一<hi>詞集之屬</hi>
　　提要<lb/>
　　　　<hi>臣</hi>等謹案樂章集一巻宋柳永撰永初名三<lb/>
　　　　變字耆卿崇安人景祐元年進士官至屯田<lb/>
　　　　員外郎故世號栁屯田葉夢得避暑錄話曰<lb/>
　　　　栁永為舉子時多游狹斜善為歌詞教坊樂<lb/>
　　　　工毎得新腔必求永為詞始行於世余仕丹<lb/>
<pb n="KR4j0003_WYG_000-1b"/>
　　　　徒嘗見一西夏歸朝官云凡有井水飲處即<lb/>
　　　　能歌栁詞言其傳之廣也張端義貴耳集亦<lb/>
　　　　曰項平齋言詩當學杜詩詞當學栁詞杜詩<lb/>
　　　　栁詞皆無表徳只是實説云云葢詞本管絃<lb/>
　　　　冶蕩之音而永所作旖旎近情故使人易入<lb/>
　　　　雖頗以俗為病然好之者終不絶也陳振孫<lb/>
　　　　書錄解題載其樂章集三巻今止一巻葢毛<lb/>
　　　　晉刋本所合并宋人詞之傳於今者惟此集<lb/>
<pb n="KR4j0003_WYG_000-2a"/>
　　　　最為殘缺晉此刻亦殊少勘正訛不勝乙其<lb/>
　　　　分調之顯然舛誤者如笛家別久二字小鎮<lb/>
　　　　西久離缺三字小鎮西犯路遼遶三字臨江<lb/>
　　　　仙蕭條二字皆係後段換頭今乃截作前段<lb/>
　　　　結句字句之顯然舛誤者如尾犯之一種芳<lb/>
　　　　心力芳字當作勞浪淘沙慢之㡬度飲散歌<lb/>
　　　　闌闌字當作闋如何時如字當作知浪淘沙<lb/>
　　　　令之有一箇人人一字屬衍促盡隨紅袖舉<lb/>
<pb n="KR4j0003_WYG_000-2b"/>
　　　　促字下缺拍字破陣樂之各明珠各字下脱<lb/>
　　　　採字定風波之拘束教吟咏咏字當叶韻作<lb/>
　　　　和字鳯歸雲之霜月夜夜字下脱明字如魚<lb/>
　　　　水之蘭芷汀州望中中字當作裏望逺行之<lb/>
　　　　亂飄僧舎宻灑歌樓二句上下倒置紅窻睡<lb/>
　　　　之如削肌膚紅玉瑩句已屬叶韻下又誤増<lb/>
　　　　峰字河傳之露清江芳交亂清字當改净塞<lb/>
　　　　鴻之漸西風緊緊字屬衍訴衷情之不堪更<lb/>
<pb n="KR4j0003_WYG_000-3a"/>
　　　　倚朩蘭朩蘭二字當作蘭棹夜半樂之嫩紅<lb/>
　　　　光數光字當作無金歛争笑賭歛字當作釵<lb/>
　　　　萬樹作詞律常駁正之今並從其説其必不<lb/>
　　　　可通者則疑以傳疑姑仍其舊焉乾隆四十<lb/>
　　　　三年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0057_SBCK_001-1a"/>
澄淸堂詩稿卷上　芳茂山人詩錄苐一<lb/>
　賦<lb/>
　　館試春華秋實賦<hi>以學如種樹玩華登實爲韻</hi>
有才望之昭彰與行能之貞確比碩果之秋成想繁<lb/>
華之春擢憶世家之喬木樹莫如人問蓺圃之深根<lb/>
殖其猶學則有河間譽重鄴下才儲備家丞之妙選<lb/>
感庶子之陳書有斐成章似呉公之知賈誼其材我<lb/>
取擬得意之薦相如藩邸方開雅才宜重藉典籍之<lb/>
菑畬治硯田以漑種芳菲而忽稱風柔甲拆而適因<lb/>
霜動采榮華而勿棄恐過時萎獨彫飾以奚辭爲知<lb/>
已用華灼灼以如霞實纍纍以承露囘黃轉綠九秋<lb/>
<pb n="KR4f0057_SBCK_001-1b"/>
則不讓三春擷秀搴芳百穫則终資一樹本人力之<lb/>
栽培亦化工之宣布爾乃六藝枝條九經根榦詞華<lb/>
方振似大塊之敷施昭質難虧比加籩之璀璨文多<lb/>
而或奉揄揚木强而或難把玩吹嘘先及扶植宜加<lb/>
旣收羅其厚實亦兼采其韶華使積薪兮莫嘆寧頌<lb/>
橘兮興嗟一歲陽囘笑千年之蟠木萬頭樹美異八<lb/>
月之枯槎方今四時不忒萬寶咸登上量才以器使<lb/>
下作貢以筐承非種必鋤旣蓬麻之自直踰淮寧化<lb/>
詎枳橘之殊稱士有桃李無言棟梁負質良方鄭國<lb/>
之三才陋建安之七誰爭不朽薄秋菊與春蘭若肎<lb/>
來遊待桐花與竹實<lb/>
<pb n="KR4f0057_SBCK_001-2a"/>
　　館試鍊雲生水賦<hi>以零雨自天雲興四岳爲韻</hi>
有山川之佳氣盪天地以成形或方興以直上乍飛<lb/>
去以還停恍似霧以非煙崇朝而合將濯枝以潤葉<lb/>
徐雨曰零覩元氣之相磨想大鈞之暗鼓雲待族以<lb/>
騰空水應時而始雨金枝一現忽同大冶之投銀魄<lb/>
全藏不用方諸之取爾乃借宇宙以爲爐鍊陰陽以<lb/>
作器春蒸潤礎非關眞宰之心夏燒成峯誰識化工<lb/>
之意訪屏號以問故馭氣誰令就媧后以求方補天<lb/>
何自始霏微以數點終滂沛以如泉有自無生始信<lb/>
碧虚之妙子從母取平分金德之權質繞指以雖柔<lb/>
性原觸石象在型而猶躍勢欲凌天山興雲以致水<lb/>
<pb n="KR4f0057_SBCK_001-2b"/>
木鍊火以生雲氣乗空以渾渾物待澤以欣欣托大<lb/>
塊之甄陶嘘成噫氣想神功于橐籥燄借朝曛夫其<lb/>
運精而起含澤而興宻在西郊布澍而非因燕舞升<lb/>
從東岱爲霖而詎假龍騰望素影之千重疑消夏雪<lb/>
覩寒光之一片似泮春冰道本運乎自然功非同乎<lb/>
强致占還有象七蟠則日可期三測竟無窮一勺則<lb/>
瀆分爲四比還丹之在鼎九轉通神異赤澒之生金<lb/>
千年洩袐今　天子德運帡幪恩漙優渥瞻雲共<lb/>
見中天旣仰欽明若水同歸上善咸資明覺待扶日<lb/>
以干霄庶揚淸而激濁百川潤下將表瑞于榮光五<lb/>
色呈祥卜降神于崧嶽<lb/>
<pb n="KR4f0057_SBCK_001-3a"/>
　詩<lb/>
　　遊茅山偕洪大<hi>禮吉</hi>作四首<lb/>
　　　宿元符宫<lb/>
琳宫鎭山坳高下飛軒櫺征鞍上盤盤日暝客始停<lb/>
遵途百勞忘㝷異千念盈徑微已三折屋暗仍重扃<lb/>
獨上怯曳衣孤行危建瓴道士然炬來開門導前行<lb/>
靜覺鼠齧松微聞鳥梳翎林空虎氣逼草滑蛇涎腥<lb/>
山頭白濛濛寒氣生夜明猶被露華涼遠聽風笛横<lb/>
悄然步初還遊侶見自驚幽房感仙蹤客夢冷易醒<lb/>
　　　上大茅峯<lb/>
晨策登危峯峯危屏鞍騎巖阿氣候變僕從神色異<lb/>
<pb n="KR4f0057_SBCK_001-3b"/>
目流衣邊雲足滑崖上翠陷知仙蹤深斷若鬼斧利<lb/>
迴巒隱泉響暗谷聚風勢蟻行信威夷猿升亦凌厲<lb/>
倒視白日懸仰干黃雲蔽寒空四垂光積氣浮厚地<lb/>
惟聞天雞鳴不見井蛙沸靜懷鴻荒始遠覺身世細<lb/>
誰能逐輕塵擾擾此中寄<lb/>
　　　入蓬壺洞<lb/>
一途走山腰一徑入地腹華陽<hi>洞名</hi>已參阻玉柱<hi>洞名</hi>復<lb/>
洄洑兹遊稍通人所厯亦娛目奇峰訝孤豎宻理看<lb/>
斜矗冬温蒸厚地澑響滴虚谷初驚石粼粼始見沙<lb/>
漉漉捫蹤走妖怪穴竅散蝙蝠垂乳甘可餐流膏滑<lb/>
難觸心疑轉仙徑曠蕩見平陸居氓襍羲皇邨舍散<lb/>
<pb n="KR4f0057_SBCK_001-4a"/>
花竹道人見纔訝謂此足蛇蝮微微濕氛腥慘慘毒<lb/>
霧蓄朋行勇蹴踏我興恥瑟縮惜哉萬丈窟不繼一<lb/>
寸燭山靈厭捜覽居客怪劖劚莫附𣏌人憂將貽謝<lb/>
公辱<lb/>
　　　憩鬱岡<lb/>
㝷幽轉巖隈攜杖行數里離崖樹厯厯出地石齒齒<lb/>
羣峯已低環兹岡復孤起山棲寡俗駕客至道人喜<lb/>
開門響叢筠繫馬落松子檐澀挂薜蘿堦荒合榛𣏌<lb/>
蕉心冷逾碧茗味苦還美星燈禮金仙雷火合石理<lb/>
<hi>庭前有雷合碑</hi>遐捜已折屐促坐況陳簋念沈鐘聲前影閉<lb/>
竹花裏耽奇悵將去卧靜想無始遵路何茫茫霜林<lb/>
<pb n="KR4f0057_SBCK_001-4b"/>
亂紅委<lb/>
　　中州送邵太史<hi>晉涵</hi>入都<lb/>
平生慕兩賢非友而若師束修好經籍往往夢見之<lb/>
其一錢少詹識我弱冠時注書抉淵原辨字求据依<lb/>
前賢謬稱許謂云戴可追<hi>辛眉先生初致札星衍有東原替人之語</hi>東原<lb/>
眞天人我聞恧且疑一爲校理君時徵入　天扉<lb/>
點竄四部書校錄三通碑<hi>君著輿地金石碑目</hi>我方走江介離<lb/>
隔如雲泥長裾曳朱門漸蒙孤陋譏遭逢得良友與<lb/>
我鬥識知汪狂而錢倨更有洪君奇<hi>謂容甫獻之穉存</hi>其學<lb/>
乃精絶獨到一世希孤蓬生于麻白沙入以緇千年<lb/>
枕經籍自以元朗期欲撰續釋文此事茫無涯先抽<lb/>
<pb n="KR4f0057_SBCK_001-5a"/>
爾雅篇蟲鳥苦究推削其偏傍加古是而今非廣摭<lb/>
郭<hi>舍人</hi>樊孫高<hi>誘</hi>鄭<hi>康成</hi>乃其枝參軍小齟齬叔重吾綱<lb/>
維蹉跎未終成行役以自攜側聞校理君著此二十<lb/>
稘聲音訓詁閒質証書易詩經經自相勘所失無毫<lb/>
釐徵信漢魏儒闕疑不自欺措言又平準未肎參軍<lb/>
隨亦取正義名沖遠詎等夷陸佃鄭樵輩蕪穢不足<lb/>
資君書若行世焚硯亦不辭後儒苦參訂惟恐微言<lb/>
微浮名本浮雲豈以恤已私前年走京闕謁君叩門<lb/>
籬握手喜欲狂禮意不及施千言累匈臆有若絲不<lb/>
治又若大澤雲四起無端倪徐徐辨涯涘漸漸如醇<lb/>
醨是時君念我恐有方朔饑俾修石渠書議功以入<lb/>
<pb n="KR4f0057_SBCK_001-5b"/>
貲<hi>時予欲得職官表謄錄閣校乃紀總憲陸廷尉過愛謂當以纂修薦遂致不就</hi>所計亦未<lb/>
成感激肝膽披逡巡逐秋風匆卒走路岐君書不曾<lb/>
見回首以恨滋去年客遊梁主者韓昌黎<hi>謂弇山中丞</hi>好<lb/>
賢苦饑渴賞我以不羈招君載書來著作于官司編<lb/>
年仿司馬當廢薛應旂<hi>君爲畢中丞撰宋元通鑑</hi>君談始深接君<lb/>
學方深窺暇日岀我書折衷而拾遺十言九合轍閉<lb/>
戶法在兹微嫌我驚俗改字捜根基我言證佐明例<lb/>
不避謗誹君書列學官邢昺不敢睎眇然當世閒所<lb/>
待言者誰吾終望中丞功業今臯䕫　聖人重文<lb/>
治入告必頷頤石經最宜奏次者兩廡祠光光許叔<lb/>
重學行純無疵景純自忠烈黌舍誦厥詞柰何小說<lb/>
<pb n="KR4f0057_SBCK_001-6a"/>
家緣飾致詆訾中郎比康成術業無參差三賢配游<lb/>
夏後世頌不衰立言古人敦獻可良臣爲翰林近言<lb/>
官君位淸不卑有時得遷除亦合陳丹墀狂夫及芻<lb/>
蕘惟君擇從違俗流但因循讒者曰詅癡我今如愚<lb/>
公用志山可移贈言愧無文繼之以歌驪踟躇惜將<lb/>
別且復傾千巵丈夫戀日月苦乏名譽垂交朋重知<lb/>
己謂有藥石規心酸勿揮涕爲其近女兒同術而同<lb/>
方天涯若堂闈努力研遺經暇卽長相思<lb/>
　　李斯泰山石刻題後<lb/>
穆書失政和<hi>世傳周穆王吉日癸巳書原本以政和取入內府亂後失之今惟有宋人摹本</hi>
獵鼓疑宇文<hi>近時審定石鼓爲宇文周時物惟江尗澐布衣及予信之最堅</hi>繼周數<lb/>
<pb n="KR4f0057_SBCK_001-6b"/>
石刻惟有斯篆存嶧山㑹稽書摹勒非其眞兹碑立<lb/>
榛莽缺畫鬼所捫邇來碧霞宫復遭野火燔豈其坑<lb/>
儒魂來報焚書冤阿房三月灰餘燄猶復然我言嬴<lb/>
秦罪在廢籒古文改篆而篆亡毀經而經尊幾令周<lb/>
孔字禁抑不得傳非有叔重功六義無淵原堂堂李<lb/>
丞相獨著倉頡篇奉詔寫石㫄下筆整不偏斥棄徒<lb/>
隷文程邈詎敢干法家尙刻削此蹟何眞淳試讀逐<lb/>
客書後愚而前賢觀其遘時屯變本亦可憐眇然訪<lb/>
遺本落落區宇閒愛此匪恤私持贈友意殷人身不<lb/>
及紙完好無百年楚人得失弓達者忘其人題名倘<lb/>
畱世何必歸子孫<lb/>
<pb n="KR4f0057_SBCK_001-7a"/>
　　遊黃山效庾信體<lb/>
兹山上古闢千載幾來人丹泉濯遊趾晴瀑隔凡塵<lb/>
壁裂纔分逕松平半入曛山花積疑雪風鵠落如雲<lb/>
絶頂誰同上高吟帝座聞<lb/>
綠芳銷更發紅葉疊猶深梵香生作霧仙樂聽疑禽<lb/>
石潤如凝露雲鮮不結陰穾崖天曙色空壁溜宫音<lb/>
到此冠簪賤惟餘樵牧尋輕身少方術懸布媿登臨<lb/>
　　曉偕莊公子<hi>逵吉</hi>舍弟<hi>星衡</hi>至盩厔仙遊寺觀<lb/>
　　　玉女房値莊明府<hi>炘</hi>自爛柴坪囘紀遊一首<lb/>
蒼烟合山麓中有平田開耕犢散不收閒禽啄莓苔<lb/>
五里轉一邨邨居始晨炊非巢亦非穴結構巖端危<lb/>
<pb n="KR4f0057_SBCK_001-7b"/>
人聲襍鳥語木末參差來仙潭不知源忽迸地底雷<lb/>
千年洗山骨陗若刀斧裁潭邊東西寺略彴橫崔嵬<lb/>
十登九不渡側足心驚猜頗聞飛仙人過此常徘徊<lb/>
石房自天構簫聲拂雲迴淸泉至今瀉月出疑來窺<lb/>
我思二三月片席坐不囘雨花颯然深風蘿半空吹<lb/>
目讀祕笈書手浣平生埃巖阿値賢宰一笑傾尊罍<lb/>
公子況已從矯矯含僊才阿連亦能咏助我伸雙眉<lb/>
何如武林遊獨往難重追<lb/>
　　山齋曉起<lb/>
曉風吹檐絲桐花落如剪暗綠凝愁眉濕江團淚臉<lb/>
羃羃生竹烟斑斑積階蘇蟬軀換靈質柏髮易衰鬋<lb/>
<pb n="KR4f0057_SBCK_001-8a"/>
空簾感秋人流光展書餞<lb/>
　　潤州舟次偕黃二<hi>景仁</hi>作<lb/>
谿囘入邨遲汐至卸帆早暗槳翻月波濕螢抱風草<lb/>
鱗鱗夕雲起漠漠水烟䙚星芒落空潭露眼出深篠<lb/>
微聞櫂歌遠稍辨角聲曉客程厭邅迴夜色賞淸好<lb/>
從君買扁舟達性逐沙鴇<lb/>
　　江陰舟夜同吕大<hi>星垣</hi>作<lb/>
明月雖不行舟行月常在披衣岀船尾已與郭門背<lb/>
深林閃燐火遠樹作人態零露初無聲白此千頃菜<lb/>
孤犬吠風影征人語烟靄驚鴻萬里來涼雲忽破碎<lb/>
幽蟲各淸叫噫氣滿大塊淒然感秋心振動不可耐<lb/>
<pb n="KR4f0057_SBCK_001-8b"/>
此行殊不遠作客同一嘅返思宴居夕坐惜淸光晦<lb/>
平生好探奇欲岀天下內仙槎倘可乘銀河儼相對<lb/>
　　夜坐寄友<lb/>
明星揺空天暗螿泣幽草虚簾閉秋情風枝聽梳埽<lb/>
之子隔衡宇使我鬱懷抱東林月華遲北牖夜涼早<lb/>
沈憂對缸花腹語中自擣人生盡如此彭咸亦須夭<lb/>
保此靑霞心毋令坐枯稿<lb/>
　　對月荅室人作<lb/>
待月月旣出含情柰月何微風吹秋衣對影如橫波<lb/>
下階怯寒露入室愁淸哦與子非一身牽連抱微疴<lb/>
空光媚幽夜聊復舒雙蛾浮雲若危槎中有仙人過<lb/>
<pb n="KR4f0057_SBCK_001-9a"/>
我願凌蒼蒼攜子招常娥靈藥擣果成一飮生春和<lb/>
道逢瑶池母霜鬢衰鬖髿桂蠹百囘死老蟾痩么麽<lb/>
天上不可居玉女寒峩峩踟躕忽中墜似失朱顔酡<lb/>
靑山愛綠髮訪道休蹉跎此月千遍圓百年亦投梭<lb/>
浮榮安足珍伐性恐已多與子金石心相期託烟蘿<lb/>
　　朱相國師<hi>珪</hi>招飮卽席賜詩依韻和呈<lb/>
直園天尺五開徑水一方新陰改炎序名花殿春芳<lb/>
吾師坐論歸對此風日良及門盡盧鄭接迹隨求羊<lb/>
淸言挹箴訓雅集酬詩章願宏開閤風不獨由升堂<lb/>
再推衢尊惠視此醇醪觴春風滿函丈飽德逾尋常<lb/>
粗官守學殖轉粟勤輸將懼忝衣鉢傳敢期竹素光<lb/>
<pb n="KR4f0057_SBCK_001-9b"/>
　　題天津沈觀察<hi>長春</hi>振溺圖<lb/>
天津地卑下九河存一枝易派此交注海水湧有時<lb/>
郡城浸及雉民戶安能支叫號奔竄中沈溺相攜持<lb/>
賢宰閔厥灾櫛沐瘁不辭登城察高敞築舍鳩窮黎<lb/>
在遠載以舟附近家可移煑糜置中衢佐以餅餌施<lb/>
來者旣得食老弱亦不遺全活及千億官力民未知<lb/>
封章達天閶矜恤動　聖慈民居漸寧復得此鼓<lb/>
腹嬉返思水國中一月溺且饑嗷嗷待發粟賴宰行<lb/>
便宜非宰善擘畫魚頭無孑遺宰今位直指一路覘<lb/>
旌麾宣防建殊績繪圖不忘危畿輔水利區溝洫猶<lb/>
可爲義倉始恪敏<hi>方恪敏觀成督畿輔時爲義倉圖</hi>積貯宜未虧和<lb/>
<pb n="KR4f0057_SBCK_001-10a"/>
糴頗挈肘市賈爭居奇庶幾一年蓄偏灾免流離善<lb/>
政有本末事在賢監司穀賤民不貧足國恒于斯事<lb/>
前不籌度事後空嗟咨留此一幅圖以爲良吏規<lb/>
　　齋中四木<lb/>
矯矯百尺桐立根據孤岑前有金井欄後有車馬音<lb/>
繁條燿春華密葉團秋陰但須有琴材何必伐作琴<lb/>
幽蘭痩秋姿衆草矜華風佳人惜孤芳惆悵誰與同<lb/>
托根諒無求靜植宜山空莫生瑤池側旖旎修春容<lb/>
年年貴侯家金盆易新叢<lb/>
種榆莫當庭下有半畝竹榆高多惡陰風露不得足<lb/>
叢蘿附枝榮直節自幽獨<lb/>
<pb n="KR4f0057_SBCK_001-10b"/>
團團古欄桂秋風發華滋碧葉羅曉烟幽香散涼颸<lb/>
同是明月根升沈異雲泥我欲持上天高寒露無梯<lb/>
素娥妒奇芬不共玉宇棲幸饒歲寒姿恥學桃李蹊<lb/>
折芳寄靈均倘與荃蕙齊<lb/>
　　咏古<hi>時在曹工作</hi>
粲粲羊叔子守正靡所之去之三家邑攘羊來饋遺<lb/>
受之懼傷義不受內自危埋羊待其敗事發衆始知<lb/>
我謂羊舌愚君子寧獨爲攘羊事不發誰能辨嫌疑<lb/>
　　題胡孝廉<hi>䖍</hi>說經圖<lb/>
宋儒逞臆說章句繁言詞漢儒各專門學必宗其師<lb/>
遺經有淵源在此不在彼諸君力追古上接七十子<lb/>
<pb n="KR4f0057_SBCK_001-11a"/>
<pb n="KR4f0057_SBCK_001-12a"/>
模棱器媿爾生千尋落落用世才蒼生望君深藩條<lb/>
芘關隴所到流芳音甘棠路人思大樹介士欽寰區<lb/>
想風采慕有節鉞臨丹墀謁　天子鶡尾縹華簪<lb/>
轉圜達民隱如獻大寶箴懷　恩旣優渥晚節宜<lb/>
深沈外臺日疲耗言利由僉壬君才信俶儻所見通<lb/>
古今觀人察周書阜財佐虞琴不在飾小廉齷齪轑<lb/>
釜鬵我今迫衰謝公事難肩任思隨松間鶴<hi>五松祠有白鶴</hi>
<hi>一雙寄養他處</hi>去作書中蟫貧官贈人言珍重逾兼金<lb/>
　　題阮中丞<hi>元</hi>雷塘表墓圖次翁閣學<hi>方綱</hi>韻<lb/>
歐陽表瀧岡蛟龍攫文字況公廬墓處自作雷塘記<lb/>
一室研禮經三年守喪次奪情必金革拜䟽忠孝備<lb/>
<pb n="KR4f0057_SBCK_001-12b"/>
笠屐神淸臞松杉手攢植翔禽或馴繞古碣仍洩袐<lb/>
欒欒鶴立身鬱鬱牛眠地蒼生還望歲斯人寧散置<lb/>
我衰棹歸舟日想謝塵事將乗邗溝月一攬蜀岡翠<lb/>
<pb n="KR4f0057_SBCK_001-13a"/>
<pb n="KR4f0057_SBCK_001-14a"/>
問字堂集卷一　孫星衍撰<lb/>
　雜文一<lb/>
　　原性篇<lb/>
古之言性者多異孔子言性相近周人世碩宻子賤漆雕開公<lb/>
孫尼子之徒言性有善惡孟子言性善告子言人性無分於善<lb/>
不善荀子言性惡董仲舒言性有善質而未能盡善何以核其<lb/>
實也古者性與天道通不明於陰陽五行不可以言性民受天<lb/>
地之中以生在天曰命在人曰性故神農經言養命以應天養<lb/>
性以應人天爲陽主性地爲陰主情天先成而地後定故情欲<lb/>
後於性命五六天地之中合性有五常情有六欲五常者仁義<lb/>
禮智信六欲者喜怒哀樂好惡也陽者善故性善陰有欲故情<lb/>
有不善陽極生陰故性之動爲情陰極勝陽故情之動爲欲性<lb/>
<pb n="KR4f0057_SBCK_001-14b"/>
動而之情變而之欲變者情也情動而有欲變而之不善化而<lb/>
復遷於善善者性也性對情則性爲陽情爲陰單言性則性有<lb/>
陰陽猶以天地言之天爲陽地爲陰以天地分言之天地各有<lb/>
陰陽鬼區臾言天有陰陽地亦有陰陽是也以四時言之春夏<lb/>
爲陽秋冬爲陰以孟仲季言之一時又各有陰陽鬼區臾言陽<lb/>
中有陰陰中有陽也以五行言之木火爲陽土金水爲陰以八<lb/>
卦言之陽木震陰木巽陽土艮陰土坤陽金乾陰金兌離火陽<lb/>
含陰坎水陰含陽也故言性兼陰陽者性中五常皆屬陽五常<lb/>
分仁禮爲陽義智爲隂信爲中情亦有陰陽者情中六欲皆屬<lb/>
陰六欲又分喜好樂爲陽怒惡哀爲陰也孔子言性兼陰陽又<lb/>
言性善又言性待教而爲善易曰一陰一陽之謂道成之者性<lb/>
也繼之者善也又曰成性存存道義之門又曰和順於道德而<lb/>
<pb n="KR4f0057_SBCK_001-15a"/>
理於義窮理盡性以至於命又曰將以順性命之理立人之道<lb/>
曰仁與義夫言性中有道德有仁有義則是謂其本善言成言<lb/>
盡言順則待教而爲善然則孔子他日言性相近習相遠後漢<lb/>
書釋云言嗜欲之本同而遷染之途異其云上智與下愚者<lb/>
上智謂生而知之下愚謂困而不學言不移者中黃子所云人<lb/>
有五位智人與愚人不同位或者以智愚爲美惡誤矣賈誼引<lb/>
孔子曰少成若天性習慣如自然又云習與智長故切而不愧<lb/>
況與心成故中道若性夫言習慣如自然則非本然之性又云<lb/>
中道若性則非天命之性故祖伊言王不虞天性者不度其善<lb/>
性也惟僞尙書伊尹日習與性成則似性中有惡魏晉人之言<lb/>
不足深辨矣孔子以陰陽言性者不對情而言實則性質爲陽<lb/>
世子之徒言性有善有惡者兼性之動而言實則情之惡荀子<lb/>
<pb n="KR4f0057_SBCK_001-15b"/>
言性惡直誤以情爲性告子言人性無分於善不善則不分陰<lb/>
陽孟子言性善而言良知良能亦不教之性蓋名不正則言不<lb/>
順善乎許叔重之言性曰人之陽氣性善者也其言情曰人之<lb/>
陰氣有欲者其言酒曰所以就人性之善惡夫言性陽曰善論<lb/>
其質也言情不曰有惡而曰有欲者欲有善有惡也言酒則言<lb/>
性有善惡者酒屬欲欲有善惡麥陰黍陽相得動而爲酒人之<lb/>
性得酒而動許君以酒觀人性據其動而言則性兼情故有善<lb/>
惡其善者性也惡者情之欲也謂欲有惡而不可謂情有惡謂<lb/>
情有惡尤不可謂性有惡譬如夏至陰生而夏不得謂之冬冬<lb/>
至陽生而冬不得謂之夏也許君之說本孝經鈎命訣曰情生<lb/>
於陰性生於陽陽氣者仁陰氣者貪故情有利欲性有仁也緯<lb/>
書出於漢末多本孔子之言文子書曰人生而靜天之性也感<lb/>
<pb n="KR4f0057_SBCK_001-16a"/>
物而動性之欲也管子曰凡民之生也必以正平所以失之也<lb/>
必以喜怒哀樂漢詔曰夫人之性皆有五常及其少長耳目牽<lb/>
於嗜欲故五常銷而邪心作情亂其性利亂其義張晏曰性者<lb/>
所受而生也情者見物而動者也董仲舒曰命者天之令也性<lb/>
者生之質也情者人之欲也又曰謂性已善柰其情何此言性<lb/>
與情皆得之矣何以言情亦有善也禮記之言喜怒哀樂曰未<lb/>
發謂之中發而中節謂之和管子曰好不廹於惡惡不失其理<lb/>
欲不過其情是情未嘗不善故易曰利貞者性情也孟子曰乃<lb/>
若其情則可以爲善矣情有善將欲與貪利亦善乎欲與貪利<lb/>
卽情之有喜有樂發而中節則無不善也孔子曰我欲仁又曰<lb/>
已欲立達而立達人夫已欲立達貪利也能立達人則貪利亦<lb/>
善故公劉太王之好百姓同之孔子曰飮食男女人之大欲存<lb/>
<pb n="KR4f0057_SBCK_001-16b"/>
焉欲未嘗不善也欲勝則能亂性故曰欲焉得剛又曰欲不行<lb/>
爲仁欲可以至於不善而欲之名則無不善也人不能有性而<lb/>
無情天不能有陽而無陰天之時若卽人之中節也浮屠之言<lb/>
曰斷欲去愛又曰愛欲交錯心中興濁淸浄無垢卽自見性夫<lb/>
不斷不善而斷愛欲則獨陽不生亢而有悔反可以至於不善<lb/>
故彼教離五常所謂不教之性剛健而失中正也何以言性待<lb/>
教而爲善易言天道陰陽地道柔剛人道仁義后以裁成輔相<lb/>
左右民禮記言盡人物之性與天地參書言剛克柔克正直剛<lb/>
屬性柔屬情平康之者教也禮記言天命謂性率性謂道修道<lb/>
謂教教者何性有善而教之以止於至善故禮記之言明德也<lb/>
曰新民曰止至善止者如文王止於仁敬孝慈信卽性中之五<lb/>
常必教而能之學而知之也孟子以孩提之童愛其親敬其長<lb/>
<pb n="KR4f0057_SBCK_001-17a"/>
是也然童而愛其親非能愛親慈母乳之而愛移敬其長非能<lb/>
敬長嚴師扑之而敬移然則良知良能不足恃必教學成而後<lb/>
眞知愛親敬長也故董仲舒之言性待敎而爲善是也又曰善<lb/>
如米性如禾禾雖出米而禾未可謂米也性雖出善而性未可<lb/>
謂善也又曰今按聖人言中本無性善名而有善人吾不得而<lb/>
見之矣使萬民之性皆已善善人者何爲不見也又曰聖人之<lb/>
性不可以名性斗筲之性又不可以名性名性者中名之性又<lb/>
曰善出於性而性不可謂善按此諸說董欲正名而名愈不正<lb/>
也夫人生皆中民也已教則性勝情謂之聖人失教則情勝性<lb/>
謂之斗筲非性有三等孔子言善人者謂已教之性猶稱道盛<lb/>
德至善故難得見也禾雖出米而未可謂米固也然亦不可謂<lb/>
之中無米也此亦董之疏也至吿子以食色爲性食色者情也<lb/>
<pb n="KR4f0057_SBCK_001-17b"/>
荀子以爲好利而欲得者人之情性又云人之性生而好利疾<lb/>
惡有耳目之欲有好聲色周書謂喜怒欲懼憂爲五氣大戴改<lb/>
五氣爲五性是皆以情爲性然則後儒之不通陰陽不能正名<lb/>
情性甚矣或曰商臣越椒生而惡形梟鳥食母蒼鷹搏擊此皆<lb/>
性惡也荅曰此形惡非性惡也爲其情將成于惡故形先見人<lb/>
之爲不善也必以長而貪欲其貪欲者情也其少而不知貪欲<lb/>
未至於爲不善者性也梟鷹之惡也以求食而動亦欲也是情<lb/>
之惡不可謂性也聖人之治性情也以禮樂禮節性樂防情其<lb/>
用性情也以忠恕忠率性恕推情其善性情也以道德道其情<lb/>
之中和謂之道得其性之至善謂之德道德忠恕皆本五常之<lb/>
教舍五常則虛位也五常以格物而能止於善格者蒼頡篇曰<lb/>
量度也物者事也格物猶言量事量其事之至善卽五常之事<lb/>
<pb n="KR4f0057_SBCK_001-18a"/>
也或言格正也格物言正名其事而後能擇善知其事之至善<lb/>
故曰致知若魏顆用先人治命晏子謂君爲社稷死則死之孔<lb/>
子謂要盟神勿信之類此謂執中之權大學篇之致知卽中庸<lb/>
篇稱舜之大知其格物卽用中中庸猶言用中解者以庸爲常<lb/>
失之也何以言道德爲虛位道德離五常易稱小人道長禮稱<lb/>
左道書稱凶德傳稱昬德是也忠恕非五常亦爲虛位非其親<lb/>
暱誰敢任之則忠者非忠以小人之腹爲君子之心則恕者非<lb/>
恕也故聖人貴實而惡虛言有不言無貴剛而賤柔則儒家之<lb/>
異於道家三代之學之異於宋學也<lb/>
　　太陰考<lb/>
太陰有二一爲歲星之陰亦名歲陰亦名太歲亦曰靑龍曰天<lb/>
一淮南史記所稱以紀歲是也一爲酉辰從魁蓋陰氣之太始<lb/>
<pb n="KR4f0057_SBCK_001-18b"/>
書緯言天左動起于牽牛地右動起于畢牛屬丑艮少男陽之<lb/>
始畢在酉位酉爲兌少女陰之始遯甲書所稱在陽遁値符前<lb/>
二位陰遁値符後二位是也古今言大陰不分爲二故不得其<lb/>
實漢書注張晏言太陰歲後三辰孟康言太陰在甲戌則太歲<lb/>
在子史記正義張守節言太陰歲後二辰此卽從魁誤以注史<lb/>
記漢書者張揖廣雅云靑龍天乙太陰太歲也此卽歲星之陰<lb/>
考淮南天文訓云太陰在寅歲名曰攝提格其雄爲歲星舍斗<lb/>
牽牛史記天官書用其文作歲陰漢書天文志作太歲是知太<lb/>
歲與歲陰太陰爲一漢書翼奉傳元帝卽位明年地震奉奏封<lb/>
事曰今年太陰建於甲戌按初元二年太歲在甲戌天文訓又<lb/>
云太陰在四仲則歲星行三宿開元占經引注云太陰謂太歲<lb/>
也蓋許叔重注今本脫之天文訓又云天神之貴者莫貴於靑<lb/>
<pb n="KR4f0057_SBCK_001-19a"/>
龍或曰天一或曰太陰正張揖書所本後漢書張純傳建武三<lb/>
十年純奏云今攝提之歲蒼龍甲寅德在東宮<hi>天文訓云大陰在甲子刑德合</hi>
<hi>東方宮</hi>太子賢注引前書音義曰蒼龍太歲也後漢律歴志云靑<lb/>
龍移辰謂之歲又据漢碑稱靑龍<hi>漢韓勅造孔廟禮器碑云永壽二年靑龍在涒灘按是年</hi>
<hi>爲丙申後碑云永壽三年靑龍建酉是年爲丁酉</hi>倉龍<hi>漢益州太守高朕修周公禮殿記云初平五年倉龍甲戌是年</hi>
<hi>爲甲戌</hi>龍在龍斿龍集<hi>漢外黃令高彪碑云光和七年龍在困敦中平二年龍斿奮若按光和七年爲甲子</hi>
<hi>中平二年爲乙丑漢荆州刺史度尙碑云永康元年歲在鶉尾龍集丁未是年爲丁未</hi>按其甲子皆卽太<lb/>
歲所在天文訓云淮南元年太一在丙子考史記孝文本紀淮<lb/>
南王立在文十六年是年丁丑與淮南不同者太初以前十月<lb/>
爲歲首丁丑之春卽丙子冬也此又太一爲太歲之証太一亦<lb/>
名爲天一也太歲之名太陰葢以雄爲歲星又行於地故有陰<lb/>
名陰之言景也鄭康成注周禮云歲星爲陽右行於天太歲爲<lb/>
<pb n="KR4f0057_SBCK_001-19b"/>
陰左行於地十二歲而小周說文解字云歲木星也越歴二十<lb/>
八宿宣偏陰陽十二月一次史記集解徐廣云歲陰在寅左行<lb/>
歲星在丑右行賈公彥云太歲在地與天上歲星相應而行又<lb/>
云歲星爲陽人之所見太歲爲陰人所不見鄭康成所說歲星<lb/>
與太歲分左右行度與淮南史記言太陰歲陰同遯甲書以天<lb/>
罡加歲支亥上所建本法辰推歲星亦相符合今人讀淮南太<lb/>
陰在寅歲名曰攝提格而不知太陰與歲名同又讀史記上言<lb/>
攝提格歲者寅也下云歲陰在寅單閼歲者卯也下云歲陰在<lb/>
卯以至十二辰皆然忽之不察耳其惑甚矣歲星一年次舍雖<lb/>
與太歲不同而常以歲建之月與日晨出東方故鄭康成注周<lb/>
禮十有二歲云歲謂太歲歲星與日同次之月斗所建之辰樂<lb/>
說歲星與日常應太歲月建之辰以見鄭云然者非謂太歲與<lb/>
<pb n="KR4f0057_SBCK_001-20a"/>
歲星同次蓋如太歲在寅之年歲星雖居丑其出必在建寅之<lb/>
月其餘十二次可推故天官書云歲陰左行在寅歲星右轉居<lb/>
丑正月與斗牽牛晨出東方也鄭司農言太歲所在歲星所居<lb/>
者謂太歲與歲星同得名爲歲賈公彥釋此不明也古人云歲<lb/>
在多是歲星晉語云武王伐殷歲在鶉火韋昭注云歲歲星也<lb/>
春秋襄二十八年左傳云歲在星紀而淫于元枵杜預注云歲<lb/>
歲星也孔頴達云左傳及國語所云歲在者皆謂歲星所在今<lb/>
按淫于元枵之說乃歲星自丑斗牛右轉入于子虛危之次非<lb/>
太歲左行所在明矣太歲亦或單謂之歲始于呂覽序意篇云<lb/>
維秦八年歲在涒灘考莊襄王滅周之後二年癸丑歲至始皇<lb/>
六年共八年適得庚申歲申爲涒灘呂不韋指謂是年高誘注<lb/>
誤以爲秦始皇卽位八年則當云大淵獻也漢人旣以太陰歲<lb/>
<pb n="KR4f0057_SBCK_001-20b"/>
陰靑龍紀歲猶有稱歲爲歲星者如荆州㓨史度尙碑云永康<lb/>
元年歲在鶉尾龍集丁未旣以龍爲太歲則歲是歲星其云鶉<lb/>
尾蓋据太初歴歲陰在未歲星在注七星張而言耳後人習知<lb/>
太歲紀歲之義又止据以歲在爲太歲之文<hi>漢敦煌長史武班碑云建和元年太</hi>
<hi>歲在丁亥後漢書鄭康成傳云今年歲在辰明年歲在巳漢金鄉長侯成碑云延熹七年歲在甲辰堂邑令費鳳碑云熹平六</hi>
<hi>年歲<graphic n="KR1749" url="https://raw.githubusercontent.com/kanripo/KR-Gaiji/master/images/KR1749.png" mimeType="image/png"/>兮大荒皆太歲所在</hi>始不知有歲陰太陰之名矣曹震圭誤以歲星<lb/>
爲太歲又以太陰爲后宮之星在帝後二辰附會歲後二辰之<lb/>
說蓋不足辨梅瑴成謂歲星因太歲而得名亦非是据許叔重<lb/>
以歲爲木星制字之始則太歲實因木星而得名故有靑龍之<lb/>
名玉海引三禮義宗云歲星者東方蒼龍之宿五星之首在天<lb/>
右行十二歲一周天太歲者歲星之神法五行亦十二歲一周<lb/>
於地其言得之矣<lb/>
<pb n="KR4f0057_SBCK_001-21a"/>
　　漢書翼奉傳注考誤<lb/>
漢書翼奉傳元帝初卽位上封事曰正月癸未日加申時有暴<lb/>
風從西南來風㠯太陰下抵建前<lb/>
　考通鑑元帝初元元年爲癸酉歲奉傳明言上封事在元帝<lb/>
　初卽位之年又下云是歲關東大水郡十一飢疲尤甚上廼<lb/>
　下詔江海陂湖園池屬少府者㠯假貧民勿租稅按之元帝<lb/>
　紀亦是元年事奉上封事又在詔前則是癸酉歲無疑張晏<lb/>
　此下注云初元二年歲在甲戌正月十二日癸未也太陰在<lb/>
　太歲後孟康云時太陰在未月建在寅風從未下至寅南也<lb/>
　建爲主氣太陰臣氣也葢誤以太陰爲在太歲後又不考本<lb/>
　紀年月及奉傳上下文疏謬甚矣且上云從西南來者酉在<lb/>
　寅之西南方故云太陰下其云建前者當是正月建寅耳<lb/>
<pb n="KR4f0057_SBCK_001-21b"/>
明年二月戊午地震七月己酉地復震奉奏封事曰今年太陰<lb/>
建於甲戌<lb/>
　考元帝紀二年詔曰二月戊午地震于隴西郡七月詔曰一<lb/>
　年中地再動正與奉傳合是年太歲在甲戌足証太陰卽太<lb/>
　歲也孟康此下注云太陰在甲戌則太歲在子誤<lb/>
明年夏四月乙未孝武園白鶴館災上疏曰臣願陛下因天變<lb/>
而徙都如因丙子之孟夏順太陰㠯東行<lb/>
　考元帝紀三年夏四月乙未晦茂陵白鶴館災於是言事者<lb/>
　衆或進擢召見正與奉傳合奉傳下云書奏天子異其意荅<lb/>
　曰云云卽帝紀所言進擢召見也是年太歲在乙亥奉疏欲<lb/>
　以明年丙子歲遷都順太陰東行太陰由子左行至丑丑在<lb/>
　子東也張晏此下注云如因今丙子之四月也太陰是時在<lb/>
<pb n="KR4f0057_SBCK_001-22a"/>
　甲戌當轉在乙亥丙子左旋之也誤矣奉傳中一云元帝初<lb/>
　卽位下云是歲下云明年下又云明年本甚明白晏注漢書<lb/>
　并本傳忽之已可怪矣且元帝以丙子歲三月行幸河東未<lb/>
　始不因奉言厭勝東行奉于途次何由勸帝遷都乎<lb/>
　　太歲歲星行二十八宿表<lb/>
太歲<hi>卽太陰歲陰</hi>歲星　歲星出月<lb/>
天文訓<hi>太陰在寅歲歲星舍斗牽牛名日攝提格十一月晨出東方</hi>
天官書<hi>歲陰左行在寅星右轉居丑斗牽牛正月晨出東方</hi>
天文志<hi>太歲在寅日攝提格正月晨出東方</hi>
石氏<hi>在斗牽牛</hi>
甘氏<hi>攝提格之歲攝歲星在建斗牽牛婺正月晨出於東方爲提在寅女漢志引甘氏在建日十二月</hi>
<hi>星婺女誤</hi>
<pb n="KR4f0057_SBCK_001-22b"/>
太初歴<hi>在營室東壁</hi>
春秋緯<hi>太陰在寅歲星居斗牽牛</hi>
天文訓<hi>太陰在卯歲歲星舍須女虛危名日單閼十二月</hi>
天官書<hi>歲陰在卯星居子婺女虛危二月</hi>
天文志<hi>太歲在卯二月</hi>
石氏<lb/>
甘氏<hi>攝提在卯歲星在子女虛危漢志引作在虛危誤</hi>
太初歴<hi>在奎婁</hi>
春秋緯<hi>太陰在卯歲星居須女虛危</hi>
天文訓<hi>太陰在辰歲星舍營室東壁/歲名日執除正月</hi>
天官書<hi>歲陰在辰星居亥營室東壁三月</hi>
天文志<hi>太歲在辰三月</hi>
<pb n="KR4f0057_SBCK_001-23a"/>
石氏<hi>在營室東壁</hi>
甘氏<hi>攝提在辰歲星在亥營室東壁</hi>
太初歴<hi>在胃昴</hi>
春秋緯<hi>太陰在辰歲星居營室東壁</hi>
天文訓<hi>太陰在巳歲歲星舍奎婁名曰大荒落二月</hi>
天官書<hi>歲陰在巳星居戌奎婁按今本四月多胃昴二字誤</hi>
天文志<hi>太歲在巳</hi>
石氏<hi>在奎婁</hi>
甘氏<hi>攝提在巳歲星在戌奎婁胃</hi>
太初歴<hi>在參罰</hi>
春秋緯<hi>太陰在巳歲星居奎婁</hi>
天文訓<hi>太陰在午歲歲星舍胃昴畢名曰敦牂三月</hi>
<pb n="KR4f0057_SBCK_001-23b"/>
天官書<hi>歲陰在午星居酉胃昴畢五月</hi>
天文志<hi>太歲在午五月</hi>
石氏<hi>在畢昴畢</hi>
甘氏<hi>攝提在午歲星在酉畢昴</hi>
太初歴<hi>在東井輿鬼</hi>
春秋緯<hi>太陰在午歲星居胃昴畢</hi>
天文訓<hi>太陰在未歲歲星舍觜巂參名曰協洽四月</hi>
天官書<hi>歲陰在未星居申觜觿參六月</hi>
天文志<hi>太歲在未歲星在觜觿參</hi>
石氏<hi>在參罰</hi>
甘氏<hi>攝提在未歲星在未觜觿參罰漢志引作參罰誤</hi>
太初歴<hi>在注張七星</hi>
<pb n="KR4f0057_SBCK_001-24a"/>
春秋緯<hi>太陰在未歲星居觜參伐</hi>
天文訓<hi>太陰在申歲歲星舍東井輿鬼名曰涒灘五月</hi>
天官書<hi>歲陰在申星居未東井輿鬼七月</hi>
天文志<hi>太歲在申七月</hi>
石氏<hi>在東井輿鬼</hi>
甘氏<hi>攝提在申歲星在東井輿鬼漢志引作在弧</hi>
太初歴<hi>在翼軫</hi>
春秋緯<hi>太陰在申歲星居東井輿鬼</hi>
天文訓<hi>太陰在酉歲歲星舍柳七星張名曰作鄂六月</hi>
天官書<hi>歲陰在酉星居午柳七星張八月</hi>
天文志<hi>太歲在酉曰作詻八月</hi>
石氏<hi>在柳七星張</hi>
<pb n="KR4f0057_SBCK_001-24b"/>
甘氏<hi>攝提在酉歲星在午柳七星張漢志引作注張</hi>
太初歴<hi>在角亢</hi>
春秋緯<hi>太陰在酉歲星居柳九星張</hi>
天文訓<hi>太陰在戌歲歲星舍翼軫名曰閹茂七月</hi>
天官書<hi>歲陰在戌星居巳翼軫九月</hi>
天文志<hi>太歲在戌曰掩茂九月</hi>
石氏<hi>在翼軫</hi>
甘氏<hi>太陰在戌歲星在巳翼軫漢志引作在七星翼</hi>
太初歴<hi>在氐房心</hi>
春秋緯<hi>太陰在戌歲星居翼軫</hi>
天文訓<hi>太陰在亥歲歲星舍角亢名曰大淵獻八月</hi>
天官書<hi>歲陰在亥歲星居辰角亢十月</hi>
<pb n="KR4f0057_SBCK_001-25a"/>
天文志<hi>太陰在亥十月</hi>
石氏<hi>在角亢始</hi>
甘氏<hi>攝提在亥歲星在軫角亢</hi>
太初歴<hi>在尾箕</hi>
春秋緯<hi>太陰在亥歲星居角亢</hi>
天文訓<hi>太陰在子歲歲星舍氐房心名曰困敦九月</hi>
天官書<hi>歲陰在子歲星居卯氐房心十一月</hi>
天文志<hi>太歲在子十一月</hi>
石氏<hi>氐房始</hi>
甘氏<hi>攝提在子歲星在卯氐房牽牛漢志引作氐房</hi>
太初歴<hi>在建星牽牛</hi>
春秋緯<hi>太陰在子歲星居氐房心</hi>
<pb n="KR4f0057_SBCK_001-25b"/>
天文訓<hi>太陰在丑歲歲星舍尾箕名日赤奮若十月</hi>
天官書<hi>歲陰在丑星居寅尾箕十二月</hi>
天文志<hi>太歲在丑十二月</hi>
石氏<hi>在尾箕</hi>
甘氏<hi>攝提在丑歲星在寅心尾箕漢志引作心尾</hi>
太初歴<hi>在婺女虛危</hi>
春秋緯<hi>太陰在丑歲星居尾箕</hi>
　按天文訓之太陰天官書謂之歲陰天文志謂之太歲甘氏<lb/>
　謂之攝提是以攝提代太歲楚辭之攝提貞于孟陬卽太歲<lb/>
　建寅也淮南紀歲星出月在史記漢書前兩月蓋淮南之誤<lb/>
　觀鄭康成引樂說歲星與日常應太歲月建所建之辰以見<lb/>
　則知太歲月建在寅歲星亦以寅月出是史記漢書正月出<lb/>
<pb n="KR4f0057_SBCK_001-26a"/>
　之說爲長矣餘十二辰仿此淮南史記石氏春秋緯紀歲星<lb/>
　所在之宿大畧相同甘氏每在後一宿太初歴每在後二辰<lb/>
　者据漢志云甘氏太初歴所㠯不同者以星贏縮在前各錄<lb/>
　後所見也考淮南云歲星舍斗牽牛東井輿鬼爲對丑爲斗<lb/>
　牽牛未爲東井輿鬼則知丑對于未太陰在寅歲星必在斗<lb/>
　牽牛甘氏所云婺女太初所云營室東壁或有不揣本而齊<lb/>
　末之失矣歲星贏縮則爲災故甘氏言歲星所居處安靜中<lb/>
　度吉天文訓言當居而不居越而之他處皆有凶驗然則因<lb/>
　太歲以求歲星固有常次之舍而太初歴所以與淮南史記<lb/>
　甘氏諸家異者按之天文訓云太陰在四仲則歲星行三宿<lb/>
　太陰在四鉤則歲星行二宿今太陰在卯是爲仲歲星當居<lb/>
　子行女虛危三宿淮南諸家皆與天文訓所言合惟太初歴<lb/>
<pb n="KR4f0057_SBCK_001-26b"/>
　則行奎婁二宿可以証其法之不符矣凡此疑太初改建寅<lb/>
　之後歴家沿襲參差之誤今据各家同異具表如右石氏太<lb/>
　初歴無全書見天文志所引甘氏春秋緯見開元占經與天<lb/>
　文志所引甘氏多不同者班固摭錄之誤也<lb/>
　　月太歲旬中太歲考<lb/>
太歲有三一爲年太歲左行二十八宿十二年一周天始見于<lb/>
海外南經云紀之以四時要之以太歲淮南天文訓謂之太陰<lb/>
云太陰所建蟄蟲首穴而處鵲巢鄕而爲戸說文云舃者知太<lb/>
歲之所在舄卽鵲字知所在者亦言向之是爲年太歲貴神也<lb/>
一爲月太歲二月起卯三月子四月酉五月午六月復至卯終<lb/>
十二月右行四正亦謂之咸池亦曰小時天文訓云斗杓爲小<lb/>
歲正月建寅月從左行十二辰咸池爲太歲二月建卯月從右<lb/>
<pb n="KR4f0057_SBCK_001-27a"/>
行四仲終而復始又云大時者咸池也小時者月建也又云太<lb/>
歲迎者辱背者強則與太陰之不可背而可鄕者絕不同故知<lb/>
非年太歲今陰陽家引李鼎祚則以大時爲正月起卯月行四<lb/>
仲明以來通書皆用其說遯甲書推大時法云天罡加月建亥<lb/>
卯未辰有加仲者其下卽是大時所在如法推之則大時三月<lb/>
起卯四月子五月酉六月午七月復至卯終十二月右行四正<lb/>
又與淮南二月起卯及通書正月起卯兩說不同按遯甲書所<lb/>
謂大時今通書誤謂之天吏三合五行死氣之位也李鼎祚之<lb/>
大時三合五行沐浴之位也淮南之大時通書俗謂之打頭火<lb/>
亦謂之飛大煞三合五行王氣之位也其法申子辰月在子亥<lb/>
卯未月在卯巳酉丑月在酉寅午戌月在午卽從二月起卯右<lb/>
數四仲得之大時凡三說皆不吉然求其所以名咸池之由則<lb/>
<pb n="KR4f0057_SBCK_001-27b"/>
似三合沐浴之說爲近豈淮南二月字當作正月與漢西嶽華<lb/>
山碑云元和元年歲在戊午名曰咸池或是歲在四正則有咸<lb/>
池之名或古人誤讀淮南咸池爲太歲之語而以年太歲爲咸<lb/>
池不知其審旬中太歲者亦因蒼龍所在而得名故王莽傳注<lb/>
服䖍以蒼龍爲太歲通典引太公曰將軍自居九天之上竟一<lb/>
旬復徙開牙門常背建向破太歲太陰太陰大將軍夫云一旬<lb/>
而徙趨避吉凶則非年太歲及月太歲明白其法出于龍首經<lb/>
曰諸欲求日白虎六甲爲靑龍六丙爲朱雀六戊爲勾陳六庚<lb/>
爲白虎六癸爲元武假令甲子旬靑龍在子朱雀在寅勾陳在<lb/>
辰白虎在午元武在酉大將處靑龍執法行刑抵朱雀將往來<lb/>
抵勾陳以白虎加敵人伏勾陳抵元武他皆仿此遯甲書亦載<lb/>
其式云六甲在子靑龍大將居之六乙在丑蓬星鼓角居之六<lb/>
<pb n="KR4f0057_SBCK_001-28a"/>
丙在寅明堂士卒居之六丁在卯太陰伏兵居之六戊在辰天<lb/>
門軍門居之六已在已地戸小將居之六庚在午天獄斬斷居<lb/>
之六辛在未天庭判斷居之六壬在申天牢糧草囚繫居之六<lb/>
癸在酉天藏華蓋甲仗居之終十辰至甲戌則戌爲靑龍据此<lb/>
知太公所云竟一旬復徙者卽其法而遯甲書云背太歲當萬<lb/>
人大將軍五千人太陰月建各當五千人則卽以太公所云建<lb/>
爲月建所推太歲太陰大將軍與今陰陽家所載同疑非古法<lb/>
也天文訓云太陰在寅朱雀在卯勾陳在子元武在戌白虎在<lb/>
酉蒼龍在辰寅爲建卯爲除辰爲滿已爲平主定午爲定未爲<lb/>
執主陷申爲破主衡酉爲危主杓戌爲成主小德亥爲收主大<lb/>
德子爲開主太歲丑爲閉主太陰按孤虛式甲寅旬中孤在子<lb/>
丑天文訓旣云勾陳在子又以子丑爲主太歲太陰下又云凡<lb/>
<pb n="KR4f0057_SBCK_001-28b"/>
用太陰左前刑右背德擊勾陳之衝辰以戰必勝以攻必克則<lb/>
此太陰太歲卽旬中孤位特未識何以又分太陰太歲爲二其<lb/>
云主者猶言與之相應如馬融注書以斗七星爲一主日二主<lb/>
月之類天文訓寅上自有太陰則不得復以丑爲太陰錢少詹<lb/>
事据其文以爲太陰在太歲後一辰恐未必然且淮南此文太<lb/>
歲字協紀辦方引作太陽或别有据矣斗建雌神亦名太陰故<lb/>
天文訓云北斗之神有雌雄十一月始建於子月徙一辰雄左<lb/>
行雌右行五月合午十一月合子太陰所居辰爲厭日是又一<lb/>
太陰也郭氏元經有太陰子年在戌丑年在亥順推十二辰遯<lb/>
甲書推太陰法常以功曹加歲支神后下是也此卽時憲書所<lb/>
載太陰又與淮南歲陰及遯甲書陽遁前陰遁後之太陰各不<lb/>
同考古者固不可以同名異實而誤矣<lb/>
<pb n="KR4f0057_SBCK_001-29a"/>
　天文訓正月二三四五六七八九十十一十二<lb/>
大時　午卯子酉午卯子酉午卯子酉<lb/>
李鼎祚正月二三四五六七八九十十一十二<lb/>
　大時　卯子酉午卯子酉午卯子酉　午<lb/>
　遯甲書正月二三四五六七八九十十一十二<lb/>
　推大時　酉午卯子酉午卯子酉午卯子<lb/>
　　晉灼漢書注釋<lb/>
漢書天文志晉灼云太歲在四仲則歲行三宿太歲在四孟四<lb/>
季則歲行二宿二八十六三四十二而行二十八宿十二歲而<lb/>
周天近人多言未聞其審按其文出天文訓云太陰在四仲則<lb/>
歲星行三宿太陰在四鉤則歲星行二宿高誘注仲中也四中<lb/>
謂太陰在卯酉子午四面之中也丑鉤辰申鉤巳寅鉤亥未鉤<lb/>
<pb n="KR4f0057_SBCK_001-29b"/>
戌謂太陰在四角開元占經引其注云太陰謂太歲也四仲子<lb/>
午卯酉也假令歲陰在卯星守須女虛危故云三宿也此是許<lb/>
叔重注今本脫之依義推之知晉灼云太歲在四仲者中與仲<lb/>
二讀子午卯酉爲冬夏春秋之仲亦爲東西南北四正之中太<lb/>
陰左行在卯則歲星右轉居子舍婺女虛危三宿太陰在酉則<lb/>
星居午舍柳七星張三宿太陰在午則星居酉舍胃昴畢三宿<lb/>
太陰在子則星居卯舍氐房心三宿四正之宿各三合得十二<lb/>
故又云三四十二也其云太歲在四孟者寅申巳亥爲四孟月<lb/>
太陰在寅則星行斗牽牛二宿太陰在申則星行東井輿鬼二<lb/>
宿太陰在巳則星行奎婁二宿太陰在亥則星行角亢二宿云<lb/>
太歲在四季者辰戌丑未爲四季月太陰在辰則星行營室東<lb/>
壁二宿太陰在未則星行觜巂參二宿太陰在戌則星行翼軫<lb/>
<pb n="KR4f0057_SBCK_001-30a"/>
二宿太陰在丑則星行尾箕二宿四孟四季之宿各二合得十<lb/>
六故又云二八十六也荆州占日歲星行一次居二十八宿與<lb/>
太歲應十二歲而周天太陰居維辰歲星居維宿上太陰居仲<lb/>
辰歲星居仲宿上亦足證晉灼之言矣孔頴達因服䖍注左傳<lb/>
言龍度天門乃有歲星跳辰之說考左傳稱歲棄其次及淫于<lb/>
他次則爲災淮南史記稱歲星當居不居越而之他處則凶及<lb/>
其下是以樂說有歲星常應太歲之語太歲卽因歲星而定所<lb/>
在之辰若歲星積年跳辰太歲不當依十二年之次占騐家亦<lb/>
不必以失次爲凶矣服䖍所云龍度天門卽謂歲星自亥至酉<lb/>
乾爲天門戌亥屬乾歲星爲龍耳<lb/>
<pb n="KR4f0057_SBCK_001-30b"/>
<pb n="KR4f0057_SBCK_001-30b"/>
　　相宅書敘<lb/>
蜀之江津縣蹇孝亷以儒術通陰陽五行之學出其師授相宅<lb/>
書索序于予予覽其書而善之書名陽宅三要三者何曰宅曰<lb/>
門曰竈也宅門竈所在之方陰陽相得五行相生及比和則吉<lb/>
否則凶用其法遊都下斷驗如神予嘉其法之合于古者有五<lb/>
一曰各具一太極看法以名院中分八卦方位其視門以門內<lb/>
之院視宅竈以宅竈所在之院合于黃帝宅經云隨宅大小中<lb/>
院分四面作二十四路則知世俗所用門上看門水中望水之<lb/>
法非也二曰論八卦方位不論天干地支世傳有八宅周書者<lb/>
惟以八卦分吉凶八卦之稱父母長少男女疑卽主于人事故<lb/>
作宅尤宜取法如戌亥屬乾壬子癸屬坎卽以乾坎論餘俱仿<lb/>
此至選擇以天干爲重故遯甲書以甲巳各管丑日分上中下<lb/>
<pb n="KR4f0057_SBCK_001-31a"/>
元陰宅以地支爲重故兼十二辰三者之分各有至理善乎蹇<lb/>
孝廉之言三元者天道宜用之選擇不宜以之相宅也三日各<lb/>
房之戸論方不論向與大門異其法出于楊益<hi>字筠松</hi>竈卦書云<lb/>
各房門戸但論背坐<hi>一作生</hi>之方不必論向蓋陽宅用天光陰宅<lb/>
用地氣門戸旣名爲氣口天氣從此入今世相宅家定各房門<lb/>
戸自屋內視向失之遠矣四曰竈屋門在宅吉方竈火門向宅<lb/>
主本命吉方竈座壓本命凶方亦出竈卦書云西四命人舊竈<lb/>
在巽巳方不吉今移往乾亥方東四命人舊竈在乾亥方不吉<lb/>
今移往巽巳方夫西四命人以巽巳方爲不吉則移竈在吉方<lb/>
可証舊八宅書謂竈宜在宅凶方者必是誤認竈屋爲竈座也<lb/>
五曰論宅以簷霤正中之戸并門竈爲三要合于月令五祀之<lb/>
義五祀有中霤義爲屋水流之中卽中堂之戸其稱陘者路稱<lb/>
<pb n="KR4f0057_SBCK_001-31b"/>
戸者小于門言門與宅足兼陘與戸是三要卽統五祀宜置吉<lb/>
方也相宅之術出于周官大司徒之職以土宜之法辨十有二<lb/>
土之名物以相民宅而知其利害古有宮宅地形二十卷見蓺<lb/>
文志形法家班固云形法者大舉九州之勢以立城郭室舍形<lb/>
以求其吉凶猶律有長短而各徵其聲非有鬼神數自然也今<lb/>
所傳惟有黃帝宅經而其文稱文王孔子子夏淮南李淳風諸<lb/>
家宅經蓋宋人撰集成書非古本矣然以乾坎艮震爲陽巽離<lb/>
坤兌爲陰辰戌爲斜界修造則陽宅以陰爲得<hi>同徳</hi>陰宅以陽爲<lb/>
得遷移則從陰入陽從陽入陰爲吉重陰重陽爲凶其術有所<lb/>
傳不可誣也又有生氣福德五鬼絕命刑禍之名卽今入宅書<lb/>
九星所本考開元占經引洛書云北斗第一曰破軍第二曰武<lb/>
曲第三曰廉貞第四曰文曲第五曰祿存第六曰巨門第七曰<lb/>
<pb n="KR4f0057_SBCK_001-32a"/>
貪狼七星加輔弼又見郭璞元經而明周視作陰陽定論以爲<lb/>
立名之謬蓋不知妄作之言矣漢時有堪輿金匱十四卷淮南<lb/>
及鄭康成注周禮引堪輿黃帝問天老事卽此書許叔重以堪<lb/>
爲天道輿爲地道又有圖宅術書見論衡所引王充言宅有五<lb/>
音姓有五聲專比者吉相賊者凶王符潛夫論亦云商家之宅<lb/>
宜西出門五行當出乘其勝入居其隩漢以來多行用之至唐<lb/>
呂才乃云堪輿經黃帝對天姥始言五姓黃帝時獨姬姜數姓<lb/>
耳後世賜族者寖多本同末異非宮商角徵羽相管攝也其言<lb/>
似近理而實不然猶之古人言武王以甲子日興紂以甲子日<lb/>
亡不知遯甲之法同一日向東北則吉者向西南則凶武王以<lb/>
甲子昧爽擊紂渡孟津向東北其日生門在艮故勝紂則反是<lb/>
故敗也古人又言東家之西卽西家之東是不知宅經各院中<lb/>
<pb n="KR4f0057_SBCK_001-32b"/>
分之法以截路分方視宅者也唐楊益撰竈卦書始以坎離震<lb/>
巽爲東四卦乾坤艮兌爲西四卦東四宅門竈勿犯西四西四<lb/>
亦同又世傳黃石公論宅元書云東四裝西及西四裝東皆不<lb/>
吉者謂房間之數洪範五行一六水爲坎二七火爲離三爲震<lb/>
八爲巽四爲兌九爲乾五爲坤十爲艮坎離震巽之數不宜開<lb/>
乾坤艮兌之門俗間注陽宅大全書不知此法予聞之稷山韓<lb/>
君韓之相宅有神授也予嘗論俗傳之法皆有所本乾與兌坤<lb/>
與艮坎與巽離與震爲生氣貪狼木者陰陽相得五行相生之<lb/>
象也坎與震離與巽乾與艮坤與兌爲天乙巨門陽土者五行<lb/>
相生但重陰重陽其吉次于生氣也乾與坤艮與兌坎與離震<lb/>
與巽爲延年武曲陽金者陰陽老中少正配金土相生水火相<lb/>
濟陰陽木比和恒久之象也坤與坎巽與艮兌與震離與乾爲<lb/>
<pb n="KR4f0057_SBCK_001-33a"/>
絶命破軍陰金者陰陽相遇不相配五行又相克也乾與震巽<lb/>
與坤艮與坎離與兌爲五鬼廉貞火者五行相克又重陰重陽<lb/>
也乾與坎坤與離震與艮兌與巽爲六煞文曲水者重陰重陽<lb/>
金水火土不能相生木土金木又相克也坎與兌離與艮乾與<lb/>
巽震與坤爲禍害祿存陰土者一陰一陽但人事仲男女與小<lb/>
男女不相配又長女長男違離其父母或適人或遠遊也入宅<lb/>
家名爲遊年其理甚精殆非後人所能意造而世俗旣不知各<lb/>
院中宮下指南鍼定八方之法誤用之則反以爲不効不亦誣<lb/>
乎近有陽宅大成一書以選擇家飛九宮定宅位如坎宅云以<lb/>
一白入中宮二黑在乾三碧在兌四綠在艮五黃在離六白在<lb/>
坎七赤在震八白在巽則方位吉凶顚倒已極并不知選擇與<lb/>
相宅有有形無形一動一靜之分宅有定方不可飛入中宮也<lb/>
<pb n="KR4f0057_SBCK_001-33b"/>
又或以三元之法相宅不論宅竈及鄰家高屋而謂上元旺氣<lb/>
在坎坤震中元在兌坤乾下元在兌艮離然則古今公府皆坎<lb/>
離不旺上中元耶其言出于蔣大鴻猶李時珍之本草偶有効<lb/>
驗便以著書非古法也又有用八宅之說而爲邵雍先天八卦<lb/>
所惑者如坎宅開坤門以坤爲後天之離與坎相合不悟土來<lb/>
克水其謬更甚蹇孝廉與予同舉于鄕其好學多蓺固不止此<lb/>
聊作序吿以鄙見并袪世俗之惑云爾<lb/>
<pb n="KR4f0057_SBCK_001-34a"/>
</p>
<p>
問字堂集卷一終<lb/>
<pb n="KR4f0057_SBCK_001-1a"/>
長離閣詩集序　曲阜孔廣森<lb/>
昔靜女之三章取彤管焉被壽人於笙磬非無都荔<lb/>
之詞列縟宿于羲娥不廢葦杭之怨葛山少婦執越<lb/>
布以歌勞柘館貞嬪裂齊紈而歎逝書之硯北盡金<lb/>
屋之奇才選入江東卽玉臺之新詠女子善懷香奩<lb/>
尙已則有通華胄望淑慎閨儀南國新人東家舊姓<lb/>
十三織素二七裁衣潄潤蓺于瓜年剡芳名于苕玉<lb/>
長言婉娩女師德象之篇好句流連吉甫淸風之誦<lb/>
前身蓮葉不踐陳泥他日椒花必多新製況復鴛鴦<lb/>
左顧孔雀南飛歸小婦之高堂調弦錦瑟識上頭之<lb/>
夫壻絡轡靑絲鑪熏夕而共香鏡照塵而同影司空<lb/>
<pb n="KR4f0057_SBCK_001-1b"/>
博物本兒女之多情內史工書作夫人之弟子斯又<lb/>
王郞天壤愧此多能居士桑榆羨其嘉耦者也若夫<lb/>
紅羅帳掩朱鳥窗開初成墮馬之妝自服游龍之彩<lb/>
繡餘菡萏倦卽停鍼製就茱萸織常當戸莫不語緣<lb/>
情靡感與候遷牙管一雙金釭二等雪凝謝苑擬飛<lb/>
絮于風前日岀秦樓歌條桑于陌上至如雙聲讀曲<lb/>
十索名題陽羨新茶紬書鬭罷南安早栗故事疏來<lb/>
香沈水而郞歌繭懸絲而妾和西陵松柏便結同心<lb/>
北地焉支彌增善睞香囊叩叩是繁掾之定情雜珮<lb/>
珊珊有鄭姬之驚夜奚止爲歡玉女爭投百箭之驍<lb/>
射雉珠臯始見三年之笑又如草生南浦梅下西洲<lb/>
<pb n="KR4f0057_SBCK_001-2a"/>
贈子將離呼卿小別菉藍盈匊指五日以爲期蕭艾<lb/>
懷人比三秋而更遠遺簪紹繚破鏡連環書檢六張<lb/>
文周四角蘭成集上曾裁寄婦之言徐淑詩中不少<lb/>
望夫之什亦或少君歸里對挽鹿車侯光去呉仍偕<lb/>
鴻婦漢水之平塗七百江陵之遠道千三春嶂靑螺<lb/>
來發雙蛾之色秋波白鷺迴成九曲之珠是則七邑<lb/>
東征曹家善賦百泉舟檝衛女寫憂抑亦詩發乎情<lb/>
情生于文者與然而蓉生江上杏倚雲邊未免牢愁<lb/>
誰能理遣重以諸姬適弼永歎肥泉季娣歸鄫先零<lb/>
弱歲芝焚易慼蕙質何堪幾日飛龍祇愁藥店數聲<lb/>
別鵠忽上琴絲簟塵則榻冷琉璃吟筆則牀空翡翠<lb/>
<pb n="KR4f0057_SBCK_001-2b"/>
左思嬌女能無失母之悲班固佳甥應有問神之作<lb/>
於是子荆改服文度多傷求故劒于箱簾綴遺翰于<lb/>
鏡檻紅桃麗字遂書河北之箋白蠟妍辭徧識閨中<lb/>
之媛而或者謂結璘有藥弄玉凝仙三髻雲鬟蓬壺<lb/>
巳隔層波羅韈洛浦仍逢倘作異聞傳諸好事則綢<lb/>
繆贈荅將皆戴勝之瑤觴宛轉聲音盡入彩鸞之唐<lb/>
韻<lb/>
<pb n="KR4f0057_SBCK_001-3a"/>
閨閣而工吟咏事之韻者也綠窓名藁伽音著集風<lb/>
雅之家述焉然大致不外賦草題花抽靑嫓白非必<lb/>
有驚人之句超詣之作鄭貞懿云近世婦人女子作<lb/>
詩率皆纖艷委靡桐城方夫人云偶爾識字堆積齷<lb/>
齪信手成篇由斯以論亶其然乎余觀王孺人薇閣<lb/>
偶存詩有異焉其思幽以沉其言超以雋揚激楚之<lb/>
淸音役精空之妙手蓋雖苦吟雅宗之士有所不逮<lb/>
可謂體絕香奩才雄巾幗者巳聞孺人端麗明慧熟<lb/>
漢晉書工楷法多才藝顧年僅二十四而化去屠氏<lb/>
湘靈袁家君嫕折玉埋香古今同歎其詩尙有二百<lb/>
餘首尊人萟山先生索之未至兹所見者才三四十<lb/>
<pb n="KR4f0057_SBCK_001-3b"/>
篇而已萟山先生將以授梓屬余爲點定爰弁數言<lb/>
於簡端云閩縣葉觀國<lb/>
　　序薇閣偶存詩草畢復題長律一首<lb/>
容華刻玉氣吹蘭緗帙長隨鏡檻安罷繡吟成藤紙<lb/>
貴留香草在墨池寒生天有籍宜忉利住世無多似<lb/>
小鸞若向詩家論格力長江昌谷重登壇<hi>罷繡吟侯官女郎王</hi>
<hi>虞鳳著留香草合刻屠瑶瑟沈天孫詩</hi>
<pb n="KR4f0057_SBCK_001-4a"/>
薇閣偶存弁言　閩縣何森林<lb/>
　　東鄰齔女爭傳賦茗之才南國佳人競倣簪花<lb/>
　　之格紫絲步障時落譚鋒靑玉華軒頻飜絮雪<lb/>
　　鮮妍翰墨居然衛氏夫人英雋才華允矣袁家<lb/>
　　學士豈特釵鳳鏡鸞之句妙著新妝亦非香蘭<lb/>
　　醉草之吟代傳白燭者也觀薇閣偶存詩集併<lb/>
　　讀小傳知爲毘陵女士姓王氏名采薇别字玉<lb/>
　　瑛乃武進王明府萟山老先生之第四女句容<lb/>
　　廣文孫君書屏老先生之冢婦而茂才孫淵如<lb/>
　　之德配也靈慧夙成岐嶷蚤異蔡文姬六歲辨<lb/>
　　琴徐惠娘八齡作賦端莊靜一不愧林下風姿<lb/>
<pb n="KR4f0057_SBCK_001-4b"/>
　　貞淑幽閒羣仰閨中儒雅誠所謂埽睂才子當<lb/>
　　不徒刺繡神鍼無何零陵道上倏逢解脫之緣<lb/>
　　女几山頭竟作飛昇之路振珮環於天上餘韻<lb/>
　　無聲留詩卷於人間靈膏不散瓊鐙灰冷三更<lb/>
　　好月空明寶篆風微一縷游絲竟去掌天厨之<lb/>
　　九百天地人寶藏兼司檢月牘於三千始中終<lb/>
　　夙根未斷茅君西畔夢訂後期忉利東偏詩傳<lb/>
　　前事考月夕之分數兼聽鴻溝偵灰墮而遲留<lb/>
　　空悲慧刼絳河巳杳長居離恨之天靑鳥不來<lb/>
　　永隔塵緣之路聆鐘聲於闕下蓬㠀宵分浥露<lb/>
　　氣於宮中瑤臺夜迥五霞洞掩巳鞭鹿而逍遙<lb/>
<pb n="KR4f0057_SBCK_001-5a"/>
　　一足童來枉焚香而睇視覩流雲之黯黯密緒<lb/>
　　千絲聽珮玉之錚錚芳魂百匝靈雖長在總杳<lb/>
　　杳而冥冥見卽如初亦生生而世世語雖涉怪<lb/>
　　事卻非誣傳密思於仙娥皆堪訂證寄遙情于<lb/>
　　乩筆孰語荒唐顧遺事之可傳究仙蹤之莫挽<lb/>
　　就使樂天長在徒刊紫石之文劇憐牛女云亡<lb/>
　　空誦遺芳之稿爰吟短截聊當輓歌謹撰弁言<lb/>
　　用申哀誄云爾<lb/>
翡翠玻璃得所於絳仙才調女相如玉京難覓脩文<lb/>
客珍重紅妝作校書<lb/>
殿居忉利鬱巍峩靑鳥西來隔絳河惆悵昆庭石公<lb/>
<pb n="KR4f0057_SBCK_001-5b"/>
子吹笙何處聽雲和<lb/>
偶來塵世了前因知是蓬壺第幾人刼火灰殘天地<lb/>
老白楊靑草石磷磷<lb/>
幻影遄馳廿四春瑤環莫認去來身劇憐故國招魂<lb/>
地曾否趨庭晤老親<lb/>
<pb n="KR4f0057_SBCK_001-6a"/>
題辭<hi>并序</hi>三山張經邦<lb/>
　　薇閣偶存者毘陵王萟山先生第四女玉瑛女<lb/>
　　士遺草也玉瑛不櫛書生埽睂才子楊盈川之<lb/>
　　女少賦金釵王內史之妻幼工絮雪性獨耽夫<lb/>
　　吟詠手不釋夫篇章鸜鵒硯中罕點石州螺黛<lb/>
　　鷓鴣香畔恒攤蜀郡蠻箋重以案側伯鸞人間<lb/>
　　司馬才眞勁敵歡比良朋從枕上以論詩直欲<lb/>
　　遠宗四傑向花間而吮筆非關頻埽雙蛾意必<lb/>
　　探珠音還戞玉以庚庚之妙理運乙乙之幽思<lb/>
　　斯固慧勝文人詣超巾幗者矣詎意優曇一現<lb/>
　　僅開頃刻之花忉利先歸遂駕長離之鳳芳園<lb/>
<pb n="KR4f0057_SBCK_001-6b"/>
　　豆落祗結相思露井桃殘竟成薄命嗚呼天閶<lb/>
　　難問呼妙子以何從仙路非遙幸巫咸之可叩<lb/>
　　爰憑靑鳥還寄素書掌玉殿之縹緗勝彼瑯嬛<lb/>
　　百架降瑤天之咳唾裁將金簡一函密語深情<lb/>
　　不數分釵擘盒靑天碧海空懸夢雨靈旗噫王<lb/>
　　子登不踐紅塵董雙成虚傳遠信興思及此厥<lb/>
　　痛何如是以萟山先生先示一斑於梨棗而淵<lb/>
　　如孫子尙尋斷夢於稠桑雖令方朔術窮迷雲<lb/>
　　輿兮八極尙冀劉生傳在貽彤管以千秋用敘<lb/>
　　長歌聊充哀誄祗慙秃穎莫罄靈奇爾<lb/>
瑤光炯炯煥天章散彩遙臨大道王第一仙人同玅<lb/>
<pb n="KR4f0057_SBCK_001-7a"/>
想次三神女亞巵娘珊珊風度離仙闕慧質明眸朗<lb/>
秋月似吹芳氣作蘭言疑隔冰牕見香骨<hi>仙女昌容隔牕見骨</hi>
愛繙緗帙近簾裾少小先工倒薤書鳳咮平連金翡<lb/>
翠菱花移傍玉蟾蜍更有淸才薄柔靡揮毫獨把鉛<lb/>
華洗俊逸寧如罷繡唫精深眞陋香奩體詩成高唱<lb/>
入層霄露滿瑤臺奏六么跋膝聲凝雙鳳管參差音<lb/>
颭九鸞翹夫壻由來亦仙客碧虚宮裏曾偕謫天台<lb/>
雄賦擲金聲零雨淸吟擘銀畫階前唱和月痕斜趙<lb/>
管風流未足誇那知一夜飄蕭雨落盡同心姊妹花<lb/>
從此朱顔減歡思投琴獨灑看花淚<hi>孺人以悼姊致疾</hi>花如<lb/>
人面不禁秋流雲爲車鶴銜轡<hi>用薇閣句</hi>渺渺茫茫離恨天<lb/>
<pb n="KR4f0057_SBCK_001-7b"/>
水晶闕外住霞軿反瓶覆水空悲咽難寄桐君十幅<lb/>
箋脈望薰殘檢書暇鏘然風送仙音下董雙成到步<lb/>
虚輕一足童囘寒漏罷噫吁乎上界眞人游戲歸祗<lb/>
餘荀令斷腸詩願將别鶴離鸞曲寫作芙蓉䦘苑詞<lb/>
　　讀長離閣詩漫題卷末　儀徵阮元<lb/>
靑鐙涼涼夜如水魂豔心香動殘紙病意多從别後<lb/>
添吟懷已在生前死琉璃硯匣彩雲天好事人間那<lb/>
得堅玉臺空有傷神句鏡裏宮花破不圓<lb/>
<pb n="KR4f0057_SBCK_001-8a"/>
長離閣集目錄<lb/>
　長離閣集一卷<hi>詩七十一首詞一首</hi>
　　燕燕于飛<lb/>
　　山中作<lb/>
　　自君之岀矣<lb/>
　　山中憶呉如霞姊<lb/>
　　復與季逑夜起視月同作<lb/>
　　池上書寄薇隱<lb/>
　　望夫石<lb/>
　　香草河舟晚<lb/>
　　曉步<lb/>
<pb n="KR4f0057_SBCK_001-8b"/>
　　　夢遊<lb/>
　　　秋胡<lb/>
　　　蘭芝曲<lb/>
　　　華淸曲<lb/>
　　　昆靈曲<lb/>
　　　前樓<lb/>
　　　句容齋舍<lb/>
　　　寒食吟<lb/>
　　　秋夜荅季逑<lb/>
　　　夢天<lb/>
　　　春眠曲<lb/>
<pb n="KR4f0057_SBCK_001-9a"/>
　　　夏行曲<lb/>
　　　秋望曲<lb/>
　　　冬坐曲<lb/>
　　　木蘭詞<lb/>
　　　春暝曲<lb/>
　　　離居曲<lb/>
　　　霽行曲<lb/>
　　　病中憶歸效簡文卦名詩<lb/>
　　　曉起效徐陵體<lb/>
　　　早起憶弟婦<lb/>
　　　銅雀臺<lb/>
<pb n="KR4f0057_SBCK_001-9b"/>
　　不眠<lb/>
　　曲渚<lb/>
　　山空<lb/>
　　雨夜<lb/>
　　病臥得季逑詩<lb/>
　　送春<lb/>
　　山夕<lb/>
　　幻夢<lb/>
　　初春<lb/>
　　山夕<lb/>
　　夢起步後園<lb/>
<pb n="KR4f0057_SBCK_001-10a"/>
　　半領和薇隱韻<lb/>
　　舟次<lb/>
　　有感<lb/>
　　水宿<lb/>
　　九月十四日舟由丹徒夜半與薇隱乘月登岸<lb/>
　　　行三里作<lb/>
　　寄薇隱次韻<lb/>
　　山齋病起憶亡姊<lb/>
　　荅薇隱復次前韻<lb/>
　　悼姊<lb/>
　　寄季逑時客和州<lb/>
<pb n="KR4f0057_SBCK_001-10b"/>
　　空室<lb/>
　　山夕<lb/>
　　蔣墅舟次和季逑下苐有作<lb/>
　　七夕悼姊<lb/>
　　憶別和薇隱<lb/>
　　晚立<lb/>
　　二月十七日柬薇隱<lb/>
　　得薇隱從金陵寄一書<lb/>
　　三月三日<lb/>
　　夢起<lb/>
　　寄父<lb/>
<pb n="KR4f0057_SBCK_001-11a"/>
　　　空樓哭亡姊<lb/>
　　　春夕<lb/>
　　　秋夜不寐<lb/>
　　　哭姊<lb/>
　　　臥病<lb/>
　　　向夜<lb/>
　　　偶成<lb/>
　　　歸寧後㝷亡姊故居<lb/>
　　　夢中作<lb/>
　　　又<lb/>
　　　幽夢<lb/>
<pb n="KR4f0057_SBCK_001-11b"/>
　　寄季逑<lb/>
　　囘文<lb/>
　　和薇隱韻<hi>醉花陰</hi>
　附小傳<lb/>
　　事狀<lb/>
　　墓誌銘<lb/>
長離閣集目錄終<lb/>
<pb n="KR4f0057_SBCK_001-12a"/>
長離閣集一卷　毘陵王采薇<lb/>
　　燕燕于飛<lb/>
流光何暉暉暉暉亂春目獨燕銜愁來懸飛鏡池淥<lb/>
池淥何多情堂空復孤驚羽豐離其窠哺足辭所生<lb/>
囘身顧新侣得食哀哀鳴<lb/>
　　山中作<lb/>
夜松何𪷟𪷟月小飛不起知有抱瑟人垂光碧簾底<lb/>
露氣明曲巖花光照虚夜一片白雲聲飛泉隔煙瀉<lb/>
　　自君之出矣<lb/>
自君之岀矣兩瘦不相識炯心如流丹掬贈焉可得<lb/>
　　山中憶吳如霞姊<lb/>
<pb n="KR4f0057_SBCK_001-12b"/>
帷鐙照宵衾澗水聞夜室天靜遠烟揺華雲度流月<lb/>
幽棲亦心好思子方首疾憶昨寄遠書凄凄淚盈帙<lb/>
生愁一何滋少樂從是畢虚房想淸讌蛾響落淸瑟<lb/>
何由寄新吟慰我中似結<lb/>
　　復與季逑夜起視月同作<lb/>
虚扉浹宵開涼鐙照幽素肅肅鴉不翻團團雲稍去<lb/>
蛩底聞行泉箐黑辨浮露外役于此捐中疴自兹悆<lb/>
循階桂華歇交戸瓜蔓吐徒乖有懷衷未協長往趣<lb/>
亦有同心人斯情積難訴<lb/>
　　池上書寄薇隱<lb/>
日暝幽眠涼流雲漲巖曲相思寄長風動汝窗外竹<lb/>
<pb n="KR4f0057_SBCK_001-13a"/>
池頭孤行薄羅冷卻憶把書雙對茗受露衰荷散葉<lb/>
香臨谿獨鳥矜毛影<lb/>
　　望夫石<lb/>
妾顔初如花妾心已如石定情雙妍姿不忍君歸見<lb/>
衰色妾顔當彫心不移妾身亦化君始知冰爲肌草<lb/>
爲鬢山頭無人寄君信妾意淺君心深恐君復化塡<lb/>
海禽冤禽來銜石方動不作巫雲入君夢<lb/>
　　香草河舟晩<lb/>
疎林無人葉飛影暝渚歸帆貼空冷斷岸泥多鴨爪<lb/>
痕亂山鐘到鴉巢頂鄰舟嫋嫋歌入烟明月已讓星<lb/>
懸天來風吹衣恐仙去白道還疑翠微路<lb/>
<pb n="KR4f0057_SBCK_001-13b"/>
　　曉步<lb/>
曉色凝不來鴉嗁去何許茶煙生𬈑𪷟孤桃索人語<lb/>
幽亭無人拓窗徧一桁碧山低未見日氣如烟聚水<lb/>
心雨光滿地流花片<lb/>
　　夢遊<lb/>
一星迷𪷟遠谿路岀礙荒烟入橫霧峽中泉氣冷逾<lb/>
秋峯底天光碧疑曙僊鳧飛空蜀江小露雨香挑覺<lb/>
春早瓊樓貝闕揺靈瓏衣翠霞紅各漂眇流雲爲車<lb/>
鶴銜轡心著游絲不堪繫斷橋圍水水壓牆雙燕爭<lb/>
魂墮空砌<lb/>
　　秋胡曲<lb/>
<pb n="KR4f0057_SBCK_001-14a"/>
珂聲璫璫踏春疾立處蘭風下林末柔桑落臂弱不<lb/>
收花頰流紅射朝日冰縑夜斷不願金妾涙自墮因<lb/>
蓍簪倉庚少婦能銷妒磐石男兒不鎭心<lb/>
　　蘭芝曲<lb/>
嗁鬟垂雲粉黃落夜半嚴粧起幽閣已分單棲似伯<lb/>
勞劇憐薄命逢姑惡紅桐掩墳秋骨灰阿母淚落心<lb/>
當囘莫隨怨魄塡波去合化幽魂促織來<lb/>
　　華淸曲<lb/>
玉魚如冰冷犀齒雪色靈禽作仙使石扇龍鐶守别<lb/>
魂不似蟾宫敞千里蓬萊山高無落虹釵盒夜泣翡<lb/>
裯空雨零石磴荒夫草網暗宮門縊女蟲<lb/>
<pb n="KR4f0057_SBCK_001-14b"/>
　　昆靈曲<lb/>
宮槐曨曨向淸曙蠧粉梁空燕無主玉<graphic n="KR1630" url="https://raw.githubusercontent.com/kanripo/KR-Gaiji/master/images/KR1630.png" mimeType="image/png"/>不動踏堂<lb/>
塵簾底菱花學睂語蟬絲細帳蟲織成秋簟夜碧嗁<lb/>
潛英翻翻小蜨隨帬幅跡跡衰梧作履聲<lb/>
　　前樓<lb/>
前樓交樹檐柯徧後戸穿窗月輪見樓空貯愁愁不<lb/>
升飛露著鏡如吹鐙長天無鴻斷來信自禱夜風吹<lb/>
夢近一夕參差隔院聲梨花飛白春人鬢<lb/>
　　句容齋舎<lb/>
山鶯破曉苐一聲綠蘿雨落如珠纓連松猶合夜泉<lb/>
響殘月不避晨光明晨光朧朧逗深幕開戸持書候<lb/>
<pb n="KR4f0057_SBCK_001-15a"/>
空鶴零雲一片吹不開卻挂碧潭潭上閣<lb/>
　　寒食吟<lb/>
花枝揚揚柳宛宛不動陂塘水芹短破冢孤梅掩骨<lb/>
深敗牆小蜨尋魂遠紅鮮綠稺隨春夭咽咽蜀禽飛<lb/>
不高紙錢挂樹雨淋盡滿地暝煙開鬼桃<lb/>
　　秋夜荅季逑<lb/>
金鑪無香道書朽隔枕秋聲下殘柳瑣窗睂歛愁寄<lb/>
牋懸夢已入浮雲邊蕉廊風多獨吟處落葉幽魂各<lb/>
來去寒蟲一夜嗁漸低露白星黃共爭曙<lb/>
　　夢天<lb/>
碧闌十二花無數桂葉低籠若靑霧蕊宮誰遣别魂<lb/>
<pb n="KR4f0057_SBCK_001-15b"/>
游只有靑禽送來去波離扉薄不上關對語月姊瓊<lb/>
樓閒銀河珊珊瀉聲小手弄白雲天下曉<lb/>
　　春眠曲<lb/>
篁梢壓戸簾紋細空色湖光著山膩鶯眠樹杪弄垂<lb/>
絲蜨上花鬢醉芳氣琉璃隔香香暗流薇帳夢醒聞<lb/>
輕鈎空闌盡日無人影日炙落紅蔫不收<lb/>
　　夏行曲<lb/>
白波曡玉荷如錢綃戸織月疑空煙靑蟲挑鬟受花<lb/>
露丹鳥入幕棲芸編䟽桐垂陰下苔井雨去新蟬一<lb/>
聲警蘭堂夜靜還獨開小玉眠涼抱枝影<lb/>
　　秋望曲<lb/>
<pb n="KR4f0057_SBCK_001-16a"/>
花梢凝霜散寒蜨檐角垂絲挂零葉南谿别處渚連<lb/>
空瘦綠愁山照波濕細煙靑鎖雅尾長淡日半入幽<lb/>
蟾黃虚房未暝吹鐙坐露眼風蹤弔曲廊<lb/>
　　冬坐曲<lb/>
曲瓊押幔香絲起酒波微皴夜及子花蟫心朽不得<lb/>
仙粉蛻空僵碎黃裏風櫺朧朧通月澤屏外鳥嗁瘦<lb/>
林直已罷懷人更憶親冰紅淚落蘭膏碧<lb/>
　　木蘭詞<lb/>
生男勿喜歡生女勿悲酸女生當縣弧女足亦莫雙<lb/>
行纏不見木蘭女代爹征可汗岀門望行塵日色靑<lb/>
漫漫顧笑諸少年泣行<hi>胡郞切</hi>何汍瀾流塵凝雙睂飛<lb/>
<pb n="KR4f0057_SBCK_001-16b"/>
露綴兩肩閨中何能貴不及鐵衣錦韉黃金鞍閨中<lb/>
何能豪不及銜霜度雪聽風湍蛇矛丈八氣決前精<lb/>
感白日昏沙煙生還見天子天子動色言要金佩玉<lb/>
作纖步綽約顧影驚千官上堂拜父母父母疑重看<lb/>
開簾覓我故時鏡手脫長劍分雙鬟君不見東家女<lb/>
兒好顔色朝貧穿鍼莫貧織西家女兒衣盈箱自矜<lb/>
嫁得金龜郞男兒封侯妾何有要取黃金自懸肘<lb/>
　　春暝曲<lb/>
靑楊分鬟下抛地暝色春空綠膏膩怨土成雲葬玉<lb/>
京虚簾燕落相思淚檐鈴細語春眠囘撲樹晩蜂嬌<lb/>
不歸園扉斜開石泉冷笛韻吹愁出苔井黃月如星<lb/>
<pb n="KR4f0057_SBCK_001-17a"/>
慘一鉤杏花樓暗藏人影<lb/>
　　離居曲<lb/>
露華網戸參差光碧筠粉薄如棲霜涼堂下簾簾窣<lb/>
地素手無分玉如意燔膏作鐙檐不紅夕撫綠綺空<lb/>
窗中一聲涼破楚天碧去雁叫影思離鴻南山點苔<lb/>
愁向曉獨客朣朣涉長道樓前月浪卷衣來夢裏江<lb/>
聲隔帷小<lb/>
　　霽行曲<lb/>
幽窗無人竹枝重晴色風林散雅夢曲沼圓文上薄<lb/>
冰差差曉日魚吹動黃編落枕愁獨眠下階自惹花<lb/>
間煙金蟾鎖春不得住已入暗戸生苔錢南雲沈沈<lb/>
<pb n="KR4f0057_SBCK_001-17b"/>
雁慵度鳳紙囘文積筐蠧已是春衫染淚來亂紅更<lb/>
見鵑嗁處<lb/>
　　病中憶歸效簡文卦名詩<lb/>
雁小過樓迷流雲復滿溪蘿蒙纔上月竹比已開扉<lb/>
蠟照憐粧損蟲吟識夢離旅魂宵不定革帶日仍移<lb/>
病漸因霜痼心恒似葉危何時升畫閣言歸妹把衣<lb/>
　　曉起效徐陵體<lb/>
春鏡動春烟春林綠半天簾低壓枝卷窗迥對禽眠<lb/>
書帳蠅彈紙琴牀風觸弦辭衾惜香在掃徑待花蔫<lb/>
硏墨汚羅袖看魚落翠鈿誰云厭長日終是惜馳年<lb/>
　　早起憶弟婦<lb/>
<pb n="KR4f0057_SBCK_001-18a"/>
日華生曲沼昨夢去東軒露雨岀深草禽花雜一園<lb/>
粧餘唯拂卷繡裏更看山蘐葉如長帶蘋英似小鈿<lb/>
何時話離恨雙笑北堂前<lb/>
　　銅雀臺<lb/>
日莫碧空杳望窮如有存雲癡想歌態月轉見牀塵<lb/>
草暗露凝跡樹斜煙曳魂此中君不起何許泣能聞<lb/>
可惜分香女都無殉沒人<lb/>
　　不眠<lb/>
不眠虚靜夜憶别損淸娛月芒生鏡匣露顆雜簾珠<lb/>
徑壞轉鮮葉巖寒尙碧蕪息檐唯旅燕映樹有垂鼄<lb/>
夜夜梅枝下迎寒減病軀<lb/>
<pb n="KR4f0057_SBCK_001-18b"/>
　　曲渚<lb/>
曲渚斜生白䟽星動欲昏四更桃葉影一縷杜鵑魂<lb/>
斷雨還零砌虚簾自打門蕭蕭庭竹短都作淚花㾗<lb/>
　　山空<lb/>
山空收夜氣墟上露千星嶺月流塵几窗風亂道經<lb/>
鶴隨雲到戸蟲與葉棲亭是夕懷蕭史幽行徧綠汀<lb/>
　　雨夜<lb/>
響急衣砧合聲沉漏箭隨黛痕侵故壁香影聚重帷<lb/>
碧簟眠傷骨紅鐙病壓睂數株門外柳苦伴暝禽垂<lb/>
　　病卧得季逑詩<lb/>
病減無三日春歸又隔年能傳閉關句來破擁衾眠<lb/>
<pb n="KR4f0057_SBCK_001-19a"/>
落雨時連蒂喧禽不岀煙開簾放香篆應始覺晴天<lb/>
　　送春<lb/>
如何送春處不見有春歸落雨絲闌住殘花蜨鬥飛<lb/>
黃驪正漂蕩碧葉空參差徒傷持桂酌況復易裘衣<lb/>
　　山夕<lb/>
草蟲門徑遠一路入谿煙月滿無人地鐘殘有雁天<lb/>
心孤聞動竹衣冷近流泉欲覓鄉關夢樓空獨上眠<lb/>
　　幻夢<lb/>
幾曡春山路誰分碧扇開露光生竹石雲氣雜樓臺<lb/>
鶴度涼潭去鐘穿薄霧來微茫天水闊我夢正尋梅<lb/>
　　初春<lb/>
<pb n="KR4f0057_SBCK_001-19b"/>
曉鏡慵梳飾幽窗夢破遲梅梁波反影芸帙曙通曦<lb/>
花逐調琴指鶯隨入鏡枝十分春欲去惆悵未成詩<lb/>
　　山夕<lb/>
將暝室生白松花滿石闌碧潭琴影瘦黃葉客衣單<lb/>
網露迷蘭徑茶煙惹竹竿瓊枝空憶夢挑飯不能餐<lb/>
　　夢起步後園<lb/>
蘭香流一澗桑烟染半岑雨開殘照影花動小樓陰<lb/>
蜂晩能喧夢塵凝不上琴何時識芳草眠裏定幽尋<lb/>
　　半嶺和薇隱韻<lb/>
半嶺幽居好疏談向夜分劍明疑有月香細欲生雲<lb/>
新醖皆松术淸娛有典墳湘簾池上動苦露濕行裙<lb/>
<pb n="KR4f0057_SBCK_001-20a"/>
　　舟次<lb/>
風斜舟近岸竹外復蘆中樹褭屏中綠荷愁鏡浦紅<lb/>
殘霞猶眇莽岀月已空𪷟莫惜橫烟住孤吟荅露蟲<lb/>
　　有感<lb/>
不見畫釵處驚看過月痕簾斜生鳥影屏小貼花魂<lb/>
鳳瑟埋塵冷鮫綃濕淚温石牀苔掩鬢黃蜨欲棲門<lb/>
　　水㝛<lb/>
㝠㝠堤畔路草草别時家碧影沈湖月紅心上冢花<lb/>
鐙微還下雁鐘冷不驚鴉薄醉和衣㝛扁舟入樹斜<lb/>
　　九月十四日舟由丹徒夜半與薇隱乘月登岸<lb/>
　　行三里作<lb/>
<pb n="KR4f0057_SBCK_001-20b"/>
幽行已三里村落半攡扉隻鳥時依樹孤螢不上衣<lb/>
月平人影小潮定櫓聲稀沿水星星火歸驚㝛鷺飛<lb/>
　　寄薇隱次韻<lb/>
春牖對芳林朝陽上綺衾戸低交葉暗徑小受花深<lb/>
金錯循離恨瑤璫鎭别心欲諳芳草路因夢寄新唫<lb/>
　　山齋病起憶亡姊<lb/>
澗響當宵定嵐光入戸深餘雲泛幽石碎露滿疎林<lb/>
竹院彈碁斷松房沸藥聞重泉埋玉客誰識正思君<lb/>
　　答薇隱復次前韻<lb/>
香霧斜橫帳衣緜重壓衾夢聽嗁鳥亂愁與落花深<lb/>
易盡千行札難分一縷心相如情若固何用白頭唫<lb/>
<pb n="KR4f0057_SBCK_001-21a"/>
　　悼姊<lb/>
殘夜一禽驚鐙幽夢轉明把書尋涙色掩幔想衣聲<lb/>
微病花全發深眠月暗行蜀絃塵裏斷已任指尖生<lb/>
　　寄季逑時客和州<lb/>
空院題詩對碧莎華年作别歎蹉跎夢餘捲帳人疑<lb/>
在書去尋愁語轉多曉岫入雲飛斷雁夜鐙照雨落<lb/>
殘蛾空江無復憐才客此夕租船憶嘯歌<lb/>
　　空室<lb/>
蠧壁蛛絲掩綠琴碧苔紅葉拾遺簪露寒花帶嗁痕<lb/>
長月小簾圍夢影深條脫寸寛辭病臂秋千伴遠繫<lb/>
春心幽梅一樹還闚戸似約幽人到綠岑<lb/>
<pb n="KR4f0057_SBCK_001-21b"/>
　　山夕<lb/>
碧簾不卷映風蘿十日淸愁獨抱疴寒浦帶星垂似<lb/>
露夜風吹月動如波入樓葉趁人蹤斷隔戸梅疑夢<lb/>
影過莫更砧聲近空院女<graphic n="KR0912" url="https://raw.githubusercontent.com/kanripo/KR-Gaiji/master/images/KR0912.png" mimeType="image/png"/>㝛草徧墳科<lb/>
　　蔣墅舟次和季逑下第有作<lb/>
一夕霜花濕鬢靑湍聲岀渚棹初停病中龍具和衣<lb/>
泣愁裏魚簫帶夢聽隔浦葉多飛似鳥入林鐙小遠<lb/>
于星從君湖海幽尋志何日浮家去杳㝠<lb/>
　　七夕悼姊<lb/>
奠果穿鍼聽曲街瘦林斜月闇虚齋愁年不共生年<lb/>
短死日方知别日佳風燭作花摇怨影露螢隨淚墮<lb/>
<pb n="KR4f0057_SBCK_001-22a"/>
孤懷故牀鍼盒飄零在望有吟魂到玉階<lb/>
　　憶别和薇隱<lb/>
閣中羈客淚盈醪湖上征人草染袍小樹雨寒蜂去<lb/>
靜亂花風壓燕銜高幾年歎逝閒淸笛百日傷離閣<lb/>
彩毫波影連天柳迷路幽行惟有夢魂勞<lb/>
　　晩立<lb/>
旋整羅衣候月斜蕭然人影岀晴紗烟中紫燕相思<lb/>
語霜裏紅蕖獨自花住久小樓因對嶺斷來淸夢又<lb/>
無家曲闌幽話何時展一笛西風萬樹遮<lb/>
　　二月十七日柬薇隱<lb/>
五日春陰不啟關封書始此整幽鬟離愁作霧疑沉<lb/>
<pb n="KR4f0057_SBCK_001-22b"/>
水曉病如烟盡著山淚裏鏡開花四照夢餘簾動燕<lb/>
孤還錦囊自續新吟滿何日憑欄與共删<lb/>
　　得薇隱從金陵寄一書<lb/>
尺幅吟牋照淚眸半窗斜日夢孤舟愁如天遠還窺<lb/>
帳病與雲親不下樓濕翠雨收侵硯匣落紅風颭上<lb/>
簾鈎靑山到處應相憶除是征人醉裏游<lb/>
　三月三日<lb/>
綠楊樓角帶棲鴉欹枕鑪聲正憶家吹夢夜風先到<lb/>
樹弄愁寒雨不妨花蟲依香影垂簾網蛾怯晨光墮<lb/>
帳紗我已離愁嬾春褉徑泥何處又鳴車<lb/>
　　夢起<lb/>
<pb n="KR4f0057_SBCK_001-23a"/>
夢醒思家望翠微幽苔染影上羅衣寒天細竹人孤<lb/>
倚斜日空檐燕對飛碧嶺曡來鄕路斷玉梅枯盡舊<lb/>
魂非夜堂疎磬疑禪寂冷水閒雲照合扉<lb/>
　　寄父<lb/>
疎鐙殘雨計宵程貧日偏傷遠别情薄宦十年徒三<lb/>
黜衰顔千里更孤征飢猶勵學憐諸弟弱未酬恩厭<lb/>
此生一夜趨庭夢言笑曉窗垂涙聽春鶯<lb/>
　　空樓哭亡姊<lb/>
綠槐影裏露幽扉寂寞樓頭落照微此地獨來空繞<lb/>
樹幾時别去更牽衣風停虚幌神靈在雨壞幽苔淚<lb/>
跡稀誰語愁心向梁燕故巢莫作一雙飛<lb/>
<pb n="KR4f0057_SBCK_001-23b"/>
　　春夕<lb/>
已罷讐書怨夕遙更聞疎竹度隣簫靈瓏鳥語驚簾<lb/>
押寂寞香絲繞畫綃一院露光團作雨四山花影下<lb/>
如潮傷離不爲何郞句病久東陽自損腰<lb/>
　　秋夜不寐<lb/>
獨掩幽窗卧不成香心冷死粟肌生五更霜月欺鐙<lb/>
影一樹風鴉續雁聲短草積烟歸夢怯長林挂葉曉<lb/>
魂輕鞠闌半曲還扶病水玉簾間看啟明<lb/>
　　哭姊<lb/>
斷甲遺琴委故牀思君獨旦不成裝花邊風起肩誰<lb/>
擁月裏烟銷影更涼殘墨尙明牋上涙餘膏空落枕<lb/>
<pb n="KR4f0057_SBCK_001-24a"/>
前香翠屏一角棲歌哭秖恐猿聞也斷腸<lb/>
　　卧病<lb/>
漠漠凝塵掩鏡臺藥烟如霧夢初囘扃魚影裏窺花<lb/>
盡驚鵲林中覺月來故里信疎抛舊翰夜窗語冷見<lb/>
殘盃長卿亦有懷鄕恨百日靑琴欲上苔<lb/>
　　向夜<lb/>
樹影入淸漢蟬聲動小樓凭闌弄淸笛微月在釵頭<lb/>
　　偶成<lb/>
竹葉鳴紗牖蟲聲雜錦梭簾長鐙燄小山亂月明多<lb/>
　　歸寧後尋亡姊故居<lb/>
痛定猶開鏡嗁多不整粧紅苔黯空壁飛電夜明房<lb/>
<pb n="KR4f0057_SBCK_001-24b"/>
　　夢中作<lb/>
欲暝疑將曙涼春似早秋靑山獨歸處花暗一層樓<lb/>
　　夢中作<lb/>
草長蘭弄影鶯語蜨飄魂一畝淒淒水斜陽卻在門<lb/>
　　幽夢<lb/>
幽夢隨雲細細生闌干經雨入流螢夜堂獨自花迷<lb/>
影碧漢風吹雁岀城<lb/>
　　寄季逑<lb/>
嫩寒幃幙雨亷纖衾上春衫逼曙添試束晨妝拓幽<lb/>
閣小紅齊見破楳尖<lb/>
　　囘文<lb/>
<pb n="KR4f0057_SBCK_001-25a"/>
壁上蟲牋舊鑪香近帳紗石幽和瑟冷衣薄引衾加<lb/>
隔院過蜂蜨分牕對竹花席長橫帙亂簾側挂枝斜<lb/>
客思愁來晩林空滿立鴉<lb/>
　　和薇隱韻<lb/>
嘹唳歸鴻驚社後旅館鄕心逗夢入曉雲飛綠遍天<lb/>
涯不認門前柳　露桃影裏人非舊春也應難久風<lb/>
日又淸明獨對殘紅寂寞簾垂晝<hi>右調醉花陰</hi>
<pb n="KR4f0057_SBCK_001-25b"/>
<pb n="KR4f0057_SBCK_001-25b"/>
伯舅淵如先生配王夫人才慧早世曾刊薇閣偶存<lb/>
一卷得詩詞雜著三十八首畢秋帆尙書刊呉㑹英<lb/>
才集復於伯舅雨粟樓詩後附錄夫人詩名長離閣<lb/>
集較舊本增損不同蓋選時各有去取耳今年春慶<lb/>
爲伯舅蒐輯遺集自夏徂秋編成付梓將有中州之<lb/>
行外舅南麓先生更屬編次長離閣集乃以薇閣偶<lb/>
存及呉㑹英才集所選者互相校訂合爲一編凡詩<lb/>
詞雜著七十八首附刊冶城遺集之後袁簡齋太史<lb/>
爲夫人作墓志稱其詩哀感頑豔丁當淸逸王萟山<lb/>
先生爲作小傳並摘佳句有寄父云饑猶厲學憐諸<lb/>
弟弱未酬恩厭此生詠木蘭云男兒封侯妾何有要<lb/>
<pb n="KR4f0057_SBCK_001-26a"/>
取黃金自懸肘步月云隻鳥時依樹孤螢不上衣秋<lb/>
夜云五更霜月欺鐙影一樹風鴉續雁聲春陰云離<lb/>
愁作霧疑沈水曉病如煙盡著山悼姊云把書尋淚<lb/>
色掩幔想衣聲春夕云一院露光團作雨四山花影<lb/>
下如潮七夕悼姊云愁年不共生年短死日方知別<lb/>
日佳舟次云隔浦葉多飛似鳥入林鐙小遠於星有<lb/>
感一律云不見畫釵處驚看過月痕簾斜生鳥影屏<lb/>
小貼花魂鳳瑟埋塵冷鮫綃濕淚温石牀苔掩鬢黃<lb/>
蜨欲棲門皆已載入集中又有感云名香一縷當簾<lb/>
岀故札千圅向月開入夢已迷前度草返魂惟有去<lb/>
年梅惜首尾不全集中未載姑附錄於簡末焉伯舅<lb/>
<pb n="KR4f0057_SBCK_001-26b"/>
號季逑一號薇隱兹編題內或稱季逑或稱薇隱皆<lb/>
依原本夫人喜讀漢晉書尤工小楷嘗見夫人爲伯<lb/>
舅手錄詩草一冊絶似永興家法因題句冊後云手<lb/>
寫新詩墨細研永興楷法尙依然名山各有千秋業<lb/>
偕老何須說百年以誌景仰之誠且紀實也嘉慶戊<lb/>
寅秋七月從子壻龔慶謹識<lb/>
<pb n="KR4f0057_SBCK_001-27a"/>
<pb n="KR4f0057_SBCK_001-28a"/>
亡女王采薇小傳<lb/>
亡女采薇字玉瑛余第四女也其生母方娠時夢月<lb/>
旁星光熠熠或告曰此四女星也欲手摘之倏不見<lb/>
矣及生姿質淸弱週晬病幾危八歲許同邑孫文學<lb/>
星衍女旣長貌端麗性柔婉躭文史手不釋卷尤工<lb/>
小楷好吟咏余以詩非女子所宜遂秘之雅愛潔靜<lb/>
每明窗淨几讀書臨帖煮茗供花翛然物外時繙道<lb/>
家書志神仙余切戒之則止而夙根靈慧時有出塵<lb/>
之思性至孝得嫡母白孺人歡心迄於旣嫁猶依戀<lb/>
不舎待人接物和順恭敬余鍾愛之每有拂抑嗔怒<lb/>
對之輒解人以爲吾家嬌女雖大家左芬不是過也<lb/>
<pb n="KR4f0057_SBCK_001-28b"/>
年十九贅壻星衍於家次年壻補博士弟子員壻聰<lb/>
穎工詩倜儻不羈邑中時有毘陵才子之目然頗恃<lb/>
才不屑屑爲經生吾伊態或縱酒放歌女數箴勸之<lb/>
甲午秋闈報罷女頗抑鬱從壻之句容官舎舅姑俱<lb/>
稱美之而女以乍離膝下又値余三女適呉者暴亡<lb/>
女悲慟欲絶自顧孱弱亦恐壽命不長居常悒悒乙<lb/>
未九月生女阿靈得嗽疾體漸尫怯丙申七月歸寧<lb/>
病益劇竟于十月二十三日卒距生癸酉九月十九<lb/>
日得年二十有四先是八九月間余謁選都門知女<lb/>
病竊憂之然以其貞靜閑淑冀可不致夭折自冬徂<lb/>
春不得家書心瞀亂若有所失今年二月初得惡耗<lb/>
<pb n="KR4f0057_SBCK_001-29a"/>
計歿時逾百日矣壻已于十一月中葬女于橫塘鄕<lb/>
新阡余不獲撫棺一慟情何能已聞殮時顔貌如生<lb/>
手足温軟似解脫者今年春有能爲扶鸞術者乩詞<lb/>
稱女住忉利東宮掌上界書並有寄外八絶其事甚<lb/>
異或有鬼物憑之耶抑㝛根之說不盡荒唐耶余自<lb/>
庚寅歲適許之次女亡甲午三女繼之今四女又繼<lb/>
之七年之內連喪三女哀何如也前明呉江葉太常<lb/>
天寥兩女昭齊瓊章皆以才殀太常作窈聞記傳其<lb/>
事閲者哀之余三女似昭四女似瓊近聞乩仙事又<lb/>
適相類女所配旣得才士而天不永其年奚忍令其<lb/>
湮没無聞與流螢落葉同歸澌盡也歿後檢故笥得<lb/>
<pb n="KR4f0057_SBCK_001-29b"/>
詩詞雜著若干首付梓伏冀大人先生矜其蹇薄錫<lb/>
以輓誄使幽泉弱息得言而傳則鄙人之哀亦以少<lb/>
釋云爾武進王光燮萟山氏和淚筆於京邸<lb/>
<pb n="KR4f0057_SBCK_001-30a"/>
誥贈夫人亡妻王氏事狀<lb/>
夫人姓王氏名采薇父光燮乾隆元年進士宜黃縣<lb/>
知縣贈奉政大夫兵部主事生母黃氏弟五人姊三<lb/>
人妹一人一弟一妹同母生夫人少以姿質端麗尤<lb/>
爲父鍾愛外舅之擇壻必推年命當發科與否或以<lb/>
子生年月日告外舅推而善之亟介戚好言姻事時<lb/>
予生數齡家君遠出大母許通聘以乾隆三十六年<lb/>
冬十二月年十九成婚于甥館越四年隨余歸句容<lb/>
學舍四十一年以疾歸寧卒于十月二十三日距生<lb/>
乾隆十八年得年二十四凡生二女後皆殤始外舅<lb/>
之在令廨以文學飾吏治不延幕僚事皆辦多燕閒<lb/>
<pb n="KR4f0057_SBCK_001-30b"/>
其敎女一如敎子嘗自言吾女慧或過于男故夫人<lb/>
姊妹俱識字能書旣婚數日夫人屬余填詞並約圍<lb/>
碁余皆未學頗心媿之後遂爲小詞酬夫人而卒不<lb/>
能對弈夫人終日持一編書在室教其幼妹時時臨<lb/>
帖好虞永興楷法或爲余錄詩至今有存篋中者嘗<lb/>
言唐五代詞率可倚聲被之簫管春餘夜靜輒取李<lb/>
後主簾外雨潺潺詞按篴吹之令余審聽至流水落<lb/>
花人去也天上人間聞者欷歔其後寫夫人遺影爲<lb/>
落花流水圖以此旣歸句容時余大母在堂兩親愛<lb/>
子息無苛禮定省之暇不事鍼黹夫人好絜除几席<lb/>
余每陳書滿案而岀比入室則夫人爲整齊之偶得<lb/>
<pb n="KR4f0057_SBCK_001-31a"/>
許氏說文與余約日識數十字久之予遂通小學山<lb/>
齋有桐桂古柏冬寒月皎對影蕭瑟或岀戸閒吟或<lb/>
焚香開卷論說史事俱有神識不信佛書邪鬼之語<lb/>
不視裨官小說旣得疾終夕嗽不止又痛其姊先卒<lb/>
自疑以産致疾將不起爲詩詞多淒楚音有詞云歸<lb/>
夢到江南綠遍天涯不認門前柳又爲詩云五更霜<lb/>
月欺鐙影一樹風雅續雁聲余驚以爲不祥乃起對<lb/>
落英歎曰人常惜花早謝紅顏岀世不勝衰穨耶病<lb/>
甚急歸母氏因送之至里門遂不起臨歿遺言勿厝<lb/>
棺佛寺故余亟擇地鄕郡之橫塘鄕權葬焉越十二<lb/>
年余以翰林改官尚書比部郞例贈宜人及嘉慶元<lb/>
<pb n="KR4f0057_SBCK_001-31b"/>
年余岀官山東兖沂曹濟道例贈恭人皆請貤贈先<lb/>
世今年以予官督糧道加三級贈夫人夫人卒時余<lb/>
曾爲事狀年久失其稿有袁太史爲夫人墓志已屬<lb/>
梁侍講同書寫刋于石頃因整理家乘復記憶遺事<lb/>
撰次大槪以示後人云孫星衍狀<lb/>
<pb n="KR4f0057_SBCK_001-32a"/>
孫薇隱妻王孺人墓志銘　錢塘袁枚<lb/>
孫薇隱秀才詩才俶詭能爲昌谷玉川家數予愛偉<lb/>
之今春二月以其亡妻王孺人事狀及詩索予銘幽<lb/>
予讀其樂府諸篇哀感頑豔丁當淸逸故知完山之<lb/>
鳥無異吭之鳴雲和之笙有雙琯之奏宛其死矣士<lb/>
也婆娑彤管旣淹元石斯耀謹按孺人姓王名采薇<lb/>
宜黃令光燮公女也有天紹之麗姿愠愉之修美天<lb/>
女九相靈芸三絕年十九歸秀才秀才故食貧者賦<lb/>
感昏時以帛拜代香纓孺人不槩于心能鉏其色守<lb/>
成湯嫁妹之誡捐夏禹脩容之粉調言筊巢咊之器<lb/>
治乾䕩饋食之籩威姑以下愉愉如也每至玉女沙涼<lb/>
<pb n="KR4f0057_SBCK_001-32b"/>
金蟲鐙小釵橫三䥖髻妥半蟬孺人焚衙溼之香展<lb/>
排比之卷或抽觴以啟顔或論古而交謫誦靈飛之<lb/>
篇目王母心驚成鞶鑑之圖章南海紙貴秀才愛玩<lb/>
賢妻有終焉之志匪云嘉耦直是吟朋且其神識尤<lb/>
異儕輩嘗讀王章傳曰牛衣妻自賢柰沮仲卿上書<lb/>
終是恇怯女兒又對落英歎曰人當如渠蚤謝慮有<lb/>
憐者何俟頽侵才舎恒榦耶味其言直以形骸爲桎<lb/>
梏晝夜爲一致采雲留影曇花愛空宜其拂衣行矣<lb/>
便登女㛗之邱執手奄然難挽靈妃之步病成解㑊<lb/>
熊失嫶妍卒年二十有四秀才開華錜之故匣見都<lb/>
膚之舊痕哀思夕流憤泉朝涌遂乃詣宛若請神君<lb/>
<pb n="KR4f0057_SBCK_001-33a"/>
執鬼中玩仙牒知孺人故是兜率宮掌書者雖跡涉<lb/>
幽渺莊士不言然浴羲女于甘淵奔純狐于月窟乃<lb/>
自古記之秀才鍾情語怪以妄塞悲當亦君子所不<lb/>
廢也以丙申年十二月葬常州府城東橫塘鄕之原<lb/>
銘曰<lb/>
驚女鹿佑楚客問天緣何彼姝以此名焉宜其奄忽<lb/>
離瑜復位當景收蘭臨華罷翠愔愔孫楚蟹行索妃<lb/>
歌離弔夢有涕漣洏㯃娥臺高玻瓈魂杳定有靑鸞<lb/>
集此華表<lb/>
<pb n="KR4f0057_SBCK_001-33b"/>
<pb n="KR4f0057_SBCK_001-33b"/>
</p>
<p>
</p>
  </div>
</body>
</text>
</TEI>
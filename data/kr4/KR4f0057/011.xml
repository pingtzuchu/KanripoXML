<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0057_SBCK_011-1a"/>
濟上停雲集一卷　芳茂山人詩錄苐四<lb/>
　　自厯下之官兖州道中卽事<lb/>
驄馬紅旌靜不喧玉京回首憶高寒三齊名士爭投<lb/>
刺一路靑山送到官使者車單如客過聖人家近借<lb/>
書看時淸不用矜風節慚媿儒冠換豸冠<lb/>
　　次韻　趙懷玉<lb/>
　衡門雪後少塵喧有客書來正歲寒行部又添新<lb/>
　得句趨庭卻喜乍遷官桑經注好關心讀魯國山<lb/>
　多放眼看作宦盡如君快意爭敎人不想彈冠<lb/>
　　　　　　　　　　　　　　　　韓對<lb/>
　姓氏　天題墨未乾點煙杯水迥生寒得觀海<lb/>
<pb n="KR4f0057_SBCK_011-1b"/>
　處皆奇境能讀書人是好官魯國諸生門下列嶧<lb/>
　山傳刻馬頭看遙知兵衛森嚴地猶戴峩峩子夏<lb/>
　冠<lb/>
　　　　　　　　　　　　　　　　王復<lb/>
　排來畫戟淨浮喧驛路陽和未戒寒持節行吟瞻<lb/>
　闕里望塵伏謁笑卑官繡衣喜溢庭前舞書尺多<lb/>
　頻帳下看海內才人齊仰首一時爭望進賢冠<lb/>
　　次韻荅阮芸臺學使同年<hi>元</hi>柬招卽往厯下之<lb/>
　　　什<lb/>
芙蓉池館報花開驛騎傳詩一夕催不爲時需訪碑<lb/>
使<hi>元時設此官</hi>也應天與聚星來<lb/>
<pb n="KR4f0057_SBCK_011-2a"/>
　　原作　阮元<lb/>
　濟南亭館傍湖開湖上西風且漫催萬朶荷花五<lb/>
　名士一時齊望使君來<lb/>
　　次韻　呉錫麒<lb/>
　濟南名士燕頻開蓮子湖頭信屢催此去更應淸<lb/>
　到骨鵲華秋色馬頭來<lb/>
　　　　　　　　　　　　　　　　張問陶<lb/>
　花底長筵次苐開匆匆驪唱莫相催樽前讀畫先<lb/>
　掻首何日明湖載酒來<lb/>
　　　　　　　　　　　　　　　　伊秉綬<lb/>
　車騎東都祖帳開明湖簫管繞城催一從杜老題<lb/>
<pb n="KR4f0057_SBCK_011-2b"/>
　詩後名士皆趨厯下來<lb/>
　曾傳臚唱五雲開暫別仙班使節催相送好拈韓<lb/>
　子韻祝君成政更歸來<hi>昌黎送鄭尙書之嶺南節度序云韻皆以來字者祝</hi>
<hi>君之成政而來歸也</hi>
　　　　　　　　　　　　　　　　方體<lb/>
　千年伏鄭面重開<hi>時君挍馬鄭注古文尙書</hi>湖上名流讌集催<lb/>
　絳帳笙歌休散歇使君今抱壁書來<lb/>
　　　　　　　　　　　　　　　　余鵬年<lb/>
　讀畫捫碑生面開詩成不要鉢頻催鐵公祠裏吟<lb/>
　風葉送到欄前作雨來<lb/>
　　十月十一日巡視曹單河防作<lb/>
<pb n="KR4f0057_SBCK_011-3a"/>
平沙風緊射征裘近臘冰澌尙急流兩戒忽分南北<lb/>
亳一抔須障兖徐州居民儉歲輸薪束候吏寒更報<lb/>
水郵龍節一雙來澤國可能當食不紆籌<hi>時兼署山東通省運</hi>
<hi>河道</hi>
　　乙卯歲小春下旬隨李河帥<hi>奉翰</hi>乘厰舟巡工<lb/>
　　　泲上是日風寒歸後蒙惠海龍裘賦謝<lb/>
重臣督濬屏前騶直似乘槎下斗牛民俗共欣瞻露<lb/>
冕衙官也許上仙舟較量碩望三門柱比例詞源萬<lb/>
里流好繼謝公傳七埭年年春水送千艘<hi>謝公七埭事見水經</hi>
<hi>注疑今臺莊以此名埭臺音相近</hi>
戟門披得翠雲歸似此知音自古稀什襲未應輕換<lb/>
<pb n="KR4f0057_SBCK_011-3b"/>
酒提攜只覺媿傳衣重來東閣春風暖此去南湖朔<lb/>
雪飛<hi>時往南旺湖一帶勘視濬工遇大雪</hi>一日拜恩逾挾纊願推公惠<lb/>
到民依<lb/>
　　嘉平望日自泲上回兖州是夕大雪<lb/>
四番雪澤逐征車<hi>余至臺莊南旺魚臺及歸兖州皆値雪澤</hi>歸夢欣然對<lb/>
酒罏他日飛蝗寧入界明年春水早生湖<hi>七湖濟運以隔年雪</hi>
<hi>澤旺泉</hi>鋪張東閣開詩境粧點南樓作畫圖孤負登臨<lb/>
好光景朔風向曉又長途<lb/>
　　正月十一日同黃小松司馬<hi>易</hi>至嘉祥山中訪<lb/>
　　　武梁石室畫象小松作圖紀遊<lb/>
石室千年爲爾開翠微訪古共徘徊高寒到骨淸如<lb/>
<pb n="KR4f0057_SBCK_011-4a"/>
許卻喜無人帶熱來<lb/>
一雙石闕半埋塵萬樹桃花孰問津只有姓名先我<lb/>
到<hi>前年司馬重葺武氏祠立碑題碑陰</hi>摩挲疑是再來身<lb/>
把臂梁園近十年雪鴻忽聚此山前畫圖他日傳佳<lb/>
話金石交情翰墨緣<lb/>
　　春日行部曹南道中卽事<lb/>
千株楊柳萬株花想見春山綠到家不是羽書鳴驛<lb/>
騎一宵魂夢在煙霞<lb/>
庞舍匆匆去恐遲廉車心跡有誰知褰帷一樣看春<lb/>
色不及江湖跌宕時<lb/>
　　斷獄方與歸泲上道中口占<lb/>
<pb n="KR4f0057_SBCK_011-4b"/>
林臯風景似南徐霧濕紅旌日上初雀角未消還废<lb/>
舍雪霙何事又隨車<hi>前到臺莊截抄閩督貲財及巡工南旺皆値雪澤</hi>關心<lb/>
菏澤分流水<hi>獨山湖卽古菏澤</hi>著手桑經一卷書旅食匆匆<lb/>
辭授粲尙慚肘後露金魚<lb/>
　　次韻　周雋<lb/>
　乘驄踏雪往來徐知是甘棠輟訟初折獄已持金<lb/>
　作鏡飛花便屬雨隨車胸無世上難平事腹有人<lb/>
　間未見書樸學媿教叨共載豈應同隊說龍魚<lb/>
　　呈謝玉中丞<hi>德</hi>賜題先文介公殿試策二律次<lb/>
　　　韻<lb/>
萬言射策掇科名題品今逢一代英魯國衙官欣立<lb/>
<pb n="KR4f0057_SBCK_011-5a"/>
雪<hi>舊官西曹時公爲舉主</hi>蘭陵家學媿登瀛元戎小駐旌旗肅<lb/>
東閣閒情筆硯精文字倍增風節重淸時大雅屬公<lb/>
卿<lb/>
冰壺水鏡比身名戴斗才華壓國英愛日再來升岱<lb/>
觀潤河千里到滄瀛白雲私幸傳衣久華衮全憑論<lb/>
史精好把驪珠勒圓石幽光隔代慰邠卿<lb/>
　　金鄕城西北訪漢扶溝侯朱鮪石室<lb/>
東緡城北古邱橫誰把桑經問九京淸興忽來捫碧<lb/>
蘚野人相聚看紅旌扶溝功在名灰冷菏水流枯路<lb/>
砥平幾度滄桑畱片石羊公一過不勝情<lb/>
　　和袁太史<hi>枚</hi>除夕告存詩<lb/>
<pb n="KR4f0057_SBCK_011-5b"/>
仙才絶代要傳衣卻怪蟲魚著述非<hi>來書詆考據以爲雕蟲自累</hi>
天遣先生長住世詩壇贏得替人稀<lb/>
　　題南樓卻扇圖贈呉山尊妺壻<hi>鼒</hi>
廣樂聲中翠燭然荆釵岀拜畫堂前料量嫁事分淸<lb/>
俸不抵長安賣賦錢<lb/>
一夕爭傳蕭史來壻鄕難得有仙才他年泗上尋遺<lb/>
蹟便指南樓作鳳臺<hi>杜甫南樓在兖州府城內</hi>
泲上春波處處生送君千里到蓬瀛畫睂莫費凌雲<lb/>
筆　天子臨軒問長卿<lb/>
詔予監司言事恭賦一首<lb/>
丹詔求言新令甲監司封事舊章程神羊一角猶能<lb/>
<pb n="KR4f0057_SBCK_011-6a"/>
觸大鳥三年已不鳴方鎭儘知民疾苦書生莫市直<lb/>
聲名他時攬轡踟躇甚何策經時荅　聖明<lb/>
　　曹南督送赴楚官兵寄畢制府<hi>沅</hi>
一篇墨守寫辛勤手署頭銜上制軍作宦未深思入<lb/>
幕<hi>在公幕府八年</hi>談兵漸慣當論文蕭蕭車馬辭曹渡漠漠<lb/>
雲山望楚氛也似西師埽回鶻<hi>番回蠢動時隨公在關中</hi>盼公投<lb/>
筆樹功勛<lb/>
　　荅馬秋藥同年<hi>履泰</hi>比部<hi>時主講濼源書院將入都補官</hi>
厯下相逢酒共傾忽聞北去曳心旌螭頭謁　帝<lb/>
同時入<hi>比部以第九名進士改庶吉士</hi>雞舌趨　朝作隊行<hi>予與比部同時</hi>
<hi>補西曹又同司總讞</hi>未必官淸逾客況怕逢人說剩才名五龍<lb/>
<pb n="KR4f0057_SBCK_011-6b"/>
潭上䏈吟處他日愁來數落英<hi>予在厯下屢與諸名士會于五龍潭精舍</hi>
　　原作　馬履泰<lb/>
　才人愛慕學人傾同望襜襜使者旌公著自能無<lb/>
　滯事李諧何害作徐行埽除秕政聊攻媿刋盡奇<lb/>
　書嬾挂名我欲還　朝誇向客　國家科第與豪<lb/>
　英<lb/>
　　感事<lb/>
看人華屋已成墟笑我靑山未結廬西第頌多惟裹<lb/>
足南華事僻請焚書折腰誤欲煩彭澤長揖終應聽<lb/>
本初卻愧澄淸虛志願芳蘭當路有人鋤<lb/>
　　魏比部<hi>成憲</hi>奉使江南過境不晤作詩見懷次<lb/>
<pb n="KR4f0057_SBCK_011-7a"/>
　　　韻奉荅<lb/>
同寮猶恨隔曹司況是臨岐悵望時天上使星虛候<lb/>
氣江南驛騎早傳詩蓴鱸一水鄕心動雲鳥遺封故<lb/>
跡奇東閣朝朝懸榻在好攜紅豆慰相思<lb/>
　　原作　魏成憲<lb/>
　臚雲況是白雲司膚寸成霖及此時近聖人居觀<lb/>
　習禮多名士地愛論詩酈元注裏春行部<hi>君按部以水經</hi>
<hi>注自隨時有考證</hi>倉頡圖中昨問奇<hi>君屬兩峯山人繪倉頡制字圖</hi>爲過<lb/>
　昔人傾蓋處折疏麻更寄遙思<lb/>
　　聽鶯圖爲恩觀察作<lb/>
碧草成茵柳似絲一雙鶯立最高枝使君別有關心<lb/>
<pb n="KR4f0057_SBCK_011-7b"/>
處試問春耕已及時<lb/>
柳浪和聲趁曉風湖山淸福比蘇公雙柑斗酒民同<lb/>
樂春在褰帷一笑中<lb/>
春來舊雨話煙霄似爲嚶聲埽逕邀回首　上林<lb/>
聞百囀白雲仙侶共趨朝<hi>觀察昔爲比部同僚</hi>
　　春及草堂看牡丹<lb/>
款門兩度入芳筵煮茗淸談屏管絃笋味脃供微醉<lb/>
客花光濃照半陰天閒中世事抛身外樂處禪機在<lb/>
眼前<hi>座中潘太史好禪</hi>回首曹南春似海萬叢不及一枝姸<lb/>
<hi>去年試士曹郡値牡丹盛開</hi>
　　登苐一樓柬阮中丞<hi>元</hi>
<pb n="KR4f0057_SBCK_011-8a"/>
曲苑夫容放欲齊蘇隄柳絮已停飛迴瞻玉宇千門<lb/>
近<hi>樓在行宫東畔</hi>平望呉山萬仞低高處元龍時獨立上<lb/>
頭崔灝看誰題他年想像平津館苐一風流數浙西<lb/>
　　題張徵君池上草堂畫幀<lb/>
敬亭深與宛溪通招隱還留桂一叢抛却匡山讀書<lb/>
處人家池上看芙蓉<lb/>
朝端此日下蒲輪嶺上何人贈白雲我亦靑谿新結<lb/>
宅北山莫漫有移文<lb/>
　　題西谿訪梅圖<lb/>
萬頃蘆溪記昔遊夕陽無際雪光浮春風不遞梅花<lb/>
信旅客空乘瓠子舟有約名山誰獨往相逢勝侶是<lb/>
<pb n="KR4f0057_SBCK_011-8b"/>
淸流姚黃魏紫曹南譜不抵寒香一樹畱<lb/>
　　爲金雲莊比部<hi>德輿</hi>題李憲吉明經<hi>旦華</hi>遺影<lb/>
畫裏相看有㝛緣一編詩翰最翩翩可憐當日人琴<lb/>
痛恰是顏回髮白年<hi>李君廿九而卒</hi>
山陽聞笛共聲吞風義知君夙昔敦我到西湖痛師<lb/>
友一尋㝛草一招魂<hi>時謁盧抱經學士墓及訪汪容甫葛嶺園死處</hi>
　　遊湖上玉泉靈隱寺及紫雲金鼓諸洞口占卽<lb/>
　　　事柬宋助教<hi>大樽</hi>
素食荒村病舉樽木緜衣重始知春晴天高鳥寧依<lb/>
樹淸水遊魚不畏人如此湖山纔放棹曾抛身命去<lb/>
埋輪得逢宋玉忘岐路處處仙源好問津<lb/>
<pb n="KR4f0057_SBCK_011-9a"/>
喧和風日趁幽尋卻屏肩輿步翠岑山面向人常變<lb/>
幻洞門終古自深沈杜鵑花放驚芳節鷗鳥情多戀<lb/>
故林歸路松濤一時發也應天籟爲知音<lb/>
　　湖上看牡丹<lb/>
春光濃入野人冡曳杖閒遊日易斜滿地繁紅正零<lb/>
亂牡丹只放二分花<lb/>
　　阮中丞五月十二日招同程易疇<hi>瑤田</hi>段懋堂<lb/>
<hi>玉裁</hi>苐一樓雅集<lb/>
神仙同上李膺舟爲我登臨屏八騶積雨中閒晴一<lb/>
日平湖寛處坐層樓漢唐絶業千秋定呉越才人四<lb/>
座收曠代知音數巡酒臨岐爭忍不淹畱<lb/>
<pb n="KR4f0057_SBCK_011-9b"/>
　　贈阿臬使<hi>禮布</hi>
五年契闊忽升堂邗水相逢憶去航秋憲再新衣上<lb/>
繡春風未著鬢邊霜曾栽東國棠千樹只飮西湖水<lb/>
一觴交似醇醪言似玉臨岐此意肻相忘<lb/>
多時經席此因依一路苔岑聚亦稀交到袁絲論倜<lb/>
儻情如平子契元微盼公江國仍持節老我名山再<lb/>
拂衣此去經時迂闊甚閒雲不稱九霄飛<lb/>
　　將抵金陵道中口占<lb/>
漸江千里忽思親五日輕舟抵　風信喜同潮信<lb/>
順客囊知比宦囊貧書求多積慚廉吏山不成遊似<lb/>
俗人欲撫祥琴最惆悵草堂畱我可經春<lb/>
<pb n="KR4f0057_SBCK_011-10a"/>
　　贈洪太史<hi>亮吉</hi>
秉燭論心已有期尊前霜鬢認依稀我驚駒隙三年<lb/>
速君自龍沙萬里歸折檻風流成盛節埋輪心事有<lb/>
危機不知此後方元白可仗文章定是非<hi>君前詩有七年我亦</hi>
<hi>長微之之句又云江州司馬通州倅料理頭銜似昔時</hi>
　　題許秋巖太守<hi>兆椿</hi>畫幀<lb/>
成陰楊柳是誰栽池上夫容趁曉開已製新紈驅溽<lb/>
暑淸風況有故人來<lb/>
嘉會燕臺瞥眼過都官回首憶鑾坡雲龍剩我隨東<lb/>
野十九人中聚散多<hi>昔官秋曹讌集都堂中曾入翰林者十九人今少司寇祖舫齋</hi>
<hi>前鴻臚卿項豫齋諸人皆預其列欲作白雲蓬㠀圖</hi>
<pb n="KR4f0057_SBCK_011-10b"/>
爽鳩威望鶴形儀萬頃胷中未可窺我亦蒼生瞻露<lb/>
冕每披圖畫當褰帷<lb/>
聞道　中朝憶傅巖政成霖雨在閭閻對君便寫松<lb/>
千尺尙恐丰裁未若髯<lb/>
　　贈鈕大<hi>樹玉</hi>
鈕生士而賈游厯齊魯閒手持江子書訪我逾數年<lb/>
我時往河滸備兵曹濮邊<hi>時督兵防曹單交界</hi>發書意想望會<lb/>
合非徒然朅來呉東門把臂開心顏贈我中都志祖<lb/>
德在舊編<hi>僕家本鳳陽</hi>遇我於里門醉我客舫䏈岀觀所<lb/>
著書指斥新附篇說經何硜硜腹笥殊便便二徐趙<lb/>
宧光茫如隔霧煙我先窮篆籒同志段與錢<hi>段懋堂玉裁錢</hi>
<pb n="KR4f0057_SBCK_011-11a"/>
<hi>獻之坫</hi>思作石經稿追仿三代前秦邈徒隸書附正體<lb/>
變遷<hi>僕嘗作石經稾列篆隸正三體古俗互証必求依據</hi>少温筆雖工六義多<lb/>
乖愆何以餉後儒鴻都寫千言勤拳鈕生意箴砭俗<lb/>
識偏說文非僻書大哉　帝命宣<hi>時有請禁說文不宜用之制義</hi>
<hi>者上因有說文非僻書之諭</hi>下士有賈心挾冊思夤緣貲郞皆<lb/>
賈人賄賂通上官誰能貢奇士撰述朝章傳長揖莫<lb/>
釐峯焚卻范蠡船<lb/>
　　題何蘭士<hi>道生</hi>詩卷<lb/>
冰雪攜來一卷文游蹤檢點惜離羣軟紅塵裏常懷<lb/>
我太白樓頭不共君<hi>君視漕山左時余丁丙艱歸</hi>帝里尙畱<lb/>
棲樹鶴蒼生還望岀山雲尊前小別添怊悵冷雨邗<lb/>
<pb n="KR4f0057_SBCK_011-11b"/>
溝一夜聞<lb/>
　　十月朔日曾都轉<hi>燠</hi>招飮休園分韻宇字<lb/>
蕪城萬井喧秋色浩無主悵然登臨興招此今舊雨<lb/>
名園倚幽僻勝境隔塵土灌木不記年霜花尙盈圃<lb/>
兹堂屢易姓傳舍鮮寧宇當時金谷宴可有魯儒腐<lb/>
高臺倏將夷靑史闕無取使君雅敦素太守篤耆古<lb/>
澄淸鬱奇志俛仰思小補移尊就空曠淸尙屏幢羽<lb/>
<hi>一作華膴</hi>廉泉設醴飮經濟助談麈吟詩寄情耳聊用壓<lb/>
韓杜<lb/>
　　秦小峴觀察<hi>瀛</hi>春谿垂釣圖<lb/>
未必谿山得自由臨淵我亦愛淸流人閒不少魚吞<lb/>
<pb n="KR4f0057_SBCK_011-12a"/>
餌又恐先生用直鉤<lb/>
芙蓉湖上擬垂綸界石山前好問津如此谿流深幾<lb/>
許可能容得釣鰲人<lb/>
太液春明首重迴畫圖莫認子陵臺濟時正要經綸<lb/>
手且爲蒼生罷釣來<lb/>
　　桂林授經圖爲家方伯<hi>日秉</hi>作<lb/>
陔蘭花發繞階除岫桂叢高近碧虛親授過庭經一<lb/>
卷勝他晏子鑿楹書<lb/>
北平世澤有淵源早歲科名日下傳誰似吾宗能濟<lb/>
美三蘇名重又斜川<lb/>
畫裏風裁露性眞天涯手足倍情親紫微仙署靑谿<lb/>
<pb n="KR4f0057_SBCK_011-12b"/>
宅棣鄂花連一路春<lb/>
　　題許秋巖太守問耕圖<lb/>
三年有積應先問五穀能分詎不如稊稗也須知道<lb/>
在儒書最古是農書<lb/>
一麾驄馬本風淸江左棠陰處處成若問讀書兼讀<lb/>
律　至尊前席待先生<lb/>
　　題張蠡秋<hi>曾䖍</hi>眞<lb/>
美人駿馬眞名士都到林泉勝處來誰信尋幽謝康<lb/>
樂翩翩華胄又仙才<lb/>
玉簫金管坐題詩嘯傲靑山起未遲白下相逢慚白<lb/>
髮輸君長似畫中時<lb/>
<pb n="KR4f0057_SBCK_011-13a"/>
　　馬融石室口占<lb/>
傳經臺古倚高岑經術東京到子深莫怪生平償不<lb/>
足要將聲伎換山林<lb/>
　　爲家方伯<hi>日秉</hi>題王蓬心太守所摹董北苑瀟<lb/>
　　　湘圖<lb/>
北苑圖中小謝詩雲山迢遞水逶迤使君按部行春<lb/>
處太守含毫望古時宛在仙舟人約綽似聞天樂竹<lb/>
參差十年讀畫䏈吟處回首秦關有所思<hi>曩見北苑眞蹟於關</hi>
<hi>中節署</hi>
　　王觀察<hi>象儀</hi>于署中葺茅茨作詩次韻和之<lb/>
亭外嵐光自廓如窗前綠意未全除戟門深處還調<lb/>
<pb n="KR4f0057_SBCK_011-13b"/>
鶴案牘淸時又展書蔀屋圖民心事在草堂容我宦<lb/>
情疏論文日有高軒過贏得靑谿近結廬<lb/>
　　次韻荅洪稚存太史<hi>亮吉</hi>
酒痕猶染舊時襟相對居然鬢雪侵結綬蕭朱曾接<lb/>
踵抽簪元白又䏈吟及身易定千秋業經世難灰一<lb/>
寸心衹恐未移麋鹿性便遊廣夏憶長林<lb/>
　　歸硯圖爲袁綬階<hi>廷檮</hi>題<lb/>
一片澄泥硯攜來問字亭摩挲思世澤呵護有先靈<lb/>
什襲仍完璧傳家伴一經我懷呉將印古篆想儀形<lb/>
<hi>予藏家呉將印文曰孫武私印</hi>
　　題張子白同年大令<hi>若采</hi>西涼春色圖卽送之<lb/>
<pb n="KR4f0057_SBCK_011-14a"/>
　　　任<lb/>
短衣匹馬便孤征　帝識循良在此行邊徼如今<lb/>
要民牧請看才子作長城<lb/>
昆侖山接賀蘭天一片河湟落眼前君問富民渠在<lb/>
否下車新政是農田<lb/>
百二秦關訪古迴驚人詩句達燕臺崆峒華岳題名<lb/>
到何似看山入剡來<lb/>
知君驛路最相思我亦愁看贈別詩他日西湖重訪<lb/>
古半閒堂址獨來時<lb/>
　　題畫<lb/>
一株疎柳一株楓斜應懸厓落照紅多少間雲爭岀<lb/>
<pb n="KR4f0057_SBCK_011-14b"/>
岫讀書人在萬山中<lb/>
石田遺跡辨能眞淡處深含四座春爨下知音得賢<lb/>
主豐城望氣更何人<lb/>
　　偕洪稚存探梅隨園飮小倉山房次韻<lb/>
一代靈光入冢時百城文史付佳兒尊開文舉連宵<lb/>
燕腹痛橋公曠世知古樹著花先歲發冷雲含雨出<lb/>
山遲中年小別關情甚添得新霜在鬢絲<lb/>
　　蘇文忠祠堂圖爲秦小峴觀察作<lb/>
千秋詩客有前因手薦春蘭到水濱祠宇不摧人代<lb/>
好湖堤無恙柳條新嘉平終古思生日循吏重來是<lb/>
後身我媿褰帷難暖席山陽水利屬何人<lb/>
<pb n="KR4f0057_SBCK_011-15a"/>
　　張穆庵轉運<hi>映璣</hi>屬題雲在山莊圖所寫厯下<lb/>
　　　某氏園也<lb/>
琅玕影入碧波紋畫裏林亭竟屬君此日東南要霖<lb/>
雨在山雲作岀山雲<lb/>
只餐山翠與湖光攬轡淸風動路㫄若畫使君行部<lb/>
處一行隄柳一株棠<lb/>
褰帷我亦到明湖厯下名園好在無畢竟蘧廬同是<lb/>
客千秋畱得輞川圖<lb/>
　　白公祠爲任太守<hi>兆炯</hi>作<lb/>
白公隄上新祠宇訪古曾經展拜頻水利繼成千載<lb/>
政瓣香元有再來人兩朝詩老淵源合<hi>祠有懷杜樓仰蘇閣</hi>三<lb/>
<pb n="KR4f0057_SBCK_011-15b"/>
徑園亭結構新<hi>祠爲蔣園故址</hi>若問鄒滕溝洫事廉車我媿<lb/>
澤如春<lb/>
　　　　　　　　　　　　受業海寧楊文蓀校字<lb/>
<pb n="KR4f0057_SBCK_011-16a"/>
先生於乾隆乙卯歲任兖沂曹濟兵僃道適阮督部<lb/>
元視學山左諸名士㑹萃一方多文讌唱酬之作曾<lb/>
刋濟上停雲集板存黃司馬易家未及攜歸甲戌歲<lb/>
從蔣明府因培索得一本兹將集中先生詩錄岀並<lb/>
錄和作庚申辛酉間主講詁經精舍時所作亦附焉<lb/>
編爲苐四卷仍名停雲集紀勝會也凡古今詩七十<lb/>
六首從子壻龔慶謹識<lb/>
<pb n="KR4f0057_SBCK_011-16b"/>
<pb n="KR4f0057_SBCK_011-16b"/>
吾師淵如先生未登第以前所爲詩畢弇山督部栞<lb/>
入呉會英才集者蓀童時卽已熟誦大抵原本六朝<lb/>
而岀入昌谷玉谿之間七古縱橫跌宕一時與洪稚<lb/>
存黃仲則兩先生並稱鉅手中年以後覃精漢學校<lb/>
勘羣籍袁簡齋太史以爲遁入攷據至貽書相責不<lb/>
知先生之詩之工猶夫少日也自古詩人無不博通<lb/>
經史者杜云讀書破萬卷下筆如有神韓云凡爲文<lb/>
章宜畧識字迄今二家之集具在其徵引未嘗不富<lb/>
攷覈未嘗不精正不得謂長攷據者必不能爲詞章<lb/>
也蓀及伯兄思敬受業先生門下十餘年來備聞緒<lb/>
論客春重遊金陵尤得朝夕過從竊幸得遂所願何<lb/>
<pb n="KR4f0057_SBCK_011-17a"/>
圖小别未久而先生遽歸道山梁木之傷何能自已<lb/>
兹難弟南麓先生屬龔子少山編次遺集命蓀以校<lb/>
讎之役謹識數語以諗天下之讀先生之詩者嘉慶<lb/>
戊寅夏六月受業海寧楊文蓀拜跋<lb/>
<pb n="KR4f0057_SBCK_011-17b"/>
租船詠史集一卷　芳茂山人詩錄苐五<lb/>
　　新除山東督糧道之官口占<lb/>
一紙除書到驛亭故山南望不勝情別來鶴笑軒車<lb/>
態<hi>白鶴一雙出山時寄友人處</hi>聽慣蛙忘鼓吹聲未信澄淸關此<lb/>
出轉因温飽惜平生從他廚傳蕭條甚自有圖書抵<lb/>
百城<lb/>
　　山左道中<lb/>
駒隙猶餘感鳥私詎忍忘得登　天子陛重到聖<lb/>
人鄕負米辭岐路浮家泛一航莫嫌行色儉文史富<lb/>
連檣<lb/>
　　倉史廟<lb/>
<pb n="KR4f0057_SBCK_011-18a"/>
生公臺畔劍池㫄展謁新祠憶聖倉異表不妨傳四<lb/>
目世官誰復擅三長漆書字不留中古白水碑空卧<lb/>
夕陽我自髫齡攻篆籀手搴蘋藻薦心香<lb/>
　　試院卽事次鐵冶亭中丞<hi>保</hi>韻<lb/>
芸館追趍記昔因棘闈文燕過蕭辰絶無雲處重圓<lb/>
月大有年中後樂身馬帳生徒他日廣庾樓風景一<lb/>
番新謫仙得住神仙府未覺蓬萊隔世塵<lb/>
一卧滄江五度秋湖山重到憶淸遊感恩令伯仍持<lb/>
檄擊節袁宏久住舟政美不妨官有暇才疎深媿志<lb/>
難酬籌河積穀經綸在借宼人思節鉞留<lb/>
　　再至東省過河漫各縣<lb/>
<pb n="KR4f0057_SBCK_011-18b"/>
龍節巡工此地過滄桑重見感如何<hi>嘉慶元年攝運河道勘工臨淸</hi>
<hi>一帶</hi>大開神禹曾䟽瀆<hi>大淸河卽漢人所云河行漯川故道禹釃二渠之一</hi>誰濬<lb/>
齊桓舊塞河<hi>緯書及鄭氏注經俱云齊桓塞九河爲一今東省王莽河卽鬲津徒駭馬頰諸</hi>
<hi>河故道所經洩運河秋漲入海年久湮没</hi>事有非常須慮始議無上策況<lb/>
謀多郊原極目哀鴻集媿對移文別澗阿<hi>余僑居金陵終母喪</hi>
<hi>後二年因祖母九旬不復赴補大府檄至里門起余視河察賑</hi>
漕轉兼施古法存呉溝淮泗有通津<hi>宋時設轉般倉江船不入汴汴</hi>
<hi>船不入江以爲良法故云自轉般之法行漕益富而人亦便自直達之法用漕益全而人愈病今淮泗迤</hi>
<hi>北爲呉溝通商魯故道若設倉轉剝不借河流也</hi>下游障口虚糜帑高地行<lb/>
河索解人<hi>河渠書云禹以爲河所從來者高水湍悍難以行平地數爲敗乃厮二渠以引其河</hi>
<hi>北載之高地過降水至于大陸播爲九河謂河過汜水大邳山卽分其流一爲漯川一從黎陽山北行也</hi>
<pb n="KR4f0057_SBCK_011-19a"/>
<pb n="KR4f0057_SBCK_011-20a"/>
<hi>將軍印</hi>
督師平賊權難一倡義勤王勢已孤孫左也非亡國<lb/>
將孱明失計不遷都<hi>倪文正曾有此請思陵不能從也</hi>
　　題息隱園圖<lb/>
息隱園中大隱人閒居一賦自娛親琴書無恙風流<lb/>
在六代中郎有後身<lb/>
蕭疎修竹最依依丘壑胸中有化機知向南華悟眞<lb/>
旨圖中蕉鹿是邪非<lb/>
愛招逸客敞高軒四面山光半畝園恰共翩翩呉季<lb/>
重也來十日飮平原<lb/>
苔痕石上襍題痕惆悵尊前手又分我亦靑谿同結<lb/>
<pb n="KR4f0057_SBCK_011-20b"/>
宅輸君不負北山文<lb/>
　　通州視三弟<hi>星衢</hi>于三角淀囘舟口占<lb/>
泉州地僻守桑乾累日壺觴得盡歡千里一麾臨海<lb/>
角六年三度到河干西堂春草勞歸夢北路車塵厭<lb/>
此官憑仗徵蘭有消息高堂聞信一加餐<lb/>
　　次韻荅吉漕督<lb/>
雨過銷殘暑天空見海暾檣排疑隔浦帆轉不離村<lb/>
豐歲看禾穰歡聲過市門宦情聊復慰猶是夢田園<lb/>
　　李鹽政招飮次裘制軍<hi>行簡</hi>韻<lb/>
綠酒波生燭燄斜西沽有客正思家呉歌繞座鮆魚<lb/>
出消得離愁住海涯<lb/>
<pb n="KR4f0057_SBCK_011-21a"/>
節鉞增輝翰墨場偶因按部攬春芳梅花一賦驚才<lb/>
露不信先生鐵石腸<lb/>
槎使虚傳博望侯運租高咏幾經秋詩人星聚行臺<lb/>
少對月同登庾亮樓<lb/>
朋簪都似合延津分手期敷四海春莫學公孫餐脫<lb/>
粟要開東閣引賢人<lb/>
　　題梁匠誨同年鳳雛山館圖<lb/>
意中池館眼中山畫裏居然翠壁環畱得鳳池家學<lb/>
在淸聲不斷五雲間<lb/>
烏衣華望好門才千里征車把臂來我亦誦芬思舊<lb/>
澤卜居新傍鳳皇臺<lb/>
<pb n="KR4f0057_SBCK_011-21b"/>
　　題閨人眞<lb/>
春風吹動鬢邊班自展生綃對遠山輸與閨人出塵<lb/>
早玉京相見尙紅顏<lb/>
曾記䏈唫夜閣虚小園松竹亦蕭疎無人鬭茗焚香<lb/>
坐廿載繩牀擁亂書<hi>予岀門歸閨人輒已整理書籍</hi>
人間小別太匆匆墓碣新鐫宿莽中營奠營齋等閒<lb/>
事孟光同傳約梁鴻<lb/>
檢點牛衣淚未乾淸宵論史一鐙寒對君最媿王章<lb/>
事兩度虚彈獬豸冠<lb/>
　　石琢堂殿撰<hi>韞玉</hi>北行留別一詩次韻奉荅<lb/>
已分橫經又荷薪名山未乞向平身五雲先後朝<lb/>
<pb n="KR4f0057_SBCK_011-22a"/>
　天客一部旬宣假節人有約蓴鱸㝷釣具莫敎塵<lb/>
土滯車茵雲巖別墅山塘路孤負梅花在水濱<lb/>
　　題春帆北上圖<lb/>
天人策上驚時輩湖海才高作壯遊囘首浙西山色<lb/>
裏何人能上李膺舟<lb/>
一樣蓴鱸動遠思春江我更挂帆遲得歸淺水蘆花<lb/>
處莫羨乗風破浪時<lb/>
　　華秋槎司馬<hi>瑞潢</hi>北山旅舍圖<lb/>
葛仙墓下白隄前廉吏棲遲屋數椽孤負陶潛三徑<lb/>
菊料量劉寵一文錢琴書課子靑鐙畔風木思親夕<lb/>
照邊他日匡山讀書處流傳佳蹟勝平泉<lb/>
<pb n="KR4f0057_SBCK_011-22b"/>
　　匡廬識面圖爲胡雒君<hi>䖍</hi>作<lb/>
千里探奇汗漫行皖江雲入豫章城廬山自有先生<lb/>
到不許匡君占得名<lb/>
捜討名山爲注書傅陽原似古時無約君近訪安豐<lb/>
嶺一補人閒禹迹圖<hi>大別山在廬江安豐縣岀漢人注今所傳阜昌禹迹圖移於漢</hi>
<hi>水之上</hi>
萬壑千巖尺幅收白雲盟在媿閒鷗我尋五嶽才登<lb/>
四試展生綃作卧游<lb/>
　　胡雒君環山小隱圖<lb/>
曲曲靑谿憶釣遊蕭蕭樷桂足淹留㫄人問訊陶潛<lb/>
宅千仞山圍萬卷樓<lb/>
<pb n="KR4f0057_SBCK_011-23a"/>
經學傳家自安定臯比奪席到蘭臺蒲輪莫負求賢<lb/>
　　詔小隱還招大隱來<lb/>
　　周駕堂給諫<hi>厚轅</hi>視漕天津兼權鹺使詩以紀<lb/>
　　　事<lb/>
析津民吏盡歡騰黃帋除書得未曾軺傳忽持雙使<lb/>
節頭銜猶愛一條冰女兒酒到儀俱却學士鹽行價<lb/>
不增却稱東方貧轉運運租船上作吟朋<lb/>
　　題停琴佇月圖<lb/>
白雪何妨曲奏遲靑天應問月來時使君自有驚人<lb/>
句不用重攜謝朓詩<lb/>
名山多暇足良遊管領東南苐一州千古琴川風月<lb/>
<pb n="KR4f0057_SBCK_011-23b"/>
地弦歌飛上庾公樓<lb/>
轉粟功高到日邊乗槎人望若神仙一輪卿月升霄<lb/>
漢又和虞廷奏五弦<lb/>
　　金雲莊比部<hi>德輿</hi>得岳祠銅爵將歸岳氏屬題<lb/>
江山半壁長城壞祠廟千秋祭器留岀土也應同碧<lb/>
血傳家原未抵金甌精忠有後宜無恨<hi>爵有精忠報國及岳珂建</hi>
<hi>造篆識</hi>神物逢君異暗投把酒止澆墳上樹黃隆痛飮<lb/>
願須酬<lb/>
　　李觀察<hi>廷敬</hi>座中分賦<lb/>
　　　䅤秧<lb/>
水中分種日中栽畫岀江南錦翠堆兩岸翻車聲盡<lb/>
<pb n="KR4f0057_SBCK_011-24a"/>
歇使君甘露應期來<lb/>
　　　繰絲<lb/>
應機誰與展經綸訝許文章觸手新只有素心同不<lb/>
染繭絲辛若笑何人<lb/>
　　　造醬<lb/>
覆缾剰有著殘書三伏弆藏到臘初此味由來勝鹽<lb/>
豉不知調鼎竟何如<lb/>
　　　曬藥<lb/>
茅檐赤日正暄妍料檢參苓入籠全能活千人著千<lb/>
卷不曾服食也延年<lb/>
　　　折荷<lb/>
<pb n="KR4f0057_SBCK_011-24b"/>
卓午涼生綠水灣碧筒豪飮幾人閒荷衣製就商量<lb/>
久莫被簪裾賺岀山<lb/>
　　　浮瓜<lb/>
淸泉手汲注磁盆沁齒涼生碧玉痕一㨾寒漿圖一<lb/>
飽靑門何必憶朱門<lb/>
　　　賣冰<lb/>
似雪寒光透苧衣晶盤相對却炎威只除天上條冰<lb/>
貴賣到人間一片稀<lb/>
　　舟泊揚州大雨三日夜以郭河陽夏霖圖留贈<lb/>
　　　曾都轉<hi>燠</hi>
邗溝入夜水潺潺雨在河陽畫意間却羨無心雲一<lb/>
<pb n="KR4f0057_SBCK_011-25a"/>
片有時岀岫又還山<lb/>
結軼朝天喜盍簪高齋話雨又題襟待公此去趨<lb/>
宣室問罷和羮問作霖<hi>時與都轉先後入覲</hi>
　　六月三十日抵棲霞口占時乞假南旋<lb/>
六年塵土夢鄕廬錦翠林巒畫不如猶對靑山染須<lb/>
髮歸田爭忍待懸車<lb/>
　　六月三十日遊棲霞在珍珠泉壁見王夢樓太<lb/>
　　　守詩次韻和之因寄汪春田太守<hi>爲霖</hi>
安石林亭靖節籬歸仍草草出遲遲行蹤野鶴孤雲<lb/>
伴心跡淸泉白石知信宿未能忘樹蔭<hi>用三宿桑下事</hi>登臨<lb/>
莫待藉筇枝靑山如舊循靑鬢慙媿重來異昔時<lb/>
<pb n="KR4f0057_SBCK_011-25b"/>
苔埋三逕菊荒籬歸計秋風莫再遲汎梗官場餘我<lb/>
共浮雲世事幾人知有情雪認飛鴻印無恙松留待<lb/>
鶴枝記否僧寮同聽雨六年如夢不多時<hi>癸亥與汪春田同宿</hi>
<hi>珍珠泉</hi>
　　山左彌月望雨余入境過郯城費縣寧陽連獲<lb/>
　　　甘澍喜而有作<lb/>
急雨驅蝗墜作堆郊原無際送靑囘誰知直指隨車<lb/>
雨也爲征人灑道來<lb/>
纔辭館粲又壺湌不信椒蘭過有芬我似鄭莊糧不<lb/>
裹非關人愛故將軍<lb/>
　　題牧牛圖爲孫令<hi>良炳</hi>作<lb/>
<pb n="KR4f0057_SBCK_011-26a"/>
風景桃林得自由戴嵩名迹偶然留夕陽芻牧馮誰<lb/>
問却怪他人畫鬥牛<lb/>
不施鞭策自天全藉草看雲一晌眠誰識牧人辛苦<lb/>
意待他蕃息已經年<lb/>
乗田小試有前塵休養能囘萬物春畢竟牧民還似<lb/>
此　中朝問喘望何人<lb/>
　　讀漢紀偶成<lb/>
梁冀初誅海內淸朱雲何事欲捐生杜門周協從容<lb/>
甚却恐人知不屈名<lb/>
　　題余秋農<hi>旻</hi>丹陽道中踏雪䏈吟圖<lb/>
傳書張逸應成志問字揚雄亦有亭莫似程門虚立<lb/>
<pb n="KR4f0057_SBCK_011-26b"/>
雪空談理學不談經<lb/>
君於東野爲雲乆我恨宗之識面遲悵好丹陽山色<lb/>
裏雪花如掌獨行時<lb/>
　　華秋槎司馬觀瀑圖<lb/>
不買靑山但觀瀑使君風味尙書生巖如翠黛窺簾<lb/>
岀官似神仙着屐行却對急流思勇退誰從高處更<lb/>
揚淸披圖我媿征塵滿何日來聽萬壑聲<lb/>
　　邢佺山大令<hi>澍</hi>松林讀書圖<lb/>
蒼松門外作龍鱗著述中年漸等身爾雅手增家學<lb/>
闕西傾目驗地圖眞判除案牘橫經籍料理蒼生對<lb/>
古人我望關西傳絶學天涯相見卽相親<lb/>
<pb n="KR4f0057_SBCK_011-27a"/>
　　轉粟北河舟中卽事口占十首<lb/>
嫣紅露重捲牙旗嫩綠風吹上柳枝一縷名香兩行<lb/>
燭使君船過路人知<lb/>
萬軸綈緗映翠裾問奇鬥茗日無虚五湖却笑鴟夷<lb/>
俗只對紅妝不著書<lb/>
潞水津關駐玉驄阿連來往一尊同<hi>三弟星衢官直隸每年皆到舟</hi>
<hi>次敘晤近擢天津管河通判</hi>不高官職閒雲似最好游行在半空<lb/>
詠史租船六七年醉時判事醒時顚乗槎試近高寒<lb/>
處多少神仙羨謫仙<lb/>
手版遺忘禮節疏<hi>謁倉塲忘攜履厯故及</hi>又看朝爽倚庭除笑<lb/>
他大府持籌吏也乞先生玉筯書<lb/>
<pb n="KR4f0057_SBCK_011-27b"/>
拍浮日倚酒船豪甘脃何曾饜老饕一事江南較差<lb/>
勝鼠姑時節已持螯<hi>北河春夏蟹螯已肥</hi>
啼鴂聲中綠樹稠乍嘗鄕味減鄕愁鮆魚淸飮如蟬<lb/>
潔何事浮沈在濁流<hi>衛河一帶近年多有刀魚卽說文所謂鮆魚飮而不食者</hi>
動地狂飈十丈吹辟塵簾箔四邊垂睡鄕自有逍遙<lb/>
福夢見天淸地曠時<lb/>
雲母窻虚月漸高夜深仙侶對拈毫醉來尙有宗之<lb/>
共玉樹横眠覆錦袍<lb/>
蓴鱸堂上勸加餐未到懸車要挂冠從此收帆向南<lb/>
國平江烟水接長干<lb/>
　　庚申冬日同人集一榭園閱十年矣偶屬呉山<lb/>
<pb n="KR4f0057_SBCK_011-28a"/>
　　　尊學士<hi>鼒</hi>題册有感舊遊率賦二律卽用唐<lb/>
　　　陶山刺史<hi>仲冕</hi>元韻並以寄之時已巳年七<lb/>
　　　月五日<lb/>
十年陳迹散如雲高燕鱸鄕憶夜分井上已投佳客<lb/>
轄座中思接令公熏<hi>是日陶山因公事不至</hi>龍韜說劍慙初祖<lb/>
虎阜棲神近故君重到山塘舊遊處幾人惆悵話斜<lb/>
曛<hi>戊辰年假歸燕集一榭園所遇毛君用吉鈕君樹玉袁君廷檮陶君珠琳黃君丕烈顧君廣圻何君</hi>
<hi>元錫陶君梁呉生毓汾戴生延衸俱題名中人</hi>
林亭臨水又依巖尙惜風光不越凡攬轡久貽名士<lb/>
誚廻舟合署散人銜看君鶵鳳遊三㠀<hi>陶山子鑑已入翰林</hi>老<lb/>
我雕蟲枕一圅擬向元龍牀下臥笑他宦海更揚帆<lb/>
<pb n="KR4f0057_SBCK_011-28b"/>
　　題徐河督<hi>端</hi>漢水秋屯圖次鐵撫部<hi>保</hi>韻<lb/>
麾戈誰埽漢陽平人羨班生在此行國士運籌還入<lb/>
幕書生投筆便談兵冠加鶡尾眞儒將手射旄頭落<lb/>
賊營天與長城衛河洛一軍風鶴隔江驚<lb/>
千騎登壇乍有須橫經學劍術非疏天人城北瞻殊<lb/>
表烽火關西奏捷書受代我寧慚伯氏<hi>前罷東魯監司時得節下</hi>
<hi>代任</hi>好賢人揔薦由余<hi>山東江南督撫以君善治河交章薦舉</hi>東南行水<lb/>
頻持節才望原從此際儲<lb/>
　　僞廉吏<lb/>
僞廉吏日食一羮衣短袂左持法律右㑹計終日何<lb/>
喧喧興利復察弊淸晨官中下火符吏胥戰粟民歡<lb/>
<pb n="KR4f0057_SBCK_011-29a"/>
呼催科不得名一錢起徭不得餘一夫東郡雪冤獄<lb/>
西邑枉法誅守令變色走路隅懷金曳橐空踟躕淸<lb/>
聲徹九天夜半　得如召入温室問民疾苦寒<lb/>
暑怨咨惟爾恤撫承命稽首拜且舞岀朝揚鞭氣如<lb/>
虎日食不煩廚傳夜宿不入官府手曳空囊別有譜<lb/>
道㫄舊吏索資斧昨夜喧傳有過客公子煇煌到京<lb/>
闕東家得價鬻高樓都下新添廉吏宅<lb/>
　　迂書生<lb/>
迂書生少小捉刀削六經眼底五花烟霧橫苦心立<lb/>
言說經意隔席<graphic n="KR1057" url="https://raw.githubusercontent.com/kanripo/KR-Gaiji/master/images/KR1057.png" mimeType="image/png"/>癢指爪輕巍巍高科那刺促束閣<lb/>
陳言親簡牘風聞例得入彈章獬豸非邪亦善觸去<lb/>
<pb n="KR4f0057_SBCK_011-29b"/>
年上書陳理財科條細密煩安排公門拜爵復幾許<lb/>
私室金溢光皚皚七月河流走霹靂飛鴻滿郊不得<lb/>
食黃金可成川可塞問之不語坐黙黙<lb/>
　　西湖三舟圖<lb/>
題詩讀畫盡名流問水尋山數舊遊此地白蘇留古<lb/>
迹何年李郭住仙舟一時勝賞千秋擅萬頃湖光尺<lb/>
幅收我亦鴻泥餘印在倩人添寫詁經樓<hi>詁經精舍前有第一</hi>
<hi>樓予昔居此</hi>
　　題馮刺史<hi>潮</hi>三士圖<hi>寫東坡詩意爲抱朴子陶淵明及東坡三象自爲白</hi>
<hi>衣送酒人</hi>
神仙與隱逸各自有千古東坡曳簪纓頗厯世塵苦<lb/>
<pb n="KR4f0057_SBCK_011-30a"/>
同有曠世才光燄筆端吐三賢參列宿餘子盡摶土<lb/>
古人不見我此恨孰能補馮君不凡士白眼視寰宇<lb/>
空堂對前哲折節酬淸醹人物近眇然名山倩誰主<lb/>
　　贈汪春田太守南歸<lb/>
柳暗花明水拍堤淮南一棹去如飛漫愁此郡多逋<lb/>
滯直爲時魚便合歸<lb/>
板輿無恙鹿東存試撿奚囊句又新肎費心神嬰世<lb/>
務半園花石待經綸<lb/>
拂衣輸與着先鞭將隱何須負郭田他日同尋舊遊<lb/>
處棲霞山館虎邱船<lb/>
阿城握手挈行㕑安德停驂待郡符草草官場眞咢<lb/>
<pb n="KR4f0057_SBCK_011-30b"/>
夢不曾沈醉在明湖<lb/>
　　題姚尙衣<hi>良</hi>行樂圖<lb/>
使君古君子篤行孚天人獨立性不阿蠖屈道自伸<lb/>
　　聖人鑒忠讜授節來江漘尙衣佐垂裳㩁稅無<lb/>
贏緡永懷過庭時重闢行馬門豈惟位業嗣且喜淸<lb/>
白傳衡門偶相訪傾葢若飮醇旣瞻江令宅復遊謝<lb/>
公墩觴客筵屢張哦詩筆如神燕閒寫作圖眉宇含<lb/>
古春桂根在天窟桐德參高旻雖兼濠梁性彌感<lb/>
　恩遇頻潢池乍解甲瓠子猶負薪獨抱經世懷堪<lb/>
與知者論當今赤心吏誰似黃髮臣期公此開府余<lb/>
復歸垂綸耆英倘入社斑白逐後塵<lb/>
<pb n="KR4f0057_SBCK_011-31a"/>
　　季春上浣得雨偕汪刺史<hi>爲弼</hi>張州佐<hi>玉城</hi>泛<lb/>
　　　舟次韻<lb/>
夕陽初展墨雲收喜見新苗綠滿疇薄宦心情閒似<lb/>
客濃春風景澹於秋永和㑹溯重三節屯氏河餘九<lb/>
派流草草行廚成雅集幸逢李郭共移舟<lb/>
深源輕岀媿虚名紆鬱澄淸攬轡情捧檄有人同小<lb/>
謫<hi>夢巖同以散館改官</hi>扶犂感我欲歸畊千家桂玉愁纔減一<lb/>
夢蒓鱸去未成差喜隨車三日雨行春村落有歌聲<lb/>
　　天津令任同年<hi>銜蕙</hi>招飮并柬胡同年觀察<hi>鈺</hi>
酒波㶑豓蠟烟斜香案仙曹葉令衙淸夢再尋蓬㠀<lb/>
路黑頭同插杏林花<hi>予與觀察同年同入翰林又同改官</hi>皇州麥<lb/>
<pb n="KR4f0057_SBCK_011-31b"/>
潤隨車雨　天路風回過客槎猶對笙歌憶雲水<lb/>
六年痼疾在烟霞<lb/>
　　天津道中魛魚入饌口占<lb/>
盈尺銀鱗入饌奇故鄕風物鎭相思來從江海交流<lb/>
處去趁年光最好時細膩不嫌多骨鯁淸華端不借<lb/>
膏脂虚傳八月還重岀郭璞神仙却未知<hi>郭氏注爾雅鮆鱴刀</hi>
<hi>云二月八月岀不知爾雅以類相從鮆則今南中之呉鱭小于魛魚而味不及非一種也鱴音同蔑言似</hi>
<hi>魛魚而小者蔑之義爲小</hi>
　　倉場玉侍郎<hi>寧</hi>戴侍郎<hi>均元</hi>招同洪殿撰<hi>瑩</hi>燕<lb/>
　　　集尙書館<hi>倉場署題額</hi>卽席賦呈<lb/>
方丈筵開尺五天長安知遇記他年金龜賀老尋常<lb/>
<pb n="KR4f0057_SBCK_011-32a"/>
解<hi>官都下時屢與玉侍郎敘飮</hi>衣鉢和凝一再傳<hi>洪修撰岀戴侍郎及相國衢亨</hi>
<hi>門下予亦侍郎從子丙午所得士</hi>半日淸談依使院七年高詠在租<lb/>
船<hi>予自甲子年至庚午七運東漕</hi>蕭曹政要先寧壹道德親書苐幾<lb/>
篇<hi>座中有玉侍郎書老氏書</hi>
深源再出媿虚名攬轡何曾獄市平自分圖書老空<lb/>
谷敢誇霄漢有門生<hi>門生滿霄漢白居易句修撰昔年問字于予</hi>襟期共<lb/>
領西山爽心跡都方潞水淸差喜計臺添韻事瓊林<lb/>
陪宴補春明<hi>故事狀元歸第列科一甲官㑹宴予自外任未得預</hi>
　　德州偕呉學士<hi>鼒</hi>嚴孝廉<hi>可均</hi>周刺史<hi>履端</hi>放<lb/>
　　　舟衛河小飮次韻<lb/>
急流東去見層波殘暑初消換薄羅屯氏河荒遺迹<lb/>
<pb n="KR4f0057_SBCK_011-32b"/>
古米家船小載書多宦情漸比知秋葉樂歲聊看合<lb/>
穎禾六載平津眞卧治媿無循政入輿歌<lb/>
　　送吳學士<hi>鼒</hi>還山用唐刺史<hi>仲冕</hi>韻<lb/>
曾攜采筆賦凌雲又咏揚州月二分子舍去修蘭膳<lb/>
絜征衫來帶　御爐薰　中朝開閤今非昔歸<lb/>
路先鞭我讓君到日秋風及鱸膾不辭行騎觸炎曛<lb/>
晝錦猶嫌耀碧巖素衣爭肎落塵凡徑修封事陳烏<lb/>
哺不問除書有鳳銜名嶽再經遊十日古碑此去獲<lb/>
千圅明年芍藥花時節有約金焦飽放帆<lb/>
　　德州晤朱觀察<hi>爾賡額</hi>口占贈之<lb/>
魯酒慚佳客仙舟緩去程共消三伏暑重敘廿年情<lb/>
<pb n="KR4f0057_SBCK_011-33a"/>
僑郡依棠近<hi>余僑居金陵爲觀察舊日官所</hi>官裝載石輕古梅花尙<lb/>
在別後幾枯榮<hi>觀察昔以引病寓隱仙庵有古梅一株數百年物</hi>
家學傳緗素殊勛勒鼎鍾潢池能淨埽萍海竟重逢<lb/>
老我飛騰意輸君磊落胸無田亦歸去不待學爲農<lb/>
<hi>時將引病</hi>
　　　　　　　　　　　受業海寧楊文蓀校字<lb/>
<pb n="KR4f0057_SBCK_011-33b"/>
<pb n="KR4f0057_SBCK_011-33b"/>
先生於嘉慶癸亥歲起補山東督糧道厯甲子迄辛<lb/>
未其間乞假南歸者一督運北上者八每於潞河舟<lb/>
次擁書數千卷公餘時有著作兼㑹集名流多觴詠<lb/>
之樂故自題行舫曰運租詠史之船兹編租船詠史<lb/>
集爲苐五卷凡古今詩九十五首從子壻龔慶謹識<lb/>
<pb n="KR4f0057_SBCK_011-34a"/>
<pb n="KR4f0057_SBCK_011-35a"/>
冶城絜養集卷上　芳茂山人詩錄苐六<lb/>
　　題東山絲竹圖<lb/>
一局殘棊似敵兵拂衣何必待功成陶情絲竹中年<lb/>
後已被蒼生誤半生<lb/>
　　宿淸黃交會口舟次口占<lb/>
一夕波濤宿水濵八年塵土涴車茵秋來病骨驚心<lb/>
早南下河身障口頻開卷易忘行路險求醫難似濟<lb/>
時人黃花待我過重九且向東籬醉幾巡<lb/>
　　題嚴子陵却聘圖<hi>蒼松畫有物外僧印不知何人</hi>
時平容汝去巖廊一櫂烟波指故鄉多事客星干帝<lb/>
座狂奴不及介推狂<lb/>
<pb n="KR4f0057_SBCK_011-35b"/>
蘆花淺水任浮沉莫笑還山入未深却聘歸來仍罷<lb/>
釣高人并少羨魚心<lb/>
　　得趙文敏所書曝書二字以署書樓口占二絶<lb/>
　　　句<lb/>
三層閣擁百家編腹笥何曾似孝先薄宦廿年徒立<lb/>
壁買書錢是賣文錢<lb/>
思量故紙隔烟蘿拂拭凝塵返澗阿他日不分南北<lb/>
阮曝衣樓上曝書多<lb/>
　　郭文學<hi>麐</hi>以神廬圖屬題<lb/>
萊國樓臺無地起幼輿丘壑自天然靑山可待巢由<lb/>
買明月淸風不用錢<lb/>
<pb n="KR4f0057_SBCK_011-36a"/>
蘧廬是處可容身眼見朱門易主頻我亦山塘新卜<lb/>
築未妨舍宅學王珣<hi>予買虎丘一榭園建呉將孫子祠</hi>
入畫居然似輞川夢游何必到琅環爲君更寫平生<lb/>
願廣廈應須有萬間<lb/>
　　古詩<lb/>
人爲倮蟲長天意令冬蟄食穀智而夭眞人學呼吸<lb/>
聖賢參化育衣毛復餐粒哀彼蚩蚩氓中年耄將及<lb/>
我聞上古時男娶待五十後來習攻戰滋生以爲急<lb/>
伐性牀第閒煎燔自供給積傷在方寸何況百憂集<lb/>
吾衰孔驚嗟絲染墨悲泣上壽焉可期榮名亦空立<lb/>
齪齪腐鼠餘靑紫莫爭拾<lb/>
<pb n="KR4f0057_SBCK_011-36b"/>
聖人治性情中和以爲寶禼教先人倫箕疇法天道<lb/>
諸子偏不中一得自矜矯柰何索虚無解經雜莊老<lb/>
浮屠出東漢妖夢孰稽考六朝曁唐人濫觴飾浮藻<lb/>
循環報恩怨惑衆使祈禱豈知眞天人高識空入表<lb/>
責已怨自稀無求物寧擾不讀非聖書肎羨侏儒飽<lb/>
遐稽有虞代畫衣當刑條終身異章服有類撻市朝<lb/>
民固不畏死法峻俗益澆荀卿疑象刑性惡識不超<lb/>
麟遊讓生草鳳去驚胎夭察物知天仁則之自唐堯<lb/>
仲由雞冠客蒲鞭且停操後有李日知永屏朴與𫾣<lb/>
彼哉酷吏徒妄擬執法蕭宿囚肆非刑誣服由遮要<lb/>
收帑始亡秦五虐起有苗爾後不足惜壞此玉燭調<lb/>
<pb n="KR4f0057_SBCK_011-37a"/>
　　辛未歲臘八前一日遊焦山遇大雪信宿而返<lb/>
　　　山僧借庵索詩用蘇子瞻放舟焦山韻走筆<lb/>
　　　付之<lb/>
一邱一壑目所眈何況名勝誇東南兹山屢過不一<lb/>
到望若海上神山三窮冬病體幸無恙裹裘瑟縮如<lb/>
僵蠶鑿山疑賊靈運懼有田不歸子美慙江天萬里<lb/>
動寒色蛟龍百丈蟠深潭登山拾給焦洞近枕流高<lb/>
臥神魂酣濤聲激石壯心骨松風入戸侵笑談夜來<lb/>
飛雪照巖谷瓊瑤裝飾金仙龕佳辰臘八適相値虀<lb/>
粥味勝膏梁甘桑隂三宿恐增戀中泠一酌原非貪<lb/>
長歌趁韻才力薄濟勝有具衰年堪詩僧高絶況同<lb/>
<pb n="KR4f0057_SBCK_011-37b"/>
志明春再訪山中庵<lb/>
　　自焦山放舟登岸仍次前韻<lb/>
象山招人遠目眈破浪忽返江之南勝遊難得雪盈<lb/>
尺快友應記人同三<hi>同遊爲劉司馬台斗顧文學鶴慶</hi>中流回首望<lb/>
絶壁天然畫本王荆慙八騶不換此寂寂萬瓦未醒<lb/>
居潭潭鯨波吞山石欲裂虯枝戰風聲正酣漫空天<lb/>
花助禪悅照座玉屑開淸談剡谿旣到忍回櫂焦仙<lb/>
有約當同龕才名畫餅豈足飽世味嚼蠟無餘甘江<lb/>
流有時雜澄濁泉性自合分廉貪鴻歸寥廓弋空篡<lb/>
樹猶摇落人何堪急圖淸浮屏塵俗歸途夢繞臨江<lb/>
庵<lb/>
<pb n="KR4f0057_SBCK_011-38a"/>
　　題周上舎<hi>廣衡</hi>入關登華圖次呉學士<hi>鼒</hi>韻<lb/>
咸秦在天上二華淩雲標我遊迫飢驅適與名山遭<lb/>
八年客關西不問資用饒窮冬朔風厲盛暑炎陽驕<lb/>
束馬登龍門豈憚去路迢天關呼吸通霞際衣裳飄<lb/>
驚魂在千仞一墜不可招偶作蓬島遊遂趨玉宸朝<lb/>
求容恥錄錄易缺愁嶢嶢翻然夢巢許無復懷管蕭<lb/>
歸田解簪紱戴笠耘禾苗側聞西諸侯翹材盛賔僚<lb/>
周郞俶儻姿華胄東呉遙飮醇氣誼眞讀畫心神超<lb/>
開卷見絶壁夢游起中宵蓮花手攀弄鶴駕從嬉遨<lb/>
東眺紫氣關西酬白雲謠千巖縮方寸萬壑工摹描<lb/>
浮生苦拘檢百歲憂勞忉從君采藥行長鑱日橫腰<lb/>
<pb n="KR4f0057_SBCK_011-38b"/>
修羊儻可逢毛女時相要虚名駒過隙游蹤鶴歸遼<lb/>
手酌北斗漿衣用天孫綃借問曳圭組何似升烟霄<lb/>
　　餞春次查京卿<hi>有圻</hi>韻<lb/>
柳拂池臺絮撲廊淡烟䟽雨玩流光東風做冷多情<lb/>
甚約住飛紅又送香<lb/>
綠暗紅稀各有情爲誰惆悵鬢絲更能消幾度經旬<lb/>
醉又聽新鶯出谷聲<lb/>
　　題笪侍御<hi>重光</hi>鬱岡棲隱卷<lb/>
鬱岡本仙都古有隱君子昔游窮地肺未得餐石髓<lb/>
初成迹荒遠貞白此棲止千年白雲冷後見笪御史<lb/>
傳眞孰添毫野服想脫屣道腴故無悶名在長不死<lb/>
<pb n="KR4f0057_SBCK_011-39a"/>
楚弓得有時趙璧反可喜文孫獲家珍叔則眞雋士<lb/>
<hi>裴茂才璜爲笪氏後裔索題</hi>我歸靑谿曲屋映北山阯五松久成<lb/>
隂獨鶴不飛起誰能圖子荆枕流洗其耳<lb/>
　　題方閩督<hi>維甸</hi>靑谿放櫂圖次朱文正師韻<lb/>
公勛合寫淩烟圖胡爲空谷留白駒公才　帝用<lb/>
作舟楫餘事經術追江都陳情一䟽急烏哺循陔終<lb/>
日永絳趺三山二水釣遊處手握旌節思江湖訏謨<lb/>
已樹大猷遠著述獨洗枝辭膚靑谿一碧照鍾阜放<lb/>
櫂便抵尋蓬壺似聞　朝宁屢側席仍以溫凊辭中<lb/>
樞斯人不出共㧖捥時有雕鶚無騶虞鈞衡須用讀<lb/>
書種譬待貞淑媒閭娵東南河患歲頻告　至尊<lb/>
<pb n="KR4f0057_SBCK_011-39b"/>
旰食民飢劬山中宰相鄴侯在借箸有益蒼生無<lb/>
　　慶方伯<hi>保</hi>岀尊甫尹文端公遊攝山圖屬題次<lb/>
　　　卷中韻四首<lb/>
一代勛華垂汗簡六朝帬屐訪靑山顚厓尙有題名<lb/>
在父老猶思擁節還落㡌高情鴻印爪籠紗詩句豹<lb/>
窺斑東南巳奏平成績小試經綸在此間<lb/>
銘恩鰲戴尙難勝逸事開山問老僧邵伯樹存終古<lb/>
愛羊公石立最高層格天政豈誇三異好士才皆擅<lb/>
八能民隱繪圖頻入告封章藏付殿中丞<hi>公遇偏灾必請蠲緩</hi>
胸中邱壑本無窮親仿三垣築紫宫千佛近依星拱<lb/>
北萬松齊捧日升東靈泉珠瀉　奎章麗絶壁天<lb/>
<pb n="KR4f0057_SBCK_011-40a"/>
開　輦道通供張繁華都屏却衹留柏翠與霞紅<lb/>
<hi>千佛嶺萬松山珍珠泉天開巖皆攝山勝境</hi>
西曹東國追趨舊<hi>方伯在比部與予同司又同官山東</hi>澹泊平生味共<lb/>
嘗軾轍交遊都契合<hi>方伯兄今相國桂前鎭西域歸至關中屢陪節署燕集將軍霖</hi>
<hi>鎭金陵亦相過從</hi>韋平相業本緜長　主恩旌節今重建<lb/>
<hi>見攝撫節</hi>輿頌江淮久未忘開卷淸風思吉甫好傳精白<lb/>
報　當陽<lb/>
　　渡河<lb/>
萬頃長河剰半泓海田轉眼客心驚濁流不信淸如<lb/>
此恐有波濤一路生<lb/>
　　題慶方伯<hi>保</hi>宦游淸興圖冊<lb/>
<pb n="KR4f0057_SBCK_011-40b"/>
　　　春郊相馬<lb/>
伯樂曾過冀北來能收駿骨到龍媒勸君更與求良<lb/>
牧莫任空槽困軼材<lb/>
　　　平江邀笛<lb/>
碧桃花發草痕齊一櫂春江水拍隄只惜仙舟同醉<lb/>
處不曾邀笛在靑谿<lb/>
　　　趁雨栽蘭<lb/>
化雨光風未有涯春來生意滿幽階蕭閒官舎如空<lb/>
谷便與當門種亦佳<lb/>
　　　春園問筍<lb/>
零紅碎紫漸紛紛習靜偏宜對此君寄語東風好扶<lb/>
<pb n="KR4f0057_SBCK_011-41a"/>
植放教直節去淩雲<lb/>
　　　東閣開尊<lb/>
西園雅集留題徧北海淸尊達夜開我似步兵貪一<lb/>
醉爲君佳約賦歸來<lb/>
　　　琴鶴怡神<lb/>
手譜弦歌致俗醇又攜玉節覲　楓宸鬱林片石何<lb/>
曾載琴鶴隨身也贈人<hi>時詒子古琴並以一鶴畜孫子祠</hi>
　　　秋林淸嘯<lb/>
九秋木落見靑山絢爛霜林錦翠斑還似山塘頻載<lb/>
酒子雲亭子畫中閒<lb/>
　　　海山雅操<lb/>
<pb n="KR4f0057_SBCK_011-41b"/>
腕底天風和海濤琴音驚舞戴山鰲移情自有成連<lb/>
在不碍陽春調獨高<lb/>
　　　蓮池授簡<lb/>
佳句紗籠在上頭芙容池沼燕名流待君接武平津<lb/>
日開閤重登不繫舟<hi>望山相國督部三江作屋署西名不繫舟</hi>
　　　海疆奏績<lb/>
潢池烽靖畫淩烟破浪乗風記昔年應笑張騫徒鑿<lb/>
空仙槎虚到斗牛邊<lb/>
　　題方制府<hi>維甸</hi>尊甫恪敏公<hi>觀成</hi>萬松丙舎圖<lb/>
　　　次韻<lb/>
白首歸來種萬松<hi>首句原唱</hi>胄山南指大茅峯烟霞彩翠<lb/>
<pb n="KR4f0057_SBCK_011-42a"/>
成千色巖岫回環度幾重第八仙都名迹在萬家敞<lb/>
地吉占逢望雲未解宣風組擁節思攜訪岳笻手植<lb/>
喬林經歲月躬親負土謝徒傭邠卿石自生前立邵<lb/>
伯膏皆去後醲再世同藏遵蓋祔兩朝三命益銘恭<lb/>
科名屢見孫枝發節鉞頻聽鴈序噰畿輔神君曾繪<lb/>
象甘泉賢母亦圖容地靈精爽時歸鶴樹古之而欲<lb/>
作龍讀禮身常依石室移忠勛久勒金鏞瀧岡舊德<lb/>
書華表堂密新隂倚美樅舎築三年申永慕墳加四<lb/>
尺更崇封銜哀食尙辭鹽酪　賜奠天教列鼎鐘<lb/>
　　帝念荀何仍降勅公于韓范合希蹤北山衡宇<lb/>
還相望東野雲龍悵莫從展墓細尋枯竹徧出山迴<lb/>
<pb n="KR4f0057_SBCK_011-42b"/>
顧翠雲濃淸風大鳥應常駐儉德羔羊是舊縫弭節<lb/>
他時勤過訪著書甘我老衰慵五松深處容棲隱高<lb/>
臥袁安又一冬<hi>予僑居舊王府之五松祠與公奇望街宅衡字相望</hi>
　　得呉太守<hi>階</hi>書却寄<lb/>
圖賊籌兵仗筆端故人憔悴乍遷官山居不識干戈<lb/>
動猶向曹南乞牡丹<lb/>
　　題胡<hi>玉昆</hi>處士金陵名勝圖八幀<lb/>
　　　鍾阜<lb/>
龍蟠依舊枕江湄餘地何曾讓猘兒紫氣消沈黃屋<lb/>
冷荒谿人覓次宗碑<lb/>
　　　牛首<lb/>
<pb n="KR4f0057_SBCK_011-43a"/>
巋然天闕作南門渡馬人知帝子尊似此家居撞亦<lb/>
壞千秋名讓謝公墩<lb/>
　　　靈谷<lb/>
萬松隂裏聽泉聲百級琳官逼太淸不爲蕭梁延國<lb/>
祚金仙閱世太無情<lb/>
　　　獅嶺<lb/>
盧龍山險獅峯接老鸛河驚鶴唳頻三宿崖前公弼<lb/>
住南朝此際竟無人<lb/>
　　　江關<lb/>
潺湲一夜鎖江聲雨宿風餐感客情幾簏古書三尺<lb/>
劒關胥誰識弃繻生<lb/>
<pb n="KR4f0057_SBCK_011-43b"/>
　　　雞籠<lb/>
四陵北去一成山塔影湖光盡日閒儒館傾穨文物<lb/>
盡癡雲只解護禪關<lb/>
　　　石城<lb/>
百戰江山越霸基嶄巖虎踞瞰湯池須知一片降帆<lb/>
出不及歸舟載石時<lb/>
　　　鳳臺<lb/>
元嘉招得鳳皇來此地靑蓮醉幾回近我生平讀書<lb/>
處瓦官遺寺古城隈<hi>予庚子年讀書瓦官寺</hi>
　　五畝園看罌粟花<lb/>
四山如畫獨登臺衆綠成隂坐舉杯花似文章摛錦<lb/>
<pb n="KR4f0057_SBCK_011-44a"/>
出人隨蜂蝶擁門來隔籬野菜鎔金徧積雨天光埽<lb/>
翠開更有夕陽紅萬頃儘教絶豓費驚才<lb/>
　　題國山碑亭圖<lb/>
　　　趙大令<hi>曾</hi>攝荆谿因爲國山碑作亭搨本見<lb/>
　　　寄索句<lb/>
校官晩出天讖毀惟有兹碑屹然在東呉蹟古接秦<lb/>
漢皇象書奇敵斯喜我歸未買陽羨田訪古不到函<lb/>
山巓披圖細認善卷洞識字重尋倉頡篇唐侯<hi>仲冕</hi>
風雅趙侯替覆石作亭仍作記封山昔聞孝侯至废<lb/>
舍今同召公憩吁嗟呼賞音人少誰來游古文奇字<lb/>
空遺留君不見㑹稽亦有孫晧刻誤作窆石傳千秋<lb/>
<pb n="KR4f0057_SBCK_011-44b"/>
<hi>今所傳窆石有天文玉石等字類天璽紀功刻太平寰宇記㑹稽縣引輿地記云禹廟側有石船長一丈</hi>
<hi>云禹所乗也孫皓刻其背以述功焉後人以皓無功可紀乃覆船刻之字其船中折案卽臨平湖有石函</hi>
<hi>刻字改天冊爲天璽元年時所刻也</hi>
　　題姚方伯<hi>令儀</hi>秋山賭墅圖<lb/>
不爲蒼生緩拂衣家山九點望依稀角巾便憶華亭<lb/>
鶴此段知幾勝陸機<lb/>
錦江澄碧照淸襟畫裏秋山似故岑謝傅竟須輸一<lb/>
着身親破敵又抽簪<lb/>
門前䆉稏碧雲稠遲我升堂謁太邱留得鑿楹書卷<lb/>
在龍門作述有千秋<hi>令嗣椿有橫雲山山人著述之志</hi>
問奇載酒日盈門回首靈光幾輩存我亦冶城新卜<lb/>
<pb n="KR4f0057_SBCK_011-45a"/>
築更無人賭謝公墩<lb/>
　　題呉君<hi>文徵</hi>所畫東方三大圖<hi>泰山東海孔林也</hi>
我官聖人鄉觀禮至孔林泰山亦三上古迹親捜尋<lb/>
徒持登萊節未覽滄溟深翻然憶邱園聊此投朝簪<lb/>
呉君妙詞翰繪事空古今買櫂揚子江來游北山岑<lb/>
示我三大圖燦若天列參岱宗小齊魯海若迷涯潯<lb/>
神哉奎婁野千古奉德歆我歸守書簏欹枕落白蟫<lb/>
爲山割雲壑鑿水開蹄涔甘與斥鷃翔不慕飛鴻音<lb/>
齊物等鉅細從俗聊浮沈長謝斗筲輩保此雲霞心<lb/>
　　游仙詩<lb/>
天賦恬愉適性情不須辛苦待丹成周家卜世空千<lb/>
<pb n="KR4f0057_SBCK_011-45b"/>
古只抵籛彭過一生<lb/>
玉樓成後急修文禹篆周書半失眞我有綠章通帝<lb/>
座神仙須用讀書人<lb/>
幾年都廁困劉安鷄犬升霄仰面看未慣高寒仍倨<lb/>
傲莫貪圭組作仙官<lb/>
剰有西王識歲星淸都逸事記三生分明天上偷桃<lb/>
客辟㦸人閒弄直聲<lb/>
何曾符籙究眞詮不管滄桑有變遷聞道昆侖多視<lb/>
肉吸風飮露便登仙<lb/>
劾召眞靈盡渺茫鞭笞鸞鳳太猖狂神仙不作和平<lb/>
福怨鬼終尋費長房<lb/>
<pb n="KR4f0057_SBCK_011-46a"/>
　　題屠大令<hi>倬</hi>說詩圖<lb/>
仙鳬一夕下蓬萊曾向鈞天醉幾回珥筆詞人滿霄<lb/>
漢衹今誰似謫仙才<hi>君由庶常改官</hi>
弦歌聲裏自𫾣詩況有匡衡助解頤江左風流愁闃<lb/>
寂看君壇坫接袁絲<hi>袁大令枚</hi>
商量字字要吟安漫問高岑與杜韓我似江淹才盡<lb/>
日避人詩債築臺難<lb/>
　　題三高士圖次王雅宜<hi>寵</hi>韻<lb/>
何須鳥盡始盟鷗智可家謀爲國謀霸越吞吳成底<lb/>
事却教遲放五湖舟<hi>范少伯</hi>
棲條何處擇高梧客裏悲秋恨未舒不是知幾聊適<lb/>
<pb n="KR4f0057_SBCK_011-46b"/>
意還山我亦爲鰣魚<hi>張季鷹</hi>
泛宅平江趁好春與君千載作比鄰<hi>家祠在虎邱與甫里祠相近</hi>
鬱林片石傳家在莫羨浮沈宦海人<hi>陸魯望</hi>
　　乙亥歲正月十日病中撰尙書今古文注䟽成<lb/>
　　　因題元戴淳伏生授經圖<lb/>
伏生自有子而使女授經經簡岀壁藏口授其義明<lb/>
光光廿九篇在世如日星我官聖人鄉訪古近伏城<lb/>
<hi>元和郡縣志陽榖縣故伏城在縣東南二里伏生所居因以名之</hi>鄒平基空在立後<lb/>
志竟成<hi>宋明巳來設立五經博士惟漢儒未有立後予權臬東省訪得伏氏嫡裔屬鄒平令撫教</hi>
<hi>之因咨㑹學使䟽題請立伏博士遂蒙俞允</hi>手䟽典謨誥絶學夨畢生<lb/>
廿年抱卅卷閉戸期歸耕病恐命不延撰述起四更<lb/>
<pb n="KR4f0057_SBCK_011-47a"/>
窗前雪盈尺燭盡雞初鳴展拜壁上圖白髮撫自驚<lb/>
我子長未齔嬌女亦始嬰但期守圖籍勿讓智挈瓶<lb/>
炳燭吾自堪且緩書納楹<lb/>
　　蔣大令<hi>因培</hi>官泰安浚岱頂玉女池得秦相李<lb/>
　　　斯篆字殘石見寄搨本索詩<lb/>
空摹遺篆笑申<hi>元申屠駉</hi>徐<hi>宋徐鉉</hi>訪古輸君興不孤一炬<lb/>
碧霞成瓦礫<hi>乾隆戊午歲碧霞元君廟燬或傳此石巳焚</hi>千年玉筯未糢<lb/>
糊交希剰憶韓陵石政美能還合浦珠想見賞奇思<lb/>
勝友先臨日觀望東呉<lb/>
　　題空山聽雨圖<lb/>
石葉香濃出翠帷簪花書好寫烏絲早梅晴日閒相<lb/>
<pb n="KR4f0057_SBCK_011-47b"/>
對可勝西窗話雨詩<lb/>
𬞞筍筵前屏舉觴芙蓉湖畔理歸航頻年巳作浮家<lb/>
客尙挈紅妝媿道妝<lb/>
韶光如夢去悤悤莫遣春消夜雨中我似維摩長病<lb/>
在散花人近只談空<lb/>
　　題沈司馬<hi>恕</hi>所藏曹銳畫卷<hi>曹死後王學博芭孫爲其擇壻以此</hi>
<hi>畫作聘</hi>
荀令傷神感逝川喬公遺蹟省他年丹靑便作妝匳<lb/>
簿冰璧都成翰墨緣古道自堪酬死友壻鄉終竟遇<lb/>
神仙來遲未覿靑綾障此客登堂亦憮然<hi>時沈巳悼亡</hi>
　　洪大守<hi>梧</hi>汪大守<hi>端光</hi>招飮梅花書院出九日<lb/>
<pb n="KR4f0057_SBCK_011-48a"/>
　　　行庵文燕圖索題馬氏玲瓏山館物也<lb/>
竹西風雅思前輩花下壺觴又一時金粟尙留身後<lb/>
影蠟梅恰放嶺頭枝坐看玉樹頻驚老歸啖鱸魚各<lb/>
恨遲謝墅馬莊零落盡幾人好古共襟期<lb/>
　　張大守<hi>問陶</hi>爲予題半身小影次韻荅之<lb/>
江湖差喜一尊同嬾聽高軒接鉅公曾子不妨生蜀<lb/>
國步兵原可號江東頻來放櫂非緣雪自欲收帆不<lb/>
問風後世相知儻相識莫因名位薄楊雄<lb/>
　　題廖轉運<hi>寅</hi>歸鶴亭次韻<lb/>
長風萬里送歸程逸翮曾經到碧城拔宅去疑仙有<lb/>
分橫江來應夢初成雲龍亭後傳新記淸獻琴邊數<lb/>
<pb n="KR4f0057_SBCK_011-48b"/>
別情我亦邱樊思戢影偶逢知已一飛鳴<lb/>
　　白桃花次韻<lb/>
也從萼綠證仙因好與棃花作近鄰照水巳非前度<lb/>
影和雲莫辨去時津嬾回素面朝天闕罷舞霓裳對<lb/>
月輪五日淸風三日雨爲他洗淨輭紅塵<lb/>
　　得周虢叔鐘歌次韓昌黎石鼓詩韻<lb/>
銘功彝器古人重樂縣在御工升歌八分改隷變倉<lb/>
頡九千諷字存蕭何兹鐘周餘岀西虢如見禹鼎如<lb/>
兌戈輪囷壓載力難抱靑翠入骨誰能磨奇文可讀<lb/>
費講解至寶偶獲非搜羅昔聞西伯詢二虢奉嶂髦<lb/>
士皆峨峨雞斯贖罪入天府鳳羽表瑞來巖阿鑄金<lb/>
<pb n="KR4f0057_SBCK_011-49a"/>
自欲子孫守假器或恐神靈呵周公尊師諡可考<hi>銘有</hi>
<hi>惠叔字當卽虢叔之諡</hi>史籀下筆體不訛畫沙分明爪落隼懸<lb/>
針纖瘦文成蝌年深列虡想追蠡響應建鼓爭鳴鼉<lb/>
區區後世弃車輔緜緜伐國尋斧柯百釣重器土埋<lb/>
質千年往事機投梭可憐古樂盡弛廢誰見端冕來<lb/>
委蛇尸臣鼎岀問張敞幼婦題後傳曹娥我曾訪古<lb/>
入函谷近復引疾歸江沱家徒立壁似司馬地剰片<lb/>
石尋光和<hi>江南古物惟校官碑</hi>埋頭故紙獨扃戸敗興歉歲仍<lb/>
催科眼明一見徑須購手拓百本寧嫌多有情曾聞<lb/>
泣金翟沒字空復嗟銅駞知音幸顧聲價重妙製豈<lb/>
任烟雲過攜歸宗祏世永寶參校蟲篆朋相磋升堂<lb/>
<pb n="KR4f0057_SBCK_011-49b"/>
似覩虹貫斗渡水忽懼蛟興波楚人得弓事偶爾魯<lb/>
國取郜禮則頗投珠匪暗庶得所挈瓶有智期靡佗<lb/>
魏絳無功尙忸怩展禽別贋難㜝婀土花未脫半澷<lb/>
滅水墨不厭相挼挱從誰莛撞發淸韻令我才盡猶<lb/>
長哦陳庭何必雊雄雉出地偶復同雙鵝有嚴在上<lb/>
翼在下得純亡休福不那<hi>銘有云嚴在上翼在下又云得屯亡休降旅多福</hi>
琳琅金䪥日環列布素茅屋忘坎軻家珍薦廟抵圭<lb/>
瓉神物在世光山河人生如汝壽堅好百年過半非<lb/>
蹉跎<lb/>
　　百節相招同石殿撰<hi>韞玉</hi>陳大守<hi>澐</hi>偕余燕集<lb/>
　　　制署令公子岀拜賦呈一律<lb/>
<pb n="KR4f0057_SBCK_011-50a"/>
木天追步許題襟江國開筵又盍簪同向行臺看玉<lb/>
樹忽疑芳燕到瓊林傳衣他日爭先甲聽履中朝有<lb/>
嗣音星聚東南依北斗好添佳話在棠隂<lb/>
　　臘月十九日爲蘇文忠生日招集同人設祀五<lb/>
　　　畝園次集中游蔣山元韻<lb/>
文物開來者神靈肎惠然拜同庚子日㑹仿永和年<lb/>
鍾嶺尋游屐秦淮記泊船<hi>公集有泊舟金陵阻風之作</hi>鑄金思少<lb/>
伯題象替靑蓮<hi>公有題太白眞詩</hi>梁苑懷前度<hi>前在中州節署有此㑹</hi>
呉宮借左偏<hi>五畝園在舊呉王府東偏亦元御史臺故阯</hi>猶龍歸上界馭<lb/>
鶴下層巓福讓三生慧廉陳一勺泉九州知誕日千<lb/>
古惜生天手筆期同輩心香結篆烟高寒回望處玉<lb/>
<pb n="KR4f0057_SBCK_011-50b"/>
宇月娟娟<lb/>
　　贈張生<hi>濼</hi>次許漕督<hi>兆椿</hi>韻<lb/>
爭名何必向長安湖海才高著眼看文舉再生應爾<lb/>
薦郗超一到令公歡翹材得似平津少行路休嗟鮑<lb/>
照難脫手新詩勞贈我有人擊節欲傳觀<lb/>
花外山光柳下風扶輿處處得君同飄零未必才空<lb/>
老漫滅何妨刺鮮通問字踏殘庭雪白論詩𫾣盡燭<lb/>
花紅休嫌仲蔚蓬蒿徑自有高軒接鉅公<lb/>
　　江光一綫閣次姚比部<hi>鼐</hi>韻<lb/>
翠微一徑入雲斜極目東南未有涯江水白添連夜<lb/>
雨嶺梅紅似半天霞何年蘭若迷陳井<hi>烟脂井宋人謂在法寶寺</hi>
<pb n="KR4f0057_SBCK_011-51a"/>
終古靑山屬謝家過眼韶光天愛惜春寒留住十分<lb/>
花<lb/>
　　秋郊口占<lb/>
未成邨落兩三家古樹霜寒立暮鴉不信秋風最蕭<lb/>
瑟蘆花起舞學楊花<lb/>
　　唐太守<hi>仲冕</hi>石殿撰<hi>韞玉</hi>先後假館五松園有<lb/>
　　　詩贈予次韻荅之<lb/>
未到縣車便乞身抽簪猶惜鬢霜新問奇不斷門前<lb/>
客投轄常留坐上賔小築數閒同傳舍一年幾度値<lb/>
花辰故交多占夔龍席贏得江湖與散人<lb/>
霜葉多時戀故林雲羅何處網翔禽眼看弱柳風流<lb/>
<pb n="KR4f0057_SBCK_011-51b"/>
在坐䕃長松歲月深庾信小園聊獨樂杜陵廣厦負<lb/>
初心落英芳草門前路平世桃源任客尋<lb/>
一徑留莎滿客廳幾人看竹問居停已憑鍾阜爲圖<lb/>
障直借靑谿作釣汀攬轡未酬　宣室問還山不<lb/>
負草堂靈狀元坊<hi>謂石琢堂</hi>與文翁室<hi>謂唐陶山</hi>江左他時說<lb/>
聚星<lb/>
二頃何曾作遠謀營巢應笑拙於鳩圖書淸閟蕭閒<lb/>
坐花月春江爛漫游賺我名同殘夢過報君詩媿夜<lb/>
光投到門一派春淮水有約攜觴共拍浮<lb/>
　　五畝園落成口占十二首<lb/>
　　　小芍陂<lb/>
<pb n="KR4f0057_SBCK_011-52a"/>
芍陂浩千頃一壑不嫌小我無澤及民灌園以終老<lb/>
　　　蒹葭亭<lb/>
露白葭蒼際斯亭面碧潯無人見高絜一鷺下波心<lb/>
　　　留餘春館<lb/>
婪尾紅初綻成隂緑未齊春光無限好留地種酴醿<lb/>
　　　廉卉堂<hi>唐太守仲冕題額云辛未之歲淵如觀察歸自東省宦橐蕭然不受屬城</hi>
<hi>饋贐越數年人思樂易之德多寄土物因以曹南牡丹植於後庭爰取鬱林廉石之</hi>
<hi>義以署其堂且勉後人無忘淸白之傳</hi>
移來深色花臣門忽如市方媿載石人空齋一卷歭<lb/>
　　　枕流軒<lb/>
松際濤聲遠荷閒露氣侵尙嫌泉聒耳止水照淸襟<lb/>
<pb n="KR4f0057_SBCK_011-52b"/>
　　　窺園閣<lb/>
五畝興公宅三年董相書黃金花色裏樓閣是仙居<lb/>
　　　蔬香舍<lb/>
拔葵箴俗吏種菜惜英雄我愛虀鹽味歸應爲晩菘<lb/>
　　　緑斐茨<lb/>
就竹架南茨臨流開北戸遠客屢移牀此君常共語<lb/>
　　　映雪亭<lb/>
臥閣三冬嬾淩寒一卷開花光兼雪月併送夜明來<lb/>
　　　鷗波舫<lb/>
烟水橫窗遠江湖入夢回觀魚猶罷釣鷗鳥莫相猜<lb/>
　　　奥室<lb/>
<pb n="KR4f0057_SBCK_011-53a"/>
花好迎冬旭衣須振俗塵任教霜覆瓦寒谷早回春<lb/>
　　　嘯臺<lb/>
四山如畫障萬緑見橫枝嵇阮無仙骨蘇門獨往時<lb/>
<pb n="KR4f0057_SBCK_011-53b"/>
<pb n="KR4f0057_SBCK_011-53b"/>
冶城絜養集卷下　芳茂山人詩錄苐七<lb/>
　　題羅山人<hi>聘</hi>爲予寫昔夢圖十幀<lb/>
　　　含飴夜課<lb/>
　　　　乾隆十八年癸酉歲九月甲寅余生於常<lb/>
　　　　州郡城之觀子巷今劉氏宅也時家大人<lb/>
　　　　以四月入都大母許太夫人故守節撫孤<lb/>
　　　　及得孫愛憐特甚五歲入塾歸太夫人必<lb/>
　　　　篝燈課讀母金夫人紡緜其側比家大人<lb/>
　　　　歸巳九齡矣<lb/>
烏夜啼香柚樹兒抱書來塾師處阿母視兒衣老嫗<lb/>
問兒飢兒就大母牽裾嬉大母勸兒書再續一錢買<lb/>
<pb n="KR4f0057_SBCK_011-54a"/>
豆十回讀書聲紡聲燈一粟鄰雞欲鳴更漏促父歸<lb/>
識父兒九齡背誦文選留賓聽<lb/>
　　　山夕酬詩<lb/>
　　　　歲乙未予始偕室人王夫人來句曲官署<lb/>
　　　　屋前有喬松桐桂秋宵論史燈月淒淸夫<lb/>
　　　　人有詩云五更殘月欺燈影一樹風鴉續<lb/>
　　　　鴈聲予訝其慘切遂成詩讖<lb/>
烟霏霏露暉暉月出桐柏光入幃幽人對吟病妨冷<lb/>
柏子爇香桐瀹茗開書瘦脫玉釧聲背菊慵垂翠鬟<lb/>
影錦衾緜薄牛衣似酌酒屬君還論史王章之妻兒<lb/>
女子何事千卿三歎起<hi>事見袁太史枚所撰志銘</hi>
<pb n="KR4f0057_SBCK_011-54b"/>
　　　地肺尋碑<lb/>
　　　　句曲學舎去茅山三十里曾偕錢少詹<hi>大</hi>
<hi>昕</hi>訪求古碣復與洪孝廉<hi>亮吉</hi>信宿山齋<lb/>
　　　　中宵賭酒中峯或冬月解衣入蓬壺洞行<lb/>
　　　　數里深不可測燭盡而出同人訝之<lb/>
弱齡頗好道慕有龍仙芝勾金之壇閒神仙所娛嬉<lb/>
天風吹衣雲繞足洪厓拍肩同信宿宵攜酒榼上頂<lb/>
峯冬脫裘裳入幽谷初成兄弟去不回越翳之穴迷<lb/>
蒼苔山中宰相充隱耳不識梁武非仙才地肺玲瓏<lb/>
似堂密我欲南穿洞庭岀龍威祕符不可得洞口題<lb/>
名土花蝕<lb/>
<pb n="KR4f0057_SBCK_011-55a"/>
　　　采石同舟<lb/>
　　　　采石有絶壁大書珠䏈璧合四字俗傳是<lb/>
　　　　李白崔宗之醉月處歲丁酉予與洪君<hi>亮</hi>
<hi>吉</hi>客安徽學使幕中登黃山白嶽上天都<lb/>
　　　　峯熟游靑山白紵之間釃酒太白樓前而<lb/>
　　　　返<lb/>
我游睆公山直造天都峯萬松偃蓋石鑿空鋪海千<lb/>
頃雲溶溶琴高溪淺魚可數八公山空鶴唳苦就中<lb/>
秀異不可忘白紵靑山熟游處江光接天一葉舟東<lb/>
山月出同拍浮竹君學士文章伯想像高樓醉佳客<lb/>
洪生當杯感陳迹我亦題詩臨絶壁江山如此不逢<lb/>
<pb n="KR4f0057_SBCK_011-55b"/>
人酹酒大呼李太白<lb/>
　　　漢宫訪古<lb/>
　　　　歲戊戌至甲辰入關七載值畢中丞<hi>沅</hi>開<lb/>
　　　　翹才之館著述之暇與諸名士出遊曲江<lb/>
　　　　樂遊原訪漢長安古城所得瓦當文字奇<lb/>
　　　　古程上舎<hi>敦</hi>嘗鎔錫印沙釋錄成書流傳<lb/>
　　　　海內<lb/>
阿房一炬成焦土金銅仙人泣移處長安所遇故物<lb/>
稀片瓦千年出荒圃秦宫蘭池漢未央蕭相手迹珍<lb/>
琳琅宣和好古惜未見不與什襲千金裝漕渠斷絶<lb/>
昆池塞惟見高原劫灰黑路人但拜蝦蜝陵萬戸千<lb/>
<pb n="KR4f0057_SBCK_011-56a"/>
門豈能別君不見銅雀瓦如沒字碑臨春結綺餘陳<lb/>
泥世人知寶宣德製<hi>今所傳未央瓦如瓦形者明宣德時僞物</hi>魚目混珠<lb/>
吁可悲<lb/>
　　　龍門題壁<lb/>
　　　　癸卯歲北試下第自晉入秦偕仲弟<hi>星衡</hi>
　　　　登井陘歴三天門訪絳州石天尊象碧落<lb/>
　　　　文不得遂登龍門渡河之韓原仍至長安<lb/>
　　　　節署<lb/>
連山揷天松挂壁竟夕風飇蕩心魄起登絶頂看黃<lb/>
流雄雞一鳴日丸赤循厓謁廟歎禹功斧鑿何處施<lb/>
神工馮夷都深數十里萬丈蛟龍蟠水厎有時發蟄<lb/>
<pb n="KR4f0057_SBCK_011-56b"/>
一聲雷多少凡魚欲飛起渡河展拜司馬墳如我壯<lb/>
游曾幾人君不見天池鯤化摶風雲濁河如帶難容<lb/>
身<lb/>
　　　蓬島游仙<lb/>
　　　　予以丁未科及第入玉堂校中袐書於西<lb/>
　　　　苑之文瀾閣旋以散館改官比部張檢討<lb/>
<hi>問陶</hi>贈予詩有云十二瓊樓無定所神仙<lb/>
　　　　何必住蓬萊<lb/>
我昔飛步蓬萊巓玉樓落筆驚人天綠章一夕奏奇<lb/>
字仙官不讀南華篇剛風吹墮白雲裏郞位哀烏冷<lb/>
如水有時呼吸帝座通謫來猶在天九重銅頭鐵額<lb/>
<pb n="KR4f0057_SBCK_011-57a"/>
頑仙宅偃月堂開手堪炙招之不來肎屈節揮手爛<lb/>
醉長安陌浮雲蒼狗倐變遷我亦夢醒辭鈞天靑霄<lb/>
冥冥黃鵠舉釣竿東去迷烟霧回視蜃樓小一漚散<lb/>
仙更有逃名處<lb/>
　　　五臺省謁<lb/>
　　　　乾隆五十七年　西巡之歲予以尙<lb/>
　　　　書郞扈從時家大人官河曲令治道臺懷<lb/>
　　　　省覲于淸涼山麓自奉大母及母入都就<lb/>
　　　　養不見家大人六年矣<lb/>
長城北去山極天千乗萬騎來駢闐巉巗無路自終<lb/>
古人力要令石戴土山環谷轉如平野鞅掌無時得<lb/>
<pb n="KR4f0057_SBCK_011-57b"/>
休暇征夫心動馬回頭遙見白雲親所舎循陔何日<lb/>
歸採蘭翻累俯畜羅晨餐夜深去就氊帳宿起訝瓊<lb/>
瑤照巖谷雪花如掌作陽春石隙桃林紅萬簇<hi>時三月大</hi>
<hi>雪桃花滿山</hi>琳宫高下香烟生天淸地曠山空明黄衣之<lb/>
僧占名勝白屋無地屯耕氓似聞北臺尤斗絶太古<lb/>
常留丈深雪我疑此處有仙眞可惜前人無轍迹<lb/>
　　　書堂問字<lb/>
　　　　予始僦居琉璃厰橋之西宅前有大樹海<lb/>
　　　　內之士賞奇析疑者咸識其居也後移寓<lb/>
　　　　孫公園小拓室宇爲諸名士燕集之地每<lb/>
　　　　歲朝鮮使臣至必款門投刺朴卿<hi>齊家</hi>爲<lb/>
<pb n="KR4f0057_SBCK_011-58a"/>
　　　　予書問字堂額又大書崔儦語云不讀五<lb/>
　　　　千卷書毋得入此室<lb/>
琉璃厰西靑厰口廛鬻圖書衒尊卣十丈紅飛過客<lb/>
塵一株綠認先生柳高冠褒服來叩門登堂畫字口<lb/>
不言愛才異域且同志豈有文譽雞林傳異書海舶<lb/>
有時出不似大航留僞帙開成石刻贈殷勤要使薄<lb/>
海尊經術興來落筆蛟螭翔五千卷室崔儦藏似聞<lb/>
比歲朝天客猶訪當年問字堂<lb/>
　　　孔林觀禮<lb/>
　　　　甲寅歲輯古文尙書馬鄭注成企想前哲<lb/>
　　　　有執禮器西行之夢乙卯歲六月遂拜兖<lb/>
<pb n="KR4f0057_SBCK_011-58b"/>
　　　　沂曹濟道之命展謁孔林得見公府所藏<lb/>
　　　　宋元冠服及　御賜彝鼎良爲多幸<lb/>
昔夢執禮器隨聖東山行豈知奎婁宇外補來建旌<lb/>
升堂不覩丹書字慤誠卻媿鍾離意前朝袍笏舊留<lb/>
遺　昭代鼎彝新拜　賜草草三年政未成再過<lb/>
聖域心怦怦微言欲絶後生責手撰集語酬神明<hi>宋薛</hi>
<hi>據孔子集語簡略因别撰成書至嘉慶丙子歲刊成寄聖公慶鎔</hi>
　　題呉君<hi>文徵</hi>爲予畫江湖負米圖六幀<lb/>
　　　萬卷歸裝<lb/>
　　　　嘉慶丁巳歲予丁母艱歸自泲上但攜故<lb/>
　　　　書數十簏時値湖河合流渺漫數百里大<lb/>
<pb n="KR4f0057_SBCK_011-59a"/>
　　　　風一日夜從舟相失予翼母柩在舟舟人<lb/>
　　　　惶急禱祝予怒曰人以重貲獲濟我乃以<lb/>
　　　　書遭神忌不畏請於帝耶應時風止而書<lb/>
　　　　在他舟者竟沈濕或云聚書易散且致火<lb/>
　　　　患此可壓勝矣<lb/>
行李蕭然歸泛濟數十簏書而巳矣路人方笑使君<lb/>
貧河伯忽然疑薏苢前舟風引覆水湄後舟揺蕩不<lb/>
可維千金欲奪子羽璧六丁不護瀧岡碑一波未平<lb/>
一波起河湖合處深無厎大呼幾欲徇機輿萬里長<lb/>
風應聲止歸來檢點空嗟吁卷帙散亂文糢糊或言<lb/>
藏書之家例遭劫此物落水長無虞君不見鬱林石<lb/>
<pb n="KR4f0057_SBCK_011-59b"/>
時苗犢廉吏翛然本無欲人生耆好盡爲累萬卷歸<lb/>
裝不知足<lb/>
　　　巫門訪墓<lb/>
　　　　吳將孫子<hi>武</hi>墓在呉縣見劉昭注郡國志<lb/>
　　　　引皇覽元盧熊府志謂在永昌鎭至呉郡<lb/>
　　　　志失載後人遂不知其處嘉慶庚申歲冬<lb/>
　　　　予偕董文學<hi>國華</hi>家茂才<hi>延</hi>買舟訪墓至<lb/>
　　　　巫門外地名雍倉得古冢有柏樹甚古土<lb/>
　　　　人呼孫墩惜無碑識定之越七年乃建祠<lb/>
　　　　虎丘東麓立碑塐象云<lb/>
吾家呉將高絶倫功成不作霸國臣春秋三傳佚名<lb/>
<pb n="KR4f0057_SBCK_011-60a"/>
姓大冢却在呉東門呉人耕種少閒地訪墓雍倉一<lb/>
舟繫彎環惟見古柏存徧覽平疇失碑記傳家私印<lb/>
不可磨<hi>家藏孫子銅印方不及寸文云孫武私印</hi>闔閭冢側祠巍峩武成<lb/>
王廟廢不舉東南淫祀何其多君不見烏喙之鄰施<lb/>
閒諜內嬖忽然消霸業西施可惜入宫遲不付將軍<lb/>
教兵法<lb/>
　　　靑谿卜宅<lb/>
　　　　予以丁巳歲歸南僑居金陵舊呉王府有<lb/>
　　　　古松五株因建祠祀明功臣燕山忠愍侯<lb/>
　　　　諱<hi>興祖</hi>侯故祀雞籠山功臣廟歲久傾圯<lb/>
　　　　今栗主附祀曹王廟至是始申明有司建<lb/>
<pb n="KR4f0057_SBCK_011-60b"/>
　　　　立專祠<lb/>
古松五株何代遺後映鍾阜前靑谿迤東傳是江總<lb/>
宅吳王苑近烟波迷卅年作宦徒立壁垂橐仍爲白<lb/>
門客戸多車轍似充隱家近呉頭常泛宅松濤聲起<lb/>
萬壑喧石骨叠作羣山根淸池觀鯈竹籠鶴風月滿<lb/>
院看常新主人再歸甘蠖伏賣文得錢還潤屋佳賓<lb/>
時至與懸榻俗客若來從看竹碧玉水生新漲痕黃<lb/>
金花放陽春暄校書更上三層閣載酒仍過五畝園<lb/>
<hi>園在祠右</hi>
　　　禹穴探奇<lb/>
　　　　歲庚申予主講浙東之蕺山恭謁禹陵並<lb/>
<pb n="KR4f0057_SBCK_011-61a"/>
　　　　游吼山諸名勝考張晏注漢書稱禹陵上<lb/>
　　　　有孔穴則卽今陽明洞後人誤以廟爲陵<lb/>
　　　　明嘉靖間閩人鄭善夫妄指向西之隴爲<lb/>
　　　　立碣題識不經之甚予旣據太平寰宇記<lb/>
　　　　知窆石爲孫呉刻擬作記辨正之<lb/>
我曾壯歲登龍門直過中年探禹穴中間作宦苦羈<lb/>
束日月眞如電光掣龍門壯哉比大文禹穴秀絶如<lb/>
詩人朅來謁廟有神助雨脚收盡開朝暾<hi>是日甚雨發岸忽晴</hi>
陽明之洞臨絶壁正對香爐一峯碧游人不識孫皓<lb/>
碑誤向石船呼窆石<hi>今所傳窆石文字如天發神讖碑据太平寰宇記考爲孫吳時</hi>
<hi>刻</hi>㑹稽之刻久失眞梅梁改易新橑棼<hi>時正修廟</hi>閩人題<lb/>
<pb n="KR4f0057_SBCK_011-61b"/>
碣最誣㒺靑烏之說遷古墳向平好游尋宿諾杖策<lb/>
更須窮五岳君不見虞巡那得至衡山我欲題名上<lb/>
南霍<hi>唐虞時南岳霍山在今安徽省尙書大傳諸書皆云然今以衡山當之太遠</hi>
　　　延陵話舊<lb/>
　　　　予與同里諸子交洪編修<hi>亮吉</hi>蹤跡尤密<lb/>
　　　　嘗以詩贈予云偶讀開成大傅詩七年我<lb/>
　　　　亦長微之又云神仙共挂蓬萊籍風月閒<lb/>
　　　　吟楊柳枝其後竟同入翰林比戊辰歲從<lb/>
　　　　山東假歸洪自戌所回里與諸同人多文<lb/>
　　　　讌之樂<lb/>
靑山莊廢花石移白雲渡近烟波迷素交重訪半爲<lb/>
<pb n="KR4f0057_SBCK_011-62a"/>
鬼黃壚一醉曾如泥生平畢竟懷知已故土風光冷<lb/>
無比蔣公<hi>蔣侍御和寧</hi>三徑罷開筵楊子<hi>楊大令淪</hi>元亭空故<lb/>
阯魯靈光有老探花<hi>趙觀察翼</hi>論詩勘史逢人誇仙姝夜<lb/>
醉劉晨<hi>劉中賛種之</hi>宅食譜朝尋朱亥<hi>今中丞朱方伯勲</hi>家翰林<lb/>
仙人狂欲絶<hi>洪編修亮吉</hi>自把孫洪比元白五雲同看<lb/>
　御園花萬里獨踏天山雪近來所遇多後生相逢<lb/>
不識空知名西州再過有餘慟東山中歲難陶情老<lb/>
去頻思釣游處晨星舊侶驚重遇莊周<hi>莊刺史炘</hi>曾夢胡<lb/>
蜨回趙壹<hi>趙司馬懷玉</hi>漫嗟窮鳥賦<lb/>
　　　湖樓詁經<lb/>
　　　　阮中丞<hi>元</hi>旣延予主講浙東復建詁經精<lb/>
<pb n="KR4f0057_SBCK_011-62b"/>
　　　　舎於孤山之北集諸生之高才者講學其<lb/>
　　　　中屬王少宼<hi>昶</hi>偕予迭主授經之席精舎<lb/>
　　　　前有第一樓當湖山勝處予以鄭氏集經<lb/>
　　　　訓之大成許叔重存三代之古字議立主<lb/>
　　　　祀之<lb/>
第一樓頭撰經詁正對湖山最佳處中丞開閤思翹<lb/>
材招我來游浙西路樓旁許鄭新建祠壓倒白蘇空<lb/>
賦詩湖光欲入子雲室山翠自擁江都帷淵原更溯<lb/>
朱公叔<hi>先是朱文正提學浙中多識拔古學之士</hi>海內傳衣盡名宿萬閒<lb/>
常芘士歡顏五色不迷文過目幾時華屋悲山邱王<lb/>
通<hi>王少宼昶近又下世</hi>示疾還歸休中丞移節<hi>阮中丞旋改京職</hi>我隨<lb/>
<pb n="KR4f0057_SBCK_011-63a"/>
牒<hi>癸亥年赴補東省</hi>山翠湖光空滿樓寄書碧洛靑嵩去<hi>中丞</hi>
<hi>今撫中州</hi>衰病憐予北山住<hi>予近主講鍾山</hi>堂前問字少人過自<lb/>
檢圖書理殘蠹<lb/>
　　題呉君<hi>文徵</hi>爲子畫海岱搴帷圖十幀<lb/>
　　　東緡訪古<lb/>
　　　　漢平狄將軍朱鮪石室在金鄉城北有畫<lb/>
　　　　象奇古予官泲上每歲防河曹單過此摩<lb/>
　　　　挲故刻搨本藏之後爲黃流所漫舊迹都<lb/>
　　　　湮矣嘉祥又有新岀武氏祠畫象及肥城<lb/>
　　　　郭巨石室皆與黃司馬<hi>易</hi>親至其地<lb/>
扶溝侯墓漢石室畫象猶留古人迹黃丞好事導我<lb/>
<pb n="KR4f0057_SBCK_011-63b"/>
游武氏祠碑更新出我來行部攜桑經詢訪古跡驂<lb/>
常停車前八騶豈足慕碑下七日難忘情篋中墨本<lb/>
神明煥再來已值黃流漫千年邱隴道㫄迷咫尺滄<lb/>
桑眼中換君不見桓魋石椁誰與題前山雖錮無人<lb/>
知昭陵發後蘭亭出翻作佳話千秋垂<lb/>
　　　南樓卻扇<lb/>
　　　　兖郡南樓爲杜子美趨庭之地乾隆乙卯<lb/>
　　　　歲之官明年爲族妹與呉孝廉<hi>鼒</hi>成昏於<lb/>
　　　　使署妹貧隨叔父流轉至都幾爲貴人簉<lb/>
　　　　予擇才士許嫁焉大母愛其姿質收養之<lb/>
　　　　如親岀呉時方北試越五年入翰林<lb/>
<pb n="KR4f0057_SBCK_011-64a"/>
南樓雪霽月挂空梅花翠羽熙春融華堂屏開感婚<lb/>
夕畫㦸四照明燈紅鳳皇樓峻遲回久婿鄉合有神<lb/>
仙偶不是相攸温嶠才可憐幾似韓憑婦我知季重<lb/>
殊常倫早年下筆驚淵雲催妝詩寫簮花格織錦梭<lb/>
投綴玉文匆匆又値春官試太白樓前送征騎將離<lb/>
花下别中閨遠志書囘仍下第記取盧儲一日知杏<lb/>
園春信未嫌遲爭傳北闕淩雲賦莫忘南樓卻扇時<lb/>
　　　單父塞河<lb/>
　　　　乾隆丙辰歲六月河流漫溢豐縣決口單<lb/>
　　　　父河隄亦壞予偕康廉使<hi>基田</hi>建議隄塞<lb/>
　　　　築壩長數里遏絕大溜三日夜功成費銀<lb/>
<pb n="KR4f0057_SBCK_011-64b"/>
　　　　三萬兩復立重隄格隄單邑河患自此不<lb/>
　　　　作自經河決未有遏止者大府以下游江<lb/>
　　　　南潰泆未及　上聞<hi>康廉使記其事云乾隆丙辰六月山</hi>
<hi>東單縣北岸黑龍潭夜間猝遇大水漫隄下注決口二十六丈外灘低河身三丈餘</hi>
<hi>水奔騰直注濤聲雷轟聞數里外時基田與兖沂孫觀察星衍防河決口水溜不能</hi>
<hi>施工乃從河灘水淺處圈築月隄長四里餘盛夏舊稭料用完新稭未登場乃伐近</hi>
<hi>地柳枝買民人麥稭剛柔相閒用土追壓從西首鋪進收至東隄三晝夜鋪竣河水</hi>
<hi>不得進決口斷流轉敗爲功</hi>
東南比歲黃流溢疑有隂權蔽天日豐工巳見大隄<lb/>
開單父懸流亦遄疾黎明東望黑霧屯倐忽破岸同<lb/>
崩淪靑疇巳隨鮫室沒赤子盡戴魚頭奔東方廉使<lb/>
<pb n="KR4f0057_SBCK_011-65a"/>
王尊似偕我行河到河汜直憑身手障狂瀾並少蘆<lb/>
灰止淫水芻茭未積勞輸將負薪擔土同奔忙塡淤<lb/>
淺處到深水擁遏兩岸臨中央地軸如山萬夫下虹<lb/>
梁欲叱黿鼉駕滄海爲田只片時黃金與土眞同價<lb/>
眼看轉敗還成功古來趨事須和衷君不見帑金虚<lb/>
縻七百萬隄塞不就嗟曹工<hi>曹工合龍卒不成明年河南決溢乃得築隄時</hi>
<hi>謂打乾口</hi>
　　　泰山祈雪<lb/>
　　　　東省無冬雪明年多蝗蝝之患予權臬時<lb/>
　　　　以丁巳歲二月禱雪泰山及罷任回兖州<lb/>
　　　　道經山麓時巳三月一夕得大雪疑有神<lb/>
<pb n="KR4f0057_SBCK_011-65b"/>
　　　　應云<lb/>
我從歴下歸東魯龜山蔽天手無斧一冬無雪蝗孽<lb/>
生記禱靈山謁神宇泰山初登高不危如人大度無<lb/>
町畦山長谷迥地勢闊雖有邱壑非險巇漸轉還如<lb/>
蟻行磨一石千人萬人坐石坡誰刻釋氏文欲使谿<lb/>
流誦聲過一重一掩路折紆入峽似入壺公壺豁然<lb/>
開朗見天日疑出人世遊仙都石梁臨潭倚絶壁瀑<lb/>
布飛來徑途絶回頭却認琴筑聲空谷滴泉鳴石穴<lb/>
萬松對面隔一山蛟龍動影雲霄閒南天門高高幾<lb/>
許輿夫蟹行馬蹄苦金泥玉檢竟沉埋沒字碑橫最<lb/>
高處再來山下空搴帷雪花一夕淩春來隔年祈澤<lb/>
<pb n="KR4f0057_SBCK_011-66a"/>
若有應信我人忌蒙神知看山憶舊匆匆去回望齊<lb/>
山在烟霧莫教潔白太分明半壓黃塵半遮樹<lb/>
　　　曹南樹碑<lb/>
　　　　歲丙辰行河至曹縣訪得湯陵在景山卽<lb/>
　　　　皇覽稱漢御史卻長卿所見濟隂湯冢也<lb/>
　　　　後世誤在榮河旣移咨山西謝方伯<hi>啟昆</hi>
　　　　辨正其事因議貲修廟越八年復以參藩<lb/>
　　　　莅東而兖沂魏觀察<hi>成憲</hi>已爲置祭田修<lb/>
　　　　整祠宇予爲立碑又嘗親訪魚臺伏羲陵<lb/>
　　　　今亦誤祀陳州惜未請之于　朝釐正祀<lb/>
　　　　典<lb/>
<pb n="KR4f0057_SBCK_011-66b"/>
泲隂薄縣殷王畿河流橫隔故迹迷漢臣行河得湯<lb/>
冢榮河之祀眞傳疑我來茇舎曹南憩徧覽川原求<lb/>
古記微鄉<hi>微子冢</hi>難識已氏<hi>伊尹墓</hi>荒景山陵亦如平地<lb/>
手題貞石爲勒名恍有夢寐通神明魏君後至幸同<lb/>
志爲置祀產修軒楹君不見伏羲陵在鳬山麓宋刻<lb/>
元碑尙堪讀豈知今亦祀陳州祀典誰釐望當軸<lb/>
　　　鄒平立祀<lb/>
　　　　水經注載伏生墓在東朝陽卽今鄒平之<lb/>
　　　　冢予權臬東省以伏生傳書在秦漢絶續<lb/>
　　　　之際議爲建立博士訪其後裔宗譜申上<lb/>
　　　　之竟荷　兪旨有漢一代之儒始有列于<lb/>
<pb n="KR4f0057_SBCK_011-67a"/>
　　　　世家者惜爲鄭康成請立竟格于部議云<lb/>
伏生之書藏屋壁晁錯寫時幾朽折當時或使女授<lb/>
簡豈有經文口傳說承家理湛俱通經千秋冢墓留<lb/>
鄒平聖門子賤本華胄<hi>見顔氏家訓</hi>東州不鬪馳賢聲元<lb/>
明耳食未聞道經義猶循安石造<hi>南宋諸儒注經多用王安石新義</hi>
濂洛關閩博士多漢儒未食傳經報我來權臬始發<lb/>
端撫教後裔屬長官竟申政府荷　兪旨得有世<lb/>
祿傳淵原十年更撰尙書䟽先哲還從夢中遇尙嫌<lb/>
科斗變今文敢後先秦求訓詁<hi>予撰尙書今古文注䟽多用漢魏已前說</hi>
礪阜吹沙漸欲平遙瞻高密不勝情禮官不問有培<lb/>
柳<hi>東省近立有子博士其譜載有培柳有培梅爲漢時有氏後裔並無出典容臺竟未駁斥</hi>外臺<lb/>
<pb n="KR4f0057_SBCK_011-67b"/>
誰奏鄭康成<lb/>
　　　濮陽茇舎<lb/>
　　　　嘉慶癸亥歲嘉平月再至東省奉檄補賑<lb/>
　　　　曹南一路涉厯冰雪兩月魏觀察<hi>成憲</hi>贈<lb/>
　　　　詩云羲陵湯冢考原眞行部重來鴈澤春<lb/>
　　　　别有蒼生迎馬首搨碑人與賣書人蓋戲<lb/>
　　　　之也<lb/>
我從泲上至濮陽跋涉原隰淩冰霜鳩形鵠面繞車<lb/>
轍升斗未徧無餘糧頻年買穀無長計<hi>東省穀貴常平倉久未買</hi>
<hi>補賑多折色不敷穀價</hi>倉囷空虚折錢幣可憐滿把不充飢誰<lb/>
省灾黎更憔悴我從補賑聊從寬明知多弊覈實難<lb/>
<pb n="KR4f0057_SBCK_011-68a"/>
中臺未絶胥吏費外省衹增供張繁君不見汲長孺<lb/>
河內發粟不取旨又不見劉思立請廢賑簿停詔使<lb/>
魏君作札還相狎譏我沿途購書帖虚名或恐誤蒼<lb/>
生善政誰知困成法<lb/>
　　　臨河訪古<lb/>
　　　　博平有鳴犢河故道地與齊趙分界卽孔<lb/>
　　　　子臨河不渡處也自河漫濟瀆入海通流<lb/>
　　　　至此予以甲子歲春之安德任經過其地<lb/>
　　　　有句云河水又通鳴犢口春江不作狎鷗<lb/>
　　　　人時兼攝登萊道又有句云三篋古書隨<lb/>
　　　　後乗一雙金印在前驅<lb/>
<pb n="KR4f0057_SBCK_011-68b"/>
狄水揚沙壞舟楫臨河昔畏波濤急千年水徙鳴犢<lb/>
湮幾時又見奔流入博平境小齊趙分我行至此思<lb/>
古人宣尼憂患尙不免宜我坐席無時溫頻年南北<lb/>
東西走捧檄裁沾祿升斗勞薪愁過漢金隄泛梗揔<lb/>
輸齊土偶移文慚媿出山阿北上租船又納禾未信<lb/>
澄淸由攬轡可能撫字緩催科<lb/>
　　　衞水浮碑<lb/>
　　　　旣官安德之明年有告衞河第三屯岀有<lb/>
　　　　古碑往視爲北魏營州㓨史高貞碑中有<lb/>
　　　　載　字不可識予審　卽弄字因爲移置<lb/>
　　　　州學高氏族葬在此先出有高湛高植兩<lb/>
<pb n="KR4f0057_SBCK_011-69a"/>
　　　　碑湛碑楷法工致藏安德封氏<lb/>
高家兄弟椒房戚大冢難防水衝擊馮夷知我好古<lb/>
碑夜半浮出長河湄畊氓見此驚告我往視如獲瑤<lb/>
瓊瑰碑中奇字頗難識賴我能通六書說文初變楷<lb/>
帶分隷石幸埋沙未刓缺千夫邪許移入城橫舎立<lb/>
處高崢嶸流傳墨本徧寰宇考史共記高貞名八年<lb/>
濟北燕南住善政應慙頌來暮後人或比峴山碑憶<lb/>
我摩娑不能去<lb/>
　　　潞河訪廟<lb/>
　　　　予每歲轉運北上泊舟潞河之側通州元<lb/>
　　　　已前無城自予十五世從視故明功臣燕<lb/>
<pb n="KR4f0057_SBCK_011-69b"/>
　　　　山忠愍侯<hi>興祖</hi>始築城鎭守舊有勅建廟<lb/>
　　　　祀配享常開平王後改關廟方志載有正<lb/>
　　　　統時王植碑記今不可見矣<lb/>
我遊河溯先訪古每歲維舟潞河滸河西元代未築<lb/>
城燕山征虜於此停<hi>侯爲常開平王副征虜大將軍</hi>金湯保障民載<lb/>
德廟食曾配常開平可憐故阯難重識斗母宫還委<lb/>
榛棘<hi>方志云廟卽斗母宫</hi>舊城尋徧東南隅不見殘碑署王植<lb/>
金陵亦祀明功臣惟侯肖像猶生存<hi>明祖建功臣廟于雞鳴山塑功</hi>
<hi>臣像時惟公生存因虚其位</hi>雞鳴山基亦荒落栗主寄食曹王彬<lb/>
<hi>今功臣木主寄曹王廟象不可見</hi>我營家廟溯初祖後倚鍾山右王<lb/>
府<hi>五松祠祀忠愍侯在舊吳王府申詳有司咨題</hi>他時或仗子孫賢廢祀通<lb/>
<pb n="KR4f0057_SBCK_011-70a"/>
州再興舉<lb/>
　　題吳君<hi>文徵</hi>爲予畫厯下旬宣圖四幀<lb/>
　　　明湖餞別<lb/>
　　　　嘉慶丁卯歲夏六月權藩至厯下與石廉<lb/>
　　　　使<hi>韞玉</hi>交替偕周通守<hi>世錦</hi>周大令<hi>雋</hi>蔣<lb/>
　　　　少府<hi>因培</hi>餞別於惠泉寺寺臨大明湖在<lb/>
　　　　厯下亭之東山光水色殊爲勝境各爲詩<lb/>
　　　　紀事云<lb/>
厯城滿地伏泲泉大明湖在城中閒鵲華照影秀欲<lb/>
絶蘆蒲拂浪鳴翛然行廚草草非難致半日開筵坐<lb/>
蕭寺地勝看山憶故山心淸省事如無事曼卿天人<lb/>
<pb n="KR4f0057_SBCK_011-70b"/>
謫世閒判筆不抵民情奸藩條一攬等失馬蓬島再<lb/>
入同登仙周郞淸興蔣生筆且共尊前㑹眞率陳君<lb/>
且莫問三空京兆只宜留五日<lb/>
　　　龍洞探竒<lb/>
　　　　去厯城四十里有龍洞石壁奇絶或如累<lb/>
　　　　甗或類削成方秋霜林紅翠若錦屏徑窅<lb/>
　　　　深泉流作琴筑聲又十里餘爲佛峪多六<lb/>
　　　　朝刻象古洞有隨唐人墨蹟題字予凡三<lb/>
　　　　至其處所見關洛江浙名山無過之者<lb/>
我游龍洞驚竒絶畫不成圖口難說名山踏徧孰比<lb/>
方仙境入來疑隔別初循仄徑如桃源石上㶁㶁鳴<lb/>
<pb n="KR4f0057_SBCK_011-71a"/>
淸泉前山引勝後山阻千回百折依螺旋是時十月<lb/>
楓林赤花錦屏開照空碧側厓銜日半規紅絶頂留<lb/>
雲一層白萬山斧鑿痕從橫一石壁立由天成或如<lb/>
削方或重甗岌岌欲墜風雷聲緣山有穴入復出倐<lb/>
見飛仙上空闊遙看老鶻避峯巓誰置浮屠臨木末<lb/>
前頭更有佛峪深隨唐題字重捜尋橫空結屋玉京<lb/>
闕沿路飛瀑瑤琴音生平苦戀山水窟三宿難留意<lb/>
超忽兹游猶恨未懸車我欲移山向呉越<lb/>
　　　安德行河<lb/>
　　　　漢屯氏河卽今衞水其支流北通王莽河<lb/>
　　　　經德州至海豐鹽山入海歲久淤塞臨淸<lb/>
<pb n="KR4f0057_SBCK_011-71b"/>
　　　　上游漳流漲發汶水低弱輒閉閘以防挾<lb/>
　　　　沙淤運糧艘不得岀口謂之捫口自予建<lb/>
　　　　議重浚恩縣四女祠支河洩流入海捫口<lb/>
　　　　之患遂絶直省靜海一帶隄岸亦不至決<lb/>
　　　　溢時以權藩巡工安德<lb/>
禹河故迹屯氏存支流迤東經鬲津燕齊錯壤水利<lb/>
廢近海畧見溝通痕老黃河身今占種民力難資官<lb/>
屢空四女祠前舊道湮臨淸閘外新沙擁衞流高處<lb/>
汶流低濁漳合之五斗泥挑沙放閘豈長策糧船不<lb/>
出丁嗟咨我來議浚申　前詔<hi>故大學士劉文正統勲昔奉旨</hi>
<hi>㑹直隷東省挑浚支河</hi>洩水先從下游導萬夫合作不經旬千<lb/>
<pb n="KR4f0057_SBCK_011-72a"/>
艘遄行奏成效前年度地雪盈尺今年巡工雨沾幘<lb/>
不辭櫛沐至再三況復旬宣有專責君不見趙王河<lb/>
我曾議浚謀孔多消䟽濟運究何日一雨泲上積潦<lb/>
傷田禾<hi>泲上趙王河久湮每夏雨潦淹浸田禾且恃以濟運屢議浚不果</hi>
　　　賔興得士<lb/>
　　　　丁卯科鄉試得士有文登畢君<hi>以田</hi>經學<lb/>
　　　　無雙畢故與予舊交負重名久困塲屋姚<lb/>
　　　　殿撰<hi>文田</hi>以對策賞拔之予時權藩主鹿<lb/>
　　　　鳴之宴以爲佳話<lb/>
大羅天上几筵張萬條紅燭相煇光龍迎雷擁聽名<lb/>
姓蕊珠仙籍鋪中央一聲堂上都傾耳莫省裴頭與<lb/>
<pb n="KR4f0057_SBCK_011-72b"/>
黃尾孤寒平地竟飛騰聞呼畢卓眞名士我希開閤<lb/>
平津風稷下髦士來追從春花雖多秋實少百樹期<lb/>
收一穫功元之拾才有神識倒海求珠山剖璧目迷<lb/>
不失李華文心賞獨有劉蕡策明朝桂苑歌霓裳星<lb/>
攢多士雲龍翔座中方伯喜欲狂吾道東矣生升堂<lb/>
　　得兮中<hi>羲仲省文</hi>所作已白<hi>紀伯省文</hi>鐘次蘇文忠石鼓<lb/>
　　　歌韻作詩紀之<lb/>
陶唐推律正建丑磬擊后夔瑟瞽叟<hi>見吕氏春秋</hi>笙鏞閒<lb/>
作和人神金石諧聲感飛走五鐘<hi>見尙書大傳</hi>難覯失先<lb/>
型二典猶傳在人口周家考工重稽古羲氏世官宜<lb/>
有後省文兮中羲仲同銘字庚庚得三九<hi>銘云兮中作大莢鍾</hi>
<pb n="KR4f0057_SBCK_011-73a"/>
<hi>其用追孝于皇考已白用侃喜前文人子孫永寶用享几廿七字</hi>前追史籀失斯喜<lb/>
後壓邈隷輕顏柳推求銑舞合古度夾鐘辰應卯值<lb/>
斗購之不惜金滿籯餉我還同印懸肘平生耆古比<lb/>
昌歜眞贋從誰別苗莠或疑已白卽紀侯大去國心<lb/>
存孝友<hi>春秋繁露玉英第四齊將復讎紀侯自知力不加而志距之故謂其弟曰我宗廟之主不</hi>
<hi>可以不死也汝以酅往服罪於齊請以立五廟使我先君歲時有所依歸率一國之衆以衞九世之主襄</hi>
<hi>公逐之不去求之弗予上下同心而俱死之故謂之大去</hi>全宗季弟遣微子舒難<lb/>
賢臣無鬪㝅金壺注誡愼駑馬鐵畫遺文見科蚪文<lb/>
人追孝用侃喜子孫永寶祈胡耇世衰宗器詎長保<lb/>
鄭國黿嘗晉獒嗾當時神物避兵燹岀土奇珍奪尊<lb/>
卣邨夫野老不識丁熟視離婁等矇瞍強尋頡字作<lb/>
<pb n="KR4f0057_SBCK_011-73b"/>
皇辟僞造禹迹迷岣嶁我營居室先宗祧追遠猶慚<lb/>
德歸厚千年至寶人鬼歆再拜陳辭嗣孫某銅山金<lb/>
穴豈足恃過眼烟雲化烏有不須什襲飾金玉亟與<lb/>
特懸求栲杻楊雄博物習雕蟲宣聖考文窮畫狗<hi>見說</hi>
<hi>文</hi>邇來解組作寓公已免漂梗思土偶抱之肥遁老<lb/>
空谷藉校古書期皓首露盤金狄本沒字傖父遇之<lb/>
從折掊尸臣官邑張敞釋郡國鼎彝洨長取光浮紅<lb/>
翠欲成虹質帶泥沙先刮垢升堂便作分器陳傳世<lb/>
方期挈瓶守施諸猛虡震趪越細認追蠡未消朽吾<lb/>
翁瞿鑠近九旬進爵摩挲匃眉壽<lb/>
　　張君<hi>開福</hi>從海濵得呉天紀甎贈予卽次來詩<lb/>
<pb n="KR4f0057_SBCK_011-74a"/>
　　　韻荅之<lb/>
聽雨愁風臥病時經旬不出董生帷逢君楚尾傾程<lb/>
蓋餉我吳甎勝蜀師<hi>亦甎名或云工人蜀氏</hi>兩世交看陳紀在<lb/>
<hi>予與君父燕昌相識</hi>百城書守晏嬰遺六朝古迹期同訪一路<lb/>
春花趁好姿<lb/>
<pb n="KR4f0057_SBCK_011-74b"/>
</p>
<p>
</p>
  </div>
</body>
</text>
</TEI>
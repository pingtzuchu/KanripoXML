<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0057_SBCK_010-1a"/>
　　魏三體石經遺字校釋序<lb/>
隷續所載三字石經葢魏正始中立石宋皇祐時蘇望得榻本<lb/>
摹刻于洛陽古文三百七篆文二百十七隷書二<graphic n="KR1315" url="https://raw.githubusercontent.com/kanripo/KR-Gaiji/master/images/KR1315.png" mimeType="image/png"/>九十五凡<lb/>
八百一十九爲尚書大誥吕刑文矦之命春秋左氏桓莊宣襄<lb/>
四公經文亦有傳考孔子壁中書有禮記尚書春秋論語孝經<lb/>
皆科斗古文漢世藏于祕府亡于晉永嘉之亂魏初邯鄲淳猶<lb/>
得目覩而手摹之故衞恒四體書勢稱淳爲傳古文又謂正始<lb/>
立石失淳法則淳書實孔壁古文也其石在洛陽太學講堂西<lb/>
石長八尺廣四尺碑石四十八枚廣三十丈見于水經注淳旣<lb/>
得見古文所書當有他經而獨存尚書春秋者魏齊先後徙洛<lb/>
陽石經于鄴都多没于水隋開皇時又徙于長安以亂廢爲柱<lb/>
礎但有傳拓之本存于祕府故隋經籍志載三字石經惟尚書<lb/>
<pb n="KR4f0057_SBCK_010-1b"/>
九卷五卷春秋三卷比之七錄所有卷數且失大半其餘易書<lb/>
詩儀禮春秋公羊論語孝經卽一字石經而已然其時經石猶<lb/>
有存者唐貞觀中魏徵請置三字石經十數段于九成宫祕書<lb/>
監武后時移于著作院或鄴都長安之餘又有開元五年得三<lb/>
字春秋一十三𥿄至周顯德中嗣太子傳寫之唐世書學博士<lb/>
敎國子生以石經說文字林爲業石經三體書限三年業成卽<lb/>
用此諸本郭忠恕取以入汗簡多出隷續四十餘字至宋夏竦<lb/>
之爲古文四聲韻增多之字無殊絶者宋金之亂中原淪喪經<lb/>
石旣失隋唐故府本及北宋摹刻俱不存焉惟餘隷續所載傳<lb/>
寫亦稀善本三體石經之學于是幾絶于世矣今就隷續遺字<lb/>
考其篆法足以補正說文及經傳者不少如余作　可証許氏<lb/>
余从舍省丑爲　可証許氏丑象手形替作　及㬱可証漢書<lb/>
<pb n="KR4f0057_SBCK_010-2a"/>
引不敢僭上帝命黃爲　可証漢律苛爲止句之變體盧作旅<lb/>
可証新附玈弓之俗字至以鍾簴字爲莒淖水字爲朝鬲爲歴<lb/>
婼爲若嗀爲縠筍爲郇又可知古文假借之義或合于說文所<lb/>
載古文重文或足補說文未備尋繹字畫實爲小學圭臬唐宋<lb/>
巳來不究古篆傳寫音釋頗多譌舛至釋　爲副釋彊爲僵如<lb/>
秋字作　潞字作　幾不知所从蘇氏又以尚書春秋左氏錯<lb/>
雜成文命爲左傳不加分别倘有令甲如唐世用三體石經課<lb/>
士其學無由復興豈不惜哉昔杜林得桼書古文尚書一卷握<lb/>
持不離身常恐斯經將絶韓愈見李服之所得科斗書孝經衞<lb/>
宏官書兩部令賀拔恕寫留其本蒙雖不敏夙究篆籀之學就<lb/>
隷續所載理而董之証以經典字書爲之音釋又得嚴孝廉可<lb/>
均洪明經頤煊互相是正刋刻傳遠竊附古人好古善述之志<lb/>
<pb n="KR4f0057_SBCK_010-2b"/>
方冀河陽關中經石後世復岀人間葢以擴其聞見倘吾言疏<lb/>
謬俟通人更定之若天三字一字五經六經之異說洪氏已詳<lb/>
辯之不復贅述云<lb/>
<pb n="KR4f0057_SBCK_010-3a"/>
　　禹厮二渠考序<lb/>
二渠者何大河與漯川也河曷言渠成臯<hi>今汜水大伾所在</hi>已北禹所<lb/>
厮故曰渠漯曷言渠江淮河濟爲四瀆非人力漯則禹所治始<lb/>
自東武陽<hi>今朝城</hi>以達於海<hi>卽大淸河自利津入海</hi>故亦曰渠班氏地里志<lb/>
獨於漯稱禹治是也九河見於經二渠見於史且河漯之名俱<lb/>
見於禹貢矣史遷見古文書引夏書及二渠之說是卽益稷謨<lb/>
佚文也謂二渠爲北瀆及漯川者孟康之言近古當得其實禹<lb/>
河自大名已北東光已南合淸河<hi>卽淇水今衛河</hi>東光已北合漳水至<lb/>
章武<hi>今天津</hi>入海故班氏稱爲鄴東故大河周定王五年東徙平<lb/>
原高唐之間王莽時枯故後人謂之王莽河亦謂之大河故瀆<lb/>
也鄭氏注尚書以屯氏河爲河故道何故瀆復岀爲屯氏河卽<lb/>
今俗稱老黄河支流亦北合於漳故水經注云衡漳舊道與屯<lb/>
<pb n="KR4f0057_SBCK_010-3b"/>
氏相亂自此已北皆禹迹也李吉甫以屯氏爲永濟渠卽今衛<lb/>
河矣曷以知河徙平原高唐之間也孔子自衛將適趙臨河而<lb/>
返謂之鳴犢口今高唐州西境在河徙之後州境得有河也高<lb/>
唐西北爲趙境或疑之考春秋傳齊威王使肸子守高唐趙人<lb/>
不敢漁於河則知齊與趙魏以河爲境賈讓之言不誣也何以<lb/>
言漢武復禹舊迹漢武築金隄塞瓠子導河北行漯川亦通終<lb/>
漢之世河患以少河合淇漳以入海卽禹迹也漳爲禹迹何漳<lb/>
水過祭陌有河伯娶婦之事故知漳卽河也後人錙銖尺寸而<lb/>
較之豈得謂之通知地理者歟史遷据古文班氏見周地圖所<lb/>
言不可誣也漯首受河自朝城後人謂漯始黎陽宿胥口誤以<lb/>
濟瀆當之也漯何以不見於後世也大淸河則漯川小淸河則<lb/>
濟水濟水絶於章邱之北漯川絶於濟陽以東俗稱徒駭河卽<lb/>
<pb n="KR4f0057_SBCK_010-4a"/>
漯川也東漢北魏河瀆何所行行漯川之北出入今馬頰徒駭<lb/>
之間也唐時河患亦少以有漯川且北流也宋時南北分流不<lb/>
用導河入漳之議而囘河使東無復禹迹河患自此多矣今河<lb/>
北流禹迹乎會通河以西合濟瀆以東合大淸河大淸河自濟<lb/>
陽以西爲濟瀆以東爲漯川河行二渠之一謂之禹迹可也治<lb/>
之柰何馬頰徒駭北達於海西屬於會通河深浚而利導之疏<lb/>
小淸河通於大淸河以復濟瀆故道而殺河勢濱州滄州之間<lb/>
胡蘇鈎盤鬲津諸河竝有形迹次第可迨漢時議者欲索九河<lb/>
故迹而穿之御史韓牧以爲縱不能九但爲四五宜有益今疏<lb/>
馬頰諸河故道奚啻四五下尾合爲逆河會於淇漳則二渠之<lb/>
故道盡復也河不復南運道傷乎曰無傷也河至臨邑謂之四<lb/>
瀆津酈道元言自河入濟自濟入淮自淮達江水徑周通故有<lb/>
<pb n="KR4f0057_SBCK_010-4b"/>
四瀆之稱又言吳王掘溝商魯之問北屬之沂西屬於濟是河<lb/>
漯沂濟自古相通益以汶流用之濟運不減黃淮交會之口也<lb/>
余氏闕亦言河北徙而會通之漕不廢漕以汶不以河也且夫<lb/>
濬齊桓已塞之河復大禹二渠九河之迹神功也河名大淸百<lb/>
川之所朝宗美瑞也東北流環拱　神京勝於屈南東注之勢<lb/>
地利也省南河設官歲修億千萬之費涸岀東南億千萬頃之<lb/>
地足資東方工用賑恤量移民居而有餘致數十百年安瀾之<lb/>
慶轉禍爲福之大機也非常之功必待非常之人惟　聖人<lb/>
灑沈澹灾能與天地參也<lb/>
<pb n="KR4f0057_SBCK_010-5a"/>
　　荆樹山房詩集序<lb/>
嘉慶四年冬十月同年生鎭洋田明府以其六世從祖斗岳先<lb/>
生六世祖雲岳先生詩文屬敘於子且屬編定越歲始報命斗<lb/>
岳先生名嶠有孝行不仕事載方志雲岳先生名峩明萬歷間<lb/>
由舉人歷官平鄉興安兩縣令齊魯稱二田先生兄弟甚友愛<lb/>
負文名築荆樹山房於鉅野城西南四十里讀書其中斗岳先<lb/>
生詩文集二卷自編御李集明福集遊燕集各一卷雲岳先生<lb/>
詩文集二卷兩先生著述故不止是因毁於火亦稱燼餘稿皆<lb/>
明府所輯錄云兩先生當明之末造汲汲以勖厲風俗激揚士<lb/>
氣爲已任故其文多表彰孝友貞烈頌美當道經世實政之作<lb/>
讀之使人親親善善之志斐然感發於數百年後誠得詩人興<lb/>
觀羣怨之旨是時兗濟間民有惑於白蓮敎者以彌勒出世相<lb/>
<pb n="KR4f0057_SBCK_010-5b"/>
扇動數萬人攻掠鄆城鉅野間官兵不能制兩先生率家屬行<lb/>
間爲縣令趙某區畫守城聚餉募鄉勇詰奸宄諸方畧賊來有<lb/>
備斬獲甚衆鉅野城以保全而鄆城遂破然則兩先生之才猷<lb/>
智畧又豈以僅詩文以自見於時者且讀兩先生之文知其以<lb/>
道覺民之苦心欲消患於未萌斗岳先生之作三敎堂碑也曰<lb/>
或欲以般若淸淨配聖經吾不知其於南面之治何若又曰世<lb/>
有孔子必能用二氏又他文曰儒而禪語得毋信道不篤乎雲<lb/>
岳先生亦云我東土素沐聖澤亦且惑於佛事云云可以知兩<lb/>
先生之學之純傳曰經正則庶民興搢紳者鄕閭所矜式使明<lb/>
之士夫盡如兩先生之闢異學尊聖經造次必於儒庶民不見<lb/>
異而遷不知有所謂彌勒者何至有白蓮敎爲一方之患使兩<lb/>
先生以爲人區畫者得自爲政以籌攻守之䇿則其時雖有弄<lb/>
<pb n="KR4f0057_SBCK_010-6a"/>
兵潢池者不足爲患以此知明之不能用兩先生使僅以詩文<lb/>
自見尤可惜矣斗岳先生詩雄奇之氣得於杜子美雲岳先生<lb/>
淸遠之致又如劉長卿至兩先生之選詞博贍屬對工麗俱擅<lb/>
溫李之能事卽以詩文自見亦足名一代也鎭洋明府能承淸<lb/>
白之訓厲操行肅吏治浸浸乎有移風易俗之政其抱負非可<lb/>
以科名文學盡者今　天子詔舉廉吏有實蹟者西南兵事<lb/>
以次告㨗行見明府之文之行無媿兩先生而遇且過之異時<lb/>
撰述之傳彚爲家集如坡仙欒城之有斜川尤一時盛事也嘉<lb/>
慶四年某月日書<lb/>
<pb n="KR4f0057_SBCK_010-6b"/>
<pb n="KR4f0057_SBCK_010-6b"/>
　　隨園隨筆序<lb/>
簡齋先生褒集生平所閱經史百家疑義要義爲隨園隨筆十<lb/>
五卷旣卒之兩載其子通及遲攜以質之星衍尋覽終卷竊服<lb/>
前輩之勤學好古不可及也始星衍以詩謁先生先生亟賞譽<lb/>
之以爲天下淸才多奇才少錄其存者入篋衍集中已而見星<lb/>
衍爲訓詁聲音之學又寓書責其好考据以爲才不奇矣先是<lb/>
星衍亦有詩投先生云我媿千秋無第一避公詩筆去研經又<lb/>
復書以爲懼世之聰明自用之士誤信先生之言不求根柢之<lb/>
學也然先生棄官山居五十年實未嘗一日廢書手評各史籍<lb/>
字迹歷歷猶在則亦未嘗不時時考据世之以嬛薄輕艷詩托<lb/>
言師法隨園者非善學先生者也顧先生欿然嘗恐所言之或<lb/>
有舛誤故竟其生不以此書付梓實則著書當觀大體又思其<lb/>
<pb n="KR4f0057_SBCK_010-7a"/>
命意所在古人千慮亦有一失如馬融以今文泰誓爲僞盧植<lb/>
疑王制爲漢文博士之作他如賈孔疏義吕顧字書謬誤輒數<lb/>
十百條近世說部如困學記聞日知錄最佳王氏之誤先生書<lb/>
中亦言之顧氏則不知以父不祭子爲餕餘又多誤駁說文有<lb/>
本之說而皆不失爲儒林邃學先生之書雖有小疵何病焉昔<lb/>
先生嘗舉麟皮鼓郊天及鑿尸頰飯啥以問時未及荅及檢漢<lb/>
書王莽傳冠麟韋之弁李奇注謂鹿皮冠說文謂麟爲大牝鹿<lb/>
與麒麐字異知是鹿皮鼓耳雜記鑿巾以飯注士親飯必發其<lb/>
巾大夫以上賓爲飯焉則有鑿巾是鑿頰乃鑿巾耳惜不及告<lb/>
先生聊書此慰挂劍之恨先生始爲強項令繼以才名傾動當<lb/>
路而未嘗先謁人生平不信陰陽術數宋人談理語及釋氏之<lb/>
敎以爲佞佛者且求福於無形況其有形者乎故其書言信時<lb/>
<pb n="KR4f0057_SBCK_010-7b"/>
日小數者無不破敗又言鬼神生於人心皆合于聖人知不惑<lb/>
勇不懼之義又言宋學敎人認喜怒哀樂未發時氣象皆是彼<lb/>
法也凡所言皆非尋章摘句之儒所能幾及者豈非曠世之才<lb/>
必有過人之識與<lb/>
<pb n="KR4f0057_SBCK_010-8a"/>
<pb n="KR4f0057_SBCK_010-9a"/>
　　洪筠軒文鈔序<lb/>
臨海洪氏兄弟多才俊先是有坤煊者以諸生負文名朱宮傅<lb/>
石君師視學時生擬成公綏嘯賦賞異之拔爲選士至都館於<lb/>
家以壬子科得苐不永年而卒其弟曰頥煊震煊頥煊字筠軒<lb/>
震煊字檆堂最好學亦爲石君師所識拔阮雲臺中丞筆記稱<lb/>
臨海兩生精研經訓或過齊次風侍郎者也予主講浙中與中<lb/>
丞及王蘭泉少宼以古學課詁經精舍諸生見兩洪生撰著古<lb/>
書尤多越數年而筠軒亦貢成均授經於藁城以所刋文鈔見<lb/>
寄閱其文多証明經史之作與世之浮華佻巧學無所得者殊<lb/>
予嘗惜鄭康成六藝論不傳欲輯十七史志議禮之文及天文<lb/>
地理異同之說合之漢魏六朝人文之足證佐經學者爲一集<lb/>
題曰六藝通論未及成書而世人方見予問字堂集有訾以爲<lb/>
<pb n="KR4f0057_SBCK_010-9b"/>
不合唐宋八家體格者葢明季以來以八比課士其選唐宋人<lb/>
文集多取近於時文習見者疑爲古文定格不知古人當日亦<lb/>
自行胸懷隨其學之所得司馬遷報任少卿書嵇康與山巨源<lb/>
絶交書率意成文不肯修飾邊幅亦如眞英雄之視井底蛙耳<lb/>
八家中韓退之學識最高無背聖哲之論柳子厚則多出入所<lb/>
見僻隘畧如其人歐陽永叔不惑二氏之學持論甚正然濮議<lb/>
不合於經蘇子瞻經學典禮甚疎其文實天下之才也予嘗恨<lb/>
學不深苦文不逮意毎與筠軒諸人同志者言之又不肯爲違<lb/>
經無益之言今觀筠軒所作先得我心宜其兄弟見賞於石君<lb/>
雲臺兩先生筠軒進猶未也近館於安德平津館與予商撰尚<lb/>
書今古文義疏及校訂古書將爲五經異義補證檆堂從邵楚<lb/>
帆學使游亦將以夏小正注疏寄予刋刻而予早衰輒有假年<lb/>
<pb n="KR4f0057_SBCK_010-10a"/>
學易之歎倘因仕學餘間擁古書銷永日有所成就以遂闡揚<lb/>
古學之志固宿昔之願否則幸同志者繼成其事無一字背先<lb/>
聖之言無一言爲欺世之學筠軒兄弟其人也嘉慶十一年六<lb/>
月七日撰於安德使署孫星衍<lb/>
<pb n="KR4f0057_SBCK_010-10b"/>
<pb n="KR4f0057_SBCK_010-10b"/>
　　太白陰經跋<lb/>
此本太白陰經十卷前有序題唐永泰四年秋河東節度使都<lb/>
虞侯臣李筌譔卷數與中興書目唐宋藝文志符合騐是前明<lb/>
人手錄本予在翰林時與校祕閣書錄出一本八卷前缺天無<lb/>
陰陽地無險阻二篇後失卷八分野風角鳥情之文及卷九遁<lb/>
甲等篇卷十元女式等篇曾以茅元儀武備志中所引校增僅<lb/>
補卷一所缺二篇及諸陳圖並缺文數處及得此本十卷乃爲<lb/>
完備然此本亦有不及內本者卷八雜占之文較省十之四五<lb/>
恐爲抄錄者節刪或當時用之軍中各有簡鍊本不同耶陳圖<lb/>
亦與茅本各別不知茅据何本書中稱經曰大率用太公陰符<lb/>
司馬法諸文爲宋人刪去其文猶見此書者故義蘊宏深往往<lb/>
有韻必非唐人之語筌釋經文卽命其書爲經亦殊僭也遁甲<lb/>
<pb n="KR4f0057_SBCK_010-11a"/>
之術近世惟傳宋人符應經得此知五將三門古法已爲唐人<lb/>
所引尤足資考証相法最古見於各史而並無宋時之書葢術<lb/>
者匿而㷊之以神其伎此書相人篇言之極詳且亦有韻必出<lb/>
古書矣虞侯是軍中官筌以永泰間撰此書葢必奉主將之命<lb/>
搜討兵鈐成之兵法傳於世六轁之外有孫吳司馬法而此爲<lb/>
唐將行用祕本規制悉備尤切於實用惟中載毘沙門天王事<lb/>
迹荒誕竟祭之軍中唐時崇尚釋氏功令之謬要在節取之近<lb/>
時所出書古本或可增益中祕所未備不敢任其失墜故一一<lb/>
校錄俟他時彚呈　乙覽謹記於後嘉慶五年十月十一日<lb/>
孫星衍書於無錫舟次<lb/>
<pb n="KR4f0057_SBCK_010-11b"/>
　　乾象通鑑跋<lb/>
乾象通鑑一百卷宋李季撰卷後題河間府免解進士李季奉<lb/>
聖旨其書以建炎四年奏上紹興元年命付太史卽依經改正<lb/>
譌舛見繫年要錄及玉海錢遵王讀書敏求記亦載其目四庫<lb/>
全書未曾入錄按李季序稱天象時變臣已逆知於十五年前<lb/>
嘗以微言咨於故丞相李邦彥前北帥王安中云云則季爲北<lb/>
宋時人檢陸游老學菴筆記有前宣州通判李季善奏章爲秦<lb/>
㑹之設醮未知卽其人否是書明抄本備具歷代占驗之學所<lb/>
載黃帝巫咸甘石京房郗萌等古書甚多並有在開元占經已<lb/>
外者實則增損楊維德等景祐乾象新書成之季序所稱早遇<lb/>
異人密傳奥㫖則欺人之言也玉海稱紹興三年詔知宋時太<lb/>
史局毎月具天文風雹氣候日月交蝕等事實封報祕書省困<lb/>
<pb n="KR4f0057_SBCK_010-12a"/>
學記聞亦云我朝舊制太史局隷祕書凡天文失度三館皆知<lb/>
之毎有星變館吏以片𥿄錄報故得因事獻言自景定後枋臣<lb/>
欲抺殺災異三館遂不復知甲子彗星宫中見之乃下求言之<lb/>
詔則蒙蔽可見因知秦誓之言人之有技違之俾不通古今一<lb/>
轍是李季此書殆不行干南宋之世季或以明陰陽爲秦檜所<lb/>
忌後又入其牢籠至爲齋醮其書有所本固不以人廢言也天<lb/>
文之學有分天部轉算兩術之不同近之習西法者率不事仰<lb/>
觀轉斥占驗爲不可信至說日月食推測可知不爲灾異余在<lb/>
北部時有通西法者同僚嘗與辦論詰以人生死亦可推測而<lb/>
知將遭喪亦不爲災異邪病目有時而愈病時不爲疾邪日月<lb/>
食何異於此其人語塞近時西法亦因予言改更其術故曰舊<lb/>
章不可亡也此本抄存家塾予不省占驗徒以中引古書可用<lb/>
<pb n="KR4f0057_SBCK_010-12b"/>
爲解經証據補注疏未備云<lb/>
<pb n="KR4f0057_SBCK_010-13a"/>
<pb n="KR4f0057_SBCK_010-14a"/>
　　宋搨淳化閣帖跋<lb/>
吾鄕秦文恭公蕙田所藏宋搨淳化閣帖毎葉㫄有張文敏公<lb/>
照題字或以示余索售重價因得見之核勘顧從義釋文及世<lb/>
閒流傳上海顧氏各本不獨𥿄墨神采及游絲飛白處絶勝其<lb/>
苐五卷倉頡等篆皆縣針文李斯篆　字耕字筆畫亦大異卷<lb/>
末款識聖旨聖字比前二行畧升高此與今本顯然不同之處<lb/>
至各本闕字誤字此獨完僃不誤苐一卷唐太宗書卿所疾者<lb/>
卿字不闕苐三卷劉瓌<hi>當作瓌之</hi>書秋末陽遠秋字獨全苐四卷徐<lb/>
嶠之書動止安隱止字不誤作正苐五卷隋僧智果書蔡邕書<lb/>
一條增減篆體志其名志字不誤作忠苐六卷王羲之書伏想<lb/>
帖疾至篤篤字不糢糊苐七卷王羲之書省飛白乃致佳省字<lb/>
下半不闕此郡之弊自非常才所濟非字中筆尚全苐九卷王<lb/>
<pb n="KR4f0057_SBCK_010-14b"/>
獻之書雖奉對帖方欲與姊姊字有直筆苐十卷王獻之書鄱<lb/>
陽歸鄕帖饑饉饑字中無點凡此之屬不可悉數俱勝于顧從<lb/>
義所見潘華文顧孫氏諸家本儼與古唐帖及大觀十七帖相<lb/>
符古唐卽昇元帖與十七帖皆南唐時刻而大觀時出內府眞<lb/>
迹重摹上石故與初搨淳化本同也惟此本苐七卷王羲之書<lb/>
多出吾服食云云廿一字在愛爲上一條之上與十七帖同又<lb/>
重出愛爲上臨書但有惆悵知足下行至吳㑹違一條與淳化<lb/>
帖大異未知何故或因其𥿄似蟬翼搨言是紹興國學摹刻本<lb/>
考法帖譜系載紹興中以御府所藏淳化舊帖刻板寘之國子<lb/>
監其首尾與淳化閣本畧無少異當時御府拓者多用匱𥿄葢<lb/>
打金銀簿者也字畫精神極有可觀今都下亦時有舊拓本如<lb/>
其言則是板本而此本所有銀錠裂文一二處與顧從義所見<lb/>
<pb n="KR4f0057_SBCK_010-15a"/>
舊搨本同較爲細瘦又如苐一卷東晉武帝書苐二卷衛瓘書<lb/>
俱有石損文驗非木刻則不得謂之紹興摹本矣據顧從義所<lb/>
引泉州黔江臨江長沙潭本修內司本文字與此俱不同疑宋<lb/>
時棗木本燬後或更以初搨佳本上石卽是此本然輟耕錄所<lb/>
載宋仁宗嘗詔僧希白刻石於秘閣前有目録卷尾無篆書題<lb/>
字與此又不同此帖要爲宋搨淳化佳本疑以傳疑俟博物者<lb/>
再爲考定可也<lb/>
<pb n="KR4f0057_SBCK_010-15b"/>
<pb n="KR4f0057_SBCK_010-15b"/>
　　家文介公殿試卷書後<lb/>
先文介公殿試一甲三名卷自公官禮部時取岀藏於家者易<lb/>
代後失去家君始從鄕郡購得之前有朱題第一甲第三名字<lb/>
傳是御書後有朱印讀卷官銜名則與今制異卷內加朱圍讀<lb/>
卷之名義起於此奉命閱卷僅加句讀進御不敢專也文介公<lb/>
故以書名家此卷細瘦不作館閣字體間有脫字誤字當時不<lb/>
加指摘由以文義簡㧞不苛細失也文中推陰陽以論文武之<lb/>
不可偏廢公深於儒術故所言天人合應之道比於賈董末以<lb/>
箴規進似逆知神宗之不振故諷以振無形之武所謂言者無<lb/>
罪聞者足戒也趙志臯張位陳于陛沈一貫四輔臣同年生時<lb/>
稱正士趙張疏救艾穆沈思孝諫奪情被謫者至是居正獲戾<lb/>
而趙張用矣文介公出其門海內有彚征之慶并不意他日之<lb/>
<pb n="KR4f0057_SBCK_010-16a"/>
僅以直聲著而卒不竟其用也公名愼行以萬歴甲午乙未䏈<lb/>
登上第後百九十三年星衍以乾隆丙午丁未通籍登朝先後<lb/>
鄕㑹科同在午未年分自幸座主及讀卷師亦皆一時名德淸<lb/>
白之傳蓬麻之訓可以不至墜家聲而孤特達之遇聊書此以<lb/>
自勵云五世從孫星衍謹跋<lb/>
<pb n="KR4f0057_SBCK_010-16b"/>
　　題金陵陳氏祖象冊後<lb/>
金陵陳氏以其先世遺象冊屬題凡十四人曰旭以升之字行<lb/>
宋太師丞相■國成肅公曰申之昭化軍節度使入相曰澤言<lb/>
靑苗法不便以京秩貶明州曰泌潤州僉㓨曰洙國子助敎仁<lb/>
宗朝論建儲飮藥卒明無覬望曰良輔以助敎改宣黃主簿曰<lb/>
汜乾道進士朝奉大夫福建提舉常平茶事賜紫金魚袋曰珤<lb/>
前明以醫徵入太醫院曰瑜洪武時進士刑部右侍郞曰愷贈<lb/>
湖廣黔陽縣知縣曰鍾能醫厲儒行曰鋼黔陽縣知縣曰鏡武<lb/>
昌判官有循聲後附立象及長沙通判陳公墓志及傳顧璘所<lb/>
書有文待詔徵明跋按跋言陳魯南襃先世遺象十三人今十<lb/>
四人後卽魯南象也古者聖人絶地天通知鬼神情狀設尸而<lb/>
祭之其禮大率廢於嬴秦然削木祀黃帝模金鑄范蠡石室圖<lb/>
<pb n="KR4f0057_SBCK_010-17a"/>
孔子所傳甚古今孔子塑象據李仲旋碑自魏世已有之明之<lb/>
奸臣張璁以爲象飾類西域金人之敎易聖象以木主當時不<lb/>
盡遵其法故所見山左江右僻邑尚有古象然則子孫之思先<lb/>
代非象無以交神明而文氏所云畫象之說不經見與程氏一<lb/>
毛一髪之論其違聖經立尸之義也陳氏今居金陵先世代有<lb/>
達人傳家淸白賴有此圖冊以知梗槪誠可謂數典不忘者予<lb/>
家先世居定遠自燕山忠愍侯以佐明定海內子孫多析圭檐<lb/>
爵者至山西行太僕卿諱鑾及禮部尚書文介公諱愼行俱以<lb/>
文章淸節顯于毘陵今家藏列祖畫象不減陳氏他日擬摹彚<lb/>
一冊並記祖德大畧以示子孫云<lb/>
<pb n="KR4f0057_SBCK_010-17b"/>
　　虎邱新建吳將孫子祠堂碑記<lb/>
吳東門外有孫子冢見越絶書云巫門外大冢吳王客齊孫武<lb/>
冢也去縣十里又見郡國志引皇覽在吳縣下明盧熊蘇州府<lb/>
志引吳地記云在平門西北二里吳俗傳其地名永昌今求其<lb/>
冢不得惟長洲之雍倉有冢土人呼孫墩雍永聲相近道遠未<lb/>
敢定之郡之士大夫及吾族人以爲虎邱吳王闔閭所葬孫子<lb/>
爲吳王將軍破楚故閭門亦名破楚門宜於虎邱建祠屋以棲<lb/>
神因謀於當道立祀祭享焉孫子名武字長卿其先岀自齊田<lb/>
完五世孫孫書唐林寶宋鄧椿姓氏書言景公賜姓孫氏食采<lb/>
樂安生馮爲齊卿馮生武以田鮑之難奔吳伍子胥薦於吳王<lb/>
將軍破楚古者將軍如左傳將上軍將中軍之屬非有是官武<lb/>
特爲子胥畫䇿不受官故越絶書稱爲吳王客春秋旣載子胥<lb/>
<pb n="KR4f0057_SBCK_010-18a"/>
破楚之功不必及武故名偶不見於史武死有功其子明食采<lb/>
於富春生臏顯於齊其後世有達人支族繁盛或居太原或居<lb/>
淸河或居汝州郟城或居靑州或居昌黎或居武邑武遂見姓<lb/>
氏書皆孫子後也孫子有功於吳自當廟食此土後且失其墓<lb/>
豈稱東南士夫聲名文物好古興廢之志唐肅宗祀太公望爲<lb/>
武成王以孫吳等十人配享如孔子之有十哲　國家令甲以<lb/>
孫子十三篇發題試士尤宜令武學諸生有瞻拜像設之處然<lb/>
則吳門立祠合於祀典有功於民及因國無主後則祀之義也<lb/>
翰林院庶吉士孫原湘孫爾準山東督糧道孫星衍高唐州知<lb/>
州孫良炳皆遠祖孫子予告刑部侍郞王昶爲孫子五十七世<lb/>
孫以外家爲姓同時建議醵貲蘇州周太守鍔吳縣舒大令懷<lb/>
前朱大令錫爵元和萬大令承紀實成此舉并族人之好義者<lb/>
<pb n="KR4f0057_SBCK_010-18b"/>
列名碑石云銘曰<lb/>
桓桓我祖傳此韜鈐信賞必罰不殘以嚴霸吳入楚析衝樽俎<lb/>
歸功伍胥榮名不處兵經煌煌名將之則適道以權我戰則克<lb/>
士有誦法神所憑依支族分布崇祠在斯左瞻巫門北倚虎卑<lb/>
魂無不之死而不朽廢祀復舉武功右文吳都永芘潢池埽氛<lb/>
<pb n="KR4f0057_SBCK_010-19a"/>
<pb n="KR4f0057_SBCK_010-20a"/>
　　詁經精舍題名碑記<lb/>
人材出於經術通經由於訓詁堯典契敷五教臯陶謨言勑我<lb/>
五典先儒訓典爲常班史之志蓺文以五經配五常葢有所受<lb/>
三代已來賢臣諄切告誡以稽古爲先則曰汝曷弗念我古后<lb/>
之聞曰是彞是訓于帝其訓曰宅心知訓别求聞由古先哲王<lb/>
曰其稽我古人之德周文公諡法解爾雅之篇作焉下逮春秋<lb/>
列國名臣俱能稱述訓典漢承秦滅學之後廣求遺書任用經<lb/>
術之士時則有以春秋折獄禹貢行河洪範明灾異者大臣開<lb/>
閣延賓文學侍從之臣得與謀議辯論中外相應以義理之文<lb/>
故兩漢政治文學於斯爲盛魏晉巳降經義紊於王肅巵言日<lb/>
岀而淸談廢事之俗成一變爲六朝靡麗之作隋制工商不得<lb/>
入仕始立進士科然以律賦試士未及振興古學至唐兼立明<lb/>
<pb n="KR4f0057_SBCK_010-20b"/>
經科其試進士以經策全通爲甲第又廣立書學試以說文字<lb/>
林并及石經其時在位通人皆能撰述朝章國典炳然可觀北<lb/>
宋慶歴時范文正及富鄭韓魏公相繼執政力復古學學者知<lb/>
守古注疏自劉敞王安石先後以新經義惑亂後進併改明經<lb/>
爲進士一科而北人之守詁訓者不能進用世目明經之科同<lb/>
干學究而已然有元皇慶時猶詔令易書詩禮三傳用宋注之<lb/>
外兼用古注疏至明永樂間胡廣等四書五經大全岀而經學<lb/>
遂微自後掇科之士率皆勦說雷同習爲應舉之業漢唐傳注<lb/>
從是束之高閣我<lb/>
國家<lb/>
重熙累洽久道化成試士以四書文主試之有學術者又擇五<lb/>
經文對䇿隹卷列爲高第進呈<lb/>
<pb n="KR4f0057_SBCK_010-21a"/>
乙覽<lb/>
殿試專以對䇿詞館課以詞賦猶恐經學之不明旣開博學宏<lb/>
詞之科又<lb/>
特舉經學之儒授以館職時則有若毛氏奇齡朱氏彞尊胡氏<lb/>
朏明顧氏棟高惠氏士奇諸人著作彬彬列於大雅矣阮芸臺<lb/>
先生先以閣部督學兩浙試士兼用經古學識拔高才生令其<lb/>
分撰經籍纂詁一書以觀唐已前經詁之會通及爲大司農來<lb/>
開府遂於西湖之陽立詁經精舍祠祀漢儒許叔重鄭康成廩<lb/>
給諸生於上舍延王少宼昶及星衍爲之主講佐中丞授學於<lb/>
經舍焉其課士月一番三人者迭爲命題評文之主問以十三<lb/>
經三史疑義旁及小學天部地里算法詞章各聽搜討書傳條<lb/>
對以觀其識不用扃試糊名之法暇日聚徒講議服物典章辯<lb/>
<pb n="KR4f0057_SBCK_010-21b"/>
難同異以附古人教學藏修息游之旨簡其蓺之隹者刋爲詁<lb/>
經精舍文集旣行於世不十年間上舍之士多致位通顯入玉<lb/>
堂進樞密岀建節而試士其餘登甲科舉成均牧民有善政及<lb/>
撰述成一家言者不可勝數東南人材之盛莫與爲比異時有<lb/>
令甲夐求經學之士或不至如劉歆所說國家有大事若立辟<lb/>
雍封禪巡狩之儀則幽㝠而莫知其原施之有政庶幾通達治<lb/>
體亦不至有不學無術變亂舊章之患歟則中丞之好士在一<lb/>
時而樹人在數十年之後吾知上舍諸君子亦必束修自好力<lb/>
求有用之學以爲一代不可少之人撫部方敡歴中外建樹不<lb/>
止此少宼老矣星衍又早衰將屈指同舍生立功立言之効不<lb/>
獨拭目登科之錄也夫浙東西與吳俱爲會稽郡延陵季子化<lb/>
行所及越紐載孔子奉雅琴從弟子以就勾踐子貢因爲內外<lb/>
<pb n="KR4f0057_SBCK_010-22a"/>
傳記其風土或者謂此邦文物盛於南渡以後者殆不然也題<lb/>
名仿自漢碑陰至唐而名山公府登科集晏之地皆有記述之<lb/>
碣所以考賢否而厲顧名之士也今作題名記書上舍生因及<lb/>
撫部督學識拔之士并纂述經詁之友與焉後世必有思撫部<lb/>
好賢之政而信吾文之不空作者<lb/>
　汪家禧<hi>杭府</hi>范景福<hi>杭府</hi>
　陳文述<hi>杭府原名文杰</hi>陳鴻壽<hi>杭府</hi>
　湯錫蕃<hi>杭府</hi>殳文耀<hi>杭府</hi>
　陸堯春<hi>杭府</hi>錢　林<hi>杭府原名福林</hi>
　方觀旭<hi>杭府</hi>朱　壬<hi>杭府</hi>
　童人傑<hi>杭府</hi>胡　敬<hi>仁和</hi>
　趙春沂<hi>仁和</hi>金廷棟<hi>仁和</hi>
<pb n="KR4f0057_SBCK_010-22b"/>
　孫同元<hi>仁和</hi>趙　坦<hi>仁和</hi>
　蔣　烱<hi>仁和</hi>李方湛<hi>仁和</hi>
　王述曾<hi>仁和</hi>吳成勲<hi>仁和</hi>
　周雲熾<hi>仁和</hi>宋咸熙<hi>仁和</hi>
　陳嵩慶<hi>錢塘原名復亨</hi>吳文健<hi>錢塘</hi>
　王　仁<hi>錢塘</hi>周　誥<hi>錢塘</hi>
　馮廷華<hi>錢塘</hi>嚴　杰<hi>錢塘</hi>
　吳引年<hi>錢塘原名鄴</hi>梁祖恩<hi>錢塘</hi>
　諸嘉樂<hi>錢塘</hi>吳克勤<hi>錢塘</hi>
　潘學敏<hi>錢塘</hi>姜遂登<hi>錢塘</hi>
　查揆<hi>海寧</hi>鍾大源<hi>海寧</hi>
　朱軾之<hi>海寧</hi>陳　鱣<hi>海寧</hi>
<pb n="KR4f0057_SBCK_010-23a"/>
　倪　綬<hi>海寧</hi>謝　江<hi>嘉府</hi>
　金衍緒<hi>嘉府</hi>丁子復<hi>嘉府</hi>
　胡金題<hi>嘉府</hi>李富孫<hi>嘉興</hi>
　李遇孫<hi>嘉興</hi>孫鳯起<hi>嘉興</hi>
　沈爾振<hi>嘉善</hi>吳東發<hi>海鹽</hi>
　崔應榴<hi>海鹽</hi>王　純<hi>海鹽</hi>
　吳曾貫<hi>石門</hi>方廷瑚<hi>石門</hi>
　朱爲弼<hi>平湖</hi>邵保初<hi>湖府</hi>
　周中孚<hi>湖府</hi>張　鑑<hi>烏程</hi>
　胡　縉<hi>烏程</hi>沈　宸<hi>烏程</hi>
　周聯奎<hi>烏程</hi>施國祁<hi>烏程</hi>
　孫曾美<hi>烏程</hi>丁授經<hi>歸安</hi>
<pb n="KR4f0057_SBCK_010-23b"/>
　丁傳經<hi>歸安</hi>楊鳯苞<hi>歸安</hi>
　楊知新<hi>歸安</hi>邵保和<hi>歸安</hi>
　姚　樟<hi>歸安</hi>嚴元照<hi>歸安</hi>
　徐養灝<hi>德淸</hi>徐養原<hi>德淸</hi>
　徐熊飛<hi>武康</hi>張　慧<hi>鄞縣</hi>
　陶定山<hi>紹府</hi>紀　珩<hi>紹府</hi>
　何蘭汀<hi>山陰</hi>童　璜<hi>山陰</hi>
　顧廷綸<hi>會稽</hi>何起瀛<hi>會稽</hi>
　王衍梅<hi>會稽</hi>周師濓<hi>會稽</hi>
　劉九華<hi>會稽</hi>汪繼培<hi>蕭山</hi>
　王端履<hi>蕭山</hi>徐　鯤<hi>蕭山</hi>
　傅學灝<hi>蕭山</hi>周治平<hi>台府</hi>
<pb n="KR4f0057_SBCK_010-24a"/>
　洪頤煊<hi>臨海</hi>洪震煊<hi>臨海</hi>
　金　鶚<hi>臨海</hi>沈河斗<hi>臨海</hi>
　施　彬<hi>黄巖</hi>張立本<hi>開化</hi>
　　以上詁經精舍講學之士九十二人<lb/>
　邵志純<hi>仁和</hi>葉之純<hi>仁和</hi>
　黃　楨<hi>仁和</hi>聞人經<hi>仁和</hi>
　翁名濓<hi>仁和</hi>陳　甫<hi>仁和</hi>
　龔凝祚<hi>仁和原名㷳</hi>張迎煦<hi>仁和</hi>
　李章典<hi>仁和</hi>湯禮祥<hi>仁和</hi>
　許乃濟<hi>仁和</hi>許乃賡<hi>仁和</hi>
　屠　倬<hi>錢塘</hi>林成棟<hi>錢唐</hi>
　方懋嗣<hi>錢塘</hi>方懋朝<hi>錢唐</hi>
<pb n="KR4f0057_SBCK_010-24b"/>
　姜　寧<hi>錢塘</hi>陳文湛<hi>錢唐</hi>
　俞思謙<hi>海寧</hi>楊秉初<hi>海寧</hi>
　沈毓蓀<hi>海寧</hi>查一飛<hi>海寧</hi>
　王丹墀<hi>海寧</hi>俞寶華<hi>海寧</hi>
　李　㲄<hi>嘉興</hi>戴光曾<hi>嘉興</hi>
　張廷濟<hi>嘉興</hi>楊　蟠<hi>嘉興</hi>
　朱　芬<hi>石門</hi>金以報<hi>桐鄕</hi>
　蔡鑾揚<hi>桐鄉</hi>馮鳴盛<hi>烏程</hi>
　溫　純<hi>烏程</hi>凌鳴喈<hi>烏程</hi>
　孫東暘<hi>長興</hi>陳　斌<hi>德淸</hi>
　郞遂鋒<hi>安吉</hi>施應心<hi>孝豐</hi>
　童　槐<hi>鄞縣</hi>柯孝達<hi>鄞縣</hi>
<pb n="KR4f0057_SBCK_010-25a"/>
　袁　鈞<hi>鄞縣</hi>鄭　勲<hi>慈谿</hi>
　孫事倫<hi>奉化</hi>李巽占<hi>定海</hi>
　王樹實<hi>山陰</hi>王文潮<hi>山陰</hi>
　沈王臣<hi>山陰</hi>車雲龍<hi>會稽原名同軌</hi>
　胡開益<hi>會稽原名隹</hi>邵　騄<hi>會稽</hi>
　言九經<hi>會稽</hi>吳大木<hi>餘姚</hi>
　盧炳濤<hi>東陽</hi>徐大酉<hi>東陽</hi>
　杜立階<hi>東陽</hi>童珖起<hi>義烏</hi>
　潘國詔<hi>永康</hi>陳舜咨<hi>永康</hi>
　張汝房<hi>浦江</hi>鄭　灝<hi>西安</hi>
　毛鳯五<hi>遂安</hi>汪文元<hi>開化</hi>
　端木國瑚<hi>靑田</hi>姚滄柟<hi>慶元</hi>
<pb n="KR4f0057_SBCK_010-25b"/>
　　以上古學識拔之士六十四人<lb/>
　王瑜<hi>江蘇鎭洋</hi>臧鏞堂<hi>江蘇武進</hi>
　臧禮堂<hi>江蘇武進</hi>方起謙<hi>安徽歙縣</hi>
　何元錫<hi>錢唐</hi>湯　燧<hi>仁和</hi>
　　以上纂述經詁之友六人<lb/>
<pb n="KR4f0057_SBCK_010-26a"/>
</p>
<p>
　　平津館記<lb/>
鬲津至平原曰平津經漢高城入海公孫丞相以此封焉予叅<lb/>
藩山左駐節安德地爲平原故郡當燕齊孔道通人過訪無虛<lb/>
日非有翹材之館也官貧兼負帑項布被脫粟非以爲詐也位<lb/>
業去古人遠甚射䇿甲科偶相似又不足述也所以名吾館者<lb/>
以識風土古迹後之士夫爲國樹人或有慕夫開閤之風也銘<lb/>
曰<lb/>
　九河故道　鬲曰平津　有懷公孫　約巳樹人<lb/>
　臣門如水　常滿車軼　淸風在堂　金石聲出<lb/>
　舍此傳舍　名之强名　隨㑹可作　相如復生<lb/>
<pb n="KR4f0057_SBCK_010-26b"/>
<pb n="KR4f0057_SBCK_010-26b"/>
　　魏吏部尚書孫邕傳<lb/>
孫邕字宗儒樂安青州人也<lb/>
　論語集解疏云孫邕字宗儒樂安靑州人也<lb/>
　典論云光和中北海王和平亦好道術自以當仙濟南孫邕<lb/>
　少事之從至京師㑹和平病死因葬之東陶有書百餘卷藥<lb/>
　數囊悉以送之後弟子夏榮言其尸解邕至今恨不取其寳<lb/>
書仙藥<lb/>
　按論語集解疏邕爲樂安人孫夫人碑及典論謂爲濟南人<lb/>
者靑州在濟水南<lb/>
其先與齊同姓岀自田完四世孫無宇生二子常書書字子占<lb/>
齊大夫伐莒有功景公賜姓孫氏書子馮生吳將武武生明明<lb/>
生臏史記有傳自臏至邕無世數可紀<lb/>
<pb n="KR4f0057_SBCK_010-27a"/>
　任城太守孫夫人碑云其口與齊同姓口別閭族遂以爲氏<lb/>
古今姓氏書云孫岀自嬀姓齊田完字敬仲四世孫無宇二<lb/>
　子常書書字子占齊大夫伐莒有功景公賜姓孫氏食采于<lb/>
　樂安生馮字起宗齊卿馮生武字長卿以田鮑四族謀作亂<lb/>
　奔吳爲將軍三子馳明敵明食采於富春自是世爲富春人<lb/>
　明生臏臏字勝宇國輔秦將勝生葢字光道漢中守生知字<lb/>
萬方封武信君知生愈字湛然二子豐益益字元器生卿字<lb/>
伯高漢侍中生憑字景純車騎將軍二子届詢詢字㑹宗安<lb/>
　定太守二子鸞騏鸞生爰居爰居生福爲太原太守遇赤眉<lb/>
　之難遂居太原<lb/>
邕少儒雅漢光和中從北海王和平至許昌魏國初建爲侍郞<lb/>
事文帝明帝齊王芳歴陳留渤海太守遷吏部尚書爲侍中光<lb/>
<pb n="KR4f0057_SBCK_010-27b"/>
<pb n="KR4f0057_SBCK_010-27b"/>
　入謂之曰昔臧武仲先犯齊莊不令與已邑今我不犯尊而<lb/>
　蒙優詔同歸殊塗爾又云伯序爲侍中父爲侍郎此爲同寮<lb/>
與鮑勛最善爲陳留太守時帝從壽春還邕謁帝岀過勛邪行<lb/>
營壘閒令史劉曜欲推之勛以塹壘未成解止其事<lb/>
　魏志鮑勛傳云勛爲治書執法帝從壽春還屯陳留太守孫<lb/>
　邕見出過勛時營壘未成但立標埓邕邪行不從正道軍營<lb/>
　令史劉曜欲推之勛以塹壘未成解止不舉大軍還洛陽曜<lb/>
　密表勛私解邕事<lb/>
靑龍元年盧毓爲吏部尚書多用老成奏以古者敷奏以言明<lb/>
試以功今考績之法廢而以毁譽相進退故眞僞渾雜虛實相<lb/>
蒙因作考課法明帝使毓自選代曰得如卿者乃可毓舉阮武<lb/>
及邕帝卒用邕<lb/>
<pb n="KR4f0057_SBCK_010-28a"/>
　孫夫人碑云口口爲吏部尚書多用老成先帝舊臣<lb/>
　魏志盧毓傳云毓爲吏部尚書使毓自選代曰得如卿者乃<lb/>
　可毓舉常侍鄭沖帝曰文和吾自知之更舉吾所未聞者乃<lb/>
　舉阮武孫邕帝於是用邕<lb/>
管寧在靑州不應詔辟正始二年邕爲侍中與太僕陶丘一永<lb/>
寧衞尉孟觀中書侍郎王基薦寧文見寧傳於是安車蒲輪僃<lb/>
禮聘寧㑹寧卒拜其子邈郎中<lb/>
　魏志管寧傳云寧字幼安北海朱虛人也正始二年太僕陶<lb/>
　丘一永寧衞尉孟觀侍中孫邕中書侍郞王基薦寧云云於<lb/>
　是特具安車蒲輪束帛加璧聘焉㑹寧卒時年八十四拜子<lb/>
　邈郞中後爲博士<lb/>
何晏上論語集解邕與鄭沖曹羲荀顗等共成之<lb/>
<pb n="KR4f0057_SBCK_010-28b"/>
　論語集解序云光祿大夫關內侯臣孫邕光祿大夫臣鄭沖<lb/>
　散騎常侍中領軍安鄕亭侯臣曹羲侍中臣荀顗尚書駙馬<lb/>
　都尉關內侯臣何晏上<lb/>
及司馬景王承皇太后令奏帝芳歸藩于齊以避皇位邕爲光<lb/>
祿大夫關內侯共奏永寧宫邕後遂無所見<lb/>
國朝嘉慶十一年得其金印方寸文曰建德亭侯<lb/>
　魏志齊王芳紀注魏書曰景王承皇太后令與羣臣共爲奏<lb/>
　永寧宮有光祿大夫關內侯臣邕<lb/>
贊曰孫邕不負死友殉以遺囊奉詔納室義形于色所爲志節<lb/>
之士也及司馬景王之行大事雖名列奏牘而封拜無聞殆恥<lb/>
居其功者君子猶有取焉傳不見于魏志千年之後金印出土<lb/>
子忝同族因輯錄事迹補傳以存家乘云<lb/>
<pb n="KR4f0057_SBCK_010-29a"/>
　　明北平都指揮使孫公傳<lb/>
侯諱泰字仲和先世濠州人父諱繼達明太祖克常州置<graphic n="KR3011" url="https://raw.githubusercontent.com/kanripo/KR-Gaiji/master/images/KR3011.png" mimeType="image/png"/>陵<lb/>
翼爲行省都鎭撫奉命浚治城隍<hi>見洪武實錄及聖政記</hi>有功賜第居武<lb/>
進從祖緯興祖以佐命功官北平都督追元兵死事封燕山侯<lb/>
謚忠愍明洪武十三年聽文武官六十以上者致仕從征者許<lb/>
以子代侯父築城陜西工竣以涼州衞指揮同知召還侯因代<lb/>
爲涼州衞指揮僉事十四年十二月領兵追捕朶兒只巴獲捨<lb/>
驢參政留古萬同知土王哥同知脫禾帖木兒右丞乞荅台鎭<lb/>
撫不剰打兒知縣等賊六百四十餘名馬駝牛羊五千六百七<lb/>
十八隻十六年四月召侯赴京賜金龍縀一匹文幣二表裏靑<lb/>
紵胖襖寳鈔二十錠靴一雙十七年七月賜誥命進秩明威將<lb/>
軍僉涼州衞指揮使司十八年九月率師剿迤北餘敵克之二<lb/>
<pb n="KR4f0057_SBCK_010-29b"/>
十年十一月率師征大寧府命侯駐望京寺山口守禦二十一<lb/>
年六月奉命統本衞軍往山西大同腦山等處巡哨二十四年<lb/>
四月率師攻哈梅里破其城殺死僞王桑哥失里等四百四十<lb/>
餘名及五百餘賊追斬僞王兀八刺失里等三名賊伏亦等一<lb/>
百餘人獲金印一銀印三馬駝一百五十餘匹二十五年奉命<lb/>
領民人佛家奴至西番詔諭沈藏亦失寧二千五百餘人來降<lb/>
二十六年予世龔誥命領軍征哨賽八䍐迓里擒殺無算二十<lb/>
七年剿捕反賊千戸亦令眞本獲人口馬匹尤衆二十九年率<lb/>
師征昔耳丁大獲全勝建文元年擢北平都指揮使是時北平<lb/>
都指揮張信叛附于燕惠帝倚任都督宋忠及侯遏禦燕師故<lb/>
有是擢秋七月癸酉燕王舉兵內向宋忠退保懷來燕師陷薊<lb/>
州奪居庸關甲申以精兵直趍懷來侯先登鏖戰斬獲萬許軍<lb/>
<pb n="KR4f0057_SBCK_010-30a"/>
聲大振靖難兵擇善射者攢射之身中數矢裹血奮呼陷陳死<lb/>
事事聞惠帝震悼追封廣威侯命立廟盧姑春秋致祀葬常州<lb/>
芳茂山之麓萬歷三年勅建表忠祠于金陵全節坊祀靖難時<lb/>
死節諸臣方孝孺等一百十六人侯位第八十二明季追恤遜<lb/>
國忠節復謚侯勇愍贈象山伯<lb/>
國朝乾隆間建表忠祠于冶城山南麓<lb/>
高宗純皇帝特賜通謚烈愍焉侯生年歲數無考配吳氏祔葬<lb/>
子一畧襲涼州衞指揮同知永樂初以奉革除削秩九年病卒<lb/>
孫一昌十一年奉敕准復職方九歳以從祖剛代襲昌歸常州<lb/>
生一子勲勲生五子世賢世良世美世德世英世賢生二子芝<lb/>
芸俱無後世美生一子卿卿生一子秉絶世良生一子相相生<lb/>
一子東絶世德生二子臣武俱絶世英無子侯凡傳七世絶<lb/>
<pb n="KR4f0057_SBCK_010-30b"/>
贊曰當燕王舉兵內向時北平守土諸臣或送款降附或望風<lb/>
奔竄有如我烈愍矦數人畢力遏禦安能有土崩之勢及宋忠<lb/>
統兵三萬不能撫馭紿以燕府屠戮其家激使盡命計旣不行<lb/>
卒有倒戈之變徒以一死塞責使我烈愍矦雖有先登陷陳之<lb/>
功王師不能復振豈不傷哉然侯死事廟食膺兩朝析圭之典<lb/>
易世之後猶蒙　加謚懷忠守義之士亦何憾焉星衍爲侯從<lb/>
曾孫傷侯之死忠無後爲立廟祀並取明史及家乘爲之傳其<lb/>
戰功則見明參議黃金作傳可補正史缺畧云<lb/>
<pb n="KR4f0057_SBCK_010-31a"/>
　　資政大夫經筵講官刑部尚書王公傳<lb/>
王士禎字貽上號阮亭先世諸城人遠祖貴遷新城高祖重光<lb/>
明嘉靖辛丑進士貴州布政司左參議贈太僕寺少卿曾祖之<lb/>
垣嘉靖壬戍進士戸部左侍郞贈尚書祖象晉萬歴甲辰進士<lb/>
浙江右布政使撰羣芳譜父與敕<lb/>
國朝順治元年選拔貢生贈資政大夫士禎生有異禀讀書目<lb/>
數行下九歲能作草書工屬對順治十二年成進士十六年選<lb/>
授揚州府推官値使者至江寧治海宼之獄羅織甚衆士禎保<lb/>
全善類多所存活坐其誣告者雪高郵居烈婦向氏冤時承追<lb/>
揚州賈人積逋數萬有物故者輒繫其孥株連至親族士禎閔<lb/>
其無辜募款代輸之請巡撫具䟽免其餘出罪人于庭皆泣拜<lb/>
去比受代門無私謁康熙三年遷禮部主客司主事士禎至江<lb/>
<pb n="KR4f0057_SBCK_010-31b"/>
南所至登臨山水名勝必有題咏或爲遊記集諸名士唱和而<lb/>
公事不廢東南傳爲盛事七年遷儀制司員外郞榷淸江浦關<lb/>
務革除弊規轉戸部福建司郞中丁母艱起復補戸部四川司<lb/>
郞中十七年<lb/>
召對懋勤殿<lb/>
諭以王士禎詩文兼優改翰林院侍讀纂修明史時舉博學鴻<lb/>
詞科士禎力言湯宗伯斌于魏侍郞象樞得與䟽薦後爲名臣<lb/>
一時服其知人旋遷國子監祭酒䟽言漢唐己來以太牢祀孔<lb/>
子加王號尊以八佾十二籩豆至明張孚敬改爲中祀失歷代<lb/>
尊崇道德有加無已之意按禮祭從生者天子祀其師當用天<lb/>
子禮樂又䟽請正從祀諸賢位號言宋代周敦頤等六子改稱<lb/>
先賢位諸漢唐諸儒之上世次殊有未安又請增從祀諸儒謂<lb/>
<pb n="KR4f0057_SBCK_010-32a"/>
田何當漢初受易商瞿有功聖學宜增祀鄭康成注經百餘萬<lb/>
言史稱純儒自唐宋巳來從祀至張孚敬改祀于鄕宜復祀其<lb/>
後鄭氏竟得復祀由士禎言也時論以爲不負成均之職遷詹<lb/>
事府少詹事兼翰林院侍講學士丁父艱起復二十九年補原<lb/>
官尋遷都察院左副都御史充經筵講官旋擢兵部右侍郞調<lb/>
戸部轉左侍郞時開納粟例有因之爲利者士禎戒所司勿呈<lb/>
稿畫諾以遠嫌督理錢法革除樣錢弊規遷都察院左都御史<lb/>
直南書房時議裁冗員九卿欲裁御史員額士禎持議不可因<lb/>
言明南北兩臺設御史百二十員今留二十四員止存五之一<lb/>
又裁巡按一官今御史內則巡視五城登聞鼓外則茶鹽諸差<lb/>
不足尚欲疏請增之何可減也且言官爲朝廷耳目不得謂之<lb/>
冗員時漢御史以是得不裁三十八年遷刑部尚書有救父殺<lb/>
<pb n="KR4f0057_SBCK_010-32b"/>
人獄秋讞以金刃入情實士禎奏言當論救父情節不當以挺<lb/>
刃定輕重得<lb/>
旨改緩決其他爭議更正大獄矜恤無算四十三年以失出罷<lb/>
四十九年<lb/>
上念舊臣命復職五十年卒于里第得年七十有八士禎與修<lb/>
國史明史熟悉朝章國典屢與同考典試及爲總裁俱稱得士<lb/>
宏奬風流說士常不去口所爲詩力追漢魏唐人風格古文雅<lb/>
正得體與朱檢討彞尊齊名時稱南朱北王云所著詩文集諡<lb/>
法考浯溪考及筆記奉使紀遊各集選唐人詩諸書凡三十餘<lb/>
種刊行于世<lb/>
<pb n="KR4f0057_SBCK_010-33a"/>
　　淸故江南道監察御史孫君志祖傳<lb/>
先生姓孫氏諱志祖字詒穀世居餘姚五世祖諱隆遷仁和隆<lb/>
生紹武紹武生子二人曰光祚有孝行曰㫤雲南安寧州知州<lb/>
㫤生庭蘭湖南岳常灃道庭蘭生子七人先生其次子也弱不<lb/>
好弄穎悟絶世讀書五行俱下一時有奇童之目浙中宿學全<lb/>
氏祖望厲氏鶚杭氏世駿皆器異之與往來質難焉年十八爲<lb/>
學附生中乾隆二十一年丙子科舉人四十年挑選知縣是科<lb/>
㑹試中式先生掇科皆以對䇿經文詳贍通古學爲先後主試<lb/>
莊侍郞存與裘尚書文達公曰修所賞拔置高第<lb/>
殿試二甲賜進士岀身以部員用補刑部主事洊擢郞中先生<lb/>
鈎稽律令附合經義爲部臣倚重保薦坐糧㕔嚴約吏役革除<lb/>
弊規一時糧艘輸納稱便轉江南道監察御史以親老不能迎<lb/>
<pb n="KR4f0057_SBCK_010-33b"/>
養思慕成疾假歸里門先生天性恬淡不問產業旣家居奉親<lb/>
杜門著述博物識古無書不覽所藏卷帙率皆校刋謬誤丹黃<lb/>
殆徧浙中之學自明季空談性命或分門别戸不求古經義好<lb/>
辦者則馳騁其詞無所歸宿國初經學有非周官信僞尚書不<lb/>
守漢儒注義者至先生以爲說經而不尊信鄭康成宜大道岐<lb/>
而巵言岀也背康成由王肅信王肅出宋人王肅之背經誣聖<lb/>
由僞造家語孔叢子及作聖證論改易漢以上郊祀宗廟喪紀<lb/>
之制惜魏時王基孫炎馬昭難王之書皆不傳于是作家語疏<lb/>
證六卷集羣書之異詞以證肅之竄改謬妄以明家語之非古<lb/>
本刋版流播學者稱快又集駁聖證論及疏證孔叢小爾雅之<lb/>
非古本其書未成又病宋明人率臆刪削古書善本甚難購嘗<lb/>
輯風俗通佚文刋入盧學士文弨羣書拾補中屬子同元輯六<lb/>
<pb n="KR4f0057_SBCK_010-34a"/>
轁佚文以補元豐七書刪本之缺又輯謝承諸人漢書五卷補<lb/>
姚氏之駰漏畧凡平生心得手自錄記經史雜說若干條仿困<lb/>
學記聞考古質疑之例編爲讀書睉錄七卷撰文選考異四卷<lb/>
選注補正四卷詳論一卷一時服其學之醇而有本云平生至<lb/>
性淳篤自遭父母喪及兩弟物故哀瘁多疾不樂應接然許與<lb/>
氣類名公鉅儒造門問難者必燕其疑而去盧學士卒爲之編<lb/>
訂遺文勒成一集汪明經中殁于西湖旅舍集同志爲文祭之<lb/>
送其喪歸其篤于舊故類此晩年爲阮撫部元敦請主講紫陽<lb/>
書院辭不獲命乃應聘多士宗仰㑹遘疾以嘉慶六年二月二<lb/>
十九日卒于里第得年六十有五妻汪恭人先卒嗣子同元以<lb/>
名諸生傳家學孫世學<lb/>
贊曰漢以來傳儒林者以通經詁守家法至晉稍衰焉有王肅<lb/>
<pb n="KR4f0057_SBCK_010-34b"/>
起而亂之至改易制度故肅者經學之罪人也後世至祀之黌<lb/>
舍旋悟而黜之星衍嘗作六天辦五廟二祧辦又擬集馬昭叔<lb/>
然難王申鄭之說爲一編而未竟得見先生家語疏證爲之心<lb/>
折語云學如牛毛成如麟角<lb/>
國朝之學推本漢儒上考三代制作無師而有師法矣以予所<lb/>
識近代儒林若先生及邵學士晉涵錢校官塘武進士億汪明<lb/>
經中皆彬彬大雅之選不幸早世文猶在兹乎<lb/>
<pb n="KR4f0057_SBCK_010-35a"/>
　　江聲傳<lb/>
江聲字叔澐號艮庭江蘇元和人漢江革五十七世孫六世祖<lb/>
禹奠自休寧遷吳門有孝行載在方志曾祖大浙祖文懋父黔<lb/>
生聲凡有兩兄一弟聲弱不好弄聰慧絶倫七歲就傅讀書問<lb/>
讀書何爲師以取科第爲言聲求所以進于是者父故爲冶業<lb/>
旣折閱居無錫聲與兄授徒爲養年二十九遭父疾晨夕侍牀<lb/>
褥不解衣帶手製藥餌至自滌楲窬視穢以驗疾進退及居憂<lb/>
哀毁骨立逾三年容戚然如新喪者侍母疾居喪亦如父殁時<lb/>
族黨哀其至行旣孤因不復事科舉業獨好經義古學得許氏<lb/>
說文說而習之曰吾始知讀書當先識字也年三十師事同郡<lb/>
惠徵君棟質疑難居門下學日以進年四十一始爲尚書之學<lb/>
病唐貞觀時爲諸經正義自詩禮公羊外皆取晉人後出之注<lb/>
<pb n="KR4f0057_SBCK_010-35b"/>
而漢儒專家師說反不傳惠徵君旣作周易述捜討古學聲亦<lb/>
撰尚書集注音疏存今文二十九篇以別梅氏所上二十八篇<lb/>
之僞造取書傳所引湯征太誓諸篇逸文按書序入錄又探說<lb/>
文經子所引書古文本字更正秦人隷書及唐開元改易古字<lb/>
之謬輯鄭康成殘注及漢儒逸說附以已見而爲之疏以明其<lb/>
說之有本以篆寫經復三代文字之舊凡四易稿積十餘年雖<lb/>
有小疵而大醇不可掩矣時王光祿鳴盛撰尚書後案亦以疏<lb/>
通鄭說考究古學爲書延聲至家商訂疑義始以行世焉聲又<lb/>
病後世深求考老轉注之義至以篆迹求之因爲六書說謂建<lb/>
類一首卽始一終亥五百四十部之首也同意相受卽凡某之<lb/>
屬皆從某也嘉定錢判官坫韙之子亦推其說以爲爾雅肇祖<lb/>
元胎之屬始也始亦建類一首肇祖元胎皆爲始亦同意相受<lb/>
<pb n="KR4f0057_SBCK_010-36a"/>
說文此類亦甚多推考老之訓如口部之咽嗌也咽嗌也走部<lb/>
之走趨也趨走也猶之考注老老轉注考矣其同在口部走部<lb/>
卽建類一首也聲亦以爲然而戴編修震以爲貫全部則義太<lb/>
廣聲折之曰若止考老爲轉注不已隘乎且諧聲一義不貫全<lb/>
部乎聲與戴君以學問相推重其不相附和如此又爲說文解<lb/>
字考證及見段大令玉裁所著多自符合遂輟筆并舉槀本付<lb/>
之時王侍郞昶錢少詹大昕及畢督部沅雅重聲督部延致家<lb/>
塾校書聲爲刋釋名爲之疏證以篆書付刋聲不爲行楷者數<lb/>
十年凡尺牘率皆依說文書之不肎用俗字其寫尚書<graphic n="KR2838" url="https://raw.githubusercontent.com/kanripo/KR-Gaiji/master/images/KR2838.png" mimeType="image/png"/>水字<lb/>
蘉字不在說文<graphic n="KR2838" url="https://raw.githubusercontent.com/kanripo/KR-Gaiji/master/images/KR2838.png" mimeType="image/png"/>据淮南作廛蘉据爾雅義作孟人始或怪之<lb/>
後服其非臆說顧其書終以時俗不便識讀不甚行于時又欲<lb/>
舉經子古書俱繩以說文字例去其俗字命曰經史子字凖繩<lb/>
<pb n="KR4f0057_SBCK_010-36b"/>
又爲論語質三卷俱未脫槀而遭老疾矣　今上元年詔舉<lb/>
郡縣孝廉方正之士有召用爲京外官者阮撫部與予各從官<lb/>
所馳書江蘇大府交薦聲聲固不知陳方伯奉兹造門請見聲<lb/>
辭勿見及府縣申牒敦請又陳情不肎應命費撫部淳及方伯<lb/>
卒以徵君應聘　賜六品頂戴以年老終于家時有徐孝廉<lb/>
頲顧秀才廣圻鈕布衣樹玉從聲游俱以通小學爲聲契賞鈕<lb/>
君撰說文新附辨證据經子古書以明新附誤增之字其本字<lb/>
皆已具于說文顧君校宋本列女傳國語諸書爲之札記考証<lb/>
文字能實事求是吳中古學自顧氏炎武後有惠氏父子及聲<lb/>
繼之後進翕然多好古窮經之士矣以嘉慶四年九月三日卒<lb/>
于里舍得年七十有九聲內行淳篤言動合古人繩尺傷父母<lb/>
先没歲時祭奠拭桮棬親滌濯自晨至午屹立如有所見然對<lb/>
<pb n="KR4f0057_SBCK_010-37a"/>
家屬如賓客而色甚和悅口不言錢一介不以取閉戸著書者<lb/>
數十年所撰著或有舉其失者卽時更正嘗以歲差繩尚書中<lb/>
星予寓書言君繩經字以說文旣太古釋天文以西法又近今<lb/>
恐致鑿枘不如以淮南天文訓史記天官書及尚書考靈燿孝<lb/>
經援神契諸書注經之爲得也反復辨論聲不非之又規聲素<lb/>
食不合儒行頷之而巳聲死後其子鏐告予吾父死無他言疑<lb/>
周官儀禮之委曲繁重不可行于今也予曰禮意之㑹通在禮<lb/>
記不曰君子行禮不求變俗又曰禮從宜使從俗乎居喪衣衰<lb/>
麻不食肉飲酒而公門則脫齊衰大夫父友食之則飮酒食肉<lb/>
惜不能以此告之矣嘗以匹繒寄聲累書千言却而後受其虛<lb/>
懷孤介如此所著書已刋有尚書集注音疏十二卷說一卷恒<lb/>
星說及艮庭小慧各一卷餘書未梓行子鏐吳縣學生亦好古<lb/>
<pb n="KR4f0057_SBCK_010-37b"/>
後聲一年卒孫沅湘沅縣廩生曾孫楨檀<lb/>
贊曰世人訾朱學士筠及江徵君作字兼篆體葢少見多怪耳<lb/>
秦以隷書更易五帝三代之文傳之旣久忘其本眞漢人猶見<lb/>
科斗籀文著錄于說文解字証之先秦鍾鼎刻石皆自符合壁<lb/>
書漆簡之逸迹猶有什一存焉而或以不合于行楷訾之何必<lb/>
舍三代古文而爲秦功臣乎自隋已前刻石皆篆隷行楷相雜<lb/>
如朱學士及江徵君書者不知凡幾盍博考以証吾言之不誣<lb/>
<pb n="KR4f0057_SBCK_010-38a"/>
　　資政大夫兵部侍郞兼都察院右副都御史總督漕運管<lb/>
　　　公幹貞行狀<lb/>
公姓管氏名幹貞字陽夫一字松厓先世家濠州南宋時遷武<lb/>
進六世祖陽春明禮部侍郎曾祖淑祖棟父景賢贈如子孫宮<lb/>
幹貞在母七月而生僉憂不育父聞啼聲喜其氣足曰善撫可<lb/>
鞠也五歲䘮父母史氏嘗手錄鑑略課之年十一能屬文中乾<lb/>
隆已卯科舉人丙戌科成進士選庶吉士授編修預修　國史<lb/>
任撰文甲午科分校順天鄕試乙卯科分校會試丁酉科典試<lb/>
貴州旋充教習庶吉士四十五年改陜西道監察御史巡視西<lb/>
城調京畿道御史謝絶勢要請託劾左翼稅局濫罰牲隻又劾<lb/>
副指揮馬爲玘改供縱犯革除胥役積弊後四年奉　命視<lb/>
漕天津北河挾沙流行向多淺阻武淸縣楊村以僱船撥運累<lb/>
<pb n="KR4f0057_SBCK_010-38b"/>
民有數歲不得釋至拆板者又山東閘外糧艘有無弁無丁者<lb/>
奏請添設剝船及自備船如所請行是秋轉掌京畿道復巡視<lb/>
西城大學士九卿科道會議秋讞公議由情實改緩由緩改矜<lb/>
者甚多皆中窾要某大僚後院廠有輿夫聚賭爲盗窟者或控<lb/>
其魁馬坤坤囘人巨猾而富飭屬岀不意擒之詰旦坐城械諸<lb/>
市勢要屬托者不及其冬奉　命巡視南漕旋遷戸科給事<lb/>
中時山東江南久旱雖大挑運道而漕艘仍阻公因奏請令地<lb/>
方官疏浚支河濟運並言宿遷竹絡壩不必分黃入運使黃河<lb/>
全力下注不致停沙得　旨諭令山東江南河臣疏通水泉<lb/>
無庸分黃濟運使兩有裨益使還面奏駱馬湖蓄洩事宜畧言<lb/>
山東蒙山雨水下注沂河至邳州城北支分爲三并入駱馬湖<lb/>
岀土下閘壩濟運如蓄水入湖遇黃林莊及邳宿上下水淺可<lb/>
<pb n="KR4f0057_SBCK_010-39a"/>
以開涵洞及各壩濟運水小堵壩水大則開壩瀉入六塘歸海<lb/>
水旱皆可利濟得　旨議行九月奉　命仍視南漕五十<lb/>
一年遷鴻臚寺少卿旋遷通政司叅議其秋奉　命恊理漕<lb/>
運總督事務仍兼巡視南漕明年遷光祿寺卿又遷內閣學士<lb/>
兼禮部侍郎充文淵閣直閣事又明年夏　命赴山東恊辦<lb/>
漕運總督事遷工部右侍郎兼署吏部右侍郎充順天鄕試主<lb/>
考官其冬奉　命赴山東兗州讞獄五十四年充會試總裁<lb/>
官　命赴直<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>查勘旗地六月補授漕運總督加兵部侍郎<lb/>
右副都御史銜明年就覲　行在賜孔雀花翎黃馬褂嘉慶<lb/>
元年預千叟宴公任漕督七載隨時陳奏調劑事宜如江西各<lb/>
帮行月糧毎石折銀七錢不敷米價之半又各丁有積年守凍<lb/>
截留交缷借墊之項困累幾不能出運者爲籌減通省浮款酌<lb/>
<pb n="KR4f0057_SBCK_010-39b"/>
添旗丁行月糧復請將各借墊併爲一款再分十年攤還又請<lb/>
仍留直<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>藩庫借銀十萬兩先期交長蘆鹽政易賣鹽錢文濟<lb/>
墊楊村各帮船撥價再於各丁名下分十年扣繳解還直隷歸<lb/>
款又奏蘇州太倉重運二十一帮押運丞倅請照江南通省水<lb/>
次兌運之例不得到淮更換改派又奏將豫省豁免緩徵停運<lb/>
減存之船就近赴山東受僱撥運又各帮水手縴夫行竊累丁<lb/>
請責成船戸保賃並得　旨俞奬先是各省兌糧延至春初<lb/>
離次旣遲弁丁需索州縣私帶貨物沿途逗遛至秋水淺及河<lb/>
漫之年囘空船有在北河守凍不歸次者公嚴飭弁丁先期修<lb/>
艌受兌以復冬兌冬開舊制舟過淮關盤騐向多守候公督運<lb/>
無弊乃使迎前投報無敢留難毎年帮弁出運秉公簽派苞苴<lb/>
不入罷撤沿塗漕委各員以省擾累重運北行則筞馬登㟁督<lb/>
<pb n="KR4f0057_SBCK_010-40a"/>
催雖風雨不避或止宿行帳微弁岀力親加犒勞嚴懲其不用<lb/>
命者故七年中糧艘北上及歸次未嘗逾限葢歸次早則漕卒<lb/>
省費漕卒船戸無苦累則需索偷盜之弊自絶當時議其苛急<lb/>
知者以爲官丁交便數十年來漕督之有淸操而又能實力調<lb/>
劑者惟淸江楊錫紱與公而已　高宗皇帝召見時亦以此<lb/>
言　奬諭云五十八年春因病奏請開缺有　旨命總督<lb/>
書麟公就近兼攝會奉令甲江浙白糧全運京倉未議運費浙<lb/>
江運丁巳將餘米交坐糧㕔經紀代運公以江南餘米較少執<lb/>
議不行被議降級旋奉　旨革職公盡瘁公事彈擊勢要不<lb/>
避嫌怨嘗因公劾罷榷使時有排擠之者事祕不可知罷官後<lb/>
因居京師僦居閔忠寺杜門謝絶賓客人事寫書日數千字居<lb/>
二年餘以嘉慶三年四月二十五日卒年六十有五著有書經<lb/>
<pb n="KR4f0057_SBCK_010-40b"/>
一隅易經一隅詩經一隅問禮一隅規左一隅明史志說文考<lb/>
異黃門篆說義玉書延陵志餘文集詩集詩餘偶存諸書若干<lb/>
卷又選刻舊雨集並藏於家公少賤孤露能儉約無所耆好在<lb/>
官案牘皆自裁決不延幕僚署中老吏俱慴服屏絶私謁死之<lb/>
日家無餘貲時論賢之子遹安遹儀遹羣公於星衍爲從外祖<lb/>
又同里前輩因狀其大槪如此謹狀<lb/>
<pb n="KR4f0057_SBCK_010-41a"/>
　　大淸故兵部侍郎兼都察院右副都御史巡撫雲南等處<lb/>
　　　地方提督軍務兼理糧餉孫公行狀<lb/>
公姓孫氏諱曰秉字德元一字葆年奉天承德縣人先世居臨<lb/>
榆遠祖在明永樂時有世襲金帶指揮者葬在縣城南之古寧<lb/>
海城外碣字漫漶無名諱可識考曾祖守祖妣穆氏祖自貴妣<lb/>
杜氏父賢妣王氏何氏三代皆以公官布政使時累贈通奉大<lb/>
夫江寧布政使妣皆贈夫人公少聰慧讀書目數行下乾隆二<lb/>
十四年舉於鄕辛巳　恩科成進士三十六年選授河南郟<lb/>
縣知縣越四年丁母艱囘籍以貲候銓知府起復仍以知縣試<lb/>
用湖北省四十三年補授嘉魚縣又署建始縣公素性儉檏以<lb/>
爲縣令親民之官當約巳奉公今世有以饋貽遷劇邑屬託撓<lb/>
獄訟者吾不忍病國病民以徇俗也故所至之處多不稱上官<lb/>
<pb n="KR4f0057_SBCK_010-41b"/>
意同僚亦笑其迂及受代時　國帑無絲毫虧缺士民皆歌思<lb/>
不忘四十四年選授廣西柳州府知府明年到任以能調鎭安<lb/>
府撫輯夷民甚有威惠五十一年擢四川永寧道又二年調貴<lb/>
州糧儲道署貴州按察使又二年擢湖北按察使時値畢督部<lb/>
以重名坐鎭雅俗俗吏少所許可獨倚重公商㩁平反以爲孫<lb/>
亷訪不吾欺也五十九年擢山東布政使時中朝柄政者以威<lb/>
權撿攝外臺大僚自道府以上皆以貨賂固名位公獨不與通<lb/>
謁曰吾以樸誠受　主知不知其他以是爲要人屬托所不<lb/>
到尋調江寧布政使嘉慶元年八月到官値山東江南河工久<lb/>
未合龍議派地方官助貲開浚引河且議請加征公力阻其說<lb/>
以爲加征非　盛世事卽扣守令常秩使俯仰無資是迫使朘<lb/>
民也其事乃已今　上親政赫然革吏弊開言路公乃奏言<lb/>
<pb n="KR4f0057_SBCK_010-42a"/>
河道挑築工程請任河員以專責成河員承修工竣應令會同<lb/>
地方官勘騐結報先是開河工程檄調沿江沿海牧令民事曠<lb/>
廢委以購秫僱夫或以徵求累民或稱賠累虧帑及築隄濬河<lb/>
悉斂費以屬河員無從稽核沿河守令與河員同有參處分賠<lb/>
之責工程虛實不相關白公深嫉其弊故奏及之其後河工文<lb/>
武有以侵帑見法籍其家貲累萬或疑公宻陳不知其審也四<lb/>
年四月奏請復知縣改敎舊章自五十一年定例知縣補缺才<lb/>
不勝任卽令休致公奏言士子讀書得第需次多年始登仕版<lb/>
遽令終身廢棄非所以示體恤且恐上司重去人官因其别無<lb/>
劣蹟姑息貽誤又非整飭官方之道請以年力强壯學問優裕<lb/>
者改補敎職如舊制又以楚蜀軍營召募鄕勇皆不敎之兵驅<lb/>
之遠行有急旣不可恃無事則散而爲患奏請興建營田編查<lb/>
<pb n="KR4f0057_SBCK_010-42b"/>
保甲言自河南南陽陜西以至湖北安襄鄖陽陜西西安漢中<lb/>
興商一帶長山大谷數千里應　勅下督撫招懷歸降流散<lb/>
之民各給無主田二十畝借與資糧使之耕作水田則濬川通<lb/>
渠旱田則開溝鑿井其山地不宜種植稻麥者雜種桑榆菱藕<lb/>
以助衣食五家立社擇年高曉農事者爲伍長敎督耕作和睦<lb/>
鄰里守望相助險要地方添設巡檢千把駐守彈壓習練技勇<lb/>
則流亡得以安業鄕勇有所歸縮此本固邦寧之効也保甲或<lb/>
累民因其累以弛之未免因噎廢食請責成州縣毎邨之中計<lb/>
戸分甲公舉誠慤一人以爲保長毎甲十戸之中又公舉一人<lb/>
以爲甲長令簿記來往人客則保長不至累民罪匪無從匿跡<lb/>
又以承平日久懼軍營將士不嫻武略奏請選募將士訓練講<lb/>
求以資武備言生聚政守之術權謀應用之宜具在宋許洞虎<lb/>
<pb n="KR4f0057_SBCK_010-43a"/>
鈐經其言簡明頗中體要懇頒發軍營講求譜練凡所論奏或<lb/>
蒙　上施行或下部議覆因是益深荷主知嘗以六年正月<lb/>
入觀　上問彌補虧帑之法公奏操之太急恐不肖吏藉詞<lb/>
彌補爲患地方終無實效　上嘉公樸誠後因公子燕翼之<lb/>
道任入覲猶屬剛方似其父云公性伉直江南大吏某以亷絜<lb/>
自喜嘗問何以敎我公不敢言及問之切對以公多擁蔽書吏<lb/>
之弊日甚大吏言亦知之但不得其要領公卽舉實事以對大<lb/>
吏故賢者不以公語爲憎益以此見重公在江南淸節彌厲苞<lb/>
苴不入多用悃愊無華之吏置之衝劇率以儉約歲省供張之<lb/>
費數千兩從容調濟資有餘以補不足或感恩饋贈則以其貲<lb/>
完帑項其後皆不敢干公以私故江淮一路虧缺漸淸惟其外<lb/>
任旣久知吏弊深屬員不敢欺隱也五年三月擢貴州巡撫甫<lb/>
<pb n="KR4f0057_SBCK_010-43b"/>
到官値銅仁縣石峴逆苗滋事之後公恐勦捕時有驚散苗人<lb/>
藏匿因設法招引安插復內山場餘地使之耕種奏言苗頑均<lb/>
屬赤子不可令其資生無計若苗人各安生業則錯居腹地亦<lb/>
易防範不虞其滋生事端其年七月調雲南巡撫公在任絜已<lb/>
衣不改作日食錢不滿千絲毫官物不以入已惟以普洱茶煑<lb/>
檳榔寄家云此物能治積食勝于致珠璧也七年五月奏請借<lb/>
糶常平倉穀言滇省山多田少土性瘠簿除秋收米穀之外所<lb/>
種豆麥雜糧春收本屬無多毎至五六月間靑黃不接市糧價<lb/>
昻若竟停其借糶則籽糧缺乏便致輟耕荒廢臣不敢拘泥新<lb/>
例致使便民之政有名無實業經飭行司道準令各屬照例借<lb/>
糶俟秋成後還倉仍嚴宻稽察勿許有短發浮收情弊先是有<lb/>
奏言買補境內倉穀爲民累者又有條奏常平倉積久弊生有<lb/>
<pb n="KR4f0057_SBCK_010-44a"/>
短發浮收之累請無災年分不準岀借者各省倉穀旣不買補<lb/>
平糶又須報部部吏高下其手增減糶價外吏率皆積穀七八<lb/>
年至紅腐米價騰貴富賈獨擅其利常平社義諸倉無見穀一<lb/>
遇偏災無以給振識者患之至公有此奏　上批有治人無<lb/>
治法惟在實心辦理實力稽查若辦理不善卽不岀借倉內仍<lb/>
空空如也緫之於民有益之事只管辦去勉之欽此公實心爲<lb/>
民不泥成例類此以十一月十四日卒于撫署正寢官所惟恃<lb/>
妾二人僕從數人他無親屬身後所需督部爲之經紀喪事遺<lb/>
言不受賻贈歸櫬之日幕僚延督部撿點行篋惟餘養亷銀九<lb/>
千兩印封宛然得以歸櫬而已公生平友愛弟曰俞早卒以次<lb/>
子馮翼爲之嗣弟曰箴早卒迎養其嫠撫敎其子燕喜爲學附<lb/>
生以資爲知縣命弟曰源投効河工官楊河通判一門之內食<lb/>
<pb n="KR4f0057_SBCK_010-44b"/>
指千數雍雍如也篤于故舊愛敬儒士業師某老學未達卒後<lb/>
爲刋其遺文恤其家累好觀經世之文輯爲一册手自評點毎<lb/>
與人論古昔名臣言行流連企慕輙移日晷先是　詔舉孝<lb/>
亷方正或探朝貴意不爲申報公以爲　國家異數不當壅于<lb/>
　　上聞使野有遺賢故在山左江南所舉皆寒素有名之士<lb/>
善接幕僚諮詢公事叅以見聞掾吏不能舞弊葢以誠實待人<lb/>
未嘗察察爲明人亦不忍欺云公生于雍正十年十二月八日<lb/>
得年七十有一子二人長燕翼前廣東肇羅道次馮翼蔭生<lb/>
　簡用通判候補郞中孫一人豫謙星衍官山左時與公同僚<lb/>
及歸僑居金陵公以同族有過從之雅知公爲政一二因爲行<lb/>
狀以質世之知公者陽湖族弟星衍謹狀<lb/>
<pb n="KR4f0057_SBCK_010-45a"/>
　　淸故資政大夫安徽巡撫兵部侍郞兼都察院右副都御<lb/>
　　　史荆公行狀<lb/>
　　　曾祖爾極祖毓光父德志俱贈資政大夫安徽巡撫<lb/>
公名道乾字健中號南谿先世自明時從山西猗氏縣遷居臨<lb/>
晉公生數齡極穎慧稍長爲文力追先正不苟隨時好年二十<lb/>
一爲附學生旋食餼中乾隆二十四年已卯科舉人三十一年<lb/>
挑選知縣分發湖南試用署麻陽龍山兩縣事時苗匪不靖官<lb/>
兵所過水陸役使民夫公核減其數民無擾累題署東安縣鞫<lb/>
何孔熊爭山毆斃李芝獄白所誣何振林冤岀之衡州迤南食<lb/>
粤鹽粤商入楚饋東安令千金成故事公却之上官始重其操<lb/>
調永順旋膺卓薦丁母艱歸里四十一年服闋仍發湖南署慈<lb/>
利縣捕治土豪高斐秦准佐等民以安業補龍山縣調署靖州<lb/>
<pb n="KR4f0057_SBCK_010-45b"/>
是年州境大祲餓莩狼藉於道公碾倉穀岀糶設五厰與民期<lb/>
晨舉礟爲號民自赴厰買粟胥吏無所施其弊又以粟給其癃<lb/>
疾無告者且請截留長安營兵米贍賑俟秋收解歸營兵民兩<lb/>
便奉檄至省治獄安鄉甲與乙婚乙後悔以女許嫁他姓將婚<lb/>
甲母命甲偕其兄徃奪女歸乙家來索酒食因叫號甲母恚自<lb/>
縊吏以甲累母至死罪應死公得乙悔婚狀坐乙家婦女威逼<lb/>
罪責免之人皆以爲當復以卓薦擢甘肅寧夏府同知㑹入<lb/>
　覲劉相國墉稱爲第一淸官中朝屬目劉曾巡撫湖南習知<lb/>
公行政云署肅州石峯堡逆回抗拒官軍公從軍書㫄午中治<lb/>
事不廢猶修復水利資灌漑制府舉公端方謹愼卓薦　記<lb/>
名擢安徽池州府知府五十四年到官革除弊規甚多署蕪湖<lb/>
道江安糧道時大興朱相國珪巡撫安徽尤信任公六署蕪湖<lb/>
<pb n="KR4f0057_SBCK_010-46a"/>
道事榷稅贏餘存公不以入已旋上大府爲賑恤費五十八年<lb/>
調鳳陽府知府復調安慶首府隨制府至江西公幹其冬大興<lb/>
朱公以卓薦保公入　覲　高宗純皇帝有聞汝作好<lb/>
官之諭記名請假省墓未抵家　簡授山東登萊靑道嘉慶<lb/>
元年到官五月代理山東布政司事時康方伯基田塞河豐工<lb/>
檄公代至省治事是冬與康公商舉計典以激濁揚淸庶巳任<lb/>
薦亷吏崔映辰李如珩等而宻劾其不飭者二年擢山東按察<lb/>
使四年二月擢江蘇布政使先是州縣官存畱俸新儀從郵驛<lb/>
經費自令甲改解司庫侯奏銷後請支始則防吏侵挪久之解<lb/>
有浮費發有短平甚至勒抵前官虧帑佐襍教官不能得俸其<lb/>
驛傳領于臬司不絜者或苛駁案牘因爲饋飴郵政廢弛日甚<lb/>
公　陛見時奏請州縣坐支經費依舊章在地丁項下開除<lb/>
<pb n="KR4f0057_SBCK_010-46b"/>
以省解司請領之繁奉　旨補摺卽荷　俞允施行天下<lb/>
便之六月到官八月擢安徽巡撫公以淸名荷知遇不三年自<lb/>
監司加擢節鉞益思厲節操整頓地方積習先是外臺州縣虧<lb/>
帑代任時以供帳什物鋪陳作抵積多至腐敗不可觸手猶以<lb/>
重値注籍公檢察通省存貯實數盡令斥賣償帑負而徵其不<lb/>
足之數於前後任事者曰吾荷　主知不敢避嫌怨也又言<lb/>
事君當念勿欺故奏牘質直無華飾雖以此得過不悔時弊政<lb/>
難驟革而他省復不能畫一行罷任官有牽連久不得赴補者<lb/>
始怨公求治太急矣六年赴江寧監臨鄉試歸奏請以勞疾解<lb/>
任奉　硃批奬公官聲及辦理封疆公事妥協　諭令解<lb/>
任後或回本籍或卽在江省就近調理痊愈來京簡用十二月<lb/>
受代居皖城明年三月三日以疾終于寢舍春秋七十有二臨<lb/>
<pb n="KR4f0057_SBCK_010-47a"/>
終呼首府縣至寢所指牀下金示之曰若視印封吾幸受<lb/>
重恩積養亷數千兩足以歸櫬營葬事諸君素愛我勿爲歛賻<lb/>
又呼其兄屬曰兄仁弱勿聽此輩慫恿受賻違吾言言訖氣絶<lb/>
公生平儉約無姬侍服食之好自處刻厲不肯以淸名葢人性<lb/>
友悌兄應乾御乾俱先卒與兄學乾不離晨夕至老共牀褥教<lb/>
督子孫嚴不爲具産業篤念師友嘗受業牛大令運震之門後<lb/>
官山東召其子爲運震表墓樹碑親徃醊奠居恒好閱書傳格<lb/>
言嘗言生平得力是敬讓二字沈靜有先識故大僚某官山左<lb/>
時有　旨命徃濟上視運道卒不徃公憂之曰事上如此何<lb/>
以使下又見其不救月食挾優伶出省爲使車設燕告人曰此<lb/>
公不敬天不敬君禍至無日矣屬同僚愼之其後大僚果以佞<lb/>
貴要敗去星衍任臬使時與公先後受代共公知契最深及丁<lb/>
<pb n="KR4f0057_SBCK_010-47b"/>
母艱歸公過金陵必相視執手不忍別親見公行事畧因行述<lb/>
爲撰次所記憶以俟錄名臣碑傳者採擇焉子澤桓澤棈孫三<lb/>
人長炳縣學生早卒澤棈生次炆次烺俱澤桓生山東督糧道<lb/>
孫星衍撰狀<lb/>
<pb n="KR4f0057_SBCK_010-48a"/>
候補部郞山東濟南府知府徐君大榕傳<lb/>
君諱大榕字向之一字愓菴先世由江陰遷武進五世祖䕫州<lb/>
府通判贈都察院左副都御史東旭生龍游縣知縣元璞曾祖<lb/>
縣學生允容祖國子監生材贈兵備道父瓚由舉人官四川新<lb/>
繁縣知縣乾隆三十八年將軍温福統兵征金川失事瓚守糧<lb/>
餉拒賊不屈死贈兵備道予蔭襲瓚生君性開敏少善爲文工<lb/>
書以縣學生應試屢不售辱于武弁遂入都以辛卯科舉順天<lb/>
鄉試壬辰科成進士用主事補戸部浙江司丁父艱歸服闋補<lb/>
官由戸部員外郞轉郞中京察一等授山東萊州府知府調泰<lb/>
安尋調濟南府請改部員以嘉慶八年十一月十九日卒于里<lb/>
第得年五十有七君在戸部始從故大學士李侍堯至楚按獄<lb/>
李素操切以君治事得其平因是知名君强項不畏權要管戸<lb/>
<pb n="KR4f0057_SBCK_010-48b"/>
部故大學士伯和珅以好惡進退僚屬時爭趍附君爭議侃侃<lb/>
不爲屈以唾濺其面和拭而聽之曰徐君眞率乃如是卒不能<lb/>
没其才舉京察一等守萊州府勸課農桑興理學校以儒術飾<lb/>
吏治士民向化府所屬平度州民羅有良毆斃婦弟張子布畏<lb/>
罪乃斃其母以誣子布君覆訊得實具獄上大府大吏惑浮言<lb/>
反以案不實奏削君職將岀逆子罪君素以切直忤僚友多媒<lb/>
孽拘苦之在獄繫縲絏梏其手至皮脫君方從獄卒索圍棋或<lb/>
執筆爲詩恬熙自若守者懈乃削牘具冤狀付從子走訴刑部<lb/>
有　旨命胡尙書季堂案治其事質逆子于庭辭未伏牽出<lb/>
忽迅雷大震逆子反顧欲一言因自陳斃母狀奏釋君且復原<lb/>
官　欽使去萊郡時萬人執香火跪送云爲賢明守伸冤衆心<lb/>
共服也守泰安時治移屍誣賴案甲有惡其嗣子者與妻縊殺<lb/>
<pb n="KR4f0057_SBCK_010-49a"/>
之且殺子婦移屍誣縣學生某以盗嗣子妻致夫婦羞愧自盡<lb/>
君發棺視屍得勒斃狀鞫訊盡伏岀某生于獄時稱神君及調<lb/>
首府尤銳意平反聲譽大起外臺亷使鞫囚率据守令爰書問<lb/>
名姓而已謂之過堂有呼冤堂下輒付首府按治或以原問官<lb/>
屬托掠治囚以附已成獄或承上官意故反其事以罔賄遺君<lb/>
折獄務得其情不避嫌怨不聽囑托遇不平事恒稱以官狥之<lb/>
牧令人人懼以獄不實被大府詰山左風氣爲之一變君因自<lb/>
署其堂曰獨持風裁以別異于衆時多忌嫉之者方君治獄時<lb/>
脫㡌鼓掌不修威儀或坐囚于庭談笑勸誘以行其鉤距之術<lb/>
得其辭下堂拍囚肩飮食之故案無匿情傳其事者以爲神明<lb/>
同按獄者亦歛手無置喙處自以爲遠不及也俸滿入　覲<lb/>
　　高宗皇帝尙記君治平度州獄言山東巡撫已易人可無<lb/>
<pb n="KR4f0057_SBCK_010-49b"/>
與爾爲難矣記名遷擢有日不悅者乘君未回任摭他事白大<lb/>
府以失出降級君因呈請改京員例用部郞旋假歸逾年遭母<lb/>
憂服闋遂不赴補君旣自負吏才盡心民事不得志于時乃治<lb/>
田宅置姬侍以自慰藉或溷迹市井鬭蟋蟀賭錐刀之利論說<lb/>
時務義形于色江左當道畏其口舌輒過存之君卽面質其短<lb/>
晨于事頗有捄正及病困猶語所知曰　今上赫然新吏治<lb/>
吾及死前不可不一謁　英明天子也聞者哀之君素達觀<lb/>
常租居鄰屋期八年乃起樓堂䟽池叠石費千金或以贖屋爲<lb/>
言君曰安知八年後吾尙在耶與人交不設城府合意則從屠<lb/>
沽游不合意雖富貴人亦唾棄之言人生何容置高下于胸中<lb/>
其致如此所爲詩直抒胸臆字學虞褚自以爲一代絶手也子<lb/>
維馨早卒次維賢世襲恩騎尉仍以縣學生應試次維幹<lb/>
<pb n="KR4f0057_SBCK_010-50a"/>
贊曰予官東方聞徐守大榕之吏才及武令億之循政甚悉二<lb/>
君皆以强項不諧于時所遭大府又非不賢者俱不使盡其才<lb/>
衆口鑠金惡直醜正人言豈不可畏歟及徐君與予同寓虎邱<lb/>
客館病甚欲寫生平事狀屬予爲傳未果因爲撰次　畧以示<lb/>
挂劍之意云<lb/>
<pb n="KR4f0057_SBCK_010-50b"/>
<pb n="KR4f0057_SBCK_010-50b"/>
　　淸故文林郎賜同進士出身福建連江縣知縣贈奉直大<lb/>
　　　夫兵部武選司額外主事王蓺山先生行狀<lb/>
先生姓王氏諱光燮號蓺山曾祖之仕高才不偶工畫山水及<lb/>
蟹與惲壽平齊名祖贈文林郞諱滋生父贈文林郎晉奉政大<lb/>
夫國子監生家梓母唐太孺人先生生數歲父贈公敎之嚴讀<lb/>
書樓中扃門自小竇通飮食積寒暑不少暇九歲能文章十一<lb/>
歲應童子試縣令奇先生文拔前列十二歳應學政試日不移<lb/>
晷走筆成七藝補學生員乾隆元年以五經舉順天試明年丁<lb/>
巳科成進士十年授廣東博羅縣知縣始視事縣中投牒者四<lb/>
百餘人先生坐庭中細事卽決遣當召捕案驗者屬吏子期斷<lb/>
不理者飭罷自已至申手批數百𥿄皆盡縣中悅服兩月後按<lb/>
治舊牘一淸久之調定安縣博羅耆民數十百人詣省言民等<lb/>
<pb n="KR4f0057_SBCK_010-51a"/>
束髪至今七十餘年未見有視民事若已事如王公者願假一<lb/>
日留因日向臺使轅門叩頭請至流涕大府先不許重違民請<lb/>
子留半載乃去之宫定安縣民有犯淫擬辟繫獄者先生錄囚<lb/>
至其人實十餘齡耳曰孩也安有此事貰之縣境際海甫登舟<lb/>
遇颶風大霧有物觸舟破海水沸舟中人皆泣先生神氣如平<lb/>
常俄得一舟先生呼餘人畢登乃自登舟從霧中抵岸巨濤拍<lb/>
石上前舟盡裂在定安二年道府重先生治行他邑疑事輒委<lb/>
讞決咸當其理欲白臺省石遷㑹坐博羅郵遞稽遲免官十五<lb/>
年起復爲雞澤令明年　上幸江南交河知縣尹侃有政聲<lb/>
偕先生辦差交州交人德之爲之語曰尹也幹王也善先生治<lb/>
雞澤好爲民興水利通溝澮每舟出或經行堤上徘徊視水道<lb/>
曲折良久乃去邑東引㵚灌城濠名文明河明末湮廢乾隆九<lb/>
<pb n="KR4f0057_SBCK_010-51b"/>
年　詔修畿輔水利前令自邢堤開渠通文明故河入濠道<lb/>
曲水不能達先生鑿堤偏引水直西入東關建靑龍閘時啟閉<lb/>
濬溝南北七道建七利閘漑田三百餘頃築護城堤種柳千株<lb/>
濠中植夫渠十餘里花時邑人游泳爲樂沙河爲雞澤害圯鄭<lb/>
歴南縱横二十餘里毎夏水田盡没舟行過村落間東柳柏枝<lb/>
諸墅歴歴見水中秋乃涸種麥號一水一麥鄕先生舍河畔召<lb/>
約民浚畝岀夫里均直二旬而工竣水患遂息縣故有義學三<lb/>
舍先生至建書院廨東鳳起山下毎間便服過諸生行學舍觀<lb/>
其書籍及所爲文爲之疏解疑難行數年高者擢甲科次或補<lb/>
明經食餼士風大振畿南蝗起先生赴魏縣出賞格令民捕蝗<lb/>
滿格者予錢如數蝗盡滅歲嘗旱先生旦夜禱盛衣冠坐赤日<lb/>
中汗涔涔下左右爭扶持去不得趣白太宜人出阻乃起走謁<lb/>
<pb n="KR4f0057_SBCK_010-52a"/>
東門龍王廟叩頭籲禱輒大雨一縣皆喜方禱時首觸坐石碑<lb/>
上血流漬碑積久不滅邑人異之旋攝廣平縣數月還時擬擢<lb/>
大興縣有阻者乃止調邯鄲令縣中聞先生遷旦明先生出閤<lb/>
門民老小遮道泣留掖持輿幾敗先生遣吏諭散因共叩頭進<lb/>
巵酒輒少飮慰士民意日中乃得出城就道後雞澤人列上先<lb/>
生于名宦云先生居官乆大指與民興利除害力之所能至務<lb/>
推行之以此得吏民心先是都兵嘗出臨洺關雞澤僦送車五<lb/>
十兩故事先期吏選民馬牧城中吏緣爲姦或詐增車直先生<lb/>
乃按鄕亭定岀車數書其直令民自擇馬至期乃㑹吏毫釐無<lb/>
敢侵犯邯鄲廐騎詣邊假縣中馬郵亭役使民自具芻牧五日<lb/>
代徵馬遍邯鄲中先生具爲區處取貸富人馬至十假一畜官<lb/>
舍園中繇滿還其主仆者輒予直又夜隷從數馬更繇宿南關<lb/>
<pb n="KR4f0057_SBCK_010-52b"/>
市逆旅數十家更次供億隷或羣飮叫號卽有不遂輒怒駡毁<lb/>
器物先生以私秩置民舍數間官給用度什物<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>岀不敢舍市<lb/>
中自此安焉河東鹽池壞西商梁借鹽引長蘆由漳運十二萬<lb/>
㵚河運八萬過郡縣爲扶持謝各數十百金先生卻之左右或<lb/>
以爲言先生曰人各有分卽非分得子孫弗能享久且爲禍吾<lb/>
輩人前談言若可斬金鐵見利則柔其節如唾涕豈可復面目<lb/>
對天下邪遂不受後事覺河北諸郡受者皆被議制府按商簿<lb/>
無先生名以此歎服後以㑹讞事牽連免官家居久之復起署<lb/>
江西安遠縣改署廣豐初安遠孤女謝英珠許嫁何氏後母求<lb/>
貲不遂擊逐行娶者㑹歲除祭英珠拜父前啼泣母怒率其子<lb/>
擊辱英珠發篋中盡奪衣服遺囑書契英珠走匿族家母白縣<lb/>
傳英珠罪先生㑹族家皆言狀因召何至趣成昬禮廷中何卽<lb/>
<pb n="KR4f0057_SBCK_010-53a"/>
日御其妻歸縣中男婦縱觀皆歎息廣豐徐氏兄弟爲仇抵先<lb/>
生雪其罪爲復諸生服旋授宜黃縣先生治以惻棐爲行不忍<lb/>
任刑法收賦租民有負者輒假其期㑹上課時或不足計簿至<lb/>
典裘服適其數以緩民追捕聞民俗多溺女出敎嚴諭廣育嬰<lb/>
舍收恤之禁民私鑄捕首惡按其不法餘皆慴服歲饑舉平糶<lb/>
法市賈不得騰湧臨川饑民突入官舍中先生奉檄至郡按其<lb/>
事與臨川令共論囚庭中某令欲窮竟其罪株連多先生唯唯<lb/>
不更一言自日中㑹論夜中未决令勌起去先生令民更前略<lb/>
問狀卽論杖笞有差立具讞稿俄頃令還復詢先生曰休矣論<lb/>
且定吾今報府因示之狀令愕然起卽夜報府免數十人邑民<lb/>
牛兒少時盜人物後爲贅婿婦勸夫耕田學毉法十餘年牛舅<lb/>
犯臧掠死南豐獄往候執牛連坐擬配送宜黃先生歷竟所考<lb/>
<pb n="KR4f0057_SBCK_010-53b"/>
無臧處自言久爲婦諫止先生曰牛前犯臧不足惜豈可令賢<lb/>
女子失所隨配軍邪令更捕賊果廉得乃釋牛縣故山疆民爭<lb/>
山及墳壟或趣守山上下砲石投人吏不敢收捕匯集益多㑹<lb/>
大府行部先生言官山無糧民各趨利便無劵約豪有勢者卽<lb/>
益兼并願一切令民認懇升科以息爭訟大府善之令下通行<lb/>
部中斷獄大減江右至今稱便奉檄守鄱陽三月還以母年至<lb/>
高乞飬歸四十年免䘮起宫簡往閩省海洋羣輩爲盜刼商舟<lb/>
乘以行刼又掠販者五人販者盡納貲免死賊驅五人過前商<lb/>
舟登販舟去商報縣五人適歸行捕識舟執販榜擊無完者強<lb/>
服先生鞫商及販者時日不符販言某某日至某所販宿某某<lb/>
家因召販主及所嘗宿者証之冤竟白閩每讞盜賊數百多所<lb/>
平反閩中稱平行署莆田事二十餘日嘗釋官舍前無罪繋者<lb/>
<pb n="KR4f0057_SBCK_010-54a"/>
三十餘人先生前後所輒直人輕枉罪皆此類也四十二年署<lb/>
將樂旋授連江聞前令虧帑因移病不任事曰吾代人受過爲<lb/>
上官挾制何能復自爲政邪先生素善子平術常言吾行年六<lb/>
十九恐不利毎歎曰仲翁知止薛公縣車吾雖百不及二子又<lb/>
可黙墨長違首<graphic n="KR0960" url="https://raw.githubusercontent.com/kanripo/KR-Gaiji/master/images/KR0960.png" mimeType="image/png"/>之義遂辭疾循粤東歸先生恬於勢利不肯<lb/>
爲容悅邀當世名毎計典多有稱薦輒罷同列及故屬吏或治<lb/>
下生多有至大官者而先生前後爲令三十餘年終不得徙官<lb/>
凡任粤閩各三直隷再歴江西者四三與同考所至縣去官後<lb/>
久之猶見思生平爲人樸介而眞衣服不少飾行道中輒爲鄕<lb/>
里所指笑與人交忘形骸不立崖岸毎讌集時脫帽露頂雖當<lb/>
道顯者未嘗少拘禮然恭讓下士毎貧士敝服造謁迎致密坐<lb/>
語移日左右侍者皆疲急人難岀肝胆周旋曲周幕某病辭去<lb/>
<pb n="KR4f0057_SBCK_010-54b"/>
依先生於雞澤屬死事尋卒先生爲大小斂以禮使護其䘮歸<lb/>
其緩急可恃類此以四十四年二月二日卒于家寢春秋六十<lb/>
有九娶白氏宜人側室黃張陳氏子育琮已酉進士兵部武選<lb/>
司額外主事次寳雲次育璣俱國子監生次育琪早卒次育瑞<lb/>
次育琯女五人長適甲午舉人蔣純裕次適乙酉舉人廣東番<lb/>
禺知縣許成志次適分發廣東候補縣丞吳兆晉次卽適星衍<lb/>
次適府庠生劉植之孫男成錦成鑰成鉽成鑑成鈞成鏞孫女<lb/>
二人星衍辱在甥館故得書聞見之實以請於當代立言之君<lb/>
子採擇焉謹狀<hi>此文爲先生子育琮作托名星衍旣已行世文甚古雅因刪改存之</hi>
<pb n="KR4f0057_SBCK_010-55a"/>
<pb n="KR4f0057_SBCK_010-56a"/>
　　淸故承德郞陜西漢陰通判署乾州知州葉刺史墓誌銘<lb/>
予與葉文學枚同僑居金陵君弟槐以死事陜西　賜贈蔭屬<lb/>
予爲傳時負米往還江浙未有以應久之君父刺史又卒官復<lb/>
持家狀乞志墓雖不文不可辭按狀君姓葉名文麟字聖植號<lb/>
星槎先世祖某隨宋南渡居浙東若邪邨遂爲會稽人父某移<lb/>
家錢塘生三子君最長少頴異善讀書工楷法入都以兵部則<lb/>
例館議敘選授江蘇呂城司巡檢會巡撫陳文恭公宏謨過境<lb/>
有夫役凌人於途君縛而杖之巡撫目爲强項吏旋以獲盜十<lb/>
七案申部記功丁母艱歸浙江乾隆▭▭年　高宗純皇<lb/>
帝南巡督撫奏留君檄濬三江口水利相度地勢凡不便民者<lb/>
悉請大府改道服闋由嘉定南翔司巡檢調淮安稅大使卓異<lb/>
加一級淮安城外市河久淤君創議請依五里津帖之例挑濬<lb/>
<pb n="KR4f0057_SBCK_010-56b"/>
不動帑而工速成民田資其灌漑會河漫入淮君悉心賑給巖<lb/>
懲竊盜民以安業以父年八十有八捐擢府通判博捧檄之喜<lb/>
旋丁父艱歸葬浙中服闋分發安徽奏留江南署江寧北捕通<lb/>
判修治　行宮及諸名勝獨以節省浮縻稱予加級是年題<lb/>
署淮安通判議濬城河建滾水壩開文渠溝修橋梁道路安東<lb/>
縣以民便河爲壑大河旣淤縣卽受水君以疏濬請於守出良<lb/>
田億萬餘畝鹽艘往來尤便之桃源縣知縣以徴稭料涉訟君<lb/>
攝縣平其事總督莅淮饑民索食甚衆勢洶洶以君得民心檄<lb/>
攝山陽縣議調濟君請郡守升堂曉諭之衆乃安帖因議賑粥<lb/>
出貲五百兩與邑人立條約收放民皆樂輸復以其有餘散錢<lb/>
米全活甚衆補徐州府通判署江寧南捕通判復辦　巡<lb/>
幸工程賜大緞荷包旋署江寧府江防同知調攝通州直隷州<lb/>
<pb n="KR4f0057_SBCK_010-57a"/>
知州沿海有放火搶劫積案沙地千餘人訟莫決君亷得起釁<lb/>
始末罪其士豪之爭地者案遂結州治十月不雨前官未報災<lb/>
倉儲復不足君曰吾先宰山陽亦如是因謀之衆衆知君公亷<lb/>
相率出錢賑粥君請運穀萬斛由海道購薪葦數百艘令分路<lb/>
開倉日賑人二萬餘最後發倉平糶三月民旣穌時又患疫傳<lb/>
染殆遍君爲文牒神驅除瘟疫之厲病者多愈期年受代攀轅<lb/>
泣送者百五六十里時巡撫某與君不相得因移前數任公過<lb/>
劾君降級君囘浙省墓置祭田令昆弟守之搆别墅於金陵寓<lb/>
其孥蒔花種竹翛然自得會大學士總督孫文靖公士毅訪公<lb/>
罣誤事不實遂入　告起官降選陜西布政司經歴權孝義川<lb/>
撫民同知孝義川在終南要隘之處設官未久流民爭據曠土<lb/>
開懇禾熟時輙相侵奪君勘定界址議六年已內勿更佃勿加<lb/>
<pb n="KR4f0057_SBCK_010-57b"/>
租限滿聽田主自便申上大府並飭五狼㕔鎭安縣一帶仿衍<lb/>
之衆感德造生祠君爲改祀先賢之有功德者六十年川匪擾<lb/>
及關中君嚴立保甲團練鄕勇隨提帥勦賊於興安雪夜襲破<lb/>
賊營事聞蒙　御筆記注今　上紀元之明年補授興<lb/>
安府通判兼攝孝義川同知事賊據鎭安縣光頭山君往斷其<lb/>
糧道賊惶遽夜遁二年賊復擾至孝義時官兵甚少環山無城<lb/>
君設樓櫓拒之會仲子槐以縣丞効力軍營自大營帶兵入援<lb/>
夾擊破賊事聞得　旨嘉獎其後二年槐以奉檄赴洋縣防<lb/>
堵遇賊力戰死事君兩攝富平縣値軍書旁午馬上治公牘盡<lb/>
瘁民事創南湖書院延名師課士捐置膏火士多獲雋民有女<lb/>
爲妖所嬲爲牒城隍神病以愈因聽民作新廟君以餘力修補<lb/>
破敗休息敎化一時望君如歲焉臨潼旱災民苦差徭罷市値<lb/>
<pb n="KR4f0057_SBCK_010-58a"/>
官兵過境大吏惶急以君往莅事下車卽獲澍雨爲革除糜費<lb/>
撫輯囘民邑人按堵尋署乾州直隷州知州臨潼士民詣方伯<lb/>
乞留乾州人爭曰柰何奪我公其得民如此州驛馬不足常貨<lb/>
之民間君自捐良馬補之歲需芻豆購以時價民不苦擾以勦<lb/>
賊時墜馬傷疾作卒於嘉慶七年四月戊午春秋七十有五君<lb/>
篤於親故以餘祿周恤貧急或爲㛰葬敎督其子弟持家有善<lb/>
政好撰集格言以勸世妻鄭宜人先君十三卒事舅姑至孝方<lb/>
淮安城爲巨浸時宜人居高樓樓下水激牆崩民或具舟載宜<lb/>
人宜人計一身渡無復以舟濟鄰人者乃命舟具載鄰人畢始<lb/>
登舟雖倉卒不忘仁恕如此以某月某日合葬某厚子三人長<lb/>
枚　欽天監肄業國子生次槐縣丞贈雲騎尉世職入祀昭忠<lb/>
祠次梅候選知縣女子子四人孫三人長養福襲雲騎尉次養<lb/>
<pb n="KR4f0057_SBCK_010-58b"/>
祿養壽銘曰<lb/>
君善書臨鍾王君作吏模龔黃理溝洫發囷倉德綏黎威伏羌<lb/>
<graphic n="KR1539" url="https://raw.githubusercontent.com/kanripo/KR-Gaiji/master/images/KR1539.png" mimeType="image/png"/>厥躬蘇民殃妻臨難爲貞姜子執戈成國殤宦未達民之望<lb/>
死不朽葬者藏銘樂石同旂常<lb/>
<pb n="KR4f0057_SBCK_010-59a"/>
　　孔子題吳季子墓字考<lb/>
孔子題吳季子墓字見於唐大歴十四年蕭定刻石稱開元中<lb/>
元宗勑殷仲容摸搨之本文云於虖有吳延陵君子之幕又見<lb/>
汝閣絳帖字蹟縮小文亦不同然皆在此刻之後余考春秋時<lb/>
孔子未嘗至吳而至齊觀嬴博之葬細繹　字亦當爲葬字恐<lb/>
是孔子題季札子墓文後人摹而刻諸吳地者也蓺文類聚載<lb/>
宋范泰吳季子札贊云嬴博遠死解劍在生夫子戾止爰詔作<lb/>
名是言孔子戾止在嬴博作名者銘字古不从金此稱孔子題<lb/>
字之始則晉宋人已盛傳之碑文　字汗簡引作　音墓云孔<lb/>
子題季子墓文郭忠恕所見亦是唐摹本已與蕭定石刻不同<lb/>
葢緣碑本漫摩漶傳摹者不能無舛耳予按　字實當爲　从<lb/>
古文　在　間下省一<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>汗簡以　爲石經死字而葬作　知<lb/>
<pb n="KR4f0057_SBCK_010-59b"/>
<pb n="KR4f0057_SBCK_010-59b"/>
人能發其覆或嬴博間題石復岀始證吾言之不誣耳明趙崡<lb/>
石墨鐫華以范泰贊屬之陶濳葢因蓺文類聚與陶潛贊相連<lb/>
致誤陶集無此文明人之不精核類此<lb/>
<pb n="KR4f0057_SBCK_010-60a"/>
<pb n="KR4f0057_SBCK_010-61a"/>
　　贈薛公冉子仲子墓碑<lb/>
冠縣北二十里有冉子仲弓墓墓前有祠其傳創自宋元自明<lb/>
景泰天順以來歴世修葺碑碣具存其墓之在縣載於元和郡<lb/>
縣志太平寰宇記甚著後世忽指曹縣之冉堌當之冉堌實穰<lb/>
侯魏冉之墓見於水經注何得以僞亂眞使者奉命叅藩山左<lb/>
下車之始卽以崇禮先賢振厲風俗爲輶軒應問之事飭校官<lb/>
訪考冠縣冉子祠墓倡始捐修卽據冠縣田平約士民等以出<lb/>
貲修理完畢申報前來使者嘉其急公免其徭役用以勸善考<lb/>
冉子仲弓爲魯人不載於史記而見於鄭康成論語注其家語<lb/>
所稱少孔子二十九歲旣是王肅僞書亦不足據王充論衡自<lb/>
紀篇云鯀惡禹聖叟頑舜神伯牛寢疾仲弓潔全顔路庸固回<lb/>
傑超倫則以仲弓爲伯牛之子漢人及見古書或有所本未敢<lb/>
<pb n="KR4f0057_SBCK_010-61b"/>
定之孔子四科列仲弓爲德行問仁問政則告以邦家無怨赦<lb/>
過舉賢僅僅爲季氏宰欲使南靣臨民孔叢載仲弓兩問惟刑<lb/>
教折獄爲兢兢是仲弓固以德行兼通政事者鄭康成序論語<lb/>
以爲仲弓與子游子夏等撰定是又兼言語文學之長四科幾<lb/>
一人兼之古有族葬之法今伯牛葬在東平冉子有葬在鄆城<lb/>
仲弓以魯人葬在晉冠氏未詳其故唐開元贈薛侯至宋祥符<lb/>
贈下邳公咸淳又贈薛公儒家尚文反葬封墓之事三代有之<lb/>
而明奸臣張璁逞其私議削其禮秩今象飾端冕猶存不予璁<lb/>
之矯誣改制也　國朝爲冉子建立博士而春秋祀在曹縣得<lb/>
毋爲明一統志岐說所誤乎後有智者其鑒於斯銘曰<lb/>
德行之選列於聖門寒門非賤人爵非尊用同且角使可南面<lb/>
弓旌不及規模自見手著論語獨綜微言游夏避席求孺隨肩<lb/>
<pb n="KR4f0057_SBCK_010-62a"/>
古有族葬東平非近冠氏有冢云胡適晉採樵旣禁崇祠在兹<lb/>
祀典有舉神無不之嘉慶十年五月刻石<lb/>
<pb n="KR4f0057_SBCK_010-62b"/>
<pb n="KR4f0057_SBCK_010-62b"/>
　　釋方<lb/>
有信地圓之法云凡物形皆圓人身體皆圓無所謂方者卽云<lb/>
足方象地及草木中間有方質者如益母方竹之類形亦未嘗<lb/>
不圓是地圓之說可以驗人物而信之也余曰不然在天成象<lb/>
若北斗衡三星象規魁四星象矩斗爲帝車故後人法衡以制<lb/>
輪法魁以制軫此象之著於天者也易言直方又言其動方書<lb/>
言海隅禮以方邱祀地海外經言海外自東南陬至東北陬及<lb/>
東南陬以西云云隅陬皆方也淮南天文訓言子午卯酉爲二<lb/>
繩丑寅辰巳未申戊亥爲四鉤東北爲報德之維酉南爲背陽<lb/>
之維東南爲常羊之維西北爲蹏通之維繩在四隅則爲方四<lb/>
鉤四維亦爲方此方之見於書傳者也其在人也齒圓而牙方<lb/>
其顯然也足下不方不能立並而成方陰數岐象有餘以九數<lb/>
<pb n="KR4f0057_SBCK_010-63a"/>
加十二明堂之基法之且不讀禮周旋中規折旋中矩乎周則<lb/>
爲圓如人之臂節股外脾手足指節也折則爲方如人之坐屈<lb/>
體屈手足及指皆折成方也今徒見其屈體屈手足之外而不<lb/>
察其內是知周旋而不知折旋也又不讀周髀家言乎周髀者<lb/>
髀股外也故旋則爲周圓象也勾股者股內也勾則爲折方象<lb/>
也大戴禮曾子曰天道曰圓地道曰方道爲行道周旋中規卽<lb/>
天道曰圓折旋中矩卽地道曰方也故日道行於天則圓晷影<lb/>
經於地則直直則方歲星與太歲亦同矣文子曰大圓不中規<lb/>
大方不中矩方亦不必有四角故曾子又有四角不掩之言周<lb/>
髀云地如覆槃古禮器簠方簋圓簠形亦橢方而四角不出此<lb/>
其遺象矣夫方而模稜君子惡之故聖人有不觚之歎自地圓<lb/>
之說行則重圓而毀方自歲差之說行指分杪以求天地之差<lb/>
<pb n="KR4f0057_SBCK_010-63b"/>
忒則小過足以累賢才吾懼世道人心之去古日遠也孔子云<lb/>
舉一隅書傳足以釋方者多不備錄云<lb/>
<pb n="KR4f0057_SBCK_010-64a"/>
<pb n="KR4f0057_SBCK_010-65a"/>
　　夏正加時考<lb/>
夏正用寅不獨年月加時當起於寅六月亦用甲寅爲始尚書<lb/>
大傳曰夏以平旦爲朔殷以雞鳴爲朔周以夜半爲朔故禮記<lb/>
大傳改正朔孔氏正義云周子殷丑夏寅是改正也周夜半殷<lb/>
雞鳴夏平旦是易朔也據此是周之夜半爲子時殷之雞一鳴<lb/>
爲丑時夏之平旦則寅時矣史記歷書云歴正作於孟春卒於<lb/>
冬分時雞三號卒明撫十二節卒於丑張守節正義云言夜至<lb/>
雞三鳴則天曉乃始爲正月一日言異歲也又云自平明寅至<lb/>
雞鳴丑凡十二辰辰盡丑又至明朝寅如張所言是分日以丑<lb/>
寅不以亥子之証又徵之范甯注莊十八年日夜食傳以爲朔<lb/>
日日始出其食有虧傷之處未復屬前月之晦云云日始出而<lb/>
虧傷未復古以夜食爲前月之晦日是旦明爲月朔又徵之隋<lb/>
<pb n="KR4f0057_SBCK_010-65b"/>
薛道衡歳窮應教詩日故年隨夜盡初春逐曉生又唐太宗守<lb/>
歲詩曰冬盡今宵促筵開明日長是隋唐巳來俱以加寅爲一<lb/>
日之始未有起於子者旣用夏正則用其平旦爲朔也唐書歷<lb/>
志云李淳風上言古歴分起於子葢爲漢時冬至言之卽泰初<lb/>
元年夜半朔旦冬至之說也其時改歴建亥爲建子故以子爲<lb/>
朔旦唐會要引李淳風言又作古歷分不起於子未知何以互<lb/>
異今世人以夏時年月建寅推測人命而加時則起於子將以<lb/>
昨日干支誤入今日者且有以去年入新年者宜多舛錯不驗<lb/>
矣知六甲亦用甲寅者淮南天文訓云太陰元始建於甲寅日<lb/>
月俱入營室五度天一以始建七十六歳日月復以正月入營<lb/>
室五度無餘分名曰一紀天一凡十二紀千五百二十歲方終<lb/>
日月星辰復始<hi>此據開元占經補脫字</hi>此葢甲寅元歴法命歴序所云顓<lb/>
<pb n="KR4f0057_SBCK_010-66a"/>
頊設元歲在甲寅是也<hi>宋書律歴志祖沖之引</hi>洪範傳亦云歷紀始於顓<lb/>
頊上元大始閼<graphic n="KR1134" url="https://raw.githubusercontent.com/kanripo/KR-Gaiji/master/images/KR1134.png" mimeType="image/png"/>攝提格之歳畢陬之月朔旦乙巳然則漢泰<lb/>
初元年太歲在丙子冬至旣交則爲丁丑其七曜會聚得本星<lb/>
度如顓頊甲寅年之元耳司馬貞注史記歴術甲子篇不明此<lb/>
義乃據此以爲甲寅歲不知其文追敘顓頊上元之歲也歷元<lb/>
至四千六百十七年日月皆無餘分然此一元中亦自有元據<lb/>
淮南則七十六歲爲一元一千五百二十歲又爲一元不必至<lb/>
四千六百餘年也列代史家推元亦多有七曜會聚之時然則<lb/>
今人推唐堯時中星差度已歴後世無餘分之元不知凡幾歲<lb/>
差之說不可信明矣<lb/>
<pb n="KR4f0057_SBCK_010-66b"/>
<pb n="KR4f0057_SBCK_010-66b"/>
　　公羊以春王爲文王解<lb/>
春秋隱公元年春王正月公羊傳云王者孰謂謂文王也注及<lb/>
疏說公羊之義皆不了使後人轉疑爲迂怪考魯隱公元年與<lb/>
文王改元之歳同在已未故稱文王以紀年史記十二諸侯年<lb/>
表魯惠公四十二年甲寅則四十六年當是戊午魯隱公元年<lb/>
則已未也詩文王疏引尚書運期援引河圖曰倉帝之治八百<lb/>
二十歲立戊午蔀注云周文王以戊午蔀二十九年受命疏又<lb/>
云以歴校之入戊午蔀二十九年歲在戊午其年殷九月二十<lb/>
五日得甲子明年改元則元年歲在已未又案三統之術魯隱<lb/>
公元年歲在己未其年前惠公之末年歲在戊午計文王受命<lb/>
是戊午之年下至惠公未年又復戊午當三百六十年矣而雒<lb/>
師謀注云數文王受命至魯公末年三百六十五歲徧校諸書<lb/>
<pb n="KR4f0057_SBCK_010-67a"/>
則無五字也尋孔氏此疏証之史記年表知年表最上格所記<lb/>
甲子起於共和庚申卽是三統術或以爲徐廣所增未必然也<lb/>
隱公元年適得周王受命改元之歲故因以爲作春秋之始論<lb/>
語孔子曰文王旣沒文不在兹乎卽謂春秋也若以尊周室何<lb/>
以不托始於平王明正統何以不托始於武王葢稱魯隱之元<lb/>
年非王號不足以尊周稱平王之元不起隱元不足以發端魯<lb/>
史因舉周魯適符之歲以紀年托始耳注言春秋託新王受命<lb/>
於魯者何氏深明緯候豈不知魯隱之元與文王同歲所稱新<lb/>
王亦卽謂文王受命徐彦未能釋其意與<lb/>
<pb n="KR4f0057_SBCK_010-67b"/>
　　周公不誅管蔡論<lb/>
書序者孔子所作也吾讀書序而知周公之不忍自誅管蔡也<lb/>
書序之言曰武王崩三監及淮夷畔周公相成王將黜殷作大<lb/>
誥成王旣黜殷命殺武庚命微子代殷後作微子之命云三監<lb/>
者卽管蔡流言而畔也云周公相成王將黜殷云成王殺武庚<lb/>
尚書大傳云周公以成王之命殺祿父是祿父之殺周公輔成<lb/>
王爲之故言周公黜殷其時並無誅管蔡之文也書序次言唐<lb/>
叔得禾獻諸天子王命唐叔歸周公于東明周公已在東土殺<lb/>
武庚而辟管叔之流言也不殺武庚則國危不辟居東土則無<lb/>
以明志祿父旣死或管蔡因周公去而流言止不至畔君危身<lb/>
則保全者大故墨子云周公非關叔辭三公東處于商越絶云<lb/>
周公乃辭位岀巡狩於邊論衡云王意狐疑周公奔楚此皆本<lb/>
<pb n="KR4f0057_SBCK_010-68a"/>
之先秦書傳故不謀同詞有周公出辟之說季札見歌豳以爲<lb/>
樂而不淫其周公之東乎季子讀豳詩而知其樂是其詩必不<lb/>
作于兵所明也故金縢之文云我之不辟我無以告我先王史<lb/>
記魯世家釋其文云我之所以弗辟而攝行政者恐天下畔周<lb/>
無以告我先王明祿父死周公方可以去魯世家亦有成王用<lb/>
事人或譖周公周公奔楚之文鄭氏釋詩公孫顧膚爲遜辟是<lb/>
周公有辟居之事審也若周本紀述歸禾言成王以歸周公于<lb/>
兵所兵所二字書序所無史增其詞或方伯述職亦得有兵如<lb/>
越絶所稱巡狩於邊乎書序言成王旣伐管叔蔡叔以殷餘民<lb/>
封康叔作康誥酒誥梓材在周公旣得命禾作嘉禾之下明伐<lb/>
管蔡者成王非周公之志也是時周公在東土周本紀言周公<lb/>
受禾東土旅天子之命故金縢之文言居東二年則罪人斯得<lb/>
<pb n="KR4f0057_SBCK_010-68b"/>
也罪人謂管蔡鴟鴞之詩曰旣取我子無毁我室毛傳以爲寧<lb/>
亡二子不可以毁我周室東山之詩云我徂東山慆慆不歸云<lb/>
徂東山明辟去而非從征也又言我東曰歸我心西悲毛傳以<lb/>
爲公族有辟公親素服不舉樂爲之變如其倫之喪明周公在<lb/>
外聞管蔡死而悲之王雖得罪人公則痛骨肉之罹禍也周頌<lb/>
序言閔予小子嗣王朝於廟也曲禮天子在喪曰予小子成王<lb/>
除喪仍同喪稱且有嬛嬛在疚之言明周公此時辟居未反也<lb/>
或曰破斧之詩曰旣跛我斧又缺我斨周公東征四國是皇詩<lb/>
序以爲惡四國此則周公征伐四國矣按書序言成王東伐淮<lb/>
夷遂踐奄次在召誥洛誥多士無逸君奭之後是周公歸朝反<lb/>
政後數年之事大傳記流言不利孺子起于管叔而奄君導祿<lb/>
父及三監反是祿父之畔奄君導之周公始誅祿父不誅管蔡<lb/>
<pb n="KR4f0057_SBCK_010-69a"/>
者不忍殘其骨肉也成王繼伐管蔡不及奄君者不欲株連黨<lb/>
與也久之必奄君不自安而畔周公又從王東征遂有破斧缺<lb/>
斨之作後人以東征爲居東征淮夷爲征管蔡故有異說耳今<lb/>
金縢秋大熟未穫已下葢毫姑逸文其後脫簡合于金縢以其<lb/>
文有以啟金縢之書而誤也魯世家載此文于周公旣卒葬畢<lb/>
之後成王因雷風乃有改葬賜郊之禮後漢書張奐傳注引尚<lb/>
書大傳云周公薨成王欲葬之成周天乃雷電以風禾卽盡偃<lb/>
大木斯拔國人大恐王葬周公於畢示不敢臣也按之書序周<lb/>
公薨成王葬于畢告周公作毫姑正謂此事矣故秦蒙恬及漢<lb/>
儒爲今文之學者俱以反風之應爲在周公死後不一而足也<lb/>
伏生所藏之書岀于屋壁者僅廿九篇魯壁古文後岀又無師<lb/>
說秦隷旣行之後漢人已不能盡識其文賴孔安國以今文讀<lb/>
<pb n="KR4f0057_SBCK_010-69b"/>
其大半夏侯歐陽親受學于伏生以所聞百篇之說載在尚書<lb/>
大傳又爲宋人毁棄無全文是以前代說金縢異義最多譙周<lb/>
亦云失其本末余則以爲周公不誅管蔡見于經文歴有徵驗<lb/>
惜後人不暇此事而稽之天倫至重象之殺舜舜見象忸怩則<lb/>
實喜而誠信之封之有庳豈周公旣殺祿父以安國家而必欲<lb/>
報管蔡流言之怨上媿虞舜下慙夷齊不損聖人之盛德乎自<lb/>
有周公誅管蔡之文爲自殘骨肉者之所藉口後世令主甚至<lb/>
有元武門射兄殺弟之事故世道人心之患由于史學之不明<lb/>
經義之不貫考古者可不愼言歟<lb/>
　　踐奄異說<lb/>
書序成王東伐淮夷遂踐奄作成王征次於康誥酒誥梓材召<lb/>
誥洛誥多士無逸君奭之後鄭注云此伐淮夷與踐奄是攝政<lb/>
<pb n="KR4f0057_SBCK_010-70a"/>
三年伐管蔡時事其編于此未聞豳譜正義引書傳稱周公居<lb/>
攝一年救亂二年克殷三年伐奄四年建侯衞五年營成周七<lb/>
年致政成王今輯尚書大傳者以爲本文疑書傳所云與史記<lb/>
不合史記周本紀載周公奉成王命誅武庚之後封衞康叔及<lb/>
受禾東土次作歸禾次嘉禾次康誥酒誥梓材下云行政七年<lb/>
成王長周公反政成王下及成王在豐周公卜洛之事云作召<lb/>
誥洛誥多士無逸始云召公爲保周公爲師東伐淮夷殘奄遷<lb/>
其君薄姑漢書律歴志亦云周公攝政五年後二歲得周公七<lb/>
年復子明辟之歲是歲二月乙亥朔庚寅望後六日得乙未故<lb/>
召誥曰惟二月旣望粤六日乙未又其三月甲辰朔三日丙午<lb/>
召誥曰惟三月丙午朏是歲十二月戊辰晦周公以反政故洛<lb/>
誥篇曰戊辰王在新邑蒸祭歲命作策惟周公誕保文武受命<lb/>
<pb n="KR4f0057_SBCK_010-70b"/>
惟七年据二書之文則周公營成周在七年致政之後與詩疏<lb/>
引書傳攝政五年營成周者殊異史記東伐淮夷殘奄在召公<lb/>
爲保周公爲師之下明書序次踐奄于君奭之後並非錯簡葢<lb/>
奄君導祿父以畔周公止誅祿父及居東後成王又誅管蔡俱<lb/>
未問罪于奄奄君數年之後不自安而畔周成王乃往伐之鄭<lb/>
氏疑書序編篇之誤葢未考之史記矣鄭氏注金縢云居攝四<lb/>
年作康誥五年作召誥七年作洛誥是以作誥爲在反政之前<lb/>
與古義俱不合史公所用多今文尚書兼采孔安國古文說孔<lb/>
氏古文說又與賈逵古文家言不同是可信也周公奔楚未知<lb/>
何時周頌雝疏云鄭以武王十二月崩成王三年二月禫周公<lb/>
避流言而岀鄭氏注金縢以爲武王崩後三年岀五年秋反而<lb/>
居攝豳風疏亦云武王初崩總攝王政自是常事管蔡不應致<lb/>
<pb n="KR4f0057_SBCK_010-71a"/>
疑應是三年喪畢周公不授王政故流言耳此言似得之周公<lb/>
辟居後作詩七月東山成王有歸禾之事不應在武王喪期以<lb/>
內是攝政後二年而辟居踰三年而後反又二年而致政成王<lb/>
故東山詩云自我不見于今三年踐奄雖無年數可考其在七<lb/>
年反政之後見于傳記甚明不得因居攝三年踐奄之說以爲<lb/>
書序有錯間也<lb/>
<pb n="KR4f0057_SBCK_010-71b"/>
</p>
<p>
</p>
  </div>
</body>
</text>
</TEI>
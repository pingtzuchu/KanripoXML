<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0057_SBCK_006-1a"/>
問字堂集卷六　孫星衍撰<lb/>
　天官書補目<lb/>
　　序<lb/>
三家星占見史記天官書云昔之傳天數者殷商巫咸在齊甘<lb/>
公魏石申書中亦多用石氏星經<hi>史記索隱曰歲星在寅正月晨見東方之名巳下岀石氏</hi>
<hi>星經</hi>班固天文志兼用甘氏石氏語張守節引七錄云甘公楚人<lb/>
戰國時作天文星占八卷石申魏人戰國時作天文八卷也鄭<lb/>
康成注周禮引甘氏歲星經後漢書郎顗傳引石氏經漢蓺文<lb/>
志多本七錄不著錄巫咸甘石書殊不可解惟天文家載黄帝<lb/>
雜子氣三十三篇隋經籍志有黄帝五星占六卷未知卽是黄<lb/>
帝占否也劉昭注續漢志亦引黄帝占今其文及三家星占具<lb/>
見唐瞿曇悉達所輯開元占經中按黄帝巫咸甘石所載恒星<lb/>
<pb n="KR4f0057_SBCK_006-1b"/>
名數多岀天官書天文志之外而其書皆在先秦不知遷固何<lb/>
以不載且史記漢書旣遺東壁一宿又莊子所載傅說緯書所<lb/>
載天皇大帝及玉繩之屬皆闕如亦不能辭疏漏之責北周庾<lb/>
季才作靈臺祕苑一百一十五卷宋王安禮刪存十五卷冠以<lb/>
步天歌其文畧同晉隋二志而不載所岀之書隋天文志云三<lb/>
國時吳太史令陳卓始列甘氏石氏巫咸三家星官著於圖錄<lb/>
并著占贊總有二百五十四官一千二百八十三星并二十八<lb/>
宿及輔官附坐一百八十二星總二百八十三官一千五百六<lb/>
十五星宋元嘉中太史令錢樂之所鑄渾天儀以朱黑白三色<lb/>
用殊三家而合陳卓之數前人好古之愼至于本草猶有朱墨<lb/>
別書之本不亂神農本經况乎星官可不詳其根㨿今晉隋二<lb/>
志所載星名多于史記漢書而三家星無復區別錢樂之儀器<lb/>
<pb n="KR4f0057_SBCK_006-2a"/>
亦旣無傳開元占經藏在祕府唐宋人俱不得見鄭樵通志稱<lb/>
今存三卷而近時所得冩本百廿卷見全但世無板本懼其久<lb/>
而淪失余退食多暇游心觀象慨中法之不行念掌故之久缺<lb/>
因爲天官書補目一卷紀其增多史記漢書星名大凡二百餘<lb/>
坐分注黄帝及三家所有星名星數三家星止分中官外官舊<lb/>
書位次不可考天官書則分五官卽以三家星依五官連屬之<lb/>
星分爲五部後之志天文者庶有擇焉<lb/>
　中官<lb/>
天皇大帝<hi>黄帝有甘氏有云一星在鈎陳口中</hi>
四輔<hi>甘氏有云四星抱北極樞按卽後句四星</hi>
女御<hi>巫咸有云四星在鈎陳星後北今作御女</hi>
華葢<hi>甘氏有云七星杠九星凡十六星在大帝上</hi>
<pb n="KR4f0057_SBCK_006-2b"/>
五帝內座<hi>甘氏有云五星在華葢下</hi>
六甲<hi>甘氏有云六星在華葢杠旁</hi>
柱下史<hi>甘氏有云一星在北極東北</hi>
女史<hi>甘氏有云一星在柱下史北</hi>
尚書<hi>甘氏有云五星在紫微宫內東南維</hi>
大理<hi>巫咸有云二星在紫微門左星內</hi>
三公<hi>黄帝有石氏有甘氏有云三星在北斗柄南</hi>
三公<hi>黄帝有巫咸有云三星在北斗魁苐一星西</hi>
太一<hi>石氏有云一星在天一星南相近</hi>
附路<hi>石氏有云一星在閣道南傍</hi>
傳舍<hi>巫咸有甘氏有云九星在華葢上近河傍</hi>
造父<hi>黄帝有甘氏有云五星在傳舎南河中</hi>
<pb n="KR4f0057_SBCK_006-3a"/>
鉤<hi>巫咸有云九星如鉤狀在造父北</hi>
相<hi>黄帝有石氏有云一星在北斗南</hi>
太陽守<hi>黄帝有石氏有云一星在北斗南</hi>
勢<hi>甘氏有云四星在太陽守北</hi>
內階<hi>甘氏有云六星在文冒北</hi>
常陳<hi>甘氏有云歲星犯常陳</hi>
太尊<hi>巫咸有云一星在中台北</hi>
內平<hi>甘氏有云四星在中台南</hi>
虎賁<hi>巫咸有云一星在下台南</hi>
天牀<hi>甘氏有云六星在紫微宫門外</hi>
内廚<hi>甘氏有云二星在紫微宫西南角外</hi>
天廚<hi>甘氏有云六星在紫微宫東北維外</hi>
<pb n="KR4f0057_SBCK_006-3b"/>
梗河<hi>黄帝有云三星天鋒石氏有云三星天矛也在大角北</hi>
天紀<hi>黄帝有石氏有云九星在貫索東</hi>
七公<hi>黄帝有云一名天紀石氏有云七星在招揺東</hi>
女牀<hi>黄帝有石氏有云三星在天紀北</hi>
　東官<lb/>
積卒<hi>黄帝有石氏有云十二星在房心南</hi>
東西咸<hi>黄帝石氏有云東咸四星在房東北西咸四星在房北</hi>
從官<hi>巫咸有云二星在房星南</hi>
天輻<hi>巫咸有云二星在房距西</hi>
日<hi>甘氏有云一星在房中道前</hi>
罰<hi>巫咸有云三星在東咸西南北列</hi>
帝座<hi>石氏有云一星在市中候星西</hi>
<pb n="KR4f0057_SBCK_006-4a"/>
候<hi>巫咸有石氏一星在帝座東</hi>
宦者<hi>石氏有云四星在帝座西</hi>
斗<hi>石氏有云五星在宦者西南</hi>
斛<hi>甘氏有云四星在市中斗南</hi>
宗正<hi>黄帝有石氏有云二星在帝座東南</hi>
宗人<hi>黄帝有石氏有云四星在宗正東</hi>
宗<hi>黄帝有石氏有云二星在宗人北</hi>
帛度<hi>巫咸有云二星在宗星東北</hi>
屠肆<hi>巫咸有云二星在帛度北</hi>
列肆<hi>巫咸有云二星在天市中</hi>
車肆<hi>巫咸有云二星在天市門左星內</hi>
帝席<hi>甘氏有云三星大角北</hi>
<pb n="KR4f0057_SBCK_006-4b"/>
周鼎<hi>甘氏有云三星在攝提西</hi>
天田<hi>甘氏有云二星在右角北</hi>
天門<hi>甘氏有云二星在左角南</hi>
平道<hi>甘氏有云二星在左右角間</hi>
進賢<hi>甘氏有云一星在平道西</hi>
亢池<hi>黄帝有甘氏有云六星在亢北</hi>
折威<hi>石氏有甘氏有云七星在亢南</hi>
頓頑<hi>巫咸有云二星在折威東南</hi>
天乳<hi>甘氏有云一星在氐北</hi>
陣車<hi>甘氏有云三星在氐南</hi>
車騎<hi>巫咸有甘氏有云三星在騎官南</hi>
騎陣將<hi>甘氏有云一星在騎官中東端</hi>
<pb n="KR4f0057_SBCK_006-5a"/>
天江<hi>黄帝有石氏有云四星在尾北</hi>
龜<hi>黄帝有石氏有云五星在尾南</hi>
傅說<hi>黄帝有石氏有云一星在尾後</hi>
魚<hi>黄帝有石氏有云一星在尾後河中</hi>
糠<hi>甘氏有云一星在箕舌前</hi>
<hi>按王希明步天歌帝座後有常陳七星以在史遷後不補</hi>
　南官<lb/>
謁者<hi>甘氏有云一星在執法北</hi>
三公內座<hi>甘氏有云三星在謁者東北</hi>
九卿內座<hi>甘氏有云三星在三公北</hi>
太子<hi>甘氏有云一星在帝座北</hi>
從官<hi>甘氏有云一星在太子西</hi>
<pb n="KR4f0057_SBCK_006-5b"/>
幸臣<hi>甘氏有云一星在帝座東北</hi>
明堂<hi>甘氏有云三星在大微西南角外</hi>
靈臺<hi>甘氏有云三星在明堂西</hi>
長垣<hi>巫咸有云四星在少微西南北列</hi>
爟<hi>巫咸有甘氏有云四星在軒轅南柳北</hi>
酒旗<hi>甘氏有云三星在軒轅右角</hi>
水位<hi>黄帝有石氏有云四星在東井東南北列</hi>
水府<hi>巫咸有甘氏有云四星在東井南</hi>
天罇<hi>甘氏有云三星在東井北</hi>
四瀆<hi>甘氏冇云四星在東井南東</hi>
司怪<hi>甘氏有云四星在鉞前</hi>
座旗<hi>甘氏有云九星在司怪東北</hi>
<pb n="KR4f0057_SBCK_006-6a"/>
積水<hi>黄帝有石氏有云一星在北河西星北</hi>
積薪<hi>黄帝有石氏有云一星在水東南</hi>
闕邱<hi>甘氏有云二星在南河南</hi>
外廚<hi>甘氏有云六星在柳南</hi>
天記<hi>甘氏有云一星在外廚南</hi>
天相<hi>巫咸有云三星在七星六星北石氏有</hi>
稷<hi>黄帝有石氏有云五星在七星南</hi>
天廟<hi>黄帝有甘氏有云十四星在張南</hi>
東甌<hi>甘氏有云五星在翼南</hi>
器府<hi>甘氏有云二十二星在軫南</hi>
靑邱<hi>甘氏有云一星在軫東南</hi>
軍門<hi>巫咸有云二星在靑邱西</hi>
<pb n="KR4f0057_SBCK_006-6b"/>
土司空<hi>巫咸云四星在軍門南</hi>
平<hi>黄帝有石氏有云二星在庫樓北</hi>
陽門<hi>巫咸有云二星在庫樓東北</hi>
<hi>按王希明步天歌庫樓中有四星名衡罰傍一星名神官以</hi>
<hi>在史遷後不補</hi>
　西官<lb/>
天關<hi>黄帝有石氏有云星在五車南參西北</hi>
礪石<hi>甘氏有云四星在五車西</hi>
諸王<hi>甘氏有云六星在五車西</hi>
八榖<hi>巫咸有石氏有甘氏有云八星在五車北</hi>
外屏<hi>甘氏有云七星在奎南</hi>
天溷<hi>甘氏有云七星在外屏南今四星</hi>
<pb n="KR4f0057_SBCK_006-7a"/>
土司空<hi>黄帝有石氏有云一星在奎南</hi>
天將軍<hi>黄帝有石氏有云十一星在婁北</hi>
左更<hi>黄帝有甘氏有云五星在婁東</hi>
右更<hi>黄帝有甘氏有云五星在婁西</hi>
天倉<hi>黄帝有石氏有云六星在婁南</hi>
鈇鑕<hi>甘氏有云五星在天倉西南</hi>
天囷<hi>黄帝有石氏有云十三星在胃南</hi>
天廩<hi>黄帝有巫咸有石氏有云四星在昴南</hi>
<hi>按此卽天官書衆星廥積</hi>
天庾<hi>甘氏有云三星在天倉東南</hi>
蒭藁<hi>黄帝有甘氏有云六星在天苑西</hi>
天園<hi>甘氏有云十三星在天苑西</hi>
<pb n="KR4f0057_SBCK_006-7b"/>
軍南門<hi>甘氏有云一星在天將軍西</hi>
大陵<hi>石氏有云八星在胃北</hi>
積尸<hi>石氏有甘氏有云一星在大陵中</hi>
天船<hi>黄帝有石氏有云九星在大陵北河中</hi>
積水<hi>石氏有甘氏有云一星在天船中</hi>
卷舌<hi>黄帝有石氏有云六星在昴北</hi>
天䜛<hi>石氏有甘氏有云一星在卷舌中</hi>
月<hi>甘氏有云一星在昴東</hi>
天阿<hi>甘氏有云一星在昴西偏</hi>
天街<hi>巫咸有石氏有甘氏有云二星在昴畢間近月東</hi>
天隂<hi>巫咸有云五星在畢柄西</hi>
天節<hi>石氏有云八星在畢附耳南甘氏有</hi>
<pb n="KR4f0057_SBCK_006-8a"/>
九州殊口<hi>黄帝有云在參間甘氏有云九星在天節下</hi>
軍市<hi>巫咸有石氏有云十三星在參東南</hi>
野雞<hi>黄帝有石氏有云一星在軍市中</hi>
天高<hi>甘氏有云四星在參旗西近畢</hi>
玉井<hi>黄帝有巫咸有石氏有云四星在參足下</hi>
屏<hi>石氏有云星在玉井內</hi>
軍井<hi>甘氏有云四星在屏東南</hi>
天狗<hi>甘氏有云七星在狼東北</hi>
丈人<hi>甘氏有云二星在軍市西南</hi>
子<hi>甘氏有云二星在丈人東</hi>
孫<hi>甘氏有云二星在子星東</hi>
天狗<hi>甘氏有七星在狼東北</hi>
<pb n="KR4f0057_SBCK_006-8b"/>
天社<hi>甘氏有云六星在弧南</hi>
　北官<lb/>
虛梁<hi>巫咸有云四星在危南</hi>
葢屋<hi>甘氏有云二星在危南</hi>
哭<hi>甘氏有云二星在虛南</hi>
泣<hi>甘氏有云二星在哭星東</hi>
天壘城<hi>巫咸有云十三星如貫索狀在哭泣南</hi>
八魁<hi>甘氏有云九星在北落東北</hi>
鈇鑕<hi>巫咸有云三星在八魁西北一日鉄鉞</hi>
天錢<hi>巫咸有云十星在北落西北</hi>
天綱<hi>巫咸有云一星在北落南</hi>
司命<hi>甘氏有云二星在虛北</hi>
<pb n="KR4f0057_SBCK_006-9a"/>
司祿<hi>甘氏有云二星司命北</hi>
司危<hi>甘氏有云二星在司錄北</hi>
司非<hi>甘氏有云二星在司危北</hi>
騰蛇<hi>黄帝有石氏有云三十二星在營室北</hi>
雷電<hi>甘氏有云六星在營室西南</hi>
土公吏<hi>甘氏有云二星在營室西南</hi>
東壁<hi>黄帝有巫咸有甘氏有石氏有云二星在九度</hi>
土公<hi>甘氏有云二星在東壁南</hi>
霹靂<hi>甘氏有云五星在土公西南</hi>
雲雨<hi>甘氏有云四星在霹靂南</hi>
天廐<hi>巫咸有云十星在東壁北近王良</hi>
策<hi>巫咸有云一星在王良前</hi>
<pb n="KR4f0057_SBCK_006-9b"/>
車府<hi>甘氏有云七星在天津東近河傍</hi>
內杵<hi>甘氏有云三星在人星傍</hi>
扶筐<hi>黄帝有甘氏有云七星在天津北</hi>
奚仲<hi>巫咸有云四星在天津北</hi>
敗臼<hi>黄帝有石氏有云四星在虛危南</hi>
敗瓜<hi>甘氏有云五星在瓠瓜傍</hi>
農丈人<hi>甘氏有云一星在南斗西南</hi>
狗<hi>甘氏有云二星在南斗魁前</hi>
狗國<hi>黄帝有甘氏有云四星在建星東南</hi>
天雞<hi>甘氏有云二星在狗國北按荆州占云瓠瓜一名天雞</hi>
鼈<hi>黄帝有石氏有云十四星在南斗</hi>
天淵<hi>巫咸有云十星在鼈東南九坎間</hi>
<pb n="KR4f0057_SBCK_006-10a"/>
天鑰<hi>巫咸有云八星在南斗南杓苐二星西</hi>
天弁<hi>黄帝有石氏有云九星在建星北</hi>
天田<hi>甘氏有云九星在牽牛南</hi>
羅堰<hi>甘氏有云三星在牽牛東</hi>
九坎<hi>黄帝有巫咸有石氏有云九星在牽牛南</hi>
齊<hi>巫咸有云一星在九坎東</hi>
趙<hi>巫咸有云二星在齊星西北</hi>
鄭<hi>巫咸有云一星在趙東北</hi>
越<hi>巫咸有云一星在鄭西北</hi>
周<hi>巫咸有云二星在越東北</hi>
秦<hi>巫咸有云二星在周東南</hi>
代<hi>巫咸有云二星在秦東南</hi>
<pb n="KR4f0057_SBCK_006-10b"/>
晉<hi>巫咸有云一星在代西南</hi>
韓<hi>巫咸有云一星在晉北</hi>
魏<hi>巫咸有云一星在韓</hi>
楚<hi>巫咸有云一星在魏西南近鄭星</hi>
燕<hi>巫咸有云一星在楚東南近晉星</hi>
離瑜<hi>巫咸有云三星在代東南北列</hi>
天桴<hi>黄帝有巫咸有云四星在河鼔左旗端南北列</hi>
離珠<hi>黄帝有石氏有云五星在須女北</hi>
漸臺<hi>甘氏有云四星屬織女東足</hi>
輦道<hi>甘氏有云四星屬織女西足</hi>
　甘氏歲星經<lb/>
　　序<lb/>
<pb n="KR4f0057_SBCK_006-11a"/>
鄭康成注周官引甘氏歲星經其書不傳開元占經載有數百<lb/>
言疑卽是也大氐爲淮南史記之所本而天文志用其文往往<lb/>
譌舛夫太歲與歲星相應分左右行古人或以歲星紀歲宜甘<lb/>
公别于五星外獨爲歲星經也今錄其文如左<lb/>
歲星處一國是司歲十二名攝提格之歲攝提在寅歲星在丑<lb/>
以正月與建斗牽牛婺女晨岀於東方爲日十二月夕入於西<lb/>
方其名曰監德其狀蒼蒼若有光其國有德乃熟黍稷其國無<lb/>
德甲兵惻惻其失次將有天應見於輿鬼其歲早水而晩旱單<lb/>
閼之歲攝提在卯歲星在子以二月與婺女虛危晨出夕入其<lb/>
狀甚大有光若有小赤星附于其側是謂同盟兩國或昌或亾<lb/>
死者不在其鄉其失次見于張其名曰降入周王受其殃國斯<lb/>
反覆甲兵惻惻其歲大水執徐之歲攝提在辰歲星在亥與營<lb/>
<pb n="KR4f0057_SBCK_006-11b"/>
室東壁晨出夕入其名爲搏穀其國有德必數其狀其失次見<lb/>
于軫其名曰靑章其國不利治兵將有大喪其歲早旱而晚水<lb/>
大荒落之歲攝提在已歲星在戌與奎婁胃晨出夕入伏其名<lb/>
曰路嶂其狀熊熊赤色有光其國有兵其君增地其失次見于<lb/>
亢其名曰淸明其下出敗死主是歲不可西北征利東南無軍<lb/>
有亂民將有兵作于其㫄執殺其主敦牂之歲攝提在午歲星<lb/>
在酉與畢昴晨出夕入其名曰啟明其狀熊熊若有光天下偃<lb/>
兵唯利立王不利治兵其失次見于房其名曰不祥孽及殷王<lb/>
禍及四鄉其歲早旱晩水協洽之歲攝提在未歲星在申與觜<lb/>
觿參伐晨出夕入其名曰張列其狀昭昭若有光其色若赤無<lb/>
有他祥惟利行兵征于四方仇人不敢治民其失次見于箕其<lb/>
名曰不疑小民有子持頭相期涒灘之歲攝提在申歲星在未<lb/>
<pb n="KR4f0057_SBCK_006-12a"/>
與東井輿鬼晨出夕入其名曰大音其狀昭昭白色有光有國<lb/>
其亾亦不在其鄉其失次見于牽牛其名曰小章不利治兵其<lb/>
國有誅必害其王歲小水雨作愕之歲攝提在酉歲星在午與<lb/>
柳七星張晨出夕入其名爲長王其狀作作有<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>有國其昌書<lb/>
有四方享獻之祥其失次見于虛其名曰大章有旱而昌或爲<lb/>
之殃必在其鄉其歲有火有女喪民疾閹茂之歲攝提在戌歲<lb/>
星在已與翼軫晨出夕入其名爲天睢其狀白色大明其色若<lb/>
靑國有大疾其失次見于東壁其國士卿相謫民人各直刺無<lb/>
有仇謫鬼神書壁其名曰天侈其歲有小水有女喪大淵獻之<lb/>
歲攝提在亥歲星在辰與軫角亢晨出夕入其名爲大星其狀<lb/>
色元靑天下不寧有婦爲政星若躍而隂出是謂正本利起軍<lb/>
旅其師必武有德將四國海內盡服其失次見于婁其名屏營<lb/>
<pb n="KR4f0057_SBCK_006-12b"/>
天下盡驚困敦之歲攝提在子歲星在卯與氐房晨出夕入其<lb/>
名爲天泉其狀元色甚明江池其昌不利起兵其失次見于昴<lb/>
其名曰赤章其國有喪不在其王有水而昌赤奮若之歲攝提<lb/>
在丑歲星在寅與心尾箕晨出夕入其名爲天昊其狀黯然黑<lb/>
色甚明侯王有慶其失次見于參其名洋有國其虛其歲早水<lb/>
歲星凡十二歲而周皆三百七十日而夕入于西方三十日復<lb/>
晨出于東方視其進退左右以占其妖祥<lb/>
　　五廟二祧辨<lb/>
王肅叛經于大禮事事與鄭康成異肅小人儒不足言宋之議<lb/>
禮者多承其誤亦可怪也周制五廟后稷與四親廟合文武廟<lb/>
爲七其在祭法云王立七廟曰考廟曰王考廟曰皇考廟曰顯<lb/>
考廟謂四親廟也曰祖考廟謂始祖廟也曰有二祧謂文武廟<lb/>
<pb n="KR4f0057_SBCK_006-13a"/>
也其云遠廟爲祧指先公先王之毁廟而言猶云遠廟入祧三<lb/>
祧言二者本文上有祖考廟卽祧也鄭康成據此說禮不必出<lb/>
于緯書後儒于祭法本文不能通解何哉服䖍注左傳云曾祖<lb/>
之廟爲祧此曾祖非高曾之謂猶云遠祖若詩稱曾孫也朱文<lb/>
公見僞書咸有一德以爲商書巳云七世之廟鄭說恐非不考<lb/>
孔壁眞古文十六篇非此咸有一德又不知吕氏春秋引商書<lb/>
正作五世之廟始知鄭康成義不可易矣韋元成議亦同鄭後<lb/>
儒又疑劉歆異議按歆說七廟謂宗不在數中者謂如周室始<lb/>
祖廟四親廟及文武二廟之外有功德可宗之主則增之至八<lb/>
非謂文武不在七廟數中周人祖文王而宗武王歆但云宗不<lb/>
得爲文武之稱也祧字古文爲濯鄭康成釋爲超上去意者謂<lb/>
毁廟主超上入于后稷文武之廟因名此三廟爲三祧非三廟<lb/>
<pb n="KR4f0057_SBCK_006-13b"/>
本名祧也夏殷廟制固出于禮緯稽命徵然周秦以降文獻無<lb/>
徵頼有緯書考知古禮儒者安能舍而不用且周官馮相保章<lb/>
氏所掌之書類卽讖緯無足怪者予因五禮通考不能深明古<lb/>
制鄭義故作辨及表附以聖證論難王義并附社稷表于後爲<lb/>
鄭學者駁王肅社稷之說尤爲典要明磪故不别作辨<lb/>
　　周禮七廟二祧表附聖證論及難王義<lb/>
唐虞五　禹四<hi>至子孫五</hi>殷五<hi>至子孫/六</hi>周六<hi>至子孫七/肅誤謂高祖之</hi>
親廟四　禹　契　文王祧<hi>父及高祖之祖</hi>
始祖廟　二昭　湯　武王祧<hi>廟爲二祧并始</hi>
　　　　二穆　二昭　大祖后稷<hi>祖爲七</hi>
　　　　　　　　　　二穆　高祖以下親廟四<lb/>
　聖證論肅難鄭云周之文武受命之王不遷之廟權禮所施<lb/>
<pb n="KR4f0057_SBCK_006-14a"/>
　非常廟之數殷之三宗宗其德而存其廟亦不以爲數凡七<lb/>
　廟者皆不稱周室禮器云有以多爲貴者天子七廟孫卿云<lb/>
　有天下者事七世又云自上以下降殺以兩今使天子諸侯<lb/>
　立廟並親廟四而止則君臣同制尊卑不別禮名位不同禮<lb/>
　亦異數況其君臣乎又祭法云王下祭殤五及五世來孫則<lb/>
　下及無親之孫而祭上不及無親之祖不亦詭哉榖梁傳云<lb/>
　天子七廟諸候五家語云子羔問尊卑立廟制孔子云禮天<lb/>
　子七廟諸候立五廟大夫立三廟又云遠廟爲祧有二祧焉<lb/>
<hi>王制疏</hi>
　儒者難鄭云祭法遠廟爲祧鄭註周禮云遷主所藏曰祧違<lb/>
　經正文鄭又云先公之遷主藏於后稷之廟先王之遷主藏<lb/>
　於文武之廟便有三祧何得祭法云有二祧<hi>同前</hi>
<pb n="KR4f0057_SBCK_006-14b"/>
　馬昭難王義云按喪服小記王者立四廟又引禮緯夏無大<lb/>
　祖宗禹而已則五廟殷人祖契而宗湯則六廟周尊后稷宗<lb/>
　文王武王則七廟自夏及周少不減五多不過七禮器云周<lb/>
　旅酬六尸一人發爵則周七尸七廟明矣今使文武不在七<lb/>
　數旣不同祭又不享嘗豈禮也哉故漢侍中盧植說文云二<lb/>
　祧謂文武曾子問當七廟無虛主禮器天子七廟堂七尺王<lb/>
　制七廟盧植云皆據周也漢書韋元成四十八人議皆云周<lb/>
　以后稷始封文武受命石渠論白虎通云周以后稷文武特<lb/>
　七廟又張融謹按周禮守祧職奄八人女祧每廟二人自大<lb/>
　祖以下與文武及親廟四用七人姜嫄用一人適盡若除文<lb/>
　武則奄少二人曾子問孔子說周事而云七廟無虛主若王<lb/>
　肅數高祖之父高祖之祖廟與文武而九主當有九孔子何<lb/>
<pb n="KR4f0057_SBCK_006-15a"/>
　云七廟無虛主乎故云以周禮孔子之言爲本榖梁說及小<lb/>
　記爲枝葉韋元成石渠論白虎通爲證驗七廟斥言元說爲<lb/>
　長是融申鄭之意且天子七廟者有其人則七無其人則五<lb/>
　若諸侯廟制雖有其人不得過五則此天子諸侯七五之異<lb/>
　也王肅云君臣同制尊卑不別其義非也又王下祭殤五者<lb/>
　非是別立殤廟七廟外親盡之祖禘祫猶當祀之而王肅云<lb/>
　下祭無親之孫上不及無親之祖又非通論且家語云先儒<lb/>
　以爲肅之所作未定可依按周禮惟存后稷之廟不毁按昭<lb/>
　七年傳云余敢忘高圉亞圉註云周人不毁其廟報祭之似<lb/>
　高圉亞圉廟亦不毁者此是不合鄭說故馬融說云周人所<lb/>
　報而不立廟<hi>同前</hi>
　　附社稷表及難王義<lb/>
<pb n="KR4f0057_SBCK_006-15b"/>
五土總神社　原隰神稷<lb/>
句龍配　稷配<lb/>
　聖證論王肅難鄭云禮運云祀帝於郊所以定天位祀社於<lb/>
　國所以列地利社若是地應云定地位而言列地利故知社<lb/>
　非地也<hi>郊特牲䟽</hi>
　爲鄭學者馬昭之等通之云天體無形故須云定位地有形<lb/>
　不須云定位故唯云列地利<hi>同前</hi>
肅又難鄭云祭天牛角繭栗而用特牲祭社用牛角尺而用<lb/>
　大牢又祭天地大裘衮冕祭社稷絺冕又唯天子令庶民祭<lb/>
　社社若是地神豈庶民得祭地乎<hi>同前</hi>
　爲鄭學者通之云以天神至尊而簡質事之故牛角繭栗而<lb/>
　用特牲服著大裘天地至尊天子至貴天子社稷是地之別<lb/>
<pb n="KR4f0057_SBCK_006-16a"/>
　體有功於人報其載養之功故用大牢貶降於天故角尺也一<lb/>
　祭用絺冕取其隂類庶人蒙其社功故亦祭之非是方澤神<lb/>
　州之地也<hi>同前</hi>
　肅又難鄭云召誥用牲于郊牛二明后稷配天故知二牲也<lb/>
　又云社于新邑牛一羊一豕一明知唯祭句龍更無配祭之<lb/>
　人<hi>同前</hi>
　爲鄭學者通之云是后稷與天尊卑旣別不敢同天牲句龍<lb/>
　是土公之神社是地祗之別尊卑不甚縣絶故云配同牲也<lb/>
<hi>同前</hi>
　肅又難鄭云后稷天孝經有配天明文后稷不稱天也祭法<lb/>
　及昭二十九年傳云句龍能平水土故祀以爲社不云祀以<lb/>
　配社明知社卽句龍也<hi>同前</hi>
<pb n="KR4f0057_SBCK_006-16b"/>
　爲鄭學者通之云后稷非能與天同功唯尊祖配之故云不<lb/>
　得稱天句龍與社同功故得云祀以爲社而得稱社也<hi>同前</hi>
　肅又難云春秋說伐鼓於社責上公不云責地祗明社是上<lb/>
　公也又月令命民社鄭註云社后土則句龍也是鄭自相違<lb/>
　反<hi>同前</hi>
　爲鄭學者通之云伐鼓責上公者以日食臣侵君之象故以<lb/>
　責上公言之句龍爲后土之官其地神亦名后土故左傳云<lb/>
　君戴皇天而履后土地稱后土與句龍稱后土名同而無異<lb/>
　也鄭註云后土者謂土神也非謂句龍也故中庸云郊社之<lb/>
　禮註云社祭地神又鼓人云以靈鼓鼓社祭註云社祭祭地<lb/>
　祇也是社爲地祇也<hi>同前</hi>
問字堂集卷六終<lb/>
</p>
<p>
</p>
  </div>
</body>
</text>
</TEI>
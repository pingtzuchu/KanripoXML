<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>惜香樂府</head>
    <p>
<pb n="KR4j0049_WYG_000-1a"/>
欽定四庫全書　　　　　集部十<lb/>
　惜香樂府　　　　　　　詞曲類一<hi>詞集之屬</hi>
　　提要<lb/>
　　　　<hi>臣</hi>等謹案惜香樂府十巻宋趙長卿撰長卿<lb/>
　　　　自號仙源居士南豐人宗室子也是集凡春<lb/>
　　　　景三巻夏景一巻秋景一巻冬景一巻總詞<lb/>
　　　　三巻拾遺一巻據毛晉䟦語乃當時郷貢進<lb/>
　　　　士劉澤所定其體例殊屬無謂且夏景中如<lb/>
<pb n="KR4j0049_WYG_000-1b"/>
　　　　減字木蘭花咏柳一闋書堂春輦下遊西湖<lb/>
　　　　一闋宜屬之春冬景中永遇樂宜屬之秋是<lb/>
　　　　分𨽻亦未盡愜也其詞往往瑕瑜互見如巻<lb/>
　　　　二中水龍吟第四闋以了少峭叶晝秀純用<lb/>
　　　　江右郷音終非正律巻五中一剪梅尾句纔<lb/>
　　　　下眉尖恰上心頭勦襲李清照此調原句竄<lb/>
　　　　易二字殆於㸃金成鐵巻六中叨叨令一闋<lb/>
　　　　純作俳體已成北曲至巻七中一樷花一闋<lb/>
<pb n="KR4j0049_WYG_000-2a"/>
　　　　本追和張先作前半第四句張詞三字一句<lb/>
　　　　四字一句此乃作七字一句後半末三句張<lb/>
　　　　詞四字二句五字一句此乃作三字一句五<lb/>
　　　　字二句是併音律亦多不協然長卿恬於仕<lb/>
　　　　進觴詠自娛隨意成吟多得淡逺蕭疎之致<lb/>
　　　　固不以一眚廢之他如小重山前闋結句用<lb/>
　　　　疎雨韻入芭蕉六字亦不合譜殆毛晉刋本<lb/>
　　　　誤増兩字又巻六中梅詞一首題曰一剪梅<lb/>
<pb n="KR4j0049_WYG_000-2b"/>
　　　　而註曰或刻攤破醜奴兒不知此調非一剪<lb/>
　　　　梅當以别本為是巻五之似娘兒即巻八之<lb/>
　　　　青杏兒亦即名醜奴兒晉於似娘兒下註云<lb/>
　　　　或作青杏兒於青杏兒下註云舊刋攤破醜<lb/>
　　　　奴兒非不知誤在攤破二字醜奴兒實非誤<lb/>
　　　　刻是又明人校讐之失其過不在長卿矣乾<lb/>
　　　　隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4j0049_WYG_000-3a"/>
　　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
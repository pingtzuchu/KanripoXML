<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>浣川集巻九</head>
    <p>
<pb n="KR4d0319_WYG_009-1a"/>
欽定四庫全書<lb/>
　浣川集巻九　　　　　　　宋　戴栩　撰<lb/>
　　跋<lb/>
　　　代禮部御札跋<lb/>
皇帝濬哲文明嗣無疆大厯服廼寶慶二禩實維受郡<lb/>
國計偕之始正月庚寅命臣珌臣應龍臣貴誼典貢舉<lb/>
暨其屬三百有四人臣端常實司綱肅越二月丁亥上<lb/>
親灑宸翰雲漢絢耀賁於澤宫聖訓攸屬欲得偉厚正<lb/>
<pb n="KR4d0319_WYG_009-1b"/>
平之士且申禁防勿使僥倖者進忠樸者遺倬哉皇乎<lb/>
真帝王之盛心而我宋之家法也臣等祗惕對揚謹拜<lb/>
手稽首言曰仰惟祖宗以儒立國臺萊之盛用康世軌<lb/>
豐芑之休燕及後人其登明選公垂意功令舊矣肆我<lb/>
寜考坯冶多士粤自慶元臨御恭黙法宫丕飭禮闈審<lb/>
厥去取曰器識偉厚曰議論正平洎于更化雖大廷錫<lb/>
問猶攽詔札豫戒主司用以見寜考之德之純對越在<lb/>
天靡不維吉士是奬維正論是崇式克躋世熙洽四海<lb/>
<pb n="KR4d0319_WYG_009-2a"/>
歸仁皇帝陛下遹駿前烈宣廸景光廼者登耆碩褒逸<lb/>
民録賢裔圗象記功恩暢德普罔匪率循先志明示鄉<lb/>
趨俾㑹於有極矧今親䇿未遑天府既登亟縻好爵蒐<lb/>
擇之重實加曩時是宜聖心厪惻責成有司臣等猥以<lb/>
庸虛濫持文柄雖更相勵勉各既廼心柬尤拔穎務惟<lb/>
其人尚懼不足以稱塞明詔抑臣等聞之天降時雨山<lb/>
川出雲隆昔得賢唯意氣感召爾萬邦黎獻實由帝德<lb/>
光被故敷納明庶隨舉輒效今陛下聞昭殊俗化溢方<lb/>
<pb n="KR4d0319_WYG_009-2b"/>
外精神所感俊乂彚征其大者宜有光明俊傑之士出<lb/>
為時用而其小者亦當靖共豈弟一意承休培薄而厚<lb/>
礲偏而平允矣有不足道者詩曰追琢其章金玉其相<lb/>
勉勉我王綱紀四方唯在乎益加之意而已臣等敢以<lb/>
奎畫勒之堅珉用諗萬葉俾與我有宋無斁<lb/>
　　　跋方子斯贈奉詞山祠楊君不食彘肉詩<lb/>
自為青城客不唾青城地此杜子美題丈人山祠詩敬<lb/>
其祠不敢唾其地況敢食其所忌乎楊君可謂篤敬君<lb/>
<pb n="KR4d0319_WYG_009-3a"/>
子矣方松山長句大篇闡發幽奥鬼神之德體物而不<lb/>
可遺非燭理者孰知之<lb/>
　　　無垢先生廷對分録跋<lb/>
嘉定甲申之春南安教授徐君以無垢先生張公語録<lb/>
見寄余目注心省手不能釋也明年新天子改元以公<lb/>
中興明道錫諡疏封官極一品寵章煥焉士始知侈公<lb/>
之名企公之節而其遺文亦復間出然則天下之於公<lb/>
夢而覺酲而醒聖主褒表之功也而徐君所以景行于<lb/>
<pb n="KR4d0319_WYG_009-3b"/>
公動知取法者則先此槩見矣是所謂豪傑之士歟今<lb/>
又刻公廷對于學且序其後謂士莫大於始進初余承<lb/>
乏癸未禮闈得徐君巻愛其論漢唐不為舉子語及上<lb/>
集英對以其藁示余直而不訐婉而不迂事切當世鉅<lb/>
細靡不及也有司初第居上已而纔綴甲科所謂不詭<lb/>
遇求獲者徐君殆以身教非空言也夫大明中天象景<lb/>
旁燭表直木于道固有目者所共凖的也而又有為之<lb/>
引繩者焉則天下之士所以儀型而無愧于公者其必<lb/>
<pb n="KR4d0319_WYG_009-4a"/>
自南安始<lb/>
　　　跋無垢先生言行<lb/>
余兒時聞諸長老故侍郎張公無垢先生來守永嘉一<lb/>
以禮義亷耻遇其士民有讕辭以訟者先生亷得其情<lb/>
既而拱手對之曰九成為公惶恐訟者愧汗自悔終其<lb/>
身不至訟庭其他如戒褻語皆與家傳相出入又言公去<lb/>
民遮留不獲既歸輒具起居有傳其疾少間因讀丁晉<lb/>
公玉帶事怒其挾詐要君疾復劇至今誦之以為剛德<lb/>
<pb n="KR4d0319_WYG_009-4b"/>
君子而家傳若有所隱諱者何哉夫善善惡惡天下之<lb/>
公理也惟公所以自立於世者直氣噴薄故自其對䇿<lb/>
天子以至筮仕立朝遇不可必行其意始終大節磊落<lb/>
如日星正以其善善惡惡之素明也而豈以無所喜怒<lb/>
為賢哉孟子曰耻之於人大矣又曰無是非之心非人<lb/>
也公以人之耻為已耻以天下之公怒與天下共怒之<lb/>
若是者可以為人矣余故因述所聞而私附其後<lb/>
　　　跋葛朴翁所和淵明歸去來辭<lb/>
<pb n="KR4d0319_WYG_009-5a"/>
報恩信禪師出示朴翁和淵明歸去來辭題者既盈軸<lb/>
矣余未知所以言也㑹余與師登浮圗絶頂注目太空<lb/>
日光掩苒雲霧起其下赤松諸山皆積蘇累塊處處聚<lb/>
落真蟻垤然因嘆天地無盡界今古無終期人以世故<lb/>
自絆不翅如蟻之營營而生死去来夢幻不足擬也彼<lb/>
以家為歸者固贅矣而以為無適非歸者亦得無孟浪<lb/>
于其間哉雖然寒絲饑粟聖賢不得已與人同者也淵<lb/>
明朴翁之賦幾是乎遂書于此軸之末寶慶初閏<lb/>
<pb n="KR4d0319_WYG_009-5b"/>
　　　跋僧獨庵拈古<lb/>
道不屬知不屬不知知是妄覺不知是無覺余昔聞之<lb/>
禪宗自以為最清切處也今觀獨庵取古人成案隨㫖<lb/>
贊揚信手拈出皆向上機具第一義所以闡宏正法昭<lb/>
揭迷津其惠後學不少矣然印肯已涉費辭分疏又添<lb/>
注脚豈盡撥疏鈔徑指心源必無言無説無示無證而<lb/>
後可以入不二法門歟抑亦諸説現前譬如油爉為燭<lb/>
燃以不言之炬而後始光明燦爛歟此知不知之間所<lb/>
<pb n="KR4d0319_WYG_009-6a"/>
當㑹也獨菴俾余着語余筆閣不得下欲拍膝卓杖以<lb/>
自逃則擬議且晚矣納此敗闕用資莞爾<lb/>
　　　跋薛叔容遊四明洞記<lb/>
余仕定海以事至彰聖院跡訪洞天有僧謂余曰此去<lb/>
五百里近矣石穴四呀谿呑谷蝙蝠家其中然非真四<lb/>
明洞也洞去山窈絶竅玲瓏正圓如月景之印空非褁<lb/>
糧兩浹旬叵至余固心疑聽者交阻遞止㑹雨且檄程<lb/>
嚴迫遂棄去雖近者亦不果游今觀叔容此記所謂四<lb/>
<pb n="KR4d0319_WYG_009-6b"/>
石穴者非耶因思李善注興公賦謂方石四面自然開<lb/>
牕皇朝志九域又以為山有四面面産異木而不相雜<lb/>
攷其指認語似牽附然則騷人墨客毫殫紙費亦直為<lb/>
文字之好耳詎必其真哉雖然以傳聞之荒唐疑游覽<lb/>
之淺涉余則誕矣請以叔容所記為正<lb/>
　　　跋樓聖凖得母記<lb/>
聖凖得母時年已四十詎今七寒暑耳計其孤苦道途<lb/>
之日多而奉懽膝下尚淺也夫終慕者子職之常三樂<lb/>
<pb n="KR4d0319_WYG_009-7a"/>
者人道之極曽萊氏自穉至耋猶復欿然聖凖欲以來<lb/>
今而償其徃昔顧親髪盡白而聖凖無壯顔矣得非尤<lb/>
曽萊氏所喜懼哉余方囿於喜懼者故重述聖凖之心<lb/>
　　　跋黄若晦西塍築室記<lb/>
黄君若晦玉腴而氷澈文行稱其為人髙翔逸翥所謂<lb/>
掩浮雲而上征者余甚疑西塍不足以留之余非以其<lb/>
地薄丘墟以地雖勝不能當其人之勝也今觀若晦所<lb/>
記則異景錯陳變幻不可名狀若遂遜其美者豈地與<lb/>
<pb n="KR4d0319_WYG_009-7b"/>
人固交相發哉夫以境為樂者常士也以心為境者竒<lb/>
豪也若夫有境不自知而方有羨於是境之外斯則衆<lb/>
萬之流矣故山顛水涯䟦峯蜚瀑非不聚幽叢秀而俚<lb/>
翁傖父羇庸𨽻惰曽不療一饑雖歴朝暮俛眉而去之<lb/>
何樂之云至其漸漬耳目流染性情過鉅麗之區睹靡<lb/>
曼之㑹妖歌冶舞危絲脆管未必能盡通其趣而皆有<lb/>
豔慕之侈心焉甚而視重闠之龍近郭之烏猶自以曠<lb/>
年厯世不可及也豈不悲哉然則處人之所同囿而詔<lb/>
<pb n="KR4d0319_WYG_009-8a"/>
人之所獨詣如若晦者詎可以限域較焉或謂不以隘<lb/>
陋改其樂者顔氏也必以嵐煙野色而後樂者若晦也<lb/>
二者無逕庭乎噫有間矣雖然使顔氏子不足以發而<lb/>
以空意自娱則直陋巷一癯耳惟其帝樂王禮巻舒胸<lb/>
次是以信其與虞庭之臣曠載同道而非居隘陋者比<lb/>
也然則若晦豈閉關西塍者哉謹毋以其寄焉者命之<lb/>
　　　跋朱元剛詩集<lb/>
余友朱君元剛訪余出近作若干篇君文余所知詩亦<lb/>
<pb n="KR4d0319_WYG_009-8b"/>
清婉余於君家兄弟述之屢矣兹復欲贅余語何哉淮<lb/>
盜平是日捷書下郡國余閲報拊手喜甚曩以病止酒<lb/>
且一年謾留君小酌余盡數杯病亦不作因讀君詩終<lb/>
帙翛然有世外意如軼風壒而超惝怳也中有哭吾兒<lb/>
詩讀之亦不甚悲豈其喜溢而有是歟姑誌其末若夫<lb/>
君所纂余周禮説及君所自著雜文竢日訂正而書之<lb/>
未晚<lb/>
　　　跋朱景囦詩集<lb/>
<pb n="KR4d0319_WYG_009-9a"/>
余舊友彫謝或散而他游其在者以余衰病不相徃來<lb/>
間以事請余力不能應重拂其情俛仰愧懼而已獨南<lb/>
蕩朱君景淵出必見見無他故必示以詩余與詩絶久<lb/>
矣而君勤勤如此所謂不以榮枯二其心者歟君詩婉<lb/>
麗清宻如萬舞九奏笙磬間發聽者忘倦而何待余之<lb/>
刻畫其不可不言者則君之行誼是已君蒲江先生之<lb/>
南容也當蒲江在時賙贈無虚日君亦哀窮悼屈隨手<lb/>
散盡館于戚里毅然不干以私無纎粟累其意徙他館<lb/>
<pb n="KR4d0319_WYG_009-9b"/>
亦然以故貴人多愛敬之君通詩書禮及韜畧之學倦<lb/>
游場屋而以膏馥沾丐取榮名者無德色也斯不亦行<lb/>
誼過人當世之竒男子歟讀君集因書其末<lb/>
　　　跋初機集<lb/>
楊居示予賦頌詩騷記叙等若干篇余玩讀未既亟索<lb/>
余語且諸賢題品富矣余安敢贅毎怪文無異道而評<lb/>
文者多異説何也文盖言之黼藻云爾世之方譚俚語<lb/>
彼我相命猶有不能通其意開以端倪者或昧於所宿<lb/>
<pb n="KR4d0319_WYG_009-10a"/>
授以指嚮者或倚於所趨甚而認杪為本迷朔以南言<lb/>
之難知如此又從而黼藻焉宜其愈不易知也夫以文<lb/>
之不易知而操翰染牘者或體未周而辭先焉趣既狹<lb/>
而辭勝焉或覆之以艱深或張之以孟浪徃徃文皆出<lb/>
於言之表宜不知者因以為詬否則影褒響賛而已然<lb/>
則古今評文者不勝其異説亦各其見然歟楊君才竒<lb/>
而志逺氣偉而識髙其文如急波壯瀾瀰漫浩蕩不可<lb/>
遏禦至其自為洄洑則纎形隱態頫仰且足若遂充之<lb/>
<pb n="KR4d0319_WYG_009-10b"/>
以理奥博之以事變嚴之以法程陳規腐論不必重襲<lb/>
則徑當與古人挹晤於千載之上此文之終事而道之<lb/>
成也然亦豈以當世盡知為貴哉楊君其有以自信而<lb/>
去其未信者焉<lb/>
　　祝文<lb/>
　　　祈雨祝文<lb/>
天之牖民稼穡維寳豐年穰穰有相之道今適南畆維<lb/>
暮之春既種既戒永觀厥成曕仰昊天崇朝其雨有渰<lb/>
<pb n="KR4d0319_WYG_009-11a"/>
萋萋則不我阻暵其乾矣瞻彼阪田泉之竭矣瞻彼溥<lb/>
原嗟我農夫云如何里神之聽之莫逺具爾南山朝隮<lb/>
興雨祈祈既霑既足孔恵孔時神之格思職競用力粒<lb/>
我烝民有實其積斤斤其明濯濯厥靈以享以祀無不<lb/>
爾或承<lb/>
　　　諸廟祝文<lb/>
猥以妄庸來試簿領竊聞聰明正直依人而行者神也<lb/>
某敢不砥礪無愧于人以不失神之所依唯爾有神尚克鑒之<lb/>
<pb n="KR4d0319_WYG_009-11b"/>
　　　池頭廟祝文<lb/>
将母而來簿領兹邑維我廬宇與神為鄰公廉勤畏誓<lb/>
堅此心神其知之是用相我<lb/>
　　勸農文<lb/>
　　　定海勸農文<lb/>
歳二月守令集父老于近郊若國令典以飭田事厥維<lb/>
舊矣相于兹時雖我海邑罔有不穡之民亦罔有不墾<lb/>
之土耄倪丁壯餉饁耕耨耡耰錢鎛如魚鱗而起人力<lb/>
<pb n="KR4d0319_WYG_009-12a"/>
勤而地力且盡矣然則農不待勸而所當勸者去其害<lb/>
農而已鄉閭里閈務相輯睦一語不酬動成睚眦則鬬<lb/>
争之俗宜革也田壥宅區各保分界彼此詐虞自為畦<lb/>
畛則侵冐之習宜屏也積居貯貸懋遷有無左右罔利<lb/>
則人皆賤之謹勿以壟斷為也廬室輿馬服食器用好<lb/>
奢無法則釁或萃之謹勿以掘閲為也田家作勞斗酒<lb/>
自適維沉維湎盍防厥微婚姻以時男女有别維滛維<lb/>
佚盍杜厥漸若其奕博敓攘嚚頑冥誖我民其必不爾<lb/>
<pb n="KR4d0319_WYG_009-12b"/>
盍亦謹之察之凡兹數者萬㡬一焉則麗于辟閔于有<lb/>
司恫瘝于厥身以及其家而所以害農者蕃矣去是則<lb/>
仰而事俯而育春臺熙如協氣孔洽隂陽和風雨若螽<lb/>
螟之沴不作維天其相之於田功乎何有父老其詔子弟<lb/>
焉毋忽<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>浣川集巻二</head>
    <p>
<pb n="KR4d0319_WYG_002-1a"/>
欽定四庫全書<lb/>
　浣川集巻二　　　　　　　宋　戴栩　撰<lb/>
　　七言古詩<lb/>
　　　上丞相夀<lb/>
　　　　某竊以奉珍而賀正月上方疇輔弼之功間<lb/>
　　　　氣而應千齡世咸仰父子之懿生賢有數溢<lb/>
　　　　慶維歌恭惟少保樞使大丞相國公先生一<lb/>
　　　　徳登庸明謨洪濟纘戎祖考聿成中興未成<lb/>
<pb n="KR4d0319_WYG_002-1b"/>
　　　　之勲輔相國家宜備太平難備之福某一官<lb/>
　　　　芻秣四體陶埏曩吏於太白峯之旁如瞻崧<lb/>
　　　　嶽今照以紫微垣之度敢祝泰階謹綴成古<lb/>
　　　　長句一首稱夀冒犯鈞尊某下情無任欣抃<lb/>
　　　　贊詠之至<lb/>
玉麒麟表中興瑞江左風流自韶濩我朝宰相越王家<lb/>
身為中興開瑞數去年寳獻撲鹿花春風端門散恩華<lb/>
叢叢萬額扣香穗祝公夀福逾堤沙披輿地圗上意肯<lb/>
<pb n="KR4d0319_WYG_002-2a"/>
黄河不渾青海静經綸有道鼎年多惠利無邉壺晝永<lb/>
冠蟬衣衮真天人却笑凌煙色易陳調娛乾坤入掌握<lb/>
飱茹沆瀣長精神鑪冶小儒蓬室底倐憶寳從元祐起<lb/>
元祐堂堂森鉅公亦有文章六君子欲賡烝民繼周雅<lb/>
筆欠如椽聊爾耳不然從頭頌勲庸硯蟾應渴西湖水<lb/>
　　　春風行為判府韓郎中夀<lb/>
鴻濛何物轉膠轕春風萬里來閶闔佳哉可愛不可名<lb/>
協氣穰穰如響答去年浙水皆春波今年鄞江春最多<lb/>
<pb n="KR4d0319_WYG_002-2b"/>
桃源洞口一披拂花胎栁骨含天和散作油雲三日雨<lb/>
田家喜氣充環堵藜腸得米停春雷共向清流浸秔稌<lb/>
秔稌可種麥可耘今年上瑞應十分不知化工費多少<lb/>
化工不自書其勳歸來閶闔門四敞更展經綸九天上<lb/>
坐令八極一春臺物物大鈞融溥暢君不見古往今來<lb/>
春復春春風嵗嵗長如新<lb/>
　　　題顧凱之畫洛神賦歐陽率更書髙宗御跋夀<lb/>
　　　右司<lb/>
<pb n="KR4d0319_WYG_002-3a"/>
建安七子雲錦裳東阿冠珮儼帝傍美人依約駐何許<lb/>
巵言和飾含芳薌虎頭妙處似癡絶丹青貌出花邉月<lb/>
空詞無色重徘徊多態有顰轉蕭屑軟風吹香熊耳蒼<lb/>
蘅臯芝田晴翠長玉笙飄斷牽情夢羽葆翻開顧影光<lb/>
蘭釵横峩雙鳳翥調髙不染巫峯雨龍髓生霞謝露鉛<lb/>
蟬衫如水縈金縷瀛洲學士老率更服暗編簡誰施嬙<lb/>
平生肝腸忽嫵媚神氣鈎畫同飛揚閱晉經唐今幾昔<lb/>
光景常鮮日月白紹興天子曽品題價重珊瑚何翅百<lb/>
<pb n="KR4d0319_WYG_002-3b"/>
吾聞商雒神靈居祗今王㑹臨皇輿願公翊我九疇主<lb/>
更覩龜呈綠字書<lb/>
　　　楊子京益壯樓<hi>有兄先為江東將領</hi>
征蠻老將何矍鑠馬如飛龍鎧如石不記腥雲毒雨時<lb/>
苦憶阿游乗下澤纍纍薏苡化明珠䜛夫萋菲何代無<lb/>
說死嗜生非烈士欲行輙止真賈胡江東領軍今獨歩<lb/>
快劍雄筆風雨過壯骨無身宰樹髙壯懷有弟樓名大<lb/>
樓前萬象供指呼逺蒼近綠開畫圗榮謝隨時各稚耋<lb/>
<pb n="KR4d0319_WYG_002-4a"/>
宇宙不改同朝晡請君清坐自探索此本無虧何所益<lb/>
　　　次韻盧直院題秀邸所贈春龍出蟄圖<lb/>
中興斷鰲四極立黄河不動銀河濕羣龍作御翊天飛<lb/>
豈有泥蟠初破蟄畫家畫甜難盡神詩家詩苦空絶塵<lb/>
上聖調合二能事從此角鬐成活身王門沉沉風鐸語<lb/>
妙舞停彎歌罷句夜半祥光挾電生知從所賜春龍處<lb/>
明朝黄麻出漢宫草麻因贈玉堂翁見者傳觀互矜詫<lb/>
我為指㸃開鴻濛九州未畫一豐草龍豢於官猶在島<lb/>
<pb n="KR4d0319_WYG_002-4b"/>
後來盛理稱太平麟鳳不厭郊原小我願萬物常安舒<lb/>
澤焦潤槁旱已拘百靈有職不相襲崑崙日月自出入<lb/>
　　　題吳明輔文集後<lb/>
　　　　水心序陳夀老文古今文字盡此矣吳君明<lb/>
　　　　輔夀光的傳也峭似其師讀此序則併知明<lb/>
　　　　輔矣余何敢贅頗憶從水心游時遇佳題輙<lb/>
　　　　令同賦而送夀老詩余未有述也追和其韻<lb/>
　　　　以贈明輔<lb/>
<pb n="KR4d0319_WYG_002-5a"/>
氷蠶續絲犀琢軫欲奏南薰終不近水心歸宴白玉樓<lb/>
一代詞華為渠盡有客觸熱來相過手挈朗月披煙蘿<lb/>
筆陣森森萬馬肅夜雪未攪千羣鵝游鞭戱鏑偶獨出<lb/>
見者驚降什六七掊摘世故窮髙深鈎揣物情懸得失<lb/>
子雲老去方草𤣥雕蟲往往羞少年水心不學駢儷語<lb/>
評麻品制空現前子今古文自星斗笑殺時流牛馬走<lb/>
人間百短見一長留此一短無何鄉<hi>水心不屑作四六箋表付之朋友嘗</hi>
<hi>云韓氏當國一日欲令直學士院急振手謝不能手幾墜地矣</hi>
<pb n="KR4d0319_WYG_002-5b"/>
　　　走筆代書答西士<lb/>
帝城百司官事少故府庭閑長春草獨餘人事十倍多<lb/>
一月束書逾束藁我于其間厭見之語可摹印百不移<lb/>
深處難論淺處俗今我下筆如黏黐自得君書手不置<lb/>
報章颯颯生新意漫將長句替寒温臨流勝寄相思字<lb/>
乆不哦詩詩律疎字字偃蹇煩麾呼羡君作邑康廬下<lb/>
柔强伏梗妥以愉廼知萬事共一法神熟意便功轉捷<lb/>
聽訟固應哲士能理賦未省通儒怯往時蔡子尹黄巖<lb/>
<pb n="KR4d0319_WYG_002-6a"/>
欲試自疑龜屢占祗今登用頗衮衮似此縣債償亦亷<lb/>
期君䂓模卓魯上隨世功名真漫浪幸勿棄我頻琢磨<lb/>
中年師友半凋喪西湖栁色逓晴隂蒲江逺矣誰共尋<lb/>
近聞鄉里一竒事宿覺庵邉祠水心<lb/>
　　　捕蝗回奉化泊剡源有感<lb/>
十月五日江信風小舟搖兀蘆葦叢雲端初月吐復翳<lb/>
時有鸛鶴鳴寒空梓莢離離掛石髪松蘿矯矯垂羽幢<lb/>
徒歩長歌者誰子乍抑乍揚驚逺厖令人慘淡百感集<lb/>
<pb n="KR4d0319_WYG_002-6b"/>
呼酒不飲心未降自從作吏涴泥滓故書蛛網塵滿窓<lb/>
海田無雨種十一是處犇走祈淵龍龍慵不報蝗四起<lb/>
茹草啖葉無留蹤早擊暮遮夜秉火遺子已復同蜩蛩<lb/>
吏無功徳可銷變勉力與爾争長雄矮屋三間自寒暑<lb/>
居無十日甘憧憧却憶萊堂應夢我白雲正隔西南峰<lb/>
人生富貴亦何用長年菽水勝萬鍾一丘一壑自不惡<lb/>
我欲從之邴曼容<lb/>
　　　刈麥行自靈巖歸示趙丞<lb/>
<pb n="KR4d0319_WYG_002-7a"/>
大兒牽衣鐮在手小兒擕篝並畦走陌翁語嫗切莫遲<lb/>
梅風温雲晴不乆兩手便熟鐮無聲黄雲捲地蒼坡平<lb/>
一聲長歌出臺笠麥蛾飛起緣其纓炊煙幕幕暗楊栁<lb/>
大婦壺飱仍榼酒酒沉飱冷未暇甞腰骨酸辛一驤首<lb/>
　　　程郎中生日<lb/>
明光殿前雙侍史瑞氛曉逐爐煙起玉壺一段氷作澌<lb/>
風流漢署參差是邇來郵館持節歸御花金帶紅氍毹<lb/>
何假通侯聨八座此真漢相驚單于遐哉東海一萬里<lb/>
<pb n="KR4d0319_WYG_002-7b"/>
浴日涵星𣺌無沚只有潮聲似政聲日夜流傳喧兩耳<lb/>
男耕女織桴鼓閒四民不動安如山願公端委穆天縡<lb/>
歌謡處處同東海<lb/>
　　七言律詩<lb/>
　　　上丞相夀<lb/>
　　　　仰惟寳慶三禩王正既月少師樞使大丞相<lb/>
　　　　國公先生初度載臨薄海内外惟抃惟歌是<lb/>
　　　　月也冊寳告成饗獻洊舉天地開霽民物和<lb/>
<pb n="KR4d0319_WYG_002-8a"/>
　　　　懌皇上寵答元勳恩隆意浹錫以御服之鞶<lb/>
　　　　進以上公之位大丞相方爾謙冲不居巽謝<lb/>
　　　　唯謹君臣之間至美全盡可謂盛矣某得之<lb/>
　　　　朝野以為大丞相所以翊輔聖躬雖飲食起<lb/>
　　　　居猶屬之意懿哉此社稷無疆之福也某身<lb/>
　　　　出甄陶喜倍夷等愛切者情深忠過者辭僭<lb/>
　　　　竊謂用人大權要在察微馭外長算不必務<lb/>
　　　　速因獻斯語以庶幾穆如之頌若夫某之鏤<lb/>
<pb n="KR4d0319_WYG_002-8b"/>
　　　　恩銘徳雖殫南山之竹未足叙也謹綴成唐<lb/>
　　　　律七言十首以侑萬有千嵗之夀冐犯鈞尊<lb/>
　　　　某下情震惕怔營之至<lb/>
篆金成寳玉成編春滿東朝萬象妍黼衮有尊天子聖<lb/>
鹽梅無迹上公賢日開喜色臨黄道風逓和聲下碧躔<lb/>
清曉兩宫齊錫夀三槐影裏沸傳宣<hi>右冊寳</hi>
宗祊享徳本無私手捧羲輪上玉墀犧象潔新親薦處<lb/>
鳬鷖燕樂守成時重闉昔誦明光賦碩輔今賡聖徳詩<lb/>
<pb n="KR4d0319_WYG_002-9a"/>
一體君臣同五福無窮無極太平基<hi>右饗獻</hi>
天心妙處不難通祗愛忠勤與至公雲映禮容呈曉霽<lb/>
雪符臘令報年豐的於何處容人力誠到無言是極功<lb/>
試向璇璣觀大象三台夜夜色齊同<hi>右天春</hi>
帝里熈熈笑語閑新春勝事總相闗眼看長樂鴻名建<lb/>
心愛淳熙盛象還雪曉萬家沾廪玉月宵九陌湧燈山<lb/>
昇平此徳將誰報一炷晨香斗柄間<hi>右人和</hi>
萬釘寳璐價連城賜勑初宣上不名虹彩助成霖雨潤<lb/>
<pb n="KR4d0319_WYG_002-9b"/>
龍光疊映衮衣榮五湖四海歸蟠際萬嵗千秋侍聖明<lb/>
應笑唐家于闐玉不於房杜表忠精<hi>右玉帶</hi>
上傅新加鼎鉉金辭榮幾度至如今力陳遜表撝謙甚<lb/>
細想神毫注意深道合明良闗數運禮隆典冊答羣心<lb/>
越王盛業輝煌在欲把緇衣百遍吟<hi>右太傅</hi>
聖主千齡不易逢直應䕶養到清躬觀書子夜勤毋過<lb/>
頥志宸庭樂自融盛有聰明稱帝舜深於保輔是周公<lb/>
治平元祐從頭數此是皇家第一功<hi>右翊輔</hi>
<pb n="KR4d0319_WYG_002-10a"/>
手引羣工上帝庭常須吉士認儀型一般笙磬方同曲<lb/>
千古蒿蘭各異馨泰道正應分内外前賢錯是説調停<lb/>
願歌周雅巻阿什鳴鳳喈喈梧葉青<hi>右用人</hi>
古來要鎮及邉城祗在深謀不在兵廟算何曾有遺䇿<lb/>
將臣容易欲要名弱翁持重羌還服裴度經營蔡自平<lb/>
靖定䂓模天廣大㑹須混一到神京<hi>右馭外</hi>
天地深仁不自知物纔有識荷恩私前年倉鑰塵遮面<lb/>
今日朝班笏拄頥宛若凌虛生羽翮了無報效及毫絲<lb/>
<pb n="KR4d0319_WYG_002-10b"/>
平生金石不移志只在鈞陶聴所之<hi>右自叙</hi>
　　　賀水心先生七十<lb/>
欲盟鷗鷺老昌湖其奈君恩未許何遲此經綸今日後<lb/>
定須酬折得年多著書新藁天無盡閱世閒心海不波<lb/>
七十却嫌人賀夀繚牆閉雨長庭莎<lb/>
　　　題朝爽軒<lb/>
不須拄笏覔西山太白峯頭雪未乾物景四時俱是爽<lb/>
江流三面此為寛慣來幽鳥遺巢在欲縱香苞和雨寒<lb/>
<pb n="KR4d0319_WYG_002-11a"/>
我有一言君記取勿栽髙樹近欄干<lb/>
　　　題雲巖寺<lb/>
纔見好山疑近寺却尋流水入山來坡頭上下無平屋<lb/>
松色中間有落梅越地此方全是海唐碑其字半生苔<lb/>
萬菴老子吾家客説到儒門眼倍開<lb/>
　　　題覺海寺廟二首<hi>用商宰韻</hi>
山頭金碧入層天下瞰平坡百頃田靈跡解扶明聖運<lb/>
斷碑猶記㑹昌年日飜鳥鵲觚稜過風落蠨蛸玉帳緣<lb/>
<pb n="KR4d0319_WYG_002-11b"/>
祭罷數翁沙際立暮潮一舸去翩然<lb/>
秋雲閣雨暗江天雨外鋤犂治廢田作吏自慙空送日<lb/>
爾農何事不逢年荒村獨往無人識古寺頻來有佛緣<lb/>
暫借茶爐供煑藥松風遶鼎却泠然<lb/>
　　　祈雨二古跡<hi>劉伶墓不知何自在此廟前置一巨盌煬帝廟盖海商所立因見其</hi>
　　　<hi>羽衛于海上歸而祠之紹興中以二妃靈應有詔加封</hi>
已出郊坰曙色微田翁指㸃路分岐門前大白劉伶墓<lb/>
壁上箜篌煬帝祠五斗精神醒亦醉二妃恩寵死相隨<lb/>
<pb n="KR4d0319_WYG_002-12a"/>
何如一挽天河洗却為君刋萬古碑<lb/>
　　　題方干墓<lb/>
生前知己人誰是今日人人識姓名𦵏地不封秋樹死<lb/>
詩壇空在墓山平子孫零落行人酹畫像微茫釣渚清<lb/>
惟有寒蟬思凄切别枝依舊曳殘聲<hi>方干鑑湖西島詩云世人若便無知</hi>
<hi>己應向此谿成白頭此語良足悲今墓在鑑湖鶴盤逺勢投孤嶼蟬曳殘聲過别枝此方干警句也</hi>
　　　大水次友人韻<lb/>
天公豈是出新竒漲潦茫茫秋暮時牽浪何曽傳雨信<lb/>
<pb n="KR4d0319_WYG_002-12b"/>
迴南不用掣風旗拍浮甕盎鳴相屬顛倒籬牆去若馳<lb/>
數日羲和尚羞澁嫩黄晴影浸清漪<hi>鄉間風水多作於七月必須醖釀數</hi>
<hi>日而成謂之牽浪既雨之後又須待作南風方霽謂之迴南今此九月作水纔雨即驟欲霽亦不復作南風矣</hi>
<hi>一作萬物可憐芻狗似朝來晴影漾清漪</hi>
　　　和盧直院秋懷<lb/>
因秋又動長年情老却於秋分外清病骨汗銷衣亦徤<lb/>
水窓影净日添明有聲無譜寒蛩切似定還狂暮葉輕<lb/>
不為鱸魚未歸得問言微宦欲何成<lb/>
<pb n="KR4d0319_WYG_002-13a"/>
　　　答徐提幹移居之問<lb/>
借居僧榻淡於僧欲築三間屋未能諸盗忽聞黄榜捷<lb/>
空園亦喜緑隂増梅天氣濕常留火草岸蚊多懶近燈<lb/>
自笑病衰無可用夢中檄就筆飛騰<lb/>
　　　曹徽猷生日二首<lb/>
東皇縹仗下層雲來駕和風再浹辰勲閥此時生鸑鷟<lb/>
天家滿意抱麒麟方瞳的皪輝遲日綠鬢扶疎受蚤春<lb/>
太史談公甚竒異老人星即是前身<lb/>
<pb n="KR4d0319_WYG_002-13b"/>
天聖隂功天下母慶源重此毓英豪政區賢否澄氷鑑<lb/>
詩得江山妙線毫已使列城歌既醉可無衆口賦崧髙<lb/>
油幢誰道容温席行從君王宴碧桃<lb/>
　　　送陳叔方閩縣丞<lb/>
兩年湘岸聴籌聲又向閩峯住冷㕔可是初階帶朝籍<lb/>
已聞獨薦起齋鈴秋邉梧葉無風下旱後苗根一雨青<lb/>
客路方新世路熟莫將彩筆鬬英靈<lb/>
　　　送陳漫翁教授官滿赴都下<lb/>
<pb n="KR4d0319_WYG_002-14a"/>
嫩黄千㸃糝槐枝此别諸生倍所思判牒署名書字小<lb/>
開經酬問具餐遲竹邉亭在誰招隠囊裏書成合濟時<lb/>
東府主人偏愛士為歌厦屋杜陵詩<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>浣川集巻六</head>
    <p>
<pb n="KR4d0319_WYG_006-1a"/>
欽定四庫全書<lb/>
　浣川集巻六　　　　　　　宋　戴栩　撰<lb/>
　　表<lb/>
　　　代賀冬至表<lb/>
莫報君恩空曝野人之日所期嵗美又占太史之雲敢<lb/>
對昌辰而歌介福恭惟皇帝陛下握厯數紀通天地心<lb/>
静以閉闗屏事為於無作和而聽律洗氛祲於一空爰<lb/>
屆迎長茂開有永臣棲身窮壑綴職近班初㪚紫宸恍<lb/>
<pb n="KR4d0319_WYG_006-1b"/>
鈞天之昨夢共扶黄道付時彦之宏圖<lb/>
　　　代水心賀正表<lb/>
蔀推十閏聿新紀厯之休運啟萬年爰格迓衡之盛恭<lb/>
惟皇帝陛下與時無斁體道有初届於小徃而大來用<lb/>
以乾旋而坤轉臣俯棲圭蓽遥企觚稜百辟嚴趨恍隔<lb/>
鈞天之夢羣黎徧徳懽同擊壤之謡<lb/>
　　　代水心瑞慶節賀表<lb/>
三登洽徳衍鳯紀之無疆十月為良標虹流之有慶後<lb/>
<pb n="KR4d0319_WYG_006-2a"/>
天請祝率土承休恭惟皇帝陛下端命穆清履躬元黙<lb/>
儉故能廣陶庻俗於丕平勝在不爭格逺人於多助與<lb/>
天心而脗契増神筴以彌新臣竊伏窮棲猥參近綴乾<lb/>
坤數合當符浯頌之大來土木形頑猶是嵩呼之一物<lb/>
　　　代水心慰皇帝表<hi>太子薨七月初六日</hi>
龍揜前躔震虛宗鬯九陛切鍾情之痛萬方深失望之<lb/>
悲恭惟皇帝陛下遹駿聖圖系隆國本茂銅扉之教久<lb/>
廸温文愴璧宫之哀俄韜輝潤有齡莫告所望而思願<lb/>
<pb n="KR4d0319_WYG_006-2b"/>
惟廟祏之欽承毋至宸衷之過怛<lb/>
　　　慰皇后表<lb/>
儲徳沈暉痛摧中夏母儀隆愛惨結長秋恭惟皇后殿下三善承<lb/>
乾一索得震定漢有司之請實賛睿謨求秦越人之方邃驚慈<lb/>
抱短修有厎哽戚無裨祈少節於悼懐俾盡符於經禮<lb/>
　　啟<lb/>
　　　賀丞相冬啟<lb/>
厯統肇於三微届七日陽生之慶宰輔通乎四海膺萬<lb/>
<pb n="KR4d0319_WYG_006-3a"/>
年帝賫之榮喜溢中邦福隆上衮洪惟某官徳參泰極<lb/>
功格皇天布濩湛恩増煥慶雲之瑞清平王度允符舒<lb/>
日之長羣隂見晛以黙銷萬物囬春而自遂適應朋來<lb/>
之序宜臻滋至之祥懿典徽章峻潞公之禮貌遐齡永<lb/>
算邁衛武之期頥與國匹休對天無斁某身叨祠粟跡<lb/>
囿化鈞望黄道之蜩冠莫預稱觴之列控丹衷於繭墨<lb/>
願賡調鼎之詩頌詠逾勤編摩罔既<lb/>
　　　賀史敷文冬啟<lb/>
<pb n="KR4d0319_WYG_006-3b"/>
觀臺雲煥暢和氣於筩均翹館日長溢歡聲於綵裹敢<lb/>
因亞嵗申蕆上儀恭惟某官文瑩氷壺徳輝珠緯殊庭<lb/>
賦禄期承順於親嚴延閣通班宻祗凝於聖眷行冠漢<lb/>
臚之唱遂參商鼎之調茂對昌辰翕膺純嘏某棲遲窮<lb/>
里瞻遡叢霄荔挺初萌正有資於造化黍寒方極寧無<lb/>
覬於吹嘘因賀以祈此悰莫罄<lb/>
　　　賀丞相冬啟<lb/>
泰元迎日以推一陽來復上相代天而理萬類囬春慶<lb/>
<pb n="KR4d0319_WYG_006-4a"/>
溢寰區福隆英衮恭惟某官勲塞宇宙忠貫羲娥開億<lb/>
萬年周室之休既安既治邁二十四唐人之考益熾益<lb/>
昌祛隂沴以濳銷暢至和而旁浹屬黄鍾之應候宜赤<lb/>
舄之儲祥合璧連珠天瑞允符於亞嵗備物典册帝心<lb/>
益眷於師臣茂對亨期式昭異數某次需郡佐跡囿鈞<lb/>
陶望北闕之衣冠莫陪舞拜羾東曹之牋奏遥祝夀祺<lb/>
頌詠逾勤掞摩匪究<lb/>
　　　賀敷文冬啟<lb/>
<pb n="KR4d0319_WYG_006-4b"/>
厯候璿璣應飛灰於葭琯家傳鼎鼐襲和氣於槐庭茂<lb/>
對三㣲遹綏五福恭惟某官峻標峯峙邃度波涵養經<lb/>
濟扵格天卓爾相門之相寄吟哦於斲雪雅哉詩人之<lb/>
詩方殊庭延閣之餘閒適合璧連珠之恊瑞慶由善積<lb/>
道與時偕賛造化之發舒日添宫線簡聖明之睠注春<lb/>
在恩綸某需次偏鄉囿形全覆奉南山之夀斚莫預鳬<lb/>
趨羾東閣之賀牋第深雀躍滌心賛詠拜手知歸<lb/>
　　　冬至賀丞相啟<hi>求薦</hi>
<pb n="KR4d0319_WYG_006-5a"/>
望大農之薦寒荄孰動於孳萌獻光範之書暖律獨依<lb/>
於坱圠敢以迎長之賀而陳汲短之私伏念某菲質灰<lb/>
輕衰門氷寂舉詞科於賜第之後慚無繡縷之増工竊<lb/>
禄仕於将母之餘僅類韈材之助養粤司賤筦全仰洪<lb/>
鈞雖初陽出九地之深㣲芒特甚而夀域開八荒之大<lb/>
運轉何私俾剛長之道亨斯太平之福應故慶厯彚進<lb/>
如珠星璧月之相輝洎元祐朋來猶瑞靄祥烟之遞見<lb/>
兹為治象盡屬明時恭惟某官格天以紹先勲洗日而<lb/>
<pb n="KR4d0319_WYG_006-5b"/>
更大化得機緘之靖定更險阻以晏如符形氣之太和<lb/>
融偏黨而㑹正方将消敵氛於分剥之日恢皇祚於昌<lb/>
復之期紫垣夜明黄道日正考兩京之鍾虡應我樂均<lb/>
封泰嶽之檢泥光于神筴偉元功之無斁雖一士以不<lb/>
遺顧某何人報恩有地荔逄時而遂挺固知費累於生<lb/>
成鶡在旦而猶鳴所懼聒煩於覆幬叵勝震灼唯誓糜<lb/>
捐<lb/>
　　　元正賀丞相啟<lb/>
<pb n="KR4d0319_WYG_006-6a"/>
真人撫運法五始以乗乾上宰調元斡三陽而開泰慶<lb/>
綿寳祚福萃鼎司恭惟少傅樞使大丞相國公先生道<lb/>
冐羣工仁熈庶彚躬暨湯而一徳已恢濟於宏圖民載<lb/>
舜以同心方翊扶於初政届小徃大來之應輯下蟠上<lb/>
際之龢維春之祺與國無斁某夙塵坯治欽企階符雖<lb/>
慕結蒼梧莫舉班庭之禮然心馳賀柄敢忘裁贄之恭<lb/>
俯懼厓蕪仰祈鈞鑒<lb/>
　　　賀丞相正啟<lb/>
<pb n="KR4d0319_WYG_006-6b"/>
攝提正于孟陬統嵗功而肇始太㣲應乎上相拱辰極<lb/>
以舒光睠兹弼亮之謨赫乃清寧之祐恭惟某官忠垂<lb/>
簡册績紀旗常同徳格天濟保衡之專美純忱輔世闡<lb/>
師衮之大猷兩宫歡娯四野晏粲獸樽初發颺言賡詠<lb/>
於巖廊蟬冕増輝顓面顯都於槐位諒自天而錫羡期<lb/>
與國以無疆某藐爾廩祠陶乎鈞播寸荄氷冷密依坱<lb/>
圠之工夀栢春浮願上龎洪之祝熏忱詠賛刋贄拳勤<lb/>
　　　賀史佑神正啟<lb/>
<pb n="KR4d0319_WYG_006-7a"/>
斗回乾野溢喜氣於椒華春在相門集祥光於槐䕃慶<lb/>
深雲擁頌起風馳恭惟某官周魯傳家韋平繼緒抱髙<lb/>
科而未試魁星宻映於台星聨華閤以自頥徳雨黙符<lb/>
於霖雨式應攽墀之厯竚施隔座之屏某夙出恩閎茲<lb/>
叨祠廪仰洪鈞之一氣竊待吹嘘同寒谷之寸荄亦知<lb/>
鼓舞賀忱逾劇緘贄匪䖍<lb/>
　　　賀丞相正啟<lb/>
上聖紀元三既盈而啟萬中階履泰坤以順而承乾輯<lb/>
<pb n="KR4d0319_WYG_006-7b"/>
時椒頌之華賛我槐庭之慶恭惟某官敉廸鴻化弼諧<lb/>
燕猷鋗玉鏘鳴已助成於熈事師干薄伐行迄奏於膚<lb/>
公維春之祺方夏永佑某衡門屏跡翹館馳心仰坱圠<lb/>
之洪鈞大開夀域回覊孤之暖律儻畀叢祠且賀且祈<lb/>
以懼以惕<lb/>
　　　賀史寳謨正啟<lb/>
合紹定之昌期肇新厯紀茂韋平之令緒宜介春祺敢<lb/>
即輿忱用伸善頌恭惟某官學傳黄閤美濟青氊戒寒<lb/>
<pb n="KR4d0319_WYG_006-8a"/>
士以爭名尚䄂桂華之手與賢才而㧞彚益培槐䕃之<lb/>
基對此泰亨别膺晋接某夙叨恩範自玷官箴念九地<lb/>
之陽春未回窮谷思四天之霖雨庻活枯荄敢羾斐辭<lb/>
仰祈炳鑒<lb/>
　　　賀丞相得孫啟<lb/>
慶延宰席秀挺孫枝人統肇乎甲申仍崧嶽降神之嵗<lb/>
斗朔紀于大吕恊魯邦同日之祥盛事一門驩心萬宇<lb/>
恭惟某官家傳經濟世載忠勤十七年夷夏之敉寧已<lb/>
<pb n="KR4d0319_WYG_006-8b"/>
茂中興之業億萬載君臣之相悦又開同徳之基邇者<lb/>
煌煌之芝産于奕奕之廟於昭珍瑞式應階庭蓋决䇿<lb/>
安宗社之圖功施于國則積善衍公侯之緒燕及其私<lb/>
天意則然地閥加峻某素叨冶鑄益侈厚成頌姬召之<lb/>
勲方與周室始終而無斁較韋平之系豈漢世一二而<lb/>
足言喜抃伊深掞陳已淺<lb/>
　　　謝丞相得倅信州啟<lb/>
奉麻源三谷之祠投閒已忝佐翠巖五峯之郡起廢滋<lb/>
<pb n="KR4d0319_WYG_006-9a"/>
榮墨想誤以成蝇福殆生於失馬得非所覬感極其真<lb/>
竊念某縮朒亡堪際逄自幸繇筦庫之下士通朝靡介<lb/>
於先容招學舘之諸生職教特叨於累擢既白風霜之<lb/>
簡旋汙香火之縁春老萱闈㫖甘切望地寒蓬户疾疢<lb/>
薫心方憐羝乳哺以無期詎謂牛喘鳴而有問甫更嵗<lb/>
籥仍玷化鈞葵藿之傾太陽固日依於臨燭江湖之多<lb/>
乘鴈豈或計於去來顧廼察其忠朴之不移遂復許之<lb/>
馳驅而自試出於望外畀以治中然而秀萃鷲山夙標<lb/>
<pb n="KR4d0319_WYG_006-9b"/>
近甸才慚驥足曷展題輿雖懐印以來前亦凜氷而知<lb/>
懼使功不如使過敢負陶埏成始又獲成終若為稱塞<lb/>
兹蓋恭遇少師樞使大丞相國公先生道維宗祏徳冐<lb/>
幅員兼中興太平之功七六經而無媿任夾輔維師之<lb/>
寄億萬載以逾長其為宅揆之至公妙盡知人之能事<lb/>
不以一毁譽而易聼每因衆好惡以黙觀嘘冷灰於復<lb/>
然録焦桐於已㸑恩鴻稠渥情蟻怔營某思礪厥初力<lb/>
鞭其後猥慿泥軾歌功敢必於海圻遥企魁符畢志願<lb/>
<pb n="KR4d0319_WYG_006-10a"/>
酬於材舘翰畦易罄心篆難窮<lb/>
　　　謝執政啟<lb/>
陪麻源三谷之祠久忘熱夢半翠巖五峯之刺遽起寒<lb/>
荄鈞陶之恩有加於前銘鏤之欵莫知所止伏念某違<lb/>
時自好泥古成迂陞筦庫之㣲厠朝班而知媿忝膠庠<lb/>
之任董晨誨以罔功遂罹栢省之風霜旋飭蕋宫之香<lb/>
火省循知咎覬望奚心烏哺方艱念蘭陔之㓗養鳯鳴<lb/>
未吹覺黍谷之慳春丹爐藥疢疾之軀清鏡雪塵埃之<lb/>
<pb n="KR4d0319_WYG_006-10b"/>
鬢自分梗萍之永斷詎期槖籥之不遺畀以佐州厚於<lb/>
為地顧此鷲山之近甸壯觀維多歉然驥足之下材題<lb/>
輿匪寄雖尚賖於滌篆已凛愳於臨氷造萬物而成始<lb/>
成終包荒信矣取羣才而使功使過報塞謂何兹蓋恭<lb/>
遇某官徳量涵空神鋒耀世身扶昌運植丕圖如㤗山<lb/>
四維之安學闡正傳掲至治於盛帝三王之上鼎彛事<lb/>
業竹帛勛庸方且計吏治之績以黜升灼臣工之心而<lb/>
進退遂俾溝中之棄質重收㸑底之新功某仰佩龍光<lb/>
<pb n="KR4d0319_WYG_006-11a"/>
俯殫駑技指大江而東遡緹屏益勉於清箴睇皦日之<lb/>
中臨蔀屋復希於普燭敬黔毫楮莫白端倪<lb/>
　　　武博除太博謝丞相啟<lb/>
陞聨右序方懐倚席之慚改命上庠又玷横經之選寵<lb/>
再新于浹日幸一出于自天坱圠恩深凌兢惕甚伏念<lb/>
某無能為役妄意曰儒起自寒鄉乏螘子半絲之援陶<lb/>
于洪造收蟫魚隻字之功爰脱選于吏銓廼充員于學<lb/>
省塵埃盡洗光價潜増曽何分録之勞僅免聚嘲之累<lb/>
<pb n="KR4d0319_WYG_006-11b"/>
虎困皮中之蠧族自為仇鹿懸庖裏之須身其召祟矧<lb/>
親齡之遲暮適卧疢之頻仍菽水㡬何巫醫百計詭外<lb/>
庸而自便叨中渥以沓來宜去而遷逾覺面顔之厚以<lb/>
文易武寖驚蹇歩之髙豈今古之能通實見聞之咸屬<lb/>
彼漢重五經之置必久師資若唐自四門而除尚云優<lb/>
選載循薄陋曷稱便蕃兹蓋恭遇某官勲塞兩儀徳隆<lb/>
四輔機神明鑒斡海宇之廣于範圍性道文章發先民<lb/>
之秘于幽渺兹億萬年無窮之事業皆六七經未盡之<lb/>
<pb n="KR4d0319_WYG_006-12a"/>
淵源肆令㣲生均囿樂育某益堅素尚毋負殊知剖滯<lb/>
析疑雖愧昔賢之博邃黜浮崇雅尚禆聖札之丁寧刳<lb/>
心難銘汙簡莫賦<lb/>
　　　賀丞相除太傅啟<lb/>
伏覩三月十四日制書大丞相進加太傅者冊渙天庭<lb/>
位升帝傅聖主三年而大報衍慈極之鴻名明公一徳<lb/>
以欽承格昊穹之駿惠徽章申錫輿誦祗歡蓋聞畢公<lb/>
參坐論於周朝誕彰懋徳鄧禹進東向於漢世式表元<lb/>
<pb n="KR4d0319_WYG_006-12b"/>
功然而當禋祀合莫之時非必有寧親教孝之美猗歟<lb/>
今日迥邁前聞徳貫兩儀而處盛逾謙功塞四海而䟽<lb/>
榮屢巽迨勉受於儀典告成之日蓋少見夫明良繼志<lb/>
之餘上固謂何官之可酬人亦曰此恩之已晩恭惟太<lb/>
傅樞使大丞相國公先生道開久大神與哲謀十八載<lb/>
弼寧考之謨紀綱具舉數千里恢中原之境寳鎮來歸<lb/>
既丕翊於重光了不言乎舊伐惟思日孜孜之念皆迓<lb/>
衡穆穆之圖搜攬人才則霧滃雲蒸申飭戎備則狼馴<lb/>
<pb n="KR4d0319_WYG_006-13a"/>
麕伏里㕓帖㤗國歩人安故得南位奉瑄而景宿絢明<lb/>
東朝進冊而祥雲布濩兹天意之攸屬豈人謀之强能<lb/>
載觀孝廟之隆卓有越王之懿嘗因鏤玉爰陟面槐是<lb/>
宜發中㫖於龍旒播温綸於鷺序冠冕百辟威容彰<lb/>
絶席之尊師範一人徳誼侈如賔之寵并加井賦益重<lb/>
巖瞻追配前文人竚拜維垣之峻延洪大寳命永同過<lb/>
厯之休某竊屏叢祠緩聆郵置妻孥陶於一飽仰無窮<lb/>
無極之恩燕雀舞於千間效隨見隨聞之喜其為賛詠<lb/>
<pb n="KR4d0319_WYG_006-13b"/>
尤倍等倫<lb/>
　　　除太學録謝丞相啟<lb/>
金耀庀藏居既慚於愒日璧雝分録寵忽冐於自天寖<lb/>
汙職事之聨盡脱塵埃之跡化鈞所播恩海旁流竊以<lb/>
庠序治世之精神師儒立學之元氣斯道升降視人重<lb/>
輕非古今愽碩之英必甲乙雋造之選伏念某人品至<lb/>
陋名第亦卑志目中眉墮南省十人之後暴鱗㸃額乏<lb/>
西掖六題之功望已隔於清華分自甘於冗㪚敢謂公朝<lb/>
<pb n="KR4d0319_WYG_006-14a"/>
之簡俾從故府之游空食罔功第慰循陔之養剡章如<lb/>
式繆成通籍之階寸心曷報於陽暉髙䕃重滋於露渥<lb/>
與成均之紏正分博士之討論有英材所樂者三未妨<lb/>
麗澤無吏事不堪者七逈絶囂氛雖空踈莫稱於範模<lb/>
而迂腐粗便於習性僥覦過甚報塞於何兹蓋恭遇少<lb/>
傅樞使大丞相國公先生勲冠西朝道闗百聖恥一夫<lb/>
之不獲躬持伊尹之平得吾相以為師士誦周公之懿<lb/>
龍徳方資於夾輔鴻猷益罄於恢張肆令棫樸之㣲均<lb/>
<pb n="KR4d0319_WYG_006-14b"/>
被菁莪之養作人盛美小已餘榮某思宿厥官勉耘其<lb/>
業率諸生以忠孝當少補於清時揆已量之崇卑庸敢<lb/>
昧於素分永言悃愊莫既豪銖<lb/>
　　　代衢守到任謝丞相啟<lb/>
立朝無補猥參蘭省之華領郡非才亟及𤓰時之戍延<lb/>
見父老勉宣教條顧望實之甚輕荷甄陶之愈重伏念<lb/>
某早繇庠序旋脱漁樵憂患十年嬰家庭之素韠間關<lb/>
萬里徧蜀道之青天出選海以來歸厠班行而誤綴周<lb/>
<pb n="KR4d0319_WYG_006-15a"/>
旋左右之學進登禮樂之司遂玷郎曹獲叨銓部追數<lb/>
平生之遲頓忽若昇仙自惟冗食之優游何以報國力<lb/>
祈外補少試民庸敢圖旒扆之矜遽假麾符之寵睠信<lb/>
安之沃壤實左淅之名城井邑鱗繁簿書久橐舟車輻<lb/>
輳紵績未舒必得䟽通之材廼當治辨之寄厨傳儻䟽<lb/>
於過客凛矣羣嘲保障或奪於繭絲難哉兩裕載維質<lb/>
朽曷稱委隆兹蓋伏遇某官扶日元勲格天碩輔開誠<lb/>
心布公道陪聖政以常新霈厚澤浸鴻恩罄羣生而咸<lb/>
<pb n="KR4d0319_WYG_006-15b"/>
遂用捨短取長之意絶重内輕外之偏俯念羇孤特加<lb/>
噐使某敢不恪共侯度祗服官箴政在撫循當不出樂<lb/>
職中和之外民無愁嘆庻同歸大鈞坱圠之中鏤骨知<lb/>
歸矢心誓報<lb/>
　　　通薛尚書啟<lb/>
斡斗樞於帝室肅瞻上省之輝光守廥鑰於神京竊偹<lb/>
下陳之趨走矧以拜恩之舊為今受令之新咫尺納柔<lb/>
萬分㴠假恭惟某官亮天熈采與世作程機神明鑒莫<lb/>
<pb n="KR4d0319_WYG_006-16a"/>
及之量該公輔嚬伸諧戱無隠者照徹邇遐曄然大科<lb/>
異等之名濶矣髙足要津之歩條疏四百令民自以不<lb/>
寃課㝡二十人上咨其異績徧轄中臺之綱紀久參右<lb/>
府之訏謨皇家宻運於規恢邦縡悉資於方略慮無遺<lb/>
算動則底功内則利人外以救邉版儲允殖後於論才<lb/>
先於考行詮鑒惟精兼數噐以有餘歴百為而匪懈豈<lb/>
伊經濟尚緩登庸取天地以名官雖冠六卿之兩職上<lb/>
星辰而聼履合歌左相之一詩某初乏寸長靡逃半矚<lb/>
<pb n="KR4d0319_WYG_006-16b"/>
雪遍萱闈之髪喜懼兼縈星周杏苑之題俛仰若夢調<lb/>
既陪於受秸戍猶俟於及<graphic n="KR1000" url="https://raw.githubusercontent.com/kanripo/KR-Gaiji/master/images/KR1000.png" mimeType="image/png"/>土銼無煙自笑賣文之難<lb/>
活王城如海誰憐寄隠之空藏正恐碌碌於抱關飜慚<lb/>
坎坎於伐輻惟二天之覆近覺千里之投輕似是騎曹<lb/>
請以馬喻震迅而上馳道不辭盡日之泥塵長鳴而顧<lb/>
主人乞與明年之春草歸忱逾切琢纇匪工<lb/>
　　　上趙尚書啟<hi>曽移書衛恭勸令剡薦又欲辟為幕屬</hi>
文昌八座之尊仰光耀者有日從事十部之重借吹嘘<lb/>
<pb n="KR4d0319_WYG_006-17a"/>
而上天雖禇中之畫未酬而宇下之恩自出叙以片言<lb/>
之贄堅其終惠之逄竊以士之湛泊何常誰毁誰譽上<lb/>
之汲引既定不進不休顧榮途萬有至難在知已一亦<lb/>
足恃如其諉命則又非情伏念某窘於空疎加以拙訥<lb/>
皇皇就舉選始得而顔已衰飄飄從宦游再至而心轉<lb/>
苦以蕭然垂罄之室賦凄其悼亡之篇獨期舉主之破<lb/>
員少慰阿㜷之加飯然而邈無雅素詎敢未同而言久<lb/>
相因依乃或游辭以觧大錯悔㡬州之鐡洪爐羡萬物<lb/>
<pb n="KR4d0319_WYG_006-17b"/>
之銅謀之坐交喟焉長嘆平生崔魏非不為少陵著價<lb/>
之髙此日嚴徐空至視枚臯忍窮之久思舊臣之外舉<lb/>
仗宗工之裏言頗記執吏役於鳴珂嘗因進詞業而望<lb/>
履卓為特逹自幸庻㡬借勢於王公大人昔嘗聞語推<lb/>
轂於卒史下士今果親逄載觀翰劄之丁寧殆越父兄<lb/>
之記慮捫感衷而自涕意蹇運以終通塞翁之倚伏固<lb/>
然誰云失馬愽子之轉躍未定自合成盧恭惟某官掲<lb/>
日月而行符天地之運胷次納萬壑於滄海筆端起㣲<lb/>
<pb n="KR4d0319_WYG_006-18a"/>
雲於㤗山不曰秘官登瀛洲已獨立神仙之表豈惟都<lb/>
公學宰相蓋素髙台輔之名既持事本於諸曹實寄政<lb/>
機於一武嘉績良圖之建方共倚於㤗平小善片藝之<lb/>
收宜豫儲於豐暇重念某懦雖不武差亦自彊翁歸両<lb/>
噐自将敢為健吏斯立二塗取一儻列諸生莫非陶治<lb/>
之私尚俟採擇之及且祈且謝以懼以慙<lb/>
　　　問訊平江趙尚書啟<lb/>
凝燕寝之香違屬車八十乘而未逺流京師之福與浙<lb/>
<pb n="KR4d0319_WYG_006-18b"/>
水三百里以俱東矧塵埃小吏之踪在推輓大恩之内<lb/>
奏記晚矣矢心以之恭惟某官智略湊乎上前風采聞<lb/>
於天下當其職居喉舌所謂建璇玉以運隂陽迨今郡<lb/>
屬股肱豈徒釋繭絲而為保障王仲舒之教修可紀楊<lb/>
君發之慈敬為先将使全呉寝還舊事然後興見聞於<lb/>
觀樂之彦慕禮遜於逹節之倫風景逾新獨照武丘之<lb/>
明月勲名鼎盛空維笠澤之扁舟政路亟翔宗潢有煒<lb/>
某愚不自揣困亦望升流汗九衢信矣王城之如海垂<lb/>
<pb n="KR4d0319_WYG_006-19a"/>
涎丹鼎難乎凡骨之為僊幸受翰林牀下之知遂申車<lb/>
師屏間之記念先容之無㡬荷為地之過周以待來年<lb/>
諒不渝於前諾適在今日可自墮於後機敢告曲成庻<lb/>
㡬終惠具姓名於副墨恨莫隨鴻鴈之飛候寒燠于小<lb/>
春但能結桃李之夢未殫歸倚尚俟謝裁<lb/>
　　　賀程刑部尚書啟<lb/>
伏審八座陞班一氷叠組斷鼇以立溟極亟當至周召<lb/>
而乃留豐貂以歩文昌聊復與臯蘇而並駕士方續賀<lb/>
<pb n="KR4d0319_WYG_006-19b"/>
民實具瞻竊惟天開我宋之隆時獲異人之用王文恭<lb/>
草治平之詔進端殿所以為參預之階范忠宣翊元祐<lb/>
之謨遷吏銓所以寄宥宻之徑蓋付危疑於談笑之自<lb/>
定則處富貴皆勲業之優為若時鉅賢重我皇國恭惟<lb/>
侍讀直院中書判部尚書四海慕尚百世宗師作為文<lb/>
章何止翔蛟龍躍虎鳯措諸事業固已駕風雲鞭雷霆<lb/>
歴東西臺而金玉厥聲合内外制而機杼一手人固榮<lb/>
其儒學公未展於緒餘屬當倉猝之㡬卓有謀猷之致<lb/>
<pb n="KR4d0319_WYG_006-20a"/>
先皇重付託而定楚璧於五拜主上軫謙冲而對漢璽<lb/>
者三辭與大臣從容其間俾宗祏帖㤗如故其偉績有<lb/>
若此者顧何官可以酬之今兹横經於勸誦之帷曵履<lb/>
於論思之地皇猷益煥事本維新雖總禁詰於秋官尚<lb/>
煩率屬然登疑丞於帝輔行穆奮庸庻㡬億萬年敬天<lb/>
之休不越二三臣同徳之内某遂叨屬隸素切儀圖上<lb/>
焉得人而仰處公朝下焉適願而自忭私室蓋疇昔泛<lb/>
承於謦欬而于今親入於範圍倚墻仭而稱門生有天<lb/>
<pb n="KR4d0319_WYG_006-20b"/>
共幸聽制麻而同走卒計日以須頌賛之深掞敶則淺<lb/>
</p>
<p>
</p>
  </div>
</body>
</text>
</TEI>
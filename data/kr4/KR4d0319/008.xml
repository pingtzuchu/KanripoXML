<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>浣川集巻八</head>
    <p>
<pb n="KR4d0319_WYG_008-1a"/>
欽定四庫全書<lb/>
　浣川集巻八　　　　　　　宋　戴栩　撰<lb/>
　　啓<lb/>
　　　賀髙内翰啓<lb/>
上眷舊人詔登内相得陸贄文可不墜矣姑暫演於絲<lb/>
綸若伊尹學而後臣之當亟調於鼎鼐心知所暨手舞<lb/>
惟鈞恭惟修史侍講内翰表世作程挈道立統經駘蕩<lb/>
出馺娑踐揚幾遍於清華左延義右邇英啟沃深諧於<lb/>
<pb n="KR4d0319_WYG_008-1b"/>
密勿天既付以遺上聖人方徯以福羣生豈惟批敕而<lb/>
公輔之望隆蓋嘗代言而經綸之猷顯遂由瑣闥擢正<lb/>
鑾坡治老癃以徳化之成激武將以忠誠之感是亦寄<lb/>
徑寧復逾時釋筆硯而秉化權擇一令日任棟梁而康國<lb/>
步於萬斯年某越在叢祠剽聆郵置仰明河之爛爛信<lb/>
可望不可親依大厦之耽耽苐相喜而相賀尚須泚頴<lb/>
以竢續箋<lb/>
　　　謝李提幹許薦唘<lb/>
<pb n="KR4d0319_WYG_008-2a"/>
歌有客傳河尹之詩賸知盼睞讀喜士稱贊皇之史願<lb/>
卒依歸命未拜而神馳恩彌深而語拙聊憑咫尺敢瀆<lb/>
再三伏念某壯不如人少而知學方其鼓篋游鄉校之<lb/>
日已嘗斂衽誦明公之文竊惟雄深雅健之辭實兼衆<lb/>
體假在犇走掃除之列蓋所甘心結清夢以無從撫流<lb/>
年其寖往鸎遷谷換偶預諸生鸞在枳棲更叨藐吏斯<lb/>
其幸者抑有甚焉海角寂寥疇昔莫聞于軺傳芝眉絢<lb/>
耀迺令親拜於履絇雖旅進旅退而懐抱靡宣然咨諏<lb/>
<pb n="KR4d0319_WYG_008-2b"/>
咨度而風謡畢采交友豫忻其遇合私心自賀其機縁<lb/>
亟馳一介之緘果奉千金之諾所謂在下寮而氣蘇於<lb/>
君子何但論今世而意求之古人乘秋起孤鶚之騫時<lb/>
哉勿可失守株待逸兔之獲正爾良獨難伏望某官拔<lb/>
茅茹於泰道之彚征種桃李於芳蹊之滿䕃髙風聳澄<lb/>
清之轡鼔舞泠然甘雨應平反之車潤澤多矣命此山<lb/>
斗門䦨之久付以芝桂藥籠之新如覆一簣而為山自<lb/>
兹伊始儻連三捷而奏凱厥有繇來某謹當思稱所䝉<lb/>
<pb n="KR4d0319_WYG_008-3a"/>
分鞭其後未遇知已道不同耳固應踴躍于今時有如<lb/>
此心天實臨之敢不糜捐於異日永言僭迫倍極淩兢<lb/>
　　　賀張殿院啓<lb/>
恭審紫禁登賢赤墀執法立五花號七貴雖接武䕫龍而<lb/>
寖崇繇一嵗凡六遷非方駕周召而未止名流所抃舊吏<lb/>
逾深恭惟某官學粹而徳方量宏而節峻挹垂虹長江<lb/>
之浩蕩逸韻無雙酌北斗元氣之淋漓竒文有爛既最<lb/>
藩維之課遂儀清切之班胡三丞兩部足以囘翔果一<lb/>
<pb n="KR4d0319_WYG_008-3b"/>
臺衆正於兹倚重維時邊瑣係國隠憂豪傑景附而未<lb/>
堅敵國灰殘而更熾昔唐莫分於朋黨故河北之冦難<lb/>
平若漢能用於直言則淮南之謀自寢凡明目張膽之<lb/>
地乃折衝禦侮之機風采一時精神千里君子有恃小<lb/>
人有懼方大愜於輿情臺諫盡言宰相盡行將悉歸於<lb/>
能事某久棲徳宇側聴除書雖舞手不持此心實共海<lb/>
内而喜然含毫復沮常語敢為門下而陳顧已負於後<lb/>
時聊少伸於稱贄誦乗黄待春草之句定累陶鈞獻崑<lb/>
<pb n="KR4d0319_WYG_008-4a"/>
崙服紫芝之詞願珍鼎餗惓惓祈嚮蓳蓳掞裁<lb/>
　　　答李狀元唘<lb/>
簸明月於海水之南香名藉甚奏繁露於帝庭之右鼎<lb/>
甲巋然敢云袖贄之勤肯逮襟期之冷既慚後賀深慊<lb/>
先施恭惟狀元正字郎中才擢鯨牙學傳麟筆百王軌<lb/>
法不可易究厥本元北方學者未之先是為豪傑果以<lb/>
頡頏之佩徹于清燕之旒得董仲舒公孫𢎞出焉有光<lb/>
初政若陳了翁韓獻肅云者益勉壯圖某猥以具員獲<lb/>
<pb n="KR4d0319_WYG_008-4b"/>
觀盛事前龍媒於伯樂之廐所愧因人投魚目於隋侯<lb/>
之旁何以為報空懐顙泚莫既心論<lb/>
　　　答張狀元啓<lb/>
瑞合谿流羣䜟應魁躔之兩聲蜚雲陛臚傳壓經佛之<lb/>
千上見晚以興嗟士得如而適願歘委長牋之逮賸知<lb/>
謙徳之光恭惟狀元正字郎中識洞萬微學窮三聖負<lb/>
竒志而游河汭懐矣功名彫小説以干天官付之戱笑<lb/>
何目所志而眉中蓋齒之宿而意新僴焉先登快我直<lb/>
<pb n="KR4d0319_WYG_008-5a"/>
上旁薄徧于千里請看嶽頂之雲少却方之一頭同是<lb/>
池邊之鳯某濫隨攷藝自愧因人聴騎導之音隆隆惠<lb/>
然肯顧較附托之儔擾擾兹亦至榮薄言以酬有悃未<lb/>
既<lb/>
　　　答王狀元啓<lb/>
開億萬年寳厯之休大明麗極續四十三黄扉之句魁<lb/>
哲應期方同衣冠交賀之懽迺辱車騎惠來之寵曷酬<lb/>
先贄聊飾片辭恭惟府簽狀元郎中望屹神人學瀕聖<lb/>
<pb n="KR4d0319_WYG_008-5b"/>
處借厯代之大訓鼓行東序之區壓杓端之六星冠在<lb/>
南宮之紀雖諒黙未遑於親䇿而句傳首重於得賢風<lb/>
采聳聞善類快睹不負平生之學是曰初心盡循先輩<lb/>
之規有光舊事某濫焉程校榮此旁觀所愧因人覽日<lb/>
華而喜愕自知匪報襲雲采以珍蔵頌詠深勤掞裁難<lb/>
罄<lb/>
　　　通史守啓<lb/>
顯對帝謨肅開侯度揭九山於斗柄肆班東后之春奉<lb/>
<pb n="KR4d0319_WYG_008-6a"/>
二典於奎躔如接中朝之畫旗旄動色稚耋驩心恭惟<lb/>
某官傳經濟於相門洞本元於學海金相玉質凛氣槩<lb/>
以自將霧滃雲興蔚才猷而有用卓然文獻之舊著于<lb/>
騰翔之初守符使節之交輝民績事功之兼懋逮總九<lb/>
府之圜法實持諸道之要權綽有成猷達於上聴星闈<lb/>
月寺方直上於禁嚴蘂館珠宮迺力蘄於恬雅未容袖<lb/>
手俾近錦邦借延閣之隆名為中州之偉觀自取信為<lb/>
廉矣此民抑何幸焉睠我提封夙標名地王謝之流風<lb/>
<pb n="KR4d0319_WYG_008-6b"/>
未逺當不費於爬搔邾魯之擊柝相聞已習知其肥瘠<lb/>
非但森㦸凝香之可樂何妨鳴禽春草之重吟度雁蕩<lb/>
而訪龍湫倍覺先聲之有喜參鸞臺而貳鳯閣即聞温<lb/>
詔之趣歸某曾此識韓榮於御李不謂窮櫩之需次乃<lb/>
逢賢牧之臨藩雖朝蹟之已收寔陶埏之有素受㕓宇<lb/>
下尚叨官供家請之私伏謁道周敢後塗歌里誦之賀<lb/>
其為忻快莫既掞摩<lb/>
　　　答交代錢知縣啓<lb/>
<pb n="KR4d0319_WYG_008-7a"/>
奉辟書而守壯縣已先膺二千石之知從簿領而拜長<lb/>
官敢敬助三萬户之賀方藻思而削牘忽盥手以剥緘<lb/>
倒置後先交集榮懼恭惟某官襲錦繡裹山之慶標玉<lb/>
壺懸秋之清學問久矣一家知殫見洽聞之有自政術<lb/>
特其餘事何盤根錯節之可言徘徊湖浙之壯游培養<lb/>
國家之重器迄今改命尤屬遴才方前逋後負之相乗<lb/>
甫能支拄如沉疴積痛之已定但少康强屈敏手以臨<lb/>
之不勞力而濟矣長作靖川之嘉話便膺密令之褒除<lb/>
<pb n="KR4d0319_WYG_008-7b"/>
某吏道無師儒酸自錮一第續燈於諸父勉為祀竈而<lb/>
來九品絓鞅於底寮敢期代匠之斵久寒心於司敗欲<lb/>
折屐於前驅矮屋可以棲遲盡復本來之面目蠧簡更<lb/>
須卒業尚收驚畏之清魂瞻遡百千敷宣一二<lb/>
　　　答趙知丞啓<lb/>
烹素書之魚記分攜於蓬蓽迎紫氣之騎幸掃溉於松<lb/>
槐天憐我輩之味同人喜鄉邦之誼厚某官毓神明之<lb/>
正氣洽古始之奥聞指青雲而圖南九萬里風斯在下<lb/>
<pb n="KR4d0319_WYG_008-8a"/>
扣丹墀而獨對三千字日猶未斜朋游共詫於摘髭能<lb/>
事了無於徳色輟殊庭之香火分大邑之絃歌誦遶㕔<lb/>
草合之詩聊紆闊步聴方底芝封之詔即據要津某何<lb/>
取長裾正堪矮屋向霧天之一角不圖至斯對海月之<lb/>
三圓亡庸恐甚賴有嘗僚之託逭其司敗之羞竊自歎<lb/>
於此時聞似人足音喜矣儻未忘於疇昔見君子我心<lb/>
寫兮持此以酬言之不足<lb/>
　　　答洪宰啓<lb/>
<pb n="KR4d0319_WYG_008-8b"/>
詔出楓宸寵分蒲璧聖天子圖治六載歎宵旰擇令之<lb/>
難賢執事為民一來喜錦纜牽江而近敬同此邑仰候<lb/>
先驅恭惟某官逸步獨超穎才自露典型是似寔金貂<lb/>
玉鉉之流傳肯綮備嘗亦珠椽碧幢之游戱尚圓五剡<lb/>
屈涖一同魯邾擊柝相聞何勞爬撫王謝起家可紀便<lb/>
有褒除某倚席汰歸題輿愧忝尚以未瓜之戍獲逢行<lb/>
李之臨伏謁道旁幸識魯山之面目依棲宇下更陶武<lb/>
邑之絃歌忻贊良深掞裁已淺<lb/>
<pb n="KR4d0319_WYG_008-9a"/>
　　　代水心囘史宰啓<lb/>
伏審選繇堂授寵即男封孤嶼一僻陋之區似非所處<lb/>
相門多經濟之手定自不同恭惟某官璧絢繅以齊輝<lb/>
刃淬硎而特發為方伯連帥之佐亦既練詳收人民社<lb/>
稷之功固應餘裕豈乏汲引而登要地乃恬平進而詭<lb/>
外庸賢者髙風兹邑鉅幸豫想畫簾之靖趣蜚宸詔之<lb/>
華某朽質無春窮簷待死何意瓊瑶之詞翰墮此一緘<lb/>
尚同鄉社之耄倪詠乎三異先施良渥琢報匪工<lb/>
<pb n="KR4d0319_WYG_008-9b"/>
　　　代薛端明囘史宰啓<lb/>
明綸敷渥茂宰陞華此日朝堂最重字人之長吾邦巖邑<lb/>
顧迂名閥之英雖公自為計則踈而民之䝉惠良厚某<lb/>
官修能穎脱敏識鑒開風流今在兹家本傳於經濟富<lb/>
貴吾自有途合上於夷庚乃飛太史之鳬殆屈朝陽之<lb/>
鳳竊窺髙致無愧前修便應有綠綈方底之書非復拘<lb/>
墨綬銅章之比某一丘自老十世與㕓未遑慶贄之恭<lb/>
忽拜華緘之辱思魏國夙昔之好永矢弗諼誦陽城撫<lb/>
<pb n="KR4d0319_WYG_008-10a"/>
字之辭敢以為獻陋文匪報謙施良慚<lb/>
　　　答趙縣尉啓<hi>交代畫鸂鶒灘於㕔屏</hi>
簿領沉迷空愧淮海樓之舊跡牋函委逮如挹崇義里<lb/>
之清風後賀既慚先施彌寵某官天潢泒近國器量閎<lb/>
賜秘書之僊圖為善乃其最樂燃太乙之藜杖多聞蓋<lb/>
以自娛胡為此來似亦少屈然而玉貂衮衮帝眷方隆<lb/>
金印纍纍玉門自有畧展民庸之試便應褒詔之頒鸂<lb/>
䳵灘頭已尋故事鵾鵬海畔共看壯圖某名在小儒職<lb/>
<pb n="KR4d0319_WYG_008-10b"/>
慚髙士對秋砧於明月嵗則一周托夏屋於震風芘斯<lb/>
萬幸方稽削牘例辱記名未能與箠楚辭豈亦同於此<lb/>
味相依如輔車勢願有取於其心<lb/>
　　　通趙寺簿啓<lb/>
主印月聯峻仰中朝之望抱闗星廥猥隨下走之塵半<lb/>
生擁篲以未能此日肅緘而何幸恭惟某官徳輝銀筆<lb/>
才冠瑶枝訪興公賦詠之蹤地鍾清淑探子政校讎之<lb/>
學天與經綸既懋底於民庸迺亟陞於廷蹟惟儲帑計<lb/>
<pb n="KR4d0319_WYG_008-11a"/>
籌之厯試故源流本末之具知粤從農殖之司特任鈎<lb/>
乗之寄清明四達蠧涴一銷豈惟數上於便宜固已密<lb/>
禆於均節歌栢梁楊箕之詠雖則權輿登荷槖簪筆之<lb/>
班是應步武某塵庸太甚濩落何堪霜枯杏苑之袍僅<lb/>
焉再緑雪遍萱闈之髮將以逺來那知<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>秣之攽但有<lb/>
扊扅之守尚依矞䕃獲免空官食馬慮不盡才所覬異<lb/>
知之顧好士為之推轂倘形有味之言投悃罙深琢詞<lb/>
非腆<lb/>
<pb n="KR4d0319_WYG_008-11b"/>
　　　代樂清宰與方倅啓<lb/>
玉笋輟班蹔題輿於白鹿之壘銅章綰綬行負弩於棲<lb/>
鴈之峯豈惟邦人仍蔽芾之榮抑亦吾黨得師承之幸<lb/>
僭裁初贄肅候前旄恭惟某官織雲漢以成文探禹穴<lb/>
而發祕越其英妙之嵗聲實既隆澹若功名之塗進用<lb/>
謂晚袖演綸之手而展轉乎學館屈均財之謨而參禆<lb/>
乎帑儲上方招文武之英公自託藩維之佐薄蓬萊而<lb/>
崑崙弗即可謂衝髙康海沂而邦國不空亦足惠利趣<lb/>
<pb n="KR4d0319_WYG_008-12a"/>
歸有詔宏濟是圖某濫此附庸居然選調窺斯文之統<lb/>
緒有一瓣香墮今日之塵埃如三斗艾敢謂竊舉員而<lb/>
幸去庶幾抱素學以知歸笑言偃之弦歌儻或取爾詠<lb/>
杜陵之厦屋其自今兹喜忭彌深編摩曷究<lb/>
　　　通趙倅啓<lb/>
記班聯於朝武不知嵗月之馳托臨照於貳車忽覺星<lb/>
辰之近僭裁緗簡仰候緹屏恭惟某官慶流發乎璇源<lb/>
盛徳輝乎銀筆養成大用羞崑崙而薄蓬萊自秉精忠<lb/>
<pb n="KR4d0319_WYG_008-12b"/>
經駘蕩而出馺娑借司儲之寄徑為制國之權輿乃眷<lb/>
中川素稱近甸謝康樂之池宛在有此平分趙清獻之<lb/>
樓巋然無非樂事未應煖席合即賜環海圻忻忻聊與<lb/>
民而留愛政路鼎鼎宜由階而遂升某何但識韓益榮<lb/>
御李詎謂衡棲之需次又逢輿坐之臨藩鷦鷯一枝方<lb/>
喜受㕓於樾䕃駑馬十駕尚期問政於瓜時贊詠良深<lb/>
揣摩莫既<lb/>
　　　除架閣謝丞相啓<lb/>
<pb n="KR4d0319_WYG_008-13a"/>
賦羽林之芻秣曾乏寸長掌金耀之文書忽叨鈞播寖<lb/>
以清夷之轍易其塵冗之途鎔冶恩深鏤蔵語淺竊以<lb/>
長倩貽輩流之笑何自抱闗東方答客難之辭伊誰掌<lb/>
故蓋濁宦清游之必較乃古情今態之悉同儻使得整<lb/>
轡問程漸有投棲之地豈不勝逆風揚櫂了無登岸之<lb/>
期此意難言以榮為忝伏念某材微且樕學落而蕪第<lb/>
太常者十七年絶企騰黄之步課考功者嵗六稔僅收<lb/>
破白之章雖仰䝉鴻造之穹窿敢謂出選階之汗漫凡<lb/>
<pb n="KR4d0319_WYG_008-13b"/>
前後有祈於薦牘皆震惶自悸於心扄况象魏庋蔵之<lb/>
聮為鵷行儲養之徑崇寧秩令酌六部以分曹中興官<lb/>
儀籲羣才而弄印不圖懵甚亦獲濫旃驚夢猶疑豈姓<lb/>
名之誤及闔門起舞但手額以知歸兹蓋恭遇某官徳<lb/>
應泰階道扶辰極以至誠諧國是初靡滯於拘攣以公<lb/>
論叙人才乃先知於窈𦕈將恢一統之業用成長治之<lb/>
勳繄取捨之所闗實規摹之至到仕兹豐水助開數世<lb/>
之仁采彼新田俾收多士之用永弼昭代惠及鯫生某<lb/>
<pb n="KR4d0319_WYG_008-14a"/>
曷酬東閤之施唯慰南陔之養竊其餘暇儻習睹於舊<lb/>
章緝此見聞或粗供於末用興言報塞倍極凌兢<lb/>
　　　謝朱侍郎刑部啓<lb/>
賦玉臺之芻秣曽乏寸長掌金耀之文書誤叨殊渥恍<lb/>
平生其未夢溢小己以餘榮竊惟仕路由塗轍而分人<lb/>
情得依歸為重處鼂錯於掌故人知文學之未寒事昌<lb/>
黎於二卿士喜師資之有地使稍出於塵埃之底兼親<lb/>
承於名勝之前其在斯逢可謂鉅幸伏念某本以單疎<lb/>
<pb n="KR4d0319_WYG_008-14b"/>
加之樸訥皇皇就舉選始得而顔已衰飄飄從宦游再<lb/>
至而心轉苦自刼司於廥鑰期寖脱於選階區釡縱横<lb/>
了何闗於古學圉庾爾汝寧復對於髙人僅收破白之<lb/>
章空笑化緇之袂忽躐司於象魏殊昔問之馬曹事簡<lb/>
職閒猶侈小蓬萊之號薦專員的足成圓崒堵之圖方<lb/>
倚出於下風豈但謝於今日兹蓋恭遇修史判部侍郎<lb/>
莊裕山立孚融玉温浮沅湘而畧巴江蚤藹蕃宣之績<lb/>
游蓬壺而憩元圃徧儀清切之聮登于甘泉重我法從<lb/>
<pb n="KR4d0319_WYG_008-15a"/>
雖究臯蘇之能事豈稽伊呂之逺猷方將拔彚征之茅<lb/>
合善類於開泰新薄采之芭收多士於中興翊兹明時<lb/>
望在寰海某唯知自好不辱所蒙繙故實以有聞或供<lb/>
近用附賢哲而不朽敢有遐心且謝且祈以愧以惕<lb/>
　　　賀丞相加恩啓<lb/>
誕膺顯冊申衍慶畬辭太傅之三公愈光謙徳受加賦<lb/>
之一等勉答聖情海宇交欣庭紳胥慶恭惟某官弼諧<lb/>
新政迓續宏圖運精神而折遐衝乾清坤晏觀㑹通而<lb/>
<pb n="KR4d0319_WYG_008-15b"/>
行典禮星潤日輝輯四表之懽心昭一人之達孝洎登<lb/>
成於懿鑠爰疏錫於徽章雖厚徳之欲醻顧何官之可<lb/>
報而迺巽以自牧退然不居論道經邦惟茂燮調之實<lb/>
加地進律姑承睠賞之彞益見君臣之協同兹謂古今<lb/>
之罕儷某身陶恩紀喜溢心扄愧無博士愈之詩以歌<lb/>
碩輔願觀太史佚之誥克敉宗勳僭斐有敷凌兢是懼<lb/>
　　　答王新恩謝啟<hi>建封</hi>
諗蘭亭之諸王克世其學得桂林之一郄足張吾軍軒<lb/>
<pb n="KR4d0319_WYG_008-16a"/>
玉驄以見臨袖華藻而為贄云胡不喜又過所聞伏惟<lb/>
某官姓名已香器局甚茂筆端雲凑千巖萬壑之輪囷<lb/>
胸次海流五典三墳之醲郁若時得雋夫豈釣榮方聖<lb/>
天子紹開於中興而子大夫入奉於大對剴切陳當世務<lb/>
覽必異焉魁磊光信史間今其始矣某眩於五色見此<lb/>
一斑既意氣之相投聊誦言而為謝若曰變崑西之體<lb/>
豈屬畸人唯應對渭北之譚願期他日偶以祠事慚於<lb/>
後時<lb/>
</p>
<p>
</p>
  </div>
</body>
</text>
</TEI>
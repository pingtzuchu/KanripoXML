<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>浣川集巻十</head>
    <p>
<pb n="KR4d0319_WYG_010-1a"/>
欽定四庫全書<lb/>
　浣川集巻十　　　　　　　宋　戴栩　撰<lb/>
　　祭文<lb/>
　　　祭林侍郎文<lb/>
繄衆哲之繁興信蘭芳而芷潔渺流風之獨繼惟松操<lb/>
而筠節姱鄞江之多賢佩瓊琚其陸離儼魏國與玟瑰<lb/>
孰典刑而似之昔余之耳公也識昭晰而鑒開剸捷疾<lb/>
而矢度擅撥煩于吏師底金穀以成務非方隅則䕶三<lb/>
<pb n="KR4d0319_WYG_010-1b"/>
軍之餉非大農則版四海之賦盖傑然為衆彦之宗何<lb/>
多多而長裕洎余之目公也按步趨於仁義甘咀嚼於<lb/>
詩書鄙趣辦為一切笑敲朴之麄疎居處無華靡之奉<lb/>
服用皆素樸之餘盖退然得儒者之範豈聲利之區區<lb/>
嗚呼斂才而冒以德約器而歸諸道兹前脩之能事尚<lb/>
老成之是考喪榘矱于前陳宜旁觀之慨悼矧宵人之<lb/>
受之超冗賤而獨厚蜚剡墨于無媒垂贈言于不朽曾<lb/>
嵗月之㡬何隔死生於翻手倩千山之啼鴂侑苦詞于<lb/>
<pb n="KR4d0319_WYG_010-2a"/>
一缶<lb/>
　　　仙都祭薛𤓰廬文<lb/>
嗚呼笑睨浮雲宇宙物蜕哭視潜壤師友道替水心往<lb/>
矣我師者誰子又繼之我友日稀凡我友朋散而仕游<lb/>
念子塊處條春蔕秋側聞杖屨赤城之麓題句巾山任<lb/>
蕃赧縮示我新集逸響琅球我念子敏世莫與儔語無<lb/>
留聽書無停矑千載之精盡遺其麤繩尺彌修芒鍔匪<lb/>
厲期子皓首復反卒嵗人曰子疾我省則非丹顔㦸髯<lb/>
<pb n="KR4d0319_WYG_010-2b"/>
蔚其有輝歘驚餞客甚晳而臞飯不龠合飲水滿壺嗚<lb/>
呼子竟僊去豈以疾逝詩傳雞林字照四裔家有令兒<lb/>
競爽齊芳華締未完克紹其堂煙殽火釀子寜肯歆愴<lb/>
怳敶辭式鑒此心<lb/>
　　　鄉祭趙郎中文<lb/>
嗚呼由藩方領使節而清苦不療于藥資歴冊府登郎<lb/>
闈而恭選不移于位貌雖昔賢之共然於今世而皆到<lb/>
緬道術之湮微嘅人風之變踔笑沖泊為亡庸指傲桀<lb/>
<pb n="KR4d0319_WYG_010-3a"/>
為見效維公敏超事先健幹物右投獲以棄匪齪齪者<lb/>
亷也吏欲擅師文希絶輩藏髙以卑匪煦煦者謙也自<lb/>
其科世級筮京仕而世固以逺器占之矣夫離謗而叢<lb/>
譽積愛而銷嫌宜美爵之傾赴胡程促而步殱矧中夀<lb/>
以未艾豈景薄于西崦嗚呼哀哉百慮非憂一敬似懼<lb/>
役肝膽以過勤召膏肓而自祟方簡服之罙隆勇丏外<lb/>
以迭試易章貢于宣城次猶虞其太遽偉佳兒之擢銓<lb/>
曽弗寘于忻豫視外物為一塵何死生之足計庚歊若<lb/>
<pb n="KR4d0319_WYG_010-3b"/>
焚濤江沄沄歘其歸舟翩彼旐旛我酹我哀匪直鄉枌<lb/>
　　　鄉祭盧直院文<lb/>
嗚呼闢清華之軌路挾駿駃而上馳才與命以胥偶闊<lb/>
際逢之一時公收勲于藝籍蚤挺拔而芳腴綴明月以<lb/>
為珮建舒虹以為旗遍窺蓬山之户分儤鼇禁之扉紛<lb/>
詞頭之夜下或慶律而戎機盖十擅其六七何輒出而<lb/>
愈奇兼牋奏于南宮涌泉思而沛餘繄余鄉之前哲掌<lb/>
帝制其寔稀儼先陳而後蔡粲紫橐之相輝縱窘步而<lb/>
<pb n="KR4d0319_WYG_010-4a"/>
少却胡奄忽以至斯毎觀公之韞立信才宏而具宜事<lb/>
前迎而卻拒理透深而摘微既燭瞭以鑒裁亦藪藏而<lb/>
煦濡杼逸思於篇什寄餘襟於酒棊謂此樂之終竟罄<lb/>
交朋而來期倐五十以嬗化悼賀監之莫追嗚呼哀哉<lb/>
乞郡委羽之境築室太玉之坻使左餐右粥豐及物之<lb/>
德而精筆妙墨富閒居之詞靡二者之一遂愬穹蒼而<lb/>
孔悲想營魂之留祔陳薄奠以來思<lb/>
　　　族祭教忠弟令閤宜人文<lb/>
<pb n="KR4d0319_WYG_010-4b"/>
嗚呼潘楊父友地擅儒門王謝家秀天嫓雋倫兩美之<lb/>
合于古罕聞展如夫人懿積罙芬教成桂堂明經冢婦<lb/>
其養伊甘其薦伊楚相彼夫子如玊斯組和以慈物敏<lb/>
以輯務煌煌天闕著籍以朝朱轓翠節介于幩鑣豈不<lb/>
赫奕而色靡驕慶繇順至天道孔昭繄世闕陷雖天莫<lb/>
巧五福幾矣維疾是悼四十二春半為治療有劑萬金<lb/>
莫覿一效嗚呼痛哉某等䕃于蘿藟夙稔音徽娣規姒<lb/>
式老睠稚依粤聞告訃漣泗竢歸一觴縮酹妥此輤車<lb/>
<pb n="KR4d0319_WYG_010-5a"/>
　　墓誌<lb/>
　　　婁南伯墓誌銘<lb/>
南伯婁氏名鑄寶慶二年十月乙酉卒君既卒有潜山<lb/>
集若干巻孤穀所纂次也介其狀請銘余讀之曰文之<lb/>
體不相沿其究一爾且吟咏以情性論著以理義古人<lb/>
未有越此者世所同知而或不能自通於古人以其情<lb/>
性否而理義闇也君詩用元祐律雖繪組故事以就聲<lb/>
韻而高睨物表自為開闔不失情性之正其他文倫紀<lb/>
<pb n="KR4d0319_WYG_010-5b"/>
條通勸戒森列往往有益世教若駢儷則君集中居大<lb/>
半夫四六本法不過句偶按昔字辭運今意調隨其分<lb/>
量可以稱上尤者絶出矣君割製揉合理義黙貫然則<lb/>
君之文無觕細非茍應俗者此朋友所以悲君生五十<lb/>
二年而湮汩以死也始君童丱游鄉校翔趨闊視見者<lb/>
辟易都講老師相語曰此婁氏子也夙成炳蔚皆目注<lb/>
之既壯晝繙夜玩經史傳記獵採無休時奥篇隠帖覽<lb/>
即成誦觚翰所就鄉之文學先生愈益賞異而君亦以<lb/>
<pb n="KR4d0319_WYG_010-6a"/>
此不遇場屋俛視黄紙冊皆舊等夷或不逮逺甚朗歌<lb/>
永嘯舒幽散鬱間以病告而不知者以為君且得心疾<lb/>
矣夫以君之孝友仁裕門之内雍如也門之外泊如也<lb/>
豈以尋尺得喪塵介其胷次而顧不釋然哉此識者所<lb/>
以重為君悲不獨時命之難而知心亦罕也雖然以君<lb/>
之才使之得仕展露其所有将不即人而人即之忌媚<lb/>
曶生則訕謗更起嘿嘿可以為傲咢咢可以為傾而其<lb/>
論未知所定矣君既以學娯身不妄出庭閾無争名炫<lb/>
<pb n="KR4d0319_WYG_010-6b"/>
燿之嫌無進取眦睚之怨以此自養其髙鴻㝠飛而鳯<lb/>
逺翥其得不既多乎余故謂非所以為君悲而君之意<lb/>
亦必有以自慰歟君之先繇長谿徙水嘉曽祖琯伯祖<lb/>
監察御史寅亮者自譜其系距唐納言十四世爾祖克<lb/>
亮父世初楚州教授淳紹間知名母何夫人翰林學十<lb/>
溥之女娶劉氏劉之大父歙尉昕與歴陽守仲光忘輩<lb/>
行不以壻禮眂君君雅厭俗繳繞二女許嫁長衡陽理<lb/>
掾槃之子煒余季也次湖口丞陳埴之子鉅毎媒老白<lb/>
<pb n="KR4d0319_WYG_010-7a"/>
二家君曰父余友也可以無一語折難其坦吉如此三<lb/>
男子穀轂慤咸力學文有指授天其卒相婁氏以醻君<lb/>
之志余以為非所患者果不必悲矣君卒明年十二月<lb/>
辛酉葬建牙鄉西華山銘曰峩蓮峰兮架穎鋩湛岷潭<lb/>
兮濡墨芳跨蜿蜒而上征兮兆曰文字之祥<lb/>
　　　趙君舉墓誌銘<lb/>
寶慶之元聖天子龍飛加惠同姓湛恩濡焉於是趙公<lb/>
君舉以屢薦國子監例當上集英對不幸以母夫人王<lb/>
<pb n="KR4d0319_WYG_010-7b"/>
氏憂毁瘠疾侵冬十有二月甲午卒其弟時稼泣言於<lb/>
余曰人所罕能者兄之所能也人所同預者兄之所不<lb/>
得預也兹命矣夫余請究其説迺曰天以我宋克肖厥<lb/>
德宗英競爽林立穎出較其藝行豈遽不寒士若者然<lb/>
人率疑而弗信也遯而弗偕也予兄以遜順篤實絢詞<lb/>
藻而發之朋游敬愛若一祭酒諸先生往往館焉先是<lb/>
宗姓無假館于人者斯特異矣今明主興太平中外忻<lb/>
忻凡恩典一至春官者咸得齒仕籍予兄獨弗獲青衫<lb/>
<pb n="KR4d0319_WYG_010-8a"/>
手板與州縣吏自展竭簿書犇走間不然但至天子之<lb/>
廷吐其平生韞積雖朝奏暮死亦瞑目奈何鈞不及儕<lb/>
輩耶余聞而蹙然更喻之曰能其所不能者君舉所以<lb/>
過于人也不得預其所同預者抑天使君舉不自混於<lb/>
人也今世多謂宗盟入仕之優故有欲削其數者欲靳<lb/>
其予者使知人之同得而有不能得者焉庶一付之命<lb/>
而議論紓矣兹君舉為宗盟地而子何憾焉時稼乃出<lb/>
其譜系行實而讀之按君舉諱時賢藝祖皇帝介弟秦<lb/>
<pb n="KR4d0319_WYG_010-8b"/>
魏王九世孫也曾大父公孺故忠訓郎大父彦□故訓<lb/>
武郎父扐夫故秉義郎自髙祖武翼扈從南渡因家秀<lb/>
之崇德君舉少刻厲寒牕一燈研磨徹旦室雖單空半<lb/>
菽杓水顔色怡如也其教四弟身率行勸以前哲為繩<lb/>
凖舉動微過差則抨正之故和而克立巽而知恥咸以<lb/>
器業自致時稼為寜國府司户參軍其乞銘於余辭氣<lb/>
款惻文而愿者也以此知君舉所以教矣君舉且死屬<lb/>
諸弟曰修短有數吾知之誠安之長往之後故書千巻<lb/>
<pb n="KR4d0319_WYG_010-9a"/>
足遺子以學所大戚者二親先逝重親塊存無以終養<lb/>
爾吾儒生也歛以深衣勿用緇黄以汩吾尚嗚呼信然<lb/>
亦不足於銘歟君舉生淳熈之丙午嵗娶王氏子二若<lb/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>次未名女一寶慶三年夏四月丁酉祔于臨安仁和<lb/>
之先兆實黄山銘曰匪甘而飴味我道腴匪華而袪藻<lb/>
我芳思得匪増峻失匪虧卑於銘不忘鴈行之思<lb/>
　　　存齋蔣弋陽墓誌銘<lb/>
存齋者蔣君德瞻諱叔輿所自號也君曽祖扶祖厚贈<lb/>
<pb n="KR4d0319_WYG_010-9b"/>
中大夫父行簡以朝議大夫知處州最有名贈中奉大<lb/>
夫水心先生銘其墓所云梁普通初為永嘉守其隠於<lb/>
西華者蔣氏之始也道降俗漓士多旅于分域之外其<lb/>
以功名自詭尤莽蕩寜復知自存哉昔孟氏謂人之異<lb/>
于物者至無㡬也存之者君子故推而天地同倫去之<lb/>
者庶民故極而鱗羽無别斯其為教肅矣公之學本末<lb/>
畢具天文地理律厯音樂倉扁之書靡不該究而其大<lb/>
者漢唐本朝兵刑財賦之源櫛理而組貫之其言八陣<lb/>
<pb n="KR4d0319_WYG_010-10a"/>
牝牡奇正畫地成圖不翅指掌余嘗見其手抄箱積棟<lb/>
充盡天下異書也其學之博如此至覘其所存而驗之<lb/>
朋友親切之際則毫髮咸就繩凖奬善箴過無曲諛扺<lb/>
訐之色藥病䘏難無强知謾應之論不以締昵為聲利<lb/>
不以逖疎為怨嫌其步武實地又何其約而有要哉余<lb/>
是以信君之所存而非其自耀也君以中奉任調揚州<lb/>
司户臨安府仁和買納鹽場華陽軍節度推官吉州永<lb/>
新丞嘉定九年浙漕薦其文於禮部遇余行都余摘水<lb/>
<pb n="KR4d0319_WYG_010-10b"/>
心語謂曰子以勝流恬于仕進子無干澤可矣奚必以<lb/>
科目為累哉君笑頷之自是不復舉進士所在亷平自<lb/>
将條令通久如般陳聚新振舉倉職而不以糾發前逋<lb/>
為能住竈起火宻防私販而常以厚支鹽本為急其聽<lb/>
獄訟雖發讁莫欺而湖北李誾之獄必辨其非殺人祀<lb/>
鬼者其治征賦雖豪户不少假而永新預借督促之擾<lb/>
則寜辭攝邑而後已盖心無適莫唯是之從前後薦主<lb/>
率名守賢使者猶曰改官常舉爾荆湖制置大使趙方<lb/>
<pb n="KR4d0319_WYG_010-11a"/>
威名隆盛釋屬辟椽皆一時選雅敬慕公檄佐其幕有㫖<lb/>
禁攝局趙留之不可力薦于朝知信州弋陽縣㑹所知為<lb/>
外臺先以書扺之曰月樁為銀若干此邑之所以困也𣙜<lb/>
酤報牛狀牒鬻紙此民之所以重困也公其有意蘇民瘼<lb/>
乎既至度不可革則曰吾先經理其政可也縣為鄉九都<lb/>
踰六十令民首實以整詭挾之弊其疆畝肥瘠品等髙下<lb/>
各為圖以記之保正副物力陞降皆緘之几側夜漏未盡<lb/>
五刻輒視政吏分案捧文書立庭下無敢叢擁者廋姦匿<lb/>
<pb n="KR4d0319_WYG_010-11b"/>
黠連年累訟一閱牘底立剖不留其委折曲直參互者呼<lb/>
至前兒女諭之或釋怨不争而退夏秋二賦與民立期一<lb/>
胥不至鄉落宿欠幾三萬緡收遺拾碎痛自節約迄無少<lb/>
負建社稷壝以崇本興常平倉以濟艱又以餘力創薰風<lb/>
樓造了巖李村驛而月解裕足常先於諸縣郡將毎指<lb/>
以為他令法民家置畫像以祠公既得疾文書應報如平<lb/>
常嘉定十六年正月二十六日卒官年六十有二積階承議<lb/>
郎士民為之出涕具詩頌酒殽旗鼓送其柩至數十里<lb/>
<pb n="KR4d0319_WYG_010-12a"/>
外世率謂獲乎上者必厲民而得百姓譽者或速譴上<lb/>
官亦豈盡然哉初公從中奉出峽與兼山郭雍上下其<lb/>
議論而公親領宻受又從袁道潔於䕫州亦以所學質<lb/>
焉公邁爽自整幅巾扺掌談辯如雲聽之者莫不心醉<lb/>
其所植立麾斥塵滓于八荒之外人莫能涯也余聞古<lb/>
人學聚之外莫大于尚友故友一鄉之善士為未足又<lb/>
友一國之善士一國之善士為未足又友天下之善士<lb/>
極而至於千古之人莫不與之神交意㑹然後謂之好<lb/>
<pb n="KR4d0319_WYG_010-12b"/>
學公於詩則四靈雖調度不合而不廢也于文則水心<lb/>
之門友雖意趣間有偏者而不靳也道德性命既已㕘<lb/>
周程之㫖於袁郭而於薛公士隆講劃制度尤詳又以<lb/>
管葛自期而尋繹其事於齊語蜀書慨然有拔起之志<lb/>
則公之尚友者豈今人所可到哉夫其合鄉國天下之<lb/>
善又推之千載而僅施之一邑可哀也已其配劉氏封<lb/>
孺人閫行勑備後公數月亦卒子焈炗焱煚㸂女一人<lb/>
寶慶元年正月十二日合葬于瞿嶼亥山越二年焈煚<lb/>
<pb n="KR4d0319_WYG_010-13a"/>
以狀來乞銘銘曰伊古哲人以識為質淬學磨友朝熈<lb/>
夕緝既成鑒燧坎離自集後之陋者質薄而虧學磽弗<lb/>
入友窳者隨譬彼荒甓曷治曷鋤偉歟德瞻可以大受<lb/>
書髙屋危芳液在髓交匝海區摽律在手施于男邦如<lb/>
鄭之僑裁割政幅柔美教條上敬下順匪偷匪囂平昔<lb/>
蘊積粗一二試豈其管葛同播異地抑或有逢度越不<lb/>
啻巽峰之宅亥阜之墳蘭氣徹户松色䕃原生殁不朽<lb/>
是謂存存<lb/>
<pb n="KR4d0319_WYG_010-13b"/>
　　　張夫人墓誌銘<lb/>
初余簿定海定海宿樓船軍四千與許浦相應援主将<lb/>
呉君英開冶鑄治札革揉角煉幹凡矛劒刀㦸甲兜鍪<lb/>
假面大弓滴油弩之屬無不犀利精好手援斧墨為戰<lb/>
艦百餘艘營部屋廬寸瓦尺壁無剥圮者余數奉檄閱<lb/>
視乃知自嘉定更化朝政清明廟謨淵宻雖内地一將<lb/>
無不謹選而咸獲其用也呉君間與余語必及忠孝且<lb/>
道其客黄希呂之賢於是余始獲與希呂交呉君既移<lb/>
<pb n="KR4d0319_WYG_010-14a"/>
許浦又㩦希呂以俱齊安之役冦方遁去餘孽未平呉<lb/>
君往戍希呂贊以畫盡𠞰其黨又偕戍膠西積勞補進<lb/>
義校尉一日希呂以書扺余使其弟武在京學者泣且<lb/>
請曰希呂不天母夫人竟逝矣古云三釡若希呂等何<lb/>
痛如之往返十數余歎曰此常何所以知客忠孝者也<lb/>
按夫人大父某父啓姓張氏家平陽逾笄歸同邑黄處<lb/>
士厚之處士孝甚夫人德諧志偶姑晚而䘮明易喜怒<lb/>
夫人沐浴抑搔如其意所出藥餌唯謹處士及其季升<lb/>
<pb n="KR4d0319_WYG_010-14b"/>
之兩室一㸑夫人與叔姒相佐佑恩意周悉不幸繼亡<lb/>
撫其子叔度與已子均教為成人處士既沒夫人不葷<lb/>
肉散其子游四方理長緝短儉内勤外葬其仍世未舉<lb/>
者五喪嘉定十七年十月乙卯卒夀七十有八寶慶二<lb/>
年十月某日祔于處士之塋實桃源里三子長希呂次<lb/>
武次衛二女長適進士鄭去病季適進士孔正大孫男<lb/>
三女一余謂夫人慈養有泣鯉之遺鞠教有鬻髢之勤<lb/>
而又同居以洽愛躬績以畢終若是者皆可書余獨因<lb/>
<pb n="KR4d0319_WYG_010-15a"/>
述希呂而以所聞見者附焉銘曰靡媺不録維邦之穀<lb/>
靡積不昌維家之祥<lb/>
　　　處州通判墓誌銘<lb/>
戴姓著于永嘉垂百七十年矣知鹽官縣事士先始擢<lb/>
進士第臨江教授述繼之與公曽祖中散大夫迅為伯<lb/>
仲訂經諏史文辭大振鄉人號二戴先生教授與周士<lb/>
行已游至款而狀舎人劉公安節行實則中散筆也同<lb/>
從程氏學故教授亡周博士為哀辭且銘其墓祖覬朝<lb/>
<pb n="KR4d0319_WYG_010-15b"/>
請大夫知建昌軍有詩名今永嘉誌多其題咏父九韶<lb/>
淮東總領所幹官未展用而殁以公贈朝散郎公諱若<lb/>
氷景清其字少而風姿頴爽玊雪自將朝散愛而名之<lb/>
且遜以已所補官自以屢舉入調主崇安簿臨海丞知<lb/>
羅源縣或謂選人為令此無病自灸者公輾然弗答既<lb/>
至則審計度躬儉勤閩土磽而狹賦人多倚院寺僧以<lb/>
明年之獲鬻今嵗之直甚而豫鬻四五年者名曰撲賣<lb/>
至期則竄無從索耆户長厭苦公令先占稅而後貿易<lb/>
<pb n="KR4d0319_WYG_010-16a"/>
故督賦不擾而辦帥何公澹下其法十一縣行之至今<lb/>
侯官有陳氏獄獄疑帥以委公公以為死者趾傷非要<lb/>
害也詰家屬得其情乃解鬬而踣亟平反之帥稱善欲<lb/>
聞于朝公謝曰是欲置侯官宰何地乎故何公靡由介<lb/>
請剡以京狀監行在贍軍激賞東酒庫考與舉如格改<lb/>
官為瑞昌縣北兵擾淮糾民䕶江供億倍費公櫛棼砥<lb/>
棘民不告疲辛巳之役蘄為冦踐對境不百里囂頑幸<lb/>
釁訛言挻驚公隨方鎮帖衆賴以定民有姻族交訟率<lb/>
<pb n="KR4d0319_WYG_010-16b"/>
以倫彞曉切之勸闢農畬増續學廩居三年化理大洽<lb/>
守憲鄭公損留公筠上其績諸使者薦交于道曰此賢<lb/>
而練達者此繭絲與保障具全者公不以自多秩滿造<lb/>
京慨然曰視茫茫而步僂矣老不供世用也部注通判<lb/>
處州闕以歸累階承議郎在瑞昌獲偽為州縣印但時<lb/>
達等贓賄鉅萬令該詶賞公輟不復言既而以今皇帝<lb/>
登位恩轉朝奉郎得官一子識者謂階品素定而公之<lb/>
蹈義俟命者賢也寶慶改元三月疾于其家属其子涓<lb/>
<pb n="KR4d0319_WYG_010-17a"/>
歴屈指自頷曰某日可矣遂以其日庚申卒得年七十<lb/>
一三年十月己酉葬建牙鄉渚浦之東兆夫人劉氏先<lb/>
公二十年卒盖同祔焉余毎謂儒宗士系守所見聞而<lb/>
能攄之用者難也發于用矣而能使人信其用者尤難<lb/>
也今世以作邑為繁重未改官則相戒以浼已既改官<lb/>
則曰姑以償吾債而止雖有絶異之材或疑于自試無<lb/>
他浮聲悸之也况儒生沈錮家法世方笑静以鈍謗實<lb/>
以疏豈獨建置侮卓而盤錯訾虞哉公蚤當劇任曽微<lb/>
<pb n="KR4d0319_WYG_010-17b"/>
阻容及其再試如駕輕就熟固其宜爾然通官顯僚豈<lb/>
無意見各異而公顧能使聲譽如出一口余是以喜公<lb/>
攄發所見而人信之兹不亦克振世德者歟雖然公之<lb/>
永其世德抑有可述者初公既用大父澤而公之子必<lb/>
聞又遜公澤以授其孫耆夀補將仕郎盖其家庭一以<lb/>
孝慈遜順轉相浸浹其不以官爵為一身之私匪待勸<lb/>
詔而能也易曰有子考無咎公其有子承考矣壻鍾太<lb/>
初張瑾次孫頥夀孫女三人銘曰伊亳之譙徙于魏陵<lb/>
<pb n="KR4d0319_WYG_010-18a"/>
嘉祐元符世擷儒英既衍既蕃各為芳馨公生儒門而<lb/>
有吏聲治辦在境孝友在庭兩澤四世綿延以興我觀<lb/>
薄流計影析形既迫于謀亦隘于成胡不有裕鑒此德<lb/>
銘<lb/>
　　　佛夫壙銘<lb/>
佛夫戴氏余弟三子也永嘉之俗名子者曰亞某某孫<lb/>
獨余弟槃名子以夫夫者剛立之稱余愛其誼故三子<lb/>
率以夫名佛夫初生其母王氏臨蓐夢入梵室有佛危<lb/>
<pb n="KR4d0319_WYG_010-18b"/>
坐頭嶢然疎眉秀目凖直而口方旁一老父唱曰與佛<lb/>
有因與佛有縁忽寤而胎下矣視其相如所夢纔百晬<lb/>
人孩撫之輒能誰何或教以誦佛合十爪以聽因奇之<lb/>
不復以䕶養經慮侍婢㩦抱不謹置之㕔石上有犬過<lb/>
之驚得癎疾藥以保命丹即愈既逾年㑹鄉鄰有争浄<lb/>
光山者聚千百衆鳴梆嘯吻聲撼屋瓦佛夫因驚舊疾<lb/>
復動重以吐㵼越兩日死是嵗八月余官行都寓其柩<lb/>
於廣福寺暨七載余始來歸遂葬之德政鄉頭陁村和<lb/>
<pb n="KR4d0319_WYG_010-19a"/>
迦隴隴之下有帆游戴侯廟相距百步銘曰孰來而生<lb/>
天地指孰去而死露電示藏于迦陁結梵紀來嘉定辰<lb/>
去以已厥藏寶慶戊直子辰胃已井子七朏神居岡首<lb/>
佛隩止同我族類錫甿祉<lb/>
</p>
<p>
</p>
  </div>
</body>
</text>
</TEI>
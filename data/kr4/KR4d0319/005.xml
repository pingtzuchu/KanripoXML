<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>浣川集巻五</head>
    <p>
<pb n="KR4d0319_WYG_005-1a"/>
欽定四庫全書<lb/>
　浣川集巻五　　　　　　　宋　戴栩　撰<lb/>
　　碑<lb/>
　　　定海雲雩三公廟碑<lb/>
絶縣港東南行為靈巖複阜重巒遞互隠映益南距郭<lb/>
八十里麓漫原衍有神祠飛跂翼出叢薄間問其名曰<lb/>
三公雲雩廟也縣負海抱江數旱旱輒請羣祀余熟知<lb/>
雲雩之秩祀籍而不知其壯且麗也堂甚敞挾兩夾室<lb/>
<pb n="KR4d0319_WYG_005-1b"/>
仰眡其修梁則歲月與重建之姓名咸在曰某年某月<lb/>
某人詰其初置耆老莫知所因惟道其靈騐事不絶口<lb/>
余攷圖志雲雩山屬鄞與定海分壤蓋二縣之鎮也夫<lb/>
山益峻其神益靈呼吸雲氣觸石膚寸能潤澤其人故<lb/>
雩必先有事於山川其在方國得即其封内祭之自祀<lb/>
禮訛逸神有廟廟有像凡被服儼坐於壇壝而當牲牢<lb/>
酒醴之薦者率唐迄今之袍幘也獨雲雩不然繰旒九<lb/>
就黈纊兩耳山龍黼黻上下輝絢真古三公之飾斯非<lb/>
<pb n="KR4d0319_WYG_005-2a"/>
穀梁氏所謂應乎上公而通乎隂陽者歟然則神之從<lb/>
來古矣而古今幾變也古者自吾身而達之政理所以<lb/>
槖籥太龢坯範元化既靡所不用其極間遇咎沴則自<lb/>
省自艾而齊慄禳祈亦與之並行盖容有輕重而非以<lb/>
為簡也穀梁氏曰時窮力盡然後雩是知古人求神之<lb/>
簡而不知古人銷變之詳已大異矣後世人事缺圮又<lb/>
一切求之神神將不勝其應也則勞勞而無斁兹神所<lb/>
以愈弗可忘已乃作送迎之詩使歌以祀神其詞曰海<lb/>
<pb n="KR4d0319_WYG_005-2b"/>
浮天兮揚素濤江怒鯨兮生兩潮擁鹹沬兮空滔滔功<lb/>
莫概兮杪與毫猗雲雩兮山之髙乗隂陽兮凌九霄憫<lb/>
我民兮殖蓺勞畀嘉澤兮潤土膏操天弧兮服靈弢舉<lb/>
長矢兮射魃妖驅雷車兮駕風鑣挹明河兮翻斗杓羌<lb/>
儵忽兮霈四郊紛耕耔兮閑我橰神安翔兮反翠旓雲<lb/>
隠隠兮閟鼔簫之帝閽兮賔以朝飭百職兮毋怠驕祛<lb/>
祲氛兮鍾吕調百囷庾兮樂且饒神之惠兮徳孔昭恧<lb/>
不腆兮牲若醪長思神兮仰泬寥後三光兮孰使彫<lb/>
<pb n="KR4d0319_WYG_005-3a"/>
　　記<lb/>
　　　江山勝槩樓記<lb/>
謝康樂守永嘉垂七百年郡人始即城北門為樓以康<lb/>
樂泛中川渉孤嶼歴覽倦乎江壖因取北亭叙别之詩<lb/>
借樓以表之然晉志永嘉属臨海合三郡户不滿二萬<lb/>
今較以一縣何翅倍蓰計其當時荒凉寂寞翳為草莽<lb/>
之區與今之鄽肆𣲖列闤闠隊分者逈不侔矣以故市<lb/>
聲澒洞徹子夜晨鐘未歇人與鳥鵲偕起樓跨大逵自<lb/>
<pb n="KR4d0319_WYG_005-3b"/>
南城直永寧橋最為穰富俗以雙門目之而罕以謝稱<lb/>
也獨郡有大醼㑹守與賔為别席更衣之地酒三行登<lb/>
車迎導殿訶回集府治往往快里陌觀瞻而已其在斯<lb/>
樓也或牖扄弗啓帷帟複張曽未覿江山之面而詎能<lb/>
識康樂之心哉四明史公以奎閣月卿藩宣我邦嘗按<lb/>
圖牒登樓而翫之病其庳陋不敞且頽棟落楹礎没而<lb/>
瓦漂嘅曰江山信美而誰與領之乃闢舊址乃鳩新材<lb/>
兩廡旁翼三闥洞開周以欄楯臨以罘罳白漈界其前<lb/>
<pb n="KR4d0319_WYG_005-4a"/>
峙羅浮接其右隈斗山四繚迭為崔嵬大江横以東下<lb/>
勢欲去而徘徊見夫雲霞出沒景魄往來寺塔映乎林<lb/>
壑艘舶湊乎㠶桅於是江山之勝與目力不約而諧矣<lb/>
牓曰江山勝槩以與衆共之而題康樂詩於屏間然則<lb/>
康樂始獨受是樓之名而不専其名今同享江山之實<lb/>
而得全其實公與康樂神契於七八百年之上非所謂善<lb/>
學康樂者歟雖然昔人論江山之勝者以險持壯以徳<lb/>
持險而觀眺之勝不與焉非以為不足也先立其大者<lb/>
<pb n="KR4d0319_WYG_005-4b"/>
而觀眺之勝從之也郡城之門十而北隅居其五蓋屏<lb/>
蔽大江便於守禦自郭山抵海壇然後達於三隅延袤<lb/>
十八里承平既久隳圮日增公嘗曲慮宻籌計丈尺度<lb/>
土功將請於朝節郡費以新之可謂得設險之政矣雙<lb/>
門本唐名後易為望京郡俗侈外而窶中髙車大蓋填<lb/>
巷塞途冠裳履服士𨽻亡别故公每欲辨名分崇禮節<lb/>
而民狃於故習未遽革也惟舉善而教使之見義而心<lb/>
服聞過而意消則人和之效又在於設險之先者兹不<lb/>
<pb n="KR4d0319_WYG_005-5a"/>
亦政徳之兩全歟夫合内外具本末公之為是郡也允<lb/>
協於古道則江山之勝備吾觀眺者暇日從公而登之<lb/>
可援筆而賦矣<lb/>
　　　永嘉重建三十六坊記<lb/>
分畫井鄽摽表術衖此政也而有教焉何謂教示以好<lb/>
惡而著之風聲興其視聽而納之軌物斯為教矣古者<lb/>
閭必有門孝友睦婣任恤有學昕出夕入實具而名未<lb/>
立也唐人以在市為坊坊門縱閉水沴禳焉然則唐之<lb/>
<pb n="KR4d0319_WYG_005-5b"/>
坊古之閭也其後植以雙木結屋覆之門不設而掲扁<lb/>
於上為美名以誌名者教之所自出也詎容漫漶而就<lb/>
湮摧圮而終廢哉永嘉州郛延袤十八里較諸雄藩㑹<lb/>
府雖不及眡列城則過之在昔民聚未稠甲乙可數比<lb/>
緇黄者稱寺觀目姓氏者兼藝能大畧有以辨識足矣<lb/>
質而俚厖而未純者弗計也後乃文化寖成藩飾聿至<lb/>
祥符圖經坊五十有七紹聖間楊侯蟠定為三十六坊<lb/>
排置均齊架締堅宻名立義從各有攸趣故摭其勝地<lb/>
<pb n="KR4d0319_WYG_005-6a"/>
則容城鴈池甘泉百里是已遡其善政則竹馬棠隂問<lb/>
政徳政是已挹其流風則康樂五馬謝池墨池是已否<lb/>
則歆艷以儒英掖導以世美梯雲雙桂儒志棣華與夫<lb/>
揚名襲慶繡衣晝錦云者彪布森列可景可效而最切<lb/>
於防範俾家警户省則孝亷孝睦之號遺忠遺愛之目<lb/>
或旌以招賢從善或蘄以簡訟平市義利明而倫類彰<lb/>
取舍審而操嚮正有不說之教焉獨嘅夫風霜之剝泐<lb/>
水火之蕩燬百二十餘年而沈守樞更建如楊侯之舊<lb/>
<pb n="KR4d0319_WYG_005-6b"/>
又五十年而煥章少卿史公實來其規設益逾於沈矣<lb/>
觀其博棟竦楹翼以楗礎飛榱延橑被之藻彤阡周陌<lb/>
匝絢焉如眉目之在人出者入者觸名感義一覩而三<lb/>
思焉渠不知所以自懋哉紹其續増者曰狀元衮繡祈<lb/>
報豐和復其續廢者曰崇仁榮親又永寧噀酒寳珠井<lb/>
蓮為一郡都㑹撤而新之還明倫曰登瀛易浣紗曰鼎<lb/>
桂總四十而仍舊稱以楊侯重也初楊侯既名其坊又<lb/>
什以詠之曰三十六坊月一般今夜圓至今稚髫弱孌<lb/>
<pb n="KR4d0319_WYG_005-7a"/>
交口誦道豈非以其人藴藉而平易近民之效哉今煥<lb/>
卿公以銳志恢永圖以餘力輯小務凡城郭途路役之<lb/>
至難者既已燦然畢就其於區坊𤨏瑣若不足為公紀<lb/>
而郡人請伐石以侈之蓋公不獨優於治辦而其禮賢<lb/>
下士有足多者鄉飲釋菜日與諸生周旋揖遜士至歌<lb/>
而頌之如魯泮然公於教思無窮之義其必有得於政<lb/>
理之外矣<lb/>
　　　浙東路分新㕔題名壁記<lb/>
<pb n="KR4d0319_WYG_005-7b"/>
人之趣量相越其官業絶殊可歎也夫事條物畫細大<lb/>
畢盡不為茍且是之謂賢士大夫而不賢者反是且廬<lb/>
宇以庥其躬有吏有卒萃而為賦政出令之地又其家<lb/>
之寒暑燥濕託焉廼不能興一日必葺之念而猥曰傳<lb/>
舍云者此其人何如哉余去鄉之他郡見此類者衆問<lb/>
其故則曰我務實也問何者為實如民如兵如帑藏則<lb/>
又茫然泮然邈無緒績豈其以坐享給廪加之一意漁<lb/>
獵者為實歟抑亦甘寢飽食偷日惰歲此外皆以為名<lb/>
<pb n="KR4d0319_WYG_005-8a"/>
歟中興路置鈴轄以統州郡廂禁之軍官使臣六品位<lb/>
在守倅下斯亦不輕矣日有教春秋有大閱其駐劄之<lb/>
所呵殿出入甚都而居無定廨非人情也其初以渡江<lb/>
草創而不能置其中以旅寄壽寧之佛舍而不暇置其<lb/>
後佛舍又為强有力者奪去而不及置又其後轉僦民<lb/>
居遞互遷徙而卒無肯置者蓋百二三十年而郡守史<lb/>
公實來㑹稽孫君紹祖始出力為已任告之首得城西<lb/>
廢地若干歩髙明爽塏傍墉而瞰湖建大門為長廡属<lb/>
<pb n="KR4d0319_WYG_005-8b"/>
之㕔如邦君之居賔次吏房周設其外而内有堂序牖<lb/>
户下至庖湢無不全好又為亭冠壕上楊栁芙蕖周遮<lb/>
掩映得四時之勝而於觀渡尤冝扁曰臨流用以滌煩<lb/>
䟽欝可謂不茍矣余頃在芻局實與君相後先見其敖<lb/>
廥整治斛釡齊平老胥桀倩尚遵奉其教令此余所見<lb/>
者也其去而宰漢東攝光化統轄京西軍馬邊績軍聲<lb/>
鍧耀於榆塞之外余固得以其所見而信其所不見者<lb/>
焉前後方伯巨人潑墨淋漓莫可勝紀兹所謂務實而<lb/>
<pb n="KR4d0319_WYG_005-9a"/>
兼有其名者哉今將去而顯用於時復求居是官者列<lb/>
氏名於壁余因掇其要節系之<lb/>
　　　樂清王次㸃東巖記<lb/>
王君次㸃以詩書周官太史班范書東嚮為人師者二<lb/>
十年其學長於講說引類貫倫斂博歸約為文峻㓗雄<lb/>
特下筆不自休走京邑咸願館之已而試輙北束書東<lb/>
歸告余曰東巖之屋就矣吾將隠焉屋距縣三里自州<lb/>
而逰台鴈者必經吾門逸人勝士蹔止遽泊時有扣發<lb/>
<pb n="KR4d0319_WYG_005-9b"/>
彼我交暢左接白沙春扈夏網蠯蠃蠔蜃採掇無算此<lb/>
擊鮮釃酒一快也右並東岑佛廬塔户磬梵鐘魚朝暮<lb/>
清越此吟幽玩竒一助也依流而樊通崖而徑凝四顧<lb/>
之矑則異植掩映紛紅蓊緑趂節嫵媚陟十尋之歩則<lb/>
鉅海淼茫來潮去汐效技獻酬屋之狹不數楹而所貯<lb/>
賖矣屋後山也三面平疇也聽羽族之和雝勝俗吻之<lb/>
潝訿觀土物之茂好勝險心之梗榛若是者可遂隠乎<lb/>
子盍記諸余曰允矣抑余聞昔之隠者或有隠之業故<lb/>
<pb n="KR4d0319_WYG_005-10a"/>
耦而自耕汲而自灌漢魏以降土無塊壤則良艱矣甚<lb/>
而庸伍賃舂織畚屨以肥其遯否則殍及之法固應爾<lb/>
君獨能倩雲月為調度顓筆冊為性情哉已仕而禄未<lb/>
仕而館士之常職也無媿於心而有功於人以自食其<lb/>
道斯不害於隠之義矣君用之則某效子弟從之則某<lb/>
善非孟氏歟余敢質君以其所為隠者<lb/>
　　　太師史越王祠記<lb/>
恭惟孝宗皇帝祗遹髙廟紹光中興實惟一徳之臣是<lb/>
<pb n="KR4d0319_WYG_005-10b"/>
憲是圖粤由初潜以迄内禪所謂自周有終相亦惟終<lb/>
者故太師忠定史越王一人而已内輔國政外飭戎功<lb/>
大丞相所以覆露海隅而此邦愛戴不釋者抑豈偶然<lb/>
哉蓋聞之薦紳先生善為相者必先立乎國論善謀國<lb/>
者必先當乎天心天心者何曰仁而已矣孝宗每以讎<lb/>
恥未雪思用兵於敵者寢不遑夕獨越王謂讎可復也<lb/>
而不可無自治之規兵可用也而不可為嘗試之舉故<lb/>
每隨敵有功而民不困於鋒刄慶元權姦儌倖開衅卒<lb/>
<pb n="KR4d0319_WYG_005-11a"/>
使境塞生靈淪胥靡底大丞相起而拯之一遵先算師<lb/>
以直為應不貪勝以自疲將以信為御不先疑以自隙<lb/>
歲幣絶矣而北人之辭愈恭城壁増矣而邊境之儲益<lb/>
裕故百姓沐浴膏澤和樂萬里此天心所嚮而佛菩薩<lb/>
一念慈憫共符合軌者祠之建於是地匪稱歟若夫太<lb/>
守之佳政美績獄無淹囚庭無滯訟百吏畏風四民得<lb/>
職嚴而卒歸於恕明而不流於察實同此仁心之運邦<lb/>
人所欲賛頌特書守力止而亟辭者邦人不得而違也<lb/>
<pb n="KR4d0319_WYG_005-11b"/>
故私記以附其後<lb/>
　　　定海七鄉圖記<lb/>
縣東北距海西南屬之鄞廣輪綿五百里自錢武肅王<lb/>
鏐以其地鹽出漁聚始置邑名之國朝熈豐間疆理㳂<lb/>
革今之清泉靈緒崇丘靈巖大丘海晏則其鄉之定著<lb/>
者也而清泉析為二管總號七鄉余嘗以縣籍攷之政<lb/>
和六年户一萬六千二百二十六口三萬六千二百墾<lb/>
田三千三百頃蓋國家極盛時也中興以來休養生息<lb/>
<pb n="KR4d0319_WYG_005-12a"/>
以迄於今户眡政和幾增半之口更逾昔數之半而墾<lb/>
田所加纔三十之二焉以故稅户益分而客户猥衆然<lb/>
則東南之民雖未富而蕃庶可睹矣往年明越以歉告<lb/>
聖天子為弛賦蠲租大出粟以贍之定海以口受粟仰<lb/>
給於縣官者且六萬石夫當户口滋衍之時幸其既富<lb/>
而為漁民之政者唐開元是已聽其既庶而不暇修養<lb/>
民之法者漢永康是已若其不以取民之易為常不以<lb/>
予民之難為異無絲髪求民而一切應民之求焉此我<lb/>
<pb n="KR4d0319_WYG_005-12b"/>
朝立國之至仁用以延洪慶祚於無極者也余既括七<lb/>
鄉而圖之併其山川徑畛風物古跡敢敬叙聖天子惠<lb/>
養元元之盛㫖以諗萬世<lb/>
　　　定海主簿㕔壁記<lb/>
余既圖定海之版於壁乃庋其簿書為七使隨其鄉而<lb/>
出入之客有謂余曰古者圖與書相表裏周貢賦職九<lb/>
事實與邦中土地分畫者並藏漢入關所收地形阨塞<lb/>
爾户口亦與焉今子之為是圖與書也使賦斂齊一鉤<lb/>
<pb n="KR4d0319_WYG_005-13a"/>
校有考不至疊誅複取以為民病稱若職矣然㕔壁無<lb/>
記前後居是官者莫可考也毋乃典猶有缺盍記諸余<lb/>
曰子以為揭之壁間者眡藏諸人心者孰愈曰然則河<lb/>
南尹之賛藍田丞之碑贅耶余曰有二說焉凡官於民<lb/>
者惠利在人所去見思覩其草木猶景哀之而况其姓<lb/>
名乎雖歲月既久觀聽不接一見其姓若名凛然興敬<lb/>
乃可貴也其或弗良厥職恫瘝於民人厭苦之惟懼其<lb/>
身去之不速而何望其跡之留也故有聞其事而唾去<lb/>
<pb n="KR4d0319_WYG_005-13b"/>
見其名字而劃滅之者矣若是則雖大書深刻愈増愧<lb/>
爾客曰遂書此以記可乎乃為摭諸吏牘自政和以來<lb/>
得三十五人焉其必有遺愛可思者用前之說以侈之<lb/>
而用後之說以自警云<lb/>
</p>
<p>
</p>
  </div>
</body>
</text>
</TEI>
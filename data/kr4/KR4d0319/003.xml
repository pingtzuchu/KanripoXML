<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>浣川集巻三</head>
    <p>
<pb n="KR4d0319_WYG_003-1a"/>
欽定四庫全書<lb/>
　浣川集巻三　　　　　　　宋　戴栩　撰<lb/>
　　七言律詩<lb/>
　　　送侯居甫監軍器所門<lb/>
青雲直上不留難也向神京效一官御帶禁嚴曹事少<lb/>
員分省戸薦書寛明時蘭錡曽何用昨夜邊烽未肯寒<lb/>
定有囊封神廟畧還同新句寄來看<lb/>
　　　送蔡子重知松陽縣<lb/>
<pb n="KR4d0319_WYG_003-1b"/>
葉嶺書翻昨夜風主人應辟出山中長淮再定因前畫<lb/>
小邑頻難試後功辦得分明歸版籍寫將清静入絲桐<lb/>
朝堂赴日勤延問應說無它只至公<lb/>
　　　送趙端行殿試<lb/>
杏園詩句定無如却擬琱弓賜得緋立仗陛郎無唱姓<lb/>
過江宗相有傳衣紅塵輦路桐陰滿翠箔人家燕子飛<lb/>
過馬傳呼齊指處鞭絲一半拂金鞿<lb/>
　　　送先室歸葬西山<lb/>
<pb n="KR4d0319_WYG_003-2a"/>
結束遥裝異昔時江頭送爾一霑衣五年客殯依禪寂<lb/>
千里香魂與夢歸閨美欲書碑易盡龍封新斸草應稀<lb/>
西山便想西湖是雲樹深深谷鳥飛<lb/>
　　　送廬陵胡季昭夢昱以上濟邸封事貶象州<lb/>
古郡荒凉象跡新君行况是去裝貧此愁欲别栁邊雨<lb/>
明日初程桂外人從古不多如意事加飡宜惜未歸身<lb/>
春風未必天涯盡木槲花開瘴水深<lb/>
　　　漁浦<lb/>
<pb n="KR4d0319_WYG_003-2b"/>
乆慚竊食侣鵷鴻尚以詩名玷至公喜對親慈説田里<lb/>
了無事鄙到船蓬漲流暫急潮差候陰靄俄銷月在空<lb/>
夢讀道經人一笑却憐踈直有仙風<lb/>
　　　趙開府儀國公挽詞<lb/>
郎星卿月遞輝光忽着蟬冠換鷺行人世閱來知幻境<lb/>
鈞天歸去侍先皇棠陰政惠人人說花底篇章字字香<lb/>
一段風流埋不得傳家玉雪照人旁<lb/>
西湖曽伴玉堂仙我亦陪登李郭船便有薦書如舊識<lb/>
<pb n="KR4d0319_WYG_003-3a"/>
賸懐此意忽重泉西風引旐笳吹咽東國䟽封寶冊鮮<lb/>
如此哀榮將底恨淚因知己自澘然<lb/>
　　　盧直院挽詞<lb/>
五十一迴春夢中兄悲子哭愬東風别司制勑歸天上<lb/>
不共塵凡住域中幌拂幽絃琴自語奩遺殘粒藥無功<lb/>
松颸九里凄歌薤依舊西湖不負公<lb/>
　　　吳狀元兄泳挽詞<lb/>
理學通深藝學髙一官俄逐盛年抛門中晁董刋新誌<lb/>
<pb n="KR4d0319_WYG_003-3b"/>
海内陳雷哭舊交黄落已空秋半葉清芬未著臘寒梢<lb/>
魂兮有句重吟否謝眺山孤月轉㘭<lb/>
　　　莆門陳東野挽詞<hi>楚望之父</hi>
碧海雲邊為小隠暮年世味等空濛笑看朝友題銜闊<lb/>
愛共鄰翁話嵗豐書述南軒兒自注詩參東野字應同<lb/>
一丘裘褐甘寒夢逗曉踈鐘出梵宫<lb/>
　　　挽張金都郎中詞<lb/>
喚作郎官三十年淡於名爵自應賢摩天靈燄諸生筆<lb/>
<pb n="KR4d0319_WYG_003-4a"/>
匝地春風使者旃手種路松添墓色門開族井洌炊泉<lb/>
淳熙耆舊今無幾忍把豪華萬口傳<lb/>
　　　挽林知縣朝奉詞<lb/>
兩拜恩綸世澤垂皇天老眼未嫌遲百年忽失古君子<lb/>
四海難逢今吏師祖奠兼排遮道帳影祠别冩憇棠碑<lb/>
湖堤蓀滿讀書處雪意將雲萬疊悲<lb/>
　　　林節推挽詞<lb/>
屋角皇天眼最明君今吉報在佳城獨僉緑水花邊字<lb/>
<pb n="KR4d0319_WYG_003-4b"/>
不並黄金砌上行權量無私堪宰物詩書有澤合銷兵<lb/>
峩峩工部新銘出安固江流分外清<lb/>
　　　朱邵州挽詞<hi>未赴邵州</hi>
湖湘夢斷兩旌紅素業俄隨逝水東邑政清平民是子<lb/>
京錢流轉楮如銅祗今吏道通才少况爾家庭友誼崇<lb/>
欲挽九原無好句漫同回札寄飛鴻<lb/>
　　　挽陳縣尉歌詞<hi>太守徐澄題墓額</hi>
欲裁薤曲問耆賢見說聲華四十年六館已推天下士<lb/>
<pb n="KR4d0319_WYG_003-5a"/>
一官何羡吏中仙白砂舊事漁樵老縹軸新銘蠟墨鮮<lb/>
便覔當今徐穉筆榜知如玉在松阡<lb/>
　　　夏運屬挽詞<hi>有園名湘中</hi>
我愧文襄漫述銘喜聞詩挽遍羣英俗媮萬事皆漓薄<lb/>
子孝重泉獨顯榮著脚官塵能道逺委身王事不求名<lb/>
故園引得湘江水依舊東流徹底清<lb/>
　　　東山隠士曽公挽詞<lb/>
兒袍已緑鬢絲鮮尚愛寒檠對夜編里不聞喧欽徳重<lb/>
<pb n="KR4d0319_WYG_003-5b"/>
詩能藏巧得名全慈平心是今時佛隠卧身多晉傳賢<lb/>
曉奠所親凝慟處憶曽持酒夀新年<lb/>
　　　丘處士挽詞<lb/>
自移小隠寄西闤終是髙人性愛閑夢到春潮生荻渚<lb/>
眼看舊友上蓬山碁聲忽背樵風逺書影空涵櫂月彎<lb/>
令子相過猶昨日不堪衰鬢淚霑斑<lb/>
　　　哭周茂洪<lb/>
清襟無物最憐才怪傲飜從怨口來於我此生同管鮑<lb/>
<pb n="KR4d0319_WYG_003-6a"/>
昔人何處覓陳雷龍駒有種長途見寶鏡無言衆醜猜<lb/>
一慟欲從天外酹吳門斜日起雲埃<lb/>
　　　徐太博母夫人挽詞<hi>介婺之蘭江人墓銘載其家昔以禮學登科</hi>
孫榮子貴問何如邊斚盈庭學魯儒若盡禮宗天下少<lb/>
縱修彤史古人無歸眠山館還知命賜吉朝衣得暫娱<lb/>
欲寄升堂千㸃淚蘭風吹雨暗前湖<lb/>
　　　朱尚書夫人洪氏挽詞<hi>尚書福州朱文靖公之孫東岡其功徳院也</hi>
八座方新玉鉉家粧臺忽掩五雲賖徽聲不愧古彤管<lb/>
<pb n="KR4d0319_WYG_003-6b"/>
覺性能空曇鉢花夜月東岡踈磬度春風南國去旌斜<lb/>
所親多少酬恩淚待看重封燎詔麻<lb/>
　　　裴府陳夫人挽歌詞<hi>禮部劉郎中為墓誌</hi>
玉閨還是佛中身只採蘋花了世塵閒度芳年孤月曉<lb/>
貴聨戚畹一庭春青枝路接藁砧近瑞錦辭翻黄絹新<lb/>
我亦卜鄰平樂里忍聴歌薤咽清晨<lb/>
　　　林孔英岳母盧夫人挽詞<lb/>
南澗承家事遍經東床得壻衆知名縱於人世百年短<lb/>
<pb n="KR4d0319_WYG_003-7a"/>
添得儒門一倍清科第旋收夫又子空縁自解殁猶生<lb/>
新阡聞與姑塋近松靄朝昏管送迎<lb/>
　　五言絶句<lb/>
　　　官滿寓濟川館得葉嘉仲和朱宰梅花詩次韻<lb/>
　　　云作梅花詩當用歐公雪中酬唱今凡詩家常<lb/>
　　　用字一切屏去乃佳朱令君僕未識面見足下<lb/>
　　　道其語差强人意又與斯君徳潤善乃賡此<lb/>
　　　詩以興譬諸草木吾臭味也<lb/>
<pb n="KR4d0319_WYG_003-7b"/>
一徑過寒竹所知三兩僧自憐入山淺孤立本無朋<lb/>
經年一㑹面危坐擁寒灰絶勝對餘子一朝來百回<lb/>
愛日經簷煖㳺蜂撲紙窻吾生豈拘束一笑俯濤江<lb/>
伊誰同嵗晚懐抱向君開烟雨閟芳信望君來不來<lb/>
飢雀啄芳蕾蠧苔侵碧枝是中渾不較刻畫未嫌時<lb/>
曠野多風雪陽和一㸃通不應歌兕虎吾道豈其窮<lb/>
草木有麟鳯衆中分等流終然浪題品麟鳯自知不<lb/>
　　七言絶句<lb/>
<pb n="KR4d0319_WYG_003-8a"/>
　　　斜川晚書<lb/>
水減橋痕暈翠霓弄花小女立晴堤蜻蜓欲下嗔飛去<lb/>
擊濺驚流過樹西<lb/>
　　　永康道中<lb/>
漲渌無風影自摇芡花生刺藕花嬌山禽不記春歸去<lb/>
深樹一聲婆餅焦<lb/>
油笠芒鞋笻一枝晚秋天氣半春時雨多樵徑行人少<lb/>
山崦青紅呌畫眉<lb/>
<pb n="KR4d0319_WYG_003-8b"/>
泥沙過逈人家少烟樹幾行山一圍漸近界牌聴喚酒<lb/>
栁塘春水鷺鷥飛<lb/>
　　　佛舍利塔<lb/>
海天五月氣陰清單綌無功絮有情踏半浮屠見滄海<lb/>
風摇鈴鐸是商聲<lb/>
　　　定海九龍山<lb/>
佛燈孤照浄琉璃吟盡踈星印水湄更覓九龍飛下處<lb/>
人言山僻過于詩<lb/>
<pb n="KR4d0319_WYG_003-9a"/>
　　　育王涵秋亭<lb/>
流水山間只似秋碧天無雨自颼颼寺童邏笋時敲竹<lb/>
竹與水聲相共幽<lb/>
　　　宿育王河頭庵<lb/>
晚靄圗成紺碧天鷺鷥無數起平田渡船委岸人家閉<lb/>
却向僧床聴雨眠<lb/>
　　　次趙常博題净慈僧曇印得御書真賛<hi>僧號松巖</hi>
黄紙書涵雨露恩春風寂寂閉巖門松間時有神光現<lb/>
<pb n="KR4d0319_WYG_003-9b"/>
不是孤園禮世尊<lb/>
　　　僧道暉疏泉疊石種松竹梅有詩求和次韻<lb/>
松下煮茶氷折玉梅梢掛衲蘚黏緑莫侵石塢竹邊行<lb/>
行處明年減新竹<lb/>
　　　贈黄叔向二絶<hi>買屋建康名曰艤艇昨曽從軍</hi>
常恐清吟不療時軟弓輕劍學兵書君今得句欹紗帢<lb/>
馬上功名更莫疎<lb/>
艇艤江南幾度春幾時遡洛向咸秦若應只載閒風月<lb/>
<pb n="KR4d0319_WYG_003-10a"/>
擊楫英靈笑殺人<lb/>
　　　贈朱子文因寄朱元剛二絶<hi>朱法曹余同年進士也子元剛從余</hi>
　　　　<hi>遊近見其詞藻進長忽從兄子文訪余於蕭寺詢以迺弟風骨云當遂有成病中因子文</hi>
　　　　<hi>求詩輙和水心先生韻併寄元剛</hi>
僻寄僧房鎻月蘿驚來客屐卿雲莎病侵瘦骨寒於水<lb/>
却説冲和占得多<lb/>
故人墓木半藤蘿兒姪東西鴈一莎絶喜阿連新筆長<lb/>
契君風鑒愛渠多<lb/>
<pb n="KR4d0319_WYG_003-10b"/>
　　　五月一日出局偶書<lb/>
坐局無營飯又茶楚騷詞裏記年華小窻不厭經宵雨<lb/>
紅到葵梢第一花<lb/>
　　　題浣川<lb/>
五十知非雪鬢鮮尚將疎褊謫塵縁近來萬境心如洗<lb/>
笑改斜川作浣川<lb/>
浣紗元是此川名鷗鷺蒲荷物物清人把淵明居並擬<lb/>
如今倒換學淵明<lb/>
<pb n="KR4d0319_WYG_003-11a"/>
兩山影浸青於染十畆光涵玉不玼裏外無斜又無曲<lb/>
新名換得最相宜<lb/>
　　　仙都示馬令克<lb/>
釣魚自薦桃花飯借麴新蒭竹葉醪一段清貧眼中見<lb/>
定非裝㸃入詩騷<lb/>
　　集句<lb/>
　　　上丞相夀<lb/>
　　　　某恭遇某官維嶽降神自天錫嘏喜歌驩詠<lb/>
<pb n="KR4d0319_WYG_003-11b"/>
　　　　海㝢攸均某竊惟繇嘉定善治以來歴載二<lb/>
　　　　八紀度修明朝野恬晏用能緝熙庶功迓續<lb/>
　　　　興運齊魯趙魏歸于職方玉寶誕膺竹帛登<lb/>
　　　　載誠足以揚鴻休而鋪景鑠也乃正月之吉<lb/>
　　　　褒崇儒先奎閣隆名寶鞶穹渥推予不靳煌<lb/>
　　　　煌乎元祐之盛心矣覆載之間物物順軌格<lb/>
　　　　天元勲昭著煒奕夫業鉅者報豐美備者福<lb/>
　　　　茂則萬有千嵗媚于一人鼎鼐安樂衣冠昌<lb/>
<pb n="KR4d0319_WYG_003-12a"/>
　　　　衍皆天意人心所叶順者某詞荒學纇窘於<lb/>
　　　　形容謹集唐人句為十解庶聲之九龍簴與<lb/>
　　　　宋無斁冒瀆鈞尊某下情震懼讋慄之至<lb/>
赤墀黄閣自從容<hi>温庭筠</hi>人詠元和第一功<hi>張籍</hi>萬象曉歸<lb/>
仁夀鏡<hi>李建勲</hi>旌旗初下玉闗東<hi>戎昱相業右隆</hi>
後漢今周喜再昌<hi>杜甫</hi>無人金闕議邊兵<hi>陳陶</hi>二儀清濁還<lb/>
髙下<hi>杜甫</hi>萬國笙歌醉太平<hi>杜牧中興右開</hi>
澶漫山東二百州<hi>杜甫</hi>君恩如水向東流<hi>李商隠</hi>樓前立仗<lb/>
<pb n="KR4d0319_WYG_003-12b"/>
看宣赦<hi>王建</hi>白璧黄金萬戸侯<hi>髙適山東右收</hi>
河北將軍盡入朝<hi>杜甫</hi>九重春色醉仙桃<hi>杜甫</hi>沿邊千里渾<lb/>
無事<hi>姚合</hi>雲捲長天聖日髙<hi>杜光庭朔右復河</hi>
翔鸞闕下謝恩初<hi>劉禹錫</hi>玉印前頭鹵簿車<hi>顧况</hi>毎日請來<lb/>
金鳯紙<hi>王建</hi>修成幾巻太平書<hi>姚合進寶祐新修儀注右紀</hi>
今春喜氣滿乾坤<hi>杜甫</hi>應有蒲輪輾白雲<hi>汪遵</hi>恩與内分金<lb/>
帶赤<hi>杜甫</hi>草堂焉敢更移文<hi>楊嗣復英右禮耆</hi>
去年沙觜是江心<hi>皇甫松</hi>近日汀洲緑菼深<hi>李端</hi>龍伯驅風<lb/>
<pb n="KR4d0319_WYG_003-13a"/>
不敢上<hi>温庭筠</hi>楊花不動樹陰陰<hi>白居易濤右靖海</hi>
萬嵗千秋奉明主<hi>杜甫</hi>坐令四海如虞唐<hi>韓愈</hi>一門累葉凌<lb/>
烟閣<hi>楊巨源</hi>功業汾陽異姓王<hi>杜甫夀祺右介</hi>
十二樓頭花正繁<hi>温庭筠</hi>朝迴環佩五雲間<hi>車□</hi>金鱗不動<lb/>
春塘滿<hi>温庭筠</hi>天上仙人愛静閒<hi>周賀潭府右新</hi>
曲江汀瀅水平杯<hi>韓愈</hi>便覺春光四面來<hi>令狐楚</hi>荀令鳯池<lb/>
文杏别<hi>顧非熊</hi>先於門外百花開<hi>劉禹錫科右襲世</hi>
　　詞<lb/>
<pb n="KR4d0319_WYG_003-13b"/>
　　　栁梢青<lb/>
　　　　登岳陽樓<lb/>
袖劍飛吟洞庭青草秋水深深萬頃波光岳陽樓上一<lb/>
快披襟　不須攜酒登臨問有酒何人共斟變盡人間<lb/>
君山一㸃自古如今<lb/>
</p>
<p>
</p>
  </div>
</body>
</text>
</TEI>
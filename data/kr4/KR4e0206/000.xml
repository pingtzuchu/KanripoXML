<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>伐檀齋集</head>
    <p>
<pb n="KR4e0206_WYG_000-1a"/>
欽定四庫全書　　　　集部六<lb/>
　伐檀齋集　　　　　　别集類五<hi>明</hi>
　　提要<lb/>
　　　　<hi>臣</hi>等謹案伐檀齋集十二巻明張元凱撰元<lb/>
　　　　凱字左虞吳縣人以世職為蘇州衞指揮再<lb/>
　　　　督漕北上自免歸少受毛氏詩折節讀書寄<lb/>
　　　　情詩酒王世貞常序其詩比之於沈慶之曹<lb/>
　　　　景宗及元凱歿後世貞曝書得其行巻自歎<lb/>
<pb n="KR4e0206_WYG_000-1b"/>
　　　　知之未盡復作詩以酹之今並載四部稿中<lb/>
　　　　其詩大抵推陳出新不襲窠臼而風骨遒上<lb/>
　　　　伉壯自喜每淵淵有金石聲所作西苑宫詞<lb/>
　　　　靜志居詩話謂其髙出世貞之上他如北游<lb/>
　　　　諸律亦多不失矩矱葢其才華本富又脱屣<lb/>
　　　　名利胸次曠夷故當瑯琊厯下之派盛行而<lb/>
　　　　能不囿于風氣宜世貞之心折不置矣乾隆<lb/>
　　　　四十六年四月恭校上<lb/>
<pb n="KR4e0206_WYG_000-2a"/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官　<hi>臣</hi>　陸　費　墀<lb/>
<pb n="KR4e0206_WYG_000-3a"/>
伐檀齋集原序<lb/>
余所善張将軍居平呐呐若不出口而其勒悍卒挽强<lb/>
弩躍馬顧盼有慿陵廣武意至於命親知浮大白鯨吸<lb/>
牛飲飛不及停居然高陽酒人也酒後耳熱慷慨談說<lb/>
天下事或意有所不可白眼罵坐皆稍稍避去其人當<lb/>
不能為詩即為詩而得一二易水語髪立骨飛以附於<lb/>
燕趙之後止矣顧其所讀書必西京後而開元前其於<lb/>
格務躋於武德貞觀而稍稍柔之以齊梁之月露其語<lb/>
<pb n="KR4e0206_WYG_000-3b"/>
務出於不經人道寧有瑕璧而無完珷玞此語之在天<lb/>
地人人能得之然亦人人耳相剽若太倉陳陳相因矣<lb/>
汰而使之精創而使之新非有沈深劌刻之思未易致<lb/>
也今舉其所謂精者新者不以歸他人而歸之張将軍<lb/>
然乎否也嗟夫士固不可皮相也吾居恒怪夫脫胄珥<lb/>
貂者例不能為文語即有之而若沈始興之授口曹竟<lb/>
陵之險歩偶然之所發亦噏囈幸中耳前僅一孟德後<lb/>
僅一處道光彩琅琅戈㦸間若盤龍之正始風流不旋<lb/>
<pb n="KR4e0206_WYG_000-4a"/>
踵而以文敗矣今天下幸承平無事故張将軍不治兵<lb/>
而得以其間治詩第僅能以一詩人名張将軍而所謂<lb/>
勒悍挽强顧盼慿陵之態斂之乎伊吾囁嚅之地而已<lb/>
矣然使張将軍而以一詩人名於天下後世彼固甘之<lb/>
何者彼睥睨於其僚舍而數從余於東海上不以余之<lb/>
侘傺齷齪而有倦心意者其有真嗜也将軍名元凱嘗<lb/>
督運為千艘帥再掌衞篆詩凡十二卷名之曰伐檀集<lb/>
盖以其齋故云萬厯戊寅歲長至日弇州山人王世貞<lb/>
<pb n="KR4e0206_WYG_000-4b"/>
元美撰<lb/>
</p>
<p>
</p>
  </div>
</body>
</text>
</TEI>
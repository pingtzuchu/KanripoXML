<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0016_SBCK_002-1a"/>
　唐皇甫冉詩集卷之二<lb/>
　　　　　　唐𥙷闕潤州皇甫冉茂政著<lb/>
　　七言古詩<lb/>
　　　雜言湖山歌送許鳴謙并序<lb/>
　　　夫子隠者也耕扵湖山之田孤雲無<lb/>
　　　心飛鳥無跡伯仲邕友家人怡怡真<lb/>
　　　白之風旁行於澆俗矣始惠然而去<lb/>
　　　又翻然而歸春田雪餘具物繁殖結<lb/>
　　　我幽夢湖間一峯酒而歌歌之以送<lb/>
　　　逺<lb/>
<pb n="KR4c0016_SBCK_002-1b"/>
湖中之山分波上青桂䬃䬃分雨冥冥君<lb/>
歸兮春早滿山兮碧草晨春暮汲兮心何<lb/>
求澗户巖扉兮身自老東嶺西峯兮同白<lb/>
雲鷄鳴犬吠兮時相聞幽芳媚景兮當嘉<lb/>
月踐石捫蘿兮恣超忽空山寂寂兮頴陽<lb/>
人旦夕孤雲随一身<lb/>
　　雜言迎神詞二首并序<lb/>
　　　呉楚之俗與巴渝同風日見歌無<lb/>
　　　祀者問其故荅曰及夏不雨慮將<lb/>
　　　無年復云家有行人不歸憑是景<lb/>
<pb n="KR4c0016_SBCK_002-2a"/>
　　　夫福此二者皆我所懐寄地種苗<lb/>
　　　將成枯草弟爲臺官覉旅京師秉<lb/>
　　　筆爲迎神送神詞以應其聲亦寄<lb/>
　　　所懐也<lb/>
　　迎神<lb/>
啓庭户列芳鮮目眇眇心綿綿因風託雨<lb/>
䧏瓊筵紛下拜屢加籩人心望歲祈豊年<lb/>
　　送神<lb/>
露沾衣月隠璧氣凄凄人寂寂風迴雨度<lb/>
虚瑶席来無聲去無跡神心降和神逺客<lb/>
<pb n="KR4c0016_SBCK_002-2b"/>
　　江草歌送盧判官<lb/>
江皐兮春早江上兮芳草雜蘼蕪兮杜蘅<lb/>
作叢秀兮復羅生𬒳遥隰兮經長坂雨中<lb/>
深兮煙中淺目眇眇兮増愁歩遲遅兮堪<lb/>
搴澧之浦兮湘之濵思夫君兮送羙人呉<lb/>
洲曲兮楚郷路逺孤城兮依獨戌新月能<lb/>
分裛露時夕陽照見連天䖏問君行邁終<lb/>
何之淹泊㳂洄風日遲䖏䖏汀洲有芳草<lb/>
王孫詎肯念歸期<lb/>
　　雜言月洲歌送趙冽還㐮陽<lb/>
<pb n="KR4c0016_SBCK_002-3a"/>
漢之廣矣中有洲洲如月兮水環流䀨䀨<lb/>
兮湍與瀬草靑兮春更秋苦竹林香楓樹<lb/>
樵子罛師㡬家住萬山飛雨一川来巴客<lb/>
歸船傍洲去歸人不可遲芳杜滿洲時無<lb/>
限風煙皆自悲莫辭貧賤隔心期家住洲<lb/>
頭定近逺朝泛輕橈暮當返不能随尔卧<lb/>
芳洲自念天機一何淺<lb/>
　　澧水送鄭豊鄠縣讀書<lb/>
麥秋中夏涼風起送君西郊及澧水孤煙<lb/>
逺樹動離心隔岸江流若千里早年江海<lb/>
<pb n="KR4c0016_SBCK_002-3b"/>
謝浮名此路雲山惬尔情上古全經皆在<lb/>
口秦人如見濟南生<lb/>
　　登山歌<lb/>
青山前青山後登髙望兩䖏兩䖏今何有<lb/>
煙景滿川原離人堪白首<lb/>
　　雜言無錫惠山寺流泉歌<lb/>
寺有泉兮泉在山鏘金鳴玉兮長潺潺作<lb/>
潭鏡兮澄寺内泛巖花兮到人間土膏脉<lb/>
動知春早隈隩隂深長苔草處處萦迴石<lb/>
磴喧朝朝盥潄山僧老僧自老松自新流<lb/>
<pb n="KR4c0016_SBCK_002-4a"/>
活活無冬春任䟽鑿兮任汲引若有意兮<lb/>
山中人偏依佛界通仙境明㓕玲瓏媚林<lb/>
嶺宛如太室臨九潭詎减天台望三井我<lb/>
來結綬未經秋已厭㣲官憶舊逰且復遲<lb/>
迴猶未去此心秪爲靈泉留<lb/>
　　送包佶賦得天津橋<lb/>
洛陽歲暮作征客相望依然一水間相思<lb/>
已如千里隔晴煙霽景滿天心<lb/>
鳯閣龍楼映水濵豈無朝夕軒車度其柰<lb/>
相逄非所親鞏樹甘陵愁逺道他郷一望<lb/>
<pb n="KR4c0016_SBCK_002-4b"/>
人堪老君報還期在早春橋邊日日看芳<lb/>
草<lb/>
　　廬山歌送至弘法師兼呈薛江州<lb/>
釋子去兮訪名山禪舟容與兮住仍前猿<lb/>
啾啾兮怨月江渺渺兮多煙東林西林兮<lb/>
入何處上方下方兮通石路連湘接楚饒<lb/>
桂花事乆年深無杏樹使君愛人兼愛山<lb/>
時引双旌萬木間政成人野皆不擾遂令<lb/>
法侣性安閑<lb/>
　　送陸潜夫徃茅山賦得華陽洞離騷<lb/>
<pb n="KR4c0016_SBCK_002-5a"/>
　　體<lb/>
㳺仙洞兮訪真官奠瑶席兮禮石壇忽髣<lb/>
髴兮雲擾杳隂深兮夏寒欲迥頭兮揮手<lb/>
便辭家兮可否有婚姻兮嬰纏綿歸来兮<lb/>
已乆<lb/>
　　酬權器<lb/>
南望江南滿山雪此情惆悵將誰說徒随<lb/>
群吏不曽閑頋與諸生爲乆别聞君静坐<lb/>
轉耽書種樹葺茅還舊居終日白雲應自<lb/>
足明年芳草又何如人生有懐若不展出<lb/>
<pb n="KR4c0016_SBCK_002-5b"/>
入公門猶未免迴舟朝夕待春風先報華<lb/>
陽洞深淺<lb/>
</p>
<p>
</p>
  </div>
</body>
</text>
</TEI>
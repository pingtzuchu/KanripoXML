<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0016_SBCK_003-1a"/>
唐皇甫冉詩集卷之三<lb/>
　　　　　唐𥙷闕潤州皇甫冉茂政著<lb/>
　五言律詩<lb/>
　　潤州南郭留别<lb/>
縈迴楓葉岸留滯木蘭橈呉岫新經雨江<lb/>
天正落潮故人勞見愛行客自無聊君問<lb/>
前程事孤雲入剡遥<lb/>
　　祭張公洞二首<lb/>
堯心知稼檣精意遶山川風雨神斯應笙<lb/>
鏞詔命傳沐蘭柢掃地酌桂佇靈仙拂霧<lb/>
<pb n="KR4c0016_SBCK_003-1b"/>
陳金䇿焚香拜玉筵<lb/>
雲開小有洞日出大羅天三鳥随王母雙<lb/>
童翊子先何時種桃核㡬度看桑田倐忽<lb/>
煙霞散空巖騎吏旋<lb/>
　　巫山峽<lb/>
巫峽見巴東迢迢出半空雲藏神女舘雨<lb/>
到楚王宫朝暮泉聲落寒暄樹色同清猿<lb/>
不可聽偏在九秋中<lb/>
　　長安路<hi>一作韓栩詩</hi>
長安九城路戚里五侯家結束趨平楽聮<lb/>
<pb n="KR4c0016_SBCK_003-2a"/>
翩抵狹斜高楼臨逺水複道出繁花唯見<lb/>
相如宅蓬門度歳華<lb/>
　　送朱逸人<lb/>
時人多不見出入五湖間寄酒全吾道移<lb/>
家愛逺山便看秋草暮欲共白雲還雖在<lb/>
風塵裏陶潜身自閑<lb/>
　　西陵寄靈一上人朱放<hi>又見曽集題作西陸寄二公尾句字不同</hi>
西陵遇風䖏自古是通津終日空江上雲<lb/>
山若待人汀洲寒事早魚鳥興情新迴望<lb/>
山隂路心中有所親<lb/>
<pb n="KR4c0016_SBCK_003-2b"/>
　　赴無錫寄别靈一凈虚二上人雲門<lb/>
　　所居<hi>又見卽集題少数字</hi>
高僧本姓竺開士<hi>一作寺</hi>舊名林一入春山<lb/>
裏千峰不可尋新年芳草遍終日白雲深<lb/>
欲狥㣲官去懸知訝此心<lb/>
　　獨孤中丞筵陪餞韋使君赴昇州<lb/>
中司龍節貴上客虎符新地控呉襟帶才<lb/>
光漢縉紳泛舟應度臘入境便行春䖏䖏<lb/>
歌來暮長江建業人<lb/>
　　送王緒剡中<lb/>
<pb n="KR4c0016_SBCK_003-3a"/>
不見開山去何時到剡中已聞成竹木更<lb/>
道長兒童籬落雲常聚村墟水自通朝朝<lb/>
憶玄度非是對清風<lb/>
　　酬李郎中侍御秋夜登福州城楼見<lb/>
　　寄<lb/>
辛勤萬里道蕭索九秋殘月照閩中夜天<lb/>
疑海上寒王程無地遠主意在人安遥寄<lb/>
登楼作空知行路難<lb/>
　　同李司直諸公暑夜南餘館<lb/>
何處多明月津亭暑夜深煙霞不可望雲<lb/>
<pb n="KR4c0016_SBCK_003-3b"/>
樹更沉沉好是呉中隠仍爲洛下吟官㣲<lb/>
朝復夕牽強亦何心<lb/>
　　贈普門上人<lb/>
支公身欲老長在沃州多惠力堪傳教禪<lb/>
功乆伏魔山雲隨坐夏江草伴頭陀借問<lb/>
迴心後賢愚去㡬何<lb/>
　　與諸公同登無錫北樓<hi>又見郎集</hi>
秋興因危堞歸心過逺山風霜征鴈早江<lb/>
海旅人閑驛樹寒仍密漁舟晚自還仲宣<lb/>
何所賦祗歎在荆蠻<hi>未三字一作滯柴関</hi>
<pb n="KR4c0016_SBCK_003-4a"/>
　　同李蘇州傷羙人<lb/>
玉珮石榴裙當年嫁使君專房猶見寵傾<lb/>
國衆皆聞歌舞嘗無對幽明忽此分陽臺<lb/>
千萬里何䖏作朝雲<lb/>
　　題魏仲光淮山所居<lb/>
人群不相見乃在白雲間問我將何適羡<lb/>
君今獨閑朝朝汲淮水暮暮上龜山幸巳<lb/>
安貧定惟從鬂髪斑<lb/>
　　送鄭判官赴徐州<lb/>
從軍非隴頭師在古徐州氣勁三河卒功<lb/>
<pb n="KR4c0016_SBCK_003-4b"/>
多萬里侯元戎閫外令才子幄中籌莫聴<lb/>
關山曲還生出塞愁<lb/>
　　送頋萇徃新安<lb/>
由來山水客復道向新安半是乗潮便全<lb/>
非行路難晨装林月在野飯浦沙寒嚴子<lb/>
千年後何人釣舊灘<lb/>
　　送權三兄弟<lb/>
淮海風濤起江關幽思長同悲鵲遶樹獨<lb/>
作鴈随陽山晚雲和雪汀寒月照霜由來<lb/>
濯纓䖏漁父愛滄浪<lb/>
<pb n="KR4c0016_SBCK_003-5a"/>
　　落第後東逰留别<lb/>
學成方自得何事學干求果以浮名誤深<lb/>
貽逹士羞九江連漲海萬里任虚舟歳晚<lb/>
同懐客相思波上鷗<lb/>
　　寄劉八山中<lb/>
東皐若近遠苦雨隔還期閠歲風霜晚山<lb/>
田收穫遲茅詹燕去後樵路菊黄時平子<lb/>
逰都乆知君坐見嗤<lb/>
　　九日寄鄭豊<lb/>
重陽秋已晚千里信仍稀何䖏登高望知<lb/>
<pb n="KR4c0016_SBCK_003-5b"/>
君正憶歸還當採時菊定未授寒衣欲識<lb/>
離君恨郊園正掩扉<lb/>
　　劉方平西齋對雪<lb/>
對酒閑齋晚開軒臘雪時花輕疑絮絡色<lb/>
净潤簾帷委樹寒枝弱縈空去鴈遲自然<lb/>
堪訪戴無復四愁詩<lb/>
　　福先寺尋湛然寺主不見<lb/>
寂然空佇立徃徃報踈鍾髙舘誰留客東<lb/>
南二室峯川原通霽色野邑變春容惆悵<lb/>
層城暮猶言歸路逢<lb/>
<pb n="KR4c0016_SBCK_003-6a"/>
　　秋夜寄所思<lb/>
寂寞坐遥夜清風何䖏來天髙散騎省月<lb/>
冷建章臺鄰笛哀聲急城砧朔氣催芙蓉<lb/>
已委絶誰復可爲媒<lb/>
　　賦得郢路悲猿<lb/>
悲猿何䖏發郢路第三聲逺客知秋暮空<lb/>
山益夜清啾啾深衆木噭噭入孤城坐覺<lb/>
盈心耳翛然適楚情<lb/>
　　清明日青龍寺上方賦得多字<lb/>
上方偏可適季月况堪過逺近水聲至東<lb/>
<pb n="KR4c0016_SBCK_003-6b"/>
西山色多夕陽留徑草新葉變庭柯已度<lb/>
清明節春秋如客何<lb/>
　　與張諲宿劉八城東荘<lb/>
人閑當歳暮田野尚逢迎萊子多嘉慶陶<lb/>
公得此生寒蕪連古渡雲樹近嚴城鷄黍<lb/>
無辭薄貧交但貴情<lb/>
　　問上人疾<lb/>
醫王猶有疾妙理競難窮餌藥應隨病觀<lb/>
身轉悟空地閑花欲雨窻冷竹生風㡬日<lb/>
東林去門人待遠公<lb/>
<pb n="KR4c0016_SBCK_003-7a"/>
　　送竇叔向入京<lb/>
氷結楊柳津從吾去入秦徒云還上國誰<lb/>
爲作中人驛樹同霜霰漁舟伴苦辛相如<lb/>
求一謁詞賦逺随身<lb/>
　　登石城戍望海寄諸暨嚴少府<lb/>
平明登古戍徙倚待寒潮江海方回合雲<lb/>
林自寂寥詎能知逺近徒見蕩煙霄卽此<lb/>
滄洲路嗟君乆折腰<lb/>
　　同樊潤州秋日登城樓<lb/>
露冕臨平楚寒城帶早霜時同借河内人<lb/>
<pb n="KR4c0016_SBCK_003-7b"/>
是臥淮陽積水澄天塹連山入帝卿因高<lb/>
欲見下非是愛秋光<lb/>
　　送蔣評事徃福州<lb/>
江上春常早閩中客去稀登山怨迢遞臨<lb/>
水惜芳菲煙樹何時盡風㠶㡬日歸還看<lb/>
復命䖏盛府有光輝<lb/>
　　賦得荆溪夜湍送蔣逸人歸義興山<lb/>
驚湍流不極夜度識雲岑長帶溪沙淺時<lb/>
因山雨深方同七里路更遂五湖心掲厲<lb/>
朝將夕潺湲古至今花源君若許雖逺亦<lb/>
<pb n="KR4c0016_SBCK_003-8a"/>
相尋<lb/>
　　送孔黨赴舉<lb/>
入貢列諸生詩書業早成家承孔聖後身<lb/>
有魯儒名楚水通縈浦秦山擁漢京愛君<lb/>
方弱冠爲賦少年行<lb/>
　　齊郎中筵賦得的的㠶向浦留别<lb/>
一㠶何䖏去正在望中微浦逈揺空色汀<lb/>
迴見落暉無争高鳥度能送逺人歸偏似<lb/>
南浮客悠揚無所依<lb/>
　　送陸鴻漸栖霞寺採茶<lb/>
<pb n="KR4c0016_SBCK_003-8b"/>
採茶非採菉逺逺上層崖布葉春風暖盈<lb/>
筐白日斜舊知山寺路時宿野人家借問<lb/>
王孫草何時泛椀花<lb/>
　　迫丹陽與諸人同舟至馬林溪遇雨<lb/>
雲林不可望溪水更悠悠共載人皆客離<lb/>
家春到秋逺山方對枕細雨莫迴舟来徃<lb/>
南徐路多爲芳草留<lb/>
　　送李使君赴撫州<lb/>
逺送臨川守還同康藥侯歳時徒改易今<lb/>
古接風流五馬嘶長道雙旌向本州郷心<lb/>
<pb n="KR4c0016_SBCK_003-9a"/>
寄西北應此郡城樓<lb/>
　　同樊潤州逰東山<lb/>
北固多陳迹東山復盛逰鐃聲發大道草<lb/>
色引行騶此地何時有長江自古流頻随<lb/>
公府歩南客寄徐州<lb/>
　　送安律師<lb/>
出家童子歳愛此雪山人長路經千里孤<lb/>
雲伴一身水中應見月草上豈傷春永日<lb/>
空林下心將何物親<lb/>
　　温湯即事<lb/>
<pb n="KR4c0016_SBCK_003-9b"/>
天仗星辰轉霜冬景氣和樹含温液潤山<lb/>
入繚垣多丞相金錢賜平陽玉輦過魯儒<lb/>
求一謁無路獨如何<lb/>
　　送薛秀才<lb/>
雖是尋山客還同慢世人讀書惟務静無<lb/>
褐不憂貧野色春冬樹鷄聲逺近鄰郄公<lb/>
卽吾友合與爾相親<lb/>
　　酬李司兵直夜見寄<lb/>
江城聞皷角旅宿復何如寒月此宵半春<lb/>
風舊歳餘徒云資薄禄未必勝閑居見欲<lb/>
<pb n="KR4c0016_SBCK_003-10a"/>
扁舟去誰能畏簡書<lb/>
　　送唐别駕赴郢州<lb/>
莫歎辭家逺方看佐郡榮長林通楚塞高<lb/>
嶺見秦城雪向嶢關下人從郢路迎翩翩<lb/>
駿馬去自是少年行<lb/>
　　送李使君赴邵州<lb/>
出送東方騎行安南楚人城池春足雨風<lb/>
俗夜迎神郢路逢歸客湘川問去津争看<lb/>
使君度皂盖雪中新<lb/>
　　故齊王贈承天皇帝挽歌<lb/>
<pb n="KR4c0016_SBCK_003-10b"/>
禮盛追宗日人知友悌恩舊居從代邸新<lb/>
隴入文園鴻寳仙書祕龍旂帝服尊蒼蒼<lb/>
松裏月萬古此高原<lb/>
　　贈恭順皇后晚歌<lb/>
但謝年方乆哀榮事獨稀雖殊百兩迓同<lb/>
是九泉歸詔使歸金䇿神人送玉衣空山<lb/>
竟不從寕肯學湘妃<lb/>
　　寄鄭二侍御歸新鄭無礙寺所居<lb/>
何事休官早歸來作鄭人雲山隨伴侶伏<lb/>
臘見郷親南畆無三徑東林寄一身誰當<lb/>
<pb n="KR4c0016_SBCK_003-11a"/>
便静者莫使甑生塵<lb/>
　　送盧山人歸林慮山<lb/>
無論行遠近歸向舊煙林寥落人家少靑<lb/>
冥鳥道深白雲長滿目芳草自知心山色<lb/>
連東海相思何處尋<lb/>
　　送榮别駕赴華州<lb/>
直到群峯下應無累日程髙車入郡舎流<lb/>
水出關城草色田家逈槐隂府吏迎還將<lb/>
海沂詠<hi>缺五字</hi>
　　送常大夫加散騎常侍赴朔方<lb/>
<pb n="KR4c0016_SBCK_003-11b"/>
故壘煙霞後新軍河塞間金貂寵漢將玉<lb/>
節度蕭關澶漫沙中雪依稀漢口山人知<lb/>
竇車騎計日勒銘還<lb/>
　　送柳八貟外赴江西<lb/>
岐路窮無極長江九派分行人随旅鴈楚<lb/>
樹入湘雲乆在征南役何殊薊北勳離心<lb/>
不可問歲暮雪紛紛<lb/>
　　又送陸潜夫尋友<hi>一作皇甫冉詩</hi>
登山自𥙷屐訪友不齎糧坐嘯青楓晚行<lb/>
吟白日長人煙隔水見草氣入林香誰作<lb/>
<pb n="KR4c0016_SBCK_003-12a"/>
招尋侣清齋宿紫陽<lb/>
　　送盧郎中使君赴京<lb/>
三年期上國萬里自東溟曲盖遵長道油<lb/>
幢憇短亭楚雲山隠隠淮雨草青青康樂<lb/>
多新興題詩紀所經<lb/>
　　送鄭員外八茅山居<lb/>
但見全家去寧知㡬日還白雲迎谷口流<lb/>
水出人間冠冕情遺世神仙事滿山其中<lb/>
應有物豈貴一身閑<lb/>
　　送志彌師徃淮南<lb/>
<pb n="KR4c0016_SBCK_003-12b"/>
巳能持律藏復去禮禪亭長老偏摩頂時<lb/>
流尚誦經獨行寒野曠旅宿逺山青眷属<lb/>
空相望鴻飛已杳冥<lb/>
　　謝韋大夫柳栽<lb/>
本在胡茄曲今從漢將營濃因方待庇弱<lb/>
植豈無情比雪花應吐藏烏葉未成五株<lb/>
蒙遠賜應使號先生<lb/>
　　寄劉方平大谷田家<lb/>
故山聞獨徃樵路憶相從氷結泉聲絶霜<lb/>
清野翠濃籬邊潁陽道竹外少姨峰日夕<lb/>
<pb n="KR4c0016_SBCK_003-13a"/>
田家務寒煙隔幾重<lb/>
　　雨雪<lb/>
風沙悲久戌雨雪更勞師絶漠無人境將<lb/>
軍苦戰時山川迷向背氛霧失旌旗徒念<lb/>
天涯隔中人芳草期<lb/>
　　送劉兵曹還隴山居<lb/>
離堂徒讌語行子但悲辛雖是還家客終<lb/>
爲隴上人先秋雪巳滿近夏草𥘉新唯有<lb/>
聞羗笛梅花曲裏春<lb/>
　　同裴少府安居寺對雨<lb/>
<pb n="KR4c0016_SBCK_003-13b"/>
共結尋真㑹還當退食𥘉鑪煙雲氣合林<lb/>
葉雨聲餘溽暑銷珍簟浮涼入綺䟽歸心<lb/>
從念遠懐此復何如<lb/>
　　送元晟歸潜山所居<lb/>
深山秋事早歸去復何如裛露收新稼迎<lb/>
寒葺舊廬題詩卽招隠作賦是閑居别後<lb/>
空相憶嵇康懶寄書<lb/>
　　送康判官往新安賦得江路曲南永<lb/>
不向新安去那知江路長猿聲近廬霍水<lb/>
色勝瀟湘驛樹收殘雨漁家帶夕陽何須<lb/>
<pb n="KR4c0016_SBCK_003-14a"/>
愁旅泊使者有輝光<lb/>
　　宣洞靈觀<lb/>
孤煙靈洞遠積雪滿山寒松栢凌髙殿莓<lb/>
苔封石壇客来清夜乆仙去白雲殘明日<lb/>
開金籙焚香更沐蘭<lb/>
　　酬盧十一過宿<lb/>
乞還方未遂日夕望雲林况復逢春草何<lb/>
勞問此心閑門公務散枉䇿故情深遥夜<lb/>
他郷酒同居梁甫吟<lb/>
　　奉和對雪<lb/>
<pb n="KR4c0016_SBCK_003-14b"/>
春雪偏當夜暄風却變寒庭深不復掃城<lb/>
曉更宜看命酒閑今酌披裘晚未冠連營<lb/>
鼓角動忽似戰桑乾<lb/>
　　送蕭献<lb/>
惆悵煙郊晚依然此送君長河隔旅夢浮<lb/>
客伴孤雲淇上春山直黎陽大道分西陵<lb/>
儻一弔應有士衡文<lb/>
　　賣藥人䖏得南陽朱山人書<lb/>
賣藥何爲者逃名市井居唯通逺山信因<lb/>
致逸人書㔾報還丹効全將世事踈秋風<lb/>
<pb n="KR4c0016_SBCK_003-15a"/>
溪景裏蕭散寄樵漁<lb/>
　　送裴員外往江南<lb/>
公務江南遠留歡幙下榮楓林緑楚澤水<lb/>
驛到湓城岸草知春晚沙禽好夜驚風㠶<lb/>
幾泊䖏䖏䖏暮潮清<lb/>
　　奉和王相公早春登徐州城<lb/>
落日憑危堞春風似故郷川流通楚塞山<lb/>
色遶徐方壁壘依寒草旌旗動夕陽無戎<lb/>
資上䇿南畆起耕桑<lb/>
　　奉和對山僧<hi>又見曽集</hi>
<pb n="KR4c0016_SBCK_003-15b"/>
吏散重門掩僧來閉閤閑逺心馳北闕春<lb/>
興寄東山草長風光裏鸎喧静黙間芳辰<lb/>
不可住惆悵暮禽還<lb/>
　　奉和待勤照上人不至<lb/>
東洛居賢相南方待本師旌麾儼欲動杯<lb/>
錫杳仍遲積雪迷何䖏驚風泊㡬時大臣<lb/>
能護法况有故山期<lb/>
　　奉和漢祖廟下之作<lb/>
古廟風煙積春城車騎過方修漢祖寺更<lb/>
使沛童歌寝帳巢禽出香煙水霧和神心<lb/>
<pb n="KR4c0016_SBCK_003-16a"/>
降福䖏應在故郷多<lb/>
　　和朝郎中楊子翫雪滿寄山隂嚴維<lb/>
凝隂晦長箔積雪滿通川征客寒猶去愁<lb/>
人晝更眠謝家興詠日漢將出師年聞有<lb/>
招尋興隨君訪戴船<lb/>
　　歸渡洛水<lb/>
暝色赴春愁歸人南渡頭渚煙空翠合灘<lb/>
月碎光流澧浦饒芳草滄浪有釣舟誰知<lb/>
訪歌客此意正悠悠<lb/>
　　送田濟揚州赴選<lb/>
<pb n="KR4c0016_SBCK_003-16b"/>
家貧不自給求禄爲荒年調𥙷無髙位卑<lb/>
棲屈此賢江山欲霜雪呉楚接風煙相去<lb/>
誠非遠離心亦渺然<lb/>
　　酬崔侍御期籍道士不至兼寄<lb/>
一心求妙道㡬歲候真師丹竈今何在白<lb/>
雲無定期崑崙景致絶汗漫往還遲君但<lb/>
焚香待人間到有時<lb/>
　　送韋山人歸鍾山所居<hi>又見郎集</hi>
逸人歸路遠弟子出山迎服藥顔雖駐耽<lb/>
書癖未成柴扉度歳月藜杖見公卿更作<lb/>
<pb n="KR4c0016_SBCK_003-17a"/>
儒林傳還應有姓名<lb/>
　　徐州送丘侍御之越<lb/>
時鳥催春色離人惜歳華遠山隨擁傳芳<lb/>
草引還家北固潮當濶西陵路稍斜縱令<lb/>
寒食過猶有鏡中花<lb/>
　　送延陵陳法師赴上元<lb/>
延陵𥘉罷講建業去隨縁翻譯推多學壇<lb/>
埸最少年浣衣逢野水乞食向人煙遍禮<lb/>
南朝寺焚香古像前<lb/>
　　賦得海邊樹<lb/>
<pb n="KR4c0016_SBCK_003-17b"/>
歷歷縁荒岸㝠㝠入遠天每同沙草發長<lb/>
共水雲聮揺落潮風早離披海雨偏故傷<lb/>
逰子意多在客舟前<lb/>
　　題昭上人房<lb/>
沃州傳教後百衲老空林慮盡朝昏磬禪<lb/>
隨坐卧心鶴飛湖草逈門閉野雲深地與<lb/>
天台接中峯早晚尋<lb/>
　　婕妤怨<lb/>
由來詠團扇今已值秋風事逐時皆往恩<lb/>
無日再中早鴻聞上苑寒露下深宮顔色<lb/>
<pb n="KR4c0016_SBCK_003-18a"/>
年年謝相如賦豈工<lb/>
　　送客<lb/>
旗鼓軍威重關山客路賖待封甘度隴迴<lb/>
首不思家城下春山路營中瀚海沙河源<lb/>
雖萬里音信寄東查<lb/>
　　秋夜宿嚴維宅<lb/>
昔聞玄度宅問向㑹稽峰君住東湖下清<lb/>
風繼舊跡秋深臨水月夜半隔山鍾世故<lb/>
多離别良宵詎可逢<lb/>
　　送普門上人<hi>又見曽集</hi>
<pb n="KR4c0016_SBCK_003-18b"/>
花宫難乆别道者憶千燈殘雪入林路深<lb/>
山歸寺僧日光依嫩草泉響滴春氷何用<lb/>
求方便看心是一乗<lb/>
　　送䕫州班使君<lb/>
晚日照樓前三軍拜峽前白雲随浪散青<lb/>
壁與城連萬嶺岷峨雪千家橘柚川還如<lb/>
赴河内天子去經年<lb/>
　　酬袁𥙷闕中天寺見寄<lb/>
東林𥘉結社已有晚鐘聲窻户背流水房<lb/>
廊半架城逺山重疊見芳草淺深生每與<lb/>
<pb n="KR4c0016_SBCK_003-19a"/>
君携手多煩長老迎<lb/>
　　和謝舍人雪後寓直<lb/>
禁省夜沉沉春風雪滿林滄洲歸客夢青<lb/>
瑣侍臣心揮翰宣鳴玉承恩在賜金建章<lb/>
寒漏起更助掖垣深<lb/>
　　重西陵寄靈一上人朱放<lb/>
西津遇風䖏自古是通津終日空江上雲<lb/>
山若待人汀洲寒事早魚鳥興情新<hi>廻南</hi>望<lb/>
山隂路吾心有所親<lb/>
　　歸陽羡兼送劉八長卿<lb/>
<pb n="KR4c0016_SBCK_003-19b"/>
湖上孤㠶别江南謫䆠歸前程愁更遠臨<lb/>
水淚沾衣雲夢春山徧瀟湘過客稀武陵<lb/>
招我隠歳晚閉柴扉<lb/>
　　尋戴處士<lb/>
車馬長安道誰知大隠心蠻僧留古鏡蜀<lb/>
客寄新琴晒藥竹齋暖搗茶松院深思君<lb/>
一相訪殘雪似山隂<lb/>
　　早發中嚴寺别契上人<lb/>
蒼蒼松桂隂殘月半西岑素璧寒燈暗紅<lb/>
爐夜火深厨開山䑕散鍾盡嶺猿吟行役<lb/>
<pb n="KR4c0016_SBCK_003-20a"/>
方如此逢師懶話心<lb/>
　　酬鄭髙郵秋夜見寄<lb/>
揺落空林夜河陽興已生欲辭公府歩知<lb/>
結逺山情髙柳風難定寒泉月助明袁安<lb/>
方卧雪尺素及柴荆<lb/>
<pb n="KR4c0016_SBCK_003-20b"/>
</p>
<p>
</p>
  </div>
</body>
</text>
</TEI>
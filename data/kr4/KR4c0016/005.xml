<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0016_SBCK_005-1a"/>
唐皇甫冉詩集卷之五<lb/>
　　　　　唐𥙷闕潤州皇甫冉茂政著<lb/>
　七言律詩<lb/>
　　三月三日義興李明府後亭泛舟<lb/>
江南煙景復如何聞道新亭更可過䖏䖏<lb/>
蓻蘭春浦緑萋萋藉草遠山多壼觴湏就<lb/>
陶彭澤時俗猶傳晋永和更使輕橈徐轉<lb/>
去㣲風落日水増波<lb/>
　　送李錄事赴饒州<lb/>
北人南去雪紛紛鴈叫汀沙不可聞積水<lb/>
<pb n="KR4c0016_SBCK_005-1b"/>
長天随逺客荒城極浦足寒雲山從建業<lb/>
千峰断江至潯陽九派分借問督郵纔弱<lb/>
冠府中年少不如君<lb/>
　　秋夜有懐髙十五兼呈空和尚<lb/>
晚節聞君趍道深結茅栽樹近東林大師<lb/>
㡬度曽摩頂髙士何年遂發心北渚三更<lb/>
聞過鴈西城萬里動寒砧不見支公與玄<lb/>
度相思擁膝坐長吟<lb/>
　　玄元觀送李深李風還奉先華隂<lb/>
此去那知道路遥寒原紫府上迢迢莫持<lb/>
<pb n="KR4c0016_SBCK_005-2a"/>
别酒傾瓊液乍唱離歌和鳯簫遠水東流<lb/>
浮落景繚垣西轉失行鑣華山秦塞長相<lb/>
憶無使音塵頓寂寥<lb/>
　　送錢塘路少府赴制舉<lb/>
公車待詔赴長安客裏新正阻舊歡遲日<lb/>
未能銷野雪晴花偏自犯江寒東溟道路<lb/>
通秦塞北闕威儀識漢官共許郄詵工射<lb/>
䇿恩榮請向一枝看<lb/>
　　酬張二倉曹楊子所居見寄兼呈韓<lb/>
　　郎中<lb/>
<pb n="KR4c0016_SBCK_005-2b"/>
孤雲獨鶴自悠悠别後經年尚治舟漁父<lb/>
置詞相借問郎官能賦許依投折芳逺寄<lb/>
三春草乗興閑㸔萬里流莫恠杜門頻乞<lb/>
假不堪扶病拜龍樓<lb/>
　　使徃壽州淮路寄劉長卿<lb/>
榛草荒凉村落空驅馳卒歳亦何功蒹葭<lb/>
曙色蒼蒼逺蟋蟀秋聲䖏䖏同郷路遥知<lb/>
淮浦外故人多在楚雲東日夕煙霜那可<lb/>
道壽陽西去水無窮<lb/>
　　同温丹徒登萬歲樓<lb/>
<pb n="KR4c0016_SBCK_005-3a"/>
高樓獨立<hi>一作上</hi>思依依極浦遥山合翠㣲<lb/>
江客不堪頻北顧塞鴻何事復南飛丹陽<lb/>
古渡寒煙積瓜歩空洲遠樹稀聞道王師<lb/>
猶轉戦誰能談笑觧重圍<lb/>
　　宿淮隂南樓酬常伯能<lb/>
淮隂日落上南樓喬木荒城古渡頭浦外<lb/>
野風𥘉入户窓中海月早知秋滄波一望<lb/>
知千里畫角三聲起百憂佇<hi>一作獨</hi>立分宵<lb/>
絶<hi>一作逺</hi>来客煩君歩履忽相求<lb/>
　　酬李𥙷闕<lb/>
<pb n="KR4c0016_SBCK_005-3b"/>
十年歸客但心傷三徑無人已自荒夕宿<lb/>
靈臺伴煙月晨趨建禮逐衣裳偶因麋鹿<lb/>
随豊草謬荷鴛鵉借末行縱有諌書猶未<lb/>
献春風拂地日空長<lb/>
　　送崔使君赴壽州<hi>一見劉長卿集</hi>
列郡專城分國憂彤䄡皂盖古諸侯仲華<lb/>
遇主年猶少公瑾論兵位㔾酬草色青青<lb/>
宜建隼蝉聲䖏䖏雜鳴騶千里相思如可<lb/>
見淮南木落早驚秋<lb/>
　　館陶李丞舊居<lb/>
<pb n="KR4c0016_SBCK_005-4a"/>
盛名天下挹餘芳弃置終身不拜郎詞藻<lb/>
世傳平子賦園林人比鄭公郷門前墜葉<lb/>
浮秋水籬外寒皐帯夕陽日日青松成古<lb/>
木秪應來者爲心傷<lb/>
　　送袁郎中破賊北歸<lb/>
優詔親賢時獨稀中途紫綬換征衣黄香<lb/>
省闥登朝去楊僕樓船振旅歸萬里長聞<lb/>
隨戰角十年不得偃郊扉但將詞賦奉<hi>缺</hi>
<hi>七字</hi>恩輝<lb/>
　　寄韋司直<hi>郎士元亦有此詩未詳誰作</hi>
<pb n="KR4c0016_SBCK_005-4b"/>
聞君感歎二毛𥘉舊友相邀萬里餘烽戌<lb/>
有時驚暫定甲兵何䖏可安居客来呉地<lb/>
星霜久家在平陵音信踈昨夜春風還入<lb/>
户登山臨水復何如<lb/>
　　彭祖井<lb/>
上公旌節在徐方舊井莓苔近寝堂訪古<lb/>
應知彭祖宅得仙何必葛洪郷清　不共<lb/>
春池　盥潄偏宜夏日長聞道延年如玉<lb/>
液欲將調鼎献明光<lb/>
　　秋日東郊作<lb/>
<pb n="KR4c0016_SBCK_005-5a"/>
閑看秋水心無事卧對寒林<hi>一作松</hi>手自栽<lb/>
廬岳高僧留偈别茅山道士寄書来燕日<lb/>
社日辭巢去菊爲重陽冐雨開淺薄將何<lb/>
稱獻納岐臨終日自遲廻<lb/>
　　送張道士歸茅山謁李尊師<lb/>
向山獨有一人行近洞應逄䨇鶴迎常以<lb/>
素書傳子弟還因白石號先生無窮杏樹<lb/>
行時種㡬許芝田向月耕師事少君年歲<lb/>
久欲随旌節徃層城<lb/>
　　送孔巢父赴河南軍<lb/>
<pb n="KR4c0016_SBCK_005-5b"/>
江城相送阻煙波况復新秋一鴈過聞道<lb/>
全師征北虜更言諸將㑹南河邊心杳杳<lb/>
郷人絶塞草青青戰馬多共許陳琳工奏<lb/>
記知君名䆠未蹉跎<lb/>
　　招隠寺送聞判官還江州<lb/>
離别那逢秋氣悲東林更作上方期共知<lb/>
客路浮雲外暫愛僧房墜葉時長江九派<lb/>
人歸少寒嶺千重鴈度遲借問潯陽在何<lb/>
處每看潮落一相思<lb/>
　　李二侍御丹陽東去新亭<lb/>
<pb n="KR4c0016_SBCK_005-6a"/>
姑蘇東望海陵間㡬度裁書信未還長在<lb/>
府中持白簡豈知天畔有青山人歸極浦<lb/>
寒流廣鴈下平蕪秋野閑舊日新亭更携<lb/>
手他郷風景亦相關<lb/>
<pb n="KR4c0016_SBCK_005-6b"/>
</p>
<p>
</p>
  </div>
</body>
</text>
</TEI>
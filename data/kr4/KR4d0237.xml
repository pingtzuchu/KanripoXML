<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>蒙隠集巻一</head>
    <p>
<pb n="KR4d0237_WYG_001-1a"/>
欽定四庫全書<lb/>
　蒙隠集巻一　　　　　　　宋　陳棣　撰<lb/>
　　五言古詩<lb/>
　　　題范烏程松桂亭<lb/>
誰云宰邑難宰邑有真樂但知絃歌趣永謝塵勞縳琴<lb/>
堂吏驚散晝日垂朱箔燒香對棐几文史資優學一洗<lb/>
朱墨昏至味非糟粕范公今循良一同聊笑謔回視卓<lb/>
魯軰政可束髙閣苕溪古侯邦繁庶類京洛壯哉萬户<lb/>
<pb n="KR4d0237_WYG_001-1b"/>
邑何異逢盤錯公來省其俗治劇操至約政成日有餘空<lb/>
庭可羅雀西園久棄置疏町走芒屩經營四顧間得地<lb/>
平如削築堂號松桂軒檻敞寥廓雖無松桂隂胷中自<lb/>
丘壑况逢賢使君成有新詩落異時採歌謡持用獻木<lb/>
鐸<lb/>
　　　題竹友軒<lb/>
長夏苦炎熱開軒除鬱蒸簷前烏雀喧朝旭上朱甍席<lb/>
間裁函丈詩書浩縱横盤礴環堵間幽獨懐友生古人<lb/>
<pb n="KR4d0237_WYG_001-2a"/>
在黄巻千載使我傾出門窺物變草木各鮮榮青青墻<lb/>
東竹見汝忽眼明愛玩不能忘移根傍軒楹俯仰與竹<lb/>
俱定交見深情不是無朋友此君氷玉清風吹萬籟響<lb/>
寒梢韻竽笙我獨哦其間詩作秋蟲鳴琅玕亦有實期<lb/>
汝向秋成鳯凰何時來翽翽翔我庭<lb/>
　　　棲軒偶成呈同僚<lb/>
我本山中人勉強束冠帯欠伸輒有拘似被天工械誰<lb/>
令作此來政為窮所賣規彼五斗粟折腰何足怪敢希<lb/>
<pb n="KR4d0237_WYG_001-2b"/>
拄頰傲寜免望塵拜平生浩然氣摧落甘伍噲兹軒粗可<lb/>
人虛名供眼界得從黄妳逰佳處時一解多生作蠧魚<lb/>
復此償書債雖抗塵土容耿耿氷壺在同僚多俊逰臺<lb/>
閣鵷鴻軰胸中有雲夢畧不見芥蔕吏師有龔黄民賊<lb/>
絶蜂蠆而我躡後塵嘉糓雜稊稗詩壇欲尋盟恐墮抛<lb/>
塼戒翻思石鼎句自取侯郎敗終期探理窟一洗荆榛<lb/>
隘得肉姑置之大嚼聊發快<lb/>
　　　次韻葛教授新闢栢桐軒<lb/>
<pb n="KR4d0237_WYG_001-3a"/>
栢桐有正性梁琴豈其天丹雘自煇燿絃徽漫鏘然深<lb/>
慙社旁櫟政爾終天年復愧南城槁猶知過飛仙廟前<lb/>
今安在㸑下亦浪傳何當生學宫廣文遺新篇色映醉<lb/>
吟杜隂休眠晝邊端如兩髙弟儼立聽誦絃又如雙青<lb/>
衣對舞風露前方依植壇杏不羡干雲楩日哦二木間<lb/>
妙意遺言詮霜枝半摧剥月影相回旋後雕嵗寒見始華<lb/>
春意全比徳君無愧五栁徒自賢<lb/>
　　　再次韻栢桐軒<lb/>
<pb n="KR4d0237_WYG_001-3b"/>
修垣蔽軒楹如觀坐井天髙人為披豁物趣俱森然栢<lb/>
桐伍蒿萊混迹㡬嵗年俄驚俯丹楹况得依臞仙佳名<lb/>
一品題好語萬口傳髙參溜雨句美並朝陽篇掄才稽<lb/>
往牒横陳榱棟邉論功及乃祖屢薦薰風絃謙居髯松<lb/>
下優在良梓前荆徐入貢時曾不數樟楩固殊上林木<lb/>
虞衡日量詮且異温室樹衣冠時遶旋此方安靜僻所<lb/>
欲唯生全植物貴遂性憑君較愚賢<lb/>
　　　次韻蘇伯言題所居鑑止軒<lb/>
<pb n="KR4d0237_WYG_001-4a"/>
小軒劣容膝詎敢邀君詩君詩亟借重物趣俱新竒簷<lb/>
前列蒼翠檻外瀦漣漪凭欄作癡兀欲靜忘五綦湛然<lb/>
俯明鏡水定心不馳㣲風忽披拂巾袂俄變移緬思東<lb/>
坡公昔與潁水嬉此樂五十年人間真未知<lb/>
　　　次韻鄭舜舉題簿㕔交翠軒<lb/>
人生一漚浮何適非暫寄㑹湏脫塵勞談文不談利開<lb/>
軒得此君意愜投宿嗜未堪食鳯凰已足巢翡翠惜哉<lb/>
小窓櫳此地久何閟想當未闢初寜免簿書累髙人一<lb/>
<pb n="KR4d0237_WYG_001-4b"/>
披拂便有無窮意紛紛市㕓子冠蓋亂如沸倘令見清標<lb/>
魄褫復䘮氣容如王子猷不速端可致嗟予飽憂患久<lb/>
矣無佳思舊學已榛蕪聞一豈知二市肆羅無目聊為<lb/>
將軍地斗酒詩百篇是乃公能事<lb/>
　　　次韻陳季陵記夢<lb/>
夜閒得安寢方期萬事休那知清夢中螘穴有勝逰朝<lb/>
把南柯麾暮獵龜山頭停杯猶未舉俯仰二十秋等為<lb/>
幻縁縳名實或相浮邯鄲囊中枕徑渡竹葉舟俄頃失<lb/>
<pb n="KR4d0237_WYG_001-5a"/>
所厯變滅隨東流逰仙豈神交因想理或不至人本無夢偶<lb/>
夢非謬悠乃知一念熟寤寐歘何求子建賦感甄空貽方䇿<lb/>
羞何當破諸妄自足銷沉憂政使對癡人言之亦寡尤<lb/>
　　　先春賦梅一首<lb/>
與客到先春衰思覺飛越時當萬卉凋似補羣花闕始<lb/>
信元化功生意何曽輟却疑鈞天宴羣仙委珮玦不數<lb/>
藐姑山神膚瑩氷雪癯然抱清幽卓爾負竒絶生香巧<lb/>
藏宻靜艷羞容悅陽萌知獨復嵗寒見孤潔我來觴其<lb/>
<pb n="KR4d0237_WYG_001-5b"/>
下坐對垂垂發頭白不待摧顔赬為爾設因思年少時<lb/>
髙枝手攀折林逋與何遜妙語誰優劣老矣吟事慳人<lb/>
笑心如鐵何當夜深來更㸔梢頭月<lb/>
　　　惜梅<lb/>
朔雪沒寒蕪嚴威等羣木東君惜江梅先與借㣲燠造<lb/>
物逞新竒亭亭付幽獨天然氷雪姿不許鉛華凟踈影<lb/>
浸澄波斜枝度修竹竒標含春容清致漫山腹夜月耿<lb/>
扶踈寒風來馥郁素艷等瓊瑶真香笑蘭菊昨宵風雨<lb/>
<pb n="KR4d0237_WYG_001-6a"/>
顛遺英滿平陸憑誰望蒼天榮枯何太速凌晨眠霜林<lb/>
餘芳猶五六不厭終日㸔尚可供詩目<lb/>
　　　次韻葉夢符端午<lb/>
吾邦重午節興目皆可寓逰人肆喧闐畫舫紛排布遡<lb/>
風伐鼉鼓擊楫觀競渡驕豪務相誇水陸爭治具醉憂<lb/>
瓶之罄懽廹日云暮朋從喜盍簮謔浪時一遇朅來廷<lb/>
尉府官冷知誰顧吻燥無復濡腹枵何時飫堂堂匡鼎<lb/>
來解后肯同趣携家忽過我市飲容旋酤遥知分己投<lb/>
<pb n="KR4d0237_WYG_001-6b"/>
更喜首暫聚慙非浴沂人鄙志䝉推與憐我孤危資極<lb/>
力為調䕶髙談驚四筵坐使兒女怖便當追彦國未肯<lb/>
多文度長篇粲珠玉綺語斥霞鶩人生類飄蓬㑹合寜<lb/>
有數交情㸔白頭何必論新故<lb/>
　　　沈徳和使君生辰<lb/>
星斗煥靈輝川嶽儲英氣散為天地祥鍾作人間瑞正<lb/>
應五百年乃克見名世長庚夢太白斯文得鼓吹崧髙<lb/>
生甫申中興資屏衛若人不時出或出豈無謂岩廊頼<lb/>
<pb n="KR4d0237_WYG_001-7a"/>
嘉謨民物䝉美利權輿生吾道羽翼副六藝我公豈其<lb/>
倫禀賦已殊異由來活國手固自有次第<lb/>
麟閣仙蓬萊蘭省星躔次瞻之已足榮到者亦未易惟<lb/>
公名徳尊飛聲從早嵗青錢中妙選豈止一科第果聞<lb/>
超卓姿遍歴清華地青藜照讐書赤管供奏議視典昔<lb/>
常逰觀耕嘗入侍熙朝百度新一麾煩卧治欲知天眷<lb/>
隆御屏題姓氏公豈久外人趣裝宜早計<lb/>
桐川古桃州地僻官事少簡靜宜有餘苛刻則煩擾公<lb/>
<pb n="KR4d0237_WYG_001-7b"/>
來省其俗好尚已黙了碧凝燕寢香青鞠圜扉草麥壠<lb/>
雨初匀棠隂風自掃回觀漢循良未足語治道豈惟術<lb/>
數多更覺規模小公將宰天下一郡乃戲嬲便當作吏<lb/>
師詎止為民表邦人何所祈區區頌難老<lb/>
化工有至仁噓為三月春寜知清淑氣回薄在兹辰兹<lb/>
辰亦何有璇霄見老人黄堂沸笙簫宴席方横陳寳觴<lb/>
酌流霞艷歌飛梁塵未嘗王母桃敢薦䝉莊椿賤子今<lb/>
何幸明時識鳳麟馬曹寜寄傲鼠技屢迷津尚容東郭<lb/>
<pb n="KR4d0237_WYG_001-8a"/>
吹敢效西子顰誓將頑鈍質埏埴煩陶鈞<lb/>
　　七言古詩<lb/>
　　　釣瀬漁樵行送嚴守蘇伯業赴闕<lb/>
漁樵生長子陵州偶為城市逍遥逰相逢欲話平生事<lb/>
以手加額頻㸃頭自言家世居村落頗厭吾邦風土惡<lb/>
大飢小歉偶一遭棄擲鋤耰弄刀槊二十年前事可驚<lb/>
錦襦繡帽爭乘城太平日久人忘戰衣冠荆棘戈鋋腥<lb/>
去年米貴無餘粟往往驚顧如麋鹿大開陳廪貸兼并<lb/>
<pb n="KR4d0237_WYG_001-8b"/>
却笑隣邦才食粥只今豐盈天報施餘糧棲畆麥兩岐<lb/>
牛羊日落草萊處場圃秋深䆉稏時父老歌謡童稚笑<lb/>
歡聲萬口如同調向來逰手今良農今日膏腴昔荒嶠<lb/>
漁樵無事官無逋民不識吏亡追呼田間苐見隨軒鹿<lb/>
道上兼無攫肉烏問云何術能臻此盡道我公才徳美<lb/>
文采風流求古人循良事業空前史公今去我歸朝天<lb/>
攀轅截鐙何當前願公早佩紫荷橐顧我擬續甘棠篇<lb/>
欲碑遺愛傳千古政聲未暇從頭數大書特書不一書<lb/>
<pb n="KR4d0237_WYG_001-9a"/>
請載漁樵當日語<lb/>
　　　次韻陶㡬道觀洪積仁詩編<lb/>
令尹韜潛藏六龜逸韻長憂兒軰知剡藤敲氷琢玉板<lb/>
月兔脫頴供毛錐㝠搜豈但夢春草招隠昔嘗吟桂枝<lb/>
江山駿奔來筆下疑有神助非人為公餘退客醉經史<lb/>
底用紅裙捧玉巵凌雲未讀相如賦解頤共聽匡衡詩<lb/>
詎容陶令賦歸去且效謫仙歌别離手題六紙勿輕示把<lb/>
玩自足娛安期千篇政恐雷電取數仭不許門人闚何<lb/>
<pb n="KR4d0237_WYG_001-9b"/>
當築壇拜詩將一㸔横槊英雄姿<lb/>
　　　題李杜畫像<lb/>
吟詩莫學李太白千首萬言皆酒色吟詩莫學杜拾遺<lb/>
一生抱恨長嗟咨二豪胸中有佳趣詩酒聊以發其悟<lb/>
世人有眼誰識真苐見詩篇不見人借令置之廟堂上<lb/>
事業肯道風騷將睥睨連帥奴將軍英風義氣髙薄雲<lb/>
我今再拜觀遺像猶疑飯顆相逢樣詩題繪事在人間<lb/>
光熖何翅長萬丈<lb/>
<pb n="KR4d0237_WYG_001-10a"/>
　　　鄭倅生辰<lb/>
柯山挿空天為隣飛仙窟宅無纎塵降靈孕秀神所相<lb/>
豈但崧髙生甫申笑别方壺離紫府道骨清標映華組<lb/>
二十八宿羅心胸霽月光風映眉宇書帯家聲舊著聞<lb/>
相國邸第南北分人間未省見三絶天上曽觀瑞五雲<lb/>
箋詩傳禮窮家學豈止談經能折角鼓篋來為碧水逰<lb/>
賢闗英俊推先覺雄文大手古無倫安知韓柳非前身<lb/>
方期江夏無雙譽只許樊川第五人厭直承明祈外補<lb/>
<pb n="KR4d0237_WYG_001-10b"/>
暫擁屏星左銅虎萬口爭歌王海沂懸榻已題陳仲舉<lb/>
籍甚聲聞咫尺顔竚聽鋒車趣賜環歸持清禁紫荷槖<lb/>
却踏彤墀玉笋班我今幸遇懸弧旦敢採民謡書弱翰<lb/>
一言何以祝我公願輔昇平到不窮<lb/>
　　　古逰俠行<lb/>
君不見長安俠少兒臂鷹走狗爭輕肥一朝遭渠國士<lb/>
知笑眎鼎鑊如氷澌翹闗負重俱細事㧞山扛鼎焉能<lb/>
為横行匈奴十萬騎肯以祕計干閼氏朝竊晋鄙符暮<lb/>
<pb n="KR4d0237_WYG_001-11a"/>
解邯鄲圍軍中不聞天子詔向來㶚上皆兒嬉我有黄<lb/>
石書孺子漫多竒我有歐冶劍荆卿何足揮運籌折衝袵<lb/>
席上料敵决勝如蓍龜世遭右文歎數竒縱有勇畧將<lb/>
安施漢皇方受宣室釐干戈不用包虎皮使我不得封<lb/>
萬户恨不生當髙祖時<lb/>
　　　傷春詞<lb/>
春風兮颸颸春日兮遲遲草木秀兮原野蘭茝芳兮水<lb/>
湄美人去兮何所白雲深兮莫窺望極浦兮掩淚倚危<lb/>
<pb n="KR4d0237_WYG_001-11b"/>
檻兮懐思囁嚅兮鳦語連娟兮蝶飛感㣲物兮靈偶私<lb/>
自憐兮芳時玲瓏兮瓊珮沉寂兮蕙幃對芳時兮太息<lb/>
豈獨凛秋兮足悲香消悴兮鸞鏡愁委積兮堆蛾眉登<lb/>
山臨水兮有蘭夢斷鴈沉魚兮無錦詩鶗鴂鳴兮衆芳<lb/>
衰春冉冉兮不可覊人生行樂兮將何之王孫王孫兮<lb/>
胡不歸<lb/>
　　　食枸杞菊<hi>并序</hi>
　　　　僕官桐川廨舍廹子城城多叢杞野菊每嵗<lb/>
<pb n="KR4d0237_WYG_001-12a"/>
　　　　自春徂夏擷以為葅甘芳之味意珍羞無與<lb/>
　　　　比也偶讀陸蘇前後杞菊賦成古詩<lb/>
君不見天隨有宅松江曲屋隙墻隂多杞菊課兒採掇<lb/>
入杯盤匕箸芳香勝粱肉又不見坡公昔佩刺史符賔<lb/>
客少至無與娛偶餐杞菊作後賦捫腹噎嘔猶軒渠散<lb/>
人枯腸真食杞居士戲筆聊爾耳膠西自古號侯邦齋<lb/>
厨縱乏寜需此我今作掾長苦飢一區不異耕田時太<lb/>
倉紅腐才五斗舉家食粥寜忍炊頽城草木迷荒榭緑<lb/>
<pb n="KR4d0237_WYG_001-12b"/>
頴芳苕羅舍下官閒擷取芼春羮未棘未莎皆不赦三<lb/>
年享此似無饜二者誰云不可兼行趣歸裝耕谷口此<lb/>
物猶堪饁南畆<lb/>
　　　次韻章堯文梅花<lb/>
先生讀書常閉户卒嵗優㳺娛藝圃風雷筆舌待時攄<lb/>
錦繡肝腸終日吐鳴騶未騐北山文絳帳且為東道主<lb/>
忽作尋梅得得來南枝未落北枝開攀條弄英不能去<lb/>
只愁白日空西頽臨池照影都無伴偶挂幽昏不用媒<lb/>
<pb n="KR4d0237_WYG_001-13a"/>
主人生來㡬傳癖道耕徳獵無遺力形模竒古每起予<lb/>
議論縱横時奪席但喜書横孔聖編那知梅怨桓伊笛<lb/>
正值清霜爛漫晴賔從滿目皆豪英未開東閣縁何事<lb/>
要見詩鳴訴不平明日定拚花下醉想公不負白鷗盟<lb/>
　　　驟雨呈質夫兄<lb/>
屏翳驅馳雲陣疾西山猶銜半輪日迅雷震地窓户揺<lb/>
急雨翻盆溝澮溢紫電燒空天為低黒風逆浪海欲立<lb/>
縱多虐魃未為殃直使長鯨那暇吸草木號呼山鬼驚<lb/>
<pb n="KR4d0237_WYG_001-13b"/>
珠璣亂迸鮫人泣曲畦走水白紛紛稚穂抽芒青戢戢<lb/>
童稚休傳蜥蜴歌倉箱行貯生民粒枝端發翠喜濯枝<lb/>
池面凝漚占戴笠猛省呼晴鳩婦鳴旋㸔突漲魚兒出<lb/>
窓扉共賞一襟涼屋漏俄驚半床濕鷗鷺盟邉引望遥<lb/>
芭蕉聲裏催詩急請君速著瑞雨頌要上新編華萼集<lb/>
　　　送李明甫召除奉常簿<lb/>
睿主臨軒逹四聰皎如麗日明髙穹傾葵發蔀燭幽隠<lb/>
熙然萬物還春風鼎新百度躋時雍西垣東省羅鵷鴻<lb/>
<pb n="KR4d0237_WYG_001-14a"/>
鋒車趣召無虗日髙陽才子咸登庸古桃小壘江之東<lb/>
邇來慶事何其豐使君已秉螭坳筆尺一于今召我公<lb/>
我公智畧真䕫龍劔佩合侍明光宫昇平雅樂欲大備<lb/>
暫借筆筦調笙鐘奉常地峻位望隆不與列棘監寺同<lb/>
文傳章句羣經外器識錞于衆樂中不願封侯食萬鍾<lb/>
不羡乘雲逰樊桐羡公此行登仙去蜚聲直上徹九重<lb/>
上方更化歸醇醲論思獻納宜舂容凝旒若訪草茅士<lb/>
餘論無忘采菲葑<lb/>
<pb n="KR4d0237_WYG_001-14b"/>
　　　鬻婦歎<lb/>
凶年老弱難相保歸與婦謀謀不早啼飢滿耳不忍聞<lb/>
待得麥秋人已槁有辭欲說重酸辛欲說未說眉再顰<lb/>
就令相視飢餓死何當持汝歸富人朝歸富人夕得粟<lb/>
數口尚堪同食粥愁容斂袂哽不言稚子牽衣驚且哭<lb/>
荅云至此奈若何離别孰與性命多他年豐稔五糓熟<lb/>
勿吝百金來相贖<lb/>
　　　題鑑止軒<lb/>
<pb n="KR4d0237_WYG_001-15a"/>
安身南北皆吾里勿較使行兼尼止心猶泥絮吹不起<lb/>
豈有顔甲生㣲泚方塘凈緑含真理與我娛嬉聊爾爾<lb/>
佳處難言還隠几冷煖自知如飲水<lb/>
　　　端午洪積仁召客口占戱柬薛仲蔵<lb/>
佳節撩人愁欲卧衝門都騎傳呼過想簮榴艾泛菖蒲<lb/>
應召鄒枚雜郊賀歌聲端不羡紅兒酒力真堪欺白墮<lb/>
自愧雖非趙倚樓何當一效陳驚座<lb/>
　　五言律詩<lb/>
<pb n="KR4d0237_WYG_001-15b"/>
　　　春日雜興五首<lb/>
春色遽如許春愁一望賒簾低宜著燕柳暗欲蔵鴉鳩<lb/>
婦催踈雨蜂臣趂落花只愁清景促無計駐曦車<lb/>
地僻近煙蘿門無車馬過林深宜雨急野曠覺春多草<lb/>
軟逰人醉鶯嬌姹女歌顛狂江上興可奈少陵何<lb/>
桃李漫芬芳終然委路旁踏青心欲醉舉白興何長夢<lb/>
覺池塘緑詩成草木香懶追時俗好獨立倚蒼茫<lb/>
鴨緑前溪漲鵝黄逺栁垂㣲波巻羅帯細葉展顰眉愛<lb/>
<pb n="KR4d0237_WYG_001-16a"/>
酒常歌頌傷春更賦詩東君無限思全在野桃枝<lb/>
料峭寒猶薄隂雲帯晩烟雨催驚蟄候風作勒花天日<lb/>
永消香篆愁濃逼酒船為君借餘景收拾賦新篇<lb/>
　　　春日偶成三首<lb/>
東君馳驛騎萬里一宵通栁眼凝晴碧桃腮泣露紅丙<lb/>
鱗安淺瀬乙羽怯柔風莫向髙城望愁生阿堵中<lb/>
雨後春逾麗平堤漲緑波侵人花氣釀刺眼麥芒多舴<lb/>
艋閒蓑笠鞦韆醉綺羅光隂難把翫秀句與消磨<lb/>
<pb n="KR4d0237_WYG_001-16b"/>
陋巷逢春日生涯亦足誇堆錢聚榆莢積絮撲楊花旌<lb/>
斾千行竹笙歌兩部蛙憑誰為商㩁何似五侯家<lb/>
　　　再次韻<lb/>
小圃香初足枯池水乍通捲簾延舊燕掃徑襯飛紅寂<lb/>
寂梨花雨斜斜栁帯風東君有餘思别在一壺中<lb/>
雨過灘聲急無風亦自波花稠春意閙山逺月明多地<lb/>
僻無來轍門閒欲設羅胷中元礧磈詩酒漫揩磨<lb/>
老去懽情少逢人強自誇閒愁付蕉葉衰鬢耻菱花倚<lb/>
<pb n="KR4d0237_WYG_001-17a"/>
杖閒捫虱臨池戲詠蛙深慙詩律細何以世吾家<lb/>
　　　叠韻春日雜興五首<lb/>
南陌逰人少東城去路賒尋芳閒趂蝶失喜漫占鴉着<lb/>
物春猶淺薫人氣自華夜來風雨急驚動阿香車<lb/>
幽懐聊自適踈性懶相過塵事偏宜少詩篇不厭多三<lb/>
人花下酒一曲醉時歌此外非吾事陶陶奈樂何<lb/>
遣興文楸内㣲吟錦瑟旁泉聲谷口靜月色竹隂長酒<lb/>
入肌膚暈茶餘齒頰香望窮却回首此意造㣲茫<lb/>
<pb n="KR4d0237_WYG_001-17b"/>
經春衣帯賸過午食簞垂嫩緑方迷眼輕黄未上眉世<lb/>
情無足語節物總堪詩未展摶風翼鷦鷯且一枝<lb/>
踈鐘餘逸響野燒矗孤煙輕暖花邉日㣲寒雨後天才<lb/>
能拆襪線詩思上灘船却憶峨嵋老杯停已百篇<lb/>
　　　春雨<lb/>
春雨止復作無聊終日閒殷紅悲着地淺緑暗歸山雲<lb/>
幕久䝉潤風扉每日闗愁端與詩思容易減朱顔<lb/>
　　　寒食懐公藻㡬道<lb/>
<pb n="KR4d0237_WYG_001-18a"/>
灑落陶彭澤風流陳太丘别來添夕夢歸日負春逰已<lb/>
改枯榆火寜汙寒具油不知行樂地能話野人不<lb/>
　　　倦暑<lb/>
試作西風想煩襟鬱嫩涼李沉寒玉碧𤓰泛淺金黄羽<lb/>
扇徒揮雪紗厨不貯香白醪雖可漉染指敢先嘗<lb/>
　　　感懐二首<lb/>
道義年來勝幽居興倍長望隨愁共逺懶與事相妨斜<lb/>
月光生座脩梧影轉廊是心無起滅世態自炎涼<lb/>
<pb n="KR4d0237_WYG_001-18b"/>
已嘆東隅失桑榆浩莫收只知心緒懶那覺鬢毛秋有<lb/>
酒堪藏拙無門可避愁吾今知此意萬事付悠悠<lb/>
　　　遣興<lb/>
早願風雲㑹那知嵗月侵未應忘故步已覺負初心蕙<lb/>
帳聊跧伏天閽隔䆳深且憑詩遣興往事任瓶沉<lb/>
　　　靜夜<lb/>
靜夜披黄巻青藜照五行恨無知我鮑空羡起予商學<lb/>
業心將棘功名鬢欲霜此生應自斷無復問穹蒼<lb/>
<pb n="KR4d0237_WYG_001-19a"/>
　　　晨起趨府<lb/>
五皷未停撾喧呼趨早衙霜風晨正急望月曉初斜輿<lb/>
竹依青蓋燈籠閃綘紗三年蝴蝶夢笑殺野人家<lb/>
　　　清晝<lb/>
庭院閒清晝踈槐轉午隂悄無人過眼卻有事經心續<lb/>
夢聊欹枕牽愁擬破琴可憐精衛志欲障海波深<lb/>
　　　獨覺<lb/>
簷滴蕭蕭静㣲涼午睡宜鶯簧有餘韻螘穴不多時篆<lb/>
<pb n="KR4d0237_WYG_001-19b"/>
燼回風滅花隂晩日移覺來無一事追夢續新詩<lb/>
　　　踈梅<lb/>
發興江頭路相將月下臺衝行逢縞袂廹視得踈梅木<lb/>
偶當三嗅石腸應九廻鍾情唯我軰欲去更徘徊<lb/>
　　　古刹<lb/>
古刹囂塵外浮圖屋角西殘緇猶贊仰孳羽共依棲清<lb/>
影蕪城逺孤棱落照低丹梯儻容躡極目飽雙溪<lb/>
　　　芳園<lb/>
<pb n="KR4d0237_WYG_001-20a"/>
勲業尊朝著園池近日光雕欄紅玉列羽蓋碧荷張草<lb/>
薙難滋蔓花開寜久長當年金谷地榛棘斷人腸<lb/>
　　　挽丞相祁國公三首<lb/>
斧扆求良弼鈞衡得偉人文章照黼黻勲業見經綸化<lb/>
洽編氓阜時調寶厯新方祈永霖雨俄復跨箕辰<lb/>
寵極心彌小名尊貎愈恭勛華雙輔翼槐鼎四登庸海<lb/>
宇熙春物邉陲罷夕烽了無能致績頌筆漫形容<lb/>
強壯登黄閣斑衣衮繡成飛聲追丙魏有子繼韋平舟<lb/>
<pb n="KR4d0237_WYG_001-20b"/>
楫川方濟龍蛇夢倐驚天胡嗇遐夀舉世但哀榮<lb/>
　　　挽知軍劉公三首<lb/>
種學三冬富禔身百行兼文章崑玉瑩政事莫邪銛才<lb/>
贍榮登早心休進取㢘典刑今已矣遐想淚空霑<lb/>
屢贊紅蓮幙初分翠竹符五遷恩始浹三已愠曽無冠<lb/>
劔空幽壤儀容儼畫圖傳家有餘慶接武㸔諸孤<lb/>
昔我先君子期公泰茹連索文姑作贄拂䄂遽言旋偉節<lb/>
人難學髙風史逸傳邕碑誰秉筆願採入新篇<hi>紹興初先子帥</hi>
<pb n="KR4d0237_WYG_001-21a"/>
<hi>越公自鄉里來訪先子以公名徳託左史侯君逹於時宰侯云宰故聞公願得公所為文公哭且嘆拂袖東還</hi>
<hi>行狀逸不載</hi>
　　　挽潘右司二首<lb/>
南州推望士北闕仰良臣風誼髙閭里聲名藹搢紳課<lb/>
兒千巻古與友一堂新石折符幽䜟山頽䘮哲人<lb/>
再奉祠宫逸三遷省闥榮摳衣遲從槖回首遇佳城鵰<lb/>
鶚摶方急龍蛇夢忽驚但餘豐碣在凛凛氣猶生<lb/>
　　　挽中書舍人葉公三首<lb/>
<pb n="KR4d0237_WYG_001-21b"/>
博學該羣籍飛聲藹上庠巍科曽疊貫要路遂横翔策<lb/>
府登清選銓曹得望郎九重方簡在一鑑遽云亡<lb/>
遍歴清華地星辰紀未周雄文蔵鳯閣直筆著螭頭聞<lb/>
望髙簮紱論思動冕旒從班無跬步底事却回輈<lb/>
久厭承明直遐宣使驛風乘軺循浙右持斧肅江東共<lb/>
徯鋒車召俄驚夜壑空傳家宜令子濟物有隂功<lb/>
　　　挽知録李元老二首<lb/>
徳齒追前軰聲華擅雋逰心期師孔孟文欲比曹劉丹<lb/>
<pb n="KR4d0237_WYG_001-22a"/>
桂枝髙折青雲路未周日駒偷過隙夜壑漫藏舟<lb/>
枳棘棲雲翼芙蓉泛緑波談𤣥三語足折獄片言多未<lb/>
熟黄梁夢俄悲薤露歌隂功付諸子異日踵巍科<lb/>
　　　挽主簿吳寜侯三首<lb/>
徳行追前軰聲華擅一鄉逰心終藝圃得雋屢文場小<lb/>
試棲鸞政連飛薦鶚章傷嗟臺閣地不許暫翺翔<lb/>
昔我先君子時稱鍳裁公知君非介紹虗館授兒童倒<lb/>
屣迎王粲登門得孔融他年記先友孰不仰清風<lb/>
<pb n="KR4d0237_WYG_001-22b"/>
憶昔荆湖日童心懵未開七年勤仰止一字有從來模<lb/>
範瞻如在音儀挽不回依歸今已矣些語寫餘哀<lb/>
　　　挽内兄余聘可三首<lb/>
中外六兄弟相逢丱角中追隨萬里逺憂樂半生同勝<lb/>
韻談飛屑髙懐氣吐虹紛紛身外事回首萬縁空<lb/>
結髪事鉛槧終身尺寸功矯情多病後飲恨不言中户<lb/>
有三珠秀家愁五盗窮空山埋玉樹腸斷白楊風<lb/>
去去松塋路愁聞薤露詩齊眉乖婦約華髪重親悲被<lb/>
<pb n="KR4d0237_WYG_001-23a"/>
酒清狂後論文慷慨時傷心棲止地無復見形儀<lb/>
　　　挽江公三首<lb/>
彩筆傳家學春華飾妙詞品題風鑑逺論議月評推柳<lb/>
岸隂將合濠亭迹半隳治家有遺訓留付寜馨兒<lb/>
世路方巇險髙情與衆殊一官聊戱劇三徑肯荒蕪富<lb/>
樂身兼有功名累獨無豐碑誰秉筆持此較賢愚<lb/>
憶昔羈棲日唯公迹分親呼盧銀燭夜琢句錦囊春碁<lb/>
敵爭先勁弓號命中頻向來行樂地無復見斯人<lb/>
<pb n="KR4d0237_WYG_001-23b"/>
　　　挽處士富公二首<lb/>
慶厯元臣後勲名泰華髙當年遺徳澤流裔盡英豪繼<lb/>
世誇榮耀唯公隠寂寥潛輝傳野史猶足見清標<lb/>
家富倉箱積陶朱伯仲間禔身郭有道教子竇燕山錢<lb/>
鏄周貧匱刀圭起病孱懸知公不死學道透𤣥闗<lb/>
　　　挽處士吳徳載二首<lb/>
憶昔知公日東嘉逆旅中遊從三月久談笑一樽同卻<lb/>
暑𤓰盤緑烹鮮鱠筯紅傷心棲止地萬事轉頭空<lb/>
<pb n="KR4d0237_WYG_001-24a"/>
范蠡操贏日相如病渴時瓶甖雖屢罄砭劑已難施薤<lb/>
露鴒原慘松塋鴈序悲更嗟垂白叟泣送寜馨兒<lb/>
　　　挽潘夫人<lb/>
閬苑花歸後香殘舊綺羅已應隨逝水無復步凌波遺<lb/>
訓芬蘭佩慈容想月娥空山埋玉處忍效鼓盆歌<lb/>
</p>
<p>
</p>
  </div>
<div>
                <head>蒙隠集巻二</head>
    <p>
<pb n="KR4d0237_WYG_002-1a"/>
欽定四庫全書<lb/>
　蒙隠集巻二　　　　　　宋　陳棣　撰<lb/>
　　七言律詩<lb/>
　　　送鄭舜舉赴闕<lb/>
書帯傳家飽六經飄飄詞氣海東青英名久合班朝列<lb/>
麗藻行觀掞帝庭修翮摶風上閶闔巨鱗縱壑擊滄溟<lb/>
投機亨㑹寜容髮願報除書慰側聆<lb/>
束裝西嘯指長安正是新春快活天酒病詩愁應有夢<lb/>
<pb n="KR4d0237_WYG_002-1b"/>
鳥啼花發正爭妍君空冀北今行矣我滯周南豈偶然<lb/>
東閤他時訪遺逸為言憔悴鶴谿邉<lb/>
籍甚聲名著日邉英辭健筆許誰先寘之華省星曹上<lb/>
付以赤墀香案前好向從班光玉筍竚膺宻炬照金蓮<lb/>
此行何啻登仙去願拜車塵為執鞭<lb/>
暫綰桐川刺史章優優布政漢循良鳳銜初下新頒詔<lb/>
鷄舌曽聞舊賜香前席久虗思見賈璽書増寵果徴黄<lb/>
從今定展調元手小試專城見雨暘<lb/>
<pb n="KR4d0237_WYG_002-2a"/>
備員無補見絲毫幸喜為官似馬曹每許蕪音持布皷<lb/>
更容劣技試鉛刀兼收屢賜百金諾借重終期一字褒<lb/>
廊廟他時應有待誓將么麽寄鈞陶<lb/>
　　　春來<lb/>
春來底物最先知凍蝶癡蜂便欲飛好雨應時生地脉<lb/>
迅雷剖蟄震天威光風艷艷翔空閣和氣駸駸發細㣲<lb/>
解道蒼苔紅藥句令人却憶謝𤣥暉<lb/>
　　　次韻王有之主簿<lb/>
<pb n="KR4d0237_WYG_002-2b"/>
春歸滿目盡桑麻岸栁敷隂荻有芽急景豈容留石火<lb/>
餘香何處認空花曲眉持酒真成夢纎手分茶亦浪誇<lb/>
欲醉流霞烹瑞雪直須同謁五侯家<lb/>
蓬生敢望直如麻才思真同焦榖芽擁被苦吟聲躑躅<lb/>
盈編細札眼空花羡君得意方豪縱顧我無知絶誕誇<lb/>
輸與能詩王主簿驚人句法自名家<lb/>
　　　次韻葉秀實縣治環翠亭<lb/>
亭髙望逺破天慳萬疊晴嵐俯仰間着屐好追靈運逸<lb/>
<pb n="KR4d0237_WYG_002-3a"/>
垂簾尤愛愷之閒詩豪㑹見揮銀筆酒聖端能倒玉山<lb/>
杖履欲歸聊徙倚棲鵶寒帯暝烟還<lb/>
合綴嚴宸玉筍班尚勞小試簿書間溟鯤未擊三千里<lb/>
天驥終歸十二閑望氣行㸔求利劔知音當已識髙山<lb/>
逼人富貴君寜免未許山隂興盡還<lb/>
畏途蹤跡㡬間闗浩氣空存天地間沈湎恨無千日醉<lb/>
浪逰贏得半生閒觀書尚喜眼如月搜句誰憐肩聳山<lb/>
三徑曉來添逸興柳稍桃色報春還<lb/>
<pb n="KR4d0237_WYG_002-3b"/>
　　　陪五馬勸農嵓山晩㑹桃花塢<lb/>
晩參旌騎勸農回賞遍郊原錦繡堆掠靣快風吹酒去<lb/>
逼人踈雨送詩來鳴鳩乳燕數聲好艷粉夭桃一笑開<lb/>
欲遣巴詞侑盃酌千鍾萬斝未容陪<lb/>
　　　題温守梁尚書新創富覧亭<lb/>
傑檻雄簷倚碧空玲瓏窓户濕青紅因山卜地心機巧<lb/>
望水如天眼力窮千里勝形吟筆内萬家和氣飲杯中<lb/>
吏民共指雙旌語今日梁公昔謝公<lb/>
<pb n="KR4d0237_WYG_002-4a"/>
　　　次韻陳公藻局中即事時推排物力不得徃來<lb/>
料峭輕寒春寂寥雨餘庭竹靜蕭蕭一池芳草翠欲合<lb/>
數㸃殘梅雪未消寸步思君成瘦悴片文怡我足歡謡<lb/>
相過政恐還驚座惡客從來不待招<lb/>
　　　次韻㡬道玉泉小集時公藻以病僕以沿檄不<lb/>
　　　與<lb/>
激水聊充一笑嬉扁舟西子想當時應憐波底無雙鯉<lb/>
直恐樽前有鸒斯笑我獨將愁醖釀聞君長苦酒禁持<lb/>
<pb n="KR4d0237_WYG_002-4b"/>
山中異日尋遺事徒見吾家伯仲詩<lb/>
　　　諸公見和次韻呈鄭舜舉國録瑞伯仙尉<lb/>
冠佩追隨倐半生每憐蕭艾倚蘭英開懐共醉酒賢聖<lb/>
得句寜論詩父兄天賦君才行有用人言我拙坐無成<lb/>
登壇已拜風騷將誰敢區區踵孟明<lb/>
家聲赫奕繼更生草聖縱横亂伯英鄴下文章惟七子<lb/>
潁川人士有諸兄新詩寫物無餘態硬語盤空若混成<lb/>
吏隠一官聊戲劇他時勲業㸔承明<lb/>
<pb n="KR4d0237_WYG_002-5a"/>
　　　用韻戲趙貫道買妾并呈鄭舜舉王有之二丈<lb/>
碧玉雙簮兩髻丫滿懐春恨正萌芽停橈空對無情水<lb/>
倚檻誰鄰解語花蚤與幽閨深領畧毋令狂客浪矜誇<lb/>
湏知三昧非凡手北苑知名第一家<hi>時貫道買妾置舟中舜舉有就茶求</hi>
<hi>見之語</hi>
　　　次韻魯堯卿病起<lb/>
河陽桃李未成隂已覺栽培用意深病起暫同中酒味<lb/>
詩來還有惜花心養全浩氣虹千丈瘦减清標玉一尋<lb/>
<pb n="KR4d0237_WYG_002-5b"/>
春待吾儕共行樂莫言無暇倦登臨<lb/>
一區聊寄古墻隂燈火蕭條語夜深強對簡編聊適意<lb/>
欲參佛祖問安心青衫有約還輕别白髪無期苦見尋<lb/>
咫尺佳時修禊事蘭亭老筆為君臨<lb/>
　　　代上時相生辰<lb/>
國論盈庭正尚同唯公英畧與天通一絲不斷千鈞重<lb/>
九鼎重安萬世功獨見敻超流俗外先機端在笑談中<lb/>
際髙極厚知難報願輔熙朝到不窮<lb/>
<pb n="KR4d0237_WYG_002-6a"/>
中興事業耀無前明聖相逢運半千盡納有生歸禮樂<lb/>
全提鴻化入陶甄八風自轉成天籟五緯更調祚有年<lb/>
體物形容勞頌筆浪云無象豈其然<lb/>
春光先向隴梅歸正值崧神降嶽時孕秀直疑天地相<lb/>
輸忠唯許冕旒知八珍錫燕宫厨送百兩傳宣使驛馳<lb/>
盛事逖聞千載後魯公綵服效兒嬉<lb/>
武定文明過十秋光芒無復見旄頭身更萬變心方壯<lb/>
位極千官寵更優賀厦阻趨丞相閤分符假守子陵州<lb/>
<pb n="KR4d0237_WYG_002-6b"/>
長生不老何湏祝元是丹臺第一流<lb/>
　　　錢使君知原生辰<lb/>
天眷中興瑞玉麟果聞崧嶽為生申逢迎聖主千年運<lb/>
領畧東君五日春濟世豐功銘鼎鼐傳家清徳冠簮紳<lb/>
仙風道骨應難老曽向瑶宫侍帝宸<lb/>
十載幽居安緑野一麾出守擁朱轓華堂不聽紅兒唱<lb/>
凈几唯聞黄妳言庭下芝蘭方鼎盛胷中梨棗已長存<lb/>
梅花欲報和羮信故遣清香到夀樽<lb/>
<pb n="KR4d0237_WYG_002-7a"/>
　　　上梁尚書生辰<lb/>
破曉霜晴快活天少㣲光彩煥台躔來從紫府飛仙窟<lb/>
生作皇家間世賢勲業定應銘鼎鼐儀容端合珥貂蟬<lb/>
外家舊事今重覩又致昇平五百年<lb/>
一麾卧治鎮江邉芳草還應夢恵連十載從班聫玉笋<lb/>
六城課最用蒲鞭依劉曽識尚書履借冦難私刺史天<lb/>
共徯公歸縁底事嗷嗷四海望陶甄<lb/>
上苑春光一夜回和羮消息報江梅促裝舊事追曹相<lb/>
<pb n="KR4d0237_WYG_002-7b"/>
折桂新榮付老萊千里頌聲形鼓吹萬家和氣入樽罍<lb/>
明年此日趨黄閣待㸔傳宣押賜來<lb/>
　　　陳鎮江生辰<lb/>
協氣盤空兆吉祥挺生英傑輔明昌依乘聖際風雲久<lb/>
逰戲人間日月長落落詞華天黼黻堂堂儀榘國輝光<lb/>
煙橈破浪來何事敬為宗盟一瓣香<lb/>
力致功名上要途忠嘉屢奉玉音俞持荷久侍甘泉槖<lb/>
剖竹仍分刺史符撫字雅聞閒燕寢經綸先已定規模<lb/>
<pb n="KR4d0237_WYG_002-8a"/>
久虛左轄寜無謂天子疇庸正用儒<lb/>
着物薫然一氣和温温眉宇得春多腰黄眼赤渾閒事<lb/>
栁緑花紅奈樂何舊事㡬經銅狄話佳詞慣聽雪兒歌<lb/>
一杯何以為公夀願借長江萬里波<lb/>
　　　立春日有感<lb/>
剪綵漫添懐抱惡簮花空映鬢毛秋流年舊事陳芻狗<lb/>
佳節新春報土牛里社浮沉貧可忍身名坎壈老宜休<lb/>
天髙難問平生意已矣冥心任去留<lb/>
<pb n="KR4d0237_WYG_002-8b"/>
　　　王有之見和復用韻二首<lb/>
年來慵墮畏多愁怕見羣才得意秋題柱敢期乘駟馬<lb/>
隠鄽端欲舍蝸牛既成春服聊歌詠擬賦閒情且罷休<lb/>
漫道無心闗節物杖藜時為好山留<lb/>
小雨冥冥暗市樓無聊一日似三秋窮愁顧我堆千斛<lb/>
健筆期君回萬牛語恠未應書咄咄身閒底用賦休休<lb/>
曉來春到西窓外喚夢一聲黄栗留<lb/>
　　　髙師魯以詩求鶴膝杖且有詩壇尋盟之語戲<lb/>
<pb n="KR4d0237_WYG_002-9a"/>
　　　次其韻<lb/>
莫將好語趂時名寳唾聫篇得我驚酬唱蜂腰徒自苦<lb/>
棄捐鶴膝太無情故人何止十年别上座曽同千里行<lb/>
散策尋幽江上路何時歸踐白鷗盟<lb/>
榮枯寵辱盡強名老去無堪只自驚尤物端能亂人意<lb/>
麄官安得有詩情暫憑竹杖聊相謔敢對金樽畧放行<lb/>
果向詩壇尋舊約心如江水不湏盟<lb/>
　　　客舍春晩<lb/>
<pb n="KR4d0237_WYG_002-9b"/>
晼晚春歸婺女城輕隂淺緑繞長亭禽聲勸客年年恨<lb/>
草色隨人處處青為米未容陶令去餔糟敢笑屈原醒<lb/>
詩成錯莫渾無事滿院楊花晝掩扄<lb/>
　　　又次韻馮文度春晩二首<lb/>
花梢踈雨下巫陽酒靣新鵝拂嫩黄老去光隂春苦短<lb/>
閒中氣味日偏長方塘水滿丙鱗躍故壘泥空乙羽忙<lb/>
剩作篇章酬節物忍令相背去堂堂<lb/>
春到窮簷分外和典衣日日飲無何未陪蠟屐尋幽樂<lb/>
<pb n="KR4d0237_WYG_002-10a"/>
已覺詩囊得句多頗喜醉鄉無畔岸從教平地有風波<lb/>
脫巾露頂君休問倦客塵冠底用峩<lb/>
　　　題義烏縣繡川驛<lb/>
湖漾晴波萬疊秋山攅逺翠兩眉愁一川暝色烟欹柳<lb/>
千里寒光月滿洲直恐斷堤横北固定知絶景冠東州<lb/>
塵纓欲濯滄浪水愧見沙頭雙白鷗<lb/>
　　　再過繡川驛<lb/>
霜林病葉日凋殘更覺平蕪眼界寛天外碧雲山共逺<lb/>
<pb n="KR4d0237_WYG_002-10b"/>
堦前明月水爭寒愔愔夜氣侵肌骨戢戢詩愁入肺肝<lb/>
欲去自憐心未愜為君滿意更重㸔<lb/>
　　　永嘉旅中<lb/>
小雨凄風釀早寒行厨蕭索酒壺乾抄書時自囁嚅語<lb/>
把菊誰同仔細㸔收拾夢魂歸枕上掃除愁思寄毫端<lb/>
家山只在一帆外望隔烟巒漫倚欄<lb/>
　　　盛暑宿集福院晚風雨大作<lb/>
火雲燒天天為髙畏日爍地地欲焦舴艋浮江線溜澁<lb/>
<pb n="KR4d0237_WYG_002-11a"/>
招提稅鞅煩襟消風聲聒聒閙山闕雨脚霏霏轉樹腰<lb/>
猛省奔馳竟何事此心寜不愧漁樵<lb/>
　　　甲子歳除一夕夢與先子論詩有云未能免俗<lb/>
　　　猶聽䜟無計為生只送窮此吾頃年詩也汝亦<lb/>
　　　得之否某曰己在家集中既覺泣書二章<lb/>
驚風急雪不勝寒葦索桃符歳事殘里巷杯盤喧半夜<lb/>
兒童燈火守更闌年催老色歸鬚鬢詩引窮愁入肺肝<lb/>
無復斑衣頌椒栢只將淚血洒毫端<lb/>
<pb n="KR4d0237_WYG_002-11b"/>
昔年浩氣許誰攀詩禮趨庭侍燕閒但喜新陽更舊律<lb/>
豈知斑鬢改朱顔時挑短燼傾蕉葉獨擁寒爐炷博山<lb/>
不見詩翁送窮處空留膏馥在人間<lb/>
　　　再次韻<lb/>
畏途憂患飽相諳火芋何當問懶殘每覺愁來詩思苦<lb/>
更因老去壯心闌年光背我捐鷄肋世事甜人嗜馬肝<lb/>
撥盡寒爐殘漏永已知春馭到林端<lb/>
擾擾膠膠度嵗年只應今夕暫休閒又聞玉燭更新籥<lb/>
<pb n="KR4d0237_WYG_002-12a"/>
那得金丹駐舊顔是處碧烟聞爆竹誰家紅玉擁頽山<lb/>
揮毫不作驚人語句法由來似夢間<lb/>
　　　庚申日戲題<lb/>
多情節物苦撩人用事葩華巧鬬新老去唯愁添甲子<lb/>
年來不獨畏庚申身閒淡淡心機靜夢好齁齁鼻息匀<lb/>
政使三彭肆簧舌氷壺貯月本無塵<lb/>
　　　次韻李元老柬王令周簿喜雨<lb/>
阿香破旱用功深更遣新涼入素襟曝日已通賢令意<lb/>
<pb n="KR4d0237_WYG_002-12b"/>
望霓聊慰野人心水添淺瀬征帆穏雲掩殘陽古樹隂<lb/>
洗眼㸔君調燮手一同先已荷商霖<lb/>
山色雲容潑墨深隨車甘澍濕衣襟神龍應禱方施力<lb/>
虐魃為殃漫有心洗出篔簹無滯暑養成䆉稏有餘隂<lb/>
他年徳政君湏記能遣驕陽化作霖<lb/>
　　　次韻馬仲元推官賀五馬喜雨<lb/>
甘澍隨車未足賢商霖小試漲晴川溶溶舊緑低蟬柳<lb/>
聒聒新流響露田刈熟腰䥥爭滿載叩門乞粟不論錢<lb/>
<pb n="KR4d0237_WYG_002-13a"/>
老農豈但歌襦袴盡道今年勝去年<lb/>
　　　次韻喜雨兼簡彛老<lb/>
此身閲世一浮漚無地安巢拙勝鳩擊節聞君歌喜雨<lb/>
裹糧知我廹填溝涼宵自足莊生夢豐歳仍寛子美憂<lb/>
遥想髙人禪寂處娟娟窓竹不勝幽<lb/>
　　　次韻喜雨<lb/>
雨氣侵人襟袖涼詩愁惱起沈東陽詰朝秧馬催田畯<lb/>
昨夜雷車動阿香鳩婦豈知憂旱去商羊聊亦為時忙<lb/>
<pb n="KR4d0237_WYG_002-13b"/>
芙蓉秋水湏佳句妙意宜搜到𣺌茫<lb/>
　　　次韻陶㡬道喜雨<lb/>
環珮來從十二峯飛㢘清道駕豐隆已占月魄離星次<lb/>
欲採民謡詠雨濛健筆輸君三峽峻新涼許我一樽同<lb/>
豚蹄斗酒無多誚神報邦人亦已豐<lb/>
　　　次韻陳季陵主簿秋雨<lb/>
一雨庭蕪便許涼掃除旱魃化驕陽㣲添逺水羅襟潤<lb/>
已覺踈苖玉粒香樂嵗可期寛吏責謭才無取為詩忙<lb/>
<pb n="KR4d0237_WYG_002-14a"/>
蕭蕭枕簟偏宜睡夢入華胥正𣺌茫<lb/>
　　　客舍久雨無酒戱柬沈泰叔<lb/>
秋來濘淖㡬曽乾旅邸盤旋尋丈間擬仗神功擊陽石<lb/>
却疑天漏類隂山已甘從事經年别未放管城終日閒<lb/>
欲課新詩強消遣客情無頼語還慳<lb/>
　　　次韻<lb/>
莫訝經旬笑語乾誰令挿手斗筲間長篇險語懐東野<lb/>
俗狀塵容愧北山車馬無堪泥淖滑蛟龍不放水雲閒<lb/>
<pb n="KR4d0237_WYG_002-14b"/>
翻思九夏無涓滴天意何如向日慳<lb/>
　　　次韻陳季陵覔酒二首<lb/>
西風曽未入梧楸已有騷人怨凜秋草賦未為傖父語<lb/>
破愁宜召麴生謀君方負笈金陵去我欲乘桴滄海浮<lb/>
後夜月明應好在一樽能為輟行不<lb/>
山逺誰憐眉黛愁水明遥憶眼波秋久抛大白猶閒事<lb/>
卻對短檠真拙謀楚佩紉香塵未暗巫雲賦夢語多浮<lb/>
扊扅政恐閨人怨曽效當年擁髻不<lb/>
<pb n="KR4d0237_WYG_002-15a"/>
　　　次韻劉伯瑞覔酒<lb/>
貧病相仍坐拙方敢將斗酒博西涼自憐里巷棲遲久<lb/>
倍覺樽罍氣味長玉斚交飛君有約紅裙共醉我何嘗<lb/>
一樽聊慰相如渴要聽歌聲過女墻<lb/>
　　　謝汪汝平送酒<lb/>
塵土侵陵老瓦盆胷中磊塊與誰論閒披黄巻欲欹枕<lb/>
忽有白衣來扣門和氣醺人紅緑眩濃香破鼻典刑存<lb/>
倒罍徹底清如水不比春江帯雨渾<lb/>
<pb n="KR4d0237_WYG_002-15b"/>
　　　汝平諸公見和復用韻二首<lb/>
鵝黄快瀉映金盆白墮湘酃豈並論酩酊不妨尋醉侣<lb/>
鞠躬底事入公門盃觴往往陪嘲謔筆札時時荷記存<lb/>
指日㸔君乘障去好將韜畧靖羌渾<lb/>
新詩敏㨗雨翻盆樽酒何時與細論擬把鉛刀侔巨闕<lb/>
卻慙布鼓過雷門天心月脇形容遍春蚓秋蛇體勢存<lb/>
但得唱酬為老伴此生道眼未容渾<lb/>
　　　再用前韻三首<lb/>
<pb n="KR4d0237_WYG_002-16a"/>
刺頭底事向膠盆沉湎應從通率論人世百年都是夢<lb/>
醉鄉四逹總無門顛狂自索形骸外酣適寜知禮法存<lb/>
日飲亡何真得計袁絲由此脫全渾<lb/>
墮地何勞顧甑盆事同電往不堪論歸休我願白駒谷<lb/>
登用君宜金馬門氣習肯隨流俗變笑談如見古人存<lb/>
詞源清徹如甘井愈汲方知愈不渾<lb/>
陶冶無心甕與盆等閒妍窳意難論年光未易留駒隙<lb/>
世事唯堪隠鹿門久客思家華髪滿小儒憂國赤心存<lb/>
<pb n="KR4d0237_WYG_002-16b"/>
江山還有新亭嘆痛惜伊川化陸渾<lb/>
　　　别墅芍藥盛開沈公闢有詩見嘲次韻代柬<lb/>
誰為東君得意忙尚留紅藥殿羣芳臉霞得酒生朝暈<lb/>
衣翠籠紗弄晩粧賸馥倚風來蝶翅殘膏和露到蜂房<lb/>
惜花極力搜佳句瘦損東陽笑沈郎<lb/>
翰林憶昔詠孤芳自合移根向玉堂貴客親陪天女手<lb/>
侍臣應帯御爐香花前未許退之醉江上空嗟子美狂<lb/>
一夜殷紅飄落盡不堪寂寞對霞觴<lb/>
<pb n="KR4d0237_WYG_002-17a"/>
　　　次韻艾慎機縣庠蕉花<lb/>
蕉心擢秀占文庭潤沃偏宜雨露聲已向杏壇新表瑞<lb/>
莫嫌花譜舊無名决科此日先幽䜟記異他年見史評<lb/>
况有能詩賢令尹直將美事付羣英<lb/>
　　　艾以諸公雌黄其詩意殊不平戱用前韻<lb/>
載味君詩字字新方知後實稱先聲文章素號五經笥<lb/>
姓字行添千佛名趙璧有瑕虛指示隋珠無價妄譏評<lb/>
官閒聊戱管城頴小草銀鈎亂伯英<lb/>
<pb n="KR4d0237_WYG_002-17b"/>
　　　次韻蘇守金橘<lb/>
孤根移植自秋山長養潛私刺史天青女染成金色淺<lb/>
馮夷剖出蚌胎圓慙非甘吉曽同傳恥與楊盧議並肩<lb/>
况有詞章傳樂府佳名從此入新編<lb/>
　　　白菊<lb/>
千芳百卉正凋零喜見東籬粲玉英粉靣真能延月姊<lb/>
檀心端不羡梅兄騷經豈為黄花作丹鼎應湏素液成<lb/>
勿訝開遲後佳節白衣猶足向淵明<hi>抱朴子云生丹法用白菊花汁</hi>
<pb n="KR4d0237_WYG_002-18a"/>
　　　次韻梅花<lb/>
得得尋梅已覺遲凭欄空賦惜花詩流傳逺信人千里<lb/>
漏洩春工雪一枝照水丰容妃子浴傍山瘦影伯夷飢<lb/>
最憐清絶牽情處月落參横畫角悲<lb/>
凍合千林暖未回一枝先見臘前梅寒溪淡月憑誰賞<lb/>
冷蘂踈香不自媒頼有此君為伴侣畧無凡卉作輿臺<lb/>
欹危百折江頭路應為多情得得來<lb/>
鏤玉凝酥若未匀南枝髣髴露天真横陳月下無雙影<lb/>
<pb n="KR4d0237_WYG_002-18b"/>
占斷人間第一春屈子浪吟蘭畹佩韓公羞卜杏花隣<lb/>
廣平見謂心如鐵翻學髙唐草賦人<lb/>
愛花長苦惱天君政恐因花賦洛神江上風霜方破臘<lb/>
嶺頭氷雪已回春故人逺信來千里浪蘂凡香隔一塵<lb/>
天與孤髙超世俗肯將賸馥乞蜂臣<lb/>
　　　次韻劉敷言新鴈<lb/>
倦飛聊復下江湖此去衡陽萬里餘陣合魚麗司馬法<lb/>
字排草聖右軍書隨陽度塞身良苦避繳啣蘆計已踈<lb/>
<pb n="KR4d0237_WYG_002-19a"/>
一抺參差無亂序似聞衙皷列羣胥<lb/>
　　　觀曹夀卿上舍詩軸題其後<lb/>
君詩字字敵雙南直把驪珠取次探李杜盟寒誰共主<lb/>
曹劉機淺不須參囊中句好縁多愛天外心歸計飽諳<lb/>
讀罷長編如雋永自然齒頰帯餘甘<lb/>
欲觀騷雅繼周南虎子應須虎穴探策蹇衝寒將類賈<lb/>
避堂舍蓋願同參書能泣鬼世誰信詩解窮人我自諳<lb/>
但得低頭拜東野此心依約已先甘<lb/>
<pb n="KR4d0237_WYG_002-19b"/>
　　　旅中有感復用前韻<lb/>
擿埴憑誰為指南囊空羞澁不容探年光有限堂堂去<lb/>
世事無心細細參故舊白頭驚未識比隣青眼喜相諳<lb/>
此生自斷何須問荼苦從今等薺甘<lb/>
　　　戲徳秀㡬道<lb/>
小檻新篁脫籜初依然數軸壁間書已無塵落清聲外<lb/>
空有香分素手餘古獄寃銷神劔去髙堂夢破曉雲踈<lb/>
圜扉只掩青青草門外應無長者車<lb/>
<pb n="KR4d0237_WYG_002-20a"/>
　　　使君饋食戲少䝉教授<lb/>
朝來食指非常動果報兵厨已割烹醇徳且多從事酒<lb/>
珍庖特異小人羮虎頭食肉方灰念羊脚蹴蔬應震驚<lb/>
歸遺細君真得計隨縁燈火任卿卿<lb/>
　　　還余朝綱雜編<lb/>
胷中渾渾乏新竒虛辱熊羆百萬師較藝昔嘗窮五技<lb/>
還書今復墮三癡退飛頗愧一為甚盡銳那知再愈衰<lb/>
自計抛書無復用緘題重寄仲舒幃<lb/>
<pb n="KR4d0237_WYG_002-20b"/>
　　　偶書<lb/>
詩魔大抵解窮人到得人窮句益新筆下自慚無好語<lb/>
眼前底事最清貧草𤣥天禄書窓冷滌器臨邛酒市春<lb/>
自古才髙多命薄區區何必論錢神<lb/>
　　　戲效連珠疊韻體<lb/>
泝流遲澁順流輕石岸﨑嶇沙岸平髙樹影藏低樹影<lb/>
前灘聲掩後灘聲飛禽飛去語禽語歸客歸休行客行<lb/>
望斷誰憐魂欲斷詩成轉覺夢難成<lb/>
<pb n="KR4d0237_WYG_002-21a"/>
　　　戱題酒肆<lb/>
一氣無私萬物春小兒造化果能神鳥啼花發遽如許<lb/>
酒病詩狂那厭頻倒著敢期山簡醉典衣誰計少陵貧<lb/>
上林五柞他年賦姑作臨邛滌器人<lb/>
　　　夜雪<lb/>
書帷夜雪耿無眠晨起猶禁曉日寒旋見軟紅生野水<lb/>
似㸔寸碧出遥山詩成已覺風生座飲散俄驚月滿鞍<lb/>
夢破小窓依約態渾疑暮雨楚臺還<lb/>
<pb n="KR4d0237_WYG_002-21b"/>
　　　挽處士喬公<lb/>
姓氏詳聞月旦推典刑尚可一斑窺義髙諾重人皆仰<lb/>
劵失金存自不欺富貴浮雲曽唾去死生幻泡獨先知<lb/>
一經教子隂功逺印綬纍纍㸔異時<lb/>
　　　挽提幹趙君<lb/>
識君童稚過成人旋見從師學日新一舉文塲收雋譽<lb/>
十年仕路固清貧豪添徐邈中賢興瘦减相如病渴身<lb/>
好善如顔還短折傷哉命也重悲辛<lb/>
<pb n="KR4d0237_WYG_002-22a"/>
　　　挽張世英母夫人<lb/>
異鄉萍梗寄生涯朝露俄驚嘆落花蒿里歌傳風正惨<lb/>
萱堂香冷月空斜魂歸故國三千里地卜髙原一萬家<lb/>
明日送車應擊轂不堪閣泪聽邉笳<lb/>
　　七言絶句<lb/>
　　　巖桂餉鄭舜舉戲筆代柬<lb/>
天香薰透辟寒金拂拂鵝黄漢額深多謝西風喚幽夢<lb/>
徑隨秋蝶到踈林<lb/>
<pb n="KR4d0237_WYG_002-22b"/>
折得天葩滿袖香小窓寂寂伴淒涼何如乞與文園客<lb/>
瑶髻斜簮試晚粧<lb/>
　　　再次韻<lb/>
翠葆低籠衣縷金惱人風味在秋深不縁月窟移仙種<lb/>
安得塵寰有桂林<lb/>
天恐花神漏洩香故教醖釀待新涼丹鉛不御丰容淺<lb/>
一洗塵凡時世粧<lb/>
　　　次韻徐庭珍春日雜言十首<lb/>
<pb n="KR4d0237_WYG_002-23a"/>
溪風嫋嫋素濤翻兀坐書帷怯悄寒老去見春如夢寐<lb/>
此心底用倩人安<lb/>
身如不繫一虛舟入眼江山總舊逰視昔視今俱勿論<lb/>
且憑從事到青州<lb/>
燕雀經營競短簷未容蝶夢到花前吾生㡬閲春榮謝<lb/>
自嘆如蠶已再眠<lb/>
擾擾膠膠且罷休㑹栽奴橘滿汀洲但教方寸無餘事<lb/>
不必林泉學枕流<lb/>
<pb n="KR4d0237_WYG_002-23b"/>
輕隂醖釀勒花天節物撩人接禁烟沂上未成曾㸃服<lb/>
杖頭聊掛阮生錢<lb/>
沉酣蠧簡不知春庭設雀羅誰扣門拄頰㸔山無限意<lb/>
隂晴變態異朝昏<lb/>
卉木爭供衆妙薫春工試手為裁成紛紛落蘂鶯邉雨<lb/>
寂寂逰絲燕外晴<lb/>
幽花野蔓竟誰栽傍水盈盈一笑開㡬許逺携吟筆去<lb/>
未應空掉酒船回<lb/>
<pb n="KR4d0237_WYG_002-24a"/>
冶葉倡條過女墻依然還作故園香雄蜂雌蝶無聊頼<lb/>
盡日顛狂有底忙<lb/>
小兒造化本無心孰為芳時作主人唯有丹青留得住<lb/>
好令昌軰冩花真<lb/>
　　　次韻陳季陵元夕<lb/>
山城燈火欲黄昏濕雨踈梅暗小園回首武林行樂地<lb/>
太平風物似開元<lb/>
歸休無頼曲眠肱掃盡繁華只一燈冷淡生涯吾舊物<lb/>
<pb n="KR4d0237_WYG_002-24b"/>
前身疑是小乘僧<lb/>
顧我每為驚座客如君真是謫仙人相逢不作尋常語<lb/>
一笑同酬惨澹春<lb/>
　　　李倅生辰<lb/>
伯陽飛御上層天繼世雲礽盡謫仙炯炯方瞳真夀相<lb/>
不勞頌祝自長年<lb/>
心覽沖虛厭物波樽前肯聽雪兒歌能捐伐性嬋娟斧<lb/>
不必樛枝號養和<lb/>
<pb n="KR4d0237_WYG_002-25a"/>
文章浩浩若江河錦槖嘲吟得句多政恐絲綸湏大手<lb/>
竚㸔三俊在鑾坡<lb/>
　　　挽奉議劉公度<lb/>
英譽當年藹上庠談經肯羡解頤匡才髙不第空嗟惜<lb/>
一命聊為末路光<lb/>
平生學術在斯民藴積淵源百未伸邉障掾曹聊小試<lb/>
一城恵愛已如春<lb/>
風鑒髙明世少雙衮榮撻辱擅雌黄湏知柱下書言手<lb/>
<pb n="KR4d0237_WYG_002-25b"/>
元是東床坦腹郎<lb/>
掛冠神武賦歸歟旋捧恩綸賜佩魚誰謂桑榆將暮景<lb/>
駢來慶事萃門閭<lb/>
　　　過馮公嶺<lb/>
整促籃輿破曉晴嵐光滴翠夾衣輕日窺青嶂㘭中出<lb/>
身在白雲深處行<lb/>
　　　陳公藻覔筍仍許作包子<lb/>
玉版禪師來應供錦綳稚子敢分珍并包更籍桄榔屑<lb/>
<pb n="KR4d0237_WYG_002-26a"/>
風味懸知定可人<lb/>
　　　晩春道中四首<lb/>
簿書叢裡掣歸身萬樹毶毶淺緑匀試向小園尋落蘂<lb/>
慇懃拂拭覔餘春<lb/>
歸塗檢㸃物華非黛色隨風上栁枝撲撲晴香戀芳草<lb/>
却疑春去未多時<lb/>
纎穠掃盡換清隂便有南風欲薦琴漫道仙葩歸閬苑<lb/>
小兒造化本無心<lb/>
<pb n="KR4d0237_WYG_002-26b"/>
芍藥無香燕有雛綿蠻猶苦勸提壺直湏強作留春計<lb/>
爛醉黄公舊酒罏<lb/>
　　　回文二絶<lb/>
春晩落花飛藉草月明驚鵲墮棲枝人歸望濶江天暮<lb/>
夢斷愁深夜漏遲<lb/>
衣沾暗淚香凝怨錦織新詩逺寄愁圍减帯銷紅玉瘦<lb/>
粉慵粧淺翠蛾羞<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文選巻五十四</head>
    <p>
<pb n="KR4h0002_WYG_054-1a"/>
欽定四庫全書<lb/>
　文選巻五十四　　　　　梁　蕭統　統<lb/>
　　　　　　　　　　　　唐　李善　註<lb/>
　論中<lb/>
　　五等論<hi>五等公侯伯子男也言古者聖王立五等以治天下至漢封樹不依古制乃作</hi>
　　　<hi>此論</hi>
　　　陸士衡<lb/>
夫體國經野先王所慎<hi>周禮曰惟王建國體國經野鄭𤣥曰體猶分也漢書王嘉曰王</hi>
<pb n="KR4h0002_WYG_054-1b"/>
<hi>者代天爵人尤宜慎之</hi>創制垂基思隆後葉<hi>葉引曰順命以創制論語比考䜟曰以俟</hi>
<hi>後聖垂基也</hi>然而經略不同長世異術<hi>左氏傳楚芉尹無宇曰天子有經畧古之</hi>
<hi>制也又北宮文子曰有其國家令聞長世</hi>五等之制始於黄唐郡縣之治創<lb/>
自秦漢<hi>漢書曰周爵五等盖千八百國而太昊黄帝後唐虞侯伯猶存至秦遂并四海分天下為郡縣</hi>
<hi>前聖苗裔靡有孑遺者矣漢興因秦制度以撫海内班固漢書述曰自昔黄唐經略萬國損益三代降及秦漢</hi>
<hi>革剗五等制立郡縣</hi>得失成敗備在典謨<hi>王命論曰厯古今之得失驗行事之成敗書序</hi>
<hi>曰典謨訓誥</hi>是以其詳可得而言夫先王知帝業至重天下<lb/>
至曠<hi>揚雄長楊賦曰恢恢帝業孫卿子曰國者天下之大器也重任也廣雅曰曠遠也</hi>曠不可<lb/>
<pb n="KR4h0002_WYG_054-2a"/>
以偏制重不可以獨任任重必於借<hi>即</hi>力制曠終乎因<lb/>
人故設官分職所以輕其任也<hi>周禮曰設官分職以為民極</hi>並立五<lb/>
長所以𢎞其制也<hi>尚書曰外薄四海咸建五長</hi>於是乎立其封疆之<lb/>
典財其親疎之宜<hi>賈逵國語注曰裁制也裁與財古字通</hi>使萬國相維以<lb/>
成磐石之固<hi>周禮曰凡邦國小大相維漢書宋昌曰漢所謂磐石之宗也</hi>宗庶雜居<lb/>
而定維城之業<hi>毛詩曰宗子維城無俾城瓌而獨斯畏也</hi>又有以見綏世之<lb/>
長御識人情之大方<hi>大方法也呂氏春秋曰凡耕之大方力者欲柔</hi>知其為人<lb/>
不如厚己利物不如圖身<hi>周易曰利物足以和義莊子曰愛人利物之謂仁左氏傳</hi>
<pb n="KR4h0002_WYG_054-2b"/>
<hi>欒武子曰季孫圖其身不忘其君</hi>安上在於悅下為已在乎利人<hi>孝經曰安</hi>
<hi>上治民莫善於禮左氏傳邾子曰天生民焉而樹之君以  利之也民既利矣孤必與</hi>故易曰說<lb/>
以使民民忘其勞<hi>周易兌卦之辭也</hi>孫卿曰不利而利之不如<lb/>
利而後利之之利也<hi>孫卿子曰不利而利之不如利而後利之之利也不愛而用之不如</hi>
<hi>愛而後用之之功也利而後利不如利而不利者之利也愛而後用之不如愛而不用者之功也利而不利愛</hi>
<hi>而不用者取天下者也利而後利之愛而後用之者保社稷者也不利而利之不愛而用之者危國家者也</hi>
是以分天下以厚樂而已得與之同憂饗天下以豐利<lb/>
而我得與之共害<hi>孟子謂齊宣王曰樂以天下憂以天下然而不王者未之有也趙岐曰古</hi>
<pb n="KR4h0002_WYG_054-3a"/>
<hi>賢君樂則以已之樂與天下同之憂則以天下之憂與已共之如是未有不王者也鄭𤣥儀禮注曰饗勸強之</hi>
<hi>也</hi>利博則恩篤樂遠則憂深<hi>呂氏春秋曰衆封建非以私賢也所以博利博義也</hi>
<hi>利博義博則無敵也毛詩序曰憂深思逺</hi>故諸侯享食土之實萬國受世<lb/>
及之祚矣<hi>杜預左氏傳注曰享受也禮記曰火人世及以為禮鄭𤣥注大人諸侯之謂也</hi>夫然<lb/>
則南面之君各務其治<hi>論語子曰雍也可使南面包氏曰可使南面言任諸侯治之也</hi>
九服之民知有定主<hi>周書曰乃辯九服之國也</hi>上之子愛於是乎生<lb/>
<hi>周書文王曰周視民如子愛也禮記曰子庶民則百姓勸鄭𤣥曰子猶愛也</hi>下之體信於是<lb/>
乎結<hi>禮記曰先王能修禮以達義體信以達順鄭𤣥注曰體猶親也</hi>世治足以敦風道<lb/>
<pb n="KR4h0002_WYG_054-3b"/>
衰足以御㬥故強毅之國不能擅一時之執<hi>孟子曰彼一時也此</hi>
<hi>一時也</hi>雄俊之士無所寄霸王之志<hi>漢書宣帝曰漢家本以霸王道雜之</hi>然<lb/>
後國安由萬邦之思治主尊賴羣后之圖身<hi>毛詩序曰下衆思治</hi>
<hi>也</hi>譬猶衆目營方則天網自昶<hi>目網目也以喻諸侯天網以喻王室也營布居</hi>
<hi>也老子曰天網恢恢疎而不失呂氏春秋曰一引其網萬目皆張廣雅曰昶通也</hi>四體辭難而<lb/>
心膂獲乂<hi>四體亦喻諸侯心膂亦喻王室也論語文人曰四體不勤尚書穆王曰作股肱心膂</hi>三<lb/>
代所以直道四王所以垂業也<hi>論語子曰三代之所以直道而行也包氏曰三</hi>
<hi>夏夏商周也禮記曰三王四代唯其師鄭𤣥曰四代謂虞夏商周也漢書武帝策詔曰屬統垂業廢興何如</hi>
<pb n="KR4h0002_WYG_054-4a"/>
夫盛衰隆弊理所固有教之廢興繫乎其人<hi>漢書韓安國曰夫盛</hi>
<hi>之有哀猶朝之必莫禮記哀公問政子曰文武之政布在方策其人存則其政舉其人亡則政政息</hi>愿法<lb/>
期於必涼明道有時而闇<hi>言法不可常愿故期在於必薄道不可常明故有時而或</hi>
<hi>闇以諭盛衰興廢抑唯常理也孔安國尚書傳曰愿慤也娛萬切左氏傳渾罕曰君子作法於凉其弊猶貪杜</hi>
<hi>預曰涼薄也</hi>故世及之制弊於彊禦<hi>言諸侯世及而盛彊其弊在於彊禦而難制也</hi>
<hi>毛詩曰曾是彊禦</hi>厚下之典漏於末折<hi>言封建踰禮而為害其漏在於末大而本折也</hi>
<hi>周易曰剥上以厚下安宅左氏傳楚子問申無宇曰國由有大城何如對曰鄭京櫟實殺曼伯宋蕭亳貫殺子游</hi>
<hi>是觀之則害於國末大不折尾大不掉杜預曰折折其本也</hi>侵弱之釁遘自三季<hi>言諸</hi>
<pb n="KR4h0002_WYG_054-4b"/>
<hi>侯秉權而王室侵弱斯乃遘自三季也班固異姓諸侯王表序曰秦患周之敗以為四夷交侵以弱見奪於是</hi>
<hi>削去五等杜預左氏傳注曰釁瑕隙也國語郭偃曰三季王之亡宐也韋昭曰季末也三季王桀紂幽王也</hi>
陵夷之禍終于七雄<hi>言七雄力政而王道因之陵夷漢書張釋之曰秦陵夷至于二世天</hi>
<hi>下土崩東京賦曰七雄並爭</hi>昔者成湯親照夏后之鑒公旦目涉商<lb/>
人之戒<hi>夏后之鑒即殷鑒也毛詩曰殷鑒不逺在夏后之世尚書曰爾唯舊人爾丕克逺省爾知寧王</hi>
<hi>若勤哉孔安國傳曰目所親見法之又明之也</hi>文質相濟損益有物<hi>春秋元命苞曰王者</hi>
<hi>一質一文據天地之道天質而地文論語于曰殷因於夏禮所損益可知也周因於殷禮所損益可知也物禮</hi>
<hi>物也</hi>故五等之禮不革于時封畛之制有隆焉爾者<hi>呂氏春秋</hi>
<pb n="KR4h0002_WYG_054-5a"/>
<hi>曰等步畝封畛所以一之也小雅曰封畛界疆</hi>豈玩二王之禍而闇經世之算<lb/>
乎<hi>二王謂夏殷也經世已見李蕭逺運命論</hi>固知百世非可懸御善制不能<lb/>
無弊而侵弱之辱愈於殄祀土崩之困痛於陵夷也<hi>家語</hi>
<hi>孔子曰文武之祀無乃殄乎漢書徐樂上書曰何謂土崩秦之末葉是也人困而主不恤下怨而上不知此之</hi>
<hi>謂土崩</hi>是以經始權其多福慮終取其少禍<hi>毛詩曰經始靈臺吳越春</hi>
<hi>秋曰大夫種善圖始范蠡善慮終賈逵國語注曰權秉也尸子曰聖人權福則取重權禍則取輕</hi>非謂<lb/>
侯伯無可亂之符郡縣非致治之具也故國憂頼其釋<lb/>
位主弱憑其翼戴<hi>左氏傳王子朝告于諸侯曰王居于彘諸侯釋位以間王政又叔向語宣</hi>
<pb n="KR4h0002_WYG_054-5b"/>
<hi>子曰文之伯也翼戴天子加之以恭</hi>及承微積弊王室遂卑<hi>新序曰及定王王室遂卑</hi>
猶保名位祚垂後嗣<hi>左氏傳曰名位不同班固漢書序曰後嗣承序以廣親親</hi>皇統<lb/>
幽而不輟神器否而必存者豈非置埶使之然與<hi>東京賦曰</hi>
<hi>怨皇統之見替鄭𤣥論語注曰輟止也老子曰天下神器不可為也為者敗之</hi>降及亡秦棄道<lb/>
任術<hi>史記曰商鞅見秦孝公謂景監曰吾説君以帝王之道君曰吾不能待吾以彊國之衛説君君大悦</hi>
懲周之失自矜其得<hi>言懲周以弱見奪自矜以力滅周也</hi>尋斧始於所庇<lb/>
制國昧於弱下<hi>弱下之術前王所棄秦以為是故謂之昧焉左氏傳宋昭公將去羣公子樂豫</hi>
<hi>曰不可公族公室之枝葉也若去之則本根無所庇䕃矣葛藟猶能庇其本根故君子以為比況國君乎此所</hi>
<pb n="KR4h0002_WYG_054-6a"/>
<hi>謂庇焉而縦尋斧也賈逵國語注曰尋用也</hi>國慶獨饗其利主憂莫與其害<lb/>
<hi>國語曰晉國有慶未嘗不怡史記范雎曰主憂臣辱</hi>雖速亡趨亂不必一道<hi>毛萇詩傳</hi>
<hi>曰速召也</hi>顛沛之釁實由孤立<hi>毛詩曰人亦有言顛沛之揭毛萇曰顛仆也沛抜也揭見</hi>
<hi>根貌也漢書曰漢興懲戒亡秦孤立之敗也</hi>是葢思五等之小怨忘萬國<lb/>
之大德<hi>毛詩曰忘我大德思我小怨</hi>知陵夷之可患闇土崩之為痛<lb/>
也周之不競有自來矣<hi>左氏傳鄭石㚟謂子囊曰今楚實不競行人何罪又叔孫曰叔</hi>
<hi>出季處有自來矣</hi>國乏令主十有餘世<hi>左氏傳治區夫曰為乏令主揚雄連珠曰古之</hi>
<hi>令主所以統天者不逺焉爾雅曰令善也</hi>然片言勤王諸侯必應<hi>論語子曰片言可以</hi>
<pb n="KR4h0002_WYG_054-6b"/>
<hi>折獄左氏傳狐偃言於晉侯曰求諸侯莫如勤王也</hi>一朝振矜逺國先叛<hi>公羊傳葵丘之</hi>
<hi>㑹齊桓公震而矜之叛者九國震之者何猶曰振振然矜之者何猶莫若我也何休曰震矜色自美之貎</hi>故<lb/>
彊晉収其請隧之圖㬥楚頓其觀鼎之志<hi>左氏傳晋侯朝王王</hi>
<hi>享醴命之宥請隧弗許曰王章也未有代德而有二王叔父之所惡也又曰楚子伐陸渾之戎遂至于雒定王</hi>
<hi>使王孫滿勞楚子問鼎之大小輕重焉杜預曰示欲逼周取天下也</hi>豈劉項之能闚闗勝<lb/>
廣之敢號澤哉<hi>漢書沛公自武闗入秦又曰羽至函谷闗使當陽君擊闗羽入至戯又曰勝廣</hi>
<hi>為屯長行至蘄西大澤鄉勝自立為將軍廣為都尉</hi>借使秦人因循周制雖則無<lb/>
道有與其弊覆滅之禍豈在曩日<hi>曩日謂土崩之禍也</hi>漢矯秦枉<lb/>
<pb n="KR4h0002_WYG_054-7a"/>
大啓侯王<hi>班固漢書表曰藩國大者夸州兼郡可謂矯枉過其正矣毛詩曰大啓爾字為周室輔</hi>
境土踰溢不遵舊典<hi>東京賦曰規摹踰溢尚書曰舊□時式</hi>故賈生憂其<lb/>
危晁錯痛其亂<hi>漢書賈誼曰夫樹國固必相疑之埶下數被其殃工數爽其憂甚非所以安上</hi>
<hi>而全下也又晁錯曰請諸侯之罪過削其支郡不如此宗廟不安也</hi>是以諸侯阻其國家<lb/>
之富憑其士民之力<hi>阻恃也</hi>埶足者反疾土狹者逆遲六<lb/>
臣犯其弱綱七子衝其漏網<hi>漢書賈誼曰大抵彊者先反及淮隂玉楚最彊則先</hi>
<hi>反韓信倚胡則又反及貫髙因趙資則又反陳豨兵精則又反彭越用梁則又反黥布用淮南則又反盧綰最</hi>
<hi>弱最俊反然誼言八而機言六者貫髙非五等盧綰亡入匈奴故不數之漢書曰景帝即位晁錯說上令削吳</hi>
<pb n="KR4h0002_WYG_054-7b"/>
<hi>及書至吳王起兵誅漢吏二千石以下膠西膠東淄川濟南楚趙亦皆反也</hi>皇祖夷於黥徒<lb/>
西京病於東帝<hi>皇祖髙祖也商都賦曰皇祖止焉史記曰淮南王黥布反高祖自往擊之布走</hi>
<hi>髙祖時為流矢所中行道病史記曰荆王劉賈者不知何屬髙祖立賈為荆王淮南王黥布反東擊劉賈與戰</hi>
<hi>不勝走富陵為布軍所殺漢書曰賈稱從兄而機以為皇祖葢别有所見杜預左氏傳注曰爽傷也楚漢春秋</hi>
<hi>曰下蔡亭長詈淮南王曰封汝爵為千乗東南盡日所出尚未足黥徒羣盜所邪而反何也然黥當為黔漢書</hi>
<hi>曰吳王濞反削吳㑹稽豫章郡書至起兵反以袁盎為太常使吳吳王聞盎來知其欲說笑而應曰我已為東</hi>
<hi>帝尚誰拜不肯見盎</hi>是葢過正之災而非建侯之累也<hi>矯枉過其正己見上</hi>
<hi>文周易曰利用建侯行師</hi>然呂氏之難朝士外顧宋昌䇿漢必稱諸<lb/>
<pb n="KR4h0002_WYG_054-8a"/>
侯<hi>漢書曰呂産呂禄自知背髙皇帝約因作亂朱虛侯使人告兄齊王令發兵西太尉勃丞相平為内應以</hi>
<hi>誅諸呂齊王遂發兵又曰呂氏崩大臣迎立代王郎中令張武曰以迎大王為名實不可往朱昌曰群臣議非</hi>
<hi>也内有朱虛東牟之親外畏吳楚淮南琅邪齊代之強故迎大王大王勿疑也</hi>逮至中葉忌其<lb/>
失節割削宗子有名無實天下曠然復襲亡秦之軌矣<lb/>
<hi>漢書曰諸侯小者淫荒越法大者暌孤横逆以害身䘮國故文帝采賈生之議分齊趙景帝用晁錯之計削吳</hi>
<hi>楚</hi>是以五侯作威不忌萬邦新都襲漢易於拾遺也<hi>五侯</hi>
<hi>已見鮑明逺數詩尚書曰臣作福作威害于而家凶于而國漢書曰封王莽為新都侯襲猶取也漢書梅福上</hi>
<hi>書曰昔髙祖舉秦如鴻毛取楚如拾遺</hi>光武中興纂隆皇統而猶遵覆車<lb/>
<pb n="KR4h0002_WYG_054-8b"/>
之遺轍養䘮家之宿疾<hi>言光武猶遵師前漢之失也晏子春秋諺曰前車覆後車戒也</hi>
<hi>尚書曰卿士有一於身家必䘮</hi>僅及數世姦軌充斥<hi>尚書曰冦賊姦宄軌與宄古字通左</hi>
<hi>氏傳士文伯讓子産曰以政刑之不修寇盜充斥</hi>卒有彊臣專朝則天下風靡<lb/>
<hi>彊臣謂梁冀之屬也楚辭曰世從俗而變化隨風靡而成行</hi>一夫縱衡則城池自夷<lb/>
豈不危哉<hi>一夫謂董卓也漢書曰縦恣意衡古横字</hi>在周之衰難興王室放<lb/>
命者七臣干位者三子<hi>左氏傳曰初王姚嬖于莊王生子頽子頽有寵蒍國為之師及</hi>
<hi>惠王即位取蒍□之圃以為囿邊伯之宮近於王宮王取之王奪子禽祝跪與詹父田而収膳夫之秩故蒍國</hi>
<hi>邊伯石□詹父子禽祝跪作亂因蘇氏秋五大夫奉子頽以伐王不克出奔温蘇子奉子頽以奔衛衛帥燕師</hi>
<pb n="KR4h0002_WYG_054-9a"/>
<hi>伐周冬立子頽杜預曰石連士也不在五大夫之數又曰初甘昭公有寵于惠后惠后將立之未及而卒昭公</hi>
<hi>奔齊㐮王復之又通於隗氏王替隗氏頽叔桃子曰我實能使狄遂奉太叔以狄師伐周太敗周師王出適鄭</hi>
<hi>處于汜杜預曰甘昭公王子大叔帯也又曰王子朝賔起有寵於景王王崩子朝因舊官百工之䘮職秩者與</hi>
<hi>靈景之族以作亂單子逆悼王于莊宮以歸杜預曰子朝景王之長庶子悼王子猛也班固漢書述曰孝景莅</hi>
<hi>政諸侯方命韋昭曰方施命不承天子之制七臣蒍國邊伯詹父子禽祝跪及頽叔桃子賔起也王命論曰□</hi>
<hi>干天位爾雅曰干求也三子子頽叔帯子朝</hi>嗣王委其九鼎凶族據其天邑<lb/>
<hi>嗣王惠㐮悼也凶族三子也史記曰秦取周九鼎寳器尚書曰肆予敢求爾子天邑商</hi>鉦<hi>征</hi>鼙震<lb/>
於閫宇鋒鏑流乎絳闕<hi>傳𤣥西都賊曰巍巍絳闕</hi>然禍止畿甸害不<lb/>
<pb n="KR4h0002_WYG_054-9b"/>
覃及<hi>毛詩曰覃及鬼方毛萇曰覃延也</hi>方天下晏然以治待亂<hi>漢書難蜀父老</hi>
<hi>曰及臻厥成天下晏如也淮南子曰靜以合躁治以待亂</hi>是以宣王興於共和襄惠<lb/>
振於晉鄭<hi>史記曰周人相與畔襲厲王王出奔于彘召公周公二相行政號曰共和共和十四年厲</hi>
<hi>王死于彘二相乃共立宣王又曰惠王即位衛師燕師伐周立子頽鄭伯見虢叔曰盍納王乎虢公曰寡人之</hi>
<hi>願也同伐王城鄭伯將王自園門入虢叔自北門入殺子頽及五大夫又曰天王出居于鄭避母弟之難也晉</hi>
<hi>侯辭秦師而下次于陽樊右師圍溫左師逆王王入于王城取太叔于温殺之杜預曰叔帯襄王同母弟也</hi>
豈若二漢階闥蹔擾而四海已沸<hi>階闥蹔擾謂王莾也</hi>孽臣朝入<lb/>
而九服夕亂哉<hi>孽臣董卓也范曄後漢書曰何進私呼車入朝以脅太后卓至遂廢少帝為𢎞</hi>
<pb n="KR4h0002_WYG_054-10a"/>
<hi>農王</hi>逺惟王莽簒逆之事近覽董卓擅權之際億兆悼心<lb/>
愚智同痛<hi>左氏傳篴啓彊曰孤與二三臣悼心失圖</hi>然周以之存漢以之亡<lb/>
夫何故哉豈世乏曩時之臣士無匡合之志與<hi>聖主得賢臣頌</hi>
<hi>曰齊侯設庭燎之禮故有匡合之功論語子曰管仲相桓公一匡天下又曰桓公九合諸侯</hi>葢逺績<lb/>
屈於時異雄心挫於卑埶耳<hi>左氏傳劉子謂趙孟曰子盍亦逺續禹功而大庇民</hi>
<hi>乎阮瑀與孫權書曰大丈夫雄心能無憤發</hi>故烈士扼腕終委寇讎之手<hi>漢書</hi>
<hi>曰燕齊之間萬士瞋目而扼腕</hi>中人變節以助虐國之桀<hi>漢書張博書曰公卿變節</hi>
<hi>史記王□謂燕將曰今為君將是助桀為㬥也</hi>雖復時有鳩合同志以謀王室<lb/>
<pb n="KR4h0002_WYG_054-10b"/>
<hi>漢書曰王莽居攝翟義心惡之遂與劉璜結謀舉義兵范曄後漢書曰董卓以尚書韓馥為冀州刺史侍中劉</hi>
<hi>岱為兖州刺史馥等到官各舉義兵討卓</hi>然上非奥主下皆市人<hi>漢書曰翟義立劉信</hi>
<hi>為天子左氏傳曰蔡公召子干子晳將納之子干歸韓宣子問於叔向曰子干其濟乎對曰難恭王有寵子國</hi>
<hi>有奥主呂氏春秋曰驅市人而戰之可以勝人之教卒也</hi>師旅無先定之班君臣無<lb/>
相保之志是以義兵雲合無救劫弑之禍<hi>范曄後漢書曰卓聞劉馥</hi>
<hi>等兵起乃鳩殺𢎞農王文子曰用兵有五誅㬥救弱謂之義漢書班彪曰假號雲合</hi>民望未改而<lb/>
已見大漢之滅矣<hi>漢書曰莽聞翟義兵起乃拜王邑為大虎牙將軍以擊義破之於是莽自謂</hi>
<hi>得天人之助遂即真矣漢書陳涉詐稱公子扶蘇從民望也</hi>或以諸侯世位不必常<lb/>
<pb n="KR4h0002_WYG_054-11a"/>
全<hi>公羊傳曰諸侯世位故國君為一體也全或為今非</hi>昬主㬥君有時比迹故五<lb/>
等所以多亂<hi>唐子曰㬥主閣君不可生殺范曄後漢書孔融薦謝該曰該實卓然比迹前列</hi>今<lb/>
之牧守皆以官方庸能雖或失之其得固多故郡縣易<lb/>
以為治夫德之休明黜陟日用<hi>左氏傳王孫滿曰德之休明尚書曰三載考績</hi>
<hi>三考黜陟幽明</hi>長率連屬咸述其職<hi>禮記曰千里之外設方伯五國以為屬屬有長十國</hi>
<hi>以為連連有帥尚書大傳曰古者諸侯之於天子五年一朝謂之述職述職者述其所職也</hi>而淫昬之<lb/>
君無所容過<hi>左氏傳宋子魚曰又用諸淫昬之鬼</hi>何則其不治哉故先代<lb/>
有以之興矣苟或衰陵百度自悖<hi>尚書曰不役耳目百度惟貞</hi>鬻官<lb/>
<pb n="KR4h0002_WYG_054-11b"/>
之吏以貨準才則貪殘之萌皆如羣后也安在其不亂<lb/>
哉故後王有以之廢矣且要而言之五等之君為已思<lb/>
治<hi>民安已受其利故曰為已</hi>郡縣之長為利圖物<hi>物能利己乃始圖之故云為利</hi>何<lb/>
以徴之葢企及進取仕子之常志<hi>企及進取奔競以招譽禮記曰不至焉者</hi>
<hi>企而及之史記蘇秦說燕王曰忠信者所以自為也進取者所以為人也</hi>修已安民良士之<lb/>
所希及<hi>修已安民積德以厚下論語子曰修已以安百姓尚書咎繇曰在安民孔安國論語注曰希少</hi>
<hi>也</hi>夫進取之情銳而安民之譽遲<hi>鄭𤣥禮記注曰情實也銳猶疾也</hi>是<lb/>
故侵百姓以利己者在位所不憚<hi>安民譽遲不若侵之以利己鄭𤣥論語注</hi>
<pb n="KR4h0002_WYG_054-12a"/>
<hi>曰憚難也</hi>損實事以養名者官長所夙夜也<hi>進取名速故損實事以求之列</hi>
<hi>子曰范氏有子曰子華善養私名</hi>君無卒歲之圖臣挾一時之志五等<lb/>
則不然知國為己土衆皆我民民安已受其利國傷家<lb/>
嬰其病<hi>說文曰嬰繞也</hi>故前人欲以垂後後嗣思其堂構<hi>尚書曰若</hi>
<hi>考作室子乃弗肯堂矧肯構</hi>為上無苟且之心羣下知膠固之義<hi>漢書</hi>
<hi>王嘉上疏曰孝文時吏居官者或長子孫然後上下相望莫有苟且之意莊子曰待膠漆而固者是侵其德者</hi>
<hi>也范曄後漢書鄭泰曰以膠固之衆當解合之勢</hi>使其並賢居治則功有厚薄<lb/>
<hi>言八代同建五等而廢興殊迹者譬並賢居治而功有優劣也</hi>兩愚處亂則過有深淺<lb/>
<pb n="KR4h0002_WYG_054-12b"/>
<hi>言秦漢同立郡縣而修短異期者譬兩愚居亂而過有輕重也</hi>然則八代之制幾可以<lb/>
一理貫<hi>八代謂五帝三王也然此八代異於辯亡各觀文立義也崔寔政論曰今既不能純法八代故</hi>
<hi>宜參以霸政論語曰吾道一以貫之</hi>秦漢之典殆可以一言蔽矣<hi>論語子曰詩三</hi>
<hi>百一言以蔽之曰思無邪孔安國尚書傳曰蔽斷也</hi>
　　辯命論<hi>井序○劉璠梁典曰峻字孝標辯命論葢以自喻云</hi>
　　　劉孝標<hi>孝標植根淄右流寓魏庭冒履難危僅至江左負材矜能自謂坐致雲霄豈圖</hi>
　　　　<hi>逡巡干稔而榮慙一命因兹著論故辭多憤激雖義越典謨而足杜浮競也</hi>
主上嘗與諸名賢言及管輅<hi>主上謂梁武帝也魏志曰管輅字公明平原人也舉</hi>
<pb n="KR4h0002_WYG_054-13a"/>
<hi>秀才弟辰謂輅曰大將軍待君意厚冀當富貴乎輅長歎曰然天與我才明不與我年夀恐四十七八間不見</hi>
<hi>女嫁男娶婦也是歲八月為少府丞明年二月卒年四十八</hi>歎其有奇才而位不達<lb/>
時有在赤墀之下豫聞斯議歸以告余<hi>漢書梅福上書曰願涉赤墀之</hi>
<hi>塗說文曰墀塗地也禮天子赤墀也</hi>余謂士之窮通無非命也<hi>莊子孔子謂子路曰</hi>
<hi>聖人知窮之有命知通之有時臨大難而不懼聖人之勇也</hi>故謹述天㫖因言其致<lb/>
云爾<hi>鄭𤣥禮記注曰致之言至也天㫖謂天子意也</hi>臣觀管輅天才英偉珪璋<lb/>
特秀<hi>郭璞曰孫子荆上品狀王武子曰天才英博亮抜不羣抱朴子曰故侍郎周生恭逺英偉名儒禮記</hi>
<hi>曰珪璋特達抱朴子曰陸士龍士衡曠世特秀超古邈今</hi>實海内之名傑豈日者卜<lb/>
<pb n="KR4h0002_WYG_054-13b"/>
祝之流乎<hi>墨子曰墨子北之齊過日者日者曰帝今日殺黑龍於北方先生之色黒不可以北墨子</hi>
<hi>不聽史記有日者列傳然則占候時日謂之日者司馬遷書曰僕之先人文史星厯近乎卜祝之間</hi>而官<lb/>
止少府丞年終四十八天之報施何其寡歟<hi>史記曰司馬遷曰天</hi>
<hi>之報施善人何如哉</hi>然則高才而無貴仕饕餮而居大位自古所<lb/>
歎焉獨公明而已哉<hi>左氏傳楚叔伯曰夫有大功而無貴仕其人能靖者與有幾又曰縉</hi>
<hi>雲氏有不才子貪于飲食冒于貨賄天下之人以比三凶謂之饕餮</hi>故性命之道窮通之<lb/>
數夭閼<hi>烏葛</hi>紛綸莫知其辯<hi>家語魯哀公問於孔子曰人之命與性何謂孔子對曰分</hi>
<hi>於道謂之命形於一謂之性王肅曰分於道始得為人也人各受隂陽剛柔之性故曰形於一也莊子曰風之</hi>
<pb n="KR4h0002_WYG_054-14a"/>
<hi>積也不厚則其負大翼也無力故九萬里則風斯在下矣而後乃今培風背負青天而莫之夭閼者司馬彪曰</hi>
<hi>夭折閼止也言無有折止使不通者也封禪書曰紛綸葳蕤鄭𤣥儀禮注曰辯别也</hi>仲任蔽其源<lb/>
子長闡其惑<hi>范曄後漢書曰王充字仲任鄭𤣥論詰注曰蔽塞也論衡曰凡人有生死夀夭之命</hi>
<hi>亦有貴賤貧富之命命當貧賤雖富貴之猶涉患禍失其富貴命當富貴雖貧賤之猶逢福善離共貧賤今言</hi>
<hi>隨操行而至此命在末不在本也司馬遷字子長蒼頡篇曰闡開也史記或曰天道無親常與善人伯夷叔齊</hi>
<hi>可謂善人而餓死七十子之徒仲尼獨薦顔淵為好學然蚤夭盗跖日殺不辜肝人之肉竟以夀終此其大彰</hi>
<hi>較著也予甚惑焉</hi>至於鶡冠甕牖必以懸天有期鼎貴髙門則<lb/>
曰唯人所召<hi>七略鶡冠子者葢楚人也常居深山以褐冠故曰鶡冠禮記注子曰儒者蓬户甕牖</hi>
<pb n="KR4h0002_WYG_054-14b"/>
<hi>論衡曰夫命懸於天吉凶在乎時吳都賦曰髙門鼎貴漢書賈□之曰石顯方鼎貴又于公曰少髙大門令容</hi>
<hi>駟馬髙葢車也左傳閔子騫曰禍福無門惟人所召</hi>譊譊讙咋異端斯起<hi>蜀志曰孟光好</hi>
<hi>公羊春秋而譏呵左氏毎與來敏爭此二義常譊譊讙咋裴松之曰譊音奴交切讙音詡袁切咋音祖格切論</hi>
<hi>語子曰攻乎異端</hi>蕭逺論其本而不暢其流子𤣥語其流而未<lb/>
詳其本<hi>李蕭逺作運命論言治亂在天故曰論其本郭子𤣥作致命由已之論言吉凶由己故曰論其</hi>
<hi>流</hi>嘗試言之曰<hi>莊子曰請嘗試言之天無為以之清地無為以之寧杜預左氏傳曰嘗試之也</hi>
夫道生萬物則謂之道生而無主謂之自然<hi>老子曰大道汜兮萬</hi>
<hi>物得之以生而不辭功成而不有愛養萬物而不為之主王弼曰萬物皆得道而生管子曰萬物以生萬物以</hi>
<pb n="KR4h0002_WYG_054-15a"/>
<hi>成命之曰道老子曰天法道道法自然</hi>自然者物見其然不知所以然同<lb/>
焉皆得不知所以得<hi>莊子曰孔子觀於呂梁見一丈夫謂孔子曰吾長於水而安於水性</hi>
<hi>也不知吾所以然命也張湛曰固然之理不可以智知知其不可知固謂之命也莊子曰天下誘然皆生而不</hi>
<hi>知其所以生同焉皆得而不知其所以得也</hi>鼓動陶鑄而不為功庶類混成<lb/>
而非其力<hi>周易曰鼔天下之動者存乎辭韓康伯曰爻辭也爻以鼔動效天下之動也荘子肩吾謂</hi>
<hi>連叔曰藐姑射之山有神人居焉將猶陶鑄堯舜也孰肯以物為事典引曰沉浮交錯庶類混成</hi>生之<lb/>
無亭毒之心死之豈䖍劉之志<hi>老子曰亭之毒之葢之覆之王弼曰亭謂品其</hi>
<hi>形毒謂成其質左氏傳呂相曰芟爽我農功䖍劉我邉陲言殺也</hi>墜之淵泉非其怒昇<lb/>
<pb n="KR4h0002_WYG_054-15b"/>
之霄漢非其悅<hi>墜之淵泉鱗屬也昇之霄漢羽族也言人性不同非天之有悅怒也淮南子曰</hi>
<hi>鳥魚生於隂屬於陽故魚游於水鳥飛於雲失鳥排虚而飛獸蹠實而走蛟龍水居虎豹山處天地之性也</hi>
蕩乎大乎萬寳以之化確乎純乎一作而不易<hi>莊子曰形非道</hi>
<hi>不生生非德不明蕩蕩乎忽然出勃然動萬物從之乎又曰夫道覆載萬物者也洋洋乎大哉庚桑楚曰夫春</hi>
<hi>氣發而百草生正得秋而萬寳成又楚狂接輿謂肩吾曰夫聖人之治也治外乎正而後行確乎能其事者而</hi>
<hi>已矣司馬彪曰確乎不移易又曰道流而不明純純常常乃比於狂又曰吾愛其共成形而不化以待盡也又</hi>
<hi>曰性不可易命不可變</hi>化而不易則謂之命命也者自天之命也<lb/>
<hi>呂氏春秋曰若命之不可易春秋元命苞曰命者天之命也所受於帝行正不過得夀命也</hi>定於㝠<lb/>
<pb n="KR4h0002_WYG_054-16a"/>
兆終然不變<hi>祖台之論命曰存亡夀夭咸定㝠初魏文帝典論曰夫生之必死天地所不能變</hi>
鬼神莫能預聖哲不能謀<hi>西征賦曰生有修短之命位有通塞之遇鬼神莫之要聖</hi>
<hi>哲弗能預</hi>觸山之力無以抗倒日之誠弗能感<hi>淮南子曰昔共工之力怒</hi>
<hi>觸不周之山使地東南傾與髙卒爭為帝許慎曰昔共工古諸侯之強者也不周之山西北之山也陸機弔魏</hi>
<hi>武文曰火以廻天倒日之力而不能振形骸之内</hi>短則不可緩之於寸隂長則<lb/>
不可急之於箭漏<hi>淮南子曰聖人不貴尺之璧而重寸之隂漢書曰漏刻以百二十為度韋</hi>
<hi>昭曰舊漏晝夜共百刻哀帝有短祚之期故欲増之</hi>至徳未能踰上智所不免<hi>孝經</hi>
<hi>曰先王有至德要道論語子曰唯工智與下愚不移魏文帝典論曰夫生之必死賢聖不能免</hi>是以放<lb/>
<pb n="KR4h0002_WYG_054-16b"/>
勛之世浩浩襄陵天乙之時焦金流石<hi>尚書曰放勛欽明又帝曰湯湯</hi>
<hi>洪水方割蕩蕩懐山襄陵浩浩滔天史記天乙立是為成湯呂氏春秋曰成湯之旱煎沙爛石楚辭曰十日並</hi>
<hi>出流金鑠石</hi>文公疐其尾宣尼絶其糧<hi>傳子曰周文王子公旦有聖德諡曰文毛</hi>
<hi>詩曰狼跋美周公也狼䟦其胡載疐其尾毛萇曰疐跲也疐音致漢書平紀曰追諡孔子曰宣尼公論語曰子</hi>
<hi>在陳絶糧從者病莫能興</hi>顔囘敗其叢蘭冉耕歌其芣苢<hi>家語曰顔囘年二十</hi>
<hi>九髪白三十二而早死文子曰日月欲明浮雲葢之叢蘭欲茂秋風敗之冉耕魯人字伯牛以德行著名有惡</hi>
<hi>疾韓詩曰采苢傷夫有惡疾也詩曰采采芣苢薄言采之嶭君曰芣苢澤瀉也芣苢臭惡之草詩人傷其君子</hi>
<hi>有惡疾人道不通求已不得發憤而作以事興芣苢雖臭惡乎我猶采采而不已者以興君子雖有惡疾我猶</hi>
<pb n="KR4h0002_WYG_054-17a"/>
<hi>守而不離去也</hi>夷叔斃淑媛之言子輿困臧倉之訴<hi>崔瑋七蠲曰三王化</hi>
<hi>行夷叔隱已古史考曰伯夷叔齊者殷之末世孤竹君之二子也隱於首陽山采薇而食之野有婦人謂之曰</hi>
<hi>子義不食周粟此亦周之草木也於是餓死曹植與楊修書曰有南威之容乃可以論於淑媛傅子曰昔仲尼</hi>
<hi>既殁仲弓之徒追論夫子之言謂之論語其後鄒之君子孟子輿擬其體著七篇謂之孟子然子輿孟子之字</hi>
<hi>也孟子曰魯平公將出嬖人臧倉曰有司未知所之敢請公曰將見孟子曰何哉孟子之後䘮踰前䘮君無見</hi>
<hi>焉公曰諾樂正子見孟子曰克告於君君為來見也嬖人有臧倉者沮君君是以不果來也孟子曰吾之不遇</hi>
<hi>魯侯天也臧氏之子焉能使予不遇哉</hi>聖賢且猶若此而況庸庸者乎<hi>大戴</hi>
<hi>禮孔子曰所謂庸人者口不能道善言而志不邑邑此之可謂庸人也馮衍顯志賦曰獨慷慨以逺覽兮非庸庸</hi>
<pb n="KR4h0002_WYG_054-17b"/>
<hi>所職</hi>至乃伍貟浮屍於江流三閭沉骸於湘渚<hi>史記曰子胥自到死</hi>
<hi>王乃取子胥屍盛以䲭夷之革浮之於江中楚辭漁父見屈原曰子非三閭大夫與漢書曰賈誼渡湘水為賦</hi>
<hi>以弔屈原揚雄反離騷曰欽弔楚之湘纍音義曰謂不以罪死曰纍屈原赴湘死故曰纍也</hi>賈大夫<lb/>
沮志於長沙馮都尉皓髪於郎署<hi>漢書曰賈誼為長沙王傅誼以謫去意不</hi>
<hi>自得又曰馮唐以孝著為郎中署長事文帝輦過謂曰父老何自為郎</hi>君山鴻漸鎩<hi>殺</hi>羽<lb/>
儀於髙雲敬通鳳起摧迅翮於風□此豈才不足而行<lb/>
有遺哉<hi>東觀漢記曰桓譚字君山少好學徧治五經光武即位拜議郎詔㑹議雲臺上問譚曰吾以䜟</hi>
<hi>決之何如譚不應良久對曰臣生不讀䜟問其故譚頗有所非是□怒曰桓譚非法將去斬之譚叩頭流血乃</hi>
<pb n="KR4h0002_WYG_054-18a"/>
<hi>貰由是失㫖遂不復轉遷出補六安太守丞之官意不樂道病卒周易曰鴻漸于陸其羽可用為儀許慎淮南</hi>
<hi>子注曰鎩羽殘羽也應璩與從弟書曰弋下髙雲之鳥東觀漢記曰馮敬通步有俶儻之志明帝以為衍材過</hi>
<hi>其實抑而不用遂塪壈失志以夀終於家淮南子曰鳳凰之翔至德也濯羽弱水莫宿風穴許慎曰風穴風所</hi>
<hi>從出韓詩外傳曰子路謂孔子曰夫子尚有遺行乎奚居之隱也</hi>近世有沛國劉瓛<hi>桓</hi>
瓛弟璡<hi>津</hi>並一時秀士也<hi>蕭子顯齊書曰劉瓛字子珪沛國人宋大明四年舉秀才</hi>
<hi>篤學博通五經為安成王撫軍行參軍公事免自此不復仕永明初遇疾卒瓛弟璡字子璥方軌正直文惠太</hi>
<hi>子召璡入侍東宮毎上事輒削草尋署射聲校尉卒官呂氏春秋曰舜耕於歴山秀士從之璥音境</hi>瓛則<lb/>
闗西孔子通涉六經循循善誘服膺儒行<hi>范曄後漢書曰楊震字伯</hi>
<pb n="KR4h0002_WYG_054-18b"/>
<hi>起經明博覽無不窮究諸儒為之語曰闗西孔子楊伯起論語頗淵曰夫子循循然善誘人禮記曰囘之為人</hi>
<hi>也得一善則拳拳服膺而不失之矣又禮記有儒行篇</hi>璡則志烈秋霜心貞崑玉<lb/>
亭亭髙竦不離風塵<hi>范曄後漢書孔融論曰凜凜焉皜皜焉其與秋霜崑玉比質可也西</hi>
<hi>京賦曰狀亭亭以岧岧郭璞遊仙詩曰髙蹈風塵外</hi>皆毓德於衡門並馳聲於天<lb/>
地<hi>周易曰君子以振民毓德毛詩曰衡門之下可以棲遲</hi>而官有微於侍郎位不<lb/>
登於執㦸相次殂落宗祀無饗<hi>荅客難曰官不過侍郎位不過執㦸尚書曰帝</hi>
<hi>乃殂落孔安國曰殂落死也</hi>因斯兩賢以言古則昔之玉質金相英<lb/>
髦秀達<hi>毛詩曰追琢其章金玉其相毛萇曰相質也又曰髦俊也</hi>皆擯斥於當年韞<lb/>
<pb n="KR4h0002_WYG_054-19a"/>
奇才而莫用<hi>司馬彪莊子注曰擯棄也馬融論語注曰韞藏也</hi>候草木以共彫<lb/>
與糜鹿而同死<hi>楚辭曰願徼幸而有待兮宿莽與埜草同死王逸曰將與百草俱殂落也論衡</hi>
<hi>曰身與草木俱朽楚辭曰死日將至兮與麋鹿同坑</hi>膏塗平原骨塡川谷堙滅而<lb/>
無聞者豈可勝道哉<hi>檄蜀文曰肝腦塗中原膏液潤野草封禪書曰堙滅而不稱者不可</hi>
<hi>勝數也</hi>此則宰衡之與皁𨽻容彭之與殤子<hi>尚書曰冢宰掌邦治毛詩</hi>
<hi>曰實維阿衡左右商王左氏傳曰人有十等士臣皁皁臣輿輿臣隸列仙傳曰容成公者自稱黄帝師見於周</hi>
<hi>穆王能善補導之事髪白復黒齒落復生事與老子同亦云老子師又曰彭祖殷賢大夫歴夏至商末號年七</hi>
<hi>百莊子南郭子綦曰天下莫大於秋毫之末而太山為之小莫夀於殤子而彭祖為之夭</hi>猗頓之與<lb/>
<pb n="KR4h0002_WYG_054-19b"/>
黔婁陽文之與敦洽<hi>猗頓已見過秦論皇甫謐高士傳曰黔婁先生修清節不求進於諸</hi>
<hi>侯及終曾參來吊曰何以為諡妻曰以康為諡曽子曰先生有時食不充虛衣不葢形死則手足不斂傍無酒</hi>
<hi>肉何樂於此而諡為康哉淮南子曰不待脂粉西施陽文也許慎曰楚之好人也呂氏春秋曰陳有惡人焉曰</hi>
<hi>敦洽讐麋堆顙廣顔色如漆赭垂眼臨鼻長肘而盭股陳侯見而甚悦之髙誘曰醜而有德也</hi>咸得之<lb/>
於自然不假道於才智<hi>抱朴子曰聖人體天皆得之於自然莊子曰古之至人假道於仁託</hi>
<hi>宿於義</hi>故曰死生有命富貴在天其斯之謂矣<hi>論語子夏曰死生有</hi>
<hi>命富貴在天</hi>然命體周流變化非一或先號後笑或始吉終<lb/>
凶或不召自來或因人以濟<hi>周易曰同人先號咷而後笑老子曰不召而自來傳</hi>
<pb n="KR4h0002_WYG_054-20a"/>
<hi>子曰昔人知下相接之易故因人以致人</hi>交錯糾紛迴還倚伏非可以一<lb/>
理徴非可以一途驗而其道密微寂寥忽慌無形可以<lb/>
見無聲可以聞<hi>子虛賦曰交錯糾紛鶡冠子曰禍兮福之所倚福兮禍之所伏思𤣥賦曰北叟</hi>
<hi>頗識其倚伏抱朴子曰駑鋭不可以一途驗箏琴不可以膠柱調也鬼谷子曰即欲聞之貴密密之貴微西征</hi>
<hi>賦曰寥廓忽荒文子曰道以無有為體視之不見其形聴之不聞其聲謂之幽㝠管子曰視之不見其形聽之</hi>
<hi>不聞其聲而序其成謂之道也</hi>必御物以效靈亦憑人而成象譬天王<lb/>
之冕旒任百官以司職<hi>言性命之道雖係天然其來也必憑人而御物譬如天王冕旒</hi>
<hi>而執契必因百官司職以立政文子曰德仁義禮四者聖人之所以御萬物也</hi>而或者覩湯武<lb/>
<pb n="KR4h0002_WYG_054-20b"/>
之龍躍謂龕亂在神功聞孔墨之挺生謂英睿擅竒響<lb/>
<hi>成湯武王也周易曰見龍在田又曰或躍在淵墨子曰夏桀時天乃命湯於鑣宮有神來告曰夏德大亂往攻</hi>
<hi>之予必使汝大戡之商王紂時周武王見三神曰予既沉漬殷紂于酒德矣攻之予必使汝大戡之孔孔子墨</hi>
<hi>墨翟也蔡邕陳太丘碑曰元方季方皆命世挺生膺期特授</hi>視彭韓之豹變謂鷙猛<lb/>
致人爵見張桓之朱紱謂明經拾青紫<hi>彭彭越韓韓信周易曰君子豹</hi>
<hi>變其文蔚禮記曰鷙蟲攫搏不程其勇者鄭𤣥曰鷙蟲猛獸也孟子曰有天爵有人爵仁義忠信樂善不倦此</hi>
<hi>天爵也公卿大夫此人爵也漢書曰張禹字子文善說論語令禹授太子遷光禄大夫後賜闗内侯范曄後漢</hi>
<hi>書曰桓榮治歐陽尚書授太子為太子少傅封闗内侯禮記曰諸侯佩山𤣥玉而朱組綬蒼頡篇曰綬紱也漢</hi>
<pb n="KR4h0002_WYG_054-21a"/>
<hi>書夏侯勝曰士病不明經經術苟明其取青紫如俛拾地芥</hi>豈知有力者運之而趨<lb/>
乎<hi>莊子曰夫藏舟於壑藏山於澤謂之固矣然而半夜有力者負之而走昧者不知也</hi>故言而非<lb/>
命有六蔽焉爾<hi>論語子曰由汝聞六言六蔽矣乎然文雖出此而義則殊也</hi>請陳其<lb/>
梗槩<hi>東京賦曰其梗㮣如此也</hi>夫靡顔膩理哆噅<hi>許/為</hi>顣<hi>子/六</hi>額<hi>鳥割</hi>形之異也<lb/>
<hi>楚辭曰靡顔膩理遺視<graphic n="KR1531" url="https://raw.githubusercontent.com/kanripo/KR-Gaiji/master/images/KR1531.png" mimeType="image/png"/>些王逸曰靡緻也膩滑也淮南子曰哆噅蘧蒢戚施醜也說文曰哆張口也音侈通</hi>
<hi>俗文曰噅口不正也史記唐舉見蔡澤曰先生魋顔慼齃</hi>朝秀晨終龜鵠千歲年之<lb/>
殊也<hi>淮南子曰朝秀不知晦朔許慎曰朝出莫死蟲也生水上似蠶蛾養生要曰龜鵠夀千百之數注夀</hi>
<hi>之物也</hi>聞言如響智昬菽麥神之辯也<hi>史記曰淳于髠說鄒忌趨出曰是人</hi>
<pb n="KR4h0002_WYG_054-21b"/>
<hi>者吾語之㣲言五其應我若響之應聲是人必封不乆矣左氏傳曰程滑殺厲公荀罃士魴逆周子于京師而</hi>
<hi>立之周子有兄而無慧不能辯菽麥故不可立杜預曰菽大豆也豆麥殊形易别故以之為癡者之候也</hi>固<lb/>
知三者定乎造化榮辱之境獨曰由人是知二五而未<lb/>
識於十其蔽一也<hi>淮南子曰大丈夫恬然無為與造化逍遥髙誘曰造化天地也莊子曰定</hi>
<hi>乎内外之分辨乎榮辱之境左氏傳叔興曰吉凶由人史記齊威王使人說越曰晉楚鬬越兵不起知二五而</hi>
<hi>不知十也</hi>龍犀日角帝王之表<hi>朱建平相書曰額有龍犀入髪左角日右角月王天下也</hi>
河目龜文公侯之相<hi>孔叢子曰夫子適周見萇𢎞萇𢎞語劉文公曰孔子仲尼有聖人之</hi>
<hi>表河目而隆顙是黄帝之形貌也王肅家語注曰河目上下匡平而長也范曄後漢書曰李固貎狀有竒表鼎</hi>
<pb n="KR4h0002_WYG_054-22a"/>
<hi>角匿犀足履龜文後為太尉</hi>撫鏡知其將刑壓紐顯其膺録<hi>蜀志曰蜀郡張</hi>
<hi>裕曉相術毎舉鏡視面自知刑死未嘗不撲之於地左氏傳曰初楚恭王無冡適有龍子五人無適立焉乃有</hi>
<hi>大事於羣望而祈曰請神擇五人主社稷乃徧以璧見於羣望曰當璧而拜者神所立也與巴姬密埋璧於太</hi>
<hi>室之庭使五人拜康王跨之靈王肘加焉子干子晳皆逺之平王弱抱而入再拜皆壓紐也</hi>星虹樞<lb/>
電昭聖德之符夜哭聚雲鬱興王之瑞<hi>春秋元命苞曰大星如虹下流</hi>
<hi>華渚女節夢意感生朱宣宋均曰華渚渚名也朱宣少昊氏詩含神務曰大電繞樞照郊野感符寳生黄帝漢</hi>
<hi>髙祖功臣頌曰彤雲晝聚素靈夜哭國語曰興王賞諫臣</hi>皆兆發於前期渙汗於後<lb/>
葉<hi>周易曰渙汗其大號渙散也</hi>若謂驅貔虎奮尺劒入紫微升帝道<lb/>
<pb n="KR4h0002_WYG_054-22b"/>
則未達窅㝠之情未測神明之數其蔽二也<hi>尚書武王曰如虎如</hi>
<hi>貔如熊如羆于商郊孔安國曰貔摯夷虎屬也史記髙祖曰吾提三尺劍取天下此非天命乎㠔綜西京賦注</hi>
<hi>曰天有紫微宫王者象之曰紫微宫淮南子曰源道者則窅㝠之深呂氏春秋曰窅乎㝠莫知其情王命淪曰</hi>
<hi>神明之祚可得而妄處哉</hi>空桑之里變成洪川歴陽之都化為魚鼈<lb/>
<hi>呂氏春秋曰有筆氏女子採桑得嬰兒於空桑之中獻之其君令烰人養之察其所以然曰其母居依水之上</hi>
<hi>孕夢有神告曰日出水而東走母顧明日視日水出告其隣東走十里而顧其邑盡為水身因化為空桑故命</hi>
<hi>之曰伊尹淮南子曰歴陽淮南縣名今屬九江郡歴陽中有老嫗常行仁義有兩書生走過之謂曰此國當没</hi>
<hi>為湖嫗視東城門有血便起上山勿反顧也自此嫗數往視門門吏問之嫗對如其言東門吏殺雞以血塗其</hi>
<pb n="KR4h0002_WYG_054-23a"/>
<hi>門明日嫗早往視門有血使走上山國沒為湖</hi>楚師屠漢卒睢<hi>息惟</hi>河鯁其流秦<lb/>
人坑趙士沸聲若雷震<hi>漢書曰項羽晨擊漢大戰彭城靈壁東睢水上大破漢軍多殺</hi>
<hi>士卒睢水為不流戰國䇿蔡澤謂應侯曰白起率數萬之師越韓魏而敗彊趙北坑馬服屠四十餘萬衆流血</hi>
<hi>成川沸聲如雷使秦業帝白起之執也論衡曰言有命者曰夫天下之大人民之衆一歴陽之都一長平之坑</hi>
<hi>同命俱死□可怪也命當溺死故相聚於歴陽命當厭死故相積於長平也</hi>火炎崑岳礫石<lb/>
與琬琰俱焚嚴霜夜零蕭艾與芝蘭共盡<hi>尚書曰火炎崑岡玉石俱</hi>
<hi>焚又曰𢎞璧琬琰在西序傳𤣥鷹兔賦曰秋霜一下蘭艾俱落毛萇詩傳曰蕭蒿也</hi>雖游夏之英<lb/>
才伊顔之殆庶焉能抗之哉其蔽三也<hi>史記曰言偃吳人字子游夏子</hi>
<pb n="KR4h0002_WYG_054-23b"/>
<hi>夏也伊伊尹也顔顔囘也孟子曰得天下之英才而教育之易曰顔氏之子其殆庶幾乎王弼曰庶幾於知幾</hi>
<hi>者也</hi>或曰明月之珠不能無纇夏后之璜不能無考<hi>淮南子曰</hi>
<hi>夏后之璜不能無考明月之珠不能無纇髙誘曰考不乎也纇瑕也</hi>故亭伯死於縣長相<lb/>
如卒於園令<hi>范曄後漢書曰崔駰字亭伯竇憲為車騎將軍辟駰為掾察駰髙第出為長岑長駰</hi>
<hi>自以逺去不得意遂不至官而歸卒於家漢書曰相如拜為孝文園令既病免家居茂陵而死</hi>才非不<lb/>
傑也主非不明也而碎結緑之鴻輝殘懸黎之夜色抑<lb/>
尺之量有短哉<hi>戰國䇿應侯謂秦王曰梁有懸黎宋有結緑而為天下名器楚辭鄭詹尹曰尺</hi>
<hi>有所短寸有所長</hi>若然者主父偃公孫𢎞對䇿不升第歴說而<lb/>
<pb n="KR4h0002_WYG_054-24a"/>
不入牧豕湽原見棄州部設令忽如過隙溘<hi>苦合</hi>死霜露<lb/>
其為詬<hi>呼豆</hi>恥豈崔馬之流乎及至開東閤列五鼎電照<lb/>
風行聲馳海外寧前愚而後智先非而終是<hi>漢書曰王父偃齊國</hi>
<hi>臨湽人也學長短從横術家貧假貸無所得北遊燕趙中山皆莫能厚客甚困乃上書闕下拜為郎至中大夫</hi>
<hi>偃曰大丈夫生不五鼎食死則五鼎烹耳又曰公孫𢎞淄川人也家貧牧豕海上太常上對諸儒太常奏𢎞第</hi>
<hi>居下䇿天子擢𢎞對為第一後至丞相於是起客館開東閣以延賢士莊子曰賔放於鄉里逐於州部又曰人</hi>
<hi>生天地之間若白駒之過隙楚辭曰寧溘死以流亡兮今不忍為此態也漢詔曰公孫𢎞不幸罹霜露之疾說</hi>
<hi>文曰詬恥也范曄後漢書吳漢謂臧宮曰將軍嚮者經虜城下震揚威靈風行電照九州春秋閻忠說皇甫嵩</hi>
<pb n="KR4h0002_WYG_054-24b"/>
<hi>曰今將軍烕德震本朝風聲馳海外</hi>將榮悴有定數天命有至極而謬生<lb/>
妍蚩其蔽四也<hi>應璩與曹元長書曰春生者繁華秋榮者零悴自然之數豈有恨哉孫子荆陟</hi>
<hi>陽侯詩曰三命皆有極</hi>夫虎嘯風馳龍興雲屬<hi>淮南子曰虎嘯而谷風至龍舉而景</hi>
<hi>雲屬四子講德論曰風馳雨集</hi>故重華立而元凱升辛受生而飛亷進<lb/>
<hi>史記曰虞舜名曰重華左氏傳季孫行父曰昔髙陽氏有才子八人蒼舒隤敳禱□大臨尨降庭堅仲容叔達</hi>
<hi>天下之民謂之八愷高辛氏有才子八人伯奮仲堪叔獻季仲伯虎仲熊叔豹季貍天下之民謂之八元舜臣</hi>
<hi>堯舉八愷使主后土舉八元使布五教於四方史記曰帝乙崩子辛立是為帝辛天下謂之紂尚書曰祖伊奔</hi>
<hi>告於受孔安國曰受紂也音相亂史記曰仲潏生蜚廉蜚亷生惡來父子俱以材力事殷紂</hi>然則天<lb/>
<pb n="KR4h0002_WYG_054-25a"/>
下善人少惡人多闇主衆明君寡<hi>莊子曰天下之善人少而不善人多法言</hi>
<hi>曰聖君少庸君多杜篤弔比干文曰闇主之在上豈忠諫之是謀</hi>而薰蕕不同器梟鸞<lb/>
不接翼<hi>家語顔囘曰聞薰蕕不同器而藏堯舜不共國而化以其類異也孫盛晉陽秋王夷甫論曰夫</hi>
<hi>芝蘭之不與茨棘俱植鸞鳳之不與梟鴻同棲天理固然易在曉晤西都賓曰接翼側足</hi>是使渾<lb/>
<hi>胡本</hi>敦<hi>徒/本</hi>檮<hi>桃/</hi>杌<hi>兀/</hi>踵<hi>種</hi>武於雲臺之上仲容庭堅耕耘<lb/>
於巖石之下<hi>左氏傳太史克曰昔帝鴻氏有不才子掩義隠賊好行凶徳醜類惡物頑嚚不友是</hi>
<hi>與比周天下之人謂之渾㪍顓頊氏有不才子不可教訓不知話言告之則頑舍之則嚚傲狠明徳以亂天常</hi>
<hi>天下之人謂之檮杌楚辭曰忽奔走以先後及前王之踵武束觀漢記曰詔賈逵入講南宫雲臺使出左氏大</hi>
<pb n="KR4h0002_WYG_054-25b"/>
<hi>義仲容庭堅八愷之二法言曰谷口鄭子真不詘其節耕於巖石之下</hi>横<hi>去</hi>謂廢興在我<lb/>
無繫於天其蔽五也<hi>漢書董仲舒對䇿曰治亂廢興在於己非天降命不可得反也</hi>彼<lb/>
戎狄者人面獸心宴安鴆毒<hi>戎狄謂魏也班固漢書贊曰夷狄之人被髪左衽人</hi>
<hi>面獸心左氏傳管敬仲曰宴安酖毒不可懐也</hi>以誅殺為道徳以蒸報為仁義<lb/>
<hi>漢書曰匈奴其俗寛則射獵禽獸為生業急則人習戰攻以侵伐其天性也父死妻其後母兄弟死皆取其妻</hi>
<hi>妻之爾雅曰上淫曰蒸下淫曰報</hi>雖大風立於青丘鑿齒奮於華野比<lb/>
於狼戾曽何足喻<hi>淮南子曰堯之時窫窳九嬰大風封豕鑿齒修蛇皆為害堯乃使羿誅鑿</hi>
<hi>齒於疇華之澤殺九嬰於㐫水之上繳大風於青丘之野上射十日而下殺窫窳斷修蛇於洞庭禽封豕於桑</hi>
<pb n="KR4h0002_WYG_054-26a"/>
<hi>林髙誘曰疇華南方地九嬰水火為人害者北狄之地有凶水大風鷙鳥青丘東方封豕大彘桑林湯禱旱地</hi>
<hi>戰國䇿張儀曰趙王狼戾無親</hi>自金行不競天地版蕩左帶沸脣乗間<lb/>
電發<hi>金行謂晉也干寳搜神記程猗說石圖曰金者晉之行也左氏傳師曠曰吾驟歌北風歌南風不競</hi>
<hi>毛詩曰上帝版版毛萇曰杯晩切又曰蕩蕩上帝鄭𤣥曰蕩蕩法度廢壤之貎也左帯左袵也尚書曰四夷左</hi>
<hi>袵㒺弗咸賴王元長勸紿虜書啓曰息沸脣於桑墟然齊梁之間通以虜為沸脣也魏志詔曰劉備孫權来問</hi>
<hi>作禍辯亡論曰電發荆南</hi>遂覆瀍洛傾五都<hi>東京賦曰泝洛背河左伊右瀍干寳晉紀愍帝</hi>
<hi>詔曰羣邪作逆傾盪五都</hi>居先王之桑梓竊名號於中縣<hi>毛詩曰維桑與梓必</hi>
<hi>恭敬止漢書高紀詔曰秦徙中縣之人南方三郡</hi>與三皇競其氓黎五帝角其<lb/>
<pb n="KR4h0002_WYG_054-26b"/>
區宇<hi>韋昭漢書曰萌民也孔安國尚書傳曰黎衆也西京賦曰區宇又寧</hi>種落繁熾充仞<lb/>
神州<hi>范曄後漢書曰梁商上表曰匈奴種類繁熾不可殫書子虚賦曰充仞其中者不可勝記河圗曰崑</hi>
<hi>崙東南地方千里名曰神州也</hi>鳴呼福善禍淫徒虛言耳<hi>尚書湯曰天道福善禍淫</hi>
<hi>降災于夏以彰厥罪</hi>豈非否泰相傾盈縮遞運而汨<hi>骨</hi>之以人其<lb/>
蔽六也<hi>周易曰泰者通也物不可以終通故受之以否老子曰高下相傾淮南子曰孟春始嬴孟秋始</hi>
<hi>縮高誘曰嬴長也縮短也孔安國尚書傳曰汨亂也</hi>然所謂命者死生焉貴賤焉<lb/>
貧富焉治亂焉禍福焉此十者天之所賦也<hi>死生有命已見上文</hi>
<hi>論衡曰凡人有死生夭夀之命亦有貴賤貧富之命墨子曰貧富治亂固有天命不可損益呂氏春秋曰禍福</hi>
<pb n="KR4h0002_WYG_054-27a"/>
<hi>之所自來衆人以為命焉知其所由之也</hi>愚智善惡此四者人之所行也<hi>桓範</hi>
<hi>世要論曰遇不遇命也善不善人也</hi>夫神非舜禹心異朱均才絓<hi>卦</hi>中庸<lb/>
在於所習<hi>舜禹二帝也淮南子曰性命可說不待學問而合於道堯舜文王也不可教以道不可喻</hi>
<hi>以德者丹朱商均也夫上不及堯舜下不若商均此敎訓之所喻也廣雅曰絓止也胡外切賈誼過秦論曰陳</hi>
<hi>涉材能不及中庸論衡曰中人之性在所習習善為善習惡為惡</hi>是以素絲無恒𤣥黄<lb/>
代起鮑魚芳蘭入而自變<hi>言在所習也淮南子曰墨子見練絲而泣之為其可以黄</hi>
<hi>可以黑髙誘曰閔其化也大戴禮曰與君子游苾乎如入蘭芷之室久而不聞則與之化矣與小人游臭乎如</hi>
<hi>入鮑魚之肆久而不聞則與之化矣是故君子慎其所去就者也</hi>故季路學於仲尼厲<lb/>
<pb n="KR4h0002_WYG_054-27b"/>
風霜之節<hi>尸子曰子路東鄙之野人孔子教之皆為賢士王𨼆晉書曰應瞻為太守人歌之曰威若</hi>
<hi>風霜恩如父母</hi>楚穆謀於潘崇成殺逆之禍<hi>左氏傳曰楚子欲立王子職而黜太</hi>
<hi>子商臣商臣聞之告其師潘崇曰能事諸乎曰不能能行大事乎曰能以宮甲園成王王縊穆王立潘崇太子</hi>
<hi>師</hi>而商臣之惡盛業光於後嗣仲由之事不能息其結<lb/>
纓<hi>楚之後業皆商臣之子孫周易曰盛德大業至矣哉舍尚書曰在今後嗣王左氏傳曰衞渾良夫輿太子入</hi>
<hi>於孔氏之外圃欲劫孔悝而納太子季子曰太子無勇若燔壹半必舍孔叔太子聞之懼下石乞孟黶敵子路</hi>
<hi>以戈擊之斷纓子路曰君子死冠不免結纓而死杜預曰季子子路是也</hi>斯則邪正由於人<lb/>
吉凶在乎命也或以鬼神害盈皇天輔德<hi>周易曰鬼神害盈而福謙</hi>
<pb n="KR4h0002_WYG_054-28a"/>
<hi>尚書曰皇天無親惟徳是輔</hi>故宋公一言法星三徙<hi>呂氏春秋曰宋景公有疾司馬</hi>
<hi>子韋曰熒惑守心心宋之分野也君當移於相公曰相股肱也除心腹之疾而置於股肱可乎曰可移於民公</hi>
<hi>曰民所以為國無民何以為君曰可移於歳公曰歳所以養民歲不登何以畜民是時熒惑乃退三舍延君命</hi>
<hi>二十一年視之信廣雅曰熒惑謂之罰里或謂之執法</hi>殷帝自翦千里來雲<hi>呂氏春秋</hi>
<hi>曰湯克夏四年天大旱湯乃以身禱於桑林於是翦其髪磨其手自以為犠用祈福於上帝雨乃大至淮南子</hi>
<hi>曰湯之時旱七年以身禱於桑林之際而四海之雲湊千里之雨至</hi>若使善惡無徵未洽<lb/>
斯義<hi>因此而言則害盈輔德其由影響若以善惡無徵故未洽乎斯義毛萇詩傳曰洽合也</hi>且于<lb/>
公高門以待封嚴母掃墓以望䘮<hi>漢書曰于定國父于公其閭門壊父老方</hi>
<pb n="KR4h0002_WYG_054-28b"/>
<hi>共修之于公謂之曰少髙大閭門令容駟馬髙葢車我理獄多隂德未嘗有所寃子孫必有興者至定國為丞</hi>
<hi>相封侯傳世又日嚴延年遷河南太守其母從東海來欲從延年臘到雒陽適見報囚母大驚畢正臘已謂延</hi>
<hi>年曰天道神明人不可獨殺我不自意當老見壯子被刑戮也行矣去東海掃除墓地耳後歲餘果敗</hi>此<lb/>
君子所以自彊不息也<hi>言善惡有徵故君子庶幾自彊而不息也周易象曰天行健君</hi>
<hi>子以自彊不息</hi>如使仁而無報奚為修善立名乎斯徑廷<hi>定</hi>之<lb/>
辭也<hi>若必為仁而無報何故修善而立名乎是不由命明矣或為兹說者斯乃徑廷之言耳莊子肩吾問</hi>
<hi>于連叔曰大有徑廷不近人情司馬彪曰徑廷激遏之辭也</hi>夫聖人之言顯而晦微<lb/>
而婉幽遠而難聞河漢而不測<hi>此釋聖人之言顯晦難測也左氏傳君子曰春</hi>
<pb n="KR4h0002_WYG_054-29a"/>
<hi>秋之稱微而顯志而晦婉而成章莊子市南宜僚見魯侯曰南越有邑焉名建徳之國君曰彼其道幽逺而無</hi>
<hi>人又肩吾問于連叔曰吾聞言於接輿大而無當往而不及吾驚怖其言猶河漢而無極司馬彪曰極崖也言</hi>
<hi>廣若河漢無有崖也</hi>或立教以進庸怠或言命以窮性靈<hi>此釋不同之所</hi>
<hi>由也</hi>積善餘慶立教也凰凰不至言命也<hi>周易曰積善之家必有餘慶徐</hi>
<hi>幹中論曰北海孫翺云積善餘慶誘民於善路耳論語子曰鳯鳥不至河不出圗吾已矣夫</hi>今以其<lb/>
片言辯其要趣何異乎夕死之類而論春秋之變哉<hi>毛萇</hi>
<hi>詩傳曰蜉蝣渠略也朝生夕死莊子曰蟪蛄不知春秋也</hi>且荆昭德音丹雲不巻周<lb/>
宣祈雨珪璧斯罄<hi>左氏傳曰有雲如衆赤鳥夾日飛三日楚子使問周太史太史曰其當王</hi>
<pb n="KR4h0002_WYG_054-29b"/>
<hi>身乎苦禜之可移於令尹司馬王曰除腹心之疾而置諸股肱何益不穀不有大過天其天諸有罪受罰又焉</hi>
<hi>移之遂弗榮毛詩序曰雲漢仍叔美宣王也毛詩曰圭璧既卒寧莫我聽</hi>于叟種德不逮勛<lb/>
華之高延年殘獷未甚東陵之酷<hi>勛華已見上文說文曰獷不可附也古猛</hi>
<hi>切莊子曰伯夷叔齊死名於首陽之下盜跖死利於東陵之上</hi>為善一為惡均而禍福<lb/>
異其流廢興殊其迹蕩蕩上帝豈如是乎<hi>毛詩曰蕩蕩上帝下民之</hi>
<hi>辟</hi>詩云風雨如晦鷄鳴不已<hi>此釋君子所以自彊也毛詩鄭風也鄭𤣥箋曰喻君</hi>
<hi>子雖居亂世不變改其節度也</hi>故善人為善焉有息哉<hi>尚書曰古人為善惟日不足家</hi>
<hi>語孔子曰事君之難也焉可以忽哉</hi>夫食稻粱進芻豢衣狐貉襲冰紈觀<lb/>
<pb n="KR4h0002_WYG_054-30a"/>
窈眇之奇儛聽雲和之琴瑟此生人之所急非有求而<lb/>
為也<hi>論語子曰食夫稻韓詩外傳田饒謂魯哀公曰黄鶴啄君稻粱國語曰芻豢幾何論語子曰狐貉之</hi>
<hi>厚以居漢書曰齊地織作冰紈長楊賦曰憎聞鄭衛窈眇之聲阮籍詠懐詩曰北里多竒儛周禮曰孤竹之管</hi>
<hi>雲和之琴瑟</hi>修道德習仁義敦孝悌立忠貞漸禮樂之腴潤<lb/>
蹈先王之盛則此君子之所急非有求而為也然則君<lb/>
子居正體道樂天知命<hi>公羊傳曰君子大居正莊子弇堈弔曰夫體道者天下之君子</hi>
<hi>也郭象曰言體道者人之宗主也周易曰樂天知命故不憂</hi>明其無可奈何識其不<lb/>
由智力<hi>莊子曰知不可奈何而安之若命唯有德者能之王命論曰不知神器有命不可以智力求</hi>
<pb n="KR4h0002_WYG_054-30b"/>
逝而不召來而不距生而不喜死而不慼<hi>莊子曰予惡乎知悅生之</hi>
<hi>或非邪予惡乎知惡死之或是邪非弱䘮而不知歸者邪</hi>瑶臺夏屋不能悅其神<hi>尸子</hi>
<hi>曰人之言君天下者瑶臺九累而堯白屋楚辭曰冬有大夏王逸曰夏大屋也毛詩曰於我乎夏屋渠渠</hi>土<lb/>
室編蓬未足憂其慮<hi>土室編蓬已見非有先生論</hi>不充詘於富貴不<lb/>
遑遑於所欲<hi>禮記孔子曰儒有不隕穫於貧賤不充詘於富貴皇甫謐高士傳黔婁先生妻謂曽子</hi>
<hi>曰先生不慼慼於貧賤不遑遑於富貴論語曰富與貴是人之所欲也</hi>豈有史公董相不<lb/>
遇之文乎<hi>司馬遷為太史公故曰史公遷集有悲不遇賦法言曰災異董相李軌曰董相江都相董</hi>
<hi>仲舒也仲舒集有士不遇賦</hi>
<pb n="KR4h0002_WYG_054-31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0002_WYG_054-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文選巻五十四<lb/>
</p>
<p>
</p>
  </div>
</body>
</text>
</TEI>
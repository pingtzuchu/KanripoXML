<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文選巻四十三</head>
    <p>
<pb n="KR4h0002_WYG_043-1a"/>
欽定四庫全書<lb/>
　文選巻四十三　　　　　　梁　蕭統　編<lb/>
　　　　　　　　　　　　　唐　李善　註<lb/>
　書下<lb/>
　　與山巨源絶交書<hi>魏氏春秋曰山濤為選曹郎舉康自代康答書拒絶因自説不</hi>
　　　<hi>堪流俗而非薄湯武大將軍聞而惡焉</hi>
　　　嵇叔夜<lb/>
康白足下昔稱吾於頴川吾常謂之知言<hi>稱為説其情不願仕也愜</hi>
<pb n="KR4h0002_WYG_043-1b"/>
<hi>其素志故謂知言也虞預晉書曰山嶔守穎川嵇康文集録注曰河内山嶔守穎川山公族父莊子曰狂屈豎</hi>
<hi>聞之以黄帝為知言</hi>然經怪此意尚未熟悉於足下何從便得之<lb/>
也<hi>言常怪足下何從而便得吾之此意也</hi>前年從河東還顯宗阿都説足<lb/>
下議以吾自代<hi>晉氏八王故事注曰公孫崇字顯宗譙國人為尚書郎嵇康文集注曰阿都呂</hi>
<hi>仲悌東平人也康與呂長悌絶交書曰少知阿都志力閑華毎喜足下家復有此弟</hi>事雖不行知<lb/>
足下故不知之<hi>言不知已之情</hi>足下傍通多可而少怪<hi>言足下傍通衆</hi>
<hi>藝多有許可少有疑怪言寛容也周易曰六爻發揮旁通情也法言曰或問行曰旁通厥徳李軌曰應萬變而</hi>
<hi>不失其正者唯旁通乎</hi>吾直性狹中多所不堪偶與足下相知耳<lb/>
<pb n="KR4h0002_WYG_043-2a"/>
<hi>偶謂偶然非本知也爾雅曰偶遇也郭璞曰偶值也</hi>間聞足下遷惕然不喜恐足<lb/>
下羞庖人之獨割引尸祝以自助<hi>莊子曰庖人雖不治庖尸祝不越樽爼而</hi>
<hi>代之</hi>手薦鸞刀漫<hi>平/聲</hi>之羶腥<hi>毛詩曰執其鸞刀以啓其毛莊子北人無擇曰帝欲以辱</hi>
<hi>汙漫我髙誘呂氏春秋注曰漫汙也</hi>故具為足下陳其可否吾昔讀書得<lb/>
并介之人或謂無之今乃信其真有耳<hi>并謂䈴善天下也介謂自得無</hi>
<hi>悶也趙岐孟子章句曰伯夷桞下惠介然必偏中和為貴</hi>性有所不堪真不可强今<lb/>
空語同知有達人無所不堪外不殊俗而内不失正與<lb/>
一世同其波流而悔吝不生耳<hi>空語猶虚説也共知有通逹之人至於世事無</hi>
<pb n="KR4h0002_WYG_043-2b"/>
<hi>所不堪言已不能則而行之也太𤣥經曰君子内正而外馴莊子曰與物委虵而同其波周易曰悔吝者憂虞</hi>
<hi>之象也</hi>老子莊周吾之師也親居賤職桞下惠東方朔達<lb/>
人也安乎卑位吾豈敢短之哉<hi>史子曰莊子名周嘗為䝉漆園吏列仙傳曰李</hi>
<hi>耳為周柱下吏轉為守藏史論語曰桞下惠為士師漢書曰東方朔著論設客難已位卑以自慰喻孟子曰為</hi>
<hi>貧仕者辭尊居卑又曰位車言髙罪也</hi>□仲尼兼愛不羞執鞭子文無欲<lb/>
卿相而三登令尹是乃君子思濟物之意也<hi>莊子仲尼謂老𣆀曰</hi>
<hi>兼愛無私仁之情也論語子曰富而可求雖執鞭之士吾亦為之子張問令尹子文三仕為令尹無喜色三已</hi>
<hi>之無愠色舊令尹之政必以告新令尹何如子曰忠矣</hi>所謂達能兼善而不渝窮<lb/>
<pb n="KR4h0002_WYG_043-3a"/>
則自得而無悶<hi>孟子曰古之人窮則獨善其身達則兼善天下又曰桞下惠遺佚而不怨厄窮</hi>
<hi>而不憫</hi>以此觀之故堯舜之君世許由之巖棲<hi>呂氏春秋曰昔堯朝</hi>
<hi>許由於霈澤之中曰請屬天下於夫子許由遂之箕山之下張升反論曰黄綺引身巖棲南岳</hi>子房之<lb/>
佐漢接輿之行歌其揆一也<hi>漢書曰上封良為留侯行太子少傅事論語曰楚狂</hi>
<hi>接輿歌而過孔子孟子曰先聖後聖其揆一也</hi>仰瞻數君可謂能遂其志者也<lb/>
<hi>賈逵國語注曰遂從也</hi>故君子百行殊塗而同致循性而動各附<lb/>
所安<hi>周易子曰天下同歸而殊塗一致而百慮淮南子曰循性而行或害或利論語䜟曰貧而無怨循性</hi>
<hi>動也</hi>故有處朝廷而不出入山林而不反之論<hi>班固漢書贊曰山林</hi>
<pb n="KR4h0002_WYG_043-3b"/>
<hi>之士往而不能反朝廷之士入而不能出二者各有所短</hi>且延陵髙子臧之風長卿<lb/>
慕相如之節志氣所託不可奪也<hi>左氏傳呉子諸樊既除䘮將立季札季札</hi>
<hi>辭曰曹宣公之卒也諸侯與曹人不義曹公將立子臧子臧去之遂弗為也以成曹君子曰能守節君義嗣也</hi>
<hi>誰能奸君有國非吾節也札雖不才願附於子臧以無失節史記曰司馬相如字長卿其親名之犬子相如既</hi>
<hi>學慕藺相如之為人更名相如</hi>吾毎讀尚子平臺孝威傳慨然慕之想<lb/>
其為人<hi>英雄記曰尚子平有道術為縣功曹休歸自入山擔薪賣以供食飲范曄後漢書曰尚子平隠</hi>
<hi>居不仕牲尚中和好通老易尚向不同未詳又曰臺佟者字孝威魏郡人隠於武安山鑿穴為居采藥為業佟</hi>
<hi>徒冬切史記太史公曰余讀孔氏書想見其為人</hi>少加孤露母兄見驕不涉經<lb/>
<pb n="KR4h0002_WYG_043-4a"/>
學性復疏嬾筋駑肉緩頭面常一月十五日不洗不大<lb/>
悶癢不能沐也毎常小便而忍不起令胞中畧轉乃起<lb/>
耳又縱逸來久情意傲散簡與禮相背嬾與慢相成<hi>孔安</hi>
<hi>國論語注曰簡畧也言性簡畧與禮相背也</hi>而為儕類見寛不攻其過□讀<lb/>
莊老重增其放<hi>放讀放蕩</hi>故使榮進之心日頽任實之情轉<lb/>
篤此由禽鹿少見馴育則服從教制長而見覊則狂顧<lb/>
頓纓赴蹈湯火<hi>楚辭曰狂顧南行王逸曰狂猶遽也</hi>雖飾以金鑣饗以嘉<lb/>
肴逾思長林而志在豐草也<hi>毛詩曰茀厥豐草茀甫物切</hi>阮嗣宗口<lb/>
<pb n="KR4h0002_WYG_043-4b"/>
不論人過吾毎師之而未能及至性過人與物無傷唯<lb/>
飲酒過差耳<hi>莊子仲尼謂淵回曰聖人處物不傷物者物不能傷也李尤盂銘曰飲無求辭纔以</hi>
<hi>相娯荒況過差可不慎與</hi>至為禮法之士所繩疾之如讐幸賴大將<lb/>
軍保持之耳<hi>孫盛晉陽秋曰何曾於太祖坐謂阮籍曰卿任性放蕩敗禮傷敎若不革變王憲豈</hi>
<hi>得相容謂太祖宜投之四裔以絜王道太祖曰此賢素嬴病君當恕之</hi>吾不如嗣宗之賢<lb/>
而有慢弛之闕<hi>資材量也</hi>又不識人情闇於機宜無萬石之<lb/>
慎而有好盡之累<hi>漢書曰萬石君石奮長子建為郎中令奏事事下建讀之驚恐曰書馬者</hi>
<hi>與尾而五今廼四不足一獲譴死矣其為謹慎雖他皆如是又曰建奏事於上前即有可言屏人乃言極切至</hi>
<pb n="KR4h0002_WYG_043-5a"/>
<hi>廷見如不能言者好盡謂言則盡情不知避忌</hi>久與事接疵釁日興雖欲無患<lb/>
其可得乎又人倫有禮朝廷有法自惟至熟有必不堪<lb/>
者七甚不可者二卧喜晩起而當關呼之不置一不堪<lb/>
也<hi>東觀漢記曰汝郁再徵載病詣公車尚書勅郁自力受拜郁乘輦白衣詣止車門臺遣兩當開扶郁入拜</hi>
<hi>郎中</hi>抱琴行吟弋釣草野而吏卒守之不得妄動二不堪<lb/>
也危坐一時痺<hi>必寐切</hi>不得搖<hi>管子曰少者之事先生出入恭敬如有賔客危坐向</hi>
<hi>師顔色無作説文曰痺濕病也</hi>性復多蝨<hi>瑟/</hi>把<hi>蒲巴</hi>搔無已而當裏以章<lb/>
服揖拜上官三下堪也素不便書不喜作書而人間多<lb/>
<pb n="KR4h0002_WYG_043-5b"/>
事堆案盈机不相酬答則犯散傷義欲自勉强則不能<lb/>
久四不堪也不喜弔䘮而人道以此為重已為未見恕<lb/>
者所怨至欲見中傷者<hi>言人於已為未見有矜恕之者而纔有所怨乃至欲見中傷言</hi>
<hi>被疾苦也</hi>雖瞿然自責然性不可化<hi>班固漢書惠帝贊曰聞叔孫通之諫則瞿然</hi>
欲降心順俗則詭故不情<hi>新序卜偃謂晉侯曰天子降心迎公周書曰飾貌者不情</hi>
亦終不能獲無咎無譽如此五不堪也<hi>周易曰括囊無咎無譽</hi>不<lb/>
喜俗人而當與之共事或賓客盈坐鳴聲聒耳<hi>杜預左氏傳注</hi>
<hi>曰聒諠也</hi>囂塵臭處千變百伎在人目前六不堪也心不耐<lb/>
<pb n="KR4h0002_WYG_043-6a"/>
煩而官事鞅掌機務纒其心世故繁其慮七不堪也<hi>毛詩</hi>
<hi>曰或棲遲偃仰或王事鞅掌尚書曰一日二日萬機</hi>又毎非湯武而薄周孔在人<lb/>
間不止此事㑹顯世敎所不容此甚不可一也剛腸疾<lb/>
惡輕肆直言遇事便發此甚不可二也以促中小心之<lb/>
性統此九患不有外難當有内病寧可久處人間邪又<lb/>
聞道士遺言餌术黄精令人久夀意甚信之<hi>蒼頡篇曰餌食也本</hi>
<hi>草經曰术黄精久服輕身延年</hi>游山澤觀魚鳥心甚樂之一行作吏此<lb/>
事便廢安能舍其所樂而從其所懼哉夫人之相知貴<lb/>
<pb n="KR4h0002_WYG_043-6b"/>
識其天性因而濟之禹不偪伯成子髙全其節也<hi>莊子曰堯</hi>
<hi>治天下伯成子髙立為諸侯堯授舜舜授禹伯成子髙辭為諸侯而耕禹往見之則耕在野禹趨就下風而問</hi>
<hi>馬子髙曰昔堯治天下不賞而民勸不罰而民畏今則賞罰而民且不仁徳自此衰刑自此立後世之亂自此</hi>
<hi>始矣耕而不顧</hi>仲尼不假葢於子夏䕶其短也<hi>家語曰孔子將行雨無葢門人</hi>
<hi>曰商也有焉孔子曰商之為人也嗇短於財吾聞與人交者推其長者違其短者故能久也王肅曰短吝嗇甚</hi>
<hi>也</hi>近諸葛孔明不偪元直以入蜀<hi>蜀志曰頴川徐庶字元直曹公來征先主</hi>
<hi>在楚聞之率其衆南行亮與徐庶並從為曹公所追破庶母見獲庶辭先主而指其心曰本與將軍共圖王霸</hi>
<hi>之業者以此方寸之地也今已失老母方寸亂矣無益於事請從此别遂詣曹公魏畧曰庶名福</hi>華子<lb/>
<pb n="KR4h0002_WYG_043-7a"/>
魚不强㓜安以卿相<hi>魏志曰華歆字子魚平原人也文帝即位拜相國黄初中詔公卿舉</hi>
<hi>獨行歆舉管寧帝以安車徴之又曰管寧字㓜安北海人也華歆舉寧寧遂將家屬浮海還郡詔寧為大中大</hi>
<hi>夫固辭不受</hi>此可謂能相終始真相知者也足下見直木必<lb/>
不可以為輪曲者必不可以為桷葢不欲以枉其天才<lb/>
令得其所也故四民有業各以得志為樂<hi>管子曰士農工商四民者</hi>
<hi>國之正民也</hi>唯達者為能通之此足下度内耳不可自見好<lb/>
章甫强越人以文冕也<hi>莊子曰宋人資章甫而適越越人斷髪文身無所用之司馬彪</hi>
<hi>曰敦斷也章甫冠名也</hi>已嗜臭腐養鴛雛以死䑕也<hi>莊子曰惠子相梁莊子往</hi>
<pb n="KR4h0002_WYG_043-7b"/>
<hi>見之或謂惠子曰莊子來欲代子相於是惠子恐搜於國中三日三夜莊子往見之曰南方有鳥名鴛雛子知</hi>
<hi>之乎夫鴛雛發南海而飛於北海非梧桐而不止非竹實不食非醴泉不飲於是鴟得腐䑕鴛雛過之仰天而</hi>
<hi>視之曰嚇今子欲以子國嚇我邪</hi>吾頃學養生之術方外榮華去滋味<lb/>
游心於寂寞以無為為貴<hi>髙誘呂氏春秋傳曰外猶賤也莊子曰夫恬淡寂寞虚無</hi>
<hi>無為此天地之平而道徳之篤也</hi>縱無九患尚不顧足下所好者又有<lb/>
心悶疾頃轉增篤私意自試不能堪其所不樂<hi>言已所不樂之</hi>
<hi>事必不能堪而行之</hi>自卜已審若道盡塗窮則已耳足下無事寃<lb/>
之令轉於溝壑也<hi>左氏傳曰侍者謂楚王曰老而無子知擠於溝壑矣</hi>吾新失母<lb/>
<pb n="KR4h0002_WYG_043-8a"/>
兄之歡意常悽切女年十三男年八歲未及成人況復<lb/>
多病顧此悢悢<hi>力向</hi>如何可言<hi>王隠晉書曰劭字延祖十歲而孤事母孝謹國語晉</hi>
<hi>趙武冠見韓獻子獻子曰戒之此謂成人鄭𤣥禮記注曰女子以許嫁為成人廣雅曰悢悢恙也</hi>今但<lb/>
願守陋巷敎養子孫時與親舊叙濶陳説平生濁酒一<lb/>
盃彈琴一曲志願畢矣足下若嬲<hi>嬲擿嬈也音義與嬈同奴了切</hi>之不<lb/>
置不過欲為官得人以益時用耳足下舊知吾潦倒麤<lb/>
疎不切事情自惟亦皆不如今日之賢能也若以俗人<lb/>
皆喜榮華獨能離此以此為快此最近之可得言耳<hi>言俗</hi>
<pb n="KR4h0002_WYG_043-8b"/>
<hi>人皆喜榮華而已獨能離之以此為快此最近已之情可獨言之耳</hi>然使長才廣度無所<lb/>
不淹而能不營乃可貴耳<hi>鄭𤣥禮記注曰淹復漬也</hi>若吾多病困欲<lb/>
離事自全以保餘年此真所乏耳<hi>言已離於俗事以自安全保其餘年此乃</hi>
<hi>真性之所乏耳非如長才廣度之士而不營之</hi>豈可見黄門而稱貞哉若趣<hi>平</hi>
欲共登王塗期於相致時為懽益一旦廹之必發其狂<lb/>
疾自非重怨不至於此也野人有快炙背而美芹子者<lb/>
欲獻之至尊<hi>列子曰宋國有田父常衣濕□至春自暴於日當爾時不知有廣厦隩室緜纊狐貉</hi>
<hi>顧為其妻曰負日之暄人莫知之以獻吾君將有賞也其室告之曰昔人有美戎菽甘枲莖芹萍子對鄉豪稱</hi>
<pb n="KR4h0002_WYG_043-9a"/>
<hi>之鄉豪取嘗之蜇於口慘於腹衆哂之</hi>雖有區區之意亦已疏矣<hi>李陵書曰孤負</hi>
<hi>陵區區之意</hi>願足下勿似之其意如此既以解足下并以為<lb/>
别嵇康白<lb/>
　　為石仲容與孫皓書<hi>臧榮緒晉書曰石苞字仲容太祖輔政都督揚州諸軍事</hi>
　　　<hi>進位征東大將軍又曰太祖遣徐劭孫郁至呉通將軍石苞令孫楚作書與孫皓劭至呉不敢為</hi>
　　　孫子荆<lb/>
苞白葢聞見機而作周易所貴小不事大春秋所誅<hi>周易</hi>
<hi>曰君子見機而作不俟終日左氏傳曰楚子伐鄭子展曰小所以事大信也小國無信兵亂曰至亡無日矣</hi>
<pb n="KR4h0002_WYG_043-9b"/>
此乃吉凶之萌兆榮辱之所由興也是故許鄭以銜璧<lb/>
全國曹譚以無禮取滅<hi>左氏傳楚子圍許蔡侯將許僖公見楚子於武城許男面縛銜</hi>
<hi>璧楚子問諸逢伯對曰昔武王克殷微子啓如是王親釋其縳禮而命之使復其所楚子從之又曰楚子圍鄭</hi>
<hi>克之鄭伯肉祖牽羊以迎王曰其君能下人退三十里而許之平又曰晉公子重耳奔狄反曹曹共公聞其駢</hi>
<hi>脅欲觀其祼浴薄而觀之及即位晉侯圍曹又曰齊桓公之出也過譚譚不禮焉及其入也諸侯皆賀譚又不</hi>
<hi>至冬齊侯師滅譚譚無禮也</hi>載籍既記其成敗古今又著其愚智矣<lb/>
不復廣引譬類崇飾浮辭<hi>鄭𤣥孝經注曰引譬連類尚書序曰翦截浮辭</hi>苟以<lb/>
夸大為名更䘮忠告之實<hi>論語曰忠告而善道之不可則止無自辱焉</hi>今麤<lb/>
<pb n="KR4h0002_WYG_043-10a"/>
論事勢以相覺悟昔炎精幽昧歴數將終<hi>東觀漢記曰漢以炎精布</hi>
<hi>耀或幽而光尚書曰天之歴數在爾躬</hi>桓靈失徳災釁並興<hi>孝桓孝靈漢二帝也漢書</hi>
<hi>詔䇿曰大禹能亡失徳</hi>豺狼抗爪牙之毒生人䧟荼炭之艱<hi>漢書杜文</hi>
<hi>謂孫寳曰豺狼當路尚書曰夏有昏徳民墜塗炭荼與塗古字通用</hi>於是九州絶貫皇綱<lb/>
解紐<hi>周禮曰職方乃辯九州之國使同貫利答賔戲曰廓帝紘恢皇綱</hi>四海蕭條非復<lb/>
漢有太祖承運神武應期<hi>春秋緯曰五徳之運各象其類宋均曰運籙運也周易曰</hi>
<hi>古之神武不殺者夫河圖闓苞受曰弟感苖裔出應期</hi>征討暴亂克寧區夏<hi>尚書曰用</hi>
<hi>肇造我區夏</hi>恊建靈符天命既集<hi>曹植大魏篇曰大魏應靈符天禄乃始毛詩曰有命</hi>
<pb n="KR4h0002_WYG_043-10b"/>
<hi>既集</hi>遂廓洪基奄有魏域<hi>曹植魏徳論曰武創洪基克光厥徳毛詩曰奄有四方</hi>土<lb/>
則神州中岳器則九鼎猶存<hi>河圖括地象曰崑崙東南地方五千里名曰神州中</hi>
<hi>有五嶽地圖帝王居之左氏傳王孫滿曰成王定鼎於郟鄏史記曰秦取周九鼎</hi>世載淑美重<lb/>
光相襲<hi>國語祭公謀父曰奕世載徳尚書王曰昔我君文王武王宣重光新序孔子曰聖人雖生異世</hi>
<hi>相襲若規矩</hi>固知四隩之攸同天下之壯觀也<hi>尚書曰九州攸同四隩既</hi>
<hi>宅封禪書曰此事天下之壯觀也</hi>公孫淵承籍父兄世居東裔<hi>魏志曰公孫度</hi>
<hi>字叔濟本遼東襄平人度知中國擾攘自立為遼東侯度死子康嗣位康死子晃淵等皆小衆立兄子恭為遼</hi>
<hi>東太守淵脅奪㳟位景初元年徴淵淵遂發兵逆於遼遂自立為燕王也</hi>擁帶燕胡馮陵險<lb/>
<pb n="KR4h0002_WYG_043-11a"/>
逺講武盤桓不供職貢<hi>國語虢文公曰古者三時務農一時講武周禮曰制其職各以</hi>
<hi>其所能制其貢各以其所有家語孔子曰古者分異姓以逺方之職貢所以無忘服也</hi>内傲帝命<lb/>
外通南國乗桴滄流交疇貨賄葛越布於朔土貂馬延乎<lb/>
呉㑹<hi>魏志曰公孫淵遣使南通孫權往來贍遣權使張彌許晏等齎金玉珍寶立為燕王論語子曰乘桴</hi>
<hi>浮于海孔安國尚書傳曰草服葛越魏志曰夫餘國出名馬貂狖</hi>自以為控弦十萬奔<lb/>
走足用<hi>漢書匈奴傳曰控弦之士三十餘萬</hi>信能右折燕齊左振扶桑陵<lb/>
轢沙漠南面稱王也<hi>山海經曰暘谷上有扶木扶木者扶桑也史記曰楚靈王兵强凌轢</hi>
<hi>中原説文曰漠北方流沙也漢書李陵歌曰經萬里兮度沙漠周易曰聖人南面而聽天下</hi>宣王薄<lb/>
<pb n="KR4h0002_WYG_043-11b"/>
伐猛鋭長驅<hi>魏志曰景初三年遣大司馬宣王征淵傳首洛陽戰國䇿曰樂毅輕卒鋭兵長驅至</hi>
<hi>齊</hi>師次遼陽而城池不守<hi>漢書曰遼東郡有遼陽縣</hi>桴鼓一震而元<lb/>
凶折首<hi>左氏傳曰楥桴而鼓周易曰有嘉折首獲非其醜</hi>然後逺跡疆場列郡<lb/>
大荒<hi>史記樂毅書曰呉王逺迹至郢班固漢書述曰列郡祁連山海經有大荒</hi>收離聚散咸<lb/>
安其居<hi>毛詩序曰萬民離散不安其居</hi>民庶悦服殊俗款附<hi>尚書曰萬姓悦服過</hi>
<hi>秦論曰餘威震于殊俗</hi>自兹遂隆九野清泰<hi>淮南子曰所謂一者上通九天下貫九野</hi>
<hi>髙誘曰九野八方中央也</hi>東夷獻其樂器肅慎貢其楛矢<hi>范曄後漢書曰東夷</hi>
<hi>自少康已後世服王化獻其樂舞魏志曰常道鄉公景元三年肅慎國遣使重譯來貢弓長三尺五寸三十張</hi>
<pb n="KR4h0002_WYG_043-12a"/>
<hi>楛矢長一尺八寸石砮三百枝</hi>曠世不羈應化而至<hi>崔寔本論曰孝宣帝方外安靜單于</hi>
<hi>稽顙來朝百世不羈之虜也</hi>巍巍蕩蕩想所具聞<hi>論語子曰大哉堯之為君蕩蕩乎民</hi>
<hi>無能名焉巍巍乎其有成功</hi>呉之先王起自荆州遭時擾攘播遷江<lb/>
表<hi>呉志曰董卓專朝政孫堅亦舉兵荆州討卓引軍還住魯陽范曄後漢書馮衍上疏曰遭擾攘之時值兵</hi>
<hi>革之際</hi>劉備震懼亦逃巴岷<hi>蜀志曰益州牧劉璋迎先主入益州至涪璋敕諸將勿復</hi>
<hi>關通先主大怒進圍成都璋降先主領益州</hi>遂依丘陵積石之固<hi>張載劍閣銘曰巖巖</hi>
<hi>梁山積石峩峩</hi>三江五湖浩汗無涯<hi>漢書曰呉有三江五湖之利也</hi>假氣遊魂<lb/>
迄于四紀<hi>魏明帝善哉行曰權實堅子備則亡虜假氣游魂鳥魚為伍</hi>二邦合從<hi>子容</hi>
<pb n="KR4h0002_WYG_043-12b"/>
東西倡和<hi>漢書合從連衡力政爭强毛詩曰叔兮伯兮唱予和汝</hi>互相扇動距捍<lb/>
中國自謂三分鼎足之勢可與泰山共相終始<hi>漢書曰蒯通説</hi>
<hi>韓信曰方今足下三分天下鼎足而居戰國䇿呂不韋曰其寧泰山</hi>相國晉王輔相帝室<lb/>
<hi>魏志曰咸熙元年進晉公爵為王</hi>文武桓桓志厲秋霜<hi>荀悦申鑒曰人主怒如秋霜</hi>
廟勝之算應變無窮<hi>孫子曰夫未戰而廟勝得算多者也又曰善出竒正者無窮如天也</hi>
獨見之鑒與衆絶慮<hi>春秋元命苞曰明王獨見四海歸往</hi>主上欽明委以<lb/>
萬機<hi>魏志曰陳留王奐字景明封常道鄉公髙貴鄉公卒公卿議迎立尚書曰放勛欽明萬機已見上文</hi>
長轡逺御妙畧潛授偏師同心上下用力稜威奮伐罙<lb/>
<pb n="KR4h0002_WYG_043-13a"/>
入其阻<hi>漢書曰武帝報李廣曰威稜憺乎鄰國毛詩曰罙入其阻裒荆之旅毛萇曰罙深也</hi>并敵<lb/>
一向奪其膽氣<hi>孫子兵法曰并敵一向千里殺將又曰三軍可奪氣將軍可奪心</hi>小戰<lb/>
江介則成都自潰曜兵劍閣而姜維面縳<hi>魏志曰景元四年使征西</hi>
<hi>將軍鄧艾鎮西將軍鍾㑹伐蜀艾自隂平先登至江介西蜀衛將軍諸葛瞻列陣待艾艾遣子惠唐亭侯忠等大破</hi>
<hi>之斬瞻進軍到雒劉禪遣使奉皇帝璽綬為箋詣艾㑹統十餘萬衆分從斜谷駱谷入平行至漢中姜維守劍閣拒</hi>
<hi>㑹維等聞瞻已破以其衆東入巴劉禪詣艾降勒維等令降於㑹維詣㑹降商君書曰小戰勝逐北無過五里</hi>
<hi>左氏傳曰凡民逃其上曰潰面縳已見上文</hi>開地五千列郡三十師不踰時<lb/>
梁益肅清<hi>榖梁傳曰伐不喻時戰不逐奔</hi>使竊號之雄稽顙絳闕<hi>禮記曰拜</hi>
<pb n="KR4h0002_WYG_043-13b"/>
<hi>而後稽顙傅𤣥西都賦曰巍巍絳闕</hi>球琳重錦充於府庫<hi>左氏傳曰齊侯歸衛侯夫人重</hi>
<hi>錦三十兩</hi>夫虢滅虞亡韓并魏徙<hi>左氏傳曰晉滅虢虢公醜奔京師遂襲虞滅之執虞</hi>
<hi>公史記曰秦始皇十七年攻韓得韓王安二十三年攻魏其王請降</hi>此皆前鑒之驗後事<lb/>
之師也<hi>戰國䇿張孟談謂趙襄子曰前事不忘後事之師</hi>义南中呂興深覩天<lb/>
命<hi>呉志曰交趾郡吏呂興等殺太守孫諝使使如魏請太守及兵</hi>蟬蜕内向願為臣妾<lb/>
<hi>淮南子曰蟬飲而不食三十日而蜕孝經曰治家者不敢失於臣妾</hi>外失輔車脣齒之援<lb/>
内有毛羽零落之漸<hi>左氏傳宮之竒曰諺所謂輔車相依脣亡齒寒</hi>而徘徊危<lb/>
國冀延日月此猶魏武侯却指河山以自强大殊不知<lb/>
<pb n="KR4h0002_WYG_043-14a"/>
物有興亡則所美非其地也<hi>史記曰呉起者衛人也魏武侯浮西河而下中流顧</hi>
<hi>謂呉起曰美哉山河之固此魏之寶也起對曰在徳不在險若君不修徳則舟中之人盡為敵國也武侯曰善</hi>
方今百僚濟濟儁乂盈朝<hi>尚書曰百寮師師又曰俊乂在官</hi>虎臣武將<lb/>
折衝萬里<hi>毛詩曰進厥虎臣闞如虓虎晏子春秋孔子曰不出罇爼之間而折衝千里之外晏子之</hi>
<hi>謂也</hi>國富兵强六軍精練<hi>新序曰叔孫敖相楚國富兵强</hi>思復翰飛飲馬<lb/>
南海<hi>毛詩曰翰飛戾天鄭𤣥曰翰髙也李陵與蘇武書曰陵當謂單于畜兵養士循先將軍之令將飲馬</hi>
<hi>河洛收珠南海</hi>自頃國家整治器械<hi>禮記曰聖人異器械鄭𤣥曰器械兵甲也</hi>修造<lb/>
舟楫簡習水戰伐樹北山則太行木盡<hi>髙誘呂氏春秋注曰太行山在</hi>
<pb n="KR4h0002_WYG_043-14b"/>
<hi>河内野王縣北</hi>濬決河洛則百川通流<hi>尚書大傳曰百川趨於海</hi>樓舩萬艘<lb/>
<hi>蘇勞</hi>千里相望<hi>漢書曰江淮以南樓舩千萬</hi>自刳木以來舟車之用未<lb/>
有如今日之盛者也<hi>周易曰黄帝堯舜刳木為舟剡木為檝</hi>驍勇百萬畜<lb/>
力待時役不再舉今日之謂也<hi>六韜太公謂武王曰聖人興兵為天下除患去</hi>
<hi>賊非利之也故役不再籍一舉而得</hi>然主上眷眷未便電邁者以為愛民<lb/>
治國道家所尚<hi>老子曰愛人治國能無知乎</hi>崇城自卑文王退舍<hi>左氏</hi>
<hi>傳子魚言於宋公曰文王崇侯徳亂而伐之軍三旬而不降退修敎而復伐之因壘而降</hi>故先開示<lb/>
大信喻以存亡殷勤之㫖往使所究若能審識安危自<lb/>
<pb n="KR4h0002_WYG_043-15a"/>
求多福<hi>毛詩曰永言配命自求多福</hi>蹷然改容袛承往告<hi>漢書曰陸賈説尉陀</hi>
<hi>陀於是蹶然起坐謝賈稱臣奉漢約</hi>追慕南越嬰齊入侍<hi>漢書曰南越王胡立天子使嚴</hi>
<hi>助往諭意南越王胡遣其子嬰齊入侍宿衛</hi>北面稱臣伏聽告䇿<hi>禮記曰君之南鄉也</hi>
<hi>答陽之義也臣之北面也答君也</hi>則世祚江表永為藩輔<hi>左氏傳曰王賜齊侯命曰</hi>
<hi>世祚太師</hi>豐報顯賞隆於今日矣若侮慢不式王命然後謀<lb/>
力雲合指麾風從<hi>范曄後漢書張綱謂張嬰曰大兵雲合豈不危乎</hi>雍益二州<lb/>
順流而東青徐戰士列江而西荆揚兖豫爭驅八衝征<lb/>
東甲卒虎步秣陵<hi>征東即石苞也李陵詩曰幸託不肖軀且當猛虎步漢書丹陽郡有秣陵</hi>
<pb n="KR4h0002_WYG_043-15b"/>
<hi>縣</hi>爾乃皇輿整駕六師徐征羽檄燭日旌旗流星<hi>羽鳥羽也</hi>
<hi>漢書髙祖曰吾以羽檄徵天下兵檄或為校</hi>遊龍曜路歌吹盈耳<hi>周禮曰几馬八尺為</hi>
<hi>龍樂稽耀嘉曰武王興師誅于商萬國咸喜前歌後舞論語子曰洋洋乎盈耳哉</hi>士卒奔邁其<lb/>
㑹如林<hi>尚書曰受率其旅若林</hi>煙塵俱起震天駭地渴賞之士鋒<lb/>
鏑爭先忽然一旦身首横分宗祀屠覆取誡萬世引領<lb/>
南望良以寒心<hi>左氏傳穆叔謂晉侯曰引領西望曰庶幾乎髙唐賦曰寒心酸鼻</hi>夫治<lb/>
膏肓者必進苦口之藥決狐疑者必告逆耳之言<hi>左氏傳曰</hi>
<hi>晉景公夢疾為二竪子一曰居肓之上一曰居膏之下若我何史記曰沛公入秦宮樊噲諫沛公不聽張良曰</hi>
<pb n="KR4h0002_WYG_043-16a"/>
<hi>忠言逆耳利於行良藥苦口利於病願公聽樊噲言楚辭曰心猶豫而狐疑</hi>如其迷謬未知<lb/>
所投恐俞附見其已因扁鵲知其無功也<hi>列子曰楊朱之友曰季梁</hi>
<hi>得病七日大漸謁醫俞氏俞氏曰汝始則胎氣不足乳湩有餘疾非一朝一夕之故其所由來漸矣季梁曰良</hi>
<hi>醫也且食之史記虢中庶子曰上古之時醫病不以湯液又曰扁鵲過齊桓侯客之入朝見曰君有疾在□理</hi>
<hi>不療將深桓侯曰寡人無疾後五日扁鵲復見曰君有疾在腸胃間不療將深桓侯不應後五日扁鵲復見望</hi>
<hi>桓侯而走桓侯使人問其故扁鵲曰疾在骨髓雖司命無奈何今在骨髓臣是以無請也後五日桓公體痛使</hi>
<hi>人召扁鵲扁鵲已逃去桓公遂死郭璞穆天子傳注曰湩乳汁也竹用切</hi>勉思良圖惟所去<lb/>
就<hi>左氏傳令尹子常曰敢弗良圖曾子曰君子慎其所去就</hi>石苞白<lb/>
<pb n="KR4h0002_WYG_043-16b"/>
　　與嵇茂齊書<lb/>
　　　趙景真<hi>嵇紹集曰趙景真與從兄茂齊書時人誤謂呂仲悌與先君書故具列本末趙</hi>
　　　　<hi>至字景真代郡人州辟遼東從事從兄太子舍人蕃字茂齊與至同年相親至始詣遼東</hi>
　　　　<hi>時作此書與茂齊干寶晉記以為呂安與稽康書二説不同故題云景真而書曰安</hi>
安白昔李叟入秦及闗而歎梁生適越登岳長謠<hi>列子曰楊</hi>
<hi>朱南之沛老聃西遊於秦邀於郊至梁而遇老子老子中道仰天歎曰始以汝為可敎今不可敎也楊朱曰請</hi>
<hi>問其□老子曰睢睢而盱盱而誰與居范曄後漢書曰梁鴻字伯鸞扶風人也東出關過京師作五噫之歌曰</hi>
<hi>陟彼北邙兮噫顧瞻帝宮兮噫宮室崔嵬兮噫人之劬勞兮噫遼遼未央兮噫肅宗聞而非之求鴻不得居齊</hi>
<pb n="KR4h0002_WYG_043-17a"/>
<hi>魯之間又去適呉然老子之歎不為入秦梁鴻長謠不為適越且復以至郊為及關升印為登岳斯葢取意而</hi>
<hi>畧文也</hi>夫以嘉遁之舉猶懐戀恨況乎不得己者哉<hi>周易曰嘉</hi>
<hi>遯頁吉</hi>惟别之後離羣獨遊背榮宴辭倫好經逈路涉沙<lb/>
漠鳴雞戒旦則飄爾晨征<hi>燕禮曰燕小臣戒盥者鄭𤣥曰警戒告語焉陳琳武庫車</hi>
<hi>賦曰啓明戒旦長庚告昏</hi>日薄西山則馬首靡託<hi>漢書楊雄反騷曰恐日薄於西山左</hi>
<hi>氏傳荀偃曰唯余馬首是瞻</hi>尋歴曲阻則沉思紆結乗髙逺眺則山<lb/>
川幽隔或乃廻飇狂厲白日寢光﨑嶇交錯陵隰相望<lb/>
徘徊九臯之内慷慨重阜之巔<hi>毛詩曰鶴鳴九臯</hi>進無所依退<lb/>
<pb n="KR4h0002_WYG_043-17b"/>
無所據涉澤求蹊披榛覓路嘯詠溝渠良不可度斯亦<lb/>
行路之艱難然非吾心之所懼也至若蘭茝傾頓桂林<lb/>
栘植根萌未樹牙淺絃急常恐風波潛駭危機密發斯<lb/>
所以怵惕於長衢按轡而歎息也<hi>喻身之危也根萌未樹故恐風波潛駭牙</hi>
<hi>淺絃急故懼危機密發也本或有於長衢之下云按轡而歎息者非也</hi>又北土之性難㠯<lb/>
託根投人夜光鮮不按劍<hi>鄒陽上書曰夜光之璧以暗投人於道衆人莫不按劍也</hi>
今將植橘柚於𤣥朔蔕華藕於脩陵<hi>曹植橘賦曰背江州之氣煖處𤣥朔</hi>
<hi>之肅清淮南子曰夫以其好脩而游不用之鄉若樹荷山上畜火井中也</hi>表龍章於裸壤奏<lb/>
<pb n="KR4h0002_WYG_043-18a"/>
韶華於聾俗固難以取貴矣<hi>龍衮龍之服也章章甫之冠也裸壤文身也莊子曰</hi>
<hi>宋人資章甫適諸越越人斷髪文身無所用之义肩吾曰聾者無以與乎鐘鼔之聲</hi>夫物不我貴<lb/>
則莫之與莫之與則傷之者至矣<hi>周易曰無交而求則人不與也莫之與則</hi>
<hi>傷之者至矣</hi>飄颻逺游之士託身無人之鄉總轡遐路則有<lb/>
前言之艱懸鞌陋宇則有後慮之戒<hi>前言之艱謂經逈路涉沙漠以下也</hi>
<hi>後慮之戒謂北土之性難以託根於下也</hi>朝霞啓暉則身疲於遄征<hi>蔡琰詩曰遄征</hi>
<hi>曰遐邁</hi>太陽戢曜則情劬於夕惕<hi>正厯曰日太陽也周易曰夕愓若厲</hi>肆目<lb/>
平隰則遼廓而無覩極聽脩原則淹寂而無聞吁其悲<lb/>
<pb n="KR4h0002_WYG_043-18b"/>
矣心傷悴矣然後乃知步驟之士不足為貴也若廼顧<lb/>
影中原慣氣雲踊哀物悼世激情風烈龍睇大野虎嘯<lb/>
六合猛氣紛紜雄心四據<hi>阮元瑜為曹公與孫權書曰大丈夫雄心能無憤發</hi>思<lb/>
躡雲梯横奮八極披艱掃穢蕩海夷岳<hi>范曄後漢書田邑與馮衍書曰</hi>
<hi>欲搖太山蕩北海</hi>蹴崑崙使西倒蹋泰山令東覆平滌九區恢<lb/>
維宇宙斯亦吾之鄙願也<hi>劉騊駼郡太守箴曰大漢遵因化洽九區</hi>時不我<lb/>
與垂翼逺逝<hi>周易曰明夷于飛垂其翼君子于行三日不食有攸往</hi>鋒鉅靡加翅<lb/>
翮摧屈自非知命誰能不憤悒者哉<hi>周易曰樂天知命故不憂</hi>吾子<lb/>
<pb n="KR4h0002_WYG_043-19a"/>
植根芳苑擢秀清流布葉華崖飛藻雲肆俯據潛龍之<lb/>
淵仰蔭棲鳯之林榮曜眩其前豔色餌其後良儔交其<lb/>
左聲名馳其右翺翔倫黨之間弄姿帷房之裏從容顧<lb/>
盻綽有餘裕俯仰吟嘯自以為得志矣豈能與吾同大<lb/>
丈夫之憂樂者哉去矣嵇生永離隔矣煢煢飄寄臨沙<lb/>
漠矣悠悠三千路難涉矣攜手之期邈無日矣思心彌<lb/>
結誰云釋矣無金玉爾音而有遐心<hi>毛詩曰無金玉爾音而有遐心</hi>身<lb/>
雖胡越意存斷金<hi>淮南子曰自其異者親之肝膽胡越也周易曰二人同心其利斷金</hi>各<lb/>
<pb n="KR4h0002_WYG_043-19b"/>
敬爾儀敦履璞沈<hi>毛詩曰各敬爾儀</hi>繁華流蕩君子弗欽臨書<lb/>
恨然知復何云<lb/>
　　與陳伯之書<hi>劉璠梁典曰帝使呂僧珍寓書於陳伯之丘遲之辭也伯之歸於魏為通</hi>
　　　<hi>散常侍何之元梁典云天監五年前平南將軍陳伯之以其衆自夀陽歸降不書伯之前史失</hi>
　　　<hi>之梁史以為丘遲與伯之書</hi>
　　　丘希範<lb/>
遲頓首陳將軍足下無恙幸甚幸甚將軍勇冠三軍才<lb/>
為世出<hi>李陵與蘇武書曰陵先將軍功畧葢天地義勇冠三軍蘇武答李陵書曰毎念足下才為世生</hi>
<pb n="KR4h0002_WYG_043-20a"/>
<hi>器為時出</hi>棄鷰雀之小志慕鴻鵠以髙翔<hi>史記曰陳涉嘗為人庸耕輟耕隴上</hi>
<hi>悵恨久之曰苟富貴無相忘庸者笑而應之曰若為庸耕何富貴也陳涉太息曰嗟乎鷰雀安知鴻鵠之志哉</hi>
昔因機變化遭遇明主<hi>劉璠梁典曰髙祖得陳虎牙幢主蘇隆厚加禮賜使致命江州</hi>
<hi>刺史陳伯之虎牙父也蘇隆還稱伯之許降乃遣鄧元起前驅逼之伯之聞師近以應義師</hi>立功立<lb/>
事開國稱孤<hi>延篤與張奐書曰烈士殉名立功立事周易曰大君有命開國承家老子曰王侯自</hi>
<hi>稱孤寡不縠</hi>朱輪華轂擁旄萬里何其壯也<hi>史記蒯通説武信君曰今范陽</hi>
<hi>令乗車輪華轂班固涿邪山祝文曰杖節擁旄征人伐鼓荀悦漢紀曰今之州牧號為萬里漢書樊噲説髙祖</hi>
<hi>曰始陛下定天下何其壯也</hi>如何一旦為奔亡之虜聞鳴鏑而股戰<lb/>
<pb n="KR4h0002_WYG_043-20b"/>
對穹廬以屈膝又何劣邪<hi>漢書曰冐頓乃作為鳴鏑音義曰箭鏑也如今鳴箭史記</hi>
<hi>曰魏勃退立股戰漢書烏孫公主歌曰穹廬為室兮旃為牆音義曰穹廬旃帳也喻巴蜀文曰交臂受事屈膝</hi>
<hi>請和漢書樊噲曰今天下有定义何憊邪</hi>尋君去就之際非有他故直以不<lb/>
能内審諸己外受流言<hi>呂氏春秋曰君子必審諸己然後任尚書曰管叔乃流言於國</hi>
沉迷猖獗以至於此<hi>劉公幹雜詩曰沉迷領薄書回回自昏亂蜀志先主謂諸葛亮曰孤</hi>
<hi>遂用猖獗至於今日志猶未已</hi>聖朝赦罪責功棄瑕録用<hi>鄒潤甫為諸葛穆答晉王</hi>
<hi>令曰髙世之君赦罪責功畧小收太呉志陸瑁與暨豔書曰此乃漢髙棄瑕録用之時也</hi>推赤心於<lb/>
天下安反側於萬物<hi>東觀漢記曰上破銅馬等封降賊渠率諸將未能信賊亦兩心上敕</hi>
<pb n="KR4h0002_WYG_043-21a"/>
<hi>降賊各歸營勒兵待上輕騎入按行賊營賊將曰漢王推赤心置入腹中安得不効死又曰漢兵破邯鄲誅王</hi>
<hi>郎收文書得吏人謗毁公言可繫者數千章公㑹諸將燒之曰令反側子自安</hi>此將軍之所知<lb/>
非假僕一二談也<hi>長楊賦曰僕嘗倦談不能一二其詳</hi>朱鮪涉<hi>丁牒切與喋同</hi>血<lb/>
於友于張繡剚刃於愛子漢主不以為疑魏君待之若<lb/>
舊<hi>謝承後漢書曰光武攻洛陽朱鮪守之上令岑彭説鮪曰赤眉已得長安更始為胡殷所反害今公誰為</hi>
<hi>守乎鮪曰大司徒公被害鮪與其謀誠知罪深不敢降耳彭還白上上謂彭復往明曉之夫建大事不忌小㤪</hi>
<hi>今降官爵可保況誅罰乎春秋合誠圖曰戰龍門之下涉血相創如淳漢書注曰殺血滂沱為喋血尚書曰孝</hi>
<hi>乎惟孝友于兄弟魏志曰建安二年公到宛張繡降既而悔之復反公與戰軍敗為流矢所中長子昻弟子安</hi>
<pb n="KR4h0002_WYG_043-21b"/>
<hi>民遇害四年張繡率衆降封列侯漢書曰蒯通説范陽令曰慈父孝子所不敢剚刃公之腹者畏秦法也李竒</hi>
<hi>曰東方之人以物挿地中皆為剚也</hi>况將軍無昔人之罪而勲重於當世<lb/>
夫迷途知反往哲是與<hi>楚辭曰廽朕車而復路及迷途之未逺</hi>不逺而復<lb/>
先典攸髙主上屈法申恩吞舟是漏<hi>范曄後漢書明帝詔曰先帝不忍親</hi>
<hi>親之恩枉屈大法鹽鐡論曰明王茂其徳敎而緩其刑罰網漏吞舟之魚</hi>將軍松栢不翦親<lb/>
戚安居<hi>仲長子昌言曰古之葬松栢梧桐以識其墳</hi>髙臺未傾愛妾尚在<hi>桓子</hi>
<hi>新論雍門周説孟嘗君曰千秋萬歲後髙臺既已傾曲池又已平</hi>悠悠爾心亦何可言<lb/>
<hi>毛詩曰青青子於悠悠我心</hi>今功臣名將鴈行有序<hi>應劭漢官儀典職楊喬糾羊柔</hi>
<pb n="KR4h0002_WYG_043-22a"/>
<hi>曰柔知丞郎鴈行威儀有序</hi>佩紫懐黄讚帷幄之謀<hi>魏書荀攸勸進曰諸將佩紫懐</hi>
<hi>金葢以數百史記蔡澤曰懐黄金之印結紫綬於腰東觀漢記詔鄧禹曰將軍深執忠孝與朕謀謨帷幄</hi>乗<lb/>
軺建節奉疆場之任<hi>如淳漢書注曰二馬為軺傳漢書曰終軍為謁者使行郡國建節東</hi>
<hi>出闗左氏傳曰齊人來侵魯疆疆吏來告公曰疆場之事慎守其一</hi>並刑馬作誓傳之孫子<lb/>
<hi>漢書曰漢王即皇帝之位論功而封之申以丹書之信重以白馬之盟</hi>將軍獨靦顔借命<lb/>
驅馳氊裘之長寧不哀哉<hi>毛詩曰有靦面目司馬遷書曰氊裘之君長咸震懼</hi>夫<lb/>
以慕容超之强身送東市姚泓之盛面縳西都<hi>沈約宋書慕容</hi>
<hi>超大掠淮北宋公表請北茂遂屠廣固超踰城走髙胥獲之送京師斬於建康市又曰公以荆師進討至洛陽</hi>
<pb n="KR4h0002_WYG_043-22b"/>
<hi>王鎮惡尅長安生禽姚泓執送𢎞斬於建康市左氏傳曰楚子圍許許僖公見楚子於武城面縳銜璧</hi>故<lb/>
知霜露所均不育異類<hi>禮記曰天之所覆地之所載日月所照霜露所墜李陵與蘇武</hi>
<hi>書曰但見異類</hi>姫漢舊邦無取雜種<hi>姫周姓也漢書曰匈奴凡二十四長呼衍氏蘭氏後</hi>
<hi>有須卜氏此三姓其貴種也</hi>北虜潛盗中原多歴年所<hi>魏收後魏書曰太祖道武</hi>
<hi>諱珪改稱都平城孝文皇帝諱宏自平城遷都洛陽東觀漢記曰北虜遣使和親尚書周公曰故殷陟配天多</hi>
<hi>歴年所</hi>惡積禍盈理至燋爛<hi>周易曰惡不積不足以滅身故惡積而不可掩燋爛見上</hi>
<hi>文</hi>况偽嬖昏狡自相夷戮<hi>魏收後魏書曰世宗宣武帝諱恪景明三年蕭衍廢其主</hi>
<hi>竇融僭立稱梁宣武即位凡一十六年然梁武之初當宣武之日偽嬖葢指宣武也虞預晉書西陽王羕上書</hi>
<pb n="KR4h0002_WYG_043-23a"/>
<hi>曰朱旗南指自相夷戮</hi>部落攜離酋豪猜貳<hi>晉中興書曰胡俗以部落為種類屠各取</hi>
<hi>豪貴文頴漢書注曰羌胡名大師為酋國語伯陽父曰國之將立百姓攜貳韋昭曰攜離也貳二心也</hi>方<lb/>
當繫頸蠻邸懸首藁街<hi>漢書曰沛公至霸上秦王子嬰係頸以組义陳湯上疏曰斬郅</hi>
<hi>支首及名王以下宜懸頸藁街蠻夷邸間</hi>而將軍魚遊於沸鼎之中鷰巢於<lb/>
飛幕之上不亦惑乎<hi>袁崧後漢書朱穆上疏曰養魚沸鼎之中棲烏烈火之上用之不時</hi>
<hi>必也燋爛左氏傳曰呉季札曰夫子之在此也猶燕巢於幕之上</hi>暮春三月江南草長<lb/>
雜花生樹羣鸎亂飛見故國之旗鼓感生平於疇日撫<lb/>
弦登陴<hi>婢移切</hi>豈不愴恨<hi>袁宏漢獻帝春秋臧洪報袁紹書曰毎登城勤兵望主人之旗</hi>
<pb n="KR4h0002_WYG_043-23b"/>
<hi>鼓感故國之綢繆撫弦搦矢不覺涕流之覆面也左氏傳曰晉邊吏讓鄭曰今執事橺然授兵登陴</hi>所以<lb/>
廉公之思趙將呉子之泣西河<hi>史記曰廉頗為趙將伐齊大破之拜為上卿趙</hi>
<hi>孝成王卒悼襄王立使樂乗代之頗怒攻樂乗遂奔魏之大梁久之魏王不能用而趙亦數困於秦兵趙王思</hi>
<hi>復得廉頗應頗亦思復用於趙王以為老遂不召呂氏春秋曰呉起治西河王錯譖之魏武侯武侯使人召呉</hi>
<hi>起至岸門止車而立望西泣數下其僕曰竊觀公之志親天下若舍履今去西河而泣何也呉起雪泣應之曰</hi>
<hi>子弗識也君誠知我而使我畢能秦必亡西河今君聽讒人之議不知我西河之為秦不久矣起入荆西河果</hi>
<hi>入秦</hi>人之情也將軍獨無情哉<hi>司馬遷與任安書曰夫人情莫不念父母顧妻子莊</hi>
<hi>子惠子曰人故無情乎</hi>想早勵良規自求多福<hi>魏志明帝報王朗詔曰欽納至言思</hi>
<pb n="KR4h0002_WYG_043-24a"/>
<hi>聞良規多福已見上文</hi>當今皇帝盛明天下安樂<hi>皇帝梁武也解嘲曰遭盛明之</hi>
<hi>世漢書曰孝惠樂髙后時天下安</hi>白環西獻楛矢東來<hi>世本曰舜時西王母獻白環及佩家</hi>
<hi>語孔子曰昔武王尅商於是肅慎氏貢楛矢石弩</hi>夜郎滇池解辮請職朝鮮昌<lb/>
海蹶角受化<hi>漢書曰夜郎滇池皆椎結嶲昆明編髪漢拜唐䝉郎中遂見夜郎王多同又曰始楚</hi>
<hi>威王時使將軍莊縞將兵畧巴黔中縞至滇池欲歸報㑹秦奪楚黔中郡道塞不通以其衆王滇池又朝鮮王</hi>
<hi>滿燕人孝惠髙后時滿為王臣又曰西域有菖蒲海一名鹽澤去玉門陽關三百餘里孟子曰武之伐殷也百</hi>
<hi>姓若崩厥角趙岐曰厥角叩頭以額角犀厥地也</hi>唯北狄野心掘强沙塞之間<lb/>
欲延歲月之命耳<hi>左氏傳令尹子文曰諺云狼子野心漢書伍被説淮南王曰□保㑹稽南</hi>
<pb n="KR4h0002_WYG_043-24b"/>
<hi>通勁越屈强江淮之間可以延歲月之夀耳范曄後漢書匈奴論曰世祖用事諸夏未□沙塞之事</hi>中軍<lb/>
臨川殿下<hi>何之元梁典曰髙祖即位以宏為臨川郡王天監三年以宏為中軍將軍</hi>明徳茂<lb/>
親總兹戎重<hi>劉璠梁典曰天監四年詔臨川王宏北討干寶晉紀河間王顒表曰成都王頴明徳</hi>
<hi>茂親功髙勲重晉中興書桓溫檄曰幕府不才忝荷戎重</hi>弔民洛汭伐罪秦中<hi>孟子曰湯</hi>
<hi>始征自葛始誅其君弔其民尚書曰東至于洛汭又曰奉辭伐罪漢書田肯曰陛下既得韓信又治秦中</hi>若<lb/>
遂不改方思僕言聊布懐往君其詳之<hi>顔延之和謝靈運詩曰聊用布</hi>
<hi>所懐</hi>丘遲頓首<lb/>
　　重答劉秣陵沼書<hi>劉璠梁典曰劉沼字明信為秣陵令</hi>
<pb n="KR4h0002_WYG_043-25a"/>
　　　劉孝標<hi>劉峻自序曰峻字孝標平原人也生於秣陵縣朞月歸故鄉八歲遇桑梓顛覆</hi>
　　　　<hi>身充僕圉齊永明四年二月逃還京師後為崔豫州刑獄參軍梁天監中詔峻東掌石渠</hi>
　　　　<hi>閣以病乞骸骨後隠東陽金華山</hi>
劉侯既重有斯難值余有天倫之戚竟未之致也<hi>孝標集有</hi>
<hi>沼難辨命論書榖梁曰兄弟天倫也何休曰凡先弟後天之倫次</hi>尋而此君長逝化為<lb/>
異物<hi>魏文帝與呉質書曰元喻長逝化為異物</hi>緒言餘論蘊而莫傳<hi>莊子謂漁父曰</hi>
<hi>曩者先生有緒言而去子虚賦曰願聞先生之餘論</hi>或有自其家得而示余者余<lb/>
悲其音徽未沬<hi>昧</hi>而其人已亡<hi>楚辭曰芬菲菲而難虧兮芳至今猶未沬王逸</hi>
<pb n="KR4h0002_WYG_043-25b"/>
<hi>曰沬已也孫卿子曰其器存其人亡以此思哀則哀將馬不至</hi>青簡尚新宿草將列<hi>風俗</hi>
<hi>通曰劉向别録殺青者直治青竹作簡書之耳禮記曰朋友之墓有宿草而不哭焉</hi>泫然不知涕<lb/>
之無從也<hi>禮記門人曰防墓崩孔子泫然流涕又曰孔子之衛遇舊舘人之䘮久而哭之遇一哀而</hi>
<hi>出涕曰予惡夫涕之無從也</hi>雖隙駟不留尺波電謝<hi>墨子曰人之生乎地上無幾何</hi>
<hi>也譬之猶駟而過郄古馳隙字也陸機詩曰寸陰無停晷尺波豈徒旋</hi>而秋菊春蘭英華<lb/>
靡絶<hi>楚辭曰春闌兮秋菊長無絶兮終古</hi>故存其梗概更酬其㫖<hi>東京賦曰其梗</hi>
<hi>概如此</hi>若使墨翟之言無爽宣室之談有徵<hi>墨子曰昔周宣王殺其臣</hi>
<hi>杜伯而不辜杜伯曰吾君殺我而不辜若以死者為無知則止矣若死而有知不出三年必死吾君之期三年</hi>
<pb n="KR4h0002_WYG_043-26a"/>
<hi>周宣王合諸侯而田於圃車數百乗從數千人滿野日中杜伯乗白馬素車朱衣冠執朱弓挾朱矢追宣王射</hi>
<hi>之車上中心折脊殪車中伏弢而死若書之説觀之則鬼神之有豈可疑哉漢書曰文帝受釐宣室因感鬼神</hi>
<hi>事問鬼神之本賈誼具道所以然之故</hi>冀東平之樹望咸陽而西靡葢山<lb/>
之泉聞絃歌而赴節<hi>聖賢冡墓記曰東平思王冡在東平無鹽人傳云思王歸國京師後</hi>
<hi>葬其冡上松栢西靡宣城記曰臨城縣南四十里葢山髙百許丈有許姑泉昔有舒氏女與其父折薪此泉處</hi>
<hi>坐牽挽不動乃還告家比還唯有清泉湛然女母曰吾女本好音樂乃絃歌泉涌廽流有朱鯉一雙今作樂嬉</hi>
<hi>戲泉故涌出也文賦曰舞者赴節以投袂</hi>但懸劍空隴有恨如何<hi>劉向新序曰延陵季</hi>
<hi>子將西聘晉帶寳劍以過徐君不言而色欲之季子為有上國之事未獻也然心許之矣致使於晉顧反則徐</hi>
<pb n="KR4h0002_WYG_043-26b"/>
<hi>君死於是以劍帶徐君墓樹而去</hi>
　　移書讓太常博士<hi>并序</hi>
　　　劉子駿<hi>漢書曰劉歆字子駿向少子也少通詩書能屬文為黄門侍郎至中壘校尉王</hi>
　　　　<hi>莾簒位為羲和京兆尹卒</hi>
歆親近欲建立左氏春秋及毛詩逸禮古文尚書皆列<lb/>
於學官哀帝令歆與五經博士講論其議諸儒博士或<lb/>
不肯置對<hi>言諸博士既不肯立左氏而又不肯與歆論議相對也</hi>歆因移書太常<lb/>
博士責讓之曰<lb/>
<pb n="KR4h0002_WYG_043-27a"/>
昔唐虞既衰而三代迭興聖帝明王累起相襲其道甚<lb/>
著周室既微而禮樂不正道之難全也如此是故孔子<lb/>
憂道不行歴國應聘自衛反魯然後樂正雅頌乃得其<lb/>
所<hi>論語子曰吾自衛反魯然後雅正雅頌各得其所</hi>脩易序書制作春秋以記<lb/>
帝王之道<hi>論語䜟曰自衛反魯刪詩書脩春秋春秋元命苞孔子曰丘作春秋王道成</hi>及夫<lb/>
子没而微言絶七十子卒而大義乖<hi>論語䜟曰子夏六十四人其撰仲尼</hi>
<hi>微言</hi>重遭戰國棄籩豆之禮理軍旅之陣孔氏之道抑而<lb/>
孫呉之術興<hi>論語曰衛靈公問陳於孔子孔子對曰爼豆之事則嘗聞之矣軍旅之事未之學也</hi>
<pb n="KR4h0002_WYG_043-27b"/>
<hi>漢書曰孫子兵法八十二篇又曰呉起三十八篇</hi>陵夷至於暴秦焚經書殺儒<lb/>
士設挾書之法行是古之罪道術由此遂滅<hi>漢書武帝制曰大道</hi>
<hi>微缺陵夷至於桀紂之行作史記李斯曰臣請天下敢有藏詩書百家語者悉詣廷尉雜燒之以古非今者族</hi>
<hi>义盧生為始皇求仙藥亡去始皇大怒使御史按問諸生諸生犯禁者四百六十八人皆坑之咸陽</hi>漢興<lb/>
去聖帝明王遐逺仲尼之道义絶法度無所因襲時獨<lb/>
有一叔孫通畧定禮儀<hi>漢書叔孫通曰臣願頗乎古禮與秦儀雜就之上曰可</hi>天<lb/>
下唯有易卜未有他書<hi>漢書曰秦燔書而易為筮卜之書傳者不絶</hi>至於孝<lb/>
惠之世乃除挾書之律<hi>漢書曰孝惠四年除挾書律</hi>然公卿大臣絳<lb/>
<pb n="KR4h0002_WYG_043-28a"/>
灌之屬咸介胄武夫莫以為意<hi>楚漢春秋曰漢已定天下論羣臣破敵禽將活</hi>
<hi>死不衰絳灌樊噲是也功成名立臣為爪牙世世相屬百世無邪緯侯周勃是也然絳灌自一人非絳侯與灌</hi>
<hi>嬰</hi>至孝文皇帝始使掌故晁錯從伏生受尚書<hi>史記曰伏生者</hi>
<hi>濟南人故為秦博士孝文聞伏生修尚書年九十餘老不能行詔太常掌故晁錯往受之</hi>尚書初出<lb/>
於屋壁朽折散絶<hi>漢書曰秦蟠書禁學濟南伏生獨壁藏之漢亡失求得二十九篇也</hi>今<lb/>
其書見在時師傳讀而已詩始萌芽天下衆書往往頗<lb/>
出皆諸子傳説猶廣立於學官為置博士在朝之儒唯<lb/>
賈生而已<hi>賈生賈誼也</hi>至孝武皇帝然後鄒魯梁趙頗有詩<lb/>
<pb n="KR4h0002_WYG_043-28b"/>
禮春秋先師皆出於建元之間<hi>漢書曰建元孝武皇帝年號也</hi>當此之<lb/>
時一人不能獨盡其經或為雅或為頌相合而成<hi>成一經也</hi>
泰誓後得博士集而讚之<hi>七畧曰孝武皇帝末有人得泰誓書於壁中者獻之與博</hi>
<hi>士使讚説之因傳以敎今泰誓篇是也</hi>故詔書曰禮壊樂崩書缺簡脱朕<lb/>
甚閔焉<hi>禮稽命徵曰文王見禮廢樂崩道孤而無主也</hi>時漢興已七八十年離<lb/>
於全經固以逺矣<hi>服䖍漢書注曰漢與秦相去七八十年韋昭曰全經未焚書之時也</hi>及<lb/>
魯㳟王壊孔子宅欲以為宮而得古文於壊壁之中逸<lb/>
禮有三十九篇書十六篇天漢之後孔安國獻之遭巫<lb/>
<pb n="KR4h0002_WYG_043-29a"/>
蠱倉卒之難未及施行<hi>漢書曰武帝末魯㳟公壊孔子宅欲以廣宮而得古文尚書及</hi>
<hi>禮論語孝經孔安國者孔子後也悉得其書以考二十九篇得多十六篇安國獻之遭巫蠱事未列於學官天</hi>
<hi>漢武帝年號也</hi>及春秋左氏丘明所脩<hi>漢書曰仲尼以魯周公之國史官有法故有左</hi>
<hi>丘明觀其史記丘明作傳</hi>皆古文舊書多者二十餘通藏於祕府伏<lb/>
而未發孝成皇帝愍學殘文缺稍離其真乃陳發祕藏<lb/>
校理舊文得此三事以考學官所傳經或脱簡或脱編<lb/>
<hi>漢書曰劉向以古文校歐陽大小夏侯三家經文酒誥脱一簡召誥脱二簡</hi>博問人間則有<lb/>
魯國桓公趙國貫公膠東庸生之遺學與此同抑而未<lb/>
<pb n="KR4h0002_WYG_043-29b"/>
施<hi>七畧曰禮家先魯有桓生説經頗異論語家近琅邪王卿不審名及膠東庸生皆以教然則庸生亦未詳</hi>
<hi>其名也</hi>此乃有識者之所歎慜士君子之所嗟痛也往者<lb/>
綴學之士不思廢絶之闕苟因陋就寡分文析字煩言<lb/>
碎辭學者罷老且不能究其一藝信口説而背傳記是<lb/>
末師而非往古至於國家將有大事若立辟雍封禪廵<lb/>
狩之儀則幽冥而莫知其原猶欲保殘守缺挾恐見破<lb/>
之私意而亡從善服義之公心或懐疾妒不考情實雷<lb/>
同相從隨聲是非<hi>禮記曰無雷同</hi>抑此三學以尚書謂不備謂<lb/>
<pb n="KR4h0002_WYG_043-30a"/>
左氏不傳春秋豈不哀哉<hi>臣瓚漢書注曰當時學者謂尚書唯有二十八篇不知本</hi>
<hi>有百篇</hi>今聖上徳通神明繼統掦業亦愍此文教錯亂學<lb/>
士若兹雖深照其情猶依違謙讓樂與士君子同之故<lb/>
下明詔試左氏可立不遣近臣奉㫖銜命將以輔弱扶<lb/>
微與二三君子比意同力冀得廢遺今則不然深閉固<lb/>
距而不肯試猥以不誦絶之欲以杜塞餘道絶滅微學<lb/>
夫可與樂成難與慮始<hi>太公金匱曰夫人可以樂成難以盧始</hi>此乃衆庶<lb/>
之所為耳非所望於士君子也且此數家之事皆先帝<lb/>
<pb n="KR4h0002_WYG_043-30b"/>
所親論今上所考視為古文舊書皆有徵驗内外相應<lb/>
豈苟而已哉夫禮失求之於野古文不猶愈於野乎<hi>漢書</hi>
<hi>班固曰仲尼有言禮矢而求諸野</hi>往者博士書有歐陽春秋公羊易則<lb/>
施孟<hi>漢書曰歐陽生字和伯千乗人也事伏生又曰樂施陵侯史髙言榖梁子本魯學公羊氏廼齊學又曰</hi>
<hi>讐字長卿沛人也從田王孫受易又曰孟喜字長卿東海人也從田王孫受易</hi>然孝宣帝猶復<lb/>
廣立榖梁春秋梁丘易大小夏侯尚書<hi>漢書曰梁丘字長翁琅邪人也</hi>
<hi>從京房受易又曰夏侯勝從濟南伏生受尚書勝傳從兄子建建又事歐陽髙由是尚書有大小夏侯之學</hi>
義雖相反猶並置之何則與其過而廢之也寧過而立<lb/>
<pb n="KR4h0002_WYG_043-31a"/>
之傳曰文武之道未墜於地在人賢者志其大者不賢<lb/>
者志其小者<hi>論語子貢曰文武之道未墜於地在人賢者識其大者不賢者識其小者</hi>今此<lb/>
數家之言所以兼包大小之義豈可偏絶哉若必専<lb/>
已守殘黨同門妒道真違明詔失聖意以䧟於文吏之<lb/>
議甚為二三君子不取也<lb/>
　　北山移文<lb/>
　　　孔徳璋<hi>蕭子顯齊書曰孔稚珪字徳璋㑹稽人也少涉學有美譽舉秀才解褐宋安成</hi>
　　　　<hi>王車騎法曹行參軍稍遷至太子詹事卒</hi>
<pb n="KR4h0002_WYG_043-31b"/>
鍾山之英草堂之靈<hi>梁簡文帝草堂傳曰汝南周顒昔經在蜀以蜀草堂寺林壑可懐乃</hi>
<hi>於鍾嶺雷次宗學館立寺因名草堂亦號山茨</hi>馳煙驛路勒移山庭夫以耿介<lb/>
抜俗之標蕭灑出塵之想<hi>楚辭曰獨耿介而不隨孫盛晉陽春秋曰呂安志量開廣</hi>
<hi>有抜俗風氣莊子曰孔子彷徨塵垢之外逍遙無為之業</hi>度白雪以方絜干青雲而<lb/>
直上吾方知之矣<hi>孟子曰白雪之白也猶白玉之白也子虚賊曰上干青雲</hi>若其亭<lb/>
亭物表皎皎霞外芥千金而不盻屣萬乗其如脱<hi>爾雅曰芥</hi>
<hi>草也史記曰秦軍引去平原君乃置酒酒酣起前以千金為魯連夀魯連笑曰所貴於天下之士者為人排患</hi>
<hi>釋難解紛而不取也即有取者是商賈之事而連不忍為也遂辭平原君而去淮南子曰堯年裒志閔舉天下</hi>
<pb n="KR4h0002_WYG_043-32a"/>
<hi>而傳之舜猶却行而脱屣也許慎曰言其易也劉熈孟子注曰屣草屨可履</hi>聞鳯吹於洛浦<lb/>
值薪歌於延瀨固亦有焉<hi>列仙傳曰王子喬周宣王太子晉也好吹笙作鳯鳴遊伊</hi>
<hi>洛之間薪歌延瀨未聞</hi>豈期終始參差蒼黄飜覆淚翟子之悲慟<lb/>
朱公之哭<hi>終始參差岐路也蒼黄飜覆素絲也翟墨翟也朱楊朱也淮南子曰楊子見岐路而哭之</hi>
<hi>為其可以南可以北墨子見練絲而泣之為其可以黄可以黑髙誘曰閔其别與化也</hi>乍廻跡以<lb/>
心染或先真而後黷何其謬哉<hi>蒼頡篇曰黷垢也</hi>嗚呼尚生不<lb/>
存仲氏既往山阿寂寥千載誰賞<hi>尚生子平也已見上文范曄後漢書曰仲</hi>
<hi>長統字公理山陽人也性俶儻黙語無常毎州郡命召輙稱疾不就</hi>世有周子儁俗之士<lb/>
<pb n="KR4h0002_WYG_043-32b"/>
<hi>蕭子顯齊書曰周顒字彦倫汝南人也釋褐海陵國侍郎元徽中出為剡令建元中為長沙王後軍參軍令稍</hi>
<hi>遷國子博士卒于官</hi>既文既博亦𤣥亦史然而學道東魯習隱南<lb/>
郭<hi>莊子曰魯君聞顔閎得道人也使人以幣先焉顔闔守陋閭使者至曰此顔闔之家與顔闔對曰此闔之</hi>
<hi>家使者致幣顔闔對曰恐聽謬而遺使者罪不若審之使者反審之復來求之則不得已又曰南郭子綦隱几</hi>
<hi>而坐仰天嗒然似䘮其偶郭象曰嗒焉解體若失其配匹也嗒士合反</hi>偶吹草堂濫巾北<lb/>
岳<hi>偶吹即齊竿也偶匹對之名巾隱者之飾東觀漢記曰江革專心養母幅巾屣屩</hi>誘我松桂<lb/>
欺我雲壑雖假容於江臯乃纓情於好爵<hi>楚辭曰將馳騖兮江臯周</hi>
<hi>易曰我有好爵吾與爾縻之</hi>其始至也將欲排巢父拉許由傲百氏<lb/>
<pb n="KR4h0002_WYG_043-33a"/>
蔑王侯風情張日霜氣横秋或歎幽人長往或怨王孫<lb/>
不游<hi>周易曰幽人貞吉西征賦曰悞山濳之逸士卓長往而不反楚辭曰王孫游兮不歸春草生兮萋萋</hi>
談空空於釋部覈𤣥𤣥於道流<hi>蕭子顯齊書曰顒□涉百家長於佛理著三宗</hi>
<hi>論兼善老易釋部内典也漢書曰道家流者出於史官歴記成敗存亡禍福古今之道也</hi>務光何足<lb/>
比涓子不能儔<hi>列仙傳曰務光者夏時人也耳長七寸好琴服蒲韮根殷湯伐桀因光而謀光</hi>
<hi>曰非吾事也湯得天下已而讓光光遂負石沉窾水而自匿列仙傳曰涓子者齊人也好餌术隱於宕山能風</hi>
及其鳴騶入谷鶴書赴隴<hi>如淳漢書曰曰騶馬以給騶使乘之臧榮緒晉書曰騶六</hi>
<hi>人蕭子良古今篆𨽻文體曰鶴頭書與偃波書俱詔板所用在漢則謂之尺一簡髣髴鵠頭故有其稱</hi>形<lb/>
<pb n="KR4h0002_WYG_043-33b"/>
馳魄散志變神動爾乃眉軒席次袂聳筵上焚芰製而<lb/>
裂荷衣抗塵容而走俗狀<hi>楚辭曰製芰荷以為衣集芙蓉而為裳王逸曰製裁也</hi>
風雲悽其帶憤石泉咽而下愴望林巒而有失顧草木<lb/>
而如䘮至其紐金章綰墨綬<hi>金章銅印也漢書萬户以上為令秩千石温六百石</hi>
<hi>又曰秩六百石以上皆銅印墨綬</hi>跨屬城之雄冠百里之首<hi>蔡邕陳留太守行縣</hi>
<hi>頌曰府君勸耕桑於屬縣漢書曰縣大率百里</hi>張英風於海甸馳妙譽於浙右<lb/>
<hi>阮籍詠懐詩曰英風截雲霓字書曰江水東至㑹稽山陰為浙右</hi>道帙長殯法筵久埋<lb/>
敲扑諠囂犯其慮牒訴倥偬裝其懐<hi>過秦論曰執敲扑以鞭笞天下楚辭</hi>
<pb n="KR4h0002_WYG_043-34a"/>
<hi>曰悲余生之無歡兮愁倥偬於山陸王逸曰倥偬困苦也</hi>琴歌既斷酒賦無續<hi>董仲舒集</hi>
<hi>七言琴歌二首西京雜記鄒陽湎賦</hi>常綢繆於結課毎紛綸於折獄<hi>廣雅曰課</hi>
<hi>第也然今考第為課也尚書王曰哀敬折獄明啓刑書</hi>籠張趙於往圖架卓魯於<lb/>
前籙<hi>漢書曰張敞字子髙稍遷至山陽太守又曰趙廣漢字子都涿郡人也為陽翟令以化行九異遷京</hi>
<hi>輔都尉范曄後漢書曰卓茂字子康南陽人也遷密令視人如子吏人親愛而不忍欺又曰魯恭字仲康扶風</hi>
<hi>人也拜中牟令螟傷稼犬牙縁畍下入中牟</hi>希蹤三輔豪馳聲九州牧<hi>漢書曰内</hi>
<hi>史武帝更名京兆尹左内史更名左馮翊主爵中尉更名右扶風是為三輔左氏傳王孫滿曰夏之方有徳也</hi>
<hi>貢金九牧杜預曰九州之牧貢金也</hi>使我髙霞孤映明月獨舉<hi>成公綏鷹賦曰陵髙</hi>
<pb n="KR4h0002_WYG_043-34b"/>
<hi>霞而輕舉</hi>青松落陰白雲誰侶澗石摧絶無與歸石逕荒涼<lb/>
徒延佇至於還飈入幕寫霧出楹蕙帳空兮夜鶴怨山<lb/>
人去兮曉猨驚昔聞投簪逸海岸今見解蘭縳塵纓<hi>投簪</hi>
<hi>疎廣也東海人故曰海岸也摯虞徵士胡昭贊曰投簪巻帶韜聲匿跡蘭蘭佩也</hi>於是南嶽獻<lb/>
嘲北隴騰笑列壑爭譏攢峯竦誚慨游子之我欺悲無<lb/>
人以赴弔<hi>禮記曰凡訃於其君之臣曰某死鄭𤣥曰訃或作赴赴至也</hi>故其林慙無<lb/>
盡澗愧不歇秋桂遺風春蘿罷月騁西山之逸議馳東<lb/>
臯之素謁<hi>馳騁猶宣布也逸議隱逸之議也素謁貧素之謁也史記伯夷叔齊詩曰登彼西山兮採</hi>
<pb n="KR4h0002_WYG_043-35a"/>
<hi>其薇矣阮藉奏記曰將耕束臯之陽稚珪集訓張長史詩曰同貧清風館共素白雲室杜預左氏傳注曰謁告</hi>
<hi>也謂告語於人亦談議之流</hi>今又促裝下邑浪拽<hi>翊/制</hi>上京<hi>楚辭曰漁父鼓拽而</hi>
<hi>去王逸曰船舷也浪猶鼓也韋昭漢書注曰拽楫也</hi>雖情投於魏闕或假步於山<lb/>
扄<hi>呂氏春秋曰中山公子牟謂詹子曰身在江海之上心居魏闕之下髙誘曰魏闕象闕也説文曰扄外閉</hi>
<hi>之關也</hi>豈可使芳杜厚顔薜荔無恥<hi>尚書曰余心顔厚有忸愧</hi>碧嶺再<lb/>
辱丹崖重滓塵游躅於蕙路汙渌池以洗耳<hi>皇甫謐髙士傳曰巢</hi>
<hi>父聞許由為堯所讓也以為汙乃臨池而洗耳</hi>宜扄岫幌掩雲闗歛輕霧藏鳴<lb/>
湍截來轅於谷口杜妄轡於郊端於是叢條瞋膽疊頴<lb/>
<pb n="KR4h0002_WYG_043-35b"/>
怒魄或飛柯以折輪乍低枝而掃跡請㢠俗士駕為君<lb/>
謝逋客<hi>孔安國尚書傳曰逋亡也晉灼漢書注曰以辭相告曰謝</hi>
　<lb/>
　<lb/>
　<lb/>
　<lb/>
　<lb/>
　文選巻四十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文選巻九</head>
    <p>
<pb n="KR4h0002_WYG_009-1a"/>
欽定四庫全書<lb/>
　文選巻九　　　　　　　　梁　蕭統　編<lb/>
　　　　　　　　　　　　　唐　李善　註<lb/>
　畋獵<lb/>
　　長楊賦一首<hi>并序</hi>
　　　楊子雲<lb/>
明年上将大誇胡人以多禽獸<hi>善曰明年謂作羽獵賦之明年即校獵之年也</hi>
<hi>班欲叙作賦之明年漢書成紀曰元延二年冬幸長楊宫縱胡客大校獵是也七畧曰羽獵賦永始三年十二</hi>
<pb n="KR4h0002_WYG_009-1b"/>
<hi>月上然永始三年去校獵之前首尾四載謂之明年疑班固誤也又七畧曰長楊賦緌和元年上綏和在校獵</hi>
<hi>後四嵗無容元延二年校獵綏和二年賦又疑七畧誤蔡邕曰上者尊位所在吕忱曰誇大言也説文曰誇誕</hi>
<hi>也</hi>秋命右扶風發民入南山<hi>善曰冬將校獵故秋先命之也爾雅曰命告也漢書</hi>
<hi>曰武帝以右内史更名右扶風扶風在涇州界南山終南山也</hi>西自褎斜東至𢎞農南<lb/>
敺漢中<hi>善曰褎斜谷名已見上漢書有𢎞農郡武帝置又有漢中郡秦置</hi>張羅網罝罘<lb/>
捕熊羆豪豬虎豹狖玃狐兔麋鹿<hi>善曰山海經曰竹山有獸其狀如豚白毛</hi>
<hi>毛大如笄而黒端以毛射物名豪彘也廣雅曰狖蜼也尾長四五尺郭璞爾雅注曰玃似獮猴豹形如虎而圓</hi>
<hi>文鄭𤣥曰鳥罟曰羅狖弋又切玃几縳切</hi>載以檻車<hi>善曰劉熈釋名曰檻車上施欄檻以格猛獸亦</hi>
<pb n="KR4h0002_WYG_009-2a"/>
<hi>囚禁罪人之車也漢書音義曰或曰檻車有封檻也</hi>輸長楊射熊館<hi>善曰三輔黄圖曰長楊宫</hi>
<hi>有射熊館在盭厔</hi>以網為周阹<hi>李竒曰阹遮禽獸圍陣也阹音祛</hi>縱禽獸其中<lb/>
令胡人手搏之自取其獲上親臨觀焉<hi>服䖍曰今胡客自取其得也善</hi>
<hi>曰廣雅曰搏擊也</hi>是時農民不得收斂雄從至射熊館還上長<lb/>
楊賦聊因筆墨之成文章故藉翰林以為主人子墨為<lb/>
客卿以諷<hi>韋昭曰翰筆也善曰翰林文翰之多若林也詩大雅曰有壬有林是也此云林即文翰林</hi>
<hi>猶儒林之義也胡廣曰博士為儒雅之林是也説文曰毛長者曰翰詩序曰下以諷刺上</hi>其辭曰<lb/>
子墨客卿問於翰林主人曰盖聞聖主之養民也仁霑<lb/>
<pb n="KR4h0002_WYG_009-2b"/>
而恩洽動不為身今年獵長楊先命右扶風左太華<lb/>
而右裦斜<hi>顔師古曰動不為身言憂百姓也山海經曰松梁之山西六十里曰太華山今在𢎞農縣</hi>
<hi>華隂西也長安東故言左高五十仞廣十里善曰太華已見西都賦</hi>㧻嶻嶭而為弋紆<lb/>
南山以為罝<hi>服䖍曰嶻嶭山名也孟康曰在池陽北顔師古曰嶻嶭即今謂嵳峩也善曰説</hi>
<hi>文曰弋橜也又曰紆詘也㭬音卓嶻音截嶭音齧</hi>羅千乗於林莽列萬騎於<lb/>
山隅帥軍踤阹錫戎獲胡<hi>漢書音義曰踤聚也顔監曰踤足蹴也善曰錫戎獲</hi>
<hi>胡言以禽獸錫戎令胡自獲之胡戎一也變文耳踤音崒方言曰踤蹴蹋也</hi>搤熊羆拖豪<lb/>
豬<hi>善曰搤拖已見西都賦</hi>木擁槍纍以為儲胥<hi>顔師古曰胥須也言有儲畜以</hi>
<pb n="KR4h0002_WYG_009-3a"/>
<hi>待所須也蘇林曰木擁栅其外又以竹槍纍為外委儲胥也韋昭曰儲胥蕃落之類也槍七羊切纍力</hi>
<hi>切</hi>此天下之窮覽極觀也雖然亦頗擾于農人三旬<lb/>
有餘其厪至矣而功不圖<hi>善曰古今字詁曰厪今勤字也爾雅曰圖謀也凡人</hi>
<hi>之所為皆有所圖今則百姓甚勞而無所圖言勞而無益也慎子曰無法之勞不圖於功</hi>恐不識<lb/>
者外之則以為娯樂之游内之則不以為乾豆之事<lb/>
豈為民乎哉<hi>善曰禮記曰天子無事嵗三田一為乾豆也</hi>且人君以𤣥黙<lb/>
為神澹泊為徳<hi>善曰𤣥黙謂幽𤣥恬黙也𤣥黙已見魏都賦澹泊與憺怕同已見子虚賦</hi>
今樂逺出以露威靈<hi>善曰露暴露也</hi>數搖動以罷車甲本非<lb/>
<pb n="KR4h0002_WYG_009-3b"/>
人主之急務也䝉竊惑焉<hi>善曰周易曰䝉者䝉也韓康伯曰䝉昧㓜少之象也</hi>
<hi>前年獵長楊故言數</hi>翰林主人曰吁客何謂兹耶<hi>善曰孔安國尚書傳曰吁</hi>
<hi>疑怪之辭也</hi>若客所謂知其一未覩其二見其外不識其<lb/>
内也<hi>善曰荘子曰識其一不知其二治其内而不治其外</hi>僕嘗倦談不能一二<lb/>
其詳<hi>善曰毛萇詩傳曰詳審也</hi>請畧舉其凡而客自覽其切焉<hi>善曰廣雅</hi>
<hi>曰都凡也顔監曰凡大指也張晏曰切近也覽其近於義也</hi>客曰唯唯主人曰昔有<lb/>
彊秦封豕其土窫窳其民鑿齒之徒相與磨牙而爭之<lb/>
<hi>應劭淮南子注云堯之時窫窳封豕鑿齒皆為人害窫窳類貙虎爪食人服䖍曰鑿齒齒長五尺似鑿亦食人</hi>
<pb n="KR4h0002_WYG_009-4a"/>
<hi>李竒曰以喻秦貪婪殘食其人也晉灼曰鑿齒之徒謂六國窫鳥黠切窳音庾</hi>豪俊麋沸雲擾<lb/>
羣黎為之不康<hi>善曰如麋之沸若雲之擾言亂之甚也廣雅曰麋饘也毛詩曰羣黎百姓爾雅</hi>
<hi>曰康安也</hi>於是上帝眷顧高祖高祖奉命順斗極運天闗<hi>服䖍</hi>
<hi>曰随天斗極運轉也善曰毛詩曰乃睠西顧孔安國尚書傳曰奉天承命春秋元命苞曰命者天之令雒書曰</hi>
<hi>聖人受命必順斗極宋均尚書中候注曰順斗機為政也爾雅曰北極謂之北辰天官星占曰北辰一名天闗</hi>
<hi>又星經曰牽牛神一名天闗</hi>横鉅海漂崐崘<hi>善曰横度大海也漂搖蕩之也匹昭切</hi>提<lb/>
劒而叱之所過麾城摲邑下将降旗<hi>顔監曰摲舉手擬也蒼頡篇曰摲拍</hi>
<hi>取也善曰鄭𤣥禮記注曰摲之言芟也字林曰摲山檻切</hi>一日之戰不可殫記當此<lb/>
<pb n="KR4h0002_WYG_009-4b"/>
之勤頭蓬不暇梳饑不及餐<hi>善曰頭蓬髪亂如蓬也</hi>鞮鍪生蟣蝨<lb/>
介胄被霑汗<hi>善曰説文曰鞮鍪首鎧也韓子曰攻戰無已介胄生蟣蝨鄭𤣥禮記注曰介被甲也</hi>
<hi>孔安國尚書傳曰胄兠鍪也鞮鍪即兠鍪也鞮丁奚切鍪音牟蟣居綺切蝨所乙切</hi>以為萬姓<lb/>
請命乎皇天<hi>善曰淮南子曰高皇帝奮袂執鋭以為百姓請命于皇天家語曰孔子曰分於道謂</hi>
<hi>之命王肅曰分於道始得為人也</hi>廼展人之所詘振人之所乏<hi>善曰方言曰展</hi>
<hi>申也詘古屈字也賈逵國語注曰振救也</hi>規億載恢帝業<hi>善曰杜預左氏傳注曰恢大也</hi>七<lb/>
年之間而天下密如也<hi>善曰高祖五年誅羽自六年至十二年崩凡七載爾雅曰密静</hi>
<hi>也</hi>逮至聖文随風乗流方垂意於至寕<hi>善曰随風乗流言順従高祖之</hi>
<pb n="KR4h0002_WYG_009-5a"/>
<hi>風流也</hi>躬服節儉綈衣不弊革鞜不穿<hi>善曰言不穿不弊不更為也漢書東</hi>
<hi>方朔曰孝文皇帝身衣弋綈之衣履革舄六韜曰堯衣履不弊盡不更為服䖍曰鞜舄也音沓</hi>大厦不<lb/>
居木器無文<hi>善曰晏子曰土事不文木事不鏤</hi>於是後宫賤瑇瑁而疏<lb/>
珠璣<hi>善曰廣雅曰疏亦賤也字書曰疏逺也璣小珠也音祈</hi>却翡翠之飾除雕琢<lb/>
之巧<hi>善曰爾雅曰玉謂之琱又曰治玉曰琢也</hi>惡麗靡而不近斥芬芳而不<lb/>
御<hi>善曰廣雅曰斥推也</hi>抑止絲竹晏衍之樂憎聞鄭衛㓜𦕈之聲<lb/>
<hi>善曰禮記曰絲竹樂之器也晏衍邪聲也禮記曰鄭衛之音亂世之音也衍弋戰切㓜一笑切𦕈音妙</hi>是<lb/>
以玉衡正而太階平也<hi>韋昭曰玉衡北斗也善曰春秋運斗樞曰北斗七星第五曰玉</hi>
<pb n="KR4h0002_WYG_009-5b"/>
<hi>衡元命苞曰常一不易玉衡正太階平出黄帝六符經</hi>其後熏鬻作虐東夷横畔<lb/>
<hi>服䖍曰熏鬻漢時匈奴也東夷東越也一云呂嘉殺其國王立國人殺嘉也善曰横自縱也胡孟切</hi>羌戎<lb/>
睚眥閩越相亂<hi>晉灼曰睚眥瞋目貎也又猜忌不和貌善曰漢書曰立無諸為閩越王又曰武</hi>
<hi>帝建元四年尉佗孫胡為南越王閩越王郢興兵擊南越邉邑</hi>遐<graphic n="KR2150" url="https://raw.githubusercontent.com/kanripo/KR-Gaiji/master/images/KR2150.png" mimeType="image/png"/>為之不安中國䝉被<lb/>
其難<hi>韋昭<graphic n="KR2150" url="https://raw.githubusercontent.com/kanripo/KR-Gaiji/master/images/KR2150.png" mimeType="image/png"/>音萌萌人也</hi>於是聖武勃怒爰整其旅<hi>善曰毛詩曰王赫斯怒爰</hi>
<hi>整其旅</hi>廼命驃衛<hi>應劭曰驃驃騎霍去病也衛衛青也善曰漢書曰霍去病為驃騎將軍凡六出</hi>
<hi>擊匈奴又曰衛青字仲卿為大将軍凡七出擊匈奴</hi>汾沄沸渭雲合電發<hi>善曰汾沄沸渭</hi>
<hi>衆盛貌也汾音紛沄音雲</hi>猋騰波流機駭蠭軼<hi>善曰爾雅曰扶搖謂之飈機駭蠭軼言其</hi>
<pb n="KR4h0002_WYG_009-6a"/>
<hi>疾也焱與飈古字通也</hi>疾如奔星擊如震霆碎轒輼破穹廬<hi>應劭曰轒</hi>
<hi>輼匈奴車也音義曰穹廬旃悵也服䖍曰轒輼百二十步兵車或可寝處善曰轒扶云切輼於云切</hi>腦沙<lb/>
幕䯝余吾<hi>服䖍曰破其頭腦塗沙幕也余吾水名北山經曰北鮮之山多馬鮮水出焉而北經余吾</hi>
<hi>水應劭曰在朔方北鄭氏曰折其骨使䯝膏水也通俗文曰骨中脂曰䯝古髓字</hi>遂躐乎王庭<lb/>
<hi>孟康曰匈奴王庭善曰王逸楚辭注曰躐踐也</hi>敺橐駝燒熐蠡<hi>張晏曰熐蠡乾酪毋燒之壞其</hi>
<hi>飬生之具也張揖曰熐蠡山名熐音覓蠡來戈切</hi>分剓單于磔裂屬國<hi>韋昭曰剓割也</hi>
<hi>音如梨顔師古曰凡言屬國者存其國號而屬朝善曰單于匈奴上號漢書曰單于廣大之貎也言其象天單</hi>
<hi>于然也廣雅曰磔張也漢書曰置屬國以處匈奴䧏者韋昭曰外國𦍑胡來屬漢者也</hi>夷阬谷牧<lb/>
<pb n="KR4h0002_WYG_009-6b"/>
鹵莽刋山石<hi>善曰毛詩傳曰夷平也鹵莽中生草莽也説文曰鹵西方鹹地也鄭𤣥禮記注曰刋</hi>
<hi>削也㧞莽削石以通道</hi>蹂屍輿厮係累老弱<hi>服䖍曰蹂尸踐尸也顔師古曰死則蹂踐</hi>
<hi>其尸破傷者輿而行如淳曰輿厮輪踐其厮徒也善曰賈逵國語注曰係繫也杜預左氏傳注曰累係也</hi>
                    <graphic n="KR3500" url="https://raw.githubusercontent.com/kanripo/KR-Gaiji/master/images/KR3500.png" mimeType="image/png"/>
鋋瘢耆金鏃滛夷者數十萬人<hi>如淳曰<graphic n="KR3500" url="https://raw.githubusercontent.com/kanripo/KR-Gaiji/master/images/KR3500.png" mimeType="image/png"/>括也孟康曰瘢耆馬脊耉創瘢處善</hi>
<hi>曰如氏之説以為箭括及鋋所中皆為創瘢於馬耆孟氏以為耆被金鏃過傷者甚衆也服䖍曰耆鬛傷者或</hi>
<hi>矛櫕内未出其瘡如合然或箭挿其項未㧞藂若鬛焉孔安國尚書傳曰淫過也杜預左氏傳注曰夷傷也<graphic n="KR3500" url="https://raw.githubusercontent.com/kanripo/KR-Gaiji/master/images/KR3500.png" mimeType="image/png"/>
                    </hi>
<hi>辭兖切</hi>皆稽顙樹領扶服蛾伏<hi>如淳曰叩頭時項下向則領樹上向也韋昭曰領音</hi>
<hi>蛤善曰説文曰匍匐手行也扶服與匍匐音義同蛾伏如蟻之伏也蛾古蟻字</hi>二十餘年矣尚<lb/>
<pb n="KR4h0002_WYG_009-7a"/>
不敢惕息<hi>善曰漢書曰漢不復出兵擊匈奴三年武帝崩前此者漢兵深入窮邉二十餘年匈奴極</hi>
<hi>苦之單于常欲和親賈逵國語注曰惕疾也説文曰息喘也</hi>夫天兵四臨幽都先加<lb/>
<hi>善曰天兵言兵威之盛如天也尚書曰宅朔方曰幽都</hi>廻戈邪指南越相夷<hi>善曰漢書</hi>
<hi>曰南越王胡上書曰今東越擅興兵侵臣天子為興師徃討閩越閩越王弟餘善殺郢以䧏廣雅曰夷㓕也</hi>
靡節西征羌僰東馳<hi>服䖍曰僰夷名也善曰漢書音義曰節所杖信節也僰蒲北切</hi>是<lb/>
以遐方疏俗殊鄰絶黨之域<hi>善曰絶逺也</hi>自上仁所不化茂<lb/>
徳所不綏<hi>善曰尚書曰有夏先后方楙厥徳</hi>莫不蹻足抗首請獻厥珍<lb/>
<hi>服䖍曰蹻舉足也音矯</hi>使海内澹然<hi>善曰廣雅曰澹安也徒濫切</hi>永亡邉城之<lb/>
<pb n="KR4h0002_WYG_009-7b"/>
災金革之患<hi>善曰史記士蒍曰邉城少寇禮記子夏曰三年之䘮卒金革之事無避也禮歟</hi>今<lb/>
朝廷純仁遵道顯義并包書林聖風雲靡英華沈浮洋<lb/>
溢八區<hi>善曰英華草木之羙者故以喻帝徳焉沈浮言多也禮斗威儀曰帝者得其英華王者得其根</hi>
<hi>荄八區八方之區也</hi>暜天所覆莫不沾濡<hi>善曰禮記曰天之所覆難蜀父老曰羣生沾濡</hi>
<hi>矣</hi>士有不談王道者則樵夫笑之意者以為事罔隆而<lb/>
不殺物靡盛而不虧<hi>善曰廣雅曰意疑也鄭𤣥周禮注曰殺滅也文子曰物盛則衰</hi>
故平不肆險安不忘危<hi>服䖍曰肆弃也顔監曰肆放也不放心於險也善曰孫卿子曰</hi>
<hi>平則慮險安則慮危</hi>廼時以有年出兵整輿竦戎<hi>善曰言時不常也榖梁傳曰有</hi>
<pb n="KR4h0002_WYG_009-8a"/>
<hi>年五榖皆熟為有年方言曰西秦之間相勸曰聳竦與聳古字通</hi>振師五柞習馬長楊<lb/>
<hi>善曰杜預左氏傳注曰振整也整厔有五柞宫也柞音作</hi>簡力狡獸校武票禽<hi>善曰爾雅</hi>
<hi>曰簡擇也賈逵國語注曰簡習也廣雅曰狡徤也賈逵國語注曰校考也票禽輕疾之禽也匹妙切</hi>廼萃<lb/>
然登南山瞰烏弋<hi>晉灼曰萃集也服䖍曰三十六國烏弋最在西西域傳曰去長安萬二千</hi>
<hi>二百里其地暑熱莽平近日所入善曰廣雅曰瞰視也</hi>西厭月<graphic n="KR1208" url="https://raw.githubusercontent.com/kanripo/KR-Gaiji/master/images/KR1208.png" mimeType="image/png"/>東震日域<hi>服䖍/曰<graphic n="KR1208" url="https://raw.githubusercontent.com/kanripo/KR-Gaiji/master/images/KR1208.png" mimeType="image/png"/>
                    </hi>
<hi>音窟月所生也善曰何休公羊傳注曰厭服也爾雅曰震懼也日域日出之域也厭一渉切</hi>又恐後<lb/>
代迷於一時之事常以此為國家之大務淫荒田獵陵<lb/>
夷而不禦也<hi>顔監曰禦止也善曰漢書張釋之曰秦陵夷至于二世天下土崩韓詩曰無矢我陵</hi>
<pb n="KR4h0002_WYG_009-8b"/>
<hi>嶭君章句曰四平曰陵爾雅曰禦禁也</hi>是以車不安軔日未靡旃從者彷<lb/>
彿骫屬而還<hi>韋昭曰不暇税駕支車也張晏曰従者彷彿委釋而廻旋善曰王逸楚辭注曰軔支</hi>
<hi>輪木日未靡旃言日未移旌旗之影也委屬而還謂委釋其事連屬而廽還也張以釋為委軔如振切彷彿或</hi>
<hi>作髣髴骫古委字也屬之欲切</hi>亦所以奉太尊之烈遵文武之度<hi>善曰太尊</hi>
<hi>高祖也爾雅曰烈業也</hi>復三王之田反五帝之虞<hi>善曰三王之田文王三驅是也</hi>
<hi>已見上文尚書帝曰益汝作朕虞</hi>使農不輟耰工不下機<hi>韋昭曰耰所以覆種音憂</hi>
<hi>顔監曰摩田器也晉灼云以耒推塊曰耰善曰工女功也漢書酈食其曰農夫釋耒工女下機</hi>婚姻以<lb/>
時男女莫違<hi>善曰毛詩序曰婚姻失時男女多違也</hi>出凱弟行簡易<hi>善曰毛詩</hi>
<pb n="KR4h0002_WYG_009-9a"/>
<hi>曰愷悌君子人之父母周易曰乾以易知坤以簡能易則易知簡則易従易簡而天下之理得矣</hi>矜劬<lb/>
勞休力役<hi>善曰毛萇詩傳曰矜憐也毛詩曰之子于征劬勞于野孫卿子曰罕興力役無奪農時</hi>
見百年存孤弱<hi>善曰禮記曰百年者就見之説文曰存恤問也春秋説題辭曰存恤孤㓜</hi>帥<lb/>
與之同苦樂然後陳鐘鼔之樂鳴鞀磬之和建碣磍之<lb/>
虡<hi>孟康曰碣磍之<graphic n="KR1607" url="https://raw.githubusercontent.com/kanripo/KR-Gaiji/master/images/KR1607.png" mimeType="image/png"/>刻猛獸為之故其形碣磍而盛怒也善曰鄭𤣥禮記注曰鞀如鼓而小有柄賓至搖之</hi>
<hi>以奏樂碣一轄切磍音轄鞀徒刀切</hi>拮隔鳴球掉八列之舞<hi>韋昭曰拮櫟也鳴球玉磬</hi>
<hi>也古文隔為擊善曰賈逵國語注曰掉搖也八列八佾也拮居黠切球音求掉徒釣切</hi>酌允鑠肴<lb/>
樂胥<hi>張揖曰允信也鑠美也言酌信美以當酒帥禮樂以為肴善曰毛詩曰允矣君子展也大成又曰於</hi>
<pb n="KR4h0002_WYG_009-9b"/>
<hi>鑠王師又曰君子樂胥</hi>聴廟中之雍雍受神人之福祐<hi>善曰毛詩曰雍雍在</hi>
<hi>宫肅肅在廟又曰受天之祜爾雅曰祐福也音怙</hi>歌投頌吹合雅<hi>服䖍曰聲之相投也</hi>其<lb/>
勤若此故真神之所勞也<hi>張揖曰詩云愷悌君子神所勞矣</hi>方将俟元<lb/>
符<hi>晉灼曰元符天瑞也</hi>以禪梁甫之基增泰山之高<hi>史記管子曰古者禪梁父</hi>
<hi>善曰難蜀父老曰增泰山之封加梁甫之事</hi>延光于将來比榮乎徃號<hi>張晏曰徃</hi>
<hi>號三五也善曰李軌法言注曰五帝三王延光至今不絶也</hi>豈徒欲淫覽浮觀馳騁<lb/>
秔稻之地周流梨栗之林蹂踐芻蕘誇詡衆庻盛狖玃<lb/>
之收多麋鹿之獲哉<hi>善曰孔安國尚書傳曰浮過也説文曰秔稻屬也聲類以為秔不黏</hi>
<pb n="KR4h0002_WYG_009-10a"/>
<hi>稻也漢書東方朔曰涇渭之南又有秔稻梨栗之饒芻馬草也禮記曰蹴路馬芻説文曰蕘草薪也毛萇詩傳</hi>
<hi>曰詡大也</hi>且盲者不見咫尺而離婁燭千里之隅<hi>善曰荘子南榮趎曰</hi>
<hi>盲者不能自見賈逵國語注曰八寸曰咫孟子曰離婁之明趙岐曰古之明目者也盖黄帝時人趎音樞</hi>客<lb/>
徒愛胡人之獲我禽獸曾不知我亦已獲其王侯<hi>善曰説文</hi>
<hi>曰曾辭之舒也</hi>言未卒墨客降席再拜稽首曰大哉體乎允非<lb/>
小人之所能及也<hi>善曰體猶法也</hi>廼今日發矇廓然已昭矣<hi>善曰</hi>
<hi>禮記曰昭然若發蒙矣矇與蒙古字通廓除貌</hi>
　　射雉賦<lb/>
<pb n="KR4h0002_WYG_009-10b"/>
　　　潘安仁<hi>善曰射雉賦序曰余徙家于琅邪其俗實善射聊以講肄之餘暇而習媒翳之事遂</hi>
　　　　<hi>樂而賦之也</hi>
　　　　徐爰注<hi>媒者少養雉于至長狎人能招引野雉因名曰媒翳者所隱以射者也晉邦遇江斯</hi>
　　　　　<hi>藝乃廢歴代迄今寡能厥事嘗覽兹賦昧而莫曉聊記所聞以備遺忘</hi>
涉青林以游覽兮樂羽族之羣飛<hi>樂羽翮之類或羣或飛飲啄恣性也善曰</hi>
<hi>七發曰游渉乎雲林薛君韓詩章句曰青静也鸚鵡賦曰羽族之可貴者</hi>聿采毛之英麗兮<lb/>
有五色之名翬<hi>聿述也述序羽族之中采飾英麗莫過翬也翬雉也伊洛以南素質五采皆偹</hi>
<hi>成章曰翬英者雄果之目名者聲聞之稱也一本聿作偉善曰翬見爾雅</hi>厲耿介之專心兮<lb/>
<pb n="KR4h0002_WYG_009-11a"/>
奓雄艶之姱姿<hi>厲嚴整也耿介專一也奓豊也姱好也美色曰豔言雉嚴整其不羣之性奮揚</hi>
<hi>其雄豔之貎見敵必戰不容他雜此之謂英麗也奓赤氏切姱苦𤓰切善曰嶭君韓詩章句曰雉耿介之鳥也</hi>
廵丘陵以經略兮畫墳衍而分畿<hi>廵行也言周行丘陵因其墳衍以為疆界</hi>
<hi>分而䕶之不相侵越也青幽之間土高且大者通之曰墳雉一界之内要以一雄為主餘者雖衆莫敢鳴雊也</hi>
<hi>此以上言雉之形性也善曰左傳楚無宇曰天子經畧廣雅曰廵畧行也孔安國尚書傳曰分其圻界圻興畿</hi>
<hi>同</hi>於時青陽告謝朱明肇授<hi>時四月也善曰爾雅曰春為青陽夏為朱明楚辭曰</hi>
<hi>青春爰謝王逸曰謝去也</hi>靡木不滋無草不茂<hi>草木俱榮</hi>初莖蔚其曜新<lb/>
陳柯槭以改舊<hi>蔚然初生之莖曜其新暉槭然陳宿之柯變其舊色言新舊咸茂也槭彫柯貌</hi>
<pb n="KR4h0002_WYG_009-11b"/>
<hi>也所膈切</hi>天泱泱以垂雲泉涓涓而吐溜<hi>涓涓清新之色泱音英涓古𤣥切善</hi>
<hi>曰毛詩曰英英白雲毛萇曰英英白雲貌泱與英古字通家語金人銘曰涓涓不壅終為江河溜水流貌也</hi>
麥漸漸以擢芒雉鷕鷕而朝鴝<hi>漸漸含秀之貌也㣲子曰麥秀漸漸鷕鷕雉聲</hi>
<hi>也又云雉之朝鴝尚求其雌雌雉不得言鴝顔延年以潘為誤用也案詩有鷕雉鳴則云求牡及其朝鴝則云</hi>
<hi>求雌今云鷕鷕朝鴝者互文以舉雄雌皆鳴也此以上序節物氣候雉可射之時也鷕以少切</hi>眄箱籠<lb/>
以揭驕睨驍媒之變態<hi>揭驕志意肆也箱籠竹器盛媒者也凡竹器箱方而宻籠圓而</hi>
<hi>疎盛媒器籠形者飬鳥宜圓也箱宻者不欲令見明也言感辰景之韻淑樂山梁之榮茂悟翬雉之奮逸思騁</hi>
<hi>藝之肆志顧視箱籠詳察驍媒恣睢掲驕意願得也楚辭掲驕字作拮矯掲居桀切睨音詣善曰楚辭曰意恣</hi>
<pb n="KR4h0002_WYG_009-12a"/>
<hi>睢以拮矯王逸曰縱心肆志所意願高也</hi>奮勁骹以角槎瞵悍目以旁睞<hi>骹脛</hi>
<hi>也角邪也槎斫也悍戾也瞵視貎睞視也奮其堅勁之脛以利距邪斫瞵其剛戾之目以旁視其敵也骹苦交</hi>
<hi>切槎于何切瞵力新切睞力代切善曰曹植闘鷄詩曰悍目發朱光</hi>鸎綺翼而䞓撾灼繡<lb/>
頸而衮背<hi>鸎文章貌也詩云有鸎其羽翼如綺文䞓則赤也撾肶也灼盛貌也頸毛如繡背如衮章</hi>
<hi>言五采備也䞓敕呈切撾都𤓰切善曰肶音陛</hi>鬱軒翥以餘怒思長鳴以效能<lb/>
<hi>鬱暴怒也軒起望也方言云翥舉也鬱然暴怒軒舉長鳴思見野敵效其才能也此以上言媒之形勢能怒代</hi>
<hi>切</hi>爾乃搫場拄翳停僮蔥翠<hi>搫者開除之名也今傖人通有此語射者聞有雉聲</hi>
<hi>便除地為場拄翳於草停僮翳貌也蔥翠翳色也搫步何切拄株庾切善曰廣雅曰搫除也</hi>緑柏参<lb/>
<pb n="KR4h0002_WYG_009-12b"/>
差文翮鱗次蕭森繁茂婉轉輕利<hi>翳上加木枝衣之以葉上則蕭森下則繁</hi>
<hi>茂而寔綢繆輕利也婉轉綢繆之稱</hi>衷料戾以徹鑒表厭躡以密緻<hi>料戾</hi>
<hi>小而徹也厭躡重而密也翳外觀宻緻與草木無别内視洞徹多所覩見也此以上序翳之形飾厭於輒切</hi>
恐吾游之晏起慮原禽之罕至<hi>游雉媒名江淮間謂之游游者言可與游也言</hi>
<hi>既芟場牲翳又恐媒起不早野雉希至原禽雉也雉不處下濕故曰原禽也</hi>甘疲心於企想<lb/>
分倦目以寓視<hi>企想雉出専視草際心為之疲目為之倦也此以上言拄翳之後遲獲之意也</hi>
<hi>善曰説文曰企舉踵也左氏傳楚子玉曰得臣與寓目焉杜預曰寓寄也</hi>何調翰之喬桀邈<lb/>
疇類而殊才<hi>調翰謂媒也媒性調良故謂調翰喬桀俊逸也言邈絶疇類殊異才氣也善曰何疑</hi>
<pb n="KR4h0002_WYG_009-13a"/>
<hi>問之辭也</hi>候扇舉而清呌野聞聲而應媒<hi>扇布也形如手巾呌鳴也将欲媒雊</hi>
<hi>振布令有聲媒便清叫野雉聞即應而出也</hi>褰微罟以長眺已踉蹡而徐來<lb/>
<hi>褰開也罟網也古者當以細網掩翳忩上視外處其制未聞也今則以板矣言聞野雉應媒之聲知其必出開</hi>
<hi>翳户長視已見踉蹡徐來也踉蹡乍行乍止不迅疾之貎也善曰踉蹡欲行也廣雅曰蹡走也踉音亮蹡七亮</hi>
<hi>切</hi>摛朱冠之赩赫敷藻翰之陪鰓<hi>赩赫赤色貌陪鰓奮怒之貎也善曰廣雅</hi>
<hi>曰摛舒也藻翰翰有華藻也摛勑知切赩許力切</hi>首葯緑素身拕黼繪<hi>方言曰葯纒也</hi>
<hi>猶纒裹也言雉首緑色頸素色也黼繡也繪畫文也身采如繪也葯烏角切</hi>青鞦莎靡丹臆<lb/>
蘭綷<hi>鞦夾尾間也莎草名楚辭曰青莎雜樹則莎色青也言雉尾間青毛如莎草之靡也臆膺也膺色如</hi>
<pb n="KR4h0002_WYG_009-13b"/>
<hi>秋蘭之色也綷同也宋衛之間謂混為綷也鞦音秋善曰小雅曰雜采曰綷音最</hi>或蹶或啄時<lb/>
行時止<hi>皆得意之形容也善曰賈逵曰蹶走也鄭𤣥曰蹶行遽貌字林曰啄鳥食也荘子曰澤雉十歩</hi>
<hi>一啄百歩一飲也蹶居衛切周易曰時止則止時行則行廣雅曰蹶踶跳</hi>班尾揚翹雙角特<lb/>
起<hi>雄壮之勢也此以上言野雉之状貌也善曰説文曰翹尾之長毛也</hi>良逰呃喔引之規<lb/>
裏<hi>良逰媒也言媒呃喔其聲誘引令入可射之規内也呃於隔切喔於肉切</hi>應叱愕立擢身<lb/>
竦峙<hi>峙立也既入可射之内來迅不止因便叱之雉聞叱即驚竦身而立者也善曰杜子春周禮注曰愕</hi>
<hi>驚也</hi>捧黄間以密彀屬剛罫以潛擬<hi>捧舉也黄間弩名也張衡云黄間機張一</hi>
<hi>名黄肩善曰說文曰彀張弓弩也屬謂注矢於弦也剛罫弩矢鏃也以鐵為之形如十字各長三寸方似罔罫</hi>
<pb n="KR4h0002_WYG_009-14a"/>
<hi>故曰罫焉罫古買切挂同</hi>倒禽紛以迸落機聲振而未已<hi>射應也禽被箭躍起</hi>
<hi>而反落弩聲猶未歇言其矢來疾也</hi>山鷩悍害猋迅已甚<hi>鷩雉似山鷄而小冠背毛黄腹</hi>
<hi>下赤項緑色其性悍戾憨害飛走如風之猋也爾雅曰扶搖謂之猋謂暴風従下上也善曰字書曰憨愚也呼</hi>
<hi>甘切</hi>越壑凌岑飛鳴薄廩<hi>鷩性悍憋聞媒聲便越澗凌岑且飛且鳴逕來翳前也廩翳中</hi>
<hi>盛飲食處今俗呼翳名曰倉也善曰薄至也方言曰憋惡也禆列切</hi>鯨牙低鏃心平望審<lb/>
<hi>鯨當作擎舉也舉弩牙低矢鏑以射之善曰禮記曰心平體正持弓矢審固也</hi>毛體摧落霍若<lb/>
碎錦<hi>雉尚不止於飛中射之毛體披散如錦之分碎也</hi>逸羣之儁擅場挾两<hi>逸羣</hi>
<hi>儁異之雉不但欲擅一塲而已又挾两雌也善曰東京賦曰秦政利觜長距終得擅場説文曰擅専也</hi>櫟<lb/>
<pb n="KR4h0002_WYG_009-14b"/>
雌妒異倐來忽徃<hi>櫟擊搏也聞他雄鳴擊搏其雌倐忽徃來無時蹔止也善曰楚辭曰荷衣</hi>
<hi>兮蕙帶倐而來兮忽而逝六韜曰倐然而徃忽然而來</hi>忌上風之餮切畏映日之<lb/>
儻朗<hi>餮切㣲動之聲儻朗不明之状言其忌聲而畏光也餮音鐵</hi>屛發布而累息徒<lb/>
心煩而伎懩<hi>屏除其布不敢散氣意者恐微有所聞便驚而逝既無由使媒鳴欲射則紛紛不定</hi>
<hi>空心煩而伎懩有伎藝欲逞曰伎懩也音飬善曰難蜀父老曰心煩於慮應劭風俗通曰高漸離變姓易名庸</hi>
<hi>保於宋子之家乆作苦聞其家堂客擊筑伎養不能毋出言也</hi>伊義鳥之應機啾擭地<lb/>
以厲響<hi>義鳥媒也為人致敵故名曰義媒見野雉紛紜難中啾然擭地而鳴引令來闘埤蒼曰擭地爪</hi>
<hi>持也三蒼曰啾聲也</hi>彼聆音而逕進忽交距以接壤<hi>彼野雉聞媒聲便逕來闘</hi>
<pb n="KR4h0002_WYG_009-15a"/>
<hi>交距蹶地土壌相接善曰廣雅曰壌塵也</hi>彤盈忩以美發紛首頺而臆仰<hi>彤赤</hi>
<hi>也盈滿也言其光彩滿當於忩美取其意而發矢又曰既與媒戰形當翳窗發弩極美正射其頸首頺向後臆</hi>
<hi>仰却斃也</hi>或乃崇墳夷靡農不易壠<hi>墳火防今呼為塘也夷靡也頽弛也易修也農</hi>
<hi>不修壠此言田塘荒廢也善曰毛詩曰禾易長畆</hi>稊菽藂糅蘙薈菶茸<hi>稊稗類也菽豆</hi>
<hi>也謂勞豆之屬野生也田既荒廢雜草繁茂翳薈菶茸深概貌菶蒲動切茸如隴切善曰孫子兵法曰林木翳</hi>
<hi>薈西京賦曰萃䔿菶茸</hi>鳴雄振羽依于其冡<hi>冡山巔也爾雅曰山頂曰冡言野之雄雉</hi>
<hi>振其羽翼鳴鴝高墳之上善曰毛詩曰莎鷄振羽</hi>㨛降丘以馳敵雖形隠而草<lb/>
動<hi>㨛疾視也言雉鴝於高丘之頂㨛然降下向敵不見其形而見草動也㨛一本或作撋㨛尸豔切撋而専</hi>
<pb n="KR4h0002_WYG_009-15b"/>
<hi>切善曰尚書曰降丘宅王</hi>瞻挺穟之傾掉意<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>躍以振踊<hi>挺檖草莖也掉動也</hi>
<hi>覩草莖傾動冀雉將出意<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>躍踊/逸也善曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>失冉切躍失藥切</hi>暾出苖以入場愈情<lb/>
駭而神悚<hi>暾漸出貎也楚辭曰暾將出兮東方向覩草動冀雉當至暾然而出果其所願情神愈驚</hi>
<hi>動</hi>望黶合而翳皛雉脥肩而旋踵<hi>言雉出苖望諸處黶然闇合唯翳皛然獨</hi>
<hi>顯仍歛翼旋反也人歛身謂之脥肩黶烏簟切善曰説文曰皛顯也漢書公孫玃曰脅肩低首吕氏春秋管仲</hi>
<hi>曰車不結軌士不旋踵皛胡了切脥許結切</hi>俽余志之精鋭擬青顱而㸃項<lb/>
<hi>雉既反歸乃從後射正中項也顱頭也俽音欣</hi>亦有目不歩體邪眺旁剔<hi>目不步體</hi>
<hi>視與體違也邪眺旁剔視瞻不正常驚惕也善曰國語單㐮公曰晉侯目不在體而足不歩目説文曰惕驚也</hi>
<pb n="KR4h0002_WYG_009-16a"/>
<hi>剔與惕古字通</hi>靡聞而驚無見自䳮<hi>䳮音脉字亦從脉方言曰脉俗謂黠為鬼言雉性驚</hi>
<hi>鬼黠</hi>周環囘復繚繞磐辟<hi>皆囘從徃復不正之貌也善曰漢書曰何武所舉者磐辟雅拜</hi>
戾翳旋把縈隨所厯<hi>戾轉也把翳内所執處也言轉翳囘旋随雉所趣取其便也善曰戾</hi>
<hi>力結切</hi>彳亍中輟馥焉中鏑<hi>彳亍止貌也輟止也鏑矢鏃也馥中鏃聲也彳丑亦切亍</hi>
<hi>丑録切馥被逼切善曰今本竝云彳亍中輒張衡舞賦曰蹇兮宕徃彳兮中輒以文勢言之徐氏誤也</hi>前<lb/>
<graphic n="KR1479" url="https://raw.githubusercontent.com/kanripo/KR-Gaiji/master/images/KR1479.png" mimeType="image/png"/>重膺傍截疊翮<hi>正横射也<graphic n="KR1479" url="https://raw.githubusercontent.com/kanripo/KR-Gaiji/master/images/KR1479.png" mimeType="image/png"/>割也前割重/膺傍㫁两翮也<graphic n="KR1479" url="https://raw.githubusercontent.com/kanripo/KR-Gaiji/master/images/KR1479.png" mimeType="image/png"/>魯跌反</hi>若夫多欵<lb/>
少决膽劣心狷<hi>雉性怯而多疑膽劣而心戾者善曰説文曰狷急也古縣切</hi>内無固<lb/>
守出則交戰<hi>内心也固堅也心無堅守外無闘意也善曰管子曰民無恥外不可以應敵内不可</hi>
<pb n="KR4h0002_WYG_009-16b"/>
<hi>以固守賈逵國語注曰交共也</hi>來若處子去如激電<hi>處子處女也荘周云藐姑射之山有</hi>
<hi>神人居綽約若處子來若處女之畏人去若激電之迅疾也善曰司馬兵法曰始如處女答賓戯曰風颺電激</hi>
闚䦓<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>葉幎厯乍見<hi>
                        <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>麥捐也謂在麥田中<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>葉間闚䦓於外乍見乍隠不敢出場也䦓</hi>
<hi>丑占切善曰<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>與䅌並同古𤣥切幎音</hi>於是算分銖商逺邇<hi>分銖弩牙後刻畫定矢所</hi>
<hi>至逺近之處也雉既不出將就草射之故計其分銖商其逺近也</hi>揆懸刀騁絶技<hi>懸刀弩牙</hi>
<hi>後刀也一名機揆度也籌量可發而發故言騁絶技也善曰釋名曰弩牙外曰郭下曰懸刀其形然也西京賦</hi>
<hi>曰妙材騁伎嶭君韓詩章句曰騁施也</hi>如䡹如軒不高不埤<hi>言至平也善曰毛詩曰如</hi>
<hi>輕如軒輕與䡹同鄭𤣥周禮注曰埤短也埤與庳古字通䡹竹二切埤貧美切</hi>當咮值胷裂膆<lb/>
<pb n="KR4h0002_WYG_009-17a"/>
破觜<hi>射靣也膆喉受食處也觜喙也裂喉破喙也字書曰咮鳥口也咮竹秀切膆音素</hi>夷險殊<lb/>
地馴麤異變<hi>地有平險之殊雉有馴麤之異随變而應不可為一准也</hi>昊不暇食夕<lb/>
不告勌<hi>言樂之者忘饑倦也</hi>昔賈氏之如臯始解顔於一箭<hi>善曰左氏</hi>
<hi>傳曰昔賈大夫惡取妻三年不言不笑御以如臯射雉獲之其妻始笑始言列子曰列子師老商氏五年之後</hi>
<hi>夫子始一觧顔而笑也</hi>醜夫為之改貎憾妻為之釋怨<hi>妻所以愁恨者怨其</hi>
<hi>夫之醜也今見獲雉而言笑則是斯藝能使醜夫變貎恨妻釋忿者也憾胡闇切</hi>彼遊田之致<lb/>
獲咸乘危以馳騖<hi>騖疾也田獵也言遊獵馳車騁馬飛鷹走犬陵山越澗常乗危險也</hi>何<lb/>
斯藝之安逸羌禽從其已豫<hi>善曰言斯藝極安從禽最逸豫言禽來就已故豫不</hi>
<pb n="KR4h0002_WYG_009-17b"/>
<hi>勞</hi>清道而行擇地而住<hi>人多則雉驚故僻除人從清道而行擇善地而住為場也善曰</hi>
<hi>司馬相如上疏曰清道而後行班固漢書贊曰馮參鞫射履方擇地而行</hi>尾飾鑣而在服肉<lb/>
登俎而永御豈唯皁𨽻此焉君舉<hi>舉音㩀善曰説文曰鑣馬銜也董巴輿服</hi>
<hi>志曰馬並以黄金為叉髦挿以翟尾先多用雉尾周禮王后六服有褕翟闕翟儀禮上大夫□羞有雉兔鶉鷃</hi>
<hi>左氏傳臧僖伯曰鳥獸之肉不登於俎則公不射若夫山林川澤之實皁𨽻之事非君所及又曹劌曰君舉必</hi>
<hi>書</hi>若乃耽槃流遁放心不移<hi>槃樂也善曰東京賦曰若乃流遁忘返於心不覺也</hi>
忘其身恤司其雄雌<hi>恤憂也司主也善曰左氏傳虞人箴曰忘其國恤思其麀牡</hi>樂<lb/>
而無節端操或虧<hi>善曰東京賦曰樂而無節楚辭曰内唯省以端操</hi>此則老氏<lb/>
<pb n="KR4h0002_WYG_009-18a"/>
所誡君子不為<hi>老子曰馳騁畋獵令人心發狂善曰歸田賦曰感老氏之遺誡孫卿子曰此小</hi>
<hi>人之所務而君子之所以不為也</hi>
　紀行<lb/>
　　北征賦<hi>流别論曰更始時班彪避難凉州發長安至安定作北征賦也</hi>
　　　班叔皮<hi>漢書曰班彪字叔皮扶風安陵人也性好荘老祖况成帝時為越騎校尉父稚</hi>
　　　　<hi>哀帝時為廣平太守彪年二十遭王莾敗劉聖公立未定乃去京師往天水郡歸隗囂囂</hi>
　　　　<hi>時據隴擁衆囂不禮彪彪後知囂必敗乃避地於河西就大將軍竇融勸融歸光武光武</hi>
　　　　<hi>問融曰比來文章所奏誰作答云班彪也融知彪有才舉茂才為徐令卒亦為望都</hi>
<pb n="KR4h0002_WYG_009-18b"/>
　　　　<hi>長</hi>
余遭世之顛覆兮罹填塞之阨災<hi>毛詩序曰閔周室之顛覆孔安國尚書傳</hi>
<hi>曰罹被也王道不通故曰填塞廣雅曰填塞也王逸楚辭注曰險阨傾危也</hi>舊室滅以丘墟<lb/>
兮曾不得乎少留<hi>吕氏春秋燭過曰子胥諫而不聴故呉為丘壚楚辭曰欲少留此靈𤨏</hi>
遂奮袂以北征兮超絶迹而逺遊<hi>淮南子曰奮袂執鋭荘子曰絶迹易廣雅</hi>
<hi>曰絶滅也楚辭曰願輕舉而逺逰</hi>朝發軔於長都兮夕宿瓠谷之𤣥宫<lb/>
<hi>楚辭曰朝發軔於天津兮夕余至乎西極長都長安也晉灼漢書注曰有宫觀故稱都楚辭曰夕宿兮帝郊爾</hi>
<hi>雅曰周有焦穫郭墣曰音䕶今扶風池陽縣瓠中是也按瓠谷𤣥宫皆地名在長安西羽獵賦曰處於𤣥宫</hi>
<pb n="KR4h0002_WYG_009-19a"/>
厯雲門而反顧望通天之崇崇<hi>雲陽古縣在池陽西北屬右扶風雲門即雲陽</hi>
<hi>縣門也漢書左馮翊有雲陽縣楚辭曰忽反顧而遊目通天䑓名已見上文</hi>乗陵崗以登降<lb/>
息郇邠之邑鄉<hi>漢書右扶風㨚縣有豳鄉詩豳國公劉所治邑也㨚與郇同豳與邠同應劭曰</hi>
<hi>左傳云畢原豊郇文之昭也郇侯賈伯伐晉是也臣瓉曰按汲郡古文晉武公滅郇以賜大夫原㸃是為郇叔</hi>
<hi>又云文公滅郇然則當在晉之境内不得在右扶風之界也今河東有郇城即古郇國也廣雅曰乗陵也爾雅</hi>
<hi>曰大阜曰陵郇音荀邠與豳同方旻切</hi>慕公劉之遺徳及行葦之不傷<hi>尚書</hi>
<hi>曰公劉克篤前烈孔安國曰公爵劉名也荘子盗跖曰此父母之遺徳也毛詩序曰行葦忠厚也詩曰敦彼行</hi>
<hi>葦牛羊勿踐履</hi>彼何生之優渥我獨罹此百殃<hi>毛詩曰既優既渥鄭𤣥禮記注</hi>
<pb n="KR4h0002_WYG_009-19b"/>
<hi>曰殃禍惡也毛詩曰我生之後逢此百殃</hi>故時㑹之變化兮非天命之靡常<lb/>
<hi>故時㑹者言此乃時君不能修徳致之故使傾覆非天命無常也時亦世也言人吉凶乃時㑹之變化豈天之</hi>
<hi>命無常乎爾雅曰時會也毛詩曰侯服于周天命靡常天命上天之命也</hi>登赤須之長坂入<lb/>
義渠之舊城<hi>赤須坂在北地郡義渠城名在北地王莽改為義溝酈善長水經注曰赤須水出赤</hi>
<hi>須谷西南流注羅水然坂因水以得名也漢書北地郡有義渠道</hi>忿戎王之淫狡穢宣<lb/>
后之失貞嘉秦昭之討賊赫斯怒以北征<hi>史記秦本紀曰昭襄王母</hi>
<hi>楚人姓芊氏號宣太后秦昭王時義渠戎王與宣太后亂有二子宣太后詐而殺義渠戎王於甘泉遂起兵伐</hi>
<hi>滅義渠而得其地杜預左氏傳注曰狡猾也赫怒已見上注</hi>紛吾去此舊都兮騑遲<lb/>
<pb n="KR4h0002_WYG_009-20a"/>
遲以厯兹<hi>杜預左氏傳注曰紛亂也謂心緒亂也楚辭曰紛吾乗兮𤣥雲舊都北地郡也説文曰驂</hi>
<hi>傍馬也毛詩曰行道遲遲楚辭曰喟慿心而厯茲</hi>遂舒節以逺逝兮指安定以<lb/>
為期<hi>舒節将行舒其志節也淮南子曰縱志舒節以馳大區漢書安定郡武帝元鼎三年置在涇渭之間</hi>
<hi>去長安三百五十里</hi>渉長路之緜緜兮逺紆囘以樛流<hi>毛萇詩傳曰緜緜長</hi>
<hi>不絶貎也劉歆遂初賦曰路修逺而緜緜説文曰紆屈也樛流曲折貎也樛音虬</hi>過泥陽而太<lb/>
息兮悲祖廟之不修<hi>漢書北地郡有泥陽縣漢書曰班壹始皇之末避地於樓煩故泥陽</hi>
<hi>有班氏之廟也泥奴鷄切</hi>釋余馬於彭陽兮且弭節而自思<hi>孝武帝傷李夫</hi>
<hi>人賦曰釋余馬於椒丘楚辭曰步余馬於蘭臯漢書安定郡有彭陽即今彭原是也楚辭曰吾令羲和弭節兮</hi>
<pb n="KR4h0002_WYG_009-20b"/>
<hi>司馬彪上林賦注曰弭節安志者也</hi>曰晻晻其将暮兮覩牛羊之下來<hi>楚辭</hi>
<hi>曰日晻晻而下頽説文曰晻不明也於感切毛詩云日之夕矣牛羊下來君子行役如之何勿思</hi>寤怨<lb/>
曠之傷情兮哀詩人之歎時<hi>思君子為怨曠嗟行役為歎時毛詩序曰大夫乆役</hi>
<hi>男女怨曠廣雅曰歎傷也</hi>越安定以容與兮遵長城之漫漫<hi>楚辭曰遵赤水</hi>
<hi>而容與又曰路曼曼其修逺漫與曼古字通</hi>劇蒙公之疲民兮為彊秦乎築<lb/>
怨<hi>説文曰劇甚也史記曰䝉恬齊人也為秦将拜為内史秦使䝉恬築長城劉歆遂初賦曰劇强秦之暴虐</hi>
<hi>兮</hi>捨高亥之切憂兮事蠻狄之遼患不耀徳以綏逺兮<lb/>
顧厚固而繕藩<hi>言不光曜道徳以綏逺方反為厚固繕藩而已廣雅曰切近也史記曰周穆王</hi>
<pb n="KR4h0002_WYG_009-21a"/>
<hi>將征犬戎祭公謀父諫曰不可昔我先王耀徳不觀兵杜預左氏傳注曰繕修也</hi>首身分而不<lb/>
寤兮猶數功而辭諐何夫子之妄説兮孰云地脉而生<lb/>
殘<hi>史記曰趙高者諸疎逺屬也為中車府令事公子胡亥始皇崩高得幸胡亥欲立為太子太子已立遣使</hi>
<hi>以罪賜䝉恬死䝉恬喟然太息我何罪於天無過而死良乆徐曰恬罪固當死矣起臨洮屬之遼東城塹萬餘</hi>
<hi>里此其中不能無絶地脉哉乃恬之罪也吞藥自殺</hi>登鄣隧而遥望兮聊須臾以<lb/>
婆娑<hi>蒼頡篇曰障小城也漢書武帝謂狄山曰使居一障間説文曰隧塞上亭守烽火者也篆文從火古</hi>
<hi>字通詞醉切班固漢書賛曰不修鄣隧其義竝同隧或謂墜説文曰墜古文地字也須臾少時也楚辭曰何須</hi>
<hi>臾而忘反婆娑容與之貎也毛詩曰市也婆娑</hi>閔獯鬻之猾夏兮弔尉卭於朝<lb/>
<pb n="KR4h0002_WYG_009-21b"/>
那<hi>史記文紀曰匈奴謀入邉為寇攻朝那塞殺北地都尉卭徐廣曰姓孫尚書曰蠻夷猾夏漢書曰安定郡</hi>
<hi>有朝那縣姚察曰卬姓段</hi>從聖文之克讓兮不勞師而幣加恵父兄<lb/>
於南越兮黜帝號於尉佗<hi>聖文文帝也尚書曰允恭克讓幣加加之幣帛也史記文</hi>
<hi>紀曰南越王尉他自立為武帝上召他兄弟以徳報之他遂去帝稱臣又曰南越王尉他者真定人姓趙氏為</hi>
<hi>南海尉然為尉故曰尉他又云他秦時為龍川令使南越王值秦亂遂不歸自立為越王</hi>降几杖於<lb/>
藩國兮折呉濞之逆邪<hi>史記曰呉王濞高帝兄劉仲之子也高祖立為呉王孝文時稍</hi>
<hi>失藩臣之禮稱病不朝天子賜呉王几杖老不朝其謀亦益不觧也</hi>惟太宗之蕩蕩兮豈<lb/>
曩秦之所圖<hi>言文帝知加幣以懐邉豈如强秦繕藩而禦逺也史記丞相申屠嘉議曰孝文皇帝</hi>
<pb n="KR4h0002_WYG_009-22a"/>
<hi>廟宜為帝者太宗之廟尚也書曰王道蕩蕩曩猶向時</hi>隮高平而周覽望山谷之嵯<lb/>
峨<hi>漢書安定有高平縣高唐賦曰周覧九土</hi>野蕭條以莽蕩逈千里而無家<lb/>
<hi>楚辭曰山蕭條而無獸爾雅曰逈逺也劉歆遂初賦曰逈百里而無家</hi>風猋發以漂遥兮<lb/>
谷水灌以揚波<hi>言水灌注且以揚波也管子曰山水之溝命曰谷水列女傳津吏女歌曰水揚</hi>
<hi>波兮杳㝠㝠</hi>飛雲霧之杳杳涉積雪之皚皚<hi>楚辭曰眴兮杳杳王逸曰杳杳</hi>
<hi>深𡨕貎也説文曰皚皚霜雪白之貎也牛哀切劉歆遂初賦曰漂積雪之皚皚渉凝露之隆霜</hi>鴈雝邕<lb/>
以羣翔兮鵾雞鳴以嚌嚌<hi>毛詩曰雝雝鳴鴈楚辭曰鵾雞嘲<graphic n="KR1116" url="https://raw.githubusercontent.com/kanripo/KR-Gaiji/master/images/KR1116.png" mimeType="image/png"/>而悲鳴嚌嚌衆聲也</hi>
<hi>音喈</hi>遊子悲其故郷心愴悢以傷懷<hi>漢書高祖曰遊子悲故鄉廣雅曰愴愴悢</hi>
<pb n="KR4h0002_WYG_009-22b"/>
<hi>悢悲也悢力上切毛詩曰嘯歌傷懷蒼頡篇曰懐抱也</hi>撫長劒而慨息泣漣落<lb/>
而霑衣<hi>左氏傳曰晉子朱怒撫劒從之説文曰慨太息也周易曰泣血漣如古詩曰泪下霑衣裳</hi>攬<lb/>
余涕以於邑兮哀生民之多故<hi>楚辭曰思美人兮攬涕而竚眙人曰氣於邑而</hi>
<hi>不可止又曰哀生人之長勤國語桓公問於史伯曰王室多故</hi>夫何隂曀之不陽兮嗟<lb/>
乆失其平度<hi>隂曀喻昏亂也楚辭曰欲俟時而須臾日隂曀其將暮毛萇詩傳曰隂而風曰曀於</hi>
<hi>許切</hi>諒時運之所為兮永伊鬱其誰愬<hi>爾雅曰諒信也宋衷春秋緯注曰五</hi>
<hi>運五行用事之運也楚辭曰獨鬰結其誰語説文曰愬亦訴字</hi>亂曰夫子固窮遊藝文<lb/>
兮樂以忘憂惟聖賢兮<hi>論語子曰君子固窮又曰游於藝人曰樂以忘憂</hi>逹人<lb/>
<pb n="KR4h0002_WYG_009-23a"/>
從事有儀則兮行止屈申與時息兮<hi>毛詩曰我從事獨賢荘子曰形體保</hi>
<hi>神各有儀則周易曰時止則止時行則行動静不失其道光明家語孔子曰君子之行已也可以屈則屈可以伸</hi>
<hi>則伸周易曰天地盈虚與時消息是也</hi>君子履信無不居兮雖之蠻貊何<lb/>
憂懼兮<hi>周易曰履信思乎順論語曰子張問行子曰言忠信行篤敬雖蠻貊之邦行矣</hi>
　　東征賦<hi>大家集曰子穀為陳留長大家随至官作東征賦流别論曰發洛至陳留述所經厯</hi>
　　　<hi>也</hi>
　　　曹大家<hi>范曄後漢書曰扶風曹世叔妻者同郡班彪之女也名昭字恵姬年十四聘世</hi>
　　　　<hi>叔和帝數召入宫令皇后貴人師事焉號曰大家兄固修漢書不終而死大家續之時馬</hi>
<pb n="KR4h0002_WYG_009-23b"/>
　　　　<hi>融受業於大家</hi>
惟永初之有七兮余随子乎東征<hi>惟是也東觀漢記曰和帝年號永初</hi>時<lb/>
孟春之吉日兮撰良辰而将行<hi>禮記曰孟春之月日在營室鄭𤣥禮記注曰撰</hi>
<hi>猶擇也楚辭曰吉日兮良辰毛萇詩傳曰辰時也</hi>乃舉趾而升輿兮夕予宿乎<lb/>
偃師<hi>左氏傳曰關伯比曰莫敖舉趾高杜預注曰趾足也漢書河南郡有偃師縣在洛陽東三十里洛陽</hi>
<hi>故事云帝嚳所都後為西亳即古之易亭周秦之世為偃師盤庚所遷處也</hi>遂去故而就新<lb/>
兮忘愴悢而懷悲<hi>楚辭曰愴怳懭悢兮去故而就新</hi>明發曙而不寤兮<lb/>
心遲遲而有違<hi>毛詩曰明發不寐又曰行道遲遲中心有違</hi>酌罇酒以弛念<lb/>
<pb n="KR4h0002_WYG_009-24a"/>
兮喟抑情而自非<hi>漢書東方朔曰銷憂者莫若酒廣雅曰弛絶也爾雅曰念思也</hi>諒不<lb/>
登樔而㭬蠡兮得不陳力而相追<hi>登樔㭬蠡謂上古未有君臣又無宫室不</hi>
<hi>知火化之時也言信不能同於上古登樔而㭬蠡得不陳力就列而相追乎禮記曰昔者未有宫室夏則居橧</hi>
<hi>巢韓子曰上古之世人民少而禽獸衆人不勝禽獸蟲蛇聖人作構木為巢以羣居天下號曰有巢氏民食果</hi>
<hi>蓏蚌蛤腥臊惡臭聖人作鑚燧取火以化腥臊天下號曰燧人氏鄭𤣥周禮注曰㭬擊也淮南子曰古者人茹</hi>
<hi>草飲水食蠃蚌之肉陳思王遷都賦曰覧乾元之兆域兮本人物乎上世紛混沌而未分與禽獸乎無别㭬蠡</hi>
<hi>䖿而食蔬摭皮毛以自蔽然陳思之言盖出於此也尸子曰卵生曰琢胎生曰乳琢與㭬蠡與蠃古字通蠡力</hi>
<hi>弋切䖿力兮切蚌蒲講切論語子謂冉有曰周任有言陳力就列不能者止</hi>且從衆而就列<lb/>
<pb n="KR4h0002_WYG_009-24b"/>
兮聴天命之所歸<hi>論語曰吾從衆就列已見上注墨子曰貧富治亂固有天命不可損益也</hi>
遵通衢之大道兮求捷徑欲從誰<hi>楚辭曰夫唯捷徑以窘步王逸曰徑邪道</hi>
<hi>也</hi>乃遂徃而徂逝兮聊逰目而遨魂<hi>楚辭曰忽反顧而游目韓詩曰聊樂</hi>
<hi>我䰟嶭君曰䰟神也</hi>厯七邑而觀覽兮遭鞏縣之多艱<hi>史記曰秦荘㐮王滅</hi>
<hi>東西周徐廣曰周比亡之時凡七縣河南洛陽榖城平陸偃師鞏緱氏漢書河南郡有鞏縣楚辭曰路修逺以</hi>
<hi>多艱鞏居勇切</hi>望河洛之交流兮看成臯之旋門<hi>郭璞曰山海經注曰洛水</hi>
<hi>東至河南鞏縣入河廣雅曰交合也漢書河南郡有成臯縣旋門已見東京賦成臯縣今虎牢是也</hi>既免<lb/>
脱於峻嶮兮厯滎陽而過巻<hi>漢書河南郡有滎陽縣應劭曰巻故虢國今虢亭是</hi>
<pb n="KR4h0002_WYG_009-25a"/>
<hi>也卷圖切</hi>丘食原武之息足宿陽武之桑間<hi>漢書河南郡有原武縣陽武縣</hi>
渉封丘而踐路兮慕京師而竊歎<hi>漢書陳留郡有封丘縣應劭曰即春秋所</hi>
<hi>謂敗狄於長丘史記曰紂醢九侯西伯聞之竊歎也</hi>小人性之懷土兮自書傳而<lb/>
有焉<hi>論語子曰君子懐徳小人懷上孔安國曰懐安也</hi>遂進道而少前兮得平<lb/>
丘之北邉<hi>家語曰孔子適齊驅而少前漢書陳留郡有平丘縣</hi>入匡郭而追逺兮<lb/>
念夫子之厄勤彼衰亂之無道兮乃困畏乎聖人<hi>論語子畏</hi>
<hi>於匡又曰慎終追逺史記曰孔子将適陳過匡匡人聞之以為魯之陽虎虎嘗暴於匡人匡人遂止孔子</hi>
悵容與而乆駐兮忘日夕而将昏<hi>神女賦曰時容與以微動漢書門卒謂韓</hi>
<pb n="KR4h0002_WYG_009-25b"/>
<hi>延夀曰明府久駐未出蒼頡篇曰駐止也</hi>到長垣之境界察農野之居民<hi>漢書</hi>
<hi>陳留郡有長垣縣也</hi>睹蒲城之丘墟兮生荆棘之榛榛<hi>丘墟已見上文漢書</hi>
<hi>伍被曰臣見宫中生荆棘</hi>惕覺寤而顧問兮想子路之威神衛人嘉<lb/>
其勇義兮訖于今而稱云<hi>長門賦曰惕寤覺而無見韓詩外傳曰周公無所顧問史</hi>
<hi>記徐廣注曰長垣縣有匡城蒲鄉史記曰子路為蒲邑大夫論語子曰君子有勇而無義為亂又曰民到于今</hi>
<hi>稱之稱或為祠</hi>蘧氏在城之東南兮民亦尚其丘墳<hi>蘧氏蘧瑗也陳留風</hi>
<hi>俗傳曰長垣縣有蘧郷有蘧伯玉冡廣雅曰墳高也春秋説題辭曰丘者墓也</hi>唯令徳為不朽<lb/>
兮身既没而名存<hi>毛詩曰顯顯令徳左氏傳穆叔曰太上有立徳此之謂不朽論語曰文王</hi>
<pb n="KR4h0002_WYG_009-26a"/>
<hi>既没</hi>惟經典之所美兮貴道徳與仁賢<hi>老子曰莫不尊道而貴徳尹文子曰</hi>
<hi>親疏係乎勢利不係乎不肖與仁賢也</hi>呉札稱多君子兮其言信而有徴<lb/>
<hi>左氏傳曰呉季札適衛説蘧瑗史狗史鰌公子荆公叔發謂公子朝曰衛多君子未有患也又叔向曰君子之</hi>
<hi>言信而有徴</hi>後衰微而遭患兮遂陵遲而不興<hi>史記衛世家曰成侯貶號</hi>
<hi>曰侯平侯子嗣君更貶號曰君朝魏魏殺懐君至君角秦二世廢為庻人衛絶祀孫卿子曰百仞之山而豎子</hi>
<hi>慿而游焉陵遲故也今夫世之陵遲亦乆矣而能使勿踰乎漢書劉向上書曰周室多禍遂陵夷而不能復興</hi>
<hi>王肅家語注曰陵遲猶陂陀也</hi>知性命之在天由力行而近仁<hi>論語子夏曰死</hi>
<hi>生有命富貴在天家語孔子曰形於一謂之性王肅曰人各受隂陽剛柔之性故曰形於一也命已見上文禮</hi>
<pb n="KR4h0002_WYG_009-26b"/>
<hi>記子曰好學近乎知力行近乎仁</hi>勉仰高而蹈景兮盡忠恕而與人<hi>毛詩</hi>
<hi>曰高山仰止景行行止論語子貢問曰有一言而終身行之者乎子曰其恕乎已所不欲勿施於人老子曰天</hi>
<hi>道無親常與善人</hi>好正直而不囘兮精誠通於明神<hi>毛詩曰靖恭爾位好</hi>
<hi>是正直神之聴之介爾景福又曰求福不囘鄭𤣥曰不違先祖之道也文子曰精誠通於形動氣於天</hi>庶<lb/>
靈祗之鍳照兮祐貞良而輔信<hi>楚辭曰招貞良與明智</hi>亂曰君子<lb/>
之思必成文兮盍各言志慕古人兮<hi>揚子法言曰君子言則成文動則成</hi>
<hi>徳論語曰顔淵季路侍子曰盍各言爾志</hi>先君行止則有作兮雖其不敏敢<lb/>
不法兮<hi>先君謂彪也有作謂北征賦也論語顔淵曰囘雖不敏請事斯語矣</hi>貴賤貧富不<lb/>
<pb n="KR4h0002_WYG_009-27a"/>
可求兮正身履道以俟時兮<hi>論語子曰富而可求雖執鞭之士吾亦為之如不可</hi>
<hi>求從吾所好周易曰履道坦坦孫卿子曰君子博學深謀脩身端行以俟其時</hi>修短之運愚智<lb/>
同兮靖恭委命唯吉凶兮<hi>靖恭已見上注鶡冠子曰縱軀委命</hi>敬慎無怠<lb/>
思嗛約兮清靜少欲師公綽兮<hi>毛詩曰敬慎威儀尚書曰無怠無荒周易曰人</hi>
<hi>道惡盌而好謙嗛與謙音義同苦兼切封禪書曰上猶嗛譲而未俞也老子曰清净為天下正論語曰子路問</hi>
<hi>成人子曰若公綽之不欲馬融曰孟公綽也</hi>
　<lb/>
　<lb/>
<pb n="KR4h0002_WYG_009-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文選巻九<lb/>
</p>
<p>
</p>
  </div>
</body>
</text>
</TEI>
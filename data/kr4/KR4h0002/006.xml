<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文選卷六</head>
    <p>
<pb n="KR4h0002_WYG_006-1a"/>
欽定四庫全書<lb/>
　文選卷六　　　　　　　　梁　蕭統　撰<lb/>
　　　　　　　　　　　　　唐　李善　註<lb/>
　　魏都賦<hi>魏曹操都鄴相州是也太沖賦三都以呉蜀逓相頓折以魏都依制度</hi>
　　　左太沖<lb/>
　　　　劉淵林注<lb/>
魏國先生有睟其容乃盱衡而誥曰异乎交益之士<hi>孟子</hi>
<hi>曰君子所性仁義禮智根於心其生色睟然見於靣不言而喻趙岐曰睟潤澤貎也眉上曰衡盱舉眉大視也</hi>
<pb n="KR4h0002_WYG_006-1b"/>
<hi>异異也尚書堯典四岳曰异哉善曰漢書曰武帝置交州又改梁曰益有益州又曰公盱衡厲色振揚武怒音</hi>
<hi>義曰眉上曰衡謂舉眉揚目也字林曰盱張目也爾雅曰誥告也</hi>盖音有楚夏者土風<lb/>
之乖也<hi>善曰孫卿子曰人居楚而楚居夏而夏非天性也積靡使然也史記曰淮北沛陳汝南南郡此</hi>
<hi>西楚也潁川南陽夏人之居故至今謂之夏人</hi>情有險易者習俗之殊也<hi>論語曰性</hi>
<hi>相近習相逺也善曰周易曰辭有險易春秋説題辭曰中國之性習俗常操</hi>雖則生常固非<lb/>
自得之謂也<hi>傳曰習實生常善曰孟子曰使自得之趙岐曰使自得其本善性也</hi>昔市南<lb/>
宜僚弄丸而兩家之難解聊為吾子復翫徳音以釋二<lb/>
客競于辯囿者也<hi>荘子曰市南宜僚弄丸而兩家之難觧又曰公孫龍辯者之徒飾人之心</hi>
<pb n="KR4h0002_WYG_006-2a"/>
<hi>易人之意能勝人之口不能服人之心辯者之囿也善曰毛詩曰徳音孔昭</hi>夫泰極剖判造<lb/>
化權輿<hi>善曰周易曰易有太極是生兩儀史記曰鄒衍稱引天地剖判以來淮南子曰大丈夫無為與</hi>
<hi>造化逍遙爾雅曰權輿始也劇秦羙新序曰權輿天地未祛也班固漢書述曰彰其剖判</hi>體兼晝夜<lb/>
理包清濁<hi>善曰列子曰昏明之分察故一晝一夜又曰夫有形者生於無形清輕者上為天濁重者</hi>
<hi>下為地</hi>流而為江海結而為山嶽<hi>善曰班固終南山賦曰流澤遂而成水停積結</hi>
<hi>而為山</hi>列宿分其野荒裔帶其隅巖岡潭淵限蠻隔夷峻<lb/>
危之竅也<hi>潭淵也屈平卜居曰横江潭而漁善曰漢書曰秦地於天官東井與鬼之分野揚雄交州</hi>
<hi>箴曰交州荒裔水與天際方言曰竅空也</hi>蠻陬<hi>子侯</hi>夷落譯導而通鳥獸之氓<lb/>
<pb n="KR4h0002_WYG_006-2b"/>
也<hi>陬落蠻夷之居處名也一名聚居為陬善曰廣雅曰落居也杜篤通論曰親録譯導緩歩四來論衡</hi>
<hi>曰四夷入諸夏因譯而通說文曰譯傳四夷之語者漢書賈捐之上書曰駱越之人與禽獸無異毛萇詩</hi>
<hi>傳曰氓民也</hi>正位居體者以中夏為喉不以邉陲為襟也<lb/>
<hi>易曰正位居體羙在其中而暢於四支善曰喉衿以身及衣為喻也戰國䇿頓子曰韓天下之㗋咽也魏</hi>
<hi>天下之胸腹也李尤凾谷闗銘也曰衿帶咽㗋聲類曰衿衣交領</hi>長世字甿者以道徳<lb/>
為藩不以襲險為屏也<hi>善曰左氏傳北宫文子曰有其國家令問長世周書成王</hi>
<hi>曰朕不知字民之道敬問伯父說文曰甿田民也東方朔集曰文帝以道徳為籬以仁義為藩毛萇詩傳</hi>
<hi>日藩屏也揚雄城門校尉箴曰盤石唐芒襲險重固毛萇詩傳曰屏蔽也</hi>而子大夫之賢<lb/>
<pb n="KR4h0002_WYG_006-3a"/>
者尚弗曾庶翼等威附麗皇極思禀正朔樂率貢職<lb/>
<hi>善曰言不曾與衆庶翼戴上者等其威儀而附著於大中之道也國語越王句踐曰苟聞子大夫之言賈</hi>
<hi>逵曰親而近之故曰子大夫尚書曰庶明勵翼孔安國曰衆庶皆明其教而自勉勵翼戴上命左氏傳曰</hi>
<hi>士㑹曰貴有常尊賤有等威荘子曰附麗不以膠漆王弼周易注曰麗著也尚書曰皇極皇建其有極孔</hi>
<hi>安國曰皇大極中也謂大中之道也又曰禀受也論語比考䜟曰正朔所加莫不歸義又撰考䜟曰穿胸</hi>
<hi>儋耳莫不貢職漢書曰單于非正朔所加東觀漢記曰百蠻貢職</hi>而徒務於詭隨匪<lb/>
人宴安於絶域榮其文身驕其險棘<hi>善曰詭隨匪人言詭善隨惡同</hi>
<hi>於匪人又自宴安於其絶域也毛詩曰無縱詭隨以謹無良毛萇曰詭隨詭人之善隨民之惡毛詩曰獨</hi>
<pb n="KR4h0002_WYG_006-3b"/>
<hi>為匪民左氏傳管仲曰宴安酖毒不可懷也李陵書曰出征絶域漢書曰少康之庶子封於㑹稽文身㫁</hi>
<hi>髪蔡雍樊陵碑曰進路孔夷人情險棘毛萇詩傳曰棘急也</hi>繆黙語之常論牽膠<lb/>
言而踰侈飾華離以矜然假倔<hi>渠屈</hi>彊<hi>巨兩</hi>而攘臂非醇<lb/>
粹之方壯謀踳<hi>舛</hi>駮於王義孰愈尋靡䓑於中逵造<lb/>
沐猴於棘刺<hi>李克曰言語辯聪之說而不度於義者謂之膠言周官曰形方氏掌制邦國之</hi>
<hi>地域而正其封疆無華離之地班固曰不變曰醇不雜曰粹壯子曰恵施多方其書五車其道踳駮言惡</hi>
<hi>也楚辭天問曰靡䓑九逵枲華安居韓子曰燕王好五㣲巧衛人曰臣能以棘刺之端為母猴王悦之飬以</hi>
<hi>乘之奉王曰吾請觀容為棘刺之母猴衛人曰臣為棘刺之母猴也人主欲觀之必半嵗不入宫不飲酒食肉</hi>
<pb n="KR4h0002_WYG_006-4a"/>
<hi>雨霽日出視之晏隂之間而棘刺之母猴乃可見燕王因養衛人而不能觀母猴鄭人有臺下之治者謂王曰</hi>
<hi>臣為削者諸微巧必以削削之所削必大於削今棘刺之端不容削王試觀客之削則能與不能可知也王曰</hi>
<hi>客為棘刺之母猴何以理之曰以削王曰吾欲觀客之削也客曰臣請取之因逃治人謂王曰上之無度量言</hi>
<hi>談之士多棘刺之説也善曰周易曰君子或黙或語廣雅曰膠欺也鄭𤣥禮記注曰矜謂自尊大也毛萇詩傳</hi>
<hi>曰然是也漢書伍被曰倔彊江淮間孟子曰馮婦善傅虎攘臂下車衆皆悦之楚辭曰王色頩以開顔精純粹</hi>
<hi>而始北華口哇反司馬彪荘子注曰踳讀曰舛舛乖也駮色雜不同也頩晋工反王逸楚辭注曰寜有䓑草蔓</hi>
<hi>衍於九逵之道靡蔓也</hi>劍閣雖嶛慿之者蹶非所以深根固蔕也<lb/>
<hi>善曰劍閣蜀境也酈元水經注曰小劍去大劍飛閣通衢故謂之劍閣廣雅曰嶛巢高也力彫反又曰蹶敗也善</hi>
<pb n="KR4h0002_WYG_006-4b"/>
<hi>曰老子曰有國之母可以長乆是謂深根固蔕長生乆視之道聲類曰蔕果鼻也</hi>洞庭雖濬負<lb/>
之者北非所以愛人治國也<hi>善曰洞庭呉境也史記呉起曰三苗氏左洞庭而右</hi>
<hi>彭蠡恃此險也禹滅之毛萇詩傳曰濬深也鄭𤣥周禮注曰負性恃也漢書音義服䖍曰師敗曰北南北之北</hi>
<hi>老子曰愛人治國能無知乎</hi>彼桑榆之末光踰長庚之初輝<hi>善曰東觀漢記</hi>
<hi>光武曰失之東隅收之桑榆毛詩曰東有啓明西有長庚</hi>況河冀之爽塏<hi>苦改</hi>與江介<lb/>
之湫<hi>于小</hi>湄<hi>善曰左氏傳齊景公欲更宴子之宅曰子之宅湫隘囂塵請更諸爽塏楚辭曰長江介之</hi>
<hi>遺風薛君韓詩章句曰介界也毛萇詩傳曰水草交曰湄</hi>故将語子以神州之略赤<lb/>
縣之畿魏都之卓犖<hi>吕角</hi>六合之樞機<hi>鄒衍以為儒者所謂中國者於天下</hi>
<pb n="KR4h0002_WYG_006-5a"/>
<hi>八十一分居一耳中國名赤縣神州赤縣神州内自有九州禹之所敘九州也是以不得為州數中國外若赤</hi>
<hi>縣神州者九所謂九州者也范雎説秦王曰魏韓中國處而天下之樞也善曰河圖拈地象曰崑崙謂東南地</hi>
<hi>方五千里名曰神州帝王居之小雅曰畧界也周禮曰方千里曰王畿西都賦曰卓躒諸夏卓犖與卓躒音義</hi>
<hi>同吕氏春秋曰神通乎六合</hi>于時運距陽九漢網絶維姦囘内贔<hi>備</hi>
兵纒紫微翼翼京室耽<hi>眈</hi>眈帝宇巢焚原燎變為煨燼<lb/>
故荆棘旅庭也殷殷寰内繩繩八區鋒鏑縱横化為戰<lb/>
場故麋鹿寓城也<hi>不飲酒而怒曰贔詩曰内贔于中國漢室之亂起于閹官故曰内贔也紫</hi>
<hi>微宫在南城下于時兵所圍繞光憙元年四月靈帝崩八月大将軍何進入省見太后黄門張讓郭進等斬進</hi>
<pb n="KR4h0002_WYG_006-5b"/>
<hi>進部曲将兵突入尚書閣閣閉虎賁中郎将袁術等攻閣日草術等起火燒閣初平元年十二月董車遷都長</hi>
<hi>安其夜燒洛陽南北宫易曰鳥焚其巢尚書曰若火之燎于原春秋榖梁傳曰寰内諸侯非天子之命不得出</hi>
<hi>㑹戸更始曰天子以千里為寰伍被謂淮南王曰昔伍子胥諫呉王呉王不用乃曰臣今見麋鹿遊姑蘇臺也</hi>
<hi>臣今見宫中荆棘露沾衣也善曰春秋保乾圗曰五運七變各以類驚宋衷曰五運五行用事之運也孔安國</hi>
<hi>尚書傳曰距至也漢書陽几厄曰初入百六陽九音義曰易傳所謂陽九之厄漢書曰漢興禁網疎濶管子曰</hi>
<hi>國有四維四維不張則滅王逸楚辭注曰維紘也尚書曰崇信姦囘毛詩曰商邑翼翼漢書客謂陳涉曰夥涉</hi>
<hi>之為王沈沈者應劭曰沈沈宫室深䆳之貌沈長含切與眈音義同謝承後漢書曰陽球為司𨽻校尉虎視帝</hi>
<hi>宇廣雅曰煨燼也烏壞反廣雅曰煨烟也杜預左氏傳注曰燼火之餘木也似進反毛萇詩傳曰殷衆也毛詩</hi>
<pb n="KR4h0002_WYG_006-6a"/>
<hi>曰子孫繩繩兮長楊賦曰洋溢八區言廣大也説文曰鋒兵端也又曰矢鋒也戰國䇿曰綴甲厲兵效勝於戰</hi>
<hi>場</hi>伊洛榛曠崤函荒蕪<hi>善曰服䖍漢書注曰榛木叢生也賈逵國語注曰蕪穢也</hi>臨<lb/>
菑牢落鄢郢丘墟<hi>善曰漢書齊郡有臨菑縣牢落猶遼落也洞簫賦曰翩連綿以牢落東觀</hi>
<hi>漢記曰第五倫自度仕宦牢落漢書南郡有故鄢縣吕氏春秋燭過曰子胥諫而不聴故呉為丘墟</hi>而是<lb/>
有魏開國之日締構之初萬邑譬焉亦猶犨<hi>昌由</hi>麋之與<lb/>
子都培塿之與方壺也<hi>善曰周易曰開國承家廣雅曰締結也犨麋古之醜人也吕氏</hi>
<hi>春秋曰陳有惡人焉曰敦洽犨麋椎顙廣額色如漆赭陳侯悦之毛詩曰不見子都子都美丈夫也左氏傳曰</hi>
<hi>太叔曰培塿無松柏培步苟反塿路苟反方壺二山名已見上文</hi>且魏地者畢昴之所<lb/>
<pb n="KR4h0002_WYG_006-6b"/>
應虞夏之餘人先王之桑梓列聖之遺塵考之四隈則<lb/>
八埏<hi>延</hi>之中測之寒暑則霜露所均卜偃前識而賞其<lb/>
隆呉札聴歌而美其風雖則衰世而盛徳形於管絃雖<lb/>
踰千祀而懷舊藴於遐年<hi>詩譜云魏地畢昴之分野虞舜及禹所都之地在禹貢冀</hi>
<hi>州雷首之北析城之西周以封同姓其後晉獻公滅魏以封大夫畢萬在晉之南河曲故其詩云彼汾一曲寘</hi>
<hi>之河之干隈猶隅也鄒衍曰四隈不静司馬相如封禅文曰下泝八埏國語曰卜偃云魏大名也以是始賞天</hi>
<hi>啟之矣左傳曰呉公子札來聘使工為之歌魏曰美哉大而婉儉而易行以徳輔此則為明主也善曰毛詩曰</hi>
<hi>惟桑與梓必恭敬止王逸楚辭注曰考校也周禮曰以土圭測日影以求地中日南多暑日北多寒禮記曰日</hi>
<pb n="KR4h0002_WYG_006-7a"/>
<hi>月所照霜露所墜左氏傳史趙曰盛徳必百世祀呉越春秋樂師曰君主之徳可記之於管絃毛詩序曰懐其</hi>
<hi>舊俗方言曰藴積也</hi>爾其疆域則旁極齊秦結湊冀道開胸殷衛<lb/>
跨躡燕趙山林幽岟<hi>烏朗切</hi>川澤迴繚恒碣碪<graphic n="KR1095" url="https://raw.githubusercontent.com/kanripo/KR-Gaiji/master/images/KR1095.png" mimeType="image/png"/>於青霄<lb/>
河汾浩涆而皓溔南瞻淇澳<hi>於六</hi>則緑竹純茂北臨漳滏<lb/>
<hi>父</hi>則冬夏異沼神鉦迢逓於高巒靈響時驚於四表温<lb/>
泉毖<hi>秘</hi>涌而自浪華清蕩邪而難老<hi>善曰史記蘇秦説魏襄王曰南有鴻</hi>
<hi>溝東有淮潁西有長城北有河外地理志曰魏觜觿参之分野也自高陵以東河東河内南有陳及汝南之邵</hi>
<hi>陵隠强新汲西華長平潁川舞陽郾許鄢樊陵河南之開封中牟陽武酸棗巻皆魏分也魏武皇帝初封魏公</hi>
<pb n="KR4h0002_WYG_006-7b"/>
<hi>南得河囚魏郡北得趙國中山常山鉅鹿安平甘陵東得平原西得東平凡十郡以此為魏之本國盖冀州之</hi>
<hi>地恒山北岳也碣石山名也詩云瞻彼淇澳緑竹猗猗漢書溝洫志曰下淇園之竹漳滏二水名經鄴西北滏</hi>
<hi>水熱故曰滏水有寒有温故曰冬夏異沼也冀州圖鄴西北鼓山山上有石鼔之形俗言時時自鳴劉邵趙都</hi>
<hi>賦曰神鉦發聲俗云石鼓鳴則天下有兵革之事詩云毖彼泉水温水在廣平都易縣俗以治疾洗百病華清</hi>
<hi>井華水也善曰王逸楚辭注曰湊聚也冀道亦二國名也爾雅曰兩河間曰冀州左氏傳曰江黄道柏方睦於</hi>
<hi>齊杜預曰道國在汝南胸猶前也南都賦曰㳙水蕩其胸漢書地理志曰河内本殷舊都周分為鄁鄘衛碪<graphic n="KR1095" url="https://raw.githubusercontent.com/kanripo/KR-Gaiji/master/images/KR1095.png" mimeType="image/png"/>
                    </hi>
<hi>高貌碪丑感反鄭𤣥周禮注曰汾水出汾陽縣浩古老切涆古旦反上林賦曰澋溔潢漾廣雅曰浩溔大也皓</hi>
<hi>故老反溔餘眇反山海經曰少山清漳水出焉郭璞曰至武安南入濁漳山海經曰神困山滏水出焉郭璞曰</hi>
<pb n="KR4h0002_WYG_006-8a"/>
<hi>經鄴西北入漳説文曰泌水駃流也泌與毖同音祕魚豢典畧曰浪井者弗鑿而成毛詩曰永錫難老</hi>墨<lb/>
井鹽池𤣥滋素液厥田惟中厥壤惟白原隰畇畇墳衍<lb/>
厈厈或嵬<graphic n="KR2338" url="https://raw.githubusercontent.com/kanripo/KR-Gaiji/master/images/KR2338.png" mimeType="image/png"/>
                    <hi>力罪</hi>而複陸或黋<hi>苦光</hi>朗而拓落乾坤交泰而<lb/>
絪緼嘉祥徽顯而豫作是以兆朕振古萌柢疇㫺藏氣<lb/>
䜟緯閟象竹帛逈時世而淵黙應期運而光赫暨聖武<lb/>
之龍飛肇受命而光宅<hi>鄴西高陵西伯陽城西有墨井井深八丈河東猗氏南有鹽池</hi>
<hi>東西六十四里南北七十里尚書禹貢冀州厥土惟白壤厥田惟中中閟閉也詩云閟宫有洫善曰周禮曰辨</hi>
<hi>其墳衍原隰之名鄭𤣥曰水厓曰墳下平曰衍毛詩曰畇畇原隰以純反厈厈廣大之貌也蒼頡篇曰厈大也</hi>
<pb n="KR4h0002_WYG_006-8b"/>
<hi>嵬<graphic n="KR2338" url="https://raw.githubusercontent.com/kanripo/KR-Gaiji/master/images/KR2338.png" mimeType="image/png"/>不平之貌嵬烏罪切黋朗光明之貌拓落廣大之貌周易曰天地交泰又曰天地絪緼西京賦曰備致嘉</hi>
<hi>祥文帝答曹植詔曰所獻詩二篇徽顯成章兆猶幾事之先見者也淮南子曰欲與物接而未成朕兆者也許</hi>
<hi>慎曰朕兆也直軫反毛詩曰振古如兹毛萇曰振自也廣雅曰萌始也爾雅曰柢本也丁計反禮記曰余疇昔</hi>
<hi>之夜夢鄭𤣥曰疇發語聲也説文曰䜟驗也河洛所出書曰䜟毛萇詩傳曰閟閉也墨子曰以其所書於竹帛</hi>
<hi>傳於後代子孫春秋説題辭曰尚書者所以推期運明命授之際魏志曰太祖武皇帝姓曹諱操為丞相封魏</hi>
<hi>王文帝受禪追尊曰武皇帝東京賦曰世祖乃龍飛白水毛詩序曰文王受命作周也鄭𤣥曰受天命而王天</hi>
<hi>下也東京賦曰漢初弗之宅</hi>爰初自臻言占其良謀龜謀筮亦既允<lb/>
臧修其郛郭繕其城隍經始之制牢籠百王畫雍豫之<lb/>
<pb n="KR4h0002_WYG_006-9a"/>
居寫八都之宇鑒茅茨於陶唐察卑宫於夏禹古公草<lb/>
創而高門有閌<hi>苦浪</hi>宣王中興而築室百堵兼聖哲之軌<lb/>
并文質之狀商豐約而折中准當年而為量思重爻摹<lb/>
大壯覽荀卿采蕭相<graphic n="KR1989" url="https://raw.githubusercontent.com/kanripo/KR-Gaiji/master/images/KR1989.png" mimeType="image/png"/>拱木於林衡授全模於梓匠<hi>謀龜</hi>
<hi>謀筮猶周公之卜都洛邑也毛詩云爰契我龜又曰卜云其吉終然允臧重爻易爻也大壯易卦名也易曰上</hi>
<hi>古穴居而野處後世聖人易之以宫室上棟下宇以禦風雨盖取諸大壯謂壯觀也荀卿曰宫室臺榭以避燥</hi>
<hi>溼養徳别輕重也非為夸泰将以明人之大通仁順也春秋左傳曰山林之木衡鹿守之治木器曰梓尚書有</hi>
<hi>梓材之篇也善曰尚書曰謀及卜筮淮南子曰太一者牢籠天地雍西京也豫東京也西京賦曰取殊裁於八</hi>
<pb n="KR4h0002_WYG_006-9b"/>
<hi>都墨子曰堯舜茅茨不翦論語子曰禹卑宫室毛詩美古公亶父曰高門有閌又美宣王曰築室百堵説文曰</hi>
<hi>
                        <graphic n="KR1989" url="https://raw.githubusercontent.com/kanripo/KR-Gaiji/master/images/KR1989.png" mimeType="image/png"/>具也饌勉反又曰僝取也子軟切孟子曰梓匠輪輿能與人規矩不能使人巧趙岐曰梓匠木工也</hi>遐<lb/>
邇悦豫而子來工徒擬議而騁巧闡鈎繩之筌緒承二<lb/>
分之正要揆日晷考星耀建社稷作清廟築曾宫以迴<lb/>
匝比岡隒<hi>魚檢</hi>而無陂造文昌之廣殿極棟宇之𢎞規<graphic n="KR2483" url="https://raw.githubusercontent.com/kanripo/KR-Gaiji/master/images/KR2483.png" mimeType="image/png"/>
若崇山崫起以崔嵬髧<hi>徒感</hi>若𤣥雲舒蜺以高垂<hi>二分春秋之中</hi>
<hi>者也詩定之方中作為楚宫揆之以日作為楚室定營室星營室中可以興土功也陂傾也易曰無平不陂文</hi>
<hi>昌正殿名也蜺龍形而五色善曰難蜀父老曰遐邇一體豫或為務西都賦序曰衆庶悦豫毛詩曰庶人子來</hi>
<pb n="KR4h0002_WYG_006-10a"/>
<hi>周易曰擬之而後言議之而後動擬議以成其變化甘泉賦曰王爾投其鈎繩杜預左氏傳注銓次也與筌同</hi>
<hi>周禮曰匠人建國畫參諸曰中之景夜考之極星以正朝夕鄭𤣥曰極星北辰也周禮曰左宗廟右社稷説文</hi>
<hi>曰隒崖也鄭𤣥禮記注曰陂避傾也周易曰上棟下宇以風雨<graphic n="KR2483" url="https://raw.githubusercontent.com/kanripo/KR-Gaiji/master/images/KR2483.png" mimeType="image/png"/>髙貌也景福殿賦曰若仰崇山而戴垂雲髧垂</hi>
<hi>貌也淮南子曰𤣥雲素朝</hi>瓌材巨世<graphic n="KR1372" url="https://raw.githubusercontent.com/kanripo/KR-Gaiji/master/images/KR1372.png" mimeType="image/png"/>
                    <hi>楚/洽</hi>㙷<hi>除/立</hi>參差枌<hi>音/汾</hi>橑<hi>音老</hi>複結<lb/>
欒櫨疊施丹梁虹申以竝亘朱桷森布而支離綺井列<lb/>
疏以懸蔕華蓮重葩而倒披齊龍首而涌霤時梗概於<lb/>
滮<hi>被尤</hi>池<hi>爾雅曰桷謂之榱善曰西都賦曰因瓌材而究竒抗應龍之虹梁廣雅曰曲枅謂之欒說文曰</hi>
<hi>欂櫨柱枅也然欒櫨一也有曲直之殊耳西京賦蔕倒茄於藻井枝紅葩之狎獵又曰疏龍首以抗殿齊龍首</hi>
<pb n="KR4h0002_WYG_006-10b"/>
<hi>而涌霤謂畫為龍首於椽承檐四隅而以瀉霤也説文曰霤屋水流也東京賦曰其梗梳如此毛詩曰滮池北</hi>
<hi>流也</hi>旅楹閑列暉鑒抰<hi>鳥兩</hi>振榱題黮<graphic n="KR2649" url="https://raw.githubusercontent.com/kanripo/KR-Gaiji/master/images/KR2649.png" mimeType="image/png"/>階<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>嶙峋長庭砥<lb/>
平鍾簴夾陳風無纎埃雨無微津<hi>詩云旅楹有閑抰中央也振屋宇稳也文</hi>
<hi>昌殿前有鍾簴其銘曰惟魏四年嵗在丙申龍次大火五月丙寅作蕤賓鍾又作無射鍾建安二十一年七月</hi>
<hi>始設鍾簴於文昌殿前所以朝㑹四方也善曰鄭𤣥毛詩箋曰旅楹衆也嶭君韓詩章句曰閑大也謂閑然大</hi>
<hi>也暉鑒言楹柱光暉逺照抰振也廣雅曰鑒照也聲類曰黮深黒色也直感反<graphic n="KR2649" url="https://raw.githubusercontent.com/kanripo/KR-Gaiji/master/images/KR2649.png" mimeType="image/png"/>亦黒也徒對反應劭上林賦</hi>
<hi>注曰楯闌横也西京賦曰柢鍔嶙峋埤蒼曰嶙峋山崖之貌也毛詩曰風雨攸除墨子曰聖王作為宫室邉足</hi>
<hi>以御風寒上足以待露</hi>巖巖北闕南端逌遵竦峭雙碣方駕比輪<lb/>
<pb n="KR4h0002_WYG_006-11a"/>
西闢延秋東啓長春用覲羣后觀享頤賓<hi>文昌殿前值端門端門之</hi>
<hi>前南當南止車門又有東西止車門端門之外東有長春門西有延秋門文昌殿所以朝㑹賓客享四方善曰</hi>
<hi>徳陽殿賦曰朱闕岩岩凡南方正門皆謂之端春秋説題辭曰血書魯端門西京賦曰圓闕竦以造天若雙闕</hi>
<hi>之相望毛長詩傳曰覲見也尚書曰肆覲羣后周易曰觀頤觀其所養也頤養亦享也故曰觀享頤賓許兩切</hi>
左則中朝有赩聴政作寢匪樸匪斲去泰去甚禾無彫<lb/>
鎪<hi>所留</hi>土無綈<hi>題/</hi>錦𤣥化所甄國風所稟<hi>中朝内朝也漢氏大司馬侍中</hi>
<hi>散騎諸吏為中朝丞相六百石以下為外朝也文昌殿東有聴政殿内朝所在也墨子曰堯之為君采椽不斲</hi>
<hi>晏子春秋曰明堂之制下之溼潤不能及也上之寒暑不能入也土事不文木事不鏤示民知節也老子曰去</hi>
<pb n="KR4h0002_WYG_006-11b"/>
<hi>甚去泰爾雅曰鏤鎪也善曰毛萇詩傳曰赩赤貌也尚書曰既勤樸斲孔安國曰樸治斲削也西京賦曰木衣</hi>
<hi>綈錦説文曰綈厚繒也蔡雍陳留太守頌曰𤣥化洽矣黔首用寜漢書音義如淳曰陶人作瓦器謂之甄吉然</hi>
<hi>反毛詩序曰一國之事繄一人之本謂之風</hi>於前則宣明顯陽順徳崇禮重<lb/>
闈洞出鏘鏘濟濟珍樹猗猗奇卉萋萋蕙風如薰甘露<lb/>
如醴<hi>聴政殿前聴政門聴政門前升賢門升賢門左崇明禮門崇禮門右順徳門三門並南向升賢門前宣</hi>
<hi>門宣明門前顯陽門顯陽門前有司馬門閽守門也周官閽人守王門爾雅曰宫中之門謂之闈洞逹也南北</hi>
<hi>外内東西左右掖門皆洞逹相通善曰禮記曰大夫濟濟庶士鏘鏘毛萇詩傳曰猗猗萋萋茂盛貌也音此禮</hi>
<hi>切叶韻東京賦曰恵風横被邉壤帝臺賦曰恵風如春施家語舜曰南風之薫兮王肅曰薫風至之貌也論衝</hi>
<pb n="KR4h0002_WYG_006-12a"/>
<hi>曰甘露味如飴蜜王者太平則降鄭𤣥周禮注曰醴今甜酒</hi>禁臺省中連闥對廊直<lb/>
事所繇典刑所藏藹藹列侍金蜩齊光詰朝陪幄納言<lb/>
有章亞以柱後執法内侍符節謁者典璽儲吏膳夫有<lb/>
官藥劑有司肴醳<hi>亦</hi>順時腠理則治<hi>升賢門内聴政闥向外東入有納言</hi>
<hi>闥尚書臺宣明門内升賢門升賢門外東入有内醫署顯陽門内宣明門外東入最南有謁者臺閣次中央符</hi>
<hi>節臺閣最北御史臺閣三臺並别西向符節臺東有丞相諸曹善曰魏武集荀欣等曰漢制王所居曰禁中諸</hi>
<hi>公所居曰省中淮南子曰連闥通房人所安也直事若今之當直也蔡邕獨㫁曰直事尚書一人典刑周禮六</hi>
<hi>典八刑也建安十八年始置侍中尚書御史符節謁者金蜩金蟬蔡邕獨㫁曰侍中常侍皆冠恵文加貂附蟬</hi>
<pb n="KR4h0002_WYG_006-12b"/>
<hi>左氏傳曰詰朝将見杜預曰詰朝平旦也周禮曰幕人掌幄帟鄭𤣥曰王所居之帳也尚書舜典曰龍命汝作</hi>
<hi>納言應劭漢書注曰納言如今尚書官王之喉舌也毛詩曰出言有章漢書音義曰柱後以鐵為柱今法冠是</hi>
<hi>如淳曰御史冠也持節掌璽故云典璽漢有尚符璽謁者受事故曰儲吏漢書謁者掌讃受事周禮膳夫上士</hi>
<hi>又曰醫師掌毒藥共醫事鄭𤣥周禮注曰劑和也又禮記注曰舊醳之酒謂昔酒也吕氏春秋伊戸曰用新去</hi>
<hi>陳腠理遂通高誘曰腠理肌脉也</hi>於後則椒鶴文石永巷壼術楸梓木<lb/>
蘭次舍甲乙西南其户成之匪日丹青炳煥特有温室<lb/>
儀形宇宙厯象賢聖圖以百瑞綷以藻詠茫茫終古此<lb/>
焉則鏡有虞作繪兹亦等競<hi>近世王者後宫以椒房為通稱聴政殿後有鳴鶴堂</hi>
<pb n="KR4h0002_WYG_006-13a"/>
<hi>椒梓坊木蘭坊文石室後宫所止也壼宫中巷也術道也鳴鶴堂之前次聴政殿之後東西二坊之中央有温</hi>
<hi>室中有畫像讃尚書咎繇薦舜曰予欲觀古人之象日月星辰山龍華蟲作繪粉米永巷掖庭之别名善曰列</hi>
<hi>女傳曰姜后待罪永巷周禮曰正宫掌宫中次舍甲乙謂次舍之名以甲乙紀之也毛詩曰築室百堵西南其</hi>
<hi>户又曰不日成之藻詠文藻頌詠也綷子對切茫茫逺貌也楚辭曰長無絶兮終古廣雅曰鑒謂之鏡照也鄭</hi>
<hi>𤣥論語注曰繪畫也</hi>右則疎圃曲池下畹高堂蘭渚莓莓石瀨湯<lb/>
湯弱葼係實輕葉振芳奔龜躍魚有<graphic n="KR1353" url="https://raw.githubusercontent.com/kanripo/KR-Gaiji/master/images/KR1353.png" mimeType="image/png"/>吕梁馳道周屈<lb/>
於果下延閣𦙍宇以經營飛陛方輦而徑西三臺列峙<lb/>
以崢嶸亢陽臺於隂基擬華山之削成上累棟而重<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>
<pb n="KR4h0002_WYG_006-13b"/>
下氷室而沍冥<hi>文昌殿西有銅爵園圍中有魚池堂皇班固曰畹三十畆也離騷曰既滋蘭之</hi>
<hi>九畹石瀨湍也水激石間則怒成湍葼木之細枝者也揚雄方言曰青齊兖豫之間謂之葼故傳曰慈母怒子</hi>
<hi>折葼而笞之其恵存焉子紅切係古計切荘子曰吕梁懸水三十仞流沬四十里黿鼉魚鼈之所不能遊也漢</hi>
<hi>廐舊有樂泿所獻果下馬高三尺以駕輦車銅爵園西有三臺中央有銅爵臺南則金鳯臺北則氷井臺銅爵</hi>
<hi>臺有屋一百一間金鳯臺有屋一百九間氷井臺有屋百四十五間上有氷室三臺與法殿皆閣道相通直行</hi>
<hi>為徑周行為營建安十五年作銅雀臺山海經曰太華之山削成四方沍堅也春秋左氏傳曰固隂沍寒善曰</hi>
<hi>楚辭曰坐堂伏檻臨曲池曹植責躬詩曰夕宿蘭渚左氏傳曰原田莓莓杜預曰若原田之草莓莓然莓莫來</hi>
<hi>反楚辭曰石瀨兮戔戔説文曰<graphic n="KR1353" url="https://raw.githubusercontent.com/kanripo/KR-Gaiji/master/images/KR1353.png" mimeType="image/png"/>察也千例反漢書曰太子不敢絶馳道應劭曰天子道也若今之中道延相</hi>
<pb n="KR4h0002_WYG_006-14a"/>
<hi>連延也淮南子曰延樓棧道魯靈光殿賦注飛陛揭孽方輦言廣也甘泉賦曰似紫宫之崢嶸魯靈光殿賦曰</hi>
<hi>榭而高大謂之陽基在下故曰隂基</hi>周軒中天丹墀臨猋增搆峩峩清塵<lb/>
彯彯雲雀踶甍而矯首壯翼摛鏤於青霄雷雨窈冥而<lb/>
未半皦日籠光於綺寮習步頓以升降御春服而逍遙<lb/>
八極可圍於寸眸萬物可齊於一朝<hi>丹墀以丹與蔣離合用塗地也爾雅</hi>
<hi>曰扶搖謂之猋猋上也風從下升也班固西都賦説鳯闕曰上觚稜而棲金雀凡鳥之棲也羽翼戢弭以今揆</hi>
<hi>古言猶非所覩之形也張衡西京賦曰鳯翥騫於甍標感愬風而欲翔此鳯之有定有住尚向風而無一方則</hi>
<hi>不宜言愬風也但鳥跱則形定翼住飛則斂足絶據踶則舉羽翮用埶若将飛而尚住故言雲雀踶甍而矯首</hi>
<pb n="KR4h0002_WYG_006-14b"/>
<hi>也踶音提王吉傳曰進退步趍以實下言人不行則膝脛以下虚弱不實也眸眸子也王襃甘泉賦曰十分未</hi>
<hi>升其一增惶懼而自眩若播岸而臨坈登木末以窺泉掦雄甘泉賦説臺曰鬼魅不能自逮半長途而下顛班</hi>
<hi>固西都賦説臺曰攀井幹而未半目眩轉而意迷舍靈檻而却倚若顛墮而復稽張衡西京賦説臺曰将乍徃</hi>
<hi>而未半怵悼慓而竦矜非都盧之輕蹻孰能超而究升此四賢所以説臺榭之體皆危<graphic n="KR1160" url="https://raw.githubusercontent.com/kanripo/KR-Gaiji/master/images/KR1160.png" mimeType="image/png"/>悚懼雖輕捷與鬼神</hi>
<hi>由莫得而自逮也非夫王公大人聊以雍容升高彌望得意之謂也異乎老子曰若春升臺之為樂焉故引習</hi>
<hi>步頓以實下稱八方之究逺適可以圍於徑寸之眸子言其理曠而當情也荘子有齊物之論善曰軒長廊之</hi>
<hi>有牕也列子曰周穆王築臺號中天臺漢典職儀曰以丹漆地故稱丹墀西都賦曰正殿崔嵬層構七發曰䝉</hi>
<hi>清塵毛萇詩傳曰壯健也摛鏤摛布其彫鏤也説文曰窈窕深逺也㝠幽昩也毛詩曰有如皦日西京賦曰交</hi>
<pb n="KR4h0002_WYG_006-15a"/>
<hi>綺豁以疏寮論語曾㸃曰春服既成毛詩曰於馬逍遙淮南子曰八紘之外乃有八極趙岐孟子章句曰眸目</hi>
<hi>瞳子也</hi>長塗牟首豪徼<hi>古弔</hi>互經晷漏肅唱明宵有程附以<lb/>
蘭錡<hi>魚几</hi>宿以禁兵司衛閑邪鉤陳㒺驚<hi>牟首閣道有室者也霍光傳説</hi>
<hi>昌邑王輦道牟首鼔吹歌舞豪徴道也晷漏漏刻也善曰説文曰晷景故曰晷漏漢書房中歌曰肅倡和聲字</hi>
<hi>書倡亦唱字也充向反程猶限也程與呈通西京賦曰武庫禁兵設在蘭錡建安二十二年初置衛尉漢書曰</hi>
<hi>衛尉掌宫門衛屯兵周易曰閑邪存其誠樂汁圖曰鉤陳後宫也服䖍甘泉注曰紫宫外營鉤陳星</hi>於是<lb/>
崇墉濬洫嬰堞帶涘四門䡾䡾<hi>魚竭</hi>隆厦重起慿太清以<lb/>
混成越埃<graphic n="KR1881" url="https://raw.githubusercontent.com/kanripo/KR-Gaiji/master/images/KR1881.png" mimeType="image/png"/>
                    <hi>烏害</hi>而資始藐藐標危亭亭峻跱臨焦原而<lb/>
<pb n="KR4h0002_WYG_006-15b"/>
不怳誰勁㨗而無<graphic n="KR1253" url="https://raw.githubusercontent.com/kanripo/KR-Gaiji/master/images/KR1253.png" mimeType="image/png"/>與岡岑而永固非有期乎世祀陽<lb/>
靈停曜於其表隂祗濛霧於其裏<hi>墉城也濬深也洫城溝也張衡西京賦曰</hi>
<hi>經城洫堞城上女牆也賈誼曰翟伐衛寇俠城乃涘厓也毛詩云夏屋渠渠又曰既成藐藐尸子曰莒國有石</hi>
<hi>焦原者廣尋長五十步臨百仞之谿莒國莫敢近也有勇以見莒子者獨却行齊踵焉所以服莒國也善曰嶭</hi>
<hi>綜西京賦注曰䡾䡾高貎也鶡冠子曰上及太清下及太寜老子曰有物混成先天地生西都賦曰軼埃壒之</hi>
<hi>混濁周易曰萬物資始王逸楚辭注曰藐藐逺也説文曰標末也鄭𤣥禮記注曰危棟上也西京賦曰狀亭亭</hi>
<hi>以苕苕説文曰阯基也論語曰慎而無禮則葸<graphic n="KR1253" url="https://raw.githubusercontent.com/kanripo/KR-Gaiji/master/images/KR1253.png" mimeType="image/png"/>與葸同思子反陽靈天神也甘泉賦曰齊乎陽靈之宫周禮</hi>
<hi>曰掌地祗之禮也</hi>菀以𤣥武陪以幽林繚<hi>了</hi>垣開囿觀宇相臨<lb/>
<pb n="KR4h0002_WYG_006-16a"/>
碩果灌叢圍木竦尋篁篠懷風蒲陶結隂囘淵漼積水<lb/>
深兼葭贙<hi>胡犬</hi>雚<hi>胡/官</hi>蒻<hi>弱</hi>森丹藕凌波而的皪緑芰泛濤<lb/>
而浸<hi>七心</hi>潭<hi>以心</hi>羽翮頡頏鱗介浮沉棲者擇木雊者擇音<lb/>
若咆<hi>步交</hi>渤澥與姑餘常鳴鶴而在隂表清籞勒虞箴思<lb/>
國䘏忘從禽樵蘇徃而無忌即鹿縱而匪禁<hi>𤣥武菀在鄴城西菀</hi>
<hi>中有魚梁釣臺竹園蒲陶諸果詩曰集于灌木春秋左氏傳曰鳥則擇木又曰鹿死不擇音皆自得之謂也雊</hi>
<hi>者舉雉兔之類不傷其時況其巨者乎揚雄曰渤澥之鳥淮南子曰䡍鵾雞於姑餘昜曰鳴鶴在隂其子和之</hi>
<hi>張衡東京賦曰淵池清籞虞箴虞人之箴也事見春秋其辭曰芒芒禹跡畫為九州經啟九道人有寝廟獸有</hi>
<pb n="KR4h0002_WYG_006-16b"/>
<hi>茂草各有攸處徳用不擾在帝夷羿冐于原獸忘其國恤思其麀牡武不可重是用不恢于夏家獸臣司原敢</hi>
<hi>告僕夫周易曰即鹿無虞徃從禽也孟子曰齊宣王問曰文王之囿方七十里有諸孟子對曰於傳有之曰若</hi>
<hi>是其大乎答曰民猶以為小也曰寡人之囿方四十里民猶以為大何也答曰文王之囿方七十里蒭蕘者徃</hi>
<hi>焉雉兔者徃焉與民同之民以為小不亦宜乎臣始至於境問國之大禁然後敢入臣聞郊闗之内有囿方四</hi>
<hi>十里殺其麋鹿者如殺人之罪則是四十里為阱於國中民以為大不亦宜乎言樵蘇徃而無忌即鹿縱而匪</hi>
<hi>禁者盖同乎周文之徳異乎齊宣之意善曰西都賦曰幽林窮谷西京賦曰繚垣綿連周易曰碩果不食荘子</hi>
<hi>曰見巨木其絜百圍孫子曰水深則囘説文曰淵囘水也毛詩曰有漼者泉文子曰積水成海説文曰贙分别</hi>
<hi>也胡犬反本草曰藕一名水芝爾雅曰荷芙蕖其根藕此文曰凌波而的皪即藕為徧名非唯根矣的皪光明</hi>
<pb n="KR4h0002_WYG_006-17a"/>
<hi>也上林賦曰的皪江靡鄭𤣥周禮注曰芰菱也説文曰白濤大波也浸潭漸漬也随波之貌洞簫賦曰玉液浸</hi>
<hi>潭而承其根毛萇詩傳曰飛而上曰頡飛而下曰頏周禮曰川澤宜鱗物墳衍宜介物鄭𤣥曰鱗魚龍之屬介</hi>
<hi>龜鼈之屬水居陸生者也漢書音義晉灼曰樵取薪也蘇取草也</hi>腜腜埛野奕奕菑畆<lb/>
甘荼伊蠢芒種斯阜西門溉其前史起灌其後墱流十<lb/>
二同源異口畜為屯雲泄為行雨水澍稉<hi>古衡</hi>稌<hi>徒五</hi>陸蒔<lb/>
稷黍黝黝桑柘油油麻紵均田畫疇蕃廬錯列薑芋充<lb/>
茂桃李䕃翳<hi>音咽叶韻</hi>家安其所而服美自悦邑屋相望<hi>武方</hi>
而隔踰奕世<hi>腜腜美也詩云周原腜腜堇荼如飴爾雅曰田一嵗曰菑詩云薄言采芑于此菑畝</hi>
<pb n="KR4h0002_WYG_006-17b"/>
<hi>周官曰凙草所生種之芒種鄭司農曰芒種稻麥也今鄴下有十二墱天井優在城西南分為十二墱丁鄧切</hi>
<hi>微子麥秀之歌曰黍苗油油漢制列侯公主田無過三十頃者其餘各以官次哀帝時董賢賜田猥多王嘉上</hi>
<hi>疏均田之制從此隳壞疇者界也埒畔際也詩云中田有廬孟子曰五畆之宅樹之以桑故曰蕃廬錯列老子</hi>
<hi>曰甘其食美其服樂其俗安其居隣里相望雞犬之聲相聞人至老死不相與徃來善曰韓詩曰周原膜膜莫</hi>
<hi>來反毛詩曰奕奕梁山維禹甸之賈逵國語曰阜長也河渠書曰西門豹引漳水溉鄴以富魏之河内漢書曰</hi>
<hi>史起為鄴令遂引漳水溉鄴人歌之曰鄴有賢令兮為史公決漳水兮灌鄴旁終古瀉鹵兮生稻梁水陸為高</hi>
<hi>下之田也二渠之利下則澍生稉梌高則植立稷黍也説文曰澍時雨所以澍生萬物者也之樹反方言曰蒔</hi>
<hi>更也郭璞曰謂更種也時吏切爾雅曰黑謂之黝郭璞曰黝黒貌也聲類曰油油麻肥也荘子曰治邑屋曷嘗</hi>
<pb n="KR4h0002_WYG_006-18a"/>
<hi>不法聖人哉謝承後漢書襲曰王翁位二千石奕世相</hi>内則街衝輻輳朱闕結隅石<lb/>
杠飛梁出控漳渠疏通溝以濱路羅青槐以䕃塗比滄<lb/>
浪<hi>平</hi>而可濯方步櫩<hi>以/占</hi>而有踰習習冠盖莘莘<hi>所巾</hi>蒸徒<lb/>
斑白不提行旅讓衢設官分職營處署居夾之以府寺<lb/>
班之以里閭<hi>鄴城内諸街有赤闕黒闕正當東西南北城門最是其通街也石竇橋在宫東其水</hi>
<hi>流入南北里爾雅曰石杠謂之倚郭璞曰石橋倚江疏通也魏武帝時堰漳水在鄴西十里名曰漳渠堰東入</hi>
<hi>鄴城經宫中東出南北二溝夾道東行出城所經石竇者也楚辭曰滄浪之水清可以濯吾纓善曰杜預左氏</hi>
<hi>傳注曰衝交道也齒容反文子曰羣臣輻湊李尤徳陽殿賦曰朱闕岩岩晉灼漢書注曰飛梁浮道之橋小雅</hi>
<pb n="KR4h0002_WYG_006-18b"/>
<hi>曰控引也步欄長廊也楚辭曰曲屋步欄宜擾畜上林賦曰步欄周流長途中宿蔡雍胡億碑曰祁祁我君習</hi>
<hi>習冠盖毛萇詩傳曰莘莘衆多也禮記曰斑白者不提挈鄭𤣥曰雜色曰班家語曰虞芮二國爭田入文王境</hi>
<hi>行者讓路周禮曰設官分職以為民極小雅曰班次也</hi>其府寺則位副三事官踰<lb/>
六卿奉常之號大理之名厦屋一揆華屏齊榮肅肅階<lb/>
䦳重門再扄師尹爰止毗代作楨<hi>當司馬門南出道西最北東向相國府第</hi>
<hi>二南行御史大夫府第三少府卿寺道東最北奉常寺次南大農寺出東掖門正東道南西頭太僕卿寺次中</hi>
<hi>尉寺出東掖門宫東北行北城下東入大理寺宫内大社西郎中令府城南有五營魏武帝為魏王時太常號</hi>
<hi>奉常廷尉號大理建安十八年始置侍中尚書御史符節謁者郎中令太僕大理大農少府中尉二十一年大</hi>
<pb n="KR4h0002_WYG_006-19a"/>
<hi>理鍾繇為相國始置太常宗正二十二年以軍師華歆為御史大夫初置衛尉時武帝為魏王置相國御史大</hi>
<hi>夫故云位副三事置卿近九故曰官踰六卿善曰毛詩曰三事大夫莫肯夙夜夏屋已見上注鄭𤣥禮記注曰</hi>
<hi>畫華也爾雅曰屏謂之樹鄭𤣥禮記注曰榮屋翼也爾雅曰兩階間曰䦳許亮反周易曰重門擊柝説文曰扄</hi>
<hi>門之闗也毛詩曰赫赫師尹毛萇曰太師周之三公也尹氏為太師毛詩曰天子是毗又曰王國充生維周之</hi>
<hi>楨毛萇曰楨幹也</hi>其閭閻則長夀吉陽永平思忠亦有戚里寘<lb/>
宫之東閈出長者巷苞諸公都䕶之堂殿居綺<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>輿騎<lb/>
朝猥蹀㩻其中<hi>長夀吉陽永平思忠四里名也長夀吉陽二里在宫東中當石竇吉陽南入長</hi>
<hi>夀北入皆□里都䕶者将軍曹淵也漢書萬石君傳曰徙其家長安戚里以姊為美人故善曰古詩云交疏結</hi>
<pb n="KR4h0002_WYG_006-19b"/>
<hi>綺忩廣雅曰猥衆也烏罪反聲類曰蹀躡也徒協反説文曰㩻䧢也丘知反</hi>營客館以周坊<lb/>
飭賓侣之所集瑋豐樓之閈閎起建安而首立葺牆冪<lb/>
室房廡雜襲剞<hi>居綺</hi>劂㒺掇匠斲積習廣成之傳無以疇<lb/>
槀街之邸不能及<hi>鄴城南有都亭城東亦有都道北有大邸起樓門臨道建安中所立也古</hi>
<hi>者重客館故舉年號也春秋左傳曰高其閈閎繕完葺牆以待賓客圬人以時冪館宫室子産曰僑□文公之</hi>
<hi>為盟主也宫室卑埤以崇大諸侯之館館如公寢爾雅曰閎巷門也一曰閎門中所從出入也葺覆也圬人塗</hi>
<hi>人也冪墁也館宫室諸侯傳也史記藺相如奉璧西入秦秦舍相如廣城傳善曰説文曰廡堂下周屋也許慎</hi>
<hi>淮南子注曰剞劂曲刀也劂九月反鄭𤣥論語注曰輟止掇古字通張晏漢書注曰疇等也漢書曰郅支首懸</hi>
<pb n="KR4h0002_WYG_006-20a"/>
<hi>槀街蠻夷邸間晉灼曰黄圖在長安城内也</hi>廓三市而開廛籍平逵而九達<lb/>
班列肆以兼羅設闤闠以襟帶濟有無之常偏距日中<lb/>
而畢㑹抗旗亭之嶤嶭<hi>五結</hi>侈所覜之博大<hi>周禮大市日昃而市朝市</hi>
<hi>朝時而市夕市日夕而市此三市之謂也逵已見上章傳曰達市在逵之上易曰日中為市致天下之人聚天</hi>
<hi>下之貨交易而退各得其所善曰有無謂貨物之多少也二者常偏此能濟之也孟子曰古之為市也以其所</hi>
<hi>有易其所無西京賦注曰旗亭市樓也嶤嶭高峻之貎爾雅曰覜視也他弔仄</hi>百隧轂擊連軫<lb/>
萬貫慿軾捶馬袖幕紛半壹八方而混同極風采之異<lb/>
觀質劑<hi>子遺</hi>平而交易刀布貿而無算<hi>軾車横覆膝人所慿也周官曰聴賣</hi>
<pb n="KR4h0002_WYG_006-20b"/>
<hi>買以質劑又曰以質劑結信而止訟鄭𤣥曰質劑謂兩書一札而别之也若今下手書保物要還矣質大賈也</hi>
<hi>劑小賈也刀布錢刀之謂荀卿書曰省刀布之斂善曰西京賦曰俯察百隧史記蘇秦曰臨菑之塗車轂擊人</hi>
<hi>肩摩連社成帷舉袂成幕左傳曰楚子玉謂晉侯曰君慿軾而觀之説文曰捶擊也河圖龍文曰八方歸徳淮</hi>
<hi>南子曰采俗者所以一羣生之短修明九夷之風采高誘曰風俗也采事也</hi>財以工化賄以<lb/>
商通難得之貨此則弗容器周用而長務物背窳而就<lb/>
攻不鬻邪而豫賈<hi>古</hi>著馴風之醇醲<hi>周官曰百工飭貨入材商賈阜通貨</hi>
<hi>賄漢書貨殖傳曰桓文之後禮義大壞上下相冐於是商通難得之貨工作無用之器攻者堅也詩曰我車既</hi>
<hi>攻通物曰商居賣曰賈禮記王制曰器用不中度不鬻於市布帛精麤不中數幅廣狹不中量不鬻於市姦色</hi>
<pb n="KR4h0002_WYG_006-21a"/>
<hi>亂正色不鬻於市禽獸魚鼈不中殺不鬻於市此皆不鬻邪之義史記曰子産治鄭不鬻賈周官曰平肆展成</hi>
<hi>鄭𤣥曰展整也成平也市者使定物賈防誑豫也善曰廣雅曰財貨也財與材古字通爾雅曰賄財也廣雅曰</hi>
<hi>長常也言常習之史記曰舜居河濱器不苦窳晉灼曰窳病也餘乳反淮南子曰黄帝治天下市不豫賈周易</hi>
<hi>曰馴致具道仲長子昌言曰淑清穆和之風既宜醇醲之化既浹孔安國尚書傳曰醇粹也説文曰醲厚酒也</hi>
<hi>女龍切優渥然以酒之醲以喻政厚也</hi>白藏<hi>平/</hi>之藏<hi>去</hi>富有無隄同賑大<lb/>
内控引世資賨幏積墆琛幣充牣<hi>仞</hi>闗石之所和鈞財<lb/>
賦之所底慎燕弧盈庫而委勁冀馬填廐<hi>救</hi>而駔駿<hi>白藏</hi>
<hi>庫在西城下有屋一百七十四間爾雅曰秋為白藏因以為名也大内京邑都内寳藏也漢書淮南王安上疏</hi>
<pb n="KR4h0002_WYG_006-21b"/>
<hi>曰越人貢財之奉不輸大内食貨志曰或墆財夏書曰闗石和鈞王府則有此夏之逸書禹貢曰庶土交正底</hi>
<hi>慎財賦咸則三壤鄴城西下有乗黄廏燕幽州也弧弓也爾雅曰北方之美者有幽都之筋角焉春秋左傳曰</hi>
<hi>冀之北土馬之所生善曰周易曰富有之謂大業漢書東方朔曰不足以危無隄之輿蘇材曰隄限也爾雅曰</hi>
<hi>賑富也風俗通曰槃瓠之後輸布一匹二丈是謂賨布廩君之巴氏出幏布八丈賨在宗反幏音稼墆音滯賈</hi>
<hi>逵國語注曰開通也鄭𤣥儀禮注曰和調也孔安國尚書傳曰金鐵曰石供民器用通之使和平子虚賦曰充</hi>
<hi>牣其中説文曰駔牡馬也于助反</hi>至乎勍敵糾紛庶士㒺寜聖武興言<lb/>
将曜威靈介胄重襲旍旗躍莖弓珧<hi>以焦</hi>解檠<hi>巨景</hi>矛鋋飄<lb/>
英三屬之甲縵<hi>莫韓</hi>胡之纓控弦簡發妙擬更<hi>平/</hi>嬴<hi>建安十九</hi>
<pb n="KR4h0002_WYG_006-22a"/>
<hi>年五月立魏公位諸侯王上赤紱逺遊冠二十一年進爵為王二十二年得設天子旍旗出警入蹕賜朱冠冕</hi>
<hi>十二旒金根車駕六馬建太常設五時副車爾雅曰弓以蜃者謂之珧蜃骨也檠弓柙也詩云二矛重英漢書</hi>
<hi>刑法志曰魏氏武卒衣三屬之甲趙恵文王好劍劍士夾門而客者三千人趙太子悝謂荘周曰吾王所見劍</hi>
<hi>士皆蓬頭突鬂垂冠縵胡之纓短後之衣瞋目而語難者王乃悦之戰國策更嬴謂魏王曰臣能虚發而下雁</hi>
<hi>魏王曰然則射可至於此乎更嬴曰可有雁從南方來更嬴虚發而雁下善曰左氏傳曰子魚曰勍敵之人隘</hi>
<hi>而不成列杜預曰勍强也尚書曰庶土交正毛詩曰庶士有揭又曰興言出宿長楊賦曰以露威靈金匱曰長</hi>
<hi>弓非勍檠不張説文曰鋋小矛史記曰冒頓自立為單于控弦之士三十萬班固漢書李廣述曰控弦貫石威</hi>
<hi>動北隣爾雅曰簡擇也謂擇處而發也</hi>齊被練而銛<hi>息/廉</hi>戈襲偏裻以䜋<hi>㑹</hi>
<pb n="KR4h0002_WYG_006-22b"/>
列畢出征而中律執竒正以四伐碩畫精通目無匪制<lb/>
推鋒積紀鋩氣彌鋭三接三捷既晝亦月尅翦方命吞<lb/>
滅咆<hi>白交</hi>烋<hi>虚/交</hi>雲撤叛換席巻䖍劉祲<hi>子鴆</hi>威八紘荒阻率<lb/>
由洗兵海島刷馬江洲振旅䡘䡘反斾悠悠凱歸同飲<lb/>
疏爵普疇朝無刓<hi>五官</hi>印國無費留<hi>春秋左傳曰被練三千馬融曰練為甲裘</hi>
<hi>史記蘇代曰强弩在前銛戈在後司馬法曰師多則䜋孫武曰竒正還相生若環之無端荘子曰庖丁為文恵</hi>
<hi>君屠牛手之所觸莫不中音合於桑林之舞文君曰善哉技庖丁對曰臣好者道進乎技矣臣始觧牛時所見</hi>
<hi>無非牛者三年之後未嘗見全牛也今臣以神遇而不以目視也良庖嵗更刀割也族庖月更刀折也今臣刀</hi>
<pb n="KR4h0002_WYG_006-23a"/>
<hi>十九年矣所解數千牛也而刀刃若新發於硎若彼節者有間而刀刃者無厚以無厚入有間恢乎其於遊刃</hi>
<hi>必有餘地矣文君曰善吾聞庖丁之言得養生焉一紀十二年推鋒積紀謂魏武帝從初平元年起兵至建安</hi>
<hi>二十五年軍無不尅抑亦庖丁用刀十九年之義也孫武曰避其鋭氣謂鋭氣之利甚於鋒刃也易曰晉康侯</hi>
<hi>用錫馬蕃庶晝日三接詩云一月三捷既晝亦月者盖取其頻繁之數或日或月也方命放棄王命也尚書曰</hi>
<hi>咈哉方命尅翦方命者謂始起兵誅董卓之首亂漢室也咆烋猶咆哮也自矜徤之貎也詩云咆烋於中國吞</hi>
<hi>滅咆烋者尅黙韓暹楊奉之専用王命也叛換猶恣雎也漢書曰項氏叛換雲撤換叛者謂討破袁紹猶勝項</hi>
<hi>羽也䖍劉殺也春秋左傳吕相絶秦曰䖍劉我邉陲席巻䖍劉者謂擒吕布於徐州尅袁術於揚州平韓約馬</hi>
<hi>超於雍州䧏劉表於荆州之屬也祲威八紘荒阻率由者謂北覊單于于白屋東懐孫權于呉㑹西攝劉備于</hi>
<pb n="KR4h0002_WYG_006-23b"/>
<hi>巴蜀也刷小甞也司馬相如梨賦曰唰𠻳其漿史記蘇秦曰䡘䡘殷殷若三軍之衆榖梁傳曰入曰振旅兵事</hi>
<hi>以嚴終也春秋左傳曰凡公行告於宗廟反行飲至漢書曰疏爵而貴之疏爵普疇疇其爵邑者刓印印角刓</hi>
<hi>也韓信傳曰項王有功當封爵印刓忍不能與孫子兵法曰戰勝而不修其賞者凶命曰費留善曰國語曰公</hi>
<hi>使申生伐東山韋昭注曰東山皐落氏也衣之偏裻之衣韋昭注曰裻在中左右異色故曰偏裻音督說文曰</hi>
<hi>䜋列中止也然䜋列或止或列周易曰師出以律漢書揚雄上疏曰石畫之臣甚衆史記曰秦穆公與晉恵公</hi>
<hi>戰於韓地秦人見穆公窘亦皆推鋒爭死尚書曰方命圮族春秋感精符曰楚圖宋更相吞滅春秋推誠圖曰</hi>
<hi>諸侯氷散席巻各爭恣妄西都賦曰祲威盛容淮南子曰八澤之外乃有八紘尚書曰率由典常以藩王室魏</hi>
<hi>武兵接要曰大将将行雨濡衣冠是謂洗兵刷猶飲也所劣切劉劭七華曰潄馬河源遊目崑崙蒼頡篇曰䡘</hi>
<pb n="KR4h0002_WYG_006-24a"/>
<hi>䡘衆車聲也呼萌切今為䡘字音田毛詩曰悠悠斾旍魏武孫子注曰賞不以時但留費也</hi>喪亂既<lb/>
弭而能宴武人歸獸而去戰蕭斧戢柯以柙刃虹旍攝<lb/>
麾以就巻斟洪範酌典憲觀所恒通其變上垂拱而司<lb/>
契下緣督而自勸道來斯貴利徃則賤囹圄寂寥京庾<lb/>
流衍<hi>尚書曰徃伐歸獸桓譚新論雍門周説孟甞君曰以强秦之埶伐弱韓譬猶礳蕭斧以伐朝菌也馬</hi>
<hi>融廣成頌曰建雄虹之長旍洪範箕子陳政術之篇也易曰觀其所恒則天地萬物之情可見矣又曰通其變</hi>
<hi>使人不倦老子曰聖人執左契而不責於人有徳司契無徳司徹善曰毛詩曰喪亂既平周公攝政𢎞化弭亂</hi>
<hi>司馬法曰以戰去戰雖戰可也柙胡甲反尚書曰垂拱而天下治荘子曰緣督以為經可以保身可以全生司</hi>
<pb n="KR4h0002_WYG_006-24b"/>
<hi>馬彪曰緣順也督中也順守道中以為常也禮記曰仲春省囹圄文子曰法寛刑緩囹圄空虚毛詩曰曽孫之</hi>
<hi>庾如坻如京鄭𤣥曰庾露積榖也</hi>於是東鯷即序西傾順軌荆南懐憓<lb/>
<hi>恵</hi>朔北思韙<hi>偉</hi>緜緜逈塗驟山驟水襁負賮䞇重譯貢<lb/>
篚髽首之豪鐻耳之傑服其荒服斂衽<hi>而審</hi>魏闕置酒文<lb/>
昌高張宿設其夜未遽庭燎晣晣有客祁祁載華載裔<lb/>
<hi>入聲協韻</hi>岌岌冠縰<hi>所/綺</hi>纍<hi>吕/追</hi>纍辮髪清酤<hi>户</hi>如濟濁醪如河<lb/>
凍醴流澌<hi>息兹</hi>温酎躍波豐肴衍衍行庖皤皤愔愔醧<hi>一據</hi>
讌酣湑無譁<hi>呼𤓰反地理志曰㑹稽海外有東鯷人分為二十餘國以嵗時獻見尚書禹貢曰織</hi>
<pb n="KR4h0002_WYG_006-25a"/>
<hi>皮西傾因桓是來織皮西戎國也憓順也司馬相如封禪書曰義征不憓淮南子曰三苗髽首賮禮贄也周官</hi>
<hi>曰九州之外謂之藩國世一見各以其所貴寳為贄孟子曰将有逺行行者必以賮蒼頡篇曰賮財貨也建安</hi>
<hi>二十一年匈奴南單于呼韓厨泉将其名王大人來朝待以客禮張衡南都賦曰九醖甘醴十旬兼清蘇秦曰</hi>
<hi>齊有清濟濁河楚辭小招魂曰挫糟凍飲酎清涼王逸曰凍冷也酎三重釀醇酒也韓詩云賓爾籩豆飲酒之</hi>
<hi>醧能者飲不能者已謂之醧許氏曰醧酒美也善曰尚書曰西戎即序尸子曰荆者非無東西也而謂之南其</hi>
<hi>南者多也杜預左氏傳注曰韙是也論語曰襁負其子博物志曰織縷為之以約小兒於背上尚書曰厥貢漆</hi>
<hi>絲厥篚織文山海經曰青要之山䰠武羅司之穿耳以鐻郭璞曰鐻金銀之器名䰠音神鐻音渠漢書曰高張</hi>
<hi>四縣晉灼曰樂四縣也周禮曰凡樂事宿縣毛詩曰夜未央鄭𤣥曰未渠央也毛詩曰庭燎晣晣又曰采繁祁</hi>
<pb n="KR4h0002_WYG_006-25b"/>
<hi>祁楚辭曰高余冠之岌岌鄭𤣥禮記注曰纚今之幘也纚與縰同漢書曰諸侯纍纍從楚又終軍曰解辮髪削</hi>
<hi>左衽毛詩曰既載清酤説文曰澌流氷也周易曰鴻漸于磐飲食衎衎王肅曰衎衎寛饒之貌也皤皤豐多貌</hi>
<hi>也韓詩曰愔愔夜飲嶭君曰愔愔和氣之貌也孔安國尚書傳曰樂酒曰酣毛詩曰迨我暇矣飲此湑矣毛詩</hi>
<hi>曰湑莤也鄭𤣥曰沛莤之也一曰湑樂也醧乙據反</hi>延廣樂奏九成冠韶夏冐六<lb/>
莖傮響起疑震霆天宇駭地廬驚億若大帝之所興作<lb/>
二嬴之所曾聆<hi>善曰賈逵國語注曰延陳也尚書曰蕭韶九成鳯凰來儀樂動聲儀曰帝嚳樂</hi>
<hi>曰六英帝顓頊曰五莖舜曰大韶禹曰大夏宋𠂻曰六英能為天地四時六合也五莖能為五行之道立根本</hi>
<hi>也漢書顓頊作六莖夏大丞二帝也韶繼堯也曹與傮古字通西京賦曰大帝説秦穆公而覲之饗以鈞天廣</hi>
<pb n="KR4h0002_WYG_006-26a"/>
<hi>樂史記曰趙簡子病扁鵲視之曰昔秦穆公甞如此七日而寤寤之日告公孫支曰我之帝所甚樂帝告我晉</hi>
<hi>國且大亂今主君之疾與之同二日簡子寤曰我之帝所甚樂與百神逰於鈞天廣樂九奏萬舞不類三代之</hi>
<hi>樂又曰趙氏之先與秦同祖然則秦趙同姓故曰二嬴也博雅曰聆聴也</hi>金石絲竹之恒韻<lb/>
匏土革木之常調干戚羽旄之飾好<hi>去</hi>清謳微吟之要<lb/>
妙世業之所日用耳目之所聞覺雜糅紛錯兼該泛博<lb/>
鞮鞻所掌之音韎<hi>邁</hi>昩任<hi>而/金</hi>禁<hi>金</hi>之曲以娯四夷之君<lb/>
以睦八荒之俗<hi>鞮鞻周掌樂官名也周官鞮鞻氏掌四夷之樂與其聲歌韓詩内傳曰王者舞</hi>
<hi>六代之樂舞四夷之樂大徳廣之所及善曰周禮曰播之以八音金石土革絲木匏竹禮記注曰干戚羽旄謂</hi>
<pb n="KR4h0002_WYG_006-26b"/>
<hi>之樂鄭𤣥曰午盾也戚斧也武舞所執羽翟羽也旄旄牛尾文舞所執魏文帝樂府曰短歌微吟不能長孔叢</hi>
<hi>子曰世業不替周易曰百姓日用而不知鄭𤣥周禮注曰鞮鞻四夷舞者扉也鞮都泥反鞻俱具反毛萇詩傳</hi>
<hi>曰東夷之樂曰韎孝經鈎命決曰東夷曰昧南夷曰任西夷之樂曰株離北夷之樂曰禁然韎昧皆東夷之樂</hi>
<hi>而重用之疑悞也甘泉賦曰八荒協兮萬國諧</hi>既苗既狩爰遊爰豫藉田以禮<lb/>
動大閲以義舉備法駕理秋御顯文武之壯觀邁梁騶<lb/>
之所著<hi>夏獵曰苖冬獵曰狩建安二十一年三月魏武帝親耕籍田於鄴城東建安二十二年十月甲</hi>
<hi>午治兵上親執金鼔以詔進退大閱講武也魯詩傳曰古有梁騶梁騶天子獵之田曲也善曰孟子夏諺曰吾</hi>
<hi>王不遊吾何以休吾王不豫吾何以助一遊一豫為諸侯度禮記曰天子為籍田千畆公羊傳曰大閱者何簡</hi>
<pb n="KR4h0002_WYG_006-27a"/>
<hi>車馬也蔡邕獨㫁曰天子有法駕荘子曰尹需學御三年而無所得夜夢受秋駕於其師明日徃朝其師其師</hi>
<hi>望而謂之曰吾非獨愛道也恐子之未可與也今将教子以秋駕司馬彪曰秋駕法駕也史記曰此天下之壯</hi>
<hi>觀也</hi>林不槎枿澤不伐夭斧斨以時罾<graphic n="KR1577" url="https://raw.githubusercontent.com/kanripo/KR-Gaiji/master/images/KR1577.png" mimeType="image/png"/>以道徳連木理<lb/>
仁挺芝草皓獸為之育藪丹魚為之生沼矞雲翔龍澤<lb/>
馬亍阜山圖其石川形其寶莫黑匪烏三趾而來儀莫<lb/>
赤匪狐九尾而自擾嘉穎離合以䔿䔿醴泉涌流而浩<lb/>
浩顯禎祥以曲成固觸物而兼造盖亦明靈之所酬酢<lb/>
休徴之所偉兆<hi>草木未成曰夭斨方銎斧也詩曰取彼斧斨以伐逺楊延康元年木連理芝草</hi>
<pb n="KR4h0002_WYG_006-27b"/>
<hi>生於樂平郡白鹿白麞見于郡國赤魚見于太原郡黄初元年十一月黄龍高四五丈出雲中張口正赤矞雲</hi>
<hi>者外赤内青也揚雄太𤣥經曰紫霓矞雲澤馬見于上黨郡瑞石靈圖出於張掖之栁谷始見於建安形成於</hi>
<hi>黄初又備於太和周圍七尋中高一仞旁厚一里蒼質素章龍馬鳯凰僊人之象粲然盛著是以有魏詩雲鳥</hi>
<hi>之書黄初二年醴泉出河内郡玉璧一枚延康元年三足鳥九尾狐見於郡國嘉禾生醴泉出易曰顯道而神</hi>
<hi>徳行是故可與酬酢可與祐神矣賓主俱飲主人先舉名曰酬客酌主人酒名曰酢酢者報也行道徳於神明</hi>
<hi>而祥瑞皆至此盖明靈感應之理其與人事交報之義也故曰盖亦明靈酬酢也善曰國語里革曰山不槎蘖</hi>
<hi>澤不伐夭槎士雅切枿五革切夭烏老切斨七羊切罾子能切文子曰鷹隼未擊羅絪不得張谷草木未落斤</hi>
<hi>斧不得入山林孝經援神契曰徳至草木則木連理古瑞命記曰王者慈仁則芝草生説文曰亍步也丑亦反</hi>
<pb n="KR4h0002_WYG_006-28a"/>
<hi>毛詩曰莫赤匪孤莫黑匪烏尚書曰鳯凰來儀應劭漢書曰櫌音擾馴也説文曰穎穂也䔿茂盛貎子本切蒼</hi>
<hi>頡篇曰禎善也周易曰曲成萬物而不遺尚書有休徴孔安國曰序美行之驗也説文曰偉大也</hi>旼旼<lb/>
率土遷善罔匱沐浴福應宅心醰<hi>徒南</hi>粹餘糧栖畝而弗<lb/>
收頌聲載路而洋溢河洛開奥符命用出翩翩黄鳥銜<lb/>
書來訊<hi>叶韻音悉</hi>人謀所尊鬼謀所秩劉宗委馭㢲其神器<lb/>
闚玉策於金縢案圖籙於石室考厯數之所在察五徳<lb/>
之所莅量寸旬涓吉日陟中壇即帝位改正朔易服色<lb/>
繼絶世修廢職徽幟以變器械以革顯仁翌明藏用𤣥<lb/>
<pb n="KR4h0002_WYG_006-28b"/>
黙菲言厚行陶化染學讐挍篆籕篇章畢覿優賢著於<lb/>
揚厯匪孽形於親戚<hi>河洛開奥河出圖洛出書也黄初元年黄鳥銜丹書畫見河尚臺易</hi>
<hi>曰人謀鬼謀百姓與能玉策玉牒也尚書曰納䇿於金縢縢緘也揚雄遺劉歆書曰得觀書于石室莅臨也詩</hi>
<hi>曰方叔莅止司馬法曰明不寶咫尺之玉而愛寸隂之旬旬時也禮記曰聖人南靣而治天下改正朔易服色</hi>
<hi>殊徽號異器械易曰顯諸仁藏諸用讐校所為讐校者也魏文武好書作皇覽諸文章辭藻多奏御故曰讐校</hi>
<hi>尚書盤庚曰優賢揚厯厯試也善曰封禪書曰旼旼穆穆周易曰君子見善則遷有過必改史記太史公曰成</hi>
<hi>王作頌沐浴膏澤尚書曰宅山阜猥積醰美也廣雅曰粹純也淮南子曰昔容成之時置餘糧於畝首蔡雍胡</hi>
<hi>廣碑曰餘糧栖於畎畝公羊傳曰古者什一而籍而頌聲作矣毛詩曰厥聲載路毛萇曰路大也七畧曰鄒子</hi>
<pb n="KR4h0002_WYG_006-29a"/>
<hi>有終始五徳從所不勝木徳繼之金徳次之火徳次之水徳次之魏志曰文帝諱丕字子桓武帝太子為魏王</hi>
<hi>漢帝以衆望在魏遂禪位乃為壇於繁陽王升壇即阼改元為黄初尚書曰将遜於位遜與㢲同涓擇也古𤣥</hi>
<hi>切淮南子曰君人之道儼然𤣥墨馬融論語注曰菲薄也論語曰君子薄於言而厚於行風俗通曰按劉向别</hi>
<hi>録讐挍一人讀書校其上下得繆誤為校一人持本一人讀書若怨家相對漢書音義曰周宣王太史大篆也</hi>
<hi>籕音胃漢書晁錯曰今陛下不孽諸侯應劭曰接之以禮不以庶孽畜之也</hi>本枝别榦蕃屏<lb/>
皇家勇若任城才若東阿抗旍則威噞秋霜摛翰則華<lb/>
縱春葩英喆<hi>知列</hi>雄豪佐命帝室相兼二八将猛四七赫<lb/>
赫震震開務有謐故令斯民覩泰階之平可比屋而為<lb/>
<pb n="KR4h0002_WYG_006-29b"/>
一<hi>建安二十三年代郡烏九反魏武帝以鄢陵侯彰為北中郎将行驍騎将軍入涿郡界叛胡數千騎卒至</hi>
<hi>彰唯有步卒千人騎數百疋身自搏戰追胡大破之斬首五千餘級二八者八元八凱也四七者漢光武二十</hi>
<hi>八将也黄帝泰階六符經曰泰階者天之三階也上階上星為天子下星為女主中階上星為諸侯三公下星</hi>
<hi>為卿大夫下階上星為元士下星為庶人三階平則隂陽和風雨時嵗大登民人息天下平是謂太平善曰毛</hi>
<hi>詩曰本支百世説文曰幹本也左氏傳富辰曰封建懿親以蕃屏周蔡邕述行賦曰皇家赫而天居彰後為任</hi>
<hi>城王植為東阿王漢書終軍曰驃騎抗旌昆耶左衽噞猶猛也魚贍反荀悦申鑒曰人主怒如秋霜荅賓戲曰</hi>
<hi>摛藻如春華易乾鑿度曰代者赤兑黄佐命應劭漢官儀曰帝室猶古言王室毛詩曰赫赫師尹周易曰夫易</hi>
<hi>開物成務爾雅曰謐静也音宻尚書大傳曰周人可比屋而封</hi>算祀有紀天禄有終傳<lb/>
<pb n="KR4h0002_WYG_006-30a"/>
業禪祚高謝萬邦皇恩綽矣帝徳冲矣讓其天下臣至<lb/>
公矣榮操行之獨得超百王之庸庸追亘卷領與結繩<lb/>
睠留重華而比蹤尊盧赫胥羲農有熊雖自以為道洪<lb/>
化以為隆世篤𤣥同奚遽不能與之踵武而齊其風<hi>淮南</hi>
<hi>子曰古者有督而巻領以王天下其為徳生而不殺荘周曰音者軒轅氏赫胥氏尊盧氏虙戲神農氏當是時</hi>
<hi>人結繩而用之若此之時則至治也黄帝一號有熊氏踵繼也武迹也楚辭曰及前王之踵武善曰幽通賦曰</hi>
<hi>且算祀於契龜音義曰算數也尚書曰天禄永終王逸楚辭注曰謝去也西京賦曰皇恩溥尚書曰帝徳廣運</hi>
<hi>老子曰大滿若冲字書曰冲虚也魏志曰陳留王奐即皇帝位後禪位于晉嗣王魏世譜曰魏封帝為陳留王</hi>
<pb n="KR4h0002_WYG_006-30b"/>
<hi>臣至公謂帝為臣於晉至公之道也仲長子昌言曰人主臨之以至公司馬相如弔二世文曰操行之不得班</hi>
<hi>固曰漢承百王之弊馮衍顯志賦曰非庸庸之所識庸謂凡常無奇異也史記曰舜字重華高誘淮南子注曰</hi>
<hi>隆盛也老子曰知者不言言者不知是謂𤣥同韓子曰雖厚愛之奚遽不亂</hi>是故料<hi>聊</hi>其建<lb/>
國析其法度諮其考室議其舉厝復之而無斁申之而<lb/>
有裕非疏糲<hi>魯葛</hi>之士所能精非鄙俚之言所能具<hi>詩云斯干</hi>
<hi>宣王考室也疏糲麄也韓非曰糲糧之飲黎藿之羮斁厭也漢書司馬遷傳曰贙而不俚俚鄙也善曰説文曰</hi>
<hi>析量也爾雅曰諮謀也陳琳檄呉将挍曰豈輕舉厝也哉毛詩曰無斁於人斯文曰綽綽有裕</hi>至於山<lb/>
川之倬詭物産之魁殊或名竒而見稱或實異而可書<lb/>
<pb n="KR4h0002_WYG_006-31a"/>
生生之所常厚洵美之所不渝其中則有鴛鴦交谷虎<lb/>
澗龍山掘鯉之淀盖節之淵<graphic n="KR1452" url="https://raw.githubusercontent.com/kanripo/KR-Gaiji/master/images/KR1452.png" mimeType="image/png"/>
                    <graphic n="KR1452" url="https://raw.githubusercontent.com/kanripo/KR-Gaiji/master/images/KR1452.png" mimeType="image/png"/>精衛銜木償怨常山<lb/>
平干鉅鹿河間列真非一徃徃出焉昌容練色犢配眉<lb/>
連𤣥俗無影木羽偶僊琴高沉水而不濡時乗赤鯉而<lb/>
周旋師門使火以驗術故将去而林燔<hi>老子曰人之輕死以其生生之</hi>
<hi>厚也謂通生生之情以自厚也鴛鴦水在南和縣西交谷水在鄴南虎澗在鄴西南龍山在廣平沙縣掘鯉淀</hi>
<hi>在河間莫縣之西淀者如淵而淺也盖節淵在平原鬲縣北山海經曰發鳩之山有鳥狀如烏而文首白喙赤</hi>
<hi>足名曰精衛赤帝之女名曰女娃女娃遊於海溺而不反精衛常取西山之木石以堙東海焉列真謂列仙也</hi>
<pb n="KR4h0002_WYG_006-31b"/>
<hi>列仙傳昌容者常山道人也自稱殷王女食逢累根二百餘年而顔色如年二十人故曰練色犢子者鄴人也</hi>
<hi>時壮時老時好時醜乃知其仙人也陽都女者生而連眉耳細而長衆以為異俗皆言此天人也㑹犢子來過</hi>
<hi>都女都女悦之遂留相奉待出門共牽犢耳而走莫能追之𤣥俗者自言河間人也餌巴豆雲英賣樂於市七</hi>
<hi>丸一錢治百病王病癡服藥用下蛇十餘頭王家老舍人自言父甘見俗俗形無影王呼俗著日中實無影河</hi>
<hi>間故趙也文帝三年以為國木羽者鉅鹿南和人也母貧賤常助産婦兒生自下唼母母大怖莫夢見大冠赤</hi>
<hi>幘守児言此兒司命君也當報汝恩使子與木羽俱僊母隂信識之後兒生字之為木羽兒至年十五夜有車</hi>
<hi>馬來迎之呼木羽木羽為我御來遂俱去琴高者趙人也浮遊冀州二百餘年後辭入碭水中取龍子與諸弟</hi>
<hi>子期期曰皆絜齊待於傍設屋祠果乗赤鯉來出坐祠中留一月復入水去師門者嘯父弟子亦能使火為孔</hi>
<pb n="KR4h0002_WYG_006-32a"/>
<hi>甲龍師孔甲不能修其心意殺而埋之外野一旦風雨迎之訖則山木皆燔孔甲祠而禱之未還而道死嘯父</hi>
<hi>冀州人也在曲周市上曲周屬廣平郡漢武帝征和三年甞為平于國故曰常山平于也師門者本嘯父弟子</hi>
<hi>故附冀州善曰廣雅曰倬絶也㠔綜西京賦注曰詭異也王逸楚辭注曰魁大也鄭𤣥周禮注曰生猶養也劉</hi>
<hi>瓛周易義曰自無出有日生毛詩曰洵美且仁鄭𤣥曰洵信也毛詩曰舍命不渝毛萇曰渝變也淀音殿説文</hi>
<hi>曰<graphic n="KR1452" url="https://raw.githubusercontent.com/kanripo/KR-Gaiji/master/images/KR1452.png" mimeType="image/png"/>亦翅字翼翅也叔䜴反今音祗<graphic n="KR1452" url="https://raw.githubusercontent.com/kanripo/KR-Gaiji/master/images/KR1452.png" mimeType="image/png"/>
                        <graphic n="KR1452" url="https://raw.githubusercontent.com/kanripo/KR-Gaiji/master/images/KR1452.png" mimeType="image/png"/>飛貌也馮衍爵銘曰夀配列真劉歆移曰天下衆書徃徃頗出左傳</hi>
<hi>太史尅曰奉以周旋</hi>易陽壯容衛之稚質邯鄲躧步趙之鳴瑟真<lb/>
定之棃故安之栗醇酎中山流湎千日淇洹之筍信都<lb/>
之棗雍丘之粱清流之稻錦繡襄邑羅綺朝歌緜纊房<lb/>
<pb n="KR4h0002_WYG_006-32b"/>
子縑總清河若此之屬繁富夥<hi>禍</hi>夠<hi>古侯</hi>非可單究是以<lb/>
抑而未罄也<hi>枚乗菟園賦曰易陽之容淮南子曰蔡之㓜女衛之稚質史遷記曰趙中山鼔鳴瑟</hi>
<hi>趾躍躧真定屬中山郡出御棃故安屬范陽出御栗揚雄幽州箴曰蕩蕩幽州惟冀之别禹貢無幽州故安今</hi>
<hi>見屬中山郡中山出好酎酒其俗傳云昔有人曰𤣥石者從中山酒家酤酒酒家與之千日之酒語其節度比</hi>
<hi>歸數百里可至於醉如其言飲之至家而醉其家不知其醉以為死也棺歛而葬之中山酒家計向千日憶曰</hi>
<hi>𤣥石前來酤酒其醉向觧也遂徃問其隣人曰𤣥石死來三年服已闋矣於是與其家至𤣥石塚上掘而開其</hi>
<hi>棺𤣥石於是醉始觧起於棺中其俗語曰𤣥石飲酒一醉千日信都屬安平出御棗雍丘屬陳留也地理志曰</hi>
<hi>魏參之分野南有陳留桓斌曰雍丘之糧清流鄴西出御稻襄邑屬陳留舊有服官中都賦曰朝歌羅綺又房</hi>
<pb n="KR4h0002_WYG_006-33a"/>
<hi>子出御緜清河出縑緫清河一名甘陵也善曰漢書音義臣瓉曰跕為躧跕都牒反躧所觧反嶭君韓詩章句</hi>
<hi>曰均衆謂之流閉門不出容謂之湎淇園已見上文杜預左氏傳注曰水出洹汲郡汲即衛地也洹或為園洹</hi>
<hi>音垣孔安國尚書傳曰纊細緜廣雅曰縂絹也廣雅曰夠多也</hi>盖比物以錯辭述清都<lb/>
之閒麗雖選言以簡章徒九復而遺㫖覽大易與春秋<lb/>
判殊隠而一致末上林之隤牆本前修以作系<hi>胡計切逸詩九</hi>
<hi>變復貫知言之選擇來比物謂屬變而還復舊貫則知言之選擇來比物錯辭物土之敘也屈原逺遊曰造句</hi>
<hi>始觀清都言雖選言簡章徒至九復而猶遺其精㫖也春秋推見以至隠易本隠以之顯所言雖殊其合徳一</hi>
<hi>也故曰末上林之隤牆本前修以作系也前修謂前賢也離騷攓吾法夫前修司馬相如上林賦曰頽墻填壍</hi>
<pb n="KR4h0002_WYG_006-33b"/>
<hi>使山澤之人得至揚雄羽獵賦後曰放雉兔收罝罘與百姓共之亂者理也傳曰有亂臣十人此皆二賦以其</hi>
<hi>後居正之義理其前過甚之事也張衡東京賦曰相如壯上林之觀揚雄騁羽獵之辭雖系以隤牆填壍亂以</hi>
<hi>收其罝罘卒無補於風規盖易有系辭之義而以本於前修以為系𦙍之意也系者𦙍也且易之系述而辨至</hi>
<hi>於相如初壯上林之觀後説隤牆之事首尾相劘非木系辭之流也而張衡云系以隤牆謂為系辭同音於義</hi>
<hi>有未安焉諸文賦之後亂者與本絶於隤牆收罝罘雖不與本文絶義張氏同諸系辭之别可知也善曰韓子</hi>
<hi>曰連類比物列子曰周穆王暨及化人之宫王以為清都紫㣲班固漢書司馬相如賛文曰推見至隠言大易</hi>
<hi>春秋隠顯殊而合徳若一故觀覽而法則之上林則頽牆填壍雖本前修而作系所謂勸百而諷一故輕末而</hi>
<hi>鄙賦</hi>其軍容弗犯信其果毅糾華綏戎以戴公室元勲配<lb/>
<pb n="KR4h0002_WYG_006-34a"/>
管敬之績歌鍾析邦君之肆則魏綘之賢有令聞也<hi>國語</hi>
<hi>曰鄭伯納女樂二八歌鍾二肆公錫魏綘女樂一八歌鍾一肆曰子教寡人和戌狄而政諸華於今八年七合</hi>
<hi>諸侯寡人無不得志與子共之管敬仲相桓公九合諸侯魏綘輔晉悼公七合諸侯故謂之元勲配管敬之績</hi>
<hi>也悼公得二肆而賜魏綘一肆故諸侯歌鍾析邦君之肆也善曰司馬法曰古者國容不入軍軍容不入國禮</hi>
<hi>記曰介胃有不可犯鄭𤣥禮記注曰信讀如屈伸之伸假借字也左氏傳君子曰殺敵為果致果為毅班固漢</hi>
<hi>書述曰太祖元勲啟立輔臣毛詩曰令聞令望</hi>閒居隘巷室邇心遐富仁寵義<lb/>
職競弗羅千乘為之軾廬諸侯為之止戈則干木之徳<lb/>
自解紛也<hi>吕氏春秋曰叚干木者魏文侯敬之過其廬而軾之其僕曰干木布衣耳而君軾其廬不</hi>
<pb n="KR4h0002_WYG_006-34b"/>
<hi>亦過乎文侯曰干木不趣俗役懐君子之道隠處窮巷聲馳千里之外未肯以已易寡人也寡人光乎勢干木</hi>
<hi>富於義埶不如徳尊財不如義高吾安敢不軾乎秦欲攻魏而司馬康諫曰段干木賢者而魏禮之天下皆聞</hi>
<hi>無乃不可加乎兵秦君以為然乃止干木寂然不競於俗故曰職競弗羅也逸詩云兆云詢多職競弗羅善曰</hi>
<hi>漢書曰司馬相如稱疾閒居毛詩曰誕寘之隘巷又曰其室則邇老子曰觧其紛也</hi>貴非吾尊重<lb/>
士踰山親御監門嗛嗛同軒搦<hi>女格</hi>秦起趙威振八蕃則<lb/>
信陵之名若蘭芬也<hi>史記曰魏有隠士曰侯嬴年七十家貧為大梁夷門監者公子方置</hi>
<hi>酒大㑹賓客坐定從車騎虚左自迎侯生秦兵圍邯鄲公子姊為平原君夫人平原使使讓公子公子數請王</hi>
<hi>及賓客辯士説王萬端王畏秦終不聴公子公子用侯生策使朱亥椎殺将軍晉鄙而奪其軍進擊秦軍秦軍</hi>
<pb n="KR4h0002_WYG_006-35a"/>
<hi>解去邯鄲遂存秦兵伐魏公子駕歸救魏王魏王以上将授公子公子使徧告諸侯諸侯各進兵救魏公子率</hi>
<hi>五國之兵破秦至函谷闗秦兵不敢出當是之時公子威振天下善曰史記曰侯生直上載欲以觀公子公子</hi>
<hi>執轡愈恭然親御謂身自為御也監門即侯嬴也周易曰謙謙君子卑以自牧嗛古謙字説文曰搦按也</hi>英<lb/>
辯榮枯能濟其厄位加将相窒<hi>知逸</hi>隙之策四海齊鋒一<lb/>
口所敵張儀張禄亦足云也<hi>史記張儀者魏人也始甞與蘇秦俱事鬼谷先生學</hi>
<hi>術蘇秦自以不及張儀儀以學而逰説諸侯甞從楚相飲楚相忘璧楚相門下意張儀曰儀貧無行此必盜相</hi>
<hi>君璧共執儀掠笞數百不服釋之張儀相秦使於諸侯皆説之散其合從之謀秦封儀為武信君為秦将取陜</hi>
<hi>築上郡塞范雎者魏人也逰説欲事魏王家貧無以自資乃事魏中大夫須賈賈怨范雎以告魏将魏齊笞擊</hi>
<pb n="KR4h0002_WYG_006-35b"/>
<hi>折脇摧齒雎佯死即盛以簀中范雎謂守者曰公能出我我必厚謝公守者乃請棄簀中死人遂伏匿更名張</hi>
<hi>禄先生隨秦謁者王稽入秦謂昭王曰臣居山東時聞齊有田單而不聞其有王也聞秦有太后穰侯不聞其</hi>
<hi>有王也今太后擅行不顧穰侯出使不報華陽涇陽専㫁不請四貴備而國不危者未之有也昭王懼乃疑穰</hi>
<hi>侯收其印而相張禄為應侯應侯之相秦蔡凙説曰今君相秦計不下席謀不出廊廟坐制諸侯六國不得合</hi>
<hi>從使天下皆畏秦也善曰曹植輔臣論曰英辯博通張升反論曰嘘枯則冬榮解嘲曰窒隙蹈瑕而無所屈也</hi>
㩁惟庸蜀與鴝鵲同窠句呉與鼃黽同穴<hi>善曰許慎准南子注曰㩁</hi>
<hi>揚㩁畧也尚書曰及庸蜀人孔安國曰庸在江漢之南左氏傳曰鸜鵒株株鸜具瑜反株音誅世本曰呉孰姑</hi>
<hi>徒句呉注孰姑夀夢也句呉太伯始所居地名句呉句音溝説文曰鼃蝦䗫也胡蝸反鄭𤣥周禮注曰黽蝦蟇</hi>
<pb n="KR4h0002_WYG_006-36a"/>
<hi>屬也黽莫耿切</hi>一自以為禽鳥一自以為魚鼈<hi>善曰漢賈捐之上書曰駱越之</hi>
<hi>人譬猶魚鼈何足貪也鍾㑹蒭蕘論曰呉之玩水若魚鼈蜀之便山若禽獸</hi>山阜猥積而踦<lb/>
<graphic n="KR1764" url="https://raw.githubusercontent.com/kanripo/KR-Gaiji/master/images/KR1764.png" mimeType="image/png"/>泉流迸集而咉咽隰壤瀐漏而沮洳林藪石留<hi>力又</hi>而<lb/>
蕪穢<hi>山阜猥積蜀也泉流迸集呉也戰國策段規謂韓王曰分地必取成皐韓王曰成皐石留之地無所</hi>
<hi>用之也石留之地喻土地多石猶人物之有留結也一曰壤潄而石也或作溜字善曰廣雅曰踦<graphic n="KR1764" url="https://raw.githubusercontent.com/kanripo/KR-Gaiji/master/images/KR1764.png" mimeType="image/png"/>傾側也字</hi>
<hi>書曰迸散走也咉咽流不通也咉烏朗反公羊傳曰瀐者何漬也作亷反周易曰罋敝漏然漏猶滲也滲所禁</hi>
<hi>反毛詩曰怶汾沮洳毛萇曰沮洳其漸洳也漢書楊惲曰蕪穢不治</hi>窮岫泄雲日月恒翳<lb/>
宅土熇暑封疆障癘<hi>呉蜀皆暑溼其南皆有瘴氣善曰泄猶出也埤蒼曰熇熱貌許妖切</hi>
<pb n="KR4h0002_WYG_006-36b"/>
蔡莽螫<hi>適</hi>刺<hi>力/割</hi>昆蟲毒噬<hi>蔡莽螫刺多毒草也昆蟲毒噬蝮蛇鴆鳥之屬也善曰王</hi>
<hi>逸楚辭注曰蔡草莽也方言曰莽草也南楚曰莽鄭𤣥禮記注曰昆明也明蟲者陽而生隂而藏詩序曰文王</hi>
<hi>徳及鳥獸昆蟲</hi>漢罪流禦秦餘徙㡂<hi>揚雄蜀都賦曰秦漢之徙充以山東貨殖傳曰秦破</hi>
<hi>趙遷卓氏於蜀漢時日南比景合浦九真亦皆有徙者息夫躬孫寵之屬焉善曰左氏傳舜流四凶族以禦螭</hi>
<hi>魅廣雅曰㡂餘也力制反</hi>宵貎蕞<hi>罪/</hi>陋稟質遳脆<hi>蔣/衛</hi>巷無杼<hi>直吕</hi>首里<lb/>
罕耆耋<hi>地理志曰江南卑溼丈夫多夭巴蜀輕易淫泆柔弱褊阨漢書曰人宵天地之貎方言曰燕記</hi>
<hi>曰豐人杼首杼首長首也燕謂之杼友益之人率皆弱陋故曰無杼首也善曰左氏傳曰蕞爾小國杜預曰蕞</hi>
<hi>爾小貎也廣雅曰質軀也遳亦脆也七戈反説文曰脆少䎡易㫁也左氏傳曰王使宰孔謂齊侯曰伯舅耋老</hi>
<pb n="KR4h0002_WYG_006-37a"/>
<hi>杜預曰七十曰耋</hi>或魋<hi>直追</hi>髻而左言或鏤膚而鑽髪或明發而<lb/>
嬥歌或浮泳而卒嵗<hi>楊雄蜀記曰蜀之先代人推結左語不曉文字㜹謳歌巴土人歌也</hi>
<hi>何晏曰巴子謳歌相引牽連乎而跳歌也潛行為泳詩曰漢之廣矣不可泳思善曰漢書淮南王曰越鑚髪文</hi>
<hi>身之人張揖以為古翦字也子踐反文身即鏤膚也毛詩曰明發不寐爾雅曰嬥嬥契契愈遐急也郭璞曰賦</hi>
<hi>役不均賢人憂歎逺急切也佻或作嬥音葦苕一音徒了反毛詩曰何以卒嵗</hi>風俗以韰果為<lb/>
嫿人物以戕害為藝<hi>善曰楊雄反騷曰何文肆而質韰應劭曰韰狹也下介切方言曰惈</hi>
<hi>勇也果與惈古字通説文曰嫿静好也音畫左氏傳曰自内害其君曰殺自外曰戕七良切</hi>威儀所<lb/>
不攝憲章所不綴<hi>禮記曰孔子憲章文武善曰毛詩曰朋友攸攝攝以威儀賈逵國諸注曰</hi>
<pb n="KR4h0002_WYG_006-37b"/>
<hi>綴連也</hi>由重山之束阨<hi>烏介</hi>因長川之裾勢距逺闗以闚𨵦<lb/>
<hi>俞</hi>時高樔而陛制<hi>重山束阨謂蜀也長川裾執謂呉也漢書曰形束壤制善曰束阨拘束其</hi>
<hi>民出於湫厄也据埶依据川之形埶也闚𨵦望尊位也陛制亦以高樔之陛而能約制其民也漢書音義言其</hi>
<hi>土地形埶足以束制其人也据古據字九御切</hi>薄戍緜冪無異蛛蝥之網弱卒<lb/>
瑣甲無異螳蜋之衞<hi>善曰緜冪微貎吕氏春秋湯祝曰蛛蝥作罔罟今之人學之蛛音株蝥莫侯反</hi>
<hi>荘子蘧伯玉謂顔闔曰汝不知夫螳蜋乎怒其臂以當車轍不知其不勝任也</hi>與先世而常然<lb/>
雖信險而勦絶揆既往之前迹即将來之後轍成都迄<lb/>
已傾覆建鄴則亦顚沛<hi>善曰尚書曰天用勦絶其命勦子小反左傳吕相絶秦曰傾覆</hi>
<pb n="KR4h0002_WYG_006-38a"/>
<hi>我社稷論語曰顛沛必於是馬融曰顛沛僵仆也</hi>顧非累卵於疊棊焉至觀形<lb/>
而懷怛<hi>善曰言其危懼易見不俟觀形也説苑曰晉靈公造九層臺孫息聞之求見曰臣能累十二博</hi>
<hi>棊加九雞子其上公曰子作之孫息以棊子置下加九雞子于其上靈公曰危哉孫息曰是不危復有危於此</hi>
<hi>者九層之臺三年不成隣國将欲興兵社稷亡滅君欲何望公即壞臺賈逵國語注曰怛懼也</hi>權假日<lb/>
以餘榮比朝華而菴<hi>奄</hi>藹<hi>善曰權猶苟且也楚辭曰聊假日以須時説文曰木堇朝</hi>
<hi>華萛落</hi>覽麥秀與黍離可作謠於呉㑹<hi>善曰尚書大傳曰微子將徃朝周過</hi>
<hi>殷之墟見麥秀之蘄蘄曰此父母之國宗廟社稷所立也志動心悲欲哭則為朝周俯泣則婦人推而廣之作</hi>
<hi>雅聲毛詩序曰黍離閔宗周大夫行役過故宗廟宫室盡為禾黍而作是詩</hi>先生之言未卒<lb/>
<pb n="KR4h0002_WYG_006-38b"/>
呉蜀二客䂄焉相顧<graphic n="KR2922" url="https://raw.githubusercontent.com/kanripo/KR-Gaiji/master/images/KR2922.png" mimeType="image/png"/>焉失所有靦瞢容神惢形茹弛<lb/>
氣離坐㥏墨而謝<hi>䂄懼也左傳曰駟氏䂄懼毛詩曰有靦面目瞢愧也左傳曰亦無瞢焉揚</hi>
<hi>雄方言曰慙也荆揚之間曰㥏善曰張以<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>先壠反今/本並為䂄䂄大視呼縳反説文曰<graphic n="KR2922" url="https://raw.githubusercontent.com/kanripo/KR-Gaiji/master/images/KR2922.png" mimeType="image/png"/>失意視他狄反字</hi>
<hi>書曰蘂垂也謂垂下也惢與蘃同而體切説文曰惢心疑也亦而髓反吕氏春秋曰以茹魚驅蠅蠅愈至而不</hi>
<hi>可禁然茹臭敗之義也如舉反廣雅曰弛釋也施紙反㥏敇典反杜預左氏傳注曰墨色下也説文曰謝辭也</hi>
曰僕黨清狂怵迫閩濮<hi>卜</hi>習蓼蟲之忘辛翫進退之惟<lb/>
谷非常寐而無覺不覩皇輿之軌躅<hi>漢書昌邑王賀傳曰賀清狂不慧注</hi>
<hi>色理清徐而心不慧故曰清狂也賈誼鵩鳥賦曰怵迫之徒或趣東西善曰閩已見呉都賦孔安國尚書注曰</hi>
<pb n="KR4h0002_WYG_006-39a"/>
<hi>濮國在江漢之南楚辭注曰蓼蟲不知從乎葵霍王逸曰蓼蟲處辛剌食苦惡不從葵藿食甘美毛詩曰人亦</hi>
<hi>有言進退惟谷又曰尚寐無覺楚辭曰恐皇輿之敗績班固漢書班嗣曰伏周孔氏之軌躅音義曰躅迹也</hi>
過以汎剽之單慧厯執古之醇聴<hi>揚雄方言曰汎剽輕也善曰鄭𤣥禮記注</hi>
<hi>曰過猶誤也王逸楚辭注曰厯逢也老子曰執古之道汎敷劍切剽匹妙反</hi>兼重<hi>直龍反</hi>悂以<lb/>
䝯繆偭辰光而罔定<hi>善曰言既重其悂而又累其繆也廣倉曰悂用心并誤也方奚反説</hi>
<hi>文曰䝯重次第物也戈豉反漢書音義應劭曰偭背也音靣國語曰次序三辰賈逵曰日月星也</hi>先生<lb/>
𤣥識深頌靡測得聞上徳之至盛匪同憂於有聖<hi>老子曰古</hi>
<hi>之士㣲妙𤣥通深不可識夫惟不可識故强為之頌故曰先生𤣥識深頌靡測又曰上徳無為而無不為易曰</hi>
<pb n="KR4h0002_WYG_006-39b"/>
<hi>顯諸仁藏諸用鼔萬物而不與聖人同憂盛徳大業至矣哉夫聖人親憂其事然後能立易體無為而無不為</hi>
<hi>自然動物而不與聖人同憂盖謂治合造化出於形器之表者聖人無所復聞無復恤也故曰鼔萬物而不與</hi>
<hi>聖人同憂其上賦中云顯仁翌明藏用𤣥黙故下覆報言之也善曰王弼周易注曰不與聖人之憂憂君子之</hi>
<hi>道不長小人之道不消黍稷之不茂荼蓼之蕃殖至於乾坤簡易是常無偏於生養無擇於人物不能委曲與</hi>
<hi>彼聖人同此憂之</hi>抑若春霆發響而驚蟄飛競潛龍浮景而幽<lb/>
泉高鏡<hi>善曰二客聞言朗然心悟猶春霆響驚蟄紛然而競飛龍彩幽泉煥然而照也吕氏春秋曰聞</hi>
<hi>春始雷則蟄蟲動矣詩推度客曰震起而驚蟄睹周易曰潛龍勿用也</hi>雖星有風雨之好<lb/>
人有異同之性庶覿蔀家與剝廬非蘇世而居正<hi>尚書洪範</hi>
<pb n="KR4h0002_WYG_006-40a"/>
<hi>曰庶人惟星星有好風星有好雨言人心之不同如星之所好異易曰豐其屋蔀其家小人剝廬楚辭九章曰</hi>
<hi>蔀也必獨立春秋公羊傳曰君子大居正善曰言已因此幸見蔀家剝廬之凶非謂悟世而居正道也爾雅曰</hi>
<hi>庶幸也王弼周易注曰蔀覆曖鄣光明之物也既豐其屋又覆其家屋厚家覆闇之甚也王逸楚辭注曰蘇寤</hi>
<hi>之也</hi>且夫寒谷豐黍吹律暖之也昬情爽曙箴規顯之也<lb/>
<hi>劉向别録曰鄒衍在燕有谷地美而寒不生五榖鄒子居之吹律而温至黍生今名黍谷善曰孔安國尚書注</hi>
<hi>爽明也説文曰曙日明也</hi>雖明珠兼寸尺璧有盈曜車二六三傾五<lb/>
城未若申錫典章之為逺也<hi>太史書曰田敬仲世家傳曰齊威王二十四年與魏</hi>
<hi>恵王㑹田於郊魏王問曰王亦有寶乎曰無有也魏王曰若寡人小國也尚有徑寸之珠照車前後十二乘者</hi>
<pb n="KR4h0002_WYG_006-40b"/>
<hi>十枚奈何以萬乗之國而無寶乎善曰尹文子曰田父得寶玉徑寸置于廡上其夜照一室史記曰趙恵文王</hi>
<hi>得楚和璧秦昭王聞之願以十五城請易璧毛詩曰申錫無疆</hi>亮曰日不雙麗世不兩<lb/>
帝天經地緯理有大歸安得齊給守其小辯也哉<hi>二客自言</hi>
<hi>安能守此者自悔也荀卿子曰辯說譬論齊給便利而書不慎義謂之奸説善曰禮記曰天無二日土無二王漢</hi>
<hi>文帝賜尉陀書云两帝竝立新序單襄公曰經之以天小緯之以地經緯不爽天之象也家語孔子曰小辯害義</hi>
<hi>言破道也</hi>
　<lb/>
　文選巻六<lb/>
</p>
<p>
</p>
  </div>
</body>
</text>
</TEI>
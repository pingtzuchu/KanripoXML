<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文選巻五十六</head>
    <p>
<pb n="KR4h0002_WYG_056-1a"/>
欽定四庫全書<lb/>
　文選巻五十六　　　　　　梁　蕭統　編<lb/>
　　　　　　　　　　　　　唐　李善　註<lb/>
　箴<lb/>
　　女史箴<hi>曹嘉之晉紀曰張華懼后族之盛作女史箴</hi>
　　　張茂先<lb/>
茫茫造化二儀既分<hi>淮南子曰大丈夫恬然無為與造化逍遙髙誘曰造化天地周易曰</hi>
<hi>易有太極是生兩儀</hi>散氣流形既陶既甄<hi>家語孔子曰地載神氣流形庻物無非敎也漢</hi>
<pb n="KR4h0002_WYG_056-1b"/>
<hi>書董仲舒曰泥之在鈞唯甄者之所為如淳曰陶人作瓦器謂之甄</hi>在帝庖羲肇經天人<lb/>
<hi>周易曰庖犧氏之王天下也始作八卦以通神明之徳以類萬物之情也</hi>爰始夫婦以及君<lb/>
臣<hi>周易曰有天地然後有萬物有萬物然後有男女有男女然後有夫婦有夫婦然後有父子有父子然後</hi>
<hi>有君臣</hi>家道以正王猷有倫<hi>周易曰家道正而天下定毛詩曰王猷允塞猷與猶古字</hi>
<hi>通</hi>婦德尚柔含章貞吉<hi>周易曰坤至柔而動也柔妻道也又曰含章貞吉以時發也</hi>
婉嫕淑慎正位居室<hi>漢書曰孝平王皇后為人婉嫕有節操服䖍曰嫕音翳桑之翳曹大</hi>
<hi>家列女傳注婉柔和嫕深䆳也毛詩曰淑慎爾止周易曰女正位乎内</hi>施衿結䄜䖍恭中<lb/>
饋<hi>儀禮曰女嫁母施衿結悦曰勉之敬之夙夜無違父母之誠毛詩曰親結其䄜九十其儀毛萇曰䄜婦人</hi>
<pb n="KR4h0002_WYG_056-2a"/>
<hi>之愇也褵與離古字通也周易曰在中饋無攸遂</hi>肅慎爾儀式瞻清懿<hi>毛詩曰敬慎威</hi>
<hi>儀又曰各敬爾儀</hi>樊姬感莊不食鮮禽衛女矯桓耳忘和音志<lb/>
厲義髙而二主易心<hi>列女傳曰楚王樊姬者楚莊王之夫人莊王初即位好狩獵畢弋樊</hi>
<hi>姬諫不止乃不食禽獸之肉三年王改又曰齊侯衛姬者衛侯之女齊桓公之夫人桓公好淫樂衛姬為不聽</hi>
<hi>鄭衛之聲曹大家曰衛國作淫佚之音衛姬疾桓公之好是故不聽以厲桓公也</hi>𤣥熊攀檻馮<lb/>
媛趍進夫豈無畏知死不恡<hi>漢書曰孝元馮昭儀上幸欲虎圈鬬獸熊佚出圈攀檻</hi>
<hi>上殿左右貴人傅昭儀皆走馮婕妤直前當熊而立左右格殺熊上問何故當熊媫妤曰猛獸得人而止妾恐</hi>
<hi>至御座故身當之帝嗟嘆以此倍敬重焉</hi>班妾有辭割驩同輦夫豈不懐防<lb/>
<pb n="KR4h0002_WYG_056-2b"/>
微慮逺<hi>漢書曰成帝遊於後庭欲與班媫妤同輦載媫妤辭曰妾觀古圖畫賢聖之君皆有名臣在側</hi>
<hi>三代末主乃有嬖女今欲同輦得無近似乎</hi>道㒺隆而不殺物無盛而不衰<lb/>
<hi>長楊賦曰事㒺隆而不殺物靡盛而不虧</hi>日中則昃月滿則微<hi>周易曰日中則昃月盈則</hi>
<hi>蝕毛詩曰彼月而微鄭𤣥曰謂不明也</hi>崇猶塵積替若駭機人咸知飾其<lb/>
容而莫知飾其性<hi>蔡邕女誡曰夫心猶首面一旦不修飾則塵垢穢之人心不修善則邪惡</hi>
<hi>入之人盛飾其面而莫修其心惑矣家語孔子曰容不可不飾也</hi>性之不飾或愆禮正<lb/>
斧之藻之克念作聖<hi>法言曰吾未見斧藻其徳若斧藻其粢者尚書曰惟狂克念作聖</hi>
出其言善千里應之<hi>周易子曰君子居其室出其言善則千里之外應之況其邇者乎居</hi>
<pb n="KR4h0002_WYG_056-3a"/>
<hi>其室出其言不善則千里之外違之況其邇者乎</hi>苟違斯義則同衾以疑<hi>徐幹中論</hi>
<hi>曰苟失其心同衾為逺</hi>夫出言如微而榮辱由兹<hi>周易曰言行君子之樞機樞機</hi>
<hi>之發榮辱之主</hi>勿謂幽昧靈監無象勿謂𤣥漠神聽無響無矜<lb/>
爾榮天道惡盈<hi>周易曰鬼神害盈而福謙</hi>無恃爾貴隆隆者墜<hi>揚雄解嘲</hi>
<hi>曰炎炎者滅隆隆者絕</hi>鑒于小星戒彼攸遂<hi>毛詩序曰小星惠及下也詩曰嘒彼小星</hi>
<hi>三五在東周易曰無攸遂王弼曰盡婦人之正義無所必遂也</hi>比心螽斯則繁爾類<hi>毛詩</hi>
<hi>曰螽斯羽詵詵兮宜爾子孫振振兮</hi>驩不可以黷寵不可以專<hi>國語司空季子謂文</hi>
<hi>公曰男女不相及畏黷敬也黷則生怨怨亂毓災災毓滅性韋昭曰畏爇黷其類也漢書曰孝成趙皇后入宫</hi>
<pb n="KR4h0002_WYG_056-3b"/>
<hi>寵少裘而女弟繼幸妹弟專寵十餘年卒皆無子也</hi>專實生慢愛極則遷致盈必<lb/>
損理有固然<hi>文子老子曰天道極則反盈則損日月是也魯連子譚子曰物之必至理固然也</hi>
美者自美翩以取尤<hi>列子曰楊朱過宋柬之於逆旅逆旅人有妾二人其一美其一惡惡</hi>
<hi>者貴而美者賤楊子問其故逆旅小子對曰其美者自美吾不知其美也其惡者自惡吾不知其惡也</hi>冶<lb/>
容求好君子所讎<hi>周易曰慢蔵誨盗治容誨淫</hi>結恩而絶職此之由<lb/>
<hi>漢書曰王立與諸劉結恩左氏傳范宣子數諸戎曰言語漏洩職汝之由</hi>故曰翼翼矜矜福<lb/>
所以興<hi>太公金匱師尚父謂武王曰舜之居人上矜矜乎如履薄冰湯之居人上翼翼乎懼不敢息</hi>
靖恭自思榮顯所期<hi>毛詩曰靖恭爾位好是正直</hi>女史司箴敢告庻<lb/>
<pb n="KR4h0002_WYG_056-4a"/>
姬<hi>毛萇詩傳曰古者后夫人必有女史肜管之法女史不記其過其罪殺</hi>
　銘<lb/>
　　封燕然山銘<hi>并序暢范曄後漢書曰齊殤王子都鄉候  來弔國憂竇憲遣客刺殺暢</hi>
　　　<hi>發覺憲懼誅自求擊匈奴以贖死㑹南單于請兵北伐乃拜憲車騎將軍以執金吾耿秉為副</hi>
　　　<hi>大破單于遂登燕然山刻石勒功紀漢威徳令班固作銘</hi>
　　　班孟堅<lb/>
惟永元元年秋七月有漢元舅曰車騎將軍竇憲<hi>范曄後漢</hi>
<hi>書日孝和皇帝母梁貴人為竇皇后所譛憂卒竇后養帝以為己子即位改年曰永元又曰竇憲字伯度女弟</hi>
<pb n="KR4h0002_WYG_056-4b"/>
<hi>立為皇后竇憲稍遷侍中和帝即位太后臨朝</hi>寅亮聖皇登翼王室<hi>尚書曰三孤寅亮天</hi>
<hi>地弼予一人登翼謂登用輔翼</hi>納于大麓惟清緝熙<hi>尚書曰納于大麓烈風雷雨弗迷毛</hi>
<hi>詩曰維清緝熙文王之典</hi>乃與執金吾耿秉述職廵禦治兵于朔方<lb/>
<hi>范曄後漢書曰耿秉字伯初為執金吾與竇憲北擊匈奴大破之左氏傳臧僖伯曰三年而治兵杜預曰三年</hi>
<hi>而大習出曰訓兵</hi>鷹揚之挍螭虎之士爰該六師<hi>毛詩曰惟師尚父時惟鷹</hi>
<hi>揚史記曰武王乃作秦誓曰朂哉夫子尚桓桓如虎如貔如熊如羆徐廣曰此音訓並與上同也毛詩曰整我</hi>
<hi>六師</hi>暨南單于東胡烏桓西戎氐羌侯王君長之羣驍騎<lb/>
十萬<hi>范曄後漢書曰南單于休蘭尸逐侯䪘單于屯屠河立時北虜大亂南單于將討并北庭上言願發</hi>
<pb n="KR4h0002_WYG_056-5a"/>
<hi>國中諸部胡㑹虜北竇太后從之</hi>元戎輕武長轂四分<hi>毛詩曰元戎十乗以先啓行司</hi>
<hi>馬彪續漢書曰輕車古之戰車孫吳兵法曰有革有葢謂之武剛車者先驅穀梁傳曰長轂五百乗范甯曰長</hi>
<hi>轂兵車也</hi>雷輜蔽路萬有三千餘乗<hi>漢書揚雄河東賦曰奮電鞭驂雷輜</hi>勒以<lb/>
八陣莅以威神<hi>雜兵書八陣者一曰方陣二曰圓陣三曰牝陣四曰牡陣五曰衝陣六曰輪陣</hi>
<hi>七曰浮沮陣八曰雁行陣</hi>𤣥甲耀日朱旗絳天<hi>漢書曰發屬𤣥甲李陵與蘇武書曰雷鼓</hi>
<hi>動天朱旗翳日</hi>遂凌髙闕下雞鹿<hi>漢書曰遣將軍衛青出雲中至髙闕臣瓚曰山名也范曄後</hi>
<hi>漢書曰竇憲與南匈奴萬騎出朔方雞鹿塞</hi>經磧鹵絶大漠<hi>說文曰鹵西方醎地也漢書曰</hi>
<hi>衛青復將六將軍絶漢臣瓚曰沙土曰漠直度曰絶也</hi>斬温禺以釁鼔血尸遂以<lb/>
<pb n="KR4h0002_WYG_056-5b"/>
染鍔<hi>范曄後漢書曰匈奴其大臣次左右曰逐王次左右温禺鞮王皆單于子弟攻第當單于者也其異</hi>
<hi>姓大臣左右骨都候次左右尸逐骨都候左傳智罃曰不以釁鼓也</hi>然後四校横徂星流<lb/>
彗掃蕭條萬里野無遺宼於是域滅區殫反斾而旋考<lb/>
傳驗圖窮覽其山川遂踰涿邪跨安侯乗燕然<hi>范曄後漢書曰</hi>
<hi>渡遼將軍鄧鴻與後諸軍皆㑹涿邪山又曰南單于上言北單于創刈南兵遯逃逺去依安侯河西</hi>躡冒<lb/>
頓之區落焚老上之龍庭<hi>漢書曰頭冒單于有太子曰昌頓昌頓以鳴鏑射殺頭曼</hi>
<hi>遂自立為單于冒頓死子稽弼立號曰老上單于又曰匈奴正月諸長小㑹單于庭祠五月大㑹蘢大祭其先</hi>
<hi>天地鬼神蘢音龍</hi>將上以攄髙文之宿憤光祖宗之𤣥靈<hi>祖髙祖也</hi>
<pb n="KR4h0002_WYG_056-6a"/>
<hi>宗大宗文帝也史記曰髙祖自將擊韓王信遂至平成為匈奴所圍七日又文紀曰匈奴攻朝郍塞殺北都尉</hi>
<hi>徐廣曰姓孫也</hi>下以安固後嗣恢而境宇振大漢之天聲<hi>甘泉賦曰</hi>
<hi>□聲起兮勇士厲</hi>兹可謂一勞而久逸暫費而永寧也<hi>漢書揚雄上疏</hi>
<hi>曰以為不一勞者不久佚不暫費者不永寜</hi>乃遂封山刋石昭銘盛德其辭<lb/>
曰<hi>刋石削石即謂立銘也</hi>鑠王師兮征荒裔<hi>毛詩曰於鑠王師遵飬時晦</hi>勦凶<lb/>
虐兮截海外<hi>毛詩曰相士烈烈海外有截</hi>夐其邈兮亘地界封神丘<lb/>
兮建隆嵑<hi>說文曰碣立石也嵑與碣同</hi>熙帝載兮振萬世<hi>尚書曰有能奮庸熙</hi>
<hi>帝之載</hi>
<pb n="KR4h0002_WYG_056-6b"/>
　　座右銘<lb/>
　　　崔子玉<hi>范曄後漢書曰崔瑗字子玉涿郡人也早孤鋭志好學盡能傳其父業舉茂才</hi>
　　　　<hi>為汲令遷濟北相疾卒</hi>
無道人之短無說己之長施人慎勿念受施慎勿忘<hi>戰國</hi>
<hi>䇿唐睢謂信陵君曰人之有德於我不可忘也吾之有徳於人不可不忘也</hi>世譽不足慕唯<lb/>
人為紀綱隠心而後動謗議庸何傷<hi>劉熙孟子注曰隠度也周易曰君子</hi>
<hi>安其身而後動易其心而後語吕氏春秋曰内反於心不慙然後動也</hi>無使名過實守愚<lb/>
聖所臧<hi>越絶書范子曰名過實者滅聖人不使名過實家語孔子曰聰明睿智守之以愚功被天下守</hi>
<pb n="KR4h0002_WYG_056-7a"/>
<hi>之以讓</hi>在湟貴不淄曖曖内含光<hi>論語子曰不曰堅乎磨而不磷不曰白乎湟而</hi>
<hi>不淄晏子春秋仲尼曰星之昭昭不如月之曖曖周易曰含𢎞光大品物咸亨</hi>柔弱生之徒老<lb/>
氏誡剛強<hi>老子曰人生也柔弱其死也堅強萬物草木生也柔脆其死也枯槁故堅強者死之徒柔</hi>
<hi>弱者生之徒也又曰柔弱勝剛強河上公曰柔弱者久長剛強者先亡也</hi>行行鄙夫至悠悠<lb/>
故難量<hi>論語曰閔子侍側誾誾如也子路行行如也子曰若由也不得其死然鄭𤣥曰行行剛強貌</hi>
慎言節飲食知足勝不祥<hi>周易曰君子以慎言語節飲食老子曰知足不辱</hi>行<lb/>
之苟有恒久久自芬芳<hi>郭璞王蒼曰苟誠也</hi>
　　劒閣銘<lb/>
<pb n="KR4h0002_WYG_056-7b"/>
　　　張夢陽<hi>臧榮緒晉書曰張載父収為蜀郡太守載隨父入蜀作劒閣銘蘇州刺史張敏</hi>
　　　　<hi>見而竒之乃表上其文世祖遣使鐫石記焉</hi>
巖巖梁山積石峩峩<hi>揚雄益州箴曰巖巖岷山古曰梁州毛萇詩傳曰巖巖積石貌也</hi>
逺屬荆衡近綴岷嶓<hi>尚書曰荆及衡陽惟荆州孔安國曰北據荆山南及衡山之陽也尚</hi>
<hi>書曰岷嶓既藝孔安國曰岷山嶓冡皆山名也</hi>南通邛僰<hi>滿/比</hi>比逹褒斜<hi>漢書音義服䖍</hi>
<hi>曰邛蜀都西部也僰夷名也梁州記曰萬石滅泝漢上七里有裦谷曰前口曰褒北口曰斜</hi>狹過鼓<lb/>
碣髙踰嵩華<hi>劉淵林蜀都賦注曰岷山都安縣有兩山相對立如闕號曰彭門孔安國尚書注曰</hi>
<hi>碣石海畔山也</hi>惟蜀之門作固作鎮是曰劒閣壁立千仞<hi>酈元水經</hi>
<pb n="KR4h0002_WYG_056-8a"/>
<hi>注曰小劒□北去大劒二十里連山絶險飛閣相通故謂之劒閣也</hi>窮地之險極路之峻<lb/>
<hi>周易曰地險山川丘陵也西都賦曰臨峻路而啓扉</hi>世濁則逆道清斯順閉由往<lb/>
漢開自有晉<hi>閉由劉備故曰往漢開自鍾㑹故曰有晉也鍾㑹之伐蜀雖在魏朝政出晉王故歸</hi>
<hi>功於晉也</hi>秦得百二并吞諸侯齊得十二田生獻籌<hi>漢書田肯賀上</hi>
<hi>曰陛下得韓信又治秦中持㦸百萬齊得十二此所謂東西秦也</hi>矧兹狹隘土之外區<lb/>
一人荷㦸萬夫趑趄<hi>陳琳為曹洪答文帝書曰一人揮㦸萬人不得進廣雅曰趑趄難行</hi>
<hi>也</hi>形勝之地匪親勿居<hi>漢書田肯曰秦形勝之國也齊有琅邪之饒非親子弟莫可使</hi>
<hi>王齊也</hi>昔在武侯中流而喜山河之固見屈吳起興實在<lb/>
<pb n="KR4h0002_WYG_056-8b"/>
徳險亦難恃洞庭孟門二國不祀<hi>史記曰魏武侯浮西河而下中流顧而謂</hi>
<hi>吳起笑曰美哉乎山河之圍此魏國之寳也吳起對曰在徳不在險昔三苖氏左洞庭而右彭蠡恃此險也徳</hi>
<hi>義不修禹滅之夏桀之君左河濟右太華伊闕在其南羊腸在其北修政不仁湯放之殷紂之國左孟門右太</hi>
<hi>行常山在其北大河經其南修政不徳武王殺之由此觀之在徳不在險若君不修徳舟中之人盡為敵國武</hi>
<hi>侯曰善</hi>自古迄今天命匪易<hi>尚書曰爾亦弗知天命不易</hi>憑阻作昏鮮<lb/>
不敗績<hi>左氏傳曰凡師大崩曰敗績杜預曰䘮其功績也</hi>公孫既滅劉氏銜璧<lb/>
<hi>范曄後漢書曰公孫述為導江卒正假稱蜀都太守自立為天子漢使呉漢伐之述死呉漢盡滅公孫氏蜀志</hi>
<hi>曰後主諱禪先主子也魏使鄧艾伐之後主輿櫬自縛詣壘門左氏傳曰楚子圍許僖公面縛銜璧</hi>覆車<lb/>
<pb n="KR4h0002_WYG_056-9a"/>
之軌無或重跡<hi>晏子春秋諺曰前車覆後車戒范曄後漢書陳忠上疏曰覆車之軌其迹不逺</hi>
勒銘山阿敢告梁益<lb/>
　　石闕銘<hi>并序</hi>
　　　陸佐公<hi>劉璠梁典曰陸倕字佐公呉郡人少篤學善屬文起家議曹從事遷太子中舍</hi>
　　　　<hi>人後仕至太常卿詔使為漏刻石闕二銘冠絶當世賜以束帛朝野榮之</hi>
昔在舜格文祖禹至神宗周變商俗湯黜夏政<hi>尚書帝曰舜汝</hi>
<hi>陟帝位正月上日受終於文祖义帝曰禹惟汝諧正月朔旦受命於神宗墨子曰紂之亂武王理之當此之時</hi>
<hi>時不渝而人不易上變政而人改俗尚書曰湯既黜夏命復歸于亳</hi>雖革命殊乎因襲揖<lb/>
<pb n="KR4h0002_WYG_056-9b"/>
讓異於干戈而晷緯㝠合天人啓惎<hi>巨吏</hi>克明峻徳大庇<lb/>
生民其揆一也<hi>舜禹揖讓也湯武干戈也言揖讓干戈之道雖殊而用賢愛仁之義為一也周</hi>
<hi>易曰湯武革命順乎天而應乎人論衡曰漢力勝周多矣舜以司徒受堯禪文王百里為西伯武王襲文王皆</hi>
<hi>有因縁力易為也孔叢子曾子謂孔子曰舜禹揖讓湯武用師非相詭此乃時也三國名臣序贊曰揖讓之與</hi>
<hi>干戈説文曰晷日影也緯五星也易乾鑿度曰五緯順軌四時和栗西都賦曰天啓之心人惎之謀尚書曰克</hi>
<hi>明俊徳以親九族左傳鄭子駟曰以待强者而庇民馬孟子曰先聖後聖其揆一也</hi>在齊之季昏<lb/>
虐君臨威侮五行怠棄三正<hi>呉均齊春秋曰東昏侯蕭寳巻髙宗子髙宗崩太子</hi>
<hi>即位左傳子囊曰赫赫楚國而君臨之書曰有扈氏威侮五行怠棄三正</hi>刑酷然炭暴踰膏<lb/>
<pb n="KR4h0002_WYG_056-10a"/>
柱民怨神怒衆叛親離蹐地無歸瞻烏靡託<hi>六韜曰紂患刑輕乃</hi>
<hi>更為銅柱以膏塗之加於然炭之上使有罪者縁焉滑跌墮火中紂與妲己笑以為樂名曰炮烙之刑鄭𤣥五</hi>
<hi>行尚書傳注曰民怨神怒左氏傳衆仲曰州吁阻兵而安忍衆叛親離難以濟矣毛詩曰謂天葢髙不敢不跼</hi>
<hi>為地葢厚不敢不蹐又曰瞻烏爰止于誰之屋</hi>於是我皇帝拯之乃操斗極把<lb/>
鉤陳翼百神禔<hi>是支</hi>萬福<hi>我皇梁武帝也斗極天下之所取法鉤陳兵衛之象故王者把</hi>
<hi>操焉長揚賦曰髙祖順斗極運天關樂汁圖曰鉤陳后宮也服䖍漢書音義曰紫宮外營陳星毛萇詩傳曰翼</hi>
<hi>敬也禮記曰禮行於郊百神受職焉漢書曰司馬相如難蜀父老曰遐邇一體中外禔福毛詩曰樂只君子萬</hi>
<hi>福攸同</hi>龍飛黑水虎步西河雷動風驅天行地止<hi>謂舉義旗以伐</hi>
<pb n="KR4h0002_WYG_056-10b"/>
<hi>齊也何之元梁典曰齊明帝崩遺詔授髙祖雍州刺史永元二年十一月髙祖擁南康王寶融以主號令以髙</hi>
<hi>祖督前鋒三年十二月義旗發自襄陽已西檄京師東都賦曰龍飛白水陳孔璋為袁紹檄豫州曰雷震虎步</hi>
<hi>並集虜庭尚書曰黒水西河惟雍州沈約宋書元嘉中割荆州之襄陽為雍州西京賦曰□乗雷動萬騎龍趨</hi>
<hi>楊修許昌宮賦曰晻暖低徊天行地止</hi>命旅致屯雲之應登壇有降火之<lb/>
祥龜筮協從人祗響附<hi>命旅誓衆也登壇祭天也杜篤論都賦曰大漢開基髙祖有勲</hi>
<hi>斬白蛇屯黒雲尚書帝命驗曰太子發渡河中流火流為烏其色赤鄭𤣥曰以魚燎于天有火自上復于下至</hi>
<hi>于王屋流為烏尚書曰詢謀僉同鬼神其依龜筮叶從呉質魏都賦曰英雄響附</hi>穿胸露頂之<lb/>
豪箕坐椎髻之長莫不授旗請奮執鋭爭先<hi>博物志曰昔禹平天</hi>
<pb n="KR4h0002_WYG_056-11a"/>
<hi>下㑹諸侯於㑹稽之野防風氏後至殺之夏徳盛二龍降之使范成充御之以行域外既周南經防風之神見</hi>
<hi>禹使怒而射之有迅雷二龍升去二臣恐以刃自貫其心死禹哀之乃拔其刃療以不死之草皆生是為穿胸</hi>
<hi>人去㑹稽萬五千里范曄後漢書西域傳論曰自兵威之所肅服賄賂之所懐誘莫不露頂肘行東向而朝漢</hi>
<hi>書曰髙祖使陸賈賜尉佗印為南越王賈至尉佗魋結箕踞見賈豪王賦序曰援旗誓衆奮於阡陌之上趙充</hi>
<hi>國頌請奮其旅于罕之羌漢書陳餘説陳涉曰將軍被堅執鋭以誅暴秦楚辭曰矢之墜兮士爭先</hi>夏首<lb/>
憑固庸岷負阻協彼離心抗兹同徳<hi>楚辭曰過夏首而西浮王逸曰夏首</hi>
<hi>水口也孔安國尚書傳曰庸國名也岷山名也尚書曰受有億兆夷人離心離徳予有亂臣十人同心同徳</hi>
帝赫斯怒秣馬訓兵嚴鼓未通凶渠泥首<hi>毛詩曰王赫斯怒爰整其</hi>
<pb n="KR4h0002_WYG_056-11b"/>
<hi>旅左氏傳子重曰秫馬利兵又趙宣子曰訓卒利兵軍戰令曰嚴鼓一通步騎士悉嚴然鼓一曲為一通尚書</hi>
<hi>曰殱厥渠魁張温表曰臨去武昌庶得泥首闕下</hi>𢎞舸連軸巨檻接艫鐡馬千<lb/>
羣朱旗萬里<hi>呉都賦曰𢎞舸連軸巨檻接艫鐡馬鐡甲之馬范曄後漢書公孫瓚與子書曰屬五</hi>
<hi>千鐡騎於北隰之中陳琳為袁紹檄豫州曰胡馬之千羣朱旗已見上文</hi>折簡而禽廬九傳<lb/>
檄以下湘羅兵不血刃士無遺鏃而樊鄧威懐巴黔底<lb/>
定<hi>魏畧曰王陵密欲立楚王彪司馬宣王自討之陵自縛歸罪遙謂太傅曰卿直以折簡召我我不當至邪</hi>
<hi>太傅曰以卿非肯遂折簡者也廬廬江九九江二郡名也伏滔正淮曰盧九之間流溺兵死者十而七八焉漢</hi>
<hi>書韓信曰三秦可傳檄而定湘羅二水名也孫卿子曰舜伐有苖禹伐共工湯伐有夏文王伐崇武王伐紂逺</hi>
<pb n="KR4h0002_WYG_056-12a"/>
<hi>方慕義兵不血刃過秦論曰秦無亡矢遺鏃之費而天下諸侯已困矣尚書曰大邦畏其力小邦懐其徳尚書</hi>
<hi>曰震澤底定</hi>於是流湯之黨握炭之徒守似藩籬戰同枯朽<lb/>
<hi>六韜曰紂之卒握炭流湯者十八人以牛為禮過秦論曰䝉恬北築長城而守藩籬班固漢書贊曰漢獨牧孤</hi>
<hi>秦之弊鐫金石者難為功摧枯朽者易為力其執然也</hi>革車近次師營商牧華夷<lb/>
士女冠葢相望扶老攜㓜一旦雲集壺漿塞野簞食盈<lb/>
塗<hi>鄭𤣥周禮注曰兵車革輅也左氏傳曰凡師過信為次尚書曰王至于商郊牧野左氏傳曰孔子曰夷不</hi>
<hi>亂華尚書曰惟其士女篚厥𤣥黄昭我周王漢書曰天子遣使冠葢相望於道覆案梁事又淮南王上書曰越</hi>
<hi>必攜㓜扶老以歸聖徳西都賦曰雲集霧散孟子曰葛伯不祀湯往征之其君子實𤣥黄于篚以迎君子小人</hi>
<pb n="KR4h0002_WYG_056-12b"/>
<hi>簞食壺漿以迎小人也</hi>似夏民之附成湯殷士之窺周武安老懐<lb/>
少伐罪弔民農不遷業市無易賈<hi>尚書中侯曰天乙在薄夏桀迷惑諸隣國</hi>
<hi>襁負歸湯帝王世紀曰商容及殷人觀周軍之入見武王至殷人曰是吾新君也容曰然聖人為海内討惡見</hi>
<hi>惡不怒見利不喜顔色相副是以知之論語曰老者安之少者懐之尚書曰奉辭伐罪孟子曰湯始征自葛誅</hi>
<hi>其君弔其民呂氏春秋曰桀為無道湯立為天子夏人大悦農不去疇商不變肆</hi>八方入計四<lb/>
隩奉圖羽檄交馳軍書狎至一日二日非止萬幾<hi>河圖龍文</hi>
<hi>曰鎮星光明八方歸徳漢書曰張蒼領主郡國上計者又曰嚴助願奉三年計如淳曰助自欲入奉之也尚書</hi>
<hi>曰四隩既宅范曄後漢書曰光武平河北呉漢與諸將奉圖書上尊號漢書息夫躬曰軍書交馳而輻湊羽檄</hi>
<pb n="KR4h0002_WYG_056-13a"/>
<hi>重迹而狎至尚書曰兢兢業業一日二日萬幾</hi>而尊嚴之度不諐於師旅淵黙<lb/>
之容無改於行陣計如投水思若轉規策定帷幄謀成<lb/>
几案曾未浹辰獨夫授首<hi>班固漢書贊曰成帝臨朝淵黙尊嚴若神可謂穆穆天子</hi>
<hi>之容矣季康運命論曰張良及其遭漢祖其言也如以石投水莫之逆也范曄後漢書曰朱勃上疏訴馬援寃</hi>
<hi>曰謀如涌泉執如轉規又光武詔曰將軍鄧禹與朕謀謨帷幄決勝千里仲長子昌言曰運籌於几案之前而</hi>
<hi>所制者乃百代之後左氏傳君子曰莒恃其陋不終其城郭浹辰之間而楚克其三都杜預曰浹辰十二日也</hi>
<hi>梁典曰永元三年十二月丙寅張齊殺東昏於含徳殿其夜以黄紬裹首縋而下尚書曰獨夫受洪帷作威鍾</hi>
<hi>士季檄蜀文曰蜀侯見禽於秦公孫述授首於漢</hi>乃焚其綺席棄彼寶衣歸琁<lb/>
<pb n="KR4h0002_WYG_056-13b"/>
臺之珠反諸侯之玉<hi>六韜曰紂時婦人以文綺為席衣以綾紈者三千人又曰武王伐紂</hi>
<hi>䝉寳衣投火而死帝王世紀曰王命歸琁臺之珠玉説苑曰武王大敗殷人上堂見玉曰誰之玉曰諸侯之玉</hi>
<hi>即取而歸于諸侯天下聞之曰王廉於財</hi>指麾而四海隆平下車而天下大<lb/>
定拯兹塗炭救此横流功均天地明並日月<hi>新序劉向曰先王之</hi>
<hi>所以指麾而四海賓服者誠徳之至也孝經鉤命決曰俱在隆平優劣殊流禮記曰下車而封夏后之後於杞</hi>
<hi>封殷之後於宋尚書曰一戎衣天下大定又曰有夏昏徳民墜塗炭孟子曰當堯之時洪水横流□濫於天下</hi>
<hi>漢書曰徳配天地明並日月</hi>於是仰叶三靈俯從億兆受昭華之玉<lb/>
納寵叙之圖<hi>春秋元命苞曰造起天地鑄演人君通靈之貺交錯同端劉琨勸進表曰億兆攸歸</hi>
<pb n="KR4h0002_WYG_056-14a"/>
<hi>曾無與二尚書大傳曰堯得舜推而尊之贈以昭華之玉春秋元命苞曰堯游河渚赤龍負圖以出圖亦如綈</hi>
<hi>狀龍没圖在揚雄覈靈賦曰大易之始河出龍馬雒貢龜書</hi>類帝禋宗光有神器昇<lb/>
中以祀羣望攝袂而朝諸夏<hi>尚書曰肆類于上帝又曰禋于六宗國語富辰謂王</hi>
<hi>曰光有天下而和寧百姓老子曰天下神器不可為也為者敗之禮記曰升中于天而鳯凰降左氏傳曰乃大</hi>
<hi>有事于羣望漢書徐樂上書曰南面負扆攝袂而揖王公陛下之所服也論語子曰夷狄之有君不如諸夏之</hi>
<hi>亡也</hi>布教都畿班政方外謀恊上策刑從中典<hi>周易曰正月之吉始</hi>
<hi>和布教于邦國都鄙袁淑謝中丞章曰懸法象闕班政甸衛東觀漢記叚頴上䟽曰先零東羌討之難破降為</hi>
<hi>上策戰為下計周禮曰大司冦掌三典以佐王二曰刑平國用中典也</hi>南服緩耳西羈反<lb/>
<pb n="KR4h0002_WYG_056-14b"/>
舌劒騎穹廬之國同川共穴之人<hi>杜篤論都賦曰連緩耳瑣雕題呂氏春秋</hi>
<hi>曰善為君者蠻夷反舌皆服徳厚也髙誘曰夷狄語言與中國相反因謂反舌一説南方有反舌國舌本在前</hi>
<hi>未倒尚喉故曰反舌也漢書曰匈奴力能彎弓盡為甲騎其長兵則弓矢短兵則刀鋋漢書烏孫公主歌曰彎</hi>
<hi>廬為室兮旃為墻杜篤論都賦曰同穴裘楊之城其穿鼻飲之國</hi>莫不屈膝交臂厥角<lb/>
稽顙鑿空萬里攘地千都幕南罷鄣河西無警<hi>喻巴蜀文曰交</hi>
<hi>臂受事屈膝請和孟子曰武王之伐殷也百姓若崩厥角趙岐曰厥角叩頭以額角厥地禮記孔子曰拜而後</hi>
<hi>稽顙漢書曰通西北國張騫鑿空蘇林曰鑿空開通也戰國䇿蔡澤謂應侯曰公孫鞅為秦攘地千里漢書曰</hi>
<hi>驃騎封於狼居胥山匈奴逺逃而漠南無王庭漢書武帝謂狄山曰使居一障間蒼頡曰障小城也漢書晉文</hi>
<pb n="KR4h0002_WYG_056-15a"/>
<hi>公攘戎狄居於西河圖洛之間圍音銀謝承後漢書曰祝良為梁州刺史歴年無警</hi>於是治定功<lb/>
成邇安逺肅忘兹鹿駭息此狼顧<hi>禮記曰王者功成作樂治定制禮尚書曰</hi>
<hi>柔逺能邇鹽鐡論曰以賢人為兵聖人為守則中國無鳴吠之警而邊境無鹿駭狼顧之憂也</hi>乃正六<lb/>
樂治五禮改章程創法律<hi>周禮曰保氏掌諫王而養國子以道乃教之六樂鄭𤣥曰</hi>
<hi>六樂雲門大咸大韶大夏大䕶大武尚書曰修五禮孔安國曰五禮吉凶軍賔嘉也漢書曰髙祖令張蒼定章</hi>
<hi>程又曰蕭何次律令韓信申軍法</hi>置博士之職而著録之生若雲開集<lb/>
雅之館而欵關之學如市<hi>漢書曰武帝初置五經博士范曄後漢書曰張興稍遷至</hi>
<hi>博士弟子自逺至者著録且萬人司馬彪續漢書曰負書來學雲集京師劇秦美新曰遙集乎文雅之囿翺翔</hi>
<pb n="KR4h0002_WYG_056-15b"/>
<hi>乎禮樂之場史記曰由余欵關請見三輔黄圖曰元始中起明堂列槐樹數百行朔望諸生持經書及當郡所</hi>
<hi>出物於此賣買號槐市</hi>興建庠序啓設郊丘一介之才必記無文<lb/>
之典咸秩<hi>漢書曰平帝立學官鄉曰庠聚曰序禮記曰立春之日天子迎春於東郊周禮曰冬至於</hi>
<hi>地上之圜丘樂六變天神皆降尚書秦穆公曰如有一介臣又曰稱秩元祀咸秩無文</hi>於是天下<lb/>
學士靡然向風人識廉隅家知禮讓<hi>班固漢書贊曰公孫𢎞以治春秋為</hi>
<hi>丞相封侯天下學士靡然嚮風矣禮記曰儒有砥礪廉隅論語子曰能以禮讓為國乎何有</hi>教臻侍<lb/>
子化洽期門區宇乂安方面靜息役休務簡歲阜民和<lb/>
<hi>漢書曰呼韓邪遣子右賢王銖妻渠堂入侍漢書曰武帝與北地良家子期諸殿門故有期門之號范曄後漢</hi>
<pb n="KR4h0002_WYG_056-16a"/>
<hi>書曰樊準上疏曰明帝即位自期門羽林介冑之士悉令通孝經匈奴遣伊秩訾王來入就學東京賦曰區宇</hi>
<hi>乂寧思和求中方面四方面也仲長子昌言曰五位以正方靣楚辭客主言曰晉王聖明方面割地長楊賦曰</hi>
<hi>休力役賈逵國語注曰阜厚也左氏傳季梁曰民和而神降之福</hi>歴代規謩前王典故<lb/>
莫不芟夷翦截允執厥中<hi>史記曰髙祖雖日不暇給規謩𢎞逺矣東觀漢記東平王</hi>
<hi>蒼上疏曰事過典故孔安國尚書序曰芟夷煩亂翦截浮辭尚書帝曰允執厥中</hi>以為象闕之<lb/>
制其來已逺春秋設舊章之教經禮垂布憲之文<hi>左氏傳曰</hi>
<hi>司鐸火季桓子命藏書象魏曰舊章不可忘也禮記曰經禮三百曲禮三千鄭𤣥曰禮經謂周禮也周禮曰大</hi>
<hi>宰以正月之吉懸治象之法於象魏使萬民觀治象鄭𤣥曰吉朔日也象魏闕也周禮曰布憲中士三人</hi>戴<lb/>
<pb n="KR4h0002_WYG_056-16b"/>
記顯游觀之言周史書樹闕之夢<hi>禮記戴聖所傳故號戴記曰昔者仲尼與</hi>
<hi>於蜡賔事畢出遊於觀之上喟然而歎周書曰文王至自商太姒夢見商之庭生棘太子發取周庭之梓樹於</hi>
<hi>闕間化為松柏</hi>北荒明月西極流精<hi>神異經曰西北荒中有二金闕髙百丈金闕銀盤圖</hi>
<hi>五十丈二闕相去百丈上有明月珠徑三丈光照千里十洲記曰崑崙山有三角其角一正東有墉城有流精</hi>
<hi>之闕西王母所治也</hi>海岳黄金河庭紫貝<hi>史記曰三神山傳在海中黄金白銀為宮闕楚</hi>
<hi>辭曰魚鱗屋兮龍堂紫貝闕兮珠宫王逸曰言河伯所居以紫貝作闕也</hi>蒼龍𤣥武之製銅<lb/>
爵鐡鳯之工<hi>三輔舊事曰未央宮東有蒼龍闕北有𤣥武闕魏文帝歌曰長安城西有雙圓闕</hi>
<hi>上有一雙銅爵一鳴五榖生再鳴五榖熟薛綜西京賦注曰圓闕上作鐵鳯凰令張兩翼舉頭敷尾</hi>或以<lb/>
<pb n="KR4h0002_WYG_056-17a"/>
聽窮省寃或以布化懸法<hi>李尤闕銘曰悉心聽省無乃窮寃布化懸法已見上文</hi>
或以表正王居或以光崇帝里<hi>尚書王曰表正萬邦周易曰王居無咎正位也</hi>
<hi>桓子新論曰昔周公光崇周道澤被四表蜀都賦曰崤函有帝皇之宅河洛為王者之里也</hi>晉氏浸<lb/>
弱宋歴威夷禮經舊典寂寥無記鴻規盛烈湮没罕稱<lb/>
乃假天闕於牛頭託逺圖於博望有欺耳目無補憲章<lb/>
<hi>漢書曰浸弱微滅也韓詩曰周道威夷左氏傳曰以繼好息民謂之禮經東都主人曰稚子頗識舊典司馬相</hi>
<hi>如美人賦曰上宫閒館寂寥至虚封禪書曰湮滅而不稱不可勝數山謙之丹陽記曰大興中議者皆言漢司</hi>
<hi>徒義興許彧墓二闕髙壯可徙施之王茂𢎞弗欲後陪乗出宣陽門南望牛頭山兩峯即曰此天闕也豈煩改</hi>
<pb n="KR4h0002_WYG_056-17b"/>
<hi>作帝從之今出宣陽望此山良似闕沈約宋書曰孝武大明七年博望梁山立雙闕禮記曰仲尼祖述堯舜憲</hi>
<hi>章文武</hi>乃命審曲之官選明中之士陳圭置臬<hi>魚列</hi>瞻星揆<lb/>
地興復表門草創華闕<hi>周禮曰或審曲面執明中謂四時昏明各有中星也尚書考靈</hi>
<hi>曜曰冬至日月在牽牛一度求昏中者取六項加三旁蠡順除之鄭𤣥曰盡行十二項中正而分之左右各六</hi>
<hi>項也蠡猶羅也昏中在日前故言順數也明中在日後故言却也周禮曰土圭之法測土深正日影以求地中</hi>
<hi>又曰匠人建國求地中置𣙗以懸視其影鄭𤣥曰𣙗古文臬假借字也周禮曰晝參諸日中之景夜考之極星</hi>
<hi>以正朝夕東觀漢記博士等議曰陛下除殘去賊興復祖宗西京賦曰正紫宮於未央表嶢闕於閶闔論語曰</hi>
<hi>禆諶草創之西都賔曰樹中天之華闕封冠山之朱堂</hi>於是歲次天紀月旅太蔟<lb/>
<pb n="KR4h0002_WYG_056-18a"/>
<hi>天紀星紀也左氏傳梓慎曰歲在星紀而淫於𤣥枵杜預曰歲星也星紀斗牛之次也漢書曰太蔟位在於寅</hi>
<hi>正月也</hi>皇帝御天下之七載也構兹盛則興此崇麗方且<lb/>
趨以表敬觀而知法<hi>劉璠梁典曰天監七年正月戊戌詔曰昔晉氏𤯝葢南移日不暇給</hi>
<hi>而兩觀莫築縣法無所今禮盛化光役務簡便可營建象闕以表舊章於是選匠量功鐫石為闕窮極壯麗冠</hi>
<hi>絶古今竒禽異羽莫不畢備漢書曰萬石君過宮門闕必下車趨列女傳衛靈公夫人曰妾聞禮下公門式路</hi>
<hi>馬所以廣敬也</hi>物覩雙碣之容人識百重之典<hi>周易曰聖人作而萬物覩西京</hi>
<hi>賦曰圓闕竦以造天若雙碣之相望徐幹七喻曰豐屋廣夏崇闕百里</hi>作範垂訓赫矣壯<lb/>
乎<hi>郄正澤譏曰創制作範匪時不立家語南宮敬叔曰孔子作春秋垂訓後嗣曹府君陳寔誄曰赫矣陳君</hi>
<pb n="KR4h0002_WYG_056-18b"/>
爰命下臣式銘盤石其辭曰惟帝建國正位辨方周營<lb/>
洛涘漢啓岐梁<hi>此言建國立都不恒一所故洛涘岐梁咸為帝宅也周禮曰惟王建國辨方正</hi>
<hi>位周周成王也尚書序曰召公既相宅周公往營成周作洛誥蔡邕祝禊文曰自求多福在洛之涘漢漢髙祖</hi>
<hi>也西京賦曰岐梁汧雍陳寶鳴雞在焉</hi>居因業盛文以化光爰有象闕是<lb/>
惟舊章<hi>帝王所居因功業而後盛禮文之徳由政化而益光也周易曰後得主而有常含萬物以化光</hi>
青葢南洎黄旗東指懸法無聞藏書弗紀<hi>言帝祚南遷王綱弛紊懸</hi>
<hi>法藏書咸皆廢紀青葢晉也虞預晉書王導上言曰廻青葢以反上京司馬彪續漢書曰皇子皆朱班輪青葢</hi>
<hi>黄旗謂呉也司馬徳操與劉恭嗣書曰黄旗紫氣恒見東南終成天下者揚州之君子臧榮緒晉書曰孫氏無</hi>
<pb n="KR4h0002_WYG_056-19a"/>
<hi>闕大晉南都亦不暇立門闕遂廢矣藏書則浹日欽而藏之見下句</hi>大人造物龍徳休否<lb/>
建此百常興兹雙起<hi>周易曰飛龍在天大人造也莊子孔子曰夫造物者為人司馬彪曰</hi>
<hi>造物謂道也周易曰龍徳而正中者也□否卦曰九五休否王弼曰居尊位能休否道者也張景陽七命曰表</hi>
<hi>以百常之闕雙起猶雙立也魯靈光殿賦曰崇墉岡連以嶺屬朱闕巖巖以雙立</hi>偉哉偃蹇壯<lb/>
矣巍巍旁映重疊上連翠微<hi>王逸楚辭注曰偃蹇髙貌也何晏論語注曰巍巍者</hi>
<hi>髙大之稱也重疊宮觀之多者也七命曰重殿疊起交綺對幌蜀都賦曰鬱氛氲以翠微</hi>布教方顯<lb/>
浹日初輝懸書有附委篋知歸<hi>布敎已見上文周禮曰正月乃懸治象之法于</hi>
<hi>象魏使萬民觀治象浹日而斂之懸書則懸法也委篋則藏書也重用之故變文耳</hi>鬱崫<hi>魚物</hi>重軒<lb/>
<pb n="KR4h0002_WYG_056-19b"/>
穹隆反宇形聳飛棟執超浮柱<hi>甘泉賦曰淇臺崫其獨出西都賔曰重軒三階</hi>
<hi>穹隆見下句西京賦曰反宇業業何禎許都賦曰景福鬱枕以雲起飛棟鳥企而翼舒甘泉賦曰枕浮柱之飛</hi>
<hi>榱兮袖莫莫而扶傾</hi>色法上圓製模下矩周望原隰俛臨煙雨<hi>上圓</hi>
<hi>天也下矩地也繁欽建章鳯闕賦曰上規圓以穹隆下矩地而繩直望原隰臨煙雲言其髙也</hi>前賔四<lb/>
㑹却背九房北通二轍南湊五方<hi>王逸楚辭注曰賔列也陸機洛陽記曰有</hi>
<hi>銅駝二枚在宮之南四㑹道頭鄭𤣥禮記注曰却反也東京賦曰復廟重屋八達九房則明堂之制也鄭𤣥禮</hi>
<hi>記注曰天子廟及路寢皆如明堂制也然路寢在門北故云却背也</hi>暑來寒往地久天長<lb/>
神哉華觀永配無疆<hi>周易曰寒往則暑來暑往則寒來老子曰天長地久毛詩曰申錫無</hi>
<pb n="KR4h0002_WYG_056-20a"/>
<hi>疆集云盤古鬱崫重軒穹隆色法上圓製模十四字是至尊所改也</hi>
　　新刻漏銘<hi>并序</hi>
　　　陸佐公<hi>劉璠梁典曰天監六年帝以舊漏乖舛乃敕員外郎祖暅治之漏刻成太子中</hi>
　　　　<hi>舍人陸倕為文司馬彪續漢書曰孔壺為漏浮箭為刻下漏數刻以考中星昏明星焉</hi>
夫自天觀象昏旦之刻未分治歴明時盈縮之度無准<lb/>
<hi>周易曰古者庖犧氏之王天下仰則觀象於天俯則觀法於地五經要義曰昏闇也旦明也日入後漏三刻為</hi>
<hi>昏日出前漏三刻為明周易曰君子以治歴明時淮南子曰孟春始贏孟秋始縮髙誘曰贏長也縮短也</hi>挈<lb/>
壺命氏逺哉義用<hi>周禮曰挈壺氏下士六人鄭𤣥曰壺盛水器也挈壺水以為漏也</hi>揆<lb/>
<pb n="KR4h0002_WYG_056-20b"/>
景測辰徼<hi>呌</hi>宮戒井守以水火分兹日夜<hi>揆景測辰謂晝夜漏也徼</hi>
<hi>宮謂徼廵其宮也衛宏漢書儀曰晝漏晝夜漏起宮中衛宮城門擊刀斗周廬擊木柝周禮曰挈壺氏掌挈壺</hi>
<hi>以令軍井凡䘮事懸壺以哭皆以水火守之分以日夜鄭司農曰挈壺以令軍井謂為軍穿井井成挈壺懸其</hi>
<hi>上令軍中衆皆望見知此下有井也壺所以盛飲故以壺表井也鄭𤣥曰以水守壺者為沃漏也以火守壺者</hi>
<hi>夜視刻數也分以日夜者異晝夜漏也</hi>而司歴亡官疇人廢業孟陬殄滅<lb/>
攝提無紀<hi>左氏傳仲尼曰今火猶西流司歴過也漢書曰三代既没五霸之末史官忘紀疇人子弟</hi>
<hi>分散如淳曰家業世世相傳為疇漢書孟陬殄滅攝提失方音義曰正月為孟陬歴沉廢絶閏餘乖錯不與正</hi>
<hi>歲相值謂之殄滅攝提星名隨斗杓所指建十二月若歴誤春三月當指辰而乃指已是為失方</hi>衛宏<lb/>
<pb n="KR4h0002_WYG_056-21a"/>
載傳呼之節較而未詳霍融叙分至之差詳而不密<hi>衛宏</hi>
<hi>漢舊儀曰夜漏起宮中宫城門傳五伯官直符行衛士周廬擊木柝傳呼備火司馬彪續漢書曰太史令霍融</hi>
<hi>上言漏刻率九日增減一等不與天相應或時差至二刻半不如夏歴密也</hi>陸機之賦虚握<lb/>
靈珠孫綽之銘空擅崑玉<hi>陸機孫綽皆有漏刻銘曹子建與楊徳祖書曰人人自謂</hi>
<hi>握靈蛇之珠家家自謂抱荆山之玉新序固乗曰珠産江漢玉産崑山</hi>𢎞度遺篇乗天垂<lb/>
㫖<hi>王隠晉書曰李充字𢎞度集有漏刻銘沈約宋書曰宋太祖頗好歴數太子率更令何承天私撰新法元</hi>
<hi>嘉二十年上表詔付外詳之有司奏承天歴術令施行</hi>布在方冊無彰器用<hi>禮記哀公</hi>
<hi>問政子曰文武之道布在方冊左氏傳臧僖伯曰山林川澤之實器用之資也</hi>譬彼春華同夫<lb/>
<pb n="KR4h0002_WYG_056-21b"/>
海棗<hi>春華言其文麗海棗譬其無實答賔戲曰摛藻如春華晏子春秋曰齊景公謂晏子曰東海之中有</hi>
<hi>赤水中有棗華而不實何也晏子曰昔者秦穆公乗舟理天下黄布褁烝棗至海而㧻其布破黄布故水赤蒸</hi>
<hi>棗故華不實公曰吾佯問子對曰嬰聞佯問者佯對也</hi>寧可以軌物字民作範垂<lb/>
訓者乎<hi>左氏傳曰隠公將如棠觀魚臧僖伯諌曰君將納民于軌物者也講事以度軌量為之軌取材</hi>
<hi>以章物采謂之物不軌不物謂之亂政周書成王曰朕不知字民之道敬問伯父作範垂訓已見上文</hi>且<lb/>
今之官漏出自㑹稽<hi>蕭子雲東宮雜記曰天監六年上造新漏以臺舊漏給官漏銘云咸</hi>
<hi>和七年㑹稽山陰令魏丕造即㑹稽内史王舒所獻漏也</hi>積水違方導流乖則<hi>陸機漏刻</hi>
<hi>賦曰積水不過一鍾導流不過一筐也</hi>六日無辨五行不分<hi>淮南子曰冬至子午夏至</hi>
<pb n="KR4h0002_WYG_056-22a"/>
<hi>夘酉冬至加三日則夏至之日也歲遷六日終而復始髙誘曰遷六日今年以子冬至後年以午冬至衛宏漢</hi>
<hi>舊儀曰晝夜涌起省中用火中黄門持五夜甲夜乙夜丙夜丁夜戊夜也</hi>歲躔閹茂月次姑<lb/>
洗<hi>爾雅曰太歲在戊曰閹茂禮記曰季春之月律中姑洗</hi>皇帝有天下之五載也<lb/>
樂遷夏諺禮變商俗<hi>孟子夏諺曰吾王不游吾何以休尚書曰商俗靡靡利口惟賢</hi>業<lb/>
類補天功均柱地<hi>列子曰昔女媧氏煉五色之石以補其闕割鰲之足以立四極其後共工</hi>
<hi>氏與顓頊爭為帝怒而觸不周之山折天柱絶地維也</hi>河海夷晏風雲律呂<hi>禮斗威儀</hi>
<hi>曰君乗王而王其政太平則河海夷晏十洲記曰天漢三年西國王使獻靈膠四兩吉光毛裘受以付庫使者</hi>
<hi>曰常占東風入律十旬不休青雲干呂連月不散意者閻浮有好道之君我王故搜竒藴而貢神香步天材而</hi>
<pb n="KR4h0002_WYG_056-22b"/>
<hi>請猛獸乘毛車以濟弱水于今十三年矣</hi>坐朝宴罷毎旦晨興<hi>呂氏春秋曰上稱三皇五</hi>
<hi>帝之業以諭其意蚤朝宴罷以告制兵者也尚書大傳曰帝猶反側晨興闢四門來仁賢</hi>屬傳漏之<lb/>
音聽雞人之饗<hi>周禮曰雞人掌大祭祀夜呼旦以叫百官集云雞人二字是沈約所改作也</hi>
以為星火謬中金水違用<hi>左氏傳張趯曰火中寒暑乃退鄭𤣥毛詩箋曰火星中寒</hi>
<hi>暑退陸機漏刻賦曰寤蟾蜍之棲月識金水之相縁</hi>時乖啓閉箭異錙銖<hi>左氏傳曰凡分</hi>
<hi>至啓閉必書雲物為備故也鄭𤣥禮記注曰八兩為錙漢書曰二十四銖為兩也</hi>爰命日官草<lb/>
創新器<hi>左氏傳曰天子有百官諸侯有日御</hi>於是俯察旁羅登臺升庫<hi>周易</hi>
<hi>曰仰則觀於天文俯以察於地理史記曰黄帝順天地之紀旁羅日月星辰左氏傳曰公既視朔遂登觀臺以望</hi>
<pb n="KR4h0002_WYG_056-23a"/>
<hi>而書禮也又曰宋衛陳鄭皆火梓慎登大庭之庫以望之曰宋衛陳鄭也</hi>則于地四參以<lb/>
天一<hi>言壺用金而漏用水也漢書曰天以得一生水地以得四生金也</hi>建武遺蠧咸和<lb/>
餘舛<hi>司馬彪續漢書霍融曰四分施於建武咸和漏刻即上魏丕所造也</hi>金筒方員之制<lb/>
飛流吐納之規<hi>金則壺也而形方筒則引水者而形員孫綽漏刻銘曰乃制妙器挈壺氏詮累</hi>
<hi>筒三階積水成川陸機漏刻銘曰口納胸吐水無滯咽</hi>變律改經一皆懲革<hi>蔡邕律歴</hi>
<hi>志曰凡律所革以變律呂相生至六十也</hi>天監六年太歲丁亥十月丁亥朔<lb/>
十六日壬寅漏成進御以考辰正晷測表候陰<hi>陸機集志議曰</hi>
<hi>考正三辰審其所司是談天紀綱也測表候陰謂土圭也</hi>不謬圭撮無乖黍累<hi>漢書曰自</hi>
<pb n="KR4h0002_WYG_056-23b"/>
<hi>夫推歴生律制器量多少者不失圭撮權輕重者不失黍累應劭曰圭自然之形陰陽之始也四圭曰撮十黍</hi>
<hi>一累十累一銖</hi>又可以挍運算之揆合辨分天之邪正<hi>漢書曰造漢太</hi>
<hi>初歴治歴者方士唐都巴郡落下閎與焉都分天部而門運算轉歴也</hi>察四氣之盈虚課<lb/>
六歴之疎密<hi>爾雅曰春為發生夏為長嬴秋為収成冬為安寧四氣和為通正漢書曰史記有黄</hi>
<hi>帝顓頊夏商周及魯歴漢興張蒼用顓頊歴此於六歴疏濶中最為微近又曰淳于陵渠覆太初歴晦朔弦望</hi>
<hi>皆最密也</hi>永世貽則傳之無窮赫矣煥乎無得而稱也昔嘉<lb/>
量微物盤盂小器猶且昭徳記功載在銘典<hi>周禮栗氏為量其銘</hi>
<hi>曰嘉量既成以觀四國永啓厥後兹器惟則七畧曰盤盂書者其傳言孔甲為之孔甲黄帝之史也書盤盂中</hi>
<pb n="KR4h0002_WYG_056-24a"/>
<hi>為誡法或於鼎名曰銘蔡邕銘論曰徳非此族不在銘典</hi>況入神之制與造化合符<lb/>
<hi>孫綽子曰藝妙者以入神造化已見上文論語比考䜟曰君子上逹與天合符</hi>成物之能與坤<lb/>
元等契<hi>周易曰乾知大始坤作成物又曰至哉坤元萬物資生</hi>勲倍楹席事百巾<lb/>
机<hi>蔡邕銘論曰武王踐祚咨于太師而作席机楹杖雜銘又曰黄帝有巾机之法孔甲有盤盂之戒</hi>寧<lb/>
可使多謝曾水有陋昆吾<hi>郭象莊子注曰不可多謝堯舜而推之為兄也蔡邕銘論</hi>
<hi>曰昔召公作誥先王賜朕鼎出於武當魯水呂尚作周太師而封於齊其功銘於昆吾之野西都賔序曰有漏</hi>
<hi>洛邑之議</hi>金字不傳銀書未勒者哉<hi>崔𤣥山瀨鄉記曰老子母碑老子把持仙籙玉</hi>
<hi>簡金字編以白銀紀善掇惡劉人本觀書賦曰王牒石記銀書金字煥矣不窮邈乎昭備</hi>乃詔小臣<lb/>
<pb n="KR4h0002_WYG_056-24b"/>
為其銘曰一暑一寒有明有晦<hi>周易曰日月運行一寒一暑莊子曰消息滿虚</hi>
<hi>一晦一明日改月化也</hi>神道無跡天工罕代<hi>莊子老聃謂孔子曰夫神生於道其來無</hi>
<hi>跡其去無方尚書曰無曠庶官天工人其代之</hi>乃置挈壺是惟熙載氣均衡石晷<lb/>
正權概<hi>呂氏春秋曰仲春日夜分鈞衡石角升桶正權概髙誘曰角平升桶權概皆令均等也</hi>世<lb/>
道交䘮禮衡銷亡<hi>莊子曰世䘮道矣道䘮世矣世與道交相䘮也毛詩序曰齊宣公時禮義</hi>
<hi>消亡</hi>遽遷水火爭倒衣裳<hi>水火已見上文毛詩曰東方未明顛倒衣裳</hi>擊刁舛<lb/>
次聚木乖方<hi>漢書李廣行無部曲不擊刁斗自衛孟康曰以銅作鐎受一斗晝炊飰食擊持行夜</hi>
<hi>周禮挈壺氏曰凡軍事懸壺以序聚柝鄭𤣥曰謂擊柝兩木相敲行夜時也</hi>爰究爰度時惟<lb/>
<pb n="KR4h0002_WYG_056-25a"/>
我皇<hi>毛詩曰惟彼四國爰究爰度</hi>方壺外次圓流内襲洪殺殊等髙<lb/>
卑異級<hi>陸機漏刻賦曰擬洪殺於漏鍾順卑髙而為級</hi>靈虬承注陰蟲吐噏<hi>孫綽</hi>
<hi>漏刻銘曰靈虬吐注陰蟲承瀉</hi>儵往忽來鬼出神入<hi>呂氏春秋曰儵忽往來而莫知其方</hi>
<hi>淮南子曰並應無窮鬼出神入</hi>微若抽繭逝如激電<hi>陸機漏刻賦曰形微獨繭之絲逝若</hi>
<hi>垂天之電</hi>耳不輟音眼無留盻銅史司刻金徒抱箭<hi>張衡漏水轉渾</hi>
<hi>天儀制曰葢上又鑄金銅僊人居左壺為胥徒居右壺皆以左手抱箭右手指刻以别天時早晩</hi>履薄<lb/>
非兢臨深罔戰授受靡諐登降弗爽<hi>毛詩曰戰戰兢兢如臨深淵如履薄</hi>
<hi>冰衛宏漢舊儀曰夜漏起中黄門持五夜相傳授籍田賦曰挈壺掌升降之節</hi>惟精惟一可法<lb/>
<pb n="KR4h0002_WYG_056-25b"/>
可象<hi>尚書曰惟精惟一允執厥中孝經曰作事可法左氏傳北宮文子謂衛侯曰有儀可象謂之儀</hi>月<lb/>
不知來日無藏往分似符契至猶影響<hi>周易曰月往則日來杜預左氏</hi>
<hi>傳注曰分春秋分也至冬夏至也袁彦伯三國名臣序贊曰若合符契尚書曰惠廸吉從逆凶惟影響</hi>合<lb/>
昏暮巻蓂莢晨生<hi>周處風土記曰合昏槿也葉晨舒而昏合田休子曰堯為天子蓂莢生於</hi>
<hi>庭為帝成歴也</hi>尚辨天意猶測地精<hi>詩汜歴樞曰靈臺參天意周易曰聖人觀其所感而</hi>
<hi>天地萬物之情可見矣</hi>況我神造通幽洞靈<hi>陸機漏刻賦曰來象神造猶鬼之變</hi>配<lb/>
皇等極為世作程<hi>呂氏春秋曰後世以為法程髙誘曰程度也曹植列女傳頌曰尚卑貴禮</hi>
<hi>來世作程</hi>
<pb n="KR4h0002_WYG_056-26a"/>
　誄上<lb/>
　　王仲宣誄<hi>并序</hi>
　　　曹子建<lb/>
建安二十二年正月二十四日戊申魏故侍中關内侯<lb/>
王君卒嗚呼哀哉皇穹神察喆人是恃如何靈祗殱我<lb/>
吉士<hi>毛詩曰彼蒼者天殱我良人</hi>誰謂不痛早世即冥<hi>范曄後漢書桓帝詔曰遭</hi>
<hi>家不造先帝早世</hi>誰謂不傷華繁中零<hi>史記華陽夫人姊説夫人曰不以繁華時樹木</hi>
存亡分流夭遂同期<hi>莊子曰雖有夀夭相去幾何又曰聖也者遂於命也</hi>朝聞夕<lb/>
<pb n="KR4h0002_WYG_056-26b"/>
没先民所思<hi>論語曰朝聞道夕死可矣毛詩曰先民有作</hi>何用誄徳表之素<lb/>
旗<hi>鄭司農周禮注曰誄謂積累生時徳行儀禮曰為銘各以其物鄭𤣥曰銘明旌也雜帛為物大夫士之所</hi>
<hi>建也以死者不可别故以其旌旗識之揚雄元后誄曰著徳太常注諸旒旍</hi>何以贈終哀以<lb/>
送之<hi>孝經曰哀以送之</hi>遂作誄曰猗歟侍中逺祖彌芳公髙建<lb/>
業佐武伐商<hi>史記曰魏之先畢公髙與周同姓武王伐紂而髙封於畢也</hi>爵同齊魯<lb/>
邦祀絶亡流裔畢萬勲績惟光晉獻賜封于魏之疆天<lb/>
開之祚末胄稱王<hi>史記曰公髙苗裔曰畢萬事晉獻公滅魏封畢萬為大夫卜偃曰萬滿數</hi>
<hi>也魏大名也以是始賞天開之矣國稱陳留風俗記曰浚儀縣魏之都也魏滅晉獻公以魏封大夫畢萬後世</hi>
<pb n="KR4h0002_WYG_056-27a"/>
<hi>文侯初盛至子孫稱王是為惠王然以稱王因氏焉楚辭曰伊伯庸之末胄也</hi>厥姓斯氏條分<lb/>
葉散世滋芳烈揚聲秦漢㑹遭陽九炎光中矇<hi>漢書曰陽九厄</hi>
<hi>日初入百六陽九音義曰易稱所謂陽九之厄百六之㑹者也典引曰蓄炎上之烈精蔡邕曰謂大漢之盛徳</hi>
<hi>也中矇謂遭王莾之亂也説文曰矇不明也</hi>世祖撥亂爰建時雍<hi>世祖謂光武皇帝也</hi>
<hi>公羊傳曰撥亂反正莫近於春秋尚書曰黎民於變時雍</hi>三台樹位履道是鍾<hi>春秋漢含</hi>
<hi>孳曰三公象五岳在天法三能台能同周易曰履道坦坦</hi>寵爵之加匪惠惟㳟自君<lb/>
二祖為光為龍<hi>張璠漢紀曰王龔字伯宗有髙名于天下順帝時為太尉暢字叔茂名在八俊</hi>
<hi>靈帝時為司空魏志曰粲曾祖父龔祖父暢皆為漢三公毛詩曰既見君子為龍為光毛萇曰龍寵也</hi>僉<lb/>
<pb n="KR4h0002_WYG_056-27b"/>
曰休哉宜翼漢邦或統太尉或掌司空百揆惟敘五典<lb/>
克從<hi>尚書曰納于百揆百揆時敘又曰慎徽五典五典克從</hi>天靜人和皇教遐通<lb/>
伊君顯考奕葉佐時<hi>魏志曰粲父謙為大將軍何進長史</hi>入管機密朝政<lb/>
以治<hi>張衡四愁詩序曰久處機密</hi>出臨朔岱庶績咸熈<hi>粲父無傳其官未詳尚書</hi>
<hi>曰庶績咸熈</hi>君以淑懿繼此洪基既有令徳材技廣宣强記<lb/>
洽聞幽讚微言<hi>孔叢子萇𢎞曰仲尼洽聞强記博物不窮周易曰幽贊於神明而生蓍論語䜟</hi>
<hi>曰子夏六十人共撰仲尼微言也</hi>文若春華思若涌泉<hi>春華已見上文東觀漢記朱勃</hi>
<hi>謂馬援曰謀如涌泉埶如轉圓</hi>發言可詠下筆成篇<hi>魏志粲善屬文舉筆便成無所改定</hi>
<pb n="KR4h0002_WYG_056-28a"/>
<hi>時人常以為宿構</hi>何道不洽何藝不閒碁局逞巧博奕惟賢<hi>魏志</hi>
<hi>曰粲觀人圍碁局壊粲為復之碁者不信以帊葢局使更以他局為之用相比不誤一道其强記黙識如此論</hi>
<hi>語子曰不有博奕者乎為之猶賢乎已</hi>皇家不造京室隕顛<hi>毛詩曰閔予小子遭家不</hi>
<hi>造</hi>宰臣專制帝用西遷<hi>宰臣董卓也帝獻帝也魏志曰董卓以山東豪傑並起恐懼不</hi>
<hi>寧初平元年二月乃徙天子都長安</hi>君乃羈旅離此阻艱翕然鳯舉逺竄<lb/>
荆蠻<hi>魏志曰粲以西京擾亂乃之荆州依劉表左氏春秋陳敬仲曰羈旅之臣杜預注曰羈寄也旅客也</hi>
<hi>崔瑋七蠲曰翻然鳯舉軒爾龍騰毛詩曰蠢爾蠻荆</hi>身窮志達居鄙行鮮振冠南<lb/>
嶽濯纓清川<hi>盛𢎞之荆州記曰襄陽西南有徐元直宅其西北八里方山山北際河水山下有王</hi>
<pb n="KR4h0002_WYG_056-28b"/>
<hi>仲宣宅故東阿王誄云振冠南嶽濯纓清川集本清或謂淯誤也</hi>潛處蓬室不干埶權<lb/>
<hi>列子曰北宮子庇其逄室若廣厦之蔭也</hi>我公奮鉞耀威南楚<hi>我公魏太祖也</hi>荆人<lb/>
或違陳戎講武<hi>禮記曰乃命將帥講武習射御</hi>君乃義發算我師旅<hi>魏志</hi>
<hi>曰劉表卒粲勸表子班令降太祖</hi>髙尚霸功投身帝宇<hi>桓譚陳便宜曰所謂霸功者法</hi>
<hi>度明正百官修治威令流行者也傳幹後漢王命敘曰世祖攘亂復帝宇</hi>斯言既發謀夫是<lb/>
與<hi>斯言謂琮降也毛詩曰謀大孔多是用不集</hi>是與伊何響我明徳投戈編<lb/>
鄀<hi>若</hi>稽顙漢北<hi>漢書南郡有編都縣</hi>我公實嘉表掦京國金龜紫<lb/>
綬以彰勲則<hi>魏志曰太祖辟粲為丞相掾賜爵關内侯漢舊儀曰列侯黄金龜鈕又曰金印紫綬</hi>
<pb n="KR4h0002_WYG_056-29a"/>
勲則伊何勞謙靡已<hi>周易曰勞謙君子有終吉</hi>憂世忘家殊畧卓峙<lb/>
<hi>史記穰苴曰將受命之日則忘其家趙岐孟子章指曰憂國忘家</hi>乃署祭酒與君行止<lb/>
<hi>魏志曰後遷軍謀祭酒周易曰時止則止時行則行</hi>算無遺策畫無失理<hi>孟子曰計及下</hi>
<hi>者無遺策東觀漢記魯㳟上疏曰舉無遺策動不失其中</hi>我王建國百司雋乂<hi>周禮曰維</hi>
<hi>王建國尚書曰俊乂在官</hi>君以顯舉秉機省闥戴蟬珥貂朱衣皓帶<lb/>
<hi>魏志曰魏國建拜粲侍中蔡邕獨㫁曰侍中常侍皆冠惠文加貂附蟬也</hi>入侍帷幄出擁華<lb/>
葢<hi>劉歆遂初賦曰奉華葢於帝側</hi>榮曜當世芳風晻藹<hi>漢書曰韋𤣥成繼父相位封侯</hi>
<hi>榮當世焉襧衡顔子碑曰秀不實振芳風也</hi>嗟彼東夷<hi>東夷謂呉</hi>憑江阻湖騷擾<lb/>
<pb n="KR4h0002_WYG_056-29b"/>
邉境勞我師徒光光戎路霆駭風徂君侍華轂輝輝王<lb/>
塗<hi>漢書劉向上封事曰今王氏一姓乘朱輪華轂者三十三人蔡邕劉寛碑曰統艾三事以清王塗也</hi>思<lb/>
榮懐附望彼來威<hi>言仲宣思念寵榮志在懐附異類望彼呉國畏威而來也漢書曰王尊懐</hi>
<hi>來徼外蠻夷歸附其威信也</hi>如何不濟運極命衰寢疾彌留吉往凶<lb/>
歸嗚呼哀哉<hi>魏志曰建安二十一年從征呉二十二年春道疾卒尚書王曰病日臻既彌留</hi>翩<lb/>
翩孤嗣號慟崩摧<hi>蔡邕袁成碑曰呱呱孤嗣含哀長慟</hi>發軫北魏逺迄南<lb/>
淮經歴山河泣涕如頽<hi>楚辭曰登山長望中心悲怨彼青𤯝泣如頹</hi>哀風興<lb/>
感行雲徘徊游魚失浪歸鳥忘栖嗚呼哀哉吾與夫子<lb/>
<pb n="KR4h0002_WYG_056-30a"/>
義貫丹青<hi>丹青二色名言不渝也</hi>好和琴瑟分過友生<hi>毛詩曰妻子好合如</hi>
<hi>鼓瑟琴又曰矧伊人兮不求友生</hi>庶幾遐年攜手同征如何奄忽棄我<lb/>
夙零感昔宴㑹志各髙厲予戲夫子金石難弊人命靡<lb/>
常吉凶異制<hi>毛詩曰天命靡常春秋保乾圖曰利害同門吉凶異域</hi>此驩之人孰<lb/>
先隕越<hi>左氏傳齊侯曰小白恐隕越於下</hi>何寤夫子果乃先逝又論死<lb/>
生存亡數度<hi>春秋考異郵曰吉凶有數存亡有象</hi>子猶懐疑求之明據儻<lb/>
獨有靈游魂泰素<hi>列子泰素者質之始也</hi>我將假翼飄颻髙舉超<lb/>
登景雲要子天路<hi>孝經援神契曰徳至山陵則景雲出西京賦曰美往昔之喬松要羨門乎</hi>
<pb n="KR4h0002_WYG_056-30b"/>
<hi>天路</hi>䘮柩既臻將反魏京靈轜廻軌白驥悲鳴<hi>説文曰轜䘮車也李</hi>
<hi>陵詩曰轅馬願悲鳴五步一彷徨</hi>虚廓無見藏景蔽形孰云仲宣不聞<lb/>
其聲<hi>梁商諌曰孰去忠侯不聞其音</hi>延首歎息雨泣交頸嗟乎夫子永<lb/>
安幽𡨕人誰不没達士狥名<hi>莊子曰小人狥財君子狥名天下皆然不獨一人也</hi>生<lb/>
榮死哀亦孔之榮嗚呼哀哉<hi>論語子貢曰夫子其生也榮其死也哀</hi>
　　楊荆州誄<hi>并序</hi>
　　　潘安仁<lb/>
維咸寧元年<hi>王隠晉書咸寧武帝年號</hi>夏四月乙丑晉故折衝將軍<lb/>
<pb n="KR4h0002_WYG_056-31a"/>
荆州刺史東武戴侯滎陽楊使君薨嗚呼哀哉<hi>楊肇已見懐舊</hi>
<hi>賦</hi>夫天子建國諸侯立家<hi>左氏傳師服曰吾聞國家之立也天子建國諸侯立家是</hi>
<hi>以人服事其上而下無覬覦也</hi>選賢與能致事以和<hi>禮記曰選賢與能講修修睦</hi>周<lb/>
賴尚父殷憑太阿<hi>太阿阿衡謂伊尹也毛詩曰惟師尚父時惟鷹掦又曰實維阿衡實左右</hi>
<hi>商王</hi>矯矯楊侯晉之爪牙<hi>毛詩曰矯矯武臣又曰予王之爪牙</hi>忠節克明茂<lb/>
績維嘉<hi>尚書曰予懋乃徳嘉乃丕績</hi>將宏王畧肅清荒遐降年不永<lb/>
𤣥首未華<hi>尚書曰降年有永有不永范曄後漢書樊准上疏曰故朝多皤皤之良華首之老</hi>銜<lb/>
恨没世命也奈何嗚呼哀哉<hi>范曄後漢書東海王疆上疏曰銜恨黄泉論語子曰君</hi>
<pb n="KR4h0002_WYG_056-31b"/>
<hi>子疾没世而名不稱焉</hi>自古在昔有生必死<hi>法言曰有生者必有死有始者必有終自</hi>
<hi>然之道也</hi>身没名垂先哲所韙<hi>東征賦曰唯令徳為不朽身既没而名猶存也</hi>行以<lb/>
號彰徳以述美<hi>周禮曰諡者行之迹號者功之表也蔡邕郭有道碑曰徳音猶存亦賴之見述</hi>
<hi>也</hi>敢託旒旗爰作斯誄<hi>旒旗已見上文</hi>其辭曰邈矣逺祖系自<lb/>
有周昭穆繁昌枝庶分流族始伯喬氏出楊侯<hi>漢書曰揚雄其</hi>
<hi>先出自有周伯喬者以支庶食菜於晉之楊因氏焉不知伯喬與周何别也楊在河汾之間周衰而楊氏或稱</hi>
<hi>侯號曰楊侯</hi>奕世丕顯允廸大猷<hi>尚書曰公稱丕顯徳毛詩曰秩秩火猷聖人莫之</hi>
天厭漢徳龍戰未分<hi>左氏傳曰天而既厭周徳矣周易曰龍戰於野其血𤣥黄</hi>伊君<lb/>
<pb n="KR4h0002_WYG_056-32a"/>
祖考方事之殷<hi>左氏傳曰鄢陵之戰楚子使工尹襄問郤至以弓曰方事之殷有韎韋而</hi>
<hi>跗注者君子也杜預曰殷盛也</hi>鳥則擇木臣亦簡君<hi>左氏傳仲尼曰鳥則擇木家語孔子</hi>
<hi>曰君擇臣而任之臣亦擇君而事之</hi>投心魏朝策名委身<hi>左氏傳狐突曰策名委質貳乃</hi>
<hi>辟也</hi>奮躍淵塗跨騰風雲<hi>答賔戲曰振拔洿塗跨騰風雲</hi>或統驍騎或據<lb/>
領軍<hi>潘岳楊肇碑序曰肇驍騎府君之嫡孫領君肅侯之嗣子賈弼之山公表注曰楊格字仲義驍騎將</hi>
<hi>軍生暨字休先領軍將軍</hi>篤生戴侯茂徳繼期纂戎洪緒克構堂基<lb/>
<hi>毛詩曰纂戎祖考尚書曰若考作室子弗肯堂矧肯構</hi>弱冠味道無競惟時<hi>弱冠已見</hi>
<hi>上文桓譚答揚雄書曰子雲勤味道膄毛詩曰無競惟烈</hi>孝實蒸蒸友亦怡怡<hi>尚書曰克</hi>
<pb n="KR4h0002_WYG_056-32b"/>
<hi>諧以孝蒸蒸乂弗格姦怡怡已見上文</hi>多才豐藝彊記洽聞<hi>尚書周公曰不若旦多才</hi>
<hi>多藝洽聞强記已見上文</hi>目睇毫末心算無垠<hi>慎子曰離朱之明察秋毫之末答賔戲曰</hi>
<hi>研䘮心計於無垠</hi>草𨽻兼善尺牘必珍<hi>漢書曰陳遵善書與人尺牘主皆藏去以為榮</hi>
<hi>也</hi>足不輟行手不釋文翰動若飛紙落如雲學優則仕<lb/>
乃從王政<hi>論語子夏曰仕而優則學學而優則仕左氏傳子産謂子皮曰僑聞學而後入政未聞以</hi>
<hi>政學者也</hi>散璞發輝臨軹<hi>止/</hi>作令<hi>肇碑曰嘉平初除軹令漢書河内郡有軹縣</hi>化<lb/>
行邑里惠洽百姓越登司官肅我朝命<hi>肇碑曰肇遷治書侍御史</hi>
惟此大理國之憲章<hi>肇碑曰肇兼統大理之任漢書曰廷尉秦官掌刑辟景帝中六</hi>
<pb n="KR4h0002_WYG_056-33a"/>
<hi>年更名大理</hi>君莅其任視民如傷<hi>左氏傳逢滑曰國之興也視人如傷</hi>庶獄明<lb/>
慎刑辟端詳<hi>尚書周公曰庶獄庶慎</hi>聽參臯呂稱侔于張<hi>尚書帝曰咎繇</hi>
<hi>蠻夷猾夏冦賊姦宄汝作士惟明克允又序曰呂命穆王訓夏贖刑作呂刑漢書曰于定國為廷尉其决疑平法務</hi>
<hi>在哀鰥寡罪從輕朝廷稱之又曰張釋之為廷尉周亞夫見釋之持議平乃結為親友繇此天下稱之</hi>改<lb/>
授農政于彼野王<hi>肇碑曰除野王典農中郎將魏畧曰典農中郎將太祖置秩比二千石漢</hi>
<hi>書河内郡野王縣</hi>倉盈庾億國富兵彊<hi>毛詩曰我倉既盈我庾惟億新序曰孫叔敖相</hi>
<hi>楚國富兵彊</hi>煌煌文后鴻漸晉室君以兼資參戎作弼<hi>肇碑曰文</hi>
<hi>后歴數在躬為參軍周易曰鴻漸于陸其羽可用為儀漢書華陰守丞嘉上疏曰朱雲兼資文武</hi>用錫<lb/>
<pb n="KR4h0002_WYG_056-33b"/>
土字膺兹顯秩青社白茅亦朱其紱<hi>肇碑曰五等初建封東武子毛詩曰</hi>
<hi>錫爾土宇歸章青社尚書緯曰天子社東方青南方赤西方白北方黑土昌以黄土將封諸侯各取方土苴以</hi>
<hi>白茅以為社毛詩詩傳曰諸侯赤黻黻與紱古今字同</hi>魏氏順天聖皇受終<hi>魏志曰陳</hi>
<hi>留王奉皇帝璽綬策禪位於晉嗣王周易曰湯武革命順乎天尚書曰正月上日受終於文祖</hi>烈烈楊<lb/>
侯實統禁戎<hi>一碑曰皇祖之始典戎武衛</hi>司管閶闔清我帝宮<hi>晉宮閣銘</hi>
<hi>曰洛陽城閶闔門漢書曰東牟侯興居先清宮應劭曰天子行幸所至先案行清靜殿中以虞非常</hi>苛慝<lb/>
不作穆如和風<hi>國語内史過曰神亦往焉觀其苛慝毛詩曰穆如清風</hi>謂督勲勞<lb/>
班命彌崇<hi>肇碑曰以清宮勲勞進封東武伯説文曰督察也</hi>茫茫海岱𤣥化未<lb/>
<pb n="KR4h0002_WYG_056-34a"/>
周<hi>毛詩曰洪水茫茫尚書曰海岱及淮惟徐州蔡邕陳留太守頌曰𤣥化洽矣</hi>滔滔江海疆<lb/>
場分流<hi>毛詩曰滔滔江漢南國之紀尚書曰江漢朝宗于海孔安國曰二水經此州而入海也</hi>秉<lb/>
文兼武時惟楊侯既守東莞<hi>官</hi>乃牧荆州<hi>肇碑曰領東莞相荆州刺</hi>
<hi>史漢書琅邪有東莞屬徐州也</hi>折衝萬里對揚王休<hi>肇碑曰加折衝將軍晏子春秋孔子</hi>
<hi>曰不出樽爼之間而折衝千里之外晏子之謂也毛詩曰虎拜稽首對掦王休</hi>聞善若驚疾惡<lb/>
如讐<hi>國語楚藍尹文亹謂子西曰夫闔廬聞一善言若驚得一士若賞謝承後漢書曰張儉清絜中正疾</hi>
<hi>惡如讐</hi>示威示徳以伐以柔<hi>左氏傳蒼葛曰徳以柔中國刑以威四夷又曰伐叛刑也</hi>
<hi>柔服徳也二者立矣</hi>呉夷凶侈偽師威逼將乘讐釁席巻南極<hi>班固</hi>
<pb n="KR4h0002_WYG_056-34b"/>
<hi>髙紀述乗釁而運席巻三秦</hi>繼褰糧盡神謀不忒<hi>楊肇伐呉而敗已見辨亡論下</hi>君<lb/>
子之過引曲推直如彼日月有時則食<hi>左氏傳曰晉師歸桓子請死晉</hi>
<hi>侯欲許之士貞子諌曰夫其敗也如日月之食焉何損於明</hi>負執其咎功讓其力<hi>毛詩</hi>
<hi>曰誰敢執其咎</hi>亦既旋斾為法受黜<hi>左氏傳孔子曰趙宣子古之良大夫也為法受惡</hi>
退守丘塋杜門不出<hi>漢書曰王陵杜門不朝請</hi>游目典墳縱心儒術<lb/>
祁祁搢紳升堂入室<hi>毛詩曰采繁祁祁封禪書曰維搢紳先生之畧術論語子曰由也升</hi>
<hi>堂矣未入於室也</hi>靡事不咨無疑不質<hi>毛萇詩傳曰訪問於善為咨咨事為諏漢書曰</hi>
<hi>張竦居貧好事者從之質疑問事也</hi>位貶道行身窮志逸<hi>毛詩曰我位孔貶毛萇傳</hi>
<pb n="KR4h0002_WYG_056-35a"/>
<hi>曰貶墜也論語子曰道之將行也與命也</hi>弗慮弗圖乃寢乃疾<hi>毛詩曰旻天疾威弗</hi>
<hi>慮弗圖楚辭曰寢疾而日愁</hi>昊天不弔景命其卒嗚呼哀哉<hi>毛詩曰不弔昊</hi>
<hi>天蔡邕楊公誄曰功成化治景命有順</hi>子囊佐楚遺言城郢史魚諌衛<lb/>
以尸顯政<hi>左氏傳曰楚子囊還自吳卒將死遺言謂子庚必城郢君子謂子囊忠君薨不㤀増其名</hi>
<hi>將死不㤀衛社稷可不謂忠乎韓詩外傳曰衛大夫史魚病且死謂其子曰我數言蘧伯王之賢而不能進彌</hi>
<hi>子瑕不肖而不能退死不當居䘮正堂殯我於室足矣衛君問其故子以父言聞君召蘧伯王而貴之子瑕退</hi>
<hi>之徙殯於正堂也</hi>伊君臨終不㤀忠敬寢伏牀蓐念在朝廷朝<lb/>
達厥辭夕隕其命聖王嗟悼寵贈衾禭誄徳策勲考終<lb/>
<pb n="KR4h0002_WYG_056-35b"/>
定謚<hi>肇碑曰肇薨天子愍焉遣謁者祠以少牢謚曰戴侯漢書曰烈侯薨大行奏謚誄策應劭曰賜與謚</hi>
<hi>及哀策誄文也</hi>羣辟慟懐邦族揮涙孤嗣在疚寮屬含悴<hi>毛詩曰㷀</hi>
<hi>㷀在疚</hi>赴者同哀路人増欷嗚呼哀㢤余以頑蔽覆露重<lb/>
隂<hi>國語張老謂趙文子曰先王覆覆露子也韋昭曰閏也</hi>仰追先考執友之心<hi>禮記</hi>
<hi>曰見父之執不謂之進不敢進不謂之退不敢退</hi>俯感知已識達之深<hi>晏子春秋越石</hi>
<hi>父曰士者深乎知已也</hi>承諱忉怛涕涙霑襟<hi>楚辭曰泣歔欷而沾襟</hi>豈㤀載<lb/>
奔憂病是沈在疾不省於亾不臨舉聲増慟哀有餘音<lb/>
嗚呼哀哉<lb/>
<pb n="KR4h0002_WYG_056-36a"/>
　　楊仲武誄<hi>并序</hi>
　　　潘安仁<lb/>
楊綏字仲武榮陽宛陵人也中領軍肅侯之曽孫荆州<lb/>
刺史戴侯之孫<hi>肅侯楊暨也戴侯楊肇也竝已見上文</hi>東武康侯之子也<lb/>
<hi>康侯楊潭也</hi>八嵗喪父其母鄭氏光禄勲密陵成侯之元女<lb/>
<hi>賈弼之山公表注曰鄭密為司空密陵元侯生黙為光禄勲密陵成侯黙女適榮陽潭潭生仲武成侯或為□</hi>
<hi>侯誤也漢書音義服䖍曰元長也</hi>操行甚高恤養幼孤以保乂夫家而<lb/>
免諸艱難<hi>尚書周公曰巫咸保乂王家</hi>戴侯康侯多所論著又善草<lb/>
<pb n="KR4h0002_WYG_056-36b"/>
𨽻之藝子以妙年之秀<hi>曹子建自試表曰終軍以妙年使越</hi>固能綜覽義<lb/>
㫖而軌式模範矣雖舅氏隆盛而孤貧守約心安陋巷<lb/>
體服菲薄余甚竒之<hi>論語子曰回也在陋巷人不堪其其又曰禹菲飲食馬融曰菲薄也</hi>
若乃清才雋茂盛徳日新<hi>周昜曰日新之謂盛徳</hi>吾見其進未見<lb/>
其已也<hi>論語子謂顔淵曰吾見其進也未見其止也</hi>既藉三葉世親之恩而<lb/>
子之姑余之伉儷焉<hi>左氏傳曰已不能庇其伉儷而亾之又不能字人之孤而殺之將何</hi>
<hi>以終遂誓施氏</hi>往嵗卒於徳宫里<hi>陸機洛陽記曰徳宫里名也</hi>䘮服周次綢<lb/>
繆累月苟人必有心此亦欵誠之至也不幸短命<hi>論語孔子</hi>
<pb n="KR4h0002_WYG_056-37a"/>
<hi>對哀公曰有顔回者不幸短命死矣</hi>春秋二十九元康九年夏五月己亥<lb/>
卒嗚呼哀哉乃作誄曰伊子之先奕葉熈隆惟祖惟曽<lb/>
載揚休風顯考康侯無禄早終<hi>左氏傳子産曰公孫叚無祿早世不獲乆享君</hi>
<hi>徳</hi>名器雖光勲業未融篤生吾子誕茂淑姿克岐克嶷<lb/>
知章知微<hi>毛詩曰克岐克嶷以就口食周易曰君子知微知章</hi>鉤深探賾味道研<lb/>
幾<hi>周易曰探賾素隱鉤深致逺又曰夫易聖人之所以極深而研幾也</hi>匪直也人邦家之<lb/>
輝<hi>毛詩曰匪直也人乗心塞淵又曰樂尸君子邦家之光</hi>子之遘閔曽未齓髫<hi>鄭𤣥</hi>
<hi>周禮注曰齓毁齒也埤蒼曰髫髦也</hi>如彼危根當此衝飈徳之休明靡幽<lb/>
<pb n="KR4h0002_WYG_056-37b"/>
不喬<hi>言徳之休明無有處幽而不遷喬也左氏傳王孫滿曰徳之沐明毛詩曰出自幽谷遷于喬木</hi>弱<lb/>
冠流芳雋聲清劭<hi>韻</hi>爾舅惟榮爾宗惟瘁幼秉殊操違<lb/>
豐安匱撰録先訓俾無隕墜舊文新藝罔不必肄潘楊<lb/>
之穆有自來矣矧乃今曰慎終如始<hi>老子曰慎終如始則無敗事</hi>爾<lb/>
休爾戚如實在已<hi>新序曰晉襄公之孫周為晉國休戚不倍本也</hi>視予猶父不<lb/>
得猶子<hi>論語曰顔淵死門人欲厚𦵏之子曰回也視予猶父也子不得視猶子也</hi>敬亦既篤<lb/>
愛亦既深雖殊其年實同厥心日昃景西望子朝陰如<lb/>
何短折背世湮沈嗚呼哀哉<hi>尚書曰六極一曰凶短折孔安國曰短未六十折未</hi>
<pb n="KR4h0002_WYG_056-38a"/>
<hi>三十也</hi>寢疾彌留守兹孝友<hi>彌留已見上文毛詩傳曰善父母為孝善兄弟為友</hi>臨<lb/>
命㤀身顧戀慈母哀哀慈母庸心疾首<hi>毛詩曰哀哀父母生我劬勞左</hi>
<hi>氏傳吕相絶秦曰諸侯痛心疾首暱就寡人</hi>噭噭<hi>呌/</hi>同生悽悽諸舅<hi>莊子曰我噭噭</hi>
<hi>隨而哭之</hi>春蘭擢莖方茂其華荆寳挺璞將剖于和含芳委<lb/>
耀毁璧摧柯<hi>言徳業之美類于蘭玉始芳含而積耀遽毁璧而摧柯言早夭也太𤣥經曰破璧毀珪</hi>
<hi>逢不幸也</hi>嗚呼仲武痛哉奈何徳宫之艱同次外寢惟我與<lb/>
爾對筵接枕自時迄今曾未盈稔姑姪繼隕何痛斯<lb/>
甚嗚呼哀哉披帙散書屢覩遺文有造有寫或草或真<lb/>
<pb n="KR4h0002_WYG_056-38b"/>
執玩周復想見其人紙勞于手涕沾于巾<hi>張衡四愁詩曰側身西望</hi>
<hi>涕沾巾</hi>龜筮既襲埏隧既開<hi>尚書曰乃卜三龜一習吉又曰卜不襲吉孔安國曰襲因</hi>
<hi>也聲類曰埏墓隧也</hi>痛矣楊子與世長乖朝濟洛川夕次山隈歸<lb/>
鳥頡頏行雲徘徊<hi>毛詩曰燕燕于飛頡之頏之</hi>臨穴永訣撫櫬盡哀<lb/>
<hi>毛詩曰臨其穴惴惴其慄杜預左氏傳注曰襯棺也</hi>遺形莫紹增慟余懐魂兮往<lb/>
矣梁木實摧嗚呼哀哉<hi>往矣已見上文禮記曰孔子早作負手曵杖逍遥於門歌曰㤗</hi>
<hi>山其頽乎梁木其壊乎鄭𤣥曰太山衆山所仰梁木衆木所放</hi>
　文選巻五十六<lb/>
</p>
<p>
</p>
  </div>
</body>
</text>
</TEI>
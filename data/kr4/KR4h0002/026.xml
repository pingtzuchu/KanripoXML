<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文選巻二十六</head>
    <p>
<pb n="KR4h0002_WYG_026-1a"/>
欽定四庫全書<lb/>
　文選巻二十六　　　　　　梁　蕭統　編<lb/>
　　　　　　　　　　　　　唐　李善　註<lb/>
　贈答<lb/>
　　贈王太常一首<hi>五言僧蕭子顯齊書曰王  逹除太常</hi>
　　　顔延年<lb/>
玉水記方流琁源載圓折<hi>尸子曰凡水其方折者有玉其圓折者有珠也</hi>蓄寳<lb/>
每希聲雖祕猶彰徹<hi>老子曰太音希聲左氏傳君子曰以險危大人而有名彰徹也</hi>聆<lb/>
<pb n="KR4h0002_WYG_026-1b"/>
龍<graphic n="KR1353" url="https://raw.githubusercontent.com/kanripo/KR-Gaiji/master/images/KR1353.png" mimeType="image/png"/>九泉聞鳯窺丹穴<hi>廣雅曰聆聴也莊子曰夫千金之珠必在九重之泉驪龍頷下</hi>
<hi>説文曰<graphic n="KR1353" url="https://raw.githubusercontent.com/kanripo/KR-Gaiji/master/images/KR1353.png" mimeType="image/png"/>察也山海經曰丹穴之山有鳥焉其狀如鶴五采名曰鳯鳥丹穴已見東京賦</hi>歴聴豈多<lb/>
工唯然覯世哲<hi>孔安國尚書傳曰工官也</hi>舒文廣國華敷言逺朝列<lb/>
<hi>王逸楚辭注曰發文舒詞爛然成章國語季文子曰吾聞以徳榮為國華尚書曰凡厥衆人極之敷言秋興賦</hi>
<hi>曰猥厠朝列爾雅曰列業也</hi>徳輝灼邦懋芳風被鄉耋<hi>禮記曰徳輝動乎内而人</hi>
<hi>莫不承聴禰衡顔子碑曰秀不實振芳風</hi>側同幽人居郊扉常晝閉<hi>周易曰履道坦</hi>
<hi>坦幽人貞吉殷仲堪誄曰荆門晝掩閑庭晏然</hi>林閭時晏開亟廻長者轍<hi>爾雅曰野</hi>
<hi>外謂之林鄭𤣥周禮注云閭里門也漢書淮南王曰早閉晏開又曰陳平門外多長者車轍</hi>庭昏見<lb/>
<pb n="KR4h0002_WYG_026-2a"/>
野隂山明望松雪静惟浹羣化徂生入窮節<hi>鄭𤣥毛詩箋曰惟思</hi>
<hi>也蘇林漢書注曰浹周也莊子曰已化而生又化而死爾雅曰徂往也謂往之死也家語孔子曰化於隂陽象</hi>
<hi>形而發謂之生化窮數盡謂之死</hi>豫往誠歡歇悲來非樂闋<hi>周易曰初六鳴豫㐫</hi>
<hi>王弼曰樂過則滛志窮則㐫爾雅曰豫樂也淮南子曰奏樂而喜曲終而悲鄭𤣥禮記注曰闋終也</hi>屬羙<lb/>
謝繁翰遥懐具短札<hi>屬猶綴也謝猶慙也説文曰懐念思也又曰札牒也祖黠切</hi>
　　夏夜呈從兄散騎車長沙一首<hi>五言字集曰從兄散騎  敬宗車長</hi>
　　　<hi>沙字仲逺</hi>
　　　顔延年<lb/>
<pb n="KR4h0002_WYG_026-2b"/>
炎天方埃鬱暑晏闋塵紛<hi>淮南子曰南方曰炎天高誘曰南方五月建午火之中也</hi>
<hi>火性炎上故曰炎天廣雅曰方正也毛萇詩傳曰鬱積也禮記曰仲夏小暑至賈逵國語注曰晏晩也毛萇詩</hi>
<hi>傳曰闋息也杜預左氏傳注曰紛亂也</hi>獨静闕偶坐臨堂對星分<hi>賈逵國語注曰</hi>
<hi>偶對也周禮曰以星分夜</hi>側聴風薄木遥睇月開雲<hi>法言曰風薄于山孔安國尚書</hi>
<hi>傳曰薄迫也亦激之意也楚辭曰雪紛紛而薄木</hi>夜蟬當夏急隂蟲先秋聞<hi>禮記</hi>
<hi>曰仲夏之月蟬始鳴易通系卦曰蟋蟀之蟲隨隂迎陽聖主得賢臣頌曰蟋蟀俟秋吟</hi>歲候初過<lb/>
半荃蕙豈久芬<hi>楚辭曰時亹亹而過中又曰荃蕙化而為茅</hi>屏居惻物變慕<lb/>
類抱情殷<hi>漢書曰竇嬰謝病屏居田南山下鵩鳥賦曰萬物變化楚辭曰思慕類兮以悲魏文帝善</hi>
<pb n="KR4h0002_WYG_026-3a"/>
<hi>哉行曰喟然以惋歎抱情不得叙桓𤣥鸚鵡賦曰眷儔侣而情殷殷憂也</hi>九逝非空思七襄<lb/>
無成文<hi>楚辭曰惟郢路之遼遼兮魂一夕而九逝韓詩曰跂彼織女終日七襄雖則七襄不成報章薛</hi>
<hi>君曰襄反也</hi>
　　直東宫荅鄭尚書一首<hi>五言道沈約宋書曰鄭鮮之字  子高祖踐祚遷都</hi>
　　　<hi>官尚書</hi>
　　　顔延年<hi>沈約宋書曰高祖受命延年補太子舍人然荅詩謝舍人之日</hi>
皇居體環極設險祗天工<hi>孔融薦禰衡表曰帝室皇居西京賦曰若夫長年神仙宣</hi>
<hi>室玉堂譬衆星之環極泮赫羲以煇煌周易曰王公設險以守其國尚書曰天工人其代之</hi>兩闈阻<lb/>
<pb n="KR4h0002_WYG_026-3b"/>
通軌對禁限清風<hi>兩闈謂束宫及中䑓也方言曰軌道也各有禁守謂禁中也故曰對也胡</hi>
<hi>廣書曰建洪徳流清風</hi>跂予旅東館徒歌屬南墉<hi>毛詩曰誰謂宋逺跂予望之賈</hi>
<hi>逵國語注曰旅客也爾雅曰徒歌曰謡鄭𤣥禮記注曰屬注也謂意注之也尚書為中臺在南故曰南墉</hi>寢<lb/>
興鬱無已起觀辰漢中<hi>毛詩曰言念君子載寢載興鄭𤣥考工記注曰鬱不舒散辰大</hi>
<hi>辰也爾雅大辰房心尾也郭璞曰龍星明者以為時候故曰大辰毛萇詩傳曰漢天河也</hi>流雲藹青<lb/>
闕皓月鑒丹宫<hi>廣雅曰鑒照也</hi>踟蹰清防密徙倚恒漏窮<hi>毛詩曰搔</hi>
<hi>首踟蹰夏候冲荅潘岳詩曰相思限清防企仲誰與言爾雅曰密静也楚辭四歩徙倚而遥思漏窮言曉也</hi>
君子吐芳訊感物惻余衷<hi>演連珠曰肆義芳訊古詩曰感物懐所思</hi>惜無丘<lb/>
<pb n="KR4h0002_WYG_026-4a"/>
園秀景行彼高松<hi>賈逵國語注曰惜痛也周易曰賁于丘園求帛戔戔陸機演連珠曰丘園</hi>
<hi>之秀因時則揚毛詩曰景行行止高松喻守節而不移也論語子曰歳寒然後知松栢之後彫也</hi>知言<lb/>
有誠實羙價難克充<hi>知汝之言有誠實舊貫羙價難以克充漢書武帝詔書曰九變復貫</hi>
<hi>知言之選論語子貢曰有羙玉於斯韞櫝而藏諸求善價而沽諸</hi>何以銘嘉貺言樹絲<lb/>
與桐<hi>言樹絲桐欲播之琴瑟也魏文帝書曰嘉貺益腆爾雅曰貺賜也毛詩曰言樹之背史記曰騶忌以</hi>
<hi>鼓瑟見齊威王王曰夫治國家何異絲桐之間哉</hi>
　　和謝監靈運一首<hi>五言為沈約宋書曰靈運  祕書監也</hi>
　　　顔延年<hi>沈約宋書曰少帝出顔延年為始安太守元嘉三年徵為中書侍郎</hi>
<pb n="KR4h0002_WYG_026-4b"/>
弱植慕端操窘歩懼先迷<hi>左氏傳鄭子産如陳曰陳亡國也其君弱植王逸楚辭注</hi>
<hi>曰植志也楚辭曰内惟省以端操又曰夫惟㨗徑以窘歩窘求損切周易曰先迷失道後順得常</hi>寡立<lb/>
非擇方刻意藉窮棲<hi>孫卿子曰寡立而不勝堅强而不暴周易曰君子以立不易方王弼</hi>
<hi>曰得其所久故不易也孔安國論語注曰方道也謂常道也莊子曰刻意尚行離世異俗此山谷之士非俗之</hi>
<hi>人枯槁赴淵者之所好也韋昭國語注曰山處曰棲</hi>伊昔遘多幸秉筆侍兩閨<hi>陸機</hi>
<hi>荅賈謐詩曰伊昔有皇左氏傳羊舌職曰民之多幸國之不幸國語士茁謂智襄子曰臣秉筆事君兩閨謂上</hi>
<hi>臺及東宫也事二宫已見曲水詩</hi>雖慙丹艧施未謂𤣥素睽<hi>丹艧喻君恩也𤣥素</hi>
<hi>喻别也盧諶荅劉琨書曰始素終𤣥墨翟垂涕周易曰睽者乖也苦圭切尚書曰惟其塗丹艧</hi>徒遭良<lb/>
<pb n="KR4h0002_WYG_026-5a"/>
時詖王道奄昬霾<hi>謂少帝之日也潘岳河陽縣詩曰徒恨良時泰蒼頡篇曰詖諂佞也彼寄</hi>
<hi>切方言曰奄遽也昬霾喻世亂也爾雅曰風雨土為霾</hi>人神幽明絶朋好雲雨乖<lb/>
<hi>人神幽明絶言時亂不獲祭享也曾子曰天曰明地曰幽張載詠懐詩曰雲乖雨散心乎愴而</hi>弔屈汀<lb/>
洲浦謁帝蒼山蹊<hi>謂之始安郡也賈誼有弔屈原文楚辭曰搴汀洲兮杜若文字集略曰汀</hi>
<hi>水際也曹子建贈白馬王詩曰謁帝承明廬禮記曰舜葬蒼梧之野</hi>倚岩聴緒風攀林結<lb/>
留荑<hi>楚辭曰倚石岩以流涕又曰款秋冬之緒風又曰畦留荑與掲車王逸曰留荑香草也</hi>跂予<lb/>
間衡嶠曷月瞻秦稽<hi>跂予已見上文衡山名也爾雅曰山鋭而高曰嶠毛詩曰曷月余還</hi>
<hi>歸哉孔曄㑹稽記曰秦望山在州城正南史記曰始皇登之望南海越絶書曰禹救水到大越上茅山大㑹計</hi>
<pb n="KR4h0002_WYG_026-5b"/>
<hi>更名茅山曰㑹稽</hi>皇聖昭天徳豐澤振沉泥<hi>皇聖謂文帝也孫卿子曰變化代興</hi>
<hi>謂之天徳謝承後漢書曰仁風豐澤四海所宗説文曰振舉也葛龔與張略書曰頑闇沉泥</hi>惜無爵<lb/>
雉化何用充海淮<hi>國語曰趙簡子歎曰雀入于海為蛤雉入于淮為蜃鄭𤣥禮記注曰充足</hi>
<hi>也子喻切</hi>去國還故里幽門樹蓬藜<hi>去國謂去始安也莊子曰越之流人去國旬月</hi>
<hi>古詩曰思還故里閭楚辭曰處𤣥舍之幽門陸雲荅兄書曰修庭樹蓬</hi>采茨葺昔宇翦棘<lb/>
開舊畦<hi>鄭𤣥周禮注曰茨闔苫也又廣雅曰葺覆也左氏傳戎子駒支曰驅其狐貍翦其荆棘孟子曰</hi>
<hi>病于夏畦劉熙曰今俗以二十五畆為小畦</hi>物謝時既晏年往志不偕<hi>言年既日</hi>
<hi>往志意已衰不與子俱也王逸楚辭注曰謝去也楚辭曰年洋洋而日往毛萇詩傳曰偕俱也俱亦齊同之意</hi>
<pb n="KR4h0002_WYG_026-6a"/>
<hi>也</hi>親仁敷情昵興玩究辭棲<hi>親仁謂靈運也左氏傳陳五父曰親仁善鄰國之寳</hi>
<hi>也爾雅曰昵近也孫炎曰親之近也説文曰興悦也玩愛也</hi>芬馥歇蘭若清越奪琳<lb/>
珪<hi>呉都賦曰芬馥肸蠁説文曰歇息也一曰氣越泄也禮記曰昔者君子比徳於玉焉叩之其聲清越以長</hi>
<hi>鄭𤣥曰越猶揚也</hi>盡言非報章聊用布所懐<hi>易曰書不盡言報章已見上文莊子</hi>
<hi>曰有問而應之盡其所懐蒼頡篇曰懐抱也</hi>
　　荅顔延年一首<hi>五言</hi>
　　　王僧逹<hi>沈約宋書曰王僧逹琅邪人少好學善屬文為始興王行府參軍稍遷至中書</hi>
　　　　<hi>令以屢犯上顔於獄中賜死</hi>
<pb n="KR4h0002_WYG_026-6b"/>
長卿冠華陽仲連擅海隂<hi>長卿相如字也尚書曰華陽黒水惟梁州華陽國記曰益</hi>
<hi>州地稱天府原曰華陽史記曰魯仲連齊人也榖梁傳曰水南曰隂</hi>珪璋既文府精理亦<lb/>
道心<hi>言珪璋之麗既光於文府精理之妙亦窮於道心文賦曰遊文章之林府尚書曰道心惟微</hi>君<lb/>
子聳高駕塵軌實為林<hi>楚辭曰竦余駕兮入㝠何邵詩曰亮無風雲㑹安能襲塵軌司</hi>
<hi>馬遷書曰列於君子之林也</hi>崇情符逺迹清氣溢素襟<hi>思𤣥賦曰盍逺迹以飛聲</hi>
<hi>陸景典語曰淸氣漂於青雲之上聲類曰襟交領也</hi>結遊略年義篤顧棄浮沉<hi>莊子</hi>
<hi>曰忘年忘義振於無境鄭𤣥毛詩箋曰顧念也高誘淮南子注曰浮沉猶盛衰也</hi>寒榮共偃曝<lb/>
春醖時獻斟<hi>桓子新論曰余與揚子雲奏事坐白虎殿廊廡下以寒故背日曝焉郭璞上林賦注</hi>
<pb n="KR4h0002_WYG_026-7a"/>
<hi>曰榮屋南簷也曹植酒賦曰或秋藏冬發或春醖夏開</hi>聿來歲序暄輕雲出東岑<lb/>
<hi>毛詩曰聿來胥宇鄭𤣥曰聿自也</hi>麥壟多秀色楊園流好音<hi>魏文帝登城賦曰嘉</hi>
<hi>麥被壟廣雅曰秀羙也毛詩曰楊園之道又曰睍睆黄鳥載好其音</hi>歡此乗日暇忽忘逝<lb/>
景侵<hi>言人夀不留與景俱逝而夀損侵謂之侵莊子牧馬童子謂黄帝曰有長者教予曰若乗日之車而</hi>
<hi>遊於襄城之野郭象曰日出而遊日入而息</hi>幽𠂻何用慰翰墨久謡吟<hi>歸田賦曰</hi>
<hi>揮翰墨以奮藻</hi>棲鳯難為條淑貺非所臨<hi>鳯非梧桐不棲故曰難為也</hi>誦以<lb/>
永周旋匣以代兼金<hi>左氏傳太史克曰奉以周旋不敢失墜孟子曰齊王餽兼金一百而</hi>
<hi>不受也</hi>
<pb n="KR4h0002_WYG_026-7b"/>
　　郡内高齋閑坐荅吕法曹一首<hi>五言城郡是宣  郡</hi>
　　　謝𤣥暉<lb/>
結構何迢遰曠望極高深<hi>結構謂結連構架以成屋宇也魯靈光殿賦曰觀其結構</hi>
<hi>廣雅曰曠逺也高深謂江山也魏武帝善哉行曰山不厭高海不厭深吳都賦曰曠瞻迢遰</hi>忩中列<lb/>
逺岫庭際俯喬林<hi>曹子建詩曰歸鳥赴喬林</hi>日出衆鳥散山瞑孤猿<lb/>
吟已有池上酌復此風中琴<hi>石崇息歸引曰宴華池酌羽觴嵇康贈秀才詩曰習</hi>
<hi>習和風吹我素琴</hi>非君羙無度孰為勞寸心<hi>毛詩曰彼已之子羙無度又曰勞心</hi>
<hi>忉忉列子文摯謂叔龍曰吾見子之心矣方寸之地虚矣</hi>惠而能好我問以瑶華音<lb/>
<pb n="KR4h0002_WYG_026-8a"/>
<hi>毛詩曰惠而好我擕手同行毛萇曰惠愛也鄭𤣥曰言愛仁而又好我毛詩曰雜佩以問之毛萇曰問遺也楚</hi>
<hi>辭曰折疎麻兮瑶華將以遺兮離居</hi>若遺金門歩就見玉山岑<hi>觧嘲曰歴金門上玉</hi>
<hi>堂穆天子傳曰癸已至羣玉之山容氏所守先王之謂冊府郭璞曰即山海經玉山西王母所居者皇甫謐釋</hi>
<hi>勸曰排閶闔步玉岑</hi>
　　在郡卧病呈沈尚書一首<hi>五言書集曰沈尚  約也</hi>
　　　謝𤣥暉<lb/>
淮陽股肱守高卧猶在兹<hi>漢書曰季布為河東守上召布曰河東吾股肱郡故特召</hi>
<hi>君耳又曰拜汲黯為淮陽太守黯伏地不受印上曰君薄淮陽耶顧淮陽吏人不相得吾徒得君重卧而治之</hi>
<pb n="KR4h0002_WYG_026-8b"/>
<hi>也</hi>況復南山曲何異幽棲時<hi>謝靈運南山詩曰凝此永幽棲</hi>連隂盛農<lb/>
節籉笠聚東菑<hi>胡安道愁霖賦曰冀連隂之時退想雲物之見微毛詩曰彼都人士籉笠緇撮</hi>
<hi>毛萇曰籉所以御雨音臺爾雅曰田一歲曰菑</hi>高閣常晝掩荒堦少諍辭<hi>晝掩已見</hi>
<hi>上文</hi>珍簟清夏室輕扇動凉颸<hi>楚辭曰溢颸風而上征</hi>嘉魴聊可薦<lb/>
渌蟻方獨持<hi>毛詩曰南有嘉魚鄭𤣥毛詩箋曰聊畧也釋名曰酒有汎齊浮蟻在上洗洗然鄭𤣥</hi>
<hi>毛詩箋曰方且也</hi>夏李沉朱實秋藕折輕絲<hi>魏文帝與吳質書曰沉朱李於寒水</hi>
良辰竟何許夙昔夢佳期<hi>佳謂沈也言㑹面良辰竟在何許而令夙昔空夢佳期阮</hi>
<hi>藉詠懐詩曰良辰在何許凝霜沾衣襟許猶所也尚書曰夙夜浚明有家孔安國曰夙早也浚深也早夜思之</hi>
<pb n="KR4h0002_WYG_026-9a"/>
<hi>湏明行之楚辭曰與佳期兮夕張王逸曰不敢斥尊者故言佳也</hi>坐嘯徒可積為邦歲<lb/>
已朞<hi>張璠漢記曰南陽太守𢎞農成□任功曹岑晊時人為之語曰南陽太守岑公孝𢎞農成瑨但坐嘯</hi>
<hi>瑨音津晊音質論語子曰善人為邦百年可以勝殘去殺矣又曰苟有用我者期月而已可也三年有成</hi>絃<lb/>
歌終莫取撫几令自嗤<hi>論語曰子游為武成宰聞絃歌之聲陸機赴洛詩曰撫几不能</hi>
<hi>寐阮藉詠懐詩曰噭噭令自嗤</hi>
　　蹔使下都夜發新林至京邑贈西府同僚一首<hi>五言</hi>
　　　<hi>在蕭子顯齊書曰謝晀為隨王子隆文學子隆  荆州好辭賦數集僚友眺以才文尤被賞愛</hi>
　　　<hi>長史王秀之以眺年少相動密以啟聞世祖敕眺可還都眺道中為詩以寄西府</hi>
<pb n="KR4h0002_WYG_026-9b"/>
　　　謝𤣥暉<lb/>
大江流日夜客心悲未央<hi>吕氏春秋曰水泉東流日夜不休毛詩曰夜未央廣雅曰</hi>
<hi>央已也</hi>徒念闗山近終知反路長<hi>古樂府有度關山曲王粲閑邪賦曰關山介而</hi>
<hi>阻險顔延年秋胡詩曰反路遵山河</hi>秋河曙耿耿寒渚夜蒼蒼<hi>秋河天漢也耿耿光</hi>
<hi>也毛詩曰兼葭蒼蒼</hi>引領見京室宫雉正相望<hi>潘岳河陽縣詩曰引領望京室東都</hi>
<hi>賦曰京室密清周禮曰王城隅之制九雉古詩曰兩宫遥相望</hi>金波麗鳷鵲玉繩低建<lb/>
章<hi>漢書歌云月穆穆以金波王弼周易注曰麗連也張楫漢書注曰鳷鵲觀在雲陽甘泉宫外春秋元命包</hi>
<hi>曰玉衡北兩星為玉繩星漢書曰栢梁災於是作建章宫也</hi>驅車鼎門外思見昭丘<lb/>
<pb n="KR4h0002_WYG_026-10a"/>
陽<hi>古詩曰驅車䇿駑馬帝王世紀曰春秋成王定鼎于郟鄏其南門名定鼎門葢九鼎所從入也方言曰冡</hi>
<hi>大者為丘丘南曰陽荆州圖記曰當陽東有楚昭王墓登樓賦曰所謂西接昭丘也</hi>馳暉不可接<lb/>
何况隔兩鄉<hi>馳暉日也眺至尋陽詩曰過客無留軫馳暉有奔箭毛萇詩傳曰鄉所也</hi>風雲<lb/>
有鳥路江漢限無梁<hi>南中八志曰交阯郡治龍編縣自興古鳥道四百里楚辭曰江河廣</hi>
<hi>而無梁</hi>常恐鷹隼擊時菊委嚴霜<hi>毛萇詩傳曰古者鷹隼擊然後罻羅設潘岳河</hi>
<hi>陽詩曰時菊耀秋華委猶悴也楚辭曰冬又申之以嚴霜</hi>寄言罻羅者寥廓已高翔<lb/>
<hi>喻蜀父老曰猶鷦鶌之翔乎寥廓之字而羅者猶視乎藪澤廣雅曰寥深也廓空也</hi>
　　酬王晉安一首<hi>五言晉集曰王晉安徳元王隠晉書曰  安郡太康三年置即今之</hi>
<pb n="KR4h0002_WYG_026-10b"/>
　　　<hi>泉州也</hi>
　　　謝𤣥暉<lb/>
梢梢枝早勁塗塗露晩晞<hi>爾雅曰梢梢櫂也郭璞曰謂木無枝柯梢櫂長而殺也楚</hi>
<hi>辭曰白露紛以塗塗王逸曰塗塗厚貌也毛萇詩傳曰晞乾也</hi>南中榮橘柚寧知鴻雁<lb/>
飛<hi>列子曰吳越之國有木焉其名曰櫾碧樹而冬生櫾則柚字也鴻雁南棲衡陽不至晉安之境故曰寧知</hi>
<hi>也</hi>拂霧朝清閣日旰坐彤闈<hi>左氏傳趙鞅曰日旰矣説文曰旰日晩也</hi>悵望<lb/>
一塗阻參差百慮依<hi>蔡邕詩曰暮宿何悵望周易曰一致而百慮仲長統詩曰百慮何為</hi>
<hi>至安在我</hi>春草秋更緑公子未西歸<hi>言春草萋萋故王孫樂之而不反今春草秋而</hi>
<pb n="KR4h0002_WYG_026-11a"/>
<hi>更緑公子尚未西歸楚辭曰王孫游兮不歸春草生兮萋萋古詩曰秋草萋已緑毛詩曰誰能西歸</hi>誰能<lb/>
久京洛緇塵染素衣<hi>陸機為顧彦先贈婦詩曰京洛多風塵素衣化為緇</hi>
　　奉荅内兄希叔一首<hi>五言叔顧氏家譜曰盻字希  邵陵王國常侍</hi>
　　　陸韓卿<hi>蕭子顯齊書曰陸厥字韓卿吳人好屬文州舉秀才王晏少傳主簿後至行軍</hi>
　　　　<hi>參軍厥父被誅坐繫尚方尋有令赦厥恨父不及感慟而卒其集云竟陵王舉秀才遷太</hi>
　　　　<hi>子太傅功曹掾</hi>
嘉惠承帝子躧履奉王孫<hi>帝子謂竟陵也王孫謂太傅王晏也越絶書曰㳟承嘉惠</hi>
<hi>述暢往事管子曰君有嘉惠於其臣漢書儀曰帝子為王長門賦曰躧履起而彷惶魏志蔡邕見王粲曰此王</hi>
<pb n="KR4h0002_WYG_026-11b"/>
<hi>公孫有異才</hi>屬叨金馬署又㸃銅龍門<hi>漢書音義曰屬近也叨金馬署謂為秀才</hi>
<hi>也兩都賦序曰内設金馬石渠之署㸃銅龍門謂為太傳功曹掾也漢書曰上嘗急召太子出龍樓門張晏曰</hi>
<hi>門樓上有銅龍</hi>出入平津邸一見孟嘗尊<hi>孟嘗喻太傳也漢書曰封丞相公孫𢎞為</hi>
<hi>平津候於是起客館開東閣以延賢人與參謀議説苑雍門周説孟嘗君曰以孟嘗之尊乃如是也</hi>歸來<lb/>
翳桑柘朝夕異涼温<hi>其一左太忡詠史詩曰陳平無産業歸來翳負郭涼温喻貴賤也</hi>
殂落固云是寂薎終如斯<hi>徂落猶彫落也羽獵賦曰萬物徂落於外荀紀七哀詩曰</hi>
<hi>何其寂薎</hi>杜門清三徑坐檻臨曲池<hi>漢書曰王陵杜門竟不朝請三輔决録曰蔣詡</hi>
<hi>字元卿舍中三徑楚辭曰坐堂伏檻臨曲池</hi>鳬鵠嘯儔侣荷芰始參差<hi>蜀都賦曰</hi>
<pb n="KR4h0002_WYG_026-12a"/>
<hi>鴻儔鵠侣</hi>雖無田田葉及爾泛漣漪<hi>其二古樂府詩曰江南可采蓮蓮葉何田田毛</hi>
<hi>詩曰河水清且漣漪</hi>春華與秋實庶子及家丞<hi>魏志曰邢顒字子昻為平原候植家</hi>
<hi>丞顒防閑以禮無所屈橈由是不合庶子劉楨書諌植曰家丞邢顒北土之彦而植禮遇殊特顒反疎簡私懼</hi>
<hi>觀者將謂君候習近不肖禮賢不足采庶子之春華忘家丞之秋實</hi>王門所以貴自古多<lb/>
俊民<hi>鄒陽上書曰何王之門不可曵長裾乎尚書曰畯民用康畯與俊同</hi>離宫收杞梓華<lb/>
屋富徐陳<hi>離宫華屋皆謂太子也卞壼議曰太子所居宫稱東宫不言太子宫者二宫以東西為稱</hi>
<hi>明是天子之離宫使太子居之也左氏傳楚聲子曰晉大夫皆卿才也如杞梓皮革自楚往也吳質荅曹子建</hi>
<hi>書曰塤簫激於華屋魏志曰文帝為五官郎將北海徐幹廣陵陳琳並見友善</hi>平旦上林苑日<lb/>
<pb n="KR4h0002_WYG_026-12b"/>
入伊水濵<hi>其三言晨夕侍遊良非一所也楚辭曰平明發兮蒼梧漢書曰梁孝王入朝侍帝遊獵上</hi>
<hi>林中論衡曰堯時擊壤者曰吾日入而息列仙傳曰王子喬周靈王太子晉也遊伊雒之間</hi>書記既<lb/>
翩翩賦歌能妙絶<hi>魏文帝與吳質書曰公幹五言詩之善者妙絶時人元瑜書記翩翩致足</hi>
<hi>樂也</hi>相如恧温麗子雲慙筆札<hi>西京雜記曰枚皋文章㨗疾長卿製作淹遲皆一時</hi>
<hi>之譽長卿首尾温麗枚皋時有累句故知疾行無善迹矣方言曰恧慙也漢書曰樓䕶與谷永俱為五候上客</hi>
<hi>長安號曰谷子雲之筆札樓君卿之脣舌</hi>駿足思長阪柴車畏危轍<hi>駿足喻希叔柴</hi>
<hi>車自喻也棗臺彦荅杜育詩曰矯矯駿足繁纓朱就韓詩外傳齊子曰臣頼君之賜駑馬柴車可得而乗也</hi>
愧兹山陽讌空此河陽别<hi>其四魏氏春秋曰嵇康寓居山陽縣與向秀遊於竹林號</hi>
<pb n="KR4h0002_WYG_026-13a"/>
<hi>曰七賢曹植送應氏詩曰親眤並集送置酒此河陽</hi>平原十日飲中散千里遊<hi>平原</hi>
<hi>趙勝也史記曰秦昭王聞魏齊在平原君家遺平原君好書曰寡人聞君之高義願與為布衣之交君幸過寡</hi>
<hi>人寡人願與君為十日之飲平原君遂入秦見昭王干寳晉紀曰初吕安友嵇康相思則命駕千里從之</hi>渤<lb/>
海方淫滯宜城誰獻酬<hi>言已之事竟陵猶徐吳之在渤海漢書渤海郡有南皮縣即徐</hi>
<hi>吳遊之所也國語曰底著淫滯賈逵曰淫久也陳思王酒賦曰酒有宜城濃醪蒼梧漂清毛詩曰獻酬交錯</hi>
屏居南山下臨此歲方秋<hi>屏居南山下已見上文左氏傳卜徒父曰歲云秋矣漢書</hi>
<hi>路博徳曰方秋匈奴馬肥未可與戰廣雅曰方始也</hi>惜哉時不與日暮無輕舟<hi>其五</hi>
<hi>言無輕舟以相從也賈逵國語注曰惜痛也劉越石贈盧諒詩曰時哉不我與曹子建贈王仲宣詩曰有彼孤</hi>
<pb n="KR4h0002_WYG_026-13b"/>
<hi>鴛鴦哀鳴無匹儔我願執此鳥惜哉無輕舟</hi>
　　贈張徐州謖一首<hi>五言</hi>
　　　范彦龍<lb/>
田家樵採去薄暮方來歸<hi>漢書楊惲曰田家作苦張景陽雜書曰後來修岸垂時聞</hi>
<hi>樵採音楚辭曰薄暮雷電廣雅曰薄至也毛詩曰來歸自鎬杜預左氏傳注曰來者自外之文也</hi>還聞<lb/>
稚子説有客款柴扉<hi>史記曰楚懐王稚子子蘭吕氏春秋曰款門而謁高誘曰款叩也柴</hi>
<hi>扉即荆扉也鄭𤣥禮記注曰蓽門荆竹織門也</hi>儐從皆珠玳裘馬悉輕肥<hi>吳都賦曰</hi>
<hi>儐從奕奕廣雅曰儐導也史記曰趙平原君使人於春申君舍之於上舍趙使欲夸楚為玳瑁簮刀劍並以珠</hi>
<pb n="KR4h0002_WYG_026-14a"/>
<hi>餙之請春申君客論語子曰赤之適齊也乗肥馬衣輕裘</hi>軒葢照墟落傳瑞生光輝<lb/>
<hi>説苑翟璜謂田子方曰吾禄厚得此軒葢又師曠謂晉平公曰吾鼎不當生墟落應劭風俗通曰諸候及使者</hi>
<hi>有傳信乃得舍於傳耳今刺史行部車號傳車從事督郵周禮曰典瑞鄭𤣥曰瑞節信也</hi>疑是徐方<lb/>
牧既是復疑非<hi>阮瑀止欲賦曰意謂是而復非</hi>思舊昔言有此道今已<lb/>
微<hi>穀梁傳曰叔姬歸于紀其不言逆何也逆之道微范寗曰逆者非卿也</hi>物情棄疵賤何<lb/>
獨顧衡闈<hi>莊子曰人之有所不得與皆物之情也郭象曰憂娛在懐皆物情耳非理也爾雅曰疵痛</hi>
<hi>也衡闈衡門也或以衡闈為絃韋非也</hi>恨不具雞黍得與故人揮<hi>謝承後漢書曰</hi>
<hi>山陽范式字巨卿與汝南張元伯為友春别京師以秋為期至九月十五日殺雞作黍二親笑曰山陽去此㡬</hi>
<pb n="KR4h0002_WYG_026-14b"/>
<hi>千里何必至元伯曰巨卿信士不失期者言未絶而巨卿至韓康伯周易注曰揮散也</hi>懐情徒草<lb/>
草淚下空霏霏<hi>毛萇詩傳曰懐思也毛詩曰驕人好好勞人草草又曰雨雪霏霏</hi>寄書<lb/>
雲間雁為我西北飛<hi>漢書曰帝思蘇武使謂單于天子射上林中得雁足有係帛書西北</hi>
<hi>謂徐州也在揚州之西北輿地志曰宋以鍾離置徐州齊以荆州為北徐州也</hi>
　　古意贈王中書一首<hi>五言王集曰覽古贈  中書融</hi>
　　　范彦龍<lb/>
攝官青𤨏闥遥望鳯皇池<hi>王融荅詩題云雜體報范通直雲梁書曰靈為通直散騎</hi>
<hi>侍郎左氏傳韓厥曰敢告不敏攝官承乏漢舊儀曰黄門郎暮入對青𤨏門拜晉中興書曰荀朂徙中書監為</hi>
<pb n="KR4h0002_WYG_026-15a"/>
<hi>尚書令人賀之乃發恚云奪我鳯皇池卿諸人何賀我耶</hi>誰云相去逺脈脈阻光儀<lb/>
<hi>劉楨贈徐幹詩曰誰謂相去逺古詩曰盈盈一水間脈脈不得語鸚鵡賦曰侍君子之光儀</hi>岱山饒<lb/>
靈異沂水富英竒<hi>尚書曰海岱及淮惟徐州又曰淮沂其乂漢舊有琅邪郡音義曰屬徐州</hi>
<hi>晉書琅邪王氏之先漢紀曰秦遷于琅邪之皋虞後徒于臨沂</hi>逸翮凌北海搏飛出南<lb/>
皮<hi>徐幹居北海吳質遊南皮二人皆䝉魏文恩幸故言地以明之也郭璞遊仙詩曰逸翮思拂霄杜預左氏</hi>
<hi>傳注曰陵侮也謂輕易之莊子曰鵬搏扶摇而上司馬彪曰搏圜也圜飛而上若扶摇也</hi>遭逢聖明<lb/>
后來棲桐樹枝<hi>孔安國尚書傳曰聖人受命則鳯皇至鄭𤣥毛詩箋曰鳯皇之性非梧桐不棲</hi>
竹花何莫莫桐葉何離離<hi>鄭𤣥毛詩箋曰鳯皇非竹實不食毛詩曰葛之覃兮維葉</hi>
<pb n="KR4h0002_WYG_026-15b"/>
<hi>莫莫又曰其桐其椅其實離離</hi>可棲復可食此外亦何為<hi>古詩曰賤妾擬何為</hi>豈<lb/>
知鷦鷯者一粒有餘貲<hi>鷦鷯賦曰巢林不過一枝每食不過數粒蒼頡篇曰貲財也</hi>
　　贈郭桐廬出溪口見候余既未至郭仍進村維舟<lb/>
　　　久之郭生方至一首<hi>五言縣顧野王輿地志曰桐廬  吳分富陽之桐廬</hi>
　　　<hi>溪也劉孝標集曰郭桐廬峙</hi>
　　　任彦昇<lb/>
朝發富春渚蓄意忍相思<hi>漢書曰㑹稽郡富春縣孔安國尚書傳曰蓄積也</hi>涿<lb/>
令行春反冠葢溢川坻<hi>范曄後漢書曰滕撫字叔輔北海人也初士州郡稍遷為涿令</hi>
<pb n="KR4h0002_WYG_026-16a"/>
<hi>有文武理用太守以其能委仕郡職兼領六縣流愛千民行春兩白鹿隨車挾轂而行郭璞上林賦注曰坻岸</hi>
<hi>也坻或為湄</hi>望久方來萃悲歡不自持<hi>毛萇詩傳曰萃集也</hi>滄江路窮<lb/>
此湍險方自兹疊嶂易成響重以夜猨悲客心幸自弭<lb/>
中道遇心期<hi>楚辭曰聊抑志而自弭</hi>親好自斯絶孤遊從此辭<hi>謝靈</hi>
<hi>運詩曰孤遊非情欵蘇武詩曰去去從此辭</hi>
　行旅上<lb/>
　　河陽縣作二首<hi>五言</hi>
　　　潘安仁<hi>哀傷贈荅皆潘居陸後而此在前疑誤也</hi>
<pb n="KR4h0002_WYG_026-16b"/>
微身輕蟬翼弱冠忝嘉招<hi>岳弱冠舉秀才曹植表曰身輕蟬翼恩重丘山楚辭曰蟬</hi>
<hi>翼為輕也</hi>在疚妨賢路再升上宰朝<hi>言已在病以妨賢路也毛詩曰㷀㷀在疚説苑</hi>
<hi>楚令尹虞丘子謂莊王曰臣為令尹處士不升妨羣賢路上宰朝謂司空太尉府</hi>猥荷公叔舉<lb/>
連陪厠王寮<hi>言以凡猥之才而荷薦舉也太尉舉為郎已見閑居賦許慎淮南子注曰猥凡也論</hi>
<hi>語曰公叔文子之臣大夫僎與文子同升諸公子曰可以為文矣又曰陪臣執國命馬融曰陪重也謂家臣也</hi>
長嘯歸東山擁耒耨時苖<hi>岳天陵詩序曰岳屏居天陵東山下楚辭曰臨深水而長</hi>
<hi>嘯説文曰耒手耕曲水鄭𤣥周禮注曰耨耘耔也</hi>幽谷茂纎葛峻巖敷榮條落<lb/>
英隕林趾飛莖秀陵喬<hi>杜預左氏傳注曰趾足也爾雅曰大阜曰陵</hi>卑高亦<lb/>
<pb n="KR4h0002_WYG_026-17a"/>
何常升降在一朝<hi>二者升降在於倐忽以喻人之榮辱亦在須臾言不足歎也</hi>徒恨<lb/>
良時泰小人道遂消<hi>李陵贈蘇武詩曰良時不再至禰衡書曰衡以良時散而復合周易</hi>
<hi>泰卦曰君子道長小人道消</hi>譬如野田蓬斡流隨風飄<hi>商君書曰今夫飛蓬遇飄</hi>
<hi>風而行千里乗風之勢也鶡冠子曰幹流遷徙如淳漢書注曰幹轉也</hi>昔倦都邑游今掌<lb/>
河朔傜<hi>歸田賦曰游都邑以永久尚書曰王次于河朔</hi>登城眷南顧凱風揚微<lb/>
綃<hi>鄭𤣥毛詩箋曰顧視也吕氏春秋曰南方凱風禮記曰綃幕也鄭𤣥曰綃縑也音消</hi>洪流何浩<lb/>
蕩脩芒鬱岧嶤<hi>浩蕩或為濟蕩音西郭縁生述征記曰北芒城北芒嶺也</hi>誰謂晉京<lb/>
逺室邇身實遼<hi>毛詩曰誰謂宋逺又曰其室則邇其人甚逺</hi>誰謂邑宰輕令<lb/>
<pb n="KR4h0002_WYG_026-17b"/>
名患不劭<hi>左氏傳子産曰令名徳之輿也小雅曰劭羙也</hi>人生天地間百歲孰<lb/>
能要<hi>古詩曰人生天地間又曰人生不滿百</hi>熲如槁石火瞥若截道飈<hi>爾雅</hi>
<hi>曰熲光也毛詩曰子有鐘鼓弗擊弗考毛萇曰考亦擊也槁與考古字通古樂府詩曰鑿石見火能㡬時説文</hi>
<hi>曰瞥見也張衡舞賦曰瞥若電滅古詩曰人生寄一世奄忽若飈塵瞥孚説切</hi>齊都無遺聲桐<lb/>
鄉有餘謡<hi>論語曰齊景公有馬千駟死之日人無得而稱焉漢書曰朱邑為桐鄉嗇夫亷平不苛及</hi>
<hi>死子葬之桐鄉邑人為之起冡立祠也</hi>福謙在純約害盈由矜驕<hi>周易曰鬼神害</hi>
<hi>盈而福謙左氏傳晉成鱄曰在約思純孔安國尚書傳曰自賢曰矜</hi>雖無君人徳視民庶<lb/>
不恌<hi>毛詩曰我有嘉賔徳音孔昭視民不恌君子是則是傚毛萇詩曰恌偷也</hi>
<pb n="KR4h0002_WYG_026-18a"/>
日夕隂雲起登城望洪河<hi>潘元茂九錫文曰濟師洪河</hi>川氣冒山嶺<lb/>
驚湍激巖阿歸雁映蘭畤游魚動圓波<hi>史記曰楚以弱弓微繳加歸雁</hi>
<hi>之上韓詩曰宛在水中沚薛君曰大渚曰沚之以切</hi>鳴蟬厲寒音時菊耀秋華<hi>禮記</hi>
<hi>曰孟秋寒蟬鳴廣雅曰厲高也謂高而急也禮記曰季秋菊有黄華</hi>引領望京室南路在<lb/>
伐柯<hi>左氏傳穆叔曰引領西望毛詩曰伐柯伐柯其則不逺</hi>大夏緬無覿崇芒鬱<lb/>
嵯峨<hi>陸機洛陽記曰大夏門魏明帝所造有三層高百尺韋昭國語注曰緬猶邈也郭縁生述征記曰北</hi>
<hi>芒去大夏門不盈一里秦嘉詩曰巖石鬱嵯峩</hi>總總都邑人擾擾俗化訛<hi>楚辭曰紛</hi>
<hi>總總兮九州王逸曰總聚也七發曰擾擾若三軍之騰裝鄭𤣥毛詩箋曰訛偽也五戈切</hi>依水類浮<lb/>
<pb n="KR4h0002_WYG_026-18b"/>
萍寄松似懸蘿<hi>淮南子曰夫萍樹根於水水樹根於土天地性也毛詩曰蔦與女蘿施于松栢</hi>
<hi>曹植雜詩曰寄松為女蘿依水如浮萍</hi>朱博糾舒慢楚風被琅邪<hi>漢書曰朱博字</hi>
<hi>子元杜陵人也遷琅邪太守齊部舒緩敕功曹官屬多裒衣大袑不中節度自今掾吏衣皆去地三寸視事數</hi>
<hi>年大改其俗掾吏禮節皆如楚趙袑音紹袑袴也</hi>曲蓬何以直託身依叢麻<hi>曾子</hi>
<hi>曰蓬生麻中不扶自直漢書婁䕶曰吕公託身於我</hi>黔黎竟何常政成在民和<hi>史記</hi>
<hi>曰秦更名民曰黔首左氏傳季梁曰民和而神降之福</hi>位同單父邑愧無子賤歌<lb/>
<hi>吕氏春秋曰宓子賤治單父彈鳴琴身不下堂而單父治</hi>豈敢陋微官但恐忝所荷<lb/>
　　在懐縣作二首<hi>五言</hi>
<pb n="KR4h0002_WYG_026-19a"/>
　　　潘安仁<lb/>
南陸迎脩景朱明送末垂<hi>續漢書曰日行南陸謂之夏淮南子曰仲夏至脩毛詩曰</hi>
<hi>夏之日毛萇曰言時長也爾雅曰夏為朱明末垂猶末也崔駰臨洛觀賦曰迎夏之首末春之垂</hi>初伏<lb/>
啟新節隆暑方赫羲<hi>崔寔四民月令曰六月初伏薦麥𤓰于祖禰賈誼旱雲賦曰隆暑盛</hi>
<hi>其無聊繁欽柳樹賦曰翳炎夏之白日救隆暑之赫羲思𤣥賦注曰赫羲盛也</hi>朝想慶雲興夕<lb/>
遲白日移<hi>遲猶思也</hi>揮汗辭中宇登城臨清池<hi>史記蘇秦曰揮汗成雨賈</hi>
<hi>逵國語注曰揮灑也楚辭曰㸑土鬵于中宇</hi>涼飈自逺集輕襟隨風吹靈圃<lb/>
耀華果通衢列高椅<hi>靈圃猶靈囿也東征賦曰導通衢之大道椅梓屬</hi>𤓰瓞蔓<lb/>
<pb n="KR4h0002_WYG_026-19b"/>
長苞薑芋紛廣畦<hi>韓詩曰綿綿𤓰瓞薛君曰瓞小𤓰也毛萇詩傳曰苞本也劉熈孟子注曰</hi>
<hi>今俗以五十畆為大畦也</hi>稻栽肅芊芊黍苗何離離<hi>禮記曰故栽者培之凡蒔草謂</hi>
<hi>之栽也廣雅曰芊芊茂也毛詩曰彼黍離離彼稷之苗</hi>虚薄乏時用位微名日卑<lb/>
<hi>朝子曰工商游食之民少而名卑</hi>驅役宰兩邑政績竟無施自我違京<lb/>
輦四載迄于斯<hi>胡廣漢宫觧故注曰轂下諭在輦轂之下京城之中也詩曰以迄于今毛詩曰</hi>
<hi>迄至也</hi>噐非廊廟姿屢出固其宜<hi>慎子曰廊廟之材非一木之枝史記曰賢人深</hi>
<hi>謀於廊廟孫卿子曰君道行則萬物皆得其宜也</hi>徒懐越鳥志眷戀想南枝<hi>古詩</hi>
<hi>曰越鳥巢南枝</hi>春秋代遷逝四運分可喜<hi>楚辭曰春與秋其代序莊子曰黄帝曰隂</hi>
<pb n="KR4h0002_WYG_026-20a"/>
<hi>陽四時運行各得其序楚辭曰緑葉素榮紛其可喜</hi>寵辱易不驚戀本難為思<hi>老子</hi>
<hi>曰寵辱若驚何謂寵辱辱為下得之若驚失之若驚是謂寵辱若驚禮記曰太公封於營丘比及五世皆反葬</hi>
<hi>於周君子樂其所自生禮不忘其本</hi>
我來冰未泮時暑忽隆熾<hi>毛詩曰我來自東又曰迨冰未泮</hi>感此還期<lb/>
淹歎彼年往駛<hi>楚辭曰年洋洋而日往</hi>登城望郊甸遊目歴朝寺<lb/>
<hi>楚辭曰忽返顧以遊目風俗通曰今尚書御史所止皆曰寺也</hi>小國寡民務終日寂無<lb/>
事<hi>老子曰小國寡民陸賈新語曰君子之治也混然無事寂然無聲</hi>白水過庭激緑槐<lb/>
夾門植<hi>鄭𤣥周禮注曰植根生之屬也</hi>信羙非吾土秪攪懐歸志<hi>登樓賦曰</hi>
<pb n="KR4h0002_WYG_026-20b"/>
<hi>雖信羙而非吾土毛詩曰秪攪我心孟子曰浩然有歸志</hi>巻然顧鞏洛山川邈離異<lb/>
<hi>孔叢子歌曰眷然顧之慘焉心悲鄭𤣥毛詩箋曰回首曰顧鞏洛岳父墳塋所在也漢書曰潁川北近鞏洛墳</hi>
<hi>塋已見西征賦楚辭曰終免獨離異</hi>願言旋舊鄉畏此簡書忌<hi>毛詩曰願言思子又</hi>
<hi>曰豈不懐歸畏此簡書毛萇曰簡書戒命也</hi>祗奉社稷守恪居處職司<hi>論語子路</hi>
<hi>使子羔為費宰子路曰有民人焉有社稷焉左氏傳公鉏曰敬㳟朝夕恪居官次</hi>
　　迎大駕一首<hi>五言鄴王隠晉書曰東海王越從大駕討  軍敗永康二年越率天下甲</hi>
　　　<hi>士三萬人奉迎大駕還洛</hi>
　　　潘正叔<lb/>
<pb n="KR4h0002_WYG_026-21a"/>
南山鬱岑崟洛川迅且急青松䕃脩嶺緑蘩被廣隰<hi>爾雅</hi>
<hi>曰蘩皤蒿也</hi>朝日順長塗夕暮無所集<hi>毛詩曰順被長道魏武帝短歌行曰暮無</hi>
<hi>所宿栖</hi>歸雲乗幰浮淒風尋帷入<hi>傳毅七激曰仰歸雲愬遊風説文曰乗覆也帷</hi>
<hi>車餙也子虛賦曰張翠帷建羽葢然此雖無翠羽而帷葢即同也</hi>道逢深識士舉手對<lb/>
吾揖<hi>王命論曰超然逺覽淵然深識假為深識之言也</hi>世故尚未夷崤函方嶮<lb/>
澁<hi>國語桓公問於史伯曰王室多故鄭𤣥周禮注曰故災禍也孔安國尚書傳曰夷平也戰國䇿蘇武曰秦</hi>
<hi>東有崤函之固</hi>狐貍夾兩轅豺狼當路立<hi>漢書杜文謂孫寳曰豺狼當路不宜復問</hi>
<hi>狐貍</hi>翔鳯嬰籠檻騏驥見維縶<hi>翔鳯騏驥皆喻賢也楚辭曰騏驥伏匿而不見鳯皇</hi>
<pb n="KR4h0002_WYG_026-21b"/>
<hi>高飛而不下鸚鵡賦曰順籠檻以俯仰毛詩曰縶之維之</hi>俎豆昔常聞軍旅素未習<lb/>
<hi>論語曰衛靈公問陳於孔子孔子對曰俎豆之事則嘗聞之矣軍旅之事未之學也鄭𤣥䘮服注曰素猶故也</hi>
且少停君駕徐待干戈戢<hi>既假為彼人之辭故自謂為君也毛詩曰載戢干戈</hi>
　　赴洛詩二首<hi>五言云集云此篇赴太子洗馬時作下篇  東宫作而此同云赴洛誤也</hi>
　　　陸士衡<lb/>
希世無高符營道無烈心<hi>莊子原憲謂子貢曰夫希世而行比周而友憲不忍為也</hi>
<hi>漢書音義希世隨世也禮記曰儒有合志同方營道同術</hi>靖端肅有命假檝越江潭<lb/>
<hi>國語祁午見范宣子曰若能靖端諸候使服聴命於晉國周易曰大君有命説文曰越度也楚辭曰游於江潭</hi>
<pb n="KR4h0002_WYG_026-22a"/>
親友贈予邁揮淚廣川隂<hi>家語公父文伯卒敬姜曰二三婦無揮涕王肅曰揮涕者</hi>
<hi>涙以手揮之</hi>撫膺觧擕手永歎結遺音<hi>列子曰撫膺而恨毛詩曰擕手同行又曰</hi>
<hi>假寐永歎曹子建雜詩曰翹思慕逺人願欲託遺音</hi>無迹有所匿寂寞聲必沈<hi>言分</hi>
<hi>訣之後形聲俱沒視之無迹而形有所匿聴之寂寞而其聲必沈也吕氏春秋曰作則有所匿其塗也淮南子</hi>
<hi>曰寂寞音之主也迹或為積非也</hi>肆目眇不及緬然若䨇潛<hi>高誘淮南子注曰肆</hi>
<hi>盡也毛詩曰瞻望不及緬已見上文</hi>南望泣𤣥渚北邁涉長林<hi>西京賦曰海若遊於</hi>
<hi>𤣥渚</hi>谷風拂脩薄油雲翳高岑<hi>王逸楚辭注曰草木交曰薄孟子曰油然作雲</hi>亹<lb/>
亹孤獸騁嚶嚶思鳥吟<hi>亹亹走貌也曹子建詩曰孤獸走索羣毛詩曰鳥鳴嚶嚶</hi>感<lb/>
<pb n="KR4h0002_WYG_026-22b"/>
物戀堂室離思一何深<hi>感物已見上文曹子建離詩曰離思一何深</hi>佇立愾<lb/>
我歎寤寐涕盈衿<hi>毛詩曰佇立以泣又曰慨我寤歎</hi>惜無懐歸志辛苦<lb/>
誰為心<hi>歸志已見上文</hi>
覊旅逺遊宦託身承華側<hi>謂為太子洗馬也左氏傳陳敬仲曰覊旅之臣漢書薄昭</hi>
<hi>書曰遊宦事人范曄後漢書王常曰臣託身階下陸機洛陽記曰太子宫有承華門</hi>撫劍遵銅輦<lb/>
振纓盡祇肅<hi>左氏傳曰子朱怒撫劍從之銅輦太子車餙未詳所見漢書匡衡曰祇肅舊禮銅或</hi>
<hi>為彫</hi>歲月一何易寒暑忽已革載離多悲心感物情悽惻<lb/>
<hi>毛詩曰二月初吉載離寒暑</hi>慷慨遺安愈永歎廢餐食<hi>東京賦曰膺多福以安愈</hi>
<pb n="KR4h0002_WYG_026-23a"/>
<hi>永歎已見上文列子曰杞國有人憂天崩廢寢食蔡琰詩曰飢當食兮不能餐</hi>思樂樂難誘曰<lb/>
歸歸未克<hi>國語楚藍尹亹曰飲食思禮同晏思樂毛詩云曰歸曰歸歲亦暮止</hi>憂苦欲何<lb/>
為纒綿胸與臆<hi>列子曰卑辱則憂苦張叔與任彦堅書曰纒綿恩好庶蹈高蹤登樓賦曰氣交</hi>
<hi>憤於胸臆</hi>仰瞻陵霄鳥羨爾歸飛翼<hi>高誘淮南子注曰羨願也毛詩曰弁彼鸒斯歸</hi>
<hi>飛提提</hi>
　　赴洛道中作一首<hi>五言</hi>
　　　陸士衡<lb/>
總轡登長路鳴咽辭密親<hi>家語孔子曰善御者正身以總轡蔡琰詩曰行路亦嗚咽</hi>
<pb n="KR4h0002_WYG_026-23b"/>
<hi>薛君韓詩章句曰鳴歎辭也毛萇詩傳曰咽憂不能息也</hi>借問子何之世網嬰我身<lb/>
<hi>江偉荅軍司馬詩曰覊縶繫世網進退維準繩説文曰嬰繞也</hi>永歎遵北渚遺思結南<lb/>
津<hi>永歎已見上文秦嘉贈婦詩曰遺思致款誠</hi>行行遂已逺野途曠無人<hi>周禮</hi>
<hi>曰野塗五軌楚辭曰野寂寞其無人</hi>山澤紛紆餘林薄杳阡眠<hi>上林賦曰紆餘逶迤</hi>
<hi>楚辭曰逺望兮阡眠</hi>虎嘯深谷底鷄鳴高樹巔<hi>淮南子曰虎嘯而谷風至樂録曰鷄</hi>
<hi>鳴高樹巔</hi>哀風中夜流孤獸更我前悲情觸物感沈思鬱纒<lb/>
綿<hi>纒綿已見上文</hi>佇立望故鄉顧影悽自憐<hi>佇立已見上文丁儀寡婦賦曰賤妾</hi>
<hi>焭焭顧影為儔楚辭曰私自憐兮何極</hi>逺遊越山川山川脩且廣<hi>楚辭曰願輕舉</hi>
<pb n="KR4h0002_WYG_026-24a"/>
<hi>而逺遊秦嘉妻徐氏荅嘉書曰高山巖巖而君是越</hi>振䇿陟崇丘安轡遵平莽<hi>秦嘉</hi>
<hi>詩曰過辭二親墓振䇿陟長衢漢書曰天子案轡徐行方言曰草南楚謂之莽</hi>夕息抱影寐朝<lb/>
徂銜思往<hi>楚辭曰廓抱影而獨倚</hi>頓轡倚嵩巖側聴悲風響<hi>頓猶舎也</hi>
<hi>爾雅曰嵩高也</hi>清露墜素輝明月一何朗撫几不能寐振衣獨<lb/>
長想<hi>新賦曰老古振衣而起舞賦曰遊心無垠逺思長想</hi>
　　吳王郎中時從梁陳作一首<hi>五言</hi>
　　　陸士衡<lb/>
在昔䝉嘉運矯迹入崇賢<hi>孫放詩曰矯迹步𤣥闈東京賦曰昭仁惠於崇賢薛綜曰</hi>
<pb n="KR4h0002_WYG_026-24b"/>
<hi>立崇賢門於東也</hi>假翼鳴鳯條濯足升龍淵<hi>應璩與劉公幹書曰鶉鷃棲翔鳯之</hi>
<hi>條黿鼉遊升龍之川識真者所為憤結也</hi>𤣥冕無醜士冶服使我妍<hi>周禮曰大夫𤣥</hi>
<hi>冕</hi>輕劍拂鞶厲長纓麗且鮮<hi>禮記曰男鞶革也毛詩曰垂帶而厲毛萇曰厲帶之</hi>
<hi>垂者鄭𤣥曰鞶必垂厲以為餙韓子曰鄒君好長纓左右皆服長纓也</hi>誰謂伏事淺契闊<lb/>
踰三年<hi>周禮曰大司徒頒職事十有二曰服事鄭司農曰服事謂為公家服事也服與伏同古字通毛</hi>
<hi>詩曰死生契闊</hi>薄言肅後命改服就藩臣<hi>毛詩曰薄言旋歸左氏傳曰宰孔謂齊候</hi>
<hi>曰且有後命無下拜漢書曰吳王濞稍失藩臣禮</hi>夙駕尋清軌逺遊越梁陳<hi>毛詩</hi>
<hi>曰星言夙駕廣雅曰軌道也逺遊已見上文</hi>感物多逺念慷慨懐古人<hi>毛詩曰我</hi>
<pb n="KR4h0002_WYG_026-25a"/>
<hi>思古人實獲我心</hi>
　　始作鎮軍參軍經曲阿作一首<hi>五言宋臧榮緒晉書曰  武帝行鎮</hi>
　　　<hi>軍將軍</hi>
　　　陶淵明<hi>沈約宋書曰陶潛字淵明或云字元亮潯陽人少有高趣為鎮軍建威參軍後</hi>
　　　　<hi>為彭澤令觧印綬去職卒於家</hi>
弱齡寄事外委懐在琴書<hi>晉中興書簡文詔曰㑹稽王英秀𤣥虚神棲事外鄭𤣥儀</hi>
<hi>禮注曰委安也劉歆遂初賦曰玩琴書以條暢</hi>被褐欣自得屢空常晏如<hi>家語曰原</hi>
<hi>憲衣冠弊并日而食蔬衎然有自得之志論語子曰回也其庶乎屢空漢書曰楊雄家産不過十金室無擔石</hi>
<pb n="KR4h0002_WYG_026-25b"/>
<hi>之儲晏如也</hi>時來苟宜㑹宛轡憩通衢<hi>盧子諒谷魏子悌詩曰遇䝉時來㑹宛屈</hi>
<hi>也言屈長往之駕息於通衢之中通衢喻仕路也毛萇詩傳曰憩息也通衢已見上文</hi>投䇿命晨<lb/>
旅暫與園田疎<hi>七命曰夸父為之投䇿</hi>眇眇孤舟逝綿綿歸思紆<lb/>
<hi>楚辭曰安眇眇兮無所歸薄又曰縹綿綿之不可紆王逸曰綿綿細微之思難㫁絶也</hi>我行豈不<lb/>
遥登降千里餘目倦脩塗異心念山澤居<hi>仲長子昌言曰古之隠士</hi>
<hi>或夫負妻戴以入山澤</hi>望雲慙高鳥臨水愧遊魚<hi>言魚鳥咸得其所而已獨違其</hi>
<hi>性也文子曰高鳥盡而良弓藏大戴禮曰魚遊于水鳥飛于雲</hi>真想初在衿誰謂形迹<lb/>
拘<hi>淮南子曰全性保真不虧其身老子曰脩之於身其徳乃真王逸楚辭注曰保真守𤣥黙也</hi>聊且<lb/>
<pb n="KR4h0002_WYG_026-26a"/>
憑化遷終反班生廬<hi>莊子謂恵子曰孔子行年六十而六十化郭象曰與時俱化也班固</hi>
<hi>幽通賦曰終保已而貽則里止仁之所廬漢書曰班彪與從兄嗣共遊學家有賜書楊子雲已下莫不造門</hi>
　　辛丑歲七月赴假還江陵夜行塗口一首<hi>五言宋沈約</hi>
　　　<hi>書曰潛自以曾祖晉世宰輔不復屈身後代自高祖王業漸隆不復肯仕所著文章皆題年月</hi>
　　　<hi>義熈已前則書晉氏年號自永初以來唯云甲子而已江圖曰自沙陽縣下流一百一十里至</hi>
　　　<hi>赤圻赤圻二十里至塗口也</hi>
　　　陶淵明<lb/>
閑居三十載遂與塵事㝠<hi>漢書曰司馬相如稱疾閑居塵事塵俗之事也郭象莊子</hi>
<pb n="KR4h0002_WYG_026-26b"/>
<hi>注曰凡非真皆塵垢矣説文曰㝠窈也又曰窈深逺也</hi>詩書敦宿好林園無世情<lb/>
<hi>左氏傳趙衰曰郤榖悦禮樂而敦詩書纒子董無心曰無心鄙人也不識世情</hi>如何舍此去遥<lb/>
遥至西荆<hi>西荆州也時京都在東故謂荆州為西也</hi>叩栧親月舩臨流别友<lb/>
生<hi>楚辭曰漁父鼓栧而去王逸曰叩舩舷也楚辭曰臨流水而太息毛詩曰雖有兄弟不如友生</hi>凉風<lb/>
起將夕夜景湛虚明昭昭天宇闊皛皛川上平<hi>淮南子曰甘暝</hi>
<hi>于大霄之宅覺視于昭昭之宇李顒離思篇曰烈烈寒氣嚴寥寥天宇清説文曰通白曰皛皛明也</hi>懐役<lb/>
不遑寐中宵尚孤征<hi>毛詩曰不遑假寐</hi>商歌非吾事依依在耦<lb/>
耕<hi>淮南子曰寗戚商歌車下而桓公慨然而悟許慎曰寗戚衛人聞齊桓公興霸無因自達將車自往商秋</hi>
<pb n="KR4h0002_WYG_026-27a"/>
<hi>聲也莊子卞隨曰非吾事也論語曰長沮桀溺耦而耕</hi>投冠旋舊墟不為好爵榮<lb/>
<hi>周易曰我有好爵吾與爾縻之</hi>養真衡茅下庶以善自名<hi>曹子建辯問曰君子隠居</hi>
<hi>以養真也衡門茅茨范曄後漢書馬援曰吾從弟少遊曰士生一時鄉里稱善人斯可矣鄭𤣥禮記注曰名令</hi>
<hi>聞也</hi>
　　永初三年七月十六日之郡初發都一首<hi>五言宋沈約</hi>
　　　<hi>書曰高祖永初三年五月崩少帝即位出靈運為永嘉郡守少帝猶未改元故云永初</hi>
　　　謝靈運<lb/>
述職期闌暑理棹變金素<hi>尚書大傳曰古者諸侯之於天子五年一朝朝見其身述</hi>
<pb n="KR4h0002_WYG_026-27b"/>
<hi>其職述其職者述其所職也漢書王吉傳邵公述職舍於棠下而聴㫁焉潘岳悼亡詩曰溽暑隨節闌闌猶盡</hi>
<hi>也金素秋也秋為金而色白故曰金素也漢書曰西方金也劉楨書曰肅以素秋則落也</hi>秋岸澄夕<lb/>
隂火旻團朝露<hi>火大火也毛詩曰七月流火爾雅曰秋為旻天毛詩曰野有蔓草零露團兮</hi>
辛苦誰為情遊子值頽暮<hi>陸機赴洛詩曰辛苦誰為心楚辭曰歲曶曶其若頽</hi>愛<lb/>
似莊念昔久敬曾存故<hi>言遊子多悲觸物增戀愛其似者若莊生之念疇昔久而愈敬</hi>
<hi>類曾子之存故交莊子曰夫越之流人去國旬月見所嘗見於國中喜及期年也見似人者而喜矣論語曰晏</hi>
<hi>平仲善與人交久而敬之韓詩外傳曰子夏過曾子曰入食子夏曰不為公費乎曾子曰有三費飲食不在其</hi>
<hi>中子夏曰敢問三費曾子曰少而學長而忘之一費也事君有功輕而負之二費也久友交而中絶此三費也</hi>
<pb n="KR4h0002_WYG_026-28a"/>
如何懐土心持此謝逺度<hi>此謂懐土也言如何同彼懐土之心持此彌慙逺度也楚</hi>
<hi>辭曰逺度世以忘歸思𤣥賦曰願得逺度以自娛</hi>李牧愧長䄂郤克慙躧歩<hi>言手</hi>
<hi>足有疾故或愧或慙也戰國䇿曰武安君李牧至趙王使韓蒼數之曰將軍戰勝王觴將軍將軍為夀於前捭</hi>
<hi>上首當死武安君曰身大臂短不能及地起居不敬恐獲死罪於前故使工人為木杖以接手上若弗信請視</hi>
<hi>之説文曰椑兩手擊也希買切左氏傳曰使卻克徴㑹于齊頃公帷婦人使觀之卻子登婦人笑於房杜預曰</hi>
<hi>跛而登階故笑也魏都賦曰邯鄲躧步</hi>良時不見遺醜狀不成惡<hi>言雖有疾背不</hi>
<hi>見棄遺也良時已見上文左氏傳曰鬷薎惡杜預曰惡貌醜也</hi>曰余亦支離依方早有<lb/>
慕<hi>莊子曰支離疏者頤隠於齊眉高於頂㑹撮指天五管在上兩髀為脅七賢音義曰形體離不全正也名</hi>
<pb n="KR4h0002_WYG_026-28b"/>
<hi>疏莊子曰子桑户孟子反子琴張三人相與友子桑户死孔子使子貢往待事或鼓琴相和而歌子貢反以告</hi>
<hi>孔子孔子曰彼遊方之外者也而丘遊方之内者也子貢曰夫子何方之依曰丘天之戮民也郭象曰以方内</hi>
<hi>為桎梏明所貴在方外夫遊外者依内司馬彪曰方常也言彼遊心於常教之外也漢書郊祀歌曰天地並況</hi>
<hi>惟予有慕㑹音括撮祖括切髀歩米切</hi>生幸休明世親䝉英逹顧<hi>左氏傳曰王孫</hi>
<hi>滿曰徳之休明英逹謂廬陵王也</hi>空班趙氏璧徒乖魏王瓠<hi>言見珍同乎趙璧為</hi>
<hi>用而乖魏瓠言無所施也杜預左氏傳注曰班次也趙氏璧已見盧諶覽古詩莊子曰惠子謂莊子曰魏王貽</hi>
<hi>我大瓠之種我樹之成而實五石以盛水漿其堅不能自舉剖之以為瓠則瓠落無所容非不枵然大也吾為</hi>
<hi>其無用掊之莊子曰夫子固拙於用大矣何不能攄以為大罇常浮乎江湖司馬彪曰瓠布濩落零落也枵然</hi>
<pb n="KR4h0002_WYG_026-29a"/>
<hi>大貌掊謂擊破之也喻莊子之言大也若巨瓠之無施也一瓠落大貌徐仙民户郭切枵許喬切掊方部切</hi>
從來漸二紀始得傍歸路<hi>孔安國尚書傳曰十二年曰紀言欲之郡必塗經始寧故</hi>
<hi>曰歸路</hi>將窮山海迹未絶賞心牾<hi>言今逺遊將窮山海之迹賞心之對於此長乖</hi>
<hi>鄭𤣥毛詩箋曰晤對也</hi>
　　過始寧墅一首<hi>五言寧沈約宋書曰靈運父祖並葬始  縣并有故宅及墅遂脩營</hi>
　　　<hi>舊業極幽居之羙水經注曰始寧縣西本上虞之南鄉也</hi>
　　　謝靈運<lb/>
束髪懐耿介逐物遂推遷<hi>韓詩外傳曰夫人為父者必全其身體及其束髪屬授明</hi>
<pb n="KR4h0002_WYG_026-29b"/>
<hi>師以成其材楚辭曰獨耿介而不隨兮願慕先聖之遺教莊子曰惠施之才逐萬物而不反尚書王曰惟民生</hi>
<hi>厚因物有遷</hi>違志似如昨二紀及兹年<hi>廣雅曰違背也楊雄觧嘲曰歴覽者滋年</hi>
<hi>矣</hi>緇磷謝清曠疲薾慙貞堅<hi>論語子曰不曰堅乎磨而不磷不曰白乎湼而不緇</hi>
<hi>蒼頡篇曰曠疎曠也莊子曰薾然疲而不知所歸司馬彪曰薾極貌也薾奴結切</hi>拙疾相倚薄<lb/>
還得静者便<hi>拙謂拙官也閑居賦曰巧誠有之拙亦宜然韓康伯周易注曰薄謂相附也論語曰</hi>
<hi>智者動仁者静</hi>剖竹守滄海枉帆過舊山<hi>漢書曰初與郡守為竹使符説文曰符信</hi>
<hi>漢制以竹分而相合</hi>山行窮登頓水涉盡洄㳂<hi>爾雅曰逆流而上曰遡洄孔安國尚</hi>
<hi>書傳曰順流而下曰㳂</hi>岩峭嶺稠叠洲縈渚連綿<hi>廣雅曰峭高也又曰稠概也三</hi>
<pb n="KR4h0002_WYG_026-30a"/>
<hi>輔故事曰連綿四百餘里</hi>白雲抱幽石緑篠媚清漣<hi>清漣已見上文</hi>葺宇臨<lb/>
廻江築觀基曾巔<hi>洞簫賦曰廻江流川而溉其山春秋運斗樞曰山者地基也</hi>揮手<lb/>
告鄉曲三載期歸旋<hi>劉越石扶風歌曰揮手長相謝説文曰揮奮也燕丹子夏扶曰士無</hi>
<hi>鄉曲之譽則未與論行三載黜陟幽明故以為限</hi>且為樹枌檟無令孤願言<hi>左氏</hi>
<hi>傳曰初季孫為已樹六檟於蒲團東門之外杜預曰檟欲自為櫬也</hi>
　　富春渚一首<hi>五言</hi>
　　　謝靈運<lb/>
宵濟漁浦潭旦及富春郭<hi>吳郡記曰富春東三十里有漁浦</hi>定山緬雲<lb/>
<pb n="KR4h0002_WYG_026-30b"/>
霧赤亭無淹薄<hi>吳郡緑海四縣記曰錢塘西南五十里有定山去富春又七十里横出江中濤</hi>
<hi>迅邁以避山難辰發錢塘已逹富春赤亭定山東十餘里王逸楚辭注曰泊止也薄與泊同</hi>遡流觸<lb/>
驚急臨圻阻參錯<hi>遡流已見上文埤蒼曰碕曲岸頭也碕與圻同參錯謂碕岸之險參差交</hi>
<hi>錯也</hi>亮乏伯昬分險過吕梁壑<hi>列子曰列御冦為伯昬旡人射引之盈貫措杯水其</hi>
<hi>肘上伯昬無人曰是射之射非不射之射也當與汝登高山履危石臨百仞之泉若能射乎於是無人遂登高</hi>
<hi>山履危石臨百仞之泉背逡廵足二分垂在外揖御冦而進御冦伏地汗流至踵伯昬無人曰夫至人者上闚</hi>
<hi>青天下潛黄泉揮斤八極神氣不變今汝沐然有恂目之志爾於中殆矣夫分猶節也列子曰孔子觀於吕梁</hi>
<hi>懸水三十仞流沬三十里黿鼉魚鱉之不能游也</hi>洊至宜便習兼山貴止託<hi>周易</hi>
<pb n="KR4h0002_WYG_026-31a"/>
<hi>曰水洊至習坎王弼曰重險懸絶故水洊至也不以坎為隔絶相仍而至習乎坎者也習謂便習之也周易曰</hi>
<hi>兼山艮又曰艮其止止其所也</hi>平生恊幽期淪躓困微弱久露干禄請<lb/>
始果逺遊諾<hi>論語曰子張學干禄果猶遂也鄭𤣥毛詩箋曰諾應辭也然古者請於君君許則盡</hi>
<hi>諾以報之</hi>宿心漸申寫萬事俱零落<hi>趙壹報羊陟書曰惟君明叡平斯宿心莊子曰</hi>
<hi>致命盡情天地樂而萬事銷也楚辭曰惟草木之零落</hi>懐抱既昭曠外物徒龍蠖<lb/>
<hi>莊子宛風謂諄芒曰願聞神人諄芒曰上神乗光與形滅亡此謂昭曠説文曰曠明也周易曰尺蠖之屈以求</hi>
<hi>仲也龍蛇之蟄以存身也</hi>
　　七里瀬一首<hi>五言瀬甘州記曰桐廬縣有七里  瀬下數里至嚴陵瀬</hi>
<pb n="KR4h0002_WYG_026-31b"/>
　　　謝靈運<lb/>
羈心積秋晨晨積展遊眺<hi>爾雅曰展適也郭璞曰得自申展皆適意</hi>孤客傷<lb/>
逝湍徒旅苦奔峭<hi>曹植九詠曰何孤客之可悲淮南子曰岸峭者必阤許慎曰阤落也然奔</hi>
<hi>亦落也入彭蠡湖口詩曰圻岸屢崩奔與此同也</hi>石淺水潺湲日落山照曜<hi>楚辭</hi>
<hi>曰觀流水兮潺湲雜字曰潺湲水流貌也毛詩曰羔裘如膏日出有曜毛萇曰日出照曜然見其如膏也</hi>荒<lb/>
林紛沃若哀禽相呌嘯<hi>毛詩曰桑之未落其葉沃若海賦曰更相呌嘯詭色殊音</hi>遭<lb/>
物悼遷斥存期得要妙<hi>廣雅曰斥推也老子曰湛兮似或存王弼曰和光而不汙其體</hi>
<hi>同塵而不渝其貞不亦湛兮似或存兮莊子曰此之謂要妙也</hi>既秉上皇心豈屑末代<lb/>
<pb n="KR4h0002_WYG_026-32a"/>
誚<hi>莊子曰監照下土天下載之此謂上皇王逸楚辭注曰屑顧也先結切劉向雅琴賦曰末世鎻才兮智孔</hi>
<hi>寡</hi>目覩嚴子瀬想屬任公釣<hi>范曄後漢書曰嚴光字子陵光武除為諫大夫不屈</hi>
<hi>退耕於富春山後人名其釣處為嚴陵瀬莊子曰任公子為大釣巨綸五十犗以為餌蹲㑹稽投竿東海旦旦</hi>
<hi>而釣朞年不得魚已而大魚食之牽巨釣陷没而不驚揚而奮鬐白波若山任公子得若魚離而腊之自淛河</hi>
<hi>以東蒼梧以北莫不饜若魚也</hi>誰謂古今殊異代可同調<hi>郭象莊子注曰人性有變</hi>
<hi>古今不同樂稽耀嘉曰聖人雖生異世其心意同如一也調猶運也謂音聲之和也</hi>
　　登江中孤嶼一首<hi>五言也永嘉江</hi>
　　　謝靈運<lb/>
<pb n="KR4h0002_WYG_026-32b"/>
江南倦歴覽江北曠周旋<hi>長門賦曰貫歴覽其中操周旋已見上文</hi>懐新道<lb/>
轉逈尋異景不延<hi>爾雅曰逈逺也又曰延長也</hi>亂流趨正絶孤嶼媚<lb/>
中川<hi>爾雅曰水正絶流曰亂劉淵林吳都賦注曰嶼海中洲上有山石</hi>雲日相輝映空<lb/>
水共澄鮮表靈物莫賞藴真誰為傳<hi>鄭𤣥禮記注曰表明也謂顯明之也</hi>
<hi>馬融論語注曰藴藏也説文曰真仙人變形也</hi>想像崐山姿緬邈區中縁<hi>楚辭曰思</hi>
<hi>舊故而想像列仙傳曰西王母神人名王母在崑崙山司馬相如大人賦曰迫區中之隘陜</hi>始信安<lb/>
期術得盡養生年<hi>列仙傳曰安期生琅邪阜鄉人自言千歲文子曰静漠恬淡所以飬生也</hi>
<hi>莊子飬生篇曰可以盡年郭象曰飬生非求過分葢全理盡年而已</hi>
<pb n="KR4h0002_WYG_026-33a"/>
　　初去郡一首<hi>五言郡沈約宋書曰靈運在  一周稱疾去職</hi>
　　　謝靈運<lb/>
彭薛裁知恥貢公未遺榮<hi>漢書曰彭宣字子佩淮陽人也遷御史大夫轉為大司空</hi>
<hi>王莽秉政専權宣上書乞骸骨歸鄉里又曰薛廣徳字長卿沛郡人也為御史大夫乞骸骨班固漢書彭薛平</hi>
<hi>當述曰廣徳當宣近於知恥漢書貢禹字少卿琅邪人也為光禄大夫上書乞骸骨鍾㑹有遺榮賦</hi>或可<lb/>
優貪競豈足稱逹生<hi>楚辭曰皆競進以貪婪莊子曰逹生之情者傀逹於知者胥司馬彪</hi>
<hi>曰傀讀曰瑰瑰大也情任故曰大也胥多智也</hi>伊予秉微尚拙訥謝浮名<hi>禮記孔子</hi>
<hi>曰恥名之浮於行也</hi>廬園當栖巖卑位代躬耕<hi>嵇康絶交書曰子房之岩栖列女傳</hi>
<pb n="KR4h0002_WYG_026-33b"/>
<hi>黔婁先生妻曰先生安天下之卑位禮記曰禄足以代其耕</hi>顧已雖自許心迹猶未<lb/>
并<hi>莊子曰夫神者不自許也</hi>無庸妨周任有疾像長卿<hi>論語子曰周任有言曰陳</hi>
<hi>力就列不能者止漢書曰司馬長卿有消渴疾常稱疾閑居不慕官爵</hi>畢娶類尚子薄游<lb/>
似邴生<hi>嵇康高士傳曰尚長字子平河内人隠避不仕為子嫁娶畢敕家事㫁之勿復相□當如我死</hi>
<hi>矣嵇康書亦云尚子平范曄後漢書曰尚長字子平男娶女嫁既畢乃敕㫁家事尚向不同未詳孰是班固漢</hi>
<hi>書曰邴生曼容養志自脩為官不肯過六百石輒自免去</hi>㳟承古人意促裝返柴荆<lb/>
<hi>越絶書曰㳟承嘉惠思𤣥賦曰簡元辰而促柴柴荆已見上文</hi>牽絲及元興觧龜在景<lb/>
平<hi>牽絲初仕觧龜去官也臧榮緒晉書曰安帝即位改元曰元興靈運初為琅邪王大司馬行軍參軍沈約</hi>
<pb n="KR4h0002_WYG_026-34a"/>
<hi>宋書曰少帝即位改元曰景平應璩詩曰不悞牽朱絲三署來相尋漢書曰薛宣為左馮翊高陽令楊湛觧印</hi>
<hi>綬付吏又曰黄金印龜紐文曰章</hi>負心二十載於今廢將迎<hi>嵇康幽憤詩曰内負</hi>
<hi>宿心文子曰聖人若鏡不將不迎爾雅曰將送也</hi>理棹遄還期遵渚騖脩坰<hi>潘岳</hi>
<hi>在懐縣詩曰感此還期淹遄速也陸機赴洛詩曰永歎遵北渚爾雅曰林外曰坰</hi>遡溪終水涉<lb/>
登嶺始山行野曠沙岸淨天高秋月明憩石挹飛泉攀<lb/>
林搴落英<hi>毛萇詩傳曰挹斟也王逸楚辭注曰搴采取也</hi>戰勝臞者肥止監流<lb/>
歸停<hi>戰勝明貴不如義止監明語不如嘿也韓子子夏曰吾入見先王之義則榮之出見富貴又榮之二</hi>
<hi>者戰于胷臆故臞今見先王之義戰勝故肥也爾雅注曰臞肉之瘦也巨俱切文子曰莫監於流潦而監於止</hi>
<pb n="KR4h0002_WYG_026-34b"/>
<hi>水以其保心而不外蕩也蒼頡篇曰亭定也停與亭同古字通</hi>即是羲唐化獲我擊壤<lb/>
聲<hi>羲庖羲也唐唐堯也周處風土記曰擊壤者以木作之前廣后鋭長四尺三寸其形如履將戲先側一壤</hi>
<hi>於地遥於三四十步以手中壤擊之中者為上部論衡曰堯時百姓無事有五十之民擊壤於塗觀者曰大哉</hi>
<hi>堯之徳也擊壤者曰吾日出而作日入而息鑿井而飲耕田而食堯何力於我哉</hi>
　　初發石首城一首<hi>五言㑹沈約宋書曰靈運陳疾東歸  稽太守孟覬乃表其異</hi>
　　　<hi>志靈運馳往京都詣闕上表太祖知其見誣不罪也不欲使東歸以為臨川内史伏韜北征記</hi>
　　　<hi>曰石頭城建康西界臨江城也是曰京師</hi>
　　　謝靈運<lb/>
<pb n="KR4h0002_WYG_026-35a"/>
白珪尚可磨斯言易為緇<hi>毛詩曰白珪之玷尚可磨也斯言之玷不可為也毛萇詩</hi>
<hi>傳曰緇黒色也</hi>雖抱中孚爻猶勞貝錦詩<hi>周易曰中孚以利貞乃應乎天毛詩曰萋</hi>
<hi>兮菲兮成是貝錦鄭𤣥曰讒人集作已過以成於罪猶女功之集采色以成錦文也</hi>寸心若不亮<lb/>
微命察如絲<hi>寸心已見上文亮猶明也楚辭曰蜂蛾微命東觀漢記梁節王暢上疏曰筋骨相連</hi>
<hi>命在絲髪鄭𤣥毛詩箋曰察省也</hi>日月垂光景成貸遂兼兹<hi>日月喻太祖也高龔</hi>
<hi>薦黄鳯文曰君垂日月之光流萬里之恩老子曰夫唯道善貸且成説文曰貸施也</hi>出宿薄京畿<lb/>
晨裝摶曾颸<hi>毛詩曰出宿于濟又曰莊子曰摶扶摇而上征颸已見上文</hi>重經平生<lb/>
别再與朋知辭<hi>再謂前之永嘉今適臨川</hi>故山日已逺風波豈還時<lb/>
<pb n="KR4h0002_WYG_026-35b"/>
<hi>古詩曰相去日已逺家語孔子曰不觀巨海何以知風波之患</hi>苕苕萬里帆茫茫終何<lb/>
之<hi>毛詩曰洪水茫茫莊子曰芒平何之忽乎何適</hi>遊當羅浮行息必廬霍期<hi>羅浮</hi>
<hi>山記曰山高三千丈長八百里舊説浮山從㑹稽來博于羅山故稱博羅今羅浮山上獨有東方草木廬霍二</hi>
<hi>山名也已見江賦</hi>越海陵三山遊湘歴九嶷<hi>東方朔集朔對詔曰陵山越海窮天</hi>
<hi>乃止三山在海中衆仙所居九嶷山在長沙零陵舜帝所葬也</hi>欽聖若旦暮懐賢亦悽<lb/>
其<hi>范曄後漢書曰朱勃謂馬援曰欽慕聖義莊子曰萬代之后而一遇大聖知其觧者是旦暮遇之也毛萇</hi>
<hi>詩傳曰其辭也</hi>皎皎明發心不為歲寒欺<hi>毛詩曰明發不寐有懐二人説苑曰孔子</hi>
<hi>曰義士不欺心</hi>
<pb n="KR4h0002_WYG_026-36a"/>
　　道路憶山中一首<hi>五言</hi>
　　　謝靈運<lb/>
采菱調易急江南歌不緩<hi>楚辭曰涉江採菱發陽阿王逸曰楚人歌曲也古樂府江</hi>
<hi>南辭曰江南可採蓮</hi>楚人心昔絶越客腸今斷<hi>楚人屈原也越客自謂也沈約宋書</hi>
<hi>曰靈運本在陳郡父祖並葬始寧縣并有故宅遂籍㑹稽故稱越客焉</hi>斷絶雖殊念俱為<lb/>
歸慮欵<hi>廣雅曰欵扣也</hi>存鄉爾思積憶山我憤懣<hi>王逸楚辭注曰言已情憤</hi>
<hi>懣也</hi>追情栖息時偃卧任縱誕<hi>崔實荅陸機詩曰棲息高丘范曄後漢書曰光武共</hi>
<hi>嚴光偃卧縱恣而傲誕</hi>得性非外求自已為誰纂<hi>言得性之理非在外求取足自</hi>
<pb n="KR4h0002_WYG_026-36b"/>
<hi>止為誰之所繼哉言不為人之所繼也莊子南郭子綦曰夫吹萬不同而使其自己也咸其自取怒者其誰也</hi>
<hi>司馬彪曰已止也使各得其性而止也爾雅曰纂繼也</hi>不怨秋夕長常苦夏日短<lb/>
濯流激浮湍息隂倚密竿<hi>字林曰竿竹挺也古寒切今恊韻為古旦切</hi>懐故<lb/>
叵新歡舍悲忘春㬉<hi>言春㬉當喜為含悲而忘之字書曰叵不可也莊子曰煖然似春</hi>
悽悽明月吹惻惻廣陵散<hi>古樂府有明月皎夜光應璩與劉孔才書曰聴廣陵之清</hi>
<hi>散</hi>殷勤訴危柱慷慨命促管<hi>危柱謂琴也孫氏箜篌賦曰陵危柱以頡頏促管謂</hi>
<hi>笛也阮籍樂論曰琵琶筝笛間促而聲高也</hi>
　　入彭蠡湖口一首<hi>五言</hi>
<pb n="KR4h0002_WYG_026-37a"/>
　　　謝靈運<lb/>
客遊倦水宿風潮難具論洲島驟廻合圻岸屢崩奔<hi>孔安</hi>
<hi>國尚書傳曰海曲謂之島</hi>乗月聴哀狖浥露馥芳蓀<hi>乗月猶乗日也廣雅曰言乗月</hi>
<hi>而遊以聴哀狖之響濕露而行為翫芳叢之馥□蜼也説文曰浥濕也</hi>春晩緑野秀巖高<lb/>
白雲屯千念集日夜萬感盈朝昏攀崖照石鏡牽葉入<lb/>
松門<hi>張僧鑒潯陽記曰石鏡山東有一圓石懸崖明浄照人見形顧野王輿地志曰自入潮三百三十里</hi>
<hi>窮於松門東西四十里青松徧於兩岸</hi>三江事多往九𣲖理空存<hi>尚書曰三江既</hi>
<hi>入又曰九江孔殷江賦曰流九𣲖乎潯陽</hi>靈物吝珍怪異人祕精魂<hi>孔安國尚</hi>
<pb n="KR4h0002_WYG_026-37b"/>
<hi>書傳曰吝惜也高唐賦曰珍怪竒偉毛萇詩傳曰祕閉也江賦曰納隠淪之列真挺異人乎精魂</hi>金膏<lb/>
滅明光水碧綴流温<hi>穆天子傳曰河伯示汝黄金之膏山海經曰耿山多水碧郭璞曰碧</hi>
<hi>亦玉也流温言水玉温潤也</hi>徒作千里曲絃絶念彌敦<hi>言奏曲冀以消憂絃絶而</hi>
<hi>念逾甚故曰徒作也琴賦曰干里别鶴演連珠曰繁㑹之音生乎絶絃</hi>
　　入華子崗是麻源第三谷一首<hi>五言曰謝靈運山居圖  華子崗麻</hi>
　　　<hi>山第三谷故老相傳華子期者禄里弟子翔集此頂故華子為稱也</hi>
　　　謝靈運<lb/>
南州實炎徳桂樹陵寒山<hi>楚辭曰嘉南州之炎徳麗桂樹之冬榮</hi>銅陵映<lb/>
<pb n="KR4h0002_WYG_026-38a"/>
碧潤石磴瀉紅泉<hi>銅陵銅山也楊雄蜀都賦曰橘林銅陵靈運山居賦曰訊丹沙於紅泉靈</hi>
<hi>運自注云即近山所出然銅陵亦近山</hi>既枉隠淪客亦棲肥遁賢<hi>桓子新論曰周</hi>
<hi>易曰肥遁無不利</hi>險逕無測度天路非術阡<hi>爾雅曰山絶險家語孔子曰人藏其</hi>
<hi>心不可測度仲長子昌言曰蕩蕩乎若昇天路而不知夫所登也</hi>遂登羣峯首邈若升<lb/>
雲煙<hi>論衡曰天審氣氣如雲曹子建述仙詩曰遊將升雲煙</hi>羽人絶髣髴丹丘徒<lb/>
空筌<hi>楚辭曰仰羽人於丹丘留不死之舊鄉筌捕魚之噐莊子以喻言也</hi>圖牒復磨滅碑<lb/>
版誰聞傳<hi>蘇林漢書注曰牒譜也孔安國論語注曰版邦國之圖籍也</hi>莫辯百世後<lb/>
安知千載前且申獨往意乗月弄潺湲<hi>淮南王莊子畧要曰江海之士</hi>
<pb n="KR4h0002_WYG_026-38b"/>
<hi>山谷之人輕天下細萬物而獨往者也司馬彪曰獨往任自然不復顧世也</hi>恒充俄頃用豈<lb/>
為古今然<hi>言古之獨往必輕天下不顧於世而已之獨往常充俄頃之間豈為尊古卑今而然哉小</hi>
<hi>雅曰充猶備也江賦曰千里俄頃何休公羊注曰俄者湏㬰之間也司馬彪莊子注曰常久也莊子曰尊古卑</hi>
<hi>今學者之流也郭象曰古無所尊今無所卑而學者尊古卑今失其原矣</hi>
　<lb/>
　<lb/>
　<lb/>
　文選巻二十六<lb/>
</p>
<p>
</p>
  </div>
</body>
</text>
</TEI>
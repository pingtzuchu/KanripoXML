<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文選巻四十四</head>
    <p>
<pb n="KR4h0002_WYG_044-1a"/>
欽定四庫全書<lb/>
　文選巻四十四　　　　　　梁　蕭統　編<lb/>
　　　　　　　　　　　　　唐　李善　註<lb/>
　檄<lb/>
　　喻巴蜀檄<hi>漢書曰相如為郎數歲㑹唐蒙使畧通夜郎𤏡中徵發巴蜀吏卒千人都□多</hi>
　　　<hi>為發轉漕萬餘人用軍興法誅其渠率巴蜀人大驚恐上聞之乃遣相如責唐䝉等因喻告巴</hi>
　　　<hi>蜀人以非上之意也</hi>
　　　司馬長卿<lb/>
<pb n="KR4h0002_WYG_044-1b"/>
告巴蜀太守蠻夷自擅不討之日久矣時侵犯邊境勞<lb/>
士大夫陛下即位存撫天下安集中國然後興師出兵<lb/>
北征匈奴單于怖駭交臂受事屈膝請和<hi>戰國䇿張儀曰儀交臂而</hi>
<hi>事齊楚</hi>康居西域重譯納貢稽顙來享<hi>禮記王制曰五方之人言語不通北</hi>
<hi>方曰譯説文曰譯傳也傳四夷之語也漢書西域傳曰康居國去長安萬二千三百里春秋説題辭曰盛徳則</hi>
<hi>感越裳重譯禮記孔子曰拜之而後稽顙毛詩曰自彼氐羌莫不來享爾雅曰享獻也</hi>移師東指<lb/>
閩越相誅右弔番禺太子入朝<hi>文頴曰弔至也番禺南海郡縣治也東伐越後</hi>
<hi>至番禺故言右也顔師古曰南越為東越所伐漢以兵救之南越䝉天子徳惠故遣太子朝所以云弔也非訓</hi>
<pb n="KR4h0002_WYG_044-2a"/>
<hi>至也太子即嬰齊也閩越地名也越有三此其一也</hi>南夷之君西僰犍之長<hi>言君者大</hi>
<hi>之也僰蒲北切文頴曰犍為縣</hi>常效貢職不敢墯怠<hi>論語撰考䜟曰穿胷儋耳莫不</hi>
<hi>貢職</hi>延頸舉踵喁喁然<hi>吕氏春秋曰聖人南靣而立天下皆延頸舉踵矣論語素王受命䜟</hi>
<hi>曰莫不喁喁延頸歸徳</hi>皆嚮風慕義欲為臣妾<hi>論語撰考䜟曰逺都殊域莫不嚮風</hi>
<hi>又曰孺悲欲見鄉黨慕義史記張良曰百姓莫不嚮風慕義願為臣妾</hi>道里遼逺山川阻<lb/>
深不能自致<hi>鄭𤣥禮記注曰致之言至也</hi>夫不順者已誅而為善者<lb/>
未賞<hi>呂氏春秋曰先王之法為善者賞為不善者罰古之道也</hi>故遣中郎將往賔之<lb/>
<hi>中郎將即唐䝉也</hi>發巴蜀之士各五百人以奉幣帛衛使者不<lb/>
<pb n="KR4h0002_WYG_044-2b"/>
然<hi>張揖曰不然之變也</hi>靡有兵革之事戰鬬之患今聞其乃發軍<lb/>
興制<hi>張揖曰發三軍之衆也興制謂起軍法誅將帥也</hi>驚懼子弟憂患長老郡<lb/>
又擅為轉粟運輸皆非陛下之意也當行者或亡逃自<lb/>
賊殺亦非人臣之節也夫邊郡之士聞烽舉燧燔<hi>張揖曰晝</hi>
<hi>舉烽夜燔燧</hi>皆攝弓而馳荷戈而走<hi>攝謂張弓注矢而持之也攝奴頰切</hi>流汗<lb/>
相屬唯恐居後觸白刃冐流天議不反顧計不旋踵人<lb/>
懐怒心如報私讐彼豈樂死惡生非編列之民而與巴<lb/>
蜀異主哉<hi>編列謂編户也淮南子曰編户齊民</hi>計深慮逺急國家之難而<lb/>
<pb n="KR4h0002_WYG_044-3a"/>
樂盡人臣之道也故有剖符之封析珪儋爵<hi>如淳曰析中分也白</hi>
<hi>藏天子青在諸侯</hi>位為通侯處列東第<hi>東第甲宅也居帝城之東故曰東第張揖曰列</hi>
<hi>東第在天子下方</hi>終則遺顯號於後世傳土地於子孫行事甚<lb/>
忠敬居位甚安逸名聲施於無窮功烈著而不滅是以<lb/>
賢人君子肝腦塗中原膏液潤野草而不辭也<hi>春秋考異郵曰</hi>
<hi>枯骸收胲血膏潤草胲古才切</hi>今奉幣役至南夷即自賊殺或亡逃抵<lb/>
誅<hi>抵至也亡逃而至於誅也一曰逃亡被誅而抵拒於誅也如淳曰抵其罪而誅戮之也一曰誅者亡不肯</hi>
<hi>受誅也</hi>身死無名諡為至愚<hi>無名言無善名也諡猶號也</hi>恥及父母為<lb/>
<pb n="KR4h0002_WYG_044-3b"/>
天下笑人之度量相越豈不逺哉<hi>春秋合誠圖曰君殺妻誅為天下笑</hi>然<lb/>
此非獨行者之罪也父兄之教不先子弟之率不謹寡<lb/>
廉鮮恥而俗不長厚也其被刑戮不亦宜乎陛下患使<lb/>
者有司之若彼悼不肖愚民之如此故遣信使<hi>誠信之使也</hi>
曉論百姓以發卒之事因數之以不忠死亡之罪讓三<lb/>
老孝悌以不教誨之過<hi>漢書景帝詔曰置三老孝悌以道民焉</hi>方今田時<lb/>
重煩百姓<hi>重難也不欲召聚之</hi>已親見近縣<hi>張揖曰檄以示巴蜀城旁近縣</hi>恐逺<lb/>
所谿谷山澤之民不徧聞檄到亟下縣道<hi>亟急也漢書曰縣有蠻夷</hi>
<pb n="KR4h0002_WYG_044-4a"/>
<hi>曰道</hi>使咸喻陛下之意無忽<lb/>
　　為袁紹檄豫州<hi>魏氏春秋曰袁紹伐許乃檄州郡</hi>
　　　陳孔璋<hi>魏志曰琳避難冀州袁本初使典文章作此檄以告劉備言曹公失徳不堪依</hi>
　　　　<hi>附宜歸本初也後紹敗琳歸曹公曹公曰卿昔為本初移書但可罪狀孤而已惡止其身</hi>
　　　　<hi>何乃上及父祖邪琳謝罪曰矢在絃上不可不發曹公愛其才而不責之</hi>
左將軍領豫州刺史郡國相守<hi>蜀志曰先主歸陶謙謙表先主為豫州刺史後</hi>
<hi>歸曹公曹公表為左將軍</hi>葢聞明主圖危以制變忠臣慮難以立權<lb/>
是以有非常之人然後有非常之事有非常之事然後<lb/>
<pb n="KR4h0002_WYG_044-4b"/>
立非常之功<hi>難蜀父老曰世必有非常之人然後有非常之事有非常之事然後有非常之功</hi>
夫非常者故非常人所擬也曩者彊秦弱主趙髙執柄<lb/>
專制朝權威福由己時人廹脅莫敢正言終有望夷之<lb/>
敗<hi>史記曰秦二世夢白虎嚙其左驂馬殺之問占夢涇水為祟二世乃齋望夷宫欲祠涇水使使責讓趙高</hi>
<hi>以盗事髙懼乃陰與其女壻咸陽令閻樂數二世二世自殺張華曰望夷宮在長安西北長平觀故臺處是臨</hi>
<hi>涇水作之以望北夷也漢書曰王氏浸盛羣下莫敢正言</hi>祖宗焚滅汙辱至今永為<lb/>
世鑒及臻呂后季年産禄專政内兼二軍外統梁趙擅<lb/>
斷萬機決事省禁下陵上替海内寒心<hi>漢書曰張辟彊謂丞相陳平請</hi>
<pb n="KR4h0002_WYG_044-5a"/>
<hi>拜呂台呂産為將兵居南北軍丞相如辟彊計太后臨朝以呂侯子台為呂王台弟産為梁王建成侯釋之子</hi>
<hi>禄為趙王呂氏崩將軍禄相國産顓兵秉政韋昭國語注曰季末也左氏傳閔子騫曰下陵上替能無亂乎髙</hi>
<hi>唐賦曰寒心酸鼻</hi>於是絳侯朱虚興兵奮怒誅夷逆暴尊立太<lb/>
宗<hi>漢書曰産禄因謀作亂齊悼惠王子朱虚侯章在京師知其謀使人告兄齊王令發兵章欲與太尉勃内</hi>
<hi>應以誅諸呂又曰呂禄呂産欲作亂朱虚侯章與太尉勃等誅之大臣乃謀迎代王代王立是為孝文皇帝</hi>
故能王道興隆光明顯融此則大臣立權之明表也<hi>明表</hi>
<hi>謂明白之表儀也</hi>司空曹操祖父中常侍騰與左悺徐璜並作<lb/>
妖孽饕餮放横傷化虐民<hi>司馬彪續漢書曰曹騰字季興少除黄門桓帝即位加特</hi>
<pb n="KR4h0002_WYG_044-5b"/>
<hi>進范曄後漢書曰左悺河南人也為小黄門徐璜下邳人也為中常侍左氏傳史克曰縉雲氏有不才子天下</hi>
<hi>之人為之饕餮山海經曰鈎吾山有獸羊身人面其口腋下虎齒人爪其音如嬰兒名曰狍鴞食人郭璞云為</hi>
<hi>物貪婪食又未盡還害其身象在禹鼎左氏傳所謂饕餮者也狍音咆</hi>父嵩乞匄攜養因<lb/>
贓假位<hi>魏志曰曹騰養子嵩官至太尉莫能審其生本末司馬彪讀漢書曰嵩字巨髙説文曰匄乞也</hi>
<hi>古頼切</hi>輿金輦璧輸貨權門<hi>漢書曰息夫躬交遊貴戚趨走權門為名</hi>竊盗鼎<lb/>
司傾覆重器<hi>周易曰鼎金鉉鄭𤣥尚書注曰鼎三公象也文子老子曰天下之大器也</hi>操贅<lb/>
閹遺醜本無懿徳<hi>贅謂假相連屬也莊子曰附贅懸肬然肬贅假肉也贅之脱切肬音尤</hi>
<graphic n="KR1536" url="https://raw.githubusercontent.com/kanripo/KR-Gaiji/master/images/KR1536.png" mimeType="image/png"/>狡鋒協好亂樂禍幕府董統鷹揚掃除凶逆<hi>魏志曰大將軍</hi>
<pb n="KR4h0002_WYG_044-6a"/>
<hi>何進與詔誅諸□官進被殺紹遂勒兵捕諸閹人無少長皆殺之漢書音義曰衛青征匈奴大克獲帝就拜大</hi>
<hi>將軍於幕中因曰幕府</hi>續遇董卓侵官暴國<hi>董卓字仲頴隴西人為相國卓以山東豪</hi>
<hi>傑並起乃徙天子都長安燔燒洛陽宮室卓至西京呂布誅卓左氏傳欒鍼謂欒書曰侵官胃也失官慢也</hi>
於是提劍揮鼓發命東夏收羅英雄棄瑕取用<hi>魏志曰董卓呼</hi>
<hi>紹欲廢帝紹不應因横刀長揖而出遂奔冀州卓因拜紹渤海太守紹遂以渤海之衆以攻卓</hi>故遂與<lb/>
操同諮合謀授以裨師<hi>禆師偏師也漢書衛青傳曰裨將及校尉侯者九人</hi>謂其<lb/>
鷹犬之才爪牙可任<hi>謝承後漢書陳龜表曰臣累世展鷹犬摶擊之用</hi>至乃愚<lb/>
佻短畧輕進易退<hi>字書曰佻輕也敕聊切</hi>傷夷折衂數䘮師徒幕<lb/>
<pb n="KR4h0002_WYG_044-6b"/>
府輙復分兵命鋭修完補輯表行東郡領兖州刺史<hi>謝承</hi>
<hi>後漢書曰袁紹以曹操為束郡太守劉公山為兖州公山為黄巾所殺乃以操為兖州刺史</hi>被以虎<lb/>
文奬䠞威柄<hi>被以虎文則羊質虎文也法言曰敢問質曰羊質而虎皮見草而説見豺而戰魏志</hi>
<hi>作奬䠞䠞成也言奬成其威柄也</hi>冀獲秦師一剋之報<hi>左氏傳曰秦孟明帥師伐晉晉</hi>
<hi>侯禦之秦師敗績又曰秦伯伐晉濟河焚舟取王官及郊晉人不出遂霸西戎用孟明也</hi>而操遂承<lb/>
資跋扈肆行凶忒<hi>謝承後漢書曰操得兖州兵衆强盛内懐反紹意毛詩曰無然畔換鄭𤣥</hi>
<hi>曰畔换猶跋扈也西京賦曰睢盱跋扈賈逵國語注曰肆恣也孔安國尚書傳曰忒惡也</hi>割剥元元<lb/>
殘賢害善<hi>太公金匱曰天道無親常與善人今海内陸沈於殷久矣何乃急急於元元哉髙誘戰國</hi>
<pb n="KR4h0002_WYG_044-7a"/>
<hi>䇿注曰元元善也張奐與屯留君書曰氣厲流行傷賢害善</hi>故九江太守邊讓英才<lb/>
俊偉天下知名直言正色論不阿謟身首被梟懸之誅<lb/>
妻孥受灰滅之咎<hi>魏志曰太祖在兖州陳留邊讓言議頗侵太祖太祖殺讓族其家臣瓚漢</hi>
<hi>書注曰懸首於木曰梟尚書曰余則孥戮汝</hi>自是士林憤痛民怨彌重<hi>林喻多也</hi>
<hi>司馬遷書曰列於君子之林孔安國尚書傳曰民咨胥怨</hi>一夫奮臂舉州同聲<hi>史記武臣</hi>
<hi>曰陳王奮臂為天下唱始周易曰同聲相應</hi>故躬破於徐方地奪於呂布彷<lb/>
徨東裔蹈據無所<hi>魏志曰陶謙為徐州刺史太祖征謙糧少引軍還又曰太祖與呂布戰於</hi>
<hi>濮陽太祖軍不利</hi>幕府惟彊榦弱枝之義且不登叛人之黨<hi>叛人</hi>
<pb n="KR4h0002_WYG_044-7b"/>
<hi>謂呂布也漢書曰徙二千石髙貲富人豪傑并兼之家於諸陵葢亦以强幹弱枝非為泰山園也左氏傳曰圉</hi>
<hi>宋彭城非宋地也於是為宋討魚石故稱宋且不登叛人</hi>故復援旌擐甲席巻起征<lb/>
<hi>紹征呂布諸史不載葢史畧也左氏傳曰擐甲執兵杜預曰擐貫也胡慢切春秋握誠圖曰諸侯冰散席巻各</hi>
<hi>爭恣妄</hi>金鼓響振布衆奔沮<hi>漢書曰膠西王叩頭漢軍壁弓髙侯執金鼓見之</hi>拯<lb/>
其死亡之患復其方伯之位<hi>謝承後漢書曰操圍呂布於濮陽為布所破投紹紹</hi>
<hi>哀之乃給兵五千人還取兖州説文曰拯上舉也</hi>則幕府無徳於兖土之民而<lb/>
有大造於操也<hi>左氏傳呂相絶秦曰師克還無害則是我有大造於西也</hi>後㑹鸞駕<lb/>
反斾羣虜冦攻<hi>魏志曰董卓徙天子都長安後韓暹以天子還洛陽</hi>時冀州方有<lb/>
<pb n="KR4h0002_WYG_044-8a"/>
北鄙之警匪遑離局<hi>魏志曰冀州牧韓馥以冀州讓紹紹遂領冀州謝承後漢書曰公孫</hi>
<hi>瓚非紹立劉伯安歛其衆攻紹禮記曰各司其局鄭𤣥曰局部分也</hi>故使從事中郎徐勛<lb/>
就發遣操使繕修郊廟翊衛㓜主操便放志專行脅遷<lb/>
當御省禁<hi>魏志曰天子還洛陽太祖遂至洛陽衛京師脅遷謂廹脅天子而遷徙也</hi>卑侮王<lb/>
室敗法亂紀<hi>家語孔子曰是謂壊法亂紀也</hi>坐領三臺專制朝政<hi>應劭漢官</hi>
<hi>儀曰尚書為中臺御史為憲臺謁者為外臺</hi>爵賞由心刑戮在口所愛光五<lb/>
宗所惡滅三族<hi>宗亦族也漢書徐自為曰古有三族而王温舒罪至同時而五族乎家語曰宰</hi>
<hi>予為臨淄大夫與田常之亂夷三族也</hi>羣談者受顯誅腹議者䝉隠戮<hi>漢書</hi>
<pb n="KR4h0002_WYG_044-8b"/>
<hi>曰上既造白鹿皮幣令下顔異不應反脣張湯奏異腹非論死自是之後有腹非之法也</hi>百寮鉗口<lb/>
道路以目<hi>莊子曰鉗墨翟之口史記曰周厲王行暴虐侈傲國人謗王王怒得衛巫使監謗者以告</hi>
<hi>則殺之國人莫敢言道路以目鉗甘嚴切</hi>尚書記朝㑹公卿充員品而已故<lb/>
太尉楊彪典歴二司享國極位操因縁眦睚被以非罪<lb/>
榜楚參并五毒備至觸情任忒不顧憲綱<hi>范曄後漢書曰彪字文先</hi>
<hi>代董卓為司空又代黄琬為司徒時袁術僭亂操託彪與袁術婚姻誣以欲圖廢置奏收下獄劾以大逆漢書</hi>
<hi>曰王莾誅翟義夷滅三族皆至同坑以五毒參幷葬之如淳曰野葛狼毒之屬韓詩外傳曰不肖者觸情縱欲</hi>
<hi>也</hi>又議郎趙彦忠諫直言義有可納是以聖朝含聽改<lb/>
<pb n="KR4h0002_WYG_044-9a"/>
容加飾操欲迷奪時明杜絶言路擅收立殺不俟報聞<lb/>
又梁孝王先帝母昆墳陵尊顯桑梓松栢猶宜肅恭而<lb/>
操帥將吏士親臨發掘破棺裸尸掠取金寶至令聖朝<lb/>
流涕士民傷懐<hi>漢書曰孝文皇帝竇皇后生孝景帝梁孝王武曹瞞傳曰曹操破梁孝王棺收</hi>
<hi>金寶天子聞之哀泣昆或為弟毛詩曰維桑與梓必恭敬止仲長子昌言曰古之葬者松栢以識其墳</hi>操<lb/>
又特置發丘中郎將摸金校尉所過隳突無骸不露身<lb/>
處三公之位而行桀虜之態汙國虐民毒施人鬼加其<lb/>
細政苛慘科防互設罾繳充蹊坑穽塞路舉手挂網羅<lb/>
<pb n="KR4h0002_WYG_044-9b"/>
動足觸機䧟是以兖豫有無聊之民帝都有吁嗟之怨<lb/>
<hi>戰國䇿蘇秦曰上下相怨民無所聊家語孔子曰今人之言惡者比之於桀紂民怨其虐莫不吁嗟</hi>歴觀<lb/>
載籍無道之臣貪殘酷烈於操為甚幕府方詰外姦未<lb/>
及整訓<hi>鄭𤣥禮記注曰詰謂問其罪也去質切</hi>加緒含容冀可彌縫<hi>左氏傳展</hi>
<hi>喜對齊侯曰桓公是以糾合諸侯彌縫其闕而匡救其炎</hi>而操豺狼野心潛包禍謀<lb/>
<hi>劉向列女傳曰羊舌叔姫者叔向之母也長姒産男叔姫往觀之曰其聲狼也狼子野心非是莫滅羊舌氏乎</hi>
乃欲摧撓棟梁孤弱漢室<hi>周易曰棟橈之凶不可以有輔</hi>除滅忠正專<lb/>
為梟雄往者伐鼓北征公孫瓚<hi>魏志曰公孫瓚字伯圭董卓至洛陽遷瓚奮武</hi>
<pb n="KR4h0002_WYG_044-10a"/>
<hi>將軍封薊侯范曄後漢書曰公孫瓚大破黄巾威震河北紹自將擊之</hi>强冦桀逆拒圍一<lb/>
年操因其未破陰交書命外助王師内相掩襲<hi>左氏傳曰凡師</hi>
<hi>輕曰襲杜預曰掩其不備也</hi>故引兵造河方舟北濟㑹其行人發露<lb/>
瓚亦梟夷<hi>魏志曰紹悉軍圍瓚瓚自知必敗盡殺其妻子乃自殺</hi>故使鋒芒挫縮<lb/>
厥圖不果爾乃大軍過蕩西山屠各左校皆束手奉質<lb/>
爭為前登犬羊殘醜消淪山谷<hi>范曄後漢書曰黑山賊于毒等覆鄴城紹入朝</hi>
<hi>歌鹿腸山破之斬毒又擊左校郭大賢等遂及西營屠各戰於常山晉中興書曰胡俗其入居塞者有屠各種</hi>
<hi>最豪貴故得為單于統領諸種</hi>於是操師震慴晨夜逋遁屯據敖倉阻<lb/>
<pb n="KR4h0002_WYG_044-10b"/>
河為固<hi>魏志曰袁紹將進軍攻許公留于禁屯河上公軍官渡漢書音義曰敖地名在滎陽西北上臨</hi>
<hi>河有太倉</hi>欲以螗蜋之斧禦隆車之隧<hi>莊子蘧伯玉謂顔闔曰汝不知夫螗蜋乎</hi>
<hi>怒其臂以當車轍不知其不勝任也</hi>幕府奉漢威靈折衝宇宙<hi>班孟堅與陳文通書</hi>
<hi>曰奉國威靈信志方外晏子春秋孔子曰不出樽爼之間而折衝千里之外晏子之謂也</hi>長㦸百萬<lb/>
胡騎千羣奮中黄育獲之士騁良弓勁努之勢<hi>尸子中黄伯白</hi>
<hi>余左執太行之獶而右□彪虎戰國策范睢説秦王曰烏獲之力焉而死夏育之勇焉而死文子曰狡兎得而</hi>
<hi>獵犬烹髙鳥盡而良弓藏史記蘇秦説韓王曰天下之彊弓勁努皆從韓出</hi>并州越太行青<lb/>
州涉濟漯<hi>魏志曰袁紹出長子譚為青州外甥髙幹為并州淮南子曰何謂九山曰太行羊腸髙誘</hi>
<pb n="KR4h0002_WYG_044-11a"/>
<hi>曰太行直河内野王縣尚書曰浮于濟漯達于河</hi>大軍汛黄河而角其前荆州<lb/>
下宛葉而掎其後<hi>魏志曰劉表為荆州刺史北與袁紹相結左氏傳狄子駒支曰臂如捕鹿</hi>
<hi>晉人角之諸戎掎之征伐軍有前後猶如捕獸一人捉角一人戾足説文曰掎戾足也</hi>雷震虎步<lb/>
並集虜庭<hi>李陵詩曰幸託不肖軀且當猛虎步</hi>若舉炎火以焫飛蓬覆滄<lb/>
海以沃熛炭有何不滅者哉<hi>楚辭曰離憂患而廼寤兮若縱火於秋蓬黄石公三</hi>
<hi>畧曰夫以義而誅不義若決江河而溉焚火其剋必矣聲類曰焫燒也説文曰熛火飛也</hi>义操軍吏<lb/>
士其可戰者皆出自幽冀或故營部曲咸怨曠思歸流<lb/>
涕北顧<hi>毛詩序曰男女怨曠</hi>其餘兖豫之民及呂布張揚之遺衆<lb/>
<pb n="KR4h0002_WYG_044-11b"/>
<hi>呂布張揚已見九錫文</hi>覆亡廹脅權時苟從各被創夷人為讐敵<lb/>
<hi>尚書曰父師曰召敵讐弗怠</hi>若廻斾方徂登髙崗而擊鼓吹揚素揮<lb/>
以啟降路<hi>廣雅曰徽幡也徽與揮古通用</hi>必土崩瓦解不俟血刃<hi>漢書徐樂</hi>
<hi>上書曰何謂土崩秦之未葉是也人困而主不恤下怨而上不知此之謂土崩何謂瓦解呉楚齊越之兵是也</hi>
<hi>當此之時安土樂俗之人衆故諸侯無外境之助此之謂瓦解孫卿子曰舜伐有苖禹伐共工湯伐有夏文王</hi>
<hi>伐崇武王伐紂逺方慕義兵不血刃</hi>方今漢室陵遲綱維弛絶聖朝無一<lb/>
介之輔股肱無折衝之勢<hi>尚書秦穆公曰如有一介臣尚書大傳曰股肱臣也折衝</hi>
<hi>已見上文</hi>方畿之内簡練之臣皆垂頭搨翼莫所憑恃雖有<lb/>
<pb n="KR4h0002_WYG_044-12a"/>
忠義之佐脅於暴虐之臣焉能展其節又操持部曲精<lb/>
兵七百圍守宮闕外託宿衛内實拘執懼其篡逆之萌<lb/>
因斯而作<hi>説文曰逆而奪取曰篡又患切</hi>此乃忠臣肝腦塗地之秋烈<lb/>
士立功之㑹可不朂哉<hi>喻巴蜀文曰肝腦塗中原漢書曰一敗塗地尚書曰朂哉夫子</hi>
操义矯命稱制遣使發兵恐邊逺州郡過聽而給與强<lb/>
冦弱主違衆旅叛<hi>漢書以旅為助</hi>舉以䘮名為天下笑則明哲<lb/>
不取也即日幽并青冀四州並進<hi>魏志曰紹以中子熈為幽州</hi>書到<lb/>
荆州便勒見兵與建忠將軍協同聲勢<hi>魏志曰張繡以軍功稱遷至建</hi>
<pb n="KR4h0002_WYG_044-12b"/>
<hi>忠將軍屯宛與劉表合</hi>州郡各整戎馬羅落境界舉師揚威並匡<lb/>
社稷則非常之功於是乎著其得操首者封五千户侯<lb/>
賞錢五千萬部曲偏裨將校諸吏降者勿有所問廣宣<lb/>
恩信班揚符賞布告天下咸使知聖朝有拘偪之難如<lb/>
律令<hi>風俗通曰謹按律者法也臯陶謨虞云始造律時主所制曰令漢書著甲令夫吏者始也當先自正</hi>
<hi>然後正人故文書下如律令言當履䋲墨動不失律令也</hi>
　　檄呉將校部曲<lb/>
　　　陳孔璋<lb/>
<pb n="KR4h0002_WYG_044-13a"/>
年月朔日子尚書令彧<hi>魏志曰荀彧字文若頴川人也太祖進彧為漢侍中守尚書令</hi>
告江東諸將校部曲及孫權宗親中外葢聞禍福無門<lb/>
唯人所召<hi>左氏傳閔子騫之辭</hi>夫見機而作不處凶危上聖之明<lb/>
也<hi>周易曰君子見機而作不俟終日</hi>臨事制變困而能通智者之慮也<lb/>
<hi>漢書曰江充因變制宜周易曰困而不失其所亨其唯君子乎王弼曰窮必通也</hi>漸漬荒沈往<lb/>
而不反下愚之蔽也是以大雅君子於安思危以逺咎<lb/>
悔<hi>班固漢書贊曰大雅卓爾不羣河間獻危王近之矣封禪書曰興必慮衰安必盧</hi>小人臨禍懐<lb/>
佚以待死亡二者之量不亦殊乎孫權小子未辨菽麥<lb/>
<pb n="KR4h0002_WYG_044-13b"/>
<hi>左氏傳曰晉周子有兄而無慧不能辨菽麥</hi>要領不足以膏齊斧名字不足<lb/>
以洿簡墨<hi>漢書音義服䖍注曰易曰䘮其資斧未聞其説張晏曰斧鉞也以整齊天下應劭曰齊利</hi>
<hi>也虞喜志林曰齊側皆切凡師出必齊戒入廟受斧故曰齊斧也</hi>譬猶鷇卵始生翰毛<lb/>
<hi>爾雅曰生而自食曰雛待哺曰鷇郭璞曰鳥子須母食鄭𤣥尚書大傳注曰翰毛毛長大者</hi>而便陸<lb/>
梁放肆顧行吠主<hi>西京賦曰怪獸陸梁戰國䇿曰勃謂田單曰跖之狗吠堯非其主也</hi>謂<lb/>
為舟楫足以距皇威江湖可以逃靈誅不知天網設張<lb/>
以在綱目㸑鑊之魚期於消爛也若使水而可恃則洞<lb/>
庭無三苖之墟子陽無荆門之敗<hi>尚書帝曰咨禹惟時有苖弗率女徂征三</hi>
<pb n="KR4h0002_WYG_044-14a"/>
<hi>旬苖民逆命帝乃誕敷文徳七旬有苖格孔安國曰三苖之國左洞庭右彭蠡范曄後漢書曰公孫述字子陽</hi>
<hi>自立為蜀王遣任滿據荆門帝遣征南火將軍岑彭攻之滿大敗</hi>朝鮮之壘不刋南越<lb/>
之旌不拔<hi>史記曰天子拜涉何為遼東部都尉朝鮮襲殺何天子遣左將軍荀彘擊朝鮮朝鮮入殺</hi>
<hi>其王右渠來降定朝鮮為四郡又曰南越呂嘉反以主爵都尉楊僕為樓船將軍下横浦咸㑹番禹南越以平</hi>
<hi>遂為九郡又曰東越王餘善反遣横海將軍韓説出句章越建成侯敖殺餘善以其衆降</hi>昔夫差承<lb/>
闔閭之逺跡用申胥之訓兵棲越㑹稽可為强矣<hi>史記曰呉</hi>
<hi>王闔閭死立太子夫差□樂毅遺燕惠王書曰昔伍子胥説聽於闔閭而呉王逺跡至郢韋昭國語注曰申胥</hi>
<hi>楚大夫伍奢之子子胥也名員員奔呉呉與地故曰申胥史記曰呉王夫差伐越敗之越王句踐乃以甲兵五</hi>
<pb n="KR4h0002_WYG_044-14b"/>
<hi>千人棲於㑹稽</hi>及其抗衡上國與晉爭長都城屠於句踐武卒<lb/>
散於黄池終於覆滅身罄越軍<hi>毛萇詩注曰抗舉也鄭𤣥周禮注曰稱上曰衡</hi>
<hi>抗衡謂對舉以争輕重也史記陸賈曰以區區之越與天子抗衡為敵國又曰呉王夫差北㑹諸侯於黄池欲</hi>
<hi>霸中國呉王與晉定公爭長乃長晉定公呉引兵歸國又曰呉與晉人相遇黄池之上呉晉爭强晉人擊之大</hi>
<hi>敗呉師越王聞之襲呉呉王聞之去晉而歸與越戰不勝城門不守遂圍王宮而殺夫差</hi>及呉王濞<lb/>
驕恣屈强猖猾始亂<hi>漢書曰呉王濞髙帝兄仲之子也立濞為呉王孝景五年起兵于廣</hi>
<hi>陵左氏傳曰鄭子太叔卒晉趙簡子曰黄父之㑹夫子語我九言曰無始亂無怙富</hi>自以兵强國<lb/>
富勢陵京城太尉帥師甫下滎陽則七國之軍瓦解氷<lb/>
<pb n="KR4h0002_WYG_044-15a"/>
泮<hi>漢書曰七國反書聞天子遣絳侯周亞夫往擊楚敗之七國呉王濞楚王戊趙王遂膠西王卭濟南王辟</hi>
<hi>光淄川王賢膠東王渠鄭𤣥周禮注曰甫始也瓦解已見上文淮南子曰冰泮而農柔起</hi>濞之罵言<lb/>
未絶於口而丹徒之刃以䧟其胷<hi>漢書曰呉王敗乃與麾下壯士千人夜亡</hi>
<hi>渡淮走丹徒保東越漢使人以利啗東越東越即給呉王呉王出勞軍漢使人鏦殺呉王漢書賈誼上疏曰適啟</hi>
<hi>其口匕首已陷其胷矣紿音殆</hi>何則天威不可當而悖逆之罪重也且<lb/>
江湖之衆不足恃也自董卓作亂以迄於今將三十載<lb/>
其間豪傑縱横熊據虎跱彊如二袁勇如呂布<hi>二袁袁紹袁術</hi>
<hi>也魏志曰呂布便弓馬旅力過人號為飛將</hi>跨州連郡有威有名者十有餘<lb/>
<pb n="KR4h0002_WYG_044-15b"/>
輩其餘鋒捍特起鸇視狼顧爭為梟雄者不可勝數<hi>淮南子曰</hi>
<hi>鴟視虎顧鹽鐵論曰無鹿駭狼顧之憂</hi>然皆伏鈇嬰鉞首腰分離雲散原<lb/>
燎罔有孑遺<hi>尚書曰若火之燎于原毛詩曰周餘黎民靡有子遺</hi>近者關中諸將<lb/>
復相合聚續為叛亂<hi>魏志張魯據漢中遣鍾繇討之是時關中諸將疑繇欲自襲馬超遂</hi>
<hi>與楊秋李湛宜成等反遣曹仁討之超等屯潼闗公敕諸將闗西兵精悍堅壁勿與戰</hi>阻二華據<lb/>
河渭驅率羌胡齊鋒東向氣髙志逺似若無敵丞相秉<lb/>
鉞鷹揚順風烈火元戎啟行未鼓而破<hi>魏志曰公西征馬超公自潼闗</hi>
<hi>北渡未濟超赴船急戰丁斐曰放馬以餌賊賊亂取馬公乃得渡循河為角而南賊追距渭口公乃分兵結營</hi>
<pb n="KR4h0002_WYG_044-16a"/>
<hi>於渭南賊夜攻營伏兵擊破之進軍渡渭超等數挑戰不許公乃與剋日㑹戰先以輕兵挑戰良久乃縱彍騎</hi>
<hi>夾擊大破之斬宜成李湛等漢書元后詔曰運獨見之明奪無前之威毛詩曰武王載斾有䖍秉鉞如火烈烈</hi>
<hi>則莫我敢遏又曰元戎十乗以先啟行</hi>伏尸千萬流血漂樐此皆天下所<lb/>
共知也<hi>戰國策秦王謂唐且曰天子之怒伏尸百萬流血千里賈誼過秦曰伏尸百萬流血漂樐</hi>是<lb/>
後大軍所以臨江而不濟者以韓遂馬超逋逸迸脱走<lb/>
還涼州復欲鳴吠<hi>魏志曰曹公斬宜成遂超走涼州典畧曰韓遂字文約在涼州阻兵為亂</hi>
<hi>積三十年建安二十年乃死</hi>逆賊宋建僭號河首同惡相救並為脣<lb/>
齒<hi>魏志曰初隴西宋建自稱河首平漢王聚衆抱罕夏侯淵討之屠抱罕斬建涼州</hi>又鎮南將<lb/>
<pb n="KR4h0002_WYG_044-16b"/>
軍張魯負固不㳟<hi>魏志曰張魯字公旗據漢中以鬼道教人自號師君長雄巴漢垂三十年</hi>
<hi>漢末力不能征遂就寵魯為鎮民中郎將漢寧太祖征之周禮曰負固不服則攻之</hi>皆我王誅所<lb/>
當先加故且觀兵旋斾<hi>魏志曰建安十七年公征孫權攻破江西營乃引軍還史記曰</hi>
<hi>武王東觀兵至于孟津諸侯皆曰帝紂可伐武王曰未可乃還師</hi>復整六師長驅西征<lb/>
致天下誅<hi>魏志曰建安二十年公西征張魯</hi>偏師涉隴則建約梟夷旍<lb/>
首萬里<hi>魏志曰韓遂在顯親夏侯淵欲襲取之遂走後淵大破遂軍得其旍麾斬建及遂死已見上文</hi>
軍入散闗則羣氐率服王侯豪帥奔走前驅<hi>魏志曰公西征張魯</hi>
<hi>自陳倉出散闗至河池氐王竇茂恃險不服攻屠之</hi>進臨漢中則陽平不守<hi>魏志曰西</hi>
<pb n="KR4h0002_WYG_044-17a"/>
<hi>征張魯至陽平魯使弟衛據陽平闗公乃遣髙祚等乗險夜襲大破之</hi>十萬之師土崩魚<lb/>
爛張魯逋竄走入巴中懐恩悔過委質還降<hi>魏志曰魯弟衛夜遯</hi>
<hi>魯潰走巴中遣人慰諭魯盡家屬出降土崩已見上文公羊傳曰其言梁亡何自亡也奈何魚爛而亡何休曰</hi>
<hi>魚爛從内發左氏傳胡突曰䇿名委質</hi>巴夷王朴胡賨邑侯杜濩各帥種<lb/>
落共舉巴郡以奉王職<hi>魏志曰建安二十年七姓巴夷王朴胡賨邑侯杜濩舉巴夷賨</hi>
<hi>民來附於是分巴郡以胡為巴東太守濩巴西太守孫盛曰朴音浮濩音䕶</hi>鉦鼓一動二方<lb/>
俱定利盡西海兵不鈍鋒<hi>戰國䇿司馬錯曰今伐蜀利盡西海而諸侯不以為貪漢</hi>
<hi>書淮南王安上疏曰不勞一卒不頓一㦸又曰不挫一兵之鋒鈍與頓同</hi>若此之事皆上天<lb/>
<pb n="KR4h0002_WYG_044-17b"/>
威明社稷神武非徒人力所能立也聖朝寛仁覆載允<lb/>
信允文<hi>春秋考異郵曰赤帝之精寛仁大度禮記曰天無私覆地無私載毛詩曰允文允武昭假列祖</hi>
大啟爵命以示四方魯及胡濩皆享萬户之封魯之五<lb/>
子各受千室之邑<hi>魏志曰胡濩者皆封列侯又曰封魯及五子皆為列侯</hi>胡濩子<lb/>
弟部曲將校為列侯將軍已下千有餘人百姓安堵四<lb/>
民反業<hi>漢書曰髙祖入闗吏民皆安堵如故管子曰士農工商四民者國之石民</hi>而建約之<lb/>
屬皆為鯨鯢<hi>左氏傳楚子曰古者明王伐不敬取其鯨鯢而封以為大戮</hi>超之妻孥<lb/>
焚首金城<hi>魏志曰南安趙衢討超梟其妻子漢書有金城郡</hi>父母嬰孩覆尸許<lb/>
<pb n="KR4h0002_WYG_044-18a"/>
市<hi>范曄後漢書曰建安元年遷都于許</hi>非國家鍾禍於彼降福於此也逆<lb/>
順之分不得不然<hi>漢書㳙勲曰甚誖逆順之禮</hi>夫鷙鳥之擊先髙攫<lb/>
鷙之勢也牧野之威孟津之退也<hi>此述往年未伐之意尚書序曰武王與受</hi>
<hi>戰於牧野又曰惟十有一年武王伐殷孔安國曰諸侯僉同乃退以示弱</hi>今者枳棘翦扞戎<lb/>
夏以清<hi>枳棘以喻殘賊也翦扞翦除而防衛之也杜預左氏傳注曰扞衛也音捍</hi>萬里肅齊<lb/>
六師無事故大舉天師百萬之衆<hi>魏志曰建安二十一年治兵遂征孫權也</hi>
與匈奴南單于呼完厨及六郡烏桓丁令屠各湟中羌<lb/>
僰<hi>魏志曰建安二十一年匈奴南單于呼㕑泉將其名王來朝待以客禮漢書曰諸羌言願得度湟水北然</hi>
<pb n="KR4h0002_WYG_044-18b"/>
<hi>湟水左右羌之所居湟音皇丁令屠各已見上文</hi>霆奮席巻自夀春而南<hi>漢書九江</hi>
<hi>郡有夀春邑</hi>又使征西將軍夏侯淵等<hi>魏志曰夏侯淵字妙才惇族弟也為征西</hi>
<hi>將軍</hi>率精甲五萬及武都氐羌巴漢鋭卒南臨汶江搤據<lb/>
庸蜀<hi>魏志曰建安二十一年留夏侯淵屯漢中</hi>江夏襄陽諸軍横截湘沅以<lb/>
臨豫章樓船横海之師直指呉㑹<hi>漢書曰東越反上遣横海將軍韓説樓船</hi>
<hi>將軍楊僕入軍於越</hi>萬里剋期五道並入<hi>大舉天師至夀春而南一道也使征西甲卒五</hi>
<hi>萬二道也及武都至庸蜀三道也江夏至豫章四道也樓船至㑹稽五道也</hi>權之期命於是<lb/>
至矣丞相銜奉國威為人除害元惡大憝必當梟夷<hi>尚書</hi>
<pb n="KR4h0002_WYG_044-19a"/>
<hi>成王曰元惡大憝</hi>至於枝附葉從皆非詔書所特禽疾<hi>揚雄覈靈賦曰</hi>
<hi>枝附葉從表立景隨</hi>故毎破滅彊敵未嘗不務在先降後誅拔將<lb/>
取才各盡其用是以立功之士莫不翹足引領望風響<lb/>
應<hi>新序趙良謂商君曰君亡可翹足而待也左氏傳穆叔謂晉侯曰引領西望曰庶幾乎尚書曰惟影響孔</hi>
<hi>安國曰君影之隨形響之應聲</hi>昔袁術僭逆王誅將加則廬江太守劉<lb/>
勲先舉其郡還歸國家<hi>魏志曰建安四年袁術敗於陳病死廬江太守劉勲率衆降封</hi>
<hi>為列侯</hi>呂布作亂師臨下邳張遼侯成率衆出降<hi>魏志曰張遼字</hi>
<hi>文逺鴈門人也以兵屬呂布太祖破呂布於下邳遼將衆降拜中郎將爵為闗内侯</hi>還討胿固薛<lb/>
<pb n="KR4h0002_WYG_044-19b"/>
洪樛尚開城就化<hi>魏志曰眭固屬袁紹屯射犬公進軍臨河使史渙曹仁渡河擊之固使張</hi>
<hi>揚故長史薛洪河内太守樛尚留守自將兵以迎紹求救與渙仁遇交戰大破之斬固公遂濟河圍射犬洪尚</hi>
<hi>率衆降封為列侯樛音留</hi>官渡之役則張郃髙奐舉事立功<hi>魏志曰公擊淳</hi>
<hi>于瓊留曹洪守紹使張郃髙覽攻曹洪郃等聞瓊切破遂來降魏志曰髙覽此云奐□有二名郃烏合</hi>後討<lb/>
袁尚則都督將軍馬延故豫州刺史隂䕫射聲校尉郭<lb/>
昭臨陣來降<hi>魏志曰公圍尚營未合尚懼遣故豫州刺史隂䕫及陳琳乞降公不許圍益急尚夜</hi>
<hi>遯保岐山追擊之其將馬延等臨陣降衆大潰</hi>圍守鄴城則將軍蘇游反為内<lb/>
應<hi>魏志曰尚攻譚留蘇由守鄴公進軍到洹水由降游與由同</hi>審配兄子開門入兵<lb/>
<pb n="KR4h0002_WYG_044-20a"/>
<hi>魏志曰袁尚走中山盡獲其輜重印綬節鉞使尚降人示其家城中崩沮審配兄子榮夜開所守東城門内兵</hi>
<hi>配逆戰敗生禽配斬之</hi>既誅袁譚則幽州太守焦觸攻逐袁熈舉<lb/>
縣來服<hi>魏志曰建安十年袁熈大將焦觸叛熈尚奔三郡烏丸觸等舉其縣來降</hi>凡此之輩<lb/>
數百人皆忠壯果烈有智有仁悉與丞相參圗畫䇿折<lb/>
衝討難芟敵搴旗靜安海内豈輕舉措也哉誠乃天啟<lb/>
其心計深慮逺<hi>西京賦曰天啟其心司馬相如喻巴蜀文曰計深慮逺急國家之難</hi>審邪<lb/>
正之律明可否之分勇不虚死節不苟立屈伸變化唯<lb/>
道所存故乃建丘山之功享不訾之禄<hi>答客難曰所欲必得功若丘山</hi>
<pb n="KR4h0002_WYG_044-20b"/>
<hi>賈逵國語注曰訾言量也</hi>朝為仇虜夕為上將所謂臨難知變轉禍<lb/>
為福者也<hi>説苑孔子曰聖人轉禍為福報怨以徳</hi>若夫説誘甘言懐寶小<lb/>
惠<hi>毛詩曰盜言孔甘論語曰好行小惠</hi>泥滯苟且没而不覺隨波漂流與<lb/>
熛俱滅者亦甚衆多吉凶得失豈不哀哉昔歲軍在漢<lb/>
中東西懸隔合肥遺守不滿五千權親以數萬之衆破<lb/>
敗奔走今乃欲當禦雷霆難以冀矣<hi>魏志曰太祖使張遼與樂進等將七</hi>
<hi>千餘人屯合肥太祖征張魯俄而權率十萬衆圍合肥於是遼夜募敢從之士得八百人明日大戰平旦遼被</hi>
<hi>甲持㦸先登䧟陣殺十人斬二將權登髙冡以長㦸自守遼呼權不敢動權守合肥十餘日城不可入乃引退</hi>
<pb n="KR4h0002_WYG_044-21a"/>
夫天道助順人道助信<hi>周易曰天之所助者順也人之所助者信也</hi>事上之<lb/>
謂義親親之謂仁盛孝章君也而權誅之<hi>魏志曰權殺呉郡太守盛</hi>
<hi>憲㑹稽典録曰憲字孝章</hi>孫輔兄也而權殺之<hi>典畧曰孫輔恐權不能守江東因權出行</hi>
<hi>□治乃遣人齎書呼曹公行人以告權乃還偽若不知與張昭共見輔權謂輔曰兄厭樂耶何為呼他人輔云</hi>
<hi>無是權投書與昭以示輔輔慚無辭乃悉斬輔親近徒輔置東呉</hi>賊義殘仁莫斯為甚<lb/>
<hi>孟子齊王曰臣試其君可乎孟子曰賊人者謂之賊賊義者謂之殘殘賊之人謂之一夫聞誅一夫紂矣未聞</hi>
<hi>試其君也</hi>乃神靈之逋罪下民所同讐辜讐之人謂之凶賊<lb/>
是故伊摯去夏不為傷徳飛廉死紂不可謂賢<hi>尚書曰伊尹去</hi>
<pb n="KR4h0002_WYG_044-21b"/>
<hi>毫適夏既醜有夏復歸于亳孫子曰殷之興也伊摯在夏魏武曰伊摯伊尹也孟子曰周公相武王誅紂驅飛亷於海隅</hi>
<hi>而戮之</hi>何者去就之道各有宜也丞相深惟江東舊徳名<lb/>
臣多在載籍近魏叔英秀出髙峙著名海内虞文繡砥<lb/>
礪清節耽學好古周泰明當世雋彦徳行修明皆宜膺<lb/>
受多福保乂子孫<hi>尚書曰永膺多福又曰保乂王家</hi>而周盛門户無辜<lb/>
被戮遺類流離湮没林莾言之可為愴然聞魏周榮虞<lb/>
仲翔各紹堂構能負析薪<hi>呉志曰虞翻字仲翔尚書曰若考作室既底法厥子乃弗</hi>
<hi>肯堂矧肯構左氏傳鄭子産曰古人有言曰其父析薪其子弗克負荷</hi>及呉諸顧陸舊族<lb/>
<pb n="KR4h0002_WYG_044-22a"/>
長者世有髙位當報漢徳顯祖揚名乃諸將校孫權婚<lb/>
親皆我國家良寶利器<hi>尚書曰所寶惟賢則邇人安聖主得賢臣頌曰夫賢者國家器</hi>
<hi>用也所任賢則趨舍省而功施普器用利則用力少而就効衆也</hi>而並見驅迮雨絶於<lb/>
天有斧無柯何以自濟<hi>陸賈新語曰有斧無柯何以治之</hi>相隨顛没不<lb/>
亦哀乎葢鳯鳴髙岡以逺罻羅賢聖之徳也<hi>毛詩曰鳯皇鳴矣于</hi>
<hi>彼髙岡梧桐生矣于彼朝陽</hi>鸋鴂之鳥巢於葦苕苕折子破下愚之<lb/>
惑也<hi>韓詩曰鴟鴞既取我子無毁我室鴟鴞鸋鴂鳥名也鴟鴞所以愛養其子者適以病之愛憐養其子</hi>
<hi>者謂堅固其窠巢病之者謂不知託於大樹茂枝反敷之葦䓟風至䓟折巢覆有子則死有卵則破是其病也</hi>
<pb n="KR4h0002_WYG_044-22b"/>
<hi>字林曰鸋鴂鴞也上乃丁切下古穴切廣雅曰鸋鴂立雀也荀卿子曰南方鳥名䝉鳩為巢編之葦苕苕折卵</hi>
<hi>破巢非不牢所繫之弱也説文曰葦大葭也苕與䓟同</hi>今江東之地無異葦苕諸<lb/>
賢處之信亦危矣聖朝開𢎞曠蕩重惜民命誅在一人<lb/>
與衆無忌故設非常之賞以待非常之功<hi>司馬長卿難蜀父老曰有</hi>
<hi>非常之事然後有非常之功</hi>乃霸夫烈士奮命之良時也可不勉乎<lb/>
若能翻然大舉建立元勲以應顯禄福之上也如其未<lb/>
能<hi>未能如上之計</hi>笇量大小以存易亡亦其次也<hi>漢書鄒陽上書曰昔者鄭</hi>
<hi>祭仲許宋人立公子突以活其君非其義也春秋許之為其以生易死以存易亡</hi>夫係蹄在足<lb/>
<pb n="KR4h0002_WYG_044-23a"/>
則猛虎絶其蹯<hi>戰國䇿魏魁謂建信君曰人有置係蹄者而得虎虎怒跌蹯而去虎之情匪不</hi>
<hi>愛其蹯也然而不以環寸之蹯害七尺之軀有權也今國家者非直七尺之軀也而君之身於王非環寸之蹯</hi>
<hi>也願公早圖之也延叔堅曰係蹄獸紂也</hi>蝮蛇在手則壯士斷其節<hi>漢書曰項梁使</hi>
<hi>使趨濟兵擊章邯田榮曰楚殺田假趙殺田角田間乃出兵楚不殺假趙亦不殺角間齊王曰蝮蠚手則斬手</hi>
<hi>蠚足則斬足何者為害於身也田假田角田間於楚趙非手足之戚何故不殺蠚音釋</hi>何則以其<lb/>
所全者重以其所棄者輕若乃樂禍懐寧迷而忘復<hi>周易</hi>
<hi>曰迷復之凶反君道也</hi>闇大雅之所保背先賢之去就<hi>毛詩大雅曰既明且</hi>
<hi>哲以保其身</hi>忽朝陽之安甘折苕之末日忘一日以至覆没<lb/>
<pb n="KR4h0002_WYG_044-23b"/>
大兵一放玉石俱碎<hi>尚書曰火炎昆岡玉石俱焚</hi>雖欲救之亦無及<lb/>
已<hi>史記衛平謂宋玉曰後雖悔之亦無及已</hi>故令往購募爵賞科條如左檄<lb/>
到詳思至言如詔律令<lb/>
　　檄蜀文<hi>魏志曰景元四年令鍾㑹伐蜀㑹至漢中蜀大將姜維等守劍閣距㑹㑹移檄檄蜀</hi>
　　　<hi>將吏</hi>
　　　鍾士季<hi>魏志鍾㑹字士季頴川人少敏惠夙成為祕書郎遷征西將軍後為司徒謀反</hi>
　　　　<hi>於蜀為衆兵所殺</hi>
往者漢祚衰微率土分崩生民之命幾於泯滅我太祖<lb/>
<pb n="KR4h0002_WYG_044-24a"/>
武皇帝神武聖哲撥亂反正<hi>魏志曰有太祖皇帝為魏太祖公羊傳曰君子曷為春秋撥亂世反諸</hi>
<hi>正莫近乎春秋</hi>拯其將墜造我區夏<hi>尚書曰文王用肇造我區夏</hi>高祖文皇帝應天<lb/>
順民受命踐祚<hi>魏志曰文帝為魏髙祖周易曰湯武草命順乎天而應乎人禮記曰成王㓜不能莅祚周公相</hi>
<hi>踐祚而治</hi>烈祖明皇帝奕世重光恢拓洪業<hi>魏志曰明皇帝為魏烈祖國語祭公謀父曰奕</hi>
<hi>世載徳尚書曰昔我君文王武王宣重光漢書武帝詔曰何行而可以彰先帝之洪業休徳</hi>然江山之外<lb/>
異政殊俗<hi>毛詩序曰國異政家殊俗</hi>率土齊民未䝉王化<hi>難蜀父老曰割齊人</hi>
<hi>以附夷狄如淳曰齊人齊等無有貴賤故謂之齊若今言平人也</hi>此三祖所以顧懷遺<lb/>
志也<hi>劇秦美新曰后土顧懷</hi>今主人聖徳欽明紹隆前緒<hi>主上則陳留王</hi>
<pb n="KR4h0002_WYG_044-24b"/>
<hi>奐也尚書曰放勲欽明</hi>宰輔忠肅明允劬勞王室<hi>宰輔謂司馬文王也左氏傳史</hi>
<hi>克對魯侯曰齊聖廣淵明允篤誠忠肅恭懿宣慈惠和</hi>布政垂惠而萬邦協和<hi>毛詩</hi>
<hi>曰布政優優尚書曰百姓昭明協和萬邦</hi>施徳百蠻而肅慎致貢<hi>毛詩曰因時百蠻大</hi>
<hi>戴禮孔子曰昔舜教通于四海之外肅慎北發渠搜氐羌來服</hi>悼彼巴蜀獨為匪民<hi>毛詩</hi>
<hi>曰哀我征夫獨為匪民</hi>愍此百姓勞役未已是以命授六師龔行<lb/>
天罰<hi>尚書曰予惟恭行天之罰</hi>征西雍州鎮西諸軍五道竝進<hi>魏志曰詔</hi>
<hi>使征西將軍鄧艾督諸軍趨甘松沓中雍州刺史諸葛緒督諸軍趨武街高樓鎮西將軍鍾㑹由駱谷伐蜀</hi>
古之行軍以仁為本以義治之<hi>司馬法曰古者以仁為本以義治之之謂正曹</hi>
<pb n="KR4h0002_WYG_044-25a"/>
<hi>操曰古者五帝三王以來也仁者生而不名義者成而不有</hi>王者之師有征無戰<hi>孫卿</hi>
<hi>子曰王者有誅無戰漢書淮南王上書曰天子之兵有征無戰莫敢校之</hi>故虞舜舞干戚而<lb/>
服有苗<hi>尚書曰帝乃誕敷文徳舞干羽于兩階七旬有苗格</hi>周武有散財發廪表<lb/>
閭之義<hi>尚書曰式商容之閭散鹿臺之財發鉅橋之粟</hi>今鎮西奉辭銜命攝統<lb/>
戎車<hi>尚書禹曰奉辭伐罪漢書孫寳曰臣幸得銜命奉使</hi>庶𢎞文告之訓以濟元<lb/>
元之命<hi>國語曰祭公謀父曰有征伐之備有文告之辭元元已見上文</hi>非欲窮武極戰<lb/>
以快一朝之志<hi>新序李克對魏武候曰好戰窮武未有不亡者</hi>故略陳安危之<lb/>
要其敬聴話言<hi>毛詩曰告之話言</hi>益州先主以命世英才興兵<lb/>
<pb n="KR4h0002_WYG_044-25b"/>
新野困躓冀徐之郊制命紹布之手太祖拯而濟之興<lb/>
隆大好中更背違棄同即異<hi>蜀志曰先主姓劉諱備字𤣥徳涿郡人也靈帝末黄</hi>
<hi>巾起先主率其屬討賊有功除安喜尉後領徐州呂布襲徐州虜先主妻子乃求和於布後歸曹公曹公厚遇</hi>
<hi>之以為豫州牧後背曹公歸袁紹漢書張良曰湯武伐桀紂封其後者能制其死命也左氏傳子太叔曰棄同</hi>
<hi>即異是謂離徳</hi>諸葛孔明仍規秦川姜伯約屢出隴右<hi>蜀志曰姜維字</hi>
<hi>伯約</hi>勞動我邊境侵擾我氐羌方國家多故未遑修九伐<lb/>
之征也<hi>周禮曰有九伐之法正邦國憑弱犯寡則責之賊賢害民則伐之暴内陵外則壇之野荒人散</hi>
<hi>則削之負固不服則侵之賊殺其親則征之放試其君則殘之犯令陵政則杜之内外亂鳥獸行則滅之</hi>今<lb/>
<pb n="KR4h0002_WYG_044-26a"/>
邊境乂清方内無事蓄力待時併兵一向<hi>孫子兵法曰併敵一向千里</hi>
<hi>殺將</hi>而巴蜀一州之衆分張守備難以禦天下之師叚谷<lb/>
侯和沮傷之氣難以敵堂堂之陣<hi>魏志曰姜維趨上邽鄧艾與戰于叚谷大</hi>
<hi>破之乂曰姜維冦圮陽鄧艾拒之破難于侯和漢書公乘興上書曰王尊厲奔北之吏起沮傷之氣黄帝出軍</hi>
<hi>決曰始立牙之日吉氣來應旗旛指敵或從風而來金鐸之聲揚以清鼓鞞之音婉而鳴是謂堂堂之陣整整</hi>
<hi>之旗此大勝之徴也</hi>比年以來曾無寧歲<hi>國語姜氏告於公子曰自子之行晉無寧歲</hi>
征夫勤瘁難以當子來之民<hi>毛詩曰經始勿亟庶民子來</hi>此皆諸賢<lb/>
所共親見蜀侯見禽於秦公孫述授首於漢<hi>史記曰秦惠文王八</hi>
<pb n="KR4h0002_WYG_044-26b"/>
<hi>年張儀復相伐蜀滅之公孫述已見呉都賦</hi>九州之險是非一姓此皆諸公<lb/>
所備聞也<hi>左氏傳司馬侯曰九州之險也是非一姓</hi>明者見危於無形智者<lb/>
規福於未萌<hi>太公金匱曰明者見危於未萌智者避危於無形</hi>是以微子去商<lb/>
長為周賔<hi>毛詩序曰有客微子來見祖廟也鄭𤣥曰武王既黜殷命殺武庚微子代殷後即受命來</hi>
<hi>朝而見之於廟</hi>陳平背項立功於漢<hi>史記曰陳平懼項王誅遂至修武降漢拜平為都尉</hi>
豈宴安鴆毒懐禄而不變哉<hi>左氏傳管敬仲曰宴安鴆毒不可懐也漢書楊惲曰</hi>
<hi>懐禄貪勢不能自退</hi>今國朝隆天覆之恩宰輔𢎞寛恕之徳<hi>禮記孔子</hi>
<hi>曰天無私覆地無私載</hi>先惠後誅好生惡殺<hi>尚書大傳成王問周公曰舜何以也周公</hi>
<pb n="KR4h0002_WYG_044-27a"/>
<hi>曰其政也好生而惡殺</hi>往者呉將孫壹舉衆内附位為上司寵秩<lb/>
殊異<hi>呉志曰孫壹為江夏太守及□綝誅滕𦙍呂䝉據𦙍皆壹之妹夫也綝遣朱異潛襲壹異至武昌壹</hi>
<hi>知其攻已率部曲將𦙍妻奔魏魏以壹為車騎將軍封呉侯</hi>文欽唐咨為國大害叛<lb/>
主讐賊還為戎首咨困偪禽獲欽二子還降皆將軍封<lb/>
侯咨豫聞國事<hi>魏志曰文嶔字仲若曹爽之邑人也與毌丘儉舉兵反大將軍司馬文王臨淮</hi>
<hi>討之諸葛誕遂殺欽欽子鴦及虎踰城出自歸大將軍大將軍表鴦虎為將軍各賜爵關内侯大將軍乃自臨</hi>
<hi>圍四面進兵同時鼔譟登城唐咨面縳降拜咨安逺將軍禮記子思曰無為戎首鄭𤣥曰為兵主曰戎首</hi>壹<lb/>
等窮踧歸命猶加上寵況巴蜀賢智見機而作者哉<hi>見機</hi>
<pb n="KR4h0002_WYG_044-27b"/>
<hi>已見上文</hi>誠能深鑒成敗邈然髙蹈投跡微子之蹤措身陳<lb/>
平之軌則福同古人慶流來裔百姓士民安堵樂業<hi>安堵</hi>
<hi>已見上文</hi>農不易畝市不廽肆<hi>呂氏春秋曰桀為無道湯立為天子夏民大悦農不去疇</hi>
<hi>商不變肆</hi>去累卵之危就永安之計豈不美與<hi>説苑曰晉靈公造九層臺</hi>
<hi>孫息聞之求見曰臣能累十二博棊加九雞子其上公曰作之孫息以棊子置下加九雞子其上公曰危哉</hi>
若偷安旦夕迷而不反大兵一放玉石俱碎雖欲悔之<lb/>
已無及也<hi>並已見上文</hi>各具宣布咸使知聞<lb/>
　　難蜀父老<hi>漢書曰武帝時相如使蜀長老多言通西南夷之不為國用大臣亦以為然相</hi>
<pb n="KR4h0002_WYG_044-28a"/>
　　　<hi>如業已建之不敢諌乃著書假蜀父老為辭而已以語難之以諷天子因宣其使指令百姓知</hi>
　　　<hi>天子意焉</hi>
　　　司馬長卿<lb/>
漢興七十有八載徳茂存乎六世<hi>六世謂自髙祖至武帝</hi>威武紛<lb/>
紜湛恩汪濊<hi>韋昭曰湛音沈張楫曰汪濊深貌也善曰汪□黄切濊烏外切</hi>羣生霑濡<lb/>
洋溢乎方外於是乃命使西征隨流而攘風之所被罔<lb/>
不披靡因朝冉從駹定笮存卭<hi>服䖍曰冉駹笮卭皆蜀郡西部也應邵曰蜀郡岷江本冉</hi>
<hi>駹也文頴曰卭今為卭都縣笮今為定笮縣皆屬越嶲善曰駹䝉江切笮音鑿</hi>畧斯榆舉苞蒲<lb/>
<pb n="KR4h0002_WYG_044-28b"/>
<hi>鄭𤣥曰斯音曵張揖曰斯俞本俞國名也服䖍曰苞蒲夷種也</hi>結軌還轅東鄉將報<hi>楚辭</hi>
<hi>曰結余軫于西山王逸曰結旋也</hi>至于蜀都耆老大夫搢紳先生之徒<lb/>
二十有七人儼然造焉辭畢進曰蓋聞天子之牧夷狄<lb/>
也其義羈縻勿絶而已<hi>應邵漢官儀曰馬曰羈牛曰縻言四夷如牛馬之受羈縻也</hi>
今罷三郡之士通夜郎之塗三年於兹而功不竟士卒<lb/>
勞倦萬民不贍今又接之以西夷百姓力屈恐不能卒<lb/>
業此亦使者之累也竊為左右患之且夫卭笮西夷之<lb/>
與中國竝也厯年兹多不可記已<hi>孟子曰禹之相舜厯年多</hi>仁者不<lb/>
<pb n="KR4h0002_WYG_044-29a"/>
以徳來强者不以力并意者其殆不可乎<hi>不可猶不堪也以其不堪</hi>
<hi>為用故棄之也</hi>今割齊民以附夷狄<hi>附謂今之親附也齊民已見上文</hi>敞所恃<lb/>
以事無用鄙人固陋不識所謂使者曰烏謂此乎必若<lb/>
所云則是蜀不變服而巴不化俗也<hi>應邵曰巴蜀皆古蠻夷椎結左祍之</hi>
<hi>人也</hi>僕嘗惡聞若説然斯事體大固非觀者之所覯也余<lb/>
之行急其詳不可得聞已請為大夫粗陳其畧<hi>孟子曰其詳不</hi>
<hi>可得聞嘗聞其畧矣韋昭曰粗猶畧也徂古切</hi>蓋世必有非常之人然後有非常之事<lb/>
有非常之事然後有非常之功夫非常者固常人之所異也<lb/>
<pb n="KR4h0002_WYG_044-29b"/>
故曰非常之原黎民懼焉<hi>張揖曰非常之事其本難知衆民懼也尚書曰黎民於變</hi>
<hi>時雍</hi>及臻厥成天下晏如也昔者洪水沸出汜濫衍溢<hi>張揖曰湓</hi>
<hi>溢也郭璞三蒼解詁曰湓水聲也字林云匹寸切古漢書為湓今為衍非也</hi>民人升降移徙<lb/>
﨑嶇而不安夏后氏慽之乃堙洪塞源決江疏河<hi>張揖曰疏</hi>
<hi>通也</hi>灑沈澹災<hi>張揖曰灑分也韋昭曰灑史紙切蘇林曰澹音淡言分其沈溺摇動之災也灑或作</hi>
<hi>澌字書曰澌水索也賜移切説文曰澹水摇也徒濫切顔師古曰沈深也澹安也言分散其深水以安定其災</hi>
<hi>也灑所宜切</hi>東歸之於海而天下永寧當斯之勤豈惟民哉<lb/>
心煩於慮而身親其勞躬腠胝無胈膚不生毛<hi>張晏曰躬體也</hi>
<pb n="KR4h0002_WYG_044-30a"/>
<hi>孟康曰腠腠理也韋昭曰胈身中小毛也蒲葛切郭璞三蒼解詁曰貾躪也竹施切莊子曰兩祖女浣於白水</hi>
<hi>之上者禹過之而趨曰治天下奈何女曰股無胈脛不生毛顔色烈凍手足胼胝何以至是也胼步干切</hi>故<lb/>
休烈顯乎無窮聲稱浹乎于兹且夫賢君之踐位也豈<lb/>
特委𤨏喔<graphic n="KR1029" url="https://raw.githubusercontent.com/kanripo/KR-Gaiji/master/images/KR1029.png" mimeType="image/png"/>拘文牽俗<hi>應邵曰喔<graphic n="KR1029" url="https://raw.githubusercontent.com/kanripo/KR-Gaiji/master/images/KR1029.png" mimeType="image/png"/>急足之貌也善曰喔音握</hi>修誦習傳<lb/>
當世取説云爾哉必將崇論吰議<hi>鄧展子曰字詁云吰今宏字</hi>創業<lb/>
垂統為萬世規<hi>孟子曰君子創業垂統為可繼</hi>故馳騖乎兼容并包而<lb/>
勤思乎參天貳地<hi>已比徳於地是貳地也地與已并天是三也</hi>且詩不云乎<lb/>
普天之下莫非王土率土之濱莫非王臣<hi>毛詩小雅云濱涯也本或作賓</hi>是<lb/>
<pb n="KR4h0002_WYG_044-30b"/>
以六合之内八方之外浸滛衍溢懐生之物有不浸潤<lb/>
於澤者賢君恥之今封疆之内冠帶之倫咸獲嘉祉靡<lb/>
有闕遺矣而夷狄殊俗之國遼絶異黨之域舟車不通<lb/>
人跡罕至政敎未加流風猶微<hi>孟子曰故家遺佫流風善政猶有存者</hi>内<lb/>
之則時犯義侵禮於邉境外之則邪行横作放殺其上<lb/>
君臣易位尊卑失序父老不辜幼孤為奴虜係縲號泣<lb/>
<hi>張揖曰為人所係戰國䇿曰韓魏父子老弱係虜於道路</hi>内嚮而怨曰葢聞中國有<lb/>
至仁焉徳洋恩普物靡不得其所今獨曷為遺已舉踵<lb/>
<pb n="KR4h0002_WYG_044-31a"/>
思慕若枯旱之望雨<hi>孟子曰湯始征葛伯民望之若大旱之望雨</hi>戻夫為之<lb/>
垂涕況乎上聖又焉能已故北出師以討强胡南馳使<lb/>
以誚勁越四面風徳二方之君鱗集仰流<hi>論語比考䜟曰賜風徳宋</hi>
<hi>均曰賜能言語故可使風諭以徳也二方謂西夷南夷也鱗集相次也</hi>願得受號者以億<lb/>
計故乃關沬若<hi>漢書音義曰以沬若水為□也張揖曰沬水出蜀西□外入于江若水出廣平</hi>
<hi>徼外出旄牛入江沬音妹</hi>徼牂牱<hi>張揖曰徼塞也以木柵水為夷狄之界</hi>鏤靈山梁孫原<lb/>
<hi>張揖曰鑿通山道置靈道縣屬越嶲郡孫水出登縣南至㑹無縣入若水李竒曰於孫水之本作橋梁</hi>創<lb/>
道徳之塗垂仁義之統將博恩廣施逺撫長駕<hi>長駕謂所駕者逺</hi>使<lb/>
<pb n="KR4h0002_WYG_044-31b"/>
疏逖不閉曶爽闇昧得輝乎光明<hi>韋昭曰曶梅憤切言疏逺之國不被壅閉</hi>
<hi>曶爽闇昧後得乎光明言化之所被者逺也郭璞三倉解詁曰曶旦明也宇林音勿尚書曰甲子昧爽孔安國</hi>
<hi>曰昧早旦也爽明也</hi>以偃甲兵於此而息討伐於彼遐邇一體中<lb/>
外禔福不亦康乎<hi>説文曰禔安也音支</hi>夫拯民於沈溺奉至尊之<lb/>
休徳反衰世之陵夷繼周氏之絕業天子之亟務也<hi>陵夷</hi>
<hi>即凌遲也史記張釋之曰秦凌遲而至於二世天下土崩漢書作陵夷至於二世</hi>百姓雖勞又<lb/>
惡可以已乎哉且夫王者固未有不始於憂勤而終<lb/>
於逸樂者也<hi>毛詩序曰始於憂勤終於逸樂</hi>然則受命之符合在於<lb/>
<pb n="KR4h0002_WYG_044-32a"/>
此方將増㤗山之封加梁父之事鳴和鸞揚樂頌上減五<lb/>
下登三<hi>李奇曰五帝之徳比漢為減三王之徳漢出其上</hi>觀者未覩㫖聽者未<lb/>
聞音猶鷦鵬已翔乎寥廓之宇而羅者猶視乎藪澤悲<lb/>
夫<hi>樂緯曰鷦鵬狀如鳯凰爾雅曰寥深也空廓寥寥也</hi>於是諸大夫茫然䘮其所懐<lb/>
來失厥所以進喟然竝稱曰允哉漢徳此鄙人之所願<lb/>
聞也百姓雖勞請以身先之敞㒺靡徙遷延而辭退<hi>尚書</hi>
<hi>大傳曰魏文侯問子夏子夏乃遷延而退也</hi>
　<lb/>
<pb n="KR4h0002_WYG_044-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文選巻四十四<lb/>
</p>
<p>
</p>
  </div>
</body>
</text>
</TEI>
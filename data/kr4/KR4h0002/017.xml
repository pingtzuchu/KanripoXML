<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文選巻十七</head>
    <p>
<pb n="KR4h0002_WYG_017-1a"/>
欽定四庫全書<lb/>
　文選巻十七　　　　　　　梁　蕭統　編<lb/>
　　　　　　　　　　　　　唐　李善　註<lb/>
　論文<lb/>
　　文賦<hi>并序</hi>
　　　陸士衡<hi>臧榮緒晉書曰機字士衡吳郡人祖遜吳丞相父抗吳大司馬機少襲領父兵</hi>
　　　　<hi>為牙門将軍年二十而呉滅退臨舊里與弟雲勤學積十一年譽流京華聲溢四表被徴</hi>
　　　　<hi>為太子洗馬與弟雲俱居洛司徒張華素重其名舊相識以文華呈天才綺練當時獨絶</hi>
<pb n="KR4h0002_WYG_017-1b"/>
　　　　<hi>新聲妙句係蹤張蔡機妙觧情理作文賦</hi>
余每觀才士之所作竊有以得其用心<hi>作謂作文也用心言士用心於</hi>
<hi>文莊子堯曰此吾所用心</hi>夫放言遣辭良多變矣<hi>夫作文者放其言遣其辭多變故非</hi>
<hi>一體</hi>姸蚩好惡可得而言<hi>文之好惡可得而言論也范曄後漢書趙壹刺世疾邪曰孰知</hi>
<hi>辨其妍蚩廣雅曰妍好也説文曰妍慧也釋名曰蚩癡也聲類曰蚩騃也然妍蚩亦好惡也</hi>每自屬<lb/>
文尤見其情<hi>論衡曰幽思屬文著記美言屬綴也杜預左氏傳注曰尤甚也士衡自言每屬文甚</hi>
<hi>見為文之情</hi>恒患意不稱物文不逮意<hi>爾雅曰逮及也</hi>盖非知之難<lb/>
能之難也<hi>尚書曰非知之艱行之惟艱</hi>故作文賦以述先士之盛藻<lb/>
<pb n="KR4h0002_WYG_017-2a"/>
因論作文之利害所由<hi>利害猶好惡孔安國尚書傳曰藻水草之有文者故以喻文焉</hi>
他日殆可謂曲盡其妙<hi>言既作此文賦他曰而觀之近謂委曲盡文之妙道論語鯉曰</hi>
<hi>他曰又獨立趙岐孟子章句曰他日異日也</hi>至於操斧伐柯雖取則不逺<hi>此喻</hi>
<hi>見古人之法不逺毛詩曰執柯伐柯其則不逺注則法也伐柯必用其柯大小長短近取法於柯謂不逺也</hi>
若夫隨手之變良難以辭逮<hi>言作之難也文之隨手變改則不可以辭逮也莊子</hi>
<hi>輪扁謂桓公曰斲徐則甘而不固疾則苦而不入不疾不俆得於手而應於心口不能言也有數存焉</hi>盖<lb/>
所能言者具於此云<hi>盖所言文之體者具此賦之言</hi>佇中區以𤣥覽頥<lb/>
情志於典墳<hi>漢書音義張晏曰佇乆俟待也中區區中也字書曰𤣥幽遠也老子曰滌除𤣥覽河</hi>
<pb n="KR4h0002_WYG_017-2b"/>
<hi>上公曰心居𤣥㝠之處覽知萬物故謂之𤣥覽幽通賦曰皓頥志而不傾空氏傳楚子曰左史倚相能讀三墳</hi>
<hi>五典</hi>遵四時以歎逝瞻萬物而思紛<hi>遵循也循四時而歎其逝徃之事覽視萬</hi>
<hi>物盛衰而思慮紛紜也淮南子曰四時者春生夏長秋收冬藏</hi>悲落葉於勁秋喜柔條<lb/>
於芳春<hi>秋草衰落故悲春條敷暢故喜也淮南子曰木葉落長年悲</hi>心懔懔以懐霜<lb/>
志眇眇而臨雲<hi>懍懍危懼貎眇眇髙遠貎懐霜臨雲言髙潔也説文曰懔懔寒也孔融薦禰衡</hi>
<hi>表曰志懐霜雪舞賦曰氣若浮雲志若秋霜</hi>詠世德之駿烈誦先人之清芬<lb/>
<hi>言歌詠世有俊德者之盛業先民謂先世之人有清美芬芳之德而誦勉毛詩曰王配于京世德作求又曰在</hi>
<hi>昔先民有作</hi>游文章之林府嘉麗藻之彬彬<hi>論語曰文質彬彬然後君子孔</hi>
<pb n="KR4h0002_WYG_017-3a"/>
<hi>安國注曰彬彬文質相半之貎</hi>慨投篇而援筆聊宣之乎斯文<hi>韓詩外傳曰孫</hi>
<hi>叔敖治楚三年而國霸楚史援筆而書之於策尚書中侯曰𤣥龜負圖出洛周公援筆以寫也</hi>其始也<lb/>
皆收視反聼耽思傍訊<hi>收視反聽言不視聽也耽思傍訊静思而求之也毛萇詩傳曰</hi>
<hi>耽樂之乆廣雅曰訊問也</hi>精騖八極心遊萬仞<hi>精神爽也八極萬仞言髙逺也淮南子曰</hi>
<hi>八紘之外乃有八極包咸論語注曰七尺曰仞</hi>其致也情曈曨而彌鮮物昭晰<lb/>
而互進<hi>爾雅曰致至也琕蒼曰曈曨欲明也説文曰昭晰明也</hi>傾羣言之瀝液漱<lb/>
六藝之芳潤<hi>楊子法言曰或問羣言之長曰羣言之長德言也宋衷曰羣非一也周禮曰六藝禮</hi>
<hi>樂射御書數也</hi>浮天淵以安流濯下泉而潛浸<hi>言思慮之至無處不至故上至</hi>
<pb n="KR4h0002_WYG_017-3b"/>
<hi>天淵於安流之中下至下泉於濳浸之所劇秦美新曰盈塞天淵之間楚辭曰使江水兮安流毛詩曰冽彼下</hi>
<hi>泉浸彼苞稂</hi>於是沈辭怫悦若逰魚銜鉤而出重淵之深<hi>怫悦</hi>
<hi>難出之貎</hi>浮藻聫翩若翰鳥纓繳而墜曽雲之峻<hi>聨翩将墜貎王弼周</hi>
<hi>易注曰翰髙飛也説文曰繳生絲縷也謂縷繫矰矢而以弋射</hi>收百世之闕文採千載<lb/>
之遺韻<hi>論語子曰吾猶及史之闕文也</hi>謝朝華於已披啓夕秀於未振<lb/>
<hi>華秀以喻文也已披言已用也</hi>觀古今之須㬰撫四海於一瞬<hi>髙唐賦曰須臾</hi>
<hi>之間司馬遷曰卒卒無須臾之間莊子老𣆀曰俛仰之間再撫四海之外吕氏春秋曰萬世猶一瞬説文曰□</hi>
<hi>闔目數摇也尸閏切</hi>然後選義按部考辭就班<hi>小雅曰班次也</hi>抱景者咸<lb/>
<pb n="KR4h0002_WYG_017-4a"/>
叩懐響者畢彈<hi>言皆叩擊而用</hi>或因枝以振葉或沿波而討源<lb/>
<hi>孔安國尚書傳曰順流而下曰沿源水本也</hi>或本隠以之顯或求易而得難<lb/>
<hi>言或本之於隠而遂之顯或求之於易而便得難之或為未非也</hi>或虎變而獸擾或龍<lb/>
見而鳥瀾<hi>周易曰大人虎變其文炳也言文之來若龍之見煙雲之上如鳥之在波瀾之中應劭曰</hi>
<hi>擾馴也莊子曰君子尸居而龍見大波曰瀾</hi>或妥帖而易施或岨峿而不安<lb/>
<hi>妥帖易施貎公羊傳曰帖服也廣雅曰帖静也王逸楚辭序曰義多乖異事不妥帖岨峿不安貎楚辭曰圜鑿</hi>
<hi>而方枘兮吾固知其鉏鋙而難入妥他果切帖土協切岨助舉切峿魚吕切</hi>罄澄心以凝思<lb/>
眇衆慮而為言<hi>周易曰神也者妙萬物而為言者也</hi>籠天地於形内挫萬<lb/>
<pb n="KR4h0002_WYG_017-4b"/>
物於筆端<hi>淮南子曰太一者牢籠天地也説文曰挫折也韓詩外傳曰辟文士之筆端辟武士之鋒</hi>
<hi>端辟辨士之舌端</hi>始躑躅於燥吻終流離於濡翰<hi>廣雅曰躑躅跢跦也鄭𤣥</hi>
<hi>毛詩箋云志徃謂踟蹰也蹢與躑同跢跦與踟跦同蒼頡篇曰吻脣兩邊也莫粉切字林曰吻口邊流離津液</hi>
<hi>流貎劉公幹詩曰叙意於濡翰毛萇詩傳曰濡漬也濡如娛切漢書音義韋昭曰翰筆也協韻音寒</hi>理扶<lb/>
質以立榦文垂條以結繁<hi>文文之體必須以理為本垂條以樹喻也廣雅曰榦本也</hi>
<hi>鄭𤣥禮記注曰繁盛也</hi>信情貎之不差故每變而在顔<hi>楚辭曰情與貌其不</hi>
<hi>變</hi>思涉樂其必笑方言哀而已歎或操觚以率爾或含<lb/>
毫而邈然<hi>觚木之方者古人用之以書猶今之簡也史由急就章曰急就竒觚觚木簡也論語先進</hi>
<pb n="KR4h0002_WYG_017-5a"/>
<hi>篇子路率爾而對毫謂筆毫也王逸楚辭注曰鋭毛為毫也毛詩曰聽我藐藐毛萇曰藐藐然不入</hi>伊兹<lb/>
事之可樂固聖賢之所欽<hi>兹事謂文也左氏傳仲尼曰志有之言足以志文足以言</hi>
<hi>不言誰知其志言而不文行之不逺</hi>課虚無以責有叩寂寞而求音<hi>春秋説題</hi>
<hi>辭曰虚生有形淮南子曰寂寞音之主也</hi>函緜邈於尺素吐滂沛乎寸心<hi>毛萇</hi>
<hi>詩傳曰函含也古詩曰中有尺素書列子虚矣文摯謂叔龍曰吾見子之心矣方寸之地</hi>言恢之而彌<lb/>
廣思按之而逾深<hi>杜預左氏傳注曰恢大也按抑按也言思慮一發愈深恢大</hi>播芳<lb/>
蕤之馥馥發青條之森森<hi>説文曰蕤草木華垂貎纂要曰草木華曰蕤字林曰森多</hi>
<hi>木長貎以喻文采若芳蕤之香馥青條之森盛也</hi>粲風飛而猋豎鬱雲起乎翰<lb/>
<pb n="KR4h0002_WYG_017-5b"/>
林<hi>爾雅曰颫颻謂之猋長揚賦曰翰林以為主人</hi>體有萬殊物無一量<hi>文章之體有萬</hi>
<hi>變之殊衆物之形無一定之量也淮南子曰斟酌萬殊</hi>紛紜揮霍形難為狀<hi>紛紜亂貎</hi>
<hi>揮霍疾貎西京賦曰跳丸劍之揮霍</hi>辭程才以效伎意司契而為匠<hi>衆辭俱湊</hi>
<hi>若程才效伎取捨由意類司契為匠老子曰有德司契論衡曰能雕琢文書謂之史匠也</hi>在有無而<lb/>
僶俛當淺深而不讓<hi>毛詩曰何有何無僶俛求之僶俛由勉强也論語子曰當仁不讓於</hi>
<hi>師</hi>雖離方而遯員期窮形而盡相<hi>方員謂規矩也言文章在有方圓規矩也</hi>
故夫夸目者尚奢愜心者貴當<hi>其事既殊為文亦異故欲夸日者為文尚奢欲</hi>
<hi>快心者為文貴當愜猶快也起頰切</hi>言窮者無隘論達者唯曠<hi>其言窮賤者立説無</hi>
<pb n="KR4h0002_WYG_017-6a"/>
<hi>非湫隘其論通達者發言唯存放曠</hi>詩縁情而綺靡賦體物而瀏亮<hi>詩以言志</hi>
<hi>故曰縁情賦以陳事故曰體物綺靡精妙之言瀏亮清明之稱漢書甘泉賦曰瀏清也字林曰清瀏流也</hi>
碑披文以相質誄纒緜而悽愴<hi>碑以叙德故文質相半誄以陳哀故纒緜悽愴</hi>
銘博約而温潤箴頓挫而清壯<hi>博約謂事博文約也銘以題勒示後故博約温</hi>
<hi>潤箴以譏刺得失故頓挫清壯</hi>頌優㳺以彬蔚論精㣲而朗暢<hi>頌以襃述功美</hi>
<hi>以辭為主故優㳺彬蔚論以評議臧否以當為宗故精㣲朗暢彬蔚已見上文漢書音義曰暢通也</hi>奏平<lb/>
徹以閒雅説煒曄而譎誑<hi>奏以陳情叙事故平徹閒雅説以感動為先故煒曄譎誑</hi>
雖區分之在兹亦禁邪而制放要辭達而理舉故無取<lb/>
<pb n="KR4h0002_WYG_017-6b"/>
乎穴長<hi>論語子曰辭達而已矣文頴漢書注曰宂散也如勇切言文章體要在辭達而理舉也</hi>其<lb/>
為物也多姿其為體也屢遷<hi>萬物萬形故曰多姿文非一則故曰屢遷琴賦曰既</hi>
<hi>豐瞻以多姿周易曰為道也屢遷</hi>其㑹意也尚巧其遣言也貴妍暨音<lb/>
聲之迭代若五色之相宣<hi>言音聲迭代而成文章若五色相宣而為繡也爾雅曰暨</hi>
<hi>及也又曰迭更也論衡曰學士文章其猶絲帛之有五色之功杜預左氏傳注曰宣明也</hi>雖逝止之<lb/>
無常固﨑錡而難便<hi>言雖逝止無常唯情所適以其體多變故﨑錡難便也逝止猶去留</hi>
<hi>也﨑錡不安貎楚辭曰嶔岑﨑錡﨑音綺錡音蟻</hi>苟達變而識次猶開流以納<lb/>
泉<hi>言其易也</hi>如失機而後㑹恒操末以續顛<hi>言失次也</hi>謬𤣥黃之<lb/>
<pb n="KR4h0002_WYG_017-7a"/>
秩叙故淟涊而不鮮<hi>言音韻失宜類繡之𤣥黄謬叙故淟涊垢濁而不鮮明也禮記曰朱</hi>
<hi>緑之𤣥黄之以為黼黻文章楚辭曰切淟涊之流俗王逸曰淟涊垢濁也</hi>或仰逼於先條或<lb/>
俯侵於後章<hi>廣雅曰條科條也凡為文之體先後皆須意别不能者則有此累</hi>或辭害<lb/>
而理比或言順而意妨<hi>周易曰比輔也説文曰妨害也</hi>離之則雙美合<lb/>
之則兩傷考殿最於錙銖定去留於毫芒<hi>漢書音義項岱曰殿負也</hi>
<hi>最善也韋昭曰第上為最極下曰殿又曰下功曰殿上功曰最鄭𤣥禮記注曰八兩為錙漢書曰黄鐘之一籥</hi>
<hi>容千二百黍重十二銖然百黍重一銖也應劭漢書注曰十黍為一絫十絫為一銖荅賔戲曰鋭思毫芒之内</hi>
<hi>音義曰芒稻芒毫兔毫</hi>苟銓衡之所裁固應繩其必當<hi>言銓衡所裁苟有輕</hi>
<pb n="KR4h0002_WYG_017-7b"/>
<hi>重雖應繩墨須必除之聲類蒼頡篇曰銓稱也曰銓所以稱物也七全切漢書曰衡平也平輕重也尚書曰惟</hi>
<hi>木從繩則正莊子曰匠石治木直者應繩</hi>或文繁理富而意不指適極無兩<lb/>
致盡不可益<hi>言其理既極而無兩致其言又盡而不可益</hi>立片言而居要乃<lb/>
一篇之警策<hi>以文喻馬也言馬因警策而彌駮以喻文資片言而益明也夫駕之法以策駕乘今</hi>
<hi>以一言之好最於衆辭若策驅馳故云警策論語子曰片言可以折獄左氏傳繞朝贈士㑹以馬策曹子建應</hi>
<hi>詔詩曰僕夫警策鄭𤣥周禮注曰警敕戒也</hi>雖衆辭之有條必待兹而效績<lb/>
<hi>必待警策之言以効其功也魯語公父文伯之母曰男女效績愆則有辟</hi>亮功多而累寡故<lb/>
取足而不易<hi>言其功既多為累益寡故以取足而不改易其文</hi>或藻思綺合清<lb/>
<pb n="KR4h0002_WYG_017-8a"/>
麗千眠<hi>説文曰謂文藻思如綺㑹千眠光色盛貎</hi>炳若縟繡悽若繁絃<hi>説文曰縟</hi>
<hi>繁彩色也又繡五色彩備也蔡邕琴賦曰繁絃既抑雅音復揚</hi>必所擬之不殊乃闇合<lb/>
乎曩篇<hi>言所擬不異闇合昔之曩篇爾雅曰曩乆也謂乆舊也</hi>雖杼軸於予懐怵<lb/>
他人之我先<hi>杼軸以織喻也雖出自己情懼佗人先己也毛詩曰杼軸其空</hi>苟傷亷而<lb/>
愆義亦雖愛而必捐<hi>言佗人言我雖愛之必須去之也王逸楚辭注曰不受曰亷説文曰</hi>
<hi>捐棄也</hi>或苕發頴豎離衆絶致<hi>苕草之苕也言作文利害理難俱美或有一句同乎</hi>
<hi>苕發頴豎離於衆辭絶於致思也毛詩傳曰苕陵苕頴也孫卿子曰䝉鳩為巢繫之葦苕小雅曰禾穂謂之</hi>形<lb/>
不可逐響難為係<hi>言方之於影而形不可逐譬之於聲而響難係也鶡冠子曰影之隨形響</hi>
<pb n="KR4h0002_WYG_017-8b"/>
<hi>之應聲</hi>塊孤立而特峙非常音之所緯<hi>文之綺麗若經緯相成一句既佳塊</hi>
<hi>然孤立而特峙非常音所能緯也</hi>心牢落而無偶意徘徊而不能揥<hi>牢落</hi>
<hi>猶遼落也言思心牢落而無偶揥之意徘徊而未能也蔡邕瞽師賦曰時牢落以失次咢<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蹇而陽絶説文曰</hi>
<hi>揥取也佗狄切協韻佗帝切或為禘禘猶去也</hi>石韞玉而山輝水懐珠而川媚<lb/>
<hi>雖無佳偶因而留之譬若水石之藏珠玉山川為之輝媚也尸子曰水中折者有玉圓折者有珠孫卿子曰玉</hi>
<hi>在山而水潤淵生珠而岸不枯髙氏注玊陽中之陰故能潤澤草珠陰中之陽有明故崖不枯廣雅曰韞藏也</hi>
彼榛楛之勿翦亦䝉榮於集翠<hi>榛楛喻庸音也以珠玉之句既存故榛楛之辭</hi>
<hi>亦美毛詩曰榛楛濟濟郭璞山海經注曰榛小栗楛木可以為箭</hi>綴下里於白雪吾亦<lb/>
<pb n="KR4h0002_WYG_017-9a"/>
濟夫所偉<hi>言以此庸音而偶彼佳句譬以下里鄙曲綴於白雪之髙唱吾雖知美惡不倫然且以益</hi>
<hi>夫所偉也宋玉對楚王問曰客有歌於郢中者其始曰下里宋玉笛賦曰師曠為白雪之曲淮南子曰師曠奏</hi>
<hi>白雪而神禽下降白雪五十絃瑟樂曲名下里俗之謡歌説文曰偉猶竒也協韻禹貴切</hi>或託言於<lb/>
短韻對窮迹而孤興<hi>短韻小文也言文小而事寡故曰窮迹迹窮而無偶故曰孤興</hi>俯<lb/>
寂寞而無友仰寥廓而莫承<hi>言事寡而無偶俯求之則寂寞而無友仰應之則寥</hi>
<hi>廓而無所承</hi>譬偏絃之獨張含清唱而靡應<hi>言累句以成文猶衆絃之成曲</hi>
<hi>今短韻孤起譬偏絃之獨張絃之獨張含清唱而無應韻之孤起藴麗則而莫承也毛萇詩傳曰靡無也應於</hi>
<hi>興切</hi>或寄辭於瘁音言徒靡而弗華<hi>瘁音謂惡辭也靡美也言空美而不光華</hi>
<pb n="KR4h0002_WYG_017-9b"/>
<hi>也班固漢書贊曰纎㣲憔悴之音作而民思憂薛君韓詩章句曰靡好也</hi>混妍蚩而成體累<lb/>
良質而為瑕<hi>妍謂言靡蚩謂瘁音既混妍蚩共為一體翻累良質而為瑕也禮記曰玉瑕不掩瑜</hi>
<hi>鄭𤣥曰瑕玉之病也胡加切</hi>象下管之偏疾故雖應而不和<hi>言其音既瘁其</hi>
<hi>言徒靡類乎下管其聲偏疾升歌與之間奏雖復相應而不和諧杜預左氏傳注曰象類也禮記曰升歌清廟</hi>
<hi>下管象武王肅家語注曰下管堂下吹管象武舞也</hi>或遺理以存異徒尋虚而逐<lb/>
㣲言寡情而鮮愛辭浮漂而不歸<hi>漂猶流也不歸謂不歸於實</hi>猶絃<lb/>
么而徽急故雖和而不悲<hi>説文么小也於遥切淮南子曰鄒忌一徽琴而威王終乆</hi>
<hi>悲許慎注曰鼓琴循絃謂之徽悲雅俱有所以成樂直雅而無悲則不成</hi>或奔放以諧合務<lb/>
<pb n="KR4h0002_WYG_017-10a"/>
嘈囋而妖冶<hi>埤蒼曰嘈啈聲貎啈與囋及囐同才曷切</hi>徒悦目而偶俗固髙<lb/>
聲而曲下<hi>言聲雖髙而曲下張衡舞賦曰既娛心以悦目廣雅曰偶諧也耦與偶古字通</hi>寤防<lb/>
露與桑間又雖悲而不雅<hi>防露未詳一曰謝靈運山居賦曰楚客放而防露作注曰</hi>
<hi>楚人放逐東方朔感江潭而作七諌然靈運有七諌有亡防露之言遂以七諌為防露也禮記曰桑間濮上之音</hi>
<hi>國之音也鄭𤣥曰濮水之上地有桑間先亡國之音於此水上</hi>或清虚以婉約每除煩<lb/>
而去濫<hi>左氏傳君子曰臣除煩而去惑</hi>闕大羮之遺味同朱絃之清汜<lb/>
雖一唱而三歎固既雅而不豔<hi>言作文之體必須文質相半雅豔相資令文少</hi>
<hi>而質多故既雅而不豔比之大羮而闕其餘味方之古樂而同清汜言質之甚也餘味謂樂羮皆古不能備其</hi>
<pb n="KR4h0002_WYG_017-10b"/>
<hi>五聲五味故曰有餘也禮記曰清廟之瑟朱絃而疏越一唱而三歎有遺音者矣大饗之禮尚𤣥酒而俎腥魚</hi>
<hi>大羮不和有遺味者矣鄭𤣥曰朱絃練朱絃也練則聲濁越瑟底孔盡疏之使聲遲唱發歌句者三歎三人從</hi>
<hi>而歎之大羮肉湆不調以鹽菜也遺猶餘也然大羮之有餘味以為古矣而又闕之甚之之辭也</hi>若夫<lb/>
豐約之裁俯仰之形<hi>廣雅曰約儉也</hi>因宜適變曲有㣲情<hi>毛萇詩傳</hi>
<hi>曰適之也楚辭曰結㣲情以陳辭説文曰㣲妙也</hi>或言拙而喻巧或理朴而辭<lb/>
輕或襲故而彌新或㳂濁而更清<hi>孔安國尚書傳曰襲因也禮記曰明王以</hi>
<hi>相㳂鄭𤣥曰㳂猶因述也</hi>或覽之而必察或研之而後精譬猶舞者<lb/>
赴節以投袂歌者應絃而遣聲<hi>王粲七釋曰邪睨鼔下亢音赴節左氏傳曰投</hi>
<pb n="KR4h0002_WYG_017-11a"/>
<hi>袂而起杜預曰投振也</hi>是盖輪扁所不得言故亦非華説之所能<lb/>
精<hi>莊子曰桓公讀書於堂上輪扁斲輪於堂下釋椎鑿而上問桓公敢問公之所讀者何言也公曰聖人之</hi>
<hi>言曰聖人在乎公曰死矣輪扁曰然則君之所讀者聖人之糟粕耳公曰寡人讀書輪人安得議乎有説則可</hi>
<hi>無説則死輪扁曰臣也以臣之事觀之斲輪徐則甘而不固矣疾則苦而不入矣不徐不疾得於手而應於心</hi>
<hi>口不能言也有數存焉于其間臣不能以喻臣之子臣之子亦不能受之於臣是以行年七十而老斲輪郭子</hi>
<hi>𤣥云言物各有性效學之無益也李預曰齊桓公也扁言音篇乂扶緬切斲丁角切謂斲輪之人扁其名也粕</hi>
<hi>音普莫切李預曰酒滓曰糟司馬彪曰爛食曰粕甘緩也苦急也李曰數術也王充論衡曰虚談竟于華葉之</hi>
<hi>言無根之深安危之際文人不嗔徒能華説之效也</hi>普辭條與文律良余膺之所<lb/>
<pb n="KR4h0002_WYG_017-11b"/>
服<hi>尚書帝曰律和聲孔安國曰律六律也禮記子曰回得一善則拳拳服膺不失之矣</hi>練世情之<lb/>
常尤識前修之所淑<hi>纒子董無心曰罕得事君子不識世情尤非也楚辭曰蹇吾法夫前</hi>
<hi>修非時俗之所服淑善也</hi>雖濬發於巧心或受㰞於拙目<hi>言文之難不能無累</hi>
<hi>雖復巧心濬發或於拙目受蚩㰞笑也㰞與蚩同</hi>彼瓊敷與玉藻若中原之有<lb/>
菽<hi>瓊敷玉藻以喻文也毛詩曰中原有菽庶人采之毛萇曰中原原中也菽藿也力采者得之</hi>同橐<lb/>
籥之罔窮與天地乎並育<hi>老子曰天地之間其猶橐籥乎虚而不屈動而愈出河上</hi>
<hi>公曰橐籥中空虚故能育聲氣也王弼曰橐排橐籥樂器按槖冶鑄者用以吹火使炎熾説文曰橐囊也音託</hi>
<hi>籥音樂</hi>雖紛靄於此世嗟不盈於予掬<hi>毛詩曰終朝采緑不盈一掬毛萇曰</hi>
<pb n="KR4h0002_WYG_017-12a"/>
<hi>緑王蒭兩手曰掬</hi>患挈鉼之屢空病昌言之難屬<hi>挈瓶喻小智之人以注在</hi>
<hi>上何休曰挈猶提也左氏傳曰雖有挈瓶之智守不假器論語曰回也屢空尚書帝曰禹亦昌言孔安國曰昌</hi>
<hi>當也王逸楚辭注曰屬續也</hi>故踸踔於短韻放庸音以足曲<hi>廣雅曰踸踔無</hi>
<hi>常也今人以不定為踸踔不定亦無常也莊子曰夔謂蚿曰吾以一足踸踔而行爾無如矣謂脚長短也踸敕</hi>
<hi>甚切踔敕角切國語曰有短垣君不踰爾雅曰庸常也</hi>恒遺恨以終篇豈懐盈而<lb/>
自足<hi>言才恒不足也答賔戲曰孔終篇於西狩</hi>懼䝉塵於叩缶顧取笑乎鳴<lb/>
玉<hi>缶瓦器而不鳴更䝉之以塵故取笑乎玉之鳴聲也文子曰䝉塵而欲無昧不可得也李斯上書曰擊甕</hi>
<hi>叩缶</hi>若夫應感之㑹通塞之紀<hi>紀綱紀也周易曰不出户庭知通塞也</hi>來不<lb/>
<pb n="KR4h0002_WYG_017-12b"/>
可遏去不可止<hi>莊子曰其來不可却其去不可止毛詩傳曰遏止也孔安國曰遏絶也</hi>藏<lb/>
若景滅行猶響起<hi>枚乘上書曰景滅迹絶王命論曰趣時如響起</hi>方天機之駿<lb/>
利夫何紛而不理<hi>莊子蚿曰今予動吾天機司馬彪曰天機自然也又太宗師曰其嗜欲深</hi>
<hi>者其天機淺也劉障曰言天機者言萬物轉動各有天性任之自然不知所由然也</hi>思風發於胸<lb/>
臆言泉流於脣齒<hi>論衡曰吾言潏淈而泉出</hi>紛葳蕤以馺遝唯毫素<lb/>
之所擬<hi>葳蕤盛貎馺遝多貎封禪書曰紛綸萎蕤毫筆也纂文曰書縑曰素揚雄書曰齎細素四尺</hi>
文徽徽以溢目音泠泠而盈耳<hi>延篤仁孝論曰焕乎爛兮其溢目也論語曰洋</hi>
<hi>洋乎盈耳哉</hi>及其六情底滯志徃神留<hi>春秋演孔圖曰詩含五際六情絶於申宋</hi>
<pb n="KR4h0002_WYG_017-13a"/>
<hi>均曰申申公也仲長子昌言曰喜怒哀樂好惡謂之六情國語曰夫人氣縱則底底則滯韋昭曰底著也滯廢</hi>
<hi>也</hi>兀若枯木豁若涸流<hi>莊子曰形固可使如枯木心固可使如死灰郭象注莊子曰遺</hi>
<hi>身而自得雖掞然而不持坐忘行忘而為之故形若曵枯木止若聚死灰是以云其神凝也向秀曰死灰枯木</hi>
<hi>取其寂漠無情耳爾雅曰涸竭也國語泉涸而成采涸水盡也</hi>攬營魂以探頥頓精爽<lb/>
於自求<hi>自求於文也楚辭曰營魂而升遐周易曰探賾索隠鉤深致逺左氏傳柴祁曰心之精爽是謂</hi>
<hi>魂魄孟子曰使自求之</hi>理翳翳而愈伏思乙乙其若抽<hi>方言曰翳奄也乙抽</hi>
<hi>也乙難出之貎説文曰陰氣尚强其出乙乙然乙音軋新論曰桓譚嘗欲從子雲學賦子雲曰能讀千賦則善</hi>
<hi>為之矣譚慕子雲之文嘗精思於小賦立感發病彌日瘳子雲説成帝詞甘泉詔雄作賦思精苦困倦小卧夢</hi>
<pb n="KR4h0002_WYG_017-13b"/>
<hi>五藏出外以手收而内之及覺病喘悸少氣士衡與弟書曰思苦生疾</hi>是以或竭情而多<lb/>
悔或率意而寡尤<hi>左氏傳趙武曰范㑹言於晉國竭情無私淮南子曰人輕小害至於多悔</hi>
<hi>論語子曰言寡尤行寡悔包曰尤過也</hi>雖兹物之在我非余力之所勠<hi>物事</hi>
<hi>也勠并也言文之不來非予力之所并國語曰勠力一心賈逵曰勠力併力也</hi>故時撫空懐而<lb/>
自愧吾未識夫開塞之所由<hi>開謂天機駿利塞謂六情底滯</hi>伊兹文之<lb/>
為用固衆理之所因恢萬里而無閡通億載而為津<hi>言文</hi>
<hi>能廓萬里而無閡假令億載而今為津法言曰著古昔之昬昬傳千里之忞忞者莫如書李軌曰昬昬目所不</hi>
<hi>見忞忞心所不通小雅曰閡限也</hi>俯貽則於來葉仰觀象乎古人<hi>葉世也幽</hi>
<pb n="KR4h0002_WYG_017-14a"/>
<hi>通賦曰終保己而貽則尚書曰予恐來世又曰予欲觀古人之象</hi>濟文武於将墜宣風<lb/>
聲於不泯<hi>論語子貢曰文武之道未墜於地尚書畢命曰彰善癉惡樹之風聲毛詩曰靡國不泯毛</hi>
<hi>萇曰泯滅也爾雅曰泯盡也</hi>塗無逺而不彌理無㣲而弗綸<hi>法言曰彌綸天</hi>
<hi>地之事紀久明逺者莫如書周易曰易與天地準故能彌綸天地之道王肅曰彌綸纒裹也</hi>配霑潤<lb/>
於雲雨象變化乎鬼神<hi>論衡曰山大者雲多太山不崇朝而雨天下然則賢聖有雲雨</hi>
<hi>之智彼其吐文萬牒以上賈子曰神者變化而無所不為也</hi>被金石而德廣流管絃<lb/>
而日新<hi>金鐘鼎也石碑碣也言文之善者可被之金石施之樂章禮記曰金石絲竹樂之器也漢書曰</hi>
<hi>聖王以沒鐘鼔管絃之聲未衰吳越春秋樂師謂越王曰君王德可刻之於金石聲可託之於管絃毛詩曰漢</hi>
<pb n="KR4h0002_WYG_017-14b"/>
<hi>廣德廣所及也周易曰日新之謂盛德</hi>
　音樂<hi>樂記曰凡音之起由人心生也人心之動物使之然也感於物而動故形於聲聲相應故生變</hi>
　　<hi>變成方謂之音比音而樂之及干戚羽旄謂之樂注曰方猶文章也又曰聲成文謂之音</hi>
　　洞簫賦<hi>漢書音義如淳曰洞者通也簫之無底者故曰洞簫釋名簫肅也言其聲肅肅然清</hi>
　　　<hi>也大者二十三管長三尺四寸小者十六管一名籟</hi>
　　　王子淵<hi>漢書曰王褒字子淵蜀人也宣帝時為諫議大夫帝太子體不安苦忽忽不樂</hi>
　　　　<hi>詔使褒等皆之太子宫娛侍太子朝夕誦書竒文及自所造作疾平復乃歸太子嘉褒所</hi>
　　　　<hi>為甘泉及洞簫頌令後宫貴人左右皆誦讀卒之益州有金馬碧雞之寶使襃祀焉於道病</hi>
<pb n="KR4h0002_WYG_017-15a"/>
原夫簫幹之所生兮于江南之丘墟<hi>廣雅曰原本也江國曰慈母山此山</hi>
<hi>竹作簫笛有妙聲丹陽記曰江寧縣慈母山臨江生簫管竹王褒賦云于江南之丘墟即此處也其竹圓異衆</hi>
<hi>處自伶倫採竹嶰谷後見此竒故歴代常給樂府而呼鼓吹山幹小竹也王逸楚辭注曰幹體也</hi>洞條<lb/>
暢而罕節兮標敷紛以扶疎<hi>條暢條直通暢也罕稀也言竹節稀疎而相去標竹</hi>
<hi>之扶疎宋玉笛賦曰竒篠異幹罕節簡支敷紛茂盛扶疎四布</hi>徒觀其旁山側兮則嶇<lb/>
嶔巋﨑倚巘迤㠧誠可悲乎其不安也<hi>嶇嶔巋﨑皆山險峻之貎迤㠧</hi>
<hi>邪平之貎言竹生其旁故欹側不安㠧音靡</hi>彌望儻莾聨延曠盪又足樂乎<lb/>
其敞閒也<hi>儻莽曠盪寛廣之貎儻佗朗切敞大貎言竹生敞閒之處又足樂也</hi>託身軀於<lb/>
<pb n="KR4h0002_WYG_017-15b"/>
后土兮歴萬載而不遷<hi>左氏傳晉大夫謂秦伯曰君履后土而戴皇天后土地也言竹</hi>
<hi>託生於地經歴萬載不易其真率也</hi>吸至精之滋熙兮禀蒼色之潤堅<hi>周易</hi>
<hi>曰精氣為物滋熙潤悦貎孔安國尚書傳曰禀受也周易曰震為蒼莨竹</hi>感陰陽之變化兮<lb/>
附性命乎皇天<hi>孫卿子曰陰陽大化周易曰四時變化</hi>翔風蕭蕭而逕其<lb/>
末兮迴江流川而溉其山<hi>風賦曰翺翔乎激水之上荆軻歌曰風蕭蕭兮易水寒言</hi>
<hi>風蕭蕭徑過其末迴江謂江迴曲也説也文曰溉猶灌也言江之流注灌溉其山</hi>揚素波而撣連<lb/>
珠兮聲礚礚而㴻淵<hi>吕披曰波水涌也漢武帝秋風辭曰横中流兮揚素波杜預左氏傳</hi>
<hi>注曰撣湔也湔音贊字林曰礚大聲也説文曰注灌也㴻與注古字通</hi>朝露清泠而隕其<lb/>
<pb n="KR4h0002_WYG_017-16a"/>
側兮玉液浸潤而承其根<hi>説文曰液津也夷石切</hi>孤雌寡鶴娛優<lb/>
乎其下兮春禽羣嬉翺翔乎其顛<hi>説文曰嬉樂也</hi>秋蜩不食枹<lb/>
樸而長吟兮𤣥猿悲嘯搜索乎其間<hi>爾雅曰蜩良蜩方言曰楚謂蟬為蜩</hi>
<hi>家語子夏曰蟬飲露而不食蜩徒凋切枹音附蒼頡篇曰朴木皮也上林賦曰𤣥猨素蜼搜索徃來貎搜所求</hi>
<hi>切索所白切</hi>處幽隠而奥庰兮密漠泊以<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>猭<hi>廣雅曰奥藏也説文曰庰</hi>
<hi>蔽也屏與屏同<graphic n="KR3055" url="https://raw.githubusercontent.com/kanripo/KR-Gaiji/master/images/KR3055.png" mimeType="image/png"/>岶竹密貎<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>猭相連延貎字書<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>猭/獸逃走也漠與<graphic n="KR3055" url="https://raw.githubusercontent.com/kanripo/KR-Gaiji/master/images/KR3055.png" mimeType="image/png"/>同浦百切泊與岶同亡百切<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>陳</hi>
<hi>切猭欶員切</hi>惟詳察其素體兮宜清静而弗諠<hi>方言曰素本也言審視竹</hi>
<hi>之本體清而不諠譁也</hi>幸得諡為洞簫兮䝉聖主之渥恩<hi>謚號也實二切</hi>
<pb n="KR4h0002_WYG_017-16b"/>
<hi>言得諡為簫而恒施用之䝉聖主之厚恩也</hi>可謂恵而不費兮因天性之自<lb/>
然<hi>論語子曰因人所利而利之斯不亦恵而不費乎家語孔子曰器用陶匏以象天地之性也萬物無可以</hi>
<hi>稱之者故其自然之體</hi>於是般匠施巧䕫妃准法<hi>墨子曰公輸為雲梯鄭𤣥曰般</hi>
<hi>伎巧者莊子曰匠石之齊見櫟社樹匠伯不顧司馬彪曰匠石字伯尚書帝曰䕫命汝典樂教胄子妃未詳也</hi>
<hi>一云襄列子曰孔子就師襄學琴</hi>帯以象牙掍其㑹合<hi>帯猶飾也方言曰掍同也言以</hi>
<hi>象牙飾其㑹合之際言功密也掍胡本切</hi>鎪鏤離灑絳脣錯雜<hi>爾雅曰鏤鎪也離灑鎪鏤</hi>
<hi>之貎絳脣謂簫孔以朱飾之灑所宜切</hi>鄰菌繚糾羅鱗㨗獵<hi>言蕭之形也鄰菌繚糾相</hi>
<hi>著貎如羅鱗布列也㨗獵參差也</hi>膠緻理比挹抐㩎㩶<hi>膠緻理比言細密也挹抐㩎㩶</hi>
<pb n="KR4h0002_WYG_017-17a"/>
<hi>言中制也北扶至切挹於泣切抐女立切擫於頰切㩶奴協切</hi>於是乃使夫性昧之宕<lb/>
冥生不覩天地之體埶闇於白黒之貎形<hi>性昧宕冥謂天性闇昧過</hi>
<hi>於幽冥也説文曰宕過也生初生也淮南子曰夫盲者不能别晝夜分白黒矣</hi>　憤伊鬱而酷<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
愍眸子之喪精<hi>鄭𤣥禮記注曰憤怒氣充實也伊鬱不通酷猶甚也蒼頡篇曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>憂貎奴谷切</hi>
<hi>廣雅曰眼珠子謂之眸趙岐孟子注曰眸子目瞳子也</hi>寡所舒其思慮兮專發憤<lb/>
乎音聲<hi>言冥生之人而絶所見思慮無所故得專意發憤在於音聲論語子曰發憤忘食</hi>故吻<lb/>
吮值夫宫商兮龢紛離其匹溢<hi>言口吻所吮皆遇宫商紛離匹溢聲四散也字</hi>
<hi>林曰吻口邊也説文曰吮嗽也似兖切</hi>形旖旎以順吹兮瞋㖤㗅以紆鬱<lb/>
<pb n="KR4h0002_WYG_017-17b"/>
<hi>言簫聲既發形旖旎以隨之漢書音義張楫曰旖旎猶阿那也司馬相如賦曰又倚伲以招摇説文曰頥頥也</hi>
<hi>釋名曰㗅咽下埀也言氣之盛而㖤㗅類瞋也楚辭曰鬱結紆軫王逸曰紆曲也㖤與顄劉並音含㗅音胡</hi>
氣旁迕以飛射兮馳散渙以逫律<hi>旁迕言氣競旁出逓相逆迕也飛射氣出</hi>
<hi>迅疾也散渙分布也逫律出遲貎逫知律切</hi>趣從容其勿述兮騖合遝以詭<lb/>
譎<hi>勿述無所逆誤之貎合遝盛多貎封禪書曰竒物譎詭詭譎猶竒怪也</hi>或渾沌而潺湲<lb/>
兮獵若枚折<hi>聲或渾沌不分潺湲或復其聲枚折似枚之折也雜字曰潺湲水流貎獵聲也詩曰</hi>
<hi>伐其條枚毛萇詩傳曰枚幹也廣雅曰獵折也</hi>或漫衍而駱驛兮沛焉競溢<hi>漫衍</hi>
<hi>流溢貎駱驛相連延貎沛多貎</hi>惏慄密率掩以絶滅<hi>惏憟寒貎恐懼也風賦曰憯悽淋慄</hi>
<pb n="KR4h0002_WYG_017-18a"/>
<hi>密率安静也掩止息貎</hi>㘊霵曄踕跳然復出<hi>㘊霵曄踕衆聲疾貎説文曰跳躍也㘊胡</hi>
<hi>急切霵或為䮶同助急切跳徒雕切</hi>若乃徐聴其曲度兮㢘察其賦歌<hi>亷亦察也</hi>
啾咇㘉而将吟兮行鍖銋以龢囉<hi>啾衆聲也咇㘉聲出貎行猶且也胡庚切</hi>
<hi>鍖銋聲不進貎龢囉聲迭蕩相雜貎咇音筆㘉音櫛鍖丑錦切銋奴錦切</hi>風鴻洞而不絶兮<lb/>
優嬈嬈以婆娑<hi>鴻洞相連貎嬈嬈柔弱也婆娑分散貎廣雅曰嬈竒也</hi>翩緜連以<lb/>
牢落兮漂乍棄而為他<hi>説文曰漂浮也芳妙切他謂竒聲也言聲漂結而去棄其舊調</hi>
<hi>而更謂竒聲</hi>要復遮其蹊徑兮與謳謡乎相龢<hi>謳謡已發簫聲於其蹊徑</hi>
<hi>要發而遮之與之相和也龢古和字</hi>故聼其巨音則周流汜濫并包吐含<lb/>
<pb n="KR4h0002_WYG_017-18b"/>
若慈父之畜子也<hi>韓詩曰夫為人父者必懐慈仁之愛以畜養其子也含下闇切</hi>其妙<lb/>
聲則清静厭㥷順叙卑迖若孝子之事父也<hi>妙聲聲之㣲妙也厭</hi>
<hi>安静貎曹大家列女傳注曰㥷深䆳也音翳字林曰迖滑也迖佗戻切</hi>科條譬類誠應義<lb/>
理澎濞慷慨一何壯士<hi>言聲之慷慨如壯士澎濞波浪相激之聲説文曰慷慨壯士不</hi>
<hi>得志于心也</hi>優柔温潤又似君子<hi>大戴禮曰優之柔之禮記曰温潤而澤</hi>故其<lb/>
武聲則若雷霆輘輷佚豫以沸渭<hi>輘輷大聲也埤蒼曰沸渭不安貎輘力萌</hi>
<hi>切輷呼萌切沸或為潰扶味切渭音謂</hi>其仁聲則若颽風紛披容與而施<lb/>
恵<hi>吕氏春秋曰南方曰颽風颽風長物故曰施恵容與寛裕之貎</hi>或雜遝以聚斂兮或<lb/>
<pb n="KR4h0002_WYG_017-19a"/>
拔榝以奮棄<hi>雜遝衆多貎拔榝分散也何休公羊傳注曰側手擊曰摋拔蒲割切摋蘇割切</hi>悲<lb/>
愴怳以惻惐兮時恬淡以綏肆<hi>楚辭曰愴怳懭恨兮惻惐傷痛也廣雅曰恬静</hi>
<hi>也説文曰淡安也綏遲也王肅尚書注曰肆綏也</hi>被淋灑其靡靡兮時横潰以<lb/>
陽遂<hi>孔安國尚書傳曰被及也淋灑不絶貎靡靡聲之細好也横潰旁決貎陽遂清通貎言其聲或盛壯</hi>
<hi>而細密時復横潰而清通也横音吁孟切也鄭𤣥周禮注曰陽清也又禮記注曰遂達</hi>哀悁悁之可<lb/>
懐兮良醰醰而有味<hi>毛詩曰中心悁悁説文曰憂煩悁悒憂貎字林曰悁含怒也於𤣥切</hi>
<hi>又曰醰甜同長味也火含切</hi>故貪饕者聽之而亷隅兮狠戾者聞之<lb/>
而不懟<hi>尚書曰貪懫日欽孔安國曰貪饕急懫禮記曰儒者有砥礪亷隅戰國策曰張儀云趙王狠戾</hi>
<pb n="KR4h0002_WYG_017-19b"/>
<hi>無親爾雅曰懟怨也</hi>剛毅彊<graphic n="KR1373" url="https://raw.githubusercontent.com/kanripo/KR-Gaiji/master/images/KR1373.png" mimeType="image/png"/>反仁恩兮嘽唌逸豫戒其失<hi>字書/曰<graphic n="KR1373" url="https://raw.githubusercontent.com/kanripo/KR-Gaiji/master/images/KR1373.png" mimeType="image/png"/>
                    </hi>
<hi>古文暴字也嘽唌逸豫舒緩自放縱之貎嘽吐誕切誕切唌音誕</hi>鍾期牙曠悵然而愕立<lb/>
兮杞梁之妻不能為其氣<hi>吕氏春秋曰伯牙鼔琴志在太山鍾子期曰善哉巍巍乎</hi>
<hi>若太山須臾志在流水子期曰善哉洋洋若流水子期死伯牙破琴絶絃終身不復鼓琴以為世無人為鼔琴</hi>
<hi>者按列女傳齊杞植妻也齊莊公襲莒殖戰死杞梁之妻無子内外無五屬之親既非所歸乃就其夫之屍於</hi>
<hi>其城下而哭之内誠動人道路過者莫不為之揮涕十日而城為之崩杞梁字殖名也鄭𤣥注禮記曰魯襄公</hi>
<hi>二十九年齊侯襲莒是也列子曰伯牙善鼓琴鍾子期善聼左氏傳曰師曠侍於晉侯杜預曰師曠晉樂太師</hi>
<hi>字書曰愕驚也操琴曰祀梁妻歎者齊邑芑梁殖之妻所作也殖死妻歎曰上則無父中則無夫下則無子将</hi>
<pb n="KR4h0002_WYG_017-20a"/>
<hi>何以立吾亦死而已援琴而鼔之曲終遂自投水而死芑與杞同也</hi>師襄嚴春不敢竄其<lb/>
巧兮浸淫叔子逺其類<hi>家語孔子學鼓琴於師襄七略有莊春言琴宋玉笛賦曰於是</hi>
<hi>天旋少陰白曰西靡命嚴眷使叔子浸淫猶漸冉相親附之意也毛萇詩傳曰昔顔叔子獨處于室隣之嫠婦</hi>
<hi>又獨處室夜暴風雨至屋壞婦人趨而至叔子納之而使執燭放于平旦蒸盡摍屋而繼之自為避嫌不審矣</hi>
<hi>趙岐孟子章句曰放至也方徃切</hi>嚚頑朱均惕復慧兮桀跖鬻博儡以<lb/>
頓顇<hi>左氏傳富辰曰心不則德義之經為頑口不道忠信之言為嚚史記曰堯子丹朱不肖舜子商鈞亦</hi>
<hi>不肖復彗復黠慧也桀夏桀也跖盗跖也莊子曰施及三王天下大駭矣下有桀跖上有曽史鬻夏育也古字</hi>
<hi>同博申博也未詳其始陸機夏育贊曰夏育之猛千載所希申博角勇臨頟奮推儡羸疾貎顇即愁顇也</hi>吹<lb/>
<pb n="KR4h0002_WYG_017-20b"/>
參差而入道德兮故永御而可貴<hi>楚辭曰吹參差兮誰思王逸曰參差洞簫</hi>
時奏狡弄則彷徨翺翔<hi>埤蒼曰仿徨猶彷彿也</hi>或留而不行或行<lb/>
而不留<hi>言逝止無常狡急也弄小曲也</hi>愺恅瀾漫亡耦失疇<hi>埤蒼曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>/<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>寂静也</hi>
<hi>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>與愺恅音義同愺麤老切恅閭草切瀾漫分散也上林賦曰瀾漫逺遷</hi>薄索合沓罔象<lb/>
相求<hi>薄迫也索求也合沓重沓也罔象虚無罔象然也莊子曰黄帝逰赤水之北遺其𤣥珠罔象求之而</hi>
<hi>得</hi>故知音者樂而悲之不知音者怪而偉之故聞其悲<lb/>
聲則莫不愴然累欷撆涕抆淚<hi>説文曰撆拭也匹結切廣雅曰歔悲也抆亦拭</hi>
<hi>亡粉切</hi>其奏歡娛則莫不憚漫衍凱阿那腲腇者已<hi>憚漫衍凱</hi>
<pb n="KR4h0002_WYG_017-21a"/>
<hi>歡樂貎阿那腲腇舒遲貎埤蒼曰腲腇肥貎腲一罪切腇乃罪切</hi>是以蟋蟀蚸蠖蚑行<lb/>
喘息<hi>言所感深爾雅曰蟋蟀蛩也郭璞曰促織也爾雅曰蠖蚸蠖也郭璞曰今蝍䖴也周書曰跂行喘息</hi>
<hi>説文曰蚑徐行凡生類之形皆曰蚑蚑音竒説文曰喘疾息也</hi>螻蟻蝘蜒蠅蠅翊翊<hi>方言</hi>
<hi>曰南楚謂螻蛄為括螻力侯切爾雅曰蚍蜉大螘螘與蟻同爾雅曰蜥蜴蝘蜒蝘於典切蜒徒典切蠅蠅翊翊</hi>
<hi>遊行貎</hi>遷延徙迤魚瞰雞睨<hi>皆蟲之形也遷延徙迤知退貎魚目不瞑雞好邪視故取</hi>
<hi>喻焉瞰視也睨邪視也</hi>垂喙䖤轉瞪瞢忘食<hi>韓詩外傳曰蕤賓有聲倮介之蟲無不延</hi>
<hi>頸以聼説文曰喙口也許穢切或為咮鳥口也都遘切䖤轉動貎埤蒼曰瞪直視也直耕切瞢視不審諦也莫</hi>
<hi>耕切</hi>况感陰陽之龢而化風俗之倫哉<hi>家語曰人也者天地之德陰陽之交</hi>
<pb n="KR4h0002_WYG_017-21b"/>
亂曰狀若㨗武超騰踰曵迅漂巧兮<hi>狀聲之狀也㨗武言㨗巧曵亦踰也</hi>
<hi>或為跇鄭德曰跇度也弋制切漂疾也匹妙切</hi>又似流波泡溲汎<graphic n="KR2027" url="https://raw.githubusercontent.com/kanripo/KR-Gaiji/master/images/KR2027.png" mimeType="image/png"/>趨巇道兮<lb/>
<hi>泡溲盛多貎汎<graphic n="KR2027" url="https://raw.githubusercontent.com/kanripo/KR-Gaiji/master/images/KR2027.png" mimeType="image/png"/>微小貎又云波急之聲方言曰泡盛/也薄交切溲所求切汎房法切埤蒼曰<graphic n="KR2027" url="https://raw.githubusercontent.com/kanripo/KR-Gaiji/master/images/KR2027.png" mimeType="image/png"/>裁有水也所</hi>
<hi>獵切巇道嶮嶮巇之道</hi>哮呷呟喚躋躓連絶淈殄沌兮<hi>言其聲之大哮呷呟唤或</hi>
<hi>躋或躓時連時絶淈然相亂殄沌不分也埤蒼曰哮赫大怒也呼交切杜預左氏傳注曰躋升也将雞切漢書</hi>
<hi>音義韋昭曰躓頓也竹利切淈胡忽切沌徒損切</hi>攪搜㶅捎逍遥踊躍若壊頽<lb/>
兮<hi>攪搜㶅捎水聲也壊頽言如物崩壊頹毁也攪胡卯切搜所卯切㶅胡召切捎所學切</hi>優㳺<lb/>
流離躊躇稽詣亦足耽兮<hi>韓詩曰搔首躊躇稽詣言聲稽留如有所詣也蒼頡篇曰</hi>
<pb n="KR4h0002_WYG_017-22a"/>
<hi>詣至也</hi>頽唐遂徃長辭逺逝漂不還兮<hi>頹唐隕墜貎本或無此十二字</hi>賴<lb/>
䝉聖化從容中道樂不淫兮<hi>中於道德雖樂不荒左氏傳曰吳公子札來聘為之</hi>
<hi>歌頌曰遷而不淫樂而不荒</hi>條暢洞達中節操兮<hi>言聲有條貫通暢洞達而中於節操</hi>
終詩卒曲尚餘音兮<hi>言簫中次詩而曲将盡尚有餘音也</hi>吟氣遺響聨緜<lb/>
漂撇生微風兮<hi>漂撆餘響少騰相擊之貎漂匹道切撆匹滅切</hi>連延駱驛變無<lb/>
窮兮<lb/>
　　舞賦<hi>并序有按周禮舞師樂師掌教舞有兵舞有干舞  羽舞有旄舞吕氏春秋曰堯時陰氣</hi>
　　　<hi>湈伏陽氣閉塞徒人舞蹈以達氣舞者音聲之容也</hi>
<pb n="KR4h0002_WYG_017-22b"/>
　　　傅武仲<hi>范曄後漢書曰傅毅字武仲扶風茂陵人也少博學建初中肅宗特召文學之</hi>
　　　　<hi>士以毅為蘭臺令史少逸氣亦與班固為竇憲府司馬早卒</hi>
楚襄王既逰雲夢使宋玉賦髙唐之事<hi>髙唐賦序曰楚襄王與宋玉逰</hi>
<hi>於雲夢之臺望髙唐之觀王曰試為寡人賦之</hi>将置酒宴飲<hi>此並假設為辭也</hi>謂宋玉<lb/>
曰寡人欲觴羣臣何以娛之<hi>左氏傳曰欒盈觴曲沃人杜預曰飲酒於曲沃</hi>玉<lb/>
曰臣聞歌以詠言舞以盡意<hi>尚書曰歌永言孔安國曰歌詠其義以長其言毛萇</hi>
<hi>詩序曰言之不足故嗟嘆之嗟嘆之不足故詠歌之詠歌之不足不知手之舞之足之蹈之説苑曰聲樂易良</hi>
<hi>而合於歌情盡舞意</hi>是以論其詩不如聽其聲<hi>謂言之不足故詠歌之</hi>聽其<lb/>
<pb n="KR4h0002_WYG_017-23a"/>
聲不如察其形<hi>謂詠歌之不足故手舞足蹈也言不如視其舞形鄭𤣥注樂記曰宫商角徴羽</hi>
<hi>雜比曰聲單出曰音</hi>激楚結風陽阿之舞<hi>張晏曰激楚歌曲也列女傳曰聽激楚之遺風</hi>
<hi>結風亦曲名上林賦曰䣕郢繽紛激楚結風文穎曰激衝激急風也結風迴風亦急風也楚地風既自漂疾然</hi>
<hi>歌樂者猶復依激結之急風為節楚辭曰宮庭震驚發激楚兮淮南子曰夫足蹀陽阿之舞鄭人聽之曰不若</hi>
<hi>延露以和非歌者拙也聽者異也髙誘曰陽阿古之名倡也</hi>材人之窮觀天下之至<lb/>
妙噫可以進乎<hi>孔安國尚書傳曰噫恨辭也鄭𤣥注禮記曰噫沸寤之聲</hi>王曰其如<lb/>
鄭何<hi>樂記曰鄭衞之音亡國之音也恐其同於鄭舞當如之何楚辭曰二八齊容起鄭舞王逸曰鄭國舞</hi>
<hi>也</hi>玉曰小大殊用鄭雅異宜<hi>韓詩曰舞則纂兮薛君曰言其舞應雅樂也</hi>弛<lb/>
<pb n="KR4h0002_WYG_017-23b"/>
張之度聖哲所施<hi>禮記孔子曰一張一弛文武之道</hi>是以樂記千戚之容<lb/>
雅美蹲蹲之舞<hi>禮記曰干戚羽旄謂之樂鄭𤣥曰干楯也戚斧也武舞所執也毛詩小雅曰坎</hi>
<hi>坎鼔我蹲蹲舞我一本或云旌旄之舞</hi>禮設三爵之制頌有醉歸之歌<hi>禮記</hi>
<hi>曰君子飲酒也禮三爵而油油以退鄭𤣥曰油油悦敬貎毛詩魯頌曰振振鷺鷺于飛鼔咽咽醉言歸于胥樂</hi>
<hi>兮</hi>夫咸池六英所以陳清廟協神人也<hi>樂動聲儀曰黄帝樂曰咸池顓</hi>
<hi>頊樂曰五英帝嚳樂曰六英宋均曰能為天地四時六合之英華也毛詩曰清廟祀文王也尚書曰八音克諧</hi>
<hi>神人以和</hi>鄭衞之樂所以娛密坐接歡欣也<hi>禮記曰鄭衞之音亂世之音</hi>
餘日怡蕩非以風民也其何害哉<hi>餘曰聽覽之餘曰也怡蕩怡悦放蕩也爾</hi>
<pb n="KR4h0002_WYG_017-24a"/>
<hi>雅曰怡樂也毛詩序曰風教也</hi>王曰試為寡人賦之玊曰唯唯夫何皎<lb/>
皎之閒夜兮明月爛以施光<hi>古詩曰明月何皦皦楚辭曰夜皎皎兮既明</hi>朱<lb/>
火曄其延起兮燿華屋而熺洞房<hi>古詩曰朱火然其中青煙颺其間廣雅曰</hi>
<hi>熺熾也虚疑切楚辭曰姱容修態絙洞房</hi>黼帳袪而結組兮鋪首炳以焜煌<lb/>
<hi>司馬相如美人賦曰黼帳周垂袪猶舉也長門賦曰張羅綺之幔帳兮垂楚組之連網漢書曰鋪首鳴説文曰</hi>
<hi>鋪著門抪首</hi>陳茵席而設坐兮溢金罍而列玉觴<hi>毛詩曰文茵暢轂鄭</hi>
<hi>𤣥注曰茵蓐也詩曰我姑酌彼金罍鄭𤣥曰君黄金罍玉觴玉爵也周禮曰朝覲有玉几玉爵</hi>騰觚爵<lb/>
之斟酌兮漫既醉其康樂<hi>儀禮曰騰觚于賓又曰小臣請媵爵鄭𤣥曰今文媵皆作</hi>
<pb n="KR4h0002_WYG_017-24b"/>
<hi>騰禮記禮器篇注曰凡觴一升曰爵二升曰觚毛詩曰既醉以酒楚辭曰吾欣欣兮樂康毛萇詩傳曰康樂也</hi>
嚴顔和而怡懌兮幽情形而外揚<hi>爾雅曰懌樂也</hi>文人不能懐<lb/>
其藻兮武毅不能隠其剛<hi>言皆欲騁其能效其技也左氏傳曰致果為毅</hi>簡惰<lb/>
跳踃般紛挐兮淵塞沉蕩改恒常兮<hi>言失度也簡惰疎簡怠惰也埤蒼曰</hi>
<hi>踃跳也先聊切紛挐相著牽引也毛詩曰其心塞淵毛萇曰塞實也淵深也</hi>於是鄭女出進<lb/>
二八徐侍<hi>楚辭曰二八齊容起鄭舞淮南子曰鼔舞作鄭舞髙誘注曰鄭襄也楚王之幸姬善</hi>
<hi>舞名曰鄭舞楚辭曰二八迭奏女樂羅列</hi>姣服極麗姁媮致態<hi>姁媮和悦貎熊謂姿態也</hi>
<hi>姣音絞媮音俞</hi>貎嫽妙以妖蠱兮紅顔曄其揚華<hi>毛萇詩傳曰嫽好貎理紹</hi>
<pb n="KR4h0002_WYG_017-25a"/>
<hi>切妖蠱淑艷也揚華揚其光華</hi>眉連娟以増繞兮目流睇而横波<hi>連娟細貎</hi>
<hi>繞謂曲也言眉細而益曲也上林賦曰長眉連娟横波言目邪視如水之横流也神女賦曰望余幬而延視兮</hi>
<hi>若流波之将瀾</hi>珠翠的皪而炤燿兮華袿飛髾而雜纎羅<hi>珠翠珠及</hi>
<hi>翡翠也説文曰的皪珠光也劉熙釋名曰婦人上服謂之袿上林賦曰飛纎埀髾司馬彪曰髾燕尾也衣上假</hi>
<hi>飾子虚賦曰雜纎羅司馬彪曰纎細也</hi>顧形影自整裝順㣲風揮若芳<hi>裝服</hi>
<hi>也揮動也若杜也美人佩以為芳香也七發曰榆流波雜杜若</hi>動朱脣紆清陽<hi>動朱脣将歌也</hi>
<hi>神女賦曰朱脣的其若丹毛詩曰有美一人清陽婉兮毛詩曰清陽眉目之間</hi>亢音髙歌為樂<lb/>
之方<hi>杜預左氏傳注曰方法也</hi>歌曰攄予意以𢎞觀兮繹精靈之所<lb/>
<pb n="KR4h0002_WYG_017-25b"/>
束<hi>攄散也𢎞大也言靈精有所窘束今将舒繹之也方言曰繹理也</hi>弛𦂳急之絃張兮<lb/>
慢未事之骫曲<hi>言将觀舞故𦂳急之絃先已張者今廢㢮之未事之骫曲者今輕慢之周禮曰</hi>
<hi>骫懸也鄭𤣥曰弛釋下也説文曰𦂳纒綠急也蒼頡篇曰骫曲也於詭切言鄭衛之末事而委曲順君之好無</hi>
<hi>益故廢而慢之</hi>舒恢炱之廣度兮濶細體之苛縟<hi>恢炱廣大之貌苛縟煩數</hi>
<hi>之貌言度之恢炱者更今舒貌體之煩數者使之疎濶楚辭曰收恢台之孟夏兮炱與台古字通賈逵國語注</hi>
<hi>曰苛煩也賀多切鄭𤣥喪服注曰縟數也言舒廣大之度則細體之事不利於德者疎而濶之</hi>嘉闗雎<lb/>
之不淫兮哀蟋蟀之局促<hi>毛詩序曰闗雎樂得淑女以配君子憂在進賢不淫其色</hi>
<hi>毛詩曰蟋蟀刺晉懷公也儉不中禮蟋蟀在堂嵗韋云草今我不樂日月其除古詩曰蟋蟀傷局促小見之貌</hi>
<pb n="KR4h0002_WYG_017-26a"/>
啓泰貞之否隔兮超遺物而度俗<hi>太貞太極之氣也否隔不通也言所否閉</hi>
<hi>隔絶使通之吕氏春秋曰陶唐氏之時陰多滯伏陽道壅塞乃作舞宣導之莊子孔子謂老𣆀曰先生似遺物</hi>
<hi>離人</hi>揚激徴騁清角<hi>激徴清角皆雅曲名琴操曰伯牙鼓琴作激徴之音韓子師曠曰清徴之</hi>
<hi>聲不如清角</hi>贊舞操奏均曲<hi>舞操而奏操也琴道曰琴有伯夷之操樂汁圖徴曰聖人立五</hi>
<hi>均均者亦律調五聲之均也宋均曰長八尺施絃</hi>形態和神意協從容得志不<lb/>
劫<hi>雍容閒雅得其大體不相廹劫也協和也鄭𤣥禮記注曰劫脅也</hi>於是躡節鼓陳舒<lb/>
意自廣<hi>言舞人躡鼓以為節此鼓既陳故志意舒廣</hi>逰心無垠逺思長想<hi>莊子</hi>
<hi>曰乘物以逰心晉灼曰垠崖也</hi>其始興也若俯若仰若來若徃雍容惆<lb/>
<pb n="KR4h0002_WYG_017-26b"/>
悵不可為象<hi>象形象也謂停節之間形態頓之如惆悵失志也變態不極不可盡述其形象也</hi>
其少進也若<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>若行若竦若傾兀動赴度指顧應聲<hi>兀然</hi>
<hi>而動赴其節度手指目顧皆應聲曲</hi>羅衣從風長袖交横<hi>王孫子曰衛靈公侍御數百隨</hi>
<hi>珠照日羅衣從風韓子曰長袖善舞</hi>駱驛飛散䬃擖合并<hi>駱驛不絶貎䬃擖屈折貎與曲</hi>
<hi>度相合并也</hi>鶣<graphic n="KR1870" url="https://raw.githubusercontent.com/kanripo/KR-Gaiji/master/images/KR1870.png" mimeType="image/png"/>燕居拉㧺鵠驚<hi>鶣<graphic n="KR1870" url="https://raw.githubusercontent.com/kanripo/KR-Gaiji/master/images/KR1870.png" mimeType="image/png"/>輕貎拉㧺飛貎鶣音篇拉音獵</hi>綽約閒<lb/>
靡機迅體輕<hi>綽約美貎閒美閒婉而柔美赴曲機疾體自輕妙上林賦曰便娟綽約莊子曰約綽</hi>
<hi>若處子埤蒼曰閒雅也機迅體輕言舞之回折如弩機之發  迅</hi>姿絶倫之妙態懐慤<lb/>
素之潔清<hi>神女賦曰懐貞亮之潔清説文曰慤貞也薛君韓詩章句曰素質也</hi>修儀操以<lb/>
<pb n="KR4h0002_WYG_017-27a"/>
顯志兮獨馳思乎杳冥<hi>修治儀容志操以自顯心志杳冥謂逺而出冥也對問曰翺翔</hi>
<hi>乎杳冥之上</hi>在山峨峨在水湯湯與志遷化容不虚生<hi>列子曰伯</hi>
<hi>牙鼓琴志在登髙山鍾子期曰善哉峨峨乎若太山志期在流水鍾子期曰善哉湯湯然若江湖伯牙所念鍾子</hi>
<hi>必得之言舞人與志遷化亦如此者容不虚生必有所象也湯音洋</hi>明詩表指嘳息激昂<lb/>
<hi>歌中有詩舞人表而明之指而合節表明也韓詩外傳王章曰魯哀公嘳然太息説文曰嘳太息也嘳與喟同漢書</hi>
<hi>妻謂章曰今在困厄不自激卬如淳曰激厲抗揚之意也卬我郎切</hi>氣若浮雲志若秋霜<lb/>
<hi>言既髙且潔也</hi>觀者増歎諸工莫當<hi>工樂師也</hi>於是合場逓進按次<lb/>
而俟<hi>逓迭也俟待也言待次第而幽也</hi>埒材角妙夸容乃理<hi>晉灼漢書注曰埒等</hi>
<pb n="KR4h0002_WYG_017-27b"/>
<hi>言闘巧妙也夸猶美也理謂裝飾也</hi>軼態横出瑰姿譎起眄般鼓則騰清<lb/>
眸吐哇咬則發皓齒<hi>瑰美也譎異也般鼓之文載籍無文以諸賦言之似舞人更逓蹈之</hi>
<hi>而為舞節古新成安樂宫辭曰般鼓鐘聲盡為鏗鏘張衡七盤舞賦曰歴七盤而屣躡又曰般鼓煥以駢羅王</hi>
<hi>粲七釋曰七盤陳於廣庭疇人嚴其齊俟揄皓袖以振策竦并足而軒跱邪睨鼓下伉音赴節安翹足以徐擊</hi>
<hi>馺頓身而傾折卞蘭許昌宫賦曰振華足以却蹈若将絶而復連鼓震動而不亂足相續而不并婉轉鼓側蜲</hi>
<hi>蛇丹庭與七盤其逓奏覲輕㨗之翾翾義並同也説文曰哇謟聲也於佳切咬淫聲也鳥交切楚辭曰美人皓</hi>
<hi>齒□以姱兮</hi>摘齊行列經營切儗<hi>指摘行列使之齊整經營徃來之貎摘他歴切相摩</hi>
<hi>切也鄭𤣥禮記注曰儗猶比也魚里切儗引也言舞人舉引皆有所比儗也</hi>彷彿神動迴翔<lb/>
<pb n="KR4h0002_WYG_017-28a"/>
竦峙<hi>子虚賦曰若神仙之彷彿説文曰彷彿見不審也</hi>擊不致策蹈不頓趾<hi>蹈鼔</hi>
<hi>而足趾不頓言輕且疾也</hi>翼爾悠徃闇復輟已<hi>言翼然而徃闇而復趾闇猶奄也古人呼</hi>
<hi>闇殆與奄同方言曰奄遽也</hi>及至迴身還入廹於急節<hi>已輟止復迴身旋入舞場</hi>
<hi>逼廹於曲之急節也</hi>浮騰累跪跗蹋摩跌<hi>言舞者之容也浮騰跳躍也累跪進跪貎跗蹋</hi>
<hi>摩跌或反足跗以象蹈或以足摩地而揚跌也鄭𤣥禮記注曰跗足趾也方嘉切字書曰跌足蹠也徒結切</hi>
紆形赴逺漼似摧折<hi>言要之曲折漼然似摧折紆曲其形以踴其身也漼折貎七罪切</hi>
纎縠蛾飛紛猋若絶<hi>纎縠細縠也蛾飛如蛾之飛也紛猋飛揚貎上林賦曰垂霧縠大戴</hi>
<hi>禮曰食桑者有緣而蛾郭璞爾雅注曰蠶蛾也</hi>超<graphic n="KR2439" url="https://raw.githubusercontent.com/kanripo/KR-Gaiji/master/images/KR2439.png" mimeType="image/png"/>鳥集縱弛殟歿<hi>殟歿舒緩貎言舞執</hi>
<pb n="KR4h0002_WYG_017-28b"/>
<hi>超逾如鳥疾速飛集也縱弛之際又且舒緩㢮捨也字林曰鳥<graphic n="KR2439" url="https://raw.githubusercontent.com/kanripo/KR-Gaiji/master/images/KR2439.png" mimeType="image/png"/>跳也殟鳥骨切歿音沒</hi>蜲蛇姌嫋<lb/>
雲轉飄曶<hi>説文曰蜲蛇邪行去也姌嫋長貎蜲與逶同於危切蛇音移姌如劍切嫋音弱如雲轉之</hi>
<hi>疾也飄忽如風之疾也毛萇詩傳曰迴風為飄曶與忽同呼沒切</hi>體如遊龍袖如素蜺<lb/>
<hi>逰龍素蜺喻美麗也宋玉神女賦曰婉若遊龍從風翺翔司馬相如大人賦曰垂絳幡之素<graphic n="KR1160" url="https://raw.githubusercontent.com/kanripo/KR-Gaiji/master/images/KR1160.png" mimeType="image/png"/>
                    </hi>黎收而<lb/>
拜曲度究畢<hi>言舞将罷徐收斂容態而拜曲度於是䆒畢蒼頡篇曰蓫徐也邌與黎同力奚切</hi>
遷延㣲笑退復次列<hi>舞畢退次行列也好色賦曰遷延引身</hi>觀者稱麗莫<lb/>
不怡悦於是歡洽宴夜命遣諸客<hi>言懽情已洽而宴迫於夜故命遣諸客也</hi>
擾攘就駕僕夫正策<hi>埤蒼曰攘疾行貎史記曰天下攘攘僕夫執駕者策轡也大戴禮曰</hi>
<pb n="KR4h0002_WYG_017-29a"/>
<hi>驪駒在門僕夫具存</hi>車騎並狎巃嵸逼廹<hi>狎謂多而相排也巃嵸聚貎巃力董切嵸音總</hi>
良駿逸足蹌捍凌越<hi>駿馬也逸疾也爾雅曰蹌動也蹌捍馬走疾之貎言馬駿逸奔突而</hi>
<hi>走相凌越也</hi>龍驤横舉揚鑣飛沫<hi>鄒陽上書曰蛟龍驤首鑣馬勒旁鉄也馬舉首而横</hi>
<hi>走動鑣則飛馬口之沫也</hi>馬材不同各相傾奪<hi>傾奪謂馳競也</hi>或有踰埃赴<lb/>
轍霆駭電滅<hi>列子伯樂曰天下之馬絶塵弭轍言為踰越於塵埃之前以赴車轍如雷霆之聲忽</hi>
<hi>驚怱滅也</hi>蹠地逺羣闇跳獨絶<hi>許慎淮南子注曰蹠踏也逺出於羣言疾速之甚也鄭𤣥</hi>
<hi>尚書五行傳曰闇跳行疾貎闇跳獨絶言行急無比也</hi>或有宛足鬱怒般桓不發<lb/>
<hi>言馬按足緩步鬱怒氣遲留不發也周易曰初九盤桓利居貞</hi>後徃先至遂為逐末<hi>言逸</hi>
<pb n="KR4h0002_WYG_017-29b"/>
<hi>材之馬雖後徃而能先至遂為馳逐者之末也逐者以發足為本</hi>或有矜容愛儀洋洋<lb/>
習習<hi>鄭𤣥毛詩注曰洋洋莊敬貎又詩箋云習習和調貎</hi>遲速承意控御緩急<hi>言遲</hi>
<hi>速任意也毛詩曰又良御忌抑磬控忌毛萇曰止馬曰控忌辭也音冀家語孔子曰御者同是車馬其所為進</hi>
<hi>退緩急異也</hi>車音若雷騖驟相及<hi>長門賦曰雷隠隠而響起聲象君之車音言車聲隠</hi>
<hi>隠如逺雷之音相連屬也</hi>駱漠而歸雲散城邑<hi>駱漠駱驛汾漢奔馳之貎中夜車皆歸城</hi>
<hi>邑之中寂然而空有同雲散也</hi>天王燕胥樂而不佚<hi>毛詩曰邊豆有且侯氏燕胥胥皆也</hi>
<hi>皆來相與燕也孝經曰滿而不溢</hi>娛神遺老永年之術優哉㳺哉聊以<lb/>
永日<hi>家語孔子歌曰優哉㳺哉聊以卒嵗毛詩曰且以喜樂且以永日</hi>
<pb n="KR4h0002_WYG_017-30a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0002_WYG_017-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文選巻十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文選巻四十八</head>
    <p>
<pb n="KR4h0002_WYG_048-1a"/>
欽定四庫全書<lb/>
　文選巻四十八　　　　　　梁　蕭統　編<lb/>
　　　　　　　　　　　　　唐　李善　註<lb/>
　符命<lb/>
　　封禪文<lb/>
　　　司馬長卿<hi>史記曰長卿病甚武帝使所忠往求其書及至長卿已卒其妻曰長卿未</hi>
　　　　<hi>死時為一巻書曰有使來求書奏之其遺札書言封禪事所忠奏焉</hi>
伊上古之初肇自昊穹生民<hi>張揖曰□穹春夏天名郭璞爾雅注曰伊發語辭也</hi>
<pb n="KR4h0002_WYG_048-1b"/>
歴選列辟以迄於秦<hi>文頴曰選數也辟君也</hi>率邇者踵武逖聽者<lb/>
風聲<hi>漢書音義曰率循也邇近也踵蹈也武迹也逖逺也近者蹈其迹逺者聽其風聲</hi>紛綸威<lb/>
蕤湮滅而不稱者不可勝數<hi>張揖曰紛綸亂貌善曰湮没也勝盡也</hi>繼韶<lb/>
夏崇號諡略可道者七十有二君<hi>文頴曰韶明也夏大也徳明大相繼封禪</hi>
<hi>於泰山者七十有二人也管子曰封泰山禪梁父者七十有二家</hi>㒺若淑而不昌疇逆<lb/>
失而能存<hi>應劭曰㒺無也若順也淑善也疇誰也服䖍曰無有始善而後不昌者又無逆失而能存</hi>
<hi>之者㒺與□同</hi>軒轅之前遐哉邈乎其詳不可得聞已五三六<lb/>
經載籍之傳維風可觀也<hi>漢書音義曰五五帝也三三王也經籍所載善惡可知也</hi>
<pb n="KR4h0002_WYG_048-2a"/>
書曰元首明哉股肱良哉<hi>尚書益稷之文也</hi>因斯以談君莫盛於<lb/>
唐堯臣莫賢於后稷后稷創業於唐堯<hi>漢書音義曰唐堯之世播植百榖</hi>
公劉發跡於西戎<hi>漢書音義曰公劉后禝曽孫</hi>文王改制爰周郅隆<lb/>
大行越成<hi>文頴曰郅至也行道也文王始開王業改正朔易服色太平之道於是成也如淳曰越於</hi>
<hi>也</hi>而後陵遲衰㣲千載亡聲<hi>鄭氏曰無聲無有惡聲也</hi>豈不善始善<lb/>
終哉<hi>漢書音義曰美周家終始相副若一也莊子曰善始善終人猶效之</hi>然無異端慎所<lb/>
由於前謹遺教於後耳<hi>言周之先王創制垂業既慎其規模又謹其遺教也</hi>故軌<lb/>
迹夷易易遵也<hi>夷易皆平也言周之軌迹平易易可遵奉也二易竝盈䜴切</hi>湛恩厖<lb/>
<pb n="KR4h0002_WYG_048-2b"/>
鴻易豐也<hi>湛深也龎鴻皆大也言湛思廣火易可豐厚也湛音沈厖莫江切</hi>憲度著明<lb/>
易則也垂統理順易繼也<hi>張揖曰垂懸也統緒也理通也文王重易六爻窮理盡性</hi>
<hi>懸於後世其道和順易續而明孔子得錯其象而彖其辭</hi>是以業隆於襁褓而崇冠<lb/>
於二后<hi>孟康曰襁褓謂成王也二后謂文武也周公輔成王以致太平功徳冠於文武者遵法易故</hi>
揆厥所元終都攸卒<hi>張揖曰都於也卒終也爾雅曰元始也</hi>未有殊尤絶<lb/>
跡可考於今者也然猶躡梁父登泰山建顯號施尊名<lb/>
<hi>顯號尊名謂封禪也</hi>大漢之徳逢涌原泉沕潏曼羨<hi>張揖曰逢遇也喻其徳盛</hi>
<hi>若遇原泉之涌出也服䖍曰潏泉貌徐廣曰沕沒也亡必反音義或曰曼羨廣散也</hi>旁魄四塞雲<lb/>
<pb n="KR4h0002_WYG_048-3a"/>
布霧散<hi>張揖曰旁衍也魄音薄</hi>上暢九垓下泝八埏<hi>孟康曰暢逹也垓重也泝</hi>
<hi>流也埏若瓮埏地之八際也言其徳上達於九重之天下流於地之八際</hi>懐生之類霑濡浸<lb/>
潤<hi>懐生氣之類皆被恩澤</hi>恊氣横流武節猋逝<hi>恊氣和氣也横流多也猋逝逺也</hi>
邇陿遊原遐闊泳沫<hi>孟康曰邇近也原本也遐逺也闊廣也泳浮也恩徳比之於水近者</hi>
<hi>游其原逺者浮其沫</hi>首惡鬱沒晻昧昭晣<hi>孟康曰始為惡者皆湮滅晻昧喻夷狄皆化之</hi>
<hi>也榖梁傳曰諸侯不首惡</hi>昆蟲闓澤回首面内<hi>文頴曰闓澤皆樂也韋昭曰面向也闓音</hi>
<hi>愷澤音驛</hi>然後囿騶虞之珍羣<hi>言騶虞之羣在於苑囿之中毛萇詩傳曰騶虞義獸有至</hi>
<hi>信之徳則應也</hi>徼麋鹿之怪獸<hi>漢書音義曰徼遮也遮麋鹿得其竒怪者謂獲白麟也</hi>導<lb/>
<pb n="KR4h0002_WYG_048-3b"/>
一莖六穗於庖<hi>鄭𤣥曰導擇也一莖六穗謂嘉禾之米於庖厨以供祭祀</hi>犧雙觡共<lb/>
抵之獸<hi>服䖍曰犧牲也觡角也抵本也武帝獲白麟角共一本用以為牲</hi>獲周餘珍放<lb/>
龜於岐<hi>文頴曰周放畜餘龜於沼池之中至漢得之於岐山之旁龜能吐故納新千歲不死</hi>招翠<lb/>
黄乗龍於沼<hi>漢書音義曰翠黄乗黄也龍冀馬身黄帝乘之而仙言見乗黄而招呼之也禮樂志</hi>
<hi>曰訾黄其何不來下余吾渥洼水中出神馬故言乗龍於沼</hi>鬼神接靈圉賓於閒館<lb/>
<hi>文頴曰是時上求神仙之人得上郡之巫長陵女子能與鬼神交接療病輒愈置於上林苑中號曰神君有似</hi>
<hi>於𤣥靈圉禮待之於閒館舍中</hi>竒物譎詭俶儻窮變<hi>漢書音義曰俶儻卓異也竒偉之物</hi>
<hi>譎詭非常卓然絶異窮極事變</hi>欽哉符瑞臻兹猶以為徳薄不敢道封<lb/>
<pb n="KR4h0002_WYG_048-4a"/>
禪葢周躍魚隕航休之以燎<hi>應劭曰航舟也休美也尚書旋璣鈴曰武得兵鈴謀</hi>
<hi>東觀白魚入舟俯取魚以燎也</hi>㣲夫此之為符也以登介丘不亦恧乎<lb/>
<hi>服䖍曰介大丘也言周以白魚為瑞登泰山封禪不以慙乎小雅曰心慙曰恧女六切</hi>進讓之道<lb/>
何其爽歟<hi>張揖曰進周也讓漢也爽差也言周未可封禪為進漢可封禪而不為為讓</hi>於是<lb/>
大司馬進曰陛下仁育羣生義征不譓<hi>音惠文頴曰大司馬上公也故</hi>
<hi>先進議譓順也</hi>諸夏樂貢百蠻執贄徳侔往初功無與二休烈<lb/>
浹洽符瑞衆變期應紹至不特創見<hi>文頴曰不獨一物造見也創初創也</hi>
意泰山梁甫設壇場望幸葢號以況榮<hi>漢書音義曰意者言太山梁甫</hi>
<pb n="KR4h0002_WYG_048-4b"/>
<hi>設壇場望帝行封禪紀號以表榮名也望幸望帝之臨幸也葢者發語之辭也</hi>陛下謙讓而弗<lb/>
發<hi>文頴曰弗發往意</hi>挈三神之歡缺王道之儀<hi>應劭曰挈絶也李竒曰缺闕也</hi>
<hi>韋昭曰三神上帝大山梁父也</hi>羣臣恧焉或曰且天為質闇示珍符固<lb/>
不可辭<hi>孟康曰天道質昧以符瑞見意不可辭讓</hi>若然辭之是泰山靡記而<lb/>
梁父㒺幾也<hi>漢書音義曰泰山之上無所表記梁父壇場無所庶幾</hi>亦各竝時而<lb/>
榮咸濟厥世而屈說者尚何稱於後而云七十二君哉<lb/>
<hi>應劭曰屈絶也言古帝王若但作一時之榮畢世而絶者則説無從顯稱於後世也</hi>夫修徳以鍚<lb/>
符奉命以行事不為進越也<hi>文頴曰越踰也不為苟進而踰禮也</hi>故聖王<lb/>
<pb n="KR4h0002_WYG_048-5a"/>
不替而修禮地祗謁款天神<hi>漢書音義曰謁告也款誠也言不廢修禮地祗告誠</hi>
<hi>天神之義也</hi>勒功中嶽以章至尊<hi>張揖曰葢先禮中嶽而幸泰山</hi>舒盛徳發<lb/>
號榮受厚福以浸黎元<hi>黎元已見上文</hi>皇皇哉此天下之壯觀<lb/>
王者之卒業不可貶也<hi>皇皇美也卒終也貶損也卒或為本</hi>願陛下全之<lb/>
<hi>張揖曰願以封禪全其終</hi>而後因雜搢紳先生之畧術使獲燿日月<lb/>
之末光絶炎以展宷錯事<hi>漢書音義曰宷官也使諸儒記功著業得覩日月末□殊</hi>
<hi>絶之明以展其官職設錯事業也錯十故切</hi>猶兼正列其義袚<hi>弗</hi>飾厥文作<lb/>
春秋一藝<hi>孟康曰猶因也春秋者正天時别人事諸儒既得展事業因兼正天時别人事叙述大義</hi>
<pb n="KR4h0002_WYG_048-5b"/>
<hi>為一經也</hi>將襲舊六為七攄之亡窮<hi>服䖍曰舊為六經漢為七經孔安國尚書傳曰</hi>
<hi>襲因也</hi>俾萬世得激清流揚㣲波蜚英聲騰茂實<hi>蜚古飛字也</hi>
前聖所以永保鴻名而常為稱首者用此宜命掌故悉<lb/>
奏其儀而覽焉<hi>漢書音義曰掌故太史官屬主政事者也</hi>於是天子俙然改<lb/>
容曰俞乎朕其試哉<hi>張揖曰俙感動之意也許皆切俙或為沛</hi>乃遷思廻慮<lb/>
總公卿之議詢封禪之事詩大澤之博廣符瑞之富<hi>漢書</hi>
<hi>音義曰以下詩歌詠功徳下四章之頌也大澤之博謂自我天覆雲之油油廣博也符瑞之富謂班班之獸以下三</hi>
<hi>章言符應廣大之富饒也</hi>遂作頌曰自我天覆雲之油油<hi>漢書音義曰油油雲</hi>
<pb n="KR4h0002_WYG_048-6a"/>
<hi>行貎孟子曰天油然作雲</hi>甘露時雨厥壤可游<hi>遊遨也言祥瑞屢臻故可遊遨也</hi>滋<lb/>
液滲漉<hi>鹿</hi>何生不育<hi>說文曰滲下漉也又曰漉水下貎韋眧曰滲疏禁切</hi>嘉榖六<lb/>
穗我穡曷蓄<hi>李竒曰我之稼穡何等不蓄積</hi>非唯雨之又潤澤之非唯<lb/>
徧之我汜布濩之萬物熈熈懐而慕思<hi>周書王子晉曰萬物熙熙非舜</hi>
<hi>而誰</hi>名山顯位望君之來<hi>韋昭曰名山泰山也顯位封禪之事也</hi>君乎君乎<lb/>
侯不邁哉<hi>李竒曰侯何也言君何不行封禪</hi>般般之獸樂我君囿<hi>謂騶虞也</hi>
<hi>春秋考異郵曰虎班文者隂陽雜也</hi>白質黒章其儀可嘉<hi>毛萇詩傳曰騶虞白虎黑文</hi>
旼旼穆穆君子之態<hi>漢書音義曰旼旼和也穆穆敬也言容態和且敬有似君子也張揖</hi>
<pb n="KR4h0002_WYG_048-6b"/>
<hi>曰旼音旻態他代切</hi>葢聞其聲今親其來<hi>親見其來</hi>厥塗靡從天瑞之<lb/>
徵<hi>文頴曰其道何從乎此乃天瑞之應</hi>兹亦於舜虞氏以興<hi>文頴曰百獸率舞則騶虞</hi>
<hi>在其中</hi>濯濯之麟游彼靈畤<hi>漢書音義曰武帝祠五跱獲白麟故言遊靈畤也毛詩曰</hi>
<hi>麀鹿濯濯</hi>孟冬十月君徂郊祀馳我君輿帝用享祉<hi>帝天帝也白麟</hi>
<hi>馳我君車之前因取燎祭於天天用歆享之答以祉福也</hi>三代之前葢未嘗有宛宛<lb/>
黄龍興徳而升<hi>文頴曰起至徳而見也楚辭曰駕八龍之宛宛</hi>采色炫燿煥炳<lb/>
煇煌正陽顯見覺悟黎蒸<hi>文頴曰陽明也</hi>於傳載之云受命所<lb/>
乗<hi>如淳曰書傳揆其比類或以漢土徳則宜有黄龍之應於成紀是也故言受命者所乗</hi>厥之有<lb/>
<pb n="KR4h0002_WYG_048-7a"/>
章不必諄諄<hi>漢書音義曰天之所命表以符瑞章明其徳不必諄諄然有語言也孟子萬章曰舜</hi>
<hi>之有天下也孰與之孟子曰天與之曰天與之者諄諄然命之乎曰否諄之純切</hi>依類託寓喻<lb/>
以封巒<hi>漢書音義曰寓寄也巒山也言依事類托寄以喻封禪</hi>披藝觀之天人之<lb/>
際已交上下相發允答聖王之徳兢兢翼翼<hi>尚書曰兢兢業業毛</hi>
<hi>詩曰小心翼翼爾雅曰翼翼敬也</hi>故曰於興必慮衰安必思危<hi>太公隂謀機之</hi>
<hi>書曰安不忘危存不忘亡也</hi>是以湯武至尊嚴不失肅祗舜在假典<lb/>
顧省闕遺此之謂也<hi>徐廣曰假大也湯武雖居至尊嚴之位而猶不失肅祇之道舜所以</hi>
<hi>在於大典謂能顧省其遺失言漢亦當不失恭敬而自省也祭天是不忘敬也不封禪是遺失也毛詩曰湯降</hi>
<pb n="KR4h0002_WYG_048-7b"/>
<hi>不遲上帝是祇</hi>
　　劇秦美新一首<hi>李充翰林論曰揚子論秦之劇稱新之美此乃計其勝負比其優劣</hi>
　　　<hi>之義漢書王莾下書曰定有天下之號曰新</hi>
　　　揚子雲<hi>王莾潛移龜鼎子雲進不能辟㦸丹墀亢辭鯁議退不能草𤣥虗室頤性全真</hi>
　　　　<hi>而反露才以耽寵詭情以懐祿素餐所刺何以加焉抱朴方之仲尼斯為過矣</hi>
諸吏<hi>漢書曰左右曹諸吏皆加官所加或列侯將軍卿大夫</hi>中散大夫臣雄稽首<lb/>
再拜上封事皇帝陛下臣雄經術淺薄行能無異數䝉<lb/>
渥恩拔擢倫比與羣賢竝愧無以稱職臣伏惟陛下以<lb/>
<pb n="KR4h0002_WYG_048-8a"/>
至聖之徳龍興登庸欽明尚古<hi>登庸欽明已見上文</hi>作民父母為<lb/>
天下主<hi>尚書曰天子作民父母又曰為天下君</hi>執粹精之道鏡照四海聽<lb/>
聆風俗博覽廣包參天貳地兼竝神明<hi>難蜀父老曰勤思乎参天貳地</hi>
<hi>神明已見顔延年曲水詩序</hi>配五帝冠三王開闢以來未之聞也<hi>開闢</hi>
<hi>已見西征賦</hi>臣誠樂昭著新徳光之罔極往時司馬相如作<lb/>
封禪一篇以彰漢氏之休臣嘗有顛眴病<hi>賈逵國語注曰眩惑也眴</hi>
<hi>與眩古字通</hi>恐一旦先犬馬填溝壑<hi>先犬馬已見曹子建責躬詩</hi>所懐不<lb/>
章長恨黄泉<hi>左氏傳鄭伯曰不及黄泉無相見也服䖍曰天𤣥地黄泉在地中故言黄泉</hi>敢<lb/>
<pb n="KR4h0002_WYG_048-8b"/>
竭肝膽寫腹心作劇秦美新一篇雖未究萬分之一亦<lb/>
臣之極思也<hi>萬分䖏一已見江文通詣建平王上書</hi>臣雄稽首再拜以聞<lb/>
曰權輿天地未袪睢睢盱盱<hi>言混沌之始天地未開萬物睢盱而不定也爾雅曰</hi>
<hi>權輿始也睢盱已見景福殿賦睢許惟切盱音于</hi>或𤣥而萌或黄而芽<hi>言天地方開故</hi>
<hi>𤣥黄異色而生萌芽也易曰𤣥黄者天地之雜色也</hi>𤣥黄剖判上下相嘔<hi>言天地既開𤣥</hi>
<hi>黄分判故天地上下相與嘔養萬物也易曰天𤣥而地黄禮記曰煦嘔覆育萬物鄭𤣥曰以氣曰煦煦與嘔同</hi>
<hi>況俱切</hi>爰初生民帝王始存<hi>言初有生民之時帝王之義始存也易曰有天地然後有</hi>
<hi>萬物有萬物然後有男女有男女然後有父子有父子然後有君臣</hi>在乎混混茫茫之時<lb/>
<pb n="KR4h0002_WYG_048-9a"/>
舋聞罕漫而不昭察世莫得而云也<hi>混混茫茫天地未分舋聞罕漫不明</hi>
<hi>之貎也言天地肇開君臣始樹善惡罕漫而不昭察故世莫得而言之也莊子曰古之人在混茫之中與一時</hi>
<hi>而得澹漢焉</hi>厥有云者上罔顯於羲皇<hi>罔無也顯明也伏羲為三皇故曰羲皇</hi>
中莫盛於唐虞邇靡著於成周<hi>左氏傳召公曰糾合宗族於成周</hi>仲尼<lb/>
不遭用春秋因斯發<hi>司馬遷書曰仲尼厄而作春秋</hi>言神明所祚兆民<lb/>
所託罔不云道徳仁義禮智<hi>言有斯四徳乃為神明所祚兆民所託</hi>獨秦<lb/>
崛起西戎邠荒岐雍之疆<hi>史記曰秦自非子為附庸之邑秦號曰秦嬴</hi>因襄<lb/>
文宣靈之僭跡<hi>史記曰秦莊公卒襄公立卒文公立卒徳公立卒宣公立又曰懐公卒懐公太</hi>
<pb n="KR4h0002_WYG_048-9b"/>
<hi>子靈公立</hi>立基孝公茂惠文奮昭莊<hi>孝公惠文君襄王竝已見李斯上書史記曰文</hi>
<hi>王卒子莊襄王立</hi>至政破縱擅横并吞六國遂稱乎始皇<hi>史記曰莊</hi>
<hi>襄卒子政立初并天下號稱始皇從横已見上</hi>盛從鞅儀韋斯之邪政<hi>商鞅張儀吕不</hi>
<hi>韋李斯皆秦相</hi>馳騖起翦恬賁之用兵<hi>史記曰白起攻楚拔鄢郢又曰王翦攻趙拔之</hi>
<hi>翦子賁破定燕齊地又曰䝉恬攻齊大破之</hi>剗滅古文刮語燒書<hi>史記李斯曰請非博</hi>
<hi>士官所職天下敢有藏書詩百家語者詣守尉雜燒之</hi>弛禮崩樂塗民耳目<hi>崩樂已見</hi>
<hi>劉歆移太常博士書六韜曰先塗民耳目</hi>遂欲流唐漂虞滌殷蕩周<hi>流漂滌蕩謂除</hi>
<hi>之也</hi>㸐除仲尼之篇籍自勒功業<hi>㸐古然字</hi>改制度軌量咸稽<lb/>
<pb n="KR4h0002_WYG_048-10a"/>
之於秦紀<hi>稽考也紀本紀也言考校而著之秦紀</hi>是以耆儒碩老抱其書<lb/>
而逺遜禮官博士巻其舌而不談來儀之鳥肉角之獸<lb/>
狙獷而不臻<hi>來儀鳳也肉角麟也說文曰狙犬暫齧人且餘切又曰獷犬不可親附也古猛切</hi>
甘露嘉醴景曜浸潭之瑞潛<hi>嘉醴醴泉也景曜景星有光曜也浸潭謂滋液浸潤</hi>
<hi>能生萬物也潛藏也</hi>大茀經霣巨狄鬼信之妖發<hi>茀彗星也榖梁傳曰星孛入北</hi>
<hi>斗孛之為言猶茀也歩内切茀步忽切史記始皇本紀曰彗星光見東方北方漢書音義曰經謂星出東入西</hi>
<hi>出西入東也史記始皇本紀曰有陸星下東郡至地為石漢書曰秦始皇有大人身長五丈夷狄服出於臨洮</hi>
<hi>鬼信謂告祖龍死也已見西征賦</hi>神歇靈繹海水羣飛<hi>繹猶緒也言神靈歇其舊緒不</hi>
<pb n="KR4h0002_WYG_048-10b"/>
<hi>福祐之繹或為液海水喻萬民羣飛言亂</hi>二世而亡何其劇與<hi>二世胡亥也為趙高所弑</hi>
<hi>劇甚也言促甚也</hi>帝王之道兢兢乎不可離已<hi>尚書曰兢兢業業</hi>夫能<lb/>
貞而明之者窮祥瑞<hi>貞正也言既正且明故祥瑞咸格</hi>回而昧之者極<lb/>
妖愆<hi>回邪也言既邪且闇故妖愆競集也昧或為蔑</hi>上覽古在昔有憑應而尚<lb/>
缺焉壊徹而能全<hi>言古帝王之興有慿依瑞應而尚毁缺焉有行壊徹之道而全立者乎言</hi>
<hi>無也</hi>故若古者稱堯舜<hi>尚書曰若稽古帝堯又云若稽古帝舜</hi>威侮者陷桀<lb/>
紂<hi>夏桀殷紂也尚書曰威侮五行</hi>況盡汛掃前聖數千載功業專用已<lb/>
之私而能享祐者哉<hi>況況始皇也私私所為也而能享祐言不能也毛詩曰洒掃庭内毛</hi>
<pb n="KR4h0002_WYG_048-11a"/>
<hi>萇曰洒灑也洒與汛同所買切</hi>㑹漢祖龍騰豐沛奮迅宛葉<hi>漢髙祖發跡在於豐</hi>
<hi>沛㓕秦道自宛葉</hi>自武闗與項羽戮力咸陽<hi>武闗已見陸機高祖功臣頌漢書沛</hi>
<hi>公謝羽曰與將軍戮力攻秦不自意先入闗</hi>創業蜀漢發跡三秦<hi>漢書曰項羽立沛公</hi>
<hi>為漢王王巴蜀漢中又曰韓信因陳三秦易并之計漢王聽信策</hi>克項山東而帝天下<lb/>
<hi>漢書曰灌嬰追斬羽東城漢王即皇帝位于氾水之陽</hi>擿秦政慘酷尤煩者應時<lb/>
而蠲<hi>蠲除也漢書沛公召秦豪傑曰父老苦秦苛法乆矣與父老約法三章餘悉除秦法</hi>如儒林<lb/>
刑辟歴紀圖典之用稍増焉<hi>歴紀歴數綱紀也</hi>秦餘制度項氏<lb/>
爵號雖違古而猶襲之<hi>其秦政制度及項羽爵號雖知違古而猶襲之也孔安國尚書</hi>
<pb n="KR4h0002_WYG_048-11b"/>
<hi>傳曰襲猶因也</hi>是以帝典闕而不補王綱弛而未張<hi>為襲秦項故闕者不</hi>
<hi>補弛者未張也</hi>道極數殫闇忽不還<hi>言天道既極歴數又殫故闇忽而滅不能自還也</hi>
逮至大新受命<hi>大新王莾也已見西征賦</hi>上帝還資后土顧懐<hi>言上帝廻</hi>
<hi>還而資助后土顧眷而懐歸言天地福祐之也</hi>𤣥符靈契黄瑞涌出<hi>𤣥符天符也靈契地</hi>
<hi>契也黄瑞謂王莾承黄虞之後黄氣之瑞也漢書王莾曰予前在攝黄氣薰蒸以著黄虞之烈焉涌出而瑞之</hi>
滭浡沕潏川流海渟雲動風偃霧集雨散<hi>言衆瑞之多也</hi>誕彌<lb/>
八圻上陳天庭<hi>八圻猶八埏言下終八圻上列天庭</hi>震聲日景<hi>言威聲如雷光景若</hi>
<hi>日也易曰震為雷</hi>炎光飛響盈塞天淵之間<hi>炎光日景也飛響震聲也塞乎天淵</hi>
<pb n="KR4h0002_WYG_048-12a"/>
<hi>所及逺也天淵已見答賓戲</hi>必有不可辭讓云爾<hi>言難辭也</hi>於是乃奉若<lb/>
天命窮寵極崇<hi>尚書曰明王奉若天道</hi>與天剖神符地合靈契<hi>分天</hi>
<hi>之符合地之契言應録而王也</hi>創億兆規萬世<hi>創業經乎億兆規模至於萬世也</hi>竒偉<lb/>
倜儻譎詭天祭地事<hi>言衆瑞所以咸臻者由能祭天事地</hi>其異物殊怪存<lb/>
乎五威將帥班乎天下者四十有八章<hi>漢書曰莾遣五威將軍王竒等</hi>
<hi>班符命四十二篇於天下</hi>登假皇穹鋪衍下土<hi>假至也言衆瑞升至於皇天鋪衍於下土</hi>
非新室其疇離之<hi>離應也</hi>卓哉煌煌真天子之表也<hi>表儀也</hi>
若夫白鳩丹烏素魚斷蛇方斯蔑矣<hi>呉録曰孫䇿使張紘與袁紹書曰殷</hi>
<pb n="KR4h0002_WYG_048-12b"/>
<hi>湯有白鳩之祥然古有此事未詳其本尚書帝騐曰太子發渡河中流火流為烏其色赤素魚白魚也已見封</hi>
<hi>禪書漢書曰高祖夜經澤中有大蛇當道高祖杖劒斬蛇分為兩道開也</hi>受命甚易格來甚<lb/>
勤<hi>格至也言莾徳盛故受天命甚易令衆瑞咸至甚勤也</hi>昔帝纘皇王纘帝隨前<lb/>
踵古或無為而治或損益而亡<hi>論語子曰無為而治者其舜也與又曰殷因於</hi>
<hi>夏禮所損益可知也</hi>豈知新室委心積意儲思垂務<hi>委亦積也</hi>旁作穆<lb/>
穆明旦不寐勤勤懇懇者非秦之為與<hi>言新空所以旁作穆穆勤勤懇</hi>
<hi>懇者以秦之所為為非故欲勤修徳政也尚書曰勤施於四方旁作穆穆司馬遷書曰勤勤懇懇</hi>夫不<lb/>
勤勤則前人不當不懇懇則覺徳不愷<hi>言不勤勤則不能當先王之意</hi>
<pb n="KR4h0002_WYG_048-13a"/>
<hi>不懇懇則覺徳不和也尚書曰篤前人成烈毛詩曰有覺徳行左氏傳注曰愷和也</hi>是以發祕府<lb/>
覽書林遥集乎文雅之囿翺翔乎禮樂之場<hi>言以文雅為園囿以</hi>
<hi>禮樂為場圃也</hi>𦙍殷周之失業紹唐虞之絶風<hi>𦙍續也紹繼也</hi>懿律嘉<lb/>
量金科玉條<hi>律六律也嘉量斗斛也金科玉條謂法令也言金玉貴之也</hi>神卦靈兆<lb/>
古文畢發<hi>蓍曰卦龜曰兆神靈尊之也古文先王之典籍也</hi>炳煥照耀靡不宣<lb/>
臻<hi>宣徧也臻至也</hi>式軨軒旂旗以示之<hi>式用也漢書曰莾立大夫卿車服黻冕各有差</hi>
<hi>軨軒皆車也尚書大傳曰未命為士車不得有飛軨鄭𤣥曰如今窻車也周禮曰交龍為旂熊虎為旗</hi>揚<lb/>
和鸞肆夏以節之<hi>大戴禮曰行以和鸞趨中肆夏鄭𤣥周禮注曰和鸞皆金鈴也漢書音義</hi>
<pb n="KR4h0002_WYG_048-13b"/>
<hi>曰肆夏詩禮也步則歌之以中節</hi>施黼黻袞冕以昭之<hi>言制服有差亦明貴賤也尚書</hi>
<hi>曰黼黻絺繡周禮曰公之服自袞□而下</hi>正嫁娶送終以尊之<hi>漢書曰莽請考論五經定</hi>
<hi>娶禮</hi>親九族淑賢以穆之<hi>漢書莽詔曰姚媯陳田王予之同族也尚書曰惇叙九族五姓</hi>
<hi>世世復無有所與</hi>夫改定神祇上儀也<hi>漢書曰芥奏定南郊</hi>欽修百祀咸<lb/>
秩也<hi>漢書曰莽奏定羣神之禮尚書召誥曰祀于新邑咸秩無文</hi>明堂雍臺壯觀也<lb/>
<hi>漢書曰莾奏起明堂辟雍</hi>九廟長夀極孝也<hi>九廟已見西征賦漢書曰王莾隳壊孝元廟獨</hi>
<hi>置孝元廟故殿以為文母□食堂既成名曰長夀宫</hi>制成六經洪業也<hi>漢書曰莾奏立樂經</hi>
<hi>然經有五而又立樂故云六經也</hi>北懐單于廣徳也<hi>漢書曰莾重賂匈奴使上書慕從聖</hi>
<pb n="KR4h0002_WYG_048-14a"/>
<hi>制以誑曜太后</hi>若復五爵度三壤<hi>晉灼漢書注曰若預及之辭漢書曰莾奏曰周爵五等地</hi>
<hi>四等臣請受爵者爵五等地四等尚書曰列爵惟五分土惟三</hi>經井田<hi>漢書曰莾令天下公田口井其</hi>
<hi>男口不盈八而田過一井者分餘田與九族周禮曰九夫為井</hi>免人役<hi>漢書曰莾令更名天下奴婢曰</hi>
<hi>私屬皆不得賣之</hi>方甫刑<hi>漢書曰莾分移律令儀法尚書曰穆王作吕刑孔安國曰後為甫刑</hi>匡<lb/>
馬法<hi>馬法司馬穰苴之法也謂成出革車一乗教戎備也穰苴已見左太沖詠史詩</hi>恢崇祇庸<lb/>
爍徳懿和之風<hi>周禮曰以樂徳教國子中和祇庸孝友爾雅曰懿爍美也</hi>廣彼搢紳<lb/>
講習言諫箴誦之塗<hi>搢紳已見封禪書漢書賈山上䟽曰古者工誦箴諫瞽誦詩士傳言</hi>
<hi>諫過也</hi>振鷺之聲充庭鴻鸞之黨漸階<hi>振鷺鴻鸞喻賢也毛詩振鷺于飛于</hi>
<pb n="KR4h0002_WYG_048-14b"/>
<hi>彼西雝我客戾止亦有斯容易曰鴻漸于陸</hi>俾前聖之緒布濩流衍而不韞<lb/>
韣<hi>韞韣已見上文櫝與韣古字通音讀</hi>郁郁乎煥哉<hi>論語曰郁郁乎文哉又曰煥乎其有文章</hi>
天人之事盛矣鬼神之望允塞<hi>言有聖徳信能允塞鬼神之望</hi>羣公先<lb/>
正罔不夷儀<hi>尚書曰羣公既皆聽命又曰亦惟先正夷儀言有常儀也</hi>姦宄㓂賊罔<lb/>
不振威<hi>尚書曰蠻夷猾夏㓂賊姦宄</hi>紹少典之苖著黄虞之裔<hi>史記曰黄</hi>
<hi>帝者少典之子姓公孫河圖著命曰握登見大虹意生黄帝漢書曰予惟黄帝舜帝咸有聖徳營求其後將祚</hi>
<hi>厥祀於是封姚恂為初睦侯奉黄帝後媯昌為始睦侯奉虞帝後</hi>帝典闕者已補王綱<lb/>
弛者已張炳炳麟麟豈不懿哉<hi>麟麟光明也麟與燐古字同用</hi>厥被風<lb/>
<pb n="KR4h0002_WYG_048-15a"/>
濡化者京師沈潛甸内匝洽侯衛厲揭要荒濯沐<hi>言風化所</hi>
<hi>被近者逾深逺者稍淺故京師沈潛而要荒濯沐也厲掲已見上文</hi>而術前典廵四民迄<lb/>
四嶽<hi>言法術前典而廵四民至於四嶽也管子曰士農工商四民者國之正民也尚書曰二月東廵狩至</hi>
<hi>於岱宗五月南廵狩至于南嶽八月西廵狩至于西嶽十有一月朔廵狩至于北嶽</hi>増封泰山禪<lb/>
梁父斯受命者之典業也<hi>典常也言封禪之事王者常業也管子曰昔封泰山禪梁</hi>
<hi>父者七十有二家漢書音義項岱曰梁父者泰山下小山也</hi>蓋受命日不暇給或不<lb/>
受命然猶有事矣<hi>受命謂高祖也言髙祖受命而不封禪始皇不受命猶有事乎泰山言俱</hi>
<hi>失也史記曰始皇之上泰山中阪遇暴風雨</hi>況堂堂有新正丁厥時崇嶽渟<lb/>
<pb n="KR4h0002_WYG_048-15b"/>
海通瀆之神咸設壇場望受命之臻焉<hi>言莾既受命故嶽瀆之神皆設</hi>
<hi>壇場而望來祭也堂堂盛也晏子齊景公曰將去此堂堂國者而死乎</hi>海外遐方信延頸<lb/>
企踵回面内嚮喁喁如也<hi>吕氏春秋曰聖人南面而立天下延頸舉踵矣論語素王</hi>
<hi>受命䜟曰莫不喁喁延頸歸徳</hi>帝者雖勤惡可以已乎<hi>何休公羊傳注惡猶於向也音</hi>
<hi>烏</hi>宜命賢哲作帝典一篇舊三為一襲以示來人摛之<lb/>
罔極<hi>言宜命賢智作帝典一篇足舊二典而成三典也謂堯典舜典</hi>令萬世常戴巍巍<lb/>
履栗栗<hi>巍巍高大也已見上文尚書曰粟粟危懼</hi>臭馨香含甘實<hi>言明徳比於馨香甘</hi>
<hi>實故臭而含之</hi>鏡純粹之至精聆清和之正聲<hi>易曰剛健中正純粹精也</hi>則<lb/>
<pb n="KR4h0002_WYG_048-16a"/>
百工伊凝庶績咸喜<hi>尚書曰允釐百工庻續咸熙又曰庶績其凝喜與古熙字通</hi>荷<lb/>
天衢提地釐<hi>孔安國尚書傳曰釐理也上荷天道而下提地理言則而效之</hi>斯天下之<lb/>
上則已庶可試哉<lb/>
　　典引<hi>蔡邕曰典引者篇名也典者常也法也引者伸也長也尚書疏堯之常法謂之堯典漢紹</hi>
　　　<hi>其緒伸而長之也范曄後漢書曰班固字孟堅亦云注典引</hi>
　　　班孟堅<hi>蔡邕注</hi>
臣固言永平十七年臣與賈逵傅毅杜矩展隆郗萌等<lb/>
<hi>善曰後漢書曰賈逵字景伯為侍中七略曰尚書郎中北海展隆然七略之作雖在哀平之際展隆夀或至永</hi>
<pb n="KR4h0002_WYG_048-16b"/>
<hi>平之中</hi>召詣雲龍門小黄門趙宣持秦始皇帝本紀問臣<lb/>
等曰太史遷下贊語中寕有非邪臣對此贊賈誼過秦<lb/>
篇云向使子嬰有庸主之才僅得中佐秦之社稷未易<lb/>
絶也此言非是即召臣入問本聞此論非邪將見問意<lb/>
開寤耶臣具對素聞知狀詔因曰司馬遷著書成一家<lb/>
之言揚名後世<hi>善曰司馬遷書曰通古今之變成一家之言孝經曰揚名於後世</hi>至以<lb/>
身陷刑之故反㣲文刺譏貶損當世非誼士也司馬相<lb/>
如洿行無節但有浮華之辭不周於用至於疾病而遺<lb/>
<pb n="KR4h0002_WYG_048-17a"/>
忠主上求取其書竟得頌述功徳言封禪事忠臣効也<lb/>
至是賢遷逺矣臣常伏刻誦聖論昭明好惡不遺㣲細<lb/>
縁事斷誼動有規矩雖仲尼之因史見意亦無以加臣<lb/>
固被學最舊受恩浸深誠思畢力竭情昊天罔極臣固<lb/>
頓首伏惟相如封禪靡而不典揚雄美新典而亡實然<lb/>
皆游揚後世垂為舊式臣固才朽不及前人葢詠雲門<lb/>
者難為音觀隋和者難為珍不勝區區竊作典引一篇<lb/>
雖不足雍容明盛萬分之一猶啟發憤懣覺悟童䝉光<lb/>
<pb n="KR4h0002_WYG_048-17b"/>
揚大漢軼聲前代然後退入溝壑死而不朽臣固愚戇<lb/>
頓首頓首曰太極之元<hi>易曰太極是生兩儀</hi>兩儀始分烟烟煴煴<lb/>
有沉而奥有浮而清<hi>烟烟煴煴隂陽和一相扶□也奥濁也言兩儀始分之時其氣和同</hi>
<hi>沉而濁者為地浮而清者為天</hi>沉浮交錯庶類混成<hi>地體沉而氣昇天道浮而氣降升降</hi>
<hi>交錯則衆類同矣善曰國語曰夏禹能平水土以品處庶類者也老子曰有物混成先天地生</hi>肇命民<lb/>
主五徳初起<hi>民主者天子也尚書曰成湯簡代夏作民主五徳五行之徳自伏羲已下帝王相代</hi>
<hi>各據其一行始於木終於水則復始也</hi>同于草昧<hi>易曰天/造草昧</hi>𤣥混之中<hi>混猶溷濁</hi>
踰繩越契寂寥而亡詔者系不得而綴也<hi>言結繩書契已往其道寂</hi>
<pb n="KR4h0002_WYG_048-18a"/>
<hi>寞亡聲莫能以相告故易系不得綴連也綴知鋭切</hi>厥有氏號<hi>所依為氏也號功之表也號太昊曰</hi>
<hi>伏羲炎帝曰神農黄帝曰軒轅少昊曰金天顓頊曰高陽帝嚳曰高辛堯曰陶唐舜曰有虞</hi>紹天闡<lb/>
繹<hi>宗紹天地開道人事</hi>莫不開元於太昊皇初之首上哉夐乎其<lb/>
書猶得而修也亞斯之代通變神化函光而未曜若夫<lb/>
上稽乾則降承龍翼<hi>善曰翼法也言陶唐上能考天之則下能承龍之法也龍法龍圖也</hi>
而炳諸典謨以冠徳卓絶者莫崇乎陶唐<hi>善曰春秋合誠圖曰黄帝</hi>
<hi>徳冠帝位</hi>陶唐舎𦙍而禪有虞有虞亦命夏后稷契熙載越<lb/>
成湯武股肱既周天廼歸功元首將授漢劉<hi>天有五行之序堯與</hi>
<pb n="KR4h0002_WYG_048-18b"/>
<hi>四臣各據其一行而堯為之正四臣已徧故歸功元首之子孫而授漢劉也高祖始於沛公起兵入闗後為漢</hi>
<hi>王以即尊位故遂曰漢也春秋左氏傳曰陶唐氏既衰其後劉累者在夏為御龍氏在商為豕韋氏在周為唐</hi>
<hi>杜氏成王滅唐宣王殺杜伯杜伯之子隰叔奔晉其後士㑹奔秦而復歸其子留秦者為劉氏以是明之漢為</hi>
<hi>堯後善曰尚書曰熙帝之載元首股肱已見上文</hi>俾其承三季之荒末值亢龍<lb/>
之災孽<hi>善曰國語郭偃曰夫三季王之亡宜也韋昭曰季末也三季王桀紂幽王也易曰亢龍有悔窮</hi>
<hi>之災也</hi>懸象闇而恒文乖彛倫斁而舊章缺<hi>善曰易曰懸象著明莫大</hi>
<hi>乎日月尚書曰帝乃震怒弗畀洪範九疇彛倫攸斁左氏傳曰季桓子命藏象魏曰舊章不可忘也</hi>故先<lb/>
命𤣥聖使綴學立制<hi>善曰𤣥聖孔子也莊子曰夫虚静恬淡𤣥聖素王之道也春秋孔演</hi>
<pb n="KR4h0002_WYG_048-19a"/>
<hi>圖曰𤣥丘制命帝如行也</hi>宏亮洪業表相祖宗贊揚廸哲<hi>相助也始受命為祖</hi>
<hi>繼中為宗皆不毁廟之稱也言仲尼之作亦顯助祖宗揚明其廸詰之徳</hi>備哉粲爛真神明<lb/>
之式也雖臯䕫衡旦密勿之輔比兹褊矣<hi>兹孔子也善曰謂□陶后</hi>
<hi>夔阿衡周旦也密勿已見傳季友求贈劉將軍表</hi>是以高光二聖宸居其域<hi>言高</hi>
<hi>祖光武如北辰居其所而衆星拱之</hi>時至氣動乃龍見淵躍<hi>善曰易曰見龍在田或躍</hi>
<hi>于淵</hi>拊翼而未舉則威靈紛紜海内雲蒸雷動電熛胡縊<lb/>
莾分尚不蒞其誅<hi>言二祖即位胡亥王莾皆先已誅天之所為先除也善曰史記曰始皇崩</hi>
<hi>趙高立子胡亥為太子襲位為二世皇帝後陳勝等反趙高乃使□樂誅二世二世自殺漢書曰王莾地黄四</hi>
<pb n="KR4h0002_WYG_048-19b"/>
<hi>年十月漢兵從宣平城門入城中少年朱第等恐見虜掠私曉其室門呼曰虜王莾何不出來降莾避火之漸</hi>
<hi>臺衆兵上臺商人□呉殺莾軍人裂莾尸</hi>然後欽若上下恭揖羣后正位度<lb/>
宗<hi>度居也宗尊也言二王既除亂諸侯推而尊之然後敬順天地恭揖諸侯正位居尊也善曰易曰君子正</hi>
<hi>位疑命</hi>有于徳不台淵穆之讓<hi>淵穆深美之辭也善曰尚書曰舜讓于徳不嗣漢書</hi>
<hi>音義曰昭曰古文台為嗣</hi>靡號師矢敦奮撝之容<hi>矢陳也敦勉也毛詩曰矢于牧野善</hi>
<hi>曰言漢取天下無名號師衆陳兵誥誓勸免東旄奮麾之容撝與麾音義同</hi>葢以膺當天之<lb/>
正統受克讓之歸運<hi>善曰尚書曰誕膺天命又曰允恭克讓</hi>蓄炎上之烈<lb/>
精<hi>謂大漢之徳也蓄聚也善曰尚書曰火曰炎上</hi>藴孔佐之𢎞陳云爾<hi>善曰孔佐即孔</hi>
<pb n="KR4h0002_WYG_048-20a"/>
<hi>子也能表相祖宗故曰佐</hi>洋洋乎若徳帝者之上儀誥誓所不及已<lb/>
<hi>本事曰誥戎事曰誓</hi>鋪觀二代洪纖之度<hi>洪大也/纖細也</hi>其賾可探也<hi>善曰</hi>
<hi>探賾見文賦</hi>竝開迹於一匱同受侯甸之服奕世勤民以方<lb/>
伯綂牧<hi>善曰言殷周二代初皆㣲開迹於一匱竝受夏殷侯甸之服勤勞治人或為方伯或為綂牧也</hi>
<hi>論語曰雖覆一簣桓子新論曰湯武則乆居諸侯方伯之位徳惠加於百姓紀年曰武乙即位周王季命為殷</hi>
<hi>牧師也</hi>乗其命賜彤弧黄鉞之威用討韋顧黎崇之不恪<lb/>
<hi>韋豕韋顧已姓之國皆夏諸侯黎崇殷諸侯也四國為不敬湯文王誅之毛詩曰韋顧既伐又曰既伐于崇作</hi>
<hi>邑於豊書曰西伯既勘黎善曰乘因也言因其命賜以彤弓黄鉞乃始征伐也</hi>至于參五華夏<lb/>
<pb n="KR4h0002_WYG_048-20b"/>
京遷鎬亳<hi>善曰參五為參五分之也言殷周參五而分華夏之地然後乃始京遷於鎬亳也論語云參分天下</hi>
<hi>有其二以服事殷鮮嘲曰四分五割並為戰國毛詩曰考卜維王宅是鎬京毛萇曰武王作邑於鎬京尚書湯誥曰王歸</hi>
<hi>自夏至於亳孔安國傳曰湯遷於亳</hi>遂自北面虎螭其師革滅天邑<hi>天邑天子邑也</hi>
<hi>善曰北面臣位也虎螭如虎如螭也史記武王曰勉㢤夫子如虎如羆如豺如離徐廣曰離音義訓並與螭字</hi>
<hi>同尚書曰肆予敢求爾于大邑商</hi>是故誼士華而不敦武稱未盡濩有<lb/>
慙徳不其然與<hi>武周樂也濩殷樂也孔子曰韶盡美矣又盡善也謂武盡美矣未盡善也舜禪</hi>
<hi>而周伐故未盡善也延陵季子聘魯觀樂見舞大濩者曰聖人之治也而猶有慙徳恥於征伐也豈不然乎左</hi>
<hi>氏傳臧哀伯曰武王克商遷九鼎於雒邑義士猶或非之</hi>亦猶於穆徛那翕純皦繹<lb/>
<pb n="KR4h0002_WYG_048-21a"/>
<hi>周頌曰於穆清廟商頌曰猗□那與孔子曰始作翕如也徙之純如也皦如也繹如也</hi>以崇嚴祖<lb/>
考殷薦宗配帝<hi>善曰周易曰先王作樂崇徳殷薦於上帝以配祖考</hi>發祥流慶對<lb/>
越天地者<hi>對答也善曰毛詩曰對越在天鄭𤣥曰越於也</hi>舄奕乎千載<hi>舄奕光曜流行</hi>
<hi>貌</hi>豈不克自神眀㢤<hi>善曰言二代以臣伐君尚能以樂配天豈不能自神眀其道㢤周易</hi>
<hi>曰聖人以此齋戒以神明其徳</hi>誕略有常審言行於篇籍光藻朗而不<lb/>
渝耳<hi>善曰言二代神明其道大略有常但審言行於篇籍光藻明而不變言無殊功也</hi>矧夫赫<lb/>
赫聖漢巍巍唐基泝測其源乃先孕虞育夏甄殷陶周<lb/>
<hi>言測度漢本至唐乃任舜育禹化契成稷皆為之父母模範也甄陶已見上文</hi>然後宣二祖之<lb/>
<pb n="KR4h0002_WYG_048-21b"/>
重光襲四宗之緝熈<hi>宣徧也襲因也髙祖光武為二祖孝文曰太宗孝武曰世宗孝宜曰</hi>
<hi>中宗孝明曰顯宗二祖重光天下四宗盛美相因而起也善曰尚書王曰昔我君文王武王宣重光緝熈已見</hi>
<hi>上文</hi>神靈日照光被六幽<hi>六幽謂上下四方也尚書曰光被四表格於上下</hi>仁風<lb/>
翔乎海表威靈行乎鬼區<hi>鬼區絶逺之區也善曰尚書曰方行天下至於海表鬼區</hi>
<hi>即鬼方也毛詩曰覃及鬼方毛萇傳曰鬼方逺方也</hi>匿亡囬而不冺㣲胡瑣而不<lb/>
頤<hi>善曰頤飬也何細而不飬言皆飬也</hi>故夫顯定三才昭登之績匪堯不<lb/>
興<hi>言明定天地人之道明登天之功非堯莫能興焉尚書曰昭登于上善曰周易曰易有天道焉有地道焉</hi>
<hi>兼三才而兩之</hi>鋪聞遺䇿在下之訓匪漢不𢎞厥道<hi>善曰言布間古之遺</hi>
<pb n="KR4h0002_WYG_048-22a"/>
<hi>䇿聖徳在下之訓匪漢不能𢎞道毛詩曰明明在下毛萇詩傳曰文王之徳明明在天下謂天之下也</hi>至<lb/>
於經緯乾坤出入三光<hi>言使日月星辰出以其節入以其期亡朒朓側匿盈縮之異也</hi>
<hi>善曰言漢之道能經緯天地出入三光也淮南子曰覆天載地紘宇宙而章三光也</hi>外運渾元内<lb/>
霑豪芒<hi>言漢道外則運行於渾元内則霑潤於毫芒言巨細咸被也</hi>性類循理品物<lb/>
咸亨其已乆矣<hi>易曰品物咸亨</hi>盛㢤皇家帝世徳臣列辟功君<lb/>
百王<hi>言漢之徳能臣古之列辟其功又為百王之君也</hi>榮鏡宇宙<hi>四表曰宇徃古來今曰宙</hi>
尊亡與亢乃始䖍鞏勞謙兢兢業業貶成抑定不敢論<lb/>
制作<hi>尚書曰兢兢業業一日二日萬㡬禮記曰王者功成作樂治定制禮</hi>至於遷正黜色<lb/>
<pb n="KR4h0002_WYG_048-22b"/>
賔監之事渙揚㝢内<hi>漢承周後當就夏正以十二月為年首而秦以十月為年首髙祖又</hi>
<hi>以十月至霸上因而不改至武帝太初始改焉賈誼公孫臣等議以漢土徳服色尚黄至光武中乃黜黄而尚</hi>
<hi>赤立殷後曰紹嘉公周後曰承休公以賔而監二代矣於四者冝揚海内制作之事猶未章也禮記曰聖人南</hi>
<hi>面而治天下也改正朔易服色</hi>而禮官儒林純用篤誨之士不傳祖宗<lb/>
之髣髴雖云優慎無乃葸與<hi>慎而無禮則葸優謂優㳺也尚書大傳曰周公作樂</hi>
<hi>優㳺三年</hi>於是三事岳牧之寮僉爾而進曰<hi>三事岳牧已見上</hi>陛下<lb/>
仰監唐典中述祖則俯蹈宗軌躬奉天經惇睦辨章之<lb/>
化洽<hi>孝經曰夫孝天之經也尚書曰惇叙九族九族既睦平章百姓辨與平古字通也</hi>廵靖黎<lb/>
<pb n="KR4h0002_WYG_048-23a"/>
蒸懐保鰥寡之惠浹<hi>懐安也保飬也廵靖廵狩而安之也毛詩曰日靖四方尚書周公曰</hi>
<hi>懐保小民恵鮮鰥寡</hi>燔瘞縣沈肅祇羣神之禮備<hi>爾雅曰祭天曰燔柴祭地曰瘞</hi>
<hi>埋祭山曰<graphic n="KR1297" url="https://raw.githubusercontent.com/kanripo/KR-Gaiji/master/images/KR1297.png" mimeType="image/png"/>懸祭川曰浮沈</hi>是以來儀集羽族於觀魏<hi>貌恭體仁則鳯凰來儀尚</hi>
<hi>書曰鳯皇來儀家語子夏曰商聞山書曰羽蟲三百有六十而鳯為之長</hi>肉角馴毛宗於外<lb/>
囿<hi>視明禮脩則麒麟來應廣雅曰麒麟狼題肉角家語子夏曰毛蟲三百有六十而麟為之長</hi>擾緇<lb/>
文皓質於郊<hi>思睿信立則白虎擾善曰騶虞也</hi>升黄輝采鱗於沼<hi>聽徳知正</hi>
<hi>則黄龍見禮記曰龜龍在宮沼</hi>甘露宵零於豐草<hi>徳至天則甘露降毛詩曰湛湛露斯在彼</hi>
<hi>豐草</hi>三足軒翥於茂樹<hi>烏反哺之鳥至孝之應也楚辭曰鸞鳥軒翥而翔飛</hi>若乃嘉<lb/>
<pb n="KR4h0002_WYG_048-23b"/>
穀靈草竒獸神禽應圖合牒窮祥極瑞者朝夕坰牧<hi>天子</hi>
<hi>寰内也</hi>日月邦畿卓犖乎方州洋溢乎要荒昔姬有素雉<lb/>
朱烏𤣥秬黄<graphic n="KR1279" url="https://raw.githubusercontent.com/kanripo/KR-Gaiji/master/images/KR1279.png" mimeType="image/png"/>之事耳<hi>素雉白雉也已見東都主人朱烏火流為烏其色赤毛詩曰誕</hi>
<hi>降嘉穀惟秬惟秠爾雅曰秬黒黍也韓詩外傳曰貽我嘉<graphic n="KR1279" url="https://raw.githubusercontent.com/kanripo/KR-Gaiji/master/images/KR1279.png" mimeType="image/png"/>辭君曰<graphic n="KR1279" url="https://raw.githubusercontent.com/kanripo/KR-Gaiji/master/images/KR1279.png" mimeType="image/png"/>大麥也音莫□切</hi>君臣動色<lb/>
左右相趨濟濟翼翼峨峨如也<hi>濟濟翼翼已見上毛詩曰奉璋峨峨</hi>盖用<lb/>
昭明寅畏承聿懐之福<hi>毛詩曰昭事上帝聿懐多福尚書曰嚴恭寅畏</hi>亦以寵<lb/>
靈文武貽燕後昆覆以懿鑠<hi>左氏傳薳啟疆曰辱見寡君寵靈楚國毛詩曰貽厥</hi>
<hi>孫謀以燕翼子尚書曰垂裕後昆</hi>豈其為身而有顓辭也若然受之亦<lb/>
<pb n="KR4h0002_WYG_048-24a"/>
宜勤恁旅力<hi>恁思力旅陳也恁如深切</hi>以充厥道啟恭館之金縢<hi>恭館宗廟</hi>
<hi>金縢之所在</hi>御東序之祕寳以流其占<hi>東序牆也尚書曰顓頊河□雒書在東序</hi>
<hi>流演也雒書皆存亡之事尚覧之以演禍福之驗也</hi>夫圖書亮章天哲也<hi>亮信也章明也</hi>
<hi>言河圖洛書至信至明而出天賜之使視而行之</hi>孔繇先命聖孚也<hi>繇道也言孔子先定</hi>
<hi>道誠至信也</hi>體行徳本正性也<hi>體行正性習堯所履今天子復蹈之</hi>逄吉丁辰<lb/>
景命也<hi>言逄此吉當此時者皇天之大命也</hi>順命以創制<hi>易曰湯武革命順乎天應乎人</hi>
因定以和神<hi>治定作樂以和人神</hi>答三靈之蕃祉展放唐之明文<lb/>
<hi>善曰三靈天地人也已見陸機髙祖功臣頌尚書璇璣鈴曰述堯治世放唐之文</hi>兹事體大而<lb/>
<pb n="KR4h0002_WYG_048-24b"/>
允寤寐次於聖心瞻前顧後<hi>善曰允信也次止也言此事體大式𢎞大信能寤寐</hi>
<hi>常止於聖心不可忘也大戴禮曰神明自得聖心備矣前謂前代帝王後謂子孫也</hi>豈蔑清廟憚<lb/>
敕天命也<hi>蔑䡖也憚難也敕止也言封禪之事皆述祖宗之徳今乃推讓豈輊清廟而難正天命乎</hi>
<hi>善曰毛詩序曰清廟祀文王也尚書曰敕天之命</hi>伊考自遂古乃降戾爰兹<hi>伊維</hi>
<hi>也遂古逺古也戾止也言自逺古以來至於此也楚辭曰遂古之初誰傳道之</hi>作者七十有四<lb/>
人<hi>善曰古封禅者七十有二君又加之二漢</hi>有不俾而假素罔光度而遺章<lb/>
<hi>言前封禪之君有天不使之而尚假竹素未有告之以光明之度而遺其篇章</hi>今其如台而獨<lb/>
闕也<hi>尚書曰夏罪其如台孔安國傳曰台我也</hi>是時聖上固以垂精㳺神包<lb/>
<pb n="KR4h0002_WYG_048-25a"/>
舉藝文屢訪羣儒俞咨故老與之斟酌道徳之淵源肴<lb/>
覈仁誼之林藪以望元符之臻焉<hi>斟酌飲也肴覈食也肉曰肴骨曰覈水深</hi>
<hi>曰淵水本曰源叢木曰林澤無水曰藪言六藝者道徳之深本而仁義之叢藪也天子與羣儒故老斟酌肴覈</hi>
<hi>而行以天應之至也詩云洞酌彼行潦又曰肴覈惟旅</hi>既感羣后之讜辭又悉經<lb/>
五繇之碩慮矣<hi>讜直言也經常也繇占也王者廵狩預卜五年嵗習其祥習則行不則脩徳而</hi>
<hi>改卜言天下已舉五卜之占而習吉也</hi>将絣萬嗣揚洪輝奮景炎<hi>揚奮皆振布之</hi>
<hi>意也絣使也絣與栟古字通也</hi>扇遺風播芳烈乆而愈新用而不竭汪<lb/>
汪乎丕天之大律其疇能亘之㢤唐㢤皇㢤皇㢤唐㢤<lb/>
<pb n="KR4h0002_WYG_048-25b"/>
<hi>言誰能竟此道惟唐堯與漢漢與唐堯而已</hi>
　<lb/>
　<lb/>
　<lb/>
　<lb/>
　<lb/>
　<lb/>
　文選巻四十八<lb/>
</p>
<p>
</p>
  </div>
</body>
</text>
</TEI>
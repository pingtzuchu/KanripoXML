<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文選巻一</head>
    <p>
<pb n="KR4h0002_WYG_001-1a"/>
欽定四庫全書<lb/>
　文選巻一　　　　　　　　梁　蕭統　編<lb/>
　　　　　　　　　　　　　唐　李善　註<lb/>
賦甲<hi>賦甲者舊題甲乙所以紀巻先後今巻既改故甲乙竝除存其首題以明舊式</hi>
　京都上<lb/>
　　兩都賦序<lb/>
　　　班孟堅<hi>范曄後漢書曰班固字孟堅北地人也年九嵗能屬文長遂博貫載籍顯宗時</hi>
　　　　<hi>除蘭臺令史遷為郎乃上兩都賦大将軍竇憲岀征匈奴以固為中䕶軍憲敗固坐免官遂死獄中</hi>
<pb n="KR4h0002_WYG_001-1b"/>
　　　　<hi>焉</hi>
或曰賦者古詩之流也<hi>毛詩序曰詩有六義焉二曰賦故賦為古詩之流也諸引文證</hi>
<hi>皆舉先以明後以示作者必有所祖述也他皆類此</hi>昔成康沒而頌聲寢王澤竭<lb/>
而詩不作<hi>言周道既㣲雅頌並廢也史記曰周武王太子誦立是為成王成王太子釗立是為康王</hi>
<hi>毛詩序曰頌者以其成功告於神明者也樂稽耀嘉曰仁義所生為王毛詩序曰止乎禮義先王之澤也然則</hi>
<hi>作詩禀乎先王之澤故王澤竭而詩不作作興也孟子曰王者之迹熄而詩亡</hi>大漢初定日不<lb/>
暇給<hi>漢書曰髙祖姓劉氏立為漢王滅項羽即皇帝位荀悦曰諱邦字季史記曰雖受命而日有不暇給</hi>
<hi>也</hi>至於武宣之世乃崇禮官考文章<hi>漢書曰孝武皇帝景帝中子荀悦曰</hi>
<pb n="KR4h0002_WYG_001-2a"/>
<hi>諱徹漢書曰孝宣帝武帝曽孫戾太子孫荀悦曰諱詢字次卿</hi>内設金馬石渠之署外<lb/>
興樂府協律之事<hi>史記曰金馬門者宦者署門傍有銅馬故謂之曰金馬門三輔故事曰石</hi>
<hi>渠閣在大祕殿北以閣祕書漢書曰武帝定郊祀之禮乃立樂府以李延年為協律都尉</hi>以興廢繼<lb/>
絶潤色鴻業<hi>言能發起遺文以光讚大業也論語子曰興㓕國繼絶世然文雖出彼而意㣲殊不</hi>
<hi>可以文害意他皆類此論語子曰東里子産潤色之劇秦美新曰制成六經洪業也</hi>是以衆庶悦<lb/>
豫福應尤盛白麟赤雁芝房寳鼎之歌薦於郊廟<hi>漢書武紀</hi>
<hi>曰行幸雍獲白麟作白麟之歌又曰行幸東海獲亦雁作朱雁之歌又曰甘泉宮内産芝九莖連葉作芝房歌</hi>
<hi>又曰得寳鼎后土祠傍作寳鼎之歌</hi>神雀五鳳甘露黄龍之瑞以為年紀<lb/>
<pb n="KR4h0002_WYG_001-2b"/>
<hi>漢書宣紀曰神雀元年應劭曰前年神雀集長樂宮故改年也又曰五鳳元年應劭曰先者鳳凰五至因以改</hi>
<hi>元又甘露元年詔曰乃者鳳凰至甘露降故以名元年又曰黄龍元年應劭曰先是黄龍見新豐因以改元焉</hi>
故言語侍從之臣若司馬相如虞丘夀王東方朔枚臯<lb/>
王褒劉向之屬朝夕論思日月獻納<hi>漢書曰司馬相如字長卿為武騎常</hi>
<hi>侍又曰虞丘夀王字子貢以善格五召待詔遷為侍中中書又曰東方朔字曼倩上書自稱舉上偉之令待詔</hi>
<hi>公車后拜為大中大夫給事中又曰枚臯字少孺上書北闕自稱枚乘之子上得大喜召入見待詔拜為郎又</hi>
<hi>曰王褒字子淵上令褒待詔褒等數從獵擢為諫大夫乂曰劉向字子政為輦郎遷中壘校尉</hi>而公卿<lb/>
大臣御史大夫倪寛太常孔臧太中夫夫董仲舒宗正<lb/>
<pb n="KR4h0002_WYG_001-3a"/>
劉徳太子太傅蕭望之等時時間作<hi>漢書曰倪寛修尚書以郡選詣博士</hi>
<hi>孔安國射䇿為掌固遷侍御史孔臧集曰臧仲尼之後少以才博知名稍遷御史大夫辭曰臣代以經學為家</hi>
<hi>乞為太常專修家業武帝遂用之漢書曰董仲舒以修春秋為博士後為中大夫又曰劉徳字路叔少修黄老</hi>
<hi>術武帝謂之千里駒為宗正又曰蕭望之字長倩以射䇿甲科為郎遷太子太傅</hi>或以抒下情<lb/>
而通諷諭<hi>廣雅曰抒㳿也抒食與切諷方鳳切毛詩序曰吟咏情性以諷其上楚詞曰抒中情而屬</hi>
<hi>詩</hi>或以宣上徳而盡忠孝<hi>國語泠州鳩曰夫律所以宣布哲人之令徳</hi>雍容<lb/>
揄揚著於後嗣抑亦雅頌之亞也<hi>説文曰揄引也以珠切孔安國尚書傳曰</hi>
<hi>揚舉也毛詩序曰言天下之事形四方之風謂之雅</hi>故孝成之世論而録之<hi>漢書曰孝</hi>
<pb n="KR4h0002_WYG_001-3b"/>
<hi>成皇帝元帝太子也荀悦曰諱鷔字太孫</hi>盖奏御者千有餘篇而後大漢之<lb/>
文章炳焉與三代同風<hi>蒼頡篇曰炳著明也彼皿切論語子曰三代之所以直道而行</hi>
<hi>馬融曰三代夏殷周</hi>且夫道有夷隆學有麤宻因時而建徳者不<lb/>
以逺近易則故臯陶歌虞奚斯頌魯同見采於孔氏列<lb/>
於詩書其義一也<hi>尚書臯陶歌曰元首明哉股肱良哉庶事康哉韓詩魯頌曰新廟奕奕奚</hi>
<hi>斯所作薛君曰奚斯魯公子也言其新廟奕奕然盛是詩公子奚斯所作也</hi>稽之上古則如<lb/>
彼考之漢室又如此斯事雖細然先臣之舊式國家之<lb/>
遺美不可闕也臣竊見海内清平朝廷無事<hi>蔡邕獨斷或曰朝廷</hi>
<pb n="KR4h0002_WYG_001-4a"/>
<hi>亦皆依違尊者所都地舉朝廷以言之諸釋義或引後以明前示臣之任不敢專他皆類此</hi>京師修<lb/>
宮室浚城隍起苑囿以備制度<hi>公羊傳曰京師者天子之居也京者何大也師</hi>
<hi>者何衆也天子之居必以衆大之辭言也説文曰城池無水曰隍周禮曰囿遊之獸鄭𤣥曰囿今之苑</hi>西<lb/>
土耆老咸懐怨思冀上之睠顧而盛稱長安舊制有陋<lb/>
雒邑之議<hi>長安在西故曰西土尚書曰西土有衆</hi>故臣作兩都賦以極衆<lb/>
人之所眩曜折以今之法度其詞曰<lb/>
　　西都賦<lb/>
有西都賔問於東都主人曰盖聞皇漢之初經營也嘗<lb/>
<pb n="KR4h0002_WYG_001-4b"/>
有意乎都河洛矣輟而弗康寔用西遷作我上都主人<lb/>
聞其故而覩其制乎<hi>孝經鈎命決曰道機合者稱皇尚書曰厥既得吉卜乃經營東都有</hi>
<hi>河南洛陽故曰河洛也鄭𤣥論語注曰輟止也張徹切孔安國尚書傳曰康安也穀梁傳曰𦵏我君桓公我君</hi>
<hi>接上下也</hi>主人曰未也願賔攄懐舊之蓄念發思古之幽情<lb/>
博我以皇道𢎞我以漢京<hi>廣雅曰攄舒也孔安國尚書傳曰蓄積也論語顔淵曰夫</hi>
<hi>子博我以文</hi>賔曰唯唯漢之西都在於雍州寔曰長安<hi>禮記曰父</hi>
<hi>召無諾唯而起漢書曰秦地於禹貢時跨雍梁二州漢興立都長安</hi>左據函谷二崤之阻<lb/>
表以太華終南之山<hi>戰國䇿蘇秦曰秦東有殽函之固鹽鐵論曰秦左殽函漢書音義韋</hi>
<pb n="KR4h0002_WYG_001-5a"/>
<hi>昭曰函谷闗左氏傳曰崤有二陵其南陵夏后臯之墓其北陵文王所避風雨也表標也山海經曰華首之山</hi>
<hi>西六十里曰太華之山毛詩曰終南何有有條有枚毛萇曰終南周之名山中南也</hi>右界褒斜隴<lb/>
首之險帯以洪河涇渭之川衆流之隈汧涌其西<hi>長楊賦曰</hi>
<hi>命右扶風發人西自褒斜梁州記曰萬石城泝漢上七里有褒谷南口曰褒北口曰斜長四百七十里鹽鐵論</hi>
<hi>曰秦右隴阨漢書幸雍白麟歌曰朝隴首覧西垠尚書曰導河自積石南至於華隂山海經曰涇水出長城北</hi>
<hi>尚書曰導渭自鳥䑕同穴</hi>華實之毛則九州之上腴焉防禦之阻則<lb/>
天地之隩區焉<hi>春秋文耀鈎曰春致其時華實乃榮左氏傳君子曰澗溪沼沚之毛漢書曰秦</hi>
<hi>地九州膏腴揚雄衛尉箴曰設置山險盡為防禦説文曰隩四方之土可定居者也於報切</hi>是故横<lb/>
<pb n="KR4h0002_WYG_001-5b"/>
被六合三成帝畿周以龍興秦以虎視<hi>漢書音義文穎曰闗西為横孔</hi>
<hi>安國尚書傳曰被及也呂氏春秋曰神通乎六合髙誘曰四方上下為六合三成帝畿謂周秦漢也樂稽嘉耀</hi>
<hi>曰徳象天地為帝周禮曰方千里曰王畿史記曰周后稷名棄堯舜時為農師號后稷姓姬氏至孫公劉周之</hi>
<hi>道興至文王徙都豐武王滅紂孔安國尚書序曰漢室龍興史記曰秦之先帝顓頊之苗裔至孝公作咸陽政</hi>
<hi>并六國稱皇帝周易曰虎視眈眈其欲逐逐</hi>及至大漢受命而都之也仰悟<lb/>
東井之精俯協河圖之靈<hi>漢書曰漢元年十月五星聚于東井沛公至㶚上又曰以</hi>
<hi>歴推之從嵗星也此髙祖受命之符尚書雒書曰河圖命紀也然五經緯皆河圖也春秋漢含孳曰劉季握夘</hi>
<hi>金刀在軫北字季天下服夘在東方陽所立仁且明金在西方隂所立義成功刀居右字成章刀擊秦枉矢東</hi>
<pb n="KR4h0002_WYG_001-6a"/>
<hi>流水神哭祖龍然則成功在西故都長安</hi>奉春建䇿留侯演成<hi>漢書曰髙祖西都洛陽戍</hi>
<hi>卒婁敬求見説上曰陛下都洛不便不如入關劇秦之固上問張良良因勸上是日車駕西都長安拜婁敬為</hi>
<hi>奉春君賜姓劉氏又曰封張良為留侯也蒼頡篇曰演引也</hi>天人合應以發皇明乃<lb/>
眷西顧寔惟作京<hi>天謂五星也人謂婁敬也皇謂髙祖也四子講徳論曰天人並應毛詩曰</hi>
<hi>乃眷西顧此惟與宅</hi>於是睎秦嶺睋北阜挟灃㶚據龍首<hi>説文曰睎望也</hi>
<hi>呼依切秦嶺南山也漢書曰秦地有南山睋視也五歌切北阜山也漢書文帝曰以北山石為槨張楫上林賦</hi>
<hi>注曰灃水出鄠南山豐谷漢書曰㶚水出藍田谷山海經曰華山之西龍首之山也</hi>圖皇基於億<lb/>
載度宏規而大起<hi>長楊賦曰規億載孔安國尚書傳曰十萬曰億爾雅曰載年也小雅曰羌</hi>
<pb n="KR4h0002_WYG_001-6b"/>
<hi>發聲也度與羌古字通度或為慶也</hi>肇自髙而終平世增飾以崇麗厯十<lb/>
二之延祚故窮泰而極侈<hi>髙髙祖漢書張晏曰為功最髙而為漢帝太祖故特起名</hi>
<hi>焉漢書孝平皇帝元帝庶孫荀悦曰諱衎漢自髙祖至於孝平凡十二帝也國語曰天地之所祚賈逵曰祚禄</hi>
<hi>也</hi>建金城而萬雉呀周池而成淵<hi>鹽鐵論曰秦四塞以為固金城千里鄭𤣥</hi>
<hi>周禮注曰雉長三丈髙一丈字林曰呀大空貌火家切説文曰城有水曰池</hi>披三條之廣路<lb/>
立十二之通門<hi>周禮曰匠人營國方九里旁三門鄭𤣥曰天子十二門通十二子也</hi>内則<lb/>
街衢洞逹閭閻且千九市開場貨别隧分人不得顧車<lb/>
不得旋闐城溢郭旁流百㕓紅塵四合烟雲相連<hi>説文曰街</hi>
<pb n="KR4h0002_WYG_001-7a"/>
<hi>四通也音佳爾雅曰四逹謂之衢字林曰閭里門也閻里中門也漢宮闕疏曰長安立九市其六市在道西三</hi>
<hi>市在道東鄭𤣥禮記注曰金玊曰貨薛綜西京賦注曰隧列肆道也音遂鄭𤣥禮記注曰填滿也填與闐同徒</hi>
<hi>堅切又曰㕓市物邸舍也除連切李陵詩曰紅塵塞天地白日何冥冥</hi>於是既庶且富娛<lb/>
樂無疆都人士女殊異乎五方遊士擬於公侯列肆侈<lb/>
於姬姜<hi>論語曰子適衛冉有僕子曰庶矣哉冉有曰既庶矣人何加焉曰富之毛詩曰恵我無疆又曰</hi>
<hi>彼都人士又曰彼君子女漢書曰秦地五方雜錯富人則商賈為利列侯貴人車服僣上衆庶倣效羞不相及</hi>
<hi>鄭𤣥周禮注曰肆市中陳物處也左氏傳君子曰詩云雖有姬姜無棄憔悴也</hi>鄉曲豪舉遊侠<lb/>
之雄節慕原嘗名亞春陵連交合衆騁騖乎其中<hi>莊子曰治</hi>
<pb n="KR4h0002_WYG_001-7b"/>
<hi>州閭鄉曲史記魏公子無忌曰平原之遊徒豪舉耳文子曰智過十人謂之豪漢書曰秦地豪傑則遊侠通姦</hi>
<hi>史記曰平原君趙勝者趙之諸公子也諸子中勝最賢賔客盖至者數千人又曰孟嘗君名文姓田氏孟嘗君</hi>
<hi>在薛招致諸侯賔客食客數千人又曰春申君者楚人也名歇姓黄氏考烈王以歇為相封春申君客三千餘</hi>
<hi>人又曰魏公子無忌者魏安釐王弟也安釐王封公子為信陵君致食客三千楚辭曰朝騁騖乎江臯説文曰</hi>
<hi>騁直馳也又曰騖亂馳也音務</hi>若乃觀其四郊浮遊近縣則南望杜覇<lb/>
北眺五陵名都對郭邑居相承英俊之域紱冕所興冠<lb/>
盖如雲七相五公<hi>鄭𤣥周禮注曰王國百里為郊漢書曰宣帝𦵏杜陵文帝𦵏覇陵髙帝𦵏</hi>
<hi>長陵恵帝𦵏安陵景帝𦵏陽陵武帝𦵏茂陵昭帝𦵏平陵文子曰智過萬人謂之英千人謂之俊蒼頡篇曰紱</hi>
<pb n="KR4h0002_WYG_001-8a"/>
<hi>綬也説文曰冕大夫以上冠也毛詩曰有女如雲相丞相也漢書韋賢為丞相徙平陵車千秋為丞相徙長陵</hi>
<hi>黄覇為丞相徙平陵平當為丞相徙平陵魏相為丞相徙平陵公御史大夫将軍通稱也漢書曰張湯為御史</hi>
<hi>大夫徙杜陵杜周為御史大夫徙茂陵蕭望之為前将軍徙杜陵馮奉世為右将軍徙杜陵史丹為大将軍徙</hi>
<hi>杜陵然其餘不在七相之數者並以罪國除故也</hi>與乎州郡之豪傑五都之貨<lb/>
殖三選七遷充奉陵邑盖以強榦弱枝隆上都而觀萬<lb/>
國也<hi>文子曰智過百人謂之傑十人謂之豪漢書曰王莽於五都立均官更名雒陽邯郸臨淄宛城都市</hi>
<hi>長安皆為五均司市師三選謂選三等之人七遷謂遷於七陵也漢書曰徙吏二千石髙訾富人及豪傑兼并</hi>
<hi>之家於諸陵盖亦以強榦弱枝非獨為奉山園也又元帝詔曰往者有司縁臣子之義奏徙郡國人以奉園陵</hi>
<pb n="KR4h0002_WYG_001-8b"/>
<hi>自今所為陵者勿置縣邑然則元帝始不遷人陪陵自元以上正有七帝也春秋漢含孳曰強榦弱流天之道</hi>
<hi>宋均曰流猶枝也左傳曰魯諸大夫曰禹㑹諸侯於塗山執玉帛者萬國</hi>封畿之内厥土千<lb/>
里逴躒諸夏兼其所有<hi>漢書曰雒邑與宗周通封畿為千里又曰秦地沃野千里人以</hi>
<hi>富饒逴躒猶超絶也逴音皁躒呂角切論語子曰夷狄之有君不如諸夏之亡也</hi>其陽則崇山<lb/>
隐天幽林穹谷陸海珍藏藍田美玉<hi>上林賦曰崇山嵸巃崔嵬揚雄蜀都</hi>
<hi>賦曰蒼山隐天韓詩曰皎皎白駒在彼空谷薛君曰穹谷深谷也漢書東方朔曰漢興去三河之地止㶚滻以</hi>
<hi>西都涇渭之南北謂天下陸海之地范子計然曰玉英出藍田</hi>商洛縁其隈鄠杜濵其<lb/>
足源泉灌注陂池交屬<hi>漢書𢎞農郡有商縣上雒縣扶風有鄠縣杜陵縣説文曰隈水</hi>
<pb n="KR4h0002_WYG_001-9a"/>
<hi>曲也於回切孔安國尚書傳曰濵涯也又曰澤障曰陂停水曰池</hi>竹林果園芳草甘木<lb/>
郊野之富號為近蜀<hi>言秦境富饒與蜀相類故號近蜀焉漢書曰秦地南有巴蜀廣漢山</hi>
<hi>林竹木蔬食果實之饒爾雅曰邑外曰郊郊外曰野</hi>其隂則冠<hi>古/亂</hi>以九嵕<hi>子紅</hi>陪以<lb/>
甘泉乃有靈宮起乎其中秦漢之所極觀<hi>古亂</hi>淵雲之所<lb/>
頌歎於是乎存焉<hi>漢書谷口縣九嵕山在西戰國策范雎説秦王曰大王之國北有甘泉谷</hi>
<hi>口漢書公孫卿曰仙人好樓居於是上令甘泉作延夀館通天臺漢宮闕疏曰甘泉林光宮秦二世造漢書曰</hi>
<hi>王子淵為甘泉頌又曰楊子雲奏甘泉賦</hi>下有鄭白之沃衣食之源提封五<lb/>
萬疆場綺分溝塍刻鏤原隰龍鱗决渠降雨荷挿成雲<lb/>
<pb n="KR4h0002_WYG_001-9b"/>
五榖垂穎桑麻鋪棻<hi>史記曰韓聞秦之好興事欲罷勿令東伐廼使水工鄭國間説秦令</hi>
<hi>鑿涇水自中山西扺瓠口為渠並北出東注洛溉舄鹵之地四萬餘頃收皆畆税一鍾命曰鄭國渠又曰趙中</hi>
<hi>大夫白公復奏穿渠引涇水首起谷口尾入櫟陽注渭溉田四千餘頃因曰白渠人得其饒歌之曰田於何所</hi>
<hi>池陽谷口鄭國在前白渠起後舉挿為雲决渠為雨涇水一石其泥數斗且溉且糞長我禾黍衣食京師億萬</hi>
<hi>之口天子畿方千里提封百萬井臣瓉案舊説云提撮凡也言大舉頃畆也韋昭曰積土為封限也毛詩曰疆</hi>
<hi>場有瓜周禮曰十夫有溝鄭𤣥曰一遂廣深各二尺溝倍之説文曰塍稻田之畦也音䋲爾雅曰髙平曰原下</hi>
<hi>濕曰隰周禮曰以五穀養病漢書音義韋昭曰黍稷菽麥稻也毛詩曰實穎實栗毛萇曰穎垂穎也小雅曰禾</hi>
<hi>穗謂之穎爾雅曰鋪布也昔胡切王逸楚詞注曰紛盛貌也棻與紛古字通</hi>東郊則有通溝<lb/>
<pb n="KR4h0002_WYG_001-10a"/>
大漕潰渭洞河汎舟山東控引淮湖與海通波<hi>言通溝大漕既</hi>
<hi>逹河渭又可以汎舟山東控引淮湖之流而與海通其波瀾漢書武紀曰穿漕渠通渭如淳曰水轉曰漕蒼頡</hi>
<hi>篇曰潰傍决也胡對切説文曰泂疾流也國語曰秦汎舟於河歸糴於晋史記曰滎陽下引河東南為鴻溝以</hi>
<hi>與淮泗㑹也</hi>西郊則有上囿禁苑林麓藪澤陂池連乎蜀漢<lb/>
繚以周墻四百餘里離宮别館三十六所神池靈沼往<lb/>
往而在<hi>上囿禁苑即林苑也羽獵賦曰開禁苑穀梁傳曰林属於山為麓鄭𤣥周禮注曰澤無水曰藪</hi>
<hi>漢書有蜀都漢中郡繚猶繞也三輔故事曰上林連綿四百餘里繚力鳥切離别非一所也上林賦曰離宮别</hi>
<hi>館彌山跨谷三秦記曰昆明池中有神池通白鹿原毛詩曰王在靈沼</hi>其中乃有九真之<lb/>
<pb n="KR4h0002_WYG_001-10b"/>
麟大宛之馬黄支之犀條枝之鳥踰崑崙越巨海殊方<lb/>
異類至於三萬里<hi>漢書宣帝詔曰九真獻竒獸晋灼漢書注曰駒形麟色牛角又武紀曰貳</hi>
<hi>師将軍廣利斬大宛王首穫汗血馬又曰黄支自三萬里貢生犀又曰條枝國臨西海有大鳥卵如甕山海經</hi>
<hi>曰帝之下都崑崙之墟髙萬仞河圖括地象曰崑崙在西北其髙萬一千里子虚賦曰東注巨海也</hi>其宮<lb/>
室也體象乎天地經緯乎隂陽據坤靈之正位倣太紫<lb/>
之圜方<hi>七畧曰王者師天地體天而行是以明堂之制内有太室象紫㣲宮南出明堂象太㣲春秋元</hi>
<hi>命苞曰紫之言此也宮之言中也言天神圖法隂陽開閉皆在此中也周易曰坤地道也揚雄司命箴曰普彼</hi>
<hi>坤靈侔天作制春秋合誠圖曰太㣲其星十二四方又曰紫宮大帝室也</hi>樹中天之華闕豐<lb/>
<pb n="KR4h0002_WYG_001-11a"/>
冠山之朱堂因瓌材而究竒抗應龍之虹梁列棼橑以<lb/>
布翼荷棟桴而髙驤<hi>列子曰周穆王築臺號曰中天之臺漢書曰蕭何立東闕北闕周易</hi>
<hi>曰豐其屋漢書曰蕭何作未央宮潘岳闗中記曰未央宮殿皆疏龍首山土作之然殿居山上故曰冠云埤蒼</hi>
<hi>曰瓌瑋珍琦也應龍虹梁梁形似龍而曲如虹也廣雅曰有翼曰應龍爾雅曰螮蝀虹也螮音帝蝀音董虹音</hi>
<hi>紅説文曰棼複屋棟也扶云切又曰橑椽也梁道切又曰翼屋榮也爾雅曰棟謂之桴音浮</hi>雕玉瑱<lb/>
以居楹裁金璧以飾璫<hi>言雕刻玊礩以居楹柱也爾雅曰玉謂之雕郭璞曰治玉名也</hi>
<hi>廣雅曰磌礩也<graphic n="KR1456" url="https://raw.githubusercontent.com/kanripo/KR-Gaiji/master/images/KR1456.png" mimeType="image/png"/>與磌古字通並徒年切説文曰楹柱也上林賦曰華欀璧璫韋昭曰裁金為璧以當欀頭</hi>
發五色之渥彩光爓<hi>音艶</hi>朗以景彰<hi>毛詩曰顔如渥丹鄭𤣥曰渥厚漬也烏學</hi>
<pb n="KR4h0002_WYG_001-11b"/>
<hi>切字林曰爓火貌也</hi>於是左墄右平重軒三階閨房周通門闥洞<lb/>
開列鍾虡於中庭立金人於端闈<hi>七畧曰王者宮中必左墄而右平摯虞决</hi>
<hi>疑要注曰凡太極乃有陛堂則有階無陛也左墄右平平者以文塼相亞次也墄者為陛級也言階級勤墄然</hi>
<hi>七則切王逸楚辭注曰軒樓板也周禮夏后氏世室九階鄭𤣥曰南面三三面各二也爾雅曰宮中門謂之闈</hi>
<hi>小者謂之閨毛萇詩傳曰闥門内也史記曰始皇大收天下兵噐聚之咸陽銷以為鐘鐻鑄金人十二重各千</hi>
<hi>斤置宮中徐廣曰鐻音巨毛詩曰設業設虡毛萇曰植曰虡與鐻古字通也三輔黄圖曰秦營宮殿端門四達</hi>
<hi>以則紫宮闥他曷切</hi>仍增崖而衡閾臨峻路而啟扉<hi>爾雅曰仍因也仍或為岌</hi>
<hi>非也孔安國論語注曰閾門限也胡洫切又曰峻髙大也爾雅曰闔謂之扉</hi>徇以離宮别寢<lb/>
<pb n="KR4h0002_WYG_001-12a"/>
承以崇臺閒館煥若列宿紫宮是環<hi>孔安國尚書傳曰徇循也爾雅曰室</hi>
<hi>無東西廂有室曰寢又曰四方而髙曰臺春秋合誠圖曰紫宮大帝室太一之精也漢書曰中宮天極星環之</hi>
<hi>匡衛十二星藩臣皆曰紫宮也</hi>清凉宣温神仙長年金華玉堂白虎麒<lb/>
麟區宇若兹不可殚論<hi>三輔黄圖曰未央宮有清凉殿宣室殿中温室殿金華殿太玉</hi>
<hi>堂殿中白虎殿麒麟殿長樂宮有神仙殿孔安國尚書傳曰殚盡也長年亦殿名</hi>增盤崔嵬登<lb/>
降炤爛殊形詭制毎各異觀乘茵步輦惟所息宴<hi>毛萇詩傳</hi>
<hi>曰崔髙大也兹瑰切王逸楚辭注曰嵬髙也才廽切廣雅曰炤明也音照爛亦明也力旦切應劭漢官儀曰皇</hi>
<hi>后媫妤乗輦餘皆以茵四人輿以行鄭𤣥禮記注曰茵蓐也於申切周易曰君子以嚮晦入宴息也</hi>後宮<lb/>
<pb n="KR4h0002_WYG_001-12b"/>
則有掖庭椒房后妃之室合歡増城安處常寧茞若椒<lb/>
風披香發越蘭林蕙草鴛鸞飛翔之列<hi>漢書曰詔掖庭養視應劭曰掖</hi>
<hi>庭宮人之宮漢官儀曰媫妤以下皆居掖庭三輔黄圖曰長樂宮有椒房殿漢書曰班媫妤居增城舍桓子新</hi>
<hi>論曰董賢女弟為昭儀居舍號曰椒風漢宮闕名長安有合歡殿披香殿鴛鸞殿飛翔殿餘亦皆殿名</hi>昭<lb/>
陽特盛隆乎孝成屋不呈材牆不露形裛以藻繡絡以<lb/>
綸連隋侯明月錯落其間金釭銜璧是為列錢翡翠火<lb/>
齊流耀含英懸黎垂棘夜光在焉<hi>漢書曰孝成趙皇后弟絶幸為昭儀居昭</hi>
<hi>陽舍其璧帯往往為黄金釭函藍田璧明珠翠羽飾之音義曰謂璧中之横帯也引漢書注云音義者皆失其</hi>
<pb n="KR4h0002_WYG_001-13a"/>
<hi>姓名故云音義而已説文曰缸轂鐵也列錢言金釭銜璧行列似錢也釭古雙切説文曰裛纒也於劫切又曰</hi>
<hi>綸紏青絲綬也淮南子曰隋侯之珠和氏之璧得之而富失之而貧髙誘曰隋侯漢中國姬姓諸侯也隋侯見</hi>
<hi>大蛇傷斷以藥傅而塗之後蛇於夜中銜大珠以報之因曰隋侯之珠盖明月珠也李斯上書曰有隋和之寳</hi>
<hi>垂明月之珠張楫上林賦注曰翡翠大小如爵雄赤曰翡雌青曰翠韻集曰玟瑰火齊珠也戰國䇿應侯謂秦</hi>
<hi>王曰梁有懸黎楚有和璞而為天下名噐左氏傳曰晋荀息請以垂棘之璧假道於虞以伐虢許慎淮南子注</hi>
<hi>曰夜光之珠有似明月故曰明月也髙誘以隋侯為明月許慎以明月為夜光班固上云隋侯明月下云懸黎</hi>
<hi>垂棘夜光在焉然班以夜光非隋珠明月矣以三者合為一寳經典不載夜光夲末故説者參差矣西京賦曰</hi>
<hi>流懸黎之夜光吳都賦曰隋侯於是鄙其夜光鄒陽云夜光之璧劉琨曰夜光之珠尹文子曰田父得寳玉徑</hi>
<pb n="KR4h0002_WYG_001-13b"/>
<hi>尺置於廡上其後明照一室然則夜光為通稱不繫之於珠璧也</hi>於是𤣥墀釦砌玉階<lb/>
彤庭碝磩綵緻琳珉青熒珊瑚碧樹周阿而生<hi>漢書曰昭陽舍</hi>
<hi>中庭彤朱而殿上髹漆砌皆銅沓黄金塗白玉階然墀以髹漆故曰𤣥也釦砌以玉飾砌也説文曰釦金飾噐</hi>
<hi>枯後切廣雅曰砌<graphic n="KR3175" url="https://raw.githubusercontent.com/kanripo/KR-Gaiji/master/images/KR3175.png" mimeType="image/png"/>也且計切説文曰碝石之次玉也如兖切磩碝類也音戚鄭𤣥禮記注曰緻宻也郭璞上</hi>
<hi>林賦注珉玉名也張楫上林賦注曰珉石次玉也廣雅曰珊瑚珠也淮南子曰崑崙山有碧樹在其北髙誘曰</hi>
<hi>碧青石也韓詩曰曲景曰阿然此阿庭之曲也</hi>紅羅颯纚綺組繽紛精曜華燭<lb/>
俯仰如神<hi>薛綜西京賦注曰諷纚長䄂貌也颯思合切纚山綺切説文曰綺文繒也孔安國尚書傳</hi>
<hi>曰組綬也楚辭曰佩繽紛其繁飾王逸曰繽紛盛貌也繽匹人切戰國䇿張儀謂楚王曰彼鄭國之女粉白黛</hi>
<pb n="KR4h0002_WYG_001-14a"/>
<hi>黒立於衢間非知而見之者以為神</hi>後宮之號十有四位窈窕繁華更盛<lb/>
迭貴處乎斯列者盖以百數<hi>漢書曰大星正妃餘三星後宮又贊曰漢興因秦之</hi>
<hi>稱號帝正適稱皇后妾皆稱夫人號凡十四等云昭儀位視丞相媫妤視上卿娙娥視中二千石傛華視真二</hi>
<hi>千石美人視二千石八子視千石充依視千石七子視八百石良人視七百石長使視六百石少使視四百石</hi>
<hi>五官視三百石順常視二百石無涓共和娛靈保林良使夜者皆視百石毛詩曰窈窕淑女君子好逑史記華</hi>
<hi>陽夫人姊説夫人曰不以繁華時樹夲方言曰迭代也徒結切娙音刑</hi>左右庭中朝堂百<lb/>
寮之位蕭曹魏邴謀謨乎其上<hi>尚書曰百寮師師漢書曰蕭何沛人漢王即皇</hi>
<hi>帝位拜何為相國又曰曹㕘沛人也代蕭何為相國又曰魏相字弱翁濟隂人也宣帝即位代韋賢為丞相又</hi>
<pb n="KR4h0002_WYG_001-14b"/>
<hi>曰邴吉字少卿魯國人也宣帝即位代魏相為丞相孔安國尚書傳曰謀謨也</hi>佐命則垂統輔<lb/>
翼則成化流大漢之愷悌盪亡秦之毒螫<hi>李陵報蘇武書曰其餘佐</hi>
<hi>命立功之土易乾鑿度曰代者赤兑黄佐命宋衷曰此赤兑者謂漢髙帝也黄者火之子故佐命張良是也孟</hi>
<hi>子曰君子創業垂統為可繼也禮記曰保者慎其身以輔翼之長楊賦曰今朝廷出凱悌行簡易四子講徳論</hi>
<hi>曰秦之時處位任政者並施螫毒説文曰螫行毒也舒亦切</hi>故令斯人揚樂和之聲<lb/>
作畫一之歌功徳著乎祖宗膏澤洽乎黎庶<hi>孔叢子曰孔子曰古</hi>
<hi>之帝王功成作樂其功善者其樂和樂和則天下且由應之况百獸乎漢書曰蕭何薨曹㕘代之百姓歌之曰</hi>
<hi>蕭何為法較若畫一曹㕘代之守而勿失載其清净人以寧壹又景帝詔曰謌者所以發徳舞者所以立功申</hi>
<pb n="KR4h0002_WYG_001-15a"/>
<hi>屠嘉奏曰髙皇帝宜為太祖孝文帝宜為太宗史記太史公曰成王作頌沐浴膏澤而歌詠勤苦孟子曰膏澤</hi>
<hi>下於民孔安國尚書傳曰黎衆也</hi>又有天禄石渠典籍之府命夫惇誨<lb/>
故老名儒師傅講論乎六蓻稽合乎同異<hi>三輔故事曰天禄閣在大</hi>
<hi>殿北以閣祕書石渠已見上文然同巻再見者並云已見上文務從省也他皆類此爾雅曰惇勉也孔安國尚</hi>
<hi>書傳曰誨教也周禮曰六藝禮樂射御書數孔安國尚書傳曰稽考也</hi>又有承明金馬著<lb/>
作之庭大雅宏逹於兹為羣元元夲夲殚見洽聞啟發<lb/>
篇章校理祕文<hi>漢書曰嚴助為㑹稽太守帝賜書曰君厭承明之廬張晏曰承明廬在石渠門</hi>
<hi>外金馬已見上文大雅謂有大雅之才者詩有大雅故以立稱焉漢書武帝曰司馬相如之倫皆辨智宏逹元</hi>
<pb n="KR4h0002_WYG_001-15b"/>
<hi>元夲夲謂得其元夲也孔叢子曰萇𢎞曰仲尼洽聞強記孝經鈎命决曰丘掇祕文</hi>周以鈎陳之<lb/>
位衛以嚴更之署總禮官之甲科羣百郡之亷孝<hi>樂汁圖曰</hi>
<hi>鈎陳後宮也服䖍甘泉賦注曰紫宮外營鈎陳星也然王者亦法之薛綜西京賦注曰嚴更督行夜鼓也漢書</hi>
<hi>曰奉常掌禮儀属官有五經博士又曰匡衡射䇿甲科除太常掌故又曰秦分天下為郡縣又曰興亷舉孝也</hi>
虎賁贅衣閹尹閽寺陛㦸百重各有典司<hi>尚書周公曰綴衣虎賁公</hi>
<hi>羊傳曰贅猶綴也贅之鋭切周禮曰内小臣奄上士又有閽人寺人漢書曰太后盛服坐武帳武士陛㦸陳列</hi>
<hi>殿下也</hi>周廬千列徼道綺錯<hi>史記衛令曰周廬設卒甚謹漢書音義張晏曰直宿曰廬</hi>
<hi>漢書曰中尉掌徼循京師如淳曰所謂遊徼循禁偹盗賊也</hi>輦路經營修除飛閣<hi>輦路</hi>
<pb n="KR4h0002_WYG_001-16a"/>
<hi>輦道也上林賦曰輦道纚属如淳曰輦道閣道也司馬彪上林賦注曰除樓陛也</hi>自未央而連<lb/>
桂宮北彌明光而亘長樂凌隥道而超西墉掍建章而<lb/>
連外屬設璧門之鳳闕上觚稜而棲金爵<hi>漢書曰髙祖至長安蕭何</hi>
<hi>作未央宮三輔舊事曰桂宮内有明光殿毛萇詩傳曰彌終也方言曰亘竟也亘與絙古字通漢書曰髙祖修</hi>
<hi>長樂宮薛綜西京賦注曰隥閣道也丁鄧切毛萇詩傳曰墉城也方言曰掍同也音義與混同胡夲切漢書曰</hi>
<hi>建章宮其東則鳳闕髙二十餘丈其南有璧門之屬漢書音義應劭曰觚八觚有隅者也音孤説文曰稜柧也</hi>
<hi>柧與觚同稜落登切三輔故事曰建章宮闕上有銅鳳皇然金爵即銅鳳也</hi>内則别風之嶕<lb/>
嶢眇麗巧而聳擢張千門而立萬户順隂陽以開闔爾<lb/>
<pb n="KR4h0002_WYG_001-16b"/>
乃正殿崔嵬層構厥髙臨乎未央經駘盪而出馺娑洞<lb/>
枍詣以與天梁上反宇以盖戴激日景而納光<hi>三輔故事曰建</hi>
<hi>章宮東有折風闕闗中記曰折風一名别風廣雅曰嶕嶢髙也嶕兹堯切漢書曰建章宮度為千門萬户前殿</hi>
<hi>度髙未央然前殿即正殿也長門賦曰正殿嵬以造天其髙臨乎未央髙之甚也崔嵬髙貌也闗中記曰建章</hi>
<hi>宮有馺娑駘盪枍詣承光四殿馺素合切娑蘇可切駘音殆枍烏詣切天梁亦宮名也爾雅曰盖戴覆也激日</hi>
<hi>景而納光言宮殿光輝外激於日日景下照而反納其光也</hi>神明欝其特起遂偃蹇<lb/>
而上躋軼雲雨於太半虹霓廽帯於棼楣雖輕迅與僄<lb/>
狡猶愕眙而不能階<hi>漢書曰孝武立神明臺王逸楚辭注曰偃蹇髙貌也公羊傳曰躋者</hi>
<pb n="KR4h0002_WYG_001-17a"/>
<hi>何躋升也王蒼曰軼從後出前也餘質切漢書音義韋昭曰凡數三分有二為太半尸子曰虹霓為析翳棼已</hi>
<hi>見上文爾雅曰楣謂之梁靡飢切方言曰僄輕也芳妙切鄭𤣥禮記注曰狡疾也古飽切字書曰愕驚也五各</hi>
<hi>切字林曰眙驚貌勅吏切</hi>攀井幹而未半目鉤轉而意迷舍櫺檻而<lb/>
郤倚若顛墜而復稽魂怳怳以失度廵廽塗而下低<hi>漢書</hi>
<hi>曰武帝作井幹樓髙五十丈輦道相属焉幹音寒司馬彪莊子注曰井幹井欄也然積木有若欄也蒼頡篇云</hi>
<hi>眴視不明也侯遍切説文櫺楯閒子也力丁切王逸楚辭注曰檻楯也胡㸃切説文曰稽留止也長門賦曰神</hi>
<hi>怳怳而外淫王逸楚辭注曰怳失意也况往切</hi>既懲懼於登望降周流以徬徨<lb/>
步甬道以縈紆又杳窱而不見陽<hi>廣雅曰懲恐也楚辭曰寤從容以周流聊</hi>
<pb n="KR4h0002_WYG_001-17b"/>
<hi>逍遥而自恃毛詩序曰徬徨不忍去淮南子曰甬道相連髙誘曰甬道飛閻複道也説文縈紆猶回曲也又曰</hi>
<hi>杳杳窱也廣雅曰窈窕深也窈與杳同烏鳥切窱他弔切毛萇詩傳曰陽明也</hi>排飛闥而上出<lb/>
若遊目於天表似無依而洋洋<hi>廣雅曰排推也簿階切闥門闥也楚辭曰忽反</hi>
<hi>顧而遊目王逸楚辭注曰洋洋無所歸貌</hi>前唐中而後太液覧滄海之湯湯<lb/>
揚波濤於碣石激神岳之嶈嶈濫瀛洲與方壺蓬萊起<lb/>
乎中央<hi>漢書曰建章宮其西則有唐中數十里其北沼太液池漸臺髙二十餘丈名曰太液池中有蓬</hi>
<hi>萊方丈瀛洲臺梁象海中仙山如淳曰唐庭也尚書曰湯湯洪水方割蒼頡篇曰濤大波尚書曰夾石碣石入</hi>
<hi>於河孔安國曰海畔山也毛詩曰應門嶈嶈説文曰濫泛也力暫切列子渤海之中有大壑其中有山一曰岱</hi>
<pb n="KR4h0002_WYG_001-18a"/>
<hi>輿二曰員嶠三曰方壺四曰<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>洲五曰蓬萊</hi>於是靈草冬榮神木叢生巖峻<lb/>
崷崪金石峥嶸<hi>神木靈草謂不死藥也史記曰三神山仙人不死藥皆在焉杜預左氏傳注曰</hi>
<hi>巖險也説文曰峻峭髙也峻思俊切□髙貌也慈由切爾雅曰崪者□㕒也慈恤切郭璞方言注曰峥嶸髙峻</hi>
<hi>也峥力耕切嶸胡萌切</hi>抗仙掌以承露擢雙立之金莖軼埃堨之<lb/>
混濁鮮顥氣之清英<hi>言承露之髙也漢書曰孝武又作栢梁銅柱承露仙人掌之属矣方</hi>
<hi>言曰擢抽也逹卓切金莖銅柱也王逸楚辭注曰埃塵也許慎淮南子注曰堨埃也堨與壒同於害切鮮潔也</hi>
<hi>楚辭曰天白顥顥説文曰顥白貌胡暠切鮮或為釐非也</hi>騁文成之丕誕馳五利之<lb/>
所刑庶松喬之羣類時遊從乎斯庭實列仙之攸館非<lb/>
<pb n="KR4h0002_WYG_001-18b"/>
吾人之所寧<hi>漢書曰齊人李少翁以方術見上拜少翁為文成将軍言上即欲與神通宮室被服</hi>
<hi>非象神物不至乃作甘泉宮中為臺畫天地泰一諸鬼神而置祭具以致天神又曰樂成侯登上書言欒大天</hi>
<hi>子見大悦曰臣之師有不死之藥可得仙人可致乃拜大為五利将軍毛萇詩傳曰刑法也列仙傳曰赤松子</hi>
<hi>者神農時雨師也服水玉以教神農又曰王子喬者周靈王太子晋也道人浮丘公接以上嵩髙山</hi>爾乃<lb/>
盛娛游之壯觀奮泰武乎上囿因兹以威戎夸狄耀威<lb/>
靈而講武事<hi>史記相如封禅書曰斯事天下之壯觀禮記曰西方曰戎北方曰狄又曰孟冬之月</hi>
<hi>天子乃命将帥講武習射御毛詩序曰有常徳以立武事</hi>命荆州使起鳥詔梁野而<lb/>
驅獸毛羣内闐飛羽上覆接翼側足集禁林而屯聚<hi>尚書</hi>
<pb n="KR4h0002_WYG_001-19a"/>
<hi>曰荆及衡陽惟荆州又曰華陽黒水惟梁州然則南方多獸故命使之枚乘莵園賦曰翺翔羣熈交頸接翼</hi>
水衡虞人修其營表種别羣分部曲有署<hi>周禮水衡鄭𤣥曰川流水</hi>
<hi>也衡平其大小也周禮曰虞人萊所田之野為表鄭司農曰表所以識正行列也司馬彪續漢書曰将軍皆有</hi>
<hi>部大将軍營五部部有校尉一人部下有曲曲有軍候一人</hi>罘網連紘籠山絡野列<lb/>
卒周匝星羅雲布<hi>鄭𤣥禮記注曰獸罟曰罘扶流切紘罘之網也胡萌切方言曰絡繞也來</hi>
<hi>各切羽獵賦曰渙若天星之羅韓子曰雲布風動</hi>於是乗鑾輿偹法駕帥羣臣<lb/>
披飛亷入苑門<hi>蔡邕獨斷曰天子至尊不敢渫瀆言之故託於乘輿也又曰天子出車駕次第</hi>
<hi>謂之鹵簿有法駕司馬彪曰法駕六馬也漢書武紀曰長安作飛亷館</hi>遂繞酆鄗厯上蘭<lb/>
<pb n="KR4h0002_WYG_001-19b"/>
六師發逐百獸駭殚震震爚爚雷奔電激草木塗地山<lb/>
淵反覆蹂躪其十二三乃拗怒而少息<hi>世夲曰武王在酆鄗杜預左氏</hi>
<hi>傳注曰酆在始平鄠縣東孚宮切説文曰鎬在上林苑中鎬與鄗同胡道切三輔黄圖曰上林有上蘭觀尚書</hi>
<hi>曰司馬掌邦政統六師又曰百獸率舞震震爚爚光明貌也震之人切字指曰儵爚電光也弋灼切説文曰電</hi>
<hi>隂陽激耀也漢書曰一敗塗地廣雅曰塗汙也反覆猶傾動也字林曰蹂踐也汝猶切説文曰蹸轢也躪與蹸</hi>
<hi>同力振切拗猶抑也於六切</hi>爾乃期門佽飛列刃鑽鍭要趹追蹤鳥<lb/>
驚觸絲獸駭值鋒機不虚掎弦不再控矢不單殺中必<lb/>
疊雙<hi>漢書武帝與北地良家子期諸殿門故有期門之號又曰佽飛掌弋射佽音次蒼頡篇曰攢聚也鑽</hi>
<pb n="KR4h0002_WYG_001-20a"/>
<hi>與攢同作官切爾雅曰金鏃箭羽謂之鍭胡溝切廣雅曰趹奔也古穴切孔安國尚書傳機弩牙也説文曰掎</hi>
<hi>偏引也居蟻切又曰匈奴名引弓曰控控引也</hi>颮颮紛紛矰繳相纒風毛雨血<lb/>
灑野蔽天<hi>颮颮紛紛衆多之貌也説文曰颮古颷字也俾姚切周禮曰矰矢也鄭𤣥曰結繳于矢謂</hi>
<hi>之矰矰髙也説文曰繳生絲縷也之若切又曰灑所買切</hi>平原赤勇士厲猨狖失木<lb/>
豺狼懾竄<hi>郭璞山海經注曰猨似獮猴而大臂長便㨗色黒蒼頡篇曰狖似狸與救切爾雅曰豺狗</hi>
<hi>足郭璞曰脚似狗也説文曰狼似犬鋭頭白頬淮南子曰猨狖顛蹷而失木鄭𤣥毛詩箋曰懾懼也章涉切</hi>
爾乃移師趨險並蹈潛穢窮虎奔突狂兕觸蹷<hi>爾雅曰潛深也</hi>
<hi>慎子曰獸伏就穢字書曰穢蕪也爾雅曰兕似牛廣雅曰蹶踶跳也蹷居衛切踶徒帝切跳逹彫切</hi>許少<lb/>
<pb n="KR4h0002_WYG_001-20b"/>
施巧秦成力折掎僄狡扼猛噬脱角挫脰徒搏獨殺<hi>許少</hi>
<hi>秦成未詳説文曰捉搤也搤與扼古字通於責切王弼周易注曰噬齧也音誓鄭𤣥禮記注曰挫折也祖過切</hi>
<hi>何休公羊傳曰脰頸也徒鏤切爾雅曰暴虎徒搏也郭璞曰空手執曰搏補洛切</hi>挾師豹拖熊<lb/>
螭曵犀犛頓象羆超洞壑越峻崖蹷嶄巖鉅石隤松栢<lb/>
仆叢林摧草木無餘禽獸殄夷<hi>爾雅曰狻猊如虦貓食虎豹郭璞曰即師子也</hi>
<hi>狻先九切猊五奚切虦音棧貓音苗説文曰拖曵也徒可切熊獸似豕山居冬蟄歐陽尚書説曰螭猛獸也敕</hi>
<hi>離切郭璞山海經注曰犀似水牛而猪頭黒色有三蹄三角一在頂上一在額上一在鼻上又曰犛黒色出西</hi>
<hi>南徼外力之切又曰象獸之最大者也長鼻大者牙長一丈爾雅曰羆似熊而黄色毛萇詩傳曰嶄巖髙峻之</hi>
<pb n="KR4h0002_WYG_001-21a"/>
<hi>貌也七咸切説文曰仆頓也爾雅曰殄盡也杜預左氏傳注曰夷殺也</hi>於是天子乃登屬<lb/>
玉之館厯長楊之榭覧山川之體勢觀三軍之殺獲原<lb/>
野蕭條目極四裔禽相鎮壓獸相枕藉<hi>漢書宣紀曰行幸長楊宫属玉</hi>
<hi>觀服䖍曰以玉飾因名焉三輔黄圖曰上林有長楊宮爾雅曰閣謂之臺有木謂之榭辭夜切羽獵賦曰三軍</hi>
<hi>忙然楚辭曰山蕭條而無獸左氏傳曰投諸四裔以禦螭魅</hi>然後收禽㑹衆論功賜<lb/>
胙陳輕騎以行炰騰酒車以斟酌割鮮野食舉烽命釂<lb/>
<hi>左氏傳曰歸胙于公毛詩曰炰之燔之毛萇曰以毛曰炰薄交切子虚賦曰割鮮染輪孔安國尚書傳曰鳥獸</hi>
<hi>新殺曰鮮方言曰烽虞望也郭璞曰今烽火是也説文曰釂飲酒盡子曜切</hi>饗賜畢勞逸齊<lb/>
<pb n="KR4h0002_WYG_001-21b"/>
大輅鳴鑾容與徘徊<hi>禮記大輅者天子之車也白虎通曰天子大輅周禮曰巾車掌玉輅</hi>
<hi>凡馭輅儀以鑾和為節鄭𤣥曰鑾在衡和在軾皆以金鈴也</hi>集乎豫章之宇臨乎昆<lb/>
明之池左牽千而右織女似雲漢之無涯茂樹䕃蔚芳<lb/>
草被隄蘭茞發色曄曄猗猗若摛錦布繍爥燿乎其陂<lb/>
<hi>三輔黄圖曰上林有豫章觀漢書曰武帝發讁吏穿昆明池漢宮闕疏曰昆明池有二石人牽牛織女象毛詩</hi>
<hi>曰倬彼雲漢蒼頡篇曰蔚草木盛貌説文曰隄塘也都奚切爾雅曰芹茞蘼蕪郭璞曰香草也茞齒改切漢書</hi>
<hi>曰華曄曄固靈根説文曰曄草木白華貌毛詩曰瞻彼淇澳菉竹猗猗毛萇曰猗猗美貌說文曰摛舒也敕離</hi>
<hi>切揚雄蜀都賦曰麗<graphic n="KR3974" url="https://raw.githubusercontent.com/kanripo/KR-Gaiji/master/images/KR3974.png" mimeType="image/png"/>摛□若揮錦布繡</hi>鳥則𤣥鶴白鷺黄鵠鵁鸛鶬鴰鴇<lb/>
<pb n="KR4h0002_WYG_001-22a"/>
鶂鳬鷖鴻雁朝發河海夕宿江漢沉浮往來雲集霧散<lb/>
<hi>上林賦曰轥𤣥鶴爾雅曰鷺舂鋤郭璞曰白鷺也説文曰鵠黄鵠也爾雅曰鴢頭鷀郭璞曰似鳬鴢鳥絞切鵁</hi>
<hi>呼交切毛萇詩傳曰鸛水鳥也爾雅曰鶬䴢鴰也鴰音括郭璞曰即鶬鴰也郭璞上林賦注曰鴇似雁無後指</hi>
<hi>鴇音保杜預左氏傳注曰鶂水鳥也五激切爾雅曰舒鳬鶩毛萇詩傳曰鳬水鳥鄭𤣥詩箋曰鷖鳬屬也毛萇</hi>
<hi>詩傳曰大曰鴻小曰雁孝經鉤命决曰雲委霧散</hi>於是後宮乘輚輅登龍舟張<lb/>
鳳盖建華旗祛黼帷鏡清流靡㣲風澹淡浮<hi>埤蒼曰輚卧車也士</hi>
<hi>眼切淮南子曰龍舟鷁首浮吹以虞桓子新論曰乗車玉𤓰華芝及鳳凰三盖之属上林賦曰乗法駕建華旗</hi>
<hi>髙誘淮南子注曰祛舉也劉歆甘泉賦曰章黼黻之文帷澹淡盖隨風之貌也澹逹濫切淡徒敢切</hi>櫂女<lb/>
<pb n="KR4h0002_WYG_001-22b"/>
謳鼔吹震聲激越謍厲天鳥羣翔魚窺淵<hi>方言曰楫謂之櫂直教切</hi>
<hi>説文曰謳齊歌也於侯切漢武帝秋風辭曰簫鼔鳴兮發櫂歌爾雅曰越揚也聲類曰謍音大也呼宏切韓詩</hi>
<hi>曰翰飛厲天薛君曰厲附也説文曰翔回飛也方言曰窺視也缺規切</hi>招白鷴下雙鵠揄<lb/>
文竿出比目<hi>西京雜記曰閩越王獻髙帝白鷴黒鷴各一雙爾雅曰下落也戰國䇿更嬴曰臣能</hi>
<hi>虚發而下鳥説文曰揄引也音頭文竿竿以翠羽為文飾也毛詩曰籊籊竹竿爾雅曰東方有比目魚焉不比</hi>
<hi>不行其名謂之<graphic n="KR2779" url="https://raw.githubusercontent.com/kanripo/KR-Gaiji/master/images/KR2779.png" mimeType="image/png"/>他合切</hi>撫鴻罿御繒繳方舟並騖俛仰極樂<hi>爾雅曰繴</hi>
<hi>謂之罿罿罬也竹劣切郭璞曰繴音壁爾雅曰大夫方舟郭璞曰併両船莊子曰俛仰之間杜預左氏傳注曰</hi>
<hi>浼俯也音免</hi>遂乃風舉雲摇浮遊溥覧前乘秦嶺後越九嵕<lb/>
<pb n="KR4h0002_WYG_001-23a"/>
東薄河華西涉岐雍宮館所厯百有餘區行所朝夕儲<lb/>
不改供<hi>孔安國尚書傳曰薄迫也河黄河也華華山也漢書右扶風美陽縣有岐山又右扶風有雍縣</hi>
<hi>也</hi>禮上下而接山川究休祐之所用采遊童之讙謡第<lb/>
從臣之嘉頌<hi>尚書曰並告無辜于上下神祇又曰望于山川列子曰昔堯理天下五十年不知天</hi>
<hi>下治歟亂歟堯乃㣲服遊于康衢聞兒童謡曰立我蒸民莫匪爾極不識不知順帝之則漢書曰宣帝頗好儒</hi>
<hi>術王褒與張子僑等並待詔所幸宮館輒為歌頌第其髙下以差賜帛也</hi>於斯之時都都相<lb/>
望邑邑相屬國藉十世之基家承百年之業士食舊徳<lb/>
之名氏農服先疇之畎畆商循世族之所鬻工用髙曾<lb/>
<pb n="KR4h0002_WYG_001-23b"/>
之規矩粲乎隐隐各得其所<hi>周易曰食舊徳貞厲終吉漢書音義如淳曰今隴西</hi>
<hi>俗麻田嵗嵗糞種為宿疇也尚書曰濬畎澮孔安國曰廣尺深尺曰畎古犬切淮南子曰古者至徳之時賈便</hi>
<hi>其肆農安其業大夫安其職而處士循其道穀梁傳曰古者有士人有商人有農人有工人</hi>若臣者<lb/>
徒觀迹於舊墟聞之乎故老十分而未得其一端故不<lb/>
能徧舉也<lb/>
　　東都賦一首<lb/>
東都主人喟然而歎曰痛乎風俗之移人也子實秦人<lb/>
矜夸館室保界河山信識昭㐮而知始皇矣烏覩大漢<lb/>
<pb n="KR4h0002_WYG_001-24a"/>
之云為乎<hi>論語曰夫子喟然歎曰吾與㸃也漢書曰人有剛柔緩急音聲不同繫水土之風氣故謂</hi>
<hi>之風好惡取舍動静嗜慾故謂之俗鄭𤣥禮記注曰矜謂自尊大也漢書田肯曰秦帯河阻山史記曰秦武王</hi>
<hi>卒無子立異母弟是為昭㐮王又曰莊㐮王卒子政立是為始皇帝也</hi>夫大漢之開元也<lb/>
奮布衣以登皇位由數朞而創萬代盖六籍所不能談<lb/>
前聖靡得言焉<hi>漢書髙祖曰吾以布衣提三尺劍取天下髙祖五年誅項羽故曰數朞也孔安</hi>
<hi>國尚書傳曰匝四時曰朞六籍六經也封禅書曰六經載籍之傳左氏傳曰籍談司晋之典籍</hi>當此之<lb/>
時功有横而當天討有逆而順民故婁敬度勢而獻其<lb/>
説蕭公權宜而拓其制時豈泰而安之哉計不得以已<lb/>
<pb n="KR4h0002_WYG_001-24b"/>
也<hi>婁敬已見上文凡人姓名皆不重見餘皆類此漢書曰蕭何修未央宮上見其壯麗甚怒何曰天下方未</hi>
<hi>定故可因以就宮室且夫天子以四海為家非壯麗無以重威且毋令後代有以加也上悦之</hi>吾子曾<lb/>
不是睹顧曜後嗣之末造不亦暗乎<hi>言吾子不覩度勢權宜之由反以後</hi>
<hi>嗣末造而自昡曜不亦暗乎言暗之甚也儀禮曰願吾子教之鄭𤣥曰吾子相親辭也吾我也子男子美稱</hi>
今將語子以建武之治永平之事監於太清以變子之<lb/>
惑志<hi>東觀漢記曰建武光武年號也永平孝明年號也淮南子曰太清之化也和順以寂寞質直以素樸</hi>
<hi>髙誘曰太清無為之化</hi>往者王莽作逆漢祚中缺天人致誅六合<lb/>
相滅<hi>漢書曰王莽字巨君王皇后之弟子也初居攝後即天子位賈逵國語注曰祚位也尚書曰我則致</hi>
<pb n="KR4h0002_WYG_001-25a"/>
<hi>天之罰六合已見上文</hi>于時之亂生人幾亡鬼神冺絶壑無完柩<lb/>
乳罔遺室原野厭人之肉川谷流人之血秦項之災猶<lb/>
不克半書契以來未之或紀<hi>尚書曰生人保厥居杜預左氏傳注曰幾近也渠機</hi>
<hi>切周禮大宗伯掌天神人鬼之祀禮記曰在牀曰尸在棺曰柩杜預左氏傳注曰郛郭也芳俱切揚子法言秦</hi>
<hi>将白起長平之戰四十萬人死原野厭人之肉川谷流人之血史記曰周孝王分非子土為附庸邑秦至始皇</hi>
<hi>初并天下又曰項籍下相人自立為西楚覇王周易曰上古結䋲後代聖人易之以書契</hi>故下人號<lb/>
而上訴上帝懐而降監乃致命乎聖皇<hi>尚書曰並告無辜於上下神祗</hi>
<hi>孔安國曰言百姓兆人訴天地也毛詩曰皇矣上帝又曰天命降監下民有嚴命于下國封建厥福</hi>於是<lb/>
<pb n="KR4h0002_WYG_001-25b"/>
聖皇乃握乾符闡坤珍披皇圖稽帝文赫然發憤應若<lb/>
興雲霆擊昆陽憑怒雷震<hi>謂光武也東觀漢記曰光武皇帝諱秀王莽末荆州下江</hi>
<hi>平林兵起王匡王鳳為之渠率上遂率舂陵子弟隨之王莽懼遣大司徒王尋大司空王邑将兵来征上入昆</hi>
<hi>陽城中兵下昆陽榖少留王鳳令守城夜出城南門二公兵到遂還昆陽城時上遂選精兵三千人奔陳二公</hi>
<hi>大奔北殺王尋昆陽城中兵亦出中外並擊二公大衆遂潰亂奔走赴水溺死以萬數滍水為之不流爾雅曰</hi>
<hi>疾雷為霆左氏傳吴子之弟蹶由謂楚子曰今君奮焉震雷凴怒</hi>遂超大河跨北嶽立<lb/>
號髙邑建都河洛<hi>東觀漢記曰聖公為天子以上為大司馬遣之河北安集百姓尚書曰至</hi>
<hi>于北岳東觀漢記曰諸将請上尊號皇帝於是乃命有司設壇場于鄗之陽于秋亭五成陌皇帝即位改鄗為</hi>
<pb n="KR4h0002_WYG_001-26a"/>
<hi>髙邑又曰建武元年十月車駕入洛陽遂定都焉春秋漢含孳曰天子受符以辛日立號也</hi>紹百王<lb/>
之荒屯因造化之盪滌<hi>禮記曰百王之所同古今之所一也淮南子大丈夫恬然無為</hi>
<hi>與造化逍遥髙誘曰造化天地也樂緯曰殷湯改制易正盪滌故俗</hi>體元立制繼天而作<lb/>
<hi>左氏傳元年春正月公即位春秋元命苞曰元年者何元宜為一謂之元何曰君之始年也杜預左氏傳注曰</hi>
<hi>凡人君即位欲其體元以居正榖梁傳曰為天下王者天也繼天者君也周易曰神農氏作</hi>系唐統<lb/>
接漢緒茂育羣生恢復疆宇勲兼乎在昔事勤乎三五<lb/>
<hi>爾雅曰系繼也奚計切漢書劉向髙祖頌曰漢帝夲系出自唐帝孔安國尚書傳曰堯以唐侯升為天子東觀</hi>
<hi>漢記曰光武皇帝髙柤九葉孫漢書王太后詔曰奉天地而成施化羣生而茂育漢書曰羣生啿啿音湛國語</hi>
<pb n="KR4h0002_WYG_001-26b"/>
<hi>曰古曰在昔昔曰先人史記楚子西曰孔丘述三五之法明周召之業春秋元命苞曰伏羲女媧神農為三皇</hi>
<hi>史記五帝夲紀曰黄帝顓頊帝嚳帝堯帝舜也</hi>豈特方軌並迹紛綸后辟治近<lb/>
古之所務蹈一聖之險易云爾哉<hi>險易喻治亂也周易曰辭有險易也</hi>且<lb/>
夫建武之元天地革命四海之内更造夫婦肇有父子<lb/>
君臣初建人倫寔始斯乃伏羲氏之所以基皇徳也<hi>周易</hi>
<hi>曰天地革而四時成又曰湯武革命爾雅曰九夷八蠻六戎五狄謂之四海周易曰有天地然後有萬物有萬</hi>
<hi>物然後有男女有男女然後有夫婦有夫婦然後有父子有父子然後有君臣毛詩序曰厚人倫禮含文嘉曰</hi>
<hi>伏羲徳洽上下始畫八卦</hi>分州土立市朝作舟輿造噐械斯乃軒轅<lb/>
<pb n="KR4h0002_WYG_001-27a"/>
氏之所以開帝功也<hi>漢書曰昔在黄帝畫野分州周易曰神農氏日中為市致天下之人</hi>
<hi>聚天下之貨黄帝堯舜氏刳木為舟剡木為楫禮記曰聖人殊徽號異噐械鄭𤣥曰噐械禮樂之噐及兵甲也</hi>
<hi>史記曰黄帝名軒轅</hi>龔行天罰應天順人斯乃湯武之所以昭王<lb/>
業也<hi>尚書武王曰今子惟龔行天之罰周易曰湯武革命應乎天而順乎人禮含文嘉曰湯武順人心應</hi>
<hi>於天史記曰天乙立是為成湯湯伐夏桀桀奔于鳴條湯踐天子位又曰文王太子發之立是為武王伐殷紂</hi>
<hi>紂走自燔死武王革殷受天明命毛詩序曰七月陳王業也</hi>遷都改邑有殷宗中興<lb/>
之則焉<hi>尚書曰盤庚遷於殷史記盤庚之時殷已都河北盤庚渡河南復居成湯之故都行湯之政然</hi>
<hi>後殷復興也謂盤庚為宗班之誤歟</hi>即土之中有周成隆平之制焉<hi>尚書召誥</hi>
<pb n="KR4h0002_WYG_001-27b"/>
<hi>曰王來紹上帝自服於土中孔安國曰今来居洛邑地勢之中也春秋命厯序曰成康之隆醴泉涌出孝經鈎</hi>
<hi>命決曰俱在隆平優劣殊跡</hi>不階尺土一人之柄同符乎髙祖<hi>孟子曰紂</hi>
<hi>之去武丁未久也尺地莫非其有也一人莫非其臣也又曰舜文王相去千有餘嵗若合符節也</hi>克己<lb/>
復禮以奉終始允恭乎孝文<hi>論語顔回問仁子曰克己復禮為仁孫郷子曰生人</hi>
<hi>之始也死人之終也始終俱善人道畢矣尚書曰允恭克讓漢書曰孝文皇帝髙帝中子也荀悦曰諱恒</hi>憲<lb/>
章稽古封岱勒成儀炳乎世宗<hi>司馬彪續漢書曰建武二十二年上齋讀河圖</hi>
<hi>㑹昌符言九葉封禅禮記曰仲尼憲章文武尚書粤若稽古帝堯漢書武紀曰上登封泰山又宣紀曰尊孝武</hi>
<hi>皇帝廟為世宗廟</hi>案六經而校徳眇古昔而論功仁聖之事既<lb/>
<pb n="KR4h0002_WYG_001-28a"/>
該而帝王之道備矣至於永平之際重熈而累洽盛三<lb/>
雍之上儀修衮龍之法服鋪鴻藻信景鑠揚世廟正雅<lb/>
樂神人之和允洽羣臣之序既肅<hi>東觀漢記曰孝明皇帝光武中子也以東</hi>
<hi>海王為皇太子光武崩皇太子即位永平二年正月上宗祀光武皇帝於明堂祀畢登靈臺二月上初臨辟雍</hi>
<hi>行大射禮漢書曰武帝時河間獻王来朝對三雍宮應劭曰辟雍明堂靈臺也東觀漢紀永平二年上及公卿</hi>
<hi>列侯始服冕冠衣裳周禮曰王之吉服享先王即衮冕鄭𤣥曰衮巻龍衣也續漢書曰明帝為光武起廟號世</hi>
<hi>祖廟東觀漢紀孝明詔曰璇璣鈐曰有帝漢出徳洽作樂名雅㑹明帝改其名郊廟樂曰太子樂正樂官曰太</hi>
<hi>子樂官以應圖䜟</hi>乃動大輅遵皇衢省方廵狩躬覧萬國之有<lb/>
<pb n="KR4h0002_WYG_001-28b"/>
無考聲教之所被散皇明以爥幽<hi>東觀漢記曰永平二年十月西廵幸長安</hi>
<hi>周易曰風行地上觀先王以省方觀民設教也禮記逸禮曰王者以廵狩之禮尊天重人也廵狩者何廵者循</hi>
<hi>也狩牧也謂天子廵行守牧也有無謂風俗善惡也尚書曰東漸于海西被于流沙朔南暨聲教</hi>然後<lb/>
增周舊修洛邑扇巍巍顯翼翼光漢京于諸夏總八方<lb/>
而為之極<hi>論語子曰巍巍乎舜禹之有天下也毛詩曰商邑翼翼四方之極諸夏已見西都賦其異</hi>
<hi>篇再見者並云已見某篇他皆類此</hi>於是皇城之内宮室光明闕庭神麗<lb/>
奢不可踰儉不能侈<hi>言奢儉合禮故奢者不可而踰儉者不能更侈</hi>外則因原<lb/>
野以作苑填流泉而為沼發蘋藻以潛魚豐圃草以毓<lb/>
<pb n="KR4h0002_WYG_001-29a"/>
獸制同乎梁鄒誼合乎靈囿<hi>順流泉而為沼不更穿之也昭明諱順故改為填毛</hi>
<hi>詩曰魚在在藻蘋亦水草故連言之説文曰潛藏也韓詩曰東有圃草薛君曰圃博也有博大茂草也毓音育</hi>
<hi>音義同毛詩傳曰古有梁鄒梁鄒者天子之田也毛詩曰王在靈囿麀鹿攸伏</hi>若乃順時節而<lb/>
蒐狩簡車徒以講武則必臨之以王制考之以風雅<hi>左氏</hi>
<hi>傳臧僖伯曰春蒐夏苖秋獮冬狩皆於農隙以講事也又曰大閲簡車焉講武已見上文禮記王制曰天子諸</hi>
<hi>侯無事則嵗三田田不以禮曰曅天物風國風騶虞駟鐵是也雅小雅車攻吉日是也</hi>厯騶虞覧<lb/>
駟鐵嘉車攻采吉日禮官整儀乘輿乃出<hi>毛詩序曰騶虞蒐田以時</hi>
<hi>仁如騶虞也又曰駟鐵美㐮公也始命有田狩之事又曰車攻宣王復㑹諸侯于東都因田獵而選車徒焉又</hi>
<pb n="KR4h0002_WYG_001-29b"/>
<hi>曰吉日美宣王也能慎㣲接下無不自盡以奉其上焉漢書景帝詔曰禮官具禮儀乘輿已見上文</hi>於是<lb/>
發鯨魚鏗華鍾<hi>尚書大傳曰天子左五鍾天子将出則撞黄鍾右五鍾皆應薛綜西京賦注曰</hi>
<hi>海中有大魚曰鯨海邉又有獸名蒲牢蒲牢素畏鯨鯨魚擊蒲牢輒大鳴凡鍾欲令聲大者故作蒲牢於上所</hi>
<hi>以撞之者為鯨魚鍾有篆刻之文故曰華也</hi>登玉輅乗時龍鳳盖棽麗龢鑾<lb/>
玲瓏天官景從寢威盛容<hi>輅已見西都賦周易曰時乗六龍鳳盖已見上文劉歆七</hi>
<hi>畧曰雨盖棽麗紛循悠悠説文曰棽大枝條棽音林麗音離和鑾已見上文埤蒼曰玲瓏玉聲也玲力經切瓏</hi>
<hi>力東切蔡邕獨斷百官小吏曰天官焦貢易林曰龍渇求飲黒雲景從寢威寢其威武也寢或為祲龢與和音</hi>
<hi>義通</hi>山靈䕶野屬御方神雨師汎灑風伯清塵<hi>山靈山神也屬御屬</hi>
<pb n="KR4h0002_WYG_001-30a"/>
<hi>車之御也方神四方之神也韓子曰師曠謂晋平公曰黄帝合鬼神於太山之上風伯進掃兩師灑道風俗通</hi>
<hi>曰雨師畢星也風伯箕星也</hi>千乘雷起萬騎紛紜元戎竟野戈鋋彗<lb/>
雲羽旄掃霓旌旗拂天<hi>蔡邕獨斷曰大駕備千乘萬騎毛詩曰元戎十乘以先啟行説</hi>
<hi>文曰鋋小矛也音澶又曰彗掃竹也蘇類切左氏傳曰晋人假羽旄於鄭</hi>焱焱炎炎揚光飛<lb/>
文吐爓生風欱野歕山日月為之奪明丘陵為之摇震<lb/>
<hi>説文曰焱火華也弋劍切字林曰炎火光于拑切説文曰欱啜也火合切歕吹氣也敷悶切公羊傳曰地震者</hi>
<hi>何地動也震協韻音真</hi>遂集乎中囿陳師按屯駢部曲列校隊勒<lb/>
三軍誓將帥<hi>毛詩曰陳師鞠旅漢書音義臣瓚曰律説云勒兵而守曰屯部曲已見上文駢猶併</hi>
<pb n="KR4h0002_WYG_001-30b"/>
<hi>也步田切漢書曰從胡人大校獵如淳曰合軍聚衆有幡校鼙鼓也杜預左氏傳注曰百人為一隊徒對切</hi>
然後舉烽伐鼔申令三驅輶車霆激驍騎電騖<hi>毛詩曰鉦人伐</hi>
<hi>鼓鉦之成切孔安國商書傳曰師出以律三申令之重難之義周易曰王用三驅失前禽也毛詩曰輶車鑾鑣</hi>
<hi>毛萇曰輶輕也説文曰驍良馬也</hi>由基發射范氏施御弦不睼禽轡不<lb/>
詭遇飛者未及翔走者未及去<hi>左氏傳曰養由基蹲甲而射之徹七札焉括地</hi>
<hi>圖曰夏徳盛二龍降之禹使范氏御之以行經南方孟子曰趙簡子使王良與嬖奚乘終日不獲一禽反曰天</hi>
<hi>下賤工也王良請復之一朝而獲十反曰良工也簡子曰吾使汝掌乗王良曰不可吾為範我馳驅終日不獲</hi>
<hi>一焉為之詭遇一朝而獲十劉熈曰横而射之曰詭遇説文曰睼視也音遞</hi>指顧倐忽獲車<lb/>
<pb n="KR4h0002_WYG_001-31a"/>
已實樂不極盤殺不盡物馬踠餘足士怒未㳿<hi>音薛</hi>先驅<lb/>
復路屬車按節<hi>倐忽疾也髙唐賦曰舉功先得獲車已實鄭𤣥禮記注曰極盡也爾雅曰盤樂</hi>
<hi>也踠屈也於逺切先驅則前驅也周禮曰王出入則自左馭而前驅漢書音義曰大駕車八十一乘作三行子</hi>
<hi>虚賦曰案節未舒也</hi>於是薦三犧效五牲禮神祗懐百靈<hi>左氏傳鄭子太</hi>
<hi>叔曰為五牲三犧杜預曰五牲麋鹿麏狼兎三犧祭天地宗廟三者之犧也周禮曰大宗伯掌天神地祗之禮</hi>
<hi>然天神曰神地神曰祗也毛詩曰懐柔百神</hi>覲明堂臨辟雍揚緝熈宣皇風<lb/>
登靈臺考休徵<hi>東觀漢記曰永平三年正月上宗祀光武皇帝於明堂禮畢升靈臺三月初上</hi>
<hi>臨辟雍行大射禮周書曰明堂者明諸侯之尊卑也故周公建焉而朝諸侯於明堂之位制禮樂頒度量禮記</hi>
<pb n="KR4h0002_WYG_001-31b"/>
<hi>曰天子辟雍毛詩曰維清緝熈文王之典鄭𤣥毛詩箋曰天子有靈臺所以觀祲象察氣之妖祥也尚書曰休</hi>
<hi>徵孔安國曰叙美行之驗也</hi>俯仰乎乾坤參象乎聖躬<hi>周易曰庖犧氏仰則觀象</hi>
<hi>于天俯則觀法于地近取諸身逺取諸物</hi>目中夏而布徳瞰四裔而抗稜<hi>禮記</hi>
<hi>曰布徳和令字書曰瞰望也若暫切漢書詔曰投諸四裔又曰威稜憺乎隣國李竒曰神靈之威曰稜</hi>西<lb/>
盪河源東澹海漘北動幽崖南燿朱垠<hi>漢書曰漢使張騫窮河源案古</hi>
<hi>圖書名河所出曰崑崙墟毛詩曰寘之河之漘兮毛萇曰漘崖也尚書曰宅朔方曰幽都朱垠南方也甘泉賦</hi>
<hi>曰南煬丹崖</hi>殊方别區界絶而不鄰自孝武之所不征孝宣<lb/>
之所未臣莫不陸讋水慄奔走而來賔<hi>孝武耀威匈奴逺懾孝宣修徳</hi>
<pb n="KR4h0002_WYG_001-32a"/>
<hi>呼韓入臣舉前代之盛猶不如今説文曰讋失氣也章涉切</hi>遂綏哀牢開永昌<hi>東觀漢記</hi>
<hi>曰以益州徼外哀牢王率衆慕化地曠逺置永昌郡也</hi>春王三朝㑹同漢京是日<lb/>
也天子受四海之圖籍膺萬國之貢珍内撫諸夏外綏<lb/>
百蠻<hi>漢書董仲舒䇿曰春秋之文正次王王次春春者天之所為也正者王之所為也三朝嵗首朔日也</hi>
<hi>漢書谷永上書曰今年正月朔日有食之於三朝之㑹周禮曰時見曰㑹殷頫曰同賈逵國語注曰膺猶受也</hi>
<hi>諸夏已見上文其事煩已重見及易知者直云已見上文而他皆類此毛詩曰因時百蠻也</hi>爾乃盛<lb/>
禮興樂供帳置乎雲龍之庭陳百僚而贊羣后究皇儀<lb/>
而展帝容<hi>漢書成紀曰三輔長無供帳繇役之勞張晏曰帳帷帳也洛陽宮舍記有雲龍門百寮已</hi>
<pb n="KR4h0002_WYG_001-32b"/>
<hi>見上文尚書曰班瑞於羣后</hi>於是庭實千品㫖酒萬鍾列金罍班玉<lb/>
觴嘉珍御太牢饗<hi>左氏傳孟獻子言於公曰臣聞聘而獻物於是有廷實旅百毛詩曰我有</hi>
<hi>旨酒説文曰鍾酒噐也孔叢子曰堯飲千鍾毛詩曰我姑酌彼金罍漢書音義曰觴爵也珍八珍也大戴禮曰</hi>
<hi>牛曰太牢</hi>爾乃食舉雍徹太師奏樂陳金石布絲竹鐘鼓鏗<lb/>
鍧管絃曄煜<hi>蔡邕禮樂志曰漢樂有四品一天子樂郊祀陵廟殿中諸㑹食舉也禮記曰客出以</hi>
<hi>雍徹周禮曰太師下大夫又曰播之以八音金石土革絲木匏竹鄭𤣥曰金鐘鏄也石磬也土塤也革鼔鼗也</hi>
<hi>絲琴瑟也木柷敔也匏笙也竹管簫也禮記曰子夏曰鐘聲鏗鏗苦耕切鍧亦聲也呼萌切曄煜聲之盛煜由</hi>
<hi>鞫切</hi>抗五聲極六律歌九功舞八佾韶武備泰古畢<hi>左氏傳曰</hi>
<pb n="KR4h0002_WYG_001-33a"/>
<hi>子曰五聲六律杜預曰五聲宮商角徵羽也六律黄鐘太簇姑洗蕤賔夷則無射陽為律隂為呂此十二月之</hi>
<hi>氣也尚書禹貢曰水火金木土榖惟修正徳利用厚生惟和九功惟叙九叙惟歌榖梁傳曰舞夏天子八佾馬</hi>
<hi>融論語注曰佾列也八人為列八八六十四人也論語曰子謂韶盡美矣又盡善也謂武盡美矣未盡善也奉</hi>
<hi>古泰古之樂也</hi>四夷間奏徳廣所及僸佅兠離罔不具集<hi>孔安國尚</hi>
<hi>書傳曰間迭也古莧切毛萇詩傳曰儛四夷之樂大徳廣所及也孝經鈎命决曰東夷之樂曰佅南夷之樂曰</hi>
<hi>任西夷之樂曰林離北夷之樂曰僸毛萇詩傳曰東夷之樂曰韎南夷之樂曰任西夷之樂曰朱離北夷之樂</hi>
<hi>曰禁然説樂是一而字並不同盖古音有輕重也僸音禁佅莫芥切兠丁候切</hi>萬樂備百禮暨<lb/>
皇歡洽羣臣醉降烟煴調元氣<hi>毛詩曰蒸畀祖妣以洽百禮周易曰天地絪緼</hi>
<pb n="KR4h0002_WYG_001-33b"/>
<hi>萬物化醇春秋命歴序曰元氣正則天地八卦孳也</hi>然後撞鐘告罷百寮遂退<hi>撞猶</hi>
<hi>擊也尚書大傳曰天子将入則撞蕤賔之鐘左五鐘皆應之</hi>於是聖上覩萬方之歡<lb/>
娛又沐浴於膏澤懼其侈心之將萌而怠於東作也<hi>孝經</hi>
<hi>曰故得萬國之歡心沐浴膏澤已見西都賦尚書曰分命羲叔平秩東作</hi>乃申舊章下明詔<lb/>
命有司班憲度昭節儉示太素去後宮之麗飾損乘輿<lb/>
之服御抑工商之淫業興農桑之盛務遂令海内棄末<lb/>
而反夲背偽而歸真女修織絍男務耕耘噐用陶匏服<lb/>
尚素𤣥恥纎靡而不服賤竒麗而弗珍捐金於山沉珠<lb/>
<pb n="KR4h0002_WYG_001-34a"/>
於淵<hi>左氏傳李桓子曰舊章不可忘也漢書曰文帝躬節儉素也漢書詔曰農天下之大夲也而人或不</hi>
<hi>務夲而事末故生不遂李竒曰夲農也末賈也淮南子曰守道順理者不免於飢寒之患而欲民之去末反夲</hi>
<hi>是猶發其源而壅其流也禮記曰女織絍組紃杜預左氏傳注曰織絍織繒布也毛萇詩傳曰耘除草也禮記</hi>
<hi>曰噐用陶匏尚禮殺也莊子曰捐金於山藏珠於淵不利貨利不尚富貴也</hi>於是百姓滌瑕<lb/>
盪穢而鏡至清形神寂寞耳目弗營嗜欲之源滅亷恥<lb/>
之心生莫不優游而自得玉潤而金聲<hi>揚雄集曰滌瑕盪穢而猶若然</hi>
<hi>毛萇詩傳曰瑕猶過也字書曰穢不潔清也淮南子曰鐃大清者視大明又曰形者生之舍也神者生之制也</hi>
<hi>又曰和順以寂漠尚書曰弗役耳目百度惟貞淮南子曰至人之治也除其嗜欲優游委縱又曰吾所謂有天</hi>
<pb n="KR4h0002_WYG_001-34b"/>
<hi>下者自得而已禮記孔子曰君子比徳於玉焉温潤而澤仁也尚書傳曰天下諸侯受命於周莫不磬折玉音</hi>
<hi>金聲</hi>是以四海之内學校如林庠序盈門獻酬交錯爼豆<lb/>
莘莘下舞上歌蹈徳詠仁<hi>漢書曰平帝立學官郡國曰學縣道侯國曰校鄉曰庠聚</hi>
<hi>曰序韋昭曰小於鄉曰聚尚書曰受率其旅若林毛詩曰韓侯顧之爛其盈門又曰獻酬交錯論語孔子曰爼</hi>
<hi>豆之事則嘗聞之矣毛萇詩傳曰莘莘衆多也莘所巾切禮記曰歌者在上匏竹在下貴人聲也詩序曰嗟歎</hi>
<hi>之不足故詠歌之詠歌之不足不知手之舞之足之蹈之也</hi>登降飫宴之禮既畢因<lb/>
相與嗟歎𤣥徳讜言𢎞説咸含和而吐氣頌曰盛哉乎<lb/>
斯世<hi>毛詩曰儐爾籩豆飲酒之飫毛萇曰不脱屨升堂謂之飫薛君韓詩章句曰飲酒之禮下跣而上坐</hi>
<pb n="KR4h0002_WYG_001-35a"/>
<hi>者謂之宴尚書曰𤣥徳升聞乃命以位字林曰讜美言也音黨淮南子曰故聖人執中含和不下廟堂而行于</hi>
<hi>四海</hi>今論者但知誦虞夏之書詠殷周之詩講羲文之易<lb/>
論孔氏之春秋罕能精古今之清濁究漢徳之所由<hi>尚書</hi>
<hi>有虞書夏書毛詩有周詩商頌周易曰古者庖犧氏始作八卦以通神明之徳以類萬物之情又曰易之興也</hi>
<hi>其當殷之末世周之盛徳耶當文王與紂之事耶史記孔子曰吾道不行矣乃因史記作春秋</hi>唯子頗<lb/>
識舊典又徒馳騁乎末流温故知新已難而知徳者鮮<lb/>
矣<hi>班固漢書遊俠傳論曰不入於道徳苟放縱於末流論語曰温故而知新可以為師矣又曰由知徳者鮮</hi>
<hi>矣</hi>且夫僻界西戎險阻四塞修其防禦孰與處乎土中<lb/>
<pb n="KR4h0002_WYG_001-35b"/>
平夷洞逹萬方輻凑<hi>史記曰秦僻在雍州毛詩序秦風曰㐮公能備其兵甲以討西戎戰</hi>
<hi>國䇿蘇秦説孟嘗君曰秦四塞之國也髙誘曰四面有山闗之固故曰四塞之國防禦已見上文文子曰羣臣</hi>
<hi>輻輳張湛曰如衆輻之集於轂漢書上曰智略輻輳</hi>秦嶺九嵕<hi>則工切</hi>涇渭之川曷<lb/>
若四瀆五嶽帯河泝洛圖書之淵<hi>爾雅曰江河淮濟為四瀆又曰泰山為東</hi>
<hi>嶽霍山為南嶽華山為西嶽恒山為北嶽嵩山為中嶽周易曰河出圖洛出書聖人則之</hi>建章甘泉<lb/>
館御列仙孰與靈䑓明堂統和天人<hi>建章甘泉已見上文禮舍文嘉曰天</hi>
<hi>子靈䑓以考觀天人之際法隂陽之㑹也</hi>太液昆明鳥獸之囿曷若辟雍海<lb/>
流道徳之富<hi>白虎通曰天子立辟雍者何所以宣徳化也壅以水象教化流行也三輔黄圖曰辟</hi>
<pb n="KR4h0002_WYG_001-36a"/>
<hi>雍水四周於外象四海也</hi>游俠踰侈犯義侵禮孰與同履法度翼翼<lb/>
濟濟也<hi>游俠已見上文漢帝年紀曰禁踰侈爾雅曰翼翼恭也毛詩曰濟濟多士毛萇曰多威儀也</hi>
子徒習秦阿房之造天而不知京洛之有制也識函谷<lb/>
之可闗而不知王者之無外也<hi>史記曰秦皇上林苑中作阿房宮未成欲更擇</hi>
<hi>令名作宮阿房故天下謂之阿房宮公羊傳曰天王出居於鄭王者無此也其言出何不能於母弟也</hi>主<lb/>
人之辭未終西都賔矍然失容逡廵降階惵然意下捧<lb/>
手欲辭主人曰復位今將授子以五篇之詩<hi>説文曰矍驚視貌也</hi>
<hi>許縳切公羊傳趙盾逡廵北面再拜郭璞爾雅注曰逡廵却去也周書曰臨攝以威面氣惵惵猶恐懼也徒類</hi>
<pb n="KR4h0002_WYG_001-36b"/>
<hi>切孔子三朝記曰孔子受業而有疑捧子問之不當避席</hi>賔既卒業乃稱曰美哉乎<lb/>
斯詩義正乎揚雄事實乎相如匪唯主人之好學盖乃<lb/>
遭遇乎斯時也小子狂簡不知所裁既聞正道請終身<lb/>
而誦之其詩曰<hi>揚雄相如辭賦之髙者故假以言焉非唯主人好學而富乎辭藻抑亦遭遇太</hi>
<hi>平之時禮文可述也論語子曰吾黨之小子狂簡斐然成章不知所以裁之又曰不忮不求何用不臧子路終</hi>
<hi>身誦之</hi>
　　明堂詩<lb/>
於昭明堂明堂孔陽<hi>毛詩曰於昭于天又曰我朱孔陽</hi>聖皇宗祀穆穆<lb/>
<pb n="KR4h0002_WYG_001-37a"/>
煌煌<hi>孝經曰宗祀文王於明堂以配上帝毛詩曰穆穆皇皇宜君宜王</hi>上帝宴饗五位<lb/>
時序<hi>漢書曰天神之貴者太一其佐曰五帝河圖曰蒼帝神名靈威仰赤帝神名赤熛怒黄帝神名含樞</hi>
<hi>紐白帝神名白招拒黒帝神名汁光紀揚雄河東賦曰靈祇既饗五位時序</hi>誰其配之世祖<lb/>
光武<hi>東觀漢記曰明帝宗祀五帝於明堂光武皇帝配之左氏傳輿人誦子産若死其誰嗣之</hi>普天<lb/>
率土各以其職<hi>毛詩曰普天之下莫非王土率土之濵莫非王臣孝經子曰四海之内各以其</hi>
<hi>職來祭</hi>猗歟緝熈允懐多福<hi>毛詩曰猗歟那歟緝熈已見上文尚書曰兆人允懐又曰</hi>
<hi>永膺多福</hi>
　　辟雍詩<lb/>
<pb n="KR4h0002_WYG_001-37b"/>
乃流辟雍辟雍湯湯<hi>孔安國尚書傳曰湯湯流貌</hi>聖皇莅止造舟為<lb/>
梁<hi>毛詩曰方叔莅止又曰造舟為梁</hi>皤皤國老乃父乃兄<hi>説文曰皤老人貌也蒲河</hi>
<hi>切禮記曰養國老於上庠孝經援神契曰天子尊事三老兄事五更應劭漢官儀曰天子父事三老</hi>抑抑<lb/>
威儀孝友光明<hi>毛詩威儀抑抑爾雅曰善事父母為孝善事兄弟為友</hi>於赫太上<lb/>
示我漢行<hi>毛詩曰於赫湯孫漢書上令薄昭與淮南厲王書曰王欲以親戚之意望於太上如淳曰</hi>
<hi>太上天子也毛詩曰示我顯徳行</hi>洪化惟神永觀厥成<hi>文子曰執𤣥徳於心化馳如神</hi>
<hi>毛詩曰我客戾止永觀厥成</hi>
　　靈臺詩<lb/>
<pb n="KR4h0002_WYG_001-38a"/>
乃經靈臺靈臺既崇<hi>毛詩曰經始靈臺經之營之</hi>帝勤時登爰考休<lb/>
徵<hi>東觀漢記曰永平二年詔曰登靈臺正儀度休徵已見上文</hi>三光宣精五行布序<lb/>
<hi>淮南子曰夫道紘宇宙而章三光髙誘曰三光日月星也尚書曰五行一曰水二曰火三曰木四曰金五曰土</hi>
<hi>也</hi>習習祥風祁祁甘雨<hi>毛詩曰習習谷風禮斗威儀曰君乗火而王其政頌平則祥風</hi>
<hi>至宋均曰即景風也其来長養萬物毛詩曰興雨祁祁尚書考靈燿曰熒惑順行甘雨時也</hi>百榖蓁<lb/>
蓁庶草蕃<hi>音煩</hi>廡<hi>音武韓詩曰帥時農夫播厥百榖薛君曰榖類非一故言百也又曰蓁蓁者莪</hi>
<hi>薛君曰蓁蓁盛貌也尚書曰庶草蕃廡</hi>屢惟豐年於皇樂胥<hi>毛詩曰綏萬邦屢豐年又</hi>
<hi>曰於皇時周又曰君子樂胥</hi>
<pb n="KR4h0002_WYG_001-38b"/>
　　寳鼎詩<lb/>
嶽修貢兮川效珍吐金景兮歊浮雲<hi>説文曰歊氣上出貌呼朝切</hi>寳<lb/>
鼎見兮色紛緼煥其炳兮被龍文<hi>東觀漢記曰永平六年廬江太守獻寳鼎</hi>
<hi>出王雒山漢書曰武帝為人祠后土營旁得鼎有黄雲焉公卿大夫議尊寳鼎有司曰今鼎至甘泉光潤龍變</hi>
<hi>承休無疆也</hi>登祖廟兮享聖神昭靈徳兮彌億年<hi>東觀漢記明帝曰太</hi>
<hi>常以其初祭之日陳鼎於廟以備噐用尚書曰公其以予億萬年敬天之休</hi>
　　白雉詩<lb/>
啟靈篇兮披瑞圖獲白雉兮效素烏<hi>范曄後漢書曰永平十年白雉所在</hi>
<pb n="KR4h0002_WYG_001-39a"/>
<hi>出焉東觀漢記章帝詔曰乃者白鳥神雀屢臻降自京師也</hi>嘉祥阜兮集皇都發皓<lb/>
羽兮奮翹英容潔朗兮於純精<hi>楚辭曰砥室翠翹絓曲瓊王逸曰翹羽名</hi>彰<lb/>
皇徳兮侔周成永延長兮膺天慶<hi>韓詩外傳曰成王之時越裳氏獻白雉於</hi>
<hi>周公河圖曰謀道吉謀徳吉能行此大吉受天之慶也</hi>
　<lb/>
　<lb/>
　<lb/>
　<lb/>
<pb n="KR4h0002_WYG_001-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文選巻一<lb/>
</p>
<p>
</p>
  </div>
</body>
</text>
</TEI>
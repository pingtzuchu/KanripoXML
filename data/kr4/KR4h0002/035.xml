<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文選巻三十五</head>
    <p>
<pb n="KR4h0002_WYG_035-1a"/>
欽定四庫全書<lb/>
　文選巻三十五　　　　　　梁　蕭統　編<lb/>
　　　　　　　　　　　　　唐　李善　註<lb/>
　七下<lb/>
　　七命八首<lb/>
　　　張景陽<lb/>
沖漠公子含華隠曜<hi>沖□沖虛恬漠也范曄後漢書孔融曰南山四皓潛光隠耀世嘉其</hi>
<hi>高也</hi>嘉遯龍盤翫世高蹈<hi>周易曰嘉遯貞吉尚書大傳曰蟠龍賁信越其藏鄭𤣥曰蟠屈</hi>
<pb n="KR4h0002_WYG_035-1b"/>
<hi>也左氏傳齊人歌曰魯人之皋使我高蹈也</hi>游心於浩然玩志乎衆妙<hi>荘子曰乗</hi>
<hi>物以游心孟子曰我善養吾浩然之氣敢問何謂浩然之氣曰難言也其為氣也至大至剛以直養而無害則</hi>
<hi>塞乎天地之間老子曰𤣥之又𤣥衆妙之門</hi>絕景乎大荒之遐阻吞響乎幽<lb/>
山之窮奥<hi>山海經曰大荒之中有山名曰大荒之山日月所入是謂大荒之野毛詩曰幽幽南山奥</hi>
<hi>隠處也</hi>於是徇華大夫聞而造焉<hi>徇營也華浮華</hi>乃敕雲輅驂飛<lb/>
黄<hi>東京賦曰結飛雲之袷輅淮南子曰黄帝治天下於是飛黄服皂</hi>越奔沙輾流霜<hi>劉劭</hi>
<hi>七華曰超重淵越流沙</hi>凌扶搖之風躡堅氷之津<hi>荘子曰摶扶搖而上者九萬里</hi>
<hi>司馬彪曰扶搖上行風也列子曰堅氷立散</hi>旌拂霄堮軌出蒼垠<hi>許慎淮南子注曰垠</hi>
<pb n="KR4h0002_WYG_035-2a"/>
<hi>堮端崖也</hi>天清泠而無霞野曠朗而無塵臨重岫而攬轡顧<lb/>
石室而迴輪<hi>仲長子昌言曰聞上古之隱士或伏重岫西之内窟窮皋之底列仙傳曰赤松子常止</hi>
<hi>王母石室中</hi>遂適沖漠之所居<hi>爾雅曰□之也</hi>其居也崢嶸幽藹蕭<lb/>
瑟虚𤣥<hi>廣雅曰峥嶸深冥也說文曰𤣥幽逺也</hi>溟海渾濩涌其後嶰谷㟹嶆張<lb/>
其前<hi>十洲記曰東王所居處山外有員海員海水色正黒謂之溟海説文曰渾流聲也後衮切又曰濩霤</hi>
<hi>下貎也胡郭切漢書曰取竹之嶰谷音義曰嶰谷崐崘北谷名㟹嶆深空之貎也嶰音觧㟹音勞嶆音曹</hi>尋<lb/>
竹竦莖䕃其壑百籟羣鳴聾其山<hi>山海經曰大荒之中有岳山尋竹生焉郭</hi>
<hi>璞曰尋竹天竹也荘子曰地籟則衆竅是也聾其山謂衆聲既喧山為之聾也蒼頡篇曰聾耳不聞也</hi>衝<lb/>
<pb n="KR4h0002_WYG_035-2b"/>
飈發而迴日飛礫起而麗天<hi>鹽鐵論曰衝風飄鹵沙雨石凝積東京賦曰飛礫</hi>
<hi>散</hi>於是登絕巘遡長風<hi>毛萇詩傳曰巘小山别大山者也薛綜西京賦注遡向也</hi>
陳辯惑之辭命公子於巖中<hi>論語子張曰敢問崇徳辨感</hi>曰盖聞<lb/>
聖人不巻道而背時智士不遺身而匿迹<hi>應㻛釋賓曰聖人不</hi>
<hi>違時而遯迹賢者不背俗而遺功七啟曰感分遺身是辭曰聊竄端匿迹也</hi>生必耀華名<lb/>
於玉牒殁則勒洪伐於金册<hi>東觀漢記曰封禪其玉牒文祕說文曰牒札也</hi>
<hi>陳琳韋端碑曰撰勒洪伐式昭徳音金册已見西京賦</hi>今公子違世陸沈避地<lb/>
獨竄<hi>陸沈已見張景陽雜詩孔安國尚書傳曰違避也論語子曰賢者避世其次避地</hi>有生<lb/>
<pb n="KR4h0002_WYG_035-3a"/>
之歡滅資父之義廢<hi>漢書曰夫人之有生最靈者也孝經曰資於事父以事君而敬</hi>
<hi>同</hi>愁洽百年苦溢千嵗<hi>古詩曰人生不滿百常懐千嵗憂</hi>何異促鱗<lb/>
之游汀濘短羽之棲翳薈<hi>張升與任彦堅書曰今将老弱處于窮澤漸漬汀濘</hi>
<hi>當何聊賴汀吐泠切説文曰濘絕小水也奴泠切孫子兵法曰林木翳薈也</hi>今将榮子以<lb/>
天人之天寶悦子以縱性之至娯<hi>周易曰天地之大徳曰生聖人之大</hi>
<hi>寶曰位列子掦朱曰從性而游不逆萬物所好七啟曰説游觀之至娯</hi>窮地而游中天<lb/>
而居<hi>列子曰穆王執化人之袪騰而上者中天乃止</hi>傾四海之歡殫九州之<lb/>
腴<hi>説文曰歡喜樂也又曰腴腹下肥者西都賓曰華實之毛則九州之上腴焉</hi>鑚屈轂之<lb/>
<pb n="KR4h0002_WYG_035-3b"/>
瓠解疏屬之拘子欲之乎<hi>言屈轂之瓠難鑚疏屬之拘難觧今欲以辯而鑚觧</hi>
<hi>之也韓子曰齊有居士田仲者宋人屈轂徃見之謂之曰轂有巨瓠堅如石厚而無竅而效之先生田仲</hi>
<hi>曰堅如石不可剖而斲厚而無竅不可以受水漿吾無用此瓠以為也屈轂曰然其棄物乎曰然今先生</hi>
<hi>雖不恃人之食亦無益人之國矣猶可棄之瓠也田仲若有所失慙而不對山海經曰貳負殺猰㺠黄帝</hi>
<hi>乃梏之疏屬之山桎其右足反縳兩手也</hi>公子曰大夫不遺來萃荒外<hi>毛萇</hi>
<hi>詩傳曰萃集也</hi>雖在不敏敬聴嘉話<hi>孝經曰參不敏説文曰話㑹合善言也</hi>大<lb/>
夫曰寒山之桐出自太冥<hi>楚辭曰北有寒山卓龍赩然北方極隂故曰太冥</hi>含<lb/>
黄鐘以吐榦據蒼岑而孤生<hi>禮記曰季夏之月中央土律中黄鐘之宫尚書曰嶧</hi>
<pb n="KR4h0002_WYG_035-4a"/>
<hi>陽孤桐孔安國曰孤特生桐中琴也</hi>旣乃瓊巘嶒崚金岸崥崹<hi>瓊巘玉山也魯靈光</hi>
<hi>殿賦曰崱嶒崚而龍鱗崥崹漸平貌也崥歩迷切崹徒奚切</hi>左當風谷右臨雲谿上<lb/>
無陵虚之巢下無跖實之蹊<hi>淮南子曰鳥排虚而飛獸蹠實而走高誘曰實地也</hi>
<hi>廣雅曰蹠履也跖與蹠同</hi>摇刖峻挺茗邈苕嶢<hi>搖刖危貌也茗邈高貌也茗莫泠切</hi>晞<lb/>
三春之溢露遡九秋之鳴飈<hi>毛萇詩傳曰晞乾也班固終南山賦曰三春之季孟</hi>
<hi>夏之初遡與遡同已見上文古樂府有厯九秋妾薄相行</hi>零雪寫其根霏霜封其條<lb/>
<hi>毛萇詩傳曰霏雪貌也霜亦雪類故通言也</hi>木旣繁而後綠草未素而先凋<lb/>
<hi>傳毅七激曰陽春後榮渉秋先凋也</hi>於是構雲梯陟崢嶸<hi>墨子曰公輸般爲雲梯必取宋</hi>
<pb n="KR4h0002_WYG_035-4b"/>
<hi>長笛賦曰構雲梯抗浮柱郭璞方言注曰崢嶸高峻也</hi>翦蕤賓之陽柯剖大吕之<lb/>
隂莖<hi>禮記曰仲夏之月律中蕤賓又曰季冬之月律中大吕蒼頡篇曰剖折也周禮曰仲冬斬陽木仲夏</hi>
<hi>斬隂木鄭𤣥曰陽木生於山南隂木生於山北也</hi>營匠斲其樸伶倫均其聲<hi>營匠</hi>
<hi>未詳莊子曰匠石之齊見櫟社樹觀者如市匠伯不顧司馬彪曰石字伯説文曰斲斫也漢書曰黄帝使伶倫</hi>
<hi>取□谷之竹斷兩節間而吹之以為黄鐘之宫制十二簫以聽鳯皇之音以比黄鐘之宫也</hi>器舉樂<lb/>
奏促調高張<hi>禮記曰金石絲竹樂之器也揚雄解難曰絃者髙張急徽也</hi>音朗號鐘<lb/>
韻清繞梁<hi>楚辭曰操伯牙之號鐘兮挾秦筝而彈徴尸子曰繞梁之鳴許史鼓之非不樂也墨子以</hi>
<hi>爲傷義故不聽也</hi>追逸響於八風采竒律於歸昌<hi>風俗通曰聲所以五者繫</hi>
<pb n="KR4h0002_WYG_035-5a"/>
<hi>五行也音所以八者繫八風也洛南子曰律之初生也寫鳯之音韓詩外傳曰鳯舉曰上翔集鳴曰歸昌</hi>啟<lb/>
中黄之少宫發蓐收之變啇<hi>中黄土色禮斗威儀曰少宫主政宋均曰聲五而已</hi>
<hi>必加少宫少啇者以君臣任重爲設副也劉向雅琴賦曰彈少宫之際天授中徴以及泉禮曰孟秋之月其神</hi>
<hi>蓐收淮南子曰變宫生徴變啇生羽</hi>若乃龍火西穨暄氣初收<hi>漢書曰東宫蒼龍房</hi>
<hi>心心爲火故曰龍火也左氏傳曰仲尼曰火猶西流禮記曰仲秋陽氣曰衰也</hi>飛霜迎節高風<lb/>
送秋<hi>桓麟七說曰飛霜厲其未猋風激其崖李尤七款曰季秋末際高風猋厲也</hi>羇旅懐土<lb/>
之徒流宕百罹之疇<hi>左氏傳陳敬仲曰羇旅之臣論語曰小人懐土謝忱後漢書序曰士</hi>
<hi>庶流宕佗州異境毛詩曰我生之後逄此百罹</hi>撫促柱則酸鼻揮危絃則涕流<lb/>
<pb n="KR4h0002_WYG_035-5b"/>
<hi>舞賦曰若絙瑟促柱高唐賦曰寒心酸鼻廣雅曰揮動也鄭𤣥論語注曰危高也侯瑾箏賦曰急絃促柱變調</hi>
<hi>改曲陸機前緩歌行曰大客揮高絃意與此同也</hi>若乃追清哇赴嚴節<hi>張衡舞賦曰含</hi>
<hi>清哇而吟咏蒼頡曰哇謳也嚴節急節也漢書曰隤銅丸以擿鼔聲中嚴鼓之節</hi>奏綠水吐白<lb/>
雪<hi>淮南子曰手㑹綠水之趨高誘曰淥水古詩也宋玉風賦曰為幽蘭白雪之曲</hi>激楚迴流風<lb/>
結<hi>上林賦曰激楚結風文穎曰激衝急風也結風迴風亦急風也楚地風氣旣自漂疾然歌樂者猶復依激</hi>
<hi>結之急風爲節也</hi>悲蓂莢之朝落悼望舒之夕缺<hi>田俅子曰堯爲天子蓂莢</hi>
<hi>生於庭爲帝成歴鄭𤣥詩箋曰悼傷也楚辭曰前望舒使先驅王逸曰望舒月御也古詩曰四五蟾兔缺</hi>㷀<lb/>
嫠爲之擗摽孀老爲之鳴咽<hi>左氏傳初莒有婦人莒子殺其夫已爲嫠婦杜預曰</hi>
<pb n="KR4h0002_WYG_035-6a"/>
<hi>寡婦爲嫠毛詩曰寤擗有摽毛萇曰擗拊心貌淮南子曰童子不孤婦人不孀高誘曰寡婦曰孀</hi>王子<lb/>
拂纓而傾耳六馬嘘天而仰秣<hi>列仙傳曰王子喬者靈王太子晉也吹笙則鳯鳴禮</hi>
<hi>記曰傾耳而聽之孫卿子曰昔者瓠巴鼓瑟而鱏魚岀聽伯牙鼓琴而六馬仰秣黄伯仁龍馬賦曰或有嘘天</hi>
<hi>慷慨骨騰肉飛說文曰嘘吹嘘音虚秣或爲蹀也</hi>此葢音曲之至妙子豈能從<lb/>
我而聽之乎<hi>舞賦曰天下之至妙</hi>公子曰余病未能也<lb/>
大夫曰蘭宫祕宇彫堂綺櫳<hi>楚辭曰彷徨兮蘭宫魯靈光殿賦曰乃立靈光之祕</hi>
<hi>殿說文曰櫳房室之疏也</hi>雲屏爛汗瓊壁青蔥<hi>禮記曰疏屏天子廟飾也鄭𤣥曰屏謂之</hi>
<hi>樹刻之為雲氣王褎甘泉賦曰燿照形之玉壁也</hi>應門八襲旋臺九重<hi>毛詩曰乃立應</hi>
<pb n="KR4h0002_WYG_035-6b"/>
<hi>門郭璞爾雅注曰襲猶重也汲古文曰桀作傾宫飾瑶臺韓子箕子曰紂必爲九重高臺也</hi>表以百<lb/>
常之闕圜以萬雉之墉<hi>表標也百常高也西京賦曰徑百常而莖擢西都賦曰建金城</hi>
<hi>之萬雉毛萇詩傳曰墉城也</hi>爾乃嶢榭迎風秀岀中天<hi>方言曰嶢高也郭璞爾雅</hi>
<hi>注曰榭臺上起屋也曹子建七啟曰迎清風而立觀國語曰秀岀於衆秀岀貌也列子曰周穆王築臺號曰中</hi>
<hi>天之臺</hi>翠觀岑青彫閣霞連長翼臨雲飛陛陵山<hi>鄭𤣥禮記注曰</hi>
<hi>榮屋翼也魯靈光殿賦曰飛陛揭孽緣雲上征</hi>望玉繩而結極承倒景而開軒<lb/>
<hi>春秋元命苞曰玉衡北兩星爲玉繩說文曰極棟也陵陽子明經曰倒景氣去地四千里其景皆倒在下軒長</hi>
<hi>廊之牕也</hi>赬素炳煥枌栱嵯峨<hi>毛萇詩傳曰赬赤也說文曰棼復屋棟也棼與枌古字通</hi>
<pb n="KR4h0002_WYG_035-7a"/>
隂蚪負檐陽馬承阿<hi>蚪龍也楚辭曰仰觀刻桷畵龍蚪馬融梁將軍西第賦曰騰極受檐</hi>
<hi>陽馬承阿周書曰明堂咸有四阿也</hi>錯以瑶英鏤以金華<hi>廣雅曰錯厠也范子計然曰玉</hi>
<hi>英岀藍田劉欣期交州記曰金華岀珠崖謂金有華彩也</hi>方疏含秀圓井吐葩<hi>魯靈光殿</hi>
<hi>賦曰懸棟結阿天牕綺疏圓淵方井反植荷蕖張載曰疏刻鏤也秀謂華也</hi>重殿疉起交綺<lb/>
對榥<hi>西京賦曰交綺豁以疏寮文字集略曰榥以帛明窻也</hi>幽堂晝密明室夜朗<lb/>
焦螟飛而風生尺蠖動而成響<hi>晏子春秋景公問於晏子曰天下有極細乎對</hi>
<hi>曰東海有蟲名曰焦螟巢於蚊睫飛乳去來而蚊不覺周易曰尺蠖之屈以求伸也</hi>若乃目厭常<lb/>
玩體倦帷幄<hi>列子曰聲色不可常玩聞</hi>攜公子而雙游時娛觀於林<lb/>
<pb n="KR4h0002_WYG_035-7b"/>
麓<hi>曹大家列女傳注曰竹木曰林山足曰麓</hi>登翠阜臨丹谷華草錦繁飛采<lb/>
星燭陽葉春青隂條秋綠華實代新承意恣歡仰折神<lb/>
虈俯采朝蘭<hi>木草經曰白芷一名虈許妖切</hi>遡惠風於蘅薄眷椒塗於<lb/>
瑶壇<hi>邉讓章華臺賦曰蕙風春施洛神賦曰踐椒塗之郁烈歩衡薄而流芳漢書曰徧觀此眺瑤堂王逸</hi>
<hi>楚辭注曰壇猶堂也</hi>爾乃浮三翼戲中沚<hi>越絕書伍子胥水戰兵法内經曰大翼一艘長</hi>
<hi>十丈中翼一艘長九丈六尺小翼一艘長九丈毛詩曰宛在水中沚也</hi>潛鰓駭驚翰起<hi>蘇林</hi>
<hi>漢書注曰鰓音魚鰓今呼魚謂之鰓猶呼車以爲軫也鄭𤣥詩箋曰翰鳥中豪俊者也</hi>沈絲結飛<lb/>
矰理<hi>毛詩曰其釣維何維絲伊緍毛萇曰緍綸也鄭𤣥曰以絲爲之綸周禮曰矰矢用諸弋射鄭𤣥曰結</hi>
<pb n="KR4h0002_WYG_035-8a"/>
<hi>繳於矢謂之矰也</hi>挂歸翮於赤霄之表岀華鱗於紫淵之裏<hi>歸翮</hi>
<hi>鴻鴈之屬也淮南子曰夫鳴鵠背負蒼天膺摩赤霄上林賦曰紫淵徑其北也</hi>然後縱棹隨風<lb/>
弭楫乗波<hi>杜預左氏傳曰縱放也毛萇詩傳曰弭止也</hi>吹孤竹拊雲和<hi>周禮曰孤</hi>
<hi>竹之管雲和之琴瑟鄭𤣥曰孤竹竹特生者雲和山名</hi>淵客唱淮南之曲榜人奏<lb/>
采䔖之歌<hi>淵客習水者也呉都賦淵客慷慨而泣珠漢書曰淮南鼓員四人子虛賦曰榜人歌張楫</hi>
<hi>曰船長也淮南子曰歌采菱發陽阿也</hi>歌曰乗鳬舟兮爲水嬉<hi>穆天子傳曰天子乗</hi>
<hi>鳬舟郭璞曰舟爲鳬形制今呉之青雀舫此其遺象也琴道雍門周曰水嬉則艕龍舟也</hi>臨芳洲兮<lb/>
抜雲芝<hi>楚辭曰采芳洲兮杜若西京賦曰擢靈芝之朱柯</hi>樂以忘戚游以卒時<lb/>
<pb n="KR4h0002_WYG_035-8b"/>
<hi>論語子曰樂以忘憂家語孔子歌曰優哉游哉聊以卒歲也</hi>窮夜爲日畢歲爲期此<lb/>
葢宴居之浩麗子豈能從我而處之乎<hi>毛詩曰或燕燕居息浩猶大也</hi>
公子曰余病未能也<lb/>
大夫曰若乃白啇素節月旣授衣<hi>周禮曰西方白禮記曰孟秋之月其音啇</hi>
<hi>劉植與臨淄侯書曰肅以素秋則落毛詩曰九月授衣</hi>柔條夕勁密葉晨稀將因<lb/>
氣以效殺臨金郊而講師<hi>禮記曰季秋之月天子乃敎於田獵劉向尚書五行說曰</hi>
<hi>金西方萬物旣成殺氣之始也故立秋出軍行師西方爲金故曰金郊也國語虢文公曰三時務農一時講武</hi>
爾乃列輕武整戎剛<hi>輕武戎剛四車名也司馬彪續漢書曰輕車古之戰車也不巾不葢</hi>
<pb n="KR4h0002_WYG_035-9a"/>
<hi>韓子曰管仲之始治也桓公武車元戎已見上文輕武卒名也戎剛車名也東京賦總輕武於後陳奏嚴鼓之</hi>
<hi>嘈囐漢書曰衛青令武剛車自環爲營張晏曰兵車也</hi>建雲髦啟雄芒<hi>雲髦雲斾竿上施旄</hi>
<hi>也上林賦曰連雲斾髦與旄古字通子虚賦曰建干將之雄㦸芒鋒刃也漢書賈誼曰解十二牛而芒刃不頓</hi>
<hi>也</hi>駕紅陽之飛鷰驂唐公之驌驦<hi>紅陽飛燕未詳或曰駿馬圖有含陽侯驃</hi>
<hi>疑含卽紅聲之誤也左氏傳曰唐成公有兩驌驦馬馬融曰驌驦鴈也馬似之也</hi>屯羽隊於外<lb/>
林縱輕翼於中荒<hi>羽隊士負羽而爲隊也羽獵賦曰蒙盾負羽而羅者以萬計翼左右甄也</hi>
<hi>越絶書曰子胥兵分爲兩翼夜火相望也</hi>爾乃布飛羉<hi>或云飛羅/盧端切</hi>張修罠<hi>爾雅</hi>
<hi>曰彘罟謂之羉羉或作罠音旻天然兔罠也廣雅曰罠兔罟也劉𤣥吳都賦注曰罠麋網也然張氏之意葢同</hi>
<pb n="KR4h0002_WYG_035-9b"/>
<hi>劉說羉或爲羅也</hi>陵黄岑挂青巒<hi>爾雅曰巒墮也郭璞曰山墮長者荆州爲之巒</hi>畫長<lb/>
豁以爲限帶流谿以爲闗旣乃内無疏蹊外無漏跡<hi>廣雅</hi>
<hi>曰疏通也七啓曰下無漏泄上無逸飛</hi>叩鉦數校舉麾旌獲<hi>周禮曰鼓征鳴鐲車徒皆</hi>
<hi>行鄭𤣥曰鐲鉦也散爲陣列而行漢書曰大校獵如淳曰合軍聚衆有幡校也周禮曰建大麾以田鄭𤣥曰不</hi>
<hi>在九旗之中周禮曰服不氏射則贊張侯以旌居乏而待獲鄭𤣥曰待獲射者舉旌以獲也</hi>彀金機<lb/>
馳鳴鏑<hi>說文曰彀張弓弩機弩牙也以金爲之漢書曰冒頓乃作爲鳴鏑音義曰箭鏑也如今鳴箭是</hi>
<hi>也</hi>翦剛豪落勁翮車騎競騖駢武齊轍<hi>說文曰騖亂馳也駢並也毛萇</hi>
<hi>詩傳曰武迹也社預左氏傳注曰轍車迹也</hi>翕忽揮霍雲廻風列聲動響飛<lb/>
<pb n="KR4h0002_WYG_035-10a"/>
形移景發<hi>孫卿子曰下之和上譬猶響之應聲影之隨形</hi>舉戈林竦揮鋒電滅<lb/>
<hi>東京賦曰戈矛若林廣雅曰竦上也</hi>仰傾雲巢俯殫地穴<hi>周禮有穴氏鄭𤣥曰穴搏蟄獸</hi>
<hi>所藏者也</hi>乃有圓文之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>斑題之<graphic n="KR1703" url="https://raw.githubusercontent.com/kanripo/KR-Gaiji/master/images/KR1703.png" mimeType="image/png"/>
                    <hi>毛萇詩傳曰豕一歲曰/<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>又鄭𤣥曰豕生三子</hi>
<hi>曰<graphic n="KR1703" url="https://raw.githubusercontent.com/kanripo/KR-Gaiji/master/images/KR1703.png" mimeType="image/png"/>然此<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                        <graphic n="KR1703" url="https://raw.githubusercontent.com/kanripo/KR-Gaiji/master/images/KR1703.png" mimeType="image/png"/>指諸獸不專論豕也</hi>鼓鬛風生怒目電瞛<hi>瞛光也七從切</hi>口齩霜<lb/>
刃足撥飛鋒<hi>說文曰齩齧骨也胡狡切廣雅曰撥除也補逹切</hi>齀林蹶石扣跋<lb/>
幽叢<hi>齀以鼻摇動也五忽切郭璞爾雅注曰蹶動摇之貌也居月切孔安國論語注曰扣擊也毛萇詩傳</hi>
<hi>曰跋躐也扣跋或謂却伏也</hi>於是飛黄奮銳賁石逞伎<hi>史記曰飛亷以材力事殷</hi>
<hi>紂尸子中黄伯余左執太行之獶而右搏雕虎說苑曰勇士孟賁水行不避蛟龍陸行不避虎狼呉越春秋曰</hi>
<pb n="KR4h0002_WYG_035-10b"/>
<hi>夫差使王孫聖占夢聖曰占之不吉王怒使力士石蕃以鐡椎椎殺聖張華博物志曰石蕃衛臣也背負千二</hi>
<hi>百斗沙也</hi>蹙封狶僨馮豕<hi>淮南子曰伍子胥曰吳為封狶修蛇小雅曰封大也方言曰南楚人</hi>
<hi>謂豬為狶爾雅曰僨僵也甫運切僨或爲㩌非也王逸楚辭注曰馮大也</hi>拉甝□挫獬廌<hi>爾雅</hi>
<hi>曰甝白虎□黒虎張揖漢書注曰獬廌似鹿而一角</hi>句爪摧鋸牙捭<hi>淮南子曰句爪鋸牙於是</hi>
<hi>摯矣說文曰捭兩手擊也補買切</hi>瀾漫狼藉傾榛倒壑<hi>說文曰草編狼藉也</hi>殞胔<lb/>
挂山僵踣掩澤<hi>鄭𤣥周禮注曰四足死者曰胔爾雅曰僵仆也郭璞爾雅注曰踣前覆也張楫</hi>
<hi>上林賦注曰掩覆也</hi>藪爲毛林隰爲丹薄<hi>鄭𤣥周禮注曰澤無水曰藪也廣雅曰草叢生</hi>
<hi>曰薄</hi>於是撤圍頓罔巻斾收鳶<hi>鄭𤣥禮儀注曰撤除也頓猶捨也禮記曰前有塵埃</hi>
<pb n="KR4h0002_WYG_035-11a"/>
<hi>則載鳴鳶</hi>虞人數獸林衡計鮮<hi>周禮有虞人又有林衡孔安國尚書傳曰鳥獸新殺曰鮮</hi>
論最犒勤息馬韜弦<hi>張晏漢書注最功第一也西京賦曰犒勤賞功杜預左氏傳注曰犒</hi>
<hi>勞也又曰韜藏也</hi>肴駟連鑣酒駕方軒<hi>說文曰鑣馬銜也西京賦曰酒車酌醴方駕授</hi>
<hi>饔</hi>千鍾電釂萬燧星繁<hi>孔叢子曰堯飲千鍾西京賦曰升觴舉燧旣釂鳴鍾說文曰釂</hi>
<hi>飲酒盡也</hi>陵阜霑流膏谿谷厭芳煙歡極樂殫迴節而旋<hi>鄭𤣥</hi>
<hi>周禮注曰節信也行者所執之信也</hi>此亦田游之壯觀子豈能從我而爲<lb/>
之乎<hi>封禪文曰天下之壯觀</hi>公子曰余病未能也<lb/>
大夫曰楚之陽劍歐冶所營<hi>越絶書曰楚王召風胡子而問之曰寡人聞呉有干</hi>
<pb n="KR4h0002_WYG_035-11b"/>
<hi>將越有歐冶子寡人願齎邦之重寳請此二人作爲鐡劍可乎於是風胡子之呉見歐冶干將使之作鐡劍三</hi>
<hi>枚一曰龍淵二曰太阿三曰工市陽劍見下文</hi>耶谿之鋌赤山之精<hi>越絶書曰越王勾踐</hi>
<hi>有寳劍五聞於天下客有能相劍者名曰嶭燭王召而問之對曰當造此劍之時赤堇之山破而岀錫若耶之</hi>
<hi>谿涸而出銅許愼淮南子注曰鋋銅鐡璞也從鼎切精謂其中尤善者</hi>銷踰羊頭鏷越鍜<lb/>
成<hi>淮南子曰苖山之鋌羊頭之銷雖水斷龍髯陸剸兕甲莫之服帶許愼曰銷生鐡也高誘曰苖山利金所</hi>
<hi>出羊頭之銷白羊子刃也鏷或謂爲鐷廣雅曰鐷鋌也謝承後漢書曰孝章皇帝賜諸尚書劍手自署姓名尚</hi>
<hi>書陳寵濟南鍜成蒼頡書曰鍜椎也</hi>乃鍊乃鑠萬辟千灌<hi>說文曰鍊冶金也賈逵國語注</hi>
<hi>曰鑠銷也說文曰銷鑠金也辟謂疊之灌謂鑄之典論曰魏太子丕造百辟寳劍長四尺王粲刀銘曰灌辟以</hi>
<pb n="KR4h0002_WYG_035-12a"/>
<hi>數質象以呈也</hi>豐隆奮椎飛亷扇炭<hi>越絕書嶭燭曰當造此劍之時雨師洒掃雷公擊槖</hi>
<hi>蛟龍捧爐天帝裝炭思𤣥賦注曰豐隆雷公也王逸楚辭注曰飛亷風伯也</hi>神器化成陽文<lb/>
隂縵<hi>吳越春秋曰干將者呉人造劍二枚一曰干將二曰莫耶莫耶者干將之妻名也干將曰吾師之作</hi>
<hi>冶也金鐡之類不銷夫妻俱入冶爐之中莫耶曰先師親爍身以成物妾何難也於是干將夫妻乃斷髮揃𤓰</hi>
<hi>投入爐中使童女三百鼔槖裝炭金鐡乃濡遂以成劍陽曰干將而作龜文隂曰莫耶而漫理干將匿其陽岀</hi>
<hi>其隂而獻之闔閭闔閭甚重之</hi>流綺星連浮彩豔發<hi>綺光色也越絶書曰王取純鈎嶭燭</hi>
<hi>觀其釧爛如列星之行典論曰太子丕劍銘曰流采色似采虹釧齒掾切</hi>光如散電質如耀<lb/>
雪<hi>莊子曰此劍一用如雷之震電之霍也魏文帝大牆上蒿行曰我帶長實劍光白如積雪也</hi>霜鍔<lb/>
<pb n="KR4h0002_WYG_035-12b"/>
水凝冰刃露潔<hi>典論曰魏太子丕造素質堅而似霜造匕首理似堅冰聲類曰鍔刀刃也字書</hi>
<hi>曰凝冰之絜也越絶書曰王取純鈎嶭燭觀其光如水之溢於塘觀其文焕焕如冰之將釋也</hi>形冠豪曹<lb/>
名珍巨闕<hi>越絕書曰越王取豪曹嶭燭曰豪曹非寳劍也夫寳劍五色並見莫能相勝曹已擅名矣</hi>
<hi>非寳劍也王取巨闕曰非寳劍也夫寳劍者金錫和銅而不離今巨闕已離矣非寳劍也</hi>指鄭則三<lb/>
軍白首麾晉則千里流血<hi>越絕書曰楚王作鐡劍三枚晉鄭聞而求之不得興師圍</hi>
<hi>楚之城三年不解於是楚王引太阿之劍登城而麾之三軍破敗士卒迷惑流血千里晉鄭之軍頭畢白也</hi>
豈徒水截蛟鴻陸灑奔駟<hi>韓非子曰負長劍赴榛薄折兕豹赴深淵斷蛟龍戰國策</hi>
<hi>曰蘇秦曰韓卒之劍水擊鴻鴈越絶書曰勾踐示嶭燭巨闕曰吾坐露壇之宫有駟駕白鹿而過者車奔馬騰</hi>
<pb n="KR4h0002_WYG_035-13a"/>
<hi>吾引劒而指之駟駕上飛揚不知其絕也</hi>斷浮翮以爲工絕重甲而稱利云<lb/>
爾而已哉<hi>浮翮鴻鴈也已見上注史記蘓秦說韓王曰韓卒之劍當敵則斬堅甲也</hi>若其靈<lb/>
寳則舒辟無方竒鋒異模<hi>說文曰舒申也晉灼漢書注曰方常也鄭𤣥毛詩箋曰模</hi>
<hi>法也</hi>形震嶭蜀光駭風胡<hi>越絶書爲燭呉越也春秋爲蜀葢一人</hi>價兼三鄉聲<lb/>
貴二都<hi>越絶書勾踐示嶭燭純鈎曰客有買之者有市之鄉二駿馬千匹千戶之都二可乎嶭燭曰雖</hi>
<hi>傾城量金珠玉滿河猶不得此一物況有市之鄉二駿馬千匹千戶之都二何足言焉然實二鄉而云三者避</hi>
<hi>下文也</hi>或馳名傾秦或夜飛去呉<hi>越絕書曰闔廬無道湛盧之劍去之入水行凑</hi>
<hi>楚楚王卧而設湛廬之劍也秦王聞而求之不得興師擊楚曰與我湛廬之劍還師去汝楚王不與也</hi>是<lb/>
<pb n="KR4h0002_WYG_035-13b"/>
以功冠萬載威曜無窮揮之者無前擁之者身雄<hi>說文曰揮</hi>
<hi>奮也漢書元后詔曰奮無前之威</hi>可以從服九國横制八戎<hi>過秦論秦人開關延</hi>
<hi>敵九國之師遯逃而不敢進史記趙良曰五羖大夫相秦施徳諸侯而八戎來服也</hi>爪牙景附函<lb/>
夏承風<hi>毛詩曰祈父予王之爪牙崔琰大將軍夫人寇氏誄曰英雄景附揚雄河東賦曰函夏之大漢</hi>
<hi>家語孔子曰舜之爲君四海承風也</hi>此葢希世之神兵子豈能從我而服<lb/>
之乎<hi>魯靈光殿賦曰邈希世而特岀</hi>公子曰余病未能也<lb/>
大夫曰天驥之駿逸態超越<hi>天驥天馬也驥或爲機傅𤣥乗輿馬賦曰九方不能</hi>
<hi>測其天機列子伯樂曰九方臯之所觀天機也</hi>禀氣靈淵受精皎月<hi>孔安國尚書傳曰禀</hi>
<pb n="KR4h0002_WYG_035-14a"/>
<hi>受也遯甲開山圖曰隴西神馬山有淵池龍馬所生春秋考異記曰地生月精爲馬月數十二故馬十二月而</hi>
<hi>生也</hi>眸<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>黑照𤣥采紺發<hi>趙岐孟子注曰眸目瞳子也說/文曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>載目也音閑說文曰紺</hi>
<hi>深靑而赤也</hi>沫如揮紅汗如振血<hi>漢書天馬歌曰霑赤汗染流赭應劭曰大宛馬汗血</hi>
<hi>霑濡也流沫如赭也韓康伯周易注曰揮散也嶭君韓詩章句曰振猶奮也</hi>秦青不能識其<lb/>
衆尺方堙不能覩其若滅<hi>吕氏春秋曰古者善相馬者管靑相脣吻秦牙相前皆天</hi>
<hi>下良士也若趙之王良秦之伯樂九方堙尤盡其妙矣相馬經曰夫法千里馬有三十六尺四寸列子伯樂曰</hi>
<hi>天下之馬者若滅若没若亡若失若此者絶塵弭輙</hi>爾乃巾雲軒踐朝霧<hi>鄭𤣥周禮注曰</hi>
<hi>巾猶衣也雲軒已見上</hi>赴春衢整秋御<hi>秋御秋駕也司馬彪莊子注曰秋駕法駕也</hi>虯<lb/>
<pb n="KR4h0002_WYG_035-14b"/>
踊螭騰麟超龍翥<hi>甘泉賦曰駟蒼螭兮六素虯劉梁七舉曰天馬之號出自西域纎阿爲右</hi>
<hi>御以術儀攬轡舒節凌雲光螭尸子曰馬有騏驎徑駿南都賦曰馬鹿超而龍驤也</hi>望山載奔視<lb/>
林載赴氣盛怒發星飛電駭<hi>李尤七歎曰神奔電驅星流矢驚則莫若益野騰駒</hi>
<hi>也</hi>志陵九州勢越四海影不及形塵不暇起<hi>劉廣世七興曰駿駔</hi>
<hi>之馬影不及形塵不暇興也</hi>浮箭未移再踐千里<hi>浮箭謂水漏刻言刻未移已及於千</hi>
<hi>里</hi>爾乃踰天垠越地隔過汗漫之所不游躡章亥之所<lb/>
未迹<hi>淮南子若士曰吾與汗漫期於九垓之上若士舉臂竦身而遂入雲中又曰禹乃使大章歩自東極</hi>
<hi>至於西極二億三萬三千五百里七十歩使豎亥歩自北極至南極二億三萬三千五百七十里</hi>陽烏<lb/>
<pb n="KR4h0002_WYG_035-15a"/>
爲之頓羽夸父爲之投䇿<hi>春秋元命苞曰陽成於三故曰中有三足烏烏者陽精山</hi>
<hi>海經曰夸父與日競走渴飲河渭河渭不足北飲大澤未至道渴而死棄其杖爲鄧林</hi>斯葢天下<lb/>
之雋乗子豈從我而御之乎公子曰余病未能也<lb/>
大夫曰大梁之黍瓊山之禾<hi>大梁黍未詳瓊山禾卽崑崙之山木禾山海經曰崑</hi>
<hi>崙之上有木禾長五尋大五圍</hi>唐稷播其根農帝嘗其華<hi>尚書帝曰汝后稷播</hi>
<hi>時百榖賈誼曰神農嘗百草之實敎人食榖也</hi>爾乃六禽殊珍四膳異肴<hi>周禮曰庖</hi>
<hi>人掌共六禽鄭司農注曰鴈鶉鷃雉鳩鴿禮記曰孟春食麥與羊孟夏食粟與雞孟秋食麻與犬孟冬食黍與</hi>
<hi>彘</hi>窮海之錯極陸之毛<hi>尚書曰海物惟錯禮記曰加豆陸産也榖梁傳曰産地之所生</hi>
<pb n="KR4h0002_WYG_035-15b"/>
<hi>謂之毛</hi>伊公爨鼎庖子揮刀<hi>伊公伊尹也韋昭漢書注曰爨灼也庖子庖丁也</hi>味<lb/>
重九沸和兼勺藥<hi>吕氏春秋伊尹說湯曰凡味之本水最為始五味三和九沸九變為火之</hi>
<hi>紀高誘曰紀節也味待火然後成故曰火爲之節也文頴上林賦注曰勺藥五味之和</hi>晨鳧露鵠<lb/>
霜鵽黄雀<hi>說苑曰魏文侯嗜晨鳧霜露降鵠鵽美南都賦曰歸鴈鵠鵽楚辭曰煎鯖臛雀王逸曰臛</hi>
<hi>黄雀也</hi>圜案星亂方丈華錯<hi>鹽鐡論曰垂拱持案食者不知蹠耒躬耕者之勤也墨子</hi>
<hi>曰美食方丈目不能徧視口未能徧味也列女傳曰方丈於前所甘不過一肉也</hi>封熊之蹯翰<lb/>
音之跖<hi>左氏傳曰晉靈公宰夫胹熊蹯不熟禮記曰雞曰翰音吕氏春秋曰善學者若齊王之食雞也</hi>
<hi>食其跖數千而後足也</hi>鷰髀猩脣髦殘象白<hi>吕氏春秋伊尹說湯曰肉之美者嶲燕之</hi>
<pb n="KR4h0002_WYG_035-16a"/>
<hi>髀孫炎爾雅注曰嶲胡圭切說文曰髀股外也禆爾切吕氏春秋伊尹曰肉之美者猩猩之脣髦象之約高誘</hi>
<hi>曰髦髦牛也在西方象象獸也在南方取其逺方物約美也髦象之肉美貴異味也殘白葢煮肉之異名也崔</hi>
<hi>駰博徒論曰鷰臛羊殘炙鴈煮鳧也</hi>靈淵之龜萊黄之鮐<hi>七啟曰寒方苓之巢龜鹽鐡論</hi>
<hi>曰江湖之魚萊黄之鮐不可勝也漢書東萊郡有黄縣說文曰鮐海魚也待來切</hi>丹穴之鷚𤣥<lb/>
豹之胎<hi>山海經曰丹穴之山有鳥焉其狀如鶴五采名曰鳯說文曰鷚鳥大鶵也列女傳陶荅子妻曰</hi>
<hi>南山有𤣥豹六韜曰殷君玉柸象箸不盛菽霍之羹必將熊蹯豹胎也</hi>燀以秋橙酟以春<lb/>
梅<hi>左氏傳晏子曰和如羮焉水火醯醢鹽梅以烹魚肉燀之以薪杜預曰燀炊之也博物志曰橙似橘而非</hi>
<hi>若柚而有芬香劉梁七舉曰酟以醢醯和以蜜飴廣雅曰沾溢之酟與沾同也他兼切尚書曰若作和羮爾惟</hi>
<pb n="KR4h0002_WYG_035-16b"/>
<hi>鹽梅</hi>接以啇王之箸承以帝辛之杯<hi>啇王帝辛皆謂紂也史記曰帝乙崩子辛</hi>
<hi>立是爲帝辛天下謂之紂六韜曰殷君陳玉柸象箸韓子曰前爲象箸箕子曰象箸玉柸不盛菽霍者也</hi>范<lb/>
公之鱗岀自九溪<hi>陶朱公養魚經曰威王聘朱公問之曰公家累億金何術乎朱公曰夫爲</hi>
<hi>生之法五水畜第一所謂水畜者魚池也以六畆地爲池地中有九洲卽求懐子鯉魚以二月上旬庚日納池</hi>
<hi>中飬鯉者鯉不相食易長又貴也</hi>頳尾丹鰓紫翼青鬐<hi>毛詩曰魴魚頳尾丹鰓已見上</hi>
<hi>文上林賦曰揵鬐掉尾振鱗奮翼</hi>爾乃命支離飛霜鍔<hi>莊子曰朱泙漫學屠龍於支離</hi>
<hi>益殫千金之家三年技成而無所用其巧司馬彪曰宋姓也泙漫名也益人名也泙普彭切霜鍔已見上文</hi>
紅肌綺散素膚雪落<hi>七啟曰𤣥熊素膚又曰離若散雪</hi>婁子之豪不能<lb/>
<pb n="KR4h0002_WYG_035-17a"/>
厠其細秋蟬之翼不足擬其薄<hi>孟子曰離婁者古明目者也能視百歩之外見</hi>
<hi>秋毫之末楚辭曰蟬翼爲重</hi>繁肴旣闋亦有寒羞<hi>蒼頡篇曰闋訖也周禮曰朝事之籩</hi>
<hi>鄭司農曰朝事謂清朝未食先進寒其口實之籩也</hi>啇山之果漢臯之楱<hi>漢書曰四人者</hi>
<hi>秦之世避而入啇雒深山已見西都賦漢臯已見南都賦韓詩外傳曰鄭交甫遵彼漢臯臺下郭璞上林賦注</hi>
<hi>曰楱亦橘之類也音凑或曰楱</hi>析龍眼之房剖椰子之殻<hi>劉淵林呉都賦注曰龍眼</hi>
<hi>如荔枝而小味甘又曰椰樹似㯽榔實大如瓠裏有汁美如密核可作飲器殻卽核也凡物之内盛者皆謂之</hi>
<hi>殻苦角切協韻苦豆切</hi>芳㫖萬選承意代奏<hi>鄭𤣥周禮注曰選擇也孔安國尚書傳曰</hi>
<hi>奏進也</hi>乃有荆南烏程豫北竹葉<hi>盛𢎞之荆州記曰淥水出豫章康樂縣其間烏</hi>
<pb n="KR4h0002_WYG_035-17b"/>
<hi>程鄉有酒官取水爲酒酒極甘美與湘東酃湖酒年常獻之世稱酃淥酒吳地理志曰呉興烏程縣酒有名張</hi>
<hi>華輕薄篇曰蒼梧竹葉清宜城九醖酒也</hi>浮蟻星沸飛華萍接<hi>南都賦曰醪敷徑寸浮蟻</hi>
<hi>如萍也</hi>𤣥石嘗其味儀氏進其法<hi>博物志曰𤣥石從中山酒家酤酒酒家與之千</hi>
<hi>日之酒戰國策魯君曰昔帝女儀狄作酒而美進之於禹也</hi>傾罍一朝可以流湎千<lb/>
日<hi>嶭君韓詩章句曰齊顔色均衆寡謂之流閉門不岀客謂之湎漢書谷永曰流湎媟嫚千日已見上文</hi>
單醪投川可使三軍告㨗<hi>黄石公記曰昔良將之用兵也人有饋一簞之醪投河令</hi>
<hi>衆迎流而飲之夫一簞之醪不味一河而三軍思爲致死者以滋味及之也</hi>斯人神之所歆<lb/>
羡觀聽之所煒曄也<hi>毛詩曰帝謂文王無然歆羡說文曰歆神食氣也方言曰煒盛也郭</hi>
<pb n="KR4h0002_WYG_035-18a"/>
<hi>璞曰煒曄盛貌也</hi>子豈能彊起而御之乎公子曰耽口爽之饌<lb/>
甘腊毒之味<hi>老子曰五味令人口爽廣雅曰爽傷也國語單襄公謂魯成公曰高位寔病顚厚味寔</hi>
<hi>腊毒賈逵曰顚隕也腊久也言味厚者其毒久也</hi>服腐腸之藥御亡國之器<hi>吕氏</hi>
<hi>春秋曰肥肉厚酒以務相彊命曰爛腸之食亡國之器象箸玉杯已見上文</hi>雖子大夫之所<lb/>
榮故亦吾人之所畏余病未能也<lb/>
大夫曰葢有晉之融皇風也金華啟徴大人有作<hi>杜預左氏</hi>
<hi>傳注曰融朗也晉爲金德故曰金華周易曰利見大人又曰聖人作而萬物覩</hi>繼明代照配天<lb/>
光宅<hi>周易曰明兩作離大人以繼明照于四方毛詩序曰思文后稷配天也尚書序曰昔在帝堯光宅天</hi>
<pb n="KR4h0002_WYG_035-18b"/>
<hi>下</hi>其基德也隆於姬公之處岐<hi>姬公文王也國語曰太上基德十五王而始平</hi>
<hi>之孟子曰昔文王之治岐也仕者世禄文王處岐已見思𤣥賦</hi>其垂仁也富乎有殷之<lb/>
在亳<hi>尚書仲虺曰惟王克寛克仁彰信兆民孔安國曰言湯有寛仁之徳尚書曰湯旣黜夏命復歸於亳</hi>
南箕之風不能暢其化離畢之雲無以豐其澤<hi>尚書曰星有好</hi>
<hi>風星有好雨春秋緯曰月失其行離於箕者風離於畢者雨</hi>皇道焕炳帝載緝熈<hi>景福</hi>
<hi>殿賦曰樂我皇道尚書舜曰有能奮庸熈帝之載詩曰維清緝熈文王之典</hi>導氣以樂宣德<lb/>
以詩<hi>吕氏春秋曰陶唐氏之化隂多滯伏陽道壅塞人氣鬰閼筋骨攣縮作舞宣導之國語曰王將鑄無</hi>
<hi>射問律於泠州鳩對曰律所以立均度所以宣布哲人之令德示民軌儀也</hi>敎清於雲官之<lb/>
<pb n="KR4h0002_WYG_035-19a"/>
世治穆乎鳥紀之時<hi>左氏傳曰郯子來朝公與之宴昭子問焉曰少皥氏鳥名何故也郯</hi>
<hi>子曰昔者黄帝氏以雲紀故爲雲師而雲名我高祖少皥摯之立也鳯鳥適至故以鳥紀爲鳥師而鳥名也</hi>
王猷四塞函夏謐寜<hi>毛詩曰王猶允塞猶與猷同已見上文爾雅曰謐寕也</hi>丹㝠<lb/>
投烽青徼釋警<hi>丹南方朱㝠也楚辭曰厯祝融於朱㝠王逸曰朱㝠之野也青徼東方也吕氏</hi>
<hi>春秋曰禹東至青羌之野南至交阯丹栗范曄後漢書遼東徼外貊人冦右北平張揖漢書注曰徼塞也以木</hi>
<hi>棚水中爲夷狄之界也</hi>却馬於糞車之轅銘德於昆吳之鼎<hi>老子曰天</hi>
<hi>下有道却走馬以糞王弼曰天下有道修於内而已故却走馬以糞田東京賦曰却走馬以糞車墨子曰昔夏</hi>
<hi>開使飛亷採金於山以鑄鼎於昆呉蔡邕銘論曰吕尚作周太師而封齊其功銘於昆吾之冶也</hi>羣萌<lb/>
<pb n="KR4h0002_WYG_035-19b"/>
反素時文載郁<hi>素樸素也東京賦曰遵節儉尚素樸論語子曰周監於二代郁郁乎文哉</hi>耕<lb/>
父推畔魚豎讓陸<hi>文子曰黄帝之化天下田者讓畔淮南子曰黄帝化天下漁者不争坻</hi>
樵夫恥危冠之飾輿臺笑短後之服<hi>長楊賦曰士有不談王道者則樵夫</hi>
<hi>笑之韓非子曰解其長劍免其危冠左氏傳曰人有十等皁臣僕僕臣臺莊子魏太子謂莊周曰吾王所見唯</hi>
<hi>劍士短後之服王乃說之也</hi>六合時邕巍巍蕩蕩<hi>吕氏春秋曰神通乎六合尚書</hi>
<hi>曰黎明於變時雍論語子曰大哉堯之為君蕩蕩乎民無能名焉巍巍乎其有成功也</hi>𤣥齠巷歌<lb/>
黄髮擊壤<hi>埤蒼曰髫髮也髫與齠古字通也大聊切列子曰堯理天下乃微服游康衢聞兒童</hi>
<hi>謡曰立我蒸民莫匪爾極不識不知順帝之則毛詩曰黄髮台背爾雅曰黄髮壽也論衡曰堯時天下大和百姓</hi>
<pb n="KR4h0002_WYG_035-20a"/>
<hi>無事有五十之人擊壤於塗也</hi>解羲皇之繩錯陶唐之象<hi>周易曰上古結繩而治尚</hi>
<hi>書太傳曰唐虞之象刑赭衣不純中刑雜屨下刑墨幪幪音蒙也</hi>若乃華裔之夷流荒<lb/>
之貊<hi>左氏傳孔子曰裔不謀夏夷不亂華尚書曰五百里荒服又曰二百里流孔安國曰要服之外五百</hi>
<hi>里也周書曰四夷九貊孔晁曰貊夷之别也莫百反</hi>語不傳於輶軒地不被乎正<lb/>
朔<hi>風俗通曰秦周常以八月輶軒使採異代方言藏之秘府春秋說題辭曰蠻服流逺正朔不及盛徳則感</hi>
<hi>越裳重譯至也</hi>莫不駿奔稽顙委質重譯<hi>毛詩曰駿奔走在廟喻巴蜀曰稽顙</hi>
<hi>來享禮記拜而後稽顙左氏傳孤突曰䇿名委質貳乃辟也重譯見上文</hi>于時昆蚑感惠無<lb/>
思不擾<hi>毛詩序曰文王德及鳥獸昆蟲焉說文云蚑行也凡生之類行皆蚑也毛詩曰無思不服應劭</hi>
<pb n="KR4h0002_WYG_035-20b"/>
<hi>漢書注曰擾馴也</hi>苑戲九尾之禽囿棲三足之烏<hi>春秋元命苞曰天命文王</hi>
<hi>以九尾狐白虎通曰禽者何鳥獸之總名明爲人所禽制也典引曰三足軒翥於茂林蔡邕曰烏反哺之鳥至</hi>
<hi>孝之應也</hi>鳴鳯在林夥於黄帝之園<hi>禮瑞命記曰黄帝服黄服戴黄冠齊于宫鳯乃</hi>
<hi>蔽日而來止帝園食竹實棲帝梧桐終不去漢書曰楚人謂多爲夥</hi>有龍游淵盈於孔甲<lb/>
之沼<hi>左氏傳蔡墨曰有夏孔甲擾于有帝帝賜之乗龍河漢各二各有雌雄也杜預曰孔甲少康之後九</hi>
<hi>世之君也</hi>萬物烟煴天地交㤗<hi>周易曰天地絪緼萬物化醇又曰天地交㤗</hi>義懐<lb/>
靡内化感無外<hi>莊子徧謂周曰吾知道近乎無内逺乎無外</hi>林無被褐山無<lb/>
韋帶<hi>老子曰聖人被褐懐玉漢書賈山上疏曰夫布衣韋帶之士修身於内成名於外</hi>皆象刻<lb/>
<pb n="KR4h0002_WYG_035-21a"/>
於百工兆發乎靈蔡<hi>尚書曰高宗夢得說使百工營求諸野乃審象旁求於天下孔安國</hi>
<hi>曰審所夢之人刻其形象也史記曰吕尚年老矣以漁釣奸周西伯將畋卜之曰所獲霸王之輔於是西伯獵</hi>
<hi>果遇太公論語子曰臧文仲居蔡鄭𤣥曰蔡謂國君之守龜也</hi>搢紳濟濟軒冕藹藹<hi>封禪</hi>
<hi>書曰因雜搢紳先王之略術毛萇詩傳曰濟濟多威儀也管子曰先王制軒冕足以著貴賤廣雅曰藹藹盛也</hi>
功與造化爭流德與二儀比大<hi>淮南子曰大丈夫無爲與造化逍遥周易曰易</hi>
<hi>有太極是生兩儀嚴君平老子指歸曰功與造化爭流德與天地齊光</hi>言未終公子蹶然<lb/>
而興<hi>莊子曰黄帝問廣成子廣成子蹶然而起司馬彪曰蹶病起貌</hi>曰鄙夫固陋守此<lb/>
狂狷<hi>鄙夫已見西征賦司馬遷書曰請略陳固陋論語子曰不得中行而與之必也狂狷乎狂者進取狷</hi>
<pb n="KR4h0002_WYG_035-21b"/>
<hi>者有所不爲也</hi>葢理有毁之而爭寶之訟解<hi>莊子曰庚市子肩之毁玉也淮南子</hi>
<hi>莊子后解曰庚市子聖人無慾者也人有爭財相鬭者庚市子毁玉於其間而鬭者止也</hi>言有怒之<lb/>
而齊王之疾痊<hi>吕氏春秋曰齊閔王病瘠徃宋迎文摯文摯視王病謂太子曰王病得怒當愈</hi>
<hi>愈則殺摯如何太子曰臣當與母共請於王必不殺子矣摯往不解履登牀履衣問王之疾王怒叱而起病即</hi>
<hi>瘳將生烹文摯太子與后請不得遂烹文摯司馬彪莊子注曰痊除也</hi>向子誘我以聾耳<lb/>
之樂棲我以蔀家之屋<hi>老子曰五音令人耳聾周易曰豊其屋蔀其家覆<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>障光之物</hi>
<hi>也旣豊其屋乂覆其家屋厚家覆闇之甚也</hi>田游馳蕩利刃駿足旣老氏之<lb/>
攸戒非吾人之所欲故靡得而應子<hi>老子曰馳騁田獵令人心發狂</hi>至<lb/>
<pb n="KR4h0002_WYG_035-22a"/>
聞皇風載韙時聖道淳<hi>杜預左氏傳注曰韙是也千匪切尚書曰政事惟醇孔安國曰</hi>
<hi>醇粹也</hi>舉實爲秋摛藻爲春<hi>韓詩外傳曰魏文侯之時子質仕而獲罪謂簡主吾不復</hi>
<hi>樹德簡主曰夫春樹桃李夏以得䕃其下秋得食其實今子樹其非人也荅賔戲曰摛藻如春革也</hi>下有<lb/>
可封之民上有大哉之君<hi>尚書大傳曰周人可比屋而封論語子曰大哉堯之爲君</hi>
<hi>惟天爲大惟堯則之民或爲屋</hi>余雖不敏請尋後塵<hi>論語顔囘曰囘雖不敏請事斯語應</hi>
<hi>瑗與桓元則書曰敢不策馳敬尋後塵</hi>
　詔<lb/>
　　詔一首<lb/>
<pb n="KR4h0002_WYG_035-22b"/>
　　　漢武帝<lb/>
詔曰葢有非常之功必待非常之人故馬或奔踶而致<lb/>
千里<hi>言焉不良或奔或踶御之以道而致千里之塗聲類曰踶躡也杜計切</hi>士或有負俗<lb/>
之累而立功名<hi>晉灼曰被世譏論也善曰越絕書曰有高世之材者必有負俗之累也</hi>夫<lb/>
泛駕之馬跅弛之士亦在御之而已<hi>應劭曰泛覆也馬有餘氣力乃能敗</hi>
<hi>駕泛方奉切如淳曰弛廢也士行卓異不□俗檢如見斥逐也<graphic n="KR1542" url="https://raw.githubusercontent.com/kanripo/KR-Gaiji/master/images/KR1542.png" mimeType="image/png"/>音拓或音尺</hi>其令州縣察吏<lb/>
民有茂才異等<hi>應劭曰舊言秀才避光武諱改稱茂才異等者越等軼群不與凡同也善曰察</hi>
<hi>觀也察審知然後薦之也</hi>可爲將相及使絕國者<hi>桓子新論雍門周曰逺赴絶國無相</hi>
<pb n="KR4h0002_WYG_035-23a"/>
<hi>見期</hi>
　　賢良詔一首<lb/>
　　　漢武帝<lb/>
朕聞昔在唐虞畫象而民不犯<hi>應劭曰二帝但畫衣冠章服而民不敢犯也尚</hi>
<hi>書大傳曰唐虞象刑而民不敢犯墨子曰畫衣冠而民不犯</hi>日月所燭罔不率俾<hi>大戴</hi>
<hi>禮孔子曰昔舜出入日月莫不率俾孔安國尚書傳曰無不循化而使也</hi>周之成康刑錯不<lb/>
用德及鳥獸<hi>紀年曰成康之際天下安寕刑措四十年不用毛詩序曰文王受命樂其有靈徳以</hi>
<hi>及鳥獸焉尸子曰湯之德及鳥獸矣</hi>教通四海海外肅愼<hi>晉灼曰東夷傳肅愼今挹婁地</hi>
<pb n="KR4h0002_WYG_035-23b"/>
<hi>是也在夫餘之東北千餘里大海之濵善曰大戴禮孔子曰昔舜西王母來獻其白玉琯云教通于四海海外</hi>
<hi>肅愼挹於甲切</hi>北發渠搜氏羌來服<hi>晉灼曰北發似國名也應劭曰禹貢析支渠搜屬雍</hi>
<hi>州在金河關之西善曰北發國名也大戴禮北發渠搜氏羌來服鄭𤣥詩箋曰氏羌夷狄國别在西方也</hi>星<lb/>
辰不孛日月不蝕山陵不崩川谷不塞<hi>大戴禮曰聖人有國則日月不</hi>
<hi>蝕星辰不孛川澤不竭山不崩解陵不絕矣</hi>麟鳯在郊藪河洛出圖書<hi>禮記曰聖</hi>
<hi>王所以順故鳯皇麒麟皆在郊藪周易曰河洛出圖書聖人則之</hi>烏虖何施而臻此乎<lb/>
今朕獲奉宗廟夙興以求夜寐以思若渉淵氷未知所<lb/>
濟<hi>尚書曰予唯小子若渉淵氷予惟徃求朕攸濟</hi>猗歟偉歟何行而可以彰先<lb/>
<pb n="KR4h0002_WYG_035-24a"/>
帝之洪業休德<hi>如淳曰猶詩曰猗歟那歟也猗美也偉大也歟辭也言美而且大</hi>上叅<lb/>
堯舜下配三王朕之不敏不能逺德此子大夫之所覩<lb/>
聞也<hi>國語越王句踐曰苟聞子大夫之言賈逵曰親而近故曰子大夫也</hi>賢良明於古今<lb/>
王事之體受䇿察問咸以書對著之于篇朕親覽焉<lb/>
　册<hi>說文曰册符命也諸侯進受於王象其札一長一短中有二編也</hi>
　　册魏公九錫文<hi>范曄後漢書曰曹操自爲魏公加九錫韓詩外傳曰諸侯之有德天</hi>
　　　<hi>子錫之一錫車焉再錫衣服三錫虎賁四錫樂器五錫納陛六錫朱戸七錫弓矢八錫鈇鉞九</hi>
　　　<hi>錫秬鬯謂之九錫也</hi>
<pb n="KR4h0002_WYG_035-24b"/>
　　　潘元茂<hi>文章志曰潘朂字元茂獻帝時爲尚書郎遷東海相未發拜尚書左丞病卒魏</hi>
　　　　<hi>錫朂所作</hi>
制詔<hi>蔡邕獨斷曰制詔者王之言必爲法制也詔猶告也三代無其文秦漢有也</hi>使持節丞<lb/>
相領冀州牧武平侯<hi>魏志曰建康元年天子假太祖節鉞封武平侯建康九年領冀州牧</hi>
<hi>也</hi>朕以不德少遭閔凶越在西土遷于唐衛<hi>朕謂獻帝也左氏傳</hi>
<hi>楚子曰不榖不德少主社稷又楚少宰如晉師曰寡君少遭閔凶又厚成叔弔于衛曰聞君不撫社稷而越任</hi>
<hi>佗境尚書曰逷矣西土之人范曄後漢書獻帝紀曰初平元年遷都長安興平二年車駕東歸李<graphic n="KR1336" url="https://raw.githubusercontent.com/kanripo/KR-Gaiji/master/images/KR1336.png" mimeType="image/png"/>復追戰王</hi>
<hi>師敗帝渡河幸長安建安元年六月幸聞喜七月車駕至洛陽漢書河東郡有安邑縣聞喜縣然自聞喜入洛</hi>
<pb n="KR4h0002_WYG_035-25a"/>
<hi>必塗經河内河内本衛國河東本唐堯所封故曰唐衛也</hi>當此之時若綴旒然<hi>公羊傳曰</hi>
<hi>君若贅旒然何休曰旒旗旈也贅猶綴也以譬者言爲下所執持東西耳</hi>宗廟乏祀社稷無<lb/>
位羣凶顗覦分裂諸夏<hi>左氏傳師服曰民服事其上而下無覬覦杜預曰下不冀望上</hi>
<hi>位也說文曰覬幸也覦欲也</hi>一人尺土朕無獲焉<hi>孟子曰紂之去武丁未久也尺地莫</hi>
<hi>非其有也一民莫非其臣也</hi>卽我高祖之命將墜於地朕用夙興假<lb/>
寐震悼于厥心<hi>論語子貢曰文武之道未墜於地毛詩曰夙興夜寐又曰假寐永歎楚辭曰心</hi>
<hi>震悼而不敢也</hi>曰惟祖惟父股肱先正其孰恤朕躬<hi>尚書曰臣作朕股肱</hi>
<hi>耳目又曰亦惟先正克左右昭事厥辟又曰惟祖也惟父其伊恤朕躬鄭𤣥曰先正先臣爲公卿大夫</hi>乃誘<lb/>
<pb n="KR4h0002_WYG_035-25b"/>
天衷誕育丞相<hi>左氏傳寗武與衛人盟曰用昭乞盟于爾大神以誘天衷毛萇詩傳曰誕大也</hi>
<hi>鄭𤣥曰大矣后稷之生也</hi>保乂我皇家𢎞濟于艱難朕實頼之<hi>尚書周公</hi>
<hi>曰天受平格保乂有殷又曰用敬保元子𢎞濟于艱難左氏傳然明曰鄭國其實賴之也</hi>今將授君<lb/>
典禮其敬聽朕命昔者董卓初興國難羣后失位以謀<lb/>
王室君則攝進首啟戎行此君之忠於本朝也<hi>魏志曰董卓癈</hi>
<hi>帝爲𢎞農王而立獻帝將軍袁紹等同時俱起卓兵强莫敢先進太祖遂引兵西左氏傳王子朝告于諸候曰</hi>
<hi>釋位以間王政又曰㑹于洮謀王室也服䖍曰諸侯釋其私政而佐王室</hi>後及黄巾反易天<lb/>
常侵我三州延于平民君又討之翦除其迹以寜東夏<lb/>
<pb n="KR4h0002_WYG_035-26a"/>
此又君之功也<hi>魏志曰青州黄巾衆有百餘萬入兖州遂轉入東平太祖遂進兵擊黄巾於壽</hi>
<hi>張東破之黄巾至濟北乞降左氏傳太史克曰顓項氏有不才子以亂天常尚書曰蚩尤惟始作亂延及平民</hi>
韓暹楊奉專用威命又賴君勲剋黜其難<hi>魏志曰韓暹楊奉以天子</hi>
<hi>還洛陽奉别屯梁太祖遂至洛陽遯走公征奉奉南奔袁術遂攻其梁屯抜之也</hi>遂建許都造<lb/>
其京畿設官兆祀不失舊物天地鬼神於是獲乂此又<lb/>
君之功也<hi>魏志曰建安元年洛陽殘破太祖都許至是宗廟社稷制度始立周禮曰設官分職又曰</hi>
<hi>兆五帝於四郊鄭玄曰兆為壇之營域也左氏傳伍員曰少康祀夏配天不失舊物也</hi>袁術僭逆肆<lb/>
于淮南懾憚君靈用丕顯謀蘄陽之役橋蕤授首<hi>魏志曰袁</hi>
<pb n="KR4h0002_WYG_035-26b"/>
<hi>術字公路欲稱帝於淮南術侵陳公東征之術聞公自來棄軍走畱其將橋蕤公擊破蕤等斬之左氏傳曰肆</hi>
<hi>於民上杜預曰肆施也蘄縣屬沛在陳之東也</hi>稜威南厲術以殞潰此又君之<lb/>
功也<hi>魏志曰吕布字奉先五原人也爲兖州牧建安三年公東征大破之布乃還固守公遂決泗沂水以</hi>
<hi>灌城禽布殺之長楊賦曰迴戈邪指南越相夷</hi>乗軒將返張揚沮斃眭固伏罪<lb/>
張繡稽伏此又君之功也<hi>魏志曰張掦字稚叔雲中人也董卓以爲建義將軍建安</hi>
<hi>四年公征吕布張揚將楊醜殺揚以應太祖揚將眭固殺醜將其衆欲北合袁紹太祖遣史涣邀擊之殺固又</hi>
<hi>曰張繡武威人驃騎將軍濟族子也濟死繡領其衆屯宛太祖南征軍育水繡等舉降左氏傳曰楚王告令尹</hi>
<hi>改乗轅而北之毛萇詩傳曰沮壊也</hi>袁紹逆常謀危社稷慿恃其衆稱兵<lb/>
<pb n="KR4h0002_WYG_035-27a"/>
内侮<hi>魏志曰袁紹字本初汝南人天子以紹爲太尉㑹太祖迎天子都許紹擇精卒十萬騎萬四將攻許</hi>
<hi>也</hi>當此之時王師寡弱天下寒心莫有固志<hi>寒心已見上文周易</hi>
<hi>曰執用黄牛固志也</hi>君執大節精貫白日<hi>論語曾子曰臨大節而不可奪戰國策唐睢謂</hi>
<hi>秦王曰聶政之刺韓傫也白虹貫日</hi>奮其武怒運諸神策致届官度大殱<lb/>
醜類<hi>魏志曰建安五年公軍官渡袁紹遣車運榖使淳于瓊送之公撃瓊斬之紹衆大潰紹棄軍走毛詩</hi>
<hi>曰致天之罸届于牧野鄭𤣥曰致天所以罸殛紂也爾雅曰殱盡也醜衆也</hi>俾我國家拯於<lb/>
危墜此又君之功也<hi>說文曰岀溺爲拯也</hi>濟師洪河拓定四州<hi>青冀</hi>
<hi>幽并也</hi>袁譚高幹咸梟其首<hi>魏志曰紹出長子譚領青州又曰建安十年公攻袁譚破</hi>
<pb n="KR4h0002_WYG_035-27b"/>
<hi>之斬譚又曰袁紹以甥高幹領并州牧公征幹幹遂走荆州上洛都尉王琰捕斬之漢書音義曰懸首於木上</hi>
<hi>曰梟也</hi>海盜奔迸黒山順軌此又君之功也<hi>魏志曰公東征海賊管承</hi>
<hi>至淳于遣樂進擊破之承走入海隝又曰黒山賊張燕率其衆降封爲列侯</hi>烏丸三種崇亂二<lb/>
世袁尚因之逼據塞北<hi>魏志曰三郡烏丸承天下亂破幽州略有漢民袁紹皆立其酋</hi>
<hi>豪爲單于遼西單于蹹頓尤彊故尚兄弟歸之數入塞爲害尚書周公曰乃大䧏罰崇亂有夏孔安國云崇重</hi>
<hi>也</hi>束馬懸車一征而滅此又君之功也<hi>魏志曰君北征三郡烏丸袁尚</hi>
<hi>袁熈與蹹頓遼西單于樓班右北平單于巨祗等數萬騎逆軍公縱兵擊之虜衆大崩斬蹹頓奔遼東遼東太</hi>
<hi>守公孫康卽斬尚熈等傳其首管子曰桓公征孤竹之君懸車束馬踰太行至卑耳之山也</hi>劉表背<lb/>
<pb n="KR4h0002_WYG_035-28a"/>
誕不供貢職王師首路威風先逝百城八郡交臂屈膝<lb/>
此又君之功也<hi>魏志曰建安十三年公南征劉表表卒其子琮䧏左氏傳楚王州犂謂鄭行人</hi>
<hi>揮曰子姑憂子晢之欲背誕也管仲曰爾貢苞茅不入王祭不供廣雅曰首向也戰國策張儀曰交臂而事齊</hi>
<hi>楚檄蜀文曰匈奴屈膝請和也</hi>馬超成宜同惡相濟濵據河潼求逞所<lb/>
欲殄之渭南獻馘萬計遂定邉城撫和戎狄此又君之<lb/>
功也<hi>魏志曰建安十六年關上諸將馬超韓遂成宜等反超等屯潼關公西征與超等夾關戰公乃分兵</hi>
<hi>結營於渭南賊亱攻營伏兵擊破之斬成宜周書太公曰同惡相助同好相趨思𤣥賦曰飄飄神舉求逞所欲</hi>
<hi>小雅曰殄盡也毛詩曰在泮獻馘鄭𤣥曰馘所格者左耳之羽獵賦曰杖鏌鎁而羅者以萬計長楊賦曰永無</hi>
<pb n="KR4h0002_WYG_035-28b"/>
<hi>邉城之災左氏傳晉侯謂魏綘曰子教寡人和諸戎狄也</hi>鮮卑丁令重譯而至單于<lb/>
白屋請吏帥職此又君之功也<hi>鮮卑丁令二國名重譯已見上文張茂先博物</hi>
<hi>志曰北方五狄一曰匈奴二曰穢貃三曰密吉四曰單于五日白屋然白屋今靺鞨也單于今之契丹也本並</hi>
<hi>以箄于爲單于疑字誤也箄音必計反劉淵林魏都賦注曰北羈單于白屋范曄後漢書曰北羈單于謂耿恭</hi>
<hi>曰若降者當封爲白屋王漢書曰卭笮請吏北面南夷也又曰滇王䧏請吏然請吏請漢爲之置吏也</hi>君<lb/>
有定天下之功重以明徳<hi>左氏傳史趙曰舜重以明德宣德於逺也</hi>班叙海<lb/>
内宣美風俗旁施勤教恤愼刑獄<hi>尚書曰旁作穆穆迓衡弗迷文武勤教又</hi>
<hi>曰欽哉欽哉惟刑之恤哉又曰文王罔攸兼于庶獄庶愼也</hi>吏無苛政民不回慝<hi>禮記</hi>
<pb n="KR4h0002_WYG_035-29a"/>
<hi>曰孔子過山側有婦哭於墓者而使子貢問之曰昔者吾舅死於虎夫又死焉吾子又死焉夫子曰何不去也曰無苛政左氏</hi>
<hi>傳李文子曰少皥氏有不才子曰靖譖庸囘服讒蒐慝杜預曰囘慝惡也</hi>敦崇帝族援繼絶世舊徳<lb/>
前功罔不咸秩<hi>尚書曰孰叙九族鄭𤣥詩箋曰崇厚也論語繼絕也周易曰食舊徳貞厲終吉尚書曰咸秩無</hi>
<hi>文也</hi>雖伊尹格于皇天周公光于四海方之蔑如也<hi>尚書曰時則有若伊尹格</hi>
<hi>于皇天孝經曰孝悌之至通于神明光于四海法言曰世稱東方生之盛其遺書蔑如也毛萇詩傳曰蔑無也</hi>朕聞先<lb/>
王並建明徳胙之以土分之以民<hi>左氏傳曰子魚曰昔武王選建明徳以蕃屏周又衆仲曰</hi>
<hi>天子建徳因生以賜姓胙之以土而命之氏又子魚曰武王分康叔殷人七族</hi>崇其寵章備其禮物所<lb/>
以蕃衛王室左右厥世也<hi>鄭𤣥禮記注曰崇猶尊也禮記曰以為旗章以别貴賤鄭𤣥曰章識也尚</hi>
<pb n="KR4h0002_WYG_035-29b"/>
<hi>書曰統承先王修其禮物又曰率由典常以蕃王室又曰予欲左右有民也</hi>其在周成管蔡不靖<hi>尚書</hi>
<hi>曰武王既喪管叔及其犀弟乃流言於國又曰西土之人亦不靖</hi>懲難念功乃使邵康公錫齊<lb/>
太公履東至于海西至於河南至于穆陵北至于無棣五侯九<lb/>
伯實得征之<hi>左氏傳管仲對屈完之辭</hi>世胙太師以表東海<hi>左氏傳王使劉定公賜齊侯命</hi>
<hi>曰世胙太師以表東海杜預曰表顯也</hi>爰及襄王亦有楚人不供王職又命晉文<lb/>
登為侯伯錫以二輅虎賁鈇鉞秬鬯弓矢大啓南陽世作盟主<lb/>
<hi>左氏傳曰晉侯及楚人戰于城濮楚人敗績王䇿命晉侯為侯伯賜之大輅戎輅秬鬯一卣虎賁三百人又曰晉文侯朝王王</hi>
<hi>與之陽樊攢茅之田於是始啓南陽乂范宣子曰晉主夏盟杜預曰為諸夏盟主也</hi>故周室之不壊繄二<lb/>
<pb n="KR4h0002_WYG_035-30a"/>
國是賴<hi>二國齊晉也左氏傳王使劉定公賜齊侯命曰王室不壞繄伯舅是賴杜預曰繄發聲也</hi>今君稱<lb/>
丕顯徳明保朕躬奉荅天命導揚𢎞烈<hi>尚書曰王曰公明係予冲子稱丕顯徳以</hi>
<hi>予小子楊文武烈奉答天命</hi>綏爰九域罔不率俾<hi>尚書曰綏爰有衆曰無戲怠韓詩曰方命厥后</hi>
<hi>奄有九域嶭君曰九域九州也尚書注曰海隅日出罔不率俾</hi>功高乎伊周而賞卑乎齊晉<lb/>
朕甚恧<hi>女六切</hi>焉<hi>漢書哀帝詔曰惟念徳報未殊朕甚恧焉</hi>朕以𦕈身託于兆<lb/>
民之上<hi>漢書宣帝詔曰朕以眇身奉承宗祖又曰託於兆民之上也</hi>永思厥艱若渉<lb/>
淵水非君攸濟朕無任焉<hi>尚書曰肆予沖人永思厥艱又曰已予惟小子若渉淵水</hi>
<hi>予惟往求朕攸濟</hi>今以冀州之河東河内魏郡趙國中山鉅鹿<lb/>
<pb n="KR4h0002_WYG_035-30b"/>
常山安平甘陵平原凡十郡封君為魏公使使持節御<lb/>
史大夫慮授君印綬册書金虎符第一至第五竹使符<lb/>
第一至第十<hi>魏志曰天子使御史大夫郗慮持節策命公為魏公司馬彪續漢書曰慮守鴻豫山</hi>
<hi>陽人應劭漢官儀曰金銅虎符五竹使符十范曄後漢書杜詩上書曰舊制發兵皆以虎符其餘徴調竹使符</hi>
錫君𤣥土苴以白茅爰契爾龜用建冡社<hi>尚書緯曰天子社東方青南方</hi>
<hi>赤西方白北方黒上冒以黄土將封諸侯各取方土苴以白茅以為社毛詩曰爰始爰謀爰契我龜毛萇曰契</hi>
<hi>問也鄭𤣥曰契灼其龜毛詩曰乃立冡土戎醜攸行毛萇詩傳曰冡土大社也</hi>昔在周室畢<lb/>
公毛公入爲卿佐<hi>尚書曰乃召畢公毛公孔安國曰畢毛皆國名入為天子公卿也</hi>周<lb/>
<pb n="KR4h0002_WYG_035-31a"/>
卲師保出爲二伯<hi>尚書曰卲公爲保周公爲師鄭𤣥毛詩箋曰召伯姬姓也作上公爲二伯</hi>
外内之任君實宜之其以丞相領冀州牧如故今更下<lb/>
傳璽肅將朕命以允華夏其上故傳武平侯印綬<hi>應劭風俗</hi>
<hi>通曰諸侯有傳信乃得舍於傳故旣下新傳命上故傳及印綬也尚書曰肅將天威又曰夙夜出納朕命惟允</hi>
<hi>爾雅曰允信也</hi>今又加君九錫其敬聽後命<hi>左氏傳宰孔曰且有後命也</hi>以<lb/>
君經緯禮律爲民軌儀<hi>家語孔子曰唐叔封於晉以經緯其民王肅曰經緯猶織以成</hi>
<hi>之國語泠州鳩曰爾民軌儀也</hi>使安職業無或遷志是用錫君大輅戎<lb/>
輅各一𤣥牡二駟<hi>杜預左氏傳注曰大輅金輅戎輅戎車也</hi>君勸分務本嗇民<lb/>
<pb n="KR4h0002_WYG_035-31b"/>
昬作<hi>左氏傳臧文仲曰貶食省用務嗇勸分杜預曰勸分有無相濟也漢書詔曰農天下之本也而人或</hi>
<hi>不務本而事未尚書曰惰農自安弗暋作勞也</hi>粟帛滯積大業惟興是用錫君<lb/>
衮冕之服赤舄副焉<hi>韋昭漢書注曰滯積乆也易曰富有之謂大業韋昭漢書注曰衮巻</hi>
<hi>龍衣𤣥上纁下冕冠也周禮曰王之服屨赤舄青絢也</hi>君敦尚謙讓俾民興行<hi>杜預</hi>
<hi>左氏傳曰尚上也孝經曰陳之以德義而民興行先之以敬讓而民不爭也</hi>少長有禮上下<lb/>
咸和<hi>左氏傳晉侯觀師曰少長有禮其可用也孝經子曰上下無怨尚書曰用咸和萬民也</hi>是用<lb/>
錫君軒懸之樂六佾之舞<hi>周禮曰小胥掌正樂懸之位諸候軒懸鄭司農曰軒懸去</hi>
<hi>一面也左氏傳曰公問羽數於衆仲衆仲對曰諸候用六杜預曰六六三十六人也</hi>君翼宣風化<lb/>
<pb n="KR4h0002_WYG_035-32a"/>
爰發四方<hi>尚書曰予欲左右有民汝翼予欲宣力四方汝爲毛詩曰賦政于外四方爰發</hi>逺人<lb/>
囘面華夏充實<hi>劇秦美新曰海外遐方囘面内向漢書班固昭紀贊曰匈奴和親百姓充實也</hi>
是用錫君朱戸以居<hi>服䖍漢書注曰朱戸天子之禮也朱戸赤戸也潘朂集曰制詔魏公</hi>
<hi>朱戸納陛就所治作也</hi>君研其明哲思帝所難<hi>鄭𤣥周易注曰研喻思慮哲尚書咎</hi>
<hi>繇曰在知人禹曰咸若時惟帝其難之知人則哲能官人也</hi>官才任賢羣善必舉<hi>尚書</hi>
<hi>伊尹曰任官惟賢才論語子曰舉善而教不能則勸也</hi>是用錫君納陛以登<hi>漢書音義</hi>
<hi>如淳注曰刻殿基以爲陛以有兩旁上下安也孟康曰謂鑿殿基際爲陛不使露也孟說是也尊者不欲露而</hi>
<hi>升陛故内之霤也</hi>君秉國之均正色處中<hi>毛詩曰秉國之均四方是維尚書王曰正</hi>
<pb n="KR4h0002_WYG_035-32b"/>
<hi>色率下也</hi>纎毫之惡靡不抑退<hi>謝承後漢書曰李咸奏曰春秋之義貶纎介之惡采毫毛</hi>
<hi>之善也</hi>是用錫君虎賁之士三百人<hi>虎賁三百人已見上文</hi>君糾䖍<lb/>
天刑章厥有罪<hi>國語敬姜曰大史司載糾䖍天刑韋昭曰糾察也䖍敬也刑法也尚書曰降災</hi>
<hi>于夏以彰厥罪也</hi>犯關干紀莫不誅殛<hi>左氏傳季孫盟臧氏曰無或如臧孫紇干國之</hi>
<hi>紀犯門斬關孔安國尚書傳曰殛誅也</hi>是用錫君鈇鉞各一<hi>蒼頡篇曰鉄椹也質也又</hi>
<hi>曰鉞斧也</hi>君龍驤虎視旁眺八維<hi>鄒陽上書曰蛟龍驤首周易曰虎視眈眈楚辭曰引</hi>
<hi>八維以自導也</hi>掩討逆節折衝四海<hi>毛萇詩傳曰揜大也漢書主父偃說上曰今以法割</hi>
<hi>諸侯則逆節萌起晏子春秋孔子曰不出樽俎之間而折衝千里之外子之謂也</hi>是用錫君彤<lb/>
<pb n="KR4h0002_WYG_035-33a"/>
弓一彤矢百玈弓十玈矢千<hi>杜預左氏傳注曰彤赤也玈黑也弓一矢百則矢千</hi>
<hi>弓十矣</hi>君以温恭爲基孝友爲德<hi>毛詩曰温温恭人惟德之基又曰張仲孝友也</hi>
明允篤誠感乎朕思<hi>左氏傳曰高陽氏有子明允篤誠也</hi>是用錫君秬鬯<lb/>
一卣珪瓚副焉<hi>孔安國尚書傳曰黒黍曰秬釀以鬯草卣中樽也以圭爲杓謂之圭瓚也</hi>魏<lb/>
國置丞相以下羣卿百僚皆如漢初諸王之制君往欽<lb/>
哉敬服朕命簡恤爾衆時亮庶功用終爾顯德對揚我<lb/>
高祖之休命<hi>尚書王曰簡恤爾命用成爾顯徳又曰惟時亮天功又曰敢對掦天子休命也</hi>
　<lb/>
<pb n="KR4h0002_WYG_035-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文選巻三十五<lb/>
</p>
<p>
</p>
  </div>
</body>
</text>
</TEI>
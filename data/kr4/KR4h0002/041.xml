<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文選巻四十一</head>
    <p>
<pb n="KR4h0002_WYG_041-1a"/>
欽定四庫全書<lb/>
　文選巻四十一　　　　　　梁　蕭統　編<lb/>
　　　　　　　　　　　　　唐　李善　註<lb/>
　　答蘇武書<lb/>
　　　李少卿<lb/>
子卿足下<hi>蔡邕獨斷曰陛下者羣臣與至尊言不敢指斥天子故呼在陛下者而告之因卑逹□之</hi>
<hi>意也及羣臣庶士相與言殿下閣下足下侍者執事之屬皆此類也</hi>勤宣令徳策名清時<lb/>
<hi>左氏傳僖公三十三年狐突對晉恵公曰策名委質貳乃辟也策名謂君簡書臣之名清時謂昭帝之時</hi>榮<lb/>
<pb n="KR4h0002_WYG_041-1b"/>
問休暢幸甚幸甚<hi>小雅曰非分而得謂之幸</hi>逺託異國昔人所悲<hi>桓子</hi>
<hi>新論雍門周鼓琴見孟嘗君曰先生鼔琴亦能令悲乎對曰所令悲者□赴絶國無相見期若此人者但聞飛</hi>
<hi>鳥之號秋風蕭條則心傷矣</hi>望風懐想能不依依昔者不遺逺辱還<lb/>
答慰誨勤勤有踰骨肉陵雖不敏<hi>孝經曰參不敏</hi>能不慨然自<lb/>
從初降以至今日身之窮困獨坐愁苦終日無覩但見<lb/>
異類<hi>家語孔子曰舜之為君□於異類王肅曰異類四方夷狄也</hi>韋韝<hi>古豆/切</hi>毳<hi>川芮切</hi>
幙以禦風雨羶肉酪漿以充飢渴<hi>説文曰韝臂衣也漢書□君緑幘傳韝注</hi>
<hi>曰韝形如射韝縳左右手於事便也毳聫氊帳也烏孫公主歌曰肉為食酪為漿</hi>舉目言笑誰<lb/>
<pb n="KR4h0002_WYG_041-2a"/>
與為歡胡地𤣥冰邊土慘裂<hi>説文曰慘毒也廣雅曰裂分也</hi>但聞悲風<lb/>
蕭條之聲凉秋九月塞外草衰夜不能寐側耳逺聼胡<lb/>
笳互動牧馬悲鳴<hi>杜摯笳賦序曰笳者李伯陽入西戎所作也傳𤣥笳賦序曰吹葉為聲説</hi>
<hi>文作葭毛詩曰䮐䮐牧馬</hi>吟嘯成羣邊聲四起晨坐聼之不覺淚下<lb/>
嗟乎子卿陵獨何心能不悲哉與子别後益復無聊<hi>賈逵</hi>
<hi>國詔注曰聊頼也</hi>上念老母臨年被戮妻子無辜竝為鯨鯢<hi>左氏</hi>
<hi>傳楚子曰古者明王伐不敬取其鯨鯢而封之以為大戮杜預曰鯨鯢大魚以喻不義之人吞食小國</hi>身<lb/>
負國恩為世所悲<hi>背思不報為負恩也鄭𤣥禮記注曰負背也</hi>子歸受榮我<lb/>
<pb n="KR4h0002_WYG_041-2b"/>
留受辱命也如何身出禮義之鄉而入無知之俗違棄<lb/>
君親之恩長為蠻夷之域傷已令先君之嗣<hi>先君謂其父當户也</hi>
<hi>即廣之子</hi>更成戎狄之族又自悲矣功大罪小不䝉明察孤<lb/>
負陵心區區之意每一念至忽然㤀生陵不難刺<hi>七亦切</hi>
心以自明刎<hi>士粉切</hi>頸以見志顧國家於我已矣<hi>王逸注離騒曰</hi>
<hi>已矣絶望之辭也</hi>殺身無益適足增羞故每攘臂忍辱輒復苟<lb/>
活<hi>孟子曰馮婦善摶虎攘臂下車衆皆悦之</hi>左右之人見陵如此以為不入<lb/>
耳之歡來相勸勉異方之樂秪<hi>音支</hi>令人悲增忉怛耳<hi>爾雅</hi>
<pb n="KR4h0002_WYG_041-3a"/>
<hi>曰忉憂也方言曰怛痛也</hi>嗟乎子卿人之相知貴相知心前書倉卒<lb/>
<hi>七忽切</hi>未盡所懐故復略而言之昔先帝授陵歩卒五千<lb/>
<hi>先帝謂武帝也</hi>出征絶域五將失道陵獨遇戰<hi>漢書武紀曰天漢二年將軍李</hi>
<hi>廣利出酒泉公孫敖出西河騎都尉李陵將歩卒五千出居延時無五將未審陵書之誤而武紀略之集表云</hi>
<hi>臣以天漢二年到塞外尋被詔書責臣不進臣輒引師前到浚稽山五將失道詳此亦不云其名</hi>而裹<lb/>
萬里之糧帥徒歩之師出天漢之外入强胡之域<hi>漢書蕭何</hi>
<hi>曰語天漢其稱甚美臣瓚按流俗語曰天漢其言常以漢配天此美名也</hi>以五千之衆對十<lb/>
萬之軍䇿疲乏之兵當新羈之馬<hi>説文曰羈馬絡頭也</hi>然猶斬將<lb/>
<pb n="KR4h0002_WYG_041-3b"/>
搴<hi>□展切</hi>旗追奔逐北<hi>史記曰斬將搴旗之士臣瓚按㧞取曰搴商君書曰職勝逐北服䖍</hi>
<hi>漢書注曰師敗曰北</hi>滅跡埽塵斬其梟帥<hi>張晏漢書注曰驍勇也若六博之梟</hi>使三<lb/>
軍之士視死如歸<hi>呂氏春秋管仲謂齊侯曰平原廣域車不結軌士不旋踵鼔之使三軍之</hi>
<hi>士視死如歸臣不如王成子父</hi>陵也不才希當大任<hi>呂氏春秋淳于髠曰臣不肖不足以</hi>
<hi>當大任</hi>意謂此時功難堪矣<hi>説文作戡戡勝也此堪□地名今傳俗用</hi>匈奴既<lb/>
敗舉國興師<hi>劉兆榖梁注曰舉盡也</hi>更練精兵强踰十萬單于臨<lb/>
陣親自合圍客主之形既不相如<hi>而去切</hi>步馬之勢又甚<lb/>
懸絕疲兵再戰一以當千然猶扶乘創<hi>初良切</hi>痛决命爭<lb/>
<pb n="KR4h0002_WYG_041-4a"/>
首<hi>漢書曰陵與單于連戰士卒矢傷三創者載輦兩創者將車一創者持兵</hi>死傷積野餘不滿<lb/>
百而皆扶病不任干戈然陵振臂一呼創病皆起舉刃<lb/>
指虜胡馬奔走兵盡矢窮人無尺鐡猶復徒首奮呼<hi>火故</hi>
<hi>切徒空也言空首奮擊無復申胄</hi>爭為先登當此時也天地為陵震怒<lb/>
戰士為陵飲血<hi>血即淚也燕丹子曰太子戱欷飲淚</hi>單于謂陵不可復得<lb/>
便欲引還而賊臣敎之遂便復戰<hi>賊臣謂管敢也李陵傳云軍候管敢為軍</hi>
<hi>旅候被校尉笞之五十亾人匃奴于時匃奴與陵戰至塞恐漢有伏兵欲引還敢曰漢無伏兵匃奴因大進新</hi>
<hi>兵陵戰□于山漢軍敗弓父竝盡陵於是遂降</hi>故陵不得免耳昔高皇帝以三<lb/>
<pb n="KR4h0002_WYG_041-4b"/>
十萬衆困於平城當此之時猛將如雲謀臣如雨然猶<lb/>
七日不食僅乃得免<hi>史記曰髙祖自將擊韓王信遂至平城為匈奴所□七日不得食用</hi>
<hi>陳平祕計始得免毛詩曰齊子歸止其從如雲人曰其從如兩何休公羊注曰僅纔也</hi>况當陵者<lb/>
豈易為力哉而執事云云<hi>謂漢朝執事之人也</hi>苟怨陵以不死然<lb/>
陵不死罪也子卿視陵豈偷生之士而惜死之人哉寧<lb/>
有背君親捐妻子而反為利者乎然陵不死有所為也故<lb/>
欲如前書之言報恩於國主耳<hi>李陵前與蘇子卿書云陵前為子卿死之計所</hi>
<hi>以然者冀其驅醜虜翻然南馳故且屈以求伸若將不死功成事立則將上報厚恩下顯祖考之明也</hi>誠<lb/>
<pb n="KR4h0002_WYG_041-5a"/>
以虚死不如立節滅名不如報徳也<hi>琴□曰重耳將自殺子曰申生虚死</hi>
<hi>子復隨之</hi>昔范蠡不殉㑹稽之恥曹沬<hi>亾具切</hi>不死三敗之辱<lb/>
卒<hi>子律切</hi>復勾踐之讎報魯國之羞<hi>史記曰呉王發精卒擊越敗之越王乃以</hi>
<hi>餘兵五千人保棲於㑹稽勾踐令大夫種行成於呉王王赦越勾踐自㑹稽七年撫循其士民呉王北㑹諸侯</hi>
<hi>於黄池范亟日可矣乃發兵伐呉呉師敗乃請成於越後四年越後伐呉呉師敗呉王遂自殺又曰曹沬者魯</hi>
<hi>人以勇力事魯莊公為魯將與齊戰三戰三北莊公懼乃獻逐邑之地以和猶復以為將齊桓公許與魯㑹于</hi>
<hi>柯桓公與莊公既盟于壇上曹沬執七首劫齊桓公桓公問曰子將何欲曹沬曰齊強□弱而大國侵魯亦已</hi>
<hi>甚矣今魯城壞□境君其圖之桓公乃許盡還魯之侵地</hi>區區之心竊慕此耳何圖<lb/>
<pb n="KR4h0002_WYG_041-5b"/>
志未立而怨已成計未從而骨肉受刑<hi>漢書曰公孫敖捕得生口言陵</hi>
<hi>欲單于為兵以備漢於是族陵家母弟妻子皆伏誅</hi>此陵所以仰天椎<hi>直追切</hi>心而<lb/>
泣血也足下又云漢與功臣不薄子為漢臣安得不云<lb/>
爾乎昔蕭樊囚縶韓彭葅醢<hi>史記曰相國蕭何為民請曰長安地狹上林中多空</hi>
<hi>棄地願令民得入田収藁無為獸食上大怒曰相國多受賈人財物乃請吾苑遂下廷尉械繫之又曰髙祖病有</hi>
<hi>人惡樊噲黨呂氏即曰上一日宮車晏駕則噲欲以兵盡誅戲氏趙王如意之屬髙祖大怒乃使陳平載絳候</hi>
<hi>代將而即軍中斬噲陳平畏呂氏執噲詣長安又曰陳稀反韓信在長安欲應之事覺呂后使武士縳信斬於</hi>
<hi>長安鍾室又曰彭越反髙祖赦之遷處蜀道著青衣行至鄭逢呂后從長安來泣曰願處故昌邑后許諾既至</hi>
<pb n="KR4h0002_WYG_041-6a"/>
<hi>白上曰彭越壯士也今徙蜀自遺患不如將之令其舍人告越反遂夷三族黥布傳薛公曰前年盬彭越徃年</hi>
<hi>殺韓信説文□葅肉醬也</hi>　鼂錯受戮周魏見辜<hi>鼂錯已見西征賦漢書周勃為丞相十餘</hi>
<hi>月上乃免丞相就國嵗餘每河南尉守行縣至絳絳侯勃自畏恐誅常被中令家人持兵以自衛其後人有上</hi>
<hi>書告勃欲反下廷尉捕治之又曰竇嬰景帝時呉楚反拜嬰為大將軍七國破封嬰為魏其侯坐灌夫駡丞相</hi>
<hi>□蚡不敬遂論嬰  棄市</hi>其餘佐命立功之士賈誼亞夫之徒皆信<lb/>
命世之才抱將相之具而受小人之讒竝受禍敗之辱<lb/>
卒使懐才受謗能不得展彼二子之遐舉誰不為之痛<lb/>
心哉<hi>左氏傳曰太上有立徳其次有立功賈誼已見鵬鳥賦漢書曰周亞夫諌上不用因謝病免相亞夫</hi>
<pb n="KR4h0002_WYG_041-6b"/>
<hi>子為父買官尚方甲楯五百被召詣廷尉責問曰君侯欲反乎亞夫曰所買乃葬器也何謂反乎吏侵之益急</hi>
<hi>遂入廷尉不食五日毆血而死孟子曰千年一聖五百年一賢賢聖未出其中有命世者二子謂范蠡曹沬也</hi>
<hi>言諸侯才能者被囚戮不如二子之能雪恥報功也</hi>陵先將軍功略葢天地義勇<lb/>
冠三軍徒失貴臣之意剄身絶域之表此功臣義士所<lb/>
以負戟而長歎者也何謂不薄哉<hi>先將軍謂李廣也貴臣謂衛青也漢書曰</hi>
<hi>元狩四年大將軍衛青擊匈奴廣為前將軍出塞捕虜知單于所居處乃自部精兵而令廣出東道東道廻逺</hi>
<hi>廣辭曰臣結髪而與匈奴戰願居前大將軍不聼廣意色愠怒引兵東道或失道後大將軍大將軍因問失道</hi>
<hi>狀欲上書報天子廣未對大將軍長史忽責廣廣謂其麾下曰結髪與匈奴大小十餘戰今幸從大將軍出接</hi>
<pb n="KR4h0002_WYG_041-7a"/>
<hi>單子兵而大將軍令廣部行廻逺又迷失道豈非天哉且廣年六十餘終不復對刀筆之吏遂引刀自剄音義</hi>
<hi>鄭徳曰以刀割頸曰剄姑鼎切</hi>且足下昔以單車之使適萬乘之虜遭<lb/>
時不遇至于伏劒不顧流離辛苦幾<hi>巨依切</hi>死塞北之野<lb/>
<hi>漢書曰漢遣蘇武以中郎將持節送匈奴使留在漢者匈奴方欲使送武㑹匈奴緱王長水虞常反匈奴中常</hi>
<hi>以告武副使張勝勝許以貨物與常一人夜亾告之緱王等死虞常生得匈奴使衛律治其事張勝以告武武</hi>
<hi>曰事如此必及我衛律召武受辭武謂惠等屈節辱命雖生何面曰以歸漢引佩刀以自刺衛律驚自抱持武</hi>
<hi>武氣絶半日復息乃徙武北海上無人處</hi>丁年奉使皓首而歸<hi>丁年謂丁壯之年也漢書</hi>
<hi>曰武留匈奴凡十九嵗始以强壯出及還鬢髪盡白</hi>老母終堂生妻去帷<hi>漢書陵謂武曰</hi>
<pb n="KR4h0002_WYG_041-7b"/>
<hi>陵來時太夫人已不幸陵送至陽陵子卿婦年少聞已更嫁</hi>此天下所希聞古今所<lb/>
未有也蠻貊之人尚猶嘉子之節况為天下之主乎陵<lb/>
謂足下當享茅土之薦受千乘之賞<hi>尚書緯曰天子社東方青南方亦四</hi>
<hi>方白北方黒土冐以黄土將封諸候各取方土苴以白茅以為社論語曰道千乘之國漢書曰兵車千乘諸候</hi>
<hi>之大者</hi>聞子之歸賜不過二百萬位不過典屬國<hi>漢書元始元年</hi>
<hi>武至京師拜為典屬國秩中二千石賜錢二百萬</hi>無尺土之封加子之勤而妨<lb/>
功害能之臣盡為萬戸侯親戚貪侫之類悉為廊廟宰<lb/>
子尚如此陵復何望哉且漢厚誅陵以不死薄賞子以<lb/>
<pb n="KR4h0002_WYG_041-8a"/>
守節欲使逺聼之臣望風馳命此實難矣所以每顧而<lb/>
不悔者也陵雖孤恩漢亦負徳<hi>言陵無功以報漢為孤恩漢戮陵母為負徳論</hi>
<hi>語曰徳不孤必有鄰</hi>昔人有言雖忠不烈視死如歸陵誠能安<hi>言陵</hi>
<hi>忠誠能安於死事</hi>而主豈復能眷眷乎男兒生以不成名死則<lb/>
葬蠻夷中誰復能屈身稽顙還向北闕使刀筆之吏弄<lb/>
其文墨耶<hi>史記張釋之曰秦任刀筆之吏又功臣曰蕭何徒持文墨顯居臣上</hi>願足下勿<lb/>
復望陵嗟呼子卿夫復何言相去萬里人絶路殊生為<lb/>
别世之人死為異域之鬼長與足下生死辭矣幸謝故<lb/>
<pb n="KR4h0002_WYG_041-8b"/>
人<hi>故人謂任立政大將軍霍光上官桀等</hi>勉事聖君足下𦙍子無恙<hi>漢書曰武</hi>
<hi>在勾奴時胡婦生子名通國楚辭曰賴皇天之厚徳分還及君之無恙</hi>勿以為念努力自愛<lb/>
<hi>老子曰聖人自愛</hi>時因北風復惠徳音李陵頓首<lb/>
　　報任少卿書<lb/>
　　　司馬子長<hi>漢書曰遷既被刑之後為中書令爭寵任職故人益州刺史任安乃與書</hi>
　　　　<hi>責以進賢之義遷報之遷死後其書稍出史記曰任安滎陽人為衛將軍後為益州刺史</hi>
太史公牛馬走<hi>太史公遷父談也走猶僕也言已為太史公掌牛馬之僕自謙之辭也</hi>司<lb/>
馬遷再拜言少卿足下<hi>如淳曰少卿任安字也</hi>曩者辱賜書教<lb/>
<pb n="KR4h0002_WYG_041-9a"/>
以順於接物推賢進士為務<hi>禮記曰儒有推賢而進</hi>意氣懃懃懇<lb/>
懇<hi>懃懃懇懇忠欵之貌也</hi>若望僕不相師而用流俗人之言僕非<lb/>
敢如此也<hi>蘇林曰而猶如也禮記曰不從流俗鄭𤣥曰流俗失俗也</hi>僕雖疲駑亦嘗<lb/>
側聞長者之遺風矣<hi>側聞謙辭也列子曰吾側聞之禮記曰與長者坐必異席</hi>廟自<lb/>
以為身殘處穢動而見尤<hi>言舉動必為人之所尤過也</hi>欲益反損是<lb/>
以獨鬱悒而誰與語<hi>鬱悒不通也楚辭曰獨鬱結其誰語</hi>諺曰誰為為之孰<lb/>
令聼之<hi>誰為猶為誰也言已假欲為善當為誰為之乎復欲誰聼之乎</hi>葢鍾子期死伯<lb/>
牙終身不復鼓琴<hi>呂氏春秋曰伯牙鼔琴意在太山鍾子期曰善哉巍巍若太山俄而志在</hi>
<pb n="KR4h0002_WYG_041-9b"/>
<hi>流水子期曰善哉蕩蕩乎若流水子期死伯牙破琴絶絃終身不復鼔琴以為世無賞音者</hi>何則士<lb/>
為知己者用女為説已者容<hi>戰國策曰晉陽之孫豫讓事知伯知伯寵之及趙襄</hi>
<hi>子殺知伯豫讓逃山中曰嗟乎士為知已者用女為帨已者容吾其報智氏矣</hi>若僕大質已虧<lb/>
缺矣雖才懐隨和行若由夷<hi>隨隨侯珠也和和氏璧也由許由也夷伯夷也</hi>終<lb/>
不可以為榮適足以見笑而自㸃耳書辭宜答<hi>㸃辱也往前與</hi>
<hi>我書書宜應答但有事故不獲答</hi>㑹東從□來又廹賤事<hi>服䖍曰從武帝還孟康曰</hi>
<hi>卑賤之事若煩務也如淳曰遷為中書令任職常知中書時偶有賊盜之事晉灼曰賤事家之私事也</hi>相<lb/>
見曰淺卒卒無須㬰之間<hi>文□曰卒卒促遽之意也間隙也</hi>得竭志意<lb/>
<pb n="KR4h0002_WYG_041-10a"/>
今少卿抱不測之罪渉旬月廹季冬<hi>如淳曰平居時不肯報其書今安有</hi>
<hi>不測之罪在獄故報徃曰書欲使其恕以度已也</hi>僕又薄從上雍恐卒然不可<lb/>
為諱<hi>李竒曰薄迫也迫當從行善曰難言其死故云不可諱</hi>是僕終已不得舒憤<lb/>
懣以曉左右<hi>廣雅曰懣悶也楚辭曰惟煩悶以盈胸</hi>則長逝者魂魄私恨<lb/>
無窮<hi>謂在安恨不見報也</hi>請略陳固陋闕然乆不報幸勿為過僕<lb/>
聞之修身者智之符也<hi>符信也</hi>愛施者仁之端也取與者<lb/>
義之表也恥辱者勇之决也<hi>勇士當於此而果決之</hi>立名者行之<lb/>
極也<hi>凡人能立志者行中之最急也</hi>士有此五者然後可以託於世而<lb/>
<pb n="KR4h0002_WYG_041-10b"/>
列於君子之林矣故禍莫憯於欲利悲莫痛於傷心<hi>所可</hi>
<hi>憯者唯欲之與利為禍之極也所可痛者唯傷心之事而可為悲也</hi>行莫醜於辱先詬莫<lb/>
大於宮刑<hi>醜穢也先謂祖也詬音垢應劭曰詬恥也説文詬或作訽火逅切禮記儒行曰妄常以儒</hi>
<hi>相詬病左氏傳宋元公曰余不忍其詬尋此二書其訓頗同</hi>刑餘之人無所比數非<lb/>
一世也所從來逺矣昔者衛靈公與雍渠同載孔子適陳<lb/>
<hi>家語曰孔子居衛月餘靈公與夫人同車出令宦者雍渠叅乘使孔子為次乗遊過市孔子曰吾未見好徳如</hi>
<hi>好色於是恥之去衛過曹此言孔子適陳未詳</hi>啇鞅因景監見趙良寒心<hi>史記商君</hi>
<hi>謂趙良曰我化秦孰與五羖大夫賢趙良曰五羖大夫荆之鄙人也繆公知其賢舉之牛口之下加之百姓之</hi>
<pb n="KR4h0002_WYG_041-11a"/>
<hi>上今君之見秦王也因嬖人景監以為主非所以為名也又趙髙謂李斯曰釋此不從禍及子孫足為寒心也</hi>
同子叅乗袁絲變色<hi>蘇林曰趙談也與遷父同諱故曰同子漢書曰上朝東宮趙談叅乘</hi>
<hi>袁絲伏車前曰臣聞天子所與共六尺輿者皆天下豪下趙苂今漢雖乏人陛下獨柰何與刀鋸餘同載於是上笑</hi>
<hi>談</hi>自古而恥之夫以中才之人事有闗於宦豎莫不傷<lb/>
氣而况於慷慨之士乎如今朝廷雖乏人奈何令刀鋸<lb/>
之餘薦天下之豪俊哉<hi>史記履貂曰臣刀鋸之餘不敢二心</hi>僕頼先人緒<lb/>
業<hi>廣雅曰緒未也司馬彪莊子注曰緒餘也</hi>得待罪輦轂下二十餘年矣所<lb/>
以自惟上之不能納忠效信有竒策才力之譽自結明<lb/>
<pb n="KR4h0002_WYG_041-11b"/>
主次之又不能拾遺補闕招賢進能顯巖穴之士外之<lb/>
又不能偹行伍攻城野戰有斬將搴旗之功下之不能<lb/>
積日累勞取尊官厚禄以為宗族交遊光寵四者無一<lb/>
遂苟合取容無所短長之效可見如此矣<hi>上之四事無一遂假欲合取容</hi>
<hi>亦無其所也史記蔡澤曰呉起言不苟合行不苟容</hi>嚮者僕亦常厠下大夫之列<lb/>
陪奉外廷末議<hi>臣瓚曰太史令千石故下大夫也外廷既今僕射外朝也</hi>不以此時<lb/>
引綱維盡思慮今已虧形為掃除之吏在闒茸之中<hi>闒茸</hi>
<hi>猥賤也茸細毛也張楫訓詁以為□獰劣也呂忱字林曰闒葺不肖也</hi>乃欲仰首伸眉論<lb/>
<pb n="KR4h0002_WYG_041-12a"/>
列是非不亦輕朝廷羞當代之士邪<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>乎嗟乎如僕尚<lb/>
何言哉尚何言哉且士本末未易明也僕少負不羈之<lb/>
才長無鄉曲之譽<hi>不羈言材質髙逺不可羈繫也燕丹子夏扶曰士無鄉曲之譽未可以論</hi>
<hi>行也</hi>主上幸以先人之故使得奏薄伎<hi>服䖍曰薄伎薄才也</hi>出入周<lb/>
衛之中<hi>周衛言宿衛周宻也韋昭曰天子有宿衛之官</hi>僕以為戴盆何以望天<lb/>
<hi>言人□盆則不得望天望天則不得戴盆事不可兼施言已方一心營職不假修人事也</hi>故絶賓客<lb/>
之知亡室家之業日夜思竭其不肖之才力<hi>禮記曰某之子不肖</hi>
<hi>應劭風俗通曰生子不似父母曰不肖</hi>務一心營職以求親媚於主上<hi>毛詩</hi>
<pb n="KR4h0002_WYG_041-12b"/>
<hi>曰藹藹多士媚于天子</hi>而事乃有大謬不然者夫<hi>夫語助也論語□曰有是夫</hi>
僕與李陵俱居門下素非能相善也趨舍異路<hi>太公六韜書曰</hi>
<hi>夫人皆有性趣舍不同顧師古曰趣所向也舍所廢也</hi>未嘗銜盃酒接慇懃之餘<lb/>
懽然僕觀其為人自守竒士事親孝與士信臨財廉取<lb/>
與義分别有讓恭儉下人常思奮不顧身以徇國家之<lb/>
急<hi>顔師古曰徇從也營也</hi>其素所蓄積也<hi>言其意中舊所蓄積也</hi>僕以為有<lb/>
國士之風<hi>一國之中推而為士</hi>夫人臣出萬死不顧一生之計赴<lb/>
公家之難斯以竒矣<hi>新序昭奚恤曰使皆赴湯火蹈白刀出萬死不顧一生司馬子反在</hi>
<pb n="KR4h0002_WYG_041-13a"/>
<hi>此</hi>今舉事一不當而全軀保妻子之臣隨而媒㜸其短<lb/>
<hi>鄭𤣥周禮注曰舉猶行也臣瓉以為媒謂遘合㑹之㜸謂生其罪亹也</hi>僕誠私心痛之且李<lb/>
陵提歩卒不滿五千<hi>有五千言不滿者痛之甚也</hi>深踐戎馬之地足<lb/>
歴王庭<hi>胡地出馬故日戎馬單于所居之處號曰王庭</hi>垂餌<hi>音二</hi>虎口横桃彊胡<lb/>
仰億萬之師<hi>説文曰挑相呼也李竒曰挑身獨戰不須衆□茶弔切臣瓚曰挑挑敵求戰也古謂</hi>
<hi>之致師也地髙故日仰</hi>與單于連戰十有餘日所殺過半當虜救<lb/>
死扶傷不給<hi>顧野王决曰殺過半當言陵軍殺已過半給供給也</hi>氊裘之君長咸<lb/>
震怖<hi>氊裘匈奴所服也故言氊裘之君</hi>乃悉徴其左右賢王舉引弓之<lb/>
<pb n="KR4h0002_WYG_041-13b"/>
人<hi>漢書曰匈奴至冒□□强大置左右賢王以其善射故日引弓之人</hi>一國共攻而圍之<lb/>
轉鬭千里矢盡道窮救兵不至士卒死傷如積<hi>子智切</hi>然<lb/>
李陵二呼勞軍士卒無不起躬自流涕沫血飲泣張空<lb/>
拳<hi>孟康曰沫音頮善曰頮古沫字言流血在面如盥頮也説文曰頮洗面也李登聲類云拳或作巻此言兵</hi>
<hi>曰盡但張空拳以擊耳桓寛鹽鐡論曰陳勝無將帥之兵師張之衆奮空拳而破百萬之軍何晏白起故事白</hi>
<hi>起雖坑趙卒向使預知必死則前驅空巻猶可畏也况三千萬被堅執鋭乎顔師古巻讀為拳者謬矣拳則屈</hi>
<hi>指不當言張陵時矢盡故張弩之空弓非手拳也李竒曰拳者蠻弓也</hi>冐白刃北嚮爭死<lb/>
敵者陵未没時使有來報<hi>史記曰陵至浚稽山使麾下騎陳歩樂還以聞歩樂召見</hi>
<pb n="KR4h0002_WYG_041-14a"/>
<hi>道陵將得十死力上甚恱之</hi>漢公卿王侯皆奉觴上夀後數<hi>史柱切</hi>曰<lb/>
陵敗書聞主上為之食不甘味聼朝不怡大臣憂懼不<lb/>
知所出僕竊不自料其卑賤見主上慘愴怛<hi>都割切</hi>悼誠<lb/>
欲効其欵欵之愚<hi>欵欵忠實之貌</hi>以為李陵素與士大夫絶甘<lb/>
分少<hi>李經援神契曰母之於子絶少分甘宋均曰少則自絶甘則分之</hi>能得人之死力<lb/>
雖古之名將不能過也身雖䧟敗彼觀其意且欲得其<lb/>
當而報於漢<hi>張晏曰欲得相當也言欲立効以當罪而報漢恩</hi>事已無可奈何<lb/>
其所摧敗功亦足以㬥<hi>蒲沃切</hi>於天下矣<hi>謂推敗匈奴之兵其功足□露</hi>
<pb n="KR4h0002_WYG_041-14b"/>
<hi>見於天下</hi>僕懷欲陳之而未有路適㑹召問即以此指推言<lb/>
陵之功欲以廣主上之意塞睚<hi>魚解切</hi>眦<hi>柴懈/切</hi>之辭<hi>言欲廣主</hi>
<hi>上之意及塞羣臣睚眦之辭</hi>未能盡明明主不曉以為僕沮貳師而<lb/>
為李陵游説遂下於理<hi>漢書曰初上遣貳師李廣利出令陵為助兵及陵與單于相値</hi>
<hi>貳師少功上以遷誣罔欲沮貳師而為陵遊説下遷腐刑鄭𤣥禮記注曰理治  獄官也</hi>拳拳之忠<lb/>
終不能自列<hi>禮記子曰回得一善則拳拳服腐而弗失之矣鄭𤣥曰拳拳捧持之貌説文曰列分</hi>
<hi>解也</hi>因為誣上卒從吏議<hi>言衆吏議以為誣上</hi>家貧貸賂不足以自<lb/>
贖交遊莫救視左右親近不為一言身非木石獨與法<lb/>
<pb n="KR4h0002_WYG_041-15a"/>
吏為伍深幽囹圍之中誰可告愬者此真少卿所親見<lb/>
僕行事豈不然乎李陵既生降隤其家聲<hi>蘇林曰家世為將有名陵降而</hi>
<hi>隤之也顔師古曰隤墜也</hi>而僕又佴之蠶室<hi>如淳曰佴次也若人相次也人志切今諸本作</hi>
<hi>茸字蘇林注景紀曰作密室廣大如蠶室故言下蠶室衛宏漢義以為置蠶官今承諸法云詣蠶室與罪人從</hi>
<hi>事主天下室者屬少府顔監云茸推也人勇切推置蠶室之中</hi>重為天下觀笑悲夫悲<lb/>
夫事未易一二為俗人言也僕之先人非有剖符丹書<lb/>
之功<hi>漢書曰漢初功臣剖符世爵又曰論功而定封訖於是中以丹書之信重以自馬之盟</hi>文史<lb/>
星厯近乎卜祝之間固主上所戲弄倡優所畜流俗之<lb/>
<pb n="KR4h0002_WYG_041-15b"/>
所輕也<hi>説文曰倡樂也左氏傳曰鮑氏之圉人為優杜預曰俳優也</hi>假令僕伏法受<lb/>
誅若九牛亡一毛與螻蟻何以異<hi>螻螻蛄也蟻蚍蜉也皆蟲之微者故曰自</hi>
<hi>喻</hi>而世俗又不與能死節者<hi>與如也言時人以我之死又不如能死節者言死無</hi>
<hi>益也</hi>次比特以為智窮罪極不能自免卒就死耳何也素<lb/>
所自樹立使然也人固有一死或重於太山或輕於鴻<lb/>
毛用之所趣異也<hi>燕丹子荆軻謂太子曰烈士之節死有重於太山有輕於鴻毛者但問用</hi>
<hi>之所在耳</hi>太上不辱先其次不辱身其次不辱理色<hi>理道理也色顔</hi>
<hi>色也</hi>其次不辱辭令<hi>辭謂言辭/令謂敎令</hi>其次詘體受辱<hi>詘體謂被縲繫</hi>其<lb/>
<pb n="KR4h0002_WYG_041-16a"/>
次易服受辱<hi>易服謂著赭衣</hi>其次闗木索被箠楚受辱<hi>漢書曰箠房五</hi>
<hi>尺説文曰□以杖擊也箠與□同以之笞人同謂之箠楚箠楚皆杖木之名也</hi>其次剔毛髪嬰<lb/>
金鐡受辱<hi>謂髠鉗也</hi>其次毁肌膚斷肢體受辱<hi>謂肉刑也</hi>最下腐<lb/>
刑極矣<hi>蘇林曰宮刑腐臭故曰腐刑</hi>傳曰刑不上大夫此言士節不<lb/>
可不勉勵也<hi>禮記文也東方朔别傳武帝問曰刑不上大夫何朔曰刑者所以止暴亂誅不義也</hi>
<hi>大夫者天下表儀萬人法則所以共承宗廟而安社稷也</hi>猛虎在深山百獸震恐及<lb/>
在檻穽之中摇尾而求食積威約之漸也<hi>周禮注曰穿地為壍所以</hi>
<hi>御禽獸其或超踰則䧟焉尚書曰杜乃檴斂乃穽言威為人制約漸積至此</hi>故士有畫地為<lb/>
<pb n="KR4h0002_WYG_041-16b"/>
牢勢不可入削木為吏議不可對定計於鮮<hi>平聲</hi>也<hi>臣贊曰以</hi>
<hi>為患吏刻暴雖木為吏期於不對此疾苛吏之辭也文□曰未遇刑自殺為鮮明也</hi>今交手足受<lb/>
木索暴肌膚受榜箠幽於圜牆之中<hi>廣雅曰榜擊也□牆獄也周禮曰以</hi>
<hi>□土敎罷民</hi>當此之時見獄吏則頭槍<hi>七良切</hi>地視徒𨽻則正<lb/>
惕息何者積威約之勢也及以至是言不辱者所謂强顔<lb/>
耳曷足貴乎且西伯伯也拘於羑里<hi>史記曰季歴卒子昌立是為西伯西</hi>
<hi>伯文王也崇侯虎譖西伯於殷紂曰西伯積善徳諸侯皆嚮之將不利於帝紂乃囚西伯於羑里王制曰九州</hi>
<hi>之長曰伯注曰伯長也</hi>李斯相也具於五刑<hi>史記曰李斯楚上蔡人也從苟卿學帝王</hi>
<pb n="KR4h0002_WYG_041-17a"/>
<hi>之術入秦秦卒用其計二十餘年竟爿天下以斯為丞相二世立以郎中趙髙之譖乃其斯五刑要斬咸陽漢</hi>
<hi>書刑法志曰漢輿之初其大辟尚有夷三族之令曰當三族者皆先劓斬左右趾笞殺之梟其首俎其骨肉於</hi>
<hi>市其誹謗罵詛者乂斷舌故言具具謂五刑也</hi>淮隂王也受械於陳<hi>漢書曰韓信為楚王</hi>
<hi>都下邳信因行縣邑陳兵岀入人有上變告信欲反上聞患之用陳平謀偽遊雲夢信竭上於陳髙祖令武士</hi>
<hi>縳信載後車信曰果若人言狡兔死良狗烹上曰人告公反逐械信至洛陽赦以為淮隂侯陳楚之西界也械謂挃</hi>
<hi>梏也</hi>彭越張敖南面稱孤繫獄抵罪<hi>史記曰髙祖立彭越為梁王梁王稱疾上</hi>
<hi>使使掩捕梁王□之洛陽漢書曰趙王張耳髙祖五年薨子敖嗣立尚高祖長女魯元公主七年髙祖從平城</hi>
<hi>過趙趙王旦暮自上食體甚舁冇子壻之禮髙祖□踞罵詈甚慢之趙相貫髙趙午説敖曰天下豪桀竝起能</hi>
<pb n="KR4h0002_WYG_041-17b"/>
<hi>者死立今王事皇帝甚恭皇帝遇王無禮請為殺之八年上從東垣過貫髙等乃壁人柏人要之置厠上過欲</hi>
<hi>宿心動問縣名為何曰柏人上曰栢人者迫於人遂去貫髙怨家知其謀反告之於是逮捕趙王諸反者趙午</hi>
<hi>十餘人皆自刎貫髙獨□罵曰誰令公等為之今王實無謀反檻車請詣長安髙下獄曰吾屬為之王不知也</hi>
絳侯誅諸呂權傾五伯囚於請室<hi>史記曰絳侯周勃與陳平謀誅諸呂而立</hi>
<hi>孝文後勃被囚已見李陵答蘇武書漢書音義如淳曰請室請罪之室若今之鍾下也</hi>魏其大將<lb/>
也衣赭衣闗三木<hi>三木在□及手足也魏其侯已見李陵答蘇武書周禮曰上罪梏拲而桎</hi>
<hi>應劭漢書注曰在手曰梏兩手同械曰拲在足曰□韋昭曰梏兩手合也梏音告拲音拱桎之粟切</hi>季布<lb/>
為朱家鉗奴<hi>漢書曰季布楚人也為任俠有名項籍使將兵數窘漢王項籍滅髙祖購求布千金</hi>
<pb n="KR4h0002_WYG_041-18a"/>
<hi>敢舍匿者罪三族布匿於濮陽周氏周氏曰漢求將軍急臣敢進計布許之迺髠鉗布衣揭致廣㧕車中與其</hi>
<hi>家僮數十人之魯朱家賣之朱家心知季布也買置田舍乃之洛陽見汝隂滕公説曰季布何罪臣各為其主</hi>
<hi>耳君何不從容為上言之滕公許諾待間□言如朱家事上乃赦布召見謝拜郎中</hi>灌夫受辱於<lb/>
居室<hi>漢書灌夫字仲孺穎隂人也為太僕時坐與衛尉竇甫飲輕車不得徙為燕相及竇嬰失勢兩人相</hi>
<hi>為引重夫過丞相田蚡蚡曰吾欲與仲孺過魏其候㑹孺有服夫曰將軍迺肯幸臨夫安敢以為辭請語魏其</hi>
<hi>候張具將軍旦曰蚤臨之蚡許諾夫以語嬰嬰益牛酒夜灑掃張具自旦候伺至日中蚡不來夫不懌夫乃自</hi>
<hi>往迎之蚡尚卧駕往□徐行夫益怒遂以為隙元光四年蚡取燕王女為夫人太后詔曰列候宗室皆往賀嬰</hi>
<hi>為夀夫行酒至蚡蚡半滕席曰不能滿觴天怒乃嘻言曰將軍貴人也畢之時蚡不肯行酒次至臨汝候雚賢</hi>
<pb n="KR4h0002_WYG_041-18b"/>
<hi>方賢程不識耳語又不避席夫無所發怒乃駡賢曰生毁程不識不直一錢今日長者為夀廼效兒女曹呫囁</hi>
<hi>耳語蚡謂夫曰今衆辱程將軍仲孺獨不為李將軍地乎夫曰今日斬頭穴胷何知程李乎乃起蚡遂怒曰此</hi>
<hi>吾驕灌夫罪也藉福起為謝按夫項令謝夫愈怒不肯謝蚡乃麾騎縳夫置□舍長史曰今日召宗室有詔劾</hi>
<hi>灌夫罵坐不敬繫於居室如淳曰百官表居室為保宮今守宮也</hi>此人皆身至王侯將<lb/>
相聲聞鄰國及罪至罔加不能引决自裁在塵埃之中<lb/>
古今一體安在其不辱也由此言之勇怯勢也强弱形<lb/>
也審矣何足怪乎<hi>孫子兵法曰治亂數也勇怯勢也强弱形也</hi>夫人不能早<lb/>
裁繩墨之外以稍陵遲至於鞭箠之間乃欲引節斯不<lb/>
<pb n="KR4h0002_WYG_041-19a"/>
亦遠乎古人所以重施刑於大夫者殆為此也夫人情<lb/>
莫不貪生惡死念父母顧妻子至激於義理者不然乃<lb/>
有所不得已也<hi>言激於義理者則不念父母顧妻子也</hi>今僕不幸早失父<lb/>
母無兄弟之親獨身孤立少卿視僕於妻子何如哉<hi>言已</hi>
<hi>輕妻子故反問之</hi>且勇者不必死節<hi>言勇烈之人不必死於名節也造次自裁耳</hi>怯<lb/>
夫慕義何處不勉焉<hi>言怯夫慕義以自立名何處不勉於死哉言皆勉勵自殺</hi>僕雖<lb/>
怯懦欲苟活亦頗識去就之分矣何至自沉溺縲紲之<lb/>
辱哉<hi>孔安國曰縲紲墨索也紲攣也所以拘罪人</hi>且夫臧獲婢妾<hi>晉灼曰臧獲敗敵所</hi>
<pb n="KR4h0002_WYG_041-19b"/>
<hi>破虜為奴𨽻韋昭曰𦍑人以婢為妻生子曰獲奴以善人為妻生子曰臧荆□海岱淮濟之間罵奴曰獲齊之</hi>
<hi>北鄙燕之北郊凡人男而歸婢謂之臧女□奴謂之獲皆異方罵奴婢之醜稱也</hi>由能引決況<lb/>
僕之不得已乎所以隠忍苟活幽於糞土之中而不辭<lb/>
者恨私心有所未盡鄙陋没世而文彩不表於後世也<lb/>
<hi>論語曰君子疾没世而名不稱</hi>古者富貴而名磨滅不可勝記唯倜儻<lb/>
非常之人稱焉<hi>廣雅曰倜儻卓異也</hi>葢文王拘而演周易<hi>周易曰易之興</hi>
<hi>也當文王與紂之事邪又曰作易者其有憂忠邪史記本紀曰崇侯諧西伯於殷紂曰西伯積善累徳諸候皆</hi>
<hi>向之將有不利於帝紂乃囚西伯於羑里西伯演易之八卦為六十四地理志曰河内湯隂有羑里城西伯所</hi>
<pb n="KR4h0002_WYG_041-20a"/>
<hi>拘韋昭曰羑音酉蒼頡篇曰演引之也</hi>仲尼厄而作春秋<hi>史記孔子曰吾道不行矣何以</hi>
<hi>自見於後世哉乃約魯史而作春秋</hi>屈原放逐乃賦離騷<hi>史記曰屈原名平楚之同姓為</hi>
<hi>楚懐王左司徒博文强志敏於辭令王甚任之上官大夫與之同列心害其能懐王使原為憲令原草藁未定</hi>
<hi>上官大夫見而欲奪之不與讒之曰王使屈原為令衆英不知每令出平伐其功以為非我莫能為王也王怒</hi>
<hi>而疎之平病聼之不聰作離騷經</hi>左丘失明厥有國語<hi>漢書曰國語左丘明著失明未</hi>
<hi>詳</hi>孫子臏脚兵法條列<hi>史記曰孫臏與龎涓俱學兵法涓事魏惠王自以為能不及臏</hi>
<hi>乃隂使人召臏臏至涓恐其賢於已則以法刑斷其兩足而□之欲隐勿見齊使者田忌善客待之於是田忌</hi>
<hi>進孫子于威王威王問兵法而師之其後魏伐趙趙急請救於齊齊威玉欲將臏臏曰刑餘之人不可於是乃以</hi>
<pb n="KR4h0002_WYG_041-20b"/>
<hi>田忌為將而孫子為師居輜車中主為計謀田忌從之魏果去邯鄲與齊戰於桂陵遂大破魏軍</hi>不韋<lb/>
遷蜀世傳呂覽<hi>史記曰呂不韋大賈人也莊襄王即位三年薨太子正立為王尊不韋為相國</hi>
<hi>號仲父當是時魏有信陵楚有春申趙有平原齊有孟嘗皆下士嘉賓以相傾呂不韋以秦之强大受其厚遇</hi>
<hi>乃致食客三千人是時諸侯多辯士如荀卿之徒著書布於天下不韋乃使其客八人著所聞集論為八覽十</hi>
<hi>二紀三十餘萬言以為備天下之物古今之事號曰呂氏春秋布咸陽市門懸千金其上延諸候遊士賓客有</hi>
<hi>能增損一字與千金及始皇壯太后通不韋恐禍及己私求嫪毒為舍人詐令以腐罪告之遂得侍太后與太</hi>
<hi>后通九年人告嫪毒實非宦者下吏治之得情實事連相國秦王恐其為變乃賜不韋書曰君何功於秦秦封</hi>
<hi>君河南食十萬戸君何親於秦號稱仲父後與家屬徒處蜀飲鴆而死</hi>韓非囚秦説難孤<lb/>
<pb n="KR4h0002_WYG_041-21a"/>
憤<hi>史記曰韓非者韓之公子也見韓稍弱以書諫王王不能用非心㢘直不容於邪枉之臣觀住者得失之</hi>
<hi>變故作孤憤五蠧説難十餘萬言秦王見孤憤五蠧之書曰嗟乎寡人得見此人與游死不恨矣李斯曰此韓</hi>
<hi>非所著書秦因急攻韓韓乃遣非使秦秦王悦之未信侯用李斯姚賈毁之曰韓非韓之諸公子也今王欲并諸</hi>
<hi>非終為韓不為秦此人情也今王不用乆留而歸之此自遺患也不如以過法誅之秦王以為然下吏治非李</hi>
<hi>斯使人遺藥使自殺韓非欲自陳不得見秦王後悔之使人赦而非已死矣説難孤憤韓子之篇  名也</hi>詩<lb/>
三百篇大底賢聖發憤之所為<hi>于偽切</hi>作也<hi>詩語曰詩三百孔安國曰</hi>
<hi>篇之大數也爾雅曰底致也郭璞曰音指</hi>此人皆意有所欝結不得通其道<lb/>
故述往事思來者<hi>言故述往前行事思今將來人知己之志</hi>及如左丘無目<lb/>
<pb n="KR4h0002_WYG_041-21b"/>
孫子斷足終不可用退而論書策以舒其憤思垂空文<lb/>
以自見<hi>空文謂文章也自見已情</hi>僕竊不遜近自託於無能之辭<hi>論語</hi>
<hi>子曰唯女子與小人為難養也近之則不遜</hi>網羅天下放失舊聞略考其行<lb/>
事綜其終始稽其成敗興壞之紀上計軒轅下至於兹<lb/>
為十表本紀十二書八章世家三十列傳七十凡百三<lb/>
十篇亦欲以究天人之際通古今之變成一家之言草<lb/>
創未就㑹遭此禍惜其不成是以就極刑而無愠色僕<lb/>
誠以著此書藏之名山傳之其人通邑大都<hi>其人謂與已同志者</hi>
<pb n="KR4h0002_WYG_041-22a"/>
<hi>也</hi>則僕償前辱之責雖萬被戮豈有悔哉然此可為智<lb/>
者道難為俗人言也且負下未易居下流多謗議<hi>負累之下</hi>
<hi>未易可居論語曰君子惡居下流而訕上者</hi>僕以口語遇遭此禍重為鄉里<lb/>
所戮笑以汚<hi>□卧切</hi>辱先人亦何面目復上父母之丘墓<lb/>
乎雖累百世垢彌甚耳是以膓一日而九廻居則忽忽<lb/>
若有所亡出則不知其所往<hi>莊子曰哀公問仲尼曰衛有惡人焉曰哀駘佗去寡</hi>
<hi>人而行寡人恤焉若有亡也庚桑子曰吾聞至人尸居環琽之室不知所如往</hi>每念斯恥汙未<lb/>
嘗不發背霑衣也身直為閨閤之臣寧得自引深藏巖<lb/>
<pb n="KR4h0002_WYG_041-22b"/>
穴邪故且從俗浮沉與時俯仰以通其狂惑<hi>鬻子曰吾聞之於政</hi>
<hi>也知善不行者謂之狂惡不改者謂之惑夫狂與惑者聖人之戒也</hi>今少卿乃敎以推賢<lb/>
進士無乃與僕私心剌<hi>力割切</hi>謬乎今雖欲自雕琢曼辭<lb/>
以自餙<hi>如淳曰曼美也戰國策蘇秦曰夫從人飾辨曼辭高生之節行曼音萬</hi>無益於俗<lb/>
不信秪足取辱耳要之死曰然後是非乃定書不能悉<lb/>
意略陳固陋謹再拜<lb/>
　　報孫㑹宗書<lb/>
　　　楊子㓜<hi>漢書云楊惲字子㓜華隂人以才能稱譽為常侍騎與太僕戴長樂相失坐事</hi>
<pb n="KR4h0002_WYG_041-23a"/>
　　　　<hi>兎為庶人惲見已失爵位遂即歸家閒居自治産業起室以財自娯嵗餘友人安定太守</hi>
　　　　<hi>西河孫㑹宗與惲書誡誎之言大臣廢退當杜門惶懼為可憐之意不當治産業通賓客</hi>
　　　　<hi>有稱譽惲乃作此書報之</hi>
惲材朽行穢文質無所底<hi>論語曰文質彬彬然後君子包氏曰彬彬文質相半之貌</hi>
<hi>也底致也</hi>幸頼先人餘業得備宿衛遭遇時變以獲爵位<hi>漢書</hi>
<hi>曰霍氏謀反惲先聞知霍氏伏誅惲封為平通侯</hi>終非其任卒與禍㑹足下哀<lb/>
其愚矇賜書敎督以所不及<hi>爾雅曰督正也</hi>慇懃甚厚然竊恨<lb/>
足下不深惟其終始而猥隨俗之毁譽也<hi>猥猶曲也</hi>言鄙陋<lb/>
<pb n="KR4h0002_WYG_041-23b"/>
之愚心則若逆指而文過<hi>言逆㑹宗之指自文餙已之過論語子曰小人之過也必</hi>
<hi>文孔安國曰文飾其過不言實也</hi>黙而自守恐違孔氏各言爾志之義<lb/>
<hi>論語曰顔淵季路侍子曰盍各言爾志</hi>故敢略陳其愚唯君子察焉惲家<lb/>
方隆盛時乘朱輪者十人<hi>二千石皆得乗朱輪</hi>位在列卿爵為通<lb/>
侯總領從官<hi>應邵曰舊日徹侯避武帝諱故為通言其功徳通於王室也從天子侍從官也</hi>
與聞政事曾不能以此時有所建明以宣徳化<lb/>
又不能與羣僚同心并力陪輔朝廷之遺忘已負竊位<lb/>
素飱之責乆矣<hi>論語子曰臧文仲其竊位者歟知柳下惠之賢而不與立毛詩曰彼君子兮不</hi>
<pb n="KR4h0002_WYG_041-24a"/>
<hi>素飱兮</hi>懷禄貪勢不能自退<hi>曾子曰君子不安貴位不懐厚禄</hi>遂遭變故<lb/>
横被口語身幽北闕妻子滿獄<hi>口語即戴長樂所告也如淳漢書注曰上章者</hi>
<hi>於公車有不如法者以付北軍尉北軍尉以法罰之楊惲上書遂幽北闕公車門所在也</hi>當此之時<lb/>
自以夷滅不足以塞責<hi>史記司馬欣謂章邯曰趙髙欲以法誅將軍塞貴</hi>豈得<lb/>
全其首領復奉先人之丘墓乎<hi>左氏傳宋公曰若以大夫之靈得保首領以没</hi>
<hi>于地</hi>伏惟聖王之恩不可勝量君子遊道樂以忘憂<hi>史記曰陳</hi>
<hi>平遊道日廣論語曰樂以忘憂</hi>小人全軀説以忘罪<hi>楚辭曰與波上下偷以全吾軀乎</hi>
竊自念過已大矣行已虧矣長為農夫以没世矣是故<lb/>
<pb n="KR4h0002_WYG_041-24b"/>
身率妻子戮力耕桑<hi>國語曰心戮力一</hi>灌園治産以給公上<hi>蘇林漢書</hi>
<hi>注曰充縣官之賦斂</hi>不意當復用此譏議也夫人情所不能止者<lb/>
聖人弗禁故君父至尊親送其終也有時而既<hi>終謂終没也既</hi>
<hi>盡也張晏漢書注曰䘮不過三年臣見放逐降居三月復初</hi>臣之得罪已三年矣田<lb/>
家作苦嵗時伏臘<hi>漢書曰秦繆公作伏祠孟康曰六月伏日也風俗通禮傳曰夏曰嘉平殷</hi>
<hi>曰清祀周曰大蜡故改為臘</hi>烹羊炮羔斗酒自勞家本秦也能為秦<lb/>
聲婦趙女也雅善鼓琴奴婢歌者數人酒後耳熱仰天<lb/>
撫缶而呼嗚嗚<hi>應劭漢書注曰缶瓦器也秦人擊之以節歌李斯上書曰擊甕扣缶而呼嗚嗚</hi>
<pb n="KR4h0002_WYG_041-25a"/>
<hi>快耳者真秦聲也</hi>其詩曰田彼南山蕪穢不治種一頃豆落而<lb/>
為箕<hi>張晏漢書注曰山高在陽人君之象也蕪穢不治朝廷荒亂也一頃百畆以喻百官也言豆者貞直</hi>
<hi>之物零落在野喻已見放棄也箕曲而不直言朝臣皆謟諛也臣瓚按田彼南山蕪穢不治言於王朝而遇民</hi>
<hi>亂也種一頃豆落而為箕雖盡忠効節徒勞而無獲也</hi>人生行樂耳須富貴何時<lb/>
是日也拂衣而喜奮䄂低昻頓足起舞誠荒滛無度不<lb/>
知其不可也惲幸有餘力方糴賤販貴逐什一之利<hi>什一</hi>
<hi>謂十中之一也尚書大傳曰王者什一而税</hi>此賈豎之事汚<hi>烏卧切</hi>辱之處惲<lb/>
親行之下流之人衆毁所歸<hi>言處下流為衆惡毀所舉</hi>不寒而慄雖<lb/>
<pb n="KR4h0002_WYG_041-25b"/>
雅知惲者猶隨風而靡尚何稱譽之有<hi>楚辭曰世從容而變化隨風靡</hi>
<hi>而成行</hi>董生不云乎明明求仁義常恐不能化民者卿大<lb/>
夫之意也明明求財利常恐困乏者庶人之事也<hi>漢書董仲</hi>
<hi>舒對策曰夫皇皇求財初常恐匱乏者庶人之意也皇皇求仁義常恐不能化人者大夫之意也</hi>故道<lb/>
不同不相為謀今子尚安得以卿大夫之制而責僕哉<lb/>
<hi>論語曰道不同不相為謀言今我親行賈豎之事安得責我卿大夫之制也</hi>夫西河魏土文<lb/>
侯所興有叚干木田子方之遺風<hi>史記李克謂翟璜曰魏成子東得子夏田</hi>
<hi>子方段干木此三人者君皆師之</hi>凛然皆有節槩知去就之分項者足<lb/>
<pb n="KR4h0002_WYG_041-26a"/>
下離舊土<hi>謂去西河</hi>臨安定安定山谷之間昆夷舊壤<hi>毛詩曰文</hi>
<hi>王西有昆夷之患北有獫狁之難鄭𤣥曰昆夷西戎也</hi>子弟貪鄙豈習俗之移<lb/>
人哉<hi>言豈隨懐安貪鄙之俗而移人性之本者哉</hi>於今乃睹子之志矣方當<lb/>
盛漢之隆願勉旃無多談<lb/>
　　論盛孝章書<lb/>
　　　孔文舉<hi>與魏太祖虞預㑹稽典録曰盛憲字孝章器量雅偉舉孝㢘補尚書郎呉郡太</hi>
　　　　<hi>守以疾去官孫䇿平定呉㑹誅其英豪憲素有名䇿深□之初憲□少府孔融善憂不免</hi>
　　　　<hi>禍乃與曹公書由是徵為都尉詔命禾至果為權所害子匡奔魏位至征東司馬</hi>
<pb n="KR4h0002_WYG_041-26b"/>
嵗月不居時節如流<hi>國語文姜曰日月不居人誰不安傳毅詩曰徂年如流勘兹暇日</hi>
五十之年忽焉已至公為始滿融又過二<hi>公謂曹操言公年始滿五</hi>
<hi>十融遇於二嵗也</hi>海内知識零落殆盡惟㑹稽盛孝章尚存其<lb/>
人困於孫氏妻拏湮没<hi>孫氏已見上文毛詩曰樂爾妻拏孔安國尚書大傳曰拏子也</hi>
單孑獨立孤危愁苦若使憂能傷人此子不得復永年<lb/>
矣春秋傳曰諸候有相滅亡者桓公不能救則桓公恥<lb/>
之<hi>公羊傳曰邢亡孰亡之葢狄滅也曷為不言狄滅之為桓公諱也曷為為桓公諱上無天子下無方伯天</hi>
<hi>下諸侯有相滅亡者桓公不能救則桓公耻之</hi>今孝章實丈夫之雄也天下談<lb/>
<pb n="KR4h0002_WYG_041-27a"/>
士依以揚聲而身不免於幽縶命不期於旦夕是吾祖<lb/>
不當復論損益之友而朱穆所以絶交也<hi>論語子曰益者三友損者</hi>
<hi>三友吾祖郎謂孔子也後漢朱穆盛世澆薄莫尚敦厚著絶交論以矯之</hi>公誠能馳一介之<lb/>
使加咫尺之書<hi>左氏傳晉行人子員對鄭王子伯駢曰君有楚命不使一介行李告於寡君漢</hi>
<hi>書廣武君曰發一乗之使奉咫尺之書</hi>則孝章可致友道可𢎞矣今之少<lb/>
年喜謗前輩或能譏評孝章孝章要為有天下大名九<lb/>
牧之人所共稱歎<hi>九牧猶九州也左氏傳王孫滿曰貢金九牧孫卿子曰文王鑒於殷紂此</hi>
<hi>其所以伐殷王而受九牧也</hi>燕君市駿馬之骨非欲以騁道里乃當<lb/>
<pb n="KR4h0002_WYG_041-27b"/>
以招絶足也<hi>戰國策郭隗謂燕昭王曰臣聞古之人君有市千里馬者三年而不得於是遣使者</hi>
<hi>賫千金之貨將市於他國未至而千里之馬已死使者乃以五百金買死馬之骨以歸其君大怒曰所求者本</hi>
<hi>不市死馬何故損金市死馬乎將誅之使者對曰死馬尚市之况生者乎天下必知君之好也馬將至矣於是</hi>
<hi>朞年而千里馬至者三焉</hi>惟公匡復漢室宗社將絶又能正之正之<lb/>
之術實須得賢珠玉無踁<hi>胡定切</hi>而自至者以人好之也<lb/>
況賢者之有足乎<hi>韓詩外傳曰葢胥謂晉平公曰珠出於海玉出於山無足而至者好之也</hi>
<hi>士有足而不至者君不好也</hi>昭王築臺以尊郭隗隗雖小才而逢大<lb/>
遇竟能發明主之至心故樂毅自魏往劇辛自趙往鄒<lb/>
<pb n="KR4h0002_WYG_041-28a"/>
衍自齊往<hi>史記曰燕昭王於破燕之後卑身厚弊以禮賢者謂郭隗曰齊因孤之國亂而襲破燕孤</hi>
<hi>知國小力少不足以報然誠得賢士與共圖以雪先王之讐也願先生視可者得身事之隗曰王必欲致士先</hi>
<hi>從隗始况賢於隗者豈逺千里哉於是昭王為隗改築宮而師事之樂毅自魏往鄒衍自齊往劇辛自趙往</hi>
向使郭隗倒懸而王不解<hi>居蟹切</hi>臨溺而王不拯<hi>孟子曰當今之</hi>
<hi>時萬乘之國行仁政民悦而歸之猶解倒懸也又曰今燕虐其民而王征之人以為將拯已於水火之中也</hi>
則士亦將高翔逺引莫有北首<hi>音獸</hi>燕路者矣<hi>漢書廣武君曰牛酒</hi>
<hi>以享士大夫北首燕路</hi>凡所稱引自公所知而復有云者欲公崇<lb/>
篤斯義因表不悉<lb/>
<pb n="KR4h0002_WYG_041-28b"/>
　　為幽州牧與彭寵書<lb/>
　　　朱叔元<hi>范曄後漢書曰朱浮字叔元沛國蕭人也初從世祖為大司馬主簿遷徧將軍</hi>
　　　　<hi>從破邯鄲後乃為大將軍幽州牧守薊城浮少有才能頗欲勵正風迹収士心辟召州中涿郡</hi>
　　　　<hi>王岑之屬以為從軍事及王莽時故□二千石皆引幕府乃多發諸郡倉榖瞻其妻子漁</hi>
　　　　<hi>陽太守以為天下未定不宜多置官屬以費軍食不從其令將宻奏寵遣吏迎妻而不迎</hi>
　　　　<hi>其母人受貸賄殺害友人多聚兵榖意計難虽寵既積怨聞遂大怒舉兵攻浮浮以書責</hi>
　　　　<hi>之</hi>
葢聞智者順時而謀愚者逆時而動常竊悲京城太叔<lb/>
<pb n="KR4h0002_WYG_041-29a"/>
以不知足而無賢輔卒自棄於鄭也<hi>左氏傳曰鄭武公生莊公共叔叚姜氏愛</hi>
<hi>共叔叚欲立之亟請於武公公弗許及莊公即位為之請制公曰制巖邑也虢叔死焉他邑唯命請京使居之</hi>
<hi>謂之京城太叔既而太叔令西鄙北䣓貳於已公子呂曰國不堪貳君將若之何公曰不義不昵厚將崩太叔</hi>
<hi>完聚繕甲兵其卒乗將襲鄭公聞其期曰可矣命子封帥車二百乘以伐京京叛太叔叚叚入于䣕公伐諸䣕</hi>
<hi>五月辛丑太叔出奔共書曰鄭伯克叚于鄢</hi>伯通以名字典郡有佐命之功<lb/>
<hi>名字謂譽聲逺聞也漢書曰陳遵劉□俱著名字佐命已見李陵書</hi>臨民親職愛惜倉庫<lb/>
而浮秉征伐之任欲權時救急<hi>言朱浮所以招致賓客者此亦權時救急也</hi>
二者皆為國耳即疑浮相譖何不詣闕自陳而為滅族<lb/>
<pb n="KR4h0002_WYG_041-29b"/>
之計乎朝廷之於伯通<hi>蔡邕獨斷云朝廷者不敢指斥君故言朝廷</hi>恩亦厚<lb/>
矣委以大郡任以威武事有柱石之寄情同子孫之親<lb/>
<hi>漢書大司農田延年謂霍光曰將軍為國柱石</hi>匹夫媵母尚能致命一飡<hi>左氏宣公</hi>
<hi>二年傳曰初趙宣子畋于山見靈輒餓問其病對曰不食三日矣食之舍其半問之曰宦三年矣未知母之存</hi>
<hi>否今近矣請以□使盡之而為之簞食與肉既而與為公介靈公比以趙盾驟諫伏甲將攻殺之靈輒乃倒㦸</hi>
<hi>以禦之又戰國策曰楚王伐中山中山君亡有二人荷戈而從之中山君顧二人曰子何為者對曰昔臣之父</hi>
<hi>嘗餓且死君捨飡以餔臣父臣之父且死曰中山君有事汝必赴之是以今來死君之難中山君曰以一杯羔</hi>
<hi>而亾國以一飡而獲二死士媵母  未詳</hi>豈有身帶三綬職典大邦而不顧<lb/>
<pb n="KR4h0002_WYG_041-30a"/>
恩義生心外叛者乎<hi>三綬者古人兼官者一官一綬范曄後漢書曰更始使謁者韓鴻持節徇北州</hi>
<hi>承制得専拜二千石以下鴻至薊以寵鄉閭故人相見大喜拜寵偏將軍行漁陽太守世祖又以書招寵寵乃發步騎三</hi>
<hi>千人歸世祖世祖承制封建忠侯賜號大將軍</hi>伯通與吏民語何以為顔行步起拜<lb/>
何以為容生卧念之何以為心引鏡窺形何以施眉目舉措<lb/>
建功何以為人惜乎棄休令之嘉名造梟䲭之逆謀捐<lb/>
傳葉之慶祚招破敗之重災髙論堯舜之道不忍桀紂<lb/>
之性生為世笑死為愚鬼不亦哀乎伯通與耿俠遊<hi>范曄</hi>
<hi>後漢書曰吳漢説寵從世祖㑹上谷太守耿況亦使功曹冦恂詣寵結謀共歸世祖子曰况字俠遊</hi>俱起<lb/>
<pb n="KR4h0002_WYG_041-30b"/>
佐命同被國恩俠遊謙讓屢有降挹之言<hi>蒼頭篇曰挹損也</hi>而<lb/>
伯通自伐以為功高天下<hi>孔安國尚書傳曰自功曰伐</hi>往時遼東有<lb/>
豕生子白頭異而獻之行至河東見羣豕皆白懐慙而<lb/>
還若以子之功論於朝廷則為遼東豕也<hi>白頭豕未詳</hi>今乃<lb/>
愚妄自比六國<hi>張晏漢書注曰齊燕楚韓趙魏</hi>六國之時其勢各盛廓<lb/>
土數千里勝兵將百萬故能據國相持多歴年所今天<lb/>
下幾里列郡幾城奈何以區區漁陽而結怨天子<hi>區區言小</hi>
<hi>也公羊傳曰以區區之宋猶有不欺之臣</hi>此猶河濱之民捧土以塞孟津多<lb/>
<pb n="KR4h0002_WYG_041-31a"/>
見其不知量也<hi>論語曰叔孫武叔毀仲尼子貢曰仲尼日月也無得而踰焉人雖欲自絶其何</hi>
<hi>傷於日月乎多見其不知量也</hi>方今天下適定海内願安士無賢不肖<lb/>
皆樂立名於世而伯通獨中風狂走自捐盛時内聼嬌<lb/>
婦之失計外信纔邪之諛言<hi>東觀漢記曰浮密奏寵上徴之寵既自疑其妻勸寵</hi>
<hi>無應徵今漁陽大郡兵馬衆多奈何為人所奏而棄此去寵與所親信吏計議吏皆怨浮勸寵止不應徴</hi>長<lb/>
為羣后惡法永為功臣鑒戒豈不誤哉<hi>戒本云永為羣后惡法今檢范</hi>
<hi>曄後漢書有此一句然東觀漢記亦載此書大義雖同辭㫖  全别葢禄事者取舍有詳略矣</hi>定海内<lb/>
者無私讐勿以前事自疑願留意顧老母少弟凡舉事<lb/>
<pb n="KR4h0002_WYG_041-31b"/>
無為親厚者所痛而為見讐者所快<hi>范曄後漢書曰寵齋獨在使室蒼頭</hi>
<hi>子宻等三人因寵卧寐共縳着牀又以寵命呼其妻妻八大驚昏夜後解寵手令作記告城門將軍云遣子宻</hi>
<hi>等至手后蘭卿所速開門出勿稽留之書成即斬寵及妻頭置囊中便持記馳出城因以詣闕封為不義侯</hi>
　　為曹洪與魏文書<hi>魏志曰曹洪字子㢘太祖從弟</hi>
　　　陳孔璋<hi>陳琳集曰琳為曹洪與文帝牋文帝集序曰上平定漢中族父都䕶還書與余</hi>
　　　　<hi>盛稱彼方土地形勢觀其辭如陳琳所叙為也</hi>
十一月五日洪白前初破賊情侈意奢説事頗過其實<lb/>
得九月二十日書<hi>得文帝書</hi>讀之喜笑把玩無厭亦欲令陳<lb/>
<pb n="KR4h0002_WYG_041-32a"/>
琳作報琳頃多事不能得為念欲逺以為勸故自竭老<lb/>
夫之思<hi>左氏傳趙孟曰老夫罪戻是懼</hi>辭多不可一二麄舉大綱以當<lb/>
談笑漢中地形實有險固四嶽三塗皆不及也<hi>左氏傳司馬侯</hi>
<hi>曰四嶽三塗九州之險也杜預曰東嶽岱南嶽衡西嶽華北嶽恒三塗在河南陸渾縣南</hi>彼有精甲<lb/>
數萬臨高守要一夫揮㦸萬人不得進<hi>漢書朱買臣曰不一人守險千人</hi>
<hi>得□</hi>而我軍過之若駭鯨之决細網奔兕之觸魯縞<hi>漢書韓安</hi>
<hi>國曰强弩之末力不能穿魯縞音義曰縞曲阜之地俗善作之既皆輕細故以喻之爾雅曰繒之細者曰縞</hi>
未足以喻其易雖云王者之師有征無戰不義而彊古<lb/>
<pb n="KR4h0002_WYG_041-32b"/>
今常有<hi>漢書淮南王安尚書曰臣聞天子之兵有征無戰言莫之敢校</hi>故唐虞之世蠻<lb/>
夷猾夏<hi>尚書舜典曰咎繇蠻夷猾夏㓂賊姦宄</hi>周宣之盛亦讐大邦<hi>毛詩曰蠢</hi>
<hi>爾蠻荆大邦為讐</hi>詩書歎載言其難也斯皆慿阻恃遠故使其<lb/>
然是以察兹地勢謂為中材處之殆難倉卒<hi>司馬遷報任少卿書</hi>
<hi>曰夫中才之人事有闗於宦豎者莫不傷氣</hi>來命陳彼妖惑之罪叙王師曠<lb/>
蕩之徳豈不信然<hi>文帝答洪書曰今魯包凶邪之心肆蠱惑之政天兵神拊師徒無暴樵牧</hi>
<hi>不臨</hi>是夏殷所以喪苗扈所以斃<hi>尚書帝曰咨禹惟時有苗不率汝徂征又曰啓</hi>
<hi>與有扈戰於甘之野</hi>我之所以克彼之所以敗也不然商周何以<lb/>
<pb n="KR4h0002_WYG_041-33a"/>
不敵哉<hi>左氏傳鬬㢘曰師克在和不在衆啇周之不敵君之所聞也</hi>昔鬼方聾昧崇<lb/>
虎讒凶殷辛暴虐三者皆下科也<hi>三科之中此等為下科</hi>然高宗<lb/>
有三年之征文王有退修之軍孟津有再駕之役<hi>周易曰高</hi>
<hi>宗之伐鬼方三年克之左氏傳曰子魚言於宋公曰文王聞崇德亂伐之軍三旬而不降退而修徳復伐之因</hi>
<hi>□而降書曰惟十有一年武王克殷又曰一月  戊午師渡孟津</hi>然後殪戎勝殷有此<lb/>
武功<hi>尚書曰天乃大命文王殪戎殷誕受厥命</hi>未有星流景集颷奮霆擊長<lb/>
驅山河朝至莫㨗若今者也<hi>戰國策曰樂毅輕卒鋭兵長驅至齊</hi>由此觀<lb/>
之彼固不逮下愚<hi>彼張魯也下愚指鬼方等</hi>則中才之守不然明矣<lb/>
<pb n="KR4h0002_WYG_041-33b"/>
在中才則謂不然<hi>若中才守之則不可得也</hi>而來示乃以為彼之惡<lb/>
稔雖有孫田墨氂<hi>力而切</hi>猶無所救竊又疑焉<hi>文帝答曹洪書曰今</hi>
<hi>魯罪兼苗桀惡稔厲莾縱使宋翟妙機械之巧田單騁奔牛之狂孫呉勒八陣之變猶無益也</hi>何者古<lb/>
之用兵敵國雖亂尚有賢人則不伐也是故三仁未去<lb/>
武王還師<hi>論語曰微子去之箕子為之奴比干諫而死孔子曰殷有三仁焉史記曰周武王東觀兵</hi>
<hi>於孟津諸侯皆曰紂可伐矣武王曰未知天命未可也乃還師聞殺王子比干囚箕子於是曰殷有重罪不可</hi>
<hi>不伐</hi>宮竒在虞晉不加戎<hi>左氏傳曰晉侯假道於虞以伐虢宫之竒諫曰虢虞之表也虢</hi>
<hi>亡□必從之諺所謂輔車相依脣亡齒寒虢之謂乎弗聼宮之竒以其族行曰虞不臘矣在此行也不再舉矣</hi>
<pb n="KR4h0002_WYG_041-34a"/>
季梁猶在强楚挫謀<hi>左氏傳曰楚王侵隨隨使少師董成鬬伯比言於楚子曰吾不得志</hi>
<hi>於漢東也我則使然我張吾三軍而被吾甲兵以武臨之漢東之國隨為大隨張必棄小國小國離楚之利也</hi>
<hi>請羸師以張之熊率且比曰季梁在何益注曰季梁隨賢臣也</hi>暨至衆賢奔絀<hi>勅律切</hi>三<lb/>
國為墟明其無道有人猶可救也且夫墨子之守縈帶<lb/>
為垣高不可登折箸為械堅不可入<hi>墨子曰公輸為雲梯必取宋於是見</hi>
<hi>公輸九設攻城之機變墨子九距之公輸般之攻城械盡子墨子之守圍有餘公輸般出而曰吾知所以距子</hi>
<hi>矣吾不言子墨子亦曰吾□子之所以距我者吾不言之王問其故子墨子曰公輸子之意不過欲殺臣殺臣</hi>
<hi>宋英能守乃可攻也然臣之弟子禽滑氂三百人已持守圍之器在宋城上而待楚㓂矣雖殺臣不能絶也楚</hi>
<pb n="KR4h0002_WYG_041-34b"/>
<hi>王曰善吾請無攻也</hi>若乃距陽平據石門<hi>周地圖記曰襃谷西有賦古陽平闗劉淵林蜀都</hi>
<hi>注曰石門在漢中之西</hi>攄八陣之列騁奔牛之權<hi>雜兵書曰八陣一曰方陣二曰</hi>
<hi>圜陣三曰牡陣四曰牝陣五曰衝陣六曰輪陣七曰浮沮陣八曰雁行陣史記曰田單為將軍破燕城時以千</hi>
<hi>餘牛為絳繒衣画以五綵龍文束兵刃於角灌脂束葺於尾燒之鑿城數十穴夜縱牛壯士五千人隨其後牛</hi>
<hi>尾熱怒而奔燕軍夜大驚牛尾炬火光明炫燿燕軍視之皆龍文所觸盡死傷五千人因銜枚擊之而城中鼔</hi>
<hi>譟從之老弱皆擊銅器為聲動天地燕軍大駭敗走齊人遂夷殺其將騎劫燕軍大亂奔走齊人追亡逐比所</hi>
<hi>過城邑叛燕歸田單而齊七十餘城皆復為齊乃迎  襄王於莒</hi>焉肯土崩魚爛哉<hi>漢書</hi>
<hi>徐樂上書曰臣聞天下之患在於土崩公羊傳曰其言梁亡何自亡也魚爛而亡何休注曰魚爛自内發</hi>設<lb/>
<pb n="KR4h0002_WYG_041-35a"/>
令守無巧拙皆可攀附則公輸已陵宋城樂毅已㧞即<lb/>
墨矣墨翟之術何稱田單之智何貴老夫不敏未之前<lb/>
聞<hi>左氏傳趙孟曰老夫罪戻是懼禮記檀弓曰我未之前聞</hi>葢聞過高唐者効王豹<lb/>
之謳<hi>孟子淳於髠曰昔王豹處於淇而西河善謳緜駒處高唐而齊右善歌按此文當過高唐者效綿駒</hi>
<hi>之歌但文人用之誤</hi>遊睢<hi>息惟/切</hi>渙者學藻繢之綵<hi>陳留記曰襄邑渙水出其南睢</hi>
<hi>水經其比傳云睢渙之間出文章故其黼黻絺繡日月華蟲以奉宗廟御服焉</hi>間自入益部仰<lb/>
司馬楊王遺風有子勝斐然之志<hi>司馬相如楊雄王襃也墨子曰二三子復</hi>
<hi>於子墨子曰告子勝仁子墨子曰未必然也告子為仁猶跂以為長偃以為廣不可乆也論語曰吾黨之小子</hi>
<pb n="KR4h0002_WYG_041-35b"/>
<hi>狂簡斐然成章</hi>故頗奮文辭異於他日怪乃輕其家丘謂為倩<lb/>
<hi>七靖切</hi>人<hi>邴原别傳曰原遊學詣孫崧崧曰君以鄭君而舍之以鄭君為東家丘也原曰君以鄭君為東</hi>
<hi>象丘以僕為西家愚夫邪</hi>是何言歟夫騄驥垂耳於埛牧<hi>弔屈原曰驥埀兩耳</hi>
<hi>服鹽車爾雅曰野外謂之林林外謂之坰</hi>鴻雀戢翼於汚池<hi>周禮有牧田鴻雀鳥之通稱也</hi>
<hi>毛詩曰鴛鴦在梁戢在左翼列子□朱謂梁王曰鴻雁高飛不集汚池</hi>䙝之者固以為園<lb/>
囿之凡鳥外廏之下乘也<hi>榖梁傳晉荀息曰君何不以屈産之乘借道乎公曰此晉</hi>
<hi>國之寶也荀息曰取之中廏置之外廏</hi>及其整蘭筋<hi>相馬經云一筋從𤣥中出謂之蘭筋𤣥中</hi>
<hi>者曰上陷如井字蘭筋豎者千里</hi>揮勁翮陵厲清浮顧盼千里豈可謂<lb/>
<pb n="KR4h0002_WYG_041-36a"/>
其借翰於晨風假足於六駁哉<hi>爾雅曰晨風鸇也毛詩曰隰有云駁毛萇曰駁</hi>
<hi>如馬倨牙食虎豹</hi>恐猶未信丘言必大噱也洪白<hi>孟康漢書曰曰丘空也此</hi>
<hi>雖假孔子名而實以空為戲也或無丘言二字漢書曰趙季諸侍中皆談笑大噱説文曰噱大笑也</hi>
　<lb/>
　<lb/>
　<lb/>
　<lb/>
　<lb/>
<pb n="KR4h0002_WYG_041-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文選巻四十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文選巻三十三</head>
    <p>
<pb n="KR4h0002_WYG_033-1a"/>
欽定四庫全書<lb/>
　文選巻三十三　　　　　　梁　蕭統　編<lb/>
　　　　　　　　　　　　　唐　李善　註<lb/>
　騷下<lb/>
　　九歌二首<lb/>
　　　屈平<lb/>
　　　　王逸注<lb/>
　　　少司命<lb/>
<pb n="KR4h0002_WYG_033-1b"/>
秋蘭兮蘪蕪羅生兮堂下<hi>言己供神之室閑而清靜衆香之草又環其堂下羅列而</hi>
<hi>生誠司命君所宜幸集也</hi>綠葉兮素華芳菲菲兮襲予<hi>襲及也予我也言芳草茂</hi>
<hi>盛吐葉垂華芳香菲菲上及我也</hi>夫人自有兮美子<hi>夫人謂萬民也</hi>蓀何以兮<lb/>
愁苦<hi>蓀謂司命也言天下萬民人人自有子孫司命可為主握其年命而用思愁苦</hi>秋蘭兮青<lb/>
青綠葉兮紫莖<hi>言己事神祟敬重種芳草莖葉五色香益暢也</hi>滿堂兮美人忽<lb/>
獨與余兮目成<hi>言萬民衆多美人竝㑹盛滿於堂而司命獨與我睨而相視成為親親也</hi>入<lb/>
不言兮出不辭<hi>言神往來奄忽入不語言出不决辭其志難知也</hi>乗囘風兮載<lb/>
雲旗<hi>言司命之去乗風載雲其形貌不可得見</hi>悲莫悲兮生别離<hi>屈原思神畧畢憂愁</hi>
<pb n="KR4h0002_WYG_033-2a"/>
<hi>復出乃長歎曰人居世悲哀莫痛與妻子生别離傷己當之也</hi>樂莫樂兮新相知<hi>言天下之</hi>
<hi>樂莫大於男女始相知之時也屈原言己無新相知之樂而有生離之憂</hi>荷衣兮蕙帶儵而<lb/>
來兮忽而逝<hi>言司命被服香淨往來奄忽難當值也</hi>夕宿兮帝郊<hi>帝謂天命</hi>君<lb/>
誰須兮雲之際<hi>言司命之去暮宿於天地之郊誰待於雲之際乎幸其有意而顧已</hi>與汝<lb/>
遊兮九河衝飈起兮水揚波與汝沐兮咸池<hi>咸池星名也盖天池</hi>
晞汝髮兮陽之阿<hi>晞乾也詩云匪陽不晞阿曲阿日所行也言己願託司命俱沐咸池乾髮</hi>
<hi>陽阿齋戒潔已冀䝉天祐也</hi>望美人兮未來<hi>美人謂司命也</hi>臨風怳兮浩歌<lb/>
<hi>怳失意貌也言己思望司命而未肯來臨疾風而大歌冀神聞之而來至也</hi>孔盖兮翠旌<hi>言司</hi>
<pb n="KR4h0002_WYG_033-2b"/>
<hi>命以孔雀之翅為車盖翡翠之羽為旌旗言殊飾也</hi>登九天兮撫彗星<hi>九天八方中央也言</hi>
<hi>司命乃昇九天之上撫持彗星欲掃除邪惡輔仁賢也</hi>竦長劒兮擁幼艾<hi>竦執也幼少也</hi>
<hi>艾長也言司命持長劒以誅絶惡擁䕶萬人長少使各得其命</hi>荃獨宜兮為民正<hi>言司命執</hi>
<hi>心公方無所阿私善者佑之惡者誅之故宜為萬民之正</hi>
　　　山鬼<lb/>
若有人兮山之阿<hi>有人謂山鬼也阿曲隅也</hi>被薜茘兮帶女蘿<hi>女蘿菟絲</hi>
<hi>也言山鬼彷彿若人見山之阿被薜茘之衣以菟絲為帶也薜茘菟絲皆無根緣物而生山鬼亦杳忽無形故</hi>
<hi>衣之以為飾也</hi>既含睇兮又宜笑<hi>睇微盻也言山鬼之狀體含妙容美目盻然又好口齒而</hi>
<pb n="KR4h0002_WYG_033-3a"/>
<hi>宜笑</hi>子慕予兮善窈窕<hi>子謂山鬼也窈窕好貌也詩云窈窕淑女言山鬼之貌既以姱麗亦</hi>
<hi>復慕我有善行好姿是故來見其容也</hi>乗赤豹兮從文貍辛夷車兮結桂<lb/>
旗<hi>辛夷香草也言山鬼出入乗赤豹從神貍結桂與辛夷以為車旗言有香絜也</hi>被石蘭兮帶<lb/>
杜衡<hi>石蘭杜衡皆香草也</hi>折芳馨兮遺所思<hi>所思謂清潔之士若屈原者也言山鬼修</hi>
<hi>飾衆香以崇其神屈原履行清潔以厲其身神人同好故折香馨相遺以同其志也</hi>余處幽篁兮<lb/>
終不見天<hi>言山鬼所處乃在幽昧之内終不見天地所以來出歸有徳也或曰幽篁竹林</hi>路險<lb/>
難兮獨後來<hi>言所處既深其路險阻又難故來晩暮後諸神</hi>表獨立兮山之上<lb/>
<hi>表特也言山鬼後到獨立於山之上而自異也</hi>雲容容兮而在下杳𡨕𡨕兮羌<lb/>
<pb n="KR4h0002_WYG_033-3b"/>
晝晦<hi>言山鬼所在至高雲出其下雖白晝猶𡨕晦</hi>東風飄兮神靈雨<hi>飄風貌也詩云</hi>
<hi>匪風飄兮言東風飄然而起則靈應之而雨以言隂陽相感風雨相和屈原自傷獨無和也</hi>留靈修<lb/>
兮憺忘歸<hi>靈修謂懷王也</hi>歲既晏兮孰華予<hi>晏晩也孰誰也言己宿留懷王冀其</hi>
<hi>還己心中憺然安而忘歸年歲晩暮將欲疲老誰當復使我榮華也</hi>采三秀兮於山間<hi>逸曰</hi>
<hi>三秀謂芝草也</hi>石磊磊兮葛蔓蔓<hi>言己欲服芝草以延年命周旋山間采而求之終不能得</hi>
<hi>但見山石磊磊葛草蔓蔓或曰三秀秀才之士隠處者也言石草者喻所在深也</hi>怨公子兮悵<lb/>
忘歸<hi>公子謂公子椒也言所以怨公子椒者以其知己忠信而不肯達故我悵然失志而忘歸也</hi>君<lb/>
思我兮不得閒<hi>言懷王時思念我顧不肯以閒暇之日召已謀議</hi>山中人兮芳<lb/>
<pb n="KR4h0002_WYG_033-4a"/>
杜若<hi>山中人屈原自謂也</hi>飲石泉兮䕃松柏<hi>言己雖在山中無人之處猶取杜若以為</hi>
<hi>芬芳飲石泉之水䕃松柏之木飲食居處動以香潔自修飾</hi>君思我兮然疑作<hi>言懷王有</hi>
<hi>思我時然讒言妄作故令狐疑者也</hi>雷塡塡兮雨𡨕𡨕猨啾啾兮狖夜鳴<lb/>
風颯颯兮木蕭蕭<hi>言己在深山之中遭雷電暴雨猨猴號狖呴風木揺動以言恐懼失其所</hi>
<hi>也或曰雷為諸侯以興於君雲雨𡨕晦以興佞臣猨猴善鳴以興讒言風以喻政木以喻人雷填填者君妄怒</hi>
<hi>也雨𡨕𡨕者羣佞聚也猨啾啾者讒夫弄口也風颯颯者政煩擾也木蕭蕭者民驚駭也</hi>思公子兮<lb/>
徒離憂<hi>言己恐子椒不見達故遂憂愁</hi>
　　九章一首<hi>序曰九章者屈原之所作也屈原放江南之野故復作九章章著也明也言己</hi>
<pb n="KR4h0002_WYG_033-4b"/>
　　　<hi>所陳忠信之道甚明著也</hi>
　　　屈平<lb/>
　　　　王逸注<lb/>
　　　渉江<lb/>
余幼好此竒服兮<hi>竒異也或曰竒服好服也</hi>年既老而不衰<hi>衰懈也已少好</hi>
<hi>竒偉之服履忠直之行至老不懈</hi>帶長鋏之陸離兮<hi>長鋏劒名也其所握長劒楚人名曰</hi>
<hi>長鋏也</hi>冠切雲之崔巍<hi>崔巍髙貌也言己内修忠信之志外帶長利之劒戴崔巍之冠其髙</hi>
<hi>切青雲也</hi>被明月兮佩寳璐<hi>在背曰被寳璐美玉也言己背被明月之珠腰佩美玉徳寳兼</hi>
<pb n="KR4h0002_WYG_033-5a"/>
<hi>備行度清白</hi>世溷濁而莫余知兮<hi>溷亂也濁貪也</hi>吾方髙馳而不顧<lb/>
<hi>言時世貪亂遭君蔽闇無有知我之賢然猶高行抗志終不囘曲也</hi>駕青虬兮驂白螭<hi>虬螭</hi>
<hi>神獸宜於駕乗以喻賢人清白宜可信任也</hi>吾與重華遊兮瑶之圃<hi>重華舜名也瑶</hi>
<hi>石次玉也圃園也言己想待虞舜逰玉圃猶言遇聖帝升清朝也</hi>登崑崙兮食玉英<hi>猶言</hi>
<hi>坐明堂受爵位</hi>與天地兮比夀與日月兮齊光<hi>言己年與天地相敵名與日月</hi>
<hi>同曜也</hi>哀南夷之莫吾知兮<hi>屈原怨毒楚俗嫉害忠貞乃曰可哀哉南夷之人無知我</hi>
<hi>賢者也</hi>旦余濟兮江湘<hi>旦明也濟渡也言己遭放棄以明旦時始去遂渡江湖之水言明旦</hi>
<hi>之者紀時明刺君不明也</hi>乗鄂渚而反顧兮<hi>乗登也鄂渚地名也</hi>欵秋冬之緒<lb/>
<pb n="KR4h0002_WYG_033-5b"/>
風<hi>欵歎也緒餘也言己登鄂渚高岸還望楚國嚮秋冬北風愁而長歎之中憂思也</hi>歩余馬兮<lb/>
山臯邸余車兮方林<hi>邸舍也方林地名言我馬壯強行山臯無所驅馳我車堅牢拴於方</hi>
<hi>林無所載任也以言己才徳方壯誠可任用棄在山野亦無所施也</hi>乗舲船余上沅兮<hi>舲船</hi>
<hi>有窻牖者也</hi>齊呉榜以擊汰<hi>呉榜船櫂也汰水波言己始去乗窻船西上沅湘之水士卒齊</hi>
<hi>舉大櫂而擊水波自傷去明堂之上而入湖澤之中也或曰齊悲歌言愁思也</hi>船容與而不進<lb/>
兮淹囘水而疑滯<hi>疑惑也滯招也言士衆雖同力引櫂船猶不進隨水流使己疑惑有竟還</hi>
<hi>之者也</hi>朝發枉渚兮<hi>枉渚/地名</hi>夕宿辰陽<hi>辰陽亦地名言己乃從枉渚宿辰陽自傷</hi>
<hi>去日速也或曰枉曲也渚止也辰時也陽明也言己將去枉曲之俗而處時明之鄉</hi>苟余心其端<lb/>
<pb n="KR4h0002_WYG_033-6a"/>
直兮<hi>苟誠也</hi>雖僻逺之何傷<hi>僻在也言我惟行正直之心雖在逺僻之域猶有善稱無</hi>
<hi>害疾也故論語曰子欲居九夷也</hi>入漵浦余儃佪兮<hi>漵水名也</hi>迷不知吾之<lb/>
所如<hi>迷惑也如之也言己思念楚國雖循水涯意猶迷惑不知所之</hi>深林杳以𡨕𡨕兮<lb/>
<hi>草木茂盛</hi>乃猿狖之所居<hi>非賢士/之道徑</hi>山峻高以蔽日兮<hi>言嶮岨危傾也</hi>
下幽晦以多雨<hi>言暑濕泥濘也</hi>霰雪紛其無垠兮<hi>渉冰凍之盛寒</hi>雲霏<lb/>
霏而承宇<hi>室屋沉沒與天連也或曰日以喻君山以喻臣霰雪以喻殘賊雲以象佞人山峻高以蔽</hi>
<hi>日者謂臣掩君明也下幽晦以多雨者羣下専擅施恩惠也霰雪紛其無垠者殘賊之政害仁賢也雲霏霏而</hi>
<hi>承宇者佞人竝進滿朝廷也</hi>哀吾生之無樂兮<hi>遭遇讒佞失官祿也</hi>幽獨處乎<lb/>
<pb n="KR4h0002_WYG_033-6b"/>
山中<hi>逺離親戚而斥逐也</hi>吾不能變心而從俗兮<hi>終不易志隨枉曲也</hi>固將<lb/>
愁苦而終窮<hi>愁思無聊身困極也</hi>接輿髠首兮桑扈臝行<hi>接輿楚狂接輿</hi>
<hi>也髠剔也首頭也自刑體避世不仕也桑扈隠士也去衣臝袒效夷也言屈原不容於世引比隠者以自慰</hi>
忠不必用兮賢不必以<hi>以亦用也</hi>伍子逢殃兮<hi>伍子伍子胥也為吳王夫</hi>
<hi>差臣諫令伐越夫差不聴遂賜劒而自殺後越竟滅呉故逢殃也</hi>比干葅醢<hi>比干紂之諸父也紂</hi>
<hi>淫惑妲己作糟丘酒池長夜之飲斮朝渉剖孕婦比干正諌紂怒妲己曰聖人之心有七孔於是乃殺比干剖</hi>
<hi>其心而觀之故言葅醢也</hi>與前世而皆然兮<hi>謂行忠直而遇患害若比干子胥也</hi>吾又<lb/>
何怨乎今之人<hi>言自古有迷亂之君若紂夫差不用忠信滅國亡身當何為復怨今之君乎</hi>
<pb n="KR4h0002_WYG_033-7a"/>
余將董道而不豫兮<hi>董正也豫猶豫也言己雖見先賢執忠被害猶正身直行志不猶豫</hi>
<hi>而有狐疑也</hi>固將重昬而終身<hi>昬亂也言己不逢明君思慮交錯心將重亂以終年命</hi>
　　卜居一首<hi>序曰卜居者屈原之所作也原放棄乃往太卜之家卜已居俗何所宜行</hi>
　　　屈平<lb/>
　　　　王逸注<lb/>
屈原既放三年<hi>違去郢都處山林也</hi>不得復見<hi>道路僻逺所在深也</hi>竭智盡<lb/>
忠<hi>建造策謀披胸心也</hi>蔽鄣於讒<hi>遇諂/佞也</hi>心煩意亂<hi>意憤悶也</hi>不知所從<lb/>
<hi>迷瞀眩也</hi>乃往見太卜鄭詹尹<hi>稽神明也鄭詹尹工師姓名也</hi>曰余有所疑<lb/>
<pb n="KR4h0002_WYG_033-7b"/>
<hi>意惑遑也</hi>願因先生決之<hi>㫁吉/凶也</hi>詹尹乃端䇿拂龜<hi>整儀容也</hi>曰君<lb/>
將何以教之<hi>願聞其要</hi>屈原曰<hi>吐詞/情也</hi>吾寜悃悃欵欵<hi>志純也</hi>朴<lb/>
以忠乎<hi>竭誠信也</hi>將送往勞來<hi>追俗/人也</hi>斯無窮乎<hi>不困貧也</hi>寧誅鉏<lb/>
草茅<hi>刈蒿菅也</hi>以力耕乎<hi>耕稼/穡也</hi>將遊大人<hi>事貴/戚也</hi>以成名乎<hi>榮譽</hi>
<hi>立也</hi>寧正言不諱<hi>諫君/惡也</hi>以危身乎<hi>被刑/戮也</hi>將從俗富貴<hi>食重祿也</hi>
以媮生乎<hi>身安樂也</hi>寧超然高舉<hi>讓官/爵也</hi>以保真乎<hi>守𤣥黙也</hi>將哫<lb/>
訾慄斯<hi>承顔色也</hi>喔咿嚅唲<hi>強笑/噱也</hi>以事婦人乎<hi>詘蜷局也</hi>寧廉潔<lb/>
正直<hi>志如玉也</hi>以自清乎<hi>修潔/白也</hi>將突梯滑稽<hi>轉隨俗也</hi>如脂如韋<lb/>
<pb n="KR4h0002_WYG_033-8a"/>
<hi>柔弱曲也</hi>以絜楹乎<hi>順滑/澤也</hi>寧昂昂<hi>志行/高也</hi>若千里之駒乎<hi>才絶殊也</hi>
將汜汜<hi>普愛衆也</hi>若水中之鳧乎<hi>羣戲/遊也</hi>與波上下<hi>隨衆高卑</hi>偷以<lb/>
全吾軀乎<hi>身無憂患</hi>寧與騏驥抗軛乎<hi>沖天驅也</hi>將隨駑馬之迹<lb/>
乎<hi>安歩徐也</hi>寧與黄鵠比翼乎<hi>飛雲/隅也</hi>將與雞鶩爭食乎<hi>啄糠糟也</hi>
此孰吉孰凶<hi>誰喜憂也</hi>何去何從<hi>安所/由也</hi>世溷濁而不清<hi>貨賂行也</hi>
蟬翼為重<hi>近讒佞也</hi>千鈞為輕<hi>逺忠/良也</hi>黄鍾毁棄<hi>賢隠藏也</hi>瓦釡雷<lb/>
鳴<hi>愚讙訟也</hi>讒人高張<hi>居朝/堂也</hi>賢士無名<hi>身窮/困也</hi>吁嗟嘿嘿兮<hi>世莫</hi>
<hi>論也</hi>誰知吾之廉真<hi>不别/賢也</hi>詹尹乃釋䇿而謝<hi>愚不能明</hi>曰夫尺<lb/>
<pb n="KR4h0002_WYG_033-8b"/>
有所短<hi>騏驥不驟中庭</hi>寸有所長<hi>雞鸝知/時而鳴</hi>物有所不足<hi>地虧東南角也</hi>
智有所不明<hi>孔子厄陳蔡也</hi>數有所不逮<hi>天不可計量也</hi>神有所不通<lb/>
<hi>日不能夜照也</hi>用君之心<hi>所念/慮也</hi>行君之意<hi>遂本操也</hi>龜䇿誠不能知<lb/>
此事<hi>不能決君之志</hi>
　　漁父一首<hi>序曰漁父者屈原之所作漁父避俗時遇屈原怪而問之遂相應答</hi>
　　　屈平<lb/>
　　　　王逸注<lb/>
屈原既放<hi>身斥逐也</hi>遊於江潭<hi>戲水/側也</hi>行吟澤畔<hi>履荆棘也</hi>顔色憔<lb/>
<pb n="KR4h0002_WYG_033-9a"/>
悴<hi>皯衡黑也皯古旱切衡力遲切</hi>形容枯槁<hi>癯瘦/瘠也</hi>漁父見而問之<hi>怪屈原也</hi>
曰子非三閭大夫歟<hi>謂其故官</hi>何故至於斯<hi>曷為遭此患也</hi>屈原曰<lb/>
世人皆濁<hi>衆貪鄙也</hi>我獨清<hi>忠潔/己也</hi>衆人皆醉<hi>惑財/賄也</hi>我獨醒<hi>廉自</hi>
<hi>守也</hi>是以見放<hi>棄草/野也</hi>漁父曰<hi>隠士/言也</hi>聖人不凝滯於萬物<hi>不困</hi>
<hi>辱其身也</hi>而能與世推移<hi>隨俗/方圜</hi>世人皆濁<hi>人貪婪也</hi>何不淈其泥<lb/>
<hi>同其風也</hi>而揚其波<hi>與沉/浮也</hi>衆人皆醉<hi>巧佞/曲也</hi>何不餔其糟<hi>從其俗也</hi>
而歠其醨<hi>食其祿也</hi>何故深思高舉<hi>獨行/忠直</hi>自令放為<hi>逺在他域</hi>屈<lb/>
原曰吾聞之<hi>受聖制也</hi>新沐者必彈冠<hi>拂土芥也</hi>新浴者必振衣<lb/>
<pb n="KR4h0002_WYG_033-9b"/>
<hi>去塵穢也</hi>安能以身之察察<hi>己清/潔也</hi>受物之汶汶者乎<hi>䝉垢塵也</hi>寧<lb/>
赴湘流<hi>自沉淵也</hi>葬於江魚腹中<hi>身消/爛也</hi>安能以皓皓之白<hi>皓皓</hi>
<hi>猶皎皎也</hi>䝉世俗之塵埃乎<hi>被汙/㸃也</hi>漁父莞爾而笑<hi>笑離㫁也</hi>鼔枻<lb/>
而去<hi>叩船舷也</hi>乃歌曰滄浪之水清兮<hi>喻世/昭明</hi>可以濯我纓<hi>沐浴</hi>
<hi>升朝</hi>滄浪之水濁兮<hi>喻世/昬闇</hi>可以濯我足<hi>宜隠遁也</hi>遂去不復與<lb/>
言<hi>合道真也</hi>
　　九辯五首<hi>序曰九辯者楚大夫宋玉之所作也辯者變也九者陽之數也道者綱紀也謂</hi>
　　　<hi>陳説道徳以變説君也宋玉屈原弟子閔惜其師忠而放逐故作九辯以述其志也</hi>
<pb n="KR4h0002_WYG_033-10a"/>
　　　宋玉<lb/>
　　　　王逸注<lb/>
悲哉秋之為氣也<hi>寒氣聊戾將歲暮也</hi>蕭瑟兮<hi>隂氣促急風疾暴也</hi>草木揺<lb/>
落<hi>華葉隕零肥潤去也</hi>而變衰<hi>形體易色枝枯槁也自傷不遇將與草木俱衰老也</hi>憭慄兮<lb/>
<hi>思念暴戾心自傷也  憭音了</hi>若在逺行<hi>逺客出去/之他方也</hi>登山臨水兮<hi>升高逺望</hi>
<hi>視江河也</hi>送將歸<hi>族親别逝/還故鄉</hi>泬寥兮<hi>泬寥曠蕩而虛靜也或曰泬寥猶蕭條無雲貌</hi>
<hi>也泬音血</hi>天高而氣清<hi>秋天高朗體清明也言天高朗照見無形傷君昏亂不聰明也</hi>寂漻<lb/>
兮<hi>源瀆順流漠無聲也</hi>收潦而水清<hi>溝無溢潦百川靜也言川水夏濁而秋清傷君無有清明</hi>
<pb n="KR4h0002_WYG_033-10b"/>
<hi>之時也</hi>憯悽增欷兮<hi>愴痛感動/歎息也</hi>薄寒之中人<hi>傷我肌膚變顔色也</hi>愴<lb/>
怳懭悢兮<hi>中情愴惘意不得也</hi>去故而就新<hi>初㑹鉏鋙/志未合也</hi>坎廩兮<hi>數遭</hi>
<hi>患禍身困窮也</hi>貧士失職<hi>亡失財物/逢寇賊也</hi>而志不平<hi>心常憤懣意未明也</hi>廓落<lb/>
兮<hi>喪志失偶塊獨立也</hi>羈旅而無友生<hi>逺客寄居/孤單特也</hi>惆悵兮<hi>後黨失輩惘愁</hi>
<hi>毒也</hi>而私自憐<hi>竊内念己/自閔傷也</hi>燕翩翩其辭歸兮<hi>將入大海飛徊翔也</hi>蟬<lb/>
寂寞而無聲<hi>螗蜩斂翅而伏藏也</hi>鴈噰噰而南游兮<hi>雄雌和樂羣戲行也</hi>鵾<lb/>
鷄啁哳而悲鳴<hi>奮翼呼而低昂也夫燕蟬遇秋寒將穴處而懷懼候鴈鵾鷄喜樂而逸豫言無</hi>
<hi>有候鴈鵾鷄之喜而有蟬燕之憂也</hi>獨申旦而不寐兮<hi>夜坐視瞻而終明也</hi>哀蟋蟀<lb/>
<pb n="KR4h0002_WYG_033-11a"/>
之宵征<hi>見蜻<graphic n="KR1465" url="https://raw.githubusercontent.com/kanripo/KR-Gaiji/master/images/KR1465.png" mimeType="image/png"/>之夜行自傷放棄與昆蟲為雙也或曰宵征謂七月在野八月在宇九月在户十月蟋</hi>
<hi>蟀入我牀下是其宵征行也</hi>時亹亹而過中兮<hi>年已過半日進往也亹亹進貌毛詩曰亹</hi>
<hi>亹文王</hi>蹇淹留而無成<hi>雖乆夀者無成功也</hi>
悲憂窮蹙兮<hi>修徳見過愁懼惶也</hi>獨處廓<hi>孤立特止居一方也</hi>有美一人兮<lb/>
<hi>位尊服好謂懷王也</hi>心不繹<hi>常念弗解/内結藏也</hi>去鄉離家兮<hi>昔違邑里之他鄉也</hi>來<lb/>
逺客<hi>去郢南征濟沅湘也</hi>超逍遥兮<hi>逺出游逝/離州城也</hi>今焉薄<hi>欲止無賢皆讒賊也</hi>
専思君兮<hi>執心一意在胸臆也</hi>不可化<hi>同姓親聯/恩義篤也</hi>君不知兮<hi>聰明淺短</hi>
<hi>志迷惑也</hi>可奈何<hi>頑嚚難啓/長歎息也</hi>蓄怨兮積思<hi>結恨在心慮憤鬱也</hi>心煩憺<lb/>
<pb n="KR4h0002_WYG_033-11b"/>
兮忘食事<hi>思君念主忽不食也</hi>願一見兮道余意<hi>舒冩忠誠自陳列也</hi>君之<lb/>
心兮與余異<hi>方圓殊性猶白黒也</hi>車駕兮朅而歸<hi>迴逝言還欲反國也</hi>不得<lb/>
見兮心悲<hi>自傷流離路隔塞也</hi>倚結軨兮太息<hi>伏車重軨而涕泣也</hi>涕潺湲<lb/>
兮霑軾<hi>泣下交流濡茵席也</hi>慷慨絶兮不得<hi>中心恚恨心剥切也</hi>中瞀亂兮<lb/>
迷惑<hi>思食煩惑忘南北也</hi>私自憐兮何極<hi>哀祿命薄常含戚也</hi>心怦怦兮諒<lb/>
直<hi>忠行忠正無所告也</hi>
皇天平分四時兮<hi>何宜春生而秋殺也爾雅曰四時利為通正</hi>竊獨悲此凜<lb/>
秋<hi>微霜凄愴寒慄烈也</hi>白露既下降百草兮<hi>萬物羣生將被害也</hi>奄離披此<lb/>
<pb n="KR4h0002_WYG_033-12a"/>
梧楸<hi>痛傷茂木人芟刈也</hi>去白日之昭昭兮<hi>違離天明而湮沒也</hi>襲長夜之<lb/>
悠悠<hi>永處𡨕𡨕而覆蔽也</hi>離芳藹之方壯兮<hi>去已盛美之光容也</hi>余委約而<lb/>
悲愁<hi>身體疲病而憂窮也</hi>秋既先戒以白露兮<hi>君不𢎞徳而嚴令也</hi>冬又申<lb/>
之以嚴霜<hi>刑罰刻峻而重深也</hi>收恢台之孟夏兮<hi>上無仁恩以養民夫天制四時</hi>
<hi>春生夏長人君則之以養萬物秋殺冬藏亦順其宜而行刑罰故君賢臣忠政合大中則品庶安寧萬物豐茂</hi>
<hi>上闇下偽用法殘虐則貞良被害草木枯落故宋玉援引天時託譬草木以茂美樹興於仁賢早遇霜露懷徳</hi>
<hi>君子忠而被害也</hi>然坎傺而沈藏<hi>民無住足竄巖藪也楚人謂住曰傺</hi>葉菸邑而<lb/>
無色兮<hi>顔容變易而蒼黑也</hi>枝煩挐而交横<hi>柯條糺錯而崱嶷也</hi>顔淫溢而<lb/>
<pb n="KR4h0002_WYG_033-12b"/>
將罷兮<hi>形象羸瘦無潤澤也</hi>柯彷彿而委黄<hi>腹内空虛皮乾腊也</hi>萷櫹槮之<lb/>
可哀兮<hi>華葉已落莖獨立也</hi>形銷鑠而瘀傷<hi>身體焦枯被病乆也</hi>惟其紛糅<lb/>
而將落兮<hi>蓬茸顛仆根蠧朽也</hi>恨其失時而無當<hi>不值聖主而年老也</hi>覽騑<lb/>
轡而下節兮<hi>安歩徐馬而勿驅也</hi>聊逍遥以相羊<hi>且徐低徊以遊戲也</hi>歲忽<lb/>
忽而遒盡兮<hi>年歲逝往之若流也</hi>恐余夀之弗將<hi>懼我性命之不長也</hi>悼余<lb/>
生之不時兮<hi>傷己幼少後三王也</hi>逢此世之俇攘<hi>卒遇譖讒而遽煌也</hi>澹容<lb/>
與而獨倚兮<hi>煢煢獨立無朋黨也</hi>蟋蟀鳴此西堂<hi>自閔傷己與蟲竝也</hi>心□<lb/>
惕而震盪兮<hi>思慮惕動沸若湯也</hi>何所憂之多方<hi>内念君父及兄弟也</hi>仰明<lb/>
<pb n="KR4h0002_WYG_033-13a"/>
月而太息兮<hi>上告昊天愬神靈也</hi>歩列星而極明<hi>周覽九天仰觀星宿不能卧寐</hi>
<hi>乃至明也</hi>
竊悲夫蕙華之曾敷兮<hi>蕙草芬芳以興在位之賢臣也</hi>紛旖旎乎都房<lb/>
<hi>被服盛飾於宫殿也旖旎盛貌也詩云旖旎其華</hi>何曾華之無實兮<hi>外貌若忠而心佞也</hi>
從風雨而飛颺<hi>隨君嗜欲而囘傾也夫風為號令雨為徳惠故風動而草木揺雨降而萬物植</hi>
<hi>故以風雨喻君政言徳惠所由出之也</hi>以為君獨服此蕙兮<hi>體受正氣而高明也</hi>嗟<lb/>
無以異於衆芳<hi>乃與佞臣之同情也</hi>閔奇思之不通兮<hi>傷己忠策無由入也</hi>
將去君而高翔<hi>適彼樂土之他域也</hi>心閔憐之慘悽兮<hi>内自哀念心惻隠也</hi>
<pb n="KR4h0002_WYG_033-13b"/>
願一見而有明<hi>分别忠心與偽惑也</hi>重無怨而生離兮<hi>身無罪過而遂放也</hi>
中結軫而增傷<hi>肝膽破裂心剖腷也普□切</hi>豈不鬱陶而思君兮<hi>憤念</hi>
<hi>蓄積盈胸臆也</hi>君之門以九重<hi>門闈扄閉道路塞也</hi>猛犬狺狺而迎吠兮<lb/>
<hi>讒佞讙呼而在側也</hi>闗梁閉而不通<hi>閽人指承呵問急也</hi>皇天淫溢而秋霖<lb/>
兮<hi>乆雨連日澤深厚也</hi>后土何時而得乾<hi>山阜濡澤草木茂也</hi>塊獨守此無<lb/>
澤兮<hi>不䝉恩施獨枯槁也</hi>仰浮雲而永歎<hi>愬天語神我何咎也</hi>
何時俗之工巧兮<hi>世人辯慧造詐偽也</hi>背繩墨而改錯<hi>違廢聖典背仁義也</hi>
<hi>夫繩墨者工之法度也仁義者民之正路也繩墨用則曲木截仁義進則讒佞滅二者殊義不可不察也</hi>却<lb/>
<pb n="KR4h0002_WYG_033-14a"/>
騏驥而不乗兮<hi>斥逐子胥與比干也</hi>策駑駘而取路<hi>言任豎刀與椒蘭也</hi>當<lb/>
世豈無騏驥兮<hi>家有稷契與管晏也</hi>誠莫之能善御<hi>世無堯舜及桓文也</hi>見<lb/>
執轡者非其人兮<hi>遭值桀紂之亂昏也</hi>故駒跳而逺去<hi>披髮為奴走横奔也</hi>
鳬鴈皆唼夫梁藻兮<hi>羣小在位食重禄也</hi>鳯愈飄翔而高舉<hi>賢者伏匿</hi>
<hi>竄山谷也</hi>圜鑿而方枘兮<hi>正直邪枉行殊則也</hi>吾固知其鉏鋙而難入<lb/>
<hi>所務不同若粉墨也</hi>衆鳥皆有所登棲兮<hi>羣佞竝進處安爵也</hi>鳯獨遑遑而<lb/>
無所集<hi>孔子棲棲而困厄也</hi>願銜枚而無言兮<hi>意欲括囊而靜黙也</hi>常被君<lb/>
之渥洽<hi>前䝉寵遇錫祉福也</hi>太公九十乃顯榮兮<hi>吕尚耆老然後貴也</hi>誠未<lb/>
<pb n="KR4h0002_WYG_033-14b"/>
遇其匹合<hi>遭值文王功冠世也</hi>謂騏驥兮安歸<hi>躊躇呉坂遇伯樂也</hi>謂鳯皇<lb/>
兮安棲<hi>集棲梧桐食竹實也</hi>變古易俗兮世衰<hi>以賢為愚時闇惑也</hi>今之相<lb/>
者兮舉肥<hi>不量才能視顔色也</hi>騏驥伏匿而不見兮<hi>仁賢幽處而隠藏也</hi>鳯<lb/>
皇高飛而不下<hi>智者逺逝之四方也</hi>鳥獸猶知懷徳兮<hi>慕歸堯舜之明徳也</hi>
何云賢士之不處<hi>大老太公歸文王也</hi>驥不驟進而求服兮<hi>干木闔門</hi>
<hi>而辭相也</hi>鳯亦不貪餧而忘食<hi>顔闔鑿培而逃亡也</hi>君棄逺而不察兮<lb/>
<hi>介推割股而自放也</hi>雖願忠其焉得<hi>申生至孝而被謗也</hi>欲寂寞而絕端兮<lb/>
<hi>寗武佯愚而不言也</hi>竊不敢忘初之厚徳<hi>常受祿惠識舊恩也</hi>獨悲愁其傷<lb/>
<pb n="KR4h0002_WYG_033-15a"/>
人兮<hi>思念纒結摧肺肝也</hi>馮鬱鬱其何極<hi>憤懣盈胸終年歲也</hi>
　　招魂一首<hi>序曰招魂者宋玉之所作也宋玉憐哀屈原厥命將落作招魂欲以復其精神</hi>
　　　<hi>延其年夀也</hi>
　　　宋玉<lb/>
　　　　王逸注<lb/>
朕幼清以亷潔兮<hi>朕我也不求曰清不受曰亷不汙曰潔</hi>身服義而未沬<lb/>
<hi>沬己也言我少小修清潔之行身服仁義未曾有懈己之時也沬音昧</hi>主此盛徳兮牽於<lb/>
俗而蕪穢<hi>牽引也不治曰蕪多草曰穢言己施行常以道徳為主以忠事君以信結交為俗人所推</hi>
<pb n="KR4h0002_WYG_033-15b"/>
<hi>引徳能蕪穢無所用也</hi>上無所考此盛徳兮<hi>考校也</hi>長離殃而愁苦<lb/>
<hi>殃禍也言己履行忠信而遇闇主上則無所考校己盛徳長遭殃禍愁苦而已</hi>帝告巫陽<hi>帝謂天也</hi>
<hi>女曰巫陽其名也</hi>曰有人在下我欲輔之<hi>人謂賢人也招屈原也宋玉上設天意祐</hi>
<hi>助貞良故曰帝告巫陽有賢人屈原在於下方我欲輔成其志以厲黎民也</hi>魂魄離散汝筮<lb/>
予之<hi>魂者身之精魄者性之决也所以經緯五藏保守形體也蓍曰筮尚書曰決之蓍龜言天帝哀閔屈</hi>
<hi>原魂魄離散身將顛沛使巫陽筮問求索得而與之使反其身</hi>巫陽對曰掌夢<hi>巫陽對天地言</hi>
<hi>招魂者本掌夢之官所主職也</hi>上帝其命難從<hi>言天帝難從掌夢之官欲使巫陽招之也</hi>若<lb/>
必筮予之恐後謝之不能復用巫陽焉<hi>謝去也巫陽言如必欲先筮問</hi>
<pb n="KR4h0002_WYG_033-16a"/>
<hi>求魂魄所在然後與之恐後世怠懈必卜筮之法不能復修用但招之可也</hi>乃下招曰<hi>巫陽受天</hi>
<hi>帝之命因下招屈原之魂也</hi>魂兮來歸<hi>還歸屈/原之身</hi>去君之恒幹<hi>恒常也幹體也</hi>
<hi>易曰貞者事之幹也</hi>何為兮四方些<hi>言魂靈當扶人養命何為去君之常體而逺之四方乎夫</hi>
<hi>人須魂而生魂待人而榮二者别離命則霣零也或曰去君之恒閈里也楚人名里曰閈也</hi>舍君之<lb/>
樂處而離彼不祥些<hi>舍置也祥善也言何為舍君楚國饒樂之處陸離走不善之鄉以觸</hi>
<hi>衆惡也</hi>魂兮歸來東方不可以託些<hi>託寄也論語曰可以託六尺之孤言東方</hi>
<hi>之俗其人無義不可以託寄身也</hi>長人千仞唯魂是索些<hi>七尺曰仞索求也言東方</hi>
<hi>有長人國其高干仞主求人魂而食之也</hi>十日代出<hi>代更/也</hi>流金鑠石些<hi>鑠銷也言</hi>
<pb n="KR4h0002_WYG_033-16b"/>
<hi>東方有扶桑之木十日竝在其上以次更行其勢酷烈金石堅剛皆為銷釋</hi>彼皆習之魂往<lb/>
必釋些歸来歸來不可以託些魂兮歸來南方不可以<lb/>
止些<hi>言南方之俗其人無信不可乆留也</hi>雕題墨齒<hi>雕畫也題額也</hi>得人肉而祀<lb/>
以其骨為醢些<hi>醢醬也言南極之人雕畫其額齒牙盡黑常食龜蛇得人之肉用祭先祖復以</hi>
<hi>其骨為醢醬</hi>蝮蛇蓁蓁<hi>蝮大蛇蓁蓁/積聚之貌</hi>封狐千里些<hi>封狐大狐也言炎上</hi>
<hi>之氣多蝮虺積聚蓁蓁爭欲齧人又有大狐健走千里求食不可逢遇也</hi>雄虺九首往來儵<lb/>
忽吞人以益其心些<hi>儵忽疾急貌也言復有雄虺一身九頭往來奄忽常喜吞人魂魄以</hi>
<hi>益其賊害之心也</hi>歸來歸來不可久淫些<hi>淫遊也言其惡如此不可乆遊必被害也</hi>
<pb n="KR4h0002_WYG_033-17a"/>
魂兮歸來西方之害流沙千里些<hi>流沙沙流而行也言西方之地厥土不毛</hi>
<hi>流沙滑滑晝夜流行從横千里又無舟航者也</hi>旋入雷淵<hi>旋轉也淵室也</hi>爢散而不可<lb/>
止些<hi>爢碎也言欲涉流沙則囘入雷公之室運轉而行身雖爢碎尚不可得休止也</hi>幸而得脱<lb/>
其外曠宇些<hi>曠大也宇野也言從雷淵雖得免脱其外復有曠逺之野無人之土也</hi>赤蟻<lb/>
若象<hi>蟻蚍蜉也</hi>𤣥蠭若壺些<hi>壺乾瓠也言曠野之中有赤蟻其大如象又有大飛蜂腹大如</hi>
<hi>壺皆有蠆毒能殺人</hi>五榖不生叢菅是食些<hi>柴棘為叢菅茅也言西極之地不生五榖</hi>
<hi>其人但食柴草若羣牛也</hi>其土爛人求水無所得些<hi>言西方之土溫暑而熱焦爛人</hi>
<hi>身内渴欲求水無有源泉不可得也</hi>彷徉無所倚廣大無所極些<hi>倚依也言欲彷</hi>
<pb n="KR4h0002_WYG_033-17b"/>
<hi>徉東西無人可依其野廣大行不可極也彷滿忙切</hi>歸來歸來恐自遺賊些<hi>賊害也魂</hi>
<hi>魄欲往者自予賊害</hi>魂兮歸來北方不可以止些增冰峨峨飛雪<lb/>
千里些<hi>言北方常寒其冰重累峨峨如山涼風急疾雪隨之飛行千里乃至地也</hi>歸來歸來<lb/>
不可以乆些<hi>言其寒殺人不可乆留也</hi>魂兮歸來君無上天些<hi>天不可得</hi>
<hi>上也</hi>虎豹九闗啄害下人些<hi>啄齧也天門九重使神虎豹執其開閉言啄天下欲上之</hi>
<hi>人而殺之</hi>一夫九首拔木九千些<hi>言有丈夫一身九頭強梁多力從朝至暮抜大木九</hi>
<hi>千枚也</hi>豺狼從目往來侁侁些<hi>侁侁行聲也詩曰侁侁征夫有豺狼之獸其目皆從</hi>
<hi>奔走往來其聲侁侁爭欲啗人</hi>懸人以嬉投之深淵些<hi>投擿也言豺狼得人不即啗食</hi>
<pb n="KR4h0002_WYG_033-18a"/>
<hi>先懸其頭用之嬉戲疲倦已後乃擿於深淵之底而棄之</hi>致命於帝然後得暝些<hi>瞑卧</hi>
<hi>也言投人已訖上致命於天帝然後乃得眠卧也</hi>歸來歸來往恐危身些<hi>往則逢害</hi>
<hi>身危殆也</hi>魂兮歸來君無下此幽都些<hi>幽都地下后土所治也地下幽𡨕故曰幽</hi>
<hi>都</hi>土伯九約其角觺觺些<hi>土伯后土之侯伯也約屈也觺觺角利貌言地有土伯執</hi>
<hi>衛門戸其身九屈有觺觺觸害人也</hi>敦脄血拇<hi>敦厚也脄背也拇手拇指也</hi>逐人駓駓<lb/>
些<hi>駓駓走貌也言土伯之狀廣肩厚背逐人駓駓其走㨗疾以手中血漫污人</hi>參目虎首其<lb/>
身若牛些<hi>言土伯之頭其貌如虎而有三目身又肥大狀如牛矣</hi>此皆甘人歸來<lb/>
歸來恐自遺災些<hi>甘美也災害也此物食人以為甘美往必自害不旋踵</hi>魂兮歸<lb/>
<pb n="KR4h0002_WYG_033-18b"/>
來入修門些<hi>修門郢城門也宋玉設呼屈原之魂歸楚都入郢門欲以感激懐王使還之也</hi>工<lb/>
祝招君背行先些<hi>工巧也男巫曰祝背倍也言選擇名工巧辯之巫使招呼君倍道先行在</hi>
<hi>前宜隨也</hi>秦篝齊縷<hi>篝落也/縷線也</hi>鄭緜絡些<hi>緜纒也絡縳也言為君魂作衣乃使秦人</hi>
<hi>織其篝落齊人作綵縷鄭國之工纒而縳之堅而且好也</hi>招具該備永嘯呼些<hi>該亦備也</hi>
<hi>言撰設甘美招魂之具靡不舉備故長嘯大呼以招君也夫嘯者隂也呼者陽也隂主魂陽主魄故必嘯呼以</hi>
<hi>感也</hi>魂兮歸來反故居些<hi>反還也故古也言宜急來歸還古昔之處</hi>天地四方<lb/>
多賊姦些<hi>賊害姦惡也言天有虎豹地有土伯東有長人西有赤蟻南有雄虺北有增冰皆為姦惡</hi>
<hi>以賊害也</hi>像設君室<hi>像法/也</hi>靜閒安些<hi>無聲曰靜室寛曰閒言乃為君造設第室法像</hi>
<pb n="KR4h0002_WYG_033-19a"/>
<hi>舊廬所在之處清靜寛閒可安樂之</hi>高堂邃宇<hi>邃深也/宇屋也</hi>檻層軒些<hi>檻楯也從曰檻</hi>
<hi>横曰楯軒樓板也言所造之室其堂高顯屋宇深邃下有檻楯上有樓板形容異制且鮮明也</hi>層臺累<lb/>
榭<hi>層累皆重也有木謂之臺無木謂之榭</hi>臨高山些<hi>言復作層重之臺累石之榭其顚眇眇上</hi>
<hi>乃臨於高山也或曰臨高山而作臺榭也</hi>網戸朱綴<hi>網戸綺文鏤也朱丹也綴緣也</hi>刻方連<lb/>
些<hi>刻鏤也横木闗柱為連言門户之楣皆刻鏤綺文朱丹其縁雕鏤綺木使方好也</hi>冬有突夏<lb/>
<hi>突複室也夏大屋也詩云於我乎夏屋渠渠也突鳥弔切</hi>夏室寒些<hi>言隆冬凍寒則有大屋複突溫</hi>
<hi>室盛夏暑熱則有洞達隂堂其内寒涼也</hi>川谷徑復<hi>流源為川注谿為谷徑過也復反也</hi>流潺<lb/>
湲些<hi>言所居之舍激導川水經過園庭囘通反復其流急疾又潔淨也</hi>光風轉蕙<hi>光風謂雨</hi>
<pb n="KR4h0002_WYG_033-19b"/>
<hi>已日出而風草木有光色轉揺也</hi>汜崇蘭些<hi>汜猶汎汎揺動貌也崇充也言天霽日明微風奮發</hi>
<hi>動揺草木皆令有光充實蘭蕙使之芬芳而益暢</hi>經堂入奥<hi>西南隅謂之奥</hi>朱塵筵些<lb/>
<hi>朱丹也塵承塵也筵席也詩云肆筵設席言升殿過堂入房至奥處上則有朱畫承塵下則有筵簟好席可以</hi>
<hi>休息也或曰朱塵筵謂承塵薄壁曼延相連接也</hi>砥室翠翹<hi>砥石名也翠鳥名也翹羽也</hi>絓<lb/>
曲瓊些<hi>絓懸也曲瓊玉鈎也言内卧之室以砥石為壁平而滑澤以翠鳥之羽彫飾玉鈎以懸衣物也</hi>
<hi>或曰儃室謂儃佪曲房也</hi>翡翠珠被<hi>雄曰翡雌曰/翠被衾也</hi>爛齊光些<hi>齊同也言牀上</hi>
<hi>之被則飾以翡翠之羽及與珠璣刻畫衆華其文爛然而同光明</hi>蒻阿拂壁<hi>蒻蒻席也阿曲隅也</hi>
<hi>拂薄也</hi>羅幬<hi>儔/</hi>張些<hi>羅綺屬也張施也言房内則以蒻席薄牀四壁及與曲隅施羅幬輕且涼</hi>
<pb n="KR4h0002_WYG_033-20a"/>
<hi>也</hi>纂組綺縞<hi>纂組綬/類也</hi>結竒璜些<hi>璜玉名也言幃帳之細皆用綺縞又以纂組結</hi>
<hi>束玉璜為幃帳之飾</hi>室中之觀多珍怪些<hi>金玉為珍詭異為怪言從觀房室之中四方珍</hi>
<hi>竒玩好怪物無不畢具</hi>蘭膏明燭<hi>以蘭香/練膏也</hi>華容備些<hi>容貌也言日暮游宴然香</hi>
<hi>蘭之膏張施明燭以觀其鐙錠雕鏤百獸華竒好備也錠都定切</hi>二八侍宿<hi>二八二列也言大夫</hi>
<hi>有二列之樂左傳曰晉悼公賜魏絳女樂二八歌鍾二肆也</hi>射逓代些<hi>射厭也詩云服之無射逓</hi>
<hi>更也言使好女十六侍君宴宿意有厭倦則使更相代也或曰逓代夕暮也</hi>九侯淑女<hi>淑善也</hi>
多迅衆些<hi>迅疾言復有九國諸侯好善之女多才長意用心齊疾勝於衆人也</hi>盛鬋不同<lb/>
制<hi>鬋鬢也制法也</hi>實滿宫些<hi>宫猶室也爾雅曰宫謂之室言九侯之女工巧妍雅裝飾兩結垂鬢</hi>
<pb n="KR4h0002_WYG_033-20b"/>
<hi>下髪形貌詭異不與衆同皆來實滿充後宫也</hi>容態好比<hi>態姿也/比親也</hi>順彌代些<hi>彌乆</hi>
<hi>也言美女衆多其貌齊同姿態好笑自相親比承順上意乆則相代</hi>弱顔固植<hi>固堅植志也</hi>謇<lb/>
其有意些<hi>謇正言貌也言美女内多亷恥弱顔易愧心志堅固不可侵犯則謇然發言中禮意者也</hi>
姱容脩態<hi>姱好貌也脩長也</hi>絙<hi>亘/</hi>洞房些<hi>絙竟也房室也言復有美好之女其貌姱</hi>
<hi>好多意長智羣聚羅列竟於洞達滿房室也</hi>娥眉曼睩<hi>曼澤也睩視貌也</hi>目騰光些<lb/>
<hi>騰馳也言美女之貌娥眉玉貌好自曼澤時睩睩然視精光騰馳感人心也</hi>靡顔膩理<hi>靡緻也膩</hi>
<hi>滑也</hi>遺視<graphic n="KR1531" url="https://raw.githubusercontent.com/kanripo/KR-Gaiji/master/images/KR1531.png" mimeType="image/png"/>些<hi>遺竊視也<graphic n="KR1531" url="https://raw.githubusercontent.com/kanripo/KR-Gaiji/master/images/KR1531.png" mimeType="image/png"/>眽也言美女顔容脂緻身體/夷滑中心<graphic n="KR1531" url="https://raw.githubusercontent.com/kanripo/KR-Gaiji/master/images/KR1531.png" mimeType="image/png"/>眽時竊視安詳諦志不可動</hi>
<hi>也</hi>離榭脩幕<hi>離别也脩長/也幕大帳也</hi>侍君之間<hi>閑/</hi>些<hi>□静也言願令美女於離</hi>
<pb n="KR4h0002_WYG_033-21a"/>
<hi>宫别蘭帳幕之中侍君閒靜而宴游</hi>翡帷翠幬飾高堂些<hi>言復以翡翠之羽雕飾幬帳之</hi>
<hi>高堂以樂君也</hi>紅壁沙版<hi>紅赤貌也/沙丹沙也</hi>𤣥玉之梁些<hi>𤣥黑也言堂上四壁皆堊</hi>
<hi>之令之紅白又以丹沙盡飾軒版承以黑玉之梁五采分别也</hi>仰觀刻桷畫龍蛇些<hi>言仰</hi>
<hi>視龍蛇而成文章也</hi>坐堂伏檻<hi>檻楯/也</hi>臨曲池些<hi>言坐於堂上前伏楯下臨曲水清池</hi>
<hi>可漁釣也</hi>芙蓉始發<hi>芙蓉蓮/華也</hi>雜芰荷些<hi>芰菱也秦人謂之薢茩言池中有芙蓉始</hi>
<hi>發其芰菱雜錯羅列而生俱盛貌也或曰倚荷立生特倚也薢古買切茩古后切</hi>紫莖屏風<hi>屏風</hi>
<hi>水葵也</hi>文緑波些<hi>言復有水葵生於池中其莖紫色風起水動波縁其葉而生文也或曰紫莖言</hi>
<hi>荷葉紫色也屏風謂葉鄣風也</hi>文異豹飾<hi>豹猶虎/豹也</hi>侍陂陀些<hi>陂陀長陛也言侍從</hi>
<pb n="KR4h0002_WYG_033-21b"/>
<hi>之人皆衣虎豹之皮異采之飾侍君堂偶衛階陛也或曰侍陂池侍從於君遊陂池之中也</hi>軒輬既<lb/>
低<hi>軒輬皆輕車名也低屯也</hi>歩騎羅些<hi>徒行為歩乗馬為騎羅列也言官屬之車既已屯止歩騎</hi>
<hi>士衆羅列而陳竢須君命</hi>蘭薄戸樹<hi>薄附也/樹種也</hi>瓊木籬些<hi>柴落為籬言所造舍種樹</hi>
<hi>蘭蕙附於門戸外以玉木為其籬落守禦堅重又芬香也</hi>魂兮歸來何逺為些<hi>逺為四方</hi>
<hi>而不歸也</hi>室家遂宗<hi>宗衆/也</hi>食多方些<hi>方道也言君九族室家以衆盛人人曉味故飲</hi>
<hi>食之和多方道也</hi>稻粢穱麥<hi>稻稌也粢稷也穱擇也擇麥中先熟者粢子夷切穱側角切</hi>挐<lb/>
黄梁些<hi>挐糅也言飯則以稻糅稷擇新麥糅以黄粱和而柔濡且香滑</hi>大苦鹹酸<hi>大苦豉也</hi>
辛甘行些<hi>辛謂椒薑也甘謂飴蜜也言取䜴汁調和以椒薑鹹酢和以飴蜜則辛甘之味皆發而行</hi>
<pb n="KR4h0002_WYG_033-22a"/>
<hi>也</hi>肥牛之腱<hi>腱筋頭也</hi>臑若芳些<hi>臑若熟爛也言取肥牛之/腱爛熟之則<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>美也<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>蘇</hi>
<hi>木切臑仁珠切</hi>和酸若苦陳呉羮些<hi>言呉人工作羮和調甘酸其味若苦而後甘者也</hi>
濡鼈炮羔<hi>羔羊子也</hi>有柘漿些<hi>柘藷蔗也言復以飴蜜濡鼈炮羔令之爛熟取藷蔗之汁</hi>
<hi>以為漿飲也</hi>鵠酸□鳧<hi>□小臛也□子兖切</hi>煎鴻鶬些<hi>鴻鴻鴈也鶬鴻/<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>也言復以醉</hi>
<hi>醬烹鵠為羮小□臛鳬煎熬鴻鶬令之肥美也</hi>露雞臛蠵<hi>露雞露栖雞也有菜曰羮無菜曰臛蠵大</hi>
<hi>龜也蠵以規切</hi>厲而不爽些<hi>厲烈也爽敗也楚人名羮曰爽言廼復烹露棲之肥雞臛蠵龜之肉</hi>
<hi>其味清烈不敗也</hi>粔籹蜜餌有餦鍠些<hi>餦鍠餳也以蜜和米麪熬煎作粔籹擣黍作餌</hi>
<hi>又有美餳衆味甘具也</hi>瑶漿蜜勺<hi>瑶玉也/勺沾也</hi>實羽觴些<hi>實滿也羽翠羽也觴觚也</hi>
<pb n="KR4h0002_WYG_033-22b"/>
<hi>言食已復有玉漿以蜜沾之滿羽觴以潄口</hi>挫糟凍飲<hi>挫捉也/凍冰也</hi>酎清涼些<hi>酎醇</hi>
<hi>酒也言盛夏則為覆蹙乾釀去其糟但取清醇居之冰上然後飲之酒寒清涼又長味好飲</hi>華酌既<lb/>
陳<hi>酌酒升也</hi>有瓊漿些<hi>言酒尊在前華酌陳列復有玉漿恣意所用者也</hi>歸來歸來<lb/>
反故室敬而無妨些<hi>妨害也言君魂急来歸還反所居故室子孫承事恭敬長無禍害也</hi>
肴羞未通<hi>魚肉為肴羞進也</hi>女樂羅些<hi>言肴饍已具進舉在前賓主之禮慇懃未通則</hi>
<hi>女樂列堂下</hi>陳鐘按皷<hi>按徐/也</hi>造新歌些<hi>言乃奏樂作音而撞鐘徐鼔造為新曲之</hi>
<hi>歌與衆絕異</hi>涉江采菱楊發荷些<hi>楚人歌曲也言己涉彼大江南入湖池采取菱芰發</hi>
<hi>楊荷葉喻屈原背去朝堂隠伏草澤失其所也</hi>美人既醉朱顔<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>些<hi>朱赤也<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>著也言美</hi>
<pb n="KR4h0002_WYG_033-23a"/>
<hi>女飲啗醉飽則面著赤色而鮮好也</hi>娭光眇視<hi>娭戲也/眇眺也</hi>目層波些<hi>波華也言美人</hi>
<hi>醉樂顧望娭戲身有光文眺視曲眄目采眇然白黑分明精若水波而重華</hi>被文服纖<hi>文謂綺綉</hi>
<hi>也纖謂羅縠也</hi>麗而不竒些<hi>麗美貌也不奇奇也猶詩云不顯顯也言美女被服綺繡曳羅縠其</hi>
<hi>容美麗誠足怪奇也</hi>長髪曼鬋<hi>曼澤/也</hi>豔陸離些<hi>豔好貌也左氏傳曰宋華督見孔父</hi>
<hi>之妻目逆而送之曰美而豔言美人長髪工結鬢鬋滑澤其狀豔美儀貌陸離而難形也</hi>二八齊容<lb/>
<hi>齊同也</hi>起鄭舞些<hi>鄭舞鄭國舞也言二八美女其儀容齊一被服同飾奮袂俱起而舞也或曰鄭</hi>
<hi>重折屈而舞也</hi>袵若交竿撫案下些<hi>撫抵也言舞者便旋衣袵掉揺囘轉相拘狀如交竹</hi>
<hi>竿以抵案而徐徐行者也</hi>竽瑟狂會<hi>狂猶/病也</hi>搷<hi>田/</hi>鳴鼔些<hi>填擊也言衆樂並會吹竽</hi>
<pb n="KR4h0002_WYG_033-23b"/>
<hi>彈瑟又填擊鼔以進八音為之節也</hi>宫庭震驚發激楚些<hi>激清聲也言衆樂並㑹宫庭之</hi>
<hi>内莫不震動驚駭復作激楚之聲以發其音也</hi>吳歈<hi>俞/</hi>蔡謳<hi>呉蔡國名也歈謳皆歌也</hi>奏大<lb/>
呂些<hi>大呂律名也周官曰舞雲門奏大呂言乃復使吳人歌謡蔡人謳吟進雅樂大呂五音六律聲和調</hi>
<hi>也</hi>士女雜坐亂而不分些<hi>言醉飽酣樂合尊促席男女雜坐比肩齊膝恣意調戲亂</hi>
<hi>而不分别也</hi>放陳組纓<hi>組綬/也</hi>班其相紛些<hi>紛亂也言男女共坐除其威嚴放其</hi>
<hi>冠纓舒陳印綬班然相亂不可整理也</hi>鄭衛妖玩來雜陳些<hi>鄭衛國名也妖玩好女也</hi>
<hi>雜厠也陳列也言鄭衛二國復遣妖玩好女來雜厠俱坐而陳列之</hi>激楚之結<hi>激感也結頭髻也結</hi>
<hi>吉詣切</hi>獨秀先些<hi>秀異也言鄭衛妖女工於服飾其結殊形能感楚人之心故秀異獨前而先進</hi>
<pb n="KR4h0002_WYG_033-24a"/>
<hi>也</hi>菎<hi>昆/</hi>蔽象棊<hi>菎玉蔽薄箸以玉飾之也/或言菎蕗今之箭囊也</hi>有六簙些<hi>投六</hi>
<hi>箸行六棊故為六簙也言宴樂既畢乃設六簙菎蕗作箸象才為棊妙且好也</hi>分曹竝進<hi>曹偶也</hi>
遒相迫些<hi>遒亦迫也言分曹列耦並進校巧投箸行棊轉相遒迫使不得擇行也或曰分曹並進者</hi>
<hi>謂並用射禮進之</hi>成梟而牟<hi>倍勝/為牟</hi>呼五白些<hi>五白簙齒也言己棊已梟當成牟勝</hi>
<hi>射張食棊下逃於窟故呼五白以助投者也</hi>晉制犀比<hi>晉國名也制作也比集也</hi>費白<lb/>
日些<hi>費光貌也言晉國工作簙棊箸比集犀角以為雕飾投之皜然如日光</hi>鏗鐘揺<graphic n="KR1206" url="https://raw.githubusercontent.com/kanripo/KR-Gaiji/master/images/KR1206.png" mimeType="image/png"/>
                    <hi>鏗撞</hi>
<hi>也揺動也</hi>揳梓瑟些<hi>揳鼔也言衆賔既集簙以相樂堂下復鳴大鐘左右歌吟鼔琴瑟揳古入切</hi>
娯酒不廢<hi>娱樂也</hi>沉日夜些<hi>言雖以酒相娱樂不廢政事晝夜沉湎以忘憂也或曰娱</hi>
<pb n="KR4h0002_WYG_033-24b"/>
<hi>酒不發旦也詩曰明發不寐言歡娛日夜湛樂也又曰和樂且躭言晝夜以酒相樂也</hi>蘭膏明燭<lb/>
華鐙錯些<hi>言鐙錠盡雕琢錯鏤飾飾以禽獸有英華</hi>結撰至思<hi>撰猶博也</hi>蘭芳假<lb/>
些<hi>假至也書曰假于上下言蘭芳以喻賢人君能結撰博思至心以思賢人賢人即至也</hi>人有所<lb/>
極同心賦些<hi>賦誦也言衆座之人各欲盡情與已同心者獨誦忠與道徳</hi>酎飲既盡<lb/>
歡樂先故些<hi>故舊也言飲酒作樂盡己歡欣者誠欲樂我先祖及與故舊人</hi>魂兮歸來<lb/>
反故居些<hi>言魂神宜急來歸還楚國居舊故之處安樂無憂</hi>亂曰獻歲發春兮<lb/>
<hi>獻進也</hi>汨吾南征些<hi>征行也言嵗始來進春氣奮揚萬物皆感氣而生自傷放逐獨南行也</hi>
菉薠齊葉兮<hi>爾雅曰菉玉蒭也</hi>白芷生些<hi>言屈原放時菉薠之草其葉適齊白芷萌</hi>
<pb n="KR4h0002_WYG_033-25a"/>
<hi>牙方始欲生懷所見自傷哀也猶詩云昔我往矣楊栁依依也</hi>路貫廬江兮左長薄<hi>貫出</hi>
<hi>也廬江長薄地名言屈原行先出廬江過歴長薄在江北時東行故言左者也</hi>倚沼畦瀛兮<hi>沼池</hi>
<hi>也畦猶區也瀛池中也楚人名澤中曰瀛</hi>遥望博<hi>遥逺也博平也言循江而行遂入池澤其中區瀛逺</hi>
<hi>望平博無人也</hi>青驪結駟兮<hi>純黑為驪結連/也四馬為駟也</hi>齊千乗<hi>齊同也言屈原甞與</hi>
<hi>君俱獵於此官屬駕駟馬或青或黑連車干乗皆同服也</hi>懸火延起兮𤣥顔蒸<hi>懸火懸燈</hi>
<hi>也𤣥天也言己時從君夜獵懸燈林木之中其火延起燒於野澤烟上蒸天使黑色也</hi>歩及驟處<lb/>
兮<hi>驟走也處止也</hi>誘騁先<hi>誘導也騁馳也言獵時有歩行者有乗馬走驟者有處止者分以圍獸己</hi>
<hi>獨馳騁為君先導也</hi>抑騖若通兮<hi>抑止也騖馳/也若順也</hi>引車右還<hi>還轉也言抑止</hi>
<pb n="KR4h0002_WYG_033-25b"/>
<hi>馳騖者順通其獲引車右轉以遮獸也</hi>與王趨夢兮課後先<hi>夢澤中也楚名澤中為夢</hi>
<hi>中左氏傳曰楚大夫鬪伯比與鄖公之女淫而生子弃諸夢中言己與懷王俱獵趨於夢澤之中課第羣臣先</hi>
<hi>至後至也</hi>君王親發兮<hi>發射/也</hi>憚青兕<hi>憚驚也言懷王是時親自射獸驚青兕牛而不</hi>
<hi>能制也言甞侍從君田獵今乃放逐歎而自傷閔也</hi>朱明承夜兮<hi>朱明謂日也承續也</hi>時不<lb/>
可淹<hi>淹淹乆也言歲月逝往晝夜相續年命將老不可乆處當急來歸也</hi>臯蘭被徑兮<hi>臯澤</hi>
<hi>也被覆也徑路也</hi>斯路漸<hi>漸沒也言澤中香草茂盛覆被徑路人無采取者水卒增溢漸沒其道將</hi>
<hi>棄捐也以言賢人乆處山野君不事用亦將隕顛也</hi>湛湛江水兮<hi>湛湛/水貌</hi>上有楓<hi>楓木</hi>
<hi>名也言湛湛江水浸潤楓木使之茂盛傷己不䝉君惠而身放棄曾不如樹木得其所也或曰水旁林木中鳥</hi>
<pb n="KR4h0002_WYG_033-26a"/>
<hi>獸所聚不可居也</hi>目極千里兮傷春心<hi>言湖澤博平春時草短望見千里令人愁思而</hi>
<hi>傷心也或曰蕩春心蕩滌也言春時平望逺可以滌蕩愁思之心</hi>魂兮歸來哀江南<hi>言魂</hi>
<hi>魄當急來以歸江南土地僻逺山林嶮岨誠可哀傷不足處也</hi>
　　招隠士一首<hi>序曰招隠士者淮南小山之所作也小山之徒閔傷屈原身雖沈汲名徳</hi>
　　　<hi>顯聞與隠處山澤無異故作招隠士之賦以彰其志也</hi>
　　　劉安<hi>漢書曰淮南王安為人好書招致賔客數千人後伍被目詣吏具告與淮南謀反上</hi>
　　　　<hi>使宗正以符節劾王未至自刑殺也</hi>
　　　　王逸注<lb/>
<pb n="KR4h0002_WYG_033-26b"/>
桂樹叢生兮<hi>桂樹芬香以興屈原之忠良也</hi>山之幽<hi>逺去朝廷而隠藏也</hi>偃蹇連<lb/>
巻兮<hi>客貌美好徳茂盛也</hi>枝相繚<hi>信義枝結條理成也以言才徳高明宜輔賢君楨幹也</hi>山<lb/>
氣隴嵸兮<hi>岑崟㠁嵯雲塕鬱也塕烏孔切</hi>石嵯峨<hi>嵯峨巀薛峻蔽日也</hi>谿谷嶄巖<lb/>
兮<hi>﨑嶇閜<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>險阻<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>也閜呼/雅切<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>子軌切<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>苦滑切</hi>水層波<hi>涌躍灃沛流迅疾也</hi>猨狖羣<lb/>
嘯兮<hi>禽獸所居志樂佚也狖余救切</hi>虎豹嘷<hi>猛獸爭食欲相齕也以言山谷之中幽深險阻非君</hi>
<hi>子之所處猿狖虎豹非賢者之偶也齕下沒切</hi>攀援桂枝兮<hi>登引山木逺望愁也</hi>聊淹留<lb/>
<hi>便旋中野立踟蹰也</hi>王孫遊兮<hi>隠士避世/在山隅也</hi>不歸<hi>違背舊土棄室家也</hi>春草生<lb/>
兮<hi>萬物蠢動抽萌芽也</hi>萋萋<hi>垂條吐葉/紛榮華也</hi>嵗暮兮<hi>年齒已老夀命衰也</hi>不自聊<lb/>
<pb n="KR4h0002_WYG_033-27a"/>
<hi>中心煩亂常含憂也</hi>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蛄鳴兮<hi>蜩蟬得夏/喜呼號也</hi>啾啾<hi>秋節將至悲嘹噍也以言物盛則衰</hi>
<hi>樂極則憂不宜久隠失盛時也</hi>坱兮軋<hi>霧氣/昧也</hi>山曲<graphic n="KR1293" url="https://raw.githubusercontent.com/kanripo/KR-Gaiji/master/images/KR1293.png" mimeType="image/png"/>
                    <hi>盤結/屈也</hi>心淹留兮<hi>志望</hi>
<hi>絕也</hi>恫荒忽<hi>亡妃/匹也</hi>罔兮沕<hi>精氣/失也</hi>憭兮慄<hi>心剝/切也</hi>虎豹岤<hi>嵺穿岤也</hi>
<hi>嵺音料岤音血</hi>叢薄深林兮<hi>櫕荆/棘也</hi>人上慄<hi>恐變/色也</hi>嶔崟碕礒兮<hi>山阜</hi>
<hi>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>嵎/也</hi>碅磳磈硊<hi>崔巍嵼嵼</hi>樹輪相糺兮<hi>交錯/扶疎</hi>林木茇<graphic n="KR2024" url="https://raw.githubusercontent.com/kanripo/KR-Gaiji/master/images/KR2024.png" mimeType="image/png"/>
                    <hi>枝葉盤好</hi>
<hi>茇音跋</hi>青莎雜樹兮<hi>草木/列居</hi>薠草靃<hi>髓/</hi>靡<hi>隨風披敷</hi>白鹿麕麚兮<lb/>
<hi>衆禽竝遊</hi>或騰或倚<hi>走住/殊異</hi>狀貌崯崯兮峨峨<hi>頭角甚殊</hi>凄凄兮漇<lb/>
漇<hi>凄凄漇漇毛衣若濡</hi>獼猴兮熊羆<hi>百獸皆/具也</hi>慕類兮以悲<hi>哀己不遇也從</hi>
<pb n="KR4h0002_WYG_033-27b"/>
<hi>此已上皆陳山林傾危草木茂盛麋鹿所居虎兕所聚不宜育道徳養情性欲屈原還歸郢也</hi>攀援桂<lb/>
枝兮<hi>配託香木誓同志也</hi>聊淹留<hi>踟蹰徘徊/待明時也</hi>虎豹鬬兮<hi>殘賊之獸忽急怒也</hi>
熊羆咆<hi>貪殺之獸跳梁吼也</hi>禽獸駭兮<hi>雉兔之羣/驚奔走也</hi>亡其曹<hi>違離鄉黨失羣</hi>
<hi>偶也</hi>王孫兮歸來<hi>旋反舊也/入故宇也</hi>山中兮不可以乆留<hi>誠多患害難隠</hi>
<hi>處也</hi>
　<lb/>
　<lb/>
　文選巻三十三<lb/>
</p>
<p>
</p>
  </div>
</body>
</text>
</TEI>
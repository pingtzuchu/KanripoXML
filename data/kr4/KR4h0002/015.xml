<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文選巻十五</head>
    <p>
<pb n="KR4h0002_WYG_015-1a"/>
欽定四庫全書<lb/>
　文選巻十五　　　　　　　梁　蕭統　編<lb/>
　　　　　　　　　　　　　唐　李善　註<lb/>
　志下<lb/>
　　思𤣥賦<hi>平子名衡南陽西鄂人也漢和帝時為侍中順和二帝之時國政稍微專恣内豎平</hi>
　　　<hi>子欲言政事乂為奄豎所讒蔽意不得志欲游六合之外勢既不能義又不可但思其𤣥逺之</hi>
　　　<hi>道而賦之以申其志耳系曰囘志朅來從𤣥謀獲我所求夫何思思𤣥而已老子曰𤣥之又𤣥</hi>
　　　<hi>衆妙之門</hi>
<pb n="KR4h0002_WYG_015-1b"/>
　　　張平子<lb/>
　　　　舊注<hi>善曰未詳注者姓名摰虞流别題云衡注詳其義訓甚多疎略而注又稱愚以</hi>
　　　　　<hi>為疑辭非衡明矣但行來既久故不去焉</hi>
仰先哲之𤣥訓兮雖彌高而弗違<hi>訓教也彌終也違避也善曰論語顔回曰</hi>
<hi>仰之彌高</hi>匪仁里其焉宅兮匪義迹其焉追<hi>里宅皆居也焉猶安也善曰論</hi>
<hi>語曰里仁為美</hi>潛服膺以永靖兮緜日月而不衰<hi>緜連也善曰禮記曰服膺</hi>
<hi>拳拳方言曰靖思也靖與靚同字林曰靖審也</hi>伊中情之信修兮慕古人之貞<lb/>
節<hi>修善也貞誠也善曰楚辭曰苟中情其好修又曰原生受命于貞節</hi>竦余身而順止兮<lb/>
<pb n="KR4h0002_WYG_015-2a"/>
遵繩墨而不跌<hi>竦立也止禮也善曰楚辭曰遵繩墨而不頗廣雅曰跌差也</hi>志摶摶<lb/>
以應懸兮誠心固其如結<hi>摶摶垂貌善曰戰國䇿楚王曰寡人心摇摇然如懸旌毛</hi>
<hi>詩曰勞心摶摶憂勞也又曰心之憂矣如或結之</hi>旌性行以製佩兮佩夜光與<lb/>
瓊枝<hi>旌明也製裁也善曰白虎通曰所以必有佩者表徳見所能也楚辭曰折瓊枝以繼珮</hi>纗幽<lb/>
蘭之秋華兮又綴之以江蘺<hi>纗系也幽深也善曰楚辭曰結深蘭之亭亭又曰扈</hi>
<hi>江蘺與薛芷兮紉秋蘭以為珮説文曰繫幃曰纗幃一名縭爾雅曰婦人之幃謂之縭今之香囊在男曰幃在</hi>
<hi>女曰縭然則纗者即係囊之繩也説文曰纗網中繩纗音攜</hi>美襞積以酷烈兮允塵<lb/>
邈而難虧<hi>襞積衣縫也允信也塵久也邈逺也虧歇也善曰子虚賦曰襞積褰縐上林賦曰酷烈淑</hi>
<pb n="KR4h0002_WYG_015-2b"/>
<hi>郁楚辭曰芳菲菲兮難虧</hi>既姱麗而鮮雙兮非是時之攸珍<hi>姱才也麗好也</hi>
<hi>鮮寡也攸所也</hi>奮余榮而莫見兮播余香而莫聞<hi>奮動也播散也</hi>幽獨<lb/>
守此仄陋兮敢怠遑而舍勤<hi>怠懈也遑暇也勤勞也善曰楚辭曰幽獨處乎山中</hi>
<hi>尚書帝曰明明揚仄陋毛詩曰不敢怠遑左氏傳曰人生在勤</hi>幸二八之遌虞兮嘉傅<lb/>
説之生殷<hi>二八八愷八元也遌遇也傳姓説名也武丁相也善曰左氏傳季孫行父曰昔高辛氏有</hi>
<hi>才子八人伯奮仲堪叔獻季仲伯虎仲熊叔豹季貍言此八人忠肅㳟懿宣慈惠和天下之民謂之八元元善</hi>
<hi>也長也八愷者高陽氏有才子八人倉舒隤敳擣戭大臨厖降庭堅仲容叔達言此八人齊聖廣淵明允篤誠</hi>
<hi>天下之民謂之八愷尚書曰高宗慶得説使百工營求諸野得諸傅巖</hi>尚前良之遺風兮<lb/>
<pb n="KR4h0002_WYG_015-3a"/>
恫後辰而無及<hi>尚庶幾也良善也恫痛也言我後時將無及也恫他公切善曰楚辭曰竊慕詩</hi>
<hi>人之遺風</hi>何孤行之焭焭兮孑不羣而介立<hi>焭焭獨也介特也善曰毛詩曰</hi>
<hi>獨行焭焭楚辭曰既惸獨而不羣</hi>感鸞鷖之特棲兮悲淑人之希合<hi>鸞鷖</hi>
<hi>皆鳥名淑善也善曰鸞鷖喻君子也毛詩曰淑人君子其儀不忒山海經曰蛇山有鳥五色飛蔽日名鷖鳥廣</hi>
<hi>雅曰鷖鳯屬也</hi>彼無合而何傷兮患衆偽之冒真<hi>無合猶不遇也冒覆也</hi>
旦獲讟于羣弟兮啓金縢而後信<hi>善曰尚書曰武王既喪管叔乃流言於國</hi>
<hi>曰公將弗利於孺子秋大熟未穫天大雷電以風王啓金縢之書乃得周公代武王之説王執書以泣曰其勿</hi>
<hi>穆卜乃信周公</hi>覽蒸民之多僻兮畏立辟以危身<hi>覽觀也蒸衆也僻邪也辟</hi>
<pb n="KR4h0002_WYG_015-3b"/>
<hi>法也毛詩曰民之多僻無自立辟善曰毛萇傳曰辟法也民之行多為邪辟此言無遺為法也尚書曰蒸民乃</hi>
<hi>粒楚辭曰寧正言不諱以危身</hi>增煩毒以迷惑兮嗟孰可為言已<hi>善曰楚辭</hi>
<hi>曰獨便悁而煩毒焉發憤而舒情又曰中瞀亂兮迷惑</hi>私湛憂而深懷兮思繽紛<lb/>
而不理<hi>湛深也懐思也繽紛亂貌善曰宋玉笛賦曰武毅發沈憂結</hi>願竭力以守誼<lb/>
兮雖貧窮而不改<hi>竭盡也</hi>執彫虎而試象兮阽焦原而跟<lb/>
趾<hi>彫虎象獸名也尸子中黄伯曰余左執太行之獶而右摶彫虎惟象之未與吾心試焉有力者則又願為</hi>
<hi>牛欲與象鬬以自試今二三子以為義矣將惡乎試之夫貧窮太行之獶也疏踐義之彫虎也而吾曰遇之亦</hi>
<hi>足以試矣阽臨也焦石名也跟踵也尸子又曰莒國有石焦原者廣五十步臨百仞之谿莒國莫敢近也有以</hi>
<pb n="KR4h0002_WYG_015-4a"/>
<hi>勇見莒子者獨却行齊踵焉所以稱於世夫義之為焦原也亦高矣賢者之於義必且齊踵此所以服一時也</hi>
<hi>善曰彫虎以喻貧試象以喻竭力焦原以喻義言已以執彫虎之貧窮願竭試象之力而守焦原之義上句為</hi>
<hi>此張本漢書曰賈誼曰安天下阽危若是而上不驚者臣瓚曰安臨危曰阽</hi>庶斯奉以周旋<lb/>
兮惡既死而後已<hi>善曰左氏傳太史克曰奉以周旋不敢失墜論語子曰死而後已不亦逺</hi>
<hi>乎</hi>俗遷渝而事化兮泯規矩之員方<hi>遷移也渝變也泯滅也規圜也矩方</hi>
<hi>也善曰楚辭曰因時俗之工巧兮滅規矩而改錯</hi>寳蕭艾於重笥兮謂蕙茝之<lb/>
不香<hi>蕭艾草名也蕙茝香草也禮記曰簟笥問人者並盛食器員曰簟方曰笥案盛衣亦曰笥後漢作珍</hi>
<hi>葢瑶字相似誤耳</hi>斥西施而弗御兮縶騕褭以服箱<hi>斥却也西施越之美</hi>
<pb n="KR4h0002_WYG_015-4b"/>
<hi>女也御幸也縶羈也服服轅也箱大車也善曰楚辭曰西施斥於北宫兮漢書音義應劭曰騕褭古之駿馬也</hi>
<hi>赤喙𤣥身日行五千里毛詩曰晥彼牽牛不可以服箱馽中立切今賦作縶字</hi>行頗僻而獲志<lb/>
兮循法度而離殃<hi>頗傾也離遭也殃咎也頗僻邪佞也離罹也</hi>惟天地之無<lb/>
窮兮何遭遇之無常<hi>鄭𤣥曰惟思也善曰楚辭曰惟天地之無窮哀人生之長勤</hi>不<lb/>
抑操而苟容兮譬臨河而無航<hi>航船也善曰賈逵曰抑止也孫卿子曰偷合苟</hi>
<hi>容以持禄周書隂符曰四輔不存若濟河無舟矣楚辭曰昔余夢登天兮魂中道而無航</hi>欲巧笑以<lb/>
干媚兮非余心之所嘗<hi>干求也嘗行也善曰楚辭曰處濁世而顯榮非余心之所樂</hi>
襲温菾之黻衣兮被禮義之繡裳<hi>襲衣也黻黼也五色備曰繡善曰毛詩曰</hi>
<pb n="KR4h0002_WYG_015-5a"/>
<hi>君子至止黻衣繡裳</hi>辮貞亮以為鞶兮雜伎藝以為珩<hi>辮交織也鞶所以帶</hi>
<hi>佩也手伎曰伎體才曰藝珩珮也善曰説文曰辮交也又曰鞶覆衣大巾也從巾般聲或以為首飾字林曰鞶</hi>
<hi>帶也禮記曰男鞶革鄭𤣥曰鞶小囊盛帨巾者説文曰珩聴行也從行上聲字林曰珩珮玉所以節行大戴禮</hi>
<hi>曰下車以珮玉為度上有雙衡下有雙璜珩與衡音義同</hi>昭綵藻與琱琭兮璜聲逺<lb/>
而彌長<hi>綵文綵也藻華藻也字林曰半璧曰璜善曰董巴輿服志曰古者君珮玉尊卑有序及秦以采</hi>
<hi>組連結於繸謂之綬漢承秦制用而弗改</hi>淹棲遲以恣欲兮耀靈忽其西藏<lb/>
<hi>曜靈日也善曰毛詩曰衡門之下可以棲遲楚辭曰曜靈曄而西征廣雅曰朱明曜靈東君日也</hi>恃已<lb/>
知而華予兮鶗鴂鳴而不芳<hi>鶗鴂鳥名也以秋分鳴善曰楚辭曰嵗既晏兮孰華</hi>
<pb n="KR4h0002_WYG_015-5b"/>
<hi>予又曰恐鶗鴂之先鳴使夫百草為之不芳臨海異物志曰鶗鴂一名杜鵑至三月鳴晝夜不止服䖍曰鶗鴂</hi>
<hi>一名鵙伯勞順隂陽氣而生賊害之鳥也王逸以為春馬繆也</hi>冀一年之三秀兮遒白<lb/>
露之為霜<hi>説文曰遒迫也善曰楚辭曰采三秀於山間王逸曰三秀芝草也毛詩曰兼葭蒼蒼白露</hi>
<hi>為霜爾雅曰菌芝郭璞曰芝一嵗三華瑞草</hi>時亹亹而代序兮疇可與乎比<lb/>
伉咨姤嫮之難並兮想依韓以流亾<hi>亹亹進貌疇誰也伉儷也咨嗟也嫮</hi>
<hi>好也韓衆獲道輕舉故思依之以流亾也善曰楚辭曰時亹亹而過中又曰恐天時之代序又曰羨韓衆之流</hi>
<hi>得一又曰寧溘死以流亾姤惡也</hi>恐漸冉而無成兮留則蔽而不彰<hi>漸進</hi>
<hi>也善曰楚辭曰漸冉而不自知兮又曰蹇淹留而無成</hi>心猶豫而狐疑兮即歧趾<lb/>
<pb n="KR4h0002_WYG_015-6a"/>
而臚情<hi>即就也歧山名也臚陳也善曰楚辭曰欲從靈氛之吉占兮心猶豫而狐疑孟子曰昔文王之</hi>
<hi>治岐也仕者世禄臚力於切</hi>文君為我端蓍兮利肥遯以保名<hi>文君文王</hi>
<hi>也遯卦名也上九曰肥遯無不利謂去而遷也九師道訓曰遯而能肥吉孰大焉此筮得遯之咸其遯卦艮下</hi>
<hi>乾上上九爻辭云肥遯最在卦上居無位之地不為物所累矰繳所不及遯之最美故名肥遯處隂長之時而</hi>
<hi>獨如此故曰利肥遯而保名史記曰蓍百莖一根劉向曰蓍百年而一本生百莖</hi>厯衆山以周<lb/>
流兮翼迅風以揚聲<hi>從初至三為艮艮為山故曰厯衆山從二至四為㢲㢲為風故曰翼</hi>
<hi>迅風善曰謂遯卦也楚辭曰厯衆山而日逺又曰聊浮遊於山陽又曰步周流於江畔幽通賦曰雄朔野以揚</hi>
<hi>聲遯下體是艮説卦云為山假言衆爾下互體得㢲㢲為風故曰揚聲</hi>二女感於崇嶽兮<lb/>
<pb n="KR4h0002_WYG_015-6b"/>
或冰折而不營<hi>崇高也嶽五嶽也遯上九變為咸咸感也㢲長女兑少女故曰二女從三至五</hi>
<hi>為乾乾為氷故曰氷折而不營遯上九變為兑説卦云㢲為長女兌為少女也俱在艮上艮即是山故云感二</hi>
<hi>女於崇嶽嶽即山也説卦曰乾為冰而變為兌故曰冰折物也毁折不可經營故曰不營</hi>天葢高而<lb/>
為澤兮誰云路之不平<hi>互體四至乾變為兌兌為澤天為澤言天高尚為澤雖復<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>戲</hi>
<hi>世路可知誰言其路不通者乎欲其行也善曰周易曰乾為天兌為澤</hi>勔自强而不息兮<lb/>
蹈玉堦之嶢崢<hi>勔勉也乾為玉故曰蹈玉階玉階天子階也言我雖欲去猶戀玉階不思去言</hi>
<hi>尚欲進忠賢勔丑衍切善曰周易曰天行健君子以目强不息方言曰嶢崢高貌也</hi>懼筮氏之長<lb/>
短兮鑽東龜以觀禎<hi>長短謂卜筮也左氏傳曰筮短龜長周禮曰東龜長又曰東龜甲屬</hi>
<pb n="KR4h0002_WYG_015-7a"/>
<hi>善曰爾雅曰龜左睨不煩郭璞曰行顯左睨也今江東所謂左食以甲卜審鄭𤣥周禮注曰東龜青説文曰禎</hi>
<hi>祥也</hi>遇九臯之介鳥兮怨素意之不逞<hi>介大也逞快也善曰言卜而遇大鳥</hi>
<hi>之卦也素意不逞謂繇辭也毛詩曰鶴鳴於九臯字林曰逞盡也</hi>遊塵外而瞥天兮據<lb/>
㝠翳而哀鳴<hi>瞥裁見也善曰莊子曰彷徨塵垢之外説文曰逺也瞥匹洩切</hi>鵰鶚競於<lb/>
貪婪兮我修絜以逸榮<hi>競逐也善曰鵰鶚惡烏喻小人也楚辭曰皆競進以貪婪兮婪</hi>
<hi>力舍切</hi>子有故於𤣥鳥兮歸母氏而後寧<hi>善曰此假卜者之辭也𤣥鳥謂</hi>
<hi>鶴也母氏喻道也言子有故於𤣥鳥唯歸於道而後獲寧也古文周書曰周穆王姜后晝寢而孕越姬嬖竊而</hi>
<hi>育之斃以𤣥鳥二七塗以彘血寘諸姜后遽以告王王恐發書而占之曰蜉蝣之羽飛集于戸鴻之戾止弟弗</hi>
<pb n="KR4h0002_WYG_015-7b"/>
<hi>克理重靈降誅尚復其所問左史氏史灼曰蟲飛集戸是曰失所惟彼小人弗克以育君子史良曰是謂闗親</hi>
<hi>將留其身歸于母氏而後獲寧冊而藏之厥休將振王與令尹冊而藏之於櫝居二月越姬死七日而復言其</hi>
<hi>情曰先君怒寜甚曰爾夷𨽻也胡竊君之子不㱕母氏將寘而大戮及王子於治老子曰天下有始以為天下</hi>
<hi>母既得其母又知其子河上公曰道為天下物母也韓子解老曰母者道也</hi>占既吉而無悔<lb/>
兮簡元辰而俶裝<hi>俶始也裝束也周易曰同人于郊無悔</hi>旦余沐於清源<lb/>
兮晞余髪於朝陽<hi>晞乾也山東曰朝陽善曰楚辭曰朝濯髪於陽谷夕晞余身乎九陽</hi>潄<lb/>
飛泉之瀝液兮咀石菌之流英<hi>善曰楚辭曰吸飛泉之微液兮懷琬琰之華英</hi>
<hi>瀝流也菌芝也説文曰潄蕩口也從水潄聲所右切字林曰液汁也石菌石芝也蒼頡篇曰咀噍也</hi>翾鳥<lb/>
<pb n="KR4h0002_WYG_015-8a"/>
舉而魚躍兮將往走乎八荒<hi>廣雅曰翾梁也淮南子曰四海之外有八澤八澤之</hi>
<hi>外曰八埏八埏之外曰八荒善曰走音奏</hi>過少皥之窮野兮問三丘干句芒<lb/>
<hi>少皥金天氏居窮桑在魯北三丘謂蓬萊方丈瀛洲句芒木正也左氏傳曰少皥氏有四子曰重曰該曰修曰</hi>
<hi>熙實能金木及水使重為句芒木正該為蓐收金正修及熙為𤣥冥二子相代為水正也世不失職遂濟窮桑</hi>
<hi>此其三祀也杜預曰窮桑少皥氏之號也四子能治其官使不失職濟成少皥之功死皆為民所祀也史記曰</hi>
<hi>蓬萊方丈瀛洲此三神山傳在海中去人不逺及到三山反在水下</hi>何道貞之淳粹兮去<lb/>
穢累而飄輕<hi>不澆曰淳不雜曰粹穢徳之累也善曰幽通賦曰矧躭躬於道真楚辭曰昔三后之</hi>
<hi>純粹又曰除穢累而反貞</hi>登蓬萊而容與兮鼇雖抃而不傾<hi>抃手摶也善曰</hi>
<pb n="KR4h0002_WYG_015-8b"/>
<hi>列仙傳曰巨鼇負蓬萊山而抃於滄海之中</hi>留瀛洲而采芝兮聊且以乎長<lb/>
生<hi>瀛洲海中神山也善曰𤣥中記曰東南之大者巨鼇焉以背負蓬萊山周廻千里列子曰渤海之東有大</hi>
<hi>壑其山一曰岱輿二曰員嶠三曰方壺四曰瀛洲五曰蓬萊山高下周圍三萬里其頭平地九千里五山之根</hi>
<hi>無所連着常隨潮流上下帝命封禺使巨鼇十五舉頭而載之迭為三畨六萬嵗一交龍伯國人一釣而連六</hi>
<hi>鼇於是岱輿員嶠沉於大海楚辭曰飲沆瀣</hi>慿歸雲而遐逝兮夕余宿乎扶<lb/>
桑<hi>慿依也遐逺也逝往也善曰傳毅七激曰仰歸雲遡遊風淮南子曰日出𤾉谷沸於扶桑海外東經曰黑</hi>
<hi>齒國北𤾉谷上有扶桑十洲記曰扶桑葉似桑樹長數千丈大二千圍兩兩同根生更相依倚是以名之扶桑</hi>
飲青岑之玉醴兮餐沆瀣以為粻<hi>青岑山名上高者曰岑沆瀣夕霞也粻粮</hi>
<pb n="KR4h0002_WYG_015-9a"/>
<hi>也廣雅曰沆瀣常氣也善曰揚雄太𤣥經曰茹芝英以禦飢兮飲玉醴以解渴楚辭曰飱六氣而飲沆瀣兮潄</hi>
<hi>正陽而食朝霞陵陽子經曰夏飡沆瀣北方夜半氣</hi>發昔夢於木禾兮穀崑崙之<lb/>
高岡<hi>昔日夢至木禾今親往是發昔日之夢也榖生也善曰淮南子曰崑崙之上有木禾焉其穗長五尋</hi>
<hi>山海經曰帝之下都崑崙之墟高萬仞上有木禾長五尋大五圍郭璞曰木禾穀類也説文曰嘉穀也二月生</hi>
<hi>八月熟得中和故曰禾木王而生木衰而死故曰木禾</hi>朝吾行於暘谷兮從伯禹<lb/>
乎稽山<hi>暘谷日所出</hi>嘉羣神之執玉兮疾防風之食言<hi>食偽也善</hi>
<hi>曰國語曰昊伐越隳㑹稽獲骨節專車吴之使來問之仲尼曰丘聞之昔禹致羣臣於㑹稽之山防風後至禹</hi>
<hi>乃殺而戮之其骨節專車此為大矣韋昭曰羣臣謂主山川之君為羣神之主故謂之神防風注芒氏君之名</hi>
<pb n="KR4h0002_WYG_015-9b"/>
<hi>也違命後至故禹殺之陳尸為戮左氏傳曰禹合諸候於塗山執玉帛者萬國尚書曰朕不食言</hi>指長<lb/>
沙之邪徑兮存重華乎南鄰<hi>重華舜也善曰尚書曰重華協于帝山海經曰南方</hi>
<hi>蒼梧之川其中九疑山舜之所葬存長沙界中説文曰存恤也</hi>哀二妃之未從兮顧繽<lb/>
處彼湘濵<hi>二妃堯之二女娥皇女英舜妻也善曰禮記曰舜葬蒼梧之野葢二妃未之從也鄭𤣥曰</hi>
<hi>離騷所謂湘妃夫人也舜南廵狩死於蒼梧二妃留江湘之間濵水湄也山海經曰洞庭之山多黄金其下多</hi>
<hi>銀鐵帝之二女是常游江川澧沅之側交游滿湘之淵在九江之間出入必以飄風暴雨郭璞曰今長沙巴陵</hi>
<hi>縣西入洞庭而通江水離騷曰邅吾道兮洞庭洞庭風兮水葉下皆謂此也天帝之女而處江為神即列仙傳</hi>
<hi>云江妃二女離騷所謂湘夫人稱帝子者是也而河圖玉版曰聞之堯二女舜妻也而喪此傳云二妃死於江</hi>
<pb n="KR4h0002_WYG_015-10a"/>
<hi>湘之間俗謂之湘君鄭司農亦以舜妃為湘君説者皆以舜陟方而死二妃從之俱死於江湘遂號為湘夫人</hi>
<hi>也</hi>流目眺夫衡阿兮覩有黎之圮墳<hi>眺視也衡山名也阿山下也黎高幸</hi>
<hi>氏之火正謂祝融也圮毀也楚靈王之世衡山崩而祝融之墓壞中有營丘九頭圖矣善曰馮衍顯志賦序曰</hi>
<hi>游情宇宙流目八紘左氏傳昭十九年顓頊氏有子曰黎為祝融圮房鄙切</hi>痛火正之無懷<lb/>
兮託山阪以孤魂<hi>託寄也善曰杜預曰黎為火正懷歸也</hi>愁欝欝以慕逺<lb/>
兮越卬州而遊遨<hi>卬州正南州名也四海圖曰交廣南有卬州其處極熱善曰楚辭曰愁欝</hi>
<hi>欝之無快卬五即切</hi>躋日中于昆吾兮憇炎火之所陶<hi>鄭𤣥曰躋外也善曰</hi>
<hi>淮南子曰日出于暘谷至于昆吾是謂正中高誘曰昆吾南方爾雅曰憇息也山海經曰西海之南其外有炎</hi>
<pb n="KR4h0002_WYG_015-10b"/>
<hi>火之山爾雅曰再成曰陶丘</hi>揚芒熛而絳天兮水泫沄而涌濤<hi>熛風熾也</hi>
<hi>泫沄沸貌濤水波也善曰爾雅曰沄沉也芒光芒也熛火飛也揚雄冀州箴曰冀土麋沸泫沄如湯</hi>温風<lb/>
翕其增熱兮惄鬱悒其難聊<hi>説文曰翕熾也善曰淮南子曰南方之極自北戸孫</hi>
<hi>之外南至委火炎風之野萬二千里高誘曰北戸孫乃國名也爾雅曰惄思也乃的切楚辭曰心再悒余㤞憏</hi>
<hi>賈逵曰聊頼也協韻為勞</hi>顝覊旅而無友兮余安能乎留兹<hi>顝獨也覊寄也</hi>
<hi>旅客也善曰左氏傳陳敬仲曰覊旅之切臣楚辭曰廓落兮覊旅而無友顝苦骨</hi>顧金天而歎息<lb/>
兮吾欲往乎西嬉<hi>金天少昊位也善曰家語孔子曰生為明王死配五行少皥配金説文曰</hi>
<hi>嬉樂也</hi>前祝融使舉麾兮纚朱鳥以承旗<hi>尚書曰右秉白旄以麾案執旄</hi>
<pb n="KR4h0002_WYG_015-11a"/>
<hi>以指撝也秦漢以來即以所執之旄名曰麾謂麾幢曲葢者也善曰楚辭曰飛朱鳥使先驅又曰鳯凰翼其承</hi>
<hi>旗</hi>躔建木於廣都兮摭若華而躊躇<hi>躔息也摭拾也若華樹名也善曰方</hi>
<hi>言曰日建為躔躔行也淮南子曰建木在廣都若木在建木西未有十日其華照下地韓詩曰愛而不見搔首</hi>
<hi>躊躇嶭君曰躊躇躑躅也廣雅曰躊躇猶豫也方言曰摭取也躊直由切躇直於切</hi>超軒轅於西<lb/>
海兮跨汪氏之龍魚聞此國之千嵗兮曾焉足以娱余<lb/>
<hi>善曰海外西山經曰軒轅之國在窮山之際不夀者八百嵗龍魚陵居在北狀如鯉在汪野北其為魚也如鯉</hi>
<hi>汪氏國在西海外此國足龍魚也</hi>思九土之殊風兮從蓐收而遂徂<hi>九土</hi>
<hi>九州蓐收金正該也徂往也善曰好色賦曰周覽九土山海經曰濛山神西望日之所入其氣員神光之所司</hi>
<pb n="KR4h0002_WYG_015-11b"/>
<hi>郭璞曰蓐收金神也人面虎身右手執越</hi>欻神化而蟬蛻兮朋精粹而為徒<lb/>
<hi>欻輕舉貌善曰楚辭曰濟江海兮蟬蛻又曰吸精粹而吐氛濁漢書音義韋昭曰蟬蛻出於皮殻也</hi>蹶白<lb/>
門而東馳兮云台行乎中野<hi>漢書音義韋昭曰蹶蹋也爾雅曰台我也善曰淮南</hi>
<hi>子曰八極西南方曰徧駒之山曰白門高誘注曰金氣白故曰白門楚辭曰行中野而散之台音夷</hi>亂弱<lb/>
水之潺湲兮逗華隂之湍渚<hi>爾雅曰絶流曰亂郭璞注曰直横渡也書曰亂于河</hi>
<hi>逗止也華大華也山北曰隂善曰山海經曰崑崙之丘其下有弱水之川環之郭璞曰其水不勝鴻毛字林曰</hi>
<hi>潺湲流貌漢書京兆有華隂縣</hi>號馮夷俾清津兮櫂龍舟以濟予<hi>號呼也書</hi>
<hi>傳曰河伯華隂潼鄉人也姓馮氏名夷浴于河中而溺死是為河伯太公金匱曰河伯姓馮名修裴氏新語謂</hi>
<pb n="KR4h0002_WYG_015-12a"/>
<hi>為馮夷淮南子曰馮夷服夷石而水仙注曰馮夷河伯也華隂潼鄉隄首人服夷石而水仙俾使也淮南子曰</hi>
<hi>天子龍舟鷁首予合韻音夷渚切</hi>㑹帝軒之未歸兮悵徜徉而延佇<hi>黄帝</hi>
<hi>葬於西海橋山神未㱕也應劭曰在上郡周陽縣有黄帝冡也悵徜徉思貌春秋命厯序曰帝軒授圖雒授厯</hi>
<hi>楚辭曰且徜徉而汜觀延佇見上注</hi>怬河林之蓁蓁兮偉闗睢之戒女<hi>怬息</hi>
<hi>也偉異也詩曰闗闗雎鳩在河之洲窈窕淑女君子好逑善曰中山經曰北望河林其狀如蒨郭璞注曰説者</hi>
<hi>云蒨木名也毛萇詩傳曰蓁蓁至盛也怬許吏切又虛祕切</hi>黄靈詹而訪命兮樛天<lb/>
道其焉如<hi>黄靈黄帝也詹至也訪謀也樛求也如之也</hi>曰信近而逺疑兮六<lb/>
籍闕而不書<hi>六籍六經</hi>神逵昧其難覆兮疇克謀而從諸<hi>九交</hi>
<pb n="KR4h0002_WYG_015-12b"/>
<hi>道曰逵覆審也疇誰也克能也謀察也諸之也</hi>牛哀病而成虎兮雖逢昆其必<lb/>
噬<hi>牛哀魯人牛哀也昆兄也噬食也淮南子曰牛哀病七日而化為虎其兄啓戸而入哀搏而殺之不自知</hi>
<hi>為虎也廣雅曰噬嚙也</hi>鼈令殪而尸亡兮取蜀禪而引世<hi>鼈令蜀王名也</hi>
<hi>殪死也禪傳也引長也善曰蜀王本紀曰望帝治汶山下邑曰郫積百餘嵗荆地有一死人名鼈令其尸亡隨</hi>
<hi>江水上至郫與望帝相見望帝以鼈令為相以徳薄不及鼈令乃委國授之而去</hi>死生錯其不<lb/>
齊兮雖司命其不㫼<hi>㫼昭晰也善曰禮記曰王立七祀曰司命鄭𤣥曰司命主督察三命</hi>
<hi>史記扁鵲曰疾在骨髓雖司命無奈之何㫼之曳切東方朔曰司命之神總鬼録者</hi>竇號行於代<lb/>
路兮後膺祚而繁廡<hi>善曰漢書曰孝文竇皇后景帝母也吕太后出宫人以賜諸王竇姬</hi>
<pb n="KR4h0002_WYG_015-13a"/>
<hi>與在行中家在清河願如趙近家請其主遣宦者吏必置趙籍之伍中宦者忘之誤置代籍伍中當行竇姬涕</hi>
<hi>泣怨其宦者不欲往相强乃肯行至代代王獨幸竇姬生景帝後立為皇后</hi>王肆侈于漢庭<lb/>
兮卒銜恤而絶緒<hi>善曰漢書曰孝平王皇后莽女也莽秉政以女配帝遣劉歆奉乗輿法駕</hi>
<hi>迎后于莽第及莽即真后常禰疾不朝㑹莽誅自投火中死國語曰肆侈不違韋昭曰肆恣也毛詩曰出則銜</hi>
<hi>恤</hi>尉厖眉而郎潛兮逮三葉而遘武<hi>尉官名也厖蒼也善曰漢武故事曰</hi>
<hi>顔駟不知何許人漢文帝時為郎至武帝輦過郎署見駟厖眉皓髪上問曰叟何時為郎何其老也答曰臣文</hi>
<hi>帝時為郎文帝好文而臣好武至景帝好美而臣貌醜陛下即位好少而臣已老是以三世不遇故老於郎署</hi>
<hi>上感其言擢拜㑹稽都尉</hi>董弱冠而司衮兮設王隧而弗處<hi>善曰漢書曰董</hi>
<pb n="KR4h0002_WYG_015-13b"/>
<hi>賢年二十二為三公哀帝崩賢自殺家惶恐夜葬之莽疑其詐死有司奏賢造冡墓不異王制賢既見發羸診</hi>
<hi>其尸因埋獄中禮記曰人生二十曰弱冠周禮曰三公自衮冕而下左氏傳曰晉侯請隧杜預曰掘地通路曰</hi>
<hi>隧王葬禮也</hi>夫吉凶之相仍兮恒反仄而靡所<hi>仍因也恒常也</hi>穆届<lb/>
天以悅牛兮豎亂叔而幽主<hi>善曰孔安國尚書傳曰届至也左氏傳曰穆叔孫穆</hi>
<hi>子名豹魯大夫有罪走向齊及庚宗遇婦人通之有子在齊夢天壓已不勝顧而見人黑而上僂深目而猳喙</hi>
<hi>號之曰牛助余乃勝之旦而瞻其侍無之後穆子還過庚宗婦人獻雉穆子問之曰女有子乎曰余子已能捧</hi>
<hi>雉而從我矣而見之則所夢也未問其名號之曰牛曰唯使為豎牛欲亂其室而有之叔孫疾牛詐謂外人曰</hi>
<hi>夫子疾病不欲見人使寘饋于个而退牛不進叔孫覆器空而還之示君已食穆子遂餓而死</hi>文斷祛<lb/>
<pb n="KR4h0002_WYG_015-14a"/>
而忌伯兮閹謁賊而寧后<hi>善曰國語曰初獻公使寺人勃鞮伐文公於蒲城文公踰</hi>
<hi>垣勃鞮斬其祛及入勃鞮求見於是吕甥冀芮畏逼悔納公謀作亂伯楚知之故求見公公遽見之伯楚以吕</hi>
<hi>郄之謀告公韋昭曰寺人掌内人祛袂也勃鞮字伯楚也</hi>通人闇於好惡兮豈昬惑<lb/>
而能剖<hi>剖分明也</hi>嬴擿䜟而戒胡兮備諸外而發内<hi>蒼頡篇䜟書河</hi>
<hi>洛書也説文曰䜟驗也秦語曰秦三十二年燕人盧生奏籙圖曰亡秦者胡也始皇乃使將軍䝉恬將兵三十</hi>
<hi>萬北擊胡取河南地遂築長城以為塞三十六年始皇南游還至平原津病始皇惡言死無復言死事病甚乃</hi>
<hi>璽書賜扶蘇使與喪㑹咸陽而葬以書付行符璽令趙高未授使者丙寅始皇崩於沙丘惟少子胡亥從丞相</hi>
<hi>李斯恐天下有變不敢發喪棺載還咸陽趙高素與亥善留所賜扶蘇書宻謂胡亥曰上崩無詔封王諸子而</hi>
<pb n="KR4h0002_WYG_015-14b"/>
<hi>獨賜扶蘇書扶蘇即位為皇帝太子無尺寸之地胡亥曰為將奈何高曰非與丞相謀事不能成乃謂李斯曰</hi>
<hi>扶蘇即位必召䝉恬為相於君不亦疎乎於是李斯然趙高言乃詐受始皇詔立胡亥為太子更作書賜扶蘇</hi>
<hi>曰朕廵天下禱祀名山以延年夀而數上書非我所為日夜怨望不得為人子不孝其賜自裁將軍恬與蘇居</hi>
<hi>不匡正宜知其謀為人臣不知亦賜死扶蘇為人仁得書泣即死胡亥即位為二世葬始皇驪山善曰史記曰</hi>
<hi>盧士使人奏籙圖曰亡秦者胡也使將軍䝉恬北擊胡略取河南地又曰始皇崩李斯與趙高謀詐受始皇詔</hi>
<hi>立胡亥為太子也</hi>或輦賄而違車兮孕行産而為對<hi>車人名也孕懷子也</hi>
<hi>昔有周犫者家貧夫婦夜田天帝見而矜之問司命曰此可富乎司命曰命當貧有張車子財可以假之乃借</hi>
<hi>而與之期曰車子生急還之田者稍富致貲且萬及期忘司命之言夫婦輦其賄以逃與行旅者同宿逢夫妻</hi>
<pb n="KR4h0002_WYG_015-15a"/>
<hi>寄車下宿夜生子問名於夫夫曰生車間名車子也從是所向失利遂更貧困鄭𤣥曰孕姙子也善曰見鬼神</hi>
<hi>志及搜神記</hi>慎竈顯以言天兮占水火而妄訊<hi>慎者魯大夫梓慎竈者鄭</hi>
<hi>大夫禆竈訊告也善曰左氏傳昭公二十四年五月乙未朔日有食之梓慎曰將水叔孫昭子曰旱也日過分</hi>
<hi>而陽猶不尅尅必甚能無旱乎秋八月大雩旱也叔孫之言驗也則梓慎之言不驗又昭公十八年夏五月火</hi>
<hi>始昬見丙子風禆竈言于子産曰宋衛陳鄭將同火若我用瓘<graphic n="KR1356" url="https://raw.githubusercontent.com/kanripo/KR-Gaiji/master/images/KR1356.png" mimeType="image/png"/>玉瓚禳之猶必不火子産不聴禆竈曰不用</hi>
<hi>吾言鄭又將火鄭人請用之子産曰天道逺人道邇非爾及也何以知之竈焉知天道遂不與亦不復火今言</hi>
<hi>梓慎禆竈是顯明天道之人在於水火亦有妄為言事之難知也古謂自隱度而言也訊息對切</hi>梁叟<lb/>
患夫黎丘兮丁厥子而剚刃<hi>善曰吕氏春秋曰梁國之北地名黎丘有竒鬼焉善</hi>
<pb n="KR4h0002_WYG_015-15b"/>
<hi>効人之子姪昆弟之狀邑文人有之市而醉歸者黎丘之鬼効其子之狀扶而道苦之文人歸酒醒而誚其子</hi>
<hi>曰吾為汝父也豈謂不慈哉我醉汝道苦我何族其子泣而觸地曰孽矣無此事也昔也往責於東邑人可問</hi>
<hi>也其父信之曰譆是必竒鬼固嘗聞之矣明日飲於市欲遇而刺殺之明日之市而醉其真子恐其父之不能</hi>
<hi>反也遂往迎之文人望見之抜劒而刺之文人知惑於似其子者而殺其真子高誘曰誚讓也漢書蒯通曰不</hi>
<hi>敢剚刃公之腹者畏秦法也韋昭曰北方人呼揷物地中為剚側吏切爾雅曰丁當也</hi>親所睼而<lb/>
弗識兮矧幽冥之可信<hi>睼視也矧況也</hi>毋緜攣以倖已兮思百<lb/>
憂以自疹<hi>毋勿也緜孿係貌倖引也疹疾也善曰毛詩曰我生之後逄此百憂倖胡令切</hi>彼天<lb/>
監之孔明兮用棐忱而祐仁<hi>監視也孔甚也某輔也忱誠也祐助也善曰尚書曰</hi>
<pb n="KR4h0002_WYG_015-16a"/>
<hi>天監厥徳又曰周公曰天威棐忱</hi>湯蠲體以禱祈兮蒙厖禠以拯民<hi>湯帝</hi>
<hi>乙也蠲㓗也拯濟也善曰淮南子曰湯時大旱七年卜用人祀天湯曰我本卜祭為民可自當之乃使人積薪</hi>
<hi>翦髪及爪自潔居柴上將自焚以祭天火將然即降大雨吕氏春秋曰湯尅夏大旱七年乃以身禱於桑林自</hi>
<hi>以為犧牲用祈於上帝民乃甚悦雨乃大至爾雅曰厖大也禠福也祈或為枋非也</hi>景三慮以營<lb/>
國兮熒惑次於他辰<hi>景諡也慮謀也熒惑火星也次舍也善曰吕氏春秋曰宋景公有疾</hi>
<hi>司馬子韋曰熒惑守心心宋之分野君當之若察可移於相公曰相寡人之股肱豈可除心腹之疾移於股肱</hi>
<hi>可乎曰可移於民公曰民者國之本國無民何以為國如何傷本而救吾身乎曰可移於嵗公曰嵗所以養民</hi>
<hi>嵗不登何以蓄民子韋曰君善言三熒惑必退三舍延命二十一年視之信一舍七度三七二十一當更夀二</hi>
<pb n="KR4h0002_WYG_015-16b"/>
<hi>十一年</hi>魏顆亮以從治兮鬼亢回以斃秦<hi>善曰左氏傳曰初魏武子有嬖</hi>
<hi>妾武子有疾命顆曰必嫁是妾疾甚則曰必以殉及卒顆嫁之及輔氏之役顆見老人結草以亢杜回回躓而</hi>
<hi>顛故獲之夜夢曰余乃所嫁婦人之父也傳宣公十五年秋七月秦桓公伐晉次于輔氏輔氏即晉地使魏顆</hi>
<hi>敗秦師于輔氏獲杜回秦之力人也魏顆所以敗秦師者專由魏犫妾之入也他年魏武子武子即犫也有嬖</hi>
<hi>妾無子武子疾病命顆曰必嫁是妾及武子疾甚团則更命顆曰必殺以為殉葬及武子卒顆嫁之不殺殉葬</hi>
<hi>曰疾病則心情亂吾從其治時也及今年有輔氏之役顆領兵拒秦師之曰忽見一人在前結草以抗禦杜回</hi>
<hi>杜回遂躓而顛故獲杜回於是秦師遂敗獲杜回之夜夢曰余汝所嫁婦人之父也爾用先人之治命余是以</hi>
<hi>報也</hi>咎繇邁而種徳兮樹徳懋于英六<hi>邁行也英六國也楚末乃滅善曰尚</hi>
<pb n="KR4h0002_WYG_015-17a"/>
<hi>書禹曰咎繇邁種徳史記曰帝禹封臯陶之後於英六</hi>桑未寄夫根生兮卉既凋<lb/>
而已育<hi>桑未木名也根生寄生也卉草木凡名也育生也凋落也善曰舊注之意以卉即桑未也言桑</hi>
<hi>未寄夫根生桑未既凋而寄生已茂以喻臯繇之後封於英六衆國已㓕而英六獨存言積徳之後必有餘慶</hi>
<hi>也</hi>有無言而不酬兮又何往而不復<hi>復返也善曰邁徳行仁必貽後慶如</hi>
<hi>有言必酬有往必復也毛詩曰無言不酬無徳不報禮記曰往而不來非禮也周易曰無平不陂無往不復</hi>
盍逺迹以飛聲兮孰謂時之可蓄<hi>善曰言何不逺迹以飛聲遊六合而訪道</hi>
<hi>誰謂時之可蓄而不可行乎言時易逝也鄭𤣥論語注曰盍何不也孔安國尚書傳曰蓄積也</hi>仰矯首<lb/>
以遥望兮魂敞惘而無儔<hi>儔匹也善曰甘泉賦曰仰矯首以高視楚辭曰悵敞惘兮</hi>
<pb n="KR4h0002_WYG_015-17b"/>
<hi>未思玉逸曰敞惘惆悵失望志錯越也</hi>逼區中之隘陋兮將北度而宣遊<lb/>
<hi>賈逵曰逼迫也爾雅曰宣徧也善曰司馬相如大人賦曰悲世俗之逼隘楚辭曰宣遊兮列宿順極兮彷徨</hi>
行積冰之磑磑兮清泉沍而不流<hi>沍凍也善曰淮南子曰八紘北方曰積冰</hi>
<hi>高誘曰北方寒冰所積名積氷也方言曰磑磑堅也牛哀切方言磑堅也左氏傳曰固隂沍寒杜預曰沍閉也</hi>
寒風凄其永至兮拂穹岫之騷騷<hi>凄寒貌説文曰拂擊也爾雅曰穹大也毛</hi>
<hi>詩傳曰騷動也善曰騷騷風勁貌王逸曰騷愁也合韻所流切</hi>𤣥武縮于殻中兮騰蛇<lb/>
蜿而自糾<hi>龜與蛇交曰𤣥武殻甲也春秋漢含孳曰太一常居後𤣥武蔡邕月令章句曰北方𤣥武</hi>
<hi>介蟲之長爾雅曰騰蛇龍類能興雲霧而遊其中文子曰騰蛇無足而騰也淮南子曰奔蛇廣雅曰蛇蜿也</hi>
<pb n="KR4h0002_WYG_015-18a"/>
魚矜鱗而并凌兮鳥登木而失條<hi>凌冰也善曰矜寒貌凌力説切</hi>坐大<lb/>
隂之屏室兮慨含唏而增愁<hi>善曰楚辭曰選鬼神於大隂兮漢書曰以隂陽言之</hi>
<hi>太隂者北方也説文曰屏蔽也慨太息也屏與庰古字通哀而不泣曰唏何休曰欷悲也火既切</hi>怨高<lb/>
陽之相寓兮㑋顓頊而宅幽<hi>高陽帝顓頊也相視也寓居也㑋小貌也善曰家語</hi>
<hi>孔子曰顓頊者黄帝之孫昌意之子高陽配水山海經曰北海之内有山名幽都之山黑水出焉㑋去鳯切</hi>
庸織路於四裔兮斯與彼其何瘳<hi>瘳愈也南至焱火欝邑無聊北至積冰含</hi>
<hi>欷增愁此與彼何以相愈乎庸勞也織曰緯善曰言涉路東西有似於織也</hi>望寒門之絶垠<lb/>
兮縱余緤乎不周<hi>善曰楚辭曰踔絶垠于寒門又曰登閬風而緤馬王逸曰緤繫也楚辭曰</hi>
<pb n="KR4h0002_WYG_015-18b"/>
<hi>路不周以左轉王逸曰不周山名也在崑崙西北漢書司焉相如大人賦曰軼光驅於寒門注寒門天北門也</hi>
<hi>左氏傳曰臣負覊緤緤馬絆也大荒經西北海之外大荒隅有山而不合名曰不周淮南子曰昔共工與顓頊</hi>
<hi>爭為帝共工怒而觸不周山天維絶地柱折故令此山缺壞不周</hi>迅猋潚其媵我兮騖<lb/>
翩飄而不禁<hi>潚疾貌媵送也翩飄疾貌潚音肅善曰爾雅曰風飄謂之焱字林曰潚深清也</hi>越<lb/>
谽<graphic n="KR2552" url="https://raw.githubusercontent.com/kanripo/KR-Gaiji/master/images/KR2552.png" mimeType="image/png"/>之洞穴兮漂通川之碄碄經重瘖乎寂寞兮慜墳<lb/>
羊之深潛<hi>谽<graphic n="KR2552" url="https://raw.githubusercontent.com/kanripo/KR-Gaiji/master/images/KR2552.png" mimeType="image/png"/>大貌漂浮也碄碄深貌重隂地下也寂寞靜貌瘖古隂字墳羊土精怪也善曰上林</hi>
<hi>賦曰通川過於中庭春秋外傳國語曰季桓子穿井獲如土缶中有羊焉使問仲尼曰吾聞穿井得狗何也對</hi>
<hi>曰以丘所聞墳羊也丘聞木石之怪䕫罔兩水之怪龍罔象土之怪墳羊唐固云墳羊雌雄未成者也淮南子</hi>
<pb n="KR4h0002_WYG_015-19a"/>
<hi>曰水生罔象木生畢方井生墳羊廣雅曰羊土神谽火含切<graphic n="KR2552" url="https://raw.githubusercontent.com/kanripo/KR-Gaiji/master/images/KR2552.png" mimeType="image/png"/>火加切碄音林</hi>追荒忽於地底<lb/>
兮軼無形而上浮<hi>善曰荒忽幽昧貌甘泉賦曰窺地底於上回楚辭曰覽方物之荒忽春秋</hi>
<hi>説題辭曰元氣以為天混沌無形</hi>出石密之闇野兮不識蹊之所由<hi>蹊路</hi>
<hi>也由自也善曰山海經曰密山是生𤣥玉黄帝取密山之玉䇿而投之鍾山之隂然下既有鍾山此石密疑是</hi>
<hi>密山</hi>速燭龍令執炬兮過鍾山而中休<hi>速徵也善曰楚辭曰日安不到燭龍</hi>
<hi>何照山海經曰鍾山之神人首蛇身而赤身長千里其眠乃晦其視乃明不食不寢不息風雨是諤是燭九隂</hi>
<hi>是謂燭隂郭璞曰即燭龍也</hi>瞰瑶谿之赤岸兮弔祖江之見劉<hi>瞰瞻也瑶</hi>
<hi>谿赤岸謂鍾山東瑶岸也祖江人名也劉殺也善曰山海經曰鍾山有子曰鼔其狀人面而龍身欽䲹殺祖江</hi>
<pb n="KR4h0002_WYG_015-19b"/>
<hi>于崑崙之陽帝乃戮之於鍾山之東曰瑶岸欽䲹化為大鶚郭璞曰䲹音丕鶚音愕</hi>聘王母於銀<lb/>
臺兮羞玉芝以療飢<hi>王母西王母也銀臺王母所居羞進也療愈也善曰史記曰三神山</hi>
<hi>仙人在焉黄金白銀為宫闕王母仙者故假言之本草經曰白芝一名玉芝</hi>戴勝憖其既歡<lb/>
兮又誚余之行遲<hi>戴勝謂西王母也憖笑貌誚讓也善曰字林曰憖謹敬也山海經曰西海</hi>
<hi>之南流沙之濵赤水之後黑水之前有大山名曰崑崙之丘其下有弱水之淵環之有人戴勝虎齒豹尾穴處</hi>
<hi>名王母又曰西王母其狀如人戴勝是司天之屬郭璞曰勝玉勝憖魚覲切</hi>載大華之玉女<lb/>
兮召洛浦之宓妃<hi>浦涯也善曰列仙傳曰毛女者字玉姜在華隂山中體生毛所止巖中有</hi>
<hi>鼔琴聲楚辭曰迎宓妃于伊浦</hi>咸姣麗以蠱媚兮增嫮眼而蛾眉<hi>説文曰姣</hi>
<pb n="KR4h0002_WYG_015-20a"/>
<hi>好也廣雅曰嫮好也善曰楚辭曰嫮目冥笑眉曼</hi>舒訬婧之纎腰兮揚雜錯之<lb/>
袿徽<hi>訬婧細腰貌善曰方言曰袿謂之裾劉熙釋名曰婦人上服謂之袿青絳謂之緣袿古攜切爾雅曰</hi>
<hi>婦人之徽謂之縭郭璞曰即令香纓也訬音眇説文曰婧妍婧也財性切一音精</hi>離朱脣而微<lb/>
笑兮顔的礫以遺光<hi>離開也的礫明貌善曰神女賦曰朱脣的其若丹上林賦曰冥笑的</hi>
<hi>礫礫音厯</hi>獻環琨與琛縭兮申厥好以𤣥黄<hi>環珠也琨璧也琛質也縭今之</hi>
<hi>香纓𤣥黄玉石之色善曰白虎通曰所以必有珮者表徳見所能也故循道無窮則珮環能本道徳則佩琨嶭</hi>
<hi>君韓詩章句曰縭帶也尚書曰厥篚𤣥黄琨音昆縭音離</hi>雖色豔而賂美兮志浩蕩<lb/>
而不嘉<hi>豔美色也善曰賂美謂環琨𤣥黄也楚辭曰怨靈修之浩蕩</hi>雙材悲於不納<lb/>
<pb n="KR4h0002_WYG_015-20b"/>
兮並詠詩而清歌<hi>善曰雙材謂玉女宓妃也劉歆列女傳頌曰材女修身廣觀善惡</hi>歌<lb/>
曰天地烟煴百芔舍葩<hi>烟煴和貌葩華也善曰周易曰天地烟煴萬物化醇廣雅曰烟</hi>
<hi>煴元氣也毛萇詩傳曰芔草也郭璞曰草物名也説文曰葩古花字本誤作蘤音為詭切此非之用也</hi>鳴<lb/>
鶴交頸雎鳩相和<hi>善曰周易曰鳴鶴在隂詩曰闗闗雎鳩</hi>處子懷春精魂<lb/>
回移<hi>善曰莊子曰藐姑射之山有神人居焉婥約若處子毛詩曰有女懷春</hi>如何淑明忘<lb/>
我實多<hi>淑善也淑明謂衡也王女宓妃言忘棄我實多善曰論語摛輔像曰仲弓淑明清理可以為卿</hi>
<hi>毛詩曰如何如何忘我實多</hi>將答賦而不暇兮爰整駕而亟行<hi>爰於是也</hi>
<hi>亟疾也善曰毛詩曰爾之亟行載脂爾車</hi>曕崑崙之巍巍兮臨縈河之洋洋<lb/>
<pb n="KR4h0002_WYG_015-21a"/>
<hi>巍巍高貌縈紆也言河之曲也善曰史記太史公曰禹本紀言河出崑崙毛詩曰河水洋洋毛萇曰洋洋盛大</hi>
<hi>也</hi>伏靈龜以負坻兮亘螭龍之飛梁<hi>坻所以止船也善曰楚辭曰麾蛟龍</hi>
<hi>以梁津兮詔西皇使涉予</hi>登閬風之層城兮搆不死而為牀<hi>閬風崑崙山名</hi>
<hi>也善曰淮南子曰崑崙虚有三山閬風桐版𤣥圃層城九重禹云崑崙有此城高一萬一千里十洲記曰崑崙</hi>
<hi>北角曰閬風之顛山海經曰崑崙開明北有不死樹食之長夀郭璞曰言常生也古今通論曰不死樹在層城</hi>
<hi>西</hi>屑瑶蘂以為糇兮㪺白水以為漿<hi>屑碎也糇糒也㪺酌也善曰瑶蘂也</hi>
<hi>説文曰糇乾食糧也楚辭曰精瓊劘以為糧王逸曰劘屑也毛萇詩傳曰糇食也又曰㪺挹也爾雅曰㪺酌也</hi>
<hi>楚辭曰朝吾將濟於白水兮王逸曰淮南子曰白水在崑崙之源也蘂而髓切㪺居于切</hi>抨巫咸以<lb/>
<pb n="KR4h0002_WYG_015-21b"/>
占夢兮乃貞吉之元符<hi>抨使也善曰言我昔夢木禾今令巫咸占之楚辭曰巫咸將夕</hi>
<hi>降兮懷椒糈而要之王逸曰巫成古神巫也當殷中宗之時也抨普耕切</hi>滋令徳於正中兮<lb/>
含嘉秀以為敷<hi>滋繁也不華而實謂之秀善曰言已有令徳類禾之有嘉秀也尚書曰惟爾令</hi>
<hi>徳孝恭</hi>既垂穎而顧本兮亦要思乎故居<hi>穎穗也善曰言禾垂穎以顧本</hi>
<hi>猶人之思故居也淮南子曰孔子見禾三變始於粟生於苖成於穗乃歎曰我其禾乎高誘曰禾穗向根故君</hi>
<hi>子不忘本也</hi>安和靜而隨時兮姑純懿之所廬<hi>懿美也廬居也善曰韓詩</hi>
<hi>曰靜貞也周易曰隨時之義大矣哉杜預曰姑且也</hi>戒庶僚以夙㑹兮僉供職而<lb/>
來迓<hi>庶僚即下豐隆列缺等也迓迎也言戒誓令威早而㑹皆供職而來迎我也善曰孔安國尚書傳曰</hi>
<pb n="KR4h0002_WYG_015-22a"/>
<hi>僉皆也</hi>豐隆軯其震霆兮列缺曄其照夜<hi>豐隆雷公也軯聲貌震霆霹靂</hi>
<hi>也列缺電也曄光貌善曰楚辭曰吾令豐隆乘雲兮羽獵賦曰霹靂列缺吐火施鞭軒普耕切</hi>雲師<graphic n="KR1949" url="https://raw.githubusercontent.com/kanripo/KR-Gaiji/master/images/KR1949.png" mimeType="image/png"/>
以交集兮凍雨沛其灑塗<hi>雲師雨師也<graphic n="KR1949" url="https://raw.githubusercontent.com/kanripo/KR-Gaiji/master/images/KR1949.png" mimeType="image/png"/>隂貌凍雨暴雨也巴郡謂暴為凍雨沛雨</hi>
<hi>貌塗路也善曰諸家之説豐隆皆曰雲師此賦别言雲師明豐隆為雷也故留舊説以廣異聞爾雅曰暴雨謂</hi>
<hi>之凍雨注曰今江東人呼夏月暴兩為凍雨楚辭曰使凍雨兮灑塵<graphic n="KR1949" url="https://raw.githubusercontent.com/kanripo/KR-Gaiji/master/images/KR1949.png" mimeType="image/png"/>徒感切</hi>轙琱輿而樹葩<lb/>
兮擾應龍以服輅<hi>善曰爾雅曰載轡謂之轙郭璞曰轙車軛上環轡所貫也琱輿琱玉之輿</hi>
<hi>爾雅曰玉謂之琱葩葢之金華也獨斷曰乗輿車皆羽葢金華𤓰擾馴也廣雅曰有翼曰應龍輅車也</hi>百<lb/>
神森其備從兮屯騎羅而星布<hi>森衆貌屯聚也善曰楚辭曰百神翳其備降</hi>
<pb n="KR4h0002_WYG_015-22b"/>
振余袂而就車兮修劒揭以低昻<hi>揭卭貌</hi>冠嵒嵒其映葢<lb/>
兮珮綝纚以煇煌<hi>綝纚盛貌嵒嵒冠貌煇煌珮光貌善曰嵒五咸切綝音林纚音離</hi>僕<lb/>
夫儼其正䇿兮八乗騰而超驤<hi>僕夫謂御車人也儼敬也八乗公上得從車八</hi>
<hi>乘善曰楚辭曰僕夫懷余心悲又曰撰余輿而正䇿又曰駕八龍之蜿蜿又曰超驤</hi>氛旄容以天<lb/>
旋兮蜺旌飄以飛颺<hi>旌羽旒也善曰氛旄氛氣為旄也楚辭曰連五宿兮建旄揚氣蜺以</hi>
<hi>為旌字林曰溶水盛貌今取盛意宋玉笛賦曰天旋少隂白日西靡高唐賦曰蜺為旌溶音勇</hi>撫軨軹<lb/>
而還睨兮心勺<graphic n="KR1424" url="https://raw.githubusercontent.com/kanripo/KR-Gaiji/master/images/KR1424.png" mimeType="image/png"/>其若湯<hi>勺<graphic n="KR1424" url="https://raw.githubusercontent.com/kanripo/KR-Gaiji/master/images/KR1424.png" mimeType="image/png"/>熱貌善曰説文曰無輻曰軨軹車輪小穿也又睨邪</hi>
<hi>視也楚辭曰忽臨睨夫舊鄉又曰心涫沸其若湯軨音零軹之氏切勺市灼切涫音換</hi>羨上都之<lb/>
<pb n="KR4h0002_WYG_015-23a"/>
赫戲兮何迷故而不忘<hi>羨慕也赫戲盛貌迷惑也何惑舊故而不忘新愚以為當去已</hi>
<hi>之迷故之心也善曰言已願上都之赫戲是何迷已之故而不能忘謂不忘上都也楚辭曰陟登皇之赫戲兮</hi>
左青琱以犍芝兮右素威以司鉦<hi>青琱青龍文也素威白虎威也善曰芝小</hi>
<hi>葢也禮記曰君行左青龍而右白虎也説文曰犍豎也鉦鐃也犍巨偃切</hi>前長離使拂羽兮<lb/>
後委衡乎𤣥冥<hi>長離朱鳥也委屬也水衡官名也善曰司馬相如大人賦曰前長離後矞皇如</hi>
<hi>淳曰長離朱鳥也禮記曰前行朱鳥而後𤣥武又曰鳴鳩拂其羽家語季康子曰吾聞𤣥冥為水正此即五行</hi>
<hi>之主也司馬相如大人賦曰左𤣥冥而右黔雷</hi>屬箕伯以函風兮懲淟涊而為<lb/>
清<hi>函舍也懲騰也清靜也善曰風俗通曰風師者箕星也主簸物能致風氣也易曰㢲為長女長者伯之故</hi>
<pb n="KR4h0002_WYG_015-23b"/>
<hi>曰風伯也楚辭曰切淟涊之流俗兮王逸曰淟涊垢濁也</hi>拽雲旗之離離兮鳴玉鸞<lb/>
之譻譻<hi>鸞鸞鑣也譻譻聲也善曰楚辭曰載雲旗之委蛇又曰鳴玉鸞之啾啾譻古嚶字</hi>涉青<lb/>
霄而升遐兮浮蠛蠓而上征<hi>霄微雲也善曰楚辭曰涉青雲而汜濫兮甘泉賦曰</hi>
<hi>騰青霄而軼浮景又曰浮蠛蠓而撇天淮南子曰蠛蠓磑而雨春而風言羣而上下至埃曰溢埃風而上征</hi>
紛翼翼以徐戾兮焱回回其揚靈<hi>戾至也回回光明貌善曰説文曰焱火華</hi>
<hi>也言光之盛如火之華楚辭曰皇炎炎其揚靈王逸曰揚其光靈也</hi>呌帝閽使闢扉兮覿<lb/>
天皇于瓊宫<hi>呌呼也閽王門也闢開也扉宫門闔也覿見也天皇天帝也善曰楚辭曰吾令帝閽</hi>
<hi>開闢兮揚雄甘泉賦曰選巫咸兮呌帝閽</hi>聆廣樂之九奏兮展洩洩以肜肜<lb/>
<pb n="KR4h0002_WYG_015-24a"/>
<hi>聆聴也廣樂樂名也展信也洩洩肜肜皆和貌善曰史記曰趙簡子病二日而寤曰我之帝所甚樂與百神遊</hi>
<hi>于鈞天廣樂九奏萬舞左氏傳曰鄭莊公入而賦大隧之中其樂也肜肜姜出而賦大隧之外其樂也洩洩杜</hi>
<hi>預云融融和也洩洩舒散也融與肜古字通</hi>考治亂於律均兮意建始而思<lb/>
終<hi>律十二律均所均聲也建立也善曰琴道曰琴七絲足以通萬物而考治亂也樂汁圖徵曰聖人往承天</hi>
<hi>助以立五均均者亦律調五聲之均也宋均曰均長八尺施絃以調六律五聲</hi>惟般逸之無斁<lb/>
兮懼樂往而哀來<hi>孔安國尚書傳注曰斁厭也善曰莊子曰樂未畢也哀又繼之</hi>素女<lb/>
撫絃而餘音兮太容吟曰念哉<hi>建始念終也素素女也太容黄帝樂師也高誘</hi>
<hi>淮南子注曰素女黄帝時方術之女也善曰史記曰黄帝使素女鼔五十絃瑟舊注本素下無女字今本有之</hi>
<pb n="KR4h0002_WYG_015-24b"/>
<hi>尚書曰帝念哉</hi>既防溢而靖志兮迨我暇以翺翔<hi>靖靜也迨及也廣雅曰翺</hi>
<hi>翔浮游也善曰字林曰靖清也毛詩曰迨我暇矣又曰將翺將翔</hi>出紫宫之肅肅兮集<lb/>
太微之閬閬<hi>天文志曰中天太極星其一明者泰一常居也旁三星三公後勾曲四星一星正妃</hi>
<hi>餘三星後宫之屬也環衛十二星藩臣皆曰紫宫善曰紫宫太微二星名也春秋合誠圖曰紫宫帝太宫也乂</hi>
<hi>曰太微其星十二字林曰閬高貌甘泉賦曰閬閬其寥廓閬音郎</hi>命王良掌䇿駟兮踰<lb/>
高閣之將將<hi>善曰春秋元命苞曰漢中四星天騎一曰天駟旁一星王良主天馬也漢書天文志</hi>
<hi>曰王良車騎古善馭者漢書曰營室為清廟又曰離宫閣道</hi>建罔車之幕幕兮獵<lb/>
青林之芒芒<hi>善曰罔車畢星也青林天苑也河圖曰桐栢山上為掩畢三危山上為天苑</hi>彎<lb/>
<pb n="KR4h0002_WYG_015-25a"/>
威弧之拔剌兮射嶓冡之封狼<hi>彎引也威弧星名也拔剌彎弓貌善曰揚雄河</hi>
<hi>東賦曰戄大狼之威弧漢書曰狼下有四星曰弧淮南子曰琴戒撥剌高誘曰撥剌不正也河圖曰嶓冡山名</hi>
<hi>此山之精上為星名封狼拔方割切剌力達切</hi>觀壁壘於北落兮伐河鼔之磅<lb/>
硠<hi>壁營壁也壘中壘也北落星名也伐擊也河鼔星名也磅硠聲也善曰漢書曰羽林天軍西為壘或曰鉞</hi>
<hi>傍一大星曰北落爾雅曰河鼔謂之牽牛星為擔鼔擔者荷也</hi>乗天潢之汎汎兮浮雲<lb/>
漢之湯湯<hi>天潢天津也汎汎流貌也雲漢天河也湯湯水流貌善曰樂緯曰啇為五潢宋均曰五潢</hi>
<hi>天津之别名也毛詩曰倬彼雲漢</hi>倚招摇攝提以低徊剹流兮察二紀<lb/>
五緯之綢繆遹皇<hi>二紀日月也五緯五星也攝提星名形似車禮記曰以曰星為紀善曰漢</hi>
<pb n="KR4h0002_WYG_015-25b"/>
<hi>書曰杓端有兩星一内為矛為招摇孟康曰近北斗者招摇剹流繚繞也漢書曰攝提直斗柄所指以建時節</hi>
<hi>故曰攝提越絕書范蠡曰天貴持盈不失日月星辰紀綱易乾鑿度曰五緯順軌四時和栗宋均曰和栗氣和</hi>
<hi>而嚴正綢繆連綿也遹皇往來貌也</hi>偃蹇天矯娩以連巻兮<hi>説文曰生子二人俱出為</hi>
<hi>娩纂要曰齊人謂生子曰俛善曰偃蹇驕傲之貌也天嬌自縱恣貌也娩跳也連巻長曲貌娩匹萬切</hi>雜<lb/>
杳叢顇颯以方驤<hi>善曰衆多之貌顇音悴</hi>戫汨<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>淚沛以罔象兮<lb/>
爛漫麗靡藐以迭逿<hi>逿突也逿音唐</hi>凌驚雷之砊<graphic n="KR1024" url="https://raw.githubusercontent.com/kanripo/KR-Gaiji/master/images/KR1024.png" mimeType="image/png"/>兮弄狂電<lb/>
之滛裔<hi>凌乗也滛裔電貌善曰楚辭曰凌驚雷軼駭電兮砊<graphic n="KR1024" url="https://raw.githubusercontent.com/kanripo/KR-Gaiji/master/images/KR1024.png" mimeType="image/png"/>雷聲也上林賦曰滛滛裔裔砊若郎切</hi>
踰厖鴻於宕冥兮貫倒景而高厲<hi>厖鴻岩冥皆天之高氣也善曰孝經援神</hi>
<pb n="KR4h0002_WYG_015-26a"/>
<hi>契曰天度庬鴻孳萌宋均曰庬鴻未分之象也楚辭曰貫䝉鴻以東朅兮説文曰岩過也冥窈也凌陽明經曰</hi>
<hi>倒景氣去地四千里其景皆倒在下楚辭曰颯弭節而高厲厖莫孔切鳩胡孔切岩徒浪切</hi>廓盪盪<lb/>
其無涯兮乃今窺乎天外<hi>宋玉大言賦曰長劒耿耿倚天外</hi>據開陽而<lb/>
頫眡兮臨舊鄉之暗藹<hi>善曰春秋運斗樞曰北斗七星第六開陽也楚辭曰忽臨睨夫</hi>
<hi>舊鄉</hi>悲離居之勞心兮情悁悁而思歸<hi>楚辭曰將以遺夫離居字林曰悁忿</hi>
<hi>恨也善曰毛詩曰勞心悁悁鳥𤣥叨</hi>魂眷眷而屢顧兮馬倚輈而徘徊<hi>輈車</hi>
<hi>轅也善曰韓詩曰眷眷懷顧毛詩曰屢顧爾僕</hi>雖遊娱以媮樂兮豈愁慕之可<lb/>
懷<hi>善曰楚辭曰聊假日而媮樂兮</hi>出閶闔兮降天途乗猋忽兮馳虚無<lb/>
<pb n="KR4h0002_WYG_015-26b"/>
<hi>閶闔天門也降下也善曰楚辭曰倚閶闔而望兮又曰乗廻風而逺遊服䖍甘泉賦注曰焱風也上林賦曰凌</hi>
<hi>驚風厯駭焱乗虚無與神俱焱必遥切</hi>雲菲菲兮繞余輪風眇眇兮震余<lb/>
旟<hi>楚辭曰雲菲菲而承宇眇眇逺貌周禮曰鳥隼為旟爾雅曰錯鳥隼為旟此謂合剝鳥皮毛置之竿頭即</hi>
<hi>禮記所謂載鴻及鳴鳶也</hi>繽連翩兮紛暗曖儵眩眩兮反常閭<hi>蒼頡篇曰</hi>
<hi>眩眩目視不明貌善曰眩音懸眃音云</hi>收疇昔之逸豫兮巻滛放之遐心<lb/>
<hi>善曰左氏傳羊斟曰疇昔之羊子為政毛詩曰逸豫無期楚辭曰神要眇以滛放毛詩曰無金玉爾音而有遐</hi>
<hi>心</hi>修初服之娑娑兮長余佩之參參<hi>善曰楚辭曰退將復修吾初服又曰</hi>
<hi>長余佩之陸離</hi>文章奐以燦爛兮美紛紜以從風御六藝之珍<lb/>
<pb n="KR4h0002_WYG_015-27a"/>
駕兮遊道徳之平林<hi>周禮曰六藝禮樂射御書數毛詩曰依彼平林</hi>結典籍而<lb/>
為罟兮敺儒墨以為禽<hi>儒家者述聖道之書也以仁義為本以禮樂為用墨家者强本</hi>
<hi>節用之書也以貴儉尚賢為用善曰敺音驅墨墨家流也</hi>玩隂陽之變化兮詠雅頌<lb/>
之徽音<hi>善曰孫卿子曰四時代御隂陽交化周易曰四時變化毛詩曰大姒嗣徽音</hi>嘉曾氏<lb/>
之歸耕兮慕厯阪之嶔崟<hi>善曰琴操曰歸耕者曾子之所作也曾子事孔子十有餘</hi>
<hi>年晨覺眷然念二親年衰養之不備於是授琴鼓之曰歔欷歸耕來兮安所耕厯山盤兮</hi>恭夙夜而<lb/>
不貳兮固終始之所服<hi>不貳不差貳也服所服事也善曰毛詩曰夙夜在公楚辭曰事</hi>
<hi>君而無貳</hi>夕惕若厲以省諐兮懼余身之未敕<hi>敕整也善曰周易曰君子</hi>
<pb n="KR4h0002_WYG_015-27b"/>
<hi>夕惕若厲無咎</hi>苟中情之端直兮莫吾知而不恧<hi>善曰楚辭曰苟余情之端</hi>
<hi>直又曰國無人兮莫我知小雅曰小愧為恧女六切</hi>黙無為以凝志兮與仁義乎<lb/>
逍遥<hi>善曰老子曰上徳無為楚辭曰超無為以至情上林賦曰馳騖乎仁義之塗</hi>不出戸而<lb/>
知天下兮何必厯逺以劬勞<hi>善曰老子曰不出戸而知天下不窺牖而見天道河</hi>
<hi>上公曰聖人以已身知人身以已家知人家所以見天下矣毛詩曰之子于征劬勞于野</hi>系曰<hi>系繫也言</hi>
<hi>繫賦之前意也</hi>天長地乆嵗不留<hi>善曰老子曰天長地乆天地所以長且乆者以其不自生</hi>
<hi>故能長生</hi>俟河之清祗懷憂<hi>祗適也善曰左氏傳子駟曰周諺有之曰俟河之清人夀幾何</hi>
<hi>杜預曰逸詩也言人夀促而河清遲也京房易傳曰河干年一清</hi>願得逺渡以自娱上<lb/>
<pb n="KR4h0002_WYG_015-28a"/>
下無常窮六區<hi>善曰楚辭曰逺渡世以忘歸六區上下四方也周易曰上下無常非為邪也</hi>
超踰騰躍絶世俗飄遥神舉逞所欲<hi>説文曰逞極也</hi>天不可階<lb/>
仙夫稀<hi>善曰周髀曰天不可階而升</hi>柏舟悄悄吝不飛<hi>柏舟詩篇名也注愠怨也</hi>
<hi>悄悄憂貌羣小衆小人在君側也吝恨也其詩曰憂心悄悄愠于羣小又曰靜言思之不能奮飛注不如鳥奮</hi>
<hi>翼而飛去臣不遇於君猶不忍去厚之至也</hi>松喬高跱孰能離<hi>松赤松子喬王喬離附也</hi>
結精逺遊使心攜<hi>攜離也善曰楚辭曰願輕舉而逺游公羊傳曰攜其妻子曰離曰攜猶提</hi>
<hi>將也</hi>廻志朅來從𤣥謀<hi>朅去也善曰劉向七言曰朅來歸耕永自疎</hi>獲我所求<lb/>
夫何思<hi>夫復也</hi>
<pb n="KR4h0002_WYG_015-28b"/>
　　歸田賦<lb/>
　　　張平子<hi>歸田賦者張衡仕不得志欲歸於田因作此賦</hi>
遊都邑以永久無明略以佐時徒臨川以羨魚俟河清<lb/>
乎未期<hi>都謂京都永長也久滯也言久淹滯於京都而無知略以匡佐其時君也字林曰羨貪欲也淮</hi>
<hi>南子曰臨河羨魚不如歸家織網高誘曰羨願也易乾鑿度曰天降嘉應河清清三日變為赤赤變三日鄭𤣥</hi>
<hi>曰聖王為政治平之所致</hi>感蔡子之慷慨從唐生以决疑<hi>史記曰蔡澤燕人遊</hi>
<hi>學于諸侯不遇從唐舉相舉熟視而笑曰先生偈鼻戴肩魋頤蹙頰吾聞聖人不相殆先生乎澤知舉戲之乃</hi>
<hi>曰富貴吾所自取吾不知者夀也願聞之舉曰先王之夀從今以往者四十三嵗澤笑而謝去謂御者曰吾持</hi>
<pb n="KR4h0002_WYG_015-29a"/>
<hi>梁刺齒肥躍疾驅懷黄金之印結紫綬於腰揖讓人王之前食肉富貴四十一年足矣及入秦昭王召見與語</hi>
<hi>大説拜為客卿遂代范睢為秦相説文曰慷慨壯士不得志於心也</hi>諒天道之微昧追漁<lb/>
父以同嬉<hi>諒信也微昧幽隱司馬遷悲士不遇賦曰天道悠昧楚辭曰屈原既放漁父見而問之曰</hi>
<hi>子非三閭大夫歟漁父莞爾而笑鼔枻而去王逸楚辭序曰漁父避世隱身釣魚江湖欣然而樂漁父歌曰滄</hi>
<hi>浪之水清可以濯吾纓滄浪之水濁可以濯吾足嬉樂也</hi>超埃塵以遐逝與世事乎<lb/>
長辭<hi>世務紛濁以喻塵埃莊子曰遊乎塵埃之外</hi>於是仲春令月時和氣清<lb/>
<hi>龍禮曰令月吉日鄭𤣥曰令善也</hi>原隰欝茂百草滋榮王睢鼔翼鶬鶊<lb/>
哀鳴<hi>雎鳩王鳩也郭璞曰雕類也爾雅曰鶬鶊黄<graphic n="KR1916" url="https://raw.githubusercontent.com/kanripo/KR-Gaiji/master/images/KR1916.png" mimeType="image/png"/>也<graphic n="KR1916" url="https://raw.githubusercontent.com/kanripo/KR-Gaiji/master/images/KR1916.png" mimeType="image/png"/>音利</hi>交頸頡頏闗闗嚶嚶<lb/>
<pb n="KR4h0002_WYG_015-29b"/>
<hi>頡頏上下也毛萇詩傳曰飛而上曰頡飛而下曰頏爾雅曰闗闗嚶嚶音聲和也釋訓曰丁丁嚶嚶相切直也</hi>
<hi>注嚶嚶兩鳥鳴也</hi>於焉趙遥聊以娱情<hi>毛詩曰於焉逍遥廣雅曰逍遥攘洋也</hi>爾<lb/>
乃龍吟方澤虎嘯山丘<hi>言已從容吟嘯類乎龍虎春秋元命苞曰孤星高則羣龍吟淮</hi>
<hi>南子曰龍吟而景雲至虎嘯而谷風生</hi>仰飛纎繳俯釣長流觸矢而斃貪<lb/>
餌吞鈎<hi>觸矢射也吞鈎釣也楚辭曰知貪餌而近斃</hi>落雲間之逸禽懸淵沈<lb/>
之魦鰡<hi>列子曰詹何以獨繭為綸芒針為釣引盈車之魚於百仞之淵楚王問其故詹何曰蒲且子之</hi>
<hi>弋弱弓纎繳連雙鶬於青雲之際臣因學釣五年始盡其道毛萇詩傳曰魦䰿也字指曰鰡魦屬</hi>于時<lb/>
曜靈俄景係以望舒<hi>廣雅曰曜靈日也王逸楚辭注曰望舒月御也俄斜也</hi>極盤<lb/>
<pb n="KR4h0002_WYG_015-30a"/>
遊之至樂雖日夕而忘劬<hi>尚書曰盤遊無度</hi>感老氏之遺誠將<lb/>
廻駕乎蓬廬<hi>老子曰馳騁田獵令人心發狂注曰精神安靜馳騁呼吸精散氣亡故發狂劉向雅</hi>
<hi>琴賦曰潛生蓬廬之中巖石之下</hi>彈五絃之妙指詠周孔之圖書<hi>五絃琴也</hi>
<hi>樂記曰舜作五絃之琴以歌南風鄭𤣥注曰南風長養之風也其歌曰南風之薰兮可以解吾民之愠兮蔡邕</hi>
<hi>琴操曰伏羲氏作琴絃有五者象五行也周周公孔孔子也</hi>揮翰墨以奮藻陳三皇<lb/>
之軌模<hi>賈逵國語注曰軌法也鄭𤣥毛詩箋曰模法也莫奴切</hi>苟縱心於物外安<lb/>
知榮辱之所如<hi>班固漢書賈鄒述曰榮如辱如有機有樞劉徳曰易曰樞機之發榮辱之主也</hi>
<hi>張晏曰乍榮乍辱如辭也</hi>
<pb n="KR4h0002_WYG_015-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文選巻十五<lb/>
</p>
<p>
</p>
  </div>
</body>
</text>
</TEI>
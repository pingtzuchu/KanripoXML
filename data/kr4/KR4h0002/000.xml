<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文選</head>
    <p>
<pb n="KR4h0002_WYG_000-1a"/>
欽定四庫全書　　　　　集部八<lb/>
　文選　　　　　　　　　總集類<lb/>
　　提要<lb/>
　　　　<hi>臣</hi>等謹案文選舊本六十巻梁昭明太子蕭<lb/>
　　　　統編唐文林郎守太子右内率府錄事參軍<lb/>
　　　　事崇賢館直學士江都李善為之註始每巻<lb/>
　　　　各分為二新唐書李邕傳稱其父善始註文<lb/>
　　　　選釋事而㤀義書成以問邕邕意欲有所更<lb/>
<pb n="KR4h0002_WYG_000-1b"/>
　　　　善因令補益之邕乃附事見義故兩書並行<lb/>
　　　　今本事義兼釋似為邕所改定然傳稱善註<lb/>
　　　　文選在顯慶中與今本所載進表題顯慶三<lb/>
　　　　年者合舊唐書邕傳稱天寶五載坐栁勣事<lb/>
　　　　杖殺年七十餘上距顯慶三年凡八十九年<lb/>
　　　　是時邕尚未生安得有助善註書之事且自<lb/>
　　　　天寶五載上推七十餘年當在髙宗總章咸<lb/>
　　　　亨間而舊書稱善文選之學受之曹憲計在<lb/>
<pb n="KR4h0002_WYG_000-2a"/>
　　　　隋末年已弱冠至生邕之時當七十餘歲亦<lb/>
　　　　决無伏生之夀待其長而註書考李匡乂資<lb/>
　　　　暇錄曰李氏文選有初註成者有覆註有三<lb/>
　　　　註四註者當時旋被傳冩其絶筆之本皆釋<lb/>
　　　　音訓義註解甚多是善書定本本亊義兼釋<lb/>
　　　　不由於邕匡乂唐人時代相近其言當必有<lb/>
　　　　徴知新唐書喜采小説未詳考也其書自南<lb/>
　　　　宋以來皆與五臣註合刋名曰六臣註文選<lb/>
<pb n="KR4h0002_WYG_000-2b"/>
　　　　而善註單行之本世遂罕傳此本為毛晉所<lb/>
　　　　刻雖稱從宋本校正今考其第二十五巻陸<lb/>
　　　　雲贈兄機註中有向曰一條濟曰一條又贈<lb/>
　　　　張士然詩註中有翰曰銑曰濟曰向曰各一<lb/>
　　　　條殆因六臣之本削去五臣獨留善註故刋<lb/>
　　　　除未盡未必真見單行本也惟是此本之外<lb/>
　　　　更無别本故仍而錄之而附著其舛互如右<lb/>
　　　　乾隆四十六年十一月恭校上<lb/>
<pb n="KR4h0002_WYG_000-3a"/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4h0002_WYG_000-4a"/>
文選原序<lb/>
　　　梁昭明太子撰<lb/>
式觀元始眇覿𤣥風冬穴夏巢之時茹毛飲血之世世<lb/>
質民淳斯文未作逮乎伏羲氏之王天下也始畫八卦<lb/>
造書契以代結䋲之政由是文籍生焉易曰觀乎天文<lb/>
以察時變觀乎人文以化成天下文之時義逺矣哉若<lb/>
夫椎輪為大輅之始大輅寧有椎輪之質增氷為積水<lb/>
所成積水曾㣲增氷之凛何哉盖踵其事而增華變其<lb/>
<pb n="KR4h0002_WYG_000-4b"/>
夲而加厲物既有之文亦宜然隨時變改難可詳悉嘗<lb/>
試論之曰詩序云詩有六義焉一曰風二曰賦三曰比<lb/>
四曰興五曰雅六曰頌至於今之作者異乎古昔古詩<lb/>
之體今則全取賦名荀宋表之於前賈馬繼之於末自<lb/>
兹以降源流實繁述邑居則有凴虚亡是之作戒畋遊<lb/>
則有長楊羽獵之制若其紀一事詠一物風雲草木之<lb/>
興魚蟲禽獸之流推而廣之不可勝載矣又楚人屈原<lb/>
含忠履潔君匪從流臣進逆耳深思逺慮遂放湘南耿<lb/>
<pb n="KR4h0002_WYG_000-5a"/>
介之意既傷壹鬰之懐靡愬臨淵有懐沙之志吟澤有<lb/>
憔悴之容騷人之文自兹而作詩者盖志之所之也情<lb/>
動於中而形於言闗雎麟趾正始之道著桑間濮上亡<lb/>
國之音表故風雅之道粲然可觀自炎漢中葉厥塗漸<lb/>
異退傅有在鄒之作降將著河梁之篇四言五言區以<lb/>
别矣又少則三字多則九言各體互興分鑣並驅頌者<lb/>
所以遊揚徳業褒讚成功吉甫有穆若之談季子有至<lb/>
矣之歎舒布為詩既言如彼總成為頌又亦若此次則<lb/>
<pb n="KR4h0002_WYG_000-5b"/>
箴興於補闕戒出於弼匡論則析理精㣲銘則序事清<lb/>
潤美終則誄發圖像則讚興又詔誥教令之流表奏牋<lb/>
記之列書誓符檄之品弔祭悲哀之作答客指事之制<lb/>
三言八字之文篇辭引序碑碣誌狀衆制鋒起源流間<lb/>
出譬陶匏異噐並為入耳之娛黼黻不同俱為悦目之<lb/>
翫作者之致盖云備矣余監撫餘閒居多暇日厯觀文<lb/>
囿泛覧辭林未嘗不心遊目想移晷忘倦自姬漢以來<lb/>
眇焉悠邈時更七代數逾千祀詞人才子則名溢於縹<lb/>
<pb n="KR4h0002_WYG_000-6a"/>
<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>飛文染翰則巻盈乎緗帙自非略其蕪穢集其清英<lb/>
盖欲兼功太半難矣若夫姬公之籍孔父之書與日月<lb/>
俱懸鬼神争奥孝敬之准式人倫之師友豈可重以芟<lb/>
夷加之剪截老莊之作管孟之流盖以立意為宗不以<lb/>
能文為夲今之所撰又以略諸若賢人之美辭忠臣之<lb/>
抗直謀夫之話辨士之端氷釋泉涌金相玉振所謂坐<lb/>
徂丘議稷下仲連之却秦軍食其之下齊國留侯之發<lb/>
八難曲逆之吐六竒盖乃事美一時語流千載概見墳<lb/>
<pb n="KR4h0002_WYG_000-6b"/>
籍旁出子史若斯之流又亦繁博雖傳之簡牘而事異<lb/>
篇章今之所集亦所不取至於記事之史繫年之書所<lb/>
以褒貶是非紀别異同方之篇翰亦已不同若其讚論<lb/>
之綜緝辭采序述之錯比文華事出於沈思義歸乎翰<lb/>
藻故與夫篇什雜而集之逺自周室迄於聖代都為三<lb/>
十巻名曰文選云耳<lb/>
凡次文之體各以彚聚詩賦體既不一又以類分類分<lb/>
之中各以時代相次<lb/>
<pb n="KR4h0002_WYG_000-7a"/>
唐李崇賢上文選注表<lb/>
　　文林郎守太子右内率府録事㕘軍崇賢館直學士臣李善<lb/>
臣善言竊以道光九野縟景緯以照臨徳載八埏麗山<lb/>
川以錯峙垂象之文斯著含章之義聿宣協人靈以取<lb/>
則基化成而自逺故羲䋲之前飛葛天之浩唱媧簧之<lb/>
後掞叢雲之奥詞步驟分途星躔殊建球鍾愈暢舞詠<lb/>
方滋楚國詞人御蘭芬於絶代漢朝才子綜鞶帨於遥<lb/>
年虚𤣥流正始之音氣質馳建安之體長離北度騰雅<lb/>
<pb n="KR4h0002_WYG_000-7b"/>
詠於圭隂化龍東騖煽風流於江左爰逮有梁宏材彌<lb/>
劭昭明太子業膺守噐譽貞問寢居肅成而講藝開博<lb/>
望以招賢搴中葉之詞林酌前修之筆海周廵綿嶠品<lb/>
盈尺之珍楚望長瀾搜徑寸之寳故撰斯一集名曰文<lb/>
選後進英髦咸資凖的伏惟陛下經緯成徳文思垂風<lb/>
則大居尊耀三辰之珠璧希聲應物宣六代之雲英孰<lb/>
可撮壌崇山導涓宗海臣蓬衡蕞品樗散陋姿汾河委<lb/>
筴夙非成誦崇山墜簡未議澄心握玩斯文載移凉燠<lb/>
<pb n="KR4h0002_WYG_000-8a"/>
有欣永日實昧通津故勉十舍之勞寄三餘之暇弋釣<lb/>
書部願言注緝合成六十巻殺青甫就輕用上聞享帚<lb/>
自珍緘石知謬敢有塵於廣内庶無遺於小説謹詣闕<lb/>
奉進伏願鴻慈曲垂照覧謹言顯慶三年九月日上表<lb/>
</p>
<p>
</p>
  </div>
</body>
</text>
</TEI>
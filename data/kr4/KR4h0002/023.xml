<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文選巻二十三</head>
    <p>
<pb n="KR4h0002_WYG_023-1a"/>
欽定四庫全書<lb/>
　文選巻二十三　　　　　　梁　蕭統　編<lb/>
　　　　　　　　　　　　　唐　李善　註<lb/>
　詠懐<lb/>
　　詠懐詩十七首<hi>五言代顔延年曰説者阮籍在晋文  常慮禍患故發此詠耳</hi>
　　　阮嗣宗<hi>臧榮緒晉書曰阮籍字嗣宗陳留尉氏人也容貌瑰傑志氣宏放蔣濟辟為掾</hi>
　　　　<hi>後謝病去為尚書郎遷步兵校尉卒</hi>
　　　　顔廷年沈約等注<lb/>
<pb n="KR4h0002_WYG_023-1b"/>
夜中不能寐起坐彈鳴琴薄帷鑑明月清風吹我衿<hi>廣雅</hi>
<hi>曰鑑照也</hi>孤鴻號外野朔鳥鳴北林<hi>廣雅曰號鳴也</hi>徘徊將何見憂<lb/>
思獨傷心<hi>嗣宗身仕亂朝常恐罹謗遇禍因兹發詠故毎有憂生之嗟雖志在刺譏而文多隠避百</hi>
<hi>代之下難以情測故粗明大意畧其幽㫖也</hi>
二妃逰江濵逍遥順風翔交甫懐環珮婉孌有芬芳猗<lb/>
靡情歡愛千載不相㤀<hi>列仙傳曰江妃二女出逰江濵交甫遇之餘與韓詩内傳同已</hi>
<hi>見南都賦王逸楚辭注曰在衣曰懷毛萇詩傳曰婉孌少好貌子虗賦曰扶輿猗靡</hi>傾城迷下蔡<lb/>
容好結中腸<hi>漢書李延年歌曰一顧傾人城登徒子好色賦曰臣東家之子嘕然一笑惑陽城迷</hi>
<pb n="KR4h0002_WYG_023-2a"/>
<hi>下蔡</hi>感激生憂思諼草樹蘭芳膏沐為誰施其雨怨朝陽<lb/>
<hi>趙岐孟子章指曰千載聞之猶有感激毛詩曰焉得諼草言樹之背又曰豈無膏沐誰適為容又曰其雨其雨</hi>
<hi>杲杲出日鄭𤣥曰人言其兩其兩杲杲然日復出猶吾言伯且來伯且來則復不來也伯且君子字</hi>如何<lb/>
金石交一旦更離傷<hi>沈約曰婉孌則千載不㤀金石之交一旦輕絶未見好徳如好色善</hi>
<hi>曰漢書曰楚王使武涉説韓信曰足下雖自以為與漢王為金石交然今為漢王所禽矣</hi>
嘉樹下成蹊東園桃與李<hi>顔延年曰左傳季孫氏有嘉樹善曰班固漢書李廣贊曰</hi>
<hi>諺曰桃李不言下自成蹊</hi>秋風吹飛藿零落從此始<hi>沈約曰風吹飛藿之時葢桃李</hi>
<hi>零落之日華實既盡柯葉又彫無復一毫可悦落善曰説文曰藿豆之業也楚辭曰惟草木之零</hi>繁華有<lb/>
<pb n="KR4h0002_WYG_023-2b"/>
憔悴堂上生荆杞<hi>言無常也文子曰有榮華者必有愁悴班固答賔戲曰朝為榮華夕為憔</hi>
<hi>悴山海經曰<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>夕之山下為荆杞郭璞曰杞枸杞</hi>驅馬舍之去去上西山趾<hi>西山</hi>
<hi>夷齊所居言欲從之以避世禍</hi>一身不自保何况戀妻子<hi>沈約曰榮悴去就此人本</hi>
<hi>無保身之術况復妻子者乎</hi>凝霜被野草嵗暮亦云已<hi>沈約曰嵗暮風霜之時徒</hi>
<hi>然而已耳善曰繁霜已凝歳亦暮止野草殘悴身亦當然楚辭曰潄凝霜之紛紛字書曰凝水堅也毛詩曰嵗</hi>
<hi>聿云暮蒼頡篇曰已畢也</hi>
昔日繁華子安陵與龍陽<hi>史記華陽夫人姊説夫人曰不以繁華時樹本説苑曰安</hi>
<hi>陵君纒得寵於楚恭王江乙謂纒曰吾聞以財事人者財盡則交絶以色事人者華落則愛衰子安得長被幸</hi>
<pb n="KR4h0002_WYG_023-3a"/>
<hi>乎㑹王出獵江渚有火若雲睨兕從南方來正觸王驂善射者射之兕死於車下王謂纒曰萬嵗後子將誰與</hi>
<hi>樂纒泣下沾衣曰大王萬嵗後臣將殉恭王乃封纒車下三百户故江乙善謀安陵善知時龍陽君釣十餘魚</hi>
<hi>而棄因泣下王曰有所不安乎對曰無王曰然則何為涕出對曰臣始得魚甚喜後得益多而又欲棄前之所</hi>
<hi>得也今以臣兇惡而得拂枕席今爵至人君走人於庭避人於塗四海之内其美人甚多矣聞臣之得幸於王</hi>
<hi>畢褰裳而趨王臣亦曩之所得魚也亦將棄矣安得無涕出乎王乃布令敢言美人者族</hi>夭夭桃李<lb/>
花灼灼有輝光<hi>毛詩曰桃之夭夭灼灼其華</hi>悦懌若九春磬折似秋<lb/>
霜<hi>春秋元命苞曰陽氣數成於三故時别三月陽數極於九故三月一時九十日宋裒曰四時皆象此類不</hi>
<hi>惟春也尚書大傳曰諸侯來受命周公莫不磬折</hi>流盻發姿媚言笑吐芬芳<hi>神女</hi>
<pb n="KR4h0002_WYG_023-3b"/>
<hi>賦曰陳嘉辭而云對吐芬芳其若蘭</hi>攜手等歡愛宿昔同衣裳<hi>廣雅曰宿夜也</hi>願<lb/>
為雙飛鳥比翼共翺翔<hi>建安中無名詩曰中有雙飛鳥自名為鴛鴦</hi>丹青著<lb/>
明誓永世不相㤀<hi>以財助人者財盡則交絶以色助人者色盡則愛弛是以嬖女不弊席嬖</hi>
<hi>男不弊輿安陵君所以悲魚也亦豈能丹青著誓永代不㤀者哉盖以俗衰教薄方直道䘮攜手笑言代之所</hi>
<hi>重者乃足傳之永代非止耻㑹一時故託二子以見其意不在分桃斷袖愛嬖之懽丹青不渝故以方誓善曰</hi>
<hi>東觀漢記光武詔曰明設丹青之信廣開束手之路</hi>
天馬出西北由來從東道<hi>漢書曰天馬來從西極渉流沙九夷服天馬來厯無草經</hi>
<hi>千里循東道張晏曰馬從西而來東也沈約云由西北來東道也</hi>春秋非有託富貴焉<lb/>
<pb n="KR4h0002_WYG_023-4a"/>
常保<hi>沈約曰春秋相代若環之無端天道常也譬如天馬本出西北忽由東道况富之與貧貴之與賤易</hi>
<hi>至乎善曰鄭𤣥禮記注曰託止也</hi>清露被臯蘭凝霜霑野草<hi>迅疾也楚辭曰臯蘭</hi>
<hi>被徑兮斯露漸凝霜已見上文古詩曰白露沾野草</hi>朝為媚少年夕暮成醜老自<lb/>
非王子晋誰能常美好<hi>王子晋已見上文</hi>
登髙臨四野北望青山阿<hi>應劭風俗通曰塟之郭北北首求諸幽之道</hi>松栢<lb/>
翳岡岑飛鳥鳴相過<hi>仲長子昌言曰古之塟植松柏梧桐以識其墳</hi>感慨懐辛<lb/>
酸怨毒常苦多<hi>蒼頡篇曰懐抱也史記太史公曰怨毒之於人甚矣哉廣雅曰毒痛也</hi>李<lb/>
公悲東門蘇子狹三河求仁自得仁豈復歎咨嗟<hi>沈約曰河</hi>
<pb n="KR4h0002_WYG_023-4b"/>
<hi>南河東河北秦之三川郡古人呼水皆為河耳蘇子以兩周之狹小不足逞其志力故去佩六國相印也云二</hi>
<hi>子豈不知進趨之近禍敗哉常以夾利貨賖禍故冒而行之所謂求仁得仁也松柏岡岑丘墓所在也古有皆</hi>
<hi>死之義莫有免者焉逹者安小大之涯各遂分内之樂委天任命以至於俱為一丘之土夫何異哉故因北望</hi>
<hi>山阿而發此句明徂謝之理雖同夭逝之途則異也感慨之來誠逝者所不免至於顛沛道天怨毒求生蘇子</hi>
<hi>李斯張本也善曰李斯已見西征賦蘇秦已見左太冲詠史詩漢書東方朔曰漢興去三河之地止灞滻以西</hi>
<hi>論語子貢曰伯夷叔齊何人也子曰古之賢人曰怨乎曰求仁而得仁又何怨</hi>開秋兆凉氣蟋<lb/>
蟀鳴牀帷<hi>開秋秋初開也楚辭曰開春發嵗兮四子講徳論曰蟋蟀侯秋吟毛詩曰十月蟋蟀入我</hi>
<hi>牀下</hi>感物懐殷憂悄悄令心悲<hi>古詩曰感物懐所思韓詩曰耿耿不寐如有殷憂毛</hi>
<pb n="KR4h0002_WYG_023-5a"/>
<hi>詩曰憂心悄悄愠于羣小</hi>多言焉所告繁辭將訴誰<hi>沈約曰重言之猶云懐哉懐哉</hi>
<hi>善曰論衡曰甘議繁辭終不見信</hi>㣲風吹羅𬒮明月耀清暉晨雞鳴高<lb/>
樹命駕起旋歸<hi>樂録曰雞鳴高樹巔古辭孔叢子孔子歌曰巾車命駕將適唐都毛詩曰薄言</hi>
<hi>旋歸</hi>
平生少年時輕薄好絃歌<hi>論語曰久約不㤀平生之言范曄後漢書曰光武曰孝孫</hi>
<hi>素謹輕薄見誤之孝孫劉嘉字</hi>西逰咸陽中趙李相經過<hi>顔延年曰趙漢成帝趙后</hi>
<hi>飛燕也李武帝李夫人也並以善歌妙舞幸於二帝也善曰史記曰秦作咸陽徙都也</hi>娱樂未終<lb/>
極白日忽蹉跎驅馬復來歸反顧望三河黄金百鎰盡<lb/>
<pb n="KR4h0002_WYG_023-5b"/>
資用常苦多北臨太行道失路將如何<hi>少年之日志好絃歌及乎嵗晩</hi>
<hi>旋歸路失財盡同乎太行之子當如之何乎戰國䇿曰魏王欲攻邯鄲季梁聞之中道而反衣焦不信頭塵不</hi>
<hi>浴徃見王曰今者臣來見人於太行乃北面而持其駕告臣曰我欲之楚臣曰之楚將奚為北面曰吾馬良臣</hi>
<hi>曰雖良此非楚之道也曰吾用多臣曰雖多此非之楚之路也曰吾善御此數者逾善而離楚逾逺耳今王動</hi>
<hi>欲成霸王舉欲信於天下恃王國之大兵之精鋭而欲攻邯鄲以廣地尊名王之動逾數而離王逾逺耳猶至</hi>
<hi>楚而北行也高誘曰面向也駕馬也之至也用資也賈逵國語注曰一鎰二十四兩</hi>
昔聞東陵瓜近在青門外連畛距阡陌子母相鉤帶五<lb/>
色曜朝日嘉賔四面㑹<hi>
                        <graphic n="KR0942" url="https://raw.githubusercontent.com/kanripo/KR-Gaiji/master/images/KR0942.png" mimeType="image/png"/>當為畛宋𠂻太𤣥經注曰畛界也説文曰畛井田間陌也孔</hi>
<pb n="KR4h0002_WYG_023-6a"/>
<hi>安國尚書傳曰距至也子母五色俱謂𤓰也史記曰邵平者故秦東陵侯秦破為布衣貧種𤓰於長安城東𤓰</hi>
<hi>羙故時俗謂之東陵𤓰從邵平始也漢書曰霸城門民間所謂青門也毛詩曰我有嘉賔</hi>膏火自煎<lb/>
熬多財為患害布衣可終身寵禄豈足賴<hi>沈約曰當東陵侯侯服之</hi>
<hi>時多財爵貴及種𤓰青門匹夫耳實由善於其事故以味美見稱連畛距陌五色相照非唯周身贍已乃亦坐</hi>
<hi>致嘉賔夫得固易失榮難久恃膏以明自煎人以財興累布衣可以終身豈寵禄之足賴哉善曰莊子曰山木</hi>
<hi>自冦也膏火自煎也漢書䟽廣曰愚而多財則益其過左氏傳曰石碏曰四者之來寵禄過也又宋華元曰不</hi>
<hi>能治官敢賴寵乎</hi>
歩出上東門北望首陽岑<hi>河南郡圖經曰東有三門最北頭曰上東門河南郡境界</hi>
<pb n="KR4h0002_WYG_023-6b"/>
<hi>簿曰城東北十里首陽山上有首陽祠一所</hi>下有采薇士上有嘉樹林<hi>沈約曰夷</hi>
<hi>齊尚不食周粟况取之以不義者乎善曰史記曰武王平殷伯夷叔齊恥之義不食周粟隠於首陽山采薇而</hi>
<hi>食之顔延年曰史記龜䇿傳曰無蟲曰嘉林</hi>良辰在何許凝霜霑衣衿寒風<lb/>
振山岡𤣥雲起重隂<hi>沈約曰良辰何許言世路險薄非良辰也風霜交至凋殞非一𤣥雲</hi>
<hi>重隂多所壅蔽是以寄言夷齊望首陽而嘆息善曰東征賦曰撰良辰而將行王仲宣詩曰白露沾衣</hi>鳴<lb/>
鴈飛南征鶗鴂發哀音<hi>沈約曰此鳥鳴則芳歇也芬芳歇矣所存者臰腐耳善曰楚辭</hi>
<hi>曰鴈邕邕而南逰乂曰恐鶗鴂之先鳴使夫百草為之不芳</hi>素質逰商聲悽愴傷我<lb/>
心<hi>沈約曰致此彫素之質由於商聲用事秋時也逰字應作由古人字類無定也善曰禮記曰孟秋之月其</hi>
<pb n="KR4h0002_WYG_023-7a"/>
<hi>音商鄭𤣥曰秋氣和則音聲調</hi>
昔年十四五志尚好詩書<hi>論語子曰吾十有五而志于學杜預左氏傳注曰尚上之</hi>
<hi>耳</hi>被褐懐珠玉顔閔相與期<hi>家語子路問於孔子曰有人於此被褐而懐玉何如</hi>
<hi>孔子曰國無道可也國有道則衮冕而執玉也顔囘已見幽通賦史記曰閔損字子騫</hi>開軒臨四<lb/>
野登髙望所思丘墓蔽山岡萬代同一時<hi>方言曰冡大者為丘王逸</hi>
<hi>楚辭注曰小曰丘</hi>千秋萬嵗後榮名安所之乃悟羡門子噭噭<lb/>
今自蚩<hi>沈約曰自我以前徂謝者非一雖或税駕參差同為今日之一丘夫豈異哉故云萬代同一時</hi>
<hi>也若夫被褐懐玉託好詩書開軒四野昇髙永望志事不同徂沒理一追悟羡門之輕舉方自笑耳善曰戰國</hi>
<pb n="KR4h0002_WYG_023-7b"/>
<hi>䇿曰楚王謂安陵君曰寡人萬嵗千秋之後誰與樂此矣淮南子曰死有遺業生有榮名薛綜西京賦注曰安</hi>
<hi>焉也史記曰始皇使燕人盧生求羡門韋昭曰古仙人也説文曰蚩笑也嗤與蚩同</hi>
徘徊蓬池上還顧望大梁<hi>漢書地理志曰河南開封縣東北有蓬池或曰即宋蓬澤</hi>
<hi>也又陳留郡有浚儀縣故大梁也</hi>緑水揚洪波曠野莽茫茫<hi>毛詩曰率彼曠野楚</hi>
<hi>辭曰莽茫茫之無涯毛萇曰茫茫廣大貌</hi>走獸交横馳飛鳥相隨翔是時鶉<lb/>
火中日月正相望<hi>左氏傳曰晋侯伐虢公問卜偃曰吾其濟乎對曰剋之其九月十月之交</hi>
<hi>乎鶉火中必是時也杜預曰夏之九月十月也尚書曰惟二月既望孔安國曰十五日日月相望也</hi>朔風<lb/>
厲嚴寒隂氣下微霜<hi>爾雅曰朔北方也杜預左氏傳注曰厲猛也曽子曰隂氣騰則凝為</hi>
<pb n="KR4h0002_WYG_023-8a"/>
<hi>霜</hi>羈旅無疇匹俛仰懐哀傷<hi>左氏傳曰陳敬仲曰羈旅之臣也</hi>小人計<lb/>
其功君子道其常豈惜終憔悴詠言著斯章<hi>沈約曰豈惜終憔悴</hi>
<hi>葢由不應憔悴而致憔悴君子失其道也小人計其功而通君子道其常而塞故致憔悴也因乎眺望多懷兼</hi>
<hi>以羈旅無匹而發此詠善曰孫卿子曰天有常道君子有常體君子道其常小人計其功</hi>
炎暑惟兹夏三旬將欲移<hi>南方為火主夏火性炎上故謂夏月為炎暑也薛君韓詩</hi>
<hi>章句曰惟辭也鄭𤣥毛詩箋曰炎熱氣也</hi>芳樹垂緑葉清雲自逶迆<hi>淮南子曰志厲</hi>
<hi>清雲楚辭曰載雲旗之逶迆</hi>四時更代謝日月遞差馳<hi>孫卿子曰日月遞照四時</hi>
<hi>代御</hi>徘徊空堂上忉怛莫我知<hi>毛詩曰勞心忉忉又曰勞心怛怛楚辭曰國無人兮</hi>
<pb n="KR4h0002_WYG_023-8b"/>
<hi>莫我知</hi>願覩卒歡好不見悲别離<hi>言四時代移日月遞運年夀將盡而人莫已知</hi>
<hi>恐被讒邪横遭擯斥故云願卒歡好不見離别</hi>
灼灼西隤日餘光照我衣<hi>楚辭曰日杳杳而西頽</hi>㢠廻風吹四壁寒<lb/>
鳥相因依周周尚銜羽蛩蛩亦念飢<hi>韓子曰鳥有周周者首重而屈尾將</hi>
<hi>欲飲於河則必顛乃銜羽而飲今人之所有飲不足者不可以不索其羽矣爾雅曰西方有比肩獸焉與卭卭</hi>
<hi>岠虗比為卭卭岠虗齧甘草即有難卭卭岠虗負而走其名謂之蟨郭璞曰蟨音厥</hi>如何當路子<lb/>
磬折㤀所歸豈為夸譽名憔悴使心悲<hi>沈約曰天寒即飛鳥走獸尚知</hi>
<hi>相依周周銜羽以免顛仆蛩蛩負□以羙草而當路者知進趨不念暮歸所安為者帷夸譽名故致憔悴而心</hi>
<pb n="KR4h0002_WYG_023-9a"/>
<hi>悲也善曰孟子公孫丑問曰夫子當路於齊管晏之功可復許乎綦母䆳曰當仕路也磬折已見上文吕氏春</hi>
<hi>秋曰古之人有不肯富貴者由重生故也非夸以名也為其實也司馬彪莊子注曰夸虗名也鄭𤣥禮記注曰</hi>
<hi>名令聞也</hi>寧與鷰雀翔不隨黄鵠飛黄鵠逰四海中路將安<lb/>
歸<hi>沈約曰若斯人者不念已之短翮不隨燕雀為侣而欲與黄鵠比逰黄鵠一舉冲天翺翔四海短翮追而</hi>
<hi>不逮將安歸乎為其計者宜與燕雀相隨不宜與黄鵠齊舉善曰漢書息夫躬絶命辭曰𤣥雲决鬰將安歸</hi>
獨坐空堂上誰可與歡者出門臨永路不見行車馬登<lb/>
髙望九州悠悠分曠野孤鳥西北飛離獸東南下日暮<lb/>
思親友晤言用自寫<hi>毛詩曰彼羙淑姬可與晤言鄭𤣥曰晤對也</hi>
<pb n="KR4h0002_WYG_023-9b"/>
北里多竒舞<graphic n="KR1499" url="https://raw.githubusercontent.com/kanripo/KR-Gaiji/master/images/KR1499.png" mimeType="image/png"/>上有微音<hi>史記曰紂使師涓作新聲北里之舞禮記曰桑間濮上之</hi>
<hi>音亡國之音也</hi>輕薄閒逰子俯仰乍浮沉㨗徑從狹路僶俛趣<lb/>
荒滛<hi>輕薄之軰隨俗浮況棄彼大道好從狹路不尊恬淡競赴荒滛言可悲甚也漢司馬遷書曰從俗浮</hi>
<hi>沉與時俯仰</hi>焉見王子喬乗雲翔鄧林獨有延年術可以慰<lb/>
我心<hi>子喬離俗以輕舉全性以保真其人已逺故云焉見其法不滅故云可慰心楚辭云譬若王喬之乗</hi>
<hi>雲兮載赤雲而陵太清山海經曰夸父與日競逐而渴死其杖化為鄧林楚辭曰延年不死兮夀何所止方言</hi>
<hi>曰延長也毛詩曰仲山父永懷以慰其心毛萇曰慰安也</hi>
湛湛長江水上有楓樹林<hi>楚辭曰湛湛江水兮上有楓樹</hi>臯蘭被徑路<lb/>
<pb n="KR4h0002_WYG_023-10a"/>
青驪逝駸駸<hi>臯蘭已見上文楚辭曰青<graphic n="KR0784" url="https://raw.githubusercontent.com/kanripo/KR-Gaiji/master/images/KR0784.png" mimeType="image/png"/>結駟齊千乗毛詩曰駕彼駟牡載驟駸駸毛萇曰駸駸</hi>
<hi>驟貌駸七林切</hi>逺望令人悲春氣感我心三楚多秀士朝雲進<lb/>
荒淫<hi>孟康漢書注曰舊名江陵為南楚吴為東楚彭城為西楚吕氏春秋曰舜耕於厯山秀士從之髙唐</hi>
<hi>賦曰妾旦為朝雲</hi>朱華振芬芳高蔡相追尋一為黄雀哀涕下<lb/>
誰能禁<hi>戰國䇿曰莊辛諌楚王曰郢必危矣王獨不見黄雀俯喙白粒仰栖茂樹鼓翅奮翼自以為與</hi>
<hi>人無争不知夫公子王孫左挾彈右攝丸以其頸為的晝逰茂樹夕調酸醎耳黄雀其小者也蔡靈侯因是已</hi>
<hi>南逰高陂北陵巫山飲茹溪之流食湘波之魚左視㓜妾右擁嬖女與之馳騁乎高蔡之中而不以國為事不</hi>
<hi>知夫子發受命于靈王繫已以朱絲而見之也蔡靈侯之事其小者也君王自因是已左州侯從鄢陵與夀陵</hi>
<pb n="KR4h0002_WYG_023-10b"/>
<hi>君飯封禄之粟載方府之金與之馳乎雲夢之中而不以天下國家為事不知夫穰侯方謀受命乎秦王填澠</hi>
<hi>池之塞内投已澠池塞之外襄王聞顔色變四體戰慄於是乃執珪中授之封以為陽陵君延叔堅戰國䇿論</hi>
<hi>曰因是已因事已復有是也茹谿谿流所沃者羙好也孔叢子賈子陽謂子思曰吾念周室將滅涕泣不禁禁</hi>
<hi>止也</hi>
　　秋懐詩一首<hi>五言</hi>
　　　謝惠連<lb/>
平生無志意少小嬰憂患<hi>平生已見上文説文曰嬰少也</hi>如何乗苦心<lb/>
矧復值秋晏<hi>古詩曰晨風懷苦心淮南子曰秋士哀也</hi>皎皎天月明奕奕河<lb/>
<pb n="KR4h0002_WYG_023-11a"/>
宿爛<hi>古詩曰明月何皎皎薛君韓詩章句曰奕奕盛貌毛詩曰子興視夜明星有爛</hi>蕭瑟含風<lb/>
蟬寥戾度雲鴈<hi>楚辭曰秋之為氣也蕭瑟兮草木揺落而變衰</hi>寒商動清閨孤<lb/>
燈曖幽幔<hi>寒商秋風也楚辭曰商風肅而害之百草育而不長王逸楚辭注曰曖曖闇昧貌</hi>耿<lb/>
介繁慮積展轉長宵半<hi>楚辭曰獨耿介而不隨毛詩曰展轉反側</hi>夷險難豫<lb/>
謀倚伏昧前算<hi>夷險謂道以喻時也演連珠曰才經夷險不為世屈淮南子曰接徑厯逺直道</hi>
<hi>夷險鶡冠子曰禍兮福之所倚福兮禍之所伏</hi>雖好相如達不同長卿慢<hi>逹謂通逹</hi>
<hi>不拘禮也嵇康高士傳司馬長卿讚曰長卿慢世越禮自放犢鼻居市不恥其狀託疾避患蔑比卿相乃至仕</hi>
<hi>人超然莫尚</hi>頗悦鄭生偃無取白衣宦<hi>偃謂偃仰仕也范曄後漢書曰鄭均字仲</hi>
<pb n="KR4h0002_WYG_023-11b"/>
<hi>虞東平任城人也公車特徵再遷尚書後病乞骸骨拜議郎告歸因稱病篤帝東廵過任城乃幸均舍敕賜尚</hi>
<hi>書禄以終身故人號為白衣尚書</hi>未知古人心且從性所翫賔至可命<lb/>
觴朋來當染翰<hi>秋興賦序曰染翰操紙慨然而賦</hi>高臺驟登踐清波時<lb/>
陵亂<hi>爾雅曰水止絶流曰亂</hi>頽魄不再圓傾羲無兩旦<hi>魄月魄也羲羲和謂</hi>
<hi>日也</hi>金石終消毁丹青蹔彫煥<hi>張綱集曰書功金石圖形丹青</hi>各勉𤣥髪<lb/>
歡無貽白首歎<hi>阮籍詠懷詩曰𤣥髮發朱顔睇眄有光華嵇康有白首賦</hi>因歌遂成<lb/>
賦聊用布親串<hi>爾雅曰串習也古患切</hi>
　臨終<lb/>
<pb n="KR4h0002_WYG_023-12a"/>
　　臨終詩一首<hi>五言</hi>
　　　歐陽堅石<hi>王隠晋書曰石崇外甥歐陽建渤海人也為馮翊太守趙王倫之為征西</hi>
　　　　<hi>擾亂闗中建每匡正不從私欲由是有隙及乎倫簒立勸淮南王允誅倫未行事覺倫收</hi>
　　　　<hi>之及母妻無少長皆行斬刑孫盛晉陽秋曰建字堅石臨刑作</hi>
伯陽適西戎子欲居九蠻<hi>列仙傳曰老子西逰尹喜見之與老子俱之流沙之西魏</hi>
<hi>武飲馬長城窟行曰四時隠南山子欲適西戎論語曰子欲居九夷</hi>苟懐四方志所在可<lb/>
逰盤<hi>左氏傳姜氏謂晋公子曰子有四方之志尚書曰乃盤逰無度</hi>况乃遭屯蹇顛沛<lb/>
遇災患<hi>平聲周易曰屯如邅如又曰徃蹇來連孔叢子歌曰遂邇不復自嬰屯蹇論語子曰顛沛必於</hi>
<pb n="KR4h0002_WYG_023-12b"/>
<hi>是</hi>古人達機兆䇿馬逰近關<hi>周易曰機者動之㣲吉之先見者也左氏傳蘧伯玉</hi>
<hi>曰瑗不得聞君之出敢聞其入遂行從近關出也</hi>咨余冲且暗抱責守微官<hi>孔安</hi>
<hi>國尚書傳曰冲童也賈逵國語注曰暗不明也孟子曰吾聞有官守者不得其職則去有言責者不得其言則</hi>
<hi>去</hi>潛圖宻已構成此禍福端<hi>爾雅曰圖謀也莊子曰而子身若槁木之枝而心若</hi>
<hi>死灰若是禍亦不至福亦不來禍福無有惡有人災枚叔上吴王書曰福生有基禍生有胎傳子曰福生有兆</hi>
<hi>禍生無端方言曰端緒也</hi>恢恢六合間四海一何寛天網布紘綱投<lb/>
足不獲安<hi>老子曰天網恢恢疎而不失山海經曰地之所載六合之間許慎淮南子注曰紘維也解</hi>
<hi>嘲曰欲行者擬足而投迹</hi>松柏隆冬瘁然後知嵗寒<hi>孫卿子曰松柏經冬而不彫論</hi>
<pb n="KR4h0002_WYG_023-13a"/>
<hi>語子曰嵗寒然後知松柏之後彫</hi>不渉太行險誰知斯路難<hi>淮南子曰何為九山</hi>
<hi>曰太行羊腸高誘曰太行今上黨太行河内野王縣</hi>真偽因事顯人情難豫觀窮<lb/>
達有定分慷慨復何歎<hi>平聲孟子曰窮則獨善其身逹則兼善天下吕氏春秋曰百里</hi>
<hi>奚處虞而虞亡處秦而秦霸有其本也其本也者定分之謂也</hi>上負慈母恩痛酷摧心<lb/>
肝<hi>説丈曰負受貨不償然受恩不報亦謂之負也方言曰傳云慈母怒子折葼以笞之</hi>下顧所憐<lb/>
女惻惻中心酸<hi>鄭𤣥毛詩箋曰顧念也</hi>二子棄若遺念皆遘凶殘<lb/>
<hi>毛詩曰將安將樂棄余如遺</hi>不惜一身死惟此如循環<hi>薛君韓詩章句曰惟念也</hi>
<hi>尚書大傳曰三王之統若循連環周則復始也</hi>執紙五情塞揮筆涕汍瀾<hi>文子曰昔</hi>
<pb n="KR4h0002_WYG_023-13b"/>
<hi>者中黄子曰色有五色文章人有五情漢書息夫躬絶同命辭曰涕泣流兮雚蘭瓉曰雚蘭涕泣闌干也雚與汍</hi>
　哀傷<lb/>
　　幽憤詩一首<hi>四言責魏氏春秋曰康及吕安事為詩自  吕安事已見思舊賦班固史</hi>
　　　<hi>遷述曰幽而發憤乃思乃精</hi>
　　　嵇叔夜<lb/>
嗟余薄祜少遭不造<hi>蔡邕書曰邕薄祜早䘮二親毛詩曰閔予小子遭家不造鄭𤣥曰造</hi>
<hi>成也不造言家道未成也</hi>哀㷀靡識越在繦緥<hi>左氏傳后成叔曰聞君越在他境淮南子</hi>
<hi>曰成王㓜在繦緥之中張華博物志曰繦緥縷為之廣八寸長丈二以約小兒於背上韋昭漢書注曰緥若今</hi>
<pb n="KR4h0002_WYG_023-14a"/>
<hi>時小兒腹衣李竒曰緥小兒大藉也</hi>母兄鞠育有慈無威<hi>嵇氏譜曰康兄喜字公穆厯徐</hi>
<hi>揚州刺史太僕宗正卿母孫氏毛萇詩傳曰鞠養也毛詩曰父兮生我母兮鞠我</hi>恃愛肆姐不<lb/>
訓不師<hi>賈逵國語注曰肆恣也説文曰姐嬌也嬌與姐同耳姐子  豫切</hi>爰及冠帶憑<lb/>
寵自放抗心希古任其所尚<hi>廣雅曰希庶也趙岐孟子章句曰各崇所尚則義不</hi>
<hi>虧矣説文曰尚庶幾也</hi>託好老莊賤物貴身<hi>嵇喜謂康長好老莊之業恬静無欲淮南</hi>
<hi>子曰原道者欲一言之而悟則尊天而保真欲再言之而通則賤物而貴身也莊子曰真者精誠之志</hi>志<lb/>
在守樸養素全真<hi>老子曰見素抱樸少私寡欲河上公曰抱守也薛綜東京賦注曰樸質也</hi>
<hi>莊子盗跖謂孔子曰子之道非可以全真者也又曰真者精誠之志也</hi>曰余不敏好善闇<lb/>
<pb n="KR4h0002_WYG_023-14b"/>
人<hi>謂與吕安交也孝經曰參不敏何足以知之左傳曰吴公子札來聘見叔孫穆子曰子好善而不能擇人</hi>
<hi>也</hi>子玉之敗屢増惟塵<hi>子玉楚大夫也左氏傳曰楚子將圍宋使子文治兵於暌終朝</hi>
<hi>而畢不戮一人子玉復治兵於蒍終日而畢鞭七人貫三人耳國老皆賀子文子文飲之酒蒍賈尚㓜後至不</hi>
<hi>賀子文問之對曰不知所賀子之傳政於子玉子玉之敗子之舉也舉以敗國將何賀焉毛詩曰無將大車維</hi>
<hi>塵㝠㝠鄭𤣥曰喻大夫進舉小人適自作憂患也</hi>大人含𢎞藏垢懐恥<hi>周易曰含𢎞光</hi>
<hi>大品物咸亨左氏傳伯宗謂晋侯曰國君含垢説文曰懐藏也杜預曰忍垢恥也</hi>民之多僻政<lb/>
不由已<hi>毛詩曰民之多僻無自立僻鄭𤣥曰民行多邪僻者汝君臣之過無自謂得法度論語曰為仁</hi>
<hi>由已</hi>惟此褊心顯明臧否<hi>褊心康自謂也郭璞爾雅注曰惟發論辭也毛詩曰惟是褊心</hi>
<pb n="KR4h0002_WYG_023-15a"/>
<hi>是以惟刺又曰於乎小子未知臧否</hi>感悟思愆怛若創痏<hi>西京賦曰所惡成創痏蒼頡篇</hi>
<hi>曰痏毆傷也方言曰怛痛也説文曰痏瘢也漢書音義曰以杖毆擊人剥其皮膚起青黑無創者謂疻痏</hi>欲<lb/>
寡其過謗議沸騰<hi>論語曰蘧伯玉使人於孔子孔子問焉曰夫子何為對曰夫子欲寡其過</hi>
<hi>而未能也漢賈山曰古者庶人謗於道商旅議於市毛詩曰百川沸騰</hi>性不傷物頻致怨<lb/>
憎<hi>莊子仲尼謂顔回曰聖人處物不傷者亦不能致傷也</hi>昔慙栁惠今愧孫登<hi>栁下</hi>
<hi>惠已見西征賦魏氏春秋曰初康采藥於中山北見隠者孫登康欲與之言登黙然不對踰年將去康曰先生</hi>
<hi>竟無言乎登乃曰子才多識寡難乎免於今之世也</hi>内負宿心外恧良朋<hi>鄭𤣥禮記注曰</hi>
<hi>負之言背也趙壹報羊陟書曰惟君朋叡平其宿心爾雅曰恧慙也毛詩曰每有良朋</hi>仰慕嚴鄭<lb/>
<pb n="KR4h0002_WYG_023-15b"/>
樂道閒居<hi>漢書曰谷口有鄭子真蜀有嚴君平皆修身保性成帝時元舅王鳯以禮聘子真子真遂</hi>
<hi>不詘而終君平卜筮於成都市以為卜筮賤業而可以惠衆日閲數人得百錢足以自養則閉肆下簾而授老</hi>
<hi>子年九十餘遂以其業終論語子曰貧而樂漢書曰司馬相如稱疾閒居</hi>與世無營神氣晏<lb/>
如<hi>蔡邕釋誨曰安貧樂賤與世無營淮南子曰古人神氣不蕩於外漢書曰揚雄室亡儋石之儲猶晏如也</hi>
咨予不淑嬰累多虞<hi>毛萇詩傳曰咨嗟也毛詩曰子之不淑云如之何左氏傳趙孟曰以</hi>
<hi>晋國之多虞</hi>匪降自天寔曰頑疎<hi>毛詩曰下民為孽匪降自/天噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>背憎職競由人</hi>
理弊患結卒致囹圄<hi>杜預左氏傳注曰弊壊也禮記曰者仲春省囹圄鄭𤣥曰所以守禁繫</hi>
<hi>秦曰囹圄漢曰獄</hi>對答鄙訊縶此幽阻<hi>言已對答之辭鄙於見訊也張晏漢書曰訊者</hi>
<pb n="KR4h0002_WYG_023-16a"/>
<hi>三日復問知之與前辭同不也杜預左氏傳注曰縶拘執也鄙俚也訊問也</hi>實恥訟免時不<lb/>
我與<hi>論語曰陽貨曰日月逝矣嵗不我與文雖出此而意㣲殊亦不以文害意也免或為寃非也</hi>雖<lb/>
曰義直神辱志沮<hi>毛萇詩傳曰沮壊也才與切</hi>澡身滄浪豈云能補<lb/>
<hi>孟子孺子歌曰滄浪之水清兮可以濯我纓滄浪之水濁兮可以濯我足孔子曰小子聽之清斯濯纓濁斯濯</hi>
<hi>足矣自取之也劉歆答父書曰誠思拾遺冀以云補</hi>嗈嗈鳴雁奮翼北逰順時而<lb/>
動得意㤀憂<hi>毛詩曰雝雝鳴雁管子桓公曰夫鴻鵠有時而南有時而北又曰鴻鵠秋南而不失</hi>
<hi>時</hi>嗟我憤歎曽莫能儔<hi>毛詩曰嗟我懐人説文曰曾辭之舒也儔等也</hi>事與願<lb/>
違遘兹淹留<hi>淹留謂四縶而留也爾雅曰淹留久也</hi>窮達有命亦又何求<lb/>
<pb n="KR4h0002_WYG_023-16b"/>
<hi>王命論曰窮達有命吉凶由人毛詩曰謂我何求</hi>古人有言善莫近名<hi>莊子曰為善莫</hi>
<hi>近名為惡莫近刑司馬彪曰勿修名也被褐懐玉穢惡其身以無陋於形也郭象曰㤀善惡而居中任萬物之</hi>
<hi>自為也</hi>奉時恭黙咎悔不生<hi>尚書曰恭黙思道周易曰悔吝者憂虞之象也曽子曰懽</hi>
<hi>欣忠信咎故不生可為孝矣</hi>萬石周慎安親保榮<hi>漢書曰萬石君奮長子建為郎中令</hi>
<hi>建老白首萬石君尚無恙毎五日洗沐歸謁親建為郎中令奏事事下建自讀之驚恐曰書馬者與尾而五今</hi>
<hi>乃四不足一獲譴死矣其為謹慎雖他皆如此論語摘輔像識曰曽子未甞不問安親之道也孔安國尚書注</hi>
<hi>曰周至也</hi>世務紛紜祗攪予情<hi>漢書曰嚴安徐樂上書言世務毛詩曰祗攪我心攬亂也</hi>
<hi>祗適也</hi>安樂必誡乃終利貞<hi>家語金人銘曰安樂必戒無行所悔王肅曰雖處安樂必</hi>
<pb n="KR4h0002_WYG_023-17a"/>
<hi>警戒也周易曰乾元亨利貞</hi>煌煌靈芝一年三秀<hi>西京賦曰擢靈芝之朱柯楚辭曰采</hi>
<hi>三秀於山間王逸曰三秀謂芝草也</hi>予獨何為有志不就<hi>楚辭曰云有志而無謗爾雅曰</hi>
<hi>就成也</hi>懲難思復心焉内疚<hi>潘元茂九錫文曰懲難念功毛詩曰既徃既來我心永疚</hi>
<hi>疚病也</hi>庶朂將來無馨無臭<hi>爾雅曰朂勉也毛詩曰上天之載無聲無臭</hi>采薇<lb/>
山阿散髪巖岫<hi>采薇已見上文琴操許由曰散髪優逰所以安已不懼也范曄後漢書曰袁閎</hi>
<hi>散髮絶世</hi>永嘯長吟頤性養夀<hi>杜篤連珠曰能離光明之顯長吟永嘯爾雅曰頤養也東</hi>
<hi>方朔非有先生論曰故養性受命之士莫肯進禮記曰百年曰期頤鄭𤣥曰頤猶養也</hi>
　　七哀詩一首<hi>五言</hi>
<pb n="KR4h0002_WYG_023-17b"/>
　　　曹子建<hi>贈答子建在仲宣之後而此在前誤也</hi>
明月照髙樓流光正徘徊<hi>夫皎月流輝輪無輟照以其餘光未沒似若徘徊前覺以</hi>
<hi>為文外傍情斯言當矣</hi>上有愁思婦悲歎有餘哀<hi>古詩曰慷慨有餘哀</hi>借問<lb/>
歎者誰言是客子妻君行踰十年孤妾常獨棲君若清<lb/>
路塵妾若濁水泥<hi>漢書民歌曰涇水一石其泥數斗</hi>浮沉各異勢㑹合<lb/>
何時諧<hi>爾雅曰諧和也</hi>願為西南風長逝入君懐<hi>古詩曰從風入君懐四坐</hi>
<hi>莫不歎</hi>君懐良不開賤妾當何依<hi>史記<graphic n="KR0784" url="https://raw.githubusercontent.com/kanripo/KR-Gaiji/master/images/KR0784.png" mimeType="image/png"/>姬曰以賤妾之故廢嫡立庶</hi>
　　七哀詩二首<hi>五言</hi>
<pb n="KR4h0002_WYG_023-18a"/>
　　　王仲宣<lb/>
西京亂無象豺虎方遘患<hi>左氏傳晋侯問於士弱曰吾聞之宋災於是乎知有天道</hi>
<hi>可必乎對曰國亂無象不可知也班固漢書張耳陳餘述曰據□争權還為豺虎遘與構同古字通也道經曰</hi>
<hi>執大象天下徃河上公注曰執守也象道也聖人守大道則天下萬民移心歸徃也</hi>復棄中國去<lb/>
遠身適荆蠻<hi>荆蠻已見登樓賦毛詩曰蠢爾蠻荆毛萇曰蠻荆荆州之蠻也</hi>親戚對我<lb/>
悲朋友相追攀出門無所見白骨蔽平原路有飢婦人<lb/>
抱子棄草間顧聞號泣聲揮涕獨不還<hi>言㢠廻顧雖聞其子號泣之聲但</hi>
<hi>知揮涕獨去不復還視也家語曰文伯卒敬姜曰二三婦無揮涕王肅曰揮涕不哭揮涕以手揮之也</hi>未<lb/>
<pb n="KR4h0002_WYG_023-18b"/>
知身死處何能兩相完<hi>此婦人之辭也説文曰完全也</hi>驅馬棄之去不<lb/>
忍聽此言南登霸陵岸廻首望長安<hi>漢書曰文帝𦵏霸陵</hi>悟彼下<lb/>
泉人喟然傷心肝<hi>毛詩序曰下泉思治也曹人思明王賢伯也</hi>
荆蠻非我鄉何為久滯淫<hi>國語曰底著滯淫賈逵曰淫久也</hi>方舟溯大<lb/>
江日暮愁我心<hi>爾雅曰大夫方舟郭璞曰併兩船也爾雅曰逆流而上曰溯流</hi>山㟠有<lb/>
餘映巖阿増重隂<hi>通俗文曰日隂曰映</hi>狐狸馳赴穴飛鳥翔故林<lb/>
<hi>皆言不忘本也文子曰鳥飛之鄉依其所主也楚辭曰鳥飛之故鄉狐死必守丘</hi>流波激清響<lb/>
猴猿臨岸吟迅風拂裳袂白露霑衣衿<hi>楚辭曰擊迅風於清凉禮記曰</hi>
<pb n="KR4h0002_WYG_023-19a"/>
<hi>孟秋之月白露降説苑曰孺子不覺露之沾衣</hi>獨夜不能寐攝衣起撫琴<hi>漢書曰沛</hi>
<hi>公起攝衣延酈食其也韓子曰師涓静坐撫琴</hi>絲桐感人情為我發悲音<hi>史記曰騶</hi>
<hi>忌以鼓瑟見齊威王王曰夫治國家何為絲桐之間也</hi>羈旅無終極憂思壯難任<lb/>
<hi>羈旅已見上文</hi>
　　七哀詩二首<hi>五言</hi>
　　　張孟陽<hi>臧榮緒晉書曰張載字孟陽武邑人也有才華起家拜著作佐郎稍遷領著作遂</hi>
　　　　<hi>稱疾抽簪告歸卒於家</hi>
北芒何壘壘髙陵有四五<hi>廣雅曰壘重也古樂府詩曰還望故鄉欝何壘壘北芒山</hi>
<pb n="KR4h0002_WYG_023-19b"/>
<hi>名也壘壘塚相次之貌</hi>借問誰家墳皆云漢世主恭文遥相望原<lb/>
陵欝膴膴<hi>范曄後漢書曰𦵏孝安皇帝於恭陵又曰𦵏文帝於文陵又曰𦵏光武皇帝於原陵毛萇</hi>
<hi>曰膴膴肥美也</hi>季世䘮亂起賊盗如豺虎<hi>左氏傳曰叔向曰齊其何如晏子曰此季</hi>
<hi>世也韋昭國語注曰季末也豺虎已見上文</hi>毁壤過一坏便房啓幽户<hi>一坏喻少</hi>
<hi>也漢書張釋之曰假令愚人取長陵一坏土何如漢書注曰便房冢壙中室也</hi>珠柙離玉體珍<lb/>
寳見剽虜<hi>魏文帝典論曰䘮亂以來漢氏諸陵無不發掘至乃燒取玉柙金鏤體骨并盡西京雜記</hi>
<hi>曰漢帝及王侯送死皆珠襦玉匣玉匣形如鎧甲連以金鏤枚乗七發曰太子玉體不安説文曰剽劫人也又</hi>
<hi>虜獲也漢書注曰虜與鹵同如淳曰鹵鈔掠也</hi>園寢化為墟周墉無遺堵<hi>漢書曰自</hi>
<pb n="KR4h0002_WYG_023-20a"/>
<hi>高祖下至宣帝各自居陵傍立廟又園中各有寢便殿又曰自貢禹建迭毁之議遂毁惠景廟及太上寢園廢</hi>
<hi>而為墟爾雅曰墻謂之墉毛萇詩傳曰一丈為板五板為堵</hi>蒙籠荆棘生蹊逕登童<lb/>
𥪡狐兔窟其中蕪穢不及掃<hi>關中記曰漢諸陵守衛掃除廣雅曰掃除也餘見下</hi>
<hi>注掃蘇老切</hi>頽隴並墾發萌𨽻營農圃<hi>蒼頡篇曰墾耕也毛詩曰駿發爾私鄭𤣥</hi>
<hi>曰駿疾也發伐也疾耕發其私田也司馬相如上林賦曰地可墾闢悉為農郊以贍萌𨽻</hi>昔為萬乗<lb/>
君今為丘山土<hi>漢書曰天子畿方千里兵車萬乗故稱萬乗之主方言曰冢大者為丘淮南子</hi>
<hi>曰吾死也有一棺之土</hi>感彼雍門言悽愴哀今古<hi>梪子新論曰雍門周以琴見孟</hi>
<hi>嘗君曰臣竊悲千秋萬嵗後墳墓生荆棘狐兔穴其中樵兒牧𥪡躑躅而歌其上行人見之悽愴孟甞君之尊</hi>
<pb n="KR4h0002_WYG_023-20b"/>
<hi>貴如何成此乎孟甞君喟然歎息淚下承睫</hi>
秋風吐商氣蕭瑟掃前林<hi>王逸楚辭注曰商風西風也秋氣起則西風急疾鸚鵡賦</hi>
<hi>曰凉風蕭瑟</hi>陽鳥收和響寒蟬無餘音<hi>陽鳥春鳥也禮記曰孟秋寒蟬應隂而鳴</hi>
<hi>則天凉故謂之寒蟬楚辭曰蟬寂寞而無聲</hi>白露中夜結木落柯條森<hi>吕氏春秋</hi>
<hi>曰秋氣至則草木落</hi>朱光馳北陸浮景忽西沉<hi>朱光日也楚辭曰陽杲杲其朱光續</hi>
<hi>漢書云日行北陸謂之冬杜預左氏傳注曰陸道也孔安國尚書注曰浮行也説文曰景日光也</hi>顧望<lb/>
無所見惟覩松柏隂<hi>松柏丘墓已見上文</hi>肅肅高桐枝翩翻栖孤<lb/>
禽<hi>禮記曰草木皆肅鄭𤣥曰肅謂枝葉縮栗也</hi>仰聽離鴻鳴俯聞蜻蛚吟<hi>易通</hi>
<pb n="KR4h0002_WYG_023-21a"/>
<hi>卦驗曰立秋蜻蛚鳴蔡邕月令章句曰蟋蟀蟲名俗謂之蜻蛚蟋蟀吟已見上文注蜻音精蛚音列</hi>哀人<lb/>
易感傷觸物増悲心<hi>秦嘉答婦詩曰哀人易感傷</hi>丘隴日已逺纒綿<lb/>
彌思深<hi>古詩曰相去日已逺張升與任彦堅書曰纒綿恩好庶蹈高蹤</hi>憂來令髪白誰<lb/>
云愁可任<hi>古詩曰座中何人誰不懷憂令我白頭登樓賦曰誰憂思之可任</hi>徘徊向長<lb/>
風淚下霑衣衿<hi>楚辭曰愬長風以徘徊又曰向長風而舒情又曰泣歔欷而沾襟</hi>
　　悼亡詩三首<hi>五言𤣥風俗通曰慎終悼亡鄭  詩箋曰悼傷也</hi>
　　　潘安仁<lb/>
荏苒冬春謝寒暑忽流易<hi>荏苒猶漸也冉冉嵗月流貌也王逸楚辭注曰謝去也列</hi>
<pb n="KR4h0002_WYG_023-21b"/>
<hi>子曰寒暑易節</hi>之子歸窮泉重壤永幽隔<hi>之子謂妻也毛詩曰之子于歸百兩御之</hi>
<hi>琴賦曰披重壤以誕載</hi>私懐誰克從淹留亦何益<hi>神女賦曰情獨私懷誰者可語</hi>
<hi>説文曰懷念思也楚辭曰倚躊躇以淹留</hi>僶俛恭朝命廻心反初役<hi>毛詩曰僶俛從</hi>
<hi>事不敢告勞役謂所任也王充論衡曰充罷州役</hi>望廬思其人入室想所厯<hi>家語</hi>
<hi>孔子曰思其人愛其樹説文曰厯過也</hi>帷屏無髣髴翰墨有餘迹<hi>廣雅曰帷帳也</hi>
<hi>聲類作幃説文曰彷彿相似見不諦也歸田賦曰揮翰墨以奮藻</hi>流芳未及歇遺挂猶<lb/>
在壁<hi>洛神賦曰歩蘅薄而流芳廣雅曰挂戀也</hi>悵怳如或存周遑忡驚惕<hi>王逸</hi>
<hi>楚辭注曰怳失意也</hi>如彼翰林鳥雙栖一朝隻<hi>曹植善哉行曰如彼翰鳥或飛戾天</hi>
<pb n="KR4h0002_WYG_023-22a"/>
<hi>王弼周易注曰翰鳥飛也曹植種葛篇曰下有交頸禽即雙栖禽也</hi>如彼逰川魚比目中<lb/>
路析<hi>爾雅曰東方有比目魚焉不比不行</hi>春風縁隟來晨霤承檐滴<hi>説文曰霤</hi>
<hi>屋承水也</hi>寢息何時㤀沉憂日盈積<hi>宋玉笛賦曰武毅發沉憂結</hi>庶幾有<lb/>
時衰莊缶猶可擊<hi>郭璞爾雅注曰庶幾徼幸也莊子妻死惠子吊之方箕踞鼔盆而歌惠子</hi>
<hi>曰與人居長子老身死不哭亦足矣又鼔盆而歌不已甚乎莊子曰不然是其始死也我獨何能無慨察其始</hi>
<hi>而本無生非徒無生而本無氣人見偃然寢於巨室而我噭噭隨而哭之自以為不通乎命故止</hi>
皎皎窻中月照我室南端<hi>室南端室之南正門</hi>清商應秋至溽暑<lb/>
隨節闌<hi>秋風為商已見上文禮記曰季夏土潤溽暑文頴漢書注曰闌希也説文曰溽暑濕署也</hi>凜<lb/>
<pb n="KR4h0002_WYG_023-22b"/>
凛凉風升始覺夏衾單<hi>古詩曰凉嵗云暮毛萇詩傳曰衾被也</hi>豈曰無重<lb/>
纊誰與同嵗寒<hi>毛詩曰豈曰無衣與子同袍孔安國尚書傳曰纊細綿也</hi>嵗寒無與<lb/>
同朗月何朧朧<hi>毛詩曰叔兮伯兮靡所與同埤蒼曰膧朧欲明也</hi>展轉盻枕蓆<lb/>
長簟竟牀空<hi>展轉已見上文</hi>牀空委清塵室虚來悲風<hi>莊子曰空穴來</hi>
<hi>風司馬彪曰門户孔空風善從之古詩曰白楊多悲風</hi>獨無李氏靈髴髴覩爾容<lb/>
<hi>桓子新論曰武帝所幸李夫人死方士李少君言能致其神乃夜設燭張幄令帝居他帳遥見好女似夫人之</hi>
<hi>狀還帳坐也</hi>撫衿長歎息不覺涕霑胸<hi>漢書公孫玃曰累撫衿魏武帝苦寒行曰</hi>
<hi>延頸長歎息魏文帝歌行曰不覺淚下霑衣裳</hi>霑胸安能已悲懐從中起<hi>史記曰文</hi>
<pb n="KR4h0002_WYG_023-23a"/>
<hi>帝意慘悽悲懷魏武帝短行歌曰憂從中來</hi>寢興目存形遺音猶在耳<hi>毛詩曰言</hi>
<hi>念君子載寢載興禮記曰色不㤀乎目楊修傷天賦曰悲體貎之潛翳兮目常存乎遺形左氏傳晋穆羸曰今</hi>
<hi>君雖終言猶在耳</hi>上慙東門吴下愧蒙莊子<hi>列子曰魏有東門吴者死子而不憂</hi>
<hi>莊子蒙人故云蒙莊子</hi>賦詩欲言志此志難具紀<hi>尚書曰詩言志賈逵國語注曰</hi>
<hi>紀猶録也</hi>命也可奈何長戚自令鄙<hi>魚豢典畧趙岐卒歌曰有志無時命也柰何論</hi>
<hi>語曰小人長戚戚長笛賦曰長戚之士能閒居</hi>
曜靈運天機四節代遷逝<hi>楚辭曰角宿未旦曜靈焉藏廣雅曰曜靈日也陳琳栁賦</hi>
<hi>曰天機之運旋夫何逝之速也莊子天運篇曰天其運乎郭子𤣥曰不運而自行也</hi>淒淒朝露凝<lb/>
<pb n="KR4h0002_WYG_023-23b"/>
烈烈夕風厲<hi>毛詩曰秋日淒淒又曰冬日烈烈飄風發發</hi>奈何悼淑儷儀容<lb/>
永潛翳<hi>左氏傳施氏婦曰已不能庇其伉儷杜預曰儷偶也魏太祖祭橋𤣥文曰幽靈潛翳邈哉𬗟矣</hi>
念此如昨日誰知巳卒嵗<hi>蒼頡篇曰昨隔日也毛詩曰無衣無褐何以卒嵗</hi>改<lb/>
服從朝政哀心守私制茵幬張故房朔望臨爾祭<hi>鄭𤣥禮記</hi>
<hi>注曰茵褥也毛詩箋曰幬床帳也</hi>爾祭詎幾時朔望忽復盡衾裳一毁<lb/>
撤千載不復引<hi>爾雅曰引陳也</hi>亹亹朞月周戚戚彌相愍<hi>楚辭曰時</hi>
<hi>亹亹而過中又曰居戚戚而不解</hi>悲懷感物來泣涕應情隕<hi>感物已見上文毛詩</hi>
<hi>曰涕既隕之</hi>駕言陟東阜望墳思紆軫<hi>毛詩曰駕言出逰又楚辭曰鬱結紆軫兮</hi>
<pb n="KR4h0002_WYG_023-24a"/>
<hi>離愍而長鞠</hi>徘徊墟墓間欲去復不忍<hi>禮記周酆曰墟墓之間未施哀於民而民</hi>
<hi>哀</hi>徘徊不忍去徙倚歩踟蹰<hi>毛詩序曰彷徨不忍去楚辭曰步徙倚而遥思</hi>落<lb/>
葉委埏側枯荄帶墳隅<hi>聲類曰埏墓𡑞也方言曰荄根也</hi>孤魂獨煢煢<lb/>
安知靈與無<hi>曹子建贈白馬王彪詩曰孤魂翔故城楚辭曰魂焭焭兮不遑寐</hi>投心遵<lb/>
朝命揮涕强就車<hi>揮涕已見上文</hi>誰謂帝宮逺路極悲有餘<hi>毛詩</hi>
<hi>曰誰謂宋逺莊子曰知反帝宫禮記子路曰吾聞諸夫子喪禮與其哀不足而禮有餘也不若禮不足而哀有</hi>
<hi>餘也</hi>
　　廬陵王墓下作一首<hi>五言未宋武帝子義真封廬陵王  之藩而高祖崩廬陵</hi>
<pb n="KR4h0002_WYG_023-24b"/>
　　　<hi>聰敏好文常與靈運周旋屬少帝失徳朝廷謀廢立之事次在廬陵言廬陵輕訬不任主社稷</hi>
　　　<hi>因其與少帝不恊徐羡之等奏廢廬陵為庶人徙新安郡羡之使使殺廬陵也後有讒靈運欲</hi>
　　　<hi>立廬陵王遂遷出之後知其無罪追還至曲阿過丹陽文帝問曰自南行來何所制作對曰過</hi>
　　　<hi>廬陵王墓下作一篇</hi>
　　　謝靈運<lb/>
曉月發雲陽落日次朱方<hi>越絶書曲阿為雲陽縣左氏傳曰吴伐楚以報朱方之役</hi>
<hi>杜預曰朱方吴也吴地記曰吴改朱方曰丹徒</hi>含悽泛廣川灑淚眺連崗<hi>史記曰春</hi>
<hi>申君曰廣川大水山林谿谷楚辭曰還顧高丘泣如灑青烏子汲冢書曰天子𦵏高山諸侯𦵏連崗</hi>眷言<lb/>
<pb n="KR4h0002_WYG_023-25a"/>
懐君子沉痛結中腸<hi>毛詩曰眷言顧之阮籍詠懷詩曰容好結中腸</hi>道消結憤<lb/>
懣運開申悲涼<hi>道消少帝之日運開文帝之初也沈約宋書曰少帝諱義符武帝長子即位為</hi>
<hi>邢安㤗所害周易否卦曰小人道長君子道消白虎通曰天子崩赴諸侯何縁臣子哀痛憤懣無能不告諸侯</hi>
<hi>者也春秋説題辭曰天子崩黎庶殞涕海内悲涼宋均曰涼愁也</hi>神期恒若存徳音初<lb/>
不㤀<hi>家語曰今之言五帝三王者威靈若存王肅曰其威與明靈常若存也毛詩曰彼美孟姜徳音不㤀</hi>
徂謝易永久松柏森已行<hi>尚書曰帝乃徂落毛詩曰我行永久曹植寡婦詩曰高墳</hi>
<hi>鬱兮巍巍松柏森兮成行</hi>延州協心許楚老惜蘭芳<hi>新序曰延陵季子將西聘晋帶</hi>
<hi>寶劍以過徐君徐君不言而色欲之季子為有上國之事未獻也然心許之矣使於晋顧反見徐君死於是以</hi>
<pb n="KR4h0002_WYG_023-25b"/>
<hi>劍帶徐君墓樹而去漢書曰龔勝者楚人也字君賓勝卒一老父來吊其哭甚哀既而曰嗟乎薰以香自燒膏</hi>
<hi>以明自銷龔先生竟夭夭年非吾徒也遂趍而出莫知其誰徐州先賢傳曰楚老者彭城之隠人也</hi>解劍<lb/>
竟何及撫墳徒自傷<hi>解劒已見上注潘岳虞茂春誄曰姨撫墳兮告辭皆莫能兮仰視顧</hi>
<hi>愷之拜宣武墓詩曰逺念羡昔存撫墳哀今亡</hi>平生疑若人通蔽互相妨<hi>若人謂延</hi>
<hi>州及楚老也令徳高逺是通也解劒撫墳是蔽也論語子謂子賤曰君子哉若人桓子新論曰漢高祖建立鴻</hi>
<hi>基侔功湯武及身病得良醫弗用專委婦人歸之天命亦以誤矣此必通人而蔽者也</hi>理感深情<lb/>
慟定非識所將<hi>言已往日疑彼三人迨乎今辰已亦復耳斯則理感既深情便悲慟定非心識</hi>
<hi>之所能行也王隠晋書曰荀粲與傳嘏善夏侯𤣥亦親常調嘏𤣥曰子等在世業間功名𤣥必勝我識減我耳</hi>
<pb n="KR4h0002_WYG_023-26a"/>
<hi>嘏難曰能成功名者識也天下孰有本不足而末有餘者粲曰功名局之所奬然則志自一物耳固非識之所</hi>
<hi>獨齊我以能役子等為貴未能齊子所為也毛萇詩傳曰將行也</hi>脆促良可哀夭枉特<lb/>
兼常<hi>莊子曰其生也桑脆其死也也枯槁趙岐孟子章句曰良甚</hi>一隨往化滅安用空<lb/>
名揚<hi>莊子曰已化而生又化而死孝經曰揚名於後世</hi>舉聲泣已灑長歎不成<lb/>
章<hi>孟子曰君子之志於道也不成章不達</hi>
　　拜陵廟作一首<hi>五言常沈約宋書曰漢儀上陵嵗以為  魏無定制江左元帝崩後</hi>
　　　<hi>諸侯始有謁陵辭陵事蓋率情而舉非京洛之舊自元嘉以來每正月輿駕必謁初寧陵復漢儀</hi>
　　　顔延年<lb/>
<pb n="KR4h0002_WYG_023-26b"/>
周徳恭明祀漢道尊光靈<hi>周書曰冬助王恭明祀東觀漢記上賜東平王蒼書曰今</hi>
<hi>送光烈皇后衣一篋今魯國孔氏尚有仲尼車輿冠履明徳盛者光靈逺也</hi>哀敬隆祖廟崇<lb/>
樹加園塋<hi>漢書房中歌曰乃立祖廟敬明尊親如淳漢書注曰塋墓田也</hi>逮事休命始<lb/>
投迹階王庭<hi>休命始高祖之初也禮記曰逮事父母尚書曰陣于商郊俟天休命莊子曰多物將</hi>
<hi>徃投迹者衆周易曰夫揚于王庭</hi>陪厠廻天顧朝讌流聖情<hi>毛詩曰不明爾德時</hi>
<hi>無背無側爾徳不明時無陪無卿鄭𤣥毛詩箋曰廻首曰顧</hi>早服身義重晩達生戒<lb/>
輕<hi>服服事也早服恩淺也故以存身之義為重也達宦達也晩達恩厚故以養生之戒為輕也王逸晋書孔</hi>
<hi>坦上表曰士死如遇恩令命輕</hi>否來王澤竭泰徃人悔形<hi>否來泰徃少帝之時也否</hi>
<pb n="KR4h0002_WYG_023-27a"/>
<hi>泰易二卦名言王之徳澤既竭人之悔吝形見班固西都賦序曰王澤竭而詩不作周易曰悔吝者憂虞之象</hi>
<hi>也列子曰公孫朝不知世道之安危人理之悔吝周易曰否之匪人不利君子貞又曰泰君子道長小人道消</hi>
敕躬慙積素復與昌運并<hi>孝經鈎命決曰敕躬未濟汲汲孶孳者四子講德論曰非</hi>
<hi>有積素累舊之懽春秋孔演圖曰帝當㑹昌成封岱宗宋均曰應㑹之期耳</hi>恩合非漸漬榮<lb/>
㑹在逢迎<hi>論語紏滑䜟曰漸漬以道廢消乃行戰國䇿曰田光造燕太子跪而逢迎却行為道</hi>夙<lb/>
御嚴清制朝駕守禁城束紳入西寢伏軫出東坰<hi>紳大帶也</hi>
<hi>論語子曰赤也束帶立於朝西寢廟在西也莊子曰宣尼伏軾而嘆東坰陵所在也</hi>衣冠終㝠漠<lb/>
陵色轉蔥青<hi>漢書曰自高祖以下各自居陵傍立廟月一逰衣冠吊魏武文曰悼繐帳之㝠漠漢</hi>
<pb n="KR4h0002_WYG_023-27b"/>
<hi>書景帝紀曰作陽陵張晏曰景帝作夀陵起邑南都賦曰章陵欝以青蔥</hi>松風遵路急山煙<lb/>
冐壠生<hi>説文曰冒覆也方言曰秦晋之問塚謂之壠</hi>皇心憑容物民思被歌<lb/>
聲<hi>皇心謂文帝也司馬彪續漢書曰根車旋載容依被歌聲班固漢書贊曰元帝自度曲放歌應劭曰持新</hi>
<hi>曲以為歌聲也然此言人之思慕被在歌謳之聲</hi>萬紀載絃吹千載託旒旌<hi>漢書</hi>
<hi>詔曰制禮作樂各有由歌者所以發徳也又曰聖王已沒鐘鼓管絃之聲未衰儀禮士喪禮曰為銘各以其物</hi>
<hi>鄭𤣥曰銘明旌也以死者不可别故以其旗識之以别貴賤故云表徳也天子各有建也</hi>未殊帝世<lb/>
逺已同淪化萌<hi>言帝威靈若存故未殊其逺而已質雖存其神已謝改同乎淪化之萌也</hi>幼<lb/>
壯困孤介未暮謝幽貞<hi>漢書音義臣瓚曰介特也周易曰幽人貞吉</hi>發軌喪<lb/>
<pb n="KR4h0002_WYG_023-28a"/>
夷易歸軫慎﨑傾<hi>以車之行喻已之仕也發軌弱冠也王武子答何劭詩曰計終收遐致發</hi>
<hi>軌將先起封禪書曰軌迹夷易易遵也歸軫暮年也楚辭曰覩軫丘兮﨑傾</hi>
　　同謝諮議銅雀臺詩一首<hi>五言曰集曰謝諮議璟魏志  建安十五年冬</hi>
　　　<hi>作銅雀臺魏武遺令曰吾伎人皆著銅雀臺於臺上施六尺床繐帳朝晡上脯構之屬月朔十</hi>
　　　<hi>五日輒向帳作伎汝等時時登銅雀臺望吾西陵墓田</hi>
　　　謝𤣥暉<lb/>
繐帷飄井幹罇酒若平生<hi>鄭𤣥禮記注曰凡布細而疎者謂之繐今南陽有鄧繐淮</hi>
<hi>南子曰太構架興宫室有雞栖井幹許慎曰皆屋構飭也司馬彪莊子注曰幹井欄然井幹臺之通稱也</hi>鬱<lb/>
<pb n="KR4h0002_WYG_023-28b"/>
鬱西陵樹詎聞歌吹聲<hi>不敢指斥故以樹言之也</hi>芳襟染淚迹嬋媛<lb/>
空復情<hi>楚辭曰心嬋媛而傷懷兮王逸曰嬋媛牽引也</hi>玉座猶寂寞況乃妾身<lb/>
輕<hi>易是謀類曰假威出座玉床鄭𤣥曰坐玉床處天之位也寡婦賦曰懼身輕而施重</hi>
　　出郡傳舍哭范僕射一首<hi>五言年劉璠梁典曰天監二  僕射范雲卒任</hi>
　　　<hi>昉自義興貽沈約書曰永念平生忽為疇昔然此郡謂義興也劉熙釋名曰傳舍言也使人所</hi>
　　　<hi>止息而去後人復來轉相傳也風俗通曰諸有傳信乃得舍於傳也</hi>
　　　任彦昇<hi>劉璠梁典曰任昉字彦昇樂安人年四嵗誦詩數十篇十六舉秀才第一辭章</hi>
　　　　<hi>之羙冠絶當時為寜朔將軍新安太守卒</hi>
<pb n="KR4h0002_WYG_023-29a"/>
平生禮數絶式瞻在國楨<hi>國楨謂范雲也左氏傳曰名位不同禮亦異數女史曰式</hi>
<hi>瞻清懿毛詩曰思皇多士生此王國王國克生惟周之楨毛萇詩傳曰楨幹也</hi>一朝萬化盡猶<lb/>
我故人情<hi>莊子曰若人之形者萬化而未始有極也史記范雎謂湏賈曰戀戀有故人之意</hi>待<lb/>
時屬興運王佐俟民英<hi>易曰君子藏器於身待時而動班固漢書曰劉向稱董仲舒有</hi>
<hi>王佐之才也袁子正書曰立徳蹈禮謂之英子産季札人之英也</hi>結歡三十載生死一<lb/>
交情<hi>左氏傳曰楚子使椒舉如晋曰寡君願結歡於二三君史記太史公云下邽翟公曰一死一生乃知</hi>
<hi>交情</hi>擕手遁衰孽接景事休明<hi>衰孽齊東昏侯也休明梁武帝也班固漢書述曰擕</hi>
<hi>手遯於秦鄭𤣥毛詩箋曰孽支庶也抱朴子曰擕手而逰接景而處左氏傳曰王孫滿曰徳之休明</hi>運阻<lb/>
<pb n="KR4h0002_WYG_023-29b"/>
衡言革時泰玉階平<hi>曽子曰天下有道則君子訢然以交同天下無道則衡言不革孔安</hi>
<hi>國尚書曰衡平也言平常之言也彼言不革此言革言亂之甚也長楊賦曰玉衡正而泰階平</hi>濬冲得<lb/>
茂彦夫子值狂生<hi>傳暢讚曰王戎字濬冲戎為選官時江夏李重字茂曽汝南李毅字茂彦</hi>
<hi>重以清尚毅淹而通二人操異俱處要職戎以識㑹待之各得其用夫子謂范雲狂生昉自謂也梁典曰范雲</hi>
<hi>為吏部尚書又曰昉為東廡侍郎淮南子曰臺無所鑒謂之狂生高誘曰□持也所鑒者𤣥徳故為狂生□古</hi>
<hi>握字也漢書曰酈食其人皆謂之狂生</hi>伊人有涇渭非余揚濁清<hi>伊人謂范雲也</hi>
<hi>綜核人物涇渭殊流非余狂生能揚清激濁毛詩曰涇以渭濁湜湜其沚孫綽曰涇渭殊流雅鄭異調曹子建</hi>
<hi>貽丁儀詩曰涇渭揚濁清</hi>將乖不忍别欲以遣離情<hi>言將乖之初不忍便訣欲留少</hi>
<pb n="KR4h0002_WYG_023-30a"/>
<hi>頃以遣離曠之情也</hi>不忍一辰意千齡萬恨生<hi>言昔日將乖不忍一辰之意況今千</hi>
<hi>齡永隔萬恨俱生者乎毛萇詩傳曰辰時也應璩與許子後書曰前别倉卒情意不悉追懷萬恨</hi>已矣<lb/>
平生事詠歌盈篋笥<hi>新序孫叔敖曰筐篋之橐簡書説文曰篋笥也</hi>兼復相嘲<lb/>
謔常與虚舟值<hi>蒼頡篇曰啁調也字書曰嘲亦啁也毛詩曰善戯謔兮莊子曰方舟而濟於河</hi>
<hi>有虚舟來觸舟雖有褊心之人不怒也</hi>何時見范侯還敘平生意與子别<lb/>
幾辰經塗不盈旬<hi>左氏傳曰日月之㑹是謂辰以子丑配甲乙也經猶厯也</hi>弗覩朱<lb/>
顔改徒想平生人<hi>楚辭曰美人既醉朱顔<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>又曰容則秀雅雅朱顔</hi>寧知安歌<lb/>
日非君撤瑟晨<hi>楚辭曰猶憤積而哀娱兮翔江州而安有歌王逸曰安息歌今自寛慰也儀禮曰</hi>
<pb n="KR4h0002_WYG_023-30b"/>
<hi>疾病者齊撤琴瑟</hi>已矣余何歎輟舂哀國均<hi>史記趙良謂商鞅曰五羖大夫死秦</hi>
<hi>國男女流涕舂者不相杵毛詩曰尹氏太史維周之氐兼國之均四方是維毛萇曰均平也</hi>
　贈答上<lb/>
　　贈蔡子篤詩一首<hi>四言子晋官名曰蔡睦字  篤為尚書</hi>
　　　王仲宣<lb/>
翼翼飛鸞載飛載東<hi>翼翼飛貌也鸞喻子篤也楚辭曰高翺翔之翼翼毛詩曰載飛載鳴</hi>
我友云徂言戾舊邦<hi>蔡氏譜曰睦濟陽人毛詩曰我友敬矣又曰周雖舊邦</hi>舫舟<lb/>
翩翩以泝大江<hi>楚辭曰將舫舟而下流舫與方同</hi>蔚矣荒塗時行靡通<lb/>
<pb n="KR4h0002_WYG_023-31a"/>
<hi>董仲舒士不遇賦曰懼荒塗而難踐</hi>慨我懷慕君子所同<hi>毛詩曰慨我寤歎封禪書曰懷</hi>
<hi>而慕思也</hi>悠悠世路亂離多阻<hi>毛詩曰悠悠南行又曰亂離瘼矣</hi>濟岱江衡<lb/>
邈焉異處<hi>濟岱近兗州子篤所徃江衡近荆州仲宣所居也</hi>風流雲散一别如<lb/>
雨<hi>鸚鵡賦曰何今日以雨絶陳琳檄吴將校曰雨絶於天然諸人同有此言未詳其始</hi>人生實難<lb/>
願其弗與<hi>張奐與崔子書曰人生實難所務非此</hi>瞻望遐路允企伊佇<hi>毛詩</hi>
<hi>曰瞻望弗及佇立以泣又曰跂予望之鄭𤣥曰跂足可以望見之跂與企同</hi>烈烈冬日肅肅<lb/>
淒風<hi>毛詩曰冬日烈烈左氏傳申豐曰春無淒風</hi>潛鱗在淵歸雁載軒<hi>魚雁言時</hi>
<hi>候也毛詩曰魚潛在淵鄭𤣥曰寒則逃於淵史記曰楚人有好以弱弓微繳加歸雁之上軒飛貎</hi>苟非<lb/>
<pb n="KR4h0002_WYG_023-31b"/>
鴻鵰孰能飛翻<hi>因所見而言之毛詩曰匪鶉匪鳶翰飛戾天毛萇注曰鶉鵰也</hi>雖則進<lb/>
慕予思罔宣<hi>法言曰夫進也者進於道慕於徳尚書曰予思日孜孜</hi>瞻望東路慘<lb/>
愴増歎率彼江流爰逝靡期<hi>毛詩曰率彼淮浦</hi>君子信誓不遷<lb/>
于時<hi>毛詩曰言笑晏晏信誓旦旦</hi>及子同寮生死固之<hi>左氏傳曰先薎之使也荀</hi>
<hi>林父止之曰同官為寮吾甞同寮敢不盡心乎</hi>何以贈行言授斯詩<hi>晏子春秋曰曾子將</hi>
<hi>行晏子送曰嬰聞贈人以財不若以言請以言乎夫蘭本三年成而湛之以酒則君子不近湛之鹿醢貨以匹</hi>
<hi>馬願子尅求所湛</hi>中心孔悼涕淚漣洏<hi>毛詩曰中心是悼周易曰泣血漣如杜預左氏</hi>
<hi>傳注曰而語助也</hi>嗟爾君子如何勿思<hi>毛詩曰君子行役如之何勿思</hi>
<pb n="KR4h0002_WYG_023-32a"/>
　　贈士孫文始一首<hi>四言子三輔决録趙岐注曰士孫孺  名萌字文始少有才學</hi>
　　　<hi>年十五能屬文初董卓誅也父瑞知王允必敗京師不可居乃命萌將家屬至荆州依劉表去</hi>
　　　<hi>無幾果為李傕等所殺及天子都許昌追論誅董卓之功封萌為澹津亭侯與山陽王粲善萌</hi>
　　　<hi>當就國粲等各作詩以贈萌於今詩猶存也</hi>
　　　王仲宣<lb/>
天降喪亂靡國不夷<hi>毛詩曰天降喪亂滅我立王又曰亂生不夷靡國不冺廣雅曰夷滅</hi>
<hi>也</hi>我暨我友自彼京師<hi>爾雅曰暨與也毛詩曰自彼氐羌</hi>宗守盪失越<lb/>
用遁違<hi>杜預左氏傳注曰越逺也鄭𤣥禮記注曰遁逃也孔安國尚書注曰違避也</hi>遷于荆<lb/>
<pb n="KR4h0002_WYG_023-32b"/>
楚在漳之湄<hi>山海經曰荆山漳水出焉毛詩曰居河之湄</hi>在漳之湄亦克晏<lb/>
處<hi>劉歆七略曰晏處從容觀詩書</hi>和通箎塤比徳車輔<hi>毛詩曰伯氏吹塤仲氏吹箎毛</hi>
<hi>萇云土曰塤竹曰箎鄭𤣥曰其相應和如塤箎左氏傳曰宫之竒曰諺所謂輔車相依唇亡齒寒其虞虢之謂</hi>
<hi>乎</hi>既度禮儀卒獲笑語<hi>毛詩曰獻酬交錯禮儀卒度笑語卒獲</hi>庶茲永日<lb/>
無諐厥緒<hi>毛詩曰且以喜樂且以永日尚書曰荒墜厥緒</hi>雖曰無諐時不我已<lb/>
<hi>鄭𤣥毛詩箋曰已與也</hi>同心離事乃有逝止<hi>張衡怨詩曰同心離居絶我中腸</hi>横<lb/>
此大江淹彼南汜<hi>楚辭曰横大江兮揚靈王逸曰横度大江揚已精誠也毛詩曰江有汜之</hi>
<hi>子歸不我已</hi>我思弗及載坐載起<hi>毛詩曰瞻望弗及張衡怨詩曰我聞其聲載坐載起</hi>
<pb n="KR4h0002_WYG_023-33a"/>
惟彼南汜君子居之<hi>論語曰君子居之何陋之有</hi>悠悠我心薄言慕<lb/>
之<hi>毛詩曰青青子衿悠悠我心又曰采采芣苡薄言采之</hi>人亦有言靡日不思<hi>毛詩</hi>
<hi>曰人亦有言靡哲不愚又曰有懷于衛靡日不思</hi>矧伊嬿婉胡不悽而<hi>毛詩曰矧伊人</hi>
<hi>矣又曰人無兄弟胡不比焉</hi>晨風夕逝託與之期<hi>毛萇詩傳注曰晨風鸇也楚辭曰因</hi>
<hi>歸鳥而致詞𦍑詞髙而難當</hi>瞻仰王室慨其永歎<hi>毛詩曰瞻仰昊天尚書曰以蕃王室</hi>
<hi>毛詩曰慨其歎矣又曰我思肥泉茲之永歎</hi>良人在外誰佐天官<hi>毛詩曰維此良人弗</hi>
<hi>求弗廸尚書曰天工人其代之孔安國曰人代天理官不以天官私非其材</hi>四國方阻俾爾<lb/>
歸蕃爾之歸蕃作式下國<hi>毛詩曰四國于蕃又曰俾爾多益尚書曰世世享徳萬邦</hi>
<pb n="KR4h0002_WYG_023-33b"/>
<hi>作式鄭𤣥毛詩箋曰式法也毛詩曰命于下國</hi>無曰蠻裔不䖍汝徳<hi>賈逵國語注曰䖍敬</hi>
<hi>也</hi>慎爾所之率由嘉則<hi>毛詩曰慎爾出話又曰不愆不㤀率由舊章又曰仲山甫之徳</hi>
<hi>柔嘉維則</hi>龍雖勿用志亦靡忒<hi>周易曰潛龍勿用陽在下也鄭𤣥毛詩箋云忒差也</hi>悠<lb/>
悠澹澧鬱彼唐林<hi>荆州圖曰漢夀縣城南一百歩有澹水出縣西陽山又曰澧陽縣葢即澧</hi>
<hi>水為名也在郡西南接澧水晋書曰天門有零陽縣南平郡有作唐縣盛𢎞之荆州記曰零陽東接作唐然此</hi>
<hi>三縣連延相接唐林即唐地之林也</hi>雖則同域邈其逈深<hi>爾雅曰逈逺也</hi>白駒<lb/>
逺志古人所箴允矣君子不遐厥心既徃既來無宻爾<lb/>
音<hi>毛詩曰皎皎白駒在彼空谷生芻一東其人如玉無金玉爾音而有遐心又曰允矣君子展也大成</hi>
<pb n="KR4h0002_WYG_023-34a"/>
　　贈文叔良一首<hi>四言陽干寳摉神記曰文穎字叔良南  人繁欽集又云為荆州從</hi>
　　　<hi>事文叔良作移零陵文而粲集又有贈叔良詩獻帝初平中王粲倚荆州劉表然叔良之為從</hi>
　　　<hi>事葢事劉表也詳其詩意似聘蜀結好劉璋也</hi>
　　　王仲宣<lb/>
翩翩者鴻率彼江濵<hi>毛詩曰翩翩者鵻説文曰翩翩飛疾貌</hi>君子于征爰<lb/>
聘西隣<hi>毛詩曰之子于征西隣謂蜀也</hi>臨此洪渚伊思梁岷<hi>楚辭曰伊思兮往古</hi>
爾行孔邈如何勿勤君子敬始慎爾所主<hi>老子曰慎終如始則無敗</hi>
<hi>事孟子曰吾聞之觀近臣以其所為主觀逺臣以其所主趙岐曰近臣當為逺方來賢者為主逺臣而至主於</hi>
<pb n="KR4h0002_WYG_023-34b"/>
<hi>在朝臣之賢者也</hi>謀言必賢錯説申輔<hi>鄭𤣥禮記注曰賢善也所言説當申相輔也申</hi>
<hi>或為車非也</hi>延陵有作僑肸是與<hi>公孫僑子産也羊舌肸叔向也左氏傳曰吴公子札</hi>
<hi>聘於鄭見子産如舊相識與之縞帶子産獻紵衣適晋説叔向將行謂叔向曰吾子勉之君侈而多良大夫皆</hi>
<hi>富政將在家吾子直必思自免於難也</hi>先民遺跡來世之矩<hi>毛詩曰先民有作温恭朝</hi>
<hi>夕尚書曰予恐來世以台為口實</hi>既慎爾主亦廸知幾探情以華覩著<lb/>
知微<hi>華喻貌越絶書子胥曰聖人見㣲知著覩始知已</hi>視明聽聰靡事不惟<hi>論語</hi>
<hi>孔子曰君子有九思視思明聽思聰字林曰惟思也</hi>董褐荷名胡寧不師<hi>國語曰吴晋争</hi>
<hi>長未成吴王昬乃戒令秣馬食士於是晋師大駭乃令董褐請事曰兩君偃兵接好日中為期今大國越境而</hi>
<pb n="KR4h0002_WYG_023-35a"/>
<hi>造於弊邑之軍壘敢請辭故吴王親對之曰天子有令周室既卑約貢獻莫入上帝鬼神而不可以之告孤用</hi>
<hi>視聽命於藩蘺之外董褐既致命乃告趙鞅曰觀吴王之色類有大憂小則嬖妾嫡子死不則國有大難大則</hi>
<hi>越入吴將毒不可與戰王其許之然而不可徒許也趙孟許諾晋乃令董褐復命曰曩君之言周室既卑諸侯</hi>
<hi>失禮於天子今君掩王東海以滛名聞於天下有短垣而自踰之況蠻荆則何有於周室夫諸侯無二君而周</hi>
<hi>無二王君若卑天子以于其不祥而曰吴公孤敢不順從君命長弟吴王許諾及退就幕而㑹吴公先㰱晋侯</hi>
<hi>亞之韋昭曰董褐晋大夫司馬寅也毛詩曰胡寧忍予</hi>衆不可葢無尚我言<hi>家語金人</hi>
<hi>銘曰君子知天下之不可盖也故下之廣雅曰尚高也我穀良也</hi>梧宫致辯齊楚構患<lb/>
<hi>説苑曰楚使使者聘於齊齊王饗之於梧宫使者曰大哉梧乎王曰江海之魚必吞舟大國之樹必巨圍使者</hi>
<pb n="KR4h0002_WYG_023-35b"/>
<hi>何怪焉使者曰然昔者燕攻齊焚雍門飲馬於淄澠定獲於琅邪王與太后奔莒逃於成陽之山敢問當此之</hi>
<hi>時梧之大小何如王命陳先生對之陳子曰臣不如貂勃貂勃對曰使者為問植梧之始邪昔楚無道殺子胥</hi>
<hi>之父子胥奔吴吴以為相後將兵伐楚王復父讎楚王奔隨吴王入郢子胥親射宫門鞭平王之墳當此之時</hi>
<hi>乃梧始生之年也齊楚於是是搆怨遂舉兵相伐也</hi>成功有要在衆思歡<hi>尚書帝曰成允</hi>
<hi>成功帷汝賢又曰有倫有要</hi>人之多忌掩之實難<hi>左氏傳秦伯謂公孫枝曰夷吾其定</hi>
<hi>乎對曰今其言多忌  難哉</hi>瞻彼黒水滔滔其流<hi>尚書曰華陽黒水惟梁州毛詩曰滔</hi>
<hi>滔江漢南國之紀</hi>江漢有巻允來厥休<hi>言彼二國席巻而來信汝之羙也言江漢之君</hi>
<hi>有席巻之志信服而來自是其羙非汝之功也漢書劉敬説高祖曰今陛下徑徃巻蜀漢定三秦</hi>二邦<lb/>
<pb n="KR4h0002_WYG_023-36a"/>
若否職汝之由<hi>言彼二國若懐不順此汝之由毛詩曰邦國若否仲山甫明之毛萇詩傳曰若</hi>
<hi>順也否猶臧否也謂善惡也左氏傳曰范宣子數諸戎曰言語漏渫則職汝之由也</hi>𬗟彼行人鮮<lb/>
克弗留<hi>少能不留言多淹留也賈逵國語注曰𬗟思貌也左氏傳曰行人言使人也毛詩曰靡不有初</hi>
<hi>鮮克有終</hi>尚哉君子異于他仇<hi>左氏傳楚子木語范武子之徳王曰尚矣哉能歆神人杜</hi>
<hi>預曰尚上也毛萇詩傳注曰仇匹也</hi>人誰不勤無厚我憂<hi>楚辭曰惟天地之無窮哀生民</hi>
<hi>之長勤我粲自謂也</hi>惟詩作贈敢詠在舟<hi>言為詩以贈者有在舟之義憂患同也鄧折子</hi>
<hi>曰同舟渡海中流遇風救患若一</hi>
　　贈五官中郎將四首<hi>五言</hi>
<pb n="KR4h0002_WYG_023-36b"/>
　　　劉公幹<lb/>
昔我從元后整駕至南鄉<hi>元后謂曹操也至南鄉謂征劉表也尚書曰衆非元后何</hi>
<hi>戴張衡思𤣥賦曰爰整駕而亟行毛詩曰維汝荆楚居國南鄉</hi>過彼豐沛都與君共翺<lb/>
翔<hi>豐沛漢高祖所居以喻譙也君謂五官也毛詩曰將翺將翔</hi>四節相推斥季冬風<lb/>
且凉<hi>四節已見潘安仁悼亡詩周易曰寒暑相推而嵗成焉廣雅曰斥推也</hi>衆賔㑹廣坐<lb/>
明鐙熺炎光<hi>史記侯嬴曰公子自是迎羸羣衆廣坐之中楚辭曰蘭膏明燭華鐙錯鐙與燈音義</hi>
<hi>同廣雅曰熺熾也熺大明貌火其切</hi>清歌製妙聲萬舞在中堂<hi>毛詩曰公庭萬舞鄭</hi>
<hi>𤣥曰萬舞干舞也</hi>金罍含甘醴羽觴行無方<hi>毛詩曰我姑酌彼金罍楚辭曰瑶漿</hi>
<pb n="KR4h0002_WYG_023-37a"/>
<hi>宻勺實羽膓</hi>長夜忘歸來聊且為大康<hi>毛詩曰無已大康職思其居</hi>四牡<lb/>
向路馳歡悦誠未央<hi>四牡謂驪駒也漢書王式曰聞之於師客歌驪駒主人歌無庸歸音</hi>
<hi>義曰逸詩篇名也</hi>
余嬰沉痼疾竄身清漳濵<hi>禮記曰身有痼疾説文曰痼久也漢書曰魏郡武始縣漳</hi>
<hi>水至邯鄲入漳山海經曰少山清漳水出焉東流于濁漳之水</hi>自夏渉𤣥冬彌曠十餘<lb/>
旬<hi>揚雄羽獵賦曰𤣥冬季月天地隆烈杜預左氏傳注曰彌逺也蒼頡篇曰曠踈曠也</hi>常恐㳺岱<lb/>
宗不復見故人<hi>援神契曰太山天帝孫也主召人魂尚書曰至於岱宗太山為四岳宗也</hi>所<lb/>
親一何篤歩趾慰我身<hi>左氏傳蒍啓疆曰今君親歩玉趾</hi>清談同日夕<lb/>
<pb n="KR4h0002_WYG_023-37b"/>
情盻敘憂勤<hi>毛詩曰朝夕思念至於憂勤也</hi>便復為别辭逰車歸西隣<lb/>
<hi>西隣鄴都</hi>素葉隨風起廣路揚埃塵逝者如流水哀此遂離<lb/>
分<hi>論語曰子在川上曰逝者如斯夫不舍晝夜</hi>追問何時㑹要我以陽春<hi>楚辭</hi>
<hi>曰無衣裳以御冬恐死不得見乎陽春</hi>望慕結不解貽爾新詩文<hi>蔡邕瞽師賦曰</hi>
<hi>詠新詩以悲歌</hi>勉哉修令德北靣自寵珍<hi>左氏傳曰忠為令徳北靣臣位也禮記曰</hi>
<hi>君之南鄉荅陽之義也臣之北靣荅君之義也</hi>
秋日多悲懐感慨以長歎<hi>毛萇詩傳曰秋士悲也</hi>終夜不遑寐敘<lb/>
意於濡翰<hi>毛詩曰不遑假寐楚辭曰魂焭焭兮不遑寐韋昭漢書注曰翰筆也</hi>明鐙曜閨<lb/>
<pb n="KR4h0002_WYG_023-38a"/>
中清風淒已寒白露塗前庭應門重其關<hi>楚辭曰白露紛以塗毛詩</hi>
<hi>曰乃立應門爾雅曰正門謂之應門</hi>四節相推斥嵗月忽欲殫<hi>禮記曰嵗既殫矣</hi>
壯士逺出征戎事將獨難<hi>壯士謂五官也漢書髙祖曰壯士行何畏出征謂在孟津</hi>
<hi>也魏志曰建安十六年文帝立為五官中郎將典略曰建安二十二年魏郡大疫徐幹劉楨等俱逝然其間惟</hi>
<hi>有鎮孟津及黎陽而無所征伐故疑出征謂在孟津也以在鄴故曰出征以有兵衛故曰戎事也</hi>涕泣<lb/>
灑衣裳能不懐所歡<hi>涕泣幹自謂也</hi>
凉風吹沙礫霜氣何皚皚<hi>易通卦驗曰巽氣不至則大風揚沙礫小石也説文曰皚</hi>
<hi>皚霜雪貌劉歆遂初賦曰漂積雪之皚皚今哀切</hi>明月照緹幕華燈散炎輝<hi>緹丹</hi>
<pb n="KR4h0002_WYG_023-38b"/>
<hi>色也華燈已見上文</hi>賦詩連篇章極夜不知歸<hi>論衡曰興論立説結連篇章者文人</hi>
<hi>鴻儒也</hi>君侯多壯思文雅縱横飛<hi>漢儀制曰列侯為丞相稱君侯大戴禮曰天子</hi>
<hi>不知文雅之辭少師之任</hi>小臣信頑鹵僶俛安能追<hi>儀禮曰小臣正辭李尤東觀賦</hi>
<hi>曰臣雖頑鹵慕小雅斯干歎詠之美僶俛已見上文論語曰參也魯孔安國曰魯鈍也魯與鹵同</hi>
　　贈徐幹一首<hi>五言</hi>
　　　劉公幹<lb/>
誰謂相去逺隔此西掖垣<hi>毛詩曰誰謂宋逺跂余望之洛陽故宫銘曰洛陽宫有東</hi>
<hi>掖門西掖門</hi>拘限清切禁中情無由宣<hi>史記曰景帝居禁中禁中者門户有禁非</hi>
<pb n="KR4h0002_WYG_023-39a"/>
<hi>侍御不得入楚辭曰抒中情而為詩</hi>思子沉心曲長歎不能言<hi>毛詩曰在其板屋亂</hi>
<hi>我心曲古詩曰氣結不能言</hi>起坐失次第一日三四遷歩出北寺門<lb/>
遥望西苑園<hi>風俗通曰尚書侍御御史謁者所止皆曰寺也</hi>細栁夾道生方塘<lb/>
含清源<hi>思𤣥賦曰旦余沐於清源</hi>輕葉隨風轉飛鳥何翻翻<hi>楚辭曰漂翻翻</hi>
<hi>其上下</hi>乖人易感動涕下與衿連仰視白日光皦皦髙且<lb/>
懸<hi>毛詩曰謂余不信有如皦日毛萇曰皦白也楚辭曰晞白日兮皎皎</hi>兼燭八紘内物類<lb/>
無頗偏<hi>韓子曰朱孺對衛靈公曰夫日兼燭天下一物不能當也揚雄解嘲云日月之經不千里則不</hi>
<hi>能燭六合耀八紘音義曰八方之綱維也尚書曰無偏無陂遵王之義</hi>我獨抱深感不得<lb/>
<pb n="KR4h0002_WYG_023-39b"/>
與比焉<lb/>
　　贈從弟三首<hi>五言</hi>
　　　劉公幹<lb/>
汎汎東流水磷磷水中石<hi>吕氏春秋曰水泉東流日夜不休毛詩曰揚之水白石磷</hi>
<hi>磷毛萇傳曰清徹也</hi>蘋藻生其涯華紛何擾弱采之薦宗廟可以<lb/>
羞嘉客<hi>蘋藻以喻從弟也左氏傳君子曰苟有明信澗谿沼沚之毛蘋蘩藴藻之菜可薦於鬼神可羞</hi>
<hi>於王公毛詩曰所謂伊人於焉嘉客</hi>豈無園中葵懿此出深澤<hi>古詩曰青青園中葵</hi>
<hi>朝露待日晞爾雅曰懿美也</hi>亭亭山上松瑟瑟谷中風風聲一何盛<lb/>
<pb n="KR4h0002_WYG_023-40a"/>
松枝一何勁氷霜正慘悽終嵗常端正<hi>楚辭曰霜露憯悽而交下</hi>豈<lb/>
不羅凝寒松柏有本性<hi>凝嚴也莊子曰天寒既至雪霜將降吾是以知松柏之茂也</hi>
鳯凰集南嶽徘徊孤竹根<hi>鳯生丹穴故曰南嶽鄭𤣥毛詩箋曰鳯凰之性非竹實不</hi>
<hi>食亦喻從弟也</hi>於心有不厭奮翅凌紫氛豈不常勤苦羞與黄<lb/>
雀羣<hi>黄雀喻俗士也</hi>何時當來儀將湏聖明君<hi>尚書曰鳯凰來儀孔安國曰聖</hi>
<hi>人受命則鳯凰至</hi>
　<lb/>
　<lb/>
<pb n="KR4h0002_WYG_023-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文選巻二十三<lb/>
</p>
<p>
</p>
  </div>
</body>
</text>
</TEI>
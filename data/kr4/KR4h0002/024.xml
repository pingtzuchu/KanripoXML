<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文選巻二十四</head>
    <p>
<pb n="KR4h0002_WYG_024-1a"/>
欽定四庫全書<lb/>
　文選巻二十四　　　　　　梁　蕭統　編<lb/>
　　　　　　　　　　　　　唐　李善　註<lb/>
　贈荅<lb/>
　　贈徐幹一首<lb/>
　　　曹子建<lb/>
驚風飄白日忽然歸西山<hi>夫曰麗於天風生乎地而言飄者夫浮景駿奔倐焉西邁</hi>
<hi>餘光杳杳以若飄然古步出夏門行曰行行復行行白日薄西山</hi>圓景光未滿衆星粲<lb/>
<pb n="KR4h0002_WYG_024-1b"/>
以繁<hi>圓景月也論衡曰日月之體伏如正圓鄭𤣥毛詩箋曰景明也釋名曰望月滿之名也論語曰衆星</hi>
<hi>共之廣雅曰粲明也</hi>志士營世業小人亦不閑<hi>論語子曰志士仁人無求生以害人</hi>
<hi>孔叢子曰仲尼大聖自兹以降世業不替</hi>聊且夜行遊遊彼雙闕間文昌鬱<lb/>
雲興迎風高中天<hi>劉淵林魏都賦注曰文昌正殿名也廣雅曰鬰出也爾雅曰興起也地理</hi>
<hi>書曰迎風觀在鄴列子曰周穆王築臺號曰中天之臺</hi>春鳩鳴飛棟流猋激櫺軒<lb/>
<hi>爾雅曰扶搖謂之飊郭璞曰暴風從上下者焱與飊同古字通説文曰櫺窻間也徐幹齊都賦曰窻櫺參差景</hi>
<hi>納陽軒長廊之有窻也</hi>顧念蓬室士貧賤誠足憐<hi>蓬室士謂徐幹也蒼頡篇曰顧</hi>
<hi>旋也列子曰北宮子庇其蓬室若廣厦之䕃</hi>薇藿弗充虚皮褐猶不全<hi>墨子曰古</hi>
<pb n="KR4h0002_WYG_024-2a"/>
<hi>之人其為食也足以增氣充虚而已鄭𤣥周禮注曰充足也淮南子曰貧人冬則羊裘短褐不掩形也</hi>忼<lb/>
慨有悲心興文自成篇<hi>説文曰忼慨壯士不得志於心也鄭𤣥考工記注曰興發也</hi>
寶棄怨何人和氏有其愆<hi>寶以喻幹和氏喻知己也韓子曰楚人和氏得璞玉於楚</hi>
<hi>山之中奉而獻之武王武王使楚人相之玉人曰石也跀和氏左足武王薨成王即位和又獻之玉人又曰石</hi>
<hi>也跀其右足成王薨文王即位和乃抱璞而哭於楚山之下王使玉人理其璞而得寶焉遂名曰和氏之璧跀</hi>
<hi>音刖孔安國尚書傳曰愆過也</hi>彈冠俟知己知己誰不然<hi>言欲彈冠以俟知己知己</hi>
<hi>誰不同於棄寶而能相萬乎漢書曰蕭育與朱博友往者有王陽貢公故長安語曰蕭朱結綬王貢彈冠晏子</hi>
<hi>春秋越石父曰士者伸乎知己</hi>良田無晩歲膏澤多豐年<hi>良田膏澤喻有徳也無晩</hi>
<pb n="KR4h0002_WYG_024-2b"/>
<hi>歲多豐年喻必榮也漢書曰翟義請陂下良田國語子餘曰君若膏澤之使能成嘉穀毛詩曰豐年穰穰</hi>亮<lb/>
懐璵璠美積久徳逾宣<hi>爾雅曰亮信也蒼頡篇曰懐抱也左氏傳曰季平子行東野還</hi>
<hi>未至卒于房陽虎將以璵璠斂杜預曰璵璠美玉君所佩也璵音餘璠音煩</hi>親交義在敦申<lb/>
章復何言<hi>莊子曰親交益疏孔安國尚書傳曰敦厚也又曰申重也</hi>
　　贈丁義一首<hi>五言集云與都亭侯丁翼今云儀誤掾也魏畧曰丁儀字正禮太祖辟儀為</hi>
　　　曹子建<lb/>
初秋凉氣發庭樹微銷落<hi>漢書孝武傷李夫人賦曰桂枝落而銷亡</hi>凝霜依<lb/>
玉除清風飄飛閣<hi>楚辭曰潄凝霜之紛紛字書曰凝冰堅也玉除階也説文曰除殿階也西</hi>
<pb n="KR4h0002_WYG_024-3a"/>
<hi>都賦曰玉除彤庭又曰脩塗飛閣</hi>朝雲不歸山霖雨成川澤<hi>廣雅曰八月浮雲不</hi>
<hi>歸左氏傳曰凡雨自三日已往為霖</hi>黍稷委疇隴農夫安所獲<hi>王逸楚辭注曰委棄</hi>
<hi>也説文曰疇耕治之田也毛詩曰帥時農夫</hi>在貴多忘賤為恩誰能博<hi>言俗之常</hi>
<hi>情也</hi>狐白足禦冬焉念無衣容<hi>言服狐白者不念無衣以喻處尊貴者多忘貧賤也</hi>
<hi>晏子春秋曰景公之時雨雪三日公被狐白之裘坐於堂側謂晏子曰雨雪三日天下不寒何也晏子曰賢君</hi>
<hi>飽知人饑温知人寒楚辭曰無衣裘以禦冬毛詩曰無衣無褐何以卒歲</hi>思慕延陵子寶劍<lb/>
非所惜<hi>言延陵不欺於死而況其生者乎故己思慕之冀異於俗也新序曰延陵季子將西聘晉帶寶</hi>
<hi>劍以過徐君徐君不言而色欲之季為有工國之事未獻也然心許之矣致使於晉顧反則徐君死於是以劍</hi>
<pb n="KR4h0002_WYG_024-3b"/>
<hi>帶徐君墓樹而去廣雅曰惜愛也</hi>子其寧爾心親交義不薄<lb/>
　　贈王粲一首<hi>五言</hi>
　　　曹子建<lb/>
端坐苦愁思攬衣起西遊<hi>古詩曰攬衣起徘徊</hi>樹木發春華清池<lb/>
激長流中有孤鴛鴦哀鳴求匹儔<hi>鴛鴦喻粲也毛萇詩傳曰鴛鴦匹鳥也楚</hi>
<hi>辭曰覽可與兮匹儔</hi>我願執此鳥惜哉無輕舟<hi>言願執鳥而無輕舟以喻己之思粲</hi>
<hi>而無良㑹也賈逵國語注曰惜痛也戰國䇿蘇代曰水浮輕舟</hi>欲歸忘故道顧望但懐<lb/>
愁<hi>傅毅七激曰無物可樂顧望懐愁鄭𤣥毛許箋曰回首曰顧</hi>悲風鳴我側羲和逝<lb/>
<pb n="KR4h0002_WYG_024-4a"/>
不留<hi>楚詞曰哀江介之悲風又曰吾令羲和弭節兮王逸曰羲和日御也墨子曰時不可及日不可留</hi>
重隂潤萬物何懼澤不周<hi>重隂以喻太祖蔡邕月令章句曰隂者密雲也</hi>誰令<lb/>
君多念自使懐百憂<hi>毛詩曰我生之後逢此百憂</hi>
　　义贈丁儀王粲一首<hi>五言集云荅丁敬禮王仲宣翼字敬禮今云儀誤也</hi>
　　　曹子建<lb/>
從軍度函谷驅馬過西京<hi>魏志曰建安二十年公西征張魯漢書𢎞農縣故秦函谷</hi>
<hi>闗毛詩曰驅馬悠悠</hi>山岑高無極涇渭揚濁清<hi>毛萇詩傳曰涇渭相入而清濁異</hi>
壯哉帝王居佳麗殊百城<hi>漢書曰高祖南過曲逆曰壯哉縣高誘戰國䇿注曰佳大</hi>
<pb n="KR4h0002_WYG_024-4b"/>
<hi>也麗美也謝承後漢書曰黄琬拜豫州威邁百城</hi>員闕出浮雲承露概泰清<hi>西京</hi>
<hi>賦曰圜闕竦以造天淮南子曰魏闕之高上際青雲西都賦曰扢仙掌與承露廣雅曰扢摩也概與扢同古字</hi>
<hi>通鶡冠子曰上及太清下及太寜</hi>皇佐揚天惠四海無交兵<hi>皇佐太祖也邊讓章</hi>
<hi>華賦曰建皇佐之高勲飛仁聲之顯赫左氏傳箴尹克黄曰君天也家語孔子曰君惠臣忠楚漢春秋呉廣説</hi>
<hi>陳涉曰王引兵西擊則野無交兵</hi>權家雖愛勝全國為令名<hi>權家兵家也史記曰</hi>
<hi>呂尚其事多兵權與竒計孫子兵法曰用兵法全國為上破國次之左氏傳子産曰令名徳之輿也鄭𤣥禮記</hi>
<hi>注曰名今聞也</hi>君子在末位不能歌徳聲<hi>君子謂丁王也琴操曰古者君子在位役</hi>
<hi>不踰時徳聲謂太祖令徳之聲也</hi>丁生怨在朝王子歡自營歡怨非貞<lb/>
<pb n="KR4h0002_WYG_024-5a"/>
則中和誠可經<hi>言歡怨雖殊俱非忠貞之則惟有忠和樂職誠可謂經也漢書王襄使王褒作</hi>
<hi>中和樂職宣布詩如淳曰言王致中和在官者樂其職鄭𤣥周禮注曰經法也</hi>
　　贈白馬王彪一首<hi>五言魏志曰楚王彪字朱虎武帝子也初封白馬王後徙封楚</hi>
　　　<hi>集曰於圏城作又曰黄初四年五月白馬王任城王與余俱朝京師會節氣到洛陽任城王薨</hi>
　　　<hi>至七月與白馬王還國後有司以二王歸莆道路宜異宿止意毎恨之葢以大别在數日是用</hi>
　　　<hi>自剖與王辭焉憤而成篇</hi>
　　　曹子建<lb/>
謁帝承明廬逝將歸舊疆<hi>陸機洛陽記曰承明門後宮出入之門吾常怪謁帝承明</hi>
<pb n="KR4h0002_WYG_024-5b"/>
<hi>廬問張公云魏明帝作建始殿朝㑹皆由承明門毛詩曰逝將去汝舊疆鄄城也時植雖封雍丘仍居鄄誠</hi>
清晨發皇邑日夕過首陽<hi>陸機洛陽記曰首陽山在洛陽東北去洛二十里</hi>伊<lb/>
洛廣且深欲濟川無梁<hi>楚詞曰道壅塞而不達江河廣而無梁</hi>泛舟越洪<lb/>
濤怨彼東路長<hi>國語曰秦泛舟于河西京賦曰起洪濤而揚波</hi>顧瞻戀城闕引<lb/>
領情内傷<hi>其一毛詩曰顧瞻周道又曰在城闕兮左氏傳穆叔謂晉侯曰引領西望曰庶幾乎楚辭</hi>
<hi>曰永懐兮内傷</hi>太谷何寥廓山樹鬱蒼蒼<hi>薛綜東京賦注曰太谷在洛陽西南風俗</hi>
<hi>通曰泰山松樹鬱鬱蒼蒼</hi>霖雨泥我塗流潦浩縱横<hi>魏志曰黄初四年七月大雨伊</hi>
<hi>洛溢流毛萇詩傳曰行潦流潦也</hi>中逵絶無軌改轍登高崗<hi>毛詩曰肅肅兔罝施</hi>
<pb n="KR4h0002_WYG_024-6a"/>
<hi>于中逵廣雅曰軌迹也</hi>脩坂造雲日我馬𤣥以黄<hi>其二毛詩曰陟彼高崗我馬𤣥</hi>
<hi>黄毛萇曰𤣥馬病則黄</hi>𤣥黄猶能進我思鬱以紆<hi>楚詞曰願假簧以舒憂志紆鬱</hi>
<hi>其難釋王逸曰紆屈也鬱愁也</hi>鬱紆將難進親愛在離居<hi>楚辭曰將以遺兮離居</hi>
本圖相與偕中更不克俱<hi>毛萇詩傳曰偕俱也</hi>鴟梟鳴衡枙豺狼<lb/>
當路衢<hi>鴟梟豺狼以喻小人也毛詩曰懿厥哲婦為梟為鴟漢書杜文謂孫寳曰豺狼當路不宜復問</hi>
<hi>狐狸公羊傳曰楚莊王伐鄭放乎路衢何休注曰路衢郭内衢也</hi>蒼蠅間白黑讒巧令<lb/>
親疎<hi>毛詩曰營營青蠅止於樊鄭𤣥曰蠅之為蟲汙白使黑汙黑使白喻佞人變亂善惡也廣雅曰間毁</hi>
<hi>也</hi>欲還絶無蹊攬轡止踟蹰<hi>其三楚詞曰攬騑轡而下節毛詩曰搔首踟蹰</hi>踟<lb/>
<pb n="KR4h0002_WYG_024-6b"/>
蹰亦何留相思無終極<hi>漢書息夫躬絶命詞曰嗟若是欲何留也</hi>秋風發微<lb/>
涼寒蟬鳴我側<hi>蔡邕月令章句曰寒蟬應隂而鳴鳴則天凉故謂之寒蟬也</hi>原野何<lb/>
蕭條白日忽西匿<hi>楚詞曰山蕭條而無獸又曰日杳杳而西頽</hi>歸鳥赴喬林<lb/>
翩翩厲羽翼<hi>毛詩曰翩翩者鵻厲疾貌</hi>孤獸走索羣銜草不遑食<hi>尚書</hi>
<hi>曰不遑暇食</hi>感物傷我懐撫心長太息<hi>其四廣雅曰感傷也古詩曰感物懐所思</hi>
<hi>列子曰師襄乃撫心高蹈楚詩曰長太息以掩涕</hi>太息將何為天命與我違<hi>鄭𤣥</hi>
<hi>周易注曰命所受天命也楚詞曰屬天命而委之咸池王逸曰咸池天神也古詩曰同袍與我違毛萇詩傳曰</hi>
<hi>違離也謂不耦也</hi>奈何念同生一往形不歸<hi>魏志曰武皇帝卞皇后生任城王彰</hi>
<pb n="KR4h0002_WYG_024-7a"/>
<hi>陳思王植左氏傳曰鄭罕駟豊同生杜預曰罕子皮駟子哲襄公孫叚也三家本同母兄弟也漢書武帝詔曰</hi>
<hi>梁王親慈同生願以邑分弟</hi>孤魂翔故城<hi>魏志城/作域</hi>靈柩寄京師<hi>漢書貢禹</hi>
<hi>上書曰骸骨棄捐孤魂不歸</hi>存者忽復過亡没身自衰人生處一世<lb/>
去若朝露晞<hi>漢書李陵謂蘇武曰人生如朝露何久自苦如此薤露歌曰薤上零露何易晞毛萇</hi>
<hi>詩傳曰晞乾也</hi>年在桑榆間影響不能追<hi>日在桑榆以喻人之將老東觀漢記光武</hi>
<hi>曰失之東隅收之桑榆仲長子昌言曰㨗疾馳影響人間也</hi>自顧非金石咄唶令心<lb/>
悲<hi>其五鄭𤣥毛詩箋曰顧念也古詩曰人生非金石豈能長壽考説文曰咄叱也丁兀切聲類曰唶大呼也</hi>
<hi>子夜切言人命叱呼之間或至天䘮也</hi>心悲動我神棄置莫復陳丈夫志<lb/>
<pb n="KR4h0002_WYG_024-7b"/>
四海萬里猶比鄰恩愛苟不虧在逺分日親<hi>鄧析子曰逺而親者</hi>
<hi>志相應也分猶志也</hi>何必同衾幬然後展慇勤<hi>毛詩曰抱衾與裯毛萇曰衾被也鄭</hi>
<hi>𤣥曰裯床帳也幬與裯古字同</hi>憂思成疾疹無乃兒女仁<hi>毛詩曰心之憂矣疹如疾</hi>
<hi>首史記曰呂公謂呂媪曰非兒之所知又韓信謂漢祖曰項王所謂婦人之仁也</hi>倉卒骨肉情<lb/>
能不懐苦辛<hi>其六李陵書曰前書倉卒骨肉謂兄弟也蘇子卿詩云骨肉縁枝葉古詩又曰轗軻</hi>
<hi>長苦辛</hi>苦辛何慮思天命信可疑虚無求列仙松子久吾<lb/>
欺<hi>班固楚辭序曰帝閽宓妃虚無之語論衡曰傳稱赤松王喬好道為仙度世不死是又虚也魏武帝善哉</hi>
<hi>行曰痛哉世人見欺神仙</hi>變故在斯須百年誰能持<hi>漢書谷永曰三郡所奏皆有變</hi>
<pb n="KR4h0002_WYG_024-8a"/>
<hi>故鄭𤣥周禮注曰故災也禮記君子曰禮樂不可斯須去身鄭𤣥曰斯須猶須臾也古詩曰生年不滿百呂氏</hi>
<hi>春秋曰人之壽久不過百</hi>離别永無㑹執手將何時<hi>蔡琰詩曰念别無㑹期毛詩曰</hi>
<hi>執子之手與子偕老</hi>王其愛玉體俱享黄髪期<hi>七發曰太子玉體不安束觀漢記太</hi>
<hi>子執報桓榮書曰君慎疾加餐重愛玉體杜預左氏傳注曰享受也尚書曰詢兹黄髪</hi>收淚即長<lb/>
路援筆從此辭<hi>其七韓詩外傳曰孫叔敖治楚三年而楚國霸楚使援筆而書於䇿蘇武詩曰</hi>
<hi>去去從此辭</hi>
　　贈丁翼一首<hi>五言文士傳曰翼字敬禮儀之弟也為黄門侍郎</hi>
　　　曹子建<lb/>
<pb n="KR4h0002_WYG_024-8b"/>
嘉賔填城闕豐膳出中㕑<hi>鄭𤣥禮記注曰填滿也毛詩曰我有嘉賓城闕已見上文</hi>
吾與二三子曲宴此城隅<hi>論語子曰二三子以我為隱乎吾無隱乎爾毛詩曰俟我</hi>
<hi>干城隅</hi>秦筝發西氣齊瑟揚東謳<hi>楚辭曰挾秦筝而彈徵歌録有美女篇齊瑟行</hi>
<hi>史記蘇秦説秦王曰臨菑甚富其民無不吹竽鼓瑟説文曰謳齊歌也</hi>肴來不虚歸觴至<lb/>
反無餘我豈狎異人朋友與我俱<hi>毛詩曰豈伊異人兄弟匪他爾雅曰狎習</hi>
<hi>也毛詩序曰伐木燕朋友故舊也</hi>大國多良材譬海出明珠<hi>禮斗威儀曰其君乗</hi>
<hi>金而王則江海出大貝明珠</hi>君子義休偫小人徳無儲<hi>言君子之義美而且具小</hi>
<hi>人之徳寡而無儲也説文曰偫待也一曰具也儲謂蓄積之以待無也</hi>積善有餘慶榮枯<lb/>
<pb n="KR4h0002_WYG_024-9a"/>
立可須<hi>周易曰積善之家必有餘慶孔安國尚書傳曰須待也</hi>滔蕩固大節世俗<lb/>
多所拘<hi>淮南子曰使神滔蕩而不失其充又曰曲士不可與語至道拘於俗而束于敎</hi>君子通<lb/>
大道無願為世儒<hi>論衡曰説經者為世儒</hi>
　　贈秀才入軍五首<hi>四言集云兄秀才公穆入軍贈詩劉義慶集林曰嵇熹字公穆</hi>
　　　<hi>舉秀才</hi>
　　　嵇叔夜<lb/>
良馬既閑麗服有暉<hi>毛詩曰良馬四之又曰君子之馬既閑且馳鄭𤣥曰閑習也廣雅曰</hi>
<hi>麗好楊雄反騷曰素初貯厥麗服兮</hi>左攬繁弱右接忘歸<hi>新序曰楚王載繁弱之弓忘歸</hi>
<pb n="KR4h0002_WYG_024-9b"/>
<hi>之矢以射兕於雲夢</hi>風馳電逝躡景追飛<hi>四子講徳論曰風馳雨襲雜集並至孫該琵琶</hi>
<hi>賦曰飄風電逝舒疾無方七啓曰忽躡景而輕騖</hi>凌厲中原顧盻生姿<hi>劉歆遂初賦曰</hi>
<hi>登句注以凌厲廣雅曰凌馳也厲上也風俗通曰顔色厚所顧盻若以親密</hi>攜我好仇載我<lb/>
輕車<hi>毛詩曰君子好仇</hi>南凌長阜北厲清渠<hi>廣雅曰凌乗也王逸楚詞注曰厲度</hi>
<hi>也</hi>仰落驚鴻俯引淵魚盤于遊田其樂只且<hi>西京賦曰盤于遊畋</hi>
<hi>其樂只且</hi>
輕車迅邁息彼長林春木載榮布葉垂隂習習谷風吹<lb/>
我素琴<hi>毛詩曰習習谷風秦嘉婦徐氏書曰芳香既珍素琴又好</hi>咬咬黄鳥顧疇弄<lb/>
<pb n="KR4h0002_WYG_024-10a"/>
音<hi>毛詩曰交交黄鳥古歌曰黄鳥鳴相追咬咬弄好音</hi>感悟馳情思我所欽<hi>古詩曰馳</hi>
<hi>情整中帶</hi>心之憂矣永嘯長吟<hi>毛詩曰心之憂矣我歌且謠杜篤連珠曰能離光明之顯</hi>
<hi>長吟永嘯</hi>
浩浩洪流帶我邦畿<hi>毛萇詩傳曰畿疆也</hi>萋萋緑林奮榮掦揮魚<lb/>
龍瀺灂山鳥羣飛<hi>樂動聲儀曰風雨動兼龍仁義動君子上林賦曰瀺灂霣墜劉向七言曰</hi>
<hi>山鳥羣鳴我心懐</hi>駕言出遊曰夕忘歸<hi>毛詩曰駕言出遊楚詞曰日將暮兮悵忘歸</hi>
思我良朋如渴如饑<hi>毛詩曰毎有良朋曹植責躳詩曰遲牽聖顔如渴如饑</hi>願言<lb/>
不獲愴矣其悲<hi>張衡詩曰願言不𫉬終然永思曹植責躬詩曰心之云慕愴矣其悲</hi>
<pb n="KR4h0002_WYG_024-10b"/>
息徒蘭圃秣馬華山<hi>蘭圃蕙圃也毛詩曰之子于歸言秣其馬毛萇詩傳曰秣養也華山</hi>
<hi>山有光華也</hi>流磻平皋垂綸長川<hi>説文曰磻以石著繳也鄭𤣥毛詩箋曰釣者以絲為</hi>
<hi>之綸</hi>目送歸鴻手揮五絃<hi>漢書曰周亞夫趨出上以目送之歸田賦曰彈五絃於妙指</hi>
俯仰自得游心泰𤣥<hi>楚詞曰漢虚靜以恬輸兮澹無為以自得泰𤣥謂道也淮南子曰自</hi>
<hi>得者全其身者也全其身則與道為一矣</hi>嘉彼釣叟得魚忘筌<hi>莊子曰莊子釣於濮水之</hi>
<hi>上又曰筌者所以得魚也得魚而忘筌蹄者所以得兎也得兎而忘蹄言者所以在意也得意而忘言吾焉得</hi>
<hi>夫忘言之又而與之言哉</hi>郢人逝矣誰與盡言<hi>莊子曰莊子送葬過惠子之墓顧謂從者</hi>
<hi>曰郢人堊墁其鼻端若蠅翼使匠石斵之匠石運斤成風聲而斵之盡堊而鼻不傷郢人立不失容宋元君聞</hi>
<pb n="KR4h0002_WYG_024-11a"/>
<hi>之召匠石曰當試為寡人為之匠石曰臣則當能斵之雖然臣質死久矣自夫子之死也吾無以為質矣吾無</hi>
<hi>與言也</hi>
閑夜肅清朗月照軒<hi>舞賦曰夫何皦皦之閑夜明月列以施光軒已見曹子建贈徐幹詩</hi>
<hi>注</hi>微風動袿組帳高褰<hi>方言曰袿謂之裾音圭袿或為幃周禮曰幕人掌帷幕幄帟綬</hi>
<hi>之事鄭司農曰帟平帷也綬組綬所以繫帷也王逸楚詞注曰以幕組結束玉璜為帷帳也</hi>旨酒盈<lb/>
樽莫與交歡<hi>毛詩曰旨酒欣欣漢書曰郭解入關賢豪爭交歡</hi>鳴琴在御誰與<lb/>
鼓彈<hi>毛詩曰琴瑟在御莫不靜好</hi>仰慕同趣其馨若蘭<hi>六韜曰同好相趣薛綜西</hi>
<hi>京賦注曰趣猶意也易曰同心之言其臭如蘭</hi>佳人不在能不永歎<hi>楚詞曰聞佳人兮召</hi>
<pb n="KR4h0002_WYG_024-11b"/>
<hi>子毛詩曰假寐永歎</hi>
　　贈山濤一首<hi>五言</hi>
　　　司馬紹統<hi>臧榮緒晉書曰司馬彪字紹統少篤學初拜騎都尉太始中為祕書郎轉</hi>
　　　　<hi>丞後拜散騎侍郎終於家</hi>
苕苕椅桐樹寄生於南嶽<hi>椅桐彪自喻也毛詩曰其桐其椅其實離離馬融琴賦曰</hi>
<hi>惟梧桐之所生在衡山之峻陂</hi>上凌青雲霓下臨千仞谷<hi>蒼頡篇曰凌侵也呂氏春</hi>
<hi>秋曰若決積水於千仞之谿包咸論語注曰七尺曰仞</hi>處身孤且危於何託余足<lb/>
<hi>毛詩序曰孤危將亡漢書賈山上書曰不得邪徑而託足也</hi>昔也植朝陽傾枝俟鸞<lb/>
<pb n="KR4h0002_WYG_024-12a"/>
鷟<hi>毛詩曰鳯凰鳴矣于彼髙崗梧桐生矣于彼朝陽鄭𤣥曰鳯凰之性非梧桐不棲非竹實不食也說文曰鸞鷟鳯屬神鳥</hi>
<hi>也</hi>今者絶世用倥傯見迫束<hi>新語曰楩梓仆則為世用楚詞曰悲余生之無歡兮愁倥傯於山陸</hi>
<hi>王逸曰倥傯困空也</hi>班匠不我顧牙曠不我録<hi>班匠及牙曠皆喻執政也墨子曰公輸般為雲梯鄭</hi>
<hi>𤣥禮記注曰般伎巧者也莊子曰匠石之齊見櫟社樹匠伯不顧司馬彪曰匠石字伯鄭𤣥毛詩箋曰顧視也列子曰伯牙善</hi>
<hi>鼓琴左氏傳曰師曠侍於晉侯杜預曰師曠晉樂太師</hi>焉得成琴瑟何由揚妙曲<hi>桓子新論曰黄</hi>
<hi>門工鼔琴者有任真卿虞長倩能傳其度數妙曲遺聲</hi>冉冉三光馳逝者一何速<hi>廣雅曰冉冉進</hi>
<hi>也淮南子曰夫道含吐隂陽而章三光許慎曰三光日月星也逝者見下注</hi>中夜不能寐撫劍起躑<lb/>
躅<hi>毛詩曰耿耿不寐左氏傳曰子朱怒撫劍從之說文曰蹢䠱任足也躑躅與蹢䠱同</hi>感悲孔聖歎哀此<lb/>
<pb n="KR4h0002_WYG_024-12b"/>
年命促<hi>春秋說題辭曰天嘗有血書魯端門作法孔聖没周室亡論語子曰子在川上曰逝者如斯司</hi>
<hi>馬遷悲士不遇賦曰天道幽昧人理促</hi>卞和潛幽㝠誰能證竒璞<hi>卞和已見上文</hi>
冀願神龍來揚光以見燭<hi>神龍喻濤也山海經曰赤水之北有神人面蛇身其瞑乃</hi>
<hi>晦其視乃明是燭九隂是謂燭龍</hi>
　　答何邵二首<hi>五言</hi>
　　　張茂先<lb/>
吏道何其迫窘然坐自拘<hi>班彪與金昭卿書曰逺在東垂吏道迫促鵩鳥賦曰愚士</hi>
<hi>繫俗窘若囚拘</hi>纓緌為徽纆文憲焉可踰<hi>纓緌制人同於徽纆國之文憲其可踰乎</hi>
<pb n="KR4h0002_WYG_024-13a"/>
<hi>禮記曰冠緌纓鄭𤣥曰緌纓飾也周易曰繫用徽纆孔安國尚書傳曰憲法也</hi>恬曠苦不足煩<lb/>
促毎有餘<hi>廣雅曰恬靜也蒼頡篇曰曠疏曠也</hi>良朋貽新詩示我以遊娯<lb/>
<hi>良朋己見上文徐幹贈五官中郎將詩曰貽爾新詩又思𤣥賦曰雖遊娯以媮樂</hi>穆如灑清風<lb/>
奐若春華敷<hi>毛詩曰吉父作頌穆如清風淮南子曰猶條風之時灑荅賔戲曰摛藻如春華</hi>自<lb/>
昔同寮寀於今比園廬<hi>臧榮緒晉書曰惠帝即位劭為太子太師又曰武帝崩華為太</hi>
<hi>子少傅然考乎其時事正相接故曰同寮也左氏傳曰先篾之使也荀林父止之曰同官為寮吾常同寮敢不</hi>
<hi>盡心乎爾雅曰采寮官也南都賦注曰園廬舊宅也</hi>衰夕近辱殆庶幾並懸輿<hi>王逸</hi>
<hi>楚詞注曰夕以喻衰言日夕將暮己巳衰老也老子曰知足不辱知止不殆漢書曰薛廣徳乞骸骨賜安車駟</hi>
<pb n="KR4h0002_WYG_024-13b"/>
<hi>馬懸其安車傳子傳孫也</hi>散髪重隂下抱杖臨清渠<hi>鍾㑹遺榮賦曰散髪抽簪</hi>屬<lb/>
耳聽鸎鳴流目翫鯈魚<hi>毛詩曰耳屬于垣鄭𤣥曰屬耳于壁聽之又儀禮注曰屬注也</hi>
<hi>毛詩曰鸎其鳴矣思𤣥賦曰流目晀夫衡阿翫猶悦也莊子曰鯈魚出遊從容是魚樂也</hi>從容養餘<lb/>
日取樂於桑榆<hi>漢書踈廣曰此金者聖主所以惠養老臣也故樂與鄉黨共饗其賜以盡吾餘</hi>
<hi>日不亦可乎桑榆已見上文</hi>
洪鈞陶萬類大塊禀羣生<hi>洪鈞大鈞謂天也大塊為地也言天地陶化萬類而羣生</hi>
<hi>禀受其形也鵩鳥賦曰大鈞播物廣雅曰陶化也河圖曰地有九州以苞萬類莊子曰大塊載我以形勞我以</hi>
<hi>生孔安國尚書傳曰禀受也漢書董仲舒對䇿曰羣生和而萬物殖</hi>明闇信異姿靜躁亦<lb/>
<pb n="KR4h0002_WYG_024-14a"/>
殊形<hi>劉歆遂初賦曰非積習之生常固明闇之所别老子曰重為輕根靜為躁君王弼曰凡物輕不能重</hi>
<hi>載小不能鎮大不行者使行不動者制動是以重必為輕根靜必為躁君</hi>自予及有識志不<lb/>
在功名<hi>李陵與蘇武書曰陵自有識以來士之立操未有如子卿者也呂氏春秋曰功名大立天也</hi>
虚恬竊所好文學少所經<hi>楚辭曰漠虚靜以恬愉</hi>沗荷既過任白<lb/>
日己西傾<hi>白日西傾以喻年老也洛神賦曰日既西傾</hi>道長苦志短責重困<lb/>
才輕<hi>論語曾子曰士不可以𢎞毅任重而道逺仁以為己任不亦重乎死而後已不亦逺乎呂氏春秋曰</hi>
<hi>智短則不知化不知化者毎舉必危范曄後漢書曰劉寛曰任重責大憂心如醉曹植上表曰爵重才輕</hi>周<lb/>
任有遺規其言明且清<hi>論語孔子曰周任有言曰陳力就列不能者止馬融曰周任古</hi>
<pb n="KR4h0002_WYG_024-14b"/>
<hi>之良史子思子詩云昔吾有先正其言明且清國家以寧都邑以成</hi>負乗為我戒夕惕坐<lb/>
自驚<hi>周易曰負且乗致冦至負也者小人之事也乗也者君子之器也小人乗君子之器盗思奪之矣又</hi>
<hi>曰夕惕若厲孔安國尚書傳曰惕懼也</hi>是用感嘉貺冩心出中誠<hi>感猶荷也魏文</hi>
<hi>帝書曰嘉貺益腆</hi>發篇雖温麗無乃違其情<hi>西都賦曰啓發篇章漢書曰司馬相</hi>
<hi>如作賦甚𢎞麗温雅廣雅曰違背也</hi>
　　贈張華一首<hi>五言</hi>
　　　何敬祖<lb/>
四時更代謝懸象迭巻舒<hi>孫卿子曰日月遞照四時代御淮南子曰二者代謝舛馳</hi>
<pb n="KR4h0002_WYG_024-15a"/>
<hi>周易曰懸象著明莫大乎日月淮南子曰隂陽嬴縮巻舒淪於不測</hi>暮春忽復來和風與<lb/>
節俱<hi>論語曰暮春者春服既成毛詩曰習習谷風毛萇詩曰習習和舒之貌楊泉物理論曰春氣臑其風</hi>
<hi>温和</hi>俯臨清泉涌仰觀嘉木敷<hi>西都賦曰嘉木樹庭</hi>周旋我陋圃西<lb/>
瞻廣武廬<hi>臧榮緒晉書曰呉滅封張華廣武侯左氏傳太史克曰奉以周旋</hi>既貴不忘<lb/>
儉處有能存無<hi>毛萇詩傳曰有謂冨無謂貧</hi>鎮俗在簡約樹塞焉足<lb/>
摹<hi>周易曰簡則易從廣雅曰約儉也論語曰或問管仲知禮乎孔子曰邦君樹塞門管氏亦樹塞門</hi>在<lb/>
昔同班司今者並園墟<hi>同班司己見張華荅詩</hi>私願偕黄髪逍遙<lb/>
綜琴書<hi>黃髪己見上王肅周易注曰綜理暢事也劉歆遂初賦曰玩琴書以條</hi>舉爵茂隂下<lb/>
<pb n="KR4h0002_WYG_024-15b"/>
攜手共躊蹰<hi>韓詩曰搔首躊蹰薛君曰躊蹰躑躅也</hi>奚用遺形骸忘筌在<lb/>
得魚<hi>莊子曰申徒兀者謂子産曰吾與夫子遊十有九年矣而未曽知吾兀者也今子與我遊於形骸之</hi>
<hi>内子索我於形骸之外不亦過乎得魚忘筌己見上文</hi>
　　贈馮文熊遷斥丘令一首<hi>四言晉百官名曰外兵郎馮文羆集云文熊為</hi>
　　　<hi>太子洗馬遷斥丘令贈以此詩闞駰十三州記曰斥丘縣在魏郡東八十里</hi>
　　　陸士衡<lb/>
於皇聖世時文惟晉<hi>毛詩曰於皇時周周禮栗氏量銘曰時文思索鄭𤣥曰言是文徳之</hi>
<hi>君思求可以為人立法也</hi>受命自天奄有黎獻<hi>謂武帝也毛詩曰有命自天生我文王又</hi>
<pb n="KR4h0002_WYG_024-16a"/>
<hi>曰奄有四方毛萇曰奄大也尚書曰萬邦黎獻共惟帝臣孔安國曰黎衆也獻賢也</hi>閶闔既闢承<lb/>
華再建<hi>謂惠帝也晉宮閣名曰洛陽城閶闔門陸機洛陽記曰太子宮在大宫東薄室門外中有承華</hi>
<hi>門再建謂立愍懐太子國儲對閶闔故謂之再也</hi>明明在上有集惟彦<hi>其一毛詩曰明</hi>
<hi>明在下赫赫在上</hi>奕奕馮生哲問允廸<hi>方言曰自關而西凡美容謂之奕奕尚書曰允</hi>
<hi>廸厥徳謨明弼諧孔安國曰廸蹈也言信蹈行古人之徳</hi>天保定子靡徳不鑠<hi>毛詩曰天</hi>
<hi>保定爾亦孔之固劇秦美新曰鑠徳懿和之風爾雅曰鑠美也</hi>邁心𤣥曠矯志崇邈<hi>爾雅</hi>
<hi>曰邁行也王逸楚詞注曰矯舉也爾雅曰崇高也</hi>遵彼承華其容灼灼<hi>其二毛詩曰桃之夭</hi>
<hi>夭灼灼其華</hi>嗟我人斯戢翼江潭<hi>毛詩嗟我懐人又曰彼何人斯又曰鴛鴦在梁戢其</hi>
<pb n="KR4h0002_WYG_024-16b"/>
<hi>左翼楚辭曰遊于江潭</hi>有命集止翻飛自南<hi>周易曰大君有命毛詩曰有命既集又曰</hi>
<hi>翻飛惟鳥又曰凱風自南</hi>出自幽谷及爾同林<hi>謂俱為洗馬也臧榮緒晉書曰楊駿誅徴</hi>
<hi>機為太子洗馬毛詩曰出自幽谷遷于喬木</hi>雙情交暎遺物識心<hi>其三暎猶照也</hi>人<lb/>
亦有言交道實難<hi>毛詩曰人亦有言靡哲不愚漢書曰蕭育與朱博後有隙故世以交為難</hi>
<hi>也</hi>有頍者弁千載一彈<hi>毛詩曰有頍者弁實惟伊何毛萇曰頍弁皃也弁皮弁也彈冠</hi>
<hi>己見上文杜預左氏傳注曰弁亦冠也故道言之頍丘蕊切與跬同音</hi>今我與子曠世齊<lb/>
歡<hi>言我及子雖與王貢曠世而實齊其歡也范曄後漢班固議曰以漢興已來曠世歴年廣雅曰曠逺也</hi>
利斷金石氣惠秋蘭<hi>其四周易曰二人同心其利斷金同心之言其臭如蘭</hi>羣黎<lb/>
<pb n="KR4h0002_WYG_024-17a"/>
未綏帝用勤止<hi>毛詩曰羣黎百姓長楊賦曰羣黎為之不康毛詩曰文王既勤止我應受之</hi>
我求明徳肆于百里<hi>毛詩曰我求懿徳肆于時夏鄭𤣥曰肆陳也陳其功烈也漢書曰縣</hi>
<hi>大率百里其人稠則盛稀則曠也</hi>僉曰爾諧俾民是紀<hi>尚書僉曰垂哉帝曰汝諧毛詩</hi>
<hi>曰四方是維俾民不迷鄭𤣥毛詩箋曰以網罟喻為政理之為紀也</hi>乃眷北徂對揚帝祉<lb/>
<hi>其五毛詩曰乃眷西顧又曰對揚王休又曰既受帝祉施于孫子</hi>疇昔之游好合纒綿<lb/>
<hi>左氏傳羊斟曰疇昔之羊子為政毛詩曰妻子好合張升與任彦堅書曰纏綿恩好庶蹈高蹤</hi>借曰未<lb/>
洽亦既三年<hi>毛詩曰借曰未知亦既抱子</hi>居陪華幄出從朱輪<hi>應璩與趙</hi>
<hi>叔潜書入侍華幄出典禁闈司馬彪續漢書曰皇太子安車朱班輪</hi>方驥齊鑣比迹同塵<lb/>
<pb n="KR4h0002_WYG_024-17b"/>
<hi>其六鄭𤣥禮儀注曰方併也南都賦曰騄驥齊鑣范曄後漢書曰孔融薦謝該曰該實卓然比迹前列老子曰</hi>
<hi>和其光同其塵</hi>之子既命四牡項領<hi>毛詩曰駕彼四牡四牡項領</hi>遵塗逺蹈<lb/>
騰軌高騁<hi>四子講徳諭曰未若遵塗之疾也鄭𤣥考功記注曰軌猶轍也</hi>慶雲扶質清<lb/>
風承景<hi>廣雅曰質軀也</hi>嗟我懐人其邁惟永<hi>其七毛詩曰嗟我懐人毛萇曰懐思</hi>
<hi>也</hi>否泰茍殊窮達有違<hi>否泰周易二卦名也列子西門子謂北宮子曰汝造事而窮予</hi>
<hi>造事而達此厚薄之驗與賈逵國語注曰違異也</hi>及子春華後爾秋暉<hi>言否泰殊流窮</hi>
<hi>達異轍今雖及爾春華之美終當後爾秋暉之盛也春華喻少年秋華喻老成蘇武詩曰努力愛春華</hi>逝<lb/>
將去我陟彼朔垂<hi>逝將去汝己見上文毛詩曰陟彼高岡朔垂斥丘也爾雅曰朔北方也説</hi>
<pb n="KR4h0002_WYG_024-18a"/>
<hi>文曰垂逺邊也</hi>非子之念心孰為悲<hi>其八</hi>
　　答賈長淵一首<hi>四言并序正隱晉書曰魯公賈謐字長淵</hi>
　　　陸士衡<lb/>
余昔為太子洗馬<hi>漢書曰太子屬官有洗馬如淳曰前驅也先或作洗</hi>賈長淵以<lb/>
散騎侍東宫積年<hi>高誘呂氏春秋注曰東宫太子所居詩曰東宮之妹</hi>余出補呉<lb/>
王郎中令<hi>臧榮緒晉書曰呉王晏字平度武帝第二十三子封呉又曰呉王出鎮淮南以機為郎中</hi>
<hi>令也</hi>元康六年入為尚書郎<hi>臧榮緒晉書曰機為尚書中兵部</hi>魯公贈詩<lb/>
一篇作此詩答之云爾<lb/>
<pb n="KR4h0002_WYG_024-18b"/>
伊昔有皇肇濟黎蒸<hi>爾雅曰伊惟也郭璞曰發語辭也詩曰有皇上帝毛萇曰皇君也封</hi>
<hi>禪書曰覺悟黎蒸</hi>先天創物景命是膺<hi>周易曰先天而天弗違周禮曰智者創物毛詩</hi>
<hi>曰君子萬年景命有僕毛萇曰僕附也毛詩曰戎狄是膺毛萇曰膺當也</hi>降及羣后迭毁迭<lb/>
興<hi>史記太史公曰遞興遞廢能者用事小雅曰遞迭更也</hi>邈矣終古崇替有徴<hi>其一</hi>
<hi>楚詞曰春蘭兮秋菊長無絶兮終古國語藍尹亹謂子西曰吾聞君子唯獨居思念前世之崇替於是乎有歎</hi>
<hi>韋昭曰崇終也替廢也左氏傳曰君子之言信而有徴</hi>在漢之季皇綱幅裂<hi>韋昭曰國</hi>
<hi>語注曰季末也皇綱以綱為喻也答賔戲曰廓帝紘恢皇綱毛萇詩傳曰張之曰綱魏志崔琰曰今天下分崩</hi>
<hi>九州幅裂</hi>大辰匿暉金虎曜質<hi>漢書曰東方蒼龍房心心為明堂大星天王爾雅曰大辰</hi>
<pb n="KR4h0002_WYG_024-19a"/>
<hi>房心尾也石氏星經曰昴者西方白虎之宿也太白者金之精太白入昴金虎相薄主有兵亂</hi>雄臣馳<lb/>
騖義夫赴節<hi>解嘲曰世亂則聖哲馳騖而不足</hi>釋位揮戈言謀王室<hi>其二</hi>
<hi>左氏傳王子朝告于諸侯曰居王于彘諸侯釋王以聞王政説文曰揮奮也左氏傳曰㑹于洮謀王室也</hi>王<lb/>
室之亂靡邦不泯<hi>毛詩曰亂生不夷靡國不泯毛萇曰泯滅也</hi>如彼墜景曾<lb/>
不可振<hi>丁徳禮寡婦賦曰日亹亹以西墜説文曰振舉也</hi>乃眷三哲俾乂斯民<lb/>
<hi>三哲劉備孫權曹操也尚書帝曰下民其咨有有俾乂孔安國曰乂治也</hi>啓土綏難改物承<lb/>
天<hi>其三尚書曰建邦啓土國語王謂晉侯曰叔父若能更姓改物以創天下禮記明堂隂陽録曰王者承天</hi>
<hi>統物也</hi>爰兹有魏即宮天邑<hi>禮記孔悝鼎銘曰即宮于宗周尚書曰周公曰肆于敢求</hi>
<pb n="KR4h0002_WYG_024-19b"/>
<hi>爾于天邑</hi>呉實龍飛劉亦岳立<hi>東京賦曰乃龍飛白水</hi>干戈載掦爼豆<lb/>
載戢<hi>毛詩曰載戢干戈毛萇曰戢聚也論語孔子曰爼豆之事則嘗聞之矣</hi>民勞師興國<lb/>
玩凱入<hi>其四毛詩曰民亦勞止玩與翫古字通周禮師有功則凱樂</hi>天厭霸徳黄祚<lb/>
告釁<hi>左氏傳鄭伯曰天而既厭周徳矣干寶摉神記曰魏惟五徳之運以土承漢春秋保乾圖曰漢以魏</hi>
<hi>徴黄精接期天下歸高賈逵國語注曰釁兆也言禍有兆</hi>獄訟違魏謳歌適晉<hi>孟子萬章</hi>
<hi>曰堯以天下與舜有諸孟子曰否不然天與之堯崩三年之䘮畢舜讓避丹朱于南河之南天下朝覲獄訟者</hi>
<hi>不之堯之子而之舜謳歌者不謳歌堯之子而謳歌舜舜曰天也夫而後歸中國踐天子之位焉</hi>陳留<lb/>
歸蕃我皇登禪<hi>魏志曰陳留王諱奐字景明武帝孫燕王宇子也奉皇帝璽綬䇿禪位于晉嗣</hi>
<pb n="KR4h0002_WYG_024-20a"/>
<hi>王魏世譜曰封帝謂陳留王</hi>庸岷稽顙三江改獻<hi>其五庸岷蜀境也庸國名也岷山名</hi>
<hi>也禮記孔子曰拜而後稽顙三江呉境也尚書曰三江既入</hi>赫矣隆晉奄宅率土<hi>曹府</hi>
<hi>君陳竇誄曰赫奕陳君毛詩曰宅殷土芒芒又曰率土之濱</hi>對揚天人有秩斯祜<hi>對掦</hi>
<hi>己見上文司馬相如封禪文曰天人之際已交毛詩曰嗟嗟烈祖有秩斯祜爾雅曰祜福也</hi>惟公太宰<lb/>
光翼二祖<hi>臧榮緒晉書曰晉太祖為大將軍以賈充為司馬右長史及世祖受禪轉太宰左氏傳康</hi>
<hi>王論晉范㑹曰宜夫子之光輔五君</hi>誕育洪冑纂戎于魯<hi>其六臧榮緒晉書曰謐父韓壽</hi>
<hi>河南尹母賈充少女也充平生不議立後充後妻郭槐輙以外孫韓謐為黎民子襲封槐自表陳是充遺意也</hi>
<hi>帝許之以謐為魯公毛詩曰誕彌厥月毛萇曰誕大也鄭𤣥曰大矣后稷之在其母終人道十月而生毛詩曰</hi>
<pb n="KR4h0002_WYG_024-20b"/>
<hi>纉戎祖考鄭𤣥曰戎汝也毛詩曰俾侯于魯</hi>東朝既建淑問峩峩<hi>謂愍懐太子也毛詩</hi>
<hi>曰淑問如臯陶</hi>我求明徳濟同以和<hi>毛詩曰我求懿徳己見上文</hi>魯公戾止<lb/>
衮服委蛇<hi>毛詩曰魯侯戾止爾雅曰戾至周禮曰三公自衮冕而下毛詩曰退食自公委蛇委蛇</hi>
思媚皇儲高步承華<hi>其十王隱晉書謐以賈后之妹子數入宫與懐愍處毛詩曰思媚周</hi>
<hi>姜又曰媚于天子漢書疏廣曰太子國儲嗣君承華己見上文</hi>昔我逮兹時惟下僚<hi>下僚</hi>
<hi>謂洗馬也</hi>及子棲遲同林異條<hi>俱在東宮故曰同林而貴賤殊隔故曰異條毛詩曰或棲</hi>
<hi>遲偃仰</hi>年殊志比服舛義稠<hi>服章服也尊卑殊制故曰舛也説文曰稠多也</hi>游跨<lb/>
三春情固二秋<hi>其八</hi>祗承皇命出納無違<hi>尚書曰祗承于帝論語曰樊遲</hi>
<pb n="KR4h0002_WYG_024-21a"/>
<hi>問孝子曰無違</hi>往踐蕃朝來步紫微<hi>蕃朝呉也紫微至尊所居謂為尚書郎</hi>升降<lb/>
祕閣我服載暉<hi>謝承後漢書曰謝承父嬰為尚書侍郎毎讀高祖及光武之後將相名臣䇿文</hi>
<hi>通訓條在南宫祕于省閣唯臺郎升複道取急因得開覽序云入為尚書郎作此詩然祕閣即尚書省也</hi>孰<lb/>
云匪懼仰肅明威<hi>其九尚書曰我有周祐命將大明威</hi>分索則易攜手實<lb/>
難<hi>鄭𤣥禮記注曰索散也</hi>念昔良遊兹焉永歎<hi>劉慎黎陽山賦曰良遊未厭白石潛</hi>
<hi>暉毛詩曰兹之永歎</hi>公之云感貽此音翰<hi>應劭漢書注曰云有也韋昭曰翰筆也</hi>蔚<lb/>
彼高藻如玉之闌<hi>其十蔚文貌周易曰君子豹變其文蔚也楚詞曰文彩耀於玉石王逸曰</hi>
<hi>言發文舒詞爛然成章如玉石之有文彩也闌力旦切協韵力丹切</hi>惟漢有木曾不踰境<lb/>
<pb n="KR4h0002_WYG_024-21b"/>
惟南有金萬邦作詠<hi>木謂橙也賈謐贈詩云在南稱柑度北則橙故答以此言木度北而</hi>
<hi>變質故不可以踰境金百鍊而不銷故萬邦作詠賈戒之以木而陸自朂以金也穀梁傳曰婦人既嫁不踰境</hi>
<hi>毛詩曰大賂南金</hi>民之胥好狂狷厲聖<hi>爾雅曰胥相也謂相戒朂以所好尚也論語子</hi>
<hi>曰不得中行而與之必也狂狷乎狂者進取狷者有所不為也書曰惟聖罔念作狂惟狂克念作聖説文曰厲</hi>
<hi>石也言人之自朂若金之受厲</hi>儀刑在昔予聞子命<hi>其十一毛詩曰儀刑文王萬邦作孚</hi>
<hi>左氏傳晉克曰臣聞命矣</hi>
　　於承明作與士龍一首<hi>五言集云與士龍於承明亭作</hi>
　　　陸士衡<lb/>
<pb n="KR4h0002_WYG_024-22a"/>
牽世嬰時網駕言逺徂征<hi>鄒陽上書曰豈拘於俗牽於世曹子建責躬詩曰舉挂時</hi>
<hi>網毛詩曰駕言徂東</hi>飲餞豈異族親戚弟與兄<hi>毛詩曰飲餞于禰又曰豈異伊人兄</hi>
<hi>弟匪他</hi>婉孌居人思紆鬱遊子情<hi>方言曰倇歡也倇與婉同古字通説文曰孌慕</hi>
<hi>也班固漢書述哀紀曰婉孌董公惟亮天工紆鬱己見上文</hi>明發遺安寐寤言涕交<lb/>
纓<hi>毛詩曰明發不寐又曰獨寐寤言淮南子曰雍門子以琴見孟嘗君涕流霑纓</hi>分塗長林側<lb/>
揮袂萬始亭佇眄要遐景傾耳玩餘聲<hi>家語孔子曰傾耳而聽之不可</hi>
<hi>得而聞杜預左氏傳注曰翫貪也</hi>南歸憩永安北邁頓承明<hi>毛萇詩傳曰憩息也</hi>
<hi>頓止舍也</hi>永安有昨軌承明子棄予<hi>毛詩曰棄予如遺</hi>俯仰悲林薄<lb/>
<pb n="KR4h0002_WYG_024-22b"/>
慷慨含辛楚<hi>范曄後漢書劉瑜上書曰竊為辛楚泣血連如楚猶痛也</hi>懐往歡絶端<lb/>
悼來憂成緒<hi>言和悦纔往歡已絶端哀悼暫來憂便成緒毛萇詩傳曰懐和也楚辭曰欲寂寞而</hi>
<hi>絶端方言曰悼哀也</hi>感别慘舒翮思歸樂遵渚<hi>舒翮謂鵠遵渚謂鴻言感别之情慘</hi>
<hi>于舒翮之飛鵠思歸之志樂于遵渚之征鴻也蘇武詩渚曰黄鵠一逺别酈炎詩曰舒吾凌霄羽毛詩曰鴻飛遵</hi>
　　贈尚書郎顧彦先二首<hi>五言王隱晉書曰顧榮字彦先呉人也為尚書郎</hi>
　　　陸士衡<lb/>
大火貞朱光積陽熈自南<hi>爾雅曰大火謂之大辰郭璞曰大火心也在中最明故時</hi>
<hi>候主之也孔安國尚書傳曰貞正也朱光朱明也爾雅曰夏為朱明尚書曰日永星火以正仲夏淮南子曰積</hi>
<pb n="KR4h0002_WYG_024-23a"/>
<hi>陽之熱氣生火火氣之精者為日爾雅曰熈興也續漢書曰日行南陸謂之夏也</hi>望舒離金虎<lb/>
屏翳吐重隂<hi>言月離畢天將雨也楚詞曰前望舒使先驅王逸曰望舒月御也漢書曰西方金也</hi>
<hi>尚書考靈耀曰西方秋虎漢書曰參白虎三星又曰觜觽為虎首孔安國尚書傳曰昴白虎中星然西方七星</hi>
<hi>畢昴之屬俱白虎也毛詩曰月離于畢俾滂沱矣楚辭曰屏翳起雨王逸曰屏翳雨師名也曹子建贈王粲詩</hi>
<hi>曰重隂潤萬物也</hi>凄風迕時序苦雨遂成霖<hi>左氏傳申豐曰春無淒風秋無苦雨</hi>
<hi>杜預曰苦雨為人所患苦也小雅曰迕犯也莊子曰隂陽四時運行各得其序</hi>朝遊忘輕羽夕<lb/>
息憶重衾<hi>輕羽謂扇也傅毅有羽扇賦衾己見上文</hi>感物百憂生纏綿自相<lb/>
尋<hi>百憂纒綿並己見上文</hi>與子隔蕭墻蕭墻隔且深<hi>論語子曰吾恐季孫之憂</hi>
<pb n="KR4h0002_WYG_024-23b"/>
<hi>在蕭墻之内也</hi>形影曠不接所託聲與音音聲日夜濶何用慰<lb/>
吾心<hi>毛詩曰仲山甫永懐以慰其心</hi>
朝遊遊層城夕息旋直廬<hi>張晏漢書注曰直宿曰廬也</hi>迅雷中宵激<lb/>
驚電光夜舒<hi>論語曰迅雷風烈必變楚詞曰凌驚雷軼駭電兮</hi>𤣥雲拖朱閣振<lb/>
風薄綺疏<hi>説文曰拖曵也徒可切鄭𤣥禮記注曰振動也風以動物故謂之振孔安國尚書傳曰薄</hi>
<hi>廹也李尤東觀銘曰房闥内布綺疏外陳是謂東觀書籍林淵</hi>豐注溢脩霤潢潦浸階<lb/>
除<hi>王逸楚辭注曰霤屋宇也説文曰潦雨水也又曰除殿階也</hi>停隂結不解通衢化<lb/>
為渠沉稼湮梁頴流民泝荆徐<hi>廣雅曰湮没也梁穎二地名也毛萇詩傳曰泝</hi>
<pb n="KR4h0002_WYG_024-24a"/>
<hi>向也荆徐二州名也</hi>眷言懐桑梓無乃將為魚<hi>毛詩曰眷言顧之又曰惟桑與梓必</hi>
<hi>㳟敬止左氏傳曰天王使劉定公勞趙孟館於雒汭劉子曰美哉禹功明徳逺矣微禹吾其魚乎</hi>
　　贈顧交阯公真一首<hi>五言晉百官名曰交州刺史顧祕字公真</hi>
　　　陸士衡<lb/>
顧侯體明徳清風肅已邁<hi>周易曰君子體仁足以長人鄭𤣥曰體生也尚書曰先王</hi>
<hi>既勤用明徳胡廣書曰建鴻徳流清風</hi>發迹翼藩后改授撫南裔<hi>藩后呉王也顧</hi>
<hi>氏譜曰祕為呉王郎中令南裔謂交阯也解嘲曰驃騎發迹於祁連蔡邕陳球碑曰逺鎮南裔近撫侯服鄭𤣥</hi>
<hi>周禮注曰撫安也</hi>伐鼓五嶺表揚旌萬里外<hi>漢書曰秦北為長城之役南有五嶺</hi>
<pb n="KR4h0002_WYG_024-24b"/>
<hi>之戍裴淵廣州記五嶺云大庾始安臨賀桂陽掲陽漢書劉向上疏曰甘延壽懸旌萬里之外</hi>逺績不<lb/>
辭小立徳不在大<hi>左氏傳劉子謂趙孟曰子盍亦逺績禹功而大庇民焉又穆叔曰太上有</hi>
<hi>立徳其次立功</hi>高山安足凌巨海猶縈帶<hi>古辯異博遊曰衆星累累如連貝江河四</hi>
<hi>海如衣帶</hi>惆悵瞻飛駕引領望歸斾<hi>楚辭曰惆悵兮而私自憐左氏傳穆叔謂晉侯</hi>
<hi>曰引領西望曰庶幾乎</hi>
　　贈從兄車騎一首<hi>五言集云陸士光</hi>
　　　陸士衡<lb/>
孤獸思故藪離鳥悲舊林<hi>周禮曰藪牧養蕃鳥獸鄭𤣥曰澤無水曰藪</hi>翩翩<lb/>
<pb n="KR4h0002_WYG_024-25a"/>
遊宦子辛苦誰為心<hi>漢書薄昭與淮南書曰曰遊宦事人</hi>髣髴谷水陽婉<lb/>
孌崐山陰<hi>楚辭曰時髣髴以遙見陸道瞻呉地記曰海鹽縣東北二百里有長谷昔陸遜陸凱居此</hi>
<hi>谷東二十里有崐山父祖葬焉榖梁傳曰水北曰陽婉孌己見上文</hi>營魄懐兹土精爽若<lb/>
飛沉<hi>老子曰載營魄抱一能無離乎鍾㑹曰載辭也經䕶為營形氣為魄為魄經䕶其形氣使之長存也</hi>
<hi>論語子曰小人懐土左氏傳樂祁曰心之精爽是謂魂魄</hi>寤寐靡安豫願言思所欽<lb/>
<hi>東京賦曰膺多福以安念毛詩曰願言思子嵇康贈秀才詩曰思我所欽</hi>感彼歸塗艱使我<lb/>
怨慕心<hi>孟子萬章問曰舜往于田曰號泣於旻天何為其號泣也孟子曰怨慕也集本云歸塗順也</hi>
安得忘歸草言樹背與衿<hi>韓詩曰焉得諼草言樹之背然衿猶前也</hi>斯言豈<lb/>
<pb n="KR4h0002_WYG_024-25b"/>
虚作思鳥有悲音<lb/>
　　答張士然一首<hi>五言孫盛晉陽秋曰張悛字士然少以文章與陸機友善悛七全切</hi>
　　　陸士衡<lb/>
絜身躋祕閣祕閣峻且𤣥<hi>四子講徳論曰絜身修思吊魏武曰機出補著作遊乎祕</hi>
<hi>閣然祕書省亦為祕閣説文曰𤣥幽逺也謂祕閣之幽逺也</hi>終朝理文案薄暮不遑<lb/>
瞑<hi>毛詩曰不遑假寐瞑古眠字</hi>駕言廵明祀致敬在祈年<hi>駕言己見上文毛詩</hi>
<hi>曰敬祭明祀禮記曰拜至所以致敬也毛詩曰祁年孔夙鄭𤣥曰我祈豐年甚早也</hi>逍遙春王圃<lb/>
躑䠱千畝田<hi>晉宫閣銘曰洛陽宮有春王園躑䠱與蹢䠱同禮記曰天子為籍田千畝</hi>回渠<lb/>
<pb n="KR4h0002_WYG_024-26a"/>
繞曲陌通波扶直阡<hi>風俗通曰南北曰阡東西曰陌</hi>嘉榖垂重頴芳樹<lb/>
發華顛<hi>尚書曰農殖嘉榖廣雅曰顛未也</hi>余固水鄉士總轡臨清淵<hi>水鄉</hi>
<hi>謂呉也漢書曰武功中水鄉人三舍墊為池家語孔子曰善御者正身以總轡</hi>戚戚多逺念行<lb/>
行遂成篇<hi>楚辭曰居戚戚而不解</hi>
　　為顧彦先贈婦二首<hi>五言集云為令彦先作今云顧彦先誤也且此上篇贈婦</hi>
　　　<hi>下篇答而俱云贈婦又誤也</hi>
　　　陸士衡<lb/>
辭家逺行遊悠悠三千里<hi>鸚鵡賦曰女辭家而適人蔡琰詩曰悠悠三千里何時復</hi>
<pb n="KR4h0002_WYG_024-26b"/>
<hi>來㑹</hi>京洛多風塵素衣化為緇<hi>毛萇詩傳曰緇黒也</hi>修身悼憂苦感<lb/>
念同懐子<hi>孟子曰古之人不得志修身見於世列子曰卑辱則憂苦</hi>隆思亂心曲沉<lb/>
歡滯不起<hi>薛君韓詩章句曰時風又且暴使已思益隆毛詩曰亂我心曲</hi>歡沉難尅興<lb/>
心亂誰為理願假歸鴻翼翻飛㳺江汜<hi>魏文帝喜霽賦曰思寄身於鴻鸞舉</hi>
<hi>六翻而輕飛毛詩曰江有汜</hi>
東南有思婦長歎充幽闥<hi>曹子建七哀詩曰上有愁思婦悲歎有餘哀西京賦曰重</hi>
<hi>閨幽闥</hi>借問歎何為佳人𦕈天末<hi>西京賦曰眇天末以逺期</hi>遊宦久不<lb/>
歸山川修且濶<hi>遊宦己見上文</hi>形影參商乖音<graphic n="KR1178" url="https://raw.githubusercontent.com/kanripo/KR-Gaiji/master/images/KR1178.png" mimeType="image/png"/>曠不達<hi>左氏傳子</hi>
<pb n="KR4h0002_WYG_024-27a"/>
<hi>産曰昔高辛氏有二子伯曰閼伯季曰實沉居曠林不相能日尋干戈以相征討后帝不臧遷閼伯于商丘主</hi>
<hi>辰啇人是因故辰為商星遷實沉于大夏主參唐人是因以服事夏商其季世曰唐叔故參為晉星法言曰吾</hi>
<hi>不睹參辰之相比也音息音問消息也廣雅曰曠久也</hi>離合非有常譬彼弦與筈<lb/>
<hi>呂氏春秋曰夫萬物成則毁合則離離則復合合則復離劉熈釋名曰矢末曰筈筈㑹也與弦㑹同</hi>願保<lb/>
金石軀慰妾長饑渴<hi>金石己見上文李陵贈蘇武詩曰思得瓊樹枝以解長饑渴</hi>
　　贈馮文熊一首<hi>五言</hi>
　　　陸士衡<lb/>
昔與二三子遊息承華南<hi>二三子及承華己見上文</hi>拊翼同枝條翻<lb/>
<pb n="KR4h0002_WYG_024-27b"/>
飛各異尋<hi>班固漢書曰撫翼俱起</hi>茍無凌風翮徘徊守故林<hi>莊子曰鵲</hi>
<hi>巢於高榆之巔巢折凌風而起</hi>慷慨誰為感願言懐所欽<hi>所欽己見上文</hi>發軫<lb/>
清洛汭驅馬大河陰<hi>尚書曰東至于洛汭孔安國曰水北曰汭榖梁傳曰水南曰陰</hi>佇<lb/>
立望朔塗悠悠迥且深<hi>馮在斥丘故云朔塗毛詩曰佇立以泣王粲贈士孫文始詩曰</hi>
<hi>雖則固城邈其迥深</hi>分索古所悲志士多苦心<hi>古詩曰晨風懐苦心</hi>悲情臨<lb/>
川結苦言隨風呤<hi>張平子書曰酸者不能不苦於言</hi>愧無雜佩贈良訊<lb/>
代兼金<hi>毛詩曰知子之來之雜佩以贈之孟子曰齊王餽兼金一百而不受趙岐曰兼金其價兼倍於</hi>
<hi>常者</hi>夫子茂逺猷款誠寄惠音<hi>尚書曰逺爾猷秦嘉贈婦詩曰何用敘我心遺思致</hi>
<pb n="KR4h0002_WYG_024-28a"/>
<hi>款誠好色賦曰絜齋俟兮惠音聲</hi>
　　贈弟士龍一首<hi>五言</hi>
　　　陸士衡<lb/>
行矣怨路長惄焉傷别促<hi>論語曰君命召不俟駕行矣曹子建贈白馬王詩曰怨彼</hi>
<hi>東路長詩曰我心憂傷惄焉如擣方言曰溺憂也自關而西秦晉之間或曰惄並奴的切曹子建送應氏詩曰</hi>
<hi>别促㑹日長</hi>指途悲有餘臨觴歡不足我若西流水子為東<lb/>
跱岳<hi>言已逝如西流之不息雲止類東岳之不移也</hi>慷慨逝言感徘徊居情育<lb/>
<hi>逝機自謂也居謂雲也言慷慨不平逝者之言多感徘徊興戀居者之志彌生</hi>安得攜手俱契<lb/>
<pb n="KR4h0002_WYG_024-28b"/>
濶成騑服<hi>毛詩曰生死契濶與子成説又曰攜手同行毛萇曰契濶懃苦也説文曰騑驂傍馬也鄭</hi>
<hi>𤣥毛詩箋曰兩服中央夾轅也</hi>
　　為賈謐作贈陸機一首<hi>四言</hi>
　　　潘安仁<lb/>
肇自初創二儀烟煴<hi>周易曰易有太極是生兩儀王肅曰雨儀天地也易曰天地絪緼萬</hi>
<hi>物化醇</hi>粤有生民伏羲始君結繩闡化八象成文<hi>劇秦美新曰爰</hi>
<hi>初生民周易曰上古結繩而治後世聖人易之以書契又曰古者包犧氏之王天下也始作八卦以通神明之</hi>
<hi>徳以類萬物之情包犧即伏羲也聲類曰闡大開也</hi>芒芒九有區域以分<hi>其一左氏傳魏</hi>
<pb n="KR4h0002_WYG_024-29a"/>
<hi>絳曰虞人之箴曰芒芒禹迹畫為九州杜預曰芒芒逺貌也毛詩曰方命厥后奄有九有毛萇曰九有九州也</hi>
神農更王軒轅承紀<hi>史記曰軒轅為天子代神農氏是為黄帝順天地之紀家語孔子曰</hi>
<hi>古之王者易代改號取法五行五行更王終始相生也</hi>畫野離疆爰封衆子<hi>漢書曰昔</hi>
<hi>在黄帝畫野分州得百里之國萬區史記曰黄帝二十五子得其姓者一十四人</hi>夏殷既襲宗<lb/>
周繼祀<hi>楚辭曰思堯舜兮襲與毛詩曰赫赫宗周</hi>綿綿𤓰瓞六國互峙<hi>其二毛詩</hi>
<hi>曰綿綿𤓰瓞民之初生自土沮漆六國謂韓燕趙魏齊楚也</hi>强秦兼并吞滅四隅<hi>史記</hi>
<hi>曰秦始皇初并天下班固漢書述曰孝武行師吞滅海隅淮南子曰經營四隅還反於樞高誘曰隅猶方也</hi>
子嬰靣櫬漢祖膺符<hi>子膺漢祖並己見上文左氏傳曰楚子圍許許僖公見楚子於武城</hi>
<pb n="KR4h0002_WYG_024-29b"/>
<hi>面縛衘璧大夫衰絰士與櫬東京賦曰高祖膺録受圖曹植大魏篇曰大魏膺符</hi>靈獻微弱在<lb/>
湼則渝<hi>范曄後漢書曰孝靈皇帝諱宏肅宗𤣥孫也桓帝崩即皇帝位又曰孝獻皇帝諱協靈帝中子</hi>
<hi>也靈帝崩即皇帝位曾子曰沙在泥與之皆黑趙岐孟子章句曰白沙入泥不染自黑爾雅曰渝變也</hi>三<lb/>
雄鼎足孫啓南呉<hi>其三三雄即三國之主班固漢書述曰三雄是散漢書蒯通説韓信曰方</hi>
<hi>今足下三分天下鼎足而居</hi>南呉伊何僭號稱王<hi>呉志曰黄龍元年權即皇帝位春秋</hi>
<hi>命歴序曰呉楚駒勝僭號稱王駒景駒勝陳勝也字書曰僭假也</hi>大晉統天仁風遐揚<lb/>
<hi>謂武帝也周易曰大哉乾元萬物資始乃統天典引曰仁風翔于海表</hi>偽孫銜璧奉土歸<lb/>
疆<hi>偽孫謂皓也呉志曰孫皓字元宗和子也孫休薨皓立晉命王濬伐皓皓致書於濬濬受皓之降衘璧已</hi>
<pb n="KR4h0002_WYG_024-30a"/>
<hi>見上句</hi>婉婉長離凌江而翔<hi>其四長離喻機也楚辭曰駕八龍之婉婉漢書日長麗前</hi>
<hi>掞光耀明臣瓚曰長離靈鳥也離與麗古字通</hi>長離云誰咨爾陸生<hi>毛詩曰云誰之思又</hi>
<hi>曰咨爾殷商</hi>鶴鳴九臯猶載厥聲<hi>毛詩曰鶴鳴九臯聲問于天又曰厥聲載路</hi>况<lb/>
乃海隅播名上京<hi>海隅謂呉也尚書曰至於海隅范曄後漢書祖授謂袁紹曰將軍弱冠登</hi>
<hi>朝播名海内孔安國尚書傳曰播布也</hi>爰應旌招撫翼宰庭<hi>其五臧榮緒晉書曰太熈</hi>
<hi>末太傅楊駿辟機為祭酒孟子曰夫招士以旂大夫以旌撫翼己見上文宰謂駿也宰或為紫非也</hi>儲皇<lb/>
之選實簡惟良<hi>漢書疏廣曰太子師友必得天下英俊爾雅曰簡擇也尚書曰時惟良顯哉孔</hi>
<hi>安國曰是惟良臣則君顯明於世</hi>英英朱鸞來自南岡<hi>鸞亦喻穢也毛萇詩傳曰英鮮</hi>
<pb n="KR4h0002_WYG_024-30b"/>
<hi>明也王逸楚辭序曰蛇龍鸞鳯以託君子毛詩曰我來自東</hi>曜藻崇正𤣥冕丹裳<hi>謂為</hi>
<hi>洗馬也崇正太子之宮也臧榮緒晉書曰世祖以皇太子富於春秋初命講孝經於崇政殿周禮曰大夫𤣥冕</hi>
<hi>禮記曰君朱韠環濟要畧曰韠以象裳色</hi>如彼蘭蕙載採其芳<hi>其六</hi>藩岳作鎮<lb/>
輔我京室<hi>謂呉王也班固盧綰述曰綰自同門鎮我北疆毛詩曰大啓爾宇為周室輔</hi>旋反<lb/>
桑梓帝弟作弼<hi>桑梓己見上文作弼謂為呉王郎中令也</hi>或云國宦清塗攸<lb/>
失<hi>漢書曰武有淮南衡山之謀作左宦之律應劭曰人道尚左今舍天子而仕諸侯故謂之左宦</hi>吾子<lb/>
洗然恬淡自逸<hi>其七莊子曰庚桑子之始來也吾洒然異之鄭𤣥禮記注曰洒如肅敬也文子</hi>
<hi>曰靜漢恬淡説文曰淡安也徒敢切毛詩曰我不敢傚我友自逸陳太丘碑曰澹然自逸</hi>廊廟惟清<lb/>
<pb n="KR4h0002_WYG_024-31a"/>
俊乂是延<hi>史記曰賢人深謀於廊廟爾雅曰室有東西廂曰廊㨗為舍人曰殿有東西小堂也然廊</hi>
<hi>廟君之居臣朝覲之所故曰俊又是延也尚書曰俊乂在官鄭𤣥周禮注曰延進也</hi>擢應嘉舉自<lb/>
國而遷<hi>方言曰擢拔也</hi>齊轡羣龍光讚納言<hi>謂為尚書郎也揚雄河東賦曰建乾</hi>
<hi>坤之頁兆兮將悉統之以羣龍韋昭曰比羣賢也尚書帝曰龍命汝作納言應劭漢書注曰納言如今尚書官</hi>
<hi>機為郎故曰光讚也鄭𤣥周禮注曰讚佐也</hi>優遊省闥珥筆華軒<hi>其八毛詩曰優遊爾</hi>
<hi>休矣崔駰奏記竇憲曰珥筆持牘拜謁曹下韋昭漢書注曰檻殿上欄軒下板</hi>昔余與子繾綣<lb/>
東朝<hi>左氏傳臧昭伯曰繾綣從公無通外内也</hi>雖禮以賔情通友僚嬉娯絲<lb/>
竹撫鞞舞韶<hi>禮記曰絲竹樂之器也字林曰鞞小鼓也尚書曰蕭韶九成孔安國曰韶舜樂名</hi>
<pb n="KR4h0002_WYG_024-31b"/>
修日朗月攜手逍遙<hi>其九</hi>自我離羣二周于今<hi>禮記曰子夏曰吾離</hi>
<hi>羣索居毛詩曰自我不見于今三年</hi>雖簡其面分著情深<hi>孔安國尚書傳曰簡畧也袁紹</hi>
<hi>與公孫瓚書曰分著丹青</hi>子其超矣實慰我心<hi>毛詩曰實獲我心</hi>發言為詩<lb/>
俟望好音<hi>其十毛詩序曰在心為志發言為詩毛詩曰誰將西歸懐之好音</hi>欲崇其高<lb/>
必重其層<hi>郭璞曰山海經注曰層重也慈登切</hi>立徳之柄莫匪安恒<hi>周易曰謙</hi>
<hi>徳之柄也恒徳之固也</hi>在南稱甘度北則橙<hi>言甘以移植而易名恐人徙居而變節故</hi>
<hi>引以誡之淮南子曰江南橘樹之江北而化為橙博物志曰橘柚類甚多甘橙枳皆是</hi>崇子鋒頴<lb/>
不頹不崩<hi>其十一鄭𤣥禮記注曰崇猶尊也摰伯陵答司馬遷書曰有能者見鋒頴之秋毫毛詩曰</hi>
<pb n="KR4h0002_WYG_024-32a"/>
<hi>如南山之壽不騫不崩</hi>
　　贈陸機出為呉王郎中令一首<hi>四言</hi>
　　　潘正叔<hi>文章志曰潘尼字正叔少有清才初應州辟後以父老歸供養父終乃出仕位</hi>
　　　　<hi>終太常</hi>
東南之美曩惟延州<hi>爾雅曰東南之美者有㑹稽之竹箭焉左氏傳曰呉子使屈狐庸聘</hi>
<hi>于晉趙文子問焉曰延州來季子其果立乎杜預曰延州来季凡邑也</hi>顯允陸生於今尠<lb/>
儔<hi>毛詩曰顯允君子莫不令徳</hi>振鱗南海濯翼清流<hi>高堂賦曰振鱗奮翼應徳璉建</hi>
<hi>章臺集詩曰濯翼陵高梯</hi>婆娑翰林容與墳丘<hi>其一答賔戲曰婆娑乎術藝之塲長楊賦</hi>
<pb n="KR4h0002_WYG_024-32b"/>
<hi>曰借翰林以為主人左氏傳楚丘左史倚相趍過王曰是史也能讀三墳五典八索九丘</hi>玉以瑜潤<lb/>
隋以光融<hi>禮記孔子曰君子比徳於玉焉温潤而澤仁也瑜不揜瑕忠也鄭𤣥曰瑜其中間美者隋</hi>
<hi>隋珠己見上文杜預左氏傳注曰融朗也</hi>乃漸上京羽儀儲宮<hi>周易曰鴻漸于陸其羽可</hi>
<hi>以為儀吉</hi>玩爾清藻味爾芳風<hi>玩猶愛也禰衡顔子碑曰秀不實振芳風</hi>泳之彌<lb/>
廣挹之彌沖<hi>其二毛詩曰漢之廣矣泳之游之毛萇曰潛行為泳又曰挹<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>也老子曰大滿若沖</hi>
<hi>字書曰沖猶虚也</hi>崐山何有有瑤有珉<hi>新序晉平公嘆曰嗟乎安得賢士大夫與共此</hi>
<hi>樂舩人固桑對曰夫劍産於越珠産江漢玉産崐山此三寶皆無足而致今君茍好士則賢士至矣説文曰瑤</hi>
<hi>玉美者又曰珉石之美者</hi>及爾同僚具惟近臣<hi>臧榮緒晉書曰正叔元康初拜太子舍人</hi>
<pb n="KR4h0002_WYG_024-33a"/>
<hi>機仕東宮己見上文毛詩曰我雖異事及爾同僚東京賦曰具惟帝臣國語曰近臣盡規</hi>予涉素秋<lb/>
子登青春<hi>素秋喻老青春喻少也劉禎與臨淄侯書曰肅以素秋則落楚辭曰青春爰謝</hi>愧無<lb/>
老成厠彼日新<hi>其三毛詩曰雖無老成人尚有典刑周易曰大畜剛健篤實輝光日新其徳</hi>
祁祁大邦惟桑惟梓<hi>毛詩曰采蘩祁祁毛萇曰祁祁衆多也</hi>穆穆伊人南<lb/>
國之紀<hi>毛詩曰穆穆魯侯又曰所謂伊人又曰滔滔江漢南國之紀</hi>帝曰爾諧惟王<lb/>
卿士<hi>尚書帝曰爾諧</hi>俯僂從命奚恤奚喜<hi>其四左氏傳孟僖子召其大夫曰吾聞將</hi>
<hi>有達者曰孔丘聖人之後也其祖弗父何始有國而授厲公及正考父佐戴武宣三命兹㳟敬其鼎銘曰一命</hi>
<hi>而僂再命而傴三命而俯循墻而走莫余敢侮</hi>我車既巾我馬既秣<hi>周禮巾車下大夫二</hi>
<pb n="KR4h0002_WYG_024-33b"/>
<hi>人鄭𤣥曰巾猶衣也秣馬己見上文</hi>星陳夙駕載脂載轄<hi>尚書大傳八伯歌曰爛然星陳</hi>
<hi>毛詩曰星言夙駕説于桑田又曰載脂載轄還車言邁</hi>婉孌二宮徘徊殿闥醪澄<lb/>
莫饗孰慰饑渴<hi>其五淮南子曰酒澄而不飲孔叢子子思謂魯穆公曰君若饑渴待賢也</hi>昔<lb/>
子沗私貽我蕙蘭<hi>陸集有贈正叔詩</hi>今子徂東何以贈旃<hi>徂東謂適</hi>
<hi>呉也毛詩曰駕言徂東又曰何以贈之</hi>寸晷惟寶豈無璵璠<hi>淮南子曰聖人不貴尺之</hi>
<hi>璧而重寸之隂難得而易失也説文曰晷景也璵璠美玉也</hi>彼美陸生可與晤言<hi>其六</hi>
<hi>毛詩曰彼美叔姬可以晤言鄭𤣥曰晤猶對也</hi>
　　贈河陽一首<hi>五言</hi>
<pb n="KR4h0002_WYG_024-34a"/>
　　　潘正叔<lb/>
虙生化單父子竒莅東阿<hi>呂氏春秋曰虙子賤治亶父彈鳴琴身不下堂亶父治巫</hi>
<hi>馬期以戴星出入日夜不居以身親之而亶父亦治巫馬期以問於虙子虙子曰我之任人子之任力任力者</hi>
<hi>固勞任人者固逸説苑曰子竒年十八齊君使治阿既行齊君悔之遣使追者返曰子竒必能矣共載者皆白</hi>
<hi>首者也子竒至阿鑄庫兵以為耕器魏聞童子為君庫無兵倉無粟乃起兵擊之阿人父率子兄率弟以私兵</hi>
<hi>戰遂敗魏師</hi>桐鄉建遺烈武城播弦歌<hi>漢書曰朱邑字仲卿廬江人少時為舒桐</hi>
<hi>鄉嗇夫廉平不苛後為大司農病且死屬其子曰我故為桐鄉吏其人愛我必葬我桐鄉後世子孫奉我不如</hi>
<hi>桐鄉人及死其子葬之相鄉西郭外人果共立為邑起冢立祠祭至今不絶班固説東平王蒼曰遺烈著於無</hi>
<pb n="KR4h0002_WYG_024-34b"/>
<hi>窮論語曰子之武城聞弦歌之聲孔安國曰子游為武城宰</hi>逸驥騰夷路潛龍躍洪<lb/>
波<hi>驥龍喻岳也</hi>弱冠步鼎鉉既立宰三河<hi>岳早辟賈充府出為河陽令禮記曰</hi>
<hi>人生二十曰弱冠周易曰鼎金鉉鄭𤣥曰金鉉喻明道能舉君之官職也尚書注曰鼎三公象也論語曰三十</hi>
<hi>而立漢書東方朔書曰去三河之地止灞滻以西</hi>流聲馥秋蘭摛藻豔春華<hi>家語</hi>
<hi>孔子曰流聲後裔非唯學之所致耶楚辭曰秋蘭兮青青説文曰摛舒也摛藻春華己見上文</hi>徒美天<lb/>
姿茂豈謂人爵多<hi>風俗通曰太尉掾范傍天姿聰叡孟子曰有天爵有人爵仁義忠信樂善</hi>
<hi>不倦此天爵也公卿大夫此人爵也古之人修其天爵而人爵從之今之人修天爵以要人爵既得人爵而棄</hi>
<hi>天爵終亦亡矣</hi>
<pb n="KR4h0002_WYG_024-35a"/>
　　贈侍御史王元貺一首<hi>五言</hi>
　　　潘正叔<lb/>
崐山積瓊玉廣厦構衆材<hi>崐山出玉己見上文慎子曰廊廟之材非一木之枝</hi>遊<lb/>
鱗萃靈沼撫翼希天階<hi>遊鱗龍也毛萇詩傳曰萃集也毛詩曰王在靈沼楚辭曰攀天</hi>
<hi>階而下視</hi>膏蘭孰為銷濟治由賢能<hi>漢書曰龔遂卒有父老來弔曰薰以香自燒膏</hi>
<hi>以明自銷</hi>王侯厭崇禮廽迹清憲臺<hi>漢書上謂嚴助曰君厭承明之廬張孟陽魏都</hi>
<hi>賦注曰聽政殿左崇禮門漢官儀曰御史謂憲臺也</hi>蠖屈固小往龍翔廼大來<hi>周易</hi>
<hi>曰尺蠖之屈以求伸也龍蛇之蟄以存身也又曰泰小往大來吉郭璞方言注曰尺蠖又呼為步屈也於縛切</hi>
<pb n="KR4h0002_WYG_024-35b"/>
協心毗聖世畢力讚康哉<hi>尚書曰三后協心毛詩曰天子是毗鄭𤣥曰毗輔也呂氏</hi>
<hi>春秋曰百官有司之事畢力竭智矣尚書咎繇乃歌曰元首明哉股肱良哉庶事康哉</hi>
　<lb/>
　<lb/>
　<lb/>
　<lb/>
　<lb/>
　文選巻二十四<lb/>
</p>
<p>
</p>
  </div>
</body>
</text>
</TEI>
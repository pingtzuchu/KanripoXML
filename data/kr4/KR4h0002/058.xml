<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文選巻五十八</head>
    <p>
<pb n="KR4h0002_WYG_058-1a"/>
欽定四庫全書<lb/>
　文選巻五十八　　　　　　梁　蕭統　編<lb/>
　　　　　　　　　　　　　唐　李善　註<lb/>
　哀下<lb/>
　　宋文皇帝元皇后哀策文<hi>沈約宋書曰文帝元皇后諱齊媯陳郡人左光</hi>
　　　<hi>禄大夫敬公□之庶女也適太祖生太子劭上待后禮甚篤及崩于顯陽殿詔前永嘉太守顔</hi>
　　　<hi>延年為哀策文</hi>
　　　顔延年<lb/>
<pb n="KR4h0002_WYG_058-1b"/>
惟元嘉十七年七月二十六日大行皇后崩于顯陽殿<lb/>
<hi>周書曰諡者行之迹是以大行受大名細行受細名風俗通曰漢帝新崩未有定謚故總其名曰大行皇帝行</hi>
<hi>下孟反</hi>粤九月二十六日將遷座於長寜陵禮也龍輁<hi>卭</hi>
纚<hi>離</hi>綍容翟結驂<hi>龍輁凶飾也容翟吉儀也儀禮曰遷于祖用軸鄭𤣥曰遷徙於祖廟也軸</hi>
<hi>輁軸也狀如轉轔刻两頭為軹輁狀如長牀穽桎前後著金而闗軸焉天子畫之以龍也□餘征切韓詩曰纚</hi>
<hi>繫也鄭𤣥儀禮注曰引棺在輴車日綍甫勿切劉熙釋名曰容車婦人所載小車也其葢施帷所以隠蔽其形</hi>
<hi>容曹植宣后誄表曰容車飾駕以合北辰周禮曰王后之五路重翟錫面朱緦厭翟勒面繢總皆有容葢鄭司</hi>
<hi>農云容謂幨車也鄭𤣥曰葢如今小車葢也王逸楚辭注曰結連也連驂言將行也鄭𤣥詩箋日驂兩騑</hi>皇<lb/>
<pb n="KR4h0002_WYG_058-2a"/>
塗照烈神路幽嚴<hi>皇塗吉制故曰照烈神路凶飾故曰幽嚴</hi>皇帝親臨祖饋<lb/>
躬瞻宵載<hi>周禮曰喪祝掌大喪祖飾棺乃載鄭𤣥曰祖為行始也其序載而后飾白虎通曰始載於</hi>
<hi>庭轜車辭祖禰也</hi>飾遺儀於組旒淪徂音乎珩<hi>行/</hi>珮<hi>毛詩曰素絲組之鄭</hi>
<hi>𤣥曰以素絲為縷縫之旌旗以為文飾旌旗以銘功也楊雄元后誄曰著德太常注諸旒旌尚書大傳曰太師</hi>
<hi>奏鷄鳴后夫人鳴珮玉於房中告去毛詩雜佩以贈之毛萇詩傳曰珮有珩璜琚瑀琚音居瑀音禹</hi>悲黼<lb/>
筵之移御痛翬䄖<hi>以招</hi>之重晦<hi>周禮曰大朝覲王設次席黼純又曰司服掌王后之</hi>
<hi>六服禕衣褕狄鄭𤣥曰褘衣畫翬者也褕畫鷂者也褕與鷂並以招切</hi>降輿客位撤奠殯<lb/>
階<hi>降輿謂祖載之時柩降於車也儀禮曰主人入祖乃載鄭𤣥曰舉柩却下而載之禮祀曰殯於客位祖於</hi>
<pb n="KR4h0002_WYG_058-2b"/>
<hi>庭儀禮曰屬引徹奠乃祖鄭𤣥曰屬著也引柩車也禮記曰周人殯於西階之上則猶賔之</hi>乃命<lb/>
史臣累徳述懐<hi>鄭司農周禮注曰誄謂積累生時徳行賜之命為其辭也</hi>其辭曰<lb/>
倫昭儷升有物有慿<hi>言天地未分之前已明倫匹之義又升伉儷之道皆有物象有</hi>
<hi>所依憑毛詩曰天生蒸民有物有則鄭𤣥曰有物象也左氏傳曰石言於晉魏榆師曠曰石不能焉或憑</hi>
<hi>□劇秦美新曰上覽古在肯有憑應而尚缺</hi>圎精初爍方祗始凝<hi>言天地始分也</hi>
<hi>吕氏春秋曰天道圓地道方何以說天道之圓也精氣一上一下圜周復雜無所稽留放曰天道圖何以</hi>
<hi>說地道之方也萬物殊類形皆有分職不能相為故曰地道方郭璞方言注云爍言光明也淮南子曰清</hi>
<hi>陽薄靡而為天重濁凝滯而為地</hi>昭哉世族祥發慶膺<hi>祥發□發祥也毛詩曰長</hi>
<pb n="KR4h0002_WYG_058-3a"/>
<hi>發其祥慶膺猶膺慶也幽通賦曰王者膺慶於所感</hi>秘儀景胄圖光玉繩<hi>祕其令儀</hi>
<hi>而生景胄圖其容光而升玉繩廣雅曰□度也沈約宋書曰宋有玉繩殿</hi>昌暉在隂柔眀<lb/>
將進<hi>尚書曰邦乃其昌孔安國曰昌盛也周易坤隂物也又曰坤妻道也又曰順而麗乎大明柔進</hi>
<hi>而上行</hi>率禮蹈和稱詩納順<hi>南都賦曰率禮無違論語曰禮之用和為貴史記曰</hi>
<hi>陸賈時稱詩書毛詩曰于以泉蘋又曰于以采藻鄭𤣥毛詩箋云蘋之言賔藻之言澡婦人之行尚柔順</hi>
<hi>自潔清故取名以為戒禮記曰婦順者順於舅姑和於室人雨后當於夫也</hi>爰自待年金<lb/>
聲夙振<hi>左氏傳曰叔姫歸于紀杜預曰至是歸者待年於父母國也孟子曰孔子之謂集大成也</hi>
<hi>者金聲而玉振</hi>亦既有行素章增絢<hi>女子有行逺父母兄弟論語曰子夏問曰巧笑</hi>
<pb n="KR4h0002_WYG_058-3b"/>
<hi>倩兮美目盻兮素以為絢兮何謂也子曰繪事後素曰禮後乎馬融曰絢文貌也</hi>象服是加<lb/>
言觀維則<hi>詩曰象服是宜又曰言觀其旂又曰柔嘉維則</hi>俾我王風始基嬪<lb/>
徳<hi>毛詩曰覆俾我悖尚書曰釐降二女于媯汭嬪于虞</hi>惠問川流芳猷淵塞<hi>蔡邕</hi>
<hi>袁公夫人碑曰義方之訓如川之流毛詩曰仲氏任只其心塞淵</hi>方江泳漢動謡南<lb/>
國<hi>毛詩序曰文王文道被於南國江漢之域無思犯禮毛詩曰漢之廣矣不可泳思江之永矣不可方</hi>
<hi>思毛萇□方泭也</hi>伊昔不造鴻化中㣲<hi>謂少帝之時陸機詩曰伊昔有皇毛詩曰閔予</hi>
<hi>小于遭家不造東都賦曰鴻化惟神魯靈光殿賦曰遭漢中㣲</hi>用集寳命仰陟天璣<hi>謂文</hi>
<hi>帝即位也尚書曰用集大命又曰無墜犬之降寳命天璣喻帝位也尚書考靈耀曰璿璣玉衡以齊七政尚書</hi>
<pb n="KR4h0002_WYG_058-4a"/>
<hi>為此璣曹植秋胡行曰歌以永言大魏承天璣然璣與機同</hi>釋位公宫登曜紫闈<hi>左氏</hi>
<hi>傳子朝曰諸侯釋位以間王室禮記曰古者婦人先嫁三月祖廟未毁教于公宫魏明帝苦寒行曰修徳乎紫</hi>
<hi>闈八月自懷柔</hi>欽若皇姑允廸前徽<hi>尚書曰欽若昊天爾雅曰婦稱夫之母曰姑尚書曰</hi>
<hi>允廸厥徳</hi>孝達寧親敬行宗祀<hi>毛詩曰歸寧父母毛萇曰父母在則有時歸寧毛詩序曰</hi>
<hi>夫人可以奉祭祀則不失職矣</hi>進思才淑傍綜圖史<hi>毛詩序曰關雎樂得淑女思進賢才</hi>
<hi>王肅周易注曰綜理亊也班婕妤自傷賦曰陳女圖以鏡鑒顧女史而問詩</hi>發音在詠動容<lb/>
成紀<hi>國語泠州鳩曰詠之以中音孟子曰動容周旋中禮者盛徳之至也成紀見下注</hi>壼政穆<lb/>
宣房樂韶理<hi>爾雅曰宫中巷謂之壼禮記曰古者天子后立於宫以聽天下之内治方言曰穆信</hi>
<pb n="KR4h0002_WYG_058-4b"/>
<hi>也儀禮曰有房中之樂鄭𤣥曰絃管周南召南之詩房中者后夫人諷誦以亊君子禮記曰韶繼也如淳漢書</hi>
<hi>注曰今樂家五日一習樂為理樂也</hi>坤則順成星軒潤飾<hi>韓詩曰淑女奉順坤徳成其紀</hi>
<hi>綱周易曰坤順也漢書曰軒轅黄龍體前大星女主象也</hi>徳之所屇惟深必測<hi>尚書曰惟</hi>
<hi>徳動天無逺弗届卞蘭太子頌表曰道無深而不測術無細而不敷</hi>下節震騰上清朓側<lb/>
<hi>言后道得宜即地安静而月合度也漢書李尋曰月者衆隂之長妃后之象春秋感精符曰月者隂之精地之</hi>
<hi>理也國語曰幽王二年三川皆震毛詩曰百川沸騰山冢崒崩尚書五行傳曰晦日而月見西方謂之朓朔而</hi>
<hi>月見東方謂之側匿鄭𤣥曰朓猶條達也條逹疾行貎側匿猶縮縮行遲貎</hi>有來斯雍無思<lb/>
不極<hi>毛詩曰有來雍雍又曰無思不服孔安國尚書傳曰極中也</hi>謂道輔仁司化莫<lb/>
<pb n="KR4h0002_WYG_058-5a"/>
晣<hi>之逝切按牽秀四言詩曰乾道輔仁坤道尚冲思𤣥賦曰死生錯而不齊雖司命其不晣説文曰昭晰明</hi>
<hi>也</hi>象物方臻眂<hi>視/</hi>祲告沴<hi>靈細切按周易曰九樂六變而致象物鄭𤣥曰象物有象</hi>
<hi>在天所謂四靈也非徳之和則不至也周禮曰眂祲鄭𤣥曰祲隂陽氣相祲漸成祥也漢書曰氣相傷謂之沴</hi>
<hi>臨莅不和意也</hi>太和既融收華委世<hi>太和謂太平也法言曰或問太和曰其在唐虞成周</hi>
<hi>乎李軌曰天下太和蔡邕釋誨曰皇道惟融帝猷丕顯廣雅曰融朗也委世棄世也</hi>蘭殿長隂椒<lb/>
塗弛衛嗚呼哀哉<hi>漢武故亊曰帝以七月七日旦生於猗蘭殿漢書儀曰皇后稱椒房椒塗</hi>
<hi>室亦取温暖除惡氣也</hi>戒涼在肂<hi>弋/二</hi>杪秋即穸<hi>國語單襄公曰火見而清風戒寒賈</hi>
<hi>逵曰戒人為寒備也儀禮曰死三日而肂三月而𦵏說文曰肂瘞也楚辭曰靚杪秋之遥夜禮記曰冢宰制國</hi>
<pb n="KR4h0002_WYG_058-5b"/>
<hi>用必扵歲之杪左氏傳楚子曰唯是春秋窀穸之事杜預曰窀厚也穸夜也厚夜長夜謂葬埋也窀之倫切</hi>
霜夜流唱曉月升魄<hi>流唱挽歌也升魄祖載也禮記子曰氣也者神之盛也魄也者鬼之</hi>
<hi>盛也</hi>八神警引五輅遷跡<hi>廿泉賦曰八神奔而警蹕兮振殷轔而軍裝周禮曰巾車掌王</hi>
<hi>后之五輅</hi>噭噭儲嗣哀哀列辟<hi>噭噭已見上文毛詩曰哀哀父母生我劬勞</hi>灑零<lb/>
玉墀雨泗丹掖<hi>劉騊駼𤣥根賦曰致垂棘以為墀</hi>撫存悼亡感今懷昔<lb/>
嗚呼哀哉<hi>沈約宋書曰哀䇿既奏上自益此八字以致其意焉潘岳祭庾新婦文曰伏膺飲淚感今</hi>
<hi>惟昔</hi>南背國門北首山園<hi>楚辭曰出國門而軫懐廣雅口首向也漢書曰後徙吏二千石</hi>
<hi>之家於諸陵非獨為奉山園</hi>僕人按節服馬顧轅<hi>楚辭曰僕人慌悴散若流兮子虛賦</hi>
<pb n="KR4h0002_WYG_058-6a"/>
<hi>曰按節未舒鄭𤣥毛詩箋曰服中央夾轅也李陵詩曰轅馬顧悲鳴五步一彷徨</hi>遙酸紫葢眇<lb/>
泣素軒<hi>傅𤣥乘輿馬賦曰紫葢漂以連翩素軒猶素車也</hi>滅綵清都夷體夀原<lb/>
<hi>楚辭曰造旬始觀清都漢書曰作陽陵邑張晏曰景帝作夀陵起邑漢書音義曰天子未死呼夀原</hi>邑野<lb/>
淪藹戎夏悲讙<hi>京邑朝野淪其明盛戎狄華夏悲以競讙廣雅曰藹藹盛也國語史蘇曰戎夏</hi>
<hi>交捽也</hi>來芳可述往駕弗援嗚呼哀哉<lb/>
　　齊敬皇后哀䇿文<hi>蕭子顯齊書明帝敬劉皇后諱惠端彭城人也光禄大夫道𢎞</hi>
　　<hi>女太祖髙皇帝為髙宗納之武帝永明七年卒𦵏江乘縣張山髙宗即位追尊為敬皇后髙宗崩改</hi>
　　<hi>𦵏祔于興安陵髙宗即明帝也</hi>
<pb n="KR4h0002_WYG_058-6b"/>
　　　謝𤣥暉<lb/>
惟永泰元年<hi>蕭子顯齊書明帝改年為永泰其年七月帝崩東昏即位</hi>九月朔日敬<lb/>
皇后梓宫啟自先塋將祔于某陵<hi>風俗通曰梓宫者禮天子斂以梓器宫者</hi>
<hi>存時所居綠生亊亡因以為名凡人呼棺亦為宫也說文曰塋墓地禮記孔子曰魯人之祔也合之鄭𤣥曰祔</hi>
<hi>謂合𦵏也</hi>其日至尊親奉奠某皇帝<hi>至尊東昏侯寳巻鄭𤣥周禮注曰奠獻也饋奠</hi>
<hi>明帝崩未諡故曰某</hi>乃使兼太尉某設祖于行宫禮也<hi>司馬彪續漢書太尉</hi>
<hi>公一人凡大喪則告諡南郊祖已見上文</hi>翠帟舒阜𤣥堂啓扉<hi>張協禊賦曰翠幕蜺連張</hi>
<hi>衡吕司徒誄曰去此寧寓歸于幽堂𤣥室㝠㝠修夜彌長</hi>俎徹三獻筵巻六衣<hi>杜預左氏</hi>
<pb n="KR4h0002_WYG_058-7a"/>
<hi>傳注曰徹去也禮祭必三獻周禮曰司服掌王后之六服褘衣䄖狄闕狄鞠衣展衣祿衣</hi>哀子嗣皇<lb/>
帝懷蜃衛而延首想鷖輅而撫心<hi>周禮曰遂人大喪使帥其屬以蜃車之役</hi>
<hi>衛鄭𤣥曰蜃車柩路柩載栁四輪廹地而行有似蜃□取名焉阮瑀正欲賦曰佇延首以極視周禮曰安車雕</hi>
<hi>而鷖緫列子曰師襄乃撫心髙蹈</hi>痛椒塗之先廓哀長信之莫臨<hi>椒塗已見</hi>
<hi>上文應劭漢官儀曰帝祖母為太皇太后其所居曰長信宫也</hi>身隔兩赴時無二展<hi>爾雅</hi>
<hi>曰赴至也禮記顔淵謂子路曰反其國不哭展墓而入鄭𤣥曰展省視也</hi>旋詔左言光敷聖<lb/>
善<hi>鄭𤣥禮記注曰旋便也漢書左史記言右史記事干寳晉紀魏帝詔曰三后咸用光敷聖徳毛詩曰母氏</hi>
<hi>聖善我無令人</hi>其辭曰帝唐遠胄御龍遥緒<hi>班固漢書贊曰范宣子曰祖自虞已</hi>
<pb n="KR4h0002_WYG_058-7b"/>
<hi>上為陶唐氏在夏為御龍氏晉主夏盟為范氏</hi>在秦作劉在漢開楚<hi>班固漢書贊曰范氏</hi>
<hi>為晉士師魯文公世奔秦後歸于晉其處者為劉氏漢書曰楚元王交髙祖同父少帝也為楚王沈約宋書曰</hi>
<hi>髙祖楚元王交之後也</hi>肇惟淑聖克柔克令<hi>克柔已見上文毛詩曰令妻夀母</hi>清<lb/>
漢表靈曾沙膺慶<hi>韓詩曰漢有遊女嶭君曰遊女謂漢神謝靈運登江中孤嶼詩曰表靈物</hi>
<hi>莫賞漢書元后傳元城建公曰昔春秋沙麓崩晉史占之曰後六百四十五年宜有聖女興其齊田乎今王翁</hi>
<hi>鄭孺徙正直其地日月當之元城東有五麓之虛即沙麓地後八十年當有貴女興天下膺慶已見上文</hi>爰<lb/>
定厥祥徽音允穆<hi>毛詩曰文定厥祥又曰大姒嗣徽音則百斯男</hi>光華沼沚榮<lb/>
曜中谷<hi>毛詩序曰采蘩夫人不失職也詩曰于以采蘩于沼于沚又詩序曰葛覃后妃之徳也詩曰葛</hi>
<pb n="KR4h0002_WYG_058-8a"/>
<hi>之覃兮施于中谷</hi>敬始紘綖教先穜稑<hi>列女傳敬姜曰皇后親蠶𤣥紞公侯夫人加之</hi>
<hi>以紘綖周禮曰上春詔王后帥六宫之人出穜稑之種而獻於王</hi>睿問川流神襟蘭郁<lb/>
<hi>川流已見上文揚雄書曰賢女馨芳於蘭茝</hi>先徳韜光君道方被<hi>先徳謂明帝也韜光</hi>
<hi>謂封西昌侯之時也廣雅曰韜藏也吴志賀劭上疏曰陛下昔韜藏神光潛徳東夏干寳晉紀文帝遺吴王書</hi>
<hi>曰韜神光福徳久勞于外毛詩序曰文王之道被于南國</hi>于佐求賢所謁無詖<hi>毛詩序曰</hi>
<hi>巻耳后妃之志也又當輔佐君子求賢審官内有進賢之志而無險詖私謁之心</hi>顧史𢎞式陳<lb/>
詩展義<hi>班婕妤自傷賦曰顧女史而問詩</hi>厚下曰仁藏往伊智<hi>周易曰山附於</hi>
<hi>地剝上以厚下安宅干寳晉紀緫論曰仁以厚下易曰蓍之德圓而神卦之徳方以智神以知來智以藏往</hi>
<pb n="KR4h0002_WYG_058-8b"/>
十亂斯俟四敎㒺忒<hi>論語武王曰予有亂臣十人孔子曰才難不其然乎唐虞之際於斯</hi>
<hi>為盛有婦人焉九人而已馬融曰其一人謂文母也禮記曰古者婦人敎以婦徳婦容婦言婦功鄭𤣥詩箋云</hi>
<hi>法度莫大於四敎廣雅曰忒差也</hi>思媚諸姑貽我嬪則<hi>毛詩曰思媚周姜又曰問我諸</hi>
<hi>姑又曰貽我來牟孔安國傳曰嬪婦也毛詩序曰后妃化天下以婦道也</hi>化自公宫逺被南<lb/>
國<hi>公宫南國並已見上文</hi>軒曜懷光素舒佇徳<hi>光徳皆謂后也言軒曜思大明以増</hi>
<hi>曜素舒佇聖徳而分彩也淮南子曰軒轅者帝妃之舍髙誘曰軒轅星也劉歆有曜厯楚辭曰前望舒使先驅</hi>
<hi>王逸曰望舒月御也</hi>閔予不祐慈訓早違<hi>毛詩曰閔予小子周易曰天命不祐晉中興書</hi>
<hi>曰肅祖太妃荀氏薨顯宗詔曰朕少遭閔凶慈訓無稟廣雅曰違背也</hi>方年冲藐懐袖靡<lb/>
<pb n="KR4h0002_WYG_058-9a"/>
依<hi>尚書曰肆予冲人弗及知左氏傳晉獻公曰以是藐諸孤毛詩曰母兮鞠我出入腹我鄭𤣥曰腹懷抱也</hi>
家臻寳業身嗣昌暉<hi>周易曰聖人之大實曰位元皇帝哀䇿文曰昌暉在隂</hi>夀宫<lb/>
寂逺清廟虚歸嗚呼哀哉<hi>楚辭曰蹇將憺予夀宫王逸曰夀宫供神之處也毛詩曰</hi>
<hi>清廟祀文王也</hi>帝遷眀命民神胥悅<hi>謂明帝即位也毛詩曰帝遷明徳串夷載路國語祭</hi>
<hi>公謀父曰至扵文武事神保民莫不欣喜又王孫圉曰又能上下悦於鬼神</hi>乾景外臨隂儀<lb/>
内缺<hi>周易曰乾為君為父禮記曰后治隂徳也</hi>空悲故劒徒嗟金穴<hi>漢書曰宣帝許</hi>
<hi>皇后元帝母也字平君曾孫立為帝平君為婕妤是時公卿議更立皇后亦未有言上乃詔求微時故劔大臣</hi>
<hi>知指白立許婕妤為皇后范曄後漢書曰光武郭皇后弟況為大鴻臚數賞賜金錢京師號況家為金穴</hi>
<pb n="KR4h0002_WYG_058-9b"/>
璋瓚奚獻褘褕㒺設嗚呼哀哉<hi>禮記曰君致齊於外夫人致齊於内君執圭瓚</hi>
<hi>祼尸大宗執璋瓚亞祼鄭𤣥曰大宗亞祼容夫人有故攝焉璋瓚夫人所執又周禮注曰祼謂以圭瓚酌鬰鬯</hi>
<hi>始獻尸也后於是以瑋瓚酌亞祼褘䄖已見上文</hi>馮相告祲宸居長往<hi>謂明帝崩也周</hi>
<hi>禮曰馮相氏中士鄭𤣥曰馮乘也相視也東京賦曰馮相觀祲典引曰宸居其域蔡邕曰如北辰居其所</hi>貽<lb/>
厥逺圖末命是奬<hi>謂顧命令祔也毛詩曰貽厥孫謀左氏傳榮成伯曰逺圖者忠也尚書曰</hi>
<hi>道揚末命方言曰秦晉之間相勸曰奬</hi>懷豐沛之綢繆兮背神京之𢎞敞<lb/>
<hi>豐沛喻帝鄉也漢書曰髙祖沛豐邑毛詩曰綢繆束薪毛萇曰綢繆猶纒綿也風俗通曰秦政并吞六國苞宇</hi>
<hi>宙之𢎞敞</hi>陋蒼梧之不從兮遵鮒隅以同壤嗚呼哀哉<hi>記曰舜𦵏</hi>
<pb n="KR4h0002_WYG_058-10a"/>
<hi>於蒼梧之野葢二妃不從山海經曰大荒之中河水之間鮒隅之山帝顓頊與九嬪𦵏焉</hi>陳象設於<lb/>
園寢兮映輿鋄<hi>亡犯</hi>於松楸<hi>楚辭曰象設君室静間安漢書曰自髙祖下至宣帝各自</hi>
<hi>居陵傍立廟又園中各有寢蔡邕獨㫁曰金鋄者馬冠也如玉華形在馬髦前</hi>望承眀而不入<lb/>
兮度清洛而南遊<hi>陸機洛陽記曰承明門後宫出入之門籍田賦曰清洛濁渠</hi>繼池<lb/>
綍於通軌兮接龍帷扵造舟<hi>禮記曰飾棺君三池鄭𤣥曰懸池於荒之爪端若今</hi>
<hi>承霤然又禮記曰飾棺君龍帷振容黼荒鄭𤣥曰荒蒙也在傍曰帷在上曰荒皆所以依栁毛詩曰造舟為梁</hi>
迴塘寂其已草兮東川澹而不流嗚呼哀哉<hi>南都賦曰分背迥塘</hi>
<hi>吕氏春秋曰水泉東流說文曰澹水摇也</hi>藉閟宫之逺烈兮聞纘女之遐慶<lb/>
<pb n="KR4h0002_WYG_058-10b"/>
<hi>毛詩閟宫曰赫赫姜嫄其徳不囘是生后稷降之百福又曰纘女維莘長子維行</hi>始協徳於蘋蘩<lb/>
兮終配祀而表命<hi>晉中興書策明穆皇后曰正位閨房以著協徳之義辨亡論曰趙達以禨</hi>
<hi>祥恊徳采蘋采蘩已見上文漢書曰天地合祭先祖配天先妣配地命爵號也</hi>慕方纒於賜衣<lb/>
兮哀日隆於撫鏡<hi>東觀漢記上賜東平王蒼書曰嚮衛南宫皇太后因過按行閱視舊時衣</hi>
<hi>物今以光烈皇后假結帛巾各一枚衣一篋王可瞻視以慰凱風寒泉之思西京雜記曰宣帝被收繫郡邸獄</hi>
<hi>臂上猶帶史良娣合綵婉轉絲䋲係身毒寳鏡一枚舊傳此鏡照見妖魅得佩之者為天神所福故宣帝從危</hi>
<hi>獲濟及即大位毎持此鏡感咽移辰宣帝崩後不知所在</hi>思寒泉之罔極兮託彤管<lb/>
扵遺詠嗚呼哀哉<hi>毛詩曰爰有寒泉在浚之下有子七人母氏勞苦又曰欲報之徳昊天㒺</hi>
<pb n="KR4h0002_WYG_058-11a"/>
<hi>極毛詩曰静女其孌貽我彤管毛萇曰古者后夫人必有女史彤管之法</hi>
　　郭有道碑文<hi>并序</hi>
　　　蔡伯喈<hi>范曄後漢書曰蔡邕字伯喈陳留人也辟橋𤣥府稍遷至郎中後董卓辟邕遷</hi>
　　　　　　<hi>尚書及卓被誅王允收邕付廷尉遂死獄中</hi>
先生諱泰字林宗太原介休人也<hi>漢書太原郡有介休縣</hi>其先出<lb/>
自有周王季之穆有虢叔者寔有懿徳文王咨焉<hi>左氏傳曰</hi>
<hi>晉侯假道於虞以伐虢宫之奇諫曰虢亡虞必從之公曰晉吾宗也豈害我哉對曰虢叔王季之穆為文王卿</hi>
<hi>士將虢是滅何愛於虞毛詩曰我求懿徳國語胥臣曰文王即位而咨于二虢韋昭曰咨謀也</hi>建國命<lb/>
<pb n="KR4h0002_WYG_058-11b"/>
氏或謂之郭即其後也<hi>左氏傳師服曰天子建國又衆仲曰天子建徳因生以賜姓胙之土而命</hi>
<hi>之氏公羊傳晉獻公謂荀息曰吾欲攻郭則虞救之攻虞則郭救之如何髙誘戰國䇿注曰郭古文虢字也</hi>先生<lb/>
誕應天衷聰叡明哲孝友温恭仁篤慈惠夫其器量𢎞<lb/>
深姿度廣大浩浩焉汪汪焉奥乎不可測已<hi>黄石公記序曰張良</hi>
<hi>慮若源泉深不可測</hi>若乃砥節礪行直道正辭<hi>孔叢子曰魯人有儀公潛者砥節礪</hi>
<hi>行樂道好古仲長子吕言曰直道正辭貞亮之節</hi>貞固足以幹事隱括足以矯<lb/>
時<hi>周易曰貞固足以幹事韓詩外傳曰設于隱括之中直已不直人蘧伯玉之行也孫卿子曰构木必將待</hi>
<hi>隱括然後直劉熙孟子注曰隱度也括猶量也蒼頡篇曰矯正也</hi>遂考覽六經探綜圗<lb/>
<pb n="KR4h0002_WYG_058-12a"/>
緯<hi>六經五經及樂經也圖河圖也緯六經及孝經皆有緯也</hi>周流華夏隨集帝學收<lb/>
文武之將墜拯微言之未絶<hi>論語子貢曰文武之道未墜於地論語讖曰子夏六</hi>
<hi>十四人共撰仲尼微言</hi>于時纓緌之徒紳佩之士<hi>禮記子事父母冠緌纓鄭𤣥曰</hi>
<hi>緌纓飾也孔安國論語注曰紳大帶也禮記曰凡帶必有佩玉</hi>望形表而影附聆嘉聲<lb/>
而響和者<hi>揚雄覈靈賦曰支附葉從表立景隨莊子曰大人之敎若形之於影聲之於響也</hi>猶<lb/>
百川之歸巨海鱗介之宗龜龍也<hi>尚書大傳曰百川趨於東海曾子曰介蟲</hi>
<hi>之精者曰龜鱗蟲之精者曰龍</hi>爾乃潛隱衡門收朋勤誨<hi>毛萇詩傳曰衡門横水為</hi>
<hi>門言淺陋也論語子曰誨人不倦何有於我哉</hi>童蒙賴焉用袪其蔽<hi>周易曰匪我求童蒙</hi>
<pb n="KR4h0002_WYG_058-12b"/>
<hi>袪猶去也</hi>州郡聞徳虚已備禮莫之能致<hi>漢書李尋傳曰王根輔政數虛已問</hi>
<hi>尋</hi>羣公休之遂辟司徒掾<hi>辟猶召也</hi>又舉有道皆以疾辭将<lb/>
蹈鴻涯之遐跡紹巢許之絶軌<hi>西京賦曰洪涯立而指麾神仙傳曰衛叔卿與</hi>
<hi>數人博其子度曰向與博者為誰叔卿曰是洪涯先生皇甫謐逸士傳曰巢父者堯時隱人也及堯之讓位於</hi>
<hi>許由也由以告巢父焉巢父責由曰汝何不隱汝光何故見若身也</hi>翔區外以舒翼超天<lb/>
衢以髙峙<hi>李陵書曰䇿名扵天衢</hi>稟命不融享年四十有二以建<lb/>
寧二年正月乙亥卒<hi>范曄後漢書曰建寧靈帝年號也</hi>凡我四方同好<lb/>
之人永懷哀悼靡所寘念<hi>毛詩曰終其永懷毛萇詩傳曰寘置也</hi>乃相與<lb/>
<pb n="KR4h0002_WYG_058-13a"/>
惟先生之徳以謀不朽之事<hi>左氏傳穆叔曰太上有立徳此之謂不朽</hi>僉以<lb/>
為先民既沒而徳音猶存者亦賴之扵見述也<hi>毛詩曰先民有</hi>
<hi>作又曰徳音不忘</hi>今其如何而闕斯禮於是樹碑表墓昭銘景<lb/>
行<hi>毛詩曰髙山仰上景行行止</hi>俾芳烈奮于百世令聞顯扵無窮<hi>典引</hi>
<hi>曰扇遺風播芳烈孟子曰聞伯夷之風者貪夫亷懦夫有立志奮乎百世之上百世之下莫不興起毛詩曰顯</hi>
<hi>顯令問</hi>其辭曰扵休先生明徳通𤣥<hi>言其明徳而通於𤣥廣雅曰𤣥道也</hi>純<lb/>
懿淑靈受之自天<hi>毛詩曰有命自天</hi>崇壯幽浚如山如淵<hi>家語齊大</hi>
<hi>夫子與適魯見孔子曰乃今而後知泰山之為髙海淵之為大</hi>禮樂是恱詩書是敦<hi>左氏</hi>
<pb n="KR4h0002_WYG_058-13b"/>
<hi>傳曰晉謀元帥趙襄曰郤縠可臣亟聞其言矣恱禮樂而敦詩書若其試矣</hi>匪惟摭華乃尋<lb/>
厥根<hi>法言或曰亦有疾乎曰摭我華而不食我實</hi>宫牆重仞允得其門<hi>論語子貢</hi>
<hi>謂叔孫武叔曰夫子之牆數仞不得其門而入不見宗廟之美百官之富得其門者或寡矣</hi>懿乎其<lb/>
純確乎其操<hi>周易曰龍徳而隱者也確乎其不可拔潛龍也</hi>洋洋搢紳言觀其<lb/>
髙<hi>音告封禪書曰因雜搢紳先生之略術</hi>棲遲泌丘善誘能敎<hi>毛詩曰衡門之下可</hi>
<hi>以棲遲泌之洋洋可以樂飢論語顔淵曰夫子循循然善誘人</hi>赫赫三事㡬行其招<hi>毛詩</hi>
<hi>曰三事大夫莫肯夙夜招猶召也</hi>委辭召貢保此清妙<hi>言有召貢者委棄而辭之范曄</hi>
<hi>後漢書曰司徒黄瓊辟泰太常趙典舉泰有道並不應召或為台</hi>降年不永民斯悲悼<lb/>
<pb n="KR4h0002_WYG_058-14a"/>
<hi>尚書祖乙曰降年有永有不永</hi>爰勒兹銘摛其光耀<hi>韋昭漢書注曰摛布也</hi>嗟爾<lb/>
來世是則是效<hi>尚書曰予恐來世班固刑法志述曰五刑之作是則是效</hi>
　　陳太丘碑文<hi>并序</hi>
　　　蔡伯喈<lb/>
先生諱寔字仲弓潁川許人也<hi>范曄後漢書曰寔潁川許人漢書潁川郡有許</hi>
<hi>縣魏志曰文帝黄初二年改許縣為許昌縣然蔡邕之時惟有許縣或曰許昌非也</hi>含元精之和<lb/>
應期運之數<hi>易通卦驗曰太皇之先興曜含元精論衡曰天稟元氣人受元精孟子謂充虞曰五</hi>
<hi>百年必有王者興其間必冇名世者由周而來七百有餘歲矣當今之世舎我而誰</hi>兼資九徳總<lb/>
<pb n="KR4h0002_WYG_058-14b"/>
修百行<hi>尚書臯陶曰都亦行有九徳禹曰何臯陶曰寛而栗柔而立愿而恭亂而敬擾而毅直而温簡</hi>
<hi>而亷剛而塞強而義孔臧與從弟書曰學者所以飾百行也</hi>於鄉黨則恂恂焉彬彬<lb/>
焉善誘善導仁而愛人<hi>論語曰孔子於鄉黨恂恂如也又曰文質彬彬然後君子善誘已見</hi>
<hi>上文論語曰樊遲問仁子曰愛人</hi>使夫少長咸安懷之<hi>論語曰老者安之少者懷之</hi>
其為道也用行捨藏進退可度<hi>論語子謂顔淵曰用之則行舍之則藏孝經曰</hi>
<hi>進退可度</hi>不徼訐以干時不遷貳以臨下<hi>論語子貢曰惡徼以為智者惡訐以</hi>
<hi>為直者又哀公問弟子孰為好學孔子對曰有顏囘者好學不遷怒不貳過</hi>四為郡功曹五<lb/>
辟豫州六辟三府再辟大將軍宰聞喜半歲太丘一年<lb/>
<pb n="KR4h0002_WYG_058-15a"/>
徳務中庸敎敦不肅<hi>論語子曰中庸之為徳其至矣乎民鮮久矣孝經子曰其敎不肅而</hi>
<hi>成</hi>政以禮成化行有謐<hi>左氏傳晉卻至謂子反曰政以禮成民是以息爾雅曰謐静也</hi>
會遭黨事禁固二十年樂天知命澹然自逸<hi>周易曰樂天知命故</hi>
<hi>不憂莊子曰澹然無極衆美從之此天地之道聖人之徳也毛詩曰我不敢俲我友自逸</hi>交不謟上<lb/>
愛不瀆下<hi>周易曰君子上交不謟下交不瀆</hi>見機而作不俟終日<hi>周易曰君</hi>
<hi>子見機而作不俟終日</hi>及文書赦宥時年已七十遂隱丘山懸車<lb/>
告老<hi>漢書曰嶭廣徳乞骸骨賜安車駟馬懸其車傳子孫左氏傳曰晉韓獻子告老杜預曰告老致仕者</hi>
<hi>也</hi>四門備禮閒心静居<hi>尚書曰賓於四門四門穆穆</hi>大將軍何公司<lb/>
<pb n="KR4h0002_WYG_058-15b"/>
徒袁公<hi>范曄後漢書大將軍何進司徒袁隗遣人敦寔欲特授以不次之位寔謝使者</hi>前後招<lb/>
辟使人曉喻云欲特表便可入踐常伯超補三事<hi>應劭漢官</hi>
<hi>儀曰侍中周官號曰常伯選於諸伯言其道徳可常尊也環濟要略曰侍中古官或曰風后為黄帝侍中周時</hi>
<hi>號曰常伯泰始復故三事已見上文</hi>紆佩金紫光國垂勲<hi>漢書曰大司徒大司馬大司空</hi>
<hi>皆金印紫綬</hi>先生曰絶望已久飾巾待期而已皆遂不至<hi>列子</hi>
<hi>林類曰吾老無妻子死期將至</hi>𢎞農楊公東海陳公<hi>范曄後漢書曰太尉楊賜司徒陳耽</hi>
<hi>每拜公卿羣寮畢賀賜等常歎寔大位未登愧于先之也</hi>每在衮職羣寮賀之<hi>衮職謂三</hi>
<hi>公也周禮曰三公自衮冕而下</hi>皆舉手曰潁川郡陳君絶世超倫大位<lb/>
<pb n="KR4h0002_WYG_058-16a"/>
未躋<hi>方言曰躋登也</hi>慙於文仲竊位之負<hi>論語曰臧文仲其竊位者歟知栁下惠之</hi>
<hi>賢而不與立也</hi>故時人髙其徳重乎公相之位也年八十有三<lb/>
中平三年<hi>范曄後漢書中平靈帝年號也</hi>八月丙午遭疾而終臨沒顧<lb/>
命留𦵏所卒<hi>孔安國尚書傳曰臨終之命曰顧命</hi>時服素棺槨財周櫬喪<lb/>
事唯約用過乎儉<hi>周易曰用過乎儉</hi>羣公百僚莫不咨嗟巖藪<lb/>
知名失聲揮淚<hi>禮記曰内人行哭失聲家語曰公父文伯卒敬姜曰無揮涕王肅曰揮涕涕流</hi>
<hi>以手揮之也</hi>大將軍弔祠錫以嘉謚<hi>范曄後漢書曰何進遣使弔祭</hi>曰徴士<lb/>
陳君稟岳瀆之精苞靈曜之純<hi>孝經援神契曰五岳之精雄聖四凟之精仁明</hi>
<pb n="KR4h0002_WYG_058-16b"/>
<hi>又鉤命决曰五嶽吐精宋均曰吐精生聖人也靈曜謂天也尚書緯有考靈耀</hi>天不憗遺老俾<lb/>
屏我王<hi>左氏傳孔丘卒公誄之曰昊天不弔不憗遺一老俾屏予一人以在位</hi>梁崩哲萎<lb/>
于時靡憲<hi>禮記曰孔子早作負手曳杕逍遥扵門歌曰泰山其頽乎梁木其壞乎</hi>搢紳儒<lb/>
林論徳謀跡諡曰文範先生<hi>漢書有儒林傳</hi>傳曰郁郁乎文哉<lb/>
<hi>論語文也</hi>書曰洪範九疇彞倫攸叙<hi>尚書箕子謂武王曰天乃錫禹洪範九疇彝倫</hi>
<hi>攸叙</hi>文為徳表範為士則存誨沒號不亦宜乎三公遣令<lb/>
史祭以中牢刺史敬弔太守南陽曹府君命官作誄曰<lb/>
赫矣陳君命世是生<hi>廣雅曰命名也李陵書曰信命世之才</hi>含光醇徳為<lb/>
<pb n="KR4h0002_WYG_058-17a"/>
士作程<hi>孔安國尚書傳曰醇粹也毛萇詩傳曰程法也</hi>資始既正守終又令<hi>周易</hi>
<hi>曰萬物資始史記祭公謀父曰犬戎率舊徳而守終純固</hi>奉禮終沒休矣清聲遣官<lb/>
屬掾吏前後赴會刋石作銘府丞與比縣會塟茍慈明<lb/>
韓元長等五百餘人<hi>范曄後漢書曰荀爽字慈明獻帝拜為司空又曰韓融字元長獻帝</hi>
<hi>初官至太僕</hi>緦麻設位哀以送之<hi>喪服傳曰緦麻十五升布鄭𤣥曰謂之緦者縷細如</hi>
<hi>絲也音思孝經曰哀以送之</hi>逺近會塟千人已上河南尹种府君臨<lb/>
郡<hi>謝承後漢書曰劉翊潁川人河南尹种拂嘗來臨郡翊為主薄迎之到官深敬待之然种府君即拂也</hi>
追歎功徳述錄髙行以為逺近鮮能及之重<hi>直用</hi>部大掾<lb/>
<pb n="KR4h0002_WYG_058-17b"/>
以成時銘斯可謂存榮沒哀死而不朽者也<hi>論語子貢曰夫子之</hi>
<hi>生也榮其死也哀不朽已見上文</hi>乃作銘曰峩峩崇嶽吐符降神<hi>上林賦曰</hi>
<hi>南山峩峩毛詩曰維嶽降神生甫及申</hi>扵皇先生抱寳懷珍如何昊穹既<lb/>
喪斯文<hi>論語子曰文王既沒文不在兹乎天之將喪斯文也後死者不得與於斯文也</hi>微言圮<lb/>
絶來者曷聞<hi>微言已見上文幽通賦曰將圯絶而罔階論語曰焉知來者之不如今也</hi>交交<lb/>
黄鳥爰集于棘<hi>毛詩國風文喻仕於亂時也</hi>命不可贖哀何有極<hi>毛詩</hi>
<hi>曰如可贖兮人百其身</hi>
　　禇淵碑文<hi>并序</hi>
<pb n="KR4h0002_WYG_058-18a"/>
　　　王仲寳<hi>蕭子顯齊書曰王儉字仲寳琅邪人幼專心篤學手不釋巻為中書監薨</hi>
夫太上有立徳其次有立功此之謂不朽<hi>左氏傳曰穆叔如晉范宣</hi>
<hi>子逆之問焉曰古人有言曰死而不朽何謂也穆叔對曰豹聞之太上有立徳其次有立功其次有立言雖久</hi>
<hi>不廢此之謂不朽也</hi>所以子産云亡宣尼泣其遺愛<hi>左氏傳曰子産卒仲尼聞</hi>
<hi>之出涕曰古之遺愛也毛詩曰人之云亡</hi>隨武既沒趙文懷其餘風扵文簡<lb/>
公見之矣<hi>禮記曰趙文子與叔譽觀乎九原文子曰死者如可作也吾誰與歸叔譽曰其陽處父乎</hi>
<hi>文子曰我則隨武子乎利君不忘其身謀身不遺其友鄭𤣥曰武子士會也食邑於隨蔡邕郭林宗碑曰先生</hi>
<hi>既沒魏志太祖曰孤到此州嘉其餘風也</hi>公諱淵字彦囘河南陽翟人也微<lb/>
<pb n="KR4h0002_WYG_058-18b"/>
子以至仁開基宋段以功髙命氏<hi>史記曰微子開者殷帝乙之首子紂之庶</hi>
<hi>兄武王崩成王幼武庚作亂成王命誅武庚乃命微子開代殷國於宋微子以故而仁賢及代武庚故殷餘民</hi>
<hi>甚欣戴之而愛焉左氏傳曰魯季武子如宋禇師叚逆之杜預曰段共公子子石也禇師官也命氏已見上文</hi>
爰逮兩漢儒雅繼及<hi>漢書曰禇大通五經為博士謝承後漢書曰禇禧字叔齊陳留尉氏</hi>
<hi>人博聞廣見聰明智達也</hi>魏晉以降奕世重暉乃祖太傅元穆公<hi>魏代</hi>
<hi>禇氏未聞晉中興書曰禇裒字季野侍中衛將軍薨贈太傅元穆侯</hi>徳合當時行比州壤<lb/>
<hi>魏書曰陳寔德冠當時莊子曰行比一鄉</hi>深識臧否不以毁譽形言<hi>王命論曰淵然</hi>
<hi>深識毛詩曰於乎小子未知臧否論語曰吾之於人誰毁誰譽如有所譽者其有所試矣毛詩序曰情動於中</hi>
<pb n="KR4h0002_WYG_058-19a"/>
<hi>而形於言</hi>亮采王室每懷冲虛之道<hi>尚書曰亮采惠疇老子曰大滿若冲字林曰冲</hi>
<hi>猶虚也</hi>可謂婉而成章志而晦者矣<hi>左氏傳君子曰春秋之稱微而顯志而晦</hi>
<hi>婉而成章</hi>自兹厥後無替前規建官惟賢軒冕相襲<hi>尚書曰建官惟</hi>
<hi>賢管子曰先王制軒冕足以著貴賤劉歆移太常博士曰聖帝明王累起相襲</hi>公稟川嶽之靈<lb/>
暉含珪璋而挺曜<hi>川嶽之靈已見上文禮記曰珪璋特達廣雅曰挺出也</hi>和順内<lb/>
凝英華外發<hi>禮記曰和順積中而英華外發</hi>神茂初學業隆弱冠<hi>弱冠已見</hi>
<hi>上文</hi>是以仁經義緯敦穆於閨庭<hi>張叶白鳩頌曰經仁緯義王隱晉書曰汜勝之</hi>
<hi>穆敦九族蔡邕何休碑曰孝友盡於閨庭</hi>金聲玉振寥亮於區宇<hi>金聲玉振已見上文</hi>
<pb n="KR4h0002_WYG_058-19b"/>
<hi>鄭𤣥禮記注曰振猶動也東京賦曰區宇乂寧</hi>孝敬淳深率由斯至<hi>毛詩序曰成孝敬袁</hi>
<hi>宏竹林名士傳曰山濤淳深愼嘿尚書曰率由典常</hi>盡歡朝夕人無間言<hi>禮記孔子曰啜</hi>
<hi>菽飲水盡其歡斯之謂孝論語子曰孝哉閔子騫人不見於其父母昆弟之言</hi>逍遥乎文雅之<lb/>
囿翺翔乎禮樂之場<hi>劇秦羙新曰逍遥乎文雅之囿翺翔乎禮樂之場</hi>風儀與<lb/>
秋月齊眀音徽與春雲等潤<hi>音徽即徽音也毛詩曰大姒嗣徽音</hi>韻宇𢎞<lb/>
深喜愠莫見其際<hi>晉中興書曰衛玠終身不見其愠喜袁宏竹林名士傳曰山濤莫見其際</hi>
心明通亮用人言必猶於已<hi>王命論曰見善如不及用人如用已</hi>汪汪焉<lb/>
洋洋焉可謂澄之不清撓之不濁<hi>范曄後漢書曰郭林宗少遊汝南先過袁</hi>
<pb n="KR4h0002_WYG_058-20a"/>
<hi>宏不宿而退往從黄憲累日方還或問林宗林宗曰奉髙之器譬諸汎濫雖清而易挹叔度汪汪若萬頃之波</hi>
<hi>澄之不清撓之不濁不可量也</hi>袁陽源才氣髙奇綜覈精裁<hi>沈約宋書曰袁淑字陽</hi>
<hi>源少有風氣遷尚書吏部郎臧榮緒晉書曰吕安才氣髙奇又曰荀顗綜覈名實風俗澄一范曄後漢書左朱</hi>
<hi>零曰范滂精裁猶以利刃斷腐朽</hi>宋文帝端明臨朝鑒賞無昧<hi>鶡冠子曰所謂</hi>
<hi>命者靡不在君君也者端神明者也神明者以人為本者也班固成帝贊曰臨朝淵黙</hi>袁既延譽<lb/>
扵遐邇文亦定婚於皇家<hi>國語曰使張老延君譽于四方蔡邕述行賦曰皇家赫而</hi>
<hi>天居</hi>選尚餘姚公主拜駙馬都尉<hi>蕭子顯齊書曰淵少有世譽復尚公主</hi>漢<lb/>
結叔髙晉姻武子方斯蔑如也<hi>三輔決錄曰平陵竇叔髙以經術稱摯虞曰叔</hi>
<pb n="KR4h0002_WYG_058-20b"/>
<hi>髙名𤣥以明經為郡上計吏朝會數百人叔髙儀狀絶衆天子異其貎以公主妻之出朝同輩嘲笑焉叔髙時</hi>
<hi>以自有妻不敢以聞方欲迎妻與決未發而詔叔髙就第成婚王隱晉書曰王武子少知名有俊才尚武帝姊</hi>
<hi>常山公主毛萇詩傳曰蔑無也</hi>釋褐著作佐郎轉太子舍人濯纓登朝<lb/>
冠冕當世<hi>楚辭曰滄浪之水清可以濯我纓晉中興書庾冰疏曰臣因循家寵冠冕當世</hi>升降<lb/>
兩宫實帷時寳<hi>陸機謝内史表曰官成兩宫尚書曰所寳惟賢</hi>具瞻之範既著<lb/>
台衡之望斯集<hi>毛詩曰赫赫師尹民具爾瞻春秋漢含孳曰三公在天法三能台與能同毛詩</hi>
<hi>曰實惟阿衡左右商王</hi>出參太宰軍事入為太子洗焉俄遷祕書<lb/>
丞贊道槐庭司文天閣<hi>周禮曰面三槐三公位焉晉令曰祕書郎掌三閣經書三輔故</hi>
<pb n="KR4h0002_WYG_058-21a"/>
<hi>事曰天禄閣在大殿北以藏祕書</hi>光照諸侯風流籍甚<hi>韓詩外傳曰為人君者則願以</hi>
<hi>為臣名昭諸侯天下願焉習鑿齒晉陽秋曰王夷甫樂廣俱宅心事外言風流者稱王樂焉漢書曰陸賈遊漢</hi>
<hi>庭公卿間名聲籍甚</hi>以父憂去職<hi>蕭子顯齊書曰淵父湛之驃騎將軍</hi>喪過乎哀㡬<lb/>
將毁滅<hi>周易曰喪過乎哀孝經曰毁不滅性</hi>有識留感行路傷情<hi>桓譚新論雍門</hi>
<hi>周說孟嘗君曰有識之士莫不為足下寒心酸鼻論衡曰行路之人皆能論之家語曰子游見行路之人云魯</hi>
<hi>司鐸火</hi>服闋除中書侍郎<hi>鄭𤣥禮記曰闋終也</hi>王言如絲其出如綸<lb/>
<hi>禮記曰王言如絲其出如綸</hi>恪居官次智效惟穆<hi>左氏傳曰閔子騫曰敬恭朝夕恪居官次</hi>
<hi>莊子曰智效一官</hi>于時新安王寵冠列蕃越敷邦敎毗佐之選妙<lb/>
<pb n="KR4h0002_WYG_058-21b"/>
盡國華<hi>沈約宋書曰始平孝敬王子鸞字孝羽孝武帝第八子也初封新安王母殷淑儀寵傾後宫子</hi>
<hi>鸞愛冠諸子凡為上所盻遇者莫不入子鸞府國子鸞兼司徒進號撫軍將軍尚書曰司徒掌邦教敷五典國</hi>
<hi>語季文子曰吾以徳榮為國華韋昭曰以徳榮顯者可以為國之光華也</hi>出為司徒右長史<lb/>
轉尚書吏部郎執銓以平<hi>韋昭漢書注曰銓稱錘聲類曰銓所以稱物晉起居注曰</hi>
<hi>太康四年詔曰選曹銓管人材</hi>御煩以簡裴楷清通王戎簡要復存於<lb/>
兹<hi>臧榮緒晉書曰裴楷字叔則河東人也為尚書郎吏部郎鈌太祖問其人於鍾會會曰裴楷清通王戎簡</hi>
<hi>要皆其選也是以楷為吏部郎</hi>泰始之初入為侍中<hi>裴子野宋略曰夀寂之前刃少帝延</hi>
<hi>湘東王升御坐立為明帝又曰明皇帝年號泰始</hi>曾不移朔遷吏部尚書是時<lb/>
<pb n="KR4h0002_WYG_058-22a"/>
天步初夷王途尚阻<hi>天步初夷謂弑少帝也裴子野宋略曰江州刺史晉安王子勛作亂</hi>
<hi>蕭子顯齊書曰建安王休仁南討賊屯鵲尾洲遣淵詣軍選將帥以下勲階毛詩曰天步艱難蔡邕劉寛碑曰統</hi>
<hi>艾三軍以清王塗答賓戯曰王途蕪穢周失其馭</hi>元戎啓行衣冠未緝<hi>元戎啓行謂建</hi>
<hi>安出征也毛詩曰元戎十乘以先啓行衣冠謂朝士也范曄後漢書崔諝奏記曰宋光衣冠子孫爾雅曰緝和</hi>
<hi>也緝與輯同</hi>内贊謀謨外康流品<hi>東觀漢記世祖䇿曰前將軍鄧禹與朕謀謨帷幄李</hi>
<hi>重集日為選部尚書其箴曰銓管人流品藻清濁</hi>制勝既逺涇渭斯明<hi>孫子兵法曰水</hi>
<hi>因地而制行兵因敵而制勝孫綽子曰或問雅俗曰涇渭殊流雅鄭異調</hi>賞不失勞舉無失<lb/>
徳<hi>左氏傳隨武子曰楚君舉不失徳賞不失勞</hi>績簡帝心聲敷物聽<hi>崔駰武賦曰假</hi>
<pb n="KR4h0002_WYG_058-22b"/>
<hi>皇天乎簡帝心尚書大傳曰文王施政而物皆聽</hi>事寧領太子右衛率固讓不<lb/>
拜尋領驍騎將軍以帷幄之功膺庸祗之秩<hi>帷幄已見上文尚書</hi>
<hi>王曰惟乃文考庸庸祗祗威威顯民孔安國曰用可用敬可敬</hi>封雩都縣開國伯食邑<lb/>
五百户<hi>漢書有豫章郡雩都縣</hi>既秉辭梁之分又懷寢丘之志<hi>國語</hi>
<hi>曰惠王以梁予魯陽文子辭曰梁險而在逺懼子孫之有貳者縱臣而得全其首領以歿懼子孫之以梁乏臣</hi>
<hi>之祀也乃與魯陽賈逵曰惠王楚昭王子梁楚北境魯陽文子楚平王之孫司馬子期之子魯陽公列子曰孫</hi>
<hi>叔敖疾將死戒其子曰王亟封我矣吾不受也我死王則封汝汝必無受利地楚越之間有寢丘者此地不利</hi>
<hi>而名甚惡楚人鬼之越人禨之可長有者惟此也孫叔敖死王果以美地封其子辭而不受請寢丘與之至今</hi>
<pb n="KR4h0002_WYG_058-23a"/>
<hi>不失</hi>所受田邑不盈百井<hi>周禮曰畝百為夫夫三為屋屋三為井漢書曰井方一里</hi>久之<lb/>
重為侍中領右衛將軍盡規獻替均山甫之庸<hi>國語召康公曰</hi>
<hi>天子聽政近臣盡規又史黯謂趙簡子曰夫事君者諫過而後賞善薦可而替否獻能而進賢毛詩衮職有闕</hi>
<hi>惟仲山甫補之</hi>緝熈王旅兼方叔之望<hi>毛詩曰維清緝熈文王之典又曰王旅嘽嘽如</hi>
<hi>飛如翰又曰方叔涖止其車三千</hi>丹陽京輔逺近攸則<hi>漢書曰右内史武帝更名京兆</hi>
<hi>尹左内史更名左馮翊主爵中都尉更名右扶風是為三輔又百官表有京輔都尉毛詩曰商邑翼翼四方之</hi>
<hi>極鄭𤣥曰□邑之禮俗翼翼然可則效乃四方之中正也</hi>吳興衿帶實惟股肱<hi>李尤函谷</hi>
<hi>關銘曰衿帶咽㗋漢書曰季布為河東守上召布曰河東吾股肱郡故特召君耳</hi>頻作二守竝<lb/>
<pb n="KR4h0002_WYG_058-23b"/>
加蟬冕<hi>蕭子顯齊書曰尋遷散騎常侍丹陽尹出為吴興太守常侍如故蔡邕獨斷曰侍中中常侍加</hi>
<hi>貂附蟬</hi>政以禮成民是以息<hi>左氏傳郤至之辭已見上文</hi>眀皇不豫儲<lb/>
后幼冲<hi>沈約宋書曰太宗明皇帝諱彧又曰後廢帝昱字徳融明帝長子也泰始七年立為皇太子太</hi>
<hi>宗崩太子即位尚書曰武王有疾弗豫謝承後漢書曰孝靈帝崩皇太子即位主上幼冲</hi>貽厥之寄<lb/>
允屬時望<hi>毛詩曰貽厥孫謀以燕翼子</hi>徵為吏部尚書領衛尉固讓<lb/>
不拜改授尚書右僕射端流平衡外寛内直<hi>賈子曰視有四則朝</hi>
<hi>廷之視端流平衡韓詩外傳曰外寛内直蘧伯玉之行也</hi>𢎞二八之髙謨宜由庚而<lb/>
垂詠<hi>二八八元八愷也毛詩序曰由庚萬物得由其道也</hi>太宗即世遺命以公為<lb/>
<pb n="KR4h0002_WYG_058-24a"/>
散騎常侍中書令䕶軍將軍送往事居忠貞允亮<hi>太宗明帝</hi>
<hi>也左氏傳荀息謂晉獻公曰公家之利知無不為忠也送往事居耦俱無猜貞也</hi>秉國之均四<lb/>
方是維<hi>毛詩小雅文也</hi>百官象物而動軍政不戒而備<hi>左氏傳曰隨武</hi>
<hi>子曰蒍敖為太宰百官象物而動軍政不戒而備</hi>公之登太階而尹天下君子<lb/>
以為美談<hi>孔融張儉碑曰惜乎不登太階以尹天下致皇代於隆熈公羊傳曰魯人至今以為美談</hi>
亦猶孟軻致欣扵樂正羊職悦賞於士伯者也<hi>孟軻曰魯欲使</hi>
<hi>樂正子為政孟子喜而不寐公孫丑曰奚喜曰其為人也好善劉熙曰樂正姓也子通稱也名尅左氏傳曰晉</hi>
<hi>侯賞桓子狄臣千室亦賞士伯以𤓰衍之縣羊舌職說之以為當也</hi>丁所生母憂謝職毁<lb/>
<pb n="KR4h0002_WYG_058-24b"/>
疾之重因心則至<hi>蕭子顯齊書曰淵遭庶母郭氏喪塟畢起為中軍將軍本官如故毛詩曰因</hi>
<hi>心則友</hi>朝議以有為為之魯侯垂式<hi>禮記子夏問曰三年之喪卒哭金革之事</hi>
<hi>無避也禮歟孔子曰吾聞諸老𣆀曰昔有魯伯禽有為為之今以三年之喪從利者吾弗知也</hi>存公忘<lb/>
私方進眀準<hi>漢書曰翟方進字子威汝南人也為丞相及母既終𦵏三十六日除服起視事以為</hi>
<hi>身備漢相不敢踰國家之制也</hi>爰降詔書敦還攝任固請移歲表奏相<lb/>
望事不我與屈已𢎞化<hi>沈約宋書曰禇淵以母憂去職詔攝本任爾雅曰敦勉也嵇康</hi>
<hi>幽憤詩曰時不我與□恱申鑒曰聖王屬已以申天下之樂尚書曰三孤三公𢎞化</hi>屬值三季在<lb/>
辰戚蕃内侮<hi>國語郭偃曰三季王之亡也宜㢤韋昭曰三季桀紂幽王也潘元茂九錫文曰稱兵</hi>
<pb n="KR4h0002_WYG_058-25a"/>
<hi>内侮</hi>桂陽失圖窺窬神器<hi>沈約宋書曰桂陽王休範文帝子也封為桂陽王後為江州刺</hi>
<hi>史及太宗晏駕主幼時屯遂舉兵反休範已至新林朝廷震動平南將軍齊王出次新亭中軍將軍禇淵入衛</hi>
<hi>殿省休範自於新林步上越騎校尉張苟兒直前斬休範首持還休範自新林分遣同黨杜墨蠡等直入朱雀</hi>
<hi>門休範雖死不相知聞墨蠡至杜姥宅宫省怖擾於是城内分遣諸軍東西奮擊諸賊一時奔散斬墨蠡等劉</hi>
<hi>琨勸進表曰狄冦窺窬左氏傳師服曰民服其上下無覬覦杜預曰下不冀望上位也窬與覦同</hi>鼓棹<lb/>
則滄波振蕩建旗則日月蔽虧<hi>湛方生詩曰鼔棹行遊曯吴都賦曰振蕩汪流</hi>
<hi>曹子建責躬詩曰建旗東岳子虚賦曰岑崟參差曰月蔽虧</hi>出江派而風翔入京師<lb/>
而雷動<hi>興引曰仁風翔於海表曹植任城王誄曰矯矯元戎雷動雲阻楚辭曰雷動電發</hi>鳴控<lb/>
<pb n="KR4h0002_WYG_058-25b"/>
弦於宗稷流鋒鏃於象魏<hi>班固漢書李廣述曰控弦貫石威動北隣宗宗社也蔡邕</hi>
<hi>獨斷曰天子立宗社曰泰社稷宗社之稷周禮曰太宰縣治象之法于象魏五等論曰鋒鏑流乎絳闕</hi>雖<lb/>
英宰臨戎元渠時殄<hi>英宰謂齊王也元渠謂休範也晉中興書穆帝詔曰實賴英宰淵謀</hi>
<hi>尚書曰殱厥渠魁</hi>而餘黨寔繁宫廟憂逼<hi>餘黨謂杜墨蠡也</hi>公乃總熊<lb/>
羆之士率不貳心之臣<hi>尚書曰先君文武則亦有熊羆之士不二心之臣</hi>戮力<lb/>
盡規克寧禍亂<hi>國語曰戮力一心賈逵曰戮力并力也盡規已見上文</hi>康國祚於<lb/>
綴旒拯王維於已墜<hi>公羊傳曰君若贅旒然贅猶綴也何休曰旒旗旒也</hi>誠由太<lb/>
祖之威風抑亦仁公之翼佐<hi>太祖齊王也</hi>可謂徳刑詳禮義<lb/>
<pb n="KR4h0002_WYG_058-26a"/>
信戰之器也<hi>左氏傳曰楚子救鄭軍過申子反入見申叔時曰師其何如對曰徳刑詳禮義信戰</hi>
<hi>之器也杜預曰器猶用也</hi>以静難之功進爵為侯兼授尚書令中軍<lb/>
將軍給班劒二十人功成弗有固秉撝挹<hi>老子曰功成而弗居周易</hi>
<hi>曰无不利撝謙韓詩外傳曰孔子曰持滿之道挹而損之晉起居注安帝詔曰灑落成勳固秉謙挹</hi>改授<lb/>
侍中中書監䕶軍如故又以居母艱去官<hi>蕭子顯齊書曰淵後嫡母</hi>
<hi>吴郡公主薨毀瘠如初</hi>雖事緣義感而情均天屬<hi>莊子曰桑雩謂孔子曰子獨不</hi>
<hi>聞假人之亡與林囘棄千金之璧負赤子而趣何與林囘曰彼以利合此以天屬者也司馬彪曰假國名也屬</hi>
<hi>連也</hi>顔丁之合禮二連之善喪亦曷以踰<hi>禮記曰顔丁善居喪始死皇皇</hi>
<pb n="KR4h0002_WYG_058-26b"/>
<hi>焉如有求而弗得及殯望望焉如有從而弗及鄭𤣥曰三顔丁魯人也居喪合禮禮記孔子曰少連大連善居喪</hi>
<hi>日不怠三月不懈</hi>天厭宋徳水運告謝<hi>左氏傳鄭伯曰天而既厭周徳矣水運宋也射</hi>
<hi>雞賦曰青陽告謝王逸楚辭注曰謝去也</hi>嗣主荒怠於天位<hi>沈約宋書曰後廢帝明帝長子</hi>
<hi>諱昱即位淫亂尚書曰商王受荒怠弗敬又伊尹曰天位艱哉</hi>彊臣憑陵扵荆楚<hi>沈約宋書</hi>
<hi>曰荆州刺史沈攸之便有異志左氏傳鄭王子伯駢曰今楚馮陵我城郭</hi>廢昏繼統之功龕<lb/>
亂寧民之徳<hi>廢昏謂廢帝為蒼梧王也繼統謂立順帝也蕭子顯齊書曰蒼梧暴虐稍甚及廢羣</hi>
<hi>公集議袁粲劉秉既不受淵曰非蕭公無以了此手取筆授太祖太祖曰相與不肯我安得辭事乃定順帝立</hi>
<hi>檄太常曰繼統揚業墨子曰夏桀時天乃命湯於鑣宫有神來告曰夏徳大亂往攻之予必使汝大戡之崔寔</hi>
<pb n="KR4h0002_WYG_058-27a"/>
<hi>正論曰及其出也是以濟世寧民也</hi>公實仰贊宏規參聞神算<hi>潘岳賈充誄曰使夫</hi>
<hi>疑廟定於神算</hi>雖無受脤出車之庸亦有甘寢秉羽之績<hi>左氏傳劉</hi>
<hi>子曰國之大事在祀與戎祀有執膰戎有受脤毛詩曰我出我車于彼牧矣荘子謂楚王曰孫叔敖甘寝秉羽</hi>
<hi>而郢人投兵愼子注曰甘寢安寢也</hi>乃作司空山川攸序<hi>禮記曰司空執度度地居子民</hi>
<hi>山川沮澤也</hi>兼授衛軍戎政輯睦<hi>牽秀皇甫陶碑曰帝命既允戎政以閑左氏傳隨武</hi>
<hi>子曰楚卒乗輯睦亊不奸矣</hi>既而齊徳龍興順皇髙禪<hi>沈約宋書曰順帝諱准字</hi>
<hi>仲謨明帝第三子廢帝殞奉迎入居朝堂即位後四年禪位于齊帝遜位于東邸孔安國尚書序曰漢室龍興</hi>
深達先天之運匡贊奉時之業<hi>周易曰大人者與天地合其徳先天而天弗違</hi>
<pb n="KR4h0002_WYG_058-27b"/>
<hi>後天而奉天時</hi>弼諧允正徽猷𢎞逺<hi>尚書曰允廸厥徳謨明弼諧毛詩曰君子徽猷小人</hi>
<hi>與屬</hi>樹之風聲著之話言<hi>左氏傳君子曰古之王者並建聖哲樹之風聲著之話言</hi>亦<lb/>
猶稷契之臣虞夏荀裴之奉魏晋<hi>魏志曰太祖封荀攸亭侯轉為中軍師魏</hi>
<hi>國初建為尚書令臧榮緒晉書曰裴秀字秀彦河東人也常道鄉公立與議定䇿遷尚書僕射及世祖受禪進</hi>
<hi>左光禄大夫</hi>自非坦懷至公永監崇替<hi>國語藍尹亹謂子西曰吾聞君子惟獨居</hi>
<hi>思念前世之崇替於是乎有歎韋昭曰崇終也替廢也</hi>孰能光輔五君夤亮二代<lb/>
者㢤<hi>左氏傳曰楚屈建語康王晉范會之徳康王曰神人無怨宜夫子之光輔五君以為諸侯主也五君</hi>
<hi>宋文明順齊髙武然此武猶未立葢終言之夤亮已見班孟堅封燕然山銘</hi>大啓南康爰登<lb/>
<pb n="KR4h0002_WYG_058-28a"/>
中鉉時膺土宇固辭邦敎<hi>蕭子顯齊書曰建元元年進位司徒侍中中書監如故改封</hi>
<hi>南康郡公邑三千戸淵固讓司徒毛詩曰大啓爾宇毛萇曰宇居也東京賦曰廣啓土宇周易曰鼎金鉉鄭𤣥</hi>
<hi>曰金鉉喻明道能舉君之官職也鄭𤣥尚書注曰鼎三公象也</hi>今之尚書令古之冡宰<lb/>
<hi>蕭子顯齊書曰淵㝷加尚書令本官如故周禮曰乃立天官冡宰而掌邦治鄭𤣥曰爾雅曰冡大也冡宰大宰</hi>
雖秩輕扵衮司而任隆於百辟<hi>衮司三公也毛詩曰百辟其刑之</hi>蹔遂<lb/>
冲旨改授朝端<hi>晉起居注曰帝詔曰若不少順冲旨降損盛制晉中興書謝石上疏曰尸素朝</hi>
<hi>端忽焉五載</hi>邇無異言逺無異望<hi>劉琨勸進表曰是以邇無異言逺無異望</hi>帝嘉<lb/>
茂庸重申前冊執五禮以正民簡八刑而罕用<hi>蕭子顯齊書曰</hi>
<pb n="KR4h0002_WYG_058-28b"/>
<hi>三年重申前命為司徒周禮口掌邦禮以佐王和邦國鄭𤣥曰禮謂典禮五吉凶軍賓嘉也孔安國尚書傳曰</hi>
<hi>簡略也周禮大司徒職曰以八刑糾萬民一曰不孝之刑二曰不義之刑三曰不婣之刑四曰不悌之刑五曰</hi>
<hi>不任之刑六曰不恤之刑七曰造言之刑八曰亂民之刑婣音因</hi>故能騁績康衢延慈<lb/>
哲后<hi>登樓賦曰假髙衢而騁力鄧耽郊祀賦曰伊皇母以延慈</hi>義在資敬情同布衣<lb/>
<hi>孝經曰資於事父以亊君而敬同晉中興書庾亮上疏曰先帝謬顧情同布衣</hi>出陪鑾躅入奉<lb/>
帷殿仰南風之髙詠餐東野之祕寳<hi>家語曰舜彈五弦之琴造南風之詩</hi>
<hi>王隱晉書庾峻曰知足如疏廣雖去列位而居東野東野末詳又曰雒書天淮聽曰顧命云天球河圖在東序</hi>
<hi>天球寳器也河圖本紀圗帝王終始存亡之期典引曰御東序之秘寳然野當為杼古序字也以是圖緯故曰</hi>
<pb n="KR4h0002_WYG_058-29a"/>
<hi>餐餐美也</hi>雅議於聽政之晨披文於宴私之夕<hi>禮記曰君日出視朝退適</hi>
<hi>路寢聽政王廙思逸民賦曰左披文以遘話講六藝之宏敷毛詩曰諸父兄弟備言燕私</hi>參以酒徳<lb/>
間以琴心<hi>晉書劉劭有酒徳頌列仙傳曰涓子作琴心三篇</hi>曖有餘暉遥然留<lb/>
想<hi>曖温貎莊子曰曖然似春遥然留想所慮者深也</hi>君垂冬日之温臣盡秋霜<lb/>
之戒<hi>言君垂恩有如冬日而臣戒懼常若秋霜鄧析子曰為君者若冬日之陽夏日之隂荀悅申鑒曰主</hi>
<hi>怒如秋霜</hi>肅肅焉穆穆焉<hi>爾雅曰穆穆肅肅敬也</hi>於是見君親之同致<lb/>
知在三之如一<hi>國語武公伐翼殺哀候止欒共子曰苟無死吾以見之令子為上卿辭曰臣聞</hi>
<hi>之人生於三事之如一父生之師敎之君食之非食不長非敎不知生之族也故一事之惟其所在則致死矣</hi>
<pb n="KR4h0002_WYG_058-29b"/>
太祖升遐綢繆遺寄<hi>蕭子顯齊書曰太祖崩遺詔以淵録尚書亊禮記曰天子崩告喪曰</hi>
<hi>天王登遐西征賦曰武皇忽其升遐</hi>以侍中司徒錄尚書事稟玉几之顧<lb/>
奉綴衣之禮<hi>尚書顧命曰皇后憑玉几道揚末命又曰出綴衣於庭越翼日王崩</hi>擇皇齊<lb/>
之令典致聲化於雍熙<hi>左氏傳隨武子曰蒍敖為太宰擇楚國之令典東京賦曰上下</hi>
<hi>共其雍雍</hi>内平外成實昭舊職<hi>左氏傳太史克曰舜舉八元布五敎于四方内平外成又</hi>
<hi>展禽曰桓公糾合諸侯實昭舊職</hi>增給班劔三十人<hi>晉公卿禮秩曰諸公給虎賁三十人</hi>
<hi>持劔焉</hi>物有其容徽章斯允<hi>左氏傳膳夫屠蒯曰事有其物物有其容禮記曰殊徽號</hi>
<hi>鄭𤣥曰徽旌旗之名也又曰以為旗章以别貴賤鄭𤣥曰章幟也</hi>位尊而禮卑居髙而<lb/>
<pb n="KR4h0002_WYG_058-30a"/>
思降自夏徂秋以疾陳退朝廷重違謙光之旨用申超<lb/>
世之尚<hi>周易曰謙尊而光卑而不可踰晉起居注安帝詔曰今權順所請以申超世之美</hi>改授司<lb/>
空領驃騎大將軍侍中錄尚書如故<hi>蕭子顯齊書曰淵寢疾上相星連有</hi>
<hi>變淵憂之表遜位乃改授司空領驃騎將軍侍中錄尚書如故</hi>景命不永大漸彌留<hi>蔡邕</hi>
<hi>楊公誄曰功成化洽景命有傾尚書曰降年有永有不永又曰疾大漸惟幾病日臻既彌留</hi>建元四<lb/>
年八月二十一日薨于私第春秋四十有八昔栁莊疾<lb/>
棘衛君當祭而輟禮<hi>記記曰衛有太史曰柳莊寢疾公曰若疾革雖當祭必告也公再拜</hi>
<hi>稽首請于尸曰臣有栁莊也非寡人之臣社稷之臣聞之死請往不釋服而往遂以襚之</hi>晏嬰既往<lb/>
<pb n="KR4h0002_WYG_058-30b"/>
齊君趨車而行哭<hi>晏子曰齊景公遊於菑晏子死公擊駔而馳自以為遲下車而趨知不如</hi>
<hi>車之駃則又乗之比至國四下而趨至則伏尸而哭曰百姓誰復告我惡邪韓詩外傳曰趨車馳馬也</hi>公<lb/>
之云亡聖朝震悼於上羣后恇<hi>匡</hi>慟扵下<hi>鄭𤣥禮記注曰恇恐也</hi>
豈惟哀纒一國痛深一主而已㢤<hi>言萬國同戚豈如栁莊晏嬰亊止一國一</hi>
<hi>主而已哉李蕭逺運命論曰區區於一主歎息於一朝</hi>追贈太宰侍中錄尚書如<lb/>
故給節羽葆鼔吹班劔為六十人諡曰文簡禮也夫乘<lb/>
徳而處萬物不能害其貞<hi>莊子曰夫乘道徳而浮遊則不然無譽無訾浮遊乎萬物</hi>
<hi>之祖物物而不物於物則胡可得而累邪</hi>虛已以遊當世不能擾其度<hi>莊子曰方</hi>
<pb n="KR4h0002_WYG_058-31a"/>
<hi>舟而濟於河有虛舩來觸舟雖有褊心之人不能怒人虛已以遊於世其孰能害之也</hi>均貴賤扵<lb/>
條風忘榮辱扵彼我<hi>淮南子曰夫貴賤之於身猶條風之時麗也毀譽之於已猶蚊䖟之</hi>
<hi>一過也莊子肩吾問於孫叔敖曰子三為令尹而不榮華三去之而無憂色何也孫叔敖曰不知其在彼乎其</hi>
<hi>在我乎其在彼邪忘乎我其在我邪忘乎彼何暇計乎人貴人賤哉</hi>然後可兼善天下聊<lb/>
以卒歲<hi>孟子曰古之人窮則獨善其身逹則兼善天下者也家語孔子歌曰優哉游㢤聊以卒歲</hi>經<lb/>
始圖終式免祇悔<hi>潘岳家風詩曰經始復圖終葺宇營丘園周易曰無祇悔</hi>誰云克<lb/>
備公實有焉是以義結君子惠霑庶類<hi>國語曰夏禹能平水土以品處</hi>
<hi>庶類者也</hi>言象所未形述詠所不盡<hi>謝慶緒答郗敬書曰至理深𤣥非言象所喻也</hi>
<pb n="KR4h0002_WYG_058-31b"/>
故吏某甲等感逝川之無捨哀清暉之眇黙<hi>論語子在川上曰逝</hi>
<hi>者如斯夫不捨晝夜傅咸贈何劭王濟詩曰二離揚清暉眇黙逺貎也楚辭曰路眇眇兮黙黙</hi>餐輿誦<lb/>
於丘里瞻雅詠扵京國<hi>左氏傳曰子産為政輿人誦之曰子産若死其誰嗣之</hi>思<lb/>
衛鼎之垂文想晉鍾之遺則<hi>禮記衛孔悝鼎銘曰公曰叔舅予與汝銘若纂乃考</hi>
<hi>服國語晉悼公曰昔克路之役秦來圖敗晉功魏顆以其身却退秦師子輔氏親止杜囘其勲銘于景鍾韋昭</hi>
<hi>曰景鍾景公鍾也</hi>方髙山而仰止刊𤣥石以表徳<hi>毛詩曰髙山仰止禰衡顔</hi>
<hi>子碑曰乃刊𤣥石而旌之</hi>其辭曰辰精感運昴靈發祥<hi>爾雅曰大辰房心尾也王</hi>
<hi>逸楚辭注曰辰星房星也春秋元命苞曰殷紂之時五星聚房者蒼神之精同據而興齊木徳故曰辰精春秋佐</hi>
<pb n="KR4h0002_WYG_058-32a"/>
<hi>助期曰漢將蕭何昴星精生於豐通於制度發祥已見上文</hi>元首惟眀股肱惟良<hi>言君</hi>
<hi>感辰精而生故曰惟明臣感昴宿以生故曰惟良也尚書大傳曰元首明哉股肱良哉元首君也股肱臣也</hi>
天鑑璿曜踵武前王<hi>言君能鑒照璇璣七曜之道踵武前王而受禪也毛詩曰天鑒在下</hi>
<hi>有命既集尚書曰在璿璣玉衡以□七政璇與璿同七政七曜楚辭曰及前王之踵武</hi>欽若元輔<lb/>
體微知章<hi>言臣能敬順元輔大臣之義體微知章而匡贊之也尚書曰欽若昊天班固涿邪山文曰</hi>
<hi>晄晄将軍大漢元輔周易曰君子知微知彰</hi>永言必孝因心則友<hi>毛詩曰永言孝思孝</hi>
<hi>思惟則因心則友已見上文</hi>觀海齊量登嶽均厚<hi>班彪覽海賦曰觀滄海於芒芒海賦</hi>
<hi>曰爾其大量也莊子曰淵淵其若海也郭象曰容恣無量也法言曰登東嶽而知衆山之迤邐莊子老𣆀曰至</hi>
<pb n="KR4h0002_WYG_058-32b"/>
<hi>人若地之自厚家語齊大夫子與適魯見孔子曰乃今而後知泰山之為髙海淵之為大</hi>五臣兹六<lb/>
八元斯九<hi>吕氏春秋曰武王之佐五人髙誘曰周公旦武召公奭太公望畢公髙蘇公忿生也潘岳魯</hi>
<hi>公誄曰昻昻公侯實天誕育八元斯九五臣兹六</hi>内謩帷幄外曜台階<hi>帷幄已見上文</hi>
<hi>黄帝泰階六符經曰泰階者天之三階也上階為天子中階為諸侯公鄉大夫下階為元士庶人漢書音義三</hi>
<hi>階三台也范曄後漢書郎顗曰三公上應三台</hi>逺無不肅邇無不懐<hi>國語祭公謀父曰近</hi>
<hi>無不聴逺無不服阮嗣宗勸晉王牋曰逺無不服邇無不肅</hi>如風之偃如樂之諧<hi>論語</hi>
<hi>曰草上之風必偃左氏傳曰晉侯以樂之半賜魏絳曰子教寡人和諸戎狄以正諸華八年之中九合諸侯如</hi>
<hi>樂之和無所不諧請與子樂之</hi>光我帝典緝彼民黎<hi>劇秦美新曰帝典闕而不補</hi>率<lb/>
<pb n="KR4h0002_WYG_058-33a"/>
禮蹈謙諒實身幹<hi>南郊賦曰率禮無違周易曰履道坦坦幽人貞吉王弼曰履道尚謙而二</hi>
<hi>以陽處隂履於謙也左氏傳曰晉侯使郤錡來乞師將事不敬孟獻子曰郤氏其亡乎禮身之幹也敬身之基</hi>
<hi>也</hi>跡屈朱軒志隆衡館<hi>尚書大傳曰未命為士不得乘朱軒衡館衡門之館也</hi>眇<lb/>
眇𤣥宗萋萋辭翰義既川流文亦霧散<hi>蔡邕何休碑曰辭述川流文章</hi>
<hi>雲浮孝經鉤命決曰雲委霧散</hi>嵩構云頽梁隂載缺<hi>並見上文</hi>徳猷靡嗣儀<lb/>
形長遞<hi>音逝徳猷令徳徽猷也儀形容儀形體也鄭𤣥春秋緯注曰遞去也</hi>怊悵餘徽鏘<lb/>
洋遺烈<hi>楚辭曰心怊悵以永思</hi>久而彌新用而不竭<hi>典引曰扇遺風播芳烈久</hi>
<hi>而愈新用而不竭</hi>
<pb n="KR4h0002_WYG_058-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文選巻五十八<lb/>
</p>
<p>
</p>
  </div>
</body>
</text>
</TEI>
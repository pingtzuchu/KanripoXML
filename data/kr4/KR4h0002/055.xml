<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文選巻五十五</head>
    <p>
<pb n="KR4h0002_WYG_055-1a"/>
欽定四庫全書<lb/>
　文選巻五十五　　　　　　梁　蕭統　編<lb/>
　　　　　　　　　　　　　唐　李善　註<lb/>
　論下<lb/>
　　廣絶交論<hi>劉璠梁典曰劉峻見任昉諸子西華兄弟等流離不能自振生平舊交莫有收</hi>
　　　<hi>恤西華冬月著葛中帔練裙路逄峻峻泫然矜之乃廣朱公叔絶交論劉溉見其論扺几於地</hi>
　　　<hi>終身恨之</hi>
　　　劉孝標<lb/>
<pb n="KR4h0002_WYG_055-1b"/>
客問主人曰朱公叔絶交論為是乎為非乎<hi>此假言也為是為非</hi>
<hi>疑而問之也范曄後漢書曰朱穆字公叔為侍御史盛俗澆薄莫尚敦篤著絶交論以矯之稍遷至尚書卒贈</hi>
<hi>益州刺史</hi>主人曰客奚此之問<hi>奚何也何故有此問也未詳其意故審覆之也</hi>客曰<lb/>
夫草蟲鳴則阜螽躍雕虎嘯而清風起<hi>欲明交道不可絶故陳四事以</hi>
<hi>喻之毛詩曰喓喓草蟲趯趯阜螽鄭𤣥曰草蟲鳴則阜螽跳躍而從之異頖相應也雕虎已見思𤣥賦淮南子</hi>
<hi>曰虎嘯而谷風至龍舉而景雲屬許慎曰虎隂中陽獸與風同類也</hi>故絪緼相感霧涌雲<lb/>
蒸嚶鳴相召星流電激<hi>元氣相感霧涌雲蒸以相應鳥鳴相召星流電激以相從言感</hi>
<hi>應之速也周易曰天地絪緼萬物化醇淮南子曰山雲蒸而柱礎潤毛詩曰伐木丁丁鳥鳴嚶嚶鄭𤣥云其鳴</hi>
<pb n="KR4h0002_WYG_055-2a"/>
<hi>之志似於友道然曹植辨問曰㳺説之士星流電耀荅賔戲曰㳺説之徒風颺電激</hi>是以王陽登<lb/>
則貢公喜罕生逝而國子悲<hi>此明良朋也良朋之道情同休戚故貢禹喜王陽之</hi>
<hi>登朝子産悲子皮之永逝也漢書曰王吉與貢禹為友子世稱王陽在位貢公彈冠言其趣舍同也罕生子皮國</hi>
<hi>子産也左氏傳曰子産聞子皮卒哭且曰吾以無為為善唯夫子知我也</hi>且心同琴瑟言鬱<lb/>
郁於蘭茝<hi>齒</hi>道叶膠漆志婉孌於塤箎<hi>心和琴瑟則言香蘭茝道合膠</hi>
<hi>漆則志順塤箎言和順之甚也毛詩曰妻子好合如鼔瑟琴曹子建王仲宣誄曰好合琴瑟鬱郁香也上林賦</hi>
<hi>曰芳香漚鬱醮烈淑郁楚辭曰蘭茝幽而獨若周易曰同心之言其臭如蘭范曄後漢書曰陳重字景公雷義</hi>
<hi>字仲預重少與義友鄉里為之言曰膠漆自謂堅不如雷與陳班固漢書贊曰婉孌董公塤箎已見鸚鵡賦</hi>
<pb n="KR4h0002_WYG_055-2b"/>
聖賢以此鏤金版而鐫盤盂書玉牒而刻鍾鼎<hi>聖賢以良朋之</hi>
<hi>道故著簡䇿而傳之大公金匱曰屈一人之下申萬人之上武王曰請著金版墨子曰琢之盤盂銘於鍾鼎傳</hi>
<hi>於後世玉牒已見上</hi>若乃匠人輟成風之妙巧伯子息流波之雅<lb/>
引<hi>此言良朋之難遇也荘子曰莊子送葬遇惠子之墓謂從者曰郢人堊墁其鼻端若蠅翼使匠石斲之匠</hi>
<hi>石運斤成風斲之盡堊而鼻不傷郢人立不失容宋元君聞之召匠石曰嘗試為寡人為之匠石曰臣則嘗能</hi>
<hi>斲之雖然臣質死乆矣自夫子之死也吾無以為質矣吾無與言也伯牙及雅引已見上文</hi>范張欵<lb/>
欵於下泉尹班陶陶於永夕<hi>范曄後漢書曰范式字巨卿少與張劭為友劭字元</hi>
<hi>伯卒式忽夢見元伯呼曰巨卿吾以某日死常以某時葬永歸黄泉子未我忘豈能相及式怳然覺悟便服朋</hi>
<pb n="KR4h0002_WYG_055-3a"/>
<hi>友之服數其葬日馳往赴之既至壙將窆而柩不進其母撫之曰元伯豈有望邪遂停柩移時乃見素車白馬</hi>
<hi>號哭而來其母望之必范巨卿既至叩喪言曰行矣元伯死生各異永從此辭式執引柩乃前式遂留塜次修</hi>
<hi>墳種樹然後乃去司馬遷書曰試欲効其欵欵之愚王仲宣七哀詩曰悟彼下泉人東觀漢記曰尹敏與班彪</hi>
<hi>相厚毎相與談常晏莫不食晝即至㝠夜徹旦彪曰相與乆語為俗人所怪然鍾子期死伯牙破琴曷為陶陶</hi>
<hi>哉</hi>駱驛縱横烟霏雨散巧歴所不知心計莫能測<hi>絡繹縱横</hi>
<hi>不絶也烟霏雨散衆多也魯靈光殿賦曰縱横駱驛各有所趣陸機列仙賦曰騰烟霧之霏霏劇秦美新曰霧</hi>
<hi>集雨散莊子曰巧歴不能得而況凡乎漢書曰桑𢎞羊雒陽賈人子以心計年十三侍中</hi>而朱益州<lb/>
汨彞叙粤謨訓捶直切絶交㳺比黔首以鷹鸇嫓人靈<lb/>
<pb n="KR4h0002_WYG_055-3b"/>
於豺虎蒙有猜焉請辨其惑<hi>言朋友之義備在典謨公叔亂常道而絶之故以為</hi>
<hi>疑也尚書曰彞倫攸叙又曰聖有謨訓家語孔子曰祁奚對平公云羊舌大夫信而好直其切也王肅曰言其</hi>
<hi>切直也爾雅曰丁丁嚶嚶者相切直也列子曰公孫穆屏親昵絶交㳺司馬遷書曰交遊莫救視鷹鸇豺虎貪</hi>
<hi>殘而無親也黔首已見過秦論左氏傳太史克曰見無禮於其君者誅之如鷹鸇之逐鳥雀爾雅曰嫓妃也尚</hi>
<hi>書曰惟人萬物之靈杜夷幽求子曰不仁之人心懷豺虎長楊賦曰蒙切惑焉論語子張曰敢問崇徳辨惑</hi>
主人忻<hi>魚謹</hi>然而笑曰客所謂撫絃徽音未達燥溼變響<lb/>
張羅沮澤不覩鴻雁雲飛<hi>言朋友之道隨時盛衰醇則志叶斷金醨則昌言交絶今</hi>
<hi>以絶交為惑是未達隨時之義猶撫絃者未知變響張羅者不覩雲飛謬之甚也上林賦曰亡是公忻然而笑</hi>
<pb n="KR4h0002_WYG_055-4a"/>
<hi>鄭𤣥禮記注曰撫以手按之也許慎淮南子注曰鼓琴循絃謂之徽也韓詩外傳曰趙遣使於楚臨武趙王謂</hi>
<hi>之曰必如吾言辭時趙王方鼓琴使者因跪曰大王鼓琴未有如今日之悲也請記其處後將法焉王曰不可</hi>
<hi>天時有燥溼絃有緩急微柱推移不可記也使者曰臣愚請偕此以譬之何者楚之去趙二千餘里變改萬端</hi>
<hi>亦猶絃不可記也難蜀父老曰鷦鵬已翔乎寥廓之宇而羅者猶視乎藪澤悲夫沮□已見蜀都賦呉都賦曰</hi>
<hi>雲飛水宿</hi>葢聖人握金鏡闡風烈龍驤蠖屈從道汙隆<hi>言聖人懷</hi>
<hi>明道而闡風化如龍蠖之驤屈葢從道之汙隆也眷秋孔録法曰有人卯金刀握天鋺雒書曰秦失金鏡鄭𤣥</hi>
<hi>曰金鏡喻明道也春秋考異郵曰後雖殊世風烈猶合於持方宋均曰持方受命者名也班固漢書韓彭述曰</hi>
<hi>雲起龍驤化為侯王蠖屈已見潘正叔贈王沅況詩禮記子思曰道隆則從而隆道汙則從而汙鄭𤣥曰汙猶</hi>
<pb n="KR4h0002_WYG_055-4b"/>
<hi>殺也</hi>日月聫璧贊亹亹之𢎞致雲飛電薄顯棣華之微㫖<lb/>
若五音之變化濟九成之妙曲此朱生得𤣥珠於赤水謨<lb/>
神睿而為言<hi>日月聫璧謂太平也雲飛電薄謂衰亂也王者設教從道汙隆太平則明亹亹微妙</hi>
<hi>之𢎞致道衰則顯棣華權道之微㫖然則隨時之義理非一塗也若五音之變化乃濟九成之妙曲今朱公叔</hi>
<hi>絶交是得矯時之義此猶得𤣥珠於赤水謨神睿而為言謂窮妙理之極也易坤靈圖曰至徳之萌日月若聫</hi>
<hi>璧周易曰定天下之吉凶成天下之亹亹者莫善於蓍龜王弼曰亹亹微妙之意也鄭𤣥周禮注曰致至也漢</hi>
<hi>書高祖歌曰大風起兮雲飛掦淮南子曰隂陽相薄為雷激而為電論語曰棠棣之華偏其反而何晏曰逸詩</hi>
<hi>也棠棣之華反而後合賦此詩以言權反而後至於大順也長笛賦曰五音代轉尚書曰蕭韶九成鳯皇來儀</hi>
<pb n="KR4h0002_WYG_055-5a"/>
<hi>莊子曰黄帝遊於亦水之北遺其𤣥珠乃使象㒺求而得之司馬彪曰赤水而假名𤣥珠喻道也孔安國尚書</hi>
<hi>傳曰謨謀也睿聖也</hi>至夫組織仁義琢磨道徳驩其愉樂恤其陵<lb/>
夷<hi>此言良友毎事相成道徳資以琢磨仁義因之組織居憂共戚處樂同驩仲長統昌言曰道徳仁義天性</hi>
<hi>也織之以成其物練之以成其情禮記曰如切如瑳道學也如琢如磨自修也白虎通曰朋友之交樂則思之</hi>
<hi>患則死之陵夷已見五等論</hi>寄通靈臺之下遺迹江湖之上風雨急<lb/>
而不輟其音霜雪零而不渝其色斯賢逹之素交歴萬<lb/>
古而一遇<hi>良朋欵誠終始若一故寄通神於心府之下遺迹相忘於江湖之上也莊子曰萬惡不可</hi>
<hi>内於靈臺司馬彪曰心為神靈之臺也李陵書曰人之相知貴相知心莊子曰魚相忘於江湖人相忘於道術</hi>
<pb n="KR4h0002_WYG_055-5b"/>
<hi>郭象曰各自足故相忘也今引江湖唯取相忘之義也不軗其音已見辨命論莊子曰天寒既至霜雪既降吾</hi>
<hi>是以知松栢之茂也素雅素也萬古一遇難逄之甚也</hi>逮叔世民訛狙詐飈起谿<lb/>
谷不能踰其險鬼神無以究其變競毛羽之輕趨錐刀<lb/>
之末<hi>上明良朋此明損友也左氏傳叔向曰三辟之興皆叔世也毛詩曰民之訛言鄭𤣥曰訛偽也漢書</hi>
<hi>曰狙詐之兵音義曰狙伺人之間隙也荅賔戲曰游説之徒風颮電激並起而救之莊子孔子曰凡人之心險</hi>
<hi>於山川難於知天董仲舒士不遇賦曰生不丁三代之盛隆兮丁三季之末俗鬼神不能正人事之變戻聖賢</hi>
<hi>亦不能開愚夫之違惑葛龔集曰龔以毛羽之身戴丘山之施左氏傳叔向曰錐刀之末將盡爭之</hi>於是<lb/>
素交盡利交興天下蚩蚩鳥驚雷駭<hi>毛詩曰氓之蚩蚩廣雅曰蚩亂也崔</hi>
<pb n="KR4h0002_WYG_055-6a"/>
<hi>實正論曰秦時赭衣塞路百姓鳥驚無所歸淮南子曰月行日動電奔雷駭也</hi>然則利交同源<lb/>
派流則異較<hi>角</hi>言其畧有五術焉<hi>廣雅曰較明也韓詩曰報我不術辥君曰</hi>
<hi>術法也</hi>若其寵鈞董石權壓梁竇<hi>董賢石顯已見西京賦機猶埶也范曄後漢書</hi>
<hi>曰梁冀字伯卓為大將軍專擅威柄凶恣日積竇憲已見范曄宦者論</hi>雕刻百工鑪捶<hi>朱靡</hi>
萬物吐潄興雲雨呼噏下霜露九域聳其風塵四海疊<lb/>
其燻灼<hi>雕刻鑪捶喻造物也覆載天地刻雕衆形而不為巧尚書曰百工惟時莊子曰黄帝之忘其智</hi>
<hi>皆在鑪捶之間聲類曰爐火所居也李顗莊子音義曰捶排口鐡以灼火也范曄後漢書曰舉動廻山海呼吸</hi>
<hi>變霜露九域已見潘元茂九錫文爾雅曰聳懼也夏侯湛東方朔畫贊曰彷彿風塵用垂頌聲毛萇詩傳曰疊</hi>
<pb n="KR4h0002_WYG_055-6b"/>
<hi>懼也西征賦曰當恭顯之任埶也燻灼四方震燿都鄙</hi>靡不望影星奔藉響川騖<lb/>
鷄人始唱鶴葢成隂高門旦開流水接軫<hi>蔡伯喈郭林宗碑曰于時</hi>
<hi>紳佩之士望形表而影附昤嘉聲而響和者猶百川之歸巨海鱗介之宗龜龍也周禮曰雞人凡國事為期則</hi>
<hi>告之時鄭𤣥曰象雞知時也劉禎魯都賦曰葢如飛鶴馬似㳺魚高門已見辨命論范曄後漢書明徳馬后曰</hi>
<hi>前過濯龍門上見外家問起居者車如流水馬如龍也</hi>皆願摩頂至踵隳膽抽腸<lb/>
約同要離焚妻子誓殉荆卿湛<hi>沈</hi>七族是曰埶交其流<lb/>
一也<hi>孟子曰墨子兼愛摩頂放踵趙岐曰放至也鄒陽上書曰見情素隳肝膽李顒詩曰焦胏枯肝抽腸</hi>
<hi>裂膈鄒陽上書曰荆軻湛七族要離焚妻子豈足為大王道哉</hi>富埒陶白貲巨程羅山<lb/>
<pb n="KR4h0002_WYG_055-7a"/>
擅銅陵家藏金穴出平原而聨騎居里閈而鳴鍾<hi>陶朱公已</hi>
<hi>見過秦論程鄭已見蜀都賦漢書曰白圭周人也樂觀時變天下言治生者祖曰圭又曰成都羅襃貲至鉅萬</hi>
<hi>又曰鄧通蜀郡人也文帝賜通蜀嚴道銅山得鑄錢鄧氏錢布天下楊雄蜀都賦曰西有鹽泉鐡冶橘林銅陵</hi>
<hi>范曄後漢書曰光武帝郭皇后弟況為大鴻臚數賞賜金錢京師號況家為金穴連騎鳴鍾已見西京賦應劭</hi>
<hi>漢書注曰里門曰閈</hi>則有窮巷之賔繩樞之士冀宵燭之末光邀<lb/>
潤屋之微澤魚貫鳧躍䬃沓鱗萃分雁騖之稻粱霑玉<lb/>
<graphic n="KR1356" url="https://raw.githubusercontent.com/kanripo/KR-Gaiji/master/images/KR1356.png" mimeType="image/png"/>之餘瀝<hi>漢書曰陳平家貧負郭窮巷以席為門過秦論曰陳渉甕牖繩摳之子戰國䇿曰甘茂去</hi>
<hi>秦且之齊出闗過蘇子曰君聞夫江上之處女乎夫江上之處女有家貧而無燭者處女相與語欲去之家貧</hi>
<pb n="KR4h0002_WYG_055-7b"/>
<hi>無燭者將去矣謂處女曰妾以無燭之故常先掃室布席何愛餘明之照四壁者處女以為然留之今臣棄逐</hi>
<hi>於秦出闗願為足下掃室布席幸無我逐也賈逵國語注曰邀求也禮記曰富潤屋徳潤身貫魚已見鮑昭出</hi>
<hi>自薊北門行潘岳哀辭曰望歸瞥見鳬藻踴躍張衡羽獵賦曰輕車䬃沓西京賦曰鳥集鱗萃魯連子曰君雁</hi>
<hi>騖有餘粟韓詩外傳田饒謂魯哀公曰黄鵠止君園池琢君稻粱説文曰犖玉爵也史記淳于髠曰親有嚴客</hi>
<hi>持酒於前時賜餘瀝</hi>銜恩遇進欵誠援青松以示心指白水而旌<lb/>
信是曰賄交其流二也<hi>陸士龍為顧彦先贈婦詩曰銜恩非望始遇謂以恩相接也秦</hi>
<hi>嘉婦詩曰何用叙我心惟思致欵誠禮記曰其在人也如松柏之有心周松執友論曰推誠歲寒功標松竹左</hi>
<hi>氏傳晉公子曰所不與舅氏同心者有如白水</hi>陸大夫宴喜西都郭有道人倫<lb/>
<pb n="KR4h0002_WYG_055-8a"/>
東國公卿貴其籍甚縉紳羨其登仙<hi>漢書曰高祖拜陸賈為大中大夫陳</hi>
<hi>平以錢五百萬遺賈為食飲費賈以此遊公卿間名聲籍甚音義曰狼籍甚盛也西征賦曰陸賈之優游宴喜</hi>
<hi>范曄後漢書曰郭泰字林宗博通墳籍善談論游洛陽後歸鄉諸儒送之與李膺同舟而濟衆賔望之為神仙</hi>
<hi>舉有道不應林宗雖善論人不為危言覈論東國洛陽也</hi>加以顩<hi>羌錦</hi>頤蹙額涕唾流<lb/>
沫騁黄馬之劇談縱碧雞之雄辯<hi>解嘲曰蔡澤顩頤折額涕唾流沫西揖强</hi>
<hi>秦之相而奪其位時也莊子曰惠施其言黄馬驪牛三辯者以此與惠施相應終身無窮司馬彪曰牛馬以二</hi>
<hi>為三兼與别也曰馬曰牛形之三也曰黄曰驪色之三也曰黄馬曰驪牛形與色之三也蜀都賦曰劇談戲論</hi>
<hi>扼腕扺掌馬衍與鄧禹書曰衍以為寫神輸意則聊成之説碧雞之辯不足難也王褒碧雞頌曰持節使者敬</hi>
<pb n="KR4h0002_WYG_055-8b"/>
<hi>移金精神馬剽剽碧雞歸來歸來漢徳無疆黄龍見兮白虎仁歸來歸來可以為倫歸來翔兮何事南荒也</hi>
叙温郁則寒谷成暄論嚴苦則春叢零葉飛沈出其顧<lb/>
指榮辱定其一言<hi>毛萇詩傳曰燠煖也郁與燠古字通也寒谷已見顔延年秋胡詩王逸楚</hi>
<hi>辭注曰嚴壯也風霜壯謂之嚴説文曰苦猶急也張升反論語曰嘘枯則冬榮吹生則夏落荀爽與李膺書曰</hi>
<hi>任其飛沉與時抑楊莊子曰手撓顧指四方之民莫不俱至周易曰樞機之發榮辱之主</hi>於是有弱<lb/>
冠王孫綺紈公子道不挂於通人聲未遒於雲閣攀其<lb/>
鱗翼丏其餘論附駔<hi>子朗</hi>驥之旄端軼歸鴻於碣石是曰<lb/>
談交其流三也<hi>弱冠已見辨亡論漢書漂母謂韓信曰吾哀王孫而進食又曰班伯與王許子</hi>
<pb n="KR4h0002_WYG_055-9a"/>
<hi>弟為羣在於綺𥜗紈袴之間論衡曰夫能該一經者為儒生博覽古今者為通人應劭漢書注曰道好也應瑒</hi>
<hi>釋賔曰子猶不能騰雲閣攀天衢楊子法言曰攀龍鱗附鳯翼子虚賦曰願聞先生之餘論説文曰駔壯馬也</hi>
<hi>張敞集曰蒼蠅之飛不過十歩託驥之旄乃驣千里之路何休公羊傳註曰軼過也淮南子曰馮遲大丙之御</hi>
<hi>也過歸鴻於碣石也</hi>陽舒隂慘生民大情憂合驩離品物恒性<hi>西京</hi>
<hi>賦曰人在陽時則舒在隂時則慘莊子曰藏天下於天下而不得所遯是恒物之大情也相喣以沫憂合也相</hi>
<hi>忘江湖驩離也周易曰品物咸亨</hi>故魚以泉涸而喣沫鳥因將死而鳴<lb/>
哀<hi>莊子曰泉涸魚相與處於陸相喣以溼相濡以沫論語曾子曰鳥之將死其鳴也哀</hi>同病相憐<lb/>
綴河上之悲曲恐懼寘懷昭谷風之盛典<hi>呉越春秋曰伯嚭來奔於</hi>
<pb n="KR4h0002_WYG_055-9b"/>
<hi>呉子胥請以為大夫呉大夫被離承宴問子胥曰何見而信伯嚭乎子胥曰吾之怨與嚭同子聞河上之歌者</hi>
<hi>乎同病相憐同憂相救驚翔之鳥相隨而集瀬下之水回復俱留誰不愛其所近悲其所鄉者乎詩谷風曰將</hi>
<hi>恐將懼寘予于懷</hi>斯則斷金由於湫隘刎頸起於苫葢<hi>周易曰二人同</hi>
<hi>心其利斷金左氏傳曰景公欲更晏子之宅曰子之宅湫隘囂塵漢書曰張耳陳餘相與為刎頸之交左氏傳</hi>
<hi>范宣子數戎子駒支曰乃祖吾離被苫葢</hi>是以伍員濯溉於宰嚭<hi>浦几</hi>張王撫<lb/>
翼於陳相是曰窮交其流四也<hi>言宰嚭由伍員濯溉而榮顯嚭既貴而譖員陳</hi>
<hi>餘因張耳撫翼而奮飛餘既尊而襲耳故曰窮交也毛詩曰可以濯溉説文曰濯浣也毛萇詩曰溉灌也在於</hi>
<hi>貧賤類乎泥滓縻之好爵同於濯溉史記曰伍子胥者楚人名員楚王誅員父奢子胥往呉闔廬既立得志以</hi>
<pb n="KR4h0002_WYG_055-10a"/>
<hi>子胥為行人楚又誅大臣伯州犁州犁之孫亡奔呉亦以嚭為大夫呉越春秋曰帛否來奔於呉王闔廬問伍</hi>
<hi>子胥帛否何如人也伍子胥對帛否者楚州犁孫楚平王誅州犁否因懼出奔聞臣在呉而來呉王因子胥請</hi>
<hi>帛否以為大夫與之謀於國事史記曰闔廬死夫差既立以伯嚭為太宰呉敗越於㑹稽大夫種厚幣遺呉太</hi>
<hi>宰請和將許之子胥諫不聼太宰既與子胥有隙因讒子胥王乃使賜子胥屬鏤之劒乃自刎左氏傳曰哀公</hi>
<hi>㑹呉槖臯呉子使太宰嚭請尋盟然本或作伯喜或作帛否或作太宰嚭字雖不同其人一也班固漢書述曰</hi>
<hi>張陳之交好如父子擕手遯秦撫翼俱起</hi>馳騖之俗澆薄之倫無不操權衡<lb/>
秉纎纊衡所以揣其輕重纊所以屬其鼻息若衡不能舉纊<lb/>
不能飛雖顔冉龍翰鳯雛曽史蘭薫雪白<hi>阮子政論曰交遊之黨為馳騖之所</hi>
<pb n="KR4h0002_WYG_055-10b"/>
<hi>廢淮南子曰澆天下之淳許慎曰澆薄也漢書曰衡平也權重也衡所以任權而鈞物平輕重也鄭衆考工注</hi>
<hi>曰稱錘曰權鄭𤣥尚書注曰稱上曰衡尚書曰厥篚織纊説文曰揣量也儀禮曰屬纊以候氣運命論曰顔冉</hi>
<hi>大賢魏志崔琰曰邴原張範所謂龍翰鳯翼習鑿齒襄陽記曰舊目諸葛孔明為臥龍龎士元為鳯雛曾曾參</hi>
<hi>史史魚也莊子曰削魯史之行鉗楊墨之口魏都賦曰信陵之名蘭芬也葛龔薦郝彦文曰雪白氷折皦然曜</hi>
<hi>世也</hi>舒向金玉淵海卿雲黼黻河漢<hi>言舒向之辭同於淵海也論衡曰儒世之</hi>
<hi>金玉又曰劉子駿漢朝之智囊筆墨之淵海言卿雲之文類於河漢也論衡曰繡之未刺錦之未織恒絲庸帛</hi>
<hi>何以異哉加五采之巧施針鏤之飾文章炫耀黼黻華蟲學士有文章猶絲帛之有五色之巧也又曰漢諸儒</hi>
<hi>作書者以司馬長卿楊子雲河漢也其餘涇渭也</hi>視若㳺塵遇同土梗莫肯費<lb/>
<pb n="KR4h0002_WYG_055-11a"/>
其半菽罕有落其一毛<hi>游塵上梗喻輕賤也左太冲詠史詩曰視之若埃塵嵇含司馬</hi>
<hi>詠曰命危朝露身經游塵莊子魏文侯曰吾所學者真土梗耳司馬彪曰梗土之榛梗也漢書項羽曰歲饑人</hi>
<hi>貧卒食半菽孟子曰楊子為我拔一毛而利天下不為也</hi>若衡重錙銖纊微彯<hi>飄</hi>撇<lb/>
<hi>匹滅</hi>雖共工之蒐慝驩兜之掩義南荆之跋扈東陵之巨<lb/>
猾<hi>錙銖已見任彦升彈曹景宗文侯瑾箏賦曰微風彯撆冷氣輕浮左氏傳季孫行父曰少昊氏有子靖譖</hi>
<hi>庸回伏讒蒐慝杜預曰謂共工也蒐隠慝惡也左氏傳季孫行父曰帝鴻氏有子掩義隠賊好行凶徳杜預曰</hi>
<hi>謂驩兜也南荆謂楚也演連珠曰南荆有寡和之歌韓子莊周子謂楚莊王曰莊蹻為盜於境内吏不能禁西</hi>
<hi>京賦曰㫿旰跋扈東陵盜跖也已見任昉王儉集序東京賦曰巨猾間亹驕其略切</hi>皆為匍匐逶<lb/>
<pb n="KR4h0002_WYG_055-11b"/>
迤折枝䑛痔金膏翠羽將其意脂韋便辟<hi>婢亦</hi>導其誠<hi>説文</hi>
<hi>曰逶迤邪行去也史記曰蘇秦笑謂嫂何前踞而後㳟嫂逶迤蒲服而謝曰見季子位高金多也孟子曰為長</hi>
<hi>者折枝語人曰吾不能是不為也非不能也趙岐曰折枝按摩折手節解罷枝也莊子謂宋人曹商曰秦王有</hi>
<hi>病召醫破癰潰痤者得車一乗䑛痔者得車五乗子豈療其痔邪金膏已見江賦漢書曰繇王閩侯亦遺江都</hi>
<hi>王建犀甲翠羽毛詩序曰又實幣帛筐篚以將其厚意鄭𤣥曰將助也楚辭曰如脂如韋王逸曰柔弱曲也論</hi>
<hi>語孔子曰損者三友友便辟損矣</hi>故輪葢所游必非夷惠之室苞苴所<lb/>
入實行張霍之家謀而後動毫芒寡忒是曰量交其流<lb/>
五也<hi>禮記曰苞苴簞笥問人者鄭𤣥曰苞苴裹魚肉者也或以葦或以茅張張安世霍霍光也荅賓戲曰</hi>
<pb n="KR4h0002_WYG_055-12a"/>
<hi>鋭思毫芒之内</hi>凡斯五交義同賈<hi>古</hi>鬻故桓譚譬之於闤闠林<lb/>
回喻之於甘醴<hi>杜預左氏傳注曰賈買也鄭衆周禮注曰鬻賣也譚集及新論並無以市喻交</hi>
<hi>之文戰國䇿譚拾子謂孟嘗君曰得無怨齊士大夫乎孟嘗君曰然譚拾子曰富貴則就之貧賤則去之請以</hi>
<hi>市喻市朝則蒲夕則虚非朝愛市而夕憎之也求存故住亡故去願君勿怨然此以市喻交疑拾誤為桓遂居</hi>
<hi>譚上耳莊子林回曰君子之交淡若水小人之交甘如醴司馬彪曰林回人姓名也</hi>夫寒暑逓進<lb/>
盛衰相襲或前榮而後悴或始富而終貧或初存而後<lb/>
亡或古約而今泰循環飜覆迅若波瀾<hi>周易曰寒往則暑來暑往則寒</hi>
<hi>來盛衰已見琴賦説文曰襲因也説苑雍門周對孟嘗君曰臣之能令悲者先貴而後賤故富而今貧笙賦曰</hi>
<pb n="KR4h0002_WYG_055-12b"/>
<hi>有始泰終約前榮後悴尚書大傳曰三王之統若循連環周則復始窮則反本陸機樂府詩曰休咎相乗躡翻</hi>
<hi>覆若波瀾</hi>此則殉利之情未嘗異變化之道不得一由是觀<lb/>
之張陳所以凶終蕭朱所以隙末斷焉可知矣<hi>言貪利情同譎</hi>
<hi>詐殊道也范曄後漢書王丹曰交道之難未易言也張陳凶其終蕭朱隙其末故知全之者鮮矣漢書蕭育字</hi>
<hi>次君朱博字子元育少與博為友故長安語曰蕭育結綬王貢彈冠言相薦達也後育為九卿博先至丞相與</hi>
<hi>博有隙也</hi>而翟公方規規然勒門以箴客何所見之晩乎<hi>莊子</hi>
<hi>曰規規然自失也漢書曰下邽翟公為廷尉賓客至者填門及廢門外可設爵羅後復為廷尉賓客欲往翟公</hi>
<hi>大署其門曰一死一生乃知交情一貧一富乃知交態一貴一賤交情乃見糓梁傳曰王城下然後知何知之</hi>
<pb n="KR4h0002_WYG_055-13a"/>
<hi>晩也</hi>因此五交是生三釁<hi>杜預左氏傳注曰釁瑕隙也</hi>敗徳殄義禽獸<lb/>
相若一釁也<hi>尚書曰侮慢自賢反道敗徳史記衛平曰天有五色以辨白黑人民莫知辨也與禽</hi>
<hi>獸相若也</hi>難固易攜讐訟所聚二釁也<hi>杜預左氏傳注曰攜離也</hi>名陷饕<lb/>
餐貞介所羞三釁也<hi>饕餐已見上漢書贊曰埶利之交古人羞之</hi>古人知三<lb/>
釁之為梗懼五交之速尤<hi>毛萇詩傳曰梗病也又曰速召也</hi>故王丹威<lb/>
子以檟楚朱穆昌言而示絶有㫖哉有㫖哉<hi>有梁之初淳風已喪</hi>
<hi>俗多馳競人尚浮華故叙叔世之交情刺當時之輕薄朱生示絶良會其宜重言之者歎美之至范曄後漢書</hi>
<hi>曰王丹字仲回其子有同門生喪親家在中山白丹欲奔慰丹怒而撻之令寄縑以祠焉禮記曰夏楚二物収</hi>
<pb n="KR4h0002_WYG_055-13b"/>
<hi>其威也鄭𤣥曰夏掐也楚荆也夏與榎古今字也昌言已見王元長䇿秀才文孫綽子曰莊多寄言渾沌得宗</hi>
<hi>象㒺得珠㫖哉言乎</hi>近世有樂安任昉海内髦傑早綰銀黄夙昭<lb/>
民譽<hi>漢書上以書敕責楊僕曰懷銀黄垂三組夸鄉里左氏傳曰晉悼公即位六官之長皆民譽也</hi>遒<lb/>
文麗藻方駕曹王英跱俊邁聨横許郭類田文之愛客<lb/>
同鄭莊之好賢<hi>孫綽集序曰綽文藻遒麗方駕已見西京賦曹王子建仲宣也魏志曰崔琰謂</hi>
<hi>司馬朗子之弟剛斷英跱裴松之按跱或作特竊謂英持為是辨亡論曰或將連衡范曄後漢書曰許劭少峻</hi>
<hi>名節好人倫多所賞識故天下言拔士者咸稱許郭史記曰孟嘗君名文姓田氏在薛招致諸侯賓客食客數</hi>
<hi>千人漢書曰鄭當時字莊為大司農毎朝候上問説未嘗不言天下長者班固述曰莊之推賢於兹有徳</hi>見<lb/>
<pb n="KR4h0002_WYG_055-14a"/>
一善則盱衡扼腕遇一才則楊眉抵掌雌黄出其脣吻<lb/>
朱紫由其月旦<hi>孟子曰舜聞一善言見一善行若決江河沛然莫之能禦盱衡已見魏都賦扼</hi>
<hi>腕已見蜀都賦大戴禮曰孔子愀然掦眉戰國䇿曰蘇秦説趙王扺掌而言孫盛晉陽秋曰王衍字夷甫能言</hi>
<hi>於意有不安者輒更易之時號口中雌黄東觀漢記曰汝南太守宗資等任用善士朱紫區别范曄後漢書曰</hi>
<hi>許子將與從兄靖俱有高名好共覈論鄉黨人物月旦輒更品題故汝南俗有月旦評焉</hi>於是冠葢<lb/>
輻湊衣裳雲合輜軿擊轊<hi>為歲</hi>坐客恒滿蹈其閫閾若升<lb/>
闕里之堂入其隩隅謂登龍門之阪<hi>西都賓曰冠葢如雲漢書曰郡國輻</hi>
<hi>湊浮食者多解嘲曰天下之士雷動雲合范曄後漢書曰袁紹賓客所歸輜軿比轂填接街陌説文曰軿車前</hi>
<pb n="KR4h0002_WYG_055-14b"/>
<hi>衣車後為輜史記蘇秦曰臨淄之塗車轂相擊説文曰輜車軸端范曄後漢書孔融曰座上客恒□鄭𤣥禮記</hi>
<hi>注曰閫閾皆門限也闕里孔子所居也升堂入隩已見孔融薦禰衡表范曄後漢書李膺字元禮獨持風裁士</hi>
<hi>有被其容接者名為登龍門</hi>至於顧盼增其倍價翦拂使其長鳴彯<lb/>
組雲臺者摩肩趍走丹墀者疊跡<hi>戰國䇿蘇代説淳干髠曰客有謂伯樂曰</hi>
<hi>臣有駿馬欲賣之比三旦而立於市人莫與言願子還而視之去而顧之臣請獻一朝之費伯樂乃旋視之去</hi>
<hi>而顧之一旦而馬價十倍又汙明説春申君曰夫驥服鹽車上大行中坂遷延負轅不能上伯樂遭之下車攀</hi>
<hi>而哭之驥於是仰而明者何也彼見伯樂之知己今僕居鄙俗之日乆矣君獨無湔拔僕也湔拔翦拂音義同</hi>
<hi>也長鳴已見劉琨答盧諶詩雲臺已見辯命論史記蘇秦説齊王曰臨淄之塗人肩相摩漢典職儀曰以丹漆</hi>
<pb n="KR4h0002_WYG_055-15a"/>
<hi>地故稱丹墀呉都賦曰躍馬疊跡</hi>莫不締恩狎結綢繆想惠莊之清塵<lb/>
思羊左之徽烈<hi>過秦論曰合從締交禮記曰賢者狎而敬之鄭𤣥曰狎習也近也李陵詩曰獨</hi>
<hi>有盈觴酒與子結綢繆淮南子曰惠施死而莊子寢説言世莫可為語也楚辭曰日聞赤松之清塵烈士傳曰</hi>
<hi>羊角哀左伯桃為死友□楚王賢往尋之道遇雨雪計不俱全乃并衣糧與角哀入樹中死應璩與王將軍書</hi>
<hi>曰雀䑕雖愚猶知徽烈</hi>及暝目東粤歸骸洛浦繐帳猶懸門罕漬<lb/>
酒之彦墳未宿草野絶動輪之賓<hi>東粤謂新安昉死所也洛浦謂歸葬楊州</hi>
<hi>也莊子曰夫差暝目東粤楚辭曰歸骸舊邦莫誰語魏武遺令曰於臺堂上施六尺牀繐帳謝承後漢書曰徐</hi>
<hi>穉字孺子前後州郡選舉諸公所辟雖不就有死喪負笈赴弔常於家預炙雞一隻一兩緜漬酒日中曝乾以</hi>
<pb n="KR4h0002_WYG_055-15b"/>
<hi>裹雞徑到所赴冡隧外以水漬之使有酒氣昇米飯白茅藉以雞置前輟酒畢留謁即去不見喪主禮記曰朋</hi>
<hi>友之墓有宿草而不哭焉動輪謂范式也已見上文</hi>藐爾諸孤朝不謀夕流離大<lb/>
海之南寄命障癘之地<hi>諸孤昉子也劉璠梁典曰昉有子東里西華南客北叟並無術</hi>
<hi>學墜其家業左氏傳晉獻公曰以是藐諸孤又趙孟曰朝不謀夕何可長也李陵與蘇武書曰流離辛苦幾死</hi>
<hi>朔北之野范曄後漢書朱勃上書曰士人饑困寄命漏刻蔣子萬機論曰許文休東渡江乃在障氣之南梁典</hi>
<hi>不言昉子逺之交桂今言大海之南者葢言流離之甚也</hi>自昔把臂之英金蘭之友<lb/>
曾無羊舌下泣之仁寧慕郈成分宅之徳<hi>此謂劉洽兄弟也劉孝標</hi>
<hi>與諸弟書曰任既假以吹嘘各登清貴任云亡未幾子姪漂流溝渠洽等視之攸然不相存贍平原劉峻疾其</hi>
<pb n="KR4h0002_WYG_055-16a"/>
<hi>苟且乃廣朱公叔絶交論焉東觀漢記曰朱暉同縣張堪有名徳毎與相見常接以友道暉以堪宿成名徳未</hi>
<hi>敢安也堪至把暉臂曰欲以妻子託朱生堪後物故南陽餓暉聞堪妻子貧窮乃自往候視見其困厄分所有</hi>
<hi>以賑給之歲送穀五十斛帛五匹以為常羊舌氏叔向也春秋外傳曰叔向見司馬侯之子撫而泣之曰自此</hi>
<hi>父之死也吾蔑與比事君也昔者此其父始之我終之我始之夫子終之孔叢子曰郈成子自魯聘晉過于衛</hi>
<hi>右宰轂臣止而觴之陳樂而不作酣畢而送以璧成子不辭其僕曰不辭何也成子曰夫止而觴我親我也陳</hi>
<hi>樂不作告我哀也送我以璧託我也由此觀之衛其亂矣行三十里而聞衛亂作右宰轂臣死之成子於是迎</hi>
<hi>其妻子還其璧隔宅而居之</hi>嗚呼世路險巇<hi>許宜</hi>一至於此太行孟門<lb/>
豈云嶃絶<hi>盧諶詩曰山居是所樂世路非我欲楚辭曰何周道之平易兮然蕪穢而險巇王逸曰險</hi>
<pb n="KR4h0002_WYG_055-16b"/>
<hi>巇猶顛危也孟門太行二山名史記曰殷紂之國左孟門右太行也</hi>是以耿介之士疾其<lb/>
若斯裂裳裹足棄之長騖獨立高山之頂歡與麋鹿同<lb/>
羣皦皦然絶其雰濁誠恥之也誠畏之也<hi>耿介之士自謂也韓子曰</hi>
<hi>耿介之士寡而商賈之人多墨子公輪欲以楚攻宋墨子聞之自魯往裂裳裹足十日至郢曹植應詔詩曰弭</hi>
<hi>節長騖郭象莊子注曰亢然獨立高山之頂楚辭曰高山崔巍兮水湯湯死日將至兮與麋鹿同坑論語子曰</hi>
<hi>鳥獸不可與同羣孔安國曰隠居山林是同羣也范曄後漢書曰皦皦者易汙楚詞曰吸精氣而吐雰濁兮説</hi>
<hi>文曰雰亦氣字</hi>
　連珠<hi>傅𤣥叙連珠曰所謂連珠者興於漢章之世班固賈逵傳毅三子受詔作之其文體辭麗而言</hi>
<pb n="KR4h0002_WYG_055-17a"/>
　　<hi>約不指説事情必假喻以逹其㫖而賢者微悟合於古詩諷興之義欲使歴歴如貫珠易㸔而可悦</hi>
　　<hi>故謂之連珠</hi>
　演連珠五十首<lb/>
　　陸士衡<lb/>
　　　劉孝標注<lb/>
臣聞日薄星廻穹天所以紀物山盈川沖后土所以播<lb/>
氣<hi>天地所以施生日薄於天星廻於漢穹蒼所以紀隂陽之節在山則實在地則化所以散剛柔之氣也善</hi>
<hi>曰禮記曰季冬之月日窮于次月窮於紀星廻於天數將幾終歲且更始國語太子晉曰山土之聚也川氣之</hi>
<pb n="KR4h0002_WYG_055-17b"/>
<hi>通也天地成而聚於高歸物於下疏為川谷以通其氣也字書曰沖虚也鄭𤣥考工記注曰播散也</hi>五行<lb/>
錯而致用四時違而成歲<hi>夫五行四時佐天地造物者也然水火相踐金木相代而</hi>
<hi>共成陶鈞之致春秋異候寒暑繼節而俱濟一歲之功也善曰莊子曰四時殊氣天不私故歳成五官殊職君</hi>
<hi>不私故國治也</hi>是以百官恪居以赴八音之離明君執契以要<lb/>
克諧之會<hi>三才理通趣舍不異天地既然入理得不効之哉所以臣敬治其職膺金石之别響君執</hi>
<hi>契居中納鏗鏘之合韻善曰左氏傳閔子騫曰敬恭朝夕恪居官次老子曰聖人執左契而不責於人有徳司</hi>
<hi>契無徳司徹尚書曰八音克諧吕氏春秋曰宫徵商羽角各處其處音皆調均而不可以相違此所以無不受</hi>
<hi>也賢主之立官有似於此百官各處其職治其事以待主主無不安矣</hi>
<pb n="KR4h0002_WYG_055-18a"/>
臣聞任重於力才盡則困用廣其器應博則凶是以物<lb/>
勝權而衡殆形過鏡則照窮<hi>夫錙銖之行懸千斤之重徑尺之鏡照尋丈之形用</hi>
<hi>過其力傷其本性故任權則行危離鏡則照暗也善曰勝或為稱爾雅曰稱舉也一曰稱亦勝也呉録子胥曰</hi>
<hi>越未能與我爭稱負也</hi>故明主程才以效業貞臣底力而辭豐<hi>由衡</hi>
<hi>危鏡凶哲人所以為戒故主則程其才而授官臣則辭其豐而致力此唐虞所以緝熙稷契所以垂美也善曰</hi>
<hi>説文曰程品也廣雅曰效驗也王肅尚書注曰底致也</hi>
臣聞髦俊之才世所希乏丘園之秀因時則揚是以大<lb/>
人基命不擢才於后土明主聿興不降佐於昊蒼<hi>此章言賢</hi>
<pb n="KR4h0002_WYG_055-18b"/>
<hi>人雖希而無世不有故亡殷三仁辭職隆周十亂入朝故明主之興非天地特為生賢才在引而用之為貴爾</hi>
<hi>雅曰毛萇詩傳曰髦俊也周易曰六五賁于丘園束帛戔戔王肅曰夫位無應隠處丘園葢象衡門之人道徳</hi>
<hi>彌明必有束帛之聘戔戔委積之貎也鄭𤣥曰秀士有徳行道藝者也尚書曰王如不敢及天基命受命</hi>
臣聞世之所遺未為非寶主之所珍不必適治是以俊<lb/>
乂之藪希蒙翹車之招金碧之巖必辱鳯舉之使<hi>言末代闇</hi>
<hi>主崇神棄賢故俊又無翹車之徵金碧有鳯舉之使也善曰毛萇詩傳曰適之也陳敬仲曰翹翹車乗招我以</hi>
<hi>弓豈不欲往畏我友朋漢書曰或言益州有金馬碧雞之神可醮而致於是遣諫議大夫王褒使持節而求之</hi>
<hi>班固功徳論曰朱軒之使鳯舉於龍堆之表</hi>
<pb n="KR4h0002_WYG_055-19a"/>
臣聞禄放於寵非隆家之舉官私於親非興邦之選是<lb/>
以三卿世及東國多衰弊之政五侯竝軌西京有陵夷<lb/>
之運<hi>寵謂五侯親謂三卿言三桓專魯而哀公見逐五□用權而漢氏以亡善曰孔安國論語注曰放依</hi>
<hi>也論語孔子曰政逮大夫四世夫三桓子孫微矣孔安國曰三桓謂仲孫叔孫季孫也東國謂魯也法言曰夷</hi>
<hi>惠無仲尼西山之餓夫東國之黜臣漢書曰成帝悉封舅王譚王商王立王根王逄時為列侯五人同日封故</hi>
<hi>世謂之五侯廣雅曰軌迹也陵夷已見上文春秋命歴叙曰五徳之運應録次相代也</hi>
臣聞靈輝朝覯稱物納照時風夕灑程形賦音是以至<lb/>
道之行萬類取足於世大化既洽百姓無匱於心<hi>言以至道</hi>
<pb n="KR4h0002_WYG_055-19b"/>
<hi>均被萬物取而咸足淳化普洽百姓用而不匱猶靈耀覯而品物納光清風流而百籟合響也善曰淮南子曰</hi>
<hi>猶條風之時灑許慎曰灑猶汎也</hi>
臣聞頓綱探淵不能招龍振網羅雲不必招鳯是以巢<lb/>
箕之叟不盼丘園之弊洗渭之民不發傅巖之夢<hi>古之隠人</hi>
<hi>結巢以居故曰巢父或言即許由也洗耳一説巢父也記籍不同未能詳孰是又傅説築於傅巖而精通武丁</hi>
<hi>言巢許㝠心長往故無發夢之符善曰頓猶整也説文曰振舉也陸云洗渭而劉之意云洗耳據劉之意則以</hi>
<hi>洗渭為洗耳乎吕氏春秋曰昔者堯朝許由於沛澤之中曰請屬天下於夫子許由逺之箕山之下潁水之陽</hi>
<hi>琴操曰堯大許由之志禪為天子由以其言不善乃臨河而洗耳李陵詩曰許由不洗耳後世有何徵魏子曰</hi>
<pb n="KR4h0002_WYG_055-20a"/>
<hi>昔者許由之立身也恬然守志存已不甘禄位洗耳不受帝堯之讓謙退之高也益部耆舊傳秦宓對王商曰</hi>
<hi>昔堯優許由非不𢎞也洗其兩耳皇甫謐逸士傳曰巢父者堯時隠人也及堯讓位乎許由也由以告巢父馬</hi>
<hi>巢父責由曰汝何不隠汝光何故見若身揚若名令聞若汝非友也乃擊其膺而下之由悵然不自得乃過清</hi>
<hi>泠之水洗其耳皇甫謐高士傳云巢父聞許由之為堯所讓也以為汚乃臨池水而洗耳譙周古史考曰許由</hi>
<hi>堯時人也𨼆箕山恬泊養性無欲於世堯禮待之終不肯就時人高其無欲遂崇大之曰堯将以天下讓許由</hi>
<hi>由恥聞之乃洗其耳或曰又有巢父與許由同志或曰許由夏常居巢故一號巢父不可知也凡書傳言許由</hi>
<hi>則多言巢父者少矣范曄後漢書嚴子陵謂光武曰昔唐堯著徳巢父洗耳士故有志何至相廹乎然書傳之</hi>
<hi>説洗耳參差不同陸既以巢箕為許由洗耳為巢父且復水名不一或亦洗於渭乎</hi>
<pb n="KR4h0002_WYG_055-20b"/>
臣聞鑑之積也無厚而照有重淵之深日之察也有畔<lb/>
而眡<hi>視</hi>周天壤之際何則應事以精不以形造物以神<lb/>
不以器是以萬邦凱樂非悦鍾鼓之娛天下歸仁非感<lb/>
玉帛之惠<hi>鏡質薄而能照目形小而能視以其精明也故聖人以至精感人至神應物為樂不假鍾</hi>
<hi>鼓之音為禮不待玉帛之惠此所感之至也善曰廣雅曰曰鑑謂之鏡莊子曰千金之珠在九重之淵又曰壺子</hi>
<hi>吾示之以天壤司馬彪曰壤地也論語子曰禮云禮云玉帛云乎哉樂云樂云鍾鼔云乎哉</hi>
臣聞積實雖微必動於物崇虚雖廣不能移心是以都<lb/>
人冶容不悦西施之影乗馬班如不輟太山之隂<hi>美女之影</hi>
<pb n="KR4h0002_WYG_055-21a"/>
<hi>不惑荒婬之人高山之隂不止不進之馬虚實之騐在兹也善曰冶容己見陸機樂府詩潛夫論曰夫圖西施</hi>
<hi>毛嬙可説於心而不若醜妻陋妾而可御於前也周易曰乗馬班如王肅曰班如槃恒不進也吕氏春秋曰審</hi>
<hi>堂下之隂而知日月之行高誘曰隂晷影之候也</hi>
臣聞應物有方居難則易藏器在身所乏者時是以充<lb/>
堂之芳非幽蘭所難繞梁之音實縈絃所思<hi>此章言賢明有才不</hi>
<hi>遇知音所以自古為難芬芳之氣罕有而幽蘭豐其氣才明之術所希而賢人懷其術然則縈曲之絃繞梁以</hi>
<hi>盡妙不世之姿寡明時以取窮善曰劉云縈曲之絃謂絃被縈曲而不申者也言縈曲之絃繞梁以盡妙以喻</hi>
<hi>藏器之士候明時以効績鄭𤣥論語注曰方常也何休公羊傳曰充滿也周易曰君子藏器於身尸子曰夫繞</hi>
<pb n="KR4h0002_WYG_055-21b"/>
<hi>梁之鳴許史鼓之非不樂也墨子以為傷義是弗聽也</hi>
臣聞智周通塞不為時窮才經夷險不為世屈是以淩<lb/>
飈之羽不求反風耀夜之目不思倒日<hi>鳶鵲能飛不假風力鴟鴞夜見</hi>
<hi>豈籍還曜此與聖人道塞而不窮夷險而不屈何以異哉善曰莊子曰鵲巢於高榆之顛巢折凌風而起淮南</hi>
<hi>子曰鴟鵂夜樶蚤察毫末畫出瞑目而不見丘山言殊性也高誘曰鴟鵂謂之老莬</hi>
臣聞忠臣率志不謀其報貞士發憤期在明賢是以柳<lb/>
莊黜殯非食𤓰衍之賞禽息碎首豈耍先茅之田<hi>夫黜尸以</hi>
<hi>明諫觸車以進賢並發之於忠誠豈有求而然哉善曰韓詩外傳曰若衛大夫史魚病且死謂其子曰我數言</hi>
<pb n="KR4h0002_WYG_055-22a"/>
<hi>蘧伯玉之賢而不能進彌子瑕不肖而不能退死不當居喪正堂殯我於室足矣衛君問其故子以父言聞於</hi>
<hi>君乃召蘧伯玉而貴之彌子瑕退之徙殯於正堂成禮而後去可謂生以身諫死以尸諫然經籍唯有史魚黜</hi>
<hi>殯非是柳莊豈為書典散亡而或陸氏謬也左氏傳曰晉侯賞桓子狄臣千室亦賞士伯以𤓰衍之縣曰吾□</hi>
<hi>狄士子之功微子吾喪伯氏矣韓詩外傳曰禽息秦人知百里奚之賢薦之於穆公為私而加刑焉公後知百</hi>
<hi>里之賢乃召禽息謝之禽息對曰臣聞忠臣進賢不私顯烈士憂國不喪志奚䧟刑臣之罪也乃對使者以首</hi>
<hi>觸楹而死以上卿之禮葬之論衡曰傳言禽息薦百里奚繆公出當門仆頭碎首以薦其友應劭漢書注曰繆</hi>
<hi>公出當車以頭擊門而劉云觸車未詳其㫖左氏傳曰襄公以再命命先茅之縣賞胥臣曰舉郤缺子之功也</hi>
<hi>杜預曰先茅絶後故取而縣以賞胥臣也</hi>
<pb n="KR4h0002_WYG_055-22b"/>
臣聞利眼臨雲不能垂照朗璞蒙垢不能吐輝是以明<lb/>
哲之君時有蔽壅之累俊乂之臣屢抱後時之悲<hi>言讒人在</hi>
<hi>朝君臣否隔明君時有蔽壅喻利眼臨雲而息照俊乂後時而屢歎喻明玉䝉垢而掩輝善曰論衡曰日月猶</hi>
<hi>人有目任子云日月天下眼目而人不知徳抱朴子云日月之蝕乃至於盡天何為常故壞其眼目以行譴人</hi>
<hi>乎尸子曰鄭人謂玉未理者為璞</hi>
臣聞郁烈之芳出於委灰繁會之音生於絶絃是以貞<lb/>
女要名於没世烈士赴節於當年<hi>香以燔質而發芳絃以特絶而流響喻貞</hi>
<hi>女没身而譽立烈士効節而名彰也善曰上林賦曰酷烈芳郁王逸楚辭注曰委棄也楚辭曰五音紛其繁會</hi>
<pb n="KR4h0002_WYG_055-23a"/>
臣聞良宰謀朝不必借威貞臣衛主修身則足是以三<lb/>
晉之强屈於齊堂之俎千乗之埶弱於陽門之哭<hi>晏嬰立威</hi>
<hi>於樽爼子罕慟哭於介夫終使晉人輟謀齊宋不撓良宰貞臣有効於斯者也善曰晏子春秋曰晉平公使范</hi>
<hi>昭觀齊國政景公觴之范昭起曰願得君之樽為壽公命左右酌樽以獻晏子命撤去之范昭不悦而起舞顧</hi>
<hi>太師曰為我奏成周之樂太師曰育臣不習也范昭歸謂平公曰齊未可并吾欲試其君晏子知之吾欲犯其</hi>
<hi>樂太師知之於是輟伐齊師孔子聞曰善不出樽爼之間而折衝千里之外晏子之謂也禮記曰晉人之覘宋</hi>
<hi>者反報於晉侯曰陽門之介夫死而子罕哭之哀而人説殆不可伐也孔子聞之曰善哉覘國乎史記曰韓哀</hi>
<hi>侯魏武侯趙敬侯共滅晉三分其地故曰三晉陸氏從後通言爾非謂平公之日已有三晉之名也</hi>
<pb n="KR4h0002_WYG_055-23b"/>
臣聞赴曲之音洪細入韻蹈節之容俯仰依詠是以言<lb/>
苟適事精麤可施士苟適道修短可命<hi>此言取其正事而已豈復係門</hi>
<hi>閥乎婁敬一言漢以遷都醜女暫説齊以為后亦猶鼔缶而會時搖頭而韻曲也善曰高誘吕氏春秋注曰適</hi>
<hi>中適也</hi>
臣聞因雲灑潤則芬澤易流乗風載響則音徽自逺是<lb/>
以徳敎俟物而濟榮名縁時而顯<hi>此言物有因而易彰也善曰乗猶因也孔</hi>
<hi>安國尚書傳曰載行也孫卿曰吾嘗順風而呼聲非加疾而聞者彰君子生非異也善假於物也</hi>
臣聞覽影偶質不能解獨指迹慕逺無救於遲是以循<lb/>
<pb n="KR4h0002_WYG_055-24a"/>
虚器者非應物之具翫空言者非致治之機<hi>此言為事非虚立功</hi>
<hi>須實故三章設而漢隆𤣥言流而晉滅此其騐也</hi>
臣聞鑽燧吐火以續湯谷之晷揮翮生風而繼飛廉之<lb/>
功是以物有微而毗著事有瑣而助洪<hi>物有小而益大不可忽也若緹</hi>
<hi>縈獻書而除肉刑此其例也善曰論語宰予曰鑽燧改火楚辭曰後飛廉使奔屬王逸曰飛廉風伯也</hi>
臣聞春風朝煦蕭艾蒙其温秋霜宵墜芝蕙被其涼是<lb/>
故威以齊物為肅徳以普濟為𢎞<hi>春秋不以善惡殊其彫榮人君不以貴賤</hi>
<hi>革其賞罰故詩云柔亦不茹剛亦不吐也善曰辥君韓詩章句曰煦暖也</hi>
<pb n="KR4h0002_WYG_055-24b"/>
臣聞巧盡於器習數則貫道繫於神人亡則滅是以輪<lb/>
匠肆目不乏奚仲之妙瞽叟清耳而無伶倫之察<hi>此言事在</hi>
<hi>外則易致妙在内則難精奚仲巧見於器故輪工能繼其致也伶倫妙在其神故樂人不傳其術也善曰杜預</hi>
<hi>左氏傳注曰肆極也世本曰奚仲作車尸子曰造車者奚仲也伶倫已見上文</hi>
臣聞性之所期貴賤同量理之所極卑高一歸是以准<lb/>
月禀水不能加凉晞日引火不必增輝<hi>言物雖貴賤殊流高卑異級至</hi>
<hi>其極也殊塗其歸雖方諸禀水於月而不加於水之凉陽燧取火於日不加於火之輝也善曰周禮曰司烜氐掌</hi>
<hi>以夫遂取明火於日以鑒取明水於月以共祭祀之明<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>明燭共明水鄭𤣥曰夫遂陽燧也鑒鏡屬也取水者</hi>
<pb n="KR4h0002_WYG_055-25a"/>
<hi>世謂之方諸鄭司農曰夫發聲也明齍謂以明滌粢盛黍稷烜音燬</hi>
臣聞絶節高唱非凡耳所悲肆義芳訊非庸聽所善是<lb/>
以南荆有寡和之歌東野有不釋之辯<hi>商鞅言帝王之術而孝公以之</hi>
<hi>睡此其義也善曰孔安國尚書傳曰肆陳也宋玉集楚襄王問於宋五曰先生有遺行歟宋玉對曰唯然有之</hi>
<hi>客有歌於郢中者其始曰下俚巴人國中屬而和者數十人既而陽春白雪含商吐角絶節赴曲國中唱而和</hi>
<hi>之者彌寡吕氏春秋曰孔子行於東野馬逸食野人稼野人留其馬子貢説而請之野人終不聼於是鄙人馬</hi>
<hi>圉乃復往説曰子耕東海至於西海吾馬何得不食子苖野人大悦解馬還之</hi>
臣聞尋烟染芬薰息猶芳徵音録響操終則絶何則垂<lb/>
<pb n="KR4h0002_WYG_055-25b"/>
於世者可繼止乎身者難結是以𤣥晏之風恒存動神<lb/>
之化已滅<hi>周孔以禮樂訓世故其迹可尋倪惠以堅白為辭故其辨難繼是以唐虞逺而淳風流存</hi>
<hi>蘇張近而解環易絶也善曰字書曰薰火烟上出也曹植魏徳論曰𤣥晏之化豐洽之政尚書益曰至諴感神</hi>
臣聞託闇藏形不為巧密倚智隠情不足自匿是以重<lb/>
光發藻尋虚捕景大人貞觀探心昭忒<hi>日月發輝既尋虚而捕影欲藏</hi>
<hi>形而託暗豈得施其巧密乎以喻聖人正見既探心而明惑欲隠精而倚智豈足自匿其事乎善曰鄧析子曰</hi>
<hi>藏形匿影鬼谷子曰藏形其有欲也不能隠其情重光日也尚書五行傳曰明王踐位則日儷其精重光以見</hi>
<hi>吉祥説文曰捕取也思𤣥賦曰朝貞觀而夕化應劭曰貞正也易曰天地之道貞觀者也仲長子昌言曰探心</hi>
<pb n="KR4h0002_WYG_055-26a"/>
<hi>則意世加甚焉</hi>
臣聞披雲看霄則天文清澄風觀水則川流平是以四<lb/>
族放而唐劭二臣誅而楚寧<hi>凶邪亂正亦由浮雲蔽天疾風激水故舜流四凶而</hi>
<hi>朝穆穆楚戮費鄢而王道洽也善曰尚書舜流共工于幽州放驩兠于崇山竄三苖于三危殛鯀于羽山四罪</hi>
<hi>而天下咸服爾雅曰劭美也二臣費無極與鄢將師也已見李蕭逺運命論</hi>
臣聞音以比耳為美色以悦目為歡是以衆聽所傾非<lb/>
假北里之操萬夫婉孌非俟西子之顔故聖人隨世以<lb/>
擢佐明主因時而命官<hi>物之企競由乎不足政之不治才不合時故也心苟自足不假</hi>
<pb n="KR4h0002_WYG_055-26b"/>
<hi>美女之麗用會其朝不勞稷契之賢矣善曰揚雄答客難曰工聲調於比耳張衡舞賦曰既娛心以悦目孟子</hi>
<hi>曰西子蒙不潔則人皆掩鼻而過之趙岐曰西子古好女西施也</hi>
臣聞出乎身者非假物所隆牽乎時者非克己所朂是<lb/>
以利盡萬物不能叡童昏之心徳表生民不能救棲遑<lb/>
之辱<hi>下愚由性非假物所移弊俗係時非克己能正是以放勛化被四表不革丹朱之心仲尼徳冠生人</hi>
<hi>不救棲遑之辱按西漢劉向上疏曰雖有堯舜之聖不能化丹朱答賓戲曰聖哲之治棲棲遑遑孔席不煖墨</hi>
<hi>突不黔</hi>
臣聞動循定撿天有可察應無常節身或難照是以望<lb/>
<pb n="KR4h0002_WYG_055-27a"/>
景揆日盈數可期撫臆論心有時而謬<hi>撿謂定撿不瀾漫也此言晷景</hi>
<hi>有節尺圭可以知其數深情難測淵識不能知其心故光武蔽於龎萌魏武失之張邈善曰趙岐孟子章指曰</hi>
<hi>言術性守故天道可知妄改常心乖性命之指蒼頡篇曰撿法度也</hi>
臣聞傾耳求音眡優聽苦澄心徇物形逸神勞是以天<lb/>
殊其數雖同方不能分其慼理塞其通則並質不能共<lb/>
其休<hi>耳之與目同在於身而苦樂有殊不能相救良由造化隔其通七竅理其用也善曰莊子曰棄生以</hi>
<hi>徇物又曰譬如耳目鼻口皆有所明不能相通猶百官衆技皆有所長時有所用也</hi>
臣聞遯世之士非受匏瓜之性幽居之女非無懷春之<lb/>
<pb n="KR4h0002_WYG_055-27b"/>
情是以名勝欲故偶影之操矜窮愈達故凌霄之節厲<lb/>
<hi>名則傳之不朽窮則身居萬全故謂之勝所以烈士貞女棄彼而取此也善曰周易曰遯世無悶王逸楚辭注</hi>
<hi>曰遯隠也論語子曰吾豈匏瓜也哉焉能繫而不食禮記曰幽居而不淫漢書蒯通曰婦人有幽居守寡者毛</hi>
<hi>詩曰有女懷春吉士誘之廣雅曰矜急也厲高也</hi>
臣聞聽極於音不慕鈞天之樂身足於䕃無假垂天之<lb/>
雲是以蒲密之黎遺時雍之世豐沛之士忘桓撥之君<lb/>
<hi>搖頭鼓缶秦之樂也秦人樂之此故不願天帝之音故子路之惠政卓茂之仁恕豐沛之甄復三者自足其樂</hi>
<hi>矣豈復思時雍桓撥之治哉善曰身䕃既足故無假垂天之雲垂天言雲之大也莊子曰北溟有魚名之曰鯤</hi>
<pb n="KR4h0002_WYG_055-28a"/>
<hi>化為鵬怒而飛翼若垂天之雲家語曰子路為蒲宰夫子入其境而歎子貢執轡而問曰夫子未見由而三稱</hi>
<hi>善何也曰吾入其境田疇甚易草萊甚辟此㳟敬以信故其人盡力也入其邑墟屋甚嚴樹木甚茂此忠信以</hi>
<hi>寛故其民不偷也至其庭甚閒此明察以斷其民不擾也密令卓茂已見孔徳璋北山遺文尚書堯典曰黎民</hi>
<hi>於變時雍豐沛謂漢也桓撥謂殷也毛詩曰𤣥王桓撥毛萇曰𤣥王契也或者以密為宓子賤但子賤為政雖</hi>
<hi>則有聞以邑對姓恐文非體也</hi>
臣聞飛轡西頓則離朱與矇瞍収察懸景東秀則夜光<lb/>
與珷玞匿耀是以才換世則俱困功偶時而並劭<hi>運若時來</hi>
<hi>則賢明易興數逄僥季則愚聖一揆故堯在朝而舜登庸哀公居位而仲尼逐也善曰飛轡懸景皆謂日也日</hi>
<pb n="KR4h0002_WYG_055-28b"/>
<hi>有御故云轡也頓猶舍也西頓謂已夕也東秀謂旦明也廣雅曰秀出也慎子曰離朱之明韓詩曰矇瞍奏功</hi>
<hi>薛君曰無珠子曰矇珠子具而無見曰瞍大戴禮云日歸於西起明於東月歸於東起明於西鄒陽上書曰夜</hi>
<hi>光之璧戰國䇿曰白骨疑象珷玞類玉</hi>
臣聞示應於近遠有可察託驗於顯微或可包是以寸<lb/>
管下傃天地不能以氣欺尺表逆立日月不能以形逃<lb/>
<hi>寸管黄鍾九寸之律以灰飛所以辨天地之數即示近之義也以夏至立丈二表於陽城表觀其晷影以知日</hi>
<hi>月之度斯所謂託騐於顯者也善曰司馬彪續漢書曰候氣之法為室三重户閉塗舋必周密布緹縵室中以</hi>
<hi>木為按毎律各一内庳外高從其方位加律上以葭灰抑其内端按歴而候之氣至者灰去其氣所動者其灰</hi>
<pb n="KR4h0002_WYG_055-29a"/>
<hi>散不及氣所動者其灰聚鄭𤣥禮記注曰傃猶向也周禮曰土圭之法測土深正日景以求地中日至之景尺</hi>
<hi>有五寸謂之地中四時之所交也風雨之所惠也隂陽之所和也</hi>
臣聞絃有常音故曲終則改鏡無畜影故觸形則照是<lb/>
以虚已應物必究千變之容挾情適事不觀萬殊之妙<lb/>
<hi>常音謂君臣宫商之音夫絃節有恒清濁之聲難越對物有恒則應化之功不廣然明鏡無心物來斯照聖人</hi>
<hi>𤣥同感至皆應是以滯有之與懷豁道難得而挍也善曰文子曰事猶琴瑟每終改調淮南子曰鏡不設形故</hi>
<hi>能形也高誘曰鏡不豫設人形貎清明以待人形形見則見之鵩鳥賦曰千變萬化未始有極淮南子曰隔而</hi>
<hi>不通分為萬殊</hi>
<pb n="KR4h0002_WYG_055-29b"/>
臣聞祝敔希聲以諧金石之和鼙鼓疎擊以節繁絃之<lb/>
契是以經治必宣其通圖物恒審其㑹<hi>夫道上環中理責持會希發而</hi>
<hi>節樂者擊一祝之功也一契而御衆者聖人之能也善曰廣雅曰疎遲也</hi>
臣聞目無常音之察耳無照景之神故在乎我者不誅<lb/>
之於己存乎物者不求備於人<hi>言為政之道恕己及物也耳目在身施之異務</hi>
<hi>不以通塞之故而誅之於己是以存乎物者豈求其備哉杜預左氏傳注曰嘗試也論語周公曰無求備於一</hi>
<hi>人孔安國尚書傳曰誅猶痛責之甚也</hi>
臣聞放身而居體逸則安肆口而食屬厭則充是以王<lb/>
<pb n="KR4h0002_WYG_055-30a"/>
鮪豋俎不假吞波之魚蘭膏停室不思銜燭之龍<hi>此欲令各</hi>
<hi>當其所而無企羡之心抑亦在鵬鷃之義也善曰杜預左氏傳注曰肆放也左氏傳閻没汝寛曰及饋之畢願</hi>
<hi>以小人之腹而為君子之心屬厭而已鄭𤣥周禮注曰充猶足也周禮曰春獻王鮪劉邵趙都賦曰巨鼇冠山</hi>
<hi>陵魚吞舟吸潦吐波氣成雲霧楚詞曰蘭膏明燭華容備王逸曰以蘭香練膏也楚辭曰日安不到燭龍何照</hi>
<hi>王逸曰言天西北有幽㝠無日之國有龍銜燭而照之也</hi>
臣聞衝波安流則龍舟不能以漂<hi>楚詞曰衝風起兮横波王逸曰衝隧也言</hi>
<hi>及遇隧風大波涌起楚詞曰使江水兮安流淮南子曰龍舟鷁首天子之乗廣雅曰漂激也</hi>震風洞<lb/>
發則夏屋有時而傾<hi>法言曰吾不見震風能動聾聵也洞疾貎楚詞曰夏屋廣太沙堂秀</hi>
<pb n="KR4h0002_WYG_055-30b"/>
<hi>莊子云風謂蛇曰折大木飛大屋唯我也</hi>何則牽乎動則靜凝<hi>言舟牽乎水波靜而舟定</hi>
<hi>故曰靜凝也善曰屋雖靜而為動之所牽則靜止而為動也鄭𤣥儀禮注曰凝止也自定之貎也</hi>係乎<lb/>
静則動貞<hi>言屋係乎地風動而屋傾是動貞也善曰舟雖動而為靜之所係則動正而為靜也周易</hi>
<hi>曰貞正也然此文埶與上句稍殊不可以文而害意也</hi>是以淫風大行貞女蒙冶<lb/>
容之悔淳化殷流盜跖挾曾史之情<hi>此謂物無常性惟化所珍故水本驚</hi>
<hi>蕩風靜則安屋本貞堅風來則傾亦由貞專之女值淫奔之俗或有桑中之心凶虐之人被淳風之化當挾賢</hi>
<hi>士之義善曰言舟本搖蕩流靜則安流為水及風誤也悔當為誨曾曾參史史魚</hi>
臣聞達之所服貴有或遺窮之所接賤而必尋是以江<lb/>
<pb n="KR4h0002_WYG_055-31a"/>
漢之君悲其墜屨少原之婦哭其亡簪<hi>言人居窮則志篤處達則恩輕</hi>
<hi>是以楚君施轡激三軍之澆俗少原流慟誚輕薄之頽風善曰賈子曰楚昭王與吳人戰軍敗走昭王亡其踦</hi>
<hi>屨已行三十歩後還取之左右曰大王何惜於此昭王曰楚國雖貧豈無此一踦屨哉吾悲與之偕出而不與</hi>
<hi>之偕返於是楚俗無相棄者韓詩外傳曰孔子出遊少原之野有婦人中澤而哭甚哀孔子怪之使弟子問焉</hi>
<hi>婦人對曰向日刈蓍薪而亡吾蓍簮是以哀孔子曰刈蓍薪而亡蓍簮有何悲也婦人曰非傷亡簪吾所以悲</hi>
<hi>者不忘故也</hi>
臣聞觸非其類雖疾弗應感以其方雖微則順是以商<lb/>
飈漂山不興盈尺之雲谷風乗條必降彌天之潤故暗<lb/>
<pb n="KR4h0002_WYG_055-31b"/>
於治者唱繁而和寡審乎物者力約而功峻<hi>商風漂蕩本無興雲</hi>
<hi>之候暗君政亂不能懷百姓之心至谷風習習必隂必雨明主在上則天下自安也善曰毛詩曰習習谷風維</hi>
<hi>風及雨毛萇詩傳曰乗升也洪範五行傳曰雲起於山而彌於天鄭𤣥周禮注曰彌徧及之也</hi>
臣聞烟出於火非火之和情生於性非性之適故火壯<lb/>
則烟微性充則情約是以殷墟有感物之悲周京無佇<lb/>
立之跡<hi>殷墟謂紂也周京幽王也棄性逐欲遂令身死國家為墟故微子視麥秀而悲殷周大夫見禾</hi>
<hi>黍而悲感者也善曰夫性者生之質情者性之欲故性充則國興情多則國亂二王皆棄性而縱欲所以滅亡</hi>
<hi>也或者以詩序云彷偟不忍去而凝佇立之跡然序又云盡為禾黍豈得佇立哉</hi>
<pb n="KR4h0002_WYG_055-32a"/>
臣聞適物之技俯仰異用應事之器通塞異任是以鳥<lb/>
棲雲而繳飛魚藏淵而網沉賁鼓密而含響朗笛疎而<lb/>
吐音<hi>賢聖之道動合物宜隨浴汚隆用行其正取其濟物而已猶求鳥必高其繳須魚必沉其網也善曰</hi>
<hi>爾雅曰大鼓謂之鼖賁與鼖古字同鄭𤣥禮記注曰密之言閉也説文曰疎通也</hi>
臣聞理之所守埶所常奪道之所閉權所必開是以生<lb/>
重於利故據圖無揮劒之痛義貴於身故臨川有投迹<lb/>
之哀<hi>性命之道含靈所惜以利方生則生重利不以利喪生是理之所守道之所閉也以身方義則義貴</hi>
<hi>身而以義棄身是埶之所奪權所必開也是以據圖無揮劎之痛以利輕於身臨川有投迹之哀以身輕於義</hi>
<pb n="KR4h0002_WYG_055-32b"/>
<hi>文子曰左手據天下之圖而右手刎其喉愚者不為身貴乎天下也死君之難者視死若歸義重於身故也天</hi>
<hi>下大利也比身則小身所重也比義則輕臨川自投謂北人無擇也已見桓温薦譙元彦表</hi>
臣聞通於變者用約而利博明其要者器淺而應𤣥是<lb/>
以天地之□該於六位萬殊之曲窮於五絃<hi>事得其要雖寡而用</hi>
<hi>博易之六爻該綜萬象琴之五絃備括衆聲善曰廣雅曰𤣥逺也小雅曰□深也周易曰大明終始六位時乗</hi>
<hi>五絃琴也蔡邕琴操曰伏羲氏作琴絃有五象五行</hi>
臣聞圖形於影未盡纎麗之容察火於灰不覩洪赫之<lb/>
烈是以問道存乎其人觀物必造其質<hi>此言令人尋本而棄末也善曰</hi>
<pb n="KR4h0002_WYG_055-33a"/>
<hi>法言曰或問經難易曰其人存則易亡則難</hi>
臣聞情見於物雖逺猶疎神藏於形雖近則密是以儀<lb/>
天歩晷而修短可量臨淵揆水而淺深難察<hi>天布列象物所以知</hi>
<hi>其度此即逺猶疎淵之積水人所不能測此即藏於器也善曰儀猶法象也鄭𤣥尚書大傳注曰歩推也説文</hi>
<hi>曰晷日景也慎子曰離朱之明察毫末於百歩之外下於水尺而不能見淺深非目不明也其勢難視也</hi>
臣聞虐暑熏天不減堅冰之寒涸隂凝地無累陵火之<lb/>
熱是以吞縱之强不能反蹈海之志漂鹵之威不能降<lb/>
西山之節<hi>言埶有極也虐暑涸隂之隆不能易火冰之性吞縱漂鹵之威不能移貞介之節淮南子</hi>
<pb n="KR4h0002_WYG_055-33b"/>
<hi>曰夫寒之與煖相反寒地拆水凝火弗為衰其執暴也見下文吞縱謂秦也六國為縱而秦滅之故曰吞縱過</hi>
<hi>秦論曰秦有并吞八荒之心史記曰魏將軍新垣衍説趙使尊秦為帝魯連曰彼秦者棄禮義而上首功之國</hi>
<hi>也即肆然而為帝則連有蹈東海而死耳吾不忍為之民尚書序曰武王伐殷尚書曰前徒倒戈攻于後以北</hi>
<hi>血流漂杵過秦論曰伏尸百萬流血漂櫓説文曰漂浮也史記曰武王伐紂伯夷叔齊叩馬諫曰以臣伐君可</hi>
<hi>謂仁乎左右欲兵之太公曰此義人也扶而去之武王已平殷亂伯夷叔齊恥之隠於首陽山及餓且死作歌</hi>
<hi>其辭曰登彼西山兮採其薇矣</hi>
臣聞理之所開力所常達數之所塞威有必窮是以烈<lb/>
火流金不能焚景沉寒凝海不能結風<hi>金為火所流海為寒所凝此是</hi>
<pb n="KR4h0002_WYG_055-34a"/>
<hi>理開而常達也然則能流金而不能焚景能凝海而不能結風此理閉而所窮也善曰高誘吕氏春秋注曰數</hi>
<hi>術也</hi>
臣聞足於性者天損不能入貞於期者時累不能淫是<lb/>
以迅風陵雨不謬晨禽之察勁隂殺節不凋寒木之心<lb/>
<hi>夫冐霜雪而松柏不凋此由是堅實之性也天雖損無害也鷄善伺晨雖隂晦而不輟其鳴此謂時累不能淫</hi>
<hi>也善曰莊子曰孔子謂顔回曰無受天損易無受人益難淫猶侵也法言曰晨風陵雨然後知厦屋帡幪李軌</hi>
<hi>曰陵雨暴雨也帡莫經切幪莫公切</hi>
　<lb/>
<pb n="KR4h0002_WYG_055-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文選巻五十五<lb/>
</p>
<p>
</p>
  </div>
</body>
</text>
</TEI>
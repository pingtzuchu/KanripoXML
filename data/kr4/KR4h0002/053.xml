<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文選巻五十三</head>
    <p>
<pb n="KR4h0002_WYG_053-1a"/>
欽定四庫全書<lb/>
　文選巻五十三　　　　　梁　蕭統　編<lb/>
　　　　　　　　　　　　唐　李善　註<lb/>
　論中<lb/>
　　養生論<hi>嵇喜為康傳曰康性好服食常采御工藥以為神仙稟之自然非積學所致至</hi>
　　　<hi>於導養得理以盡性命若安期彭祖之倫可以善求而得也著養生篇</hi>
　　　嵇叔夜<lb/>
世或有謂神仙可以學得不死可以力致者<hi>王逸楚辭註曰</hi>
<pb n="KR4h0002_WYG_053-1b"/>
<hi>謂說也鄭𤣥禮記注曰致之猶言至也</hi>或云上夀百二十古今所同過<lb/>
此以往莫非夭妄者<hi>養生經黄帝問天老曰人生上夀一百二十年中夀百年下夀八十</hi>
<hi>年而竟不然者皆夭耳</hi>此皆兩失其情請試粗論之<hi>鄭𤣥禮記注曰粗麄也說</hi>
<hi>文曰粗疏也徂古切</hi>夫神仙雖不目見然記籍所載前史所傳較<lb/>
<hi>角</hi>而論之其有必矣<hi>廣雅曰較明也</hi>似特受異氣禀之自然非<lb/>
積學所能致也<hi>孔安國尚書傳曰稟受也夫自然者不知其然而然老子曰道法自然</hi>至<lb/>
於導養得理以盡性命上獲千餘歳下可數百年可有<lb/>
之耳<hi>天老養生經老子曰人生大期以百二十年為限節度䕶之可至千歳</hi>而世皆不<lb/>
<pb n="KR4h0002_WYG_053-2a"/>
精故莫能得之何以言之夫服藥求汗或有弗獲而<lb/>
愧情一集渙然流離<hi>漢書曰上問左丞相周勃曰天下一歲決獄幾何勃謝不知問</hi>
<hi>天下錢穀一歲出入幾何勃又謝不知汗出泱背媿不能對顔師古曰浹沾也周易曰渙汗其大號</hi>終<lb/>
朝未餐則囂然思食而曾子銜哀七日不飢<hi>毛詩曰終朝采</hi>
<hi>緑終朝謂從旦至食時囂然飢意也禮記曾子謂子思曰伋吾執親之䘮也水漿不入於口者七日</hi>夜<lb/>
分而坐則低迷思寢内懐殷憂則達旦不瞑<hi>古眠字韓子曰</hi>
<hi>衛靈公至濮水之上夜分而聞有鼔新聲者韓詩曰耿耿不寐如有殷憂漢書劉向曰夜觀星宿或不寐</hi>
<hi>達旦</hi>勁刷理鬢醇醴發顔僅乃得之<hi>通俗文曰所以理髪謂之刷也何休</hi>
<pb n="KR4h0002_WYG_053-2b"/>
<hi>公羊傳注曰僅劣也</hi>壯士之怒赫然殊觀植髪衝冠<hi>淮南子曰荆軻為燕</hi>
<hi>大子丹刺秦王高漸離宋如意為擊筑而歌於易水之上荆棘瞋目裂眥髪植衝冠</hi>由此言之<lb/>
精神之於形骸猶國之有君也神躁於中而形喪於<lb/>
外猶君昏於上國亂於下也夫為稼於湯之世偏有<lb/>
一溉之功者雖終歸於燋爛必一溉者後枯然則一<lb/>
溉之益固不可誣也<hi>種曰稼言種穀於湯之世值七年之旱終歸是死而彼一溉之</hi>
<hi>苗則在後枯亦猶人處於俗同皆有死能攝生者則後終也孫卿子曰禹十年水湯七年旱說文曰溉灌</hi>
<hi>之也</hi>而世常謂一怒不足以侵性一哀不足以傷身輕<lb/>
<pb n="KR4h0002_WYG_053-3a"/>
而肆之<hi>淮南子曰大怒破隂大喜墜陽養生要彭祖曰憂恚悲哀傷人喜樂過差傷人賈逵國語注曰</hi>
<hi>肆恣也</hi>是猶不識一溉之益而望嘉穀於旱苗者也<hi>國語子餘</hi>
<hi>謂秦伯曰使能成嘉糓君之力也</hi>是以君子知形恃神以立神須形以<lb/>
存悟生理之易失知一過之害生<hi>淮南子曰形者生之舍也氣者生之元也</hi>
<hi>神者生之制也一失位則二者傷矣</hi>故修性以保神安心以全身愛憎不<lb/>
棲於情憂喜不留於意泊然無感而體氣和平<hi>老子曰我獨泊</hi>
<hi>然而未兆說文曰泊無為也禮記曰樂行血氣和平</hi>又呼吸吐納服食養身使形<lb/>
神相親表裏俱濟也<hi>莊子曰吹嘘呼吸吐故納新為夀而已矣古詩曰服食求神仙</hi>夫<lb/>
<pb n="KR4h0002_WYG_053-3b"/>
田種者一畝十斛謂之良田此天下之通稱也不知區<lb/>
種可百餘斛<hi>汜勝之田農書曰上農區田大區方深各六寸相去七寸一畝三千七百區丁男女</hi>
<hi>治十畝至秋収區三升粟畝得百斛也區音鄔侯切一曰謂區隴而種非漫田也</hi>田種本一也<lb/>
至於樹養不同則功収相懸謂商無十倍之價農無百<lb/>
斛之望此守常而不變者也且豆令人重榆令人瞑<hi>經方</hi>
<hi>小品倉公對黄帝曰大豆多食令人身重博物志云食豆三年則身重行止難又曰啖榆則瞑不欲覺也</hi>合<lb/>
歡蠲忿萱草忘憂愚智所共知也<hi>神農本草曰合歡蠲忿萱草忘憂崔豹古</hi>
<hi>今注曰合歡樹似梧桐枝葉繁互相交結毎一風來輒自離了不相牽綴樹之堦庭使人不忿也毛詩曰焉得</hi>
<pb n="KR4h0002_WYG_053-4a"/>
<hi>萱草言樹之背毛萇詩傳曰萱草令人忘憂名醫别録曰萱草今之鹿葱也</hi>薰辛害目豚魚<lb/>
不養常世所識也<hi>養生要曰大蒜勿食葷辛害目又神農曰豬肉虚人不可久食又曰㹠肉</hi>
<hi>損人與豬同說文曰蒜葷菜也薰與葷同豚魚無血食之皆不利人也</hi>蝨<hi>山乙</hi>處頭而黑麝<lb/>
食柏而香<hi>抱朴子曰今頭蝨著身皆稍變而白身蝨處頭皆漸化而黑則是𤣥素果無定質移易存</hi>
<hi>乎所漸本草名醫云麝香形似麞常食柏葉五月得香又夏月食蛇多至寒香滿入春患急痛以脚剔去著矢</hi>
<hi>溺中覆之皆有常處人有遇得乃勝殺取</hi>頸處險而癭<hi>於/井</hi>齒居晉而黄<hi>淮南子曰</hi>
<hi>險阻之氣多癭謂人居於山險樹木瘤臨其水上飲此水則患癭齒黄未詳</hi>推此而言凡所<lb/>
食之氣蒸性染身莫不相應豈唯蒸之使重而無使輕<lb/>
<pb n="KR4h0002_WYG_053-4b"/>
害之使闇而無使明薰之使黄而無使堅芬之使香而<lb/>
無使延哉<hi>方言曰延年長也</hi>故神農曰上藥養命中藥養性者<lb/>
<hi>本草曰上藥一百二十種為君主養命以應天無毒乆服不傷人輕身益氣不老延年中□一百二十種為臣</hi>
<hi>主養性以應人養生經曰上藥養命五石練形六芝延年中藥養性合歡蠲忿萱草忘憂也</hi>誠知性<lb/>
命之理因輔養以通也而世人不察惟五穀是見聲色<lb/>
是耽目惑𤣥黄耳務淫哇<hi>法言曰哇則鄭李軌曰哇邪也周禮鄭𤣥注曰五穀麻黍</hi>
<hi>稯麥豆也</hi>滋味煎其府藏醴醪鬻其腸胃<hi>莊子曰聲色滋味之於人心不待學</hi>
<hi>而樂之漢書曰五藏六腑周禮曰凡齊事鬻鹽以待戒令鄭𤣥曰鬻鹽謂練化之鬻今之煑字也</hi>香芳<lb/>
<pb n="KR4h0002_WYG_053-5a"/>
腐其骨髓喜怒悖其正氣<hi>廣雅曰悖亂也文子曰修理而動者正氣</hi>思慮銷<lb/>
其精神哀樂殃其平粹<hi>文子曰人之性欲平又曰真人純粹應劭漢書注曰粹淳也</hi>
夫以蕞爾之軀攻之者非一塗<hi>左氏傳子産曰蕞爾小國杜預注曰蕞爾小貎</hi>
<hi>也</hi>易竭之身而内外受敵身非木石其能乆乎其自用<lb/>
甚者飲食不節以生百病好色不勌以致乏絶<hi>素問黄帝曰有</hi>
<hi>病心腹滿此何病岐伯曰此飲食不節故時病七發曰百病咸生漢書杜欽上疏曰佩玉晏鳴關雎歎之知好</hi>
<hi>色之伐性短年也</hi>風寒所災百毒所傷中道夭於衆難<hi>莊子曰終天年</hi>
<hi>不中道夭者是智之盛</hi>世皆知笑悼謂之不善持生也<hi>方言曰悼哀也笑悼</hi>
<pb n="KR4h0002_WYG_053-5b"/>
<hi>謂笑其不善養生而又哀其促齡也</hi>至于措身失理亾之於微積微成損<lb/>
積損成衰從衰得白從白得老從老得終悶若無端<hi>莊子</hi>
<hi>曰藏乎無端之紀</hi>中智以下謂之自然<hi>穀梁傳荀息曰中智以上乃能慮之臣料虞君</hi>
<hi>中智以下也</hi>縱少覺悟咸歎恨於所遇之初而不知慎衆險<lb/>
於未兆<hi>老子曰未兆易謀</hi>是由桓侯抱將死之疾而怒扁鵲之<lb/>
先見以覺痛之日為受病之始也<hi>韓子曰扁鵲謂桓侯曰君有疾在腠理猶</hi>
<hi>可湯熨桓侯不信後疾迎扁鵲鵲逃之桓侯遂死史記曰扁鸛療簡子東過齊見桓侯東晳曰齊桓在簡子前</hi>
<hi>且二百歲小白後無齊桓侯田和子有桓公午去簡子首末相距二百八年史記自為舛錯韋昭曰魏無桓侯</hi>
<pb n="KR4h0002_WYG_053-6a"/>
<hi>臣瓚曰魏桓侯新序曰扁鵲見晉桓侯然此桓侯竟不知何國也</hi>害成於微而救之於<lb/>
著故有無功之治馳騁常人之域故有一切之夀仰觀<lb/>
俯察莫不皆然以多自證以同自慰謂天地之理盡此<lb/>
而已矣縱聞養生之事則斷以所見謂之不然其次狐<lb/>
疑雖少庶幾莫知所由其次自力服藥半年一年勞而<lb/>
未驗志以厭衰中路復廢或益之以畎<hi>古犬</hi>澮<hi>古外</hi>而泄之<lb/>
以尾閭<hi>尚書曰濬畎澮距川孔安國曰一畝之間廣尺深尺曰畎廣二尋深二仞曰澮畎澮深之亦入</hi>
<hi>海也莊子海若曰天下之水莫大于海萬川歸之不知何時止而不盈尾閭泄之不知何時已而不虚司馬彪</hi>
<pb n="KR4h0002_WYG_053-6b"/>
<hi>曰尾閭水之從海水出者也一名沃燋在東大海之中尾者在百川之下故稱尾閭者聚也水聚族之處故稱</hi>
<hi>閭也在扶桑之東有一石方圓四萬里厚四萬里海水注者無不燋盡故名沃燋</hi>欲坐望顯報<lb/>
者或抑情忍欲割棄榮願而嗜好常在耳目之前所希<lb/>
在數十年之後<hi>說文云希望也穀梁傳荀息曰夫人玩好在耳目之前而患在一國之後</hi>又<lb/>
恐兩失内懐猶豫<hi>楚辭曰心猶豫而狐疑尸子曰五尺大天為豫說文曰隴西謂犬子為猶</hi>
<hi>顔師古以為人將犬行豫在人前待人不得又來迎俟如此往還至于終日斯乃豫之所以為未定也故稱猶</hi>
<hi>豫或以爾雅云猶如麂善登木猶獸名聞人聲乃猶豫縁木如此上下故稱猶豫</hi>心戰於内物<lb/>
誘其外交賖相傾如此復敗者夫至物微妙可以理知<lb/>
<pb n="KR4h0002_WYG_053-7a"/>
難以目識譬猶豫章生七年然後可覺耳<hi>淮南子曰豫章之生七年</hi>
<hi>可知延叔堅曰豫章與枕木相似須七年乃可别耳杭音尤</hi>今以躁競之心涉希靜<lb/>
之塗<hi>老子道經曰聽之不聞名曰希王逸楚辭注曰無聲曰靜</hi>意速而事遲望近而<lb/>
應逺故莫能相終夫悠悠者既以未效不求<hi>論語桀溺曰滔滔者</hi>
<hi>天下皆是也</hi>而求者以不專䘮業偏恃者以不兼無功追術<lb/>
者以小道自溺凡若此類故欲之者萬無一能成也善<lb/>
養生者則不然矣清虛靜泰少私寡欲<hi>莊子曰廣成子謂黄帝曰必靜</hi>
<hi>必清無勞汝形無摇汝精乃可以長生老子曰少私寡欲</hi>知名位之傷德故忽而不<lb/>
<pb n="KR4h0002_WYG_053-7b"/>
營非欲而彊禁也<hi>左氏傳曰名位不同禮亦異數</hi>識厚味之害性故弃<lb/>
而弗顧非貪而後抑也<hi>國語單襄公曰厚味實腊毒也</hi>外物以累心不<lb/>
存神氣以醇白獨著<hi>慎子曰□德清微而不見聰明而不發是故外物不累其内莊子曰</hi>
<hi>外物不可必司馬彪曰物事也忠孝内也而外事咸不信受也淮南子曰古之人神氣不蕩乎外莊子曰虚室</hi>
<hi>生白向秀曰虛其心則純白獨著</hi>曠然無憂患寂然無思慮<hi>莊子曰聖人平易恬</hi>
<hi>淡則憂患不能入也邪氣不能襲也故其德全而神不虧矣故曰聖人不思慮不預謀也</hi>又守之以<lb/>
一養之以和和理日濟同乎大順<hi>老子曰聖人抱一為天下式河上公曰抱</hi>
<hi>守也守一乃知萬事故能為天下法式王弼曰一少之極也式猶則也文子曰古之為道者養以和持以適莊</hi>
<pb n="KR4h0002_WYG_053-8a"/>
<hi>子曰古之治道者以恬養知知生而無以知為也謂之深以知養恬知與恬交相養而和理出其性老子曰𤣥德</hi>
<hi>矣逺矣與物反矣乃至大順河上公曰大順者天理也鍾㑹曰反俗以入道然乃至於大順也</hi>然後蒸<lb/>
以靈芝潤以醴泉<hi>白虎通曰醴泉者美泉也狀如醴酒也</hi>晞以朝陽綏以<lb/>
五弦<hi>毛萇詩傳曰晞乾也</hi>無為自得體妙心𤣥<hi>莊子曰天無為以之清地無為以之</hi>
<hi>寧故雨無為相合萬物皆化之也孰能得無為哉老子曰𤣥之又𤣥衆妙之門</hi>忘歡而後樂足<lb/>
遺生而後身存<hi>莊子曰天下有至樂無有哉曰至樂無樂郭象曰忘歡而後樂足樂足而後身</hi>
<hi>存莊子曰棄事則形不勞遺生則稽不虧夫形全精復與天為一者也</hi>若此以往恕可與<lb/>
羡門比夀王喬爭年何為其無有哉<hi>聲類曰恕人心度物也史記曰始皇</hi>
<pb n="KR4h0002_WYG_053-8b"/>
<hi>之碣石使燕人盧生求羡門韋昭曰羡門古仙人也列仙傳曰王子喬者周靈王太子晉也道人浮丘公接以</hi>
<hi>上嵩高山</hi>
　　運命論一首<hi>運謂五德更運帝王所稟以生也春秋元命苞曰五德之運各象其類興</hi>
　　　<hi>亡之名應籙以次相代宋均曰運籙運也春秋元命苞曰命者天下之命也</hi>
　　　李蕭遠<hi>集林曰李康字蕭逺中山人也性介立不能和俗著遊山九吟魏明帝異其文</hi>
　　　　<hi>遂起家為尋陽長政有美績病卒</hi>
夫治亂運也窮達命也貴賤時也<hi>墨子曰貧富治亂固有天命不可損益王</hi>
<hi>命論曰窮達有命吉凶由人莊子北海若曰貴賤有時未可以為常也</hi>故運之所隆必生<lb/>
<pb n="KR4h0002_WYG_053-9a"/>
聖明之君<hi>春秋河圖揆命篇曰蒼戲農黄三陽翼天德聖明</hi>聖明之君必有忠<lb/>
賢之臣其所以相遇也不求而自合其所以相親也不<lb/>
介而自親<hi>介紹介也禮記曰介紹而傳命</hi>唱之而必和謀之而必從道<lb/>
徳𤣥同曲折合符<hi>老子曰知者不言言者不知是為𤣥同論語比考讖曰君子上達與天合</hi>
<hi>符</hi>得失不能疑其志䜛構不能離其交然後得成功也<lb/>
其所以得然者豈徒人事哉授之者天也告之者神也<lb/>
成之者運也夫黄河清而聖人生里社鳴而聖人出<hi>易乾</hi>
<hi>鑿度曰聖人受命瑞應光見於河河水先清清變白白變赤赤變黑黑變黄各三日春秋潛潭巴曰里社明此</hi>
<pb n="KR4h0002_WYG_053-9b"/>
<hi>里有聖人出其呴百姓歸天辟亡宋均曰里社之君鳴則敎令行敎令明惟聖人能之也呴鳴之怒者聖人怒</hi>
<hi>則天辟亡矣湯起放桀時葢此祥也明與鳴古字通</hi>羣龍見而聖人用<hi>易曰見羣龍旡首吉</hi>
<hi>又曰聖人作而萬物覩</hi>故伊尹有莘氏之媵臣也而阿衡於商<hi>說苑鄒子</hi>
<hi>說梁王曰伊尹有莘氏之媵臣湯立以為三公毛詩曰實維阿衡左右商王毛萇傳曰阿衡伊尹也</hi>太公<lb/>
渭濵之賤老也而尚父於周<hi>史記曰太公望以漁釣于周西伯六韜曰文王卜田</hi>
<hi>史編為卜田于渭之陽將大得焉非熊非羆非虎非狼兆得公侯天遺汝師王乃齋戒三日田于渭之陽卒見呂尚坐茅</hi>
<hi>以漁毛詩大雅曰維師尚父時維鷹揚諒彼武王肆伐大商</hi>百里奚在虞而虞亡在秦<lb/>
而秦霸非不才於虞而才於秦也<hi>呂氏春秋曰凡亂也者必始乎近而後及</hi>
<pb n="KR4h0002_WYG_053-10a"/>
<hi>逺始乎本而後及末亦然故百里奚處乎虞而虞亡處乎秦而秦覇百里奚之處乎虞知非遇也其處于秦非</hi>
<hi>加益也有其本也其本也者定分之謂也</hi>張良受黄石之符誦三略之說<hi>黄石</hi>
<hi>公記序曰黄石者神人也有上略中略下略河圖曰黄石公謂張良曰讀此為劉帝師</hi>以遊於羣<lb/>
雄其言也如以水投石莫之受也及其遭漢祖也其言<lb/>
也如以石投水莫之逆也<hi>漢書曰張良以兵法說沛公沛公喜常用其䇿為它人言</hi>
<hi>皆不省</hi>非張良之拙說於陳項而巧言於沛公也<hi>漢書張良乃說</hi>
<hi>項梁立韓成為韓王而漢書張良無說陳涉今此言之未詳其本也</hi>然則張良之言一也<lb/>
不識其所以合離合離之由神明之道也故彼四賢者<lb/>
<pb n="KR4h0002_WYG_053-10b"/>
名載於籙圖事應乎天人其可格之賢愚哉<hi>春秋考異郵曰稽之</hi>
<hi>籙圖參於泰古易坤霛圖曰湯臣伊尹振鳥陵春秋命厯序曰文王受丹書呂望佐昌發春秋保乾圖曰漢之</hi>
<hi>一師為張良主韓之陂漢以興春秋感精記曰西秦東闚謀襲鄭伯晉戎同心遮之殽谷反呼老人百里子哭</hi>
<hi>語之不知泣血何益蒼頡篇曰格量度之也</hi>孔子曰清明在躬氣志如神嗜<lb/>
欲將至有開必先天降時雨山川出雲<hi>禮記文也鄭𤣥曰清明在躬氣</hi>
<hi>志如神聖人也嗜欲將至謂其王天下之期將至也神有以開之必先為之生賢智之輔佐若天降時雨山川</hi>
<hi>為之出雲也</hi>詩云惟嶽降神生甫及申惟申及甫惟周之翰<lb/>
運命之謂也<hi>詩大雅文也箋云申申伯甫甫侯也毛萇傳曰翰幹也言周道將興五嶽為之生佐</hi>
<pb n="KR4h0002_WYG_053-11a"/>
<hi>仲山甫及申伯為周之幹臣也</hi>豈惟興主亂亡者亦如之焉<hi>呂氏春秋曰世有興</hi>
<hi>主之士也</hi>幽王之惑襃女也妖始於夏庭<hi>史記曰昔夏后氏之哀也有二神龍</hi>
<hi>止於夏帝之庭而言曰余襃之二君也夏帝卜殺之與去之與止之莫吉卜請其漦而藏之乃吉于是布幣而</hi>
<hi>䇿告之龍亡而漦在夏氏乃櫝而去之比三代莫之敢發至厲王之末發而觀之漦流于庭不可除厲王使婦</hi>
<hi>人躶而譟之漦化為𤣥黿以入王後宮後宮童妾既齓遭之既笄而孕無夫而生一女子懼而棄之宣王之時童謡</hi>
<hi>檿弧箕服實亡周國於是宣王聞之有夫婦賣是噐者宣王使執而戮之於道而鄉者後宫妾所棄妖子出於</hi>
<hi>路者聞其夜啼哀而収之夫婦遂奔于襃襃人有罪請入棄子以贖罪棄子出於襃是為襃姒幽王廢申后立</hi>
<hi>襃姒為后后父申侯怒攻幽王遂殺幽王酈山下漦仕淄切</hi>曹伯陽之獲公孫彊也<lb/>
<pb n="KR4h0002_WYG_053-11b"/>
徴發於社宫<hi>左氏傳曰初曹人或夢衆君子立於社宫而謀亡曹曹叔振鐸□待公孫彊許之旦</hi>
<hi>而求之曹無之戒其子曰我死爾聞公孫彊為政必去之及曹伯陽即位好畋弋曹鄙人公孫彊好弋且言畋</hi>
<hi>弋之說悅之因訪政事說於曹伯從之乃背晉而奸宋宋人伐之執曹伯陽以歸殺之</hi>叔孫豹之<lb/>
暱豎牛也禍成於庚宗<hi>左氏傳曰初穆子去叔孫□及庚宗遇婦人使私為食而宿焉</hi>
<hi>魯人召之所宿庚宗之婦人獻以雉問其姓對余子長矣召而見之遂使為豎有寵長使為政田於蒲丘遂遇</hi>
<hi>疾焉豎牛曰夫子疾病不欲見人使寘饋于介而退弗進則置虚器命徹叔孫不食卒</hi>吉凶成敗<lb/>
各以數至<hi>春秋考異郵曰吉凶有效存亡出象王命論曰驗行事之成敗數厯數也孔安國尚書傳</hi>
<hi>曰厯數謂天道也</hi>咸皆不求而自合不介而自親矣昔者聖人<lb/>
<pb n="KR4h0002_WYG_053-12a"/>
受命河洛曰以文命者七九而衰以武興者六八而謀<lb/>
<hi>河洛謂河圖洛書也文謂文德即文王也武謂武功即武王也言以文德受命者或七世九世而漸衰□以武</hi>
<hi>功而起者或六世八世而謀也</hi>及成王定鼎於郟鄏卜世三十卜年七<lb/>
百天所命也<hi>左氏傳王孫滿之辭也其世之多少年之短長皆天所命也七九六八即卜世數也</hi>
<hi>杜預注曰郟鄏今河南也武王遷之成王定之</hi>故自幽厲之間周道大壊<hi>言自成王</hi>
<hi>至于厲王凡有八世即應七而衰也毛詩序曰蕩召穆公傷周室大壊也</hi>二霸之後禮樂陵<lb/>
遟<hi>二霸齊桓晉文也自厲王至于二霸之卒凡有九世即應九而衰也毛詩序曰禮義陵遟男女滛奔也</hi>
文薄之弊漸於靈景<hi>自二霸之卒至于景王凡有六世即應六而謀也尚書大傳曰周人</hi>
<pb n="KR4h0002_WYG_053-12b"/>
<hi>之教以文上教以文君子其失也小人薄鄭𤣥曰文謂尊卑之差制也習文法無悃誠也靈景周之末王也</hi>
辯詐之偽成於七國<hi>言文薄既弊詐偽乃成也七國謂韓魏齊趙燕楚秦也自景王至于</hi>
<hi>七國凡有八世即應八而謀也</hi>酷烈之極積於亡秦<hi>言詐偽既成故加之以酷烈也解嘲</hi>
<hi>曰呂刑靡弊秦法酷烈也</hi>文章之貴棄於漢祖<hi>言周人之教以文故漢承之以質也漢書</hi>
<hi>曰陸賈為太中大夫賈時上前說稱詩書髙帝罵之曰廼公以馬上得之安事詩書也仲長子昌言曰漢祖輕</hi>
<hi>文學而簡禮義</hi>雖仲尼至聖顔冉大賢<hi>家語冉有曰孔子者大聖兼該文武並通又曰</hi>
<hi>顔回字子淵以德行著名孔子稱其賢退又曰冉求字子有以政事著名性多謙</hi>揖讓於䂓矩<lb/>
之内誾誾於洙泗之上不能遏其端<hi>論語曰孔子朝與上大夫言誾誾如</hi>
<pb n="KR4h0002_WYG_053-13a"/>
<hi>也孔安國曰誾誾中正之貌禮記曽子謂子夏曰吾與汝事夫子於洙泗之間鄭𤣥曰洙泗魯水名也史記曰</hi>
<hi>甚哉魯之哀也洙泗之間誾誾如也桓子新論曰遇絶其端其命在天</hi>孟軻孫卿體二希<lb/>
聖從容正道不能維其末<hi>周易子曰君子知幾其神乎顔氏之子其殆庶幾乎有不</hi>
<hi>善未嘗不知知之未嘗復行韓康伯曰在理則昧造形逺而悟顔氏子之分也失之於幾故有不善得之於二不</hi>
<hi>而復故知之未嘗復行也法言曰晞驥之馬亦驥之乗晞顔之人亦顔之徒也顔嘗晞夫子矣李軌曰希望也言顔</hi>
<hi>回嘗望孔子也禮舎文嘉曰從容中道隂陽度行也</hi>天下卒至於溺而不可援<hi>言小</hi>
<hi>人之失在薄故孔孟所不能援也孟子曰天下溺則援之以道</hi>夫以仲尼之才也而器<lb/>
不周於魯衛以仲尼之辯也而言不行於定哀<hi>史記曰魯定公</hi>
<pb n="KR4h0002_WYG_053-13b"/>
<hi>以孔子為司冦季桓子受齊女樂不聼政孔子遂行適獲衛衛靈公置□六萬居頃之或譖孔子於霛公孔子恐</hi>
<hi>罪去衛也</hi>以仲尼之謙也而見忌於子西<hi>史記曰楚昭王興師迎孔□將以書</hi>
<hi>社地七百里封孔子楚令尹子西曰王之使使諸侯有如子貢者乎曰無有王之將帥有如子路者乎曰無有</hi>
<hi>王之官尹有如宰予者乎曰無有且楚之祖封於周為子男五十里今孔丘述三五之法明周召之業王若用</hi>
<hi>之則楚國安得世世土方數千里乎文王在豐武王在鎬卒王天下今孔丘得據土壌賢弟子為佐非楚之福</hi>
<hi>也昭王乃止</hi>以仲尼之仁也而取讎於桓魋<hi>史記曰孔子適宋與弟子習禮</hi>
<hi>大樹下宋司馬桓魋欲殺孔子抜其樹孔子弟子曰可以速行矣孔子曰天生德於予桓魋其如予何</hi>以<lb/>
仲尼之智也而屈厄於陳蔡<hi>家語曰楚昭王聘孔子孔子往拜禮焉路出乎陳蔡</hi>
<pb n="KR4h0002_WYG_053-14a"/>
<hi>陳蔡大夫相與謀曰孔子賢聖其刺譏皆中諸侯之病若用於楚則陳蔡危矣遂使徒兵距孔子孔子不得行</hi>
<hi>絶糧七日外無所通藜羮不充</hi>以仲尼之行也而招毁於叔孫<hi>論語曰叔孫武</hi>
<hi>叔毁仲尼子貢曰無以為也仲尼不可毁也他人之賢者丘陵也猶可踰也仲尼日月也無得而踰焉人雖欲</hi>
<hi>自絶其何傷於日月乎多見其不知量也</hi>夫道足以濟天下而不得貴於人<lb/>
<hi>周易曰智周萬物而道濟天下</hi>言足以經萬世而不見信於時<hi>文子曰養生以</hi>
<hi>經世莊子白未嘗聞任氏之風俗其不可與經於世亦逺矣</hi>行足以應神明而不能<lb/>
彌綸於俗<hi>孝經曰孝悌之至通於神明周易曰故能獮綸天地之道</hi>應聘七十國而<lb/>
不一獲其主<hi>說苑趙㐮子謂子路曰吾嘗問孔子曰先生事七十君無明君乎孔子不對何謂賢</hi>
<pb n="KR4h0002_WYG_053-14b"/>
<hi>也</hi>驅驟於蠻夏之域屈辱於公卿之門<hi>蠻謂蔡楚也毛詩曰蠢爾蠻荆</hi>
<hi>夏謂宋衛也公謂魯侯也卿謂季氏也列子楊朱曰孔子屈於季氏見辱於陽虎也</hi>其不遇也如<lb/>
此及其孫子思希聖備體而未之至<hi>史記曰伯魚生伋字子思孟子曰子</hi>
<hi>夏子游子張皆有聖人之一體冉伯牛閔子顔回則具體而微劉熙曰體者四支股脚也具體者皆微者也皆</hi>
<hi>具聖人之體微小耳體以喻德也</hi>封已養髙勢動人主<hi>國語叔向曰引黨以封已韋昭</hi>
<hi>曰封厚也魏志髙柔上疏曰三事不使知政遂名偃息養髙</hi>其所遊歴諸侯莫不結<lb/>
駟而造門猶有不得賔者焉其徒子夏升堂而未入於<lb/>
室者也退老於家魏文侯師之西河之人肅然歸德比<lb/>
<pb n="KR4h0002_WYG_053-15a"/>
之於夫子而莫敢間其言<hi>論語曰由也升堂矣未入於於室也家語曰卜子夏孔子</hi>
<hi>卒後教於西河之上魏文侯師事之而咨問國政焉禮記曽子謂子夏曰吾與汝事夫子於洙汩之間退而老</hi>
<hi>於西河之上使西河之人疑汝於夫子陳羣論語注曰不得有非間之言也</hi>故曰治亂運也<lb/>
窮達命也貴賤時也而後世君子區區於一主歎息於<lb/>
一朝屈原以之沈湘賈誼以之發憤不亦過乎<hi>楚辭曰臨沅湘</hi>
<hi>之𤣥淵兮遂自忍而沈流漢書曰天子以賈誼任公卿之位絳灌之屬盡害之乃毁誼於是天子亦疎之以誼</hi>
<hi>為長沙王大傳誼既以謫去意不自得及渡湘水為賦以弔屈原原楚賢臣也被䜛遂投江而死誼追傷之因</hi>
<hi>以自喻揚雄反騷曰欽弔楚之湘纍音義曰屈原赴湘故曰湘纍</hi>然則聖人所以為聖<lb/>
<pb n="KR4h0002_WYG_053-15b"/>
者葢在乎樂天知命矣<hi>周易曰樂天知命故不憂</hi>故遇之而不怨居<lb/>
之而不疑也其身可抑而道不可屈<hi>漢書孫寳曰道不可詘身詘何傷</hi>
其位可排而名不可奪譬如水也通之斯為川焉塞之<lb/>
斯為淵焉<hi>管子曰水有大小出之溝流於大水及海者命之曰川出於地而不流命曰淵水</hi>
升之於雲則雨施沈之於地則土潤<hi>淮南子曰夫水者大不可極深不可</hi>
<hi>測上天為雨露下地為潤澤無公無私水之徳也周易文言曰雲行雨施天下平也禮記月令曰季夏之月土</hi>
<hi>潤溽暑鄭𤣥云土潤謂塗濕也</hi>體清以洗物不亂於濁受濁以濟物不<lb/>
傷於清<hi>晏子春秋景公問晏子曰亷正而長久其行何也晏子對曰其行水也美哉水乎清其濁無不</hi>
<pb n="KR4h0002_WYG_053-16a"/>
<hi>宷塗其□無不灑除是以長乆也管子曰夫水淖溺以清好□人之惡仁也宷式甚切</hi>是以聖人<lb/>
處窮達如一也<hi>呂氏春秋曰古人得道者窮亦樂達亦樂所樂非窮達也道得於此則窮達一</hi>
<hi>也</hi>夫忠直之迕於主獨立之負於俗理勢然也<hi>小雅曰迕犯也</hi>
<hi>鄭𤣥禮記注曰負背也</hi>故木秀於林風必摧之堆出於岸流必湍<lb/>
之<hi>廣雅曰秀出也論衡曰風衝之物不得育水湍之岸不得峭</hi>行高於人衆必非之<lb/>
<hi>史記曰商君說秦孝公曰夫有高人之行者固見非于世</hi>前鑒不逺覆車繼軌<hi>毛詩曰殷</hi>
<hi>鑒不逺晏子春秋諺曰前車覆後車戒</hi>然而志士仁人猶蹈之而弗悔操<lb/>
之而弗失何哉將以遂志而成名也<hi>史記司馬遷曰詩書隱約者欲遂其</hi>
<pb n="KR4h0002_WYG_053-16b"/>
<hi>志之思也班固漢書贊曰雖其䧟于刑辟自與殺身成名者也</hi>求遂其志而冒風波于<lb/>
險塗<hi>家語曰不觀巨海何以知風波之患也</hi>求成其名而歴謗議於當時<lb/>
<hi>司馬遷書曰下流多謗議</hi>彼所以處之葢有算矣<hi>蒼頡篇曰算計也</hi>子夏曰<lb/>
死生有命富貴在天<hi>論語子夏曰商聞之死生有命富貴在天</hi>故道之將行<lb/>
也命之將貴也<hi>論語子曰道之將行也與命也</hi>則伊尹呂尚之興於商<lb/>
周百里子房之用於秦漢不求而自得不徼而自遇矣<lb/>
<hi>論衡曰命吉不求自得富貴之命西京賦曰不徼自遇</hi>道之將廢也命之將賤也<lb/>
<hi>論語子曰道之將廢也與命也</hi>豈獨君子耻之而弗為乎葢亦知為之<lb/>
<pb n="KR4h0002_WYG_053-17a"/>
而弗得矣凡希世苟合之士籧蒢戚施之人<hi>莊子曰原憲謂子貢</hi>
<hi>曰夫希世而行比周而友憲不忍為也司馬遷報任安書曰苟合取容毛詩云燕婉之求籧蒢不鮮又曰燕婉</hi>
<hi>之求得此戚施</hi>俛仰尊貴之顔逶迤勢利之間<hi>杜預左氏傳注曰俛仰伏也鄭</hi>
<hi>𤣥毛詩箋曰籧蒢觀人顔色而為辭故不能俯又曰戚施下人以色故不能仰史記曰蘇秦嫂逶迤而仰曰見</hi>
<hi>季子髙位金多也</hi>意無是非讚之如流言無可否應之如響<hi>毛詩</hi>
<hi>曰巧言如流史記淳于髠曰鄒忌其應我若響之應聲也</hi>以闚看為精神以向背為<lb/>
變通<hi>周易曰變通者趣時者也</hi>勢之所集從之如歸市勢之所去棄<lb/>
之如脫遺<hi>孟子曰太王居豳狄人侵之乃踰梁山邑于岐山下從者如歸市焉廣雅曰脫誤也毛詩</hi>
<pb n="KR4h0002_WYG_053-17b"/>
<hi>曰棄予如遺鄭𤣥曰如人遺忘忽然不省存也</hi>其言曰名與身孰親也得與失<lb/>
孰賢也榮與辱孰珍也<hi>老子曰名與身孰親得與亡孰病也家語子貢曰與其倛失二</hi>
<hi>者孰賢鄭𤣥儀禮注曰賢猶勝也</hi>故遂絜其衣服矜其車徒冒其貨賂<lb/>
淫其聲色<hi>杜預左氏傳注曰冒貪也</hi>脉脉然自以為得矣<hi>爾雅曰脉相視也郭</hi>
<hi>璞曰脉脉謂相視貌也</hi>葢見龍逢比干之亡其身而不惟飛亷惡<lb/>
來之滅其族也<hi>尸子曰我必利雖禁殺闢龍逢紂殺王子比干猶謂義之必利也史記曰中潏生蜚</hi>
<hi>亷蜚亷生惡來父子倛以材力事殷紂説苑子石曰費仲惡來革去鼻決目崇侯虎順紂之心欲以合於意武</hi>
<hi>王伐紂四子死牧之野</hi>葢知伍子胥之屬<hi>音/燭</hi>鏤<hi>力俱</hi>於吳而不戒費<lb/>
<pb n="KR4h0002_WYG_053-18a"/>
無忌之誅夷於楚也<hi>左傳曰吳將伐齊越子帥其屬以朝焉王及列士皆饋賂吳人皆喜</hi>
<hi>惟子胥懼曰是豢吳也使於齊屬其子於鮑氏為王孫氏反役王聞之使賜之屬鏤以死杜預曰改姓為王孫</hi>
<hi>欲以辟吳禍屬鏤劒名也左傳曰沈尹戍言於子常曰夫無極楚之䜛人也去朝吳出蔡侯朱䘮太子建殺連</hi>
<hi>尹奢子而弗圖將焉用之□常曰是瓦之罪也乃殺費無極鄢將師盡滅其族以說其國</hi>葢譏汲黯<lb/>
之白首於主爵而不懲張湯牛車之禍也<hi>漢書曰汲黯為東海太守</hi>
<hi>東海大治召為主爵都尉又曰人以張湯為懐詐面欺使使簿責湯湯自殺諸子欲厚葬湯湯母曰湯為天子</hi>
<hi>大臣被惡言而死何厚葬為載以牛車有棺而無□</hi>葢笑蕭望之跋<hi>䈬/末</hi>躓<hi>竹利</hi>於前<lb/>
而不懼石顯之絞縊於後也<hi>漢書曰前將軍蕭望之及光禄大夫周堪建白以為</hi>
<pb n="KR4h0002_WYG_053-18b"/>
<hi>宜罷中書宦官應古不近刑人由是大與石顯忤後皆害焉望之自殺毛詩曰狼跋其胡載躓其尾漢書曰成</hi>
<hi>帝立丞相奏顯舊惡免官徙歸故郡憂懣不食在道而死</hi>故夫達者之算也亦各有<lb/>
盡矣曰凡人之所以奔競於富貴何為者哉若夫立德<lb/>
必須貴乎則幽厲之為天子不如仲尼之為陪臣也<hi>左氏</hi>
<hi>傳王饗管仲管仲曰陪臣敢辭杜預注曰諸侯之臣曰陪臣</hi>必須勢乎則王莽董賢<lb/>
之為三公不如揚雄仲舒之闃其門也<hi>漢書曰拜王莽為大司馬又曰</hi>
<hi>董賢代丁明為大司馬揚雄自序曰雄家代素貧嗜酒人希至其門又曰董仲舒為博士下帷講誦弟子傳以</hi>
<hi>文次相受業或莫見其面</hi>必須富乎則齊景之千駟不如顔回原憲<lb/>
<pb n="KR4h0002_WYG_053-19a"/>
之約其身也<hi>論語子曰齊景公有馬千駟死之日民無得而稱焉又曰顔淵問仁子曰一日克己復禮</hi>
<hi>為仁馬融曰克己約身也家語曰原憲宋人字子思清約守節貧而樂道</hi>其為實乎則執杓<lb/>
而飲河者不過滿腹棄室而灑雨者不過濡身過此以<lb/>
往弗能受也<hi>桓子新論曰子貢對齊景公曰臣事仲尼譬如渴而操杯器就江海飲滿腹而去又</hi>
<hi>焉知江海之深也</hi>其為名乎則善惡書于史䇿毁譽流于千載<lb/>
<hi>淮南子曰三代之善千歲之積譽也桀紂之惡千載之積毁也</hi>賞罰懸乎天道吉㓙灼<lb/>
乎鬼神固可畏也<hi>廣雅曰灼明也</hi>將以娛耳目樂心意乎<hi>南都賦曰</hi>
<hi>遊觀之好耳目之娱</hi>譬命駕而遊五都之市則天下之貨畢陳矣<lb/>
<pb n="KR4h0002_WYG_053-19b"/>
<hi>孔叢子孔子歌曰巾車命駕漢書曰王莽於五都立均官更名雒陽邯鄲臨淄宛成都市長皆為五均司市司</hi>
<hi>也</hi>褰裳而涉汶<hi>問/</hi>陽之丘則天下之稼如雲矣<hi>毛詩曰子惠思</hi>
<hi>我褰裳涉溱公羊傳曰莊公㑹諸侯盟于柯曹子曰願請汶陽之由如雲言多也</hi>椎<hi>直追</hi>紒而守<lb/>
敖庾海陵之倉則山坻之積在前矣<hi>漢書曰尉他魋結服䖍曰魋音椎今</hi>
<hi>兵士□頭結張揖上林賦注曰紒鬢後垂也結即髻字敖也于子正文引此而為髻字漢書曰築甬道屬河以取</hi>
<hi>倉粟又枚乗上書曰夫漢轉粟西向不如海陵之倉毛詩曰曾孫之庾如坻如京毛萇詩傳曰京丘也鄭𤣥曰</hi>
<hi>庾露積糓也</hi>扱衽而登鍾山藍田之上則夜光璵<hi>余/</hi>璠<hi>煩</hi>之<lb/>
珍可觀矣<hi>爾雅曰扱衽曰擷廣雅曰扱插也初洽切淮南子曰鍾山之玉范子計然曰玉英出藍田</hi>
<pb n="KR4h0002_WYG_053-20a"/>
<hi>許慎淮南子注曰夜光之珠有似明月故曰明月也左氏傳曰季平子卒陽貨將以璵璠斂杜預曰璵璠美玉</hi>
<hi>也</hi>夫如是也為物甚衆為已甚寡不愛其身而嗇其神<lb/>
<hi>呂氏春秋曰凡事之本必理身嗇其大寳髙誘曰嗇愛也□身也</hi>風驚塵起散而不止<lb/>
<hi>風驚塵起喻惡積而舋生滅塵散而不止喻舋生而不</hi>六疾待其前五刑隨其後<hi>左氏</hi>
<hi>傳曰昭元年晉侯求醫於秦秦使醫和視之和曰是謂近女室公曰女不可近乎對曰天生六氣淫生六疾六</hi>
<hi>氣曰隂陽風雨晦明過則為災隂淫寒疾陽淫熱疾風及淫手疾雨淫腹疾晦淫惑疾明淫心疾今君不節能無</hi>
<hi>此乎書曰惟敬五刑以成三德</hi>利害生其左攻奪出其右而自以為見<lb/>
身名之親疎分榮辱之客主哉<hi>言奔競之倫禍敗若此而乃尚自以為審見身</hi>
<pb n="KR4h0002_WYG_053-20b"/>
<hi>名親疎之理妙分榮辱客主之義哉言惑之甚也</hi>天地之大德曰生聖人之大<lb/>
寳曰位何以守位曰仁何以正人曰義<hi>周易曰天地之大德曰生聖人</hi>
<hi>之大寳曰位何以守位曰仁何以聚人曰財理財正辭禁人為非曰義</hi>故古之王者葢以<lb/>
一人治天下不以天下奉一人也<hi>淮南子曰古之立帝王者非以奉養其欲</hi>
<hi>也為天下掩衆暴寡故立天子以齊一之也</hi>古之仕者葢以官行其義不以<lb/>
利冒其官也<hi>論語子曰君子之仕行其義也杜預左氏傳注曰冒貪也</hi>古之君子葢<lb/>
恥得之而弗能治也不恥能治而弗得也原乎夭人之<lb/>
性核<hi>胡革</hi>乎邪正之分<hi>呂氏春秋曰衆正之所積其福無不及衆邪之所積其禍無不違</hi>
<pb n="KR4h0002_WYG_053-21a"/>
權乎禍福之門終乎榮辱之算其昭然矣<hi>爾雅曰權□始也尸子曰</hi>
<hi>聖人權福則取重權禍則取輕呂氏春秋曰少多治亂不可不察此禍福之門也管子曰為善者有福為不善</hi>
<hi>者有禍孟子曰仁則榮不仁則辱孫卿子曰先義後利者榮先利後義者辱</hi>故君子舍彼取<lb/>
此<hi>言舍欲利而取仁義也老子曰故去彼取此</hi>若夫出處不違其時默語不<lb/>
失其人<hi>周易曰君子之道或出或處或默或語</hi>天動星迴而辰極猶居其<lb/>
所<hi>言君子之性語默出處雖從其時而中心常不改其操似天動星廻而北辰常居其所而不改也論語子</hi>
<hi>曰為政以德譬如北辰居其所而衆星拱之鄭𤣥曰北極謂之北辰</hi>璣旋輪轉而衡軸猶執<lb/>
其中<hi>尚書曰璇璣玉衡以齊七政孔安國曰璣衡王者正天文之器可運轉者馬融曰旋璣渾天儀可轉旋鄭</hi>
<pb n="KR4h0002_WYG_053-21b"/>
<hi>𤣥曰轉運者為機持正者為衡莊子曰軸不運而輪致千里</hi>既明且哲以保其身貽<lb/>
厥孫謀以燕翼子者<hi>毛詩大雅文也毛萇傳曰燕安也翼敬也箋云貽猶傳也孫順也言</hi>
<hi>傳其所以順天下之謀以安其敬事之子孫謂使行之也</hi>昔吾先友嘗從事於斯矣<lb/>
<hi>論語曽子曰以能問於不能昔者吾友嘗從事於斯矣</hi>
　辯亡論上下二首<hi>孫盛曰陸機著辯亡論言吳之所以亡也</hi>
　　辯亡論上<lb/>
　　　陸士衡<lb/>
昔漢氏失御姦臣竊命<hi>姦臣謂董卓也答賔戲曰王塗蕪穢周失其御法言曰上失其</hi>
<pb n="KR4h0002_WYG_053-22a"/>
<hi>政姦臣竊國命</hi>禍基京畿毒徧宇内皇綱弛紊王室遂卑<hi>答賔戲曰</hi>
<hi>廓帝紘恢皇綱劇秦美新曰皇綱弛而未張尚書傳曰紊亂也新序曰及定王王室遂卑矣</hi>於是羣<lb/>
雄蜂駭義兵四合<hi>廣雅曰駭起也漢書高祖曰吾以義兵誅殘賊又魏相曰救亂誅暴謂之</hi>
<hi>義兵</hi>吳武烈皇帝慷慨下國電發荆南<hi>吳志曰漢以孫堅為長沙太守董卓</hi>
<hi>專權諸州郡並興義兵欲以討卓堅亦舉兵荆州刺史王叡素遇堅無禮堅過殺之北至南陽衆數萬人楚辭</hi>
<hi>曰雷動電發</hi>權略紛紜忠勇伯世<hi>公羊傳曰權者反於經而後有善者也</hi>威稜<lb/>
則夷羿震盪<hi>達朗</hi>兵交則醜虜授馘<hi>漢書曰武帝報李廣書曰威稜憺乎鄰國</hi>
<hi>李竒曰神靈之威曰稜左氏傳魏莊子謂晉侯曰寒浞伯明氏之䜛子弟也夷羿収之以為己相杜預曰夷氏</hi>
<pb n="KR4h0002_WYG_053-22b"/>
<hi>也羿善射左氏傳曰兵交使在其間毛詩曰仍執醜虜箋云馘所格者之左耳也</hi>遂掃清宗祊<lb/>
<hi>補黄</hi>蒸禋皇祖<hi>毛詩曰祝祭于祊毛萇傳曰祊廟門内之祭也爾雅曰冬祭曰蒸尚書孔氏傳曰精</hi>
<hi>意以饗謂之禋皇祖謂漢祖也吳書曰堅入洛掃除漢宗廟祠以大牢</hi>于時雲興之將帯<lb/>
州飇起之師跨邑哮<hi>呼交</hi>闞之羣風驅熊羆之衆霧集<hi>毛詩</hi>
<hi>曰進厥武臣闞如椃虎尚書武王曰朂哉夫子尚桓桓加虎如貔如熊如羆</hi>雖兵以義合同<lb/>
盟戮力<hi>左氏傳曰諸侯同盟於亳國語曰戮力一心賈逵曰戮力并力也</hi>然皆包藏禍<lb/>
心阻兵怙亂<hi>左氏傳曰楚公子圍聘于鄭鄭使行人子羽與之言曰大國無乃包藏禍心以圖之</hi>
<hi>又衆仲曰夫州吁阻兵而安忍杜預曰阻恃也又君子曰史佚所謂無怙亂也</hi>或師無謀律䘮<lb/>
<pb n="KR4h0002_WYG_053-23a"/>
威稔冦<hi>言出師之法必以律齊之今則不然各恃兵怙亂而出師無律也稔冦言䘮其威權令資熟於</hi>
<hi>寇也周易曰師出以律否臧凶左氏傳萇𢎞曰毛其必亡是昆吾稔之日杜預曰稔熟也</hi>忠規武<lb/>
節未有如此其著者也<hi>漢書武帝詔曰躬秉武節</hi>武烈既沒長沙桓<lb/>
王逸才命世弱冠秀發<hi>吳志曰權稱尊號追諡䇿曰長沙王言桓王挺英逸之才命世</hi>
<hi>而出也禮記曰人生二十曰弱冠</hi>招攬遺老與之述業神兵東驅奮寡<lb/>
犯衆<hi>范曄後漢書陳忠曰旬月之間神兵電掃</hi>攻無堅城之將戰無交鋒之<lb/>
虜誅叛柔服而江外底<hi>㫖</hi>定<hi>左氏傳隨武子曰君討鄭怒其貳而哀其卑叛而伐</hi>
<hi>之服而赦之伐叛刑也柔服德也二者立矣尚書曰震澤底定</hi>飾法脩師則威德翕赫<lb/>
<pb n="KR4h0002_WYG_053-23b"/>
<hi>周易曰先王明罰勅法趙充國頌曰諭以威德</hi>賔禮名賢而張昭為之雄<hi>吳志曰䇿</hi>
<hi>以彭城張昭為謀生班固漢書曰班伯諸所賔禮皆名豪又□曰賔禮故老</hi>交御豪俊而周<lb/>
瑜為之傑<hi>吳志曰䇿徙居舒與周瑜相友収合士大夫江淮間人咸向之</hi>彼二君子皆<lb/>
𢎞敏而多竒雅達而聰哲故同方者以類附等契者以<lb/>
氣集而江東葢多士矣<hi>周易曰方以類聚物以羣分又曰同聲相應同氣相求</hi>將<lb/>
北伐諸華誅鉏干紀<hi>左氏傳曰吳周之冑裔也今而始大比于諸華又季孫盟臧氏曰無</hi>
<hi>或如臧孫紇干國之紀犯門斬闗春秋合誠圖曰誅鉏民害</hi>旋皇輿於夷庚反帝座<lb/>
乎紫闥<hi>吳志曰曹公與袁紹相拒於官渡䇿隂謀襲許迎漢帝繁欽辯惑曰吳人者以船械為□馬以</hi>
<pb n="KR4h0002_WYG_053-24a"/>
<hi>巨海為夷庚臧榮緒晉書曰司徒王謐議曰夷庚未入乗與旋館然夷庚者藏車之所崔駰違旨曰攀台階□</hi>
<hi>紫闥</hi>挾天子以令諸侯清天步而歸舊物<hi>戰國䇿張儀謂秦惠王曰挾天</hi>
<hi>子以令天下此王業也毛詩曰天步艱難之子不猶左氏傳伍員曰少康祀夏配天不失舊物</hi>戎車既<lb/>
次羣凶側目大業未就中世而殞<hi>漢書曰列侯宗室見郅都側目范曄後漢</hi>
<hi>書陳蕃上疏曰羣凶側目禍不旋踵周易曰富有之謂大業</hi>用集我大皇帝<hi>吳志曰權薨諡</hi>
<hi>曰大皇帝</hi>以奇蹤襲於逸軌叡心因乎令圖從政咨於故實<lb/>
播憲稽乎遺風<hi>國語樊穆仲對宣王曰魯侯賦事行刑必問於遺訓而諮於故實史記曰宣王</hi>
<hi>即位修政法文武成康遺風諸侯復宗周室也</hi>而加之以篤固申之以節儉疇<lb/>
<pb n="KR4h0002_WYG_053-24b"/>
咨俊茂好謀善斷<hi>尚書帝曰疇咨若時登庸班固王命論曰信誠好謀</hi>束帛旅於<lb/>
丘園旌命交乎塗巷<hi>周易曰賁于丘園束帛戔戔孟子曰夫招士以旂大夫以旌謝承後</hi>
<hi>漢書曰鄧道不應州郡旌命</hi>故豪彦尋聲而響臻志士希光而景騖<lb/>
異人輻湊猛士如林<hi>班固公孫𢎞贊曰異人並出文子曰羣臣輻湊張湛曰如衆輻之集</hi>
<hi>轂也漢高祖歌曰安得猛士守四方毛詩曰其㑹如林</hi>於是張昭為師傅<hi>吳志曰王待張</hi>
<hi>昭以師傅之禮</hi>周瑜陸公魯肅呂䝉之儔入為腹心出作股肱<lb/>
<hi>吳志曰呂䝉字子明汝南人也為武威將軍南郡太守餘並已見三國名臣頌毛詩曰赳赳武夫公侯腹心尚</hi>
<hi>書曰命汝予翼作股肱心膂</hi>甘寧凌統程普賀齊朱桓朱然之徒奮<lb/>
<pb n="KR4h0002_WYG_053-25a"/>
其威<hi>吳志曰甘寧字興霸巴郡臨江人也少有氣力好游俠拜西陵太守又曰凌統字公續呉郡人也拜</hi>
<hi>偏將軍又曰程普字德謀右北平人也領江夏太守遷盪冦將軍又曰賀齊字公苗㑹稽人也為蘄春太守又</hi>
<hi>曰朱桓字休穆吳郡人也拜前將軍領青州牧又曰朱然字義封朱治姊子也姓施氏初治未有子然年十三</hi>
<hi>乃啓策乞以為嗣為左大司馬右軍師</hi>韓當潘璋黄葢蔣欽周泰之屬宣<lb/>
其力<hi>吳志曰韓當字義公遼西人也遷昭武將軍又加軍都督之號又曰潘璋字文珪東郡人也拜平北將</hi>
<hi>㐮陽太守又曰黄葢字公覆零陵人也拜武鋒中郎將加偏將軍又曰蔣欽字公奕九江人也拜右䕶軍又曰</hi>
<hi>周泰字幼平九江人也拜漢中太守奮威將軍尚書曰子欲宣力四方汝為</hi>風雅則諸葛瑾<lb/>
張承步隲以名聲光國<hi>諸葛瑾已見三國名臣頌吳志曰張昭長子承字仲神少以才</hi>
<pb n="KR4h0002_WYG_053-25b"/>
<hi>學知名為濡須督奮威將軍又曰步隲字子山臨淮人也孫權為討虜將軍召隲為主記權稱尊號代陸遜為</hi>
<hi>丞相誨盲門生手不釋巻蔡邕陳太丘碑曰紆佩金紫光國垂勲</hi>政事則顧雍潘濬呂<lb/>
範呂岱以器任幹職<hi>吳志曰顧雍代孫劭為丞相平尚書事其所選用文武將吏隨能所</hi>
<hi>任心無適莫又曰潘濬字承明武陵人也弱冠從宋仲子受學權稱尊號拜為少府遷太常又曰呂範字子衡</hi>
<hi>汝南人也權拜禆將軍亮即位遷揚州牧又遷大司馬又曰呂岱字定公廣陵人也權拜上將軍亮即位拜大</hi>
<hi>司馬岱□身奉公所在可述許慎淮南子注曰幹彊也</hi>奇偉則虞翻陸績張溫張<lb/>
惇以諷議舉正<hi>虞翻已見三國名臣頌吳志曰虞翻性不協俗數犯顔諫爭又曰陸績字公紀</hi>
<hi>吳郡人也孫權統事辟為奏曹掾又曰張温字惠恕吳郡人也權拜議郎徙太子太傅甚見信重吳録曰張惇</hi>
<pb n="KR4h0002_WYG_053-26a"/>
<hi>字叔方吳郡人也德量淵懿清虛淡泊又善文辭孫權以為車騎將軍出補海昏令毛詩曰出入諷議</hi>奉<lb/>
使則趙咨沈珩<hi>衡</hi>以敏達延譽<hi>吳志曰權遣都尉趙咨奉使魏帝問吳王何等</hi>
<hi>主也咨對曰聰明仁智雄畧之主也帝問其状對曰納魯肅於凡品是其聰也㧞呂䝉於行陣是其明也獲于</hi>
<hi>禁而不害是其仁也取荆州兵不血刃是其智也據三州虎視於天下是其雄也屈身於陛下是其畧也吳書</hi>
<hi>曰咨字德度南陽人拜騎都尉又曰沈珩字仲山吳郡人也權以珩有智謀能專對乃使至魏魏文帝問曰吳</hi>
<hi>嫌魏束向乎珩曰不嫌也曰何以知曰信恃舊盟言歸于好是以不嫌若魏渝盟自有備豫文帝善之以奉使</hi>
<hi>有稱封永安鄉侯官至少府國語曰使張老延君譽于四方</hi>術數則吳範趙達以禨<lb/>
祥協德<hi>韋昭漢書注曰歴數占術也吳志曰吳範字文德㑹稽人也以修厯數知風氣聞於郡中權以</hi>
<pb n="KR4h0002_WYG_053-26b"/>
<hi>範為騎都尉領太史令又曰趙達河南人也修九宫一算之術究其□㫖孫權行師征伐毎令達有所推步皆</hi>
<hi>如其言呂忱字林曰禨袄祥也居衣切天文志曰臣主共憂患其察禍祥如淳曰呂氏春秋曰荆人鬼而越人</hi>
<hi>禨今之巫祝禱祀之比也晉灼曰禨音珠璣之璣</hi>董襲陳武殺身以衛主<hi>吳志曰董</hi>
<hi>襲字元世㑹稽人也為偏將軍曹公出濡須口襲從權赴之襲督五樓船往濡須口夜卒暴風樓船傾覆左右</hi>
<hi>散走逺舸乞使襲出怒曰受將軍仕在此備賊何等委去也敢復言此者斬於是莫敢干其夜船敗襲死權改</hi>
<hi>服臨殯又曰陳武字子烈廬江人也累有功勞進位偏將軍建安二十年從擊合肥奮命戰死權哀之自臨其</hi>
<hi>喪</hi>駱統劉基強諌以補過<hi>吳志曰駱統字公緒㑹稽人也權召為功曹志在補察苟</hi>
<hi>所聞見多不待旦又曰劉繇長子基字敬輿權為吳王基為大司農權嘗宴飲騎都尉虞翻醉酒犯忤權欲殺</hi>
<pb n="KR4h0002_WYG_053-27a"/>
<hi>之威怒甚盛由基諫爭翻以得免左氏傳士季謂晉侯曰詩云袞職有闕惟仲山甫補之能補過也</hi>謀無<lb/>
遺諝舉不失䇿<hi>廣雅曰諝智也思語切東觀漢記魯恭上疏曰舉無遺䇿動不失其中</hi>故<lb/>
遂割據山川跨制荆吳而興天下爭衡矣<hi>爭衡謂角其輕重也漢書</hi>
<hi>公孫獲曰吳楚之王西與天子爭衡鄭𤣥周禮注曰稱上曰衡</hi>魏氏嘗藉戰勝之威率<lb/>
百萬之師<hi>漢書晁錯曰戰勝之威民氣百倍</hi>浮鄧塞<hi>去</hi>之舟下漢隂之<lb/>
衆<hi>孔安國尚書傳曰順流曰浮酈元水經注曰鄧塞者即鄧城東北小山也先後因之以為鄧塞漢隂漢水</hi>
<hi>之南也莊子曰子貢南遊於楚過漢隂</hi>羽檝萬計龍躍順流<hi>羽檝言疾也羽獵曰杖鏌</hi>
<hi>邪而羅者以萬計周易曰見龍在田或躍在淵</hi>銳騎千旅虎步原隰<hi>李陵詩曰幸托不貲</hi>
<pb n="KR4h0002_WYG_053-27b"/>
<hi>軀且當猛虎步</hi>謨臣盈室武將連衡<hi>包咸論語注曰衡軛也戎車武將所駕故以連衡喻</hi>
<hi>多也</hi>喟然有吞江滸之志一宇宙之氣<hi>毛萇詩傳曰水涯曰滸</hi>而周<lb/>
瑜驅我偏師黜之赤壁<hi>吳志曰曹公入荆州權遂遣瑜與備并力逆曹公遇於赤壁初</hi>
<hi>一交戰公軍破退</hi>䘮旗亂轍僅而獲免収迹逺遁<hi>左氏傳曹劌曰吾視其轍</hi>
<hi>亂望其旗靡鄭𤣥禮記注曰遁逃也</hi>漢王亦憑帝王之號帥巴漢之民乗<lb/>
危騁變結壘千里志報闗羽之敗圖収湘西之地而陸<lb/>
公亦挫之西陵覆師敗續困而後濟絶命永安<hi>蜀志曰孫權襲</hi>
<hi>殺闗羽取荆州先主忿孫權之襲闗羽遂乃伐吳吳將陸遜大破先主軍遂棄船還魚復改縣曰永安先主徂</hi>
<pb n="KR4h0002_WYG_053-28a"/>
<hi>于永安宮吳志曰備升馬鞍山陸遜從諸軍四面蹙之土崩瓦解馬鞍山在西陵之西</hi>續以濡須<lb/>
之冦臨川摧銳<hi>吳厯曰曹公出濡須作油船夜渡洲□權以水軍圍取得三千餘人其後溺者</hi>
<hi>數千人</hi>蓬籠之戰孑輪不返<hi>魏志曰張遼之討陳蘭别遣臧霸至皖討吳吳將韓當遣</hi>
<hi>兵逆霸與戰于蓬籠楚辭曰登蓬籠而下隕兮王逸曰蓬籠山名也公羊傳曰晉敗秦于殽匹馬隻輪無反者</hi>
由是二邦之將喪氣挫鋒勢衂<hi>奴六</hi>財匱而吳莞然坐乘<lb/>
其弊<hi>論語曰子之武城聞絃歌之聲莞爾而笑何晏曰莞爾小笑貌</hi>故魏人請好漢氏<lb/>
乞盟<hi>左氏傳曰隠公□位而欲求好於邾又曰鄭伯乞盟請服</hi>遂躋天號鼎跱而立<lb/>
<hi>方言曰躋登也漢書蒯通說韓信曰今為天下之計莫若三分天下鼎跱而立其勢莫敢先動</hi>西屠庸<lb/>
<pb n="KR4h0002_WYG_053-28b"/>
益之郊北裂淮漢之涘<hi>王逸楚辭注曰屠裂也</hi>東包百越之地南<lb/>
括羣蠻之表<hi>賈誼過秦曰南取百越之地薛君韓詩章句曰括約束也</hi>於是講八代<lb/>
之禮蒐三王之藥<hi>八代三皇五帝也杜預左氏傳注曰蒐閱也蒐與搜古字通三王夏殷周</hi>
<hi>也</hi>告類上帝拱揖羣后<hi>尚書曰肆類于上帝孔安國曰類謂攝位事類遂以攝告天及</hi>
<hi>五帝也尚書曰班瑞于羣后典引曰欽若上下恭揖羣后</hi>虎臣毅卒循江而守<hi>毛詩曰進</hi>
<hi>厥虎臣左氏傳君子曰殺敵為果致果為毅漢書伍被曰彊弩臨江而守</hi>長棘勁鎩望飇而<lb/>
奮<hi>爾雅曰棘㦸也說文曰鍛鈹有鐔也亦曰長刃矛刀之類也山列切</hi>庶尹盡規於上四<lb/>
民展業于下<hi>尚書曰庶尹允諧孔安國傳曰尹正也衆官之長國語召康公曰天子聴政近臣盡</hi>
<pb n="KR4h0002_WYG_053-29a"/>
<hi>規又曰内史過曰庶人工商各守其業以供其上</hi>化協殊裔風衍遐圻<hi>左氏傳曰天子</hi>
<hi>之地一圻杜預曰一圻方千里圻界也言風教及逺</hi>乃俾一介行人撫廵外域<hi>左氏</hi>
<hi>傳曰晉人使子員對鄭使曰君有楚命亦不使一介行李告于寡君杜預曰一介獨使也</hi>巨象逸駿<lb/>
擾於外閑<hi>周禮曰天子十有二閑馬六種鄭𤣥曰毎厩為一閑</hi>明珠瑋寳耀於内<lb/>
府<hi>周禮曰玉府掌王之金玉玩好</hi>珍貴重迹而至奇玩應響而赴<hi>漢書息夫</hi>
<hi>躬曰羽檄重積而狎至</hi>輶<hi>由/</hi>軒騁於南荒衝輣息於朔野<hi>揚雄答劉歆書</hi>
<hi>曰嘗聞先代輶軒之使班固漢書述曰戎車七征衝輣閑閑字畧作䡴樓也音義曰輣兵車名也蒲萠切</hi>齊<lb/>
民免干戈之患戎馬無晨服之虞而帝業固矣<hi>漢書難蜀父老</hi>
<pb n="KR4h0002_WYG_053-29b"/>
<hi>曰今割齊民以附夷狄如浮曰齊等無有貴賤故謂之齊民老子曰天下無道戎馬生郊爾雅曰虞度也</hi>大<lb/>
皇既没幼主蒞朝<hi>幼主孫亮也吳志曰孫亮字子明權少子也立為太子權薨即尊號</hi>姦<lb/>
囘肆虐景皇聿興<hi>尚書曰崇信姦囘南都賦曰豺狼肆虐吳志曰孫休字子羽權第六子也</hi>
<hi>亮廢孫綝使宗正孫楷迎休即位薨諡曰景帝毛萇詩傳曰聿遂也</hi>䖍修遺憲政無大闕<lb/>
守文之良主也<hi>南都賦曰賴無闕政公羊傳曰繼文王之體守文王之法度也</hi>降及歸<lb/>
命之初<hi>吳志曰孫皓降晉晉賜號歸命侯</hi>典刑未滅故老猶存<hi>尚書曰尚有典</hi>
<hi>刑毛詩曰召彼故老</hi>大司馬陸公以文武熈朝左丞相陸凱以謇<lb/>
諤盡規<hi>吳志曰孫皓即位拜陸抗火司馬荆州牧又曰陸凱字敬風吳郡人也孫皓遷為左丞相凱上</hi>
<pb n="KR4h0002_WYG_053-30a"/>
<hi>表疏皆指事不飾忠懇孔安國尚書傳曰熙廣也周易曰王臣謇謇匪躬之故史記趙簡子曰諸大夫在朝徒</hi>
<hi>聞唯唯予不聞周舍之諤諤盡規已見上文</hi>而施績范慎以威重顯<hi>吳志曰施績字</hi>
<hi>公緒遷將軍督領盜賊事持法不傾拜左火司馬吳録曰范慎字孝敬廣陵人也竭忠知己之君纒綿三益之</hi>
<hi>友時人榮之孫皓以為太尉</hi>丁奉離斐以武毅稱<hi>吳志曰丁奉字承淵廬江人也少以</hi>
<hi>驍勇為小將亮即位為冠軍將軍魏將諸葛誕據夀春降魏人圍之使奉與黎斐解圍奉為先登黎斐力戰有</hi>
<hi>功拜左將軍黎與離音相近是一人但字不同</hi>孟宗丁固之徒為公卿<hi>吳志曰孫皓以</hi>
<hi>左右御史大夫丁固孟仁為司徒司空吳録曰初固為尚書夢松樹生腹上謂人曰松字十八公也後十八歳</hi>
<hi>當為三公乎卒如夢焉又曰孟仁字恭武江夏人也本名宗避皓字易焉楚國先賢傳曰累遷光禄勲遂至三</hi>
<pb n="KR4h0002_WYG_053-30b"/>
<hi>公</hi>樓𤣥賀邵之屬掌機事<hi>吳志曰樓𤣥字承光沛郡人也孫皓用𤣥為宮下録事禁</hi>
<hi>中侯主殿中事又曰賀邵字興伯㑹稽人也皓時為中書令漢官解故曰機事所總號令攸發</hi>元首雖<lb/>
病股肱猶存<hi>尚書大傳曰元首君也股肱臣也</hi>爰及末葉羣公既䘮然<lb/>
後黔首有瓦解之患皇家有土崩之釁<hi>黔首已見過秦論漢書徐樂上</hi>
<hi>書曰何謂瓦解吳楚齊趙之兵是也當是之時安土樂俗之民衆故諸侯無境外助此之謂瓦解又曰何謂土</hi>
<hi>崩秦之末葉是也人困而主不恤下怨而上不知此之謂土崩也</hi>厯命應化而微王師<lb/>
躡運而發<hi>厯命厯數天命也王師謂晉師也言䯀其運數而發也干寳晉紀曰咸寧五年十一月命</hi>
<hi>安東將軍王渾向揚州龍驤將軍王濬帥巴蜀之卒浮江而下</hi>卒散於陣民奔于邑城<lb/>
<pb n="KR4h0002_WYG_053-31a"/>
池無藩籬之固山川無溝阜之勢<hi>過秦論曰楚師深入鴻門曾無藩籬之難</hi>
非有工輸雲梯之械智伯灌激之害<hi>墨子曰公輸班為雲梯必取宋史記</hi>
<hi>曰晉智伯攻晉陽歲餘引汾水灌其城不没者三版城中懸釡而炊易子而食</hi>楚子築室之圍<lb/>
燕人濟西之隊<hi>左氏傳曰楚子團宋將去之申叔時曰築室反耕者宋必聽命王從之宋人乃</hi>
<hi>懼遂及楚平史記曰燕昭王以樂毅為上將軍伐齊破之濟西</hi>軍未浹辰而社稷夷矣<lb/>
<hi>左氏傳君子曰莒恃其陋浹辰之間而楚剋其三都杜預曰浹辰十二日也浹相牒切干寳晉紀曰太康元年</hi>
<hi>四月王濬鼔入于石頭城吳王孫皓面縳輿櫬降濬</hi>雖忠臣孤憤烈士死節將奚<lb/>
救哉<hi>㐮陽記曰張悌字臣先㐮陽人晉伐吳悌逆之吳軍火敗諸葛靚退走使過迎悌悌不肯去靚自牽</hi>
<pb n="KR4h0002_WYG_053-31b"/>
<hi>之悌垂涕曰今日是我死日也靚遂放之為晉軍所殺韓子有孤憤篇司馬遷書曰世又不與能死節者也</hi>
夫曹劉之將非一世所選向時之師無曩日之衆<hi>向時謂太</hi>
<hi>康之役也曩日謂昔日之曹劉也</hi>戰守之道抑有前符<hi>符猶法也</hi>險阻之利<lb/>
俄然未改而成敗貿理古今詭趣何哉<hi>廣雅曰貿易也說文曰詭變也</hi>
<hi>詭與恑同</hi>彼此之化殊授任之才異也<lb/>
　　辯亡論下<lb/>
昔三方之王也魏人據中夏漢氏有岷益吳制荆揚而<lb/>
奄交廣<hi>東都賦曰自中夏以布德毛萇詩傳曰奄覆也</hi>曹氏雖功濟諸華虐亦<lb/>
<pb n="KR4h0002_WYG_053-32a"/>
深矣其民怨矣<hi>左氏傳曰吳周之胄裔也今而始大比于諸夏毛詩序曰亡國之音哀以思其</hi>
<hi>民怨</hi>劉公因險以飾智功已薄矣其俗陋矣<hi>淮南子曰偽之生飾智以</hi>
<hi>警愚范曄後漢書吳祐曰逺在海濱其俗誠陋也</hi>夫吳桓王基之以武太祖成<lb/>
之以德聰明叡達懿度𢎞遠矣<hi>周易曰古之聰明叡智神武而不殺者夫莊子</hi>
<hi>許由曰齧缺之為人也聰明叡智</hi>其求賢如不及䘏民如稚子<hi>論語曰子曰見</hi>
<hi>善如不及謝承後漢書曰延篤遷京兆尹䘏民如子</hi>接士盡盛德之容親仁罄丹<lb/>
府之愛拔呂䝉於戎行識潘濬於係虜<hi>吳志曰呂䝉年十五六隨鄧當</hi>
<hi>擊賊䇿見而奇之引置左右張昭薦䝉拜别部司馬又曰潘濬字承明武陵人也江表傳曰權剋荆州將吏悉</hi>
<pb n="KR4h0002_WYG_053-32b"/>
<hi>皆歸附而濬獨稱疾不見權遣人以床就家輿致之濬伏面著席不起涕泣交横哀哽不能自勝權慰勞與語</hi>
<hi>呼其字曰承明昔觀丁父鄀浮也武王以為軍帥彭仲爽申俘也文王以為令尹此二人卿荆國之先賢也初</hi>
<hi>雖見囚後皆擢用為楚名臣卿獨不然未肯降意將以孤無古人之量邪便親以巾拭其面濬起下地拜謝即</hi>
<hi>以為治中荆州諸軍事一以咨之毛萇詩傳曰識用也</hi>推誠信士不恤人之我欺<lb/>
量能授器不患權之我偪執鞭鞠躬以重陸公之威悉<lb/>
委武衛以濟周瑜之師<hi>吳志陸機為遜銘曰魏大司馬曹休侵我北鄙乃假公黄鉞綂</hi>
<hi>御六師及中軍禁衛而攝行王事主上執鞭百司屈滕江表傳曰曹公入荆州周瑜夜請見權曰諸人徒見操</hi>
<hi>書言水步八十萬而各恐懼不復斷其事實今以實較之不過十五六萬軍已久疲得精兵五萬自足制之權</hi>
<pb n="KR4h0002_WYG_053-33a"/>
<hi>曰五萬兵難卒合已選三萬人船載糧其促辦卿與子敬便在前發孤當増發人衆多載資糧為軍後援也</hi>
卑宮菲食以豐功臣之賞披懐虛已以納謨士之算<hi>論語</hi>
<hi>曰禹菲飲食而致孝乎鬼神卑宮室而盡力乎溝洫馬融曰菲薄也漢書李尋傳曰王根輔政數虛已問尋</hi>
故魯肅一面而自託士爕䝉險而致命<hi>吳志曰魯肅字子敬臨淮人也</hi>
<hi>周瑜薦肅才宜佐時當廣求其比以成功業不可令去也權即召肅與語甚說之衆賔罷退獨引肅還合榻對</hi>
<hi>飲又曰士爕字威彦蒼梧人也漢時爕為綏南中郎將董督七郡領交趾太守孫權遣步騭為交州刺史爕率</hi>
<hi>兄弟奉承節度權加爕為左將軍爕遣子廞入質</hi>高張公之德而省遊田之娛<lb/>
賢諸葛之言而割情欲之歡<hi>吳志曰張昭為軍師權毎田獵常乗馬射虎虎嘗突</hi>
<pb n="KR4h0002_WYG_053-33b"/>
<hi>前攀持馬鞍昭變色而前曰將軍何有當爾夫為人君者謂能駕御英雄驅使羣賢豈謂馳逐於原野校勇於</hi>
<hi>猛獸者乎如有一日之患為天下笑乎權謝昭曰年少慮事不逺慙君然猶不能已諸葛瑾事未詳</hi>感陸<lb/>
公之規而除刑法之煩奇劉基之議而作三爵之誓<hi>吳志</hi>
<hi>曰陸遜陳便宜勸以施德緩刑寛賦息調權報曰君以為太重孤亦何利焉但不得已而為之爾於是令有司</hi>
<hi>盡寫科條使郎中褚逢齎以就遜意所不安令損益之權既為吳王歡宴之末自起行酒虞翻伏地陽醉不持</hi>
<hi>權去翻起坐權于是大怒手劍欲擊之侍坐者莫不惶遽惟大司農劉基起抱權諌曰大王三爵後殺善士雖</hi>
<hi>翻有罪天下孰知之翻由是得免權因勅左右自今酒後言殺皆不得殺</hi>屏氣跼<hi>局/</hi>蹐<hi>春</hi>以<lb/>
伺子明之疾分滋損甘以育凌統之孤<hi>論語曰屏氣似不息者毛詩曰</hi>
<pb n="KR4h0002_WYG_053-34a"/>
<hi>謂天葢髙不敢不跼謂地葢厚不敢不蹐吳志曰呂子明疾發權時在公安迎置内殿所以療護者萬方募封</hi>
<hi>内有能愈䝉者賜千金欲數見其顔色又恐其勞動常穿鑿壁瞻之見其小能下食則喜顧左右言笑不然則</hi>
<hi>咄唶夜不能寐病小瘳為下赦令羣臣畢賀後更增篤自親臨視淩統卒權為之數日減膳言及流涕乃列封</hi>
<hi>統二子年各數歲權内養於宮愛待與諸子同賔客進見呼示之曰此吾虎子也</hi>登壇慷慨歸<lb/>
魯子之功削投惡言信子瑜之節<hi>吳志曰權既稱尊號臨壇顧謂公卿曰昔</hi>
<hi>魯子敬嘗道此可謂明於事勢矣時或言諸葛瑾别遣親人與備相聞權曰孤與子瑜有死生不易之誓子瑜</hi>
<hi>之不負孤猶孤不負子瑜也</hi>是以忠臣競盡其謨志士咸得肆力<hi>孔安</hi>
<hi>國尚書傳曰謨謀也又曰肆陳也</hi>洪規逺略固不厭夫區區者也<hi>言其規略</hi>
<pb n="KR4h0002_WYG_053-34b"/>
<hi>宏逺不安兹小國也左氏傳曰初楚靈王卜曰余尚得天下不吉投龜詬天而呼曰是區區者而不余畀方言</hi>
<hi>曰厭安也於艷切</hi>故百官苟合庶務未遑<hi>論語曰子謂衛公子荆善居室始有曰苟</hi>
<hi>合矣少有曰苟完矣</hi>初都建業羣臣請備禮秩天子辭而不許曰<lb/>
天下其謂朕何宮室輿服葢慊<hi>苦簞</hi>如也<hi>漢書文帝曰䂊建大子謂天下</hi>
<hi>何賈逵國語注曰謂告也言何以告天下也劉兆穀梁傳注曰慊不足也</hi>爰及中葉天人之<lb/>
分既定百度之缺柤脩<hi>柤古粗字韋昭漢書注曰柤畧也才古切</hi>雖醲化懿<lb/>
網未齒乎上代<hi>杜預左氏傳注曰齒列也</hi>抑其體國經民之其亦足<lb/>
以為政矣<hi>周禮曰惟王建國體國經野</hi>地方幾萬里<hi>杜預左氏傳注曰幾音基近也</hi>
<pb n="KR4h0002_WYG_053-35a"/>
帶甲將百萬其野沃其兵練<hi>韋昭國語注曰沃肥善也</hi>其器利其財<lb/>
豐東負滄海西阻險塞長江制其區宇峻山帶其封域<lb/>
國家之利未巨有𢎞於兹者矣借使中才守之以道善<lb/>
人御之有術<hi>陳琳為曹洪與文帝書曰謂為中才處之殆難倉卒論語子張問善人之道子曰不</hi>
<hi>踐跡亦不入于室也</hi>敦率遺典勤民謹政循定䇿守常險則可以<lb/>
長世永年未有危亡之患也<hi>左氏傳北宮文子曰有其國家今聞長世尚書曰降</hi>
<hi>年有永有不永</hi>或曰吳蜀脣齒之國<hi>左氏傳宮之奇曰諺所謂輔車相依脣亡齒寒</hi>蜀<lb/>
滅則吳亡理則然矣夫蜀葢藩援之與國而非吳人之<lb/>
<pb n="KR4h0002_WYG_053-35b"/>
存亡也<hi>漢書項梁曰田假與國之王也如淳曰相與友善為與國黨與也</hi>何則其郊境<lb/>
之接重山積險陸無長轂之徑<hi>糓梁傳曰長轂五百乘范寗曰長轂兵革也</hi>
川阨流迅水有驚波之艱雖有銳師百萬啟行不過千<lb/>
夫<hi>詩曰元戎十乗以先啟行</hi>舳艫千里前驅不過百艦<hi>胡減切漢書曰自尋陽浮</hi>
<hi>江舳艫千里李斐曰舳船後持柂處也艫船前頭刺櫂處也言其船多前後相銜千里不絶</hi>故劉氏<lb/>
之伐陸公喻之長蛇其勢然也<hi>蛇鬪以首尾救故銳師百萬而無所施也</hi>昔<lb/>
蜀之初亡朝臣異謀或欲積石以險其流或欲機械以<lb/>
御其變<hi>戰國䇿曰公輸班為攻宋機械</hi>天子總羣議而諮之大司馬陸<lb/>
<pb n="KR4h0002_WYG_053-36a"/>
公公以四瀆天地之所以節宣其氣固無可遏之理<hi>國語</hi>
<hi>大子晉曰夫天地成而聚於高歸物於下疏為川谷以道其氣韋昭曰聚聚物也髙山陵也下藪澤也疏通也</hi>
而機械則彼我之所共彼若棄長技以就所屈即荆揚<lb/>
而爭舟楫之用是天贊我也<hi>漢書晁錯曰匈奴之長技三中國之長技五左氏傳</hi>
<hi>子魚曰勍敵之人隘而不成列天贊我也</hi>將謹守峽口以待禽耳逮步闡之<lb/>
亂憑寳城以延強冦重資幣以誘羣蠻<hi>國語單穆公曰量資幣戰國䇿</hi>
<hi>曰荆軻至秦持千金之幣厚遺中庶子蒙嘉</hi>于時大邦之衆雲翔電發<hi>雲翔言衆</hi>
<hi>也戰國䇿頓子說秦王曰今楚魏之兵雲翔而不敢拔然此雲翔與戰國微異不以文害意也</hi>懸旍江<lb/>
<pb n="KR4h0002_WYG_053-36b"/>
介築壘遵渚<hi>毛詩曰鴻飛遵渚毛萇傳曰遵循也</hi>襟帶要害以止吳人之<lb/>
西而巴漢舟師㳂江東下陸公以偏師三萬北據東坑<lb/>
<hi>東坑在西陵步闡城東北長十餘里陸抗所築之城在東坑上而當闡城之北其迹並存</hi>深溝高壘<lb/>
案甲養威反虜踠<hi>於逺</hi>跡待戮而不敢北窺生路彊冦敗<lb/>
績宵遁䘮師大半分命銳師五千西禦水軍東西同㨗<lb/>
獻俘萬計<hi>吳志曰西陵督步闡據城以叛遣使降晉陸抗聞之因部分諸軍吳彦等徑赴西陵勅軍</hi>
<hi>營更築嚴圍自赤谿至故市内以圍闡外以禦冦圍備始合晉巴東監軍徐𦙍率水軍詣建平荆州刺史楊肇</hi>
<hi>至西陵抗令張咸固守其城公安督留慮距𦙍身率三軍慿圖對肇肇攻至月餘計屈夜遁抗使輕騎躡之肇</hi>
<pb n="KR4h0002_WYG_053-37a"/>
<hi>大破敗𦙍等引還抗遂陷西陵城誅夷闡族左氏傳曰僖二十八年晉侯敗楚師于城濮還師歸國獻俘授馘</hi>
<hi>杜預曰獻楚俘于廟俘即囚也</hi>信哉賢人之謀豈欺我哉<hi>孟子公明儀曰文王我師</hi>
<hi>也周公豈欺我哉</hi>自是烽燧罕警封域寡虞<hi>言少有虞度之事也</hi>陸公殁<lb/>
而潛謀兆吳釁深而六師駭<hi>蒼頡篇曰駭警也</hi>夫太康之役衆<lb/>
未盛乎曩日之師廣州之亂禍有愈乎向時之難<hi>吳志曰孫</hi>
<hi>皓天紀三年郭馬反攻殺廣州都督虞授馬自號都督交廣二州諸軍事安南將軍曩日向時皆謂曹劉之世</hi>
而邦家顛覆宗廟為墟嗚呼人之云亡邦國殄瘁不其<lb/>
然與<hi>詩大雅文也</hi>易曰湯武革命順乎天<hi>周易曰革卦之辭也</hi>𤣥曰亂<lb/>
<pb n="KR4h0002_WYG_053-37b"/>
不極則治不形<hi>太𤣥經曰隂不極則陽不生亂不極則德不形</hi>言帝王之因天<lb/>
時也古人有言曰天時不如地利<hi>孟子曰天時不如地利地利不如人和趙</hi>
<hi>岐曰天時支干五行王相孤虚之屬</hi>易曰王侯設險以守其國言為國之<lb/>
恃險也<hi>周易坎卦之辭也</hi>又曰地利不如人和在德不在險言<lb/>
守險之由人也<hi>史記魏武侯曰山海之固此魏國之寳也吳起對曰在德不在險</hi>吳之<lb/>
興也參而由焉孫卿所謂合其參者也<hi>孫卿子曰天有其時地有其財</hi>
<hi>人有其治夫是之謂能參合所以參而顛覆所參則惑矣</hi>及其亡也恃險而已又孫<lb/>
卿所謂舍其參者也夫四州之萌非無衆也大江之南<lb/>
<pb n="KR4h0002_WYG_053-38a"/>
非乏俊也山川之險易守也勁利之器易用也先攻之<lb/>
䇿易循也功不興而禍遘者何哉所以用之者失也是<lb/>
故先王達經國之長規審存亡之至數謙已以安百姓<lb/>
敦惠以致人和寛沖以誘俊又之謀慈和以結士民之<lb/>
愛是以其安也則黎元與之同慶<hi>孝經鈎命決曰天有顧眄之義授圖于黎</hi>
<hi>元也</hi>及其危也則兆庶與之共患安與衆同慶則其危不<lb/>
可得也危與下共患則其難不足恤也夫然故能保其<lb/>
社稷而固其土宇麥秀無悲殷之思黍離無愍周之感<lb/>
<pb n="KR4h0002_WYG_053-38b"/>
矣<hi>尚書大傳曰微子將朝周過殷之故墟見麥秀之<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>/<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>曰此父母之國宗廟社稷之所立也志動心悲欲</hi>
<hi>哭則朝周俯泣則婦人推而廣之作雅聲毛詩序曰黍離閔宗周也周大夫行役過故宗廟宮室盡為□黍</hi>
<hi>故為黍離之詩</hi>
　<lb/>
　<lb/>
　<lb/>
　<lb/>
　文選巻五十三<lb/>
</p>
<p>
</p>
  </div>
</body>
</text>
</TEI>
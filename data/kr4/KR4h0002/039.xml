<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文選巻三十九</head>
    <p>
<pb n="KR4h0002_WYG_039-1a"/>
欽定四庫全書<lb/>
　文選巻三十九　　　　　　梁　蕭統　編<lb/>
　　　　　　　　　　　　　唐　李善　註<lb/>
　上書<lb/>
　　上秦始皇書一首<lb/>
　　　李斯<hi>史記□李斯者楚工蔡人也西説秦秦拜斯為客卿㑹韓使鄭國來問秦以作溉渠</hi>
　　　　<hi>己而覺秦室大臣皆言秦王曰諸侯人來秦者祗為其主游閒秦耳請一切逐客李斯議</hi>
　　　　<hi>亦在逐中斯乃上書秦王乃除逐客之令復李斯官始皇帝以斯為丞相後二世具斯五</hi>
<pb n="KR4h0002_WYG_039-1b"/>
　　　　<hi>刑腰斬成陽市</hi>
臣聞吏議逐客竊以為過矣昔穆公求士西取由余於<lb/>
戎<hi>史記曰戎王使由余於秦秦後歸由余繆公又使人間要由余遂去降秦繆公以客禮禮之</hi>東得<lb/>
百里奚於宛<hi>史記曰晉獻公以百里奚為秦穆公夫人媵於秦百里奚亡秦走宛楚之鄙人執之</hi>
<hi>繆公聞百里奚欲重贖之恐楚子不許以五羖羊皮贖之楚人許與之穆公與議國事大悦援之國政</hi>迎<lb/>
蹇叔於宋<hi>史記曰百里奚謂穆公臣不及臣友蹇叔賢而公莫知繆公傳人厚幣迎蹇叔以為上大夫</hi>
來邳豹公孫支於晉<hi>左氏傳曰晉□芮丕鄭丕豹奔秦又曰秦伯謂公孫支曰夷吾其定</hi>
<hi>乎對曰今其言多忌克難哉杜預曰公孫支秦大夫子桑也</hi>此五子者不産於秦穆<lb/>
<pb n="KR4h0002_WYG_039-2a"/>
公用之并國三十遂霸西戎<hi>史記曰秦用由余謀伐戎王益國十二開地千里遂</hi>
<hi>霸西戎</hi>孝公用啇鞅之法移風易俗民以殷盛國以富彊<lb/>
百姓樂用諸侯親服<hi>史記曰獻公卒子孝公立又曰衛鞅西八秦説孝公變法脩刑内務</hi>
<hi>耕稼外勵戰死之士賞罰三年百姓便之天子致胙諸侯畢賀也</hi>獲楚魏之師舉地千里<lb/>
至今治彊<hi>史記曰衛鞅將兵圍魏安邑降之又曰衛鞅擊魏公子卬封鞅為列侯號商君卬五剛切</hi>
惠王用張儀之計㧞三川之地西并巴蜀北收上郡南<lb/>
取漢中<hi>史記曰孝公卒子惠文君立又曰惠文君八年張儀復相秦攻韓宜陽降之云孝公十年納魏</hi>
<hi>上郡張儀伐蜀滅之又攻楚漢中取地六百里置漢中郡史記云孝公納上郡此云惠王疑此誤也又曰武王</hi>
<pb n="KR4h0002_WYG_039-2b"/>
<hi>立張儀死武王謂甘茂曰寡人欲通車三川窺周室使甘茂伐宜陽㧞之然通三川是武王張儀已死此云惠</hi>
<hi>王用張儀之計㧞三川疑此誤也三川韓界也宜陽韓邑也</hi>包九夷制鄢郢<hi>九夷屬楚夷也</hi>
<hi>鄢郢楚二縣也葢秦令人㨿之也</hi>東㨿成皋之險割膏腴之壤<hi>成皋縣名周之</hi>
<hi>東境</hi>遂散六國之從<hi>六國韓魏燕趙齊楚也漢書音義文潁曰關東為從</hi>使之西面<lb/>
事秦功施到今<hi>史記曰秦王卒韓魏齊楚皆賓從</hi>昭王得范雎廢穰侯<lb/>
逐華陽<hi>史記曰孝王卒立異母弟為昭襄王又曰穰侯魏冉者秦昭王母冝太后弟太后二弟其異父</hi>
<hi>長弟曰穰侯姓魏氏名冉同父弟曰芋戎為華陽君魏冉為相國范雎説秦昭王言穰侯權重諸侯秦王乃免</hi>
<hi>相國逐華陽君關外</hi>彊公室杜私門蠶食諸侯秦成帝業<hi>春秋保乾圖曰</hi>
<pb n="KR4h0002_WYG_039-3a"/>
<hi>光圍害蠶食天下髙誘淮南了注曰蠶食無餘也</hi>此四君者皆以客之功由此<lb/>
觀之客何負於秦哉<hi>負猶累也</hi>向使四君却客而弗納疎士<lb/>
而弗與是使國無富利之實而秦無彊大之名也今陛<lb/>
下致崑山之玉有和隨之寳<hi>新序固桑對晉平公曰夫産劍産于越珠産于江南玉</hi>
<hi>於崑山此三寶皆無足而致墨子曰和氏之璧隨候之珠</hi>垂明月之珠服太阿之劍<lb/>
<hi>越絶書曰楚王召歐冶子干將作鐡劍二枚二曰太阿</hi>乘纎離之馬建翠鳯之旗<lb/>
樹靈鱓<hi>徒河切</hi>之鼓<hi>孫卿曰纎離蒲梢皆馬名鄭𤣥禮記注曰鱓皮可以胃鼓</hi>此數寳<lb/>
者秦不生一焉而陛下悦之何也必秦國之所生然後<lb/>
<pb n="KR4h0002_WYG_039-3b"/>
可則夜光之璧不餙朝廷犀象之器不為玩好而趙衛<lb/>
之女不充後庭駿馬駃<hi>决</hi>騠<hi>啼/</hi>不實外廐<hi>周書曰正北以駃騠</hi>
<hi>為獻廣雅曰駃焉屬</hi>江南金錫不為用蜀之丹青不為采所<lb/>
以餙後宮充下陳<hi>下陳猶後列也晏子曰有二女願得入身於下陳</hi>娯心意悦<lb/>
耳目者必出於秦然後可則是宛<hi>於元切</hi>珠之簪傅璣之<lb/>
珥阿縞之衣錦繡之飾不進於前<hi>言以宛珠飾簪以璣傅耳也説文曰珥瑱</hi>
<hi>也徐廣曰齊之東阿縣繒帛所出者也此觧阿義與子虚不同各依其説而留之舊注既少不足稱善以别之</hi>
<hi>佗皆類此</hi>而隨俗雅化佳冶窈窕趙女不立於側也<hi>隨俗雅化謂閑</hi>
<pb n="KR4h0002_WYG_039-4a"/>
<hi>雅變化而能隨俗也</hi>夫擊甕叩缶彈箏搏髀而歌嗚嗚快耳者真秦<lb/>
之聲也<hi>説文曰甕汲瓶也於貢切説文曰缶瓦器秦鼓之以節樂缶甫友切</hi>鄭衛桑間韶虞武<lb/>
象者異國之樂也<hi>禮記曰鄭衛之音亂世之音也又曰桑間濮上亡國之音也樂動聲儀曰</hi>
<hi>舜樂曰簫韶又曰周樂伐時曰武象宋均曰武象象伐時用干戈徐廣曰韶一作昭</hi>今棄叩缶擊<lb/>
甕而就鄭衛退彈筝而取韶虞若是者何也快意當前<lb/>
適觀而已矣<hi>髙誘呂氏春秋注曰適中適也</hi>今取人則不然不問可否<lb/>
不論曲直非秦者去為客者逐然則是所重者在乎色<lb/>
樂珠玉而所輕者在乎民人也此非所以跨海内制諸<lb/>
<pb n="KR4h0002_WYG_039-4b"/>
侯之術也臣聞地廣者粟多國大者人衆兵彊者則士<lb/>
勇是以太山不讓土壤故能成其大河海不擇細流故<lb/>
能就其深<hi>管子曰海不辭水故能成其大山不辭土石故能成其髙</hi>王者不却衆庶<lb/>
故能明其徳<hi>文子曰聖人不讓負薪之言以廣其名</hi>是以地無四方民無異<lb/>
國四時充美鬼神降福此五帝三王之所以無敵也今乃<lb/>
棄黔首以資敵國<hi>郭象莊子注曰資者給齎之謂也</hi>却賓客以業諸侯使<lb/>
天下之士退而不敢西裹足不入秦此所謂藉宼兵而<lb/>
齎盗糧者也<hi>戰國䇿范雎説秦王曰此所謂藉賊兵而齎盗食者也説文曰齎持遺也</hi>夫物<lb/>
<pb n="KR4h0002_WYG_039-5a"/>
不産於秦可寳者多士不産於秦願忠者衆今逐客以<lb/>
資敵國損民以益讐内自虚而外以樹怨諸侯求國無<lb/>
危不可得也<lb/>
　　上書呉王一首<lb/>
　　　鄒陽<hi>漢書曰鄒陽齊人也陽事吳王濞王以太子事隂有邪謀陽奏書諫為其事尚隠惡</hi>
　　　　<hi>不指斥言故先引秦為喻因道胡越齊趙之難然後乃致其意</hi>
臣聞秦倚曲臺之宮<hi>應劭曰始皇帝所治處也若漢家未央宮也三輔黄圖曰未央有曲</hi>
<hi>臺殿</hi>縣衡天下<hi>如淳曰衡猶稱之衡也言其縣法度於其上申子曰君必有明法正義若權衡以稱</hi>
<pb n="KR4h0002_WYG_039-5b"/>
<hi>輕重所以一羣臣也</hi>畫地而人不犯兵加胡越至其晩節末路張<lb/>
耳陳勝連從<hi>子容</hi>兵之㨿以叩函谷咸陽遂危<hi>史記曰陳勝字渉陽</hi>
<hi>城人也勝為王號為張楚西擊秦又曰張耳大梁人也陳勝起蘄以耳為校尉廣雅曰㨿引也言相引以為援</hi>
<hi>也</hi>何則列郡不相親萬室不相救也今胡數渉北河之<lb/>
外<hi>史記曰秦惠王遊至北河徐廣曰戎地之河上也</hi>上覆飛鳥下不見伏兎<hi>蘇林</hi>
<hi>曰覆盡也言胡上射飛鳥下盡地之伏兎</hi>鬬城不休救兵不止死者相隨輦<lb/>
車相屬轉粟流輸<hi>去</hi>千里不絶<hi>鄭𤣥禮記注曰流猶行也</hi>何則彊趙<lb/>
責於河間<hi>應劭曰趙幽王為呂后所幽死文帝立其長子為趙王取趙之河問立弟辟彊為河間王</hi>
<pb n="KR4h0002_WYG_039-6a"/>
<hi>至子襄王無嗣國除遂欲復還得河間也</hi>六齊望於惠后<hi>孟康曰髙后割濟南郡為呂王台奉</hi>
<hi>邑人割琅邪郡封管陵侯劉澤為琅邪王文帝乃立悼惠王六子為王言六齊不保今日之思而追怨惠帝與</hi>
<hi>呂后漢書曰文帝□濟北逆亂自滅盡封悼惠王諸子列侯後齊文王薨無子於是分齊為六將問為齊王惠</hi>
<hi>為濟北王賢為淄川王雄梁為膠東王卬為膠西王璧光為濟南王也</hi>城陽顧於盧博<hi>孟康</hi>
<hi>曰城陽王喜也喜父章與弟興居討諸呂有功本當盡以趙地王章梁地王興居文帝聞其欲立濟王更以二</hi>
<hi>郡王之章失職嵗餘薨興居誅死盧博濟北王治處喜故顧念而怨也又曰二郡謂城陽章所封濟北興居所</hi>
<hi>封興居誅死故喜顧念而恨也㤗山郡有博陵濟北縣</hi>三淮南之心思墳墓<hi>張晏曰淮</hi>
<hi>南厲王三子為三王念其父見遷殺也漢書曰上憐淮南王不軌上乃立厲王三子安為淮南王勃為衡山王</hi>
<pb n="KR4h0002_WYG_039-6b"/>
<hi>賜為廬江王</hi>大王不憂臣恐救兵之不專<hi>孟康曰不専救漢也如淳曰皆自私</hi>
<hi>怨宿忿不能為吳也若吳舉兵反天子來討謂四國但有意不敢相救也以孟康解其文故言不專救漢如淳</hi>
<hi>觧其意故云不能為吳二説相成義乃可明</hi>胡馬遂進窺於邯鄲越水長沙<lb/>
還舟青陽<hi>蘇林曰青陽水名也言胡越水陸共伐漢也善曰此同孟康之義也張晏曰還舟聚舟也</hi>
<hi>言胡為趙難越為吳難不可恃也善曰此微同如淳之説秦始皇本紀曰荆王獻青陽之田己而背約得要擊我</hi>
<hi>南郡</hi>雖使梁并淮陽之兵下淮東越廣陵以遏越人之糧漢<lb/>
亦折西河而下北守漳水以輔大國胡亦益進越亦益<lb/>
深此臣之所為大王患也<hi>善曰大國謂趙也陽假言吳思助漢今胡越俱來伐之漢</hi>
<pb n="KR4h0002_WYG_039-7a"/>
<hi>雖復使梁并淮陽之兵以遏越人之糧漢截西河以下而助於趙終無所益故胡亦益進越亦益深此臣為大</hi>
<hi>王患也然其意欲破呉計雖使當為乃使越入當為呉人輙當為禦言呉趙欲來伐漢漢乃使梁并淮陽之兵</hi>
<hi>以止吳人之糧漢截西河以禦於趙如此則趙不得進吳不得深陽惡指斥故假胡越錯亂其辭自此以下乃</hi>
<hi>致其意焉</hi>臣聞蛟龍驤首奮翼則浮雲出流霧雨咸集聖王<lb/>
底節脩徳則游談之士歸義思名<hi>善曰底與砥同底礪也戰國䇿蘇秦説趙</hi>
<hi>王曰外客游談之士無敢自進於前漢書王莾傳曰遊者為之談説</hi>今臣盡智畢議易精<lb/>
極慮<hi>如淳曰改易精思以謀慮之</hi>則無國而不可奸<hi>善曰爾雅曰奸求也干與奸同</hi>
餙固陋之心則何王之門不可曵長裾乎然臣所以歴<lb/>
<pb n="KR4h0002_WYG_039-7b"/>
數王之朝背淮千里而自致者非惡臣國而樂吳民竊<lb/>
髙下風之行尤説大王之義<hi>善曰新序公孫龍謂平原君曰臣居魯則聞下風髙</hi>
<hi>先生之知悦先生之行</hi>故願大王無忽察聼其至<hi>善曰劉瓛周易注曰至極也謂</hi>
<hi>極言之</hi>臣聞鷙<hi>至/</hi>鳥累百不如一鶚<hi>孟康曰鶚大鵰也如淳曰鷙鳥比諸侯鶚</hi>
<hi>比天子</hi>夫全趙之時<hi>服䖍曰全趙趙未分之時應劭曰後分為三</hi>武力鼎士袨<lb/>
<hi>縣</hi>服叢臺之下者一旦成市<hi>服䖍曰袨服大盛𤣥黄服也臣瓚曰鼎士舉鼎之士</hi>
<hi>叢臺趙王之臺</hi>不能止幽王之沈患<hi>韋昭曰髙帝子幽王友也呂后殺之湛今沈字也</hi>
淮南連山東之俠死士盈朝不能還厲王西也<hi>善曰漢書曰淮</hi>
<pb n="KR4h0002_WYG_039-8a"/>
<hi>南厲王長謀反廢遷蜀韋昭曰徒蜀嚴道</hi>然則計議不得雖諸賁不能安其<lb/>
位亦明矣<hi>善曰左氏傳曰吳公子光享王□設諸寘劔於魚中以進抽劔以刺王説苑曰勇士孟賁</hi>
<hi>水行不避蛟龍陸行不避虎狼</hi>故願大王審畫而已始孝文皇帝據闗入<lb/>
立寒心銷志不明求衣<hi>臣瓚以為文帝入闗而立以天下多難故乃寒心戰栗未明而</hi>
<hi>起</hi>自立天子之後使東牟朱虚東褒儀父之後<hi>應劭曰天下已</hi>
<hi>定文帝邉朱虚侯章東喻齊王嘉其首舉兵欲誅諸呂□春秋褒邾儀父者也</hi>深割嬰兒王之<lb/>
<hi>應劭曰封齊王六子為王其中有小嬰兒孝文帝於骨肉厚也</hi>壤子王梁代益以淮陽<lb/>
<hi>善曰此言文帝之時梁王楫代王參淮陽王武後梁揖早薨徙武為梁王也然參揖皆少故云壤也晉灼曰方</hi>
<pb n="KR4h0002_WYG_039-8b"/>
<hi>言梁益之間所愛諱其肥盛曰壤也善曰方言云瑋其肥盛晉書注以瑋為諱</hi>卒仆濟北囚弟<lb/>
於雍者豈非象新垣等哉<hi>善曰漢書曰濟北王興居聞帝之代乃反棘蒲侯擊之興</hi>
<hi>居自殺又曰淮南王道死應邵曰二國有姦臣如新垣平等勸王共反</hi>今天子新㨿先帝<lb/>
之遺業<hi>善曰今天子景帝也先帝文帝也</hi>左規山東右制闗中變權易<lb/>
勢大臣難知大王弗察臣恐周鼎復起於漢<hi>如淳曰新垣平詐言</hi>
<hi>周鼎在泗水中臣望東北汾隂有金實氣鼎在其中弗迎則不至為吳計者猶新垣平之言周鼎終不可得也</hi>
新垣過計於朝<hi>服䖍曰過誤也</hi>則我吳遺嗣不可期於世矣髙<lb/>
皇帝燒棧道灌章邯<hi>應邵曰章邯為雍王髙祖以水灌其城破之燒棧道言髙祖渉所燒</hi>
<pb n="KR4h0002_WYG_039-9a"/>
<hi>之棧道也史記曰張良説漢王燒絶棧道也</hi>兵不留行<hi>善曰言攻之易故不稽留也</hi>收敝<lb/>
人之倦東馳函谷西楚大破<hi>張晏曰項羽自號西楚覇王</hi>水攻則章<lb/>
邯以亡其城陸擊則項王以失其地<hi>如淳曰荆亦楚謂項王敗走也</hi>此<lb/>
皆國家之不幾者也<hi>孟康曰言國家不可庻幾得之也</hi>願大王熟察之<lb/>
　　獄中上書自明<lb/>
　　　鄒陽<hi>漢書曰陽以呉王不可説去之梁從孝王怒遊羊勝公孫詭等疾陽惡之於孝王孝王</hi>
　　　　<hi>陽下獄吏將殺之陽乃從獄中上書書奏孝王立出之卒  為上客</hi>
臣聞忠無不報信不見疑臣常以為然徒虚語耳㫺者<lb/>
<pb n="KR4h0002_WYG_039-9b"/>
荆軻慕燕丹之義白虹貫曰太子畏之<hi>如淳曰白虹兵象曰為君善曰</hi>
<hi>畏畏其不成列士傳曰荆軻發後太子相氣見白虹貫曰不徹曰吾事不成矣後聞軻死太子曰吾知其然也</hi>
衛先生為秦畫長平之事太白蝕昴昭王疑之<hi>蘇林曰白起為</hi>
<hi>秦伐趙破長平軍欲遂㓕趙遣衛先生説昭王益兵糧為應候所害事用不成其衛誠工逹於天故太白為之</hi>
<hi>食昴昴趙分也將有兵故太白食昴食者干歴也如淳曰太白天之將軍</hi>夫精誠變天地而<lb/>
信不諭兩主豈不哀哉今臣盡忠竭誠畢議願知<hi>張晏曰盡</hi>
<hi>其計議願王知之</hi>左右不明卒從吏訊為世所疑<hi>張晏曰左右不明不敢斥</hi>
<hi>王也訊考三曰問之知與前辭同不</hi>是使荆軻衛先生復起而燕秦不悟<lb/>
<pb n="KR4h0002_WYG_039-10a"/>
也願大王熟察之㫺玉人獻寳楚王誅之<hi>善曰韓子曰楚人和氏得</hi>
<hi>璞玉楚山之下奉而獻之武王武王使人相之玉人曰石也王刖和左足武王薨成王即位和又獻之玉人又</hi>
<hi>曰石也刖其右足</hi>李斯竭忠胡亥極刑<hi>善曰史記曰始皇以李斯為丞相始皇崩胡亥</hi>
<hi>立斯具五刑者也</hi>是以箕子陽狂接輿避世恐遭此患<hi>善曰史記曰紂</hi>
<hi>淫亂不止箕子懼乃佯狂為奴論語曰楚狂接輿歌而過孔子曰鳯兮  鳯兮何  徳之衰</hi>願大王<lb/>
察玉人李斯之意而後楚王胡亥之聽<hi>善曰以訐其謬故令後之</hi>無<lb/>
使臣為箕子接輿所笑臣聞比干剖心子胥䲭夷<hi>善曰史記</hi>
<hi>曰比干彊諫紂恕曰吾聞聖人心有七竅剖比干心觀其心又曰子胥自剄王乃以子胥尸盛以䲭夷之革浮</hi>
<pb n="KR4h0002_WYG_039-10b"/>
<hi>之江中應劭曰取焉革為䲭夷䲭夷榼形</hi>臣始不信乃今知之願大王熟察<lb/>
少加憐焉語曰白頭如新<hi>漢書音義曰或初不相識相知至白頭不相知</hi>傾葢<lb/>
如故<hi>文潁曰傾葢猶交葢駐車也善曰家語曰孔塗子之郊遭程子於傾葢而語終曰甚相  悦駃</hi>何<lb/>
則知與不知也故樊於期逃秦之燕藉荆軻首以奉丹<lb/>
事<hi>善曰史記曰荆軻見樊於期曰今聞秦購將軍之首金千斤邑萬家有一言可以解燕國之患報將軍之</hi>
<hi>仇者何如於期曰為之柰何軻曰願將軍之首以獻秦王秦王必喜見臣臣左手持其䄂右手椹其胷於期從</hi>
<hi>之自丁刎徐廣曰椹  鴆切</hi>王奢去齊之魏臨城自剄以却齊而存魏<lb/>
<hi>善曰漢書音義曰王奢齊臣也自齊亡之魏齊伐魏奢登城謂齊將曰今君之來不過以奢故也義不苟生以</hi>
<pb n="KR4h0002_WYG_039-11a"/>
<hi>為魏累遂自剄</hi>夫王奢樊於期非新於齊秦而故於燕魏也所<lb/>
以去二國死兩君者行合於志而慕義無窮也是以蘇<lb/>
秦不信天下為燕尾生<hi>服䖍曰蘇秦於秦不出其信於燕則出尾生之信也善曰史記</hi>
<hi>蘇秦曰尾生與女子期於梁下死女子不來水至不去抱梁柱而</hi>白圭戰亡六城為魏取<lb/>
中山<hi>張晏曰白圭為中山將亡六城殆欲誅之亡八魏文侯厚遇之還㧞中山</hi>何則誠有以<lb/>
相知也蘇秦相燕人惡之於燕王<hi>善曰惡謂讒短也</hi>燕王按劒<lb/>
而怒食以駃騠<hi>孟康曰敬重蘇秦雖有讒惡王更膳以珍竒之味也</hi>白圭顯於中<lb/>
山中山人惡之於魏文侯投以夜光之璧何則兩主二<lb/>
<pb n="KR4h0002_WYG_039-11b"/>
臣剖心析肝相信豈移於浮辭哉故女無美惡入宫見妬<lb/>
士無賢不肖入朝見嫉㫺者司馬喜臏<hi>鼻引</hi>脚於宋卒相<lb/>
中山<hi>善曰戰國䇿曰司馬喜三相中山尚書呂刑曰臏者脱去人之臏也郭璞三蒼解詁曰臏漆葢也</hi>
范雎摺脇折齒於魏卒為應侯<hi>善曰史記曰范雎隨魏中大夫須賈使齊齊襄</hi>
<hi>王賜范雎金千金及牛酒須賈以為持魏國隂事告齊以告魏相魏之諸公子魏齊遂使人笞擊范雎折脇摺</hi>
<hi>齒睢得出亡八秦為應侯廣雅曰摺折也力合切</hi>此二人者皆信必然之畫捐<lb/>
朋黨之私挾孤獨之交故不能自免於嫉妬之人也是<lb/>
以申徒狄蹈雍之河<hi>服䖍曰殷之末世人也如淳曰荘周云申徒狄諫而不聼負石自投</hi>
<pb n="KR4h0002_WYG_039-12a"/>
<hi>河善曰爾雅曰水自河出為雍書狄先蹈雍而後入河也雍一龍切</hi>徐衍負石入海<hi>漢書音義</hi>
<hi>曰徐衍周之末人也見列士傳善曰論語䜟曰徐衍負之切石伐子自狸守分亡身控石失軀宋均曰狸猶殺也力</hi>
不客身於世<hi>新語曰窮澤之民身不容於世無紹介通之</hi>義不苟取比周於<lb/>
朝以移主上之心<hi>善曰言皆義不苟取比周朋黨在朝廷以移主上之心妄求合也六韜日</hi>
<hi>結連朋黨北周為權杜預曰比近也周密也</hi>故百里奚乞食於路穆公委之<lb/>
以政<hi>説苑鄒子説梁王曰百里奚乞食於路而穆公委之以政</hi>甯戚飯牛車下而桓<lb/>
公任之以國<hi>善曰呂氏春秋曰甯戚飯牛車下望桓公而悲擊牛角疾歌鄒子説梁王曰寗戚扣</hi>
<hi>轅而歌桓公任之以國</hi>此二人豈素宦於朝借譽於左右然後二<lb/>
<pb n="KR4h0002_WYG_039-12b"/>
主用之哉感於心合於意堅如膠漆昆弟不能離豈惑<lb/>
於衆口哉故偏聼生姧獨任成亂㫺魯聼季孫之説逐<lb/>
孔子<hi>善曰論語曰齊人饋女樂季桓子受之三日不朝孔子行</hi>来信子冉之計囚墨<lb/>
翟<hi>文子曰子罕也冉音任善曰未詳</hi>夫以孔墨之辯不能自免讒䛕而<lb/>
二國以危何則衆口鑠金積毁銷骨<hi>國語冷洲鳩曰衆心成城衆口鑠金</hi>
<hi>賈達曰鑠消也衆口所惡金為之銷亡積之毁銷國亦云銷骨又曰讒毁之言骨肉之親為  銷滅</hi>是以秦<lb/>
用戎人由余而霸中國齊用越人子臧而彊威宣<hi>善曰言齊</hi>
<hi>任子臧故威宣二王所以彊盛史記曰齊桓公卒子威王因齊立威王卒子宣王辟强立張晏曰子盛越人也</hi>
<pb n="KR4h0002_WYG_039-13a"/>
此二國豈拘於俗牽於世繫竒偏之辭哉公聼竝觀垂<lb/>
明當世<hi>善曰公聼言無私也並觀言無偏也尸子曰論是非者自公心聼之而後可知也</hi>故意<lb/>
合則胡越為昆弟由余子臧是矣不合則骨肉為讐敵<lb/>
朱象管蔡是矣<hi>善曰史記曰舜弟象傲常欲殺舜丹朱堯子讐敵未聞尚書曰周公位冡宰羣</hi>
<hi>叔流言乃致管叔于啇囚蔡叔于郭鄰</hi>今人主誠能用齊秦之明後宋魯<lb/>
之聼則五霸不足侔三王易為比也是以聖王覺悟捐<lb/>
子之之心而不悦田常之賢<hi>善曰史記曰燕王噲屬國於子之子之南面行王事</hi>
<hi>齊因伐燕燕王噲死子之乃亡又曰齊田常殺簡公而立平公平公即位田常為相五年齊國政皆歸田常</hi>
<pb n="KR4h0002_WYG_039-13b"/>
封比干之後修孕婦之墓<hi>應劭曰紂刳姙者觀其胎産</hi>故功業覆於<lb/>
天下何則欲善無厭也夫晉文公親其讐而彊霸諸侯<lb/>
<hi>張晏曰寺人勃鞮也善曰國語曰獻公使寺人勃鞮伐公於蒲城文公踰垣寺人斬其祛及入寺人求見於是</hi>
<hi>呂郄冀芮畏偪悔納公謀作亂伯楚知之故求見公公遽見之伯楚以呂郄之謀告公韋昭曰寺人掌内祛袂</hi>
<hi>也勃鞮字伯楚</hi>　齊桓公用其仇而一匡天下<hi>善曰左傳寺人被謂晉侯曰齊桓公</hi>
<hi>置射鉤而使管仲相論語子曰管仲相賜桓公霸諸候一匡天下民到于今受其</hi>何則慈仁殷勤<lb/>
誠嘉於心此不可以虚辭借也至夫秦用啇鞅之法東<lb/>
弱韓魏立彊天下而卒車裂之<hi>善曰商鞅車裂已見西征賦</hi>越用大<lb/>
<pb n="KR4h0002_WYG_039-14a"/>
夫種之謀禽勁呉而霸中國遂誅其身<hi>善曰史記曰越王勾踐舉國政</hi>
<hi>屬大夫種越平呉以兵北渡淮東方諸侯畢賀稱霸王范蠡乃去遺大夫種書種見稱疾不朝人或讒種作亂</hi>
<hi>越王乃賜種劎而自殺</hi>是以孫叔敖三去相而不悔<hi>善曰史記曰孫叔敖楚之</hi>
<hi>處士也虞丘相進之三月而相楚三為相而不喜知其材自得之也三去相而不悔知其非已之罪也</hi>於<lb/>
陵子仲辭三公為人灌園<hi>善曰列女傳曰於陵子終賢楚王欲以為相使使者徃聘</hi>
<hi>迎之子終辭使者與其妻逃乃為人灌園</hi>今人主能去驕傲之心懐可報之<lb/>
意<hi>善曰言士有功可報者思必報</hi>披心腹見情素<hi>善曰戰國䇿曰蔡澤説應侯曰公孫鞅事</hi>
<hi>孝王竭心謀示情素</hi>隳肝膽施徳厚終與之窮逹無愛於士<hi>善曰於士</hi>
<pb n="KR4h0002_WYG_039-14b"/>
<hi>所求無所愛惜也</hi>則桀之狗可使吠堯而跖之客可使刺由<hi>應劭</hi>
<hi>曰由許由也跖盜跖也韋昭曰言思厚無不使善曰戰國䇿刁鞮□田單曰跖之狗或□堯非其主也<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>音吠</hi>
<hi>並同</hi>何况因萬乗之權假聖王之資乎然則荆軻湛七族<lb/>
要離燔妻子豈足為大王道哉<hi>應邵曰荆軻為燕刺秦王不成而死其七族坐</hi>
<hi>之沈沒也張晏曰七族上至髙祖下至曾孫善曰呂氏春秋曰呉王闔閭欲殺王子慶忌要離曰王誠助臣請</hi>
<hi>必能呉王曰諾明旦加罪焉執其妻子燔而揚其灰髙誘曰呉王偽加要離罪燒妻子揚其灰</hi>臣聞<lb/>
明月之珠夜光之璧以暗投人於道衆莫不按劒相盻<lb/>
何則無因而至前也蟠木根柢輪囷離竒<hi>張晏曰柢下本也輪囷離</hi>
<pb n="KR4h0002_WYG_039-15a"/>
<hi>竒委曲盤戾也蘇林曰柢音蔕善曰廣雅曰蟠曲也□去倫切離薄棊切竒音衣</hi>而為萬乗器者<lb/>
何則以左右先為之容也<hi>善曰器謂服玩之屬容謂雕餙杜預左氏傳注曰容形容</hi>
<hi>也</hi>故無因而至前雖出隨侯之珠夜光之璧秪足<lb/>
結怨而不見徳故有人先談則枯木朽株樹功而不忘<lb/>
<hi>善曰談或為游</hi>今天下布衣窮居之士身在貧賤雖䝉堯舜之<lb/>
術挾伊管之辯<hi>善曰伊尹管仲</hi>懐龍逢比干之意欲盡忠當世<lb/>
之君而素無根柢之容雖竭精神欲開忠信輔人主之<lb/>
治則人主必襲按劍相盻之跡矣<hi>善曰小雅曰開逹也</hi>是使布衣之士不<lb/>
<pb n="KR4h0002_WYG_039-15b"/>
得為枯木朽株之資也是以聖王制世御俗獨化於陶鈞<lb/>
之上<hi>張晏曰陶家名模下圓者為鈞以其能制器為大小比之於天也善曰論語考比䜟曰引五子</hi>
<hi>以避俗逺邦殊域莫不向風</hi>而不牽乎卑辭之語不奪乎衆多之口<lb/>
<hi>善曰聖人有深謀善計而即行之不為卑辭所牽制戰國策蘇秦曰卑辭以謝君衆口已見上文</hi>故秦<lb/>
皇帝任中庶子䝉嘉之言以信荆軻之説而匕首竊發<lb/>
<hi>善曰戰國策曰荆軻既至秦持千金之資幣厚遺秦王寵臣中庶子䝉嘉嘉為先言於秦王曰燕願舉國為内</hi>
<hi>臣如郡縣又獻燕督亢之地圖圖窮匕首見秦王驚自引而起乃引其七首以擿秦王通俗文曰七首其頭類</hi>
<hi>七故曰七首短而使用也</hi>周文王獵涇渭載呂尚而歸以王天下<hi>六韜</hi>
<pb n="KR4h0002_WYG_039-16a"/>
<hi>曰文王田于渭陽卒見呂尚坐茅而漁戰國策曰范雎謂秦王曰臣聞呂尚遇文王立為大師史記西伯獵果</hi>
<hi>遇太公于渭俱為師也</hi>秦信左右而亡周用烏集而王<hi>善曰漢書音義太公</hi>
<hi>望塗遘卒遇共成王功如□鵲之暴集也</hi>　何則以其能越拘攣之語馳域外<lb/>
之議獨觀於昭矌之道也今人主沈謟䛕之辭牽於帷<lb/>
牆之制<hi>善曰漢書音義曰言為左右便辟侍帷牆臣妾所見牽制説文曰牆垣蔽也然帷妾之所止牆</hi>
<hi>臣之所居也</hi>使不羈之士與牛驥同皁<hi>漢書音義曰皁食牛馬器以木作如槽善</hi>
<hi>曰不羈謂才行高逺不可羈繫也</hi>此鮑焦所以忿於世而不留富貴之<lb/>
樂也<hi>善曰列士傳曰鮑焦怨世不用已采疏於道子貢難曰非其世而采其疏此焦之有哉棄其疏乃立</hi>
<pb n="KR4h0002_WYG_039-16b"/>
<hi>枯於洛水之上疏即古蔬字</hi>臣聞盛餙入朝者不以私汚義砥厲名<lb/>
號者不以利傷行<hi>善曰孔安國尚書傳曰砥磨石也論語撰考䜟曰子罕言利利傷行也</hi>
故里名勝母曾子不入邑號朝歌墨子廻車<hi>晉灼曰史記樂書紂</hi>
<hi>作朝歌之音朝歌者不時也善曰淮南子曰墨子非樂不入朝歌然古有此事未詳其本</hi>今欲使天<lb/>
下恢廓之士誘於威重之權脅於位勢之䝿回面汚行<lb/>
以事謟䛕之人而求親近於左右則士有伏死堀穴巖<lb/>
藪之中耳安有盡忠信而趨闕下者哉<lb/>
　　上書諫獵<lb/>
<pb n="KR4h0002_WYG_039-17a"/>
　　　司馬長卿<lb/>
臣聞物有同類而殊能者故力稱烏獲㨗言慶忌勇期<lb/>
賁育<hi>善曰史記曰秦武王有力士烏獲孟説皆至大官呂氏春秋曰呉王欲殺王子慶忌謂要離曰吾嘗</hi>
<hi>以馬逐之江上而不能及説苑曰勇士孟賁水行不避蛟龍陸行不避狼虎戰國策范雎曰賁育之勇焉而死</hi>
臣之愚暗竊以為人誠有之獸亦冝然今陛下好陵阻<lb/>
險射猛獸卒然遇軼才之獸駭不存之地犯屬車之清<lb/>
塵<hi>漢書音義曰大駕屬車八十一乘善曰車塵言清尊之意也</hi>輿不及還轅人不暇<lb/>
施巧雖有烏獲逢䝉之伎力不得用枯木朽株盡為難<lb/>
<pb n="KR4h0002_WYG_039-17b"/>
矣<hi>善曰吳越春秋陳音曰黄帝作弓後有楚狐父以道傳羿羿傳逢䝉</hi>是胡越起於轂下<lb/>
而羗夷接軫也豈不殆哉雖萬全無患然本非天子所宜<lb/>
近也且夫清道而後行中路而馳猶時有銜橛之變<hi>張揖</hi>
<hi>曰銜馬勒也橛騑馬口長銜也善曰家語子曰汎掃清路行者必止莊子伯樂曰我善調馬前有餙□而後鞭</hi>
<hi>䇿之□</hi>而况乎渉豐草騁丘墟<hi>善曰毛詩曰湛湛露斯在彼豐革呂氏春秋呉為丘</hi>
<hi>墟</hi>前有利獸之樂而内無存變之意<hi>善曰鄭𤣥禮記注曰利猶貪也</hi>其<lb/>
為害也不亦難矣夫輕萬乘之重不以為安而樂出萬<lb/>
有一危之塗以為娛臣竊為陛下不取也葢聞明者逺<lb/>
<pb n="KR4h0002_WYG_039-18a"/>
見於未萌而智者避危於無形<hi>善曰太公金匱曰明者見兆於未萌智者避危</hi>
<hi>於無形</hi>禍固多藏於隱微而發於人所忽者也故鄙諺曰<lb/>
家累千金坐不垂堂<hi>張楫曰畏櫩瓦墮中之也</hi>此言雖小可以喻大<lb/>
臣願陛下留意幸察<lb/>
　　上書諫吳王<lb/>
　　　枚叔<hi>善曰漢書曰枚乗字叔淮陽人為吳王濞郎中吳王初怨望謀為逆也乗奏書諫王</hi>
　　　　<hi>不納遂去之從梁孝王遊後景帝拜乗𢎞農也都尉卒然乗之卒在相如之前而今在後誤</hi>
臣聞得全者昌失全者亡<hi>善曰史記淳于髠説鄒忌子曰得全全昌失全全亡</hi>舜<lb/>
<pb n="KR4h0002_WYG_039-18b"/>
無立錐之地以有天下禹無十戸之聚以王諸侯湯武之土<lb/>
不過百里<hi>善曰韓子曰舜無置錐之地以後世而徳結史記蘇秦説趙王曰舜無咫尺之地以有天下禹無百</hi>
<hi>人之聚以王諸侯湯武之土不過百里為天子誠得其道者也</hi>上不絶三光之明下不傷百<lb/>
姓之心者有王術也<hi>善曰不絶其明言合度也髙誘淮南子注曰三光日月星也</hi>故父子<lb/>
之道天性也<hi>善曰父子喻君臣也孝經曰父子之道天性也</hi>忠臣不避重誅以直諌<lb/>
則事無遺䇿功流萬世臣乗願披腹心而效愚忠惟大<lb/>
王少加意念惻怛之心於臣乗言夫以一縷之任係千<lb/>
鈞之重上懸之無極之髙下垂之不測之淵雖甚愚<lb/>
<pb n="KR4h0002_WYG_039-19a"/>
之人猶知哀其將絶也馬方駭鼓而驚之係方絶又重<lb/>
鎮之係絶於天不可復結墜入深淵難以復出<hi>善曰孔叢子曰</hi>
<hi>齊東郭亥欲攻田氏子貢曰今子士也位卑圖大殆非子之任也夫以一縷之任繫千鈞之重上懸之扵無極</hi>
<hi>之高下垂於不測之深傍人皆畏其絶而造之者不知其子之謂乎馬方駭鼔而驚之繫方絶重鎮之焉奔車</hi>
<hi>覆六轡不禁繫絶其高墜入于深其危必矣亥曰吾已矣</hi>其出不出間不容髮<hi>蘇林曰臣</hi>
<hi>改計取福正在今日言其微切甚急善曰曾子曰律歴迭相治也其間不容髪矣</hi>能聼忠臣之<lb/>
言百舉必脱<hi>善曰孫卿子曰平則慮險安則慮危是百舉不䧟也</hi>必若所欲為危<lb/>
於累卵難於上天<hi>善曰説苑曰晉靈公造九層臺苟息聞之求見曰臣能累十二博棊加九</hi>
<pb n="KR4h0002_WYG_039-19b"/>
<hi>雞卵棊上公曰危哉論語曰天不可階而升也</hi>變所欲為易於反掌安於㤗山<lb/>
<hi>善曰反掌言易也孟子曰武丁有天下猶反掌也春秋保乾圖曰安於㤗山與日合符</hi>今欲極天<lb/>
命之上壽弊無窮之極樂<hi>善曰弊猶盡也</hi>究萬乘之勢不出反<lb/>
掌之易居㤗山之安而欲乘累卵之危走上天之難此<lb/>
愚臣之所大惑也<hi>顔師古曰走趣也元為奏</hi>人性有畏其景而惡其<lb/>
迹却背而走迹愈多影愈疾不如就隂而止影滅迹絶<hi>善曰</hi>
<hi>莊子漁父曰人有畏景惡迹而去之走者舉足愈數而迹疾而影不離自以為尚遲疾走不休絶力而死不知</hi>
<hi>處隂以休景静處以息迹愚亦甚矣</hi>欲人勿聞莫若勿言欲人勿知莫若<lb/>
<pb n="KR4h0002_WYG_039-20a"/>
勿為欲湯之滄<hi>漢書音義或曰滄寒也</hi>一人炊之百人揚之無益<lb/>
也不知絶薪止火而已<hi>善曰呂氏春秋曰夫以湯止沸沸愈不止去火則止矣</hi>不<lb/>
絶之於彼而救之於此譬由抱薪而救火也<hi>善曰文子曰不治其</hi>
<hi>本而救其末無異鑿渠而止水抱薪而救火也</hi>養由基楚之善射者也去楊葉<lb/>
百歩百發百中<hi>善曰戰國策蘇厲謂周君曰養由基善射去柳葉百歩而射百發百中</hi>楊<lb/>
葉之大加百中焉可謂善射矣然其所止百歩之内耳<lb/>
比於臣乘未知操弓持矢也福生有基福生有胎<hi>服䖍曰基</hi>
<hi>胎皆始也</hi>納其基絶其胎禍何自來<hi>善曰自/從也</hi>㤗山之霤<hi>力救切</hi>
<pb n="KR4h0002_WYG_039-20b"/>
穿石殫極之䋁斷榦<hi>晉灼日䋁古綆字殫盡也極之綆榦井上四交之榦常為汲者所契</hi>
<hi>傷也</hi>水非石之鑽索非木之鋸漸靡使之然也夫銖銖而<lb/>
稱之至石必差寸寸而度之至文必過<hi>張晏曰乘所轉四萬六千八十</hi>
<hi>銖而至於石合而稱之必有盈縮也</hi>石稱丈量徑而寡失<hi>善曰文子曰夫事煩難治也法</hi>
<hi>苛難行也多求難贍也寸而度之至文必差銖而稱之至石必過石稱文量徑而寡失故大較昜為智曲辯難</hi>
<hi>為惠也徑直也</hi>夫十圍之木始生而蘖足可搔而絶手可擢而<lb/>
抓<hi>善曰尸子曰千文之木始若藥足易去也莊子曰橡樟初生可抓而絶廣雅曰搔抓也字林曰搔先牢切</hi>
<hi>抓肚交切</hi>㨿其未生先其未形磨礱砥礪不見其損有時而<lb/>
<pb n="KR4h0002_WYG_039-21a"/>
盡<hi>善曰賈逵國語注曰礱磨也礱力公切尚書注曰砥磨石也</hi>種樹畜養不見其益<lb/>
有時而大積徳累行不知其善有時而用棄義背理不<lb/>
知其惡有時而亡臣願大王熟計而身行之此百世不<lb/>
易之道也<lb/>
　　上書重諫呉王<lb/>
　　　枚叔<hi>善曰漢書曰吳王舉兵西嚮以誅鼂錯為名漢聞之斬錯以謝諸侯乘於是復説吳</hi>
　　　　<hi>王</hi>
㫺秦西舉胡戎之難北僃榆中之闗<hi>善曰胡戎為難舉兵而却也漢書曰</hi>
<pb n="KR4h0002_WYG_039-21b"/>
<hi>金城郡有榆中縣</hi>南距羌莋之塞東當六國之從<hi>善曰漢書曰南夷自雋東</hi>
<hi>北君長十數莋都最大莋在洛切六國已見李斯書</hi>六國乘信陵之籍<hi>善曰漢書音義曰無</hi>
<hi>忌常總五國却秦有地資也</hi>明蘇秦之約厲荆軻之威并力一心以<lb/>
備秦然秦卒禽六國滅其社稷而并天下是何也則地<lb/>
利不同而民輕重不等也今漢㨿全秦之地兼六國之<lb/>
衆修戎狄之義<hi>顔師古曰修恩義以撫戎狄</hi>而南朝羌莋此其與秦<lb/>
地相什而民相百大王之所明知也<hi>善曰言地多秦十倍民多百倍</hi>今<lb/>
夫讒䛕之臣為大王計者不論骨肉之義民之輕重國<lb/>
<pb n="KR4h0002_WYG_039-22a"/>
之大小以為呉禍此臣所以為大王患也夫舉呉兵以<lb/>
訾於漢<hi>李竒曰訾量也</hi>譬猶蠅蚋之附群羊腐肉之齒利劍鋒<lb/>
接必無事矣<hi>善曰説文曰秦謂之蚋楚謂之蚊蚋而銳切齒猶觸也</hi>天下聞吳率<lb/>
失職諸侯願責先帝之遺約今漢親誅其三公以謝前<lb/>
過<hi>善曰謂漢鼂錯也錯為御史大夫故曰三公</hi>是大王威加於天下而功越<lb/>
於湯武也夫呉有諸侯之位而富貴於天子有隠匿之<lb/>
名而居過於中國<hi>韋昭曰隠匿謂僻在東南</hi>夫漢并二十四郡十七<lb/>
諸侯方輸錯出<hi>張晏曰漢時有二十四郡十七王也善曰此言貢獻之多方輸四方更輸錯雜</hi>
<pb n="KR4h0002_WYG_039-22b"/>
<hi>而出也</hi>軍行數千里不絶於郊其珍怪不如山東之府<hi>如淳</hi>
<hi>曰山東吳王之府藏也善曰錯出張云錯互出攻則謂興軍逺行也軍一為運錯出謂四方更輸交錯出獻之</hi>
<hi>而行也</hi>轉粟西鄉陸行不絶水行滿河不如海陵之倉<hi>如淳</hi>
<hi>曰言漢京師仰須山東漕運以自給耳臣瓚曰海陵縣名有吳太倉</hi>脩治上林雜以離宮<lb/>
積聚玩好圈守禽獸不如長洲之苑<hi>服䖍曰呉苑也韋昭曰長洲在呉東</hi>
<hi>也</hi>游曲臺臨上路不如朝夕之池<hi>張晏曰曲臺長安臺臨道上也蘇林曰以</hi>
<hi>海水朝夕為池</hi>深壁髙壘副以闗城不如江淮之險此臣之所<lb/>
為大王樂也今大王還兵疾歸尚得十半<hi>善曰言王早還冀十分之</hi>
<pb n="KR4h0002_WYG_039-23a"/>
<hi>中得半安全</hi>不然漢知呉之有吞天下之心赫然加怒遣羽<lb/>
林黄頭循江而下<hi>蘇林曰羽林黄頭郎襲水戰者</hi>襲大王之都魯東海<lb/>
絶呉之饟道<hi>善曰吳饟軍自海入河故命魯國入東海郡以絶其道也地里志有魯國及東海郡</hi>
梁王飾車騎習戰射積粟固守以僃滎陽待呉之饑大<lb/>
王雖欲反都亦不得已夫三淮南之計不負其約<hi>晉灼曰吳</hi>
<hi>楚反皆守約不從也</hi>齊王殺身以滅其迹<hi>晉灼曰齊孝王將□也吳楚反堅守距三國不</hi>
<hi>從後欒布等聞初與三國有謀欲伐之王懼自殺善曰漢書曰齊王聞吴楚平乃自殺今乗已言之漢書與此</hi>
<hi>必有一誤也</hi>四國不得出兵其郡<hi>晉灼曰膠東膠西濟北菑川四國王也發兵應吳楚</hi>
<pb n="KR4h0002_WYG_039-23b"/>
趙囚邯鄲此不可掩亦已明矣<hi>應劭曰漢将酈寄圍趙王於邯鄲與囚無異也</hi>
<hi>杜預左氏傳注曰掩匿也</hi>今大王己去千里之國而制於十里之内<lb/>
矣<hi>張晏曰吳地方千里梁下屯兵方十里言王必見制於此地</hi>張韓將北地<hi>如淳曰張張羽</hi>
<hi>韓韓安國也善曰將北地謂將兵在呉軍之北也</hi>弓髙宿左右<hi>服䖍曰弓髙候韓願當也如淳</hi>
<hi>曰宿軍左右</hi>兵不得下壁軍不得太息臣竊哀之願大王熟<lb/>
察焉<lb/>
　　詣建平王上書<lb/>
　　　江文通<hi>梁書曰宋建平王景素好士淹隨至南□州廣陵令郭彦文得罪辭連淹繫州</hi>
<pb n="KR4h0002_WYG_039-24a"/>
　　　　<hi>獄中上書景素覧書即出之</hi>
㫺者賤臣叩心飛霜擊於燕地<hi>淮南子曰鄒衍盡忠於燕惠王惠王信譖而繫</hi>
<hi>之鄒子仰天而哭正夏而天為之䧏霜春秋考異郵曰桓公殺賢吏民含痛  流涕叩心</hi>庶女告天<lb/>
振風襲於齊臺<hi>淮南子曰庶女告天雷電下擊景公寡臺隕海水大出許愼曰庶女齊之少</hi>
<hi>無子養姑姑無男有女女利母財而殺母以誣告寡婦婦不能自觧故寃告天司馬彪荘子注曰襲入也</hi>
下官每讀其書未嘗不廢巻流涕<hi>沈約書曰郡縣為封國者内史並於國主</hi>
<hi>稱臣去任□止世祖孝建中始改此制為下官太史公曰始齊之蒯通讀樂毅報燕書未嘗不廢書而泣也楊</hi>
<hi>雄見屈原作離騷悲其文讀之  流涕也</hi>何者士有一定之論女有不易之<lb/>
<pb n="KR4h0002_WYG_039-24b"/>
行<hi>淮南子文也高誘曰士有同志同徳其交接有一㑹而分定故曰一定之論也貞女專一亦無二心雖有</hi>
<hi>偏䘮不須更醮故曰有不易之行</hi>信而見疑貞而為戮是以壯夫義士<lb/>
伏死而不顧者此也<hi>史記曰屈原信而見疑忠而被謗能無怨乎法言曰壯夫不為左氏</hi>
<hi>傳曰義士猶或非之又曰君子曰臣治煩去惑者也是以伏死而争李陵與蘇武書曰足下遭時不遇至於伏</hi>
<hi>劒不顧</hi>下官聞仁不可恃善不可依謂徒虚語乃今知之<lb/>
<hi>焉遷悲士不遇賦曰理不可據智不可恃鄒陽書曰臣常以為然徒虚語耳又曰臣始不信今乃知之</hi>伏<lb/>
願大王蹔停左右少加憐察<hi>鄒陽書曰左右不明卒從吏□又曰願王熟察少加</hi>
<hi>憐焉</hi>下官本蓬户桑樞之人布衣韋帶之士<hi>淮南子曰處僻之鄉蓬戸</hi>
<pb n="KR4h0002_WYG_039-25a"/>
<hi>甕牖採桑以為柩北齊人所謂形植犂黑憂悲而不得志也髙誘曰編蓬為户搡桑條為戸樞説苑唐且謂秦</hi>
<hi>王曰大王嘗聞布衣韋帶之士恕乎伏尸二人流血五歩</hi>退不飾詩書以驚愚進不<lb/>
買名聲於天下<hi>淮南子曰古之人同氣於天地興一世而優游及偽之生飾智以驚愚設詐以</hi>
<hi>巧上人曰周室衰而王道廢儒墨於是博學疑聖飾詩書以買名譽於天下</hi>曰者謬得升䧏<lb/>
承明之闕出入金華之殿<hi>漢書曰帝賜嚴助書曰君厭承明之廬又曰班伯少受詩</hi>
<hi>於師丹上方向學鄭寛中張禹朝夕八説尚書論語於金華殿中詔  伯受馬</hi>何嘗不局影凝<lb/>
嚴側身局禁者乎<hi>詩□曰側身脩行班婕妤自傷賦曰應門閉兮禁門扄</hi>竊慕大<lb/>
王之義復為門下之賔僃鳴盜淺術之餘豫三五賤伎<lb/>
<pb n="KR4h0002_WYG_039-25b"/>
之末<hi>史記曰孟嘗君入秦昭王乃囚孟嘗君謀欲殺之孟嘗君謀欲使人扺昭王幸姬求解姬曰妾願得</hi>
<hi>君狐白裘此時孟嘗君有一狐白裘八獻之昭王無他裘孟嘗君忠之徧問客莫能對最下為狗盜者曰臣能</hi>
<hi>得狐白裘乃夜為狗以入秦宮藏中取所獻白狐裘至以獻幸姬姬為言昭王孟嘗君得出馳去至關關法鷄</hi>
<hi>鳴出客孟嘗君恐追至客之居下坐者能為鷄鳴遂得出之如食頃追至闗已後孟嘗君乃還抱朴子軍術曰</hi>
<hi>大將軍當明案九宮視年在宫嘗就三居五五為死三為生能知三五横行天下司馬遷書曰使得奏薄伎</hi>
大王惠以恩光顧以顔色<hi>鄭𤣥毛詩箋曰為光言天子恩澤光耀被及已也曹植豓</hi>
<hi>歌曰長者賜顔色㤗山可動移</hi>實佩荆卿黄金之賜竊感豫讓國士之<lb/>
分矣<hi>燕丹子曰荆軻之燕太子東宫臨池而觀軻拾瓦投鼃太子令人奉盤金軻用抵抵盡復進軻曰非</hi>
<pb n="KR4h0002_WYG_039-26a"/>
<hi>為太子愛金但臂痛耳史記趙襄子數豫讓曰子嘗事范中行氏智伯滅之不為報讐臣事智伯死而子何獨</hi>
<hi>為報讐也豫讓曰范中行氏以衆人遇我我故衆人報之智伯國士遇我我故國士報之</hi>常欲結纓<lb/>
伏劒少謝萬一<hi>左氏傳曰衛大子迫孔悝於厠强盟之叔子路曰夫子無勇若燔臺未半必舎孔</hi>
<hi>太子聞之懼下石乞孟黶敵子路以戈擊之㫁纓子路曰君子死冠不免結纓而死又曰晉侯殺里克公使謂</hi>
<hi>之曰子弑二公與一大夫為子君者不亦難乎對曰臣聞命矣伏劒而死荘子弇堈弔曰今於道秋毛之端萬</hi>
<hi>分未得處一馬</hi>剖心摩踵以報所天<hi>鄒陽上書自明曰剖心折肝孟子曰墨子兼愛摩頂</hi>
<hi>致於踵利天下為之劉熙曰致至也左氏傳箴伊克黄曰君天也何休曰君者臣之天</hi>不圖小人<lb/>
固陋坐貽謗缺<hi>楊□書曰言固陋之愚也</hi>迹墜昭憲身服幽圄<hi>陸機謝内</hi>
<pb n="KR4h0002_WYG_039-26b"/>
<hi>史表曰幽執囹圄當為誅始</hi>履影弔心酸鼻痛骨<hi>詩曰顧瞻周道中心弔兮高唐賦曰</hi>
<hi>孤子寡婦寒心酸鼻太子丹謂麴武曰今秦王反戻天常每念之痛入骨髓</hi>下官聞虧名為<lb/>
辱虧形次之<hi>尸子曰衆以虧形為辱君子以虧義為辱</hi>是以每一念來忽若<lb/>
有遺<hi>李陵荅報蘇武書曰每一念至忽然  亡生</hi>加以渉旬月廹季秋天光<lb/>
沉隂左右無色<hi>司馬遷荅任少卿書曰今少卿抱不測之罪渉句月廹季冬呂氏春秋曰行秋</hi>
<hi>令則天多沉隂蔡邕月令章句曰隂者密雲也沉者雲之重也</hi>身非木石與獄吏為伍<lb/>
<hi>司馬遷荅任少卿書曰身非木石獨與法吏為伍</hi>此少卿所以仰天槌心泣盡<lb/>
而繼之以血也<hi>李陵與蘇武書曰何國志未立而怨已成此陵所以仰天槌心而泣血也韓子</hi>
<pb n="KR4h0002_WYG_039-27a"/>
<hi>曰卞和乃抱其璞而哭於楚山三日三夜泣盡繼之以血</hi>下官雖之鄉曲之譽然嘗<lb/>
聞君子之行矣<hi>燕丹子夏扶曰士無鄉曲之譽則未可以論行</hi>其上則隠於簾<lb/>
肆之聞卧於巖石之下<hi>漢書曰谷口有鄭子真蜀有嚴君平君平卜筮於城都市一日</hi>
<hi>裁數人得百錢足自養則閉肆下簾而授老子論衢曰谷口鄭子真耕於巖石之下名震京師</hi>次則<lb/>
結綬金馬之庭髙議雲臺之上<hi>漢書曰蕭育與朱慱友故長安語曰蕭朱結綬</hi>
<hi>西都賦曰永明金馬著作之庭東觀漢記曰建初元年詔賈逵曰南宮雲臺使出左氏大義</hi>退則虜<lb/>
南越之君係單于之頸<hi>漢書曰南越興漢和親乃遣終軍使南越軍自請願受長纓必</hi>
<hi>覊南越王而致闕下又賈誼曰行臣之計請必係單于之頸而制其命</hi>俱啟丹册並圖青<lb/>
<pb n="KR4h0002_WYG_039-27b"/>
史<hi>漢書曰髙祖論功定封以冊書之信重以事白馬之盟又有青史子音義曰古史官記</hi>寜當爭分<lb/>
寸之末競錐刀之利哉<hi>左氏傳曰叔向貽子産書曰錐刀之末將盡爭之</hi>下官<lb/>
聞積毁銷金積䜛磨骨<hi>鄒陽上書曰衆口鑠金積毁銷骨</hi>逺則直生取<lb/>
疑於盜金近則伯魚被名於不義<hi>漢書曰直不疑南陽人為郎事文帝其同</hi>
<hi>舎有告歸誤持其同舍郎金已而同舍郎覺妄意不疑不疑謝有之買金償後告歸者至而歸金亡金郎大慙</hi>
<hi>范曄後漢書曰第伍倫字伯魚京兆人舉孝亷補淮陽醫工長後王朝京師得㑹見帝戲謂倫曰聞卿為吏篣</hi>
<hi>婦公不過從兄飯寜有之耶倫對曰臣三娶妻皆無父少遭飢亂實不妄過人食帝大笑</hi>彼之二子<lb/>
猶或如是况在下官焉能自免㫺上將之恥綘侯幽獄<lb/>
<pb n="KR4h0002_WYG_039-28a"/>
名臣之羞史遷下室<hi>司馬遷荅任少卿書曰絳侯誅諸呂囚於清室又曰而僕又佴之蠶</hi>
<hi>室</hi>至如下官當何言哉<hi>司馬遷書曰如僕尚何言哉</hi>夫魯連之智辭<lb/>
禄而不返<hi>史記曰秦使白起圍趙聞魯仲連賁不新垣秦運遂引去平原君欲封仲連連謝終  肯愛</hi>
接輿之賢行歌而忘歸<hi>楚狂接輿已見鄒陽書</hi>子陵閉闗於東越<lb/>
仲蔚杜門於西秦亦良可知也<hi>范曄後漢書曰嚴光字子陵㑹稽餘姚人少有</hi>
<hi>高名與光武同遊學及即位變名姓隠身不見趙岐三輔决錄注曰張仲蔚扶風人也少與同郡魏景隠身不</hi>
<hi>仕所居蓬蒿沒人</hi>若使下官事非其虚罪得其實亦當鉗口吞<lb/>
舌伏匕首以殞身<hi>荘子曰鉗墨翟之口燕丹子荆軻曰田光向軻吞舌而死</hi>何以見<lb/>
<pb n="KR4h0002_WYG_039-28b"/>
齊魯竒節之人燕趙悲歌之士乎<hi>左氏傳子方曰子事我而有私於其讐何</hi>
<hi>以見魯衛之士漢書王先生謂鄒陽曰今子欲安之乎陽曰齊楚多辨智韓魏時有竒節吾將歴問之史記荆</hi>
<hi>軻之燕高漸離悲歌擊筑荆軻和而歌於市中又曰趙大夫悲歌慷慨者也</hi>方今聖厯欽明<lb/>
天下樂業<hi>尚書曰故勛欽明管子曰天下有道人粲其業</hi>青雲浮雒榮光塞河<lb/>
<hi>尚書中侯曰成王觀于洛河沈璧禮畢王退侯至于日昧榮光並出幕河清雲浮洛青龍臨壇銜𤣥甲之圖吐</hi>
<hi>之而去</hi>西洎臨洮<hi>土刀/切</hi>狄道北距飛河陽原<hi>淮南子曰秦之時丁荘丈</hi>
<hi>夫西至臨洮狄道東至㑹稽浮石南至豫章桂林北至飛狐陽原髙誘曰臨洮隴西之縣洮水出北狄道漢陽</hi>
<hi>之臨洮也飛狐葢在代郡飛狐山陽原葢在大原</hi>莫不浸仁沐義昭景飲醴而<lb/>
<pb n="KR4h0002_WYG_039-29a"/>
已<hi>揚雄覈靈賦曰文王之始起浸仁漸義㑹賢儹智儹音贊論語摘輔像曰帝率握昭景飲醴蓂莢為厯宋</hi>
<hi>均曰炤景謂景星所炤也</hi>而下官抱痛圓門含憤獄戸<hi>周禮曰以圜土敎罷民鄭</hi>
<hi>司農曰圓土獄城也</hi>　一物之微有足悲者<hi>家語孔子謂哀公曰一物失理亂亡之端此思</hi>
<hi>憂則憂可知也</hi>仰惟大王少垂明白則梧丘之䰟不愧於沈首<lb/>
鴻亭之鬼無恨於灰骨<hi>晏子春秋曰景公田於悟丘夜坐睡夢見一丈夫倚徙稱無罪</hi>
<hi>公問晏子曰昔先公靈公出畋有五丈夫來驚獸悉斷其頭而葬之命曰丈夫丘命人掘之五頭共孔公令厚</hi>
<hi>葬之乃恩及白骨説苑曰景公畋於梧丘謝承後漢書曰蒼悟廣信女子蘇娥行宿髙安鵲巢亭為亭長龔壽</hi>
<hi>所殺及婢致富取其財物埋致樓下交阯刺史周敞行部宿亭覺壽姦罪奏之殺壽列異傳云鵠  奔亭</hi>不<lb/>
<pb n="KR4h0002_WYG_039-29b"/>
任肝膽之切敬因執事以聞<lb/>
　啟<lb/>
　　奉荅敕示七夕詩啟一首<hi>任昉集詔曰聊為七夕詩五韻殊未近詠歌卿</hi>
　　　<hi>雖訥於言而辯於才可即制付使者</hi>
　　任彦昇<lb/>
任昉啟奉敕并賜示七夕五韻竊惟帝迹多緒俯同不<lb/>
一<hi>春秋合誠圖曰黄帝布迹必稽功務法宋均曰迹行迹謂功績也春秋保乾圖曰帝異緒</hi>託情風<lb/>
什希世罕工<hi>毛詩題曰閒睢之什魯靈光殿賦曰邈希世而特出</hi>雖漢在四世魏<lb/>
<pb n="KR4h0002_WYG_039-30a"/>
稱三祖<hi>四世漢武帝也三祖謂魏武文明也魏志髙貴鄉公詔曰昔二祖神武聖徳應天受祚</hi>寧<lb/>
足以繼想南風克諧調露<hi>家語曰昔者舜彈五絃之琴造南風之詩其詩曰南風之</hi>
<hi>薫兮可以觧吾民之愠兮南風之時兮可以阜吾民之財兮王肅曰薫風至貎也樂動聲儀曰時元氣者受氣</hi>
<hi>於天布之於地以時出入物者也四時之節動静各有分職不得相越謂調露之樂也宋均曰調露調和致甘</hi>
<hi>露也使物茂長之樂也</hi>性與天道事絶稱言<hi>論語子貢曰夫子之文章可得而聞也夫</hi>
<hi>子之言性興天道不可得而聞也</hi>豈其多幸親逢旦暮<hi>左氏傳羊舌職曰民之多幸國</hi>
<hi>之不幸莊子曰萬世之後而一遇大聖知其解者是旦暮之遇也</hi>臣早奉龍潛與賈馬<lb/>
而入室<hi>易曰潛龍勿用法言曰若孔門用賦賈誼升堂相如入室</hi>晩屬天飛比嚴徐<lb/>
<pb n="KR4h0002_WYG_039-30b"/>
而待詔<hi>易曰飛龍在天利見大人荅賔戲曰泥蟠天飛者應龍之神也漢書曰嚴安徐欒上疏言世務</hi>
<hi>上召見乃拜樂安偕為郎中又曰東方朔待詔金馬門</hi>惟君知臣見於訥言之㫖<lb/>
<hi>左氏傳曰君子曰古人有言曰知臣莫若君論語子曰君子欲訥於言而敏於行</hi>取求不疵表<lb/>
於辯才之戲<hi>左氏傳曰初申侯有寵於楚文王文王曰惟我知汝汝專利而不厭余取余求不汝</hi>
<hi>疵瑕也裴顧集有辯才論</hi>謹輙牽率庸陋式詶天奬拙速雖効蚩鄙<lb/>
已彰<hi>孫子兵法曰兵聞拙速未暏工乆陳琳箋曰蚩鄙益著閻纘上詩表曰勞者歌其事貴露蚩鄙</hi>臨<lb/>
啟慙恧<hi>女六切</hi>罔識所寘謹啓<lb/>
　　為卞彬謝脩卞忠貞墓啟一首<hi>瀟子顯齊書曰卞彬字士蔚官累至</hi>
<pb n="KR4h0002_WYG_039-31a"/>
　　　<hi>綏建大守卒濟隂卞錄曰壺字望之示嘉中除著作郎蘇峻稱兵為尚書令右將軍領右衛峻</hi>
　　　<hi>至東陵口六里敗績壺乗馬被甲赴賊二子眕盰見之随從俱為賊所害贈侍中開府諡忠貞</hi>
　　　<hi>公眕音真忍切旰休于切</hi>
　　　任彦昇<lb/>
臣彬啟伏見詔書并鄭義泰宣敇當賜脩理臣亡髙祖<lb/>
晉故驃騎大將軍建興忠貞公壼墳塋臣門緒不昌<lb/>
天道所昧忠搆身危孝積家禍名敎同悲隠淪惆悵<hi>王隠</hi>
<hi>晉書述曰壺及二子死徵士翟湯聞而嘆曰父為忠臣子為孝子忠孝之道萃於一門可謂賢哉名敎謂王隠</hi>
<pb n="KR4h0002_WYG_039-31b"/>
<hi>隠淪謂翟湯世説樂廣曰名敎中自有樂地桓子新論曰天下神人五二曰隠淪</hi>而年世貿遷<lb/>
孤裔淪塞<hi>廣雅曰貿易也</hi>遂使碑表蕪滅丘樹荒毁狐兔成穴<lb/>
童牧哀歌<hi>桓子新論曰雍門周以琴見孟嘗尹曰臣切悲千秋萬嵗後墳墓生荆棘狐兎穴其中樵</hi>
<hi>兒牧豎躑躅而歌其上也</hi>感慨自哀日月纒迫<hi>劉公幹贈五官中郎詩曰感慨以長歎</hi>
陛下𢎞宣敎義非求效於方今<hi>杜預左氏傳序曰𢎞宣祖業仲長子昌言曰引</hi>
<hi>之於教義説苑曰聖王布徳施惠非求報於百姓也</hi>壼餘烈不泯固陳力於異世<lb/>
<hi>春秋元命苞曰文王積善所潤之餘烈論語子曰周任有言曰陳力就列不能者止</hi>但加等之渥<lb/>
近闕於晉典<hi>左氏傳曰凡諸侯薨於朝㑹葬加一等死王事加二等</hi>樵蘇之刑逺<lb/>
<pb n="KR4h0002_WYG_039-32a"/>
流於皇代<hi>戰國䇿顧蠋謂齊王曰秦攻齊令曰敢有去桞下季壟五十步而樵採者罪死不赦</hi>臣<lb/>
亦何人敢謝斯幸不任悲荷之至謹奉啟事以聞謹啟<lb/>
　　上蕭太傳固辭奪禮啟一首<hi>劉蟠梁典曰昉為尚書殿中郎父憂去職</hi>
　　　<hi>居䘮不知鹽味冬月單衫廬於墓側齊明作相乃起為建武將軍驃騎記室再三固辭帝見其</hi>
　　　<hi>辭切亦不能奪</hi>
　　　任彦昇<lb/>
昉啟近啟歸訴庶諒窮欵奉被還㫖未垂哀察悼心失<lb/>
圖泣血待旦<hi>左氏傳楚薳啟彊曰孤與二三臣悼心失國毛詩曰鼠思泣血尚書曰坐以待旦</hi>
<pb n="KR4h0002_WYG_039-32b"/>
君於品庶示均鎔造<hi>□鳥賦曰品庶每生蒼頡篇曰鎔炭鑪所以行銷鐡也</hi>干禄<lb/>
祈榮更為自拔<hi>論語曰子張學干祿</hi>虧敎廢禮豈闗視聼<hi>言已之所陳伹</hi>
<hi>正虧敎而廢禮豈敢國白於視聼哉</hi>所不忍言具陳兹啟<hi>言事迫情切口不忍言故陳此</hi>
<hi>啟公羊傳曰謂之新宫不忍言也</hi>昉徃從末宦禄不代耕<hi>晉中興書簡文詔曰禄不</hi>
<hi>代耕非經通之制也</hi>飢寒無甘㫖之資限役廢晨昏之半<hi>禮記曰命士已上父</hi>
<hi>子皆異宮昧爽而朝慈以㫖甘鄭𤣥曰慈爱敬進之也又曰凡為人子之禮冬温而夏清昏定而晨省</hi>膝<lb/>
下之懽已同過隙<hi>孝經曰故親生之膝下以養父母禮記曰君子三年之䘮二十五月而畢</hi>
<hi>若駟之過隙然而遂亟之則是無窮</hi>几筵之慕幾何可慿<hi>孫卿子孔子謂魯哀公曰君入</hi>
<pb n="KR4h0002_WYG_039-33a"/>
<hi>廟而右登自阼階仰視榱楝俛見几筵其器存其人亡君以此思哀則哀將焉不至矣在氏傳曰人夀幾何</hi>
且奠酹不親如在安寄<hi>鄭𤣥周禮注曰䘮所薦饋曰兾聲類曰酹以酒祭地也酹力外</hi>
<hi>切論語子曰吾不與祭如不祭又曰祭神如神在</hi>晨暮寂寥閴<hi>若覔/切</hi>若無主<hi>埤蒼</hi>
<hi>曰閟静也䘮服傳曰無主者其無祭主王隠晉書曰傅咸遭繼母憂上書曰咸身無兄弟到官之日哀祭無主</hi>
所守既無别理窮咽豈及多喻<hi>呂安荅嵇康論曰易子之理不在多喻</hi>明<lb/>
公功格區宇感通有塗<hi>尚書曰時則有若伊尹格于皇天東京賦曰區宇又寜周易曰</hi>
<hi>寂然不動感而遂通</hi>若霈然䧏臨賜寢嚴命<hi>孟子曰沛然下雨</hi>是知孝治<lb/>
所被爰至無心<hi>孝經曰昔者明王之以孝治天下也韓詩外傳曰阿答之女謂子貢曰吾鄙野</hi>
<pb n="KR4h0002_WYG_039-33b"/>
<hi>之人僻陋無心</hi>錫類所及匪徒敎義<hi>毛詩曰孝子不匱永錫爾□</hi>不任崩廹<lb/>
之情謹奉啟事陳聞謹啟<lb/>
　<lb/>
　<lb/>
　<lb/>
　<lb/>
　<lb/>
　文選巻三十九<lb/>
</p>
<p>
</p>
  </div>
</body>
</text>
</TEI>
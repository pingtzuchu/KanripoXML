<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文選巻二十七</head>
    <p>
<pb n="KR4h0002_WYG_027-1a"/>
欽定四庫全書<lb/>
　文選巻二十七　　　　　　梁　蕭統　編<lb/>
　　　　　　　　　　　　　唐　李善　註<lb/>
　行旅下<lb/>
　　北使洛一首<lb/>
　　　顔延年<hi>沈約宋書曰延之為豫章世子中軍行參軍義熈十二年高祖北伐有宋公之</hi>
　　　　<hi>授府遣一使慶殊命參起居延之至洛陽道中作詩一首文辭藻麗為謝晦傅亮所賞集</hi>
　　　　<hi>曰時年三十二</hi>
<pb n="KR4h0002_WYG_027-1b"/>
改服飭徒旅首路跼險艱<hi>左氏傳曰齊矦謂韓厥曰服改矣杜預曰戎朝異服也謝</hi>
<hi>承後漢書序曰徐□戎車首路毛詩曰謂天葢高不敢不跼毛萇詩傳曰跼曲也鄭𤣥曰跼可畏懼之言也</hi>
振楫發吳洲秣馬陵楚山<hi>阮籍詠懷詩曰朱鼈躍飛泉夜飛過吳州毛詩曰言秣其</hi>
<hi>馬杜預曰粟食馬曰秣韓子曰楚和氏得璞玉於楚山之中</hi>塗出梁宋郊道由周鄭<lb/>
閒<hi>漢書曰沛公乃道碭音義曰道由碭也</hi>前登陽城路日夕望三川<hi>漢書曰汝</hi>
<hi>南郡有陽城縣音義應劭曰三川今河南郡韋昭曰有河洛伊故曰三川也</hi>在昔輟期運經<lb/>
始濶聖賢<hi>毛詩曰自古在昔魏都賦曰應期運而光赫蔡邕陳實命碑曰應期運之數抱扑子曰聞</hi>
<hi>之前志聖人生率濶五百歲</hi>伊濲絶津濟臺館無尺椽<hi>伊濲二水名也曹植毁故</hi>
<pb n="KR4h0002_WYG_027-2a"/>
<hi>殿令曰秦之滅也則阿房無尺椽鄭𤣥論語注曰津濟渡處也</hi>宫陛多巢穴城闕生雲<lb/>
煙王猷升八表嗟行方暮年<hi>言王道被於八荒余行屬於歲暮也摰虞尚書令箴</hi>
<hi>曰補我衮闕闈我王猷毛詩曰嗟行之人又曰歲聿云暮</hi>隂風振涼野飛雲瞀窮天<lb/>
<hi>陸機苦寒行曰涼野多險難爾雅曰霧謂之晦郭璞曰言昬冥也武賦切窮天謂季冬之日月窮盡也吕氏春</hi>
<hi>秋曰季冬日窮于次月窮于紀</hi>臨塗未及引置酒慘無言<hi>引猶進也漢書曰上置酒</hi>
<hi>沛宫</hi>隠憫徒御悲威遟良馬煩<hi>楚辭曰隠憫而不逹韓詩曰周道倭遟洛神賦曰車</hi>
<hi>殆馬煩</hi>遊役去芳時歸來屢徂諐<hi>言當歸來而更數有所往而諐本期</hi>蓬心<lb/>
既已矣飛薄殊亦然<hi>言已有蓬心事既已矣而身飛薄亦復同之自傷之辭也莊子謂惠</hi>
<pb n="KR4h0002_WYG_027-2b"/>
<hi>子曰夫子拙於用大則夫子猶有蓬之心也夫郭象曰蓬非直逹者曹植吁嗟篇曰吁嗟此轉蓬居世亦然之</hi>
　　還至梁城作一首<hi>五言</hi>
　　　顔延年<lb/>
眇黙軌路長憔悴征戍勤<hi>楚辭曰登石欒兮逺望路眇眇兮黙黙又曰顔色憔悴左</hi>
<hi>氏傳曰勤戍五年</hi>昔邁先徂師今來後歸軍振䇿睠東路傾側<lb/>
不及羣<hi>陸機赴洛詩曰振徒陟崇丘楚辭曰肩傾側而不容</hi>息徒顧將夕極望梁<lb/>
陳分<hi>嵇康贈秀才詩曰息徒蘭圃陸機從梁陳詩曰逺遊越梁陳</hi>故國多喬木空城<lb/>
凝寒雲<hi>論衡曰觀喬木知舊都</hi>丘隴填郛郭銘誌滅無文木石扃<lb/>
<pb n="KR4h0002_WYG_027-3a"/>
幽闥黍苗延高墳<hi>説文曰扃門之闗也</hi>惟彼雍門子吁嗟孟嘗君<lb/>
愚賤同堙滅尊貴誰獨聞<hi>桓子新論曰雍門周見孟嘗君曰臣竊悲千秋萬歲後墳</hi>
<hi>墓生荆棘行人見之曰孟嘗君尊貴乃如是乎毛詩曰吁嗟汝兮封禪書曰堙滅而不稱列子曰伏羲以來三</hi>
<hi>十餘萬歲賢愚好醜無不消滅</hi>曷為久游客憂念坐自殷<hi>毛詩曰憂心殷殷</hi>
　　始安郡還都與張湘州登巴陵城樓作一首<hi>五言</hi>
　　　顔延年<hi>沈約宋書曰延之為員外常侍出為始安太守徴為中書侍郎集曰張劭</hi>
江漢分楚望衡巫奠南服<hi>左氏傳曰楚昭王曰江漢睢漳楚之望也衡巫二山名尚</hi>
<hi>書曰奠高山大川孔安國曰奠定也</hi>三湘淪洞庭七澤藹荆牧<hi>盛𢎞之荆州記曰湘</hi>
<pb n="KR4h0002_WYG_027-3b"/>
<hi>水北流二千里入于洞庭子虚賦曰臣聞楚有七澤嘗覩其一未見其餘郭璞山海經注曰巴陵縣有洞庭陂</hi>
<hi>江湘沅水皆共㑹巴陵故號三江口也爾雅曰郊外曰牧</hi>經途延舊軌登闉訪川陸<lb/>
<hi>周禮曰國中經塗九軌説文曰延長也又曰闉城曲重門也舊軌謂張劭也蜀都賦曰經途所亘鄭𤣥周禮注</hi>
<hi>曰延進也陸機豫章行曰川陸殊塗</hi>水國周地險河山信重複<hi>陸機荅張士然詩曰</hi>
<hi>余固水鄉士吕氏春秋注曰鄉國也地險已見上文左傳子犯曰表裏山河必無害也</hi>却倚雲夢<lb/>
林前瞻京臺囿<hi>尚書曰荆州雲土夢作乂孔安國曰雲夢之澤在江南西都賦曰舎櫺檻而却</hi>
<hi>倚懐舊賦曰前瞻太室説苑曰楚昭王遊於荆臺司馬子期諌曰荆臺左洞庭右彭蠡荆或為京囿干有切</hi>
清雰霽岳陽曾暉薄瀾澳<hi>説文曰雰亦氛字也杜預左氏傳注曰氛氣也毛萇詩傳</hi>
<pb n="KR4h0002_WYG_027-4a"/>
<hi>曰山南曰陽爾雅曰澳隈也</hi>悽矣自逺風傷哉千里目<hi>潘安仁在懐縣詩曰涼飈</hi>
<hi>自逺集楚辭曰湛湛江水兮河上有楓目極千里兮傷春心</hi>萬古陳往還百代勞起<lb/>
伏<hi>起伏即倚伏也</hi>存没竟何人炯介在明淑<hi>蒼頡篇曰炯明也劉熈孟子注曰介</hi>
<hi>操也楚辭曰彼堯舜之耿介王逸曰耿光也介大也耿與炯同古逈切</hi>請從上世人歸來<lb/>
蓺桑竹<hi>論衡曰上世之人質樸易化毛萇詩傳注曰蓺樹也</hi>
　　還都道中作一首<hi>五言作集曰上潯陽還都道中  都謂都揚州也</hi>
　　　鮑明逺<lb/>
昨夜宿南陵今旦入蘆洲<hi>宣城郡圖經曰南陵縣西南水路一百三十里庾仲雍江</hi>
<pb n="KR4h0002_WYG_027-4b"/>
<hi>圖曰蘆洲至樊口二十里伍子胥初所渡處也樊口至武昌十里然此蘆洲在下非子胥所渡處也</hi>客行<lb/>
惜日月崩波不可留<hi>江賦曰駭漰浪而相畾言客行既惜日月兼崩波之上不可少留</hi>
侵星赴早路畢景逐前儔鱗鱗夕雲起獵獵曉風遒<hi>廣雅</hi>
<hi>曰遒急也</hi>騰沙鬱黄霧翻浪揚白鷗<hi>鷗水鳥也</hi>登艫眺淮旬掩泣<lb/>
望荆流<hi>漢書音義李斐曰艫船前頭刺擢處也楚辭曰長大息而淹涕</hi>絶目盡平原時<lb/>
見逺煙浮<hi>絶猶盡也</hi>倐悲坐還合俄思甚兼秋<hi>兼猶三也毛詩曰一日不</hi>
<hi>見如三秋</hi>未嘗違户庭安能千里游<hi>周易曰不出户庭無咎古歌曰離家千里客戚</hi>
<hi>戚多思復</hi>誰令乏古節貽此越鄉憂<hi>思𤣥賦曰慕古人之貞節左氏傳曰人曰懐璧</hi>
<pb n="KR4h0002_WYG_027-5a"/>
<hi>不可以越鄉</hi>
　　之宣城出新林浦向版橋一首<hi>五言曰酈善長水經注  江水經三</hi>
　　　<hi>山又湘浦出焉水上南北結浮橋渡水故曰版橋浦江又北經新林浦</hi>
　　　謝𤣥暉<lb/>
江路西南永歸林東北騖<hi>宋孝武之江州詩曰山曲䝉幽雨江路結流寒尚書大傳</hi>
<hi>曰大水小水東流歸海也上林賦曰東西南北馳騖往來</hi>天際識歸舟雲中辨江樹<lb/>
<hi>楊雄交州箴曰交州荒裔水與天際應劭風俗通曰太山巖石松樹鬱鬱蒼蒼如雲中</hi>旅思倦摇<lb/>
摇孤游昔已屢<hi>毛詩曰中心摇摇謝靈運湖中詩曰孤游非情歎</hi>既懽懐禄情<lb/>
<pb n="KR4h0002_WYG_027-5b"/>
復恊滄洲趣<hi>楊惲書曰懐禄貪勢不能自退楊雄檄靈賦曰世有黄公者起於蒼州精神養性與</hi>
<hi>道浮游謝靈運遊南亭詩曰賞心惟良知</hi>囂塵自兹隔賞心於此遇<hi>左氏傳曰景公</hi>
<hi>謂晏子曰子之宅湫隘囂塵</hi>雖無𤣥豹姿終隠南山霧<hi>列女傳曰陶荅子治陶三</hi>
<hi>年多譽不興家富三倍其妻抱兒而泣姑怒以為不祥妻曰妾聞南山有𤣥豹隠霧而七日不食欲以澤其衣</hi>
<hi>毛成其文章至於大豕肥以取之逢禍必矣朞年荅子之家果被盗誅</hi>
　　敬亭山詩一首<hi>五言山宣城郡圖經曰敬亭  宣城縣北十里</hi>
　　　謝𤣥暉<lb/>
兹山亘百里合沓與雲齊<hi>方言曰亘竟也賈誼早雲賦曰遂積聚而合沓相紛薄而</hi>
<pb n="KR4h0002_WYG_027-6a"/>
<hi>慷慨應劭漢書注曰沓合也古詩曰西北有高樓上與浮雲齊</hi>隠淪既已託靈異居然<lb/>
棲<hi>桓子新論曰天下神人五二曰隠淪海賦曰棲百靈</hi>上干蔽白日下屬帶廻谿<lb/>
<hi>子虚賦曰日月蔽虧文錯糾紛上干青雲罷池陂陁七發曰依絶區兮臨廻谿</hi>交藤荒且蔓樛<lb/>
枝聳復低<hi>毛萇詩傳曰木曲曰樛</hi>獨鶴方朝唳饑鼯此夜啼<hi>八王故事</hi>
<hi>曰陸機歌曰欲聞華亭鶴唳不可得也鼯鼠已見上文</hi>渫雲已漫漫多雨亦凄凄<lb/>
<hi>魏都賦曰窮岫渫雲日月常翳楚辭曰山峻高以蔽日兮下幽冥以多雨</hi>我行雖紆組兼得<lb/>
尋幽蹊<hi>楊子雲觧嘲曰紆青拖紫説文曰紆屈也一曰榮也又曰組綬也幽蹊山徑也楚辭曰道幽路</hi>
<hi>兮九疑</hi>縁源殊未極歸徑窅如迷<hi>聲類曰窅逺望也於鳥切</hi>要欲追竒<lb/>
<pb n="KR4h0002_WYG_027-6b"/>
趣即此陵丹梯<hi>丹梯謂山也眺鼔吹登山曲曰暮春春服羙游駕陵丹梯我嶠既小魯登巒且</hi>
<hi>帳齊謝靈運登石門最高頂詩曰共登青雲梯</hi>皇恩竟已矣兹理庶無睽<hi>西京賦曰</hi>
<hi>皇恩溥周易曰揆乖也王粲從軍行詩曰兹理不可逹</hi>
　　休沐重還道中一首<hi>五言世休假也沐洗也漢書張安  沐休未嘗出如淳曰</hi>
　　　<hi>五日得下一沐</hi>
　　　謝𤣥暉<lb/>
薄游第從告思閑願罷歸<hi>孫□子曰或問賈誼不遇漢文將退耕於野乎薄遊於朝</hi>
<hi>乎漢書曰蘇林曰弟且也又曰高祖嘗告歸之田李斐曰休謂退之名也又韋賢乞骸骨罷歸</hi>還卭歌<lb/>
<pb n="KR4h0002_WYG_027-7a"/>
賦似休汝車騎非<hi>漢書曰司馬相如家貧素與臨卭令相善於是相如往舍臨卭都亭是時</hi>
<hi>卓文君新寡好音相如以琴心挑之相如時從車騎雍容閑雅甚都文君心悦而好之恐不得當也范曄後漢</hi>
<hi>書曰許劭汝南人為郡功曹同郡袁紹濮陽令車徒甚盛將入界内曰吾輿服豈可使許子將見遂以單車歸</hi>
<hi>家</hi>灞池不可别伊川難重違<hi>牧乘集有臨灞池逺訣賦應劭曰三川今河南郡韋</hi>
<hi>昭曰有河洛伊潘岳開中記曰霸陵文帝陵也上有池有四出道以寫水</hi>汀葭稍靡靡江菼<lb/>
復依依<hi>毛詩曰葭菼揭掲毛萇曰葭蘆也菼薍也高唐賦曰薄草靡靡韓詩曰楊桞依依</hi>田鶴<lb/>
逺相呌沙鴇忽爭飛雲端楚山見林表吳岫微<hi>枚乗樂府詩曰</hi>
<hi>羙人在雲端表猶外也</hi>試與征徒望鄉淚盡霑衣<hi>古詩曰淚下沾衣裳</hi>頼此<lb/>
<pb n="KR4h0002_WYG_027-7b"/>
盈鐏酌含景望芳菲<hi>嵇康秀才詩曰㫖酒盈鐏陸機曰日出東南隅清川含藻景</hi>問<lb/>
我勞何事霑沐仰清徽志狹輕軒冕恩甚戀重闈<hi>管子曰先</hi>
<hi>王制軒冕以著貴戢</hi>歲華春有酒初服偃郊扉<hi>楚辭曰進不入以離尤兮退將復修</hi>
<hi>吾初顔延之贈王太常詩曰郊扉常晝閉</hi>
　　晩登三山還望京邑一首<hi>五言寧山謙之丹陽記曰江  縣北十二里濵</hi>
　　　<hi>江有三山相接即名為三山舊時津濟道也</hi>
　　　謝𤣥暉<lb/>
灞涘望長安河陽視京縣<hi>王粲七哀詩曰南登灞陵岸廻首望長安潘岳河陽縣詩</hi>
<pb n="KR4h0002_WYG_027-8a"/>
<hi>曰引領望京室南路在伐柯</hi>白日麗飛甍參差皆可見<hi>吳都賦曰飛甍舛互李尤</hi>
<hi>洪池銘曰漸臺中起列館參差</hi>餘霞散成綺澄江静如練喧鳥覆春洲<lb/>
雜英滿芳甸去矣方滯淫懐哉罷歡宴<hi>邯鄲湛贈伍處𤣥詩曰行矣去</hi>
<hi>言别易㑹難王粲七哀詩曰何為久淫滯毛詩曰懐哉懐哉曷月余旋歸哉</hi>佳期悵何許淚<lb/>
下如流霰<hi>楚辭曰與佳人期兮夕張又曰涕淫淫而若霰</hi>有情知望鄉誰能縝<lb/>
不變<hi>盧諶與劉琨書曰苟曰有情孰能不懐廣雅曰縝黒也古詩曰還顧望舊鄉張載七哀詩曰憂來令</hi>
<hi>髪白毛萇詩傳曰鬚黒髪也縝與真同</hi>
　　京路夜發一首<hi>五言</hi>
<pb n="KR4h0002_WYG_027-8b"/>
　　　謝𤣥暉<lb/>
擾擾整夜裝肅肅戒徂兩<hi>枚乗七發曰擾擾若三軍之騰裝尚書曰戒車三百兩廣</hi>
<hi>雅曰擾擾亂也毛詩曰肅肅宵征許慎淮南子注曰裝東也</hi>曉星正寥落晨光復泱<lb/>
漭<hi>寥落星稀之貌也字書曰泱漭不明之貌</hi>猶霑餘露團稍見朝霞上<hi>毛詩曰野</hi>
<hi>有蔓草零露團兮</hi>故鄉邈已夐山川修且廣<hi>班固燕山銘曰夐其邈兮亘地界陸</hi>
<hi>機赴洛詩曰逺遊越山川山川修且廣</hi>文奏方盈前懐人去心賞敕躬每<lb/>
跼蹐瞻恩唯震蕩<hi>曹子建聖皇篇曰侍臣首文奏陛下體仁慈毛詩曰嗟我懐人鮑昭白頭</hi>
<hi>吟曰心賞猶難恃孝經鉤命決曰敕躬未濟毛詩曰謂天葢高不敢不跼謂地葢厚不敢不蹐楚辭曰心休暢</hi>
<pb n="KR4h0002_WYG_027-9a"/>
<hi>而震蕩</hi>行矣倦路長無由税歸鞅<hi>陸機贈弟詩曰行矣怨路長説文曰鞅頸靻也</hi>
<hi>又曰靻柔革也鞅於兩切靻都逹切</hi>
　　望荆山一首<hi>五言</hi>
　　　江文通<lb/>
奉義至江漢始知楚塞長<hi>沈約宋書曰建平王景素為右將軍荆州刺史江淹授景</hi>
<hi>素五經奉義猶慕義也江漢荆楚之境也盛𢎞之荆州記曰魯陽縣其地重險楚之北塞也</hi>南闗繞<lb/>
桐栢西岳出魯陽<hi>尚書曰導淮自桐栢漢書曰南陽郡魯陽縣有魯陽山</hi>寒郊無<lb/>
留影秋日懸清光悲風橈重林雲霞肅川漲<hi>周易曰橈萬物者莫</hi>
<pb n="KR4h0002_WYG_027-9b"/>
<hi>疾乎風説文曰橈曲木也奴教切肅寒也江賦曰濟江津而起漲漲水之大貌也</hi>歲晏君如何<lb/>
零淚霑衣裳<hi>古詩曰淚下沾衣裳楚辭曰歲既晏兮</hi>玉柱空掩露金樽坐<lb/>
含霜<hi>袁淑止情賦曰觧藴麝之芳衾陳玉柱之鳴筝曹子建樂府詩曰金樽玉杯不能使薄酒更厚楚辭</hi>
<hi>曰衣納納而掩露</hi>一聞苦寒奏再使豔歌傷<hi>沈約宋書曰北上苦寒行魏帝辭又</hi>
<hi>曰羅敷豔歌行古辭也</hi>
　　旦發漁浦潭一首<hi>五言</hi>
　　　丘希範<lb/>
漁潭霧未開赤亭風已颺<hi>漁潭赤亭已見謝靈運富春渚詩</hi>擢歌發中<lb/>
<pb n="KR4h0002_WYG_027-10a"/>
流鳴鞞響沓障<hi>馬融廣成頌曰發擢歌縱水謳字林曰鞞小鼔也爾雅曰山正曰障</hi>村童<lb/>
忽相聚野老時一望詭怪石異象嶄絶峰殊狀<hi>張衡七辯曰蹊</hi>
<hi>路詭怪</hi>森森荒樹齊析析寒沙漲<hi>謝靈運山居賦注曰漲者沙始起將成嶼也</hi>
藤垂島易陟岸傾嶼難傍<hi>説文曰島海中有山劉淵林吳都賦曰嶼海中洲上有山</hi>
<hi>石説文曰傍附也</hi>信是永幽棲豈徒暫清曠<hi>謝靈運方山詩曰資此永幽棲又田</hi>
<hi>南詩曰清曠招逺風蒼頡篇曰曠疎曠也</hi>坐嘯昔有委卧治今可尚<hi>坐嘯卧治並見</hi>
<hi>謝𤣥暉在郡卧病詩</hi>
　　早發定山一首<hi>五言定梁書曰約為東陽太守然  山東陽道之所經也</hi>
<pb n="KR4h0002_WYG_027-10b"/>
　　　沈休文<lb/>
夙齡愛逺壑晩涖見竒山<hi>毛萇詩傳曰涖臨也</hi>標峰綵虹外置嶺<lb/>
白雲間<hi>楚辭曰建綵虹以招指穆天子傳西王母謡曰白雲在天丘陵自出</hi>傾壁忽斜豎<lb/>
絶頂復孤圓<hi>江賦曰絶岸萬丈壁立霞剝謝靈運有登蘆山絶頂詩毛萇詩傳曰山頂曰冢</hi>歸<lb/>
海流漫漫出浦水濺濺<hi>歸海已見上文楚辭曰瀬兮濺濺王逸曰濺濺流疾貌也音淺</hi>
野棠開未落山櫻發欲然忘歸屬蘭杜懐禄寄芳荃<hi>楚辭</hi>
<hi>曰遊子憺兮忘歸懐禄已見上文楚辭曰荃不察余之中情王逸曰荃香草以喻君子</hi>眷言採三<lb/>
秀徘徊望九仙<hi>楚辭曰采三秀於山間王逸曰三秀謂芝草也列仙傳曰㳙子者齊人好餌未</hi>
<pb n="KR4h0002_WYG_027-11a"/>
<hi>至三百年乃見於齊後授伯陽九仙法</hi>
　　新安江水至清淺深見底貽京邑游好一首<hi>五言  十</hi>
　　　<hi>洲記曰桐廬縣新安東陽二水合於此仍東流為浙江</hi>
　　　沈休文<lb/>
眷言訪舟客兹川信可珍<hi>廣雅曰珍重也</hi>洞徹隨深淺皎鏡無<lb/>
冬春千仞寫喬樹百丈見游鱗<hi>淮南子曰豐水之深千仞投金鐡馬則形見於</hi>
<hi>外抱朴子曰扶南金鋼生於百丈水底</hi>滄浪有時濁清濟涸無津<hi>楚辭曰漁父歌</hi>
<hi>曰滄浪之水濁可以濯我足戰國䇿曰蘇秦曰濟有清濟濁濟吳越春秋曰禹周行宇内竭洛涸濟厯淮於澤</hi>
<pb n="KR4h0002_WYG_027-11b"/>
<hi>賈逵國語注曰涸竭也字書曰津液也涸胡落切</hi>豈若乗斯去俯映石磷磷<hi>鵩鳥</hi>
<hi>賦曰乗流則逝毛詩曰揚之水白石磷磷</hi>紛吾隔囂滓寧假濯衣巾<hi>囂滓謂去京師</hi>
<hi>囂塵之地以往東陽自然隔越亦不湏濯衣巾楚辭曰紛吾可以濯我纓</hi>願以潺湲水霑君<lb/>
纓上塵<hi>雜子曰潺湲水流貌也楚辭曰滄浪之水清可以濯我纓</hi>
　軍戎<lb/>
　　從軍詩五首<hi>五言張魏志曰建安二十年三月公西征  魯魯及五子降十二月至自</hi>
　　　<hi>南鄭是行也侍中王粲作五言詩以羙其事</hi>
　　　王仲宣<lb/>
<pb n="KR4h0002_WYG_027-12a"/>
從軍有苦樂但問所從誰<hi>漢書曰李廣程不識為名將程不識擊力斗吏治軍簿至</hi>
<hi>明軍不得自便李將軍極簡易其士亦佚樂然士卒多樂從廣而苦程不識</hi>所從神且武焉<lb/>
得久勞師<hi>班固漢書高祖紀述曰實天生徳聰明神武左氏傳蹇叔曰勞師以襲逺非所聞也周易</hi>
<hi>曰古之神武不殺者夫</hi>相公征闗右赫怒震天威<hi>曹操為丞相故曰公也毛詩曰</hi>
<hi>王赫斯怒陸賈新論曰聖人承天威承天功與之爭功豈不難哉左氏傳齊候對宰孔子曰天威不違顔咫尺</hi>
一舉滅獯虜再舉服羌夷<hi>漢書曰獯鬻虐老獸心服䖍曰獯鬻堯時匈奴號也</hi>西<lb/>
收邊地賊忽若俯拾遺<hi>漢書梅福上書曰高祖舉秦如鴻毛取楚如拾遺</hi>陳賞<lb/>
越丘山酒肉踰川坻<hi>六韜曰賞如高山罰知深溪左氏傳晉候授壺穆子曰有酒如淮有</hi>
<pb n="KR4h0002_WYG_027-12b"/>
<hi>肉如坻寡君中此為諸候師</hi>軍中多飫饒人馬皆溢肥<hi>杜預左氏傳注曰飫厭也</hi>
<hi>説文曰饒餘也</hi>徒行乗宋還空出有餘資<hi>論語孔子曰以吾從大夫之後不可徒行</hi>
<hi>也</hi>拓地三千里往返速如飛<hi>虞丘夀王驃騎論功曰拓地萬里海内晏然毛詩曰</hi>
<hi>王旅嘽嘽如飛如翰毛萇曰疾如飛也</hi>歌舞入鄴城所願獲無違<hi>漢書曰魏郡有</hi>
<hi>鄴城縣家語孔子曰無聲之樂所願志從之</hi>晝日處大朝日暮薄言歸<hi>毛詩曰薄</hi>
<hi>言旋歸</hi>外參時明政内不廢家私禽獸憚為犧良苗實已<lb/>
揮<hi>左氏傳曰賔孟適郊見雄雞自㫁其尾問之待者曰自憚其為犧也遽歸告王且曰雞其憚為人用人異</hi>
<hi>於是矣良苗榖也國語曰秦伯將饗公子如饗國君之禮使子餘相公子賦黍苗子餘曰重耳之仰君也若黍</hi>
<pb n="KR4h0002_WYG_027-13a"/>
<hi>苗之仰隂兩也若君實庇䕃膏澤之使能成嘉榖薦在宗廟君之力也賈逵曰在宗廟為祭主也揮當為輝崔</hi>
<hi>駰七依曰霈若膏雨之潤良苗</hi>不能效沮溺相隨把鋤犁<hi>論語曰長沮桀溺耦而耕</hi>
孰覽夫子詩信知所言非<hi>孔叢子曰趙簡子使聘夫子將至及河聞鳴犢與竇犨之</hi>
<hi>見殺廻輿而趣為操曰翱翔于衛復我舊居從吾所好其樂只且然夫子欲從所好而隠居仲宣欲厲節而求</hi>
<hi>仕有乖夫子之志故以所言為非也</hi>
涼風厲秋節司典告詳刑<hi>禮記孟秋之月涼風至用始行戮天子乃命將帥選士厲</hi>
<hi>兵以征不義尚書王曰有邦有土告爾詳刑魏志曰建安二十一年粲從征吳作此四篇</hi>我君順時<lb/>
發桓桓東南征<hi>榖梁傳曰葬我君桓公順時應秋以征也禮記曰舉事必順其時東南謂吳也</hi>
<pb n="KR4h0002_WYG_027-13b"/>
<hi>毛詩曰桓柤于征逖彼東南</hi>汎舟葢長川陳卒被隰坰<hi>國語曰秦汎舟于河爾雅</hi>
<hi>曰林外曰坰</hi>征夫懐親戚誰能無戀情拊衿倚舟檣眷眷思<lb/>
鄴城<hi>漢書公孫玃曰累足撫襟捭蒼曰檣帆柱曰檣韓詩曰眷眷懐歸</hi>哀彼東山人喟<lb/>
然感鸛鳴<hi>毛詩曰我徂東山滔滔不歸我來自東零雨其䝉鸛鳴于垤婦歎于室毛萇曰垤螘冢也</hi>
<hi>鄭𤣥曰鸛水鳥也將隂雨而鳴行於隂雨乆苦婦人則歎於室垤徒頡切</hi>日月不安處誰人<lb/>
獲常寧<hi>國語姜氏謂晉公子曰日月不處人誰獲安</hi>昔人從公旦一徂輒三<lb/>
齡<hi>毛萇詩序曰周公東征三年而歸</hi>今我神武師暫往必速平棄余親<lb/>
睦恩輸在竭忠貞<hi>左氏傳欒盈曰陪臣書能輸力於王室又曰荀息曰公家之事知無不為</hi>
<pb n="KR4h0002_WYG_027-14a"/>
<hi>忠也送往事居偶俱無猜貞也</hi>懼無一夫用報我素餐誠<hi>毛詩曰彼君子兮不素餐</hi>
<hi>兮</hi>夙夜自恲性思逝若抽縈<hi>廣雅曰恲忛慨也普庚切</hi>將秉先登羽<lb/>
豈敢聴金聲<hi>東觀漢記曰賈復繫青犢於射大被羽先登所向皆靡仲宣從軍詩曰被羽在先登</hi>
<hi>甘心除國疾秉羽被羽其義同也孫卿子曰聞鼓聲而進聞金聲而退</hi>從軍征遐路討彼<lb/>
東南夷方舟順廣川薄暮未安坻<hi>史記曰春申君曰廣川大水山林谿谷</hi>
白日半西山桑梓有餘暉<hi>古步出夏門行曰行行復行行白日薄西山桑梓二木名</hi>
<hi>也餘暉言將夕也</hi>蟋蟀夾岸鳴孤鳥翩翩飛<hi>毛詩曰七月在野鄭𤣥曰謂蟋蟀也</hi>
征夫心多懐悽愴令吾悲<hi>禮記曰霜露既降君子履之必有悽愴之心</hi>下船<lb/>
<pb n="KR4h0002_WYG_027-14b"/>
登高防草露霑我衣<hi>説文曰防隄也春秋元命苞曰露所以潤草説苑曰孺子不覺露之</hi>
<hi>沾衣</hi>廻身赴牀寢此愁當告誰<hi>楚辭曰居愁期誰告古詩曰愁思當告誰</hi>身服<lb/>
干戈事豈得念所私<hi>孔安國尚書傳曰戈㦸干盾也所私情所親也</hi>即戎有授<lb/>
命兹理不可違<hi>論語子曰善人教民七年亦可以即戎矣又曰見危授命亦可以成人矣</hi>
朝發鄴都橋暮濟白馬津<hi>漢書酈食其曰塞白馬之津</hi>逍遥河隄上<lb/>
左右望我軍<hi>毛詩曰河上乎逍遥</hi>連舫踰萬艘帯甲千萬人<hi>六韜曰武</hi>
<hi>王伐紂出於河吕尚為右將以四十七艘舫踰於河國語曰吳王帶甲三萬人也説文曰舫併舟也又曰艘船</hi>
<hi>總名也</hi>率彼東南路將定一舉勲<hi>毛詩曰率彼曠野戰國䇿張儀謂秦王曰一舉</hi>
<pb n="KR4h0002_WYG_027-15a"/>
<hi>而伯王之名可成也</hi>籌策運帷幄一由我聖君<hi>漢書高祖曰夫運籌䇿於帷幄之中</hi>
<hi>吾不如子房范曄後漢書光武詔曰將軍鄧禹與朕謀謨帷幄之中</hi>恨我無時謀譬諸具<lb/>
官臣<hi>論語季子然問仲由冉求可謂大臣與孔子對曰今由與求也可謂具臣矣</hi>鞠躬中堅<lb/>
内微畫無所陳<hi>論語曰入公門鞠躬如也東觀漢記曰光武賜陳俊絳衣三百領以衣中堅同</hi>
<hi>心之士也</hi>許歴為完士一言猶敗秦<hi>史記曰秦伐韓趙使趙奢救之令軍中曰軍中</hi>
<hi>有以軍事諌者死許歴請以軍事諌趙奢曰内之許歴曰秦人不意趙師至此其來氣盛將軍必厚集其陳以</hi>
<hi>待之不然必敗趙奢曰請授令許歴曰請就鈇鑕之誅趙奢曰有後令邯鄲許歴請復諌曰先據北山上者勝</hi>
<hi>後至者敗趙奢許諾即發萬人赴之秦兵後至爭山不得上趙奢縱兵擊之大敗秦軍完謂令具也言非有竒</hi>
<pb n="KR4h0002_WYG_027-15b"/>
<hi>也論衡曰西門豹董安平誠為完具之人能納韋絃之教也</hi>我有素餐責誠愧伐檀<lb/>
人<hi>毛詩曰坎坎伐檀兮實之河之干兮彼君子兮不素餐兮漢書平當曰吾已負素餐責矣</hi>雖無鈆<lb/>
刀用庶㡬奮薄身<hi>東觀漢記班超曰冀立鈆刀一割之功班孟堅荅賔戯曰溺朽摩鈍鈆刀</hi>
悠悠涉荒路靡靡我心愁<hi>毛詩曰悠悠南行又曰行邁靡靡中心摇摇</hi>四望<lb/>
無煙火但見林與丘<hi>東觀漢記曰北夷作冦千里無煙火</hi>城郭生榛棘蹊<lb/>
徑無所由<hi>高誘淮南子注曰聚木曰榛</hi>雚蒲竟廣澤葭葦夾長流日<lb/>
夕涼風發翩翩漂吾舟寒蟬在樹鳴鸛鵠摩天游<hi>禮記曰孟</hi>
<hi>秋寒蟬鳴古鳥生八九子歌曰黄鵠摩天極高飛</hi>客子多傷悲淚下不可收朝<lb/>
<pb n="KR4h0002_WYG_027-16a"/>
入譙郡界曠然消人憂<hi>魏志曰武皇帝譙人也</hi>雞鳴逹四境黍稷<lb/>
盈原疇<hi>孟子曰齊有地矣鷄鳴犬吠相聞而逹乎四境説文曰疇耕治之田也</hi>館宅充鄽<lb/>
里士女滿莊馗<hi>韓詩曰肅肅兔罝施於中逵爾雅曰六逹謂之莊薛君曰馗九交之道也</hi>自<lb/>
非聖賢國誰能享斯休<hi>孔安國尚書傳曰享當也</hi>詩人羙樂土雖客<lb/>
猶願留<hi>毛詩曰逝將去汝適彼樂土鄭𤣥曰樂土有徳之國也</hi>
　郊廟<lb/>
　　宋郊祀歌二首<hi>四言</hi>
　　　顔延年<lb/>
<pb n="KR4h0002_WYG_027-16b"/>
寅威寳命嚴㳟帝祖<hi>尚書曰周公曰嚴㳟寅畏又曰王無墜天之降寳命帝上帝祖先祖</hi>
<hi>也</hi>炳海表岱系唐胄楚<hi>尚書曰海岱及淮惟徐州東京賦曰系唐統接漢緒漢書曰楚</hi>
<hi>元王交高祖同父少弟也為楚王王彭城沈約宋書曰高祖彭城人楚元王之後也彭城徐州之境</hi>靈監<lb/>
睿文民屬睿武<hi>曹植雜友詩曰靈鍳無私</hi>奄受敷錫宅中拓宇<hi>毛詩曰奄</hi>
<hi>大也尚書曰斂是五福用敷錫厥庻民東京賦曰豈如宅中而圖大范曄後漢書虞詡曰先帝開拓土宇</hi>亘<lb/>
地稱皇罄天作主<hi>燕然山銘曰夐其邈于亘地界曹植𤣥暢賦曰罄天壤而作皇孝經鉤命</hi>
<hi>決曰道機合者稱皇張儼請立太子師傳表曰陛下膺期順乾作主</hi>月竁來賔日際奉土<lb/>
<hi>甘泉賦曰西壓月<graphic n="KR1633" url="https://raw.githubusercontent.com/kanripo/KR-Gaiji/master/images/KR1633.png" mimeType="image/png"/>東震日域服䖍曰音窟兔窟月所生也尚書曰明王慎徳四夷咸賔杜子春周禮注曰今</hi>
<pb n="KR4h0002_WYG_027-17a"/>
<hi>南陽人名穿地為竁曹植𤣥暢賦曰絙日際而來王潘岳為賈謐贈陸機詩曰奉土歸疆</hi>開元首正<lb/>
禮交樂舉<hi>張載元康頌曰開元建號班徳布化禮記曰禮交動乎上樂交應乎下和之至也</hi>六<lb/>
典聨事九官列序<hi>周禮曰以官府六聨合邦治一曰祭祀之聨事又曰大宰之職掌建邦之</hi>
<hi>六典以佐王治邦國一曰治典一曰禮典三曰敎典四曰政典五曰刑典六曰事典漢書劉向上疏曰舜命九</hi>
<hi>官濟濟相讓應劭曰尚書曰禹作司徒棄后稷契司徒皋繇作士師垂共工益朕虞伯夷秩宗䕫典樂龍納言</hi>
<hi>也凡九官也</hi>有牷在滌有絜在爼<hi>周禮曰充人掌繋祭祀之牲禮記曰帝牛必在滌三</hi>
<hi>月鄭𤣥曰滌牢中所搜除處毛詩曰絜爾牛羊或肆或將鄭𤣥曰有肆其骨體於俎者或奉將而進也</hi>薦<lb/>
饗王衷以荅神祐<hi>杜預左氏傳注曰薦獻也衷中心也長楊賦曰受神人之福祐</hi>
<pb n="KR4h0002_WYG_027-17b"/>
維聖饗帝維孝饗親<hi>禮記曰維聖人為能饗帝孝子為能饗親</hi>皇乎備矣有<lb/>
事上春<hi>漢書郊祀歌曰大孝偹矣休徳昭清左氏傳宰孔曰天子有事于郊杜預曰有祭事也周禮上</hi>
<hi>春生種稑之種</hi>禮行宗祀敬逹郊禋<hi>禮記曰禮行祖廟而孝慈服焉孝經曰宗祀文王於</hi>
<hi>明堂又曰郊祀后稷孔安國尚書傳曰精意以享謂之禋</hi>金枝中樹廣樂四陳<hi>漢書曰金</hi>
<hi>枝秀華應劭曰金枝銅鐙百二十枝史記曰趙簡子病寤寐曰我與百神聴於鈞天廣樂矣</hi>陟配在<lb/>
京降徳在民<hi>毛詩曰三后在天陟配在京禮記曰后王命冢宰降徳于兆民</hi>奔精昭夜<lb/>
高燎煬晨<hi>奔精星流也史記曰漢家常以正月上辛祠甘泉昏時夜祠到明而終常有流星經於祠</hi>
<hi>壇東京賦曰颺槱燎之炎煬致高禋於太一</hi>隂明浮爍沈禜深淪<hi>言宋為水徳而主辰</hi>
<pb n="KR4h0002_WYG_027-18a"/>
<hi>故隂明之宿浮爍而揚光沈禜所祭沈淪而沈静也尚書考靈耀曰氣在於冬其紀辰星是謂隂明尚書大傳</hi>
<hi>曰沈四海鄭𤣥曰祭水曰沈鄭司農周禮注曰禜祭名也</hi>告成大報受釐元神<hi>禮記曰升</hi>
<hi>中于天鄭𤣥曰中成也燎柴祭天告以諸候之成功又曰大報天而主日也漢書曰上方受釐坐宣室臣瓚曰</hi>
<hi>釐謂祭祀餘胙也如淳曰釐音僖吕安髑髏賦曰上奏元神下告皇祗服䖍甘泉宫賦注曰釐福也</hi>月御<lb/>
案節星驅扶輪<hi>月御案節並見上文言天神降月御為之案節星驅為之扶輪王濟鐘夫人序</hi>
<hi>徳頌曰濟䝉天假星驅省疾羽獵賦曰齊桓公曾不足使扶輪羽獵賦曰風詡詡其扶輪</hi>遥興逺駕<lb/>
曜曜振振<hi>漢書房中歌曰雷震震電曜曜杜預左氏傳注曰振振盛貌逺駕神駕也</hi>
　樂府上<hi>漢書曰武帝定郊祀之禮而立樂府</hi>
<pb n="KR4h0002_WYG_027-18b"/>
　　樂府二首<hi>五言</hi>
　　　　古辭<hi>言古詩不知作者姓名他皆類此</hi>
　　　飲馬長城窟行<hi>酈善長水經曰余至長城其下往往有泉窟可飲馬古詩飲馬</hi>
　　　　<hi>長城窟行信不虚也然長城䝉恬所築也言征戍之客至於長城而飲其馬婦思之故為</hi>
　　　　<hi>長城窟行音義曰行曲也</hi>
青青河邊草綿綿思逺道<hi>言良人行役以春為期期至不來所以增思王逸楚辭注</hi>
<hi>曰綿綿細微之思也</hi>逺道不可思夙昔夢見之<hi>廣雅曰昔夜也</hi>夢見在我<lb/>
傍忽覺在他鄉他鄉各異縣展轉不可見<hi>字書曰輾亦展字也説文</hi>
<pb n="KR4h0002_WYG_027-19a"/>
<hi>曰展轉也鄭𤣥毛詩箋曰轉移也</hi>枯桑知天風海水知天寒<hi>枯桑無枝尚知天風</hi>
<hi>海水廣大尚知天寒君子行役豈不離風寒之患乎</hi>入門各自媚誰肯相為言<hi>但人</hi>
<hi>入門咸各自媚誰肯為言乎皆不能為言也</hi>客從逺方來遺我雙鯉魚呼兒<lb/>
烹鯉魚中有尺素書<hi>鄭𤣥禮記注曰素生帛也</hi>長跪讀素書書中竟<lb/>
如何<hi>説文曰跪拜也</hi>上有加餐食下有長相憶<lb/>
　　　傷歌行<lb/>
昭昭素月明暉光燭我牀憂人不能寐耿耿夜何長<hi>毛詩</hi>
<hi>曰耿耿不寐如有隠憂</hi>微風吹閨闥羅帷自飄颺<hi>毛萇詩傳曰闥内門也</hi>攬<lb/>
<pb n="KR4h0002_WYG_027-19b"/>
衣曳長帯屣履下高堂<hi>長門賦曰屣履起而彷徨</hi>東西安所之徘徊<lb/>
以彷徨春鳥翻南飛翩翩獨翺翔悲聲命儔匹哀鳴傷<lb/>
我膓感物懐所思泣涕忽霑裳佇立吐高吟舒憤訴穹<lb/>
蒼<hi>毛詩曰佇立以泣谷永與王譚書曰抑於家不得舒憤毛詩曰靡有旅力以念穹蒼李廵爾雅注曰仰視</hi>
<hi>天形穹隆而高其色蒼蒼故曰穹蒼爾雅曰穹蒼蒼天也</hi>
　　　長歌行<hi>崔豹古今注曰長歌言夀命長短定分不妄求也此上一篇似傷年命而下一</hi>
　　　　<hi>首直敘怨情古詩曰長歌正激烈魏武帝燕歌行曰短歌微吟不能長傳𤣥豔歌行曰咄</hi>
　　　　<hi>來長歌續短歌然行聲有長短非言夀命也</hi>
<pb n="KR4h0002_WYG_027-20a"/>
青青園中葵朝露待日晞<hi>毛詩曰湛湛露斯匪陽不晞毛萇曰晞乾也</hi>陽春<lb/>
布徳澤萬物生光暉<hi>楚辭曰恐死不見乎陽春淮南子曰光暉萬物</hi>常恐秋節<lb/>
至焜黄華葉衰<hi>焜黄色衰貌也胡夲切</hi>百川東到海何時復西歸<lb/>
<hi>尚書大傳曰百川赴東海</hi>少壯不努力老大乃傷悲<lb/>
　　怨歌行一首<hi>五言歌録曰怨歌行古辭然言古者有此曲而班媫妤擬之漢成帝初即</hi>
　　　<hi>位媫妤選入後宫始為少使俄而大幸為媫妤居增成舍後趙飛燕寵盛媫妤失寵希復進見</hi>
　　　<hi>成帝崩媫妤充園陵薨</hi>
　　　班媫妤<lb/>
<pb n="KR4h0002_WYG_027-20b"/>
新裂齊紈素皎絜如霜雪<hi>漢書曰罷齊三服官李斐曰紈素為冬服范子曰紈素出</hi>
<hi>齊荀悦曰齊國獻紈素絹天子為三官服也</hi>裁為合歡扇團團似明月<hi>古詩曰文</hi>
<hi>綵雙鴛鴦裁為合歡被</hi>出入君懐袖動摇微風發<hi>蒼頡篇曰懐抱也比謂䝉恩幸</hi>
<hi>之時也</hi>常恐秋節至涼風奪炎熱<hi>古長歌行曰常恐秋節至焜黄華葉衰炎熱氣</hi>
<hi>也</hi>棄捐篋笥中恩情中道絶<lb/>
　樂府二首<lb/>
　　短歌行<lb/>
　　　魏武帝<hi>魏志曰太祖武皇帝沛國譙人姓曹氏諱操字孟徳少機警有權數而任俠舉</hi>
<pb n="KR4h0002_WYG_027-21a"/>
　　　　<hi>孝亷為郎遷南頓令後封魏王文帝追諡曰武皇帝</hi>
對酒當歌人生幾何<hi>左氏傳曰俟河之清人夀㡬何</hi>譬如朝露去日苦<lb/>
多<hi>漢書李陵謂蘇武曰人生如朝露</hi>慨當以慷憂思難忘何以觧憂唯<lb/>
有杜康<hi>毛詩曰微我無酒以邀以遊愽物志曰杜康作酒王著與杜康絶交書曰東字仲寧或云黄帝</hi>
<hi>時宰人號酒泉太守漢書東方朔曰臣聞消憂者莫非酒也</hi>青青子衿悠悠我心但<lb/>
為君故沈吟至今<hi>古詩曰馳車整中帯沈吟聊躑躅</hi>呦呦鹿鳴食野之<lb/>
苹我有嘉賔鼔瑟吹笙<hi>毛詩小雅文也苹蓱也鹿得蓱草呦呦然而鳴相呼而食以興</hi>
<hi>喜樂賔客相招以盛禮也鄭𤣥云苹藾蕭也</hi>明明如月何時可掇憂從中來<lb/>
<pb n="KR4h0002_WYG_027-21b"/>
不可斷絶<hi>言月之不可掇由憂之不可絶也説文曰掇拾取也猪劣切</hi>越陌度阡枉<lb/>
用相存<hi>應劭風俗通曰里語云越陌度阡更為客主長門賦曰孔雀集而相存</hi>契濶談讌<lb/>
心念舊恩<hi>毛詩曰死生契濶漢書曰張賀思念舊恩</hi>月明星希烏鵲南飛繞<lb/>
樹三帀何枝可依<hi>月明已上四句喻客子無所依託也</hi>山不厭高海不厭<lb/>
深<hi>管子曰海不辭水故能成其大山不辭土故能成其高明王不厭人故能成其衆</hi>周公吐哺<lb/>
天下歸心<hi>韓詩外傳曰周公踐天子之位七年成王封伯禽於魯周公誡之曰無以魯國驕士吾文</hi>
<hi>王之子武王之弟也成王叔父也又相天下吾於天下亦不輕矣然一沐三握髪一飯三吐哺猶恐失天下之</hi>
<hi>士也論語素王受命䜟曰河授圖天下歸心</hi>
<pb n="KR4h0002_WYG_027-22a"/>
　　　苦寒行<hi>五言行歌録曰苦寒  古辭</hi>
北上太行山艱哉何巍巍羊腸阪詰屈車輪為之摧<hi>吕氏</hi>
<hi>春秋曰天地之間上有九山何謂九山曰太行羊腸高誘曰太行山在河内野王縣北也羊腸其山盤紆如羊</hi>
<hi>腸在太源晉陽北高誘注淮南子曰羊腸阪是太行孟門之限然則阪在太行山在晉陽也</hi>樹木何<lb/>
蕭瑟北風聲正悲熊羆對我蹲虎豹夾路啼谿谷少人<lb/>
民雪落何霏霏<hi>毛詩曰雨雪霏霏</hi>延頸長歎息逺行多所懐<hi>吕氏</hi>
<hi>春秋曰天下莫不延頸舉踵也</hi>我心何怫鬱思欲一東歸<hi>楚辭曰怫鬱兮不陳東歸</hi>
<hi>言望舊鄉也</hi>水深橋梁絶中道正徘徊迷惑失故路薄暮無<lb/>
<pb n="KR4h0002_WYG_027-22b"/>
宿栖<hi>掦雄琴情英曰當道獨居暮無所宿</hi>行行日已逺人馬同時飢檐囊<lb/>
行取薪斧氷持作糜<hi>莊子曰檐囊而趨</hi>悲彼東山詩悠悠使我<lb/>
哀<hi>毛詩曰我徂東山㴞㴞不歸</hi>
　樂府二首<lb/>
　　善哉行<hi>四言善歌録曰善哉行古詞也古出夏門行曰  哉殊復善絃歌樂我情然善哉歎</hi>
　　　<hi>羙之辭也</hi>
　　　魏文帝<lb/>
上山采薇薄暮苦饑<hi>毛詩曰陟彼南山言采其薇楚辭曰薄暮雷電歸何憂古豔歌曰居</hi>
<pb n="KR4h0002_WYG_027-23a"/>
<hi>貧衣單薄腸中常苦飢</hi>谿谷多風霜露沾衣<hi>説苑曰孺之不覺露之沾衣</hi>野雉<lb/>
羣雊猴猨相追<hi>毛詩曰雉之朝雊</hi>還望故鄉鬱何壘壘<hi>廣雅曰壘重也</hi>
高山有崖林木有枝憂來無方人莫之知<hi>言高山之有崖林木之有</hi>
<hi>枝愚智同知之今憂來乃無定方而人皆莫能知之説苑曰莊辛謂襄成君曰肯越人之歌曰山有木兮木有</hi>
<hi>枝心悦君兮君不知</hi>人生如寄多憂何為<hi>尸子曰老萊子曰人生天地之間寄也寄者固</hi>
<hi>也楚辭曰傷楚國之多憂</hi>今我不樂歲月如馳<hi>毛詩曰今我不樂日月其除</hi>湯湯<lb/>
川流中有行舟隨波廻轉有似客遊䇿我良馬被我輕<lb/>
裘<hi>毛詩曰良馬四之論語子曰赤之適齊也乗肥馬衣輕裘</hi>載馳載驅聊以忘憂<hi>毛詩</hi>
<pb n="KR4h0002_WYG_027-23b"/>
<hi>曰載馳載驅歸唁衛候楚辭曰聊媮娛以忘憂又曰駕言出游以寫我憂</hi>
　　燕歌行<hi>七言言歌録曰燕地名猶楚苑之類此不  古辭起自此也它皆類此</hi>
　　　魏文帝<lb/>
秋風蕭瑟天氣涼草木摇落露為霜<hi>楚辭曰悲哉秋之為氣也蕭瑟兮草</hi>
<hi>木摇落而變衰毛詩曰兼葭蒼蒼白露為霜</hi>羣燕辭歸雁南翔念君客遊思<lb/>
斷腸<hi>禮記曰仲秋之月鴻雁來𤣥鳥歸鄭文曰𤣥鳥燕也楚辭曰燕翩翩其辭歸又曰雁雍雍而南遊</hi>
慊慊思歸戀故鄉何為淹留寄它方<hi>鄭𤣥禮記注曰慊恨不滿之貌也口</hi>
<hi>簟切</hi>賤妾煢煢守空房<hi>煢單也</hi>憂來思君不敢忘不覺淚下<lb/>
<pb n="KR4h0002_WYG_027-24a"/>
霑衣裳<hi>毛詩曰淚下霑衣裳</hi>援琴鳴絃發清商短歌微吟不能長<lb/>
<hi>宋玉風賦曰臣援琴而鼓之宋玉笛賦曰吟清商追流徴</hi>明月皎皎照我牀星漢西<lb/>
流夜未央<hi>古詩曰明月何皎皎照我羅牀帷毛詩曰夜如何其夜未央</hi>牽牛織女遥<lb/>
相望爾獨何辜恨河梁<hi>史記曰牽牛為犧牲其比織女天女孫也曹植九詠注曰牽牛</hi>
<hi>為夫織女為婦織女牽牛之星各處一旁七月七日得一會同矣</hi>
　樂府詩四首<hi>五言</hi>
　　箜篌引<hi>漢書曰塞南越禱祠太一后土作坎候坎聲也應劭曰使樂人候調作之取其坎坎</hi>
　　　<hi>應節也因以其姓號名曰坎候蘇林曰作箜篌</hi>
<pb n="KR4h0002_WYG_027-24b"/>
　　　曹子建<lb/>
置酒高殿上親友從我遊<hi>漢書曰過沛置酒沛宫又曰賢大夫有肯從我遊者吾能</hi>
<hi>尊顯也</hi>中厨辦豐膳烹羊宰肥牛<hi>鄭𤣥周禮注曰膳之言善今時美物曰珍聲類</hi>
<hi>曰宰治也</hi>秦筝何慷慨齊瑟和且柔<hi>楚辭曰使秦筝而彈徴史記蘇秦説齊王曰臨</hi>
<hi>淄其民無不鼔瑟也</hi>陽阿奏竒舞京洛出名謳<hi>漢書曰孝成趙皇后及壯屬陽阿主</hi>
<hi>家學歌舞</hi>樂飲過三爵緩帯傾庶羞<hi>禮記曰君子之飲酒也一爵而色灑如二爵而</hi>
<hi>言言斯三爵而油油以退儀禮曰上大夫庶羞二十品</hi>王稱千金夀賔奉萬年酬<lb/>
<hi>史記曰平原君㠯千金為魯仲連夀毛詩曰君子萬年永錫祚𦙍</hi>久要不可忘薄終義<lb/>
<pb n="KR4h0002_WYG_027-25a"/>
所尤<hi>論語曰乆要不忘平生之言亦可㠯為成人矣列子曰或厚之於始或薄之於終</hi>謙謙君<lb/>
子徳磬折欲何求<hi>周易曰謙謙君子卑㠯自牧尚書大傳曰諸候卒受命周公莫不磬折</hi>
驚風飄白日光景馳西流盛時不可再百年忽我遒生<lb/>
在華屋處零落歸山丘<hi>舞賦曰耀華屋而熺洞房古董逃行曰年命冉冉我道零落不</hi>
<hi>歸山丘毛萇詩傳曰遒終也</hi>先民誰不死知命亦何憂<hi>左氏傳曰子産曰人誰不</hi>
<hi>死周易曰樂天知命故不憂</hi>
　　　羙女篇<hi>歌録曰羙女篇齊瑟行也</hi>
羙女妖且閑采桑岐路間<hi>説文曰閑雅也上林賦曰妖治閑都又曰閑幽閑也</hi>柔<lb/>
<pb n="KR4h0002_WYG_027-25b"/>
條紛冉冉落葉何翩翩攘袖見素手皓腕約金鐶<hi>攘袖巻袂</hi>
<hi>也鐶釧也</hi>頭上金爵釵腰佩翠琅玕<hi>釋名曰爵釵釵頭上施爵尚書曰厥貢惟球琳</hi>
<hi>琅玕</hi>明珠交玉體珊瑚間木難<hi>南方草物狀曰珊瑚出大秦國有洲在漲海中廣雅</hi>
<hi>曰珊瑚珠也南越志曰木難金翅鳥沬所成碧色珠也大秦國珍之</hi>羅衣何飄颻輕裾随<lb/>
風還顧眄遺光彩長嘯氣若蘭<hi>神女賦曰吐芬芳其若蘭</hi>行徒用息<lb/>
駕休者以忘餐<hi>慎子曰毛廧西施衣㠯𤣥錫則行者止杜篤禊祝曰懐秀女使不餐</hi>借問<lb/>
女安居乃在城南端<hi>爾雅曰安止也薛綜西京賦注曰安猶焉也南端城之正南門也</hi>
青樓臨大路高門結重闗<hi>漢書牧叔上書曰遊曲臺臨大路列子曰虞氏梁之富人</hi>
<pb n="KR4h0002_WYG_027-26a"/>
<hi>高樓臨大路</hi>容華耀朝日誰不希令顔<hi>神女賦曰耀乎若白日初出照屋梁韓詩</hi>
<hi>曰東方之日兮彼姝者子在我室兮薛君曰詩人言所説者顔色盛也言羙如東方之日出也</hi>媒氏何<lb/>
所營玉帛不時安<hi>周禮有媒氏之職爾雅曰安定也</hi>佳人慕高義求賢<lb/>
良獨難<hi>楚辭曰聞佳人兮召予</hi>衆人何嗷嗷安知彼所觀盛年處<lb/>
房室中夜起長歎<hi>蘇武荅李陵詩曰低頭還自憐盛年行已哀蔡雍霖雨賦曰中宵夜而歎</hi>
<hi>息</hi>
　　　白馬篇<hi>歌録曰白馬篇齊瑟行也</hi>
白馬餙金羈連翩西北馳<hi>古羅敷行曰青絲繫馬尾黄金絡馬頭説文曰羈絡頭也</hi>
<pb n="KR4h0002_WYG_027-26b"/>
借問誰家子幽并遊俠兒<hi>幽并二州名班固漢書贊曰布衣遊俠劇孟之徒也</hi>少<lb/>
小去鄉邑揚聲沙漠垂<hi>幽通賦曰雄朔野以揚聲説文曰漠北方流沙也</hi>宿昔<lb/>
秉良弓楛矢何參差<hi>墨子曰良弓難張然可以及高入深家語孔子曰肅慎氏貢楛矢</hi>
控弦破左的右發摧月支<hi>班固漢書李廣述曰控兹貫石威動比鄰毛詩曰發彼有</hi>
<hi>的的射質也邯鄲淳藝經曰馬射左邊為月支三枝馬啼一枝</hi>仰手接飛猱俯身散馬<lb/>
蹄<hi>凡物飛迎前射之曰接猱猨屬也</hi>狡㨗過猴猿勇剽若豹螭<hi>螭猛獸也已見</hi>
<hi>西都賦方言曰剽輕也</hi>邊城多警急胡虜數遷移<hi>長楊賦曰永無邊城之災</hi>羽<lb/>
檄從北來厲馬登高隄長驅蹈匈奴左顧陵鮮卑<hi>漢書曰匈</hi>
<pb n="KR4h0002_WYG_027-27a"/>
<hi>奴其先夏后氏之苗裔也又曰燕北有東胡山戎或云鮮卑蒼頡篇曰凌侵也</hi>棄身鋒刃端性<lb/>
命安可懐父母且不顧何言子與妻<hi>鄭𤣥毛詩箋曰顧念也</hi>名編<lb/>
壯士籍不得中顧私捐軀赴國難視死忽如歸<hi>吕氏春秋管子</hi>
<hi>云平原廣城車不結軌士不旋踵鼓之三軍之士視死若歸臣不若王子城也</hi>
　　　名都篇<hi>歌録曰名都篇齊瑟行也</hi>
名都多妖女京洛出少年<hi>王逸荔枝賦曰宛洛少年</hi>寳劍直千金被<lb/>
服光且鮮<hi>史記曰陸賈寳劍直千金論衡曰世稱利劍有千金之價</hi>鬭鷄東郊道走<lb/>
馬長楸間<hi>漢書宋𢎞少時好鬭鷄走馬</hi>馳騁未能半雙兔過我前攬<lb/>
<pb n="KR4h0002_WYG_027-27b"/>
弓㨗鳴鏑長驅上南山<hi>儀禮曰司射搢三挾一鄭𤣥曰搢㨗也楚甲切漢書曰匈奴冐</hi>
<hi>頓乃作為鳴鏑習勒其騎射音義曰鏑箭也如今鳴箭也</hi>左挽因右發一縱兩禽連<lb/>
<hi>鄭𤣥周禮注曰凡鳥獸未孕曰禽也毛萇詩傳曰發矢曰縱兩禽雙兔也</hi>餘巧未及展仰手<lb/>
接飛鳶<hi>毛詩曰鳶飛戾天鄭𤣥曰鴟之屬也</hi>觀者咸稱善衆工歸我妍<hi>舞賦</hi>
<hi>曰觀者稱麗</hi>我歸宴平樂羙酒斗十千<hi>平樂觀名</hi>膾鯉臇胎鰕寒<lb/>
鼈炙熊蹯<hi>毛詩曰炮鼈膾鯉蒼頡觧詰曰臇少汁<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>也子兖切鹽鐡論曰煎魚切肝羊淹雞寒劉熈</hi>
<hi>釋名曰韓羊韓雞本出韓國所為寒與韓古字通也左氏傳曰宰夫臑熊踏不熟</hi>鳴儔嘯匹侣<lb/>
列坐竟長筵連翩擊鞠壤巧㨗惟萬端<hi>漢書曰霍去病在塞外尚穿域</hi>
<pb n="KR4h0002_WYG_027-28a"/>
<hi>踧鞠也如淳曰域鞠室也郭璞三蒼觧詁曰鞠毛九可蹋戲鞠巨六切史記曰魏公子賔客辯士説王萬端</hi>
白日西南馳光景不可攀雲散還城邑清晨復來還<hi>舞賦</hi>
<hi>曰駱驛而歸雲散城邑</hi>
　　王明君辭一首<hi>五言并序</hi>
　　　石季倫<hi>臧榮緒晉書云石崇字季倫渤海人也早有智慧稍遷至衛尉初崇與賈謐善</hi>
　　　　<hi>謐既誅趙王倫專任孫秀崇有妓曰緑珠秀使人求之崇不許秀勸倫殺崇遂遇害</hi>
王明君者本是王昭君以觸文帝諱改之<hi>琴操曰王昭君者齊國王</hi>
<hi>襄女也年十七獻元帝臧榮緒晉書曰文帝諱昭</hi>匈奴盛請㛰於漢元帝以後<lb/>
<pb n="KR4h0002_WYG_027-28b"/>
宫良家子昭君配焉<hi>瑟操曰單于遣使請一女子帝以昭君賜單于漢書曰昭君良家女</hi>
<hi>也</hi>昔公主嫁烏孫令琵琶馬上作樂以慰其道路之思<lb/>
<hi>漢書曰烏孫使使獻馬願得尚公主乃遣江都王建女為公主以妻烏孫焉</hi>其送明君亦必<lb/>
爾也其造新之曲多哀怨之聲故敘之於紙云爾我本<lb/>
漢家子將適單于庭<hi>漢書曰匈奴歲正月諸長小㑹單于庭祠</hi>辭訣未及終<lb/>
前驅已抗旌<hi>曹子建應詔曰前驅舉燧後乗抗旌</hi>僕御涕流離轅馬悲且<lb/>
鳴<hi>魏文帝柳賦曰左右僕御已多亡長門賦曰涕流離而縱横李陵詩曰轅馬顧悲鳴</hi>哀鬱傷五<lb/>
内泣淚濕珠纓<hi>李陵詩曰行行且自割無令五内傷沾纓已見郭璞遊仙詩</hi>行行日<lb/>
<pb n="KR4h0002_WYG_027-29a"/>
已逺遂造匈奴城<hi>魏文帝善哉行曰行行日已逺人馬同時飢</hi>延我於穹廬<lb/>
加我閼氏名<hi>漢書曰烏孫公主作歌曰吾家嫁我兮天一方逺託異國兮烏孫王穹廬為室兮㫋</hi>
<hi>為墻音義曰㫋帳也蘇林曰閼氏音焉支如漢皇后</hi>殊類非所安雖貴非所榮<hi>殊類</hi>
<hi>異類也李陵荅蘇武書曰但見異類</hi>父子見陵辱對之慙且驚<hi>漢書曰呼韓邪死子</hi>
<hi>雕陶莫皋立為復系若韙单于復妻王昭君生二女也</hi>殺身良不易黙黙以苟生<lb/>
<hi>曹子建三良詩曰殺身誠獨難賈誼弔屈原曰吁嗟黙言墨子曰哀公迎孔子席不端不坐割不正不食子路</hi>
<hi>曰何與陳蔡異孔子曰曩與汝為苟生今與汝為苟義也</hi>苟生亦何聊積思常憤盈<lb/>
<hi>楚辭曰蓄怨乎積思王逸曰結恨在心慮憤鬱蔡琰詩曰心吐思兮胷憤盈</hi>願假飛鴻翼乗<lb/>
<pb n="KR4h0002_WYG_027-29b"/>
之以遐征<hi>魏文帝喜霽賦曰思寄身於鴻鸞舉六翩而輕飛高誘吕氏春秋曰征飛也</hi>飛鴻<lb/>
不我顧佇立以屏營<hi>毛詩曰佇立以泣國語申胥曰昔楚靈王獨行屏營</hi>昔為匣<lb/>
中玉今為糞土英朝華不足歡甘與秋草并<hi>古詩曰傷彼蕙蘭花</hi>
<hi>含英揚光輝過時而不采將隨秋草萎説文曰木槿朝華暮落也</hi>傳語後世人逺嫁難<lb/>
為情<hi>漢書張禹曰有愛女逺嫁為張掖大守蕭咸妻</hi>
　　君子行<lb/>
　　　古詞<hi>李善本古詞止三首無此一篇五臣本有今附于後</hi>
君子防未然不處嫌疑間瓜田不納履李下不正冠嫂<lb/>
<pb n="KR4h0002_WYG_027-30a"/>
叔不親授長㓜不比肩勞謙得其柄和光甚獨難周公<lb/>
下白屋吐哺不及餐一沐三握髪後世稱聖賢<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0002_WYG_027-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文選巻二十七<lb/>
</p>
<p>
</p>
  </div>
</body>
</text>
</TEI>
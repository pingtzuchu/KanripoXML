<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文選巻四十七</head>
    <p>
<pb n="KR4h0002_WYG_047-1a"/>
欽定四庫全書<lb/>
　文選巻四十七　　　　　　梁　蕭統　編<lb/>
　　　　　　　　　　　　　唐　李善　註<lb/>
　頌<lb/>
　　聖主得賢臣頌<hi>善曰漢書曰王襄旣為益州刺史王褒作中和樂職宣布詩襄因奏</hi>
　　　<hi>言褒有軼才上乃徴褒既至詔為聖主得賢臣頌</hi>
　　　王子淵<lb/>
夫荷旃被毳者難與道純綿之䴡密<hi>應劭曰不知純綿之䴡密也瓚以為</hi>
<pb n="KR4h0002_WYG_047-1b"/>
<hi>純絲</hi>羹藜唅糗者不足與論太牢之滋味<hi>服䖍曰唅音含糗乾食也</hi>今<lb/>
臣僻在西蜀生於窮巷之中長於蓬茨之下<hi>戰國䇿張儀曰蜀西</hi>
<hi>僻之國而戎翟之長也風賦曰起於窮巷之間列子曰北宫子庇其蓬室若廣厦之䕃廣雅曰茨覆也</hi>無<lb/>
有游觀廣覽之知顧有至愚極陋之累不足以塞厚望<lb/>
應明㫖雖然敢不略陳愚心而抒情素<hi>戰國䇿蔡澤說應侯曰公孫鞅</hi>
<hi>事孝公竭智謀示情素</hi>記曰恭惟春秋法五始之要在乎審己正<lb/>
統而已<hi>服䖍曰恭敬也胡廣曰五始一曰元二曰春三曰王四曰正月五曰公即位</hi>夫賢者<lb/>
國家之器用也所任賢則趨舍省而功施暜器用利則<lb/>
<pb n="KR4h0002_WYG_047-2a"/>
用力少而就效衆故工人之用鈍器也勞筋苦骨終日<lb/>
矻矻<hi>如淳曰矻矻健作貎苦骨切</hi>及至巧冶鑄干將之璞清水淬其<lb/>
鋒越砥歛其鍔<hi>應劭曰傳曰得十寳劒不如一歐冶歐冶即巧冶也越絶書曰楚王召風胡子</hi>
<hi>而問之曰寡人聞呉有干將越有歐冶願謂此二人為鐡劒吳越春秋曰于將者吴人造劒二枚一曰干將二</hi>
<hi>曰莫邪郭璞三蒼解詁曰焠作刀鑒也焠子妹切鑒工練切說文云鍔劒刃也晉灼曰砥石出南昌故曰越砥</hi>
水斷蛟龍陸剸犀革<hi>胡非子曰負長劒赴榛薄析兕豹赴深淵㫁蛟龍字林曰剸截也漢</hi>
<hi>書音義曰剸章兖切</hi>忽若篲汜畫塗<hi>如淳曰若以篲掃於汜灑之處也篲音遂塗路也</hi>如<lb/>
此則使離婁督繩公輸削墨雖崇臺五層延袤百丈而<lb/>
<pb n="KR4h0002_WYG_047-2b"/>
不溷者工用相得也<hi>孟子曰離婁之明趙岐曰古之明目者也黄帝時人鄭𤣥禮記注曰</hi>
<hi>公輸若匠師也般若之族多伎巧者也史記曰䝉恬築長城延袤萬餘里王逸楚辭注曰溷亂也胡困切</hi>庸<lb/>
人之御駑馬亦傷吻弊筴而不進於行胷喘膚汗人極<lb/>
馬倦及至駕齧膝驂乗旦<hi>應劭曰馬怒有餘氣常齧膝而行也張晏曰齧膝乗旦皆</hi>
<hi>良馬名也駕則旦至故以為名</hi>王良執靶韓哀附輿<hi>張晏曰王良郵無䘏也世本云韓哀</hi>
<hi>侯作御也時已有御此復言之加其精巧也音義或曰靶音霸謂轡也</hi>縱騁馳騖忽如影<lb/>
靡過都越國蹶如<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>塊追奔電逐遺風<hi>遺風風之疾者也</hi>周流<lb/>
八極萬里一息何其遼哉人馬相得也故服絺綌之凉<lb/>
<pb n="KR4h0002_WYG_047-3a"/>
者不苦盛暑之鬱燠<hi>論語曰當暑紾絺綌孔安國曰絺綌葛也</hi>襲狐貉之煖<lb/>
者不憂至寒之凄愴<hi>論語曰狐貉之厚以居</hi>何則有其具者易其<lb/>
備賢人君子亦聖王之所以易海内也是以嘔喻受之<lb/>
<hi>應劭曰嘔喻和悅貌嘔一侯切</hi>開寛裕之路以延天下之英俊也夫竭<lb/>
智附賢者必建仁䇿索人求士者必樹伯迹昔周公躬<lb/>
吐握之勞故有圄空之隆<hi>韓詩外傳曰成王封伯禽於魯周公誡之曰無以魯國驕</hi>
<hi>士吾一沐三握髪一飯三吐哺猶恐失天下之士也文子曰法寛刑緩囹圄空虚</hi>齊桓設庭燎<lb/>
之禮故有匡合之功<hi>韓詩外傳曰齊桓公設庭燎為士之欲造見者期年而士不至於是</hi>
<pb n="KR4h0002_WYG_047-3b"/>
<hi>東野人有以九九見者桓公使戲之曰九九足以見乎鄙人曰臣不以九九足以見也臣聞君設庭□以待士</hi>
<hi>期年而士不至夫士之所以不至者君天下之賢君也四方之士皆自以為不及君故不至也夫九九薄能而</hi>
<hi>君猶禮之况賢於九九者乎桓公曰善乃禮之期月四方之士相還而竝至矣論語子曰管仲相桓公一匡天</hi>
<hi>下民到於今受其賜又子曰桓公九合諸侯不以兵車管仲之力也</hi>由此觀之君人者勤<lb/>
於求賢而逸於得人人臣亦然<hi>吕氏春秋曰賢主勞於求賢而逸於治事</hi>昔<lb/>
賢者之未遭遇也圖事揆䇿則君不用其謀陳見悃誠<lb/>
則上不然其信<hi>郭璞三蒼觧詁曰悃誠信也苦本切</hi>進仕不得施效斥逐<lb/>
又非其愆是故伊尹勤於鼎爼太公困於鼓刀<hi>魯連子曰伊尹</hi>
<pb n="KR4h0002_WYG_047-4a"/>
<hi>負鼎佩刀以干湯得意故尊宰舍尉繚子曰太公屠牛朝歌文子曰伊尹負鼎而干湯吕望鼓刀而入周</hi>百<lb/>
里自鬻寗戚飯牛離此患也<hi>孟子曰萬章問曰或曰百里奚自鬻於秦要秦穆公</hi>
<hi>信乎孟子曰不然好事者為之也寗戚飯牛已見鄒陽上書</hi>及其遇明君遭聖主也<lb/>
運籌合上意諫諍則見聽進退得闗其忠任職得行其<lb/>
術去卑辱奥渫而升本朝離蔬釋蹻而享膏粱<hi>張晏曰奥幽也</hi>
<hi>渫狎也辱汙也如淳曰奥音郁應劭曰離此蔬食釋此木蹻瓉按屩以䋲為屨也國語欒伯請公族大夫晉悼</hi>
<hi>公曰夫膏粱之性難正也賈逵曰膏肉之肥粱食之精者言其食肥美者率驕放其性難正者也</hi>剖符錫<lb/>
壤而光祖考傳之子孫以資說士故世必有聖智之君<lb/>
<pb n="KR4h0002_WYG_047-4b"/>
而後有賢明之臣虎嘯而谷風冽龍興而致雲氣<hi>周易曰雲</hi>
<hi>從龍風從虎管輅别傳曰龍者陽精以潛於隂幽靈上通和氣感神二物相扶故能興雲虎者隂精而居於陽</hi>
<hi>依木長嘯動於巽林二數相感故能運風</hi>蟋蟀俟秋吟蜉蝣出以隂<hi>易通卦驗曰立</hi>
<hi>秋蜻蛚鳴蔡邕月令章句曰蟋蟀蟲名世謂之蜻蛚也毛詩傳曰蜉蝣渠略也又蟲魚疏曰渠略甲下有翅能</hi>
<hi>飛夏月隂時出地中</hi>易曰飛龍在天利見大人<hi>乾卦之辭也龍以喻大人言龍飛在</hi>
<hi>天喻聖人之德顯故天下萬物而利見之王肅曰大人在位之日也</hi>詩曰思皇多士生此<lb/>
王國<hi>毛詩大雅文也毛萇曰皇天也鄭𤣥曰思願也願天多生賢人於邦</hi>故世平主聖俊<lb/>
乂將自至若堯舜禹湯文武之君獲稷契臯陶伊尹吕<lb/>
<pb n="KR4h0002_WYG_047-5a"/>
望之臣明明在朝穆穆布列<hi>尚書曰厥后惟明明又曰則以穆穆在乃位</hi>聚<lb/>
精㑹神相得益章雖伯牙操<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>鐘逢門子彎烏號猶未<lb/>
足以喻其意也<hi>晉灼曰<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>音迭遞之遞二十四鐘各有節奏聲之不常故曰遞鐘瓉以為楚辭</hi>
<hi>曰奏伯牙之號鐘馬融長笛賦曰號鐘髙調號鐘琴名也謂伯牙以善鼓琴不説能擊鐘也且漢書多借假或</hi>
<hi>以<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>為號不得便以迭遞判其音也孫卿子曰羿蠭門善服射者也吳越春秋陳音曰黄帝作弓後有楚狐父</hi>
<hi>以其道傳羿羿傳逢䝉漢書曰黄帝鼎成龍迎黄帝黄帝上騎小臣持龍髯㧞墮墮黄帝之弓百姓仰望黄帝</hi>
<hi>龍髯號故名其弓曰烏號</hi>故聖王必待賢臣而𢎞功業俊士亦俟明<lb/>
主以顯其徳上下俱欲懽然交欣千載一㑹論説無疑<lb/>
<pb n="KR4h0002_WYG_047-5b"/>
翼乎如鴻毛遇順風沛乎若巨魚縱大壑<hi>春秋保乾圖曰神明之應</hi>
<hi>疾於倍風吹鴻毛</hi>其得意如此則胡禁不止曷令不行化溢四<lb/>
表横被無窮遐夷貢獻萬祥必臻是以聖主不徧窺望<lb/>
而視已明不殫傾耳而聼己聰恩從祥風翺徳與和氣<lb/>
游太平之責塞優游之望得<hi>為君之道冀太平而優游今已太平自責塞也今已</hi>
<hi>優游是望得也史記泄公曰今王已出吾責塞尚書大傳曰周公作樂優游三年</hi>遵游自然之<lb/>
勢恬淡無為之塲<hi>莊子曰夫恬淡寂寞虚無無為此天地之平而道徳之至</hi>休徴自<lb/>
至壽考無疆雍容垂拱永永萬年<hi>尚書曰垂拱而天下治</hi>何必偃<lb/>
<pb n="KR4h0002_WYG_047-6a"/>
仰詘信若彭祖喣嘘呼吸如喬松眇然絶俗離世哉<hi>莊子</hi>
<hi>曰吹嘘呼吸止故納新熊經□伸為壽而已矣彭祖壽考者之所好也列仙傳曰王子喬好吹笙道人浮丘公</hi>
<hi>接以上嵩山又曰赤松子者神農時雨師也至崑崙山上常止西王母石室中</hi>詩曰濟濟多士<lb/>
文王以寧葢信乎其以寧也<lb/>
　　趙充國頌<hi>漢書曰成帝時西羌嘗有警上思將帥之臣追美充國乃召黄門郎揚雄即充</hi>
　　　<hi>國圗畫而頌之</hi>
　　　揚子雲<lb/>
明靈惟宣戎有先零<hi>漢書曰諸羌先零豪然先零羌别號</hi>先零猖狂侵漢<lb/>
<pb n="KR4h0002_WYG_047-6b"/>
西疆<hi>漢書宣紀曰元鳯元年西羌反</hi>漢命虎臣惟後將軍<hi>毛詩曰進厥虎臣闞如虓</hi>
<hi>虎漢書曰昭帝時擢充國為後將軍</hi>整我六師是討是震<hi>漢書曰遣後將軍趙充國擊西</hi>
<hi>羌毛詩曰整我六師以脩我戎又曰徐方震驚</hi>既臨其域諭以威徳<hi>漢書曰充國至西部</hi>
<hi>都尉府欲以威信招降罕开乃上疏曰因田致榖威徳兼行</hi>有守矜功謂之弗克<hi>應劭</hi>
<hi>曰酒泉太守辛武賢言充國屯田非便不如擊之論語䜟曰重耳仄譎伐徳矜功</hi>請奮其旅于<lb/>
罕之羌<hi>韋昭曰罕羌名也蘓林曰在金城南武賢言但擊罕羌先零自降也</hi>天子命我從<lb/>
之鮮陽<hi>應劭曰宣帝使充國共討罕开於鮮水陽</hi>營平守節屢奏封章<hi>漢書曰充</hi>
<hi>國封營平侯屢奏封章言屯田之便不從武賢之䇿</hi>料敵制勝威謀靡亢<hi>制勝己見張景</hi>
<pb n="KR4h0002_WYG_047-7a"/>
<hi>陽雜詩</hi>遂克西戎還師于京<hi>漢書曰充國奏言凡斬首七千六百級降者三萬一千二</hi>
<hi>百請罷屯田奏可充國振旅而還</hi>鬼方賓服罔有不庭<hi>毛詩曰内奰于中國覃及鬼方</hi>
<hi>毛萇曰鬼方逺方也世本注曰鬼方於漢則先零戎是也尚書曰惟周王四征弗庭</hi>昔周之宣有<lb/>
方有虎詩人歌功乃列于雅<hi>詩小雅曰方叔莅止其車三千大雅曰江漢之滸王</hi>
<hi>命召虎</hi>在漢中興充國作武赳赳桓桓亦紹厥緒<hi>毛詩曰赳赳武</hi>
<hi>夫公侯干城尚書曰武王曰朂哉夫子尚桓桓</hi>
　　出師頌<hi>范曄後漢書曰鄧隲字昭伯女弟為和熹皇后安帝立隲為虎賁中郎將封上蔡侯</hi>
　　　<hi>涼部叛羌摇蕩西州詔隲將兵撃之車駕幸平樂觀餞送隲西屯漢陽征西校尉任尚與羌戰</hi>
<pb n="KR4h0002_WYG_047-7b"/>
　　　<hi>大敗之遣中郎將迎拜隲為大將軍既至大㑹羣臣賜以束帛乘馬</hi>
　　　史孝山<hi>范曄後漢書曰王莽末沛國史岑字孝山以文章顯文章志及集林今書七志</hi>
　　　　<hi>竝同皆載岑出師頌而流别集及集林又載岑和熹鄧后頌并序計莽之末以訖和熹百</hi>
　　　　<hi>有餘年又東觀漢記東平王蒼上光武中興頌明帝問校書郎此與誰等對云前世史岑</hi>
　　　　<hi>之比斯則莽末之史岑明帝之時已云前世不得為和熹之頌明矣然葢有二史岑字子</hi>
　　　　<hi>孝者仕王莽之末字孝山者當和熹之際但書典散亡未詳孝山爵里諸家以孝山之文</hi>
　　　　<hi>載於子孝之集非也隲則鄧后之兄元舅則隲也</hi>
茫茫上天降祚有漢兆基開業人神攸贊五曜霄映素<lb/>
<pb n="KR4h0002_WYG_047-8a"/>
靈夜歎皇運來受萬寳增煥<hi>漢書曰元年冬十月五星聚于東井沛公至霸上應</hi>
<hi>劭曰五星所在其下以義取天下也又曰髙祖夜經澤中有大蛇當徑㧞劍斬蛇蛇分為兩後人至蛇所有一嫗</hi>
<hi>夜哭人問嫗嫗曰吾子白帝子化為蛇當道今者赤帝子斬之也</hi>厯紀十二天命中易<lb/>
<hi>漢書曰漢起元髙祖終于孝平王莽之誅十有二世也</hi>西零不順東夷遘逆<hi>西零即先</hi>
<hi>零也</hi>乃命上將授以雄戟<hi>子虛賦曰建干將之雄戟</hi>桓桓上將實天所<lb/>
啟<hi>桓桓已見上文左氏傳晉侯賜畢萬魏卜偃曰以是始賞天啟之矣</hi>允文允武明詩悦<lb/>
禮<hi>毛詩曰允文允武昭格烈祖左氏傳趙襄曰郄榖説禮樂而敦詩書</hi>憲章百揆為世作<lb/>
楷<hi>禮記曰仲尼憲章文武尚書曰納于百揆禮記曰今世行之後世以為楷</hi>昔在孟津惟師<lb/>
<pb n="KR4h0002_WYG_047-8b"/>
尚父<hi>尚書曰武王伐殷師度孟津毛詩曰惟師尚父時惟鷹揚諒彼武王</hi>素旄一麾渾一<lb/>
區宇<hi>鬻子曰武王伐紂乃命太公把旄以麾之紂軍反走尚書曰王右秉白旄以麾</hi>蒼生更始<lb/>
朔風變楚<hi>蒼生猶黔首也尚書曰至于海隅蒼生朔北方也楚南方也史記子貢問樂曰舜彈五絃</hi>
<hi>之琴歌南風之詩而天下治紂為朝歌北鄙之音身死國亡何也失南風之詩者生長之音堯舜好之故天下</hi>
<hi>治也夫北者敗也鄙者陋也紂樂好之故身死國亡</hi>薄伐獫狁至于太原<hi>毛詩小雅文也</hi>
<hi>鄭𤣥曰薄伐言逐出之而已</hi>詩人歌之猶歎其艱況我將軍窮城極<lb/>
邉鼓無停響旗不蹔褰澤霑遐荒功銘鼎鉉<hi>禮記曰夫鼎者有銘</hi>
<hi>銘者論譔其先祖之徳美功烈勲勞而酌之祭器自成其名焉周易曰鼎金鉉</hi>我出我師于彼<lb/>
<pb n="KR4h0002_WYG_047-9a"/>
西疆<hi>毛詩曰我出我車于彼牧矣</hi>天子餞我路車乘黄言念伯舅恩<lb/>
深渭陽<hi>毛詩序曰渭陽康公念母也我見舅氏如母存焉又曰我送舅氏曰至渭陽何以贈之路車乘</hi>
<hi>黄</hi>介珪既削列壤酬勲<hi>毛詩曰錫爾介珪以作爾寳</hi>今我將軍啟土<lb/>
上郡<hi>尚書曰建邦啟土也</hi>傳子傳孫顯顯令問<hi>毛詩曰假樂君子顯顯令徳又曰令</hi>
<hi>問令望</hi>
　　酒徳頌<lb/>
　　　劉伯倫<hi>臧榮緒晉書曰劉伶字伯倫沛國人也志氣曠放以宇宙為狹著酒徳頌為建</hi>
　　　　<hi>威參軍卒以夀終</hi>
<pb n="KR4h0002_WYG_047-9b"/>
有大人先生以天地為一朝萬期為須臾日月為扃牖<lb/>
八荒為庭衢行無轍跡居無室廬<hi>老子曰善行無轍迹馬融琴賦曰游閒公</hi>
<hi>子中道失志居無室廬罔所自置</hi>幕天席地縱意所如止則操巵執觚<lb/>
動則挈榼提壺<hi>説文曰榼酒器也苦闔切</hi>唯酒是務焉知其餘有貴<lb/>
介公子搢紳處士<hi>左氏傳曰伯州犂謂鄭皇頡曰夫子為王子圍寡君之貴介弟也司馬相</hi>
<hi>如封禪書曰因雜搢紳先生之畧術臣瓚曰□赤白色紳大帶應劭風俗通曰處士者隐居放言</hi>聞吾<lb/>
風聲議其所以乃奮袂攘衿怒目切齒<hi>北征賦曰遂奮袂而北征戰國</hi>
<hi>䇿張儀説魏王曰天下遊士莫不瞋目切齒</hi>陳説禮法是非鋒起<hi>春秋感精符曰禍亂</hi>
<pb n="KR4h0002_WYG_047-10a"/>
<hi>鋒起君若贅旒</hi>先生於是方捧甖承槽銜杯潄醪<hi>劉熈孟子注曰槽者齊俗</hi>
<hi>名之如酒槽也</hi>奮髯踑踞枕麴藉糟<hi>漢書曰朱博遷琅邪齊部舒緩博奮髯抵几曰觀齊</hi>
<hi>兒欲以為俗邪又曰尉佗魋結箕倨</hi>無思無慮其樂陶陶兀然而醉豁爾<lb/>
而醒静聽不聞雷霆之聲熟視不覩泰山之形不覺寒<lb/>
暑之切肌利欲之感情<hi>莊子曰知反于帝宫見黄帝而問焉曰何思何慮則知道黄帝</hi>
<hi>曰無思無慮始知道毛詩曰君子陶陶</hi>俯觀萬物擾擾焉如江漢之載浮<lb/>
萍<hi>廣雅曰擾擾亂也焉如猶何如也</hi>二豪侍側焉如蜾蠃之與螟蛉<hi>二豪</hi>
<hi>公子處士也隨已而化類蜾蠃之變螟蛉也法言曰螟蛉之子蜾蠃祝之曰類我類我乆則肖之矣速哉若二</hi>
<pb n="KR4h0002_WYG_047-10b"/>
<hi>三子之化仲尼也李軌曰螟蛉桑蟲也蜾蠃蜂蟲也肖類之蜂蟲無子取桑蟲蔽而殪之幽而養之祝曰類我</hi>
<hi>乆則化而成蜂蟲矣速疾哉二三子受學仲尼之化疾也</hi>
　　漢髙祖功臣頌<lb/>
　　　陸士衡<lb/>
相國酇文終侯沛蕭何相國平陽懿侯沛曺參太子少<lb/>
傅畱文成侯韓張良丞相曲逆獻侯陽武陳平楚王淮<lb/>
隂韓信梁王昌彭越淮南王六黥布趙景王大梁張耳<lb/>
韓王韓信燕王豊盧綰長沙文王呉芮荆王沛劉賈太<lb/>
<pb n="KR4h0002_WYG_047-11a"/>
傅安國懿侯王陵左丞相絳武侯沛周勃相國舞陽侯<lb/>
沛樊噲右丞相曲周景侯髙陽酈商太僕汝隂文侯沛<lb/>
夏侯嬰丞相穎隂懿侯睢陽灌嬰代丞相陽陵景侯魏<lb/>
傅寛車騎將軍信武肅侯靳歙大行廣野君髙陽酈食<lb/>
其中郎建信侯齊劉敬太中大夫楚陸賈太子太傅稷<lb/>
嗣君薛叔孫通魏無知䕶軍中尉隨何新城三老董公<lb/>
轅生將軍紀信御史大夫沛周苛平國君侯公右三十<lb/>
一人與定天下安社稷者也頌曰芒芒宇宙上墋下黷<lb/>
<pb n="KR4h0002_WYG_047-11b"/>
<hi>天以清為常地以静為本今上墋下黷言亂常也墋不清澄之貌也楚錦切國語觀射父曰民神異業敬而不</hi>
<hi>黷賈逵曰黷媟也</hi>波振四海塵飛五嶽<hi>波振塵飛以喻亂也</hi>九服徘徊三<lb/>
靈改卜<hi>周書曰乃辨九服之國春秋元命苞曰造起天地鑄演人君通三靈之貺交錯同端</hi>赫矣<lb/>
髙祖肇載天禄<hi>尚書曰天禄永終</hi>沈跡中鄉飛名帝録<hi>中鄉即中陽里</hi>
<hi>也漢書曰髙祖中陽里人尚書璇璣鈐孔子曰五帝出受録圖</hi>慶雲應輝皇階授木<hi>漢書</hi>
<hi>范增謂項羽曰吾使人望沛公其氣皆為龍成五色此天子氣急擊之勿失春秋孔演圗曰天子皆五帝精必</hi>
<hi>有諸神扶助使開階立遂宋均曰遂道也春秋保乾圗曰黒帝治八百歲運極而授木蒼帝七百二十歲而授</hi>
<hi>火言漢之厯運為周木徳所授也</hi>龍興泗濱虎嘯豐谷<hi>尚書序曰漢室龍興漢書曰髙</hi>
<pb n="KR4h0002_WYG_047-12a"/>
<hi>祖為泗水亭長淮南子曰虎嘯而谷風至漢書曰髙祖居沛豐</hi>彤雲晝聚素靈夜哭<hi>漢書</hi>
<hi>曰髙祖隐於芒碭山澤□呂后求常得之髙祖怪問吕后后曰季所居上常有雲氣故從往常求得季彤丹色</hi>
<hi>也素靈夜哭已見上文</hi>金精仍頺朱光以渥<hi>漢書郊祀志曰秦襄公自以居西主少昊</hi>
<hi>之神作西畤祠白帝至獻公時櫟陽雨金以為瑞又作畦畤祠白帝少昊金徳也朱光謂漢也殺之者明漢當</hi>
<hi>滅秦也</hi>萬邦宅心駿民效足<hi>尚書曰宅心知訓又曰俊民用章曺植與陳琳書曰驥騄</hi>
<hi>不常一歩應良御而效足</hi>堂堂蕭公王跡是因<hi>蕭何為丞相故曰公論語曾子曰堂堂乎</hi>
<hi>張也難與竝為仁矣</hi>綢繆叡后無競惟人<hi>毛詩曰無競惟人四方其訓之</hi>外濟六<lb/>
師内撫三秦<hi>漢書曰漢王與諸侯擊楚何守關中漢王數失軍何常與關中卒輒補缺應劭曰章</hi>
<pb n="KR4h0002_WYG_047-12b"/>
<hi>邯為雍王司馬欣為塞王董翳為翟王分王秦地故曰三秦</hi>拔奇夷難邁徳振民<hi>漢書</hi>
<hi>曰何進韓信漢王以為大將軍黥布反上自將擊之使使問相國何為曰為上在軍拊循百姓尚書曰咎繇邁</hi>
<hi>種徳周易曰君子以振民育徳</hi>體國垂制上穆下親<hi>周禮曰惟王建國體國經野班固蕭</hi>
<hi>何述曰營都立宫定制循文然重威則上穆刑約則下親</hi>名葢羣后是謂宗臣<hi>班固漢書</hi>
<hi>贊曰蕭何曺參位冠羣后聲施後世為一代之宗臣張晏曰宗臣國所宗也</hi>平陽樂道在變<lb/>
則通<hi>論語曰貧而樂周易曰易窮則變變則通</hi>爰淵爰嘿有此武功<hi>莊子曰君子淵</hi>
<hi>默而雷聲毛詩曰文王受命有此武功</hi>長驅河朔電擊壤東<hi>漢書曰秦將王離圍</hi>
<hi>鉅鹿參擊王離軍咸陽南大破之又擊三秦軍壤東破之文穎曰壤東地名也班固漢書述曰長驅大舉電擊</hi>
<pb n="KR4h0002_WYG_047-13a"/>
<hi>雷震</hi>恊䇿淮隂亞跡蕭公<hi>漢書曰魏王豹反參以假丞相别與韓信東攻魏將孫遫大破</hi>
<hi>之又從韓信擊趙大破之又從韓信擊龍且大破之又曰謁者鄂千秋曰位次蕭何第一曺參次之</hi>文成<lb/>
作師通幽洞㝠<hi>漢書張良終謚曰文成侯又曰張良從容歩游下邳圯上有老父出一編書曰</hi>
<hi>讀是則為王者師</hi>永言配命因心則靈<hi>毛詩曰永言配命自求多福又曰維此王季因</hi>
<hi>心則友</hi>窮神觀化望影揣情<hi>周易曰窮神知化徳之盛也史記太史公曰虞卿斷事揣</hi>
<hi>情為趙畫䇿鬼谷子曰測深揣情</hi>鬼無隐謀物無遁形武關是闢鴻門<lb/>
是寧<hi>漢書曰漢王與良西入武關良曰臣聞秦將屠者賈豎易動以利今行重寳啗秦將秦將果欲連和</hi>
<hi>沛公欲聽之良曰此其將欲叛士卒恐不從不如因其解擊之沛公乃擊秦軍大破之又曰項羽至鴻門欲擊</hi>
<pb n="KR4h0002_WYG_047-13b"/>
<hi>沛公良因要項羽見沛公沛公令伯具言沛公不敢背項王項羽意乃解周易曰人謀鬼謀百姓與能</hi>隨<lb/>
難滎陽即謀下邑<hi>隨難榮陽見下文漢書曰漢王兵還至下邑漢王曰吾欲捐關以東誰可</hi>
<hi>與共功者良曰九江王英布楚梟將彭越反梁地此兩人可急使韓信可屬大事當一面即欲捐之此三人楚</hi>
<hi>可破也</hi>銷印惎<hi>忌/</hi>廢推齊勸立<hi>漢書曰項羽急圍漢王滎陽酈食其曰誠復立六國</hi>
<hi>後楚必歛衽而朝漢王曰善趣刻印先生行佩之良曰誰為陛下畫此計者陛下大事去矣且楚唯無强六國</hi>
<hi>復撓而從之陛下焉得而臣之漢王曰趣銷印後韓信破齊欲自立為齊王漢王怒良勸漢王因封之班固漢</hi>
<hi>書述張良曰推齊銷印驅致越信</hi>運籌固陵定䇿東襲三王從風五侯<lb/>
允集<hi>漢書曰漢王與齊王信魏相國彭越期㑹擊楚至固陵不㑹漢王謂張良曰諸侯不從奈何良曰楚</hi>
<pb n="KR4h0002_WYG_047-14a"/>
<hi>能取睢陽以北至榖城以王彭越從陳以東傳海與齊王信則楚易敗也於是韓信彭越皆引兵來黥布隨劉</hi>
<hi>賈皆㑹項王敗自刎淮南子曰施于寡妻至于兄弟天下從風漢書曰漢王用良計諸侯皆至史記曰漢部五</hi>
<hi>諸侯兵東伐楚又蘇秦曰梁從風而動</hi>霸楚寔䘮皇漢凱入<hi>周禮曰師有功則凱樂</hi>
怡顔髙覽彌翼鳯戢託跡黄老辭世却粒<hi>史記良曰願棄人間事從</hi>
<hi>赤松子游耳乃學辟榖導引輕身</hi>曲逆宏逹好謀能深<hi>西都賦曰大雅宏逹論語子曰</hi>
<hi>好謀而成</hi>游精杳漠神跡是尋重𤣥匪奥九地匪沈<hi>重𤣥天地鄧析</hi>
<hi>子曰九地之下重天之巔</hi>伐謀先兆擠響于音<hi>言將伐其謀先其未兆欲墜其響在于為</hi>
<hi>音然兆為謀始響為音初也孫子曰上兵伐謀其次伐交鶡冠子曰音者所以調聲也未聞音出而響過其聲</hi>
<pb n="KR4h0002_WYG_047-14b"/>
<hi>者也</hi>竒謀六奮嘉慮四廻<hi>漢書曰陳平凡六出奇計或頗祕之世莫得聞朱仲子法言注</hi>
<hi>曰張良為髙祖畫䇿六陳平出竒策四皆權謀非正也然機之此言有符仲子之説未詳相承而誤或别有所</hi>
<hi>憑也</hi>規主於足離項于懐格人乃謝楚翼寔摧<hi>漢書曰淮隂侯破齊</hi>
<hi>王使使來言漢王漢王怒而罵平躡漢王漢王寤乃厚遇齊使音義曰躡謂平躡漢王足也漢書陳平曰項羽骨</hi>
<hi>鯾之臣亞父鍾離洙龍且周殷之屬不過數人大王捐數萬金行反□間其君臣破楚必矣漢王以為然反間</hi>
<hi>既行羽果疑亞父亞父去發疽死尚書曰格人元龜罔敢知吉</hi>韓王窘執胡馬洞開<hi>漢書</hi>
<hi>曰人有上書言楚王韓信反陳平曰陛下第出偽遊雲夢信聞天子以好遊出其勢必郊迎謁陛下因禽之此</hi>
<hi>特萬世之事也髙祖以為然信果郊迎即執縛之毛萇詩傳曰窘困也漢書曰上至平城為匈奴所圍髙祖用</hi>
<pb n="KR4h0002_WYG_047-15a"/>
<hi>平竒計使單于閼氏解圍以得出</hi>迎文以謀哭髙以哀<hi>漢書曰吕太后崩平與太尉勃</hi>
<hi>合謀誅諸呂立文帝平本謀也又曰髙帝崩平馳至宫哭殊悲</hi>灼灼淮隂靈武冠世䇿<lb/>
出無方思入神契<hi>孔安國尚書傳曰神妙無方蔡邕季咸碑曰明畧兼洞與神合契</hi>奮<lb/>
臂雲興騰跡虎噬凌險必夷摧剛則脆<hi>吕氏春秋曰凡兵之用也攻亂</hi>
<hi>則脆</hi>肇謀漢濱還定渭表<hi>漢書蕭何謂髙祖曰必長王漢中無所事信必欲争天下非信</hi>
<hi>無可與計事者漢王乃拜信大將軍信說漢王曰今王與兵而東三秦可傳檄而定也漢王喜遂聽信計舉兵出</hi>
<hi>陳倉定三秦</hi>京索既扼引師北討<hi>漢書曰漢擊楚彭城漢兵敗而還信復發兵與漢王</hi>
<hi>㑹滎陽復擊破楚京索間齊趙魏皆反與楚和以信為左丞相擊魏</hi>濟河夷魏登山滅趙<lb/>
<pb n="KR4h0002_WYG_047-15b"/>
<hi>漢書曰信遂進擊魏魏盛兵蒲坂塞臨晉信乃益為疑兵陳船欲渡臨晉而伏兵從夏陽以木罌缶渡軍襲安</hi>
<hi>邑虜魏王豹信請北舉燕趙選輕騎一千人人持一赤幟從間道登山而望趙軍戒曰趙見我走必空壁逐我</hi>
<hi>若疾入拔趙幟立漢幟後趙空壁爭漢鼔旗竒兵馳入趙壁皆拔旗立漢赤幟趙卒見之大驚遂亂走禽趙王</hi>
<hi>歇</hi>威亮火烈勢踰風掃<hi>孫子曰兵以詐立以利動合而為變也故其疾如風侵掠</hi>
<hi>如火則彼三軍可奪氣將軍可奪心此則用兵之法也</hi>拾代如遺偃齊猶草<hi>漢書曰信</hi>
<hi>進擊代禽夏説閼與李竒曰代相也孟康曰音焉預邑名也漢書曰信發趙兵未發者擊齊信引兵東遂渡河</hi>
<hi>襲齊歴下軍至臨菑齊王走髙密又梅福上書曰髙祖取楚如拾遺論語曰草上之風必偃</hi>二州肅<lb/>
清四邦咸舉<hi>據禹貢九州之屬魏趙屬冀州齊代屬青州四邦魏代趙齊也</hi>乃眷北燕<lb/>
<pb n="KR4h0002_WYG_047-16a"/>
遂表東海<hi>漢書曰信用廣武君䇿發使使燕燕從風而靡又曰信平齊使人言于漢王齊夸詐多變</hi>
<hi>反覆之國不為假王以鎮之其勢不定請自立為假王漢王乃遣張良立信為齊王表東海已見九錫文</hi>克<lb/>
滅龍且爰取其旅<hi>漢書曰齊王走髙宻使使干楚楚使龍且救齊與信夾濰水陣信乃夜令</hi>
<hi>人為萬餘囊盛沙以壅水上流引軍半渡擊龍且佯不勝還走龍且喜曰固知信怯遂追渡水信使人决壅囊</hi>
<hi>水大至龍且軍大半不得渡即急擊殺龍且楚卒皆降之</hi>劉項懸命人謀是與<hi>漢書蒯通</hi>
<hi>説信曰當今之時兩主懸命於足下足下為漢則漢勝與楚則楚勝人謀己見上文</hi>念功惟徳辭<lb/>
通絶楚<hi>漢書曰項王使旴𣅿人武渉往説信曰足下何不與楚連和三分天下而王齊信辭曰人信親</hi>
<hi>我背之不祥蒯通知天下權在信深説以三分天下之計信自以功大漢不奪我齊遂不聽尚書曰惟帝念功</hi>
<pb n="KR4h0002_WYG_047-16b"/>
彭越觀時弢<hi>韜</hi>迹匿光民具爾瞻翼爾鷹揚<hi>杜預左氏傳注曰韜</hi>
<hi>藏弢與韜古字通也毛詩曰赫赫師尹民具爾瞻又曰維師尚父時維鷹揚</hi>威凌楚域質委<lb/>
漢王靖難河濟即宫舊梁<hi>漢書曰漢使人賜越將軍印綬使下濟隂以擊楚大敗楚</hi>
<hi>軍拜越為魏相國漢敗彭城越皆亡其所下城獨將其兵北居河上往來為漢王游兵擊楚絶其糧於梁地項</hi>
<hi>籍死封越為梁王都定陶禮記孔悝為鼎銘曰即宫於宗周</hi>烈烈黥布眈眈其眄<hi>漢書</hi>
<hi>曰黥布姓英氏項梁定㑹稽布以兵屬之周易曰虎視眈眈</hi>名冠彊楚鋒猶駭電<hi>漢書</hi>
<hi>曰楚兵常勝功冠諸侯者以布數以少敗衆</hi>覩幾蟬蜕悟主革面<hi>漢書曰漢王使隨何</hi>
<hi>説布布間行與何歸漢淮南子曰蟬飲不食三十日而蜕周易曰小人革命以從君也</hi>肇彼梟風<lb/>
<pb n="KR4h0002_WYG_047-17a"/>
翻為我扇<hi>漢書曰上立布為淮南王與擊項籍</hi>天命方輯王在東夏<hi>東夏即陽</hi>
<hi>夏也漢書曰漢王追項羽至陽夏南</hi>矯矯三雄至于垓下<hi>三雄韓信彭越英布漢書曰漢</hi>
<hi>王發使使韓信彭越至皆列兵來黥布随劉賈皆㑹圍羽垓下毛詩曰矯矯武臣</hi>元凶既夷寵<lb/>
禄來假<hi>元凶謂項羽班固漢書張湯述曰既成寵禄亦懽咎慝</hi>保大全祚非徳孰<lb/>
可<hi>左氏傳楚子曰保大定功班固漢書張湯述曰子孫遵案全祚保國</hi>謀之不臧舍福取<lb/>
禍<hi>毛詩曰謀之不臧則具是依左氏傳劉于曰能者養之以福不能者敗以取禍</hi>張耳之賢有<lb/>
聲梁魏<hi>漢書曰張耳大梁人也少時及魏公子母忌為客毛詩曰文王有聲</hi>士也罔極自<lb/>
詒伊愧<hi>漢書曰張耳陳餘相與為刎頸交耳與趙王歇走入鉅鹿王離圍之餘自度兵少不敢前後耳</hi>
<pb n="KR4h0002_WYG_047-17b"/>
<hi>得出鉅鹿責餘餘怒脫印綬與耳耳佩其印綬後餘以兵襲耳耳敗走毛詩曰士也罔極二三其徳又曰心之</hi>
<hi>憂矣自詒伊慼詒音怡</hi>俯思舊恩仰察五緯<hi>漢書耳曰漢王與我有故而項王强立我</hi>
<hi>我欲之楚甘公曰漢王之入關五星聚東井先至必王耳走漢易乾鑿度曰五緯順軌四時和肅</hi>脫跡<lb/>
違難披榛來洎改策西秦報辱北冀<hi>漢書曰漢定三秦方圍章邯廢丘耳</hi>
<hi>謁漢王又曰漢遣張耳與韓信擊破趙井陘斬餘泜水上追殺趙王歇於襄國泜音祗</hi>悴葉更輝<lb/>
枯條以肄<hi>以木為喻也漢書曰漢立耳為趙王毛萇詩傳曰斬而復生曰肄</hi>王信韓孽<lb/>
宅土開疆我圖爾才越遷晉陽<hi>漢書曰韓王信故韓襄王孽孫也漢立信為韓</hi>
<hi>王上以信壯武乃更以太原郡為韓國徙信以備胡都晉陽毛萇詩曰我圖爾居</hi>盧綰自微婉<lb/>
<pb n="KR4h0002_WYG_047-18a"/>
孌我皇<hi>漢書曰高祖與綰壯學書又相愛也班固漢書孝哀紀曰婉孌董公惟亮天王</hi>跨功踰<lb/>
徳祚爾輝章<hi>漢書曰羣臣知上欲王綰皆曰綰可王上乃立綰為燕王章印章也</hi>人之貪<lb/>
禍寧為亂亡<hi>漢書曰高祖崩綰遂將其衆亡入匈奴死胡中毛詩曰民之貪亂寜為荼毒鄭𤣥曰</hi>
<hi>天下之民苦王之政欲其亂亡也</hi>吳芮之王祚由梅鋗功㣲勢弱世載<lb/>
忠賢<hi>漢書曰天下之初叛秦吳芮率越人舉兵以應諸侯沛公攻南陽遇芮之將梅鋗與偕攻析酈上以</hi>
<hi>鋗有功武闗故徳芮徙為長沙王高祖賢之詔御史長沙王忠其著之甲令音義曰鋗呼𤣥切酈持益切</hi>肅<lb/>
肅荆王董我王軍<hi>漢書劉賈將二萬人騎數百擊楚孔安國尚書傳曰董督也</hi>我圖<lb/>
四方殷薦其勲<hi>漢書曰漢王追項籍至固陵賈使人間招楚大司馬周殷周殷反楚佐賈</hi>庸<lb/>
<pb n="KR4h0002_WYG_047-18b"/>
親作勞舊楚是分徃踐厥宇大啟淮濆<hi>漢書曰高祖子弟弱昆弟少欲</hi>
<hi>王同姓以鎮天下詔立賈為荆王王淮東毛詩曰鋪敦淮濆</hi>安國違親悠悠我思依<lb/>
依哲母既明且慈引身伏劒永言固之<hi>漢書曰王陵以兵屬漢項羽取</hi>
<hi>陵母窴軍中陵使至則東鄉坐陵母欲以招陵陵母私送使者泣曰為老妾語陵善事漢王漢王長者母以老</hi>
<hi>母故持二心妾以死送使者遂伏劒而死毛詩曰青青子佩悠悠我思</hi>淑人君子實邦之<lb/>
基<hi>毛詩曰淑人君子其儀不忒又曰樂只君子邦家之基</hi>義形於色憤發于辭<hi>漢書</hi>
<hi>曰陵為人少文任氣好直言高后欲立諸呂為王問陵陵曰高皇帝刑白馬而盟曰非劉氏而王者天下共擊</hi>
<hi>之今王吕氏非約也公羊傳曰孔父可謂義形於色矣</hi>主亡與亡末命是期<hi>主亡與亡</hi>
<pb n="KR4h0002_WYG_047-19a"/>
<hi>己見任昉為范雲立太宰碑表</hi>絳侯質木多略寡言<hi>漢書曰周勃為人木强敦厚論語摘</hi>
<hi>輔象曰子然公順多略</hi>曽是忠勇惟帝攸歎<hi>漢書曰始吕后問宰相高祖曰安劉氏者</hi>
<hi>必勃也</hi>雲鶩靈丘景逸上蘭平代禽豨奄有燕韓<hi>漢書曰陳豨反</hi>
<hi>勃復擊豨靈丘破之斬豨定代郡九縣燕王盧綰反勃破綰軍上蘭定上谷右北平遼西遼東</hi>寧亂以<lb/>
武斃吕以權<hi>漢書曰髙后崩吕産秉權欲危劉氏勃與丞相平誅諸吕左傳樂柤子謂范宣子曰</hi>
<hi>夫尅亂在權</hi>滌穢紫宫徴帝太原<hi>漢書曰勃已滅諸吕遂共迎立代王是為孝文皇帝</hi>
<hi>勃曰臣無功請得除宫乃與太僕滕公入宮載少帝出乃奉天子法駕迎皇帝代邸張衡羽獵賦曰開閶闔兮</hi>
<hi>坐紫宮</hi>實惟太尉劉宗以安<hi>漢書曰惠帝以勃為太尉安劉氏已見上文</hi>挾功<lb/>
<pb n="KR4h0002_WYG_047-19b"/>
震主自古所難<hi>漢書蒯通説韓信曰功略震主者身危</hi>動耀上代身終下<lb/>
藩<hi>漢書上曰丞相朕所重其為朕率列侯之國乃免丞相就國薨</hi>舞陽道迎延帝幽藪<lb/>
<hi>漢書曰陳勝初起蕭何曹參使噲迎高祖立為沛公范曄後漢書順帝詔曰張揖竄迹幽藪</hi>宣力王<lb/>
室匪惟厥武總干鴻門披闥帝宇聳顔誚項掩淚寤主<lb/>
<hi>漢書曰項羽在鴻門亞父謀欲殺沛公樊噲聞事急乃持楯入曰沛公先入定咸陽以待大王大王聽小人之</hi>
<hi>言與沛公有隙臣恐天下解心疑大王也項羽黙然高祖嘗病惡見人卧禁中詔户者無得入羣臣噲乃排闥</hi>
<hi>直入流涕曰始陛下與臣等起豐沛定天下何其壯也今天下已定又何憊也高帝笑而起尚書帝曰余欲宣</hi>
<hi>力禮記子曰總干而山立武王事也班固漢書贊曰金日磾以篤敬悟主忠信自著</hi>曲周之進于<lb/>
<pb n="KR4h0002_WYG_047-20a"/>
其哲兄俾率爾徒從王于征<hi>漢書曰酈食其進其弟商使將數千人從沛公略地</hi>
<hi>漢書谷永謝王鳯曰察父哲兄覆育子弟誠無以加</hi>振威龍蛻攄武庸城六師寔<lb/>
因克荼禽黥<hi>漢書曰燕王荼反商以將軍從擊荼戰龍蛻破荼軍音義或曰龍脱地名也音奪漢</hi>
<hi>書曰商又從擊黥布兩陣以破布軍又曰布軍與上兵遇蘄西上乃壁庸城鄧展曰城名也</hi>猗歟汝<lb/>
隂綽綽有裕<hi>毛詩曰猗歟那歟又曰此令兄弟綽綽有裕</hi>戎軒肇跡荷策來<lb/>
附<hi>漢書曰上降沛為沛公以嬰為太僕常奉車</hi>馬煩轡殆不釋擁樹皇儲時<lb/>
乂平城有謀<hi>漢書曰嬰從擊項籍漢王不利馳去見孝惠魯元載之漢王急馬罷蹶兩兒棄之嬰</hi>
<hi>常收載行面擁樹馳晉灼曰今京師謂抱小兒為擁樹漢書曰平城之難冐頓乃開一角高帝出欲馳嬰固請</hi>
<pb n="KR4h0002_WYG_047-20b"/>
<hi>徐行弩皆持滿外鄉卒以得脱</hi>潁隂銳敏屢為軍鋒奮戈東城禽項定<lb/>
功<hi>漢書曰項籍敗垓下去嬰追項籍至東城破之所將卒斬籍</hi>乗風藉響高歩長江<lb/>
收吳引淮光啓于東<hi>漢書曰嬰渡江定吳還定淮北吕氏春秋曰順風而呼聲乃加疾所</hi>
<hi>因便也左氏傳宋向戌曰光啟寡君羣臣安矣</hi>陽陵之勲元帥是承<hi>漢書曰傳寛屬淮隂</hi>
<hi>擊破齊歴下軍屬相國參殘博</hi>信武薄伐揚節江陵夷王殄國俾亂作<lb/>
懲<hi>漢書曰靳歙别定江陵身得江陵王致雒陽上林賦曰揚節上浮毛詩曰戎狄是膺荆舒是懲</hi>恢恢<lb/>
廣野誕節令圖進竭嘉謀退守名都東規白馬北距飛<lb/>
狐即倉敖庾據險三塗<hi>漢書曰漢王數困滎陽成臯計欲捐成臯以東屯鞏雒以距楚酈食</hi>
<pb n="KR4h0002_WYG_047-21a"/>
<hi>其曰願足下急進兵收取滎陽據敖庾之□塞成臯之險杜太行之道距飛狐之口守白馬之津以示諸侯形制之勢則</hi>
<hi>天下歸矣老子曰天網恢恢班固漢書述曰陳湯誕節敕在三哲又尚書曰爾有嘉謀嘉猷杜預左氏傳注曰三塗在河</hi>
<hi>南陸渾縣南</hi>輶軒東踐漢風載徂<hi>漢書曰燕趙已定唯齊未下上使酈食其説齊齊王</hi>
<hi>田廣以為然罷歴下兵守備</hi>身死于齊非説之辜<hi>漢書曰韓信聞食其下齊乃襲齊王</hi>
<hi>齊王田廣聞漢兵至以為食其賣已乃烹食其</hi>我皇寔念言祚爾孤<hi>漢書曰高祖舉功臣</hi>
<hi>思食其封其子為高梁侯</hi>建信委輅被褐獻寶<hi>漢書婁敬脱輅見虞將軍曰臣願見上言</hi>
<hi>便宜虞將軍欲與鮮衣敬曰臣衣帛衣帛見衣褐衣褐見不敢易衣虞將軍入言於上上召見</hi>指明周<lb/>
漢銓時論道移帝伊洛定都酆鎬<hi>漢書婁敬謂上曰陛下取天下與周異而</hi>
<pb n="KR4h0002_WYG_047-21b"/>
<hi>都雒陽不便不如入闗據秦之固是日車駕西都長安班固漢書婁敬述曰敬繇役夫還京定都聲類曰銓所</hi>
<hi>以稱物也</hi>柔逺鎮邇寔敬攸考<hi>毛詩曰柔逺能邇以定我王爾雅曰考成也</hi>抑抑<lb/>
陸生知言之貫<hi>毛詩曰抑抑咸儀維徳之隅漢孝武詔曰詩云九變復貫知言之選應劭曰言</hi>
<hi>變政復禮合於先王舊貫選善也</hi>徃制勁越來訪皇漢<hi>漢書曰中國初定尉佗平南越</hi>
<hi>囚王之髙祖使賈賜佗印為南越王賈卒拜佗為南越王令稱臣奉漢約歸報高帝大悦爾雅曰訪謀也</hi>附<lb/>
㑹平勃夷凶翦亂<hi>漢書曰諸吕欲危劉氏陳平患之賈說平曰天下安注意於相危注意於</hi>
<hi>將將相和天下雖有變權不分君何不交懽太尉深相結平乃以五百金為絳侯夀太尉勃亦報如之則吕氏</hi>
<hi>謀益壊及誅吕氏賈頗有力焉</hi>所謂伊人邦家之彦<hi>毛詩曰所謂伊人於焉逍遥又曰彼</hi>
<pb n="KR4h0002_WYG_047-22a"/>
<hi>已之子邦之彦兮班固漢書王尊贊曰尊實赳赳邦家之彦</hi>百王之極舊章靡存<hi>班固</hi>
<hi>漢書贊曰漢承百王之弊典引曰彝倫斁而舊章缺</hi>漢徳雖朗朝儀則昏稷嗣制<lb/>
禮下肅上尊穆穆帝典煥其盈門風睎三代憲流後昆<lb/>
<hi>漢書叔孫通曰臣願徴魯諸生與臣弟子共起朝儀髙帝曰得無難乎通曰臣願采古禮與秦儀雜就之上曰</hi>
<hi>可其儀就皇帝輦岀房諸侯王以下莫不震恐肅敬高帝曰今日知為皇帝之貴也劇秦羙新曰帝典闕而不</hi>
<hi>補毛詩曰韓侯顧之爛其盈門包咸論語注云三代夏殷周也尚書曰垂裕後昆</hi>無知叡敏獨<lb/>
昭竒跡察侔蕭相貺同師錫<hi>蕭何進韓信無知進陳平故曰侔也漢書曰陳平降</hi>
<hi>漢因魏無知求見漢王後上封平平曰非魏無知臣安得進上乃賞魏無知尚書師錫帝曰有鰥在下曰虞舜</hi>随<lb/>
<pb n="KR4h0002_WYG_047-22b"/>
何辯逹因資於敵紓漢披楚唯生之績<hi>漢書漢王曰孰為使淮南使之</hi>
<hi>發兵背楚項王必留留數月漢之取天下可萬全隨何曰臣請使之往説布布歸漢毛詩曰鄷水東注維禹之</hi>
<hi>績</hi>皤皤董叟謀我平隂三軍縞素天下歸心<hi>漢書曰漢王南渡平</hi>
<hi>隂津至洛陽新城三老董公遮説漢王曰項王無道放殺其主三軍之衆為之素服東伐四海之内莫不仰德</hi>
<hi>此三王之舉也漢王曰善於是為義帝發䘮兵皆縞素擊楚之殺義帝者論語素王受命䜟曰河受圖天下歸</hi>
<hi>心</hi>袁生秀朗沈心善照漢斾南振楚威自撓大略淵回<lb/>
元功響効邈哉惟人何識之妙<hi>漢書曰袁生説漢王曰願君出武關項王必引</hi>
<hi>兵南走王深壁令滎陽成臯間且得休王乃復走滎陽如此則楚所備者多力分漢得休復與之戰破楚必矣</hi>
<pb n="KR4h0002_WYG_047-23a"/>
<hi>漢王從其計出軍宛葉間羽乃聞漢王在宛果引兵南漢書曰司馬遷述曰大略孔明史記太史公曰惟祖元</hi>
<hi>功輔臣股肱</hi>紀信誑項軺軒是乗攝齊赴節用死孰懲身與<lb/>
煙消名與風興<hi>漢書曰項羽圍漢王滎陽將軍紀信曰事急矣臣請誑楚可以間出信乃乘王</hi>
<hi>車黄屋左纛曰食盡漢王降楚皆之城東觀以故漢王得走羽見紀信問漢王安在曰已出去矣羽燒殺信論</hi>
<hi>語曰攝齊升堂</hi>周苛慷愾心若懷氷<hi>應劭風俗通曰言人清高如冰之潔</hi>形可以<lb/>
㬥志不可凌<hi>漢書曰楚圍漢王滎陽急漢王出去而使苛守滎陽楚破滎陽欲令降苛罵曰若趣</hi>
<hi>降漢王不然今為虜矣項王怒烹苛</hi>貞軌偕没亮跡䨇升<hi>謝承後漢書黄向對策曰雷陳</hi>
<hi>義重出則䨇升</hi>帝疇爾庸後嗣是膺<hi>漢書曰苛子成以父死王事封為高景侯又曰襄平</hi>
<pb n="KR4h0002_WYG_047-23b"/>
<hi>侯紀通尚符節張晏曰紀信子也晉灼曰紀信焚死不見其後功臣表曰襄平侯紀通父成以将軍從定三秦</hi>
<hi>死王事子侯然則通非信子也機之此言與晏同誤也</hi>天地雖順王心有違<hi>毛詩曰行</hi>
<hi>道遲遲中心有違</hi>懷親望楚永言長悲侯公伏軾皇媼來歸是<lb/>
謂平國寵命有輝<hi>漢書曰漢遣陸賈説羽請太公羽弗聽漢復使侯公説羽羽歸太公媼漢</hi>
<hi>書項羽傳曰歸漢王父母妻子漢書音義曰媼母别名也楚漢春秋曰上欲封侯公匿不肯復見曰此天下之</hi>
<hi>辯士所居傾國故號平國君</hi>震風過物清濁效響<hi>文子曰昔堯之治天下也舜為司徒</hi>
<hi>契為司馬禹為司空后稷為田疇奚仲為工師是以離叛者寡聽從者衆若風之過蕭忽然之各以清濁應物</hi>
<hi>也</hi>大人于興利在攸往<hi>周易曰巽小亨利有攸往利見大人</hi>𢎞海者川崇<lb/>
<pb n="KR4h0002_WYG_047-24a"/>
山惟壤<hi>管子曰海不辭水故能成其大山不辭土故能成其高明主不厭人故能成其衆</hi>韶濩<lb/>
錯音衮龍比象<hi>漢書曰舜作韶湯作濩周禮王之吉服享先王即衮龍衣也左傳曰臧哀伯曰</hi>
<hi>五色比象昭其物也</hi>明明衆哲同濟天網<hi>毛詩曰明明魯候崔寔夲論曰舉彌天之網以</hi>
<hi>羅海内之雄</hi>劍宣其利鑒獻其朗<hi>廣雅曰鑒炤也鑑謂之鏡</hi>文武四充漢<lb/>
祚克廣<hi>尚書曰光被四表孔安國曰光充也充溢四外也毛詩曰克廣德心</hi>悠悠遐風千<lb/>
載是仰<lb/>
　贊<lb/>
　　東方朔畫贊<hi>并序</hi>
<pb n="KR4h0002_WYG_047-24b"/>
　　　夏侯孝若<hi>臧榮緒晉書云夏侯湛字孝若譙國人也羙容儀才華富盛早有名譽與</hi>
　　　　<hi>潘岳友善時人謂之連璧為散騎常侍比贊為當時所重</hi>
大夫諱朔字曼倩平原厭次人也<hi>漢書曰朔為太中大夫又曰朔字曼倩平</hi>
<hi>原厭次人漢書地理志無厭次縣而功臣表有厭次侯爰類疑地理誤也</hi>魏建安中<hi>范曄後漢書曰</hi>
<hi>獻帝改興平三年為建安元年今云魏疑誤也</hi>分厭次以為樂陵郡故又為郡<lb/>
人焉<hi>漢書平原郡有樂陵縣也</hi>事漢武帝漢書具載其事先生瓌瑋<lb/>
博逹思周變通<hi>家語孔子曰老聃博古而逹今王肅曰博逹古今而好道周易曰化而裁之謂</hi>
<hi>之變推而行之謂之通又曰變通者趣時者也</hi>以為濁世不可以富貴也故薄<lb/>
<pb n="KR4h0002_WYG_047-25a"/>
遊以取位<hi>王逸楚辭序曰不忍以清白久居濁世</hi>苟出不可以直道也故<lb/>
頡頏以傲世<hi>論語曰直道而事人解嘲曰鄒衍以頡頏而敢世資</hi>傲世不可以垂<lb/>
訓也故正諫以明節<hi>家語南宫叔曰孔子作春秋垂訓後嗣班固漢書贊曰朔正諫似直</hi>
明節不可以久安也故詼諧以取容<hi>班固漢書贊曰朔詼諧逢合其事浮</hi>
<hi>淺字書曰詼啁也口囬切孔安國尚書傳曰諧和也史記太史公曰王翦偷合取容</hi>潔其道而穢<lb/>
其跡<hi>班固漢書贊曰朔穢徳以隱</hi>清其質而濁其文弛張而不為邪<lb/>
進退而不離羣<hi>禮記孔子曰一張一弛文武之道鄭𤣥曰張弛以弓弩喻人也班固漢東方朔</hi>
<hi>述曰弛張沈浮周易曰上下無常非為邪也進退無常非離羣也</hi>若乃逺心曠度贍智<lb/>
<pb n="KR4h0002_WYG_047-25b"/>
宏材<hi>揚子雲解嘲曰雖其人之贍智</hi>倜儻博物觸類多能<hi>史記曰魯仲連好竒偉倜</hi>
<hi>儻之□䇿左氏傳晉侯聞子産之言曰博物君子也周易曰觸類而長之論語太宰曰夫子聖者與何其多能也</hi>
合變以明筭幽贊以知來<hi>周易繫辭傳曰爻者言乎變者也又曰幽贊於神明而生</hi>
<hi>蓍又曰神以知來智以藏徃</hi>自三墳五典八索九丘<hi>左氏傳曰左史倚相趨過王曰</hi>
<hi>是良史也能讀三墳五典八索九丘</hi>陰陽圖緯之學百家衆流之論<hi>漢書曰陰</hi>
<hi>陽家流者葢出於羲和之官圖河圖也緯五緯也謝承後漢書尤明圖緯淮南子曰百家異説各有所出漢書</hi>
<hi>曰九流有儒家流道家流陰陽家流法家流名家流墨家流從横家流雜家流農家流</hi>周給敏捷<lb/>
之辯支離覆逆之數<hi>莊子曰支離疏鼓䇿播糈足以食十人糈音所漢書曰上嘗使諸數</hi>
<pb n="KR4h0002_WYG_047-26a"/>
<hi>家射覆不能中使朔射之連中輒賜帛逆逆刺也</hi>經脉藥石之藝射御書計之<lb/>
術<hi>漢書曰醫經者原人血脉經絡而用度箴石湯火之所施調百藥齊和之所宜周禮曰六藝禮樂射御書</hi>
<hi>數者也</hi>乃研精而究其理不習而盡其功<hi>孔安國尚書序曰研精覃思周</hi>
<hi>易曰不習無不利</hi>經目而諷於口過耳而闇於心<hi>孔融薦禰衡見表曰目所一</hi>
<hi>輙誦於口耳所暫聞不忘於心</hi>夫其明濟開豁包含𢎞大陵轢卿相謿<lb/>
哂豪傑籠罩靡前跆籍貴勢<hi>漢書曰張楚並興兵相跆籍蘇林曰跆音臺鄧展曰</hi>
<hi>躡也</hi>出不休顯賤不憂戚戲萬乗若寮友視儔列如草芥<lb/>
<hi>十洲記曰朔弄萬乗傲王公孟子曰天下大悦而將歸已視之如草芥</hi>雄節邁倫高氣葢<lb/>
<pb n="KR4h0002_WYG_047-26b"/>
世<hi>漢書項羽歌曰力拔山兮氣葢世</hi>可謂拔乎其萃游方之外者已<hi>孟子</hi>
<hi>曰聖人之於人亦類也岀於其類拔乎其萃自生民以來未有盛於孔子也莊子曰子桑戸孟子反子琴張三人</hi>
<hi>相與友子桑户死未葬孔子□之使子貢往侍事焉或編曲或鼓琴相和而歌子貢趨而進曰敢問臨尸而歌禮</hi>
<hi>乎二人相視而笑曰是惡乎知禮意子貢反以告孔子孔子曰彼遊方之外者也而丘也遊方之内者也司馬</hi>
<hi>彪曰方常也言彼遊心於常教之外也</hi>談者义以先生嘘吸沖和吐故納<lb/>
新蟬蜕龍變棄俗登仙<hi>莊子曰吹嘘呼吸吐故納新此導引之士養形之人也淮南子</hi>
<hi>曰至人蟬蛻蛇遊忽然久㝠史記趙高曰聖人龍變而從之列仙博曰東方朔武帝時為郎宣帝時棄去後見</hi>
<hi>㑹稽</hi>神交造化靈為星辰<hi>淮南子曰大丈夫恬然無為與化逍遙高誘曰造化天地也應</hi>
<pb n="KR4h0002_WYG_047-27a"/>
<hi>劭風俗通曰東方朔是太白星精黄帝時為風后堯時為務成子周時為老聃在越為范蠡齊為鴟夷子言其</hi>
<hi>變化無常也</hi>此又竒怪惚怳不可備論者也大人來守此國<lb/>
<hi>此國謂樂陵也其父為樂陵郡守史傳不載難得而知也</hi>僕自京都言歸定省<hi>京都洛陽</hi>
<hi>也毛詩曰言告言歸禮記曰凡為□子之禮昏定而晨省</hi>覩先生之縣邑想先生之<lb/>
高風徘徊路寢見先生之遺像<hi>楚辭曰馮翼遺像何以譏之</hi>逍遙城<lb/>
郭觀先生之祠宇慨然有懐乃作頌焉其辭曰矯矯先<lb/>
生肥遯居貞<hi>矯矯輕舉之貌也毛詩曰矯矯武臣周易曰肥遜無不利又曰居貞之吉順以從上</hi>
<hi>也</hi>退不終否進亦避榮<hi>周易曰物不可以終否故受之以同人</hi>臨世濯足<lb/>
<pb n="KR4h0002_WYG_047-27b"/>
希古振纓<hi>楚辭漁父歌曰滄浪之水清可以濯我纓滄浪之水濁可以濯我足</hi>湼而無滓<lb/>
既濁能清<hi>論語子曰湼而不緇老子曰孰能濁以靜之徐清淮南子曰濁而徐清沖而徐盈</hi>無<lb/>
滓伊何高明克柔<hi>尚書曰沈潛剛充高明柔克</hi>能清伊何視汙若浮<lb/>
<hi>班固東方朔述曰懐肉汙殿弛張浮沈</hi>樂在必行處淪罔憂<hi>周易曰樂則行之憂則違之</hi>
跨世陵時逺蹈獨遊瞻望往代爰想遐蹤邈邈先生其<lb/>
道猶龍<hi>莊子曰孔子遇見老𣆀而弟子問曰夫子見老聃亦何規哉孔子曰吾乃於是乎見龍合而成</hi>
<hi>體散而成章乗乎雲氣而養乎陰陽余口張而不能嚕予有何規於老𣆀哉</hi>染迹朝隱和而<lb/>
不同<hi>史記東方朔曰如朔所謂避俗於朝廷間也論語子曰君子和而不同</hi>栖遲下位聊<lb/>
<pb n="KR4h0002_WYG_047-28a"/>
以從容<hi>毛詩曰或棲遲偃仰孟子曰居下位不獲乎上民不可得而治也尚書曰寛而有制從容以和</hi>
我來自東言適兹邑<hi>兹邑謂樂陵也毛詩曰我來自東零雨其濛爾雅曰適往也</hi>敬<lb/>
問墟墳企佇原隰<hi>王仲宣贈蔡子篤詩曰允企伊佇</hi>墟墓徒存精靈永<lb/>
戢民思其軌祠宇斯立徘徊寺寢遺像在圖周旋祠宇<lb/>
庭序荒蕪<hi>爾雅曰東西牆為之序</hi>榱棟傾落草萊弗除<hi>吕氏春秋曰農夫弗</hi>
<hi>除</hi>肅肅先生豈焉是居是居弗形悠悠我情<hi>悠悠已見上文</hi>昔<lb/>
在有徳罔不遺靈天秩有禮神監孔明<hi>尚書咎繇曰天秩有禮自我五</hi>
<hi>禮有庸哉毛詩曰祀事孔明</hi>彷彿風塵用垂頌聲<lb/>
<pb n="KR4h0002_WYG_047-28b"/>
　　三國名臣序贊<lb/>
　　　袁彦伯<hi>檀道鸞晉陽春秋云袁宏字彦伯陳郡人也為東郡守三國魏呉蜀也名臣謂</hi>
　　　　<hi>有賢才立功業垂名於後代者也序贊者言并序也</hi>
夫百姓不能自治故立君以治之<hi>漢書成帝詔曰天生衆民不能相治為之</hi>
<hi>立君以統理之</hi>明君不能獨治則為臣以佐之<hi>墨子曰古者同天之義是故選</hi>
<hi>擇賢者立為天子天子以其知力為未足獨治天下是以選擇其次立為三公</hi>然則三五迭隆<lb/>
歴世承基<hi>史記楚子西曰孔丘述三五之法明周召之業西京賦曰若歴世而長存义曰繼體承基</hi>
揖讓之與干戈文徳之與武功<hi>孔叢子曾子謂子思曰舜禹揖讓湯武用師非</hi>
<pb n="KR4h0002_WYG_047-29a"/>
<hi>相詭乃時也尚書武王曰稱爾戈比爾干宋均樂動聲儀注曰武象象伐時用干戈也</hi>莫不宗匠<lb/>
陶鈞而羣才緝熈<hi>鄧析子曰聖人逍遙一世間宰匠萬物之形漢書鄒陽上書曰聖王制世</hi>
<hi>御俗獨化於陶鈞之上音義曰陶家名模下圓轉為鈞毛詩曰維清緝熈</hi>元首經畧而股肱<lb/>
肆力<hi>尚書咎繇歌曰元首明哉股肱良哉</hi>遭離不同跡有優劣<hi>王命論曰遭遇異時</hi>
<hi>禪伐不同孝經鈎命決曰俱在隆平優劣殊迹</hi>至於體分㝠固道契不墜<hi>言至於君</hi>
<hi>臣之體分既固於㝠兆上下之契亦存而不墜</hi>風美所扇訓革千載其揆一也<lb/>
<hi>蒼頡篇曰華戒也孟子曰先聖後聖其揆一也</hi>故二八升而唐朝盛伊呂用而<lb/>
湯武寧<hi>舜舉八元八愷用之於堯時也成湯得伊尹武王得呂望而社稷安也</hi>三賢進而<lb/>
<pb n="KR4h0002_WYG_047-29b"/>
小白興五臣顯而重耳霸<hi>三賢管仲鮑叔牙隰朋也五臣狐偃趙衰顛頡魏武子司</hi>
<hi>空季子</hi>中古陵遲斯道替矣居上者不以至公理物為下<lb/>
者必以私路期榮御圓者不以信誠率衆執方者必以<lb/>
權謀自顯<hi>呂氏春秋曰天道圓地道方聖人所以立上上下主執圓臣處方方圓不易國乃昌髙誘曰</hi>
<hi>君也下臣也</hi>於是君臣離而名教薄世多亂而時不治故蘧<lb/>
寗以之巻舒桞下以之三黜<hi>論語子曰君子哉蘧伯玉邦有道則仕邦無道則可</hi>
<hi>巻而懐之又曰寗武子邦有道則智邦無道則愚又曰桞下惠為士師三黜之</hi>接輿以之行歌<lb/>
魯連以之赴海<hi>論語楚狂接與歌而過孔子史記曰魯連下聊城田單歸而欲爵之魯連逃隱</hi>
<pb n="KR4h0002_WYG_047-30a"/>
<hi>於海上</hi>衰世之中保持名節君臣相體若合符契則燕昭<lb/>
樂毅古之流也<hi>魏志董昭謂太祖曰明公樂保名節論語比考䜟曰君子上達與天合符劇秦</hi>
<hi>美新曰地合靈契史記曰樂毅賢好兵為魏昭王使於燕燕昭王以客禮待之樂毅遂委質為臣燕王以為亞</hi>
<hi>卿</hi>夫未遇伯樂則千載無一驥<hi>戰國䇿楚客謂春申君曰昔者騏驥駕鹽車上</hi>
<hi>呉坂遷延負軛而不能進見伯樂仰而鳴之知伯樂知已也</hi>時值龍顔則當年控三<lb/>
傑<hi>漢書曰高祖隆凖而龍顔應劭曰顔額顙也漢書王曰夫運籌於帷帳之中決勝於千里之外吾不如子</hi>
<hi>房也鎮國家撫百姓給餉餽不絶糧道吾不如蕭何連百萬之軍戰必勝攻必取吾不如韓信三者人之傑也</hi>
漢之得材於斯為貴高祖雖不以道勝御物羣下得盡<lb/>
<pb n="KR4h0002_WYG_047-30b"/>
其忠蕭曹雖不以三代事主百姓不失其業靜亂庇人<lb/>
抑亦其次<hi>左氏傳宰孔謂晉侯曰君務靜亂無懃於行又劉子謂趙孟曰盍逺續禹功而大庇民論</hi>
<hi>語子曰抑亦可以謂次矣</hi>夫時方顛沛則顯不如隱萬物思治則黙<lb/>
不如語<hi>毛詩序曰下泉思治也周易曰君子或黙或語</hi>是以古之君子不患𢎞<lb/>
道難遭時難遭時不難遇君難<hi>論語子曰人能𢎞道非道𢎞人莊子謂魏王曰</hi>
<hi>士有道徳而衣弊履穿此所謂非遭時者也文子老子曰欲治之主不世出可與之臣不萬一以不世出求不</hi>
<hi>萬一此至化所以千載不一也</hi>故有道無時孟子所以咨嗟有時無君<lb/>
賈生所以垂泣<hi>孟子曰齊人有言雖有智慧不如乗勢雖有鎡基不如待時漢書賈誼上疏曰</hi>
<pb n="KR4h0002_WYG_047-31a"/>
<hi>臣竊惟事勢可為流涕者二</hi>夫萬歲一期有生之通塗<hi>桓子新論曰夫聖人乃千</hi>
<hi>載一出然此文云萬歲一期葢甚言之以避下文也莊子曰萬世之後而一遇大聖知其解者是旦暮遇之也</hi>
千載一遇賢智之嘉㑹<hi>東觀漢記太史官曰耿況彭寵俱遭際㑹順時承風列為藩輔</hi>
<hi>忠孝之䇿千載一遇也博奕論曰誠千載之嘉㑹百世之良遇也周易曰亨者嘉之㑹也</hi>遇之不能<lb/>
無欣䘮之何能無慨古人之言信有情哉余以暇日常<lb/>
覽國志考其君臣比其行事雖道謝先代亦異世一時<lb/>
也文若懐獨見之明而有救世之心<hi>文子曰必有獨見之明然後能擅道</hi>
<hi>而行左氏傳子産曰吾以救世</hi>論時則民方塗炭計能則莫出魏武<hi>尚書</hi>
<pb n="KR4h0002_WYG_047-31b"/>
<hi>曰有夏昏徳民墜塗炭</hi>故委面霸朝豫議世事舉才不以標鑒故<lb/>
久之而後顯籌畫不以要功故事至而後定雖亡身明<lb/>
順識亦高矣董卓之亂神器遷偪<hi>老子曰天下神器不可為也為者敗之</hi>
公達慨然志在致命<hi>論語子張曰士見危致命</hi>由斯而談故以大存<lb/>
名節至如身為漢𨽻而跡入魏幕源流趣舎其亦文若<lb/>
之謂所以存亡殊致始終不同將以文若既明名教有<lb/>
寄乎<hi>言文若殞身既明仁義之道且寄迹於名教之地也</hi>夫仁義不可不明則時<lb/>
宗舉其致<hi>莊子曰仁義已明而分守次之</hi>生理不可不全故達識攝其<lb/>
<pb n="KR4h0002_WYG_047-32a"/>
契<hi>鷦鷯賦曰生生之理足矣</hi>相與𢎞道豈不逺哉<hi>𢎞道已見上文</hi>崔生高朗<lb/>
折而不撓<hi>管子曰夫玉温潤以澤仁也折而不撓勇也</hi>所以策名魏武執笏<lb/>
霸朝者葢以漢主當陽魏后北靣者哉<hi>鍾㑹與呉主書曰執笏之心載</hi>
<hi>在名策左氏傳寗武子曰諸侯朝正於王王宴樂之於是乎賦湛露則天子當陽諸侯用命也禮記曰君之南</hi>
<hi>鄉荅陽之義也臣之北面荅君也</hi>若乃一旦進璽君臣易位<hi>漢書曰羣臣謹奉天</hi>
<hi>子璽符代王遂即天子位</hi>則崔子所不與魏武所不容夫江湖所以<lb/>
濟舟亦所以覆舟<hi>孫卿子孔子曰君者舟也人者水也水則載舟亦能覆舟</hi>仁義所<lb/>
以全身亦所以亡身然而先賢玉摧於前來哲攘袂於<lb/>
<pb n="KR4h0002_WYG_047-32b"/>
後<hi>仁義已見上文漢書公孫玃曰攘袂而正議者獨大王耳</hi>豈非天懐發中而名教<lb/>
束手者乎孔明盤桓俟時而動遐想管樂逺明風流<hi>蜀志</hi>
<hi>曰諸葛亮毎自比於管仲樂毅時人莫之許也惟博陵崔叔平穎川徐元直與亮友善謂為信然周易曰君子</hi>
<hi>藏器於身待時而動琴賦曰體制風流莫不相襲</hi>治國以禮民無怨聲<hi>論語曰為國以</hi>
<hi>禮孝經援神契曰得萬國之權心人説喜無怨聲</hi>刑罰不濫没有餘泣<hi>蜀志曰廖立為</hi>
<hi>長水校尉誹謗先帝於是廢立為庶人徙汶山郡聞諸葛亮卒垂泣曰吾終為左衽矣左氏傳聲子曰善為國</hi>
<hi>者賞不僭而刑不濫</hi>雖古之遺愛何以加兹<hi>左氏傳曰子産卒仲尼聞之出涕曰古之</hi>
<hi>遺愛也</hi>及其臨終顧託受遺作相劉后授之無疑心武侯<lb/>
<pb n="KR4h0002_WYG_047-33a"/>
處之無懼色繼體納之無貳情百姓信之無異辭君臣<lb/>
之際良可詠矣<hi>蜀志曰先主於永安病篤召亮成都屬以後事謂亮曰若嗣子可輔輔之如其</hi>
<hi>不才君可自取亮涕泣曰臣敢竭股肱之力繼之以死又勅後主汝與丞相從事事之如父尚書曰成王將崩</hi>
<hi>作顧命班固漢書注曰博陸堂堂受遺武皇春秋元命苞曰繼體守文之君不害聖人之主</hi>公瑾卓<lb/>
爾逸志不羣總角料主則素契於伯符<hi>呉志曰孫䇿字伯符江表傳䇿</hi>
<hi>令曰周公瑾與孤有總角之好骨肉之分毛詩曰總角丱兮</hi>晩節曜竒則參分於赤<lb/>
壁<hi>呉志曰曹公入荆州權遂遣周瑜與備并力逆曹公遇於赤壁初一交戰公軍披退</hi>惜其齡促<lb/>
志未可量<hi>呉志曰瑜還江陵於道疾卒時年三十六</hi>子布佐䇿致延譽之美<lb/>
<pb n="KR4h0002_WYG_047-33b"/>
<hi>國語曰使張老延君譽于四方</hi>輟哭止哀有翼戴之功<hi>呉志曰策薨以事授權權哭未</hi>
<hi>及息張昭謂權曰孝廉此寧哭時也乃扶權上馬使出廵軍士左氏傳叔向謂宣子曰文之伯也翼戴天子</hi>
神情所涉豈徒蹇諤而已哉<hi>周易曰王臣蹇蹇匪躬之故史記趙良謂商君曰千</hi>
<hi>人之諾諾不如一士之諤諤東觀漢書戴憑謝上曰臣無蹇諤之節而有狂瞽之言字書曰諤直言也</hi>然而<lb/>
杜門不用登壇受譏<hi>呉志曰權以公孫淵稱蕃遣張彌至遼東拜淵為燕王昭諫權不聽</hi>
<hi>昭忿言不用稱疾不朝權恨之土塞其門昭义於内以土封之江表傳曰權既即尊位請㑹百官歸功周瑜昭</hi>
<hi>舉笏欲褒贊功徳未及言權曰如張公計今已乞食矣昭大慚伏地流汗然而登壇即位之時也</hi>夫一<lb/>
人之身所昭未異而用舍之間俄有不同<hi>論語子曰用之則行舍之</hi>
<pb n="KR4h0002_WYG_047-34a"/>
<hi>則藏</hi>況沈跡溝壑遇與不遇者乎<hi>漢書高祖功臣頌曰沈迹中鄉孟子曰志士不</hi>
<hi>忘在溝壑漢書曰揚雄以為遇不遇命也</hi>夫詩頌之作有自來矣<hi>家語孔子曰諸侯之</hi>
<hi>有冠禮有自來矣</hi>或以吟詠性情或以述徳顯功<hi>子夏毛詩序曰國史明乎</hi>
<hi>得失之迹吟詠性情以風其上頌者美盛徳之形容以其成功告於神明者也</hi>雖大㫖同歸所<lb/>
託或乖若夫出處有道名體不滯風軌徳音為世作範<lb/>
不可廢也故復撰序所懐以為之贊云魏志九人蜀志<lb/>
四人呉志七人荀彧字文若諸葛亮字孔明周瑜字公<lb/>
瑾荀攸字公達龎統字士元張昭字子布袁渙字曜卿<lb/>
<pb n="KR4h0002_WYG_047-34b"/>
蔣琬字公琰魯肅字子敬崔琰字季珪黄權字公衡諸<lb/>
葛瑾字子瑜徐邈字景山陸遜字伯言陳羣字長文顧雍<lb/>
字元歎夏侯𤣥字泰初虞翻字仲翔王經字承宗陳泰<lb/>
字𤣥伯火徳既微運纒大過<hi>火徳謂漢也班固漢書高紀贊曰旗幟尚赤協于火</hi>
<hi>徳周易曰大過大者過也</hi>洪飈扇海二溟掦波<hi>掦波喻亂也</hi>虬虎雖驚風<lb/>
雲未和<hi>周易曰雲從龍風從虎</hi>潛魚擇淵高鳥候柯<hi>周書曰美為士者飛鳥歸</hi>
<hi>之蔽於天魚鼈歸之沸於淵左氏傳曰仲尼曰鳥則擇木木豈能擇□</hi>赫赫三雄並廽乾<lb/>
軸<hi>潘岳為賈謐贈陸機詩曰三雄鼎足</hi>競收把梓爭采松竹<hi>國語聲子謂子木曰若杞</hi>
<pb n="KR4h0002_WYG_047-35a"/>
<hi>梓皮革楚實遺之韋昭曰杞良木也孫子曰真人在冬則松竹也</hi>鳯不及栖龍不暇伏<lb/>
谷無幽蘭嶺無亭菊<hi>香草善鳥皆喻賢也</hi>英英文若靈鑒洞照應<lb/>
變知微探賾賞要<hi>周易曰君子知微知章义曰探賾索隱鉤深致逺</hi>日月在躬<lb/>
隱之彌曜<hi>莊子曰孔子圍於陳蔡之間太公往弔之曰子其意者脩身以明汙昭昭乎如揭日月而</hi>
<hi>行故不免也</hi>文明映心鑽之愈妙<hi>孫卿子曰君子通則文而明窮則約而詳論語顔淵</hi>
<hi>曰纘之彌堅</hi>滄海横流玉石同碎<hi>孟子曰當堯之時鴻水横流尚書曰火炎崑岡玉石</hi>
<hi>俱焚</hi>達人兼善廢已存愛<hi>孟子曰古人窮則獨善其身達則兼善天下</hi>謀解時<lb/>
紛功濟宇内<hi>老子曰解其紛</hi>始救生人終明風概<hi>魏志曰太祖進彧為漢侍</hi>
<pb n="KR4h0002_WYG_047-35b"/>
<hi>中守尚書令董昭等謂太祖宜進爵國公九錫備物以彰殊勲密以咨彧彧以謂太祖本興義兵以匡朝寧國</hi>
<hi>君子愛人以徳不宜如此太祖軍至濡須或病留壽春魏氏春秋曰太祖餽彧食發之乃空器也於是飲藥而</hi>
<hi>卒</hi>公達潛朗思同蓍蔡<hi>法言曰樗里之智也使知國若葬吾以疾為蓍蔡也</hi>運用<lb/>
無方動攝羣㑹爰初發跡遘此顛沛神情𤣥定處之彌<lb/>
泰<hi>魏志曰荀攸與議郎何顒等謀殺卓垂就而覺收顒攸繋獄顒憂懼自殺攸言語飲食自若㑹卓死得免</hi>
<hi>班固漢書述曰子明光光發迹西疆蔡邕楊復碑曰景命不延遘此顛沛向曰言思慮運用而無極也動攝羣</hi>
<hi>㑹謂統搨衆事也</hi>愔愔幕裏筭無不經<hi>魏志荀攸自從太祖征伐常謀漢帷幄時人及</hi>
<hi>子弟莫知其所言左氏傳右尹革言祈昭之愔愔</hi>亹亹通韻跡不蹔停雖懐尺<lb/>
<pb n="KR4h0002_WYG_047-36a"/>
璧顧哂連城<hi>史記趙惠文王得和氏璧秦昭王聞之使人遺惠王書願以十五城易璧</hi>知能<lb/>
拯物愚足全生<hi>魏志曰魏國初建攸為尚書令從征孫權薨太祖毎稱公達外愚内智外怯内</hi>
<hi>勇外弱内强不伐善無施勞知可及愚不可及新序温斯子曰古者有愚以全身莊子曰可以全生</hi>郎中<lb/>
温雅器識純素<hi>魏志曰魏國初建渙為郎中令莊子曰聖人貴純素之道唯神是守素也者謂</hi>
<hi>其無所雜也純也者謂其不虧其神也能體純素謂之真人</hi>貞而不諒通而能固<hi>論語</hi>
<hi>子曰君子貞而不諒</hi>恂恂徳心汪汪軌度<hi>論語曰孔子於鄉黨恂恂如也毛詩曰濟濟多</hi>
<hi>士克廣徳心范曄後漢書郭林宗曰黄叔度汪汪若千頃之波</hi>志成弱冠道敷歲暮<hi>禮記</hi>
<hi>曰人生二十曰弱冠韓詩曰蟋蟀在堂歲聿其暮薛君曰言君之年歲已晩也</hi>仁者必勇徳亦<lb/>
<pb n="KR4h0002_WYG_047-36b"/>
有言<hi>論語子曰有徳者必有言仁者必有勇</hi>雖遇履虎神氣恬然<hi>魏志曰呂布擊</hi>
<hi>袁術於阜陵煥往從之遂復為布所拘留布初與劉備和親後離隙布欲使煥作書罵辱備煥不可再三强之</hi>
<hi>不許布大怒以兵脅煥曰為之則生不為則死煥顔色不變笑而應之曰煥聞唯徳可以辱人不聞以罵使彼</hi>
<hi>固君子邪且不耻將軍之言彼誠小人邪將復將軍之意則辱在此不在於彼且煥他日之事劉將軍猶今日</hi>
<hi>之事將軍也如一旦去此復罵將軍可乎布慚而正周易曰履虎尾不咥人亨列子曰至人者神氣不變</hi>行<lb/>
不脩飾名節無愆<hi>班固漢書贊曰雋不疑遂立名迹終始可述</hi>操不激切素<lb/>
風愈鮮邈哉崔生體正心直天骨疎朗牆宇高嶷<hi>蔡邕度侯</hi>
<hi>碑曰朗鑒出於自然英風發於天骨論語子貢曰夫子之牆數仞</hi>忠存軌跡義形風色<lb/>
<pb n="KR4h0002_WYG_047-37a"/>
<hi>義形於色己見上文</hi>思樹芳蘭翦除荆棘<hi>芳蘭以喻君子荆棘以喻小人</hi>民惡其上<lb/>
時不容哲<hi>左氏傳曰伯宗之妻曰盗憎主人民惡其上</hi>琅琅先生雅仗名節<lb/>
雖遇塵霧猶振霜雪<hi>孔融薦禰衡表曰忠果正直志懐霜雪</hi>運極道消碎<lb/>
此明月<hi>魏志曰琰為中尉太祖為魏王楊訓發表褒述盛徳琰取訓表草視之與訓書有曰琰此書傲</hi>
<hi>世怨謗者太祖怒於是罰琰為徒𨽻使人視之辭色無撓太祖遂賜琰死周易曰小人道長君子道消</hi>景<lb/>
山恢誕韻與道合<hi>桓子新論曰老子其心𤣥逺而與道合</hi>形器不存方寸<lb/>
海納<hi>周易曰形乃謂之器王輔嗣曰成形曰器列子文摯謂叔龍曰吾見子之心矣方寸之地虚矣</hi>和<lb/>
而不同通而不雜<hi>和而不同以見上文莊子曰純粹而不雜</hi>遇醉忘辭在醒<lb/>
<pb n="KR4h0002_WYG_047-37b"/>
貽答<hi>魏志曰太祖時科禁斷酒而徐邈私飲至於沈醉校事趙達問以曹事邈曰中聖人達白太祖甚怒</hi>
<hi>度遼將軍鮮于輔進曰平曰醉客謂酒清者為聖人濁者為賢人邈性循慎偶醉言耳竟坐得刑文帝踐祚歴</hi>
<hi>頴川典農中郎將車駕幸許昌問邈曰頗復中聖人不邈對曰昔子反斃於榖陽御叔罰於飲酒臣嗜同二子</hi>
<hi>不能自懲時復中之然宿瘤以醜見傳臣以醉見識帝大笑顧左右曰名不虚立後為光禄大夫薨</hi>長文<lb/>
通雅義格終始思戴元首擬伊同恥<hi>尚書曰昔先正保衡作我先王乃曰</hi>
<hi>予弗俾厥后惟堯舜其心愧恥若撻于市</hi>民未知徳懼若在已嘉謀肆庭讜<lb/>
言盈耳<hi>魏書曰羣前後數陳得失羣為司空録尚書事薨尚書曰爾有嘉謀漢書成帝曰久不見班生</hi>
<hi>今日復聞讜言論語子曰洋洋乎盈耳哉</hi>玉生雖麗光不踰把徳積雖微道<lb/>
<pb n="KR4h0002_WYG_047-38a"/>
映天下<hi>言徳喻玉</hi>淵哉泰初宇量高雅器範自然標准無假<lb/>
全身由直迹洿必偽處死匪難理存則易<hi>魏志曰曹爽見誅徴夏侯</hi>
<hi>𤣥為大鴻臚數年徙太常中書令李豐謀欲以𤣥輔政誅大將軍以𤣥代之大將軍微聞事下廷尉𤣥臨斬東</hi>
<hi>市顔色不變舉動自若班固漢書揚雄述曰淵哉若人實好斯文史記太史公曰非死者難處死者難</hi>萬<lb/>
物波蕩孰任其累六合徒廣容身靡寄<hi>范曄後漢書李熊説公孫述曰</hi>
<hi>方今四海波蕩匹夫横議□悦漢紀論曰以六合之大一身之□而匹夫無所容豈不哀哉</hi>君親自<lb/>
然匪由名敎敬授既同情禮兼到<hi>孝經曰資於事父以事母而愛同資於事</hi>
<hi>父以事君而敬同</hi>烈烈王生知死不撓求仁不逺期在忠孝<hi>漢魏</hi>
<pb n="KR4h0002_WYG_047-38b"/>
<hi>春秋曰魏帝見威權日去不勝其忿乃召侍中王沈尚書王經散騎常侍王業謂曰司馬昭之心路人所知也</hi>
<hi>吾不能坐受廢辱今日當與卿自出討之世語曰王沈王業馳告文王尚書王經以正直不出遂被文王殺之</hi>
<hi>魏志曰清河王經甘露中為尚書坐高貴鄉公事誅裴松之曰經字彦緯今云承宗葢有二子也班固漢書述</hi>
<hi>曰樂昌篤實不撓不詘論語子曰仁逺乎哉我欲仁斯仁至矣</hi>𤣥伯剛簡大存名體志<lb/>
在高構增堂及陛<hi>漢書賈誼上書曰人主之尊譬如堂羣臣如陛故陛九級上廉逺地則堂</hi>
<hi>高陛一級廉近地則堂卑高者難攀卑者易凌理勢然也</hi>端委虎門正言彌啓臨危<lb/>
致命盡其心禮<hi>干寳晉紀曰高貴鄉公之弑司馬文王㑹朝臣謀其故太常陳泰垂涕入文王</hi>
<hi>待之曲室謂曰𤣥伯卿何以處我對曰誅賈充以謝天下文王曰為吾更思其次泰言唯有進於此不知其次</hi>
<pb n="KR4h0002_WYG_047-39a"/>
<hi>文王乃久不言為侍中轉左僕射薨左氏傳曰晏平仲端委立於虎門之外論語子張曰士見危致命已見上</hi>
<hi>文</hi>堂堂孔明基宇宏邈<hi>堂堂已/見上文</hi>器同生民獨禀先覺<hi>孟子</hi>
<hi>曰伊尹曰天之生斯民使先覺覺後覺也予天民之先覺者也</hi>標牓風流逺明管樂<hi>孫綽</hi>
<hi>子曰聖賢極其標牓有大力矣管樂已見序也</hi>初九龍盤雅志彌確<hi>周易曰初九潛龍勿</hi>
<hi>用何謂也子曰龍徳而隱者也確乎其不可拔潛龍也方言曰未升天之龍謂之蟠龍</hi>百六道䘮<lb/>
干戈迭用<hi>漢書陽九厄曰初入百六陽九音義曰易傳所謂陽九厄百六六之㑹者也</hi>苟非<lb/>
命世孰掃雰雺<hi>孟子曰五百年必有王者興其間必有名世者廣雅曰命名也爾雅曰天氣下</hi>
<hi>地氣不應曰雺孔安國尚書傳曰雺陰氣也武功切今協韻音夢</hi>宗子思寧薄言解控<lb/>
<pb n="KR4h0002_WYG_047-39b"/>
<hi>蜀志曰劉備漢景帝子中山靖王後也故曰宗子也解控謂彼有急而控告於己己能解之也左氏傳王子伯</hi>
<hi>駢曰無所控告杜預曰控引也</hi>釋褐中林鬱為時棟<hi>亮為丞相故曰時棟袁崧後漢書郭</hi>
<hi>林宗與陳留盛仲明書曰足下諸人為時棟梁</hi>士元𢎞長雅性内融<hi>謝承後漢書曰嚴遵</hi>
<hi>雅性高厲</hi>崇善愛物觀始知終<hi>孟子曰親親而仁民仁民而愛物六韜曰聖人見其所始</hi>
<hi>則知其所終周易曰終以知始始以知終</hi>䘮亂備矣勝塗未隆先生標之振<lb/>
起清風<hi>胡廣書曰建洪徳流清風</hi>綢繆哲后無妄惟時<hi>毛詩曰綢繆□薪毛萇曰綢繆猶纒綿也周易曰无</hi>
<hi>妄之行窮之災也</hi>夙夜匪懈義在緝熈<hi>毛詩曰夙夜匪懈以事一人緝熈己見上文</hi>
三畧既陳霸業已基<hi>蜀志曰劉璋既還成都先主嘗為璋北征漢中統説曰隂選精兵畫</hi>
<pb n="KR4h0002_WYG_047-40a"/>
<hi>夜兼道徑襲成都璋既不武素無備豫大軍卒至一舉便定此上計也楊懐高沛璋之名將各仗强兵據守闗</hi>
<hi>頭聞數有牋諫璋使發遣將軍還荆州將軍未去遣與相聞説荆州有急欲還救之並使裝束外作歸形此二</hi>
<hi>子既服將軍英名又喜將軍之去必乗輕騎來見將軍因此執之進取其兵乃向成都□中計也退還白帝連</hi>
<hi>引荆州徐還圖之此下計也若沈吟不去將致大困不可久矣先主然其中計即斬懐沛還向成都所過輒尅</hi>
<hi>為軍中郎將卒</hi>公琰殖根不忘中正豈曰模擬實在雅性亦既<lb/>
羈勒負荷時命推賢㳟已久而可敬<hi>蜀志曰琬為大將軍録尚書事卒司</hi>
<hi>馬遷書曰推賢進士為務論語子曰君子其行已也㳟又曰晏平仲善與人交久而敬之</hi>公衡沖達<lb/>
秉心淵塞<hi>毛詩曰秉心塞淵</hi>媚兹一人臨難不惑<hi>毛詩曰媚兹一人應侯順</hi>
<pb n="KR4h0002_WYG_047-40b"/>
<hi>徳</hi>疇昔不造假翮鄰國<hi>蜀志先主將東伐呉權諫曰呉人悍戰又水戰順流進易退難</hi>
<hi>臣請為先驅以當冦陛下宜為後鎮先主不從以權為鎮北將軍督江北軍先主自在江南呉將陸遜乗虚斷</hi>
<hi>圍南軍敗續先主引退而道隔權不得還故率所將領降于魏拜鎮南將軍</hi>進能徽音退不<lb/>
失徳<hi>蜀志曰魏文帝謂權曰君舍逆効順欲追蹤陳韓耶權對曰臣過受劉氏殊遇降吳不可還蜀無路</hi>
<hi>是以歸命且敗軍之將獲免為幸何古人之可慕先主薨問至魏羣臣咸賀權獨否後為車騎將軍卒</hi>六<lb/>
合紛紜民心將變鳥擇高梧臣須顧眄<hi>鳥擇木已見上文</hi>公瑾<lb/>
英達朗心獨見披草求君定交一面<hi>崔寔本論曰且觀世人之相論也徒</hi>
<hi>以一面之交定臧否之決</hi>桓桓魏武外託霸迹志掩衡霍恃戰忘敵<lb/>
<pb n="KR4h0002_WYG_047-41a"/>
<hi>衡霍二山在呉之境</hi>卓卓若人曜竒赤壁三光參分宇宙暫隔<hi>淮南</hi>
<hi>子曰夫道紘宇宙而章三光高誘曰三光日月星也</hi>子布擅名遭世方擾撫翼桑<lb/>
梓息肩江表<hi>呉志曰張昭彭城人也漢末大亂徐方士民多避難掦士昭南渡江孫䇿創業命昭</hi>
<hi>為長史撫軍中郎將升堂拜母如比肩之舊文武之事一以委昭班固漢書述曰攜手遯秦撫翼俱起毛詩曰</hi>
<hi>惟桑與梓必㳟敬止左氏傳鄭成公子駟曰請息肩于晉</hi>王畧威夷呉魏同寶<hi>應□釋賔</hi>
<hi>曰九有威夷始失其政</hi>遂獻宏謨匡此霸道<hi>史記商鞅曰吾説孝公以覇道其意欲之</hi>
桓王之薨大業未純把臂託孤惟賢與親<hi>呉志曰孫䇿臨亡以弟權</hi>
<hi>託昭昭率羣寮立而輔之東觀漢記張堪把朱暉臂曰欲以妻子託朱生</hi>輟哭止哀臨難忘<lb/>
<pb n="KR4h0002_WYG_047-41b"/>
身成此南面實由老臣<hi>呉志張昭謂權曰昔太后桓王不以老臣屬陛下而以陛下屬</hi>
<hi>老臣</hi>才為世出世亦須才<hi>蘇武答李陵書曰毎念足下才為世生器為時出</hi>得而<lb/>
能任貴在無猜昻昻子敬拔跡草萊荷擔吐竒乃構雲<lb/>
臺<hi>呉志曰初肅見權説權曰為將軍計惟有鼎足江東以觀天下之釁然後建號帝王以圖天下陸機謝平</hi>
<hi>原表曰振影拔迹莊子曰農夫無草萊之事淮南子曰雲臺之高高誘曰高際於雲故曰雲臺</hi>子瑜都<lb/>
長體性純懿諫而不犯正而不毅<hi>都長謂體貌都聞而雅性長厚也謝承後</hi>
<hi>漢書曰朱皓徳行純懿禮記曰事親有隱而無犯鄭𤣥曰無犯顔色諫也論語曰事父母幾諫也</hi>將命<lb/>
公庭退忘私位<hi>呉志曰建安二十年權遣使蜀通好劉備與弟亮但公㑹相見無私面論語曰</hi>
<pb n="KR4h0002_WYG_047-42a"/>
<hi>將命者出毛詩曰公庭萬舞</hi>豈無鶺鴒固慎名器<hi>毛詩曰鶺鴒在原兄弟急難左氏傳</hi>
<hi>仲尼曰惟器與名不可以假人</hi>伯言蹇蹇以道佐世<hi>蹇蹇已見上文</hi>出能勤功<lb/>
入能獻替<hi>國語史黯謂趙簡子曰夫事君者諫過而賞善薦可而替不獻□而進賢</hi>謀寧社<lb/>
稷解紛挫鋭<hi>老子曰挫其鋭解其紛</hi>正以招疑忠而獲戾<hi>呉志曰遜為丞</hi>
<hi>相太子有不安之議遜上疏陳太子正統宜有磐石之固魯王藩臣當使寵秩有差彼此得所上下獲安謹叩</hi>
<hi>頭流血以聞書三四□太傅呉粲坐數與遜交書下獄死權累遣中使□讓遜遜憤恚致卒</hi>元歎穆<lb/>
逺神和形檢如彼白珪質無塵玷<hi>毛詩曰白珪之玷尚可磨也斯言之玷不</hi>
<hi>可為也東觀漢記杜詩薦伏湛曰自行束脩訖無毁玷</hi>立上以恒匡上以漸<hi>呉志曰雍</hi>
<pb n="KR4h0002_WYG_047-42b"/>
<hi>訪及政職所宜輒密以聞若見納用則歸之上不用終不宣渫周易曰君子以言有物而行有恒</hi>清不<lb/>
增潔濁不加染<hi>言得清濁之宜也清濁已見上文</hi>仲翔高亮性不和物<lb/>
<hi>呉志曰翻性不協俗多見毁謗</hi>好是不羣折而不屈屢摧逆鱗直道受<lb/>
黜<hi>呉志曰翻數犯顔諫爭權不能悦權與張昭論及神仙翻指昭曰彼皆死人而語神仙俗有仙人也權責</hi>
<hi>怒非一遂徙翻交州班固漢書贊曰大雅卓爾不羣韓子曰龍之為蟲也擾柔可狎而騎然其喉下有逆鱗徑</hi>
<hi>寸之處若嬰之殺人人主有逆鱗説者嬰之則不幾矣論語桞下惠曰直道而事人焉往而不三黜</hi>嘆過<lb/>
孫陽放同賈屈<hi>楚辭曰驥躊躇於弊輦兮遇孫陽而得代王逸曰孫陽伯樂姓名也孔叢子子</hi>
<hi>高對魏王曰駑驥同轅伯樂為之咨嗟玉石相揉和氏為之歎息漢書曰天子以賈誼任公卿之位絳灌之屬</hi>
<pb n="KR4h0002_WYG_047-43a"/>
<hi>害之乃毁誼天子亦疎之以誼為長沙王太傅誼既適去意不自得及渡湘水為賦以弔屈原屈原楚賢臣也被</hi>
<hi>䜛放遂作離騷誼追傷之因以自喻</hi>詵詵衆賢千載一遇<hi>毛萇詩傳曰詵詵衆多也使陳</hi>
<hi>切千載一遇已見上文</hi>整轡高衢驤首天路<hi>鸚鵡賦曰蓐收整轡登樓賦曰假高衢而</hi>
<hi>騁力鄒陽上書曰蛟龍驤首奮翼枚乗樂府詩曰天路隔無期</hi>仰挹𤣥流俯𢎞時務<hi>毛萇</hi>
<hi>詩傳曰挹㪺也</hi>名節殊塗雅致同趣<hi>周易曰殊塗同歸嵇康贈秀才詩曰仰慕同趣</hi>日<lb/>
月麗天瞻之不墜<hi>周易曰日月麗乎天禮記曰夫日月星辰所以瞻仰也非此族也不在祀</hi>
<hi>典吕氏春秋曰徳行昭美比于日月不可息也</hi>仁義在躬用之不匱<hi>論語比考䜟曰仁義</hi>
<hi>在身行之可强毛詩曰孝子不匱毛萇曰匱竭也</hi>尚想重暉載挹載味<hi>羊秀衛公誄曰</hi>
<pb n="KR4h0002_WYG_047-43b"/>
<hi>仰晞遐風重暉冠世</hi>後生擊節懦夫增氣<hi>魏畧王朗答太祖曰承㫖之日撫掌擊節孟子</hi>
<hi>曰聞伯夷之風者貪夫廉懦夫有立志</hi>
　<lb/>
　<lb/>
　<lb/>
　<lb/>
　<lb/>
　文選巻四十七<lb/>
</p>
<p>
</p>
  </div>
</body>
</text>
</TEI>
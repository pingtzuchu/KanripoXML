<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文選巻十一</head>
    <p>
<pb n="KR4h0002_WYG_011-1a"/>
欽定四庫全書<lb/>
　文選巻十一　　　　　　　梁　蕭統　編<lb/>
　　　　　　　　　　　　　唐　李善　註<lb/>
　逰覽<lb/>
　　登樓賦<hi>盛𢎞之荆州記曰富陽縣城樓王仲宣登之而作賦</hi>
　　　王仲宣<hi>魏志曰王粲字仲宣山陽人獻帝西遷從至長安以西京擾亂乃之荆州依劉</hi>
　　　　<hi>表後太祖辟為右丞相掾魏國建為侍中卒</hi>
登兹樓以四望兮聊暇<hi>古雅</hi>日以銷憂<hi>馮衍顯志賦曰伏朱樓而四望采三</hi>
<pb n="KR4h0002_WYG_011-1b"/>
<hi>秀之華英孫卿子曰多暇曰者其出入不逺也賈逹國語注曰暇間也暇或為假楚辭曰遷逡次而勿驅聊假</hi>
<hi>日以消時邊讓章華臺賦曰冀彌日以銷憂漢書東方朔曰銷憂者莫若酒</hi>覽斯宇之所處<lb/>
兮實顯敞而寡仇<hi>説文曰屋宇邊謂樓之宇也西京賦曰雖斯宇之既坦季尤髙安館銘曰</hi>
<hi>增臺顯敞禁室静幽蒼頡篇敞髙顯也爾雅曰仇匹也</hi>挾清漳之通浦兮倚曲沮<lb/>
之長洲<hi>挾猶帶也山海經曰荆山漳水出焉而東南注于睢漢書地理志曰漢中房陵東山沮水所出</hi>
<hi>至郢入江睢與沮同</hi>背墳衍之廣陸兮臨臯隰之沃流<hi>杜預左氏傳注曰陸</hi>
<hi>道也孟康漢書注曰沃灌溉也</hi>北彌陶牧西接昭丘<hi>爾雅曰彌終也謂終極也盛𢎞之荆</hi>
<hi>州記曰江陵縣西有陶朱公冡其碑云是越之范蠡而終於陶爾雅曰郊外曰牧荆州圖記曰富陽東南七十</hi>
<pb n="KR4h0002_WYG_011-2a"/>
<hi>里有楚昭王墓登樓則見所謂昭丘</hi>華實蔽野黍稷盈疇<hi>春秋文耀鉤曰春至</hi>
<hi>其時華實乃榮説文曰疇耕治之田也賈逵國語注曰一井為疇</hi>雖信美而非吾土<lb/>
兮曾何足以少留<hi>楚辭曰雖信美而無禮北征賦曰曾不得乎少留説文曰曾謂辭之</hi>
<hi>舒也</hi>遭紛濁而遷逝兮漫踰紀以迄今<hi>紛濁喻代亂也楚辭曰吸</hi>
<hi>精粹而吐紛濁孔安國尚書傳曰十二年曰紀毛詩曰以迄于今毛詩曰迄至也</hi>情眷眷而<lb/>
懐歸兮孰憂思之可任<hi>韓詩曰眷春懐顧毛詩曰豈不懷歸毛萇曰懐思也</hi>
<hi>杜預左氏傳注曰任當也</hi>憑軒檻以遥望兮向北風而開襟<hi>言感</hi>
<hi>北風逾增鄉思也小雅曰憑依也漢書曰天子自軒檻上隤銅丸韋昭曰軒檻殿上欄軒上板也風賦曰</hi>
<pb n="KR4h0002_WYG_011-2b"/>
<hi>有風颯然而至王乃披襟而當之</hi>平原逺而極目兮蔽荆山之髙岑<lb/>
<hi>楚辭曰目極千里傷春心漢書臨沮縣荆山在東北也爾雅曰山小而髙曰岑</hi>路逶迤而修<lb/>
迥兮川既漾<hi>以上</hi>而濟深<hi>逶迤長貌也爾雅曰迥逺也韓詩曰江之漾矣不可方思</hi>
<hi>薛君曰漾長也毛詩曰濟有深涉爾雅曰濟度也</hi>悲舊鄉之壅隔兮涕横墜<lb/>
而弗禁<hi>楚辭曰忽臨睨夫舊鄉漢中山王勝曰不知涕泣之横集</hi>昔尼父之在陳<lb/>
兮有歸歟之歎音<hi>左氏傳曰孔丘卒公誄之曰尼父無自律論語子在陳曰歸歟歸歟</hi>
鍾儀幽而楚奏兮莊舄顯而越吟<hi>左氏傳曰晉侯觀于軍府見鍾儀問</hi>
<hi>曰南冠而縶者誰也有司對曰鄭人所獻楚囚也使税之問其族對曰伶人也使與之琴操南音公曰樂</hi>
<pb n="KR4h0002_WYG_011-3a"/>
<hi>操土風不忘舊也史記曰陳軫適楚秦惠王曰子去寡人之楚亦思寡人不陳軫對曰昔越人荘舄仕楚執珪</hi>
<hi>有頃而病楚王曰舄故越之邮細人也今仕楚執珪富貴矣亦思越不對曰凡人之思故在其病也彼思越則</hi>
<hi>越聲不思越則且楚聲人往聽之猶尚越聲也今臣雖棄逐之楚豈能無秦聲者哉</hi>人情同於懷<lb/>
土兮豈窮逹而異心<hi>窮謂鍾儀逹謂莊舄論語子曰小人懐土孔安國曰懐思也吕氏春</hi>
<hi>秋曰道徳於此窮違一也</hi>惟日月之逾邁兮俟河清其未極<hi>尚書云日月逾</hi>
<hi>邁若弗云來左氏傳鄭子駟曰周詩有之俟河之清人夀幾何杜預曰逸詩也爾雅曰極至也</hi>冀王道<lb/>
之一平兮假高衢而騁力<hi>賈逵國語注曰觀望也冀與觀同尚書曰王道正直孔安</hi>
<hi>國曰工道平直也髙衝謂大道也薛君韓詩章句曰騁馳也</hi>懼匏𤓰之徒懸兮畏井<lb/>
<pb n="KR4h0002_WYG_011-3b"/>
渫之莫食<hi>論語子曰吾豈匏瓜也哉馬能繫而不食鄭𤣥曰我非匏瓜焉能繫而不食者冀徃仕而</hi>
<hi>得禄周易曰井渫不食為我心惻鄭𤣥曰謂己浚渫也猶臣修正其身以事君也張璠曰可為惻然傷道未行</hi>
<hi>也然不食以被任用也</hi>歩棲遲以徙倚兮白日忽其將匿<hi>毛詩曰衡門之下可</hi>
<hi>以棲遲楚辭曰歩徙倚而遥思杜預左氏傳注曰匿藏也</hi>風蕭瑟而並興兮天慘慘<lb/>
而無色<hi>楚辭曰蕭瑟兮草木搖落而變衰通俗文曰暗色曰黪傪輿黲古字通</hi>獸狂顧以<lb/>
求羣兮鳥相鳴而舉翼<hi>楚辭曰狂顧南行王逸曰狂猶遽也大戴禮夏小正曰鳴也者</hi>
<hi>相命也</hi>原野閴其無人兮征夫行而未息<hi>原野閴無農人但有征夫而己</hi>
<hi>周易曰閴其户閴其無人埤蒼曰閴静也毛詩曰駪駪征夫</hi>心悽愴以感發兮意忉<lb/>
<pb n="KR4h0002_WYG_011-4a"/>
怛<hi>丁逹</hi>而憯<hi>七感/切</hi>惻<hi>廣雅曰感傷也毛詩曰勞心忉忉毛萇曰憂勞也又曰勞心怛怛毛萇曰</hi>
<hi>怛怛猶忉怛也</hi>循堦除而下降兮氣交憤於胸臆<hi>於力切司馬彪上林賦注</hi>
<hi>曰除樓階也杜預左氏傳注曰交戾也王逸楚辭注曰憤懣也説文曰臆胸也</hi>夜參半而不寐<lb/>
兮悵盤桓以反側<hi>方言曰參分也韓子曰衛靈公泊濮水夜分而聞有鼓瑟者毛詩曰耿耿</hi>
<hi>不寐易曰初九盤桓利居貞廣雅曰盤桓不進也毛詩曰展轉反側</hi>
　　逰天台山賦<hi>并序山支遁天台山銘序曰余覽内經  記云剡縣東南有天台山</hi>
　　　孫興公<hi>何法盛晉中興書曰孫綽字興公太原人也為章安令稍遷散騎常侍領著作</hi>
　　　　<hi>郎尋轉廷尉卿卒于時才筆之士綽為其冠</hi>
<pb n="KR4h0002_WYG_011-4b"/>
天台山者葢山嶽之神秀者也<hi>廣雅曰秀異也</hi>渉海則有方丈<lb/>
蓬萊登陸則有四明天台<hi>方丈蓬萊皆海中名山也爾雅曰髙平曰陸謝靈逞山居</hi>
<hi>賦注曰天台四明相接連四明方石四面自然開忩</hi>皆𤣥聖之所逰化靈仙之所<lb/>
窟宅<hi>名山略記曰天台山即是定光寺諸佛所降葛仙公山也</hi>夫其峻極之狀嘉祥<lb/>
之羙<hi>毛詩曰嵩高維嶽峻極于天東京賦曰僃致嘉祥</hi>窮山海之瓌富盡人神<lb/>
之壯麗矣<hi>埤蒼曰塊瑋珍琦也</hi>所以不列於五嶽闕載於常典者<lb/>
<hi>爾雅曰太山為東嶽華山為西嶽衡山為南嶽恒山為北嶽嵩山為中嶽常典五經之流也</hi>豈不以<lb/>
所立冥奥其路幽迥<hi>冥奥者冥冥深奥也幽迥遐逺也</hi>或倒景於重溟<lb/>
<pb n="KR4h0002_WYG_011-5a"/>
或匿峰於千嶺<hi>重溟謂海也山臨水而影倒故曰倒景也</hi>始經魑魅之塗卒<lb/>
踐無人之境<hi>杜預左氏傳注曰魑山神魅怪物莊子曰其道幽逺而無人</hi>舉世罕能<lb/>
登陟王者莫由禋祀<hi>劉兆穀梁注曰舉盡也楚辭曰舉世皆然將誰告孔安國尚書傳曰</hi>
<hi>精意以享謂之禋</hi>故事絶於常篇名標於竒紀<hi>廣雅曰絶滅也篇即常典也廣</hi>
<hi>雅曰標書也竒紀即内經山記</hi>然圖像之興豈虛也哉非夫遺世翫道<lb/>
絕粒茹芝者烏能輕舉而宅之<hi>列仙傳曰赤松子好食松實絶穀孔安國尚書</hi>
<hi>傳曰米食曰粒音立列仙傳讚曰吞水湏茹芝莖斷食休糧以除穀氣廣雅曰茹食也讓慮切楚辭曰願輕舉</hi>
<hi>而逺遊</hi>非夫遠寄冥搜篤信通神者何肯遙想而存之<hi>言非</hi>
<pb n="KR4h0002_WYG_011-5b"/>
<hi>寄情遐逺搜訪幽冥篤信善道通神感化者何肯存之也</hi>余所以馳神運思晝詠宵<lb/>
興俛仰之間若已再升者也<hi>莊子老聃謂崔□曰其疾也哉俛仰之間再撫四海</hi>
<hi>之外也王弼周易注曰若辭也□音劬</hi>方解纓絡永託兹嶺<hi>方猶將也纓絡以喻世網</hi>
<hi>也説文曰嬰繞也纓與嬰通郭璞山海經注曰絡繞也</hi>不任吟想之至聊奮藻以<lb/>
散懷<hi>歸田賦曰揮翰墨以奮藻</hi>
太虚遼廓而無閡運自然之妙有<hi>太虚謂天也自然謂道也無閡謂無名妙</hi>
<hi>有謂一也言大道運彼自然之妙一而生萬物也管子曰虚而無形謂之道鵩鳥賦曰寥廓忽荒老子曰天法</hi>
<hi>道道法自然鍾㑹曰莫知所出故曰自然王弼曰自然無義之言窮極之辭也又曰妙者極之微也老子曰道</hi>
<pb n="KR4h0002_WYG_011-6a"/>
<hi>生一王弼曰一數之始而物之極也謂之為妙有者欲言有不見其形則非有故謂之妙欲言其無物由之以</hi>
<hi>生則非無故謂之有也斯乃無中之有謂之妙有也阮籍通老子論曰道者自然易謂之太極春秋謂之元老</hi>
<hi>子謂之道也</hi>融而為川瀆結而為山阜<hi>老子曰三生萬物鍾㑹曰㪚而為萬物也</hi>
<hi>融猶銷也班固終南山賦曰流澤遂而成水停積結而為山</hi>嗟台嶽之所竒挺寔神<lb/>
明之所扶持<hi>廣雅曰挺出也魯靈光殿賦序曰豈非神明依憑支持者也</hi>蔭牛宿以<lb/>
曜峯託靈越以正基<hi>天台越境故云牛宿也漢書曰越地斗牛之分野</hi>結根彌<lb/>
於華岱直指高於九疑<hi>結猶固也南都賦曰結根竦本華岱九疑皆山名也劉瓛周易</hi>
<hi>義曰彌廣也</hi>應配天於唐典齊峻極於周詩<hi>配猶對也左氏曰傳周史謂陳侯</hi>
<pb n="KR4h0002_WYG_011-6b"/>
<hi>姜太嶽之後也山嶽則配天杜預曰姜姓之先為堯四嶽故曰唐典也</hi>邈彼絕域幽邃窈<lb/>
窕<hi>王逸楚辭注曰邈逺也絶逺也魯靈光殿賦曰琁室㛹娟以窈窕洞房<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱而幽邃王逸曰邃深也</hi>近<lb/>
智以守見而不之之者以路絕而莫曉<hi>近智猶小智也爾雅曰之往也</hi>
<hi>言近智守所見而不之假有之者以其路斷絶莫之能曉也方言曰曉知也</hi>哂夏蟲之疑冰<lb/>
整輕翮而思矯<hi>言淺近小智同乎夏蟲今既哂之故整翮思矯也馬融論語注曰哂笑也荘子</hi>
<hi>北海若謂河伯曰夏蟲不可以語於氷者篤於時也司馬彪曰厚信其所見之時也方言曰矯飛也</hi>理無<lb/>
隱而不彰啓二竒以示兆<hi>劉向列女傳曰名無細而不聞行無隠而不彰二竒赤城</hi>
<hi>瀑布也賈逵國語注曰兆形也</hi>赤城霞起而建標<hi>卑遙</hi>瀑布飛流以界道<lb/>
<pb n="KR4h0002_WYG_011-7a"/>
<hi>支遁天台山銘序曰往天台當由赤城山為道徑孔靈符㑹稽記曰赤城山名色皆赤狀似雲霞懸霤千仞謂</hi>
<hi>之瀑布飛流灑㪚冬夏不竭天台山圖曰赤城山天台之南門也瀑布山天台之西南峰水從南巖懸注望之</hi>
<hi>如曵布建標立物以為之表識也戰國䇿曰舉標甚高標卑遙切界道謂為道疆界也法華經曰黄金為䋲以</hi>
<hi>界八道</hi>覩靈驗而遂徂忽乎吾之將行仍羽人於丹丘尋<lb/>
不死之福庭<hi>楚辭曰仍羽人於丹丘兮留不死之舊鄉王逸曰因就衆仙於明光也丹丘晝夜常</hi>
<hi>明山海經有羽人之國不死之民</hi>苟台嶺之可攀亦何羡於層城<hi>薛君韓詩</hi>
<hi>章句曰羡願也淮南子曰掘崑崙墟以下地中有層城九重是也</hi>釋域中之常戀暢超<lb/>
然之高情<hi>老子曰域中有四大漢書音義曰暢通也老子曰雖有榮觀宴處超然</hi>被毛褐<lb/>
<pb n="KR4h0002_WYG_011-7b"/>
之森森振金策之鈴鈴<hi>七啟曰余好毛楬未暇此服也金䇿鍚杖也鈴鈴䇿聲</hi>披<lb/>
荒榛之蒙蘢陟峭崿之崢嶸<hi>高誘淮南子注曰叢木曰榛孫子曰草樹䝉蘢文字</hi>
<hi>集略曰崿崖也字林曰峥嶸山高貌</hi>濟楢<hi>由/</hi>溪而直進落五界而迅征<hi>顧愷</hi>
<hi>之啟䝉記注曰之天台山次經油溪謝靈運山居賦曰淩石橋之莓苔越猶溪之榮紆注曰所居往來要經石</hi>
<hi>橋過楢溪人迹不復過此楢字雖殊竝酉留切落邪行也五界五縣之界也孔靈符㑹稽記曰此山舊名五縣</hi>
<hi>之餘地五縣餘姚鄞句章剡始寜服䖍漢書注曰鄞音銀</hi>跨穹隆之懸磴<hi>丁鄧</hi>臨萬丈<lb/>
之絕冥<hi>穹隆長曲貌西京賦曰閣道穹隆懸磴石橋也顧愷之啟䝉記注曰天台山石橋路逕不盈尺</hi>
<hi>長數十歩歩至滑下臨絶冥之澗冥幽深也</hi>踐莓苔之滑石摶壁立之翠屏<lb/>
<pb n="KR4h0002_WYG_011-8a"/>
<hi>莓苔即石橋之苔也翠屏石橋之上石壁之名也異苑曰天台山石有莓苔之險孔靈符㑹稽記曰赤城山上</hi>
<hi>有石橋懸度有石屏風横絶橋上邉有過逕纔客數人仲長子昌言曰□帳翠屏之不坐莓音梅</hi>攬樛<lb/>
<hi>居求</hi>木之長蘿援葛藟<hi>力鬼</hi>之飛莖<hi>顧愷之啟滎記注曰濟/石橋者摶巖壁捘女<graphic n="KR3325" url="https://raw.githubusercontent.com/kanripo/KR-Gaiji/master/images/KR3325.png" mimeType="image/png"/>
                    </hi>
<hi>葛藟之莖毛詩曰南有樛木葛藟纍之毛萇曰木下曲曰樛爾雅曰女蘿兔絲賈逵國語注曰援引也</hi>雖<lb/>
一冒於垂堂乃永存乎長生<hi>漢爰盎諌上曰臣聞千金之子坐不垂堂老子曰長</hi>
<hi>生久視之道東方朔十洲記曰桂英流丹服之長生</hi>必契誠於幽昩履重險而逾<lb/>
平<hi>幽昩謂道也鍾㑹老子注曰幽冥晦昩故稱為𤣥</hi>旣克隮於九折路威夷而<lb/>
修通<hi>言其道嶮曲折有九也杜篤首陽山賦曰九折委<graphic n="KR3325" url="https://raw.githubusercontent.com/kanripo/KR-Gaiji/master/images/KR3325.png" mimeType="image/png"/>而多艱韓詩曰道威夷者也</hi>恣心目<lb/>
<pb n="KR4h0002_WYG_011-8b"/>
之寥朗任緩歩之從容<hi>列子曰晏平仲問養生於管夷吾曰恣目之所欲視恣意之所</hi>
<hi>欲行寥朗謂心虚目明也説文曰寥朗虚空也毛萇詩傳曰朗明也列子曰子華之容緩歩濶視尚書曰從容</hi>
<hi>以和</hi>藉<hi>慈/夜</hi>萋萋之纎草蔭落落之長松<hi>以草薦地而坐曰藉楚辭曰春草生</hi>
<hi>兮萋萋杜篤首陽山賦曰長松落落卉草䝉䝉</hi>覿翔鸞之裔裔聽鳴鳳之嗈嗈<lb/>
<hi>裔裔飛貌也爾雅曰嗈嗈和也謂聲之和也</hi>過靈溪而一濯疏煩想於心胸<lb/>
<hi>靈溪溪名也廣雅曰濯洗也賈逵國語注曰疏除也</hi>蕩遺塵於旋流發五葢之遊<lb/>
䝉<hi>因一濯而假言也六塵虚假而能不住故曰蕩雖遺而未能盡故曰遺中論曰六塵色聲香味觸法高誘</hi>
<hi>淮南子注曰旋流深淵也身意皆凈而能不離故曰發五葢非真而蔽已善行故曰遊大智度論曰五葢貪欲</hi>
<pb n="KR4h0002_WYG_011-9a"/>
<hi>瞋恚睡眠調戱疑悔禮記曰昭然發䝉五葢或為神表</hi>追羲農之絕軌躡二老之<lb/>
𤣥蹤<hi>羲農伏羲神農也廣雅曰軌跡也又曰躡履也二老老子老萊子也史記曰老子者楚苦縣人名耳</hi>
<hi>字聃姓李氏見周之袁乃遂去西至關關令曰子将隠矣强為我著書乃著上下二篇言道徳之意又曰老萊</hi>
<hi>子亦楚人也著書十五篇言道家之用修道而養壽也劉向别録曰老萊子古之壽者</hi>陟降信宿<lb/>
迄於仙都<hi>毛詩曰陟降庭止毛萇曰陟降上下左氏傳曰凡師一宿為舍再宿為信爾雅曰迄至也</hi>
<hi>十洲記曰凔浪海島中有石室九老仙都治處仙官數萬人</hi>䨇闕雲竦以夾路瓊臺<lb/>
中天而懸居朱闕玲瓏於林間玉堂陰映于高隅<hi>顧愷之啟</hi>
<hi>䝉記注曰天台山列雙闕於清霄中上有瓊樓瑶林醴泉仙物畢具十洲記曰承淵山金臺玉樓流精之闕瓊</hi>
<pb n="KR4h0002_WYG_011-9b"/>
<hi>華之室西王母之所治真官仙靈之所宗也晉灼漢書注曰玲瓏明見貌</hi>彤雲斐亹<hi>亾匪</hi>以翼<lb/>
櫺曒<hi>公烏</hi>日炯晃於綺疏<hi>斐□文貌翼猶承也櫺忩間子也毛詩曰有如曒日炯晃光明</hi>
<hi>也李尤東觀銘曰房闥内布綺疏外陳薛綜西京賦注曰竦刻穿之也然刻為綺文謂之綺疏也</hi>八桂<lb/>
森挺以凌霜五芝含秀而晨敷<hi>山海經曰桂林八樹在賁隅東郭璞曰八樹成</hi>
<hi>林言其大也賁隅音畨隅神農本草經曰桂葉冬夏常青不枯又曰赤芝一名丹芝黄芝一名金芝白芝一名</hi>
<hi>玉芝黒芝一名𤣥芝紫芝一名水芝馮衍顯志賦曰食五芝之茂英</hi>惠風佇芳於陽林醴<lb/>
泉涌澑於陰渠<hi>邊讓章華臺賦曰惠風春施宁猶積也佇與宁同毛萇詩曰山南曰陽鄭𤣥周</hi>
<hi>禮注曰陽林生於山南史記曰崑崙山上有醴泉白虎通曰醴泉者美泉狀如醴隂渠山北之渠</hi>建木<lb/>
<pb n="KR4h0002_WYG_011-10a"/>
滅景於千尋琪樹璀璨而垂珠<hi>淮南子曰建木在廣都衆帝所自上下日中無</hi>
<hi>景呼而無響葢天地之中也山海經曰神人之丘有建木百仞無枝又曰崑崙之墟北有珠樹文玉樹玕珙樹</hi>
<hi>璀璨珠垂貌玕羽俱切璀七罪切</hi>王喬控鶴以沖天應真飛鍚以躡虚<lb/>
<hi>列仙傳曰王子喬者周靈王太子晉也道人浮丘公接以上嵩高山三十餘年後人於山上見之曰告我家於</hi>
<hi>七月七日待我於緱氏山頭果乗白鶴駐山頭毛萇詩傳曰控引也史記楚荘王曰有鳥不蜚蜚乃冲天百法</hi>
<hi>論曰并及八輩應真僧然應真謂羅漢也大智度論曰菩薩常應二時頭陀常用錫杖經傳佛像</hi>騁神<lb/>
變之揮霍忽出有而入無<hi>言衆仙既登正道故能騁其神變出於衆有而入無為也</hi>
<hi>淮南子曰出於無有入於無為</hi>於是逰覽旣周體靜心閒<hi>王逸楚辭注曰閒靜也</hi>
<pb n="KR4h0002_WYG_011-10b"/>
害馬已去世事都捐<hi>莊子曰黄帝將見大隗于具茨之山適遇牧馬童子黄帝曰請問為</hi>
<hi>天下小童曰夫為天下者亦奚以異乎牧馬者哉亦但去其害馬者而已矣郭璞曰馬以過分為害歸田賦曰</hi>
<hi>與世事乎長辭</hi>投刃皆虛目牛無全<hi>莊子曰庖丁為文惠君屠牛文惠君曰善哉技庖丁</hi>
<hi>對曰臣好者道進乎技矣臣始解牛時所見無非牛者三年之後未嘗見全牛也今臣以神遇而不以目視也</hi>
凝思幽巖朗詠長川<hi>廣雅曰凝止也朗猶淸徹也</hi>爾乃羲和亭午逰<lb/>
氣高褰<hi>楚辭曰吾令羲和弭節兮王逸曰羲和日御也午日中徐爰射雉賦注曰褰開也</hi>法鼓<lb/>
琅以振響衆香馥以揚煙<hi>法華經曰擊大法鼓又曰燒衆名香</hi>肆覲天宗<lb/>
爰集通仙<hi>天宗謂老君也通仙謂衆仙也其通猶通候也尚書曰肆覲羣后孔安國曰肆遂也</hi>挹<lb/>
<pb n="KR4h0002_WYG_011-11a"/>
以𤣥玉之膏𠻳以華池之泉<hi>毛萇詩傳曰挹斟也山海經曰密山是生𤣥玉玉膏</hi>
<hi>之所出郭璞曰言玉膏中又出黑玉史記曰崑崙其上有華池</hi>散以象外之說暢以無<lb/>
生之篇<hi>象外謂道也周易曰象者像也荀粲列傳粲答兄□云立像以盡意此非通乎象外者也象外</hi>
<hi>之意故藴而不出矣無生謂釋典也維摩詰曰是天女所願具足得無生忍俁牛矩切</hi>悟遣有之<lb/>
不盡覺渉無之有間<hi>言道釋二典皆以無為宗今悟有為非而遣之遣之而不盡覺無為</hi>
<hi>是而涉之渉之而有間言皆滯於有也説文曰悟覺也小雅曰間隙也</hi>泯色空以合跡忽<lb/>
卽有而得𤣥<hi>言有既滯有故釋典泯色空以合其跡道教忽於有而得於𤣥郭象莊子注曰冺平</hi>
<hi>泯也又曰本末内外暢然俱得泯然無跡維摩經喜見菩薩曰色色空為二色即是空非色滅空色性自空如</hi>
<pb n="KR4h0002_WYG_011-11b"/>
<hi>是受想行識識空為二識即是空非識滅空識性自空於其中通而逹者為入不二法門有謂有形也王弼老</hi>
<hi>子注曰凡有皆始於無又曰有之所始以無為本然王以凡有皆以無為本無以有為功将欲窹無必資於有</hi>
<hi>故曰即有而得𤣥也王弼又曰𤣥冥嘿無有也</hi>釋二名之同出消一無於三幡<lb/>
<hi>釋謂解説令㪚也二名即有名物始無名物母也言二名雖異釋之令同出於道也老子曰無名天地之始有</hi>
<hi>名萬物之母故常無欲以觀其妙常有欲以觀其徼此兩者同出而異名同謂之𤣥王弼曰兩者謂始與母也</hi>
<hi>同出於𤣥也異名所施不同也在首則謂之始終則謂之母也訓暢令盡也三幡色一也色空二也觀三也言</hi>
<hi>三幡雖殊消令為一同歸於無郤敬輿與謝慶緒書論三幡義曰近論三幡諸人猶多欲既觀色空别更觀識</hi>
<hi>同在一有而重假二觀於理為長然敬輿之意以色空及觀為三幡識空及觀亦為三幡</hi>恣語樂以<lb/>
<pb n="KR4h0002_WYG_011-12a"/>
終日等寂黙於不言<hi>夫言從道生道因言暢道之因言理歸空一故終日語樂等乎不言</hi>
<hi>莊子曰言而足則終日言而盡道也又曰言無言終身未嘗言終身不言未嘗不言</hi>渾萬象以冥<lb/>
觀兀同體於自然<hi>妙悟𤣥宗則蕩然都遺不知已之是已不見物之為物故渾齊萬象以冥</hi>
<hi>觀兀然同體於自然孝經鉤命決曰地以舒形萬象咸載冥昧也言不顯視也兀無知之貎也自然己見上文</hi>
　　蕪城賦<hi>四言集云登廣陵故城漢書曰廣陵國高帝十一年屬呉景帝更名江都武帝更名</hi>
　　　<hi>廣陵江都易王非廣陵厲王胥皆都焉</hi>
　　　鮑明遠<hi>沈約宋書鮑昭字明逺文辭贍逸世祖時昭為中書舍人上好為文章自謂物</hi>
　　　　<hi>莫能及昭悟其旨為文多鄙言累句當時咸謂昭才盡實不然也臨海王子瑱為荆州昭</hi>
<pb n="KR4h0002_WYG_011-12b"/>
　　　　<hi>為前軍掌書記之任子瑱敗為亂兵所殺</hi>
濔<hi>弭</hi>迆<hi>以/爾</hi>平原<hi>濔相連漸平之貌也廣雅曰迆斜也平原即廣陵也</hi>南馳蒼梧漲<lb/>
<hi>張</hi>海北走<hi>去/聲</hi>紫塞雁門<hi>南馳北走言所通者逺也漢書有蒼梧郡謝承後漢書曰陳茂</hi>
<hi>常渡漲海如淳漢書注曰走音奏趨也崔豹古今注曰秦所築長城土色皆紫漢塞亦然故稱紫塞漢書有雁</hi>
<hi>門郡</hi>柂以漕渠軸以崑崗<hi>廣雅曰柂引也漕渠䢴溝也左氏傳曰呉城䢴溝通江淮杜預</hi>
<hi>曰通糧道説文曰漕水轉榖也又曰軸持輪也崑崗廣陵之鎮平也類車軸之持輪河圖括地象曰崑崗之山</hi>
<hi>横為地軸柂或為呿軸或為䄂</hi>重江複關之隩四㑹五逹之莊<hi>南臨二江曰重</hi>
<hi>濵帶江南曰複蒼頡篇曰隩藏也洛陽記曰銅駞二杖在四㑹道頭爾雅曰五逹謂之康六逹謂之莊</hi>當<lb/>
<pb n="KR4h0002_WYG_011-13a"/>
昔全盛之時車挂轊<hi>衛</hi>人駕肩<hi>全盛謂漢時也史記蘓秦説齊王曰臨菑之塗</hi>
<hi>車轂擊人肩摩説文曰轊車軸端杜預左氏傳注曰駕陵也謂相迫切也</hi>廛閈撲<hi>卜</hi>地歌吹<lb/>
沸天<hi>鄭𤣥周禮注曰廛民居區域之稱説文曰閈閭也方言曰撲盡也郭璞曰今種物皆生云撲地出也</hi>
孳<hi>兹</hi>貨鹽田鏟利銅山<hi>聲類曰孳蕃也孳滋古字通也海賦曰陸死鹽山蒼頡篇曰鏟</hi>
<hi>削平也初産切史記曰吳有豫章郡銅山呉王濞盗鑄錢煮海水為鹽</hi>才力雄富士馬精<lb/>
妍<hi>班固傳贊曰材力有餘士馬强盛范曄後漢書曰王元説隗囂曰今天水完富士馬最强</hi>故能奓<lb/>
秦法佚周令<hi>聲類曰奓侈字也軼過也佚與軼通西都賦曰覽秦制跨周法</hi>劃崇墉刳<lb/>
濬洫圖修世以休命<hi>字林曰佳刀曰劃刳謂除消其土也周易曰刳木為舟嶭綜西京賦</hi>
<pb n="KR4h0002_WYG_011-13b"/>
<hi>注曰墉謂城洫池也左氏傳北宫文子曰其有國家令問長世尚書曰俟天休命春秋元命苞曰命者天之命</hi>
<hi>也</hi>是以板築雉堞之殷井幹<hi>寒/</hi>烽櫓之勤<hi>郭璞曰三蒼解詁曰板築</hi>
<hi>墻上下板築杵頭鐡沓也鄭𤣥周禮注曰雉長三丈高一丈杜預左氏傳注曰堞女牆也殷盛也淮南子曰大</hi>
<hi>構架興宫室雞棲井幹許慎曰皆屋構飭也郭璞上林賦注曰櫓望樓也</hi>格高五嶽袤廣三<lb/>
墳<hi>蒼頡篇曰格量度也五嶽已見天台賦南北曰袤三墳未詳或曰毛詩曰遵彼汝墳又曰鋪敦淮墳爾雅</hi>
<hi>曰墳莫大於河墳此葢三墳</hi>崪<hi>慈/聿</hi>若斷岸矗<hi>丑/六</hi>似長雲<hi>崪髙峻也矗齊平也</hi>製<lb/>
磁石以禦衝糊頳壤以飛文<hi>三輔黄圖曰阿房宫以磁石為門懐刃者止之廣雅</hi>
<hi>曰衝突也字書曰糊黏也户徒切毛萇詩傳曰赬赤也七啟曰耀飛文</hi>觀基扄之固䕶將<lb/>
<pb n="KR4h0002_WYG_011-14a"/>
萬祀而一君<hi>説文曰扄外閉之□也凡文士之言基扄汎論城闕猶車稱軫舟謂之艫耳非獨指</hi>
<hi>扄也固䕶言牢固也</hi>出入三代五百餘載竟𤓰剖而豆分<hi>王逸廣陵郡圖</hi>
<hi>經曰郡城吳王濞所築然自漢迄于晉末故云出入三代五百餘載也漢書賈誼上疏曰高帝𤓰分天下王功</hi>
<hi>臣也</hi>澤葵依井荒葛骨塗<hi>王逸楚辭注曰風萍水葵生於池中胷猶結也</hi>壇羅虺<lb/>
<hi>吁鬼</hi>
                    <graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>
                    <hi>羽/逼</hi>階鬭麏<hi>居筠</hi>鼯<hi>王逸楚辭注曰壇堂也毛詩曰為/鬼為<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>毛萇曰蜮短狐也公羊傳</hi>
<hi>曰有麋而角劉兆曰麋麞也麏與麋音義同鼯鼯䑕也</hi>木魅<hi>莫/隗</hi>山鬼野䑕城狐<hi>説文</hi>
<hi>曰魅老物精也莫愧切楚辭九歌有祭山鬼漢書曰蘓武掘野鼠草實而食之魏明帝長歌行曰久城育狐兔</hi>
<hi>高墉多鳥聲</hi>風嘷雨嘯昬見晨趨<hi>左氏傳曰豺狼所嘷也胡髙切</hi>饑鷹厲吻<lb/>
<pb n="KR4h0002_WYG_011-14b"/>
寒鴟嚇雛<hi>厲摩也鄭𤣥周禮注曰吻口邊也亡粉切鄭𤣥毛詩箋曰口拒人曰嚇火嫁切郭璞爾雅</hi>
<hi>注曰雛生而能自食者謂鳥子也</hi>伏<graphic n="KR1373" url="https://raw.githubusercontent.com/kanripo/KR-Gaiji/master/images/KR1373.png" mimeType="image/png"/>藏虎乳血飱膚<hi>字書曰<graphic n="KR1373" url="https://raw.githubusercontent.com/kanripo/KR-Gaiji/master/images/KR1373.png" mimeType="image/png"/>古文/暴字蒲到切<graphic n="KR1373" url="https://raw.githubusercontent.com/kanripo/KR-Gaiji/master/images/KR1373.png" mimeType="image/png"/>
                    </hi>
<hi>或為甝爾雅曰甝白虎甝户甘切</hi>崩榛塞路崢嶸古馗<hi>服䖍漢書注曰榛木叢生也廣</hi>
<hi>雅曰崢嶸深冥也韓詩曰肅肅兔置施于中馗㠔君曰中馗馗中九交之道也仇悲切</hi>白楊早落<lb/>
塞草前衰<hi>崔豹古今注曰白楊葉圜李陵書曰凉秋九月塞外草衰塞或為寒</hi>稜稜霜氣<lb/>
䔩䔩風威<hi>稜稜霜氣嚴冬之貌䔩䔩風聲勁疾之貌䔩素鹿切</hi>孤蓬自振驚砂坐<lb/>
飛<hi>無故而飛曰坐飛</hi>灌莽杳而無際叢薄紛其相依<hi>廣雅曰灌叢也王逸</hi>
<hi>楚辭注曰草木交曰薄</hi>通池旣已夷峻隅又已頽<hi>通池城壕也峻隅城隅也</hi>直<lb/>
<pb n="KR4h0002_WYG_011-15a"/>
視千里外唯見起黄埃<hi>王逸楚辭注曰埃塵也</hi>凝思寂聽心傷已<lb/>
摧<hi>天台山賦曰凝思高巖</hi>若夫藻扄黼帳歌堂舞閣之基琁淵碧<lb/>
樹弋林釣渚之館<hi>藻扄扄施藻畫也司馬相如美人賦曰芳香芬烈黼帳高張琁淵玉池也</hi>
<hi>碧樹玉樹也</hi>呉蔡齊秦之聲魚龍爵馬之玩<hi>楚辭曰呉歈蔡謳漢書藝文志</hi>
<hi>有齊歌秦歌西京賦曰海鱗變而成龍又曰大雀踆踆又曰爵馬同轡</hi>皆薰歇燼滅光沉<lb/>
響絕<hi>杜預左氏傳注曰薰香草也又曰燼火之餘木</hi>東都妙姫南國麗人蕙心<lb/>
紈質玉貌綘脣<hi>陸機擬東城一何高曰京洛多妖麗玉顔俾瓊蕤然京洛即東都也曹子建詩</hi>
<hi>曰南國有佳人華容若桃李左九嬪武帝納皇后頌曰如蘭之茂好色賦曰腰如東素蘭葱同類紈素兼名文</hi>
<pb n="KR4h0002_WYG_011-15b"/>
<hi>士受竒故變文耳宋玉笛賦曰頳顔臻玉貌起揚雄蜀都賦曰眺朱顔離絳脣</hi>莫不埋魂幽石<lb/>
委骨窮塵<hi>委猶積也</hi>豈憶同輿之愉樂離宮之苦辛哉<hi>魏志曰明</hi>
<hi>帝悼毛皇后有寵出入與帝同輿輦長門賦曰期城南之離宫</hi>天道如何吞恨者多抽<lb/>
琴命操為蕪城之歌<hi>韓詩外傳曰孔子抽琴按軫以授子貢廣雅曰命名也琴道曰琴有伯夷</hi>
<hi>之操夫遭遇異時窮則獨善其身故謂之操</hi>歌曰邉風急兮城上寒井逕滅<lb/>
兮丘隴殘<hi>周禮曰九夫為井又曰夫間有遂遂上有徑</hi>千齡兮萬代共盡兮<lb/>
何言<hi>莊子曰化窮數盡謂之死</hi>
　宫殿<lb/>
<pb n="KR4h0002_WYG_011-16a"/>
　　魯靈光殿賦<hi>并序</hi>
　　　王文考<hi>范瞱後漢書曰王逸字叔師南郡宜城人也子延壽字文考有雋才逰魯作靈</hi>
　　　　<hi>光殿賦後蔡邕亦造此賦未成及見延壽所為甚竒之遂輟翰而止後溺水死時年二十</hi>
　　　　<hi>餘</hi>
　　　　張載注<lb/>
魯靈光殿者葢景帝程姬之子恭王餘之所立也<hi>善曰漢書</hi>
<hi>景帝十三王傳曰程姫生魯恭王餘</hi>初恭王始都下國好治宫室<hi>善曰漢書曰恭</hi>
<hi>王徙魯好治宫室毛詩曰命于下國韋昭國語注曰曲沃在絳下故曰下國然以天子為上國故諸候為下國</hi>
<pb n="KR4h0002_WYG_011-16b"/>
遂因魯僖基兆而營焉<hi>昔魯僖公使大夫公子奚斯上新姜嫄之廟下治文公之宫故</hi>
<hi>曰遂因魯僖基兆而營焉善曰史記季友奉公子申立是為釐公釐與僖同爾雅曰兆域也</hi>遭漢中<lb/>
微盜賊奔突<hi>突唐突也詩云昆夷突矣</hi>自西京未央建章之殿皆見<lb/>
隳壞<hi>未央建章西京二殿之名杜預左氏傳注曰隳毁也</hi>而靈光巋<hi>苦/軌</hi>然獨存<hi>歸然</hi>
<hi>高大堅固貎也善曰孔叢子孔子曰夫山者巋然高</hi>意者豈非神明依憑支持以<lb/>
保漢室者也<hi>善曰廣雅曰意疑也</hi>然其規矩制度上應星宿<hi>音秀</hi>亦<lb/>
所以永安也<hi>善曰上應星宿謂觜陬也賦曰規矩應天上憲觜陬</hi>予客自南鄙觀<lb/>
藝於魯<hi>南鄙荆州也廣雅曰鄙國也藝六經也魯有周公孔子在焉</hi>覩斯而眙<hi>丑吏切愕</hi>
<pb n="KR4h0002_WYG_011-17a"/>
<hi>視曰眙本為藝而來見此驚也</hi>曰嗟乎詩人之興感物而作<hi>見可嗟之物為作詩</hi>
<hi>作賦</hi>故奚斯頌僖歌其路寢而功績存乎辭德音昭乎聲<lb/>
<hi>善曰韓詩曰新廟奕奕奚斯所作嶭君曰奚斯魯公子也言其新廟奕奕然盛是詩公子奚斯所作也左氏傳</hi>
<hi>司馬侯曰先王務修徳音以享神人毛詩曰我有嘉賓徳音孔昭</hi>物以賦顯事以頌宣<lb/>
匪賦匪頌將何述焉遂作賦曰粤若稽古帝漢祖宗濬<lb/>
哲欽明<hi>若順也稽考也言能順天地考行古之道者帝也濬深也哲智也又有深知欽明詩云濬哲維</hi>
<hi>商書云放勲欽明善曰書曰粤若稽古帝堯又曰濬哲文明</hi>殷五代之純熙紹伊唐<lb/>
之炎精<hi>善曰殷盛也五代周殷夏唐虞也言漢盛於五代純熙之道而紹帝堯大徳之運毛詩曰時純</hi>
<pb n="KR4h0002_WYG_011-17b"/>
<hi>熙矣爾雅曰純大也孔安國尚書傳曰熙廣也爾雅曰紹繼也詩含神霧曰慶都生伊堯孔安國尚書傳曰堯</hi>
<hi>以唐侯升為天子李尤徳陽殿賦曰若炎唐稽古作先東觀漢記序曰漢以炎精布耀或幽而光又馮衍説鮑</hi>
<hi>永曰社稷復存炎精更輝</hi>荷天衢以元亨廓宇宙而作京<hi>衢道也易曰荷大之</hi>
<hi>衢道大行也元善之長也亨嘉之㑹也天所覆為宇中所由為宙也善曰方言曰張小使大謂之廓鄭𤣥周易</hi>
<hi>注曰人君在上位負荷天之大道</hi>敷皇極以創業協神道而大寧<hi>皇極皇建</hi>
<hi>其有極謂得中也恊和神明之道而天下大寜皆謂初漢之盛時也善曰孟子曰君子創業垂統為可繼也周</hi>
<hi>易曰聖人以神道設教</hi>於是百姓昭明九族敦序乃命孝孫俾侯<lb/>
于魯<hi>善曰尚書曰百姓昭明又曰敦序九族孔安國曰九族高祖𤣥孫之親也爾雅曰命告也毛詩曰孝</hi>
<pb n="KR4h0002_WYG_011-18a"/>
<hi>孫有慶又曰建爾元子俾侯于魯</hi>鍚介珪以作瑞宅附庸而開宇<hi>介大也圭</hi>
<hi>長尺二寸謂之介瑞信也諸侯鍚大圭以為瑞信又以為寳申伯之封云鍚爾介圭以作爾寳古者附庸百里</hi>
<hi>魯五百里之封也成王以周公有大功鍚二十四等附庸方七百里以是開居也善曰毛詩曰鍚之山川土田</hi>
<hi>附庸又曰大啟爾字為周室輔</hi>乃立靈光之祕殿配紫微而為輔<hi>詩云祕宫</hi>
<hi>有侐紫㣲至尊宫斥京師善曰毛萇詩傳曰祕神也西京賦曰思比象於紫㣲春秋合誠圖曰北辰其星七在</hi>
<hi>紫㣲中</hi>承明堂於少陽昭列顯於奎之分野<hi>善曰言承漢明堂而在少</hi>
<hi>陽之位其光昭列顯於奎之分野也爾雅曰分次也漢書曰泰山郡奉髙縣有明堂武帝造又曰少陽東方也</hi>
<hi>又曰魯地奎婁之分野也一曰春秋説題辭曰心為天明堂以布政教言靈光承天之明堂在少陽之地</hi>瞻<lb/>
<pb n="KR4h0002_WYG_011-18b"/>
彼靈光之為狀也則嵯峨㠑<hi>罪</hi>嵬<hi>隗/</hi>峗巍㠥<graphic n="KR1976" url="https://raw.githubusercontent.com/kanripo/KR-Gaiji/master/images/KR1976.png" mimeType="image/png"/>
                    <hi>皆其形也善曰</hi>
<hi>皆髙峻之貎峗羗軌切巍五軌切㠥盧罪切<graphic n="KR1976" url="https://raw.githubusercontent.com/kanripo/KR-Gaiji/master/images/KR1976.png" mimeType="image/png"/>枯罪切</hi>吁可畏乎其駭人也<hi>駭驚也故</hi>
<hi>覩斯而𣅿孔安國尚書傳曰吁疑怪之辭</hi>迢嶢倜儻豐麗博敞洞轇轕乎其<lb/>
無垠也<hi>又其形也博廣也敞高平也善曰迢嶢高貎也倜儻非常也上林賦曰張樂乎膠葛之㝢郭璞</hi>
<hi>曰言曠逺深邈貎</hi>邈希世而特出𦍑瓌譎而鴻紛<hi>𦍑辭也𦍑亦乃也善曰瑰</hi>
<hi>異譎詭也甘泉賦曰上洪紛而相錯</hi>屹<hi>魚/乙</hi>山峙以紆欝隆崛<hi>魚/勿</hi>岉<hi>勿</hi>乎青<lb/>
雲<hi>屹猶孽也高大貌詩云臨衝茀茀崇墉屹屹隆屈也西京賦曰終南太一隆屈崔崒崛岉乎青雲言此物</hi>
<hi>上逮青雲善曰廣雅曰峙止也</hi>鬱坱<hi>鞅/</hi>圠<hi>烏/㸃</hi>以嶒<hi>七/耕</hi>
                    <graphic n="KR1478" url="https://raw.githubusercontent.com/kanripo/KR-Gaiji/master/images/KR1478.png" mimeType="image/png"/>
                    <hi>宏/</hi>崱<hi>助/力</hi>繒綾<hi>陵</hi>
<pb n="KR4h0002_WYG_011-19a"/>
而龍鱗<hi>崱崱嶷然皆其形也善曰坱圠無齊限之貎増<graphic n="KR1478" url="https://raw.githubusercontent.com/kanripo/KR-Gaiji/master/images/KR1478.png" mimeType="image/png"/>深空貌繒綾不平貌甘泉賦曰嵌巖巖其龍</hi>
<hi>鱗</hi>汨<hi>于/筆</hi>磑磑<hi>玉/哀</hi>以璀璨赫燡燡<hi>亦/</hi>而爥坤<hi>皆其形貌光輝也善曰汨</hi>
<hi>淨貎磑磑高貌璀粲衆材飾貌燡尤明貌爥坤光照下土</hi>狀若積石之鏘鏘又似乎<lb/>
帝室之威神<hi>威神言尊嚴也善曰積石山名西都賦曰激神嶽之嶈嶈帝室天帝之室春秋合誠</hi>
<hi>圖曰紫宫太帝室也</hi>崇墉岡連以嶺屬朱闕巖巖而䨇立<hi>墉牆也善曰李</hi>
<hi>尤徳陽殿賦曰朱闕岩岩</hi>高門擬于閶闔方二軌而並入<hi>閶闔天門也王者因</hi>
<hi>以為門善曰二軌謂容兩車也鄭𤣥儀禮注曰方併也周禮曰應門二軌鄭𤣥周禮注曰軌謂轍廣</hi>於是<lb/>
乎乃歴夫泰階以造其堂俯仰顧盻東西周章<hi>造其堂觀其狀</hi>
<pb n="KR4h0002_WYG_011-19b"/>
<hi>而賦之善曰孔安國尚書傳曰造至也</hi>彤彩之飾徒何為乎㵆㵆涆涆流<lb/>
離爛漫<hi>善曰㵆㵆涆涆光明盛貎㵆古老切涆古旦切流離爛漫分㪚逺貌</hi>皓壁皜曜以<lb/>
月照丹柱歙赩而電烻霞駮雲蔚若陰若陽<hi>其色狀也善曰皜曰</hi>
<hi>也古老切崔駰七依曰丹切柱彫牆烻光盛起烻弋戰</hi>瀖濩燐亂煒煒煌煌<hi>善曰采色衆多</hi>
<hi>眩曜不定也瀖音霍濩音穫</hi>隱陰夏以中處霐寥窲以崢嶸<hi>善曰隂夏向北</hi>
<hi>之殿也韋仲将景福殿賦曰隂夏則有望舒凉室亦與此同霐寥窲崢嶸皆幽深之貌霐烏宏切寥魯天切窲</hi>
<hi>音巢</hi>鴻爌炾以爣閬飋蕭條而清泠<hi>鴻大也爌炾爣閬皆寛明也善曰飋蕭條</hi>
<hi>清凉之貌爌苦晃切炾呼廣切爣土黨切閬音朗</hi>動滳瀝以成響殷雷應其若<lb/>
<pb n="KR4h0002_WYG_011-20a"/>
驚<hi>善曰言簷垂滴瀝纔成小響室内應之其聲似雷之驚也説文曰滴瀝水下滴瀝之也</hi>耳嘈嘈<lb/>
以失聽目矎矎而喪精<hi>言炫燿也矎矎目不正也善曰埤蒼曰嘈嘈聲衆也廣雅曰矎</hi>
<hi>視也洞簫賦曰愍眸子之䘮情矎火縣切</hi>駢密石與琅玕齊玉璫與璧英<hi>琅玕</hi>
<hi>珠也似玉尚書曰球琳琅玕善曰李軌法言注曰駢竝也國語曰天子之室加密石焉韋昭曰密密理謂砥也</hi>
<hi>然彼以密石磨琢此亦為飾也西都賦曰裁金璧以飾璫璧英玉之英也孝經援神契曰玉英玉有英華之色</hi>
遂排金扉而北入霄靄靄而晻曖<hi>言深邃也霄冥也</hi>旋室㛹娟<lb/>
以窈窕洞房呌窱而幽邃<hi>善曰淮南子曰傾宫旋室在崑崙閶闔之中徐幹七喻曰</hi>
<hi>連觀飛榭旋室廻房旋室曲屋也㛹娟迴曲貌楚辭曰姱容修態亘洞房西京賦曰望呌窱以經廷</hi>西廂<lb/>
<pb n="KR4h0002_WYG_011-20b"/>
踟蹰以閒晏<hi>西廂西序也踟蹰連閣傍小室也閒清閒也可以燕㑹踟或移字善曰踟蹰相連貌</hi>
<hi>毛萇詩傳曰宴安也言安靜也</hi>東序重深而奥祕<hi>東序東廂也互言之文相避耳爾雅曰東</hi>
<hi>西廂謂之序善曰廣雅曰奥藏也字書曰祕密也</hi>屹鏗暝以勿罔屑黶翳以懿<lb/>
濞<hi>寂寞之形也善曰暝莫耕切</hi>魂悚悚其驚斯心<graphic n="KR1253" url="https://raw.githubusercontent.com/kanripo/KR-Gaiji/master/images/KR1253.png" mimeType="image/png"/>
                    <graphic n="KR1253" url="https://raw.githubusercontent.com/kanripo/KR-Gaiji/master/images/KR1253.png" mimeType="image/png"/>而發悸<hi>驚斯於此</hi>
<hi>驚也善曰蘓林漢書注曰葸葸懼貌<graphic n="KR1253" url="https://raw.githubusercontent.com/kanripo/KR-Gaiji/master/images/KR1253.png" mimeType="image/png"/>與葸同説文曰悸心動也渠季切悸或為欷</hi>於是詳察其<lb/>
棟宇觀其結構<hi>欲安心定意審其事也善曰高誘吕氏春秋注曰結交也構架也</hi>規矩<lb/>
應天上憲觜陬<hi>應天文星宿也憲法也善曰爾雅曰觜陬之星營室東壁也毛詩曰定之方中</hi>
<hi>作為楚宫毛萇曰定營室也觜子移切陬子瑜切</hi>倔佹雲起嶔崟離樓<hi>善曰甘泉賦曰</hi>
<pb n="KR4h0002_WYG_011-21a"/>
<hi>大夏雲譎波詭離樓衆木交加之貌長門賦曰羅丰茸之遊樹離樓梧而相撑倔渠物切佹君委切樓力朱切</hi>
三間四表八維九隅<hi>室毎三間則有四表四甪四方為八維井中為九</hi>萬楹叢<lb/>
倚磊砢相扶<hi>楹柱也善曰磊砢狀大之貌</hi>浮柱岹嵽以星懸漂嶢<graphic n="KR1160" url="https://raw.githubusercontent.com/kanripo/KR-Gaiji/master/images/KR1160.png" mimeType="image/png"/>
而枝柱<hi>枝柱言無根而倚立也善曰甘泉賦曰抗浮柱之飛榱溧輕貌嶢<graphic n="KR1160" url="https://raw.githubusercontent.com/kanripo/KR-Gaiji/master/images/KR1160.png" mimeType="image/png"/>不安之貌<graphic n="KR1160" url="https://raw.githubusercontent.com/kanripo/KR-Gaiji/master/images/KR1160.png" mimeType="image/png"/>五結切</hi>
<hi>蒼頡篇曰柱枝也誅僂切</hi>飛梁偃蹇以虹指揭蘧蘧而騰湊<hi>善曰甘泉賦曰</hi>
<hi>厯倒景而絶飛梁西都賦曰抗應龍之虹梁崔駰七依曰夏屋蘧蘧高也音渠王逸楚辭注曰湊聚也</hi>層<lb/>
櫨磥垝以岌峩曲枅要紹而環句<hi>善曰説文曰槈櫨柱上枅蒼頡篇曰枅柱</hi>
<hi>上方木然枅櫨為一此重言之葢有曲直之殊爾要紹曲貌</hi>芝栭欑羅以戢孴枝牚<lb/>
<pb n="KR4h0002_WYG_011-21b"/>
杈枒而斜據<hi>芝栭山節方小木為之牚眉梁之上也各長三尺牚或作棖字善曰説文曰栭枅上</hi>
<hi>梁蒼頡篇曰欑聚也戢孴衆貌孴乃立切説文曰牚柱也恥孟切权枒參差之貎权楚加切枒音牙毛萇詩傳</hi>
<hi>曰據依也</hi>傍夭蟜以横出互黝糾而搏負<hi>善曰天蟜黝糾特出之貎蟜巨表切</hi>
<hi>黝於糾切摶負負荷而欑摶也</hi>下岪蔚以璀錯上﨑嶬而重注<hi>善曰岪蔚特起</hi>
<hi>貌璀錯衆盛貌岪扶弗切﨑嶬危嶮貌﨑音綺嶬音蟻注猶屬也</hi>捷獵鱗集支離分赴<lb/>
<hi>善曰㨗獵相接貌支離分㪚也</hi>縱横駱驛各有所趣<hi>善曰縱横四㪚也駱驛不絶</hi>爾<lb/>
乃懸棟結阿天窻綺疎<hi>天忩高忩也綺文也疎刻鏤也善曰周書曰明堂咸有四阿屋</hi>
<hi>四垂也綺疏已見上文</hi>圜淵方井反植荷蕖<hi>反植者根在上而葉在下爾雅曰荷芙蕖</hi>
<pb n="KR4h0002_WYG_011-22a"/>
<hi>種之於員洲方井之中以為光輝善曰鄭𤣥周禮注曰植根生之屬</hi>發秀吐榮菡蓞披敷<lb/>
綠房紫菂窋䆛垂珠<hi>緑房芙蕖之房刻繒為之緑色紫菂菂中芍也爾雅曰其中菂珠珠</hi>
<hi>之實窋䆛也善曰爾雅曰荷其華菡蓞菡胡感切蓞徒感切菂與芍同音的説文曰窋物在穴中貌張滑切䆛</hi>
<hi>亦窋也竹亞切</hi>雲楶藻梲龍桷雕鏤<hi>雲節畫雲氣為山節也棁梁上楹又畫水草之文龍</hi>
<hi>桷畫椽為龍善曰爾雅曰栖謂之節郭璞曰節櫨也楶與節同論語曰山節藻棁包咸曰棁者梁上楹盡為藻</hi>
<hi>文鄭𤣥禮記注曰栭謂之梁楚辭曰仰觀刻桷畫龍蛇</hi>飛禽走獸因木生姿<hi>為之形也</hi>
<hi>善曰高唐賦曰狀似走獸或象飛禽</hi>奔虎攫挐以梁倚仡奮舋而軒鬐<hi>善曰</hi>
<hi>攫拏相摶持也羽獵賦曰熊熊之拏攫張揖漢書注曰梁倚相著也仡舉頭也郭璞曰鬐背上鬟杜預左氏傳</hi>
<pb n="KR4h0002_WYG_011-22b"/>
<hi>注曰舋動也</hi>虯龍騰驤以蜿蟺頷若動而<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>跜<hi>善曰杜預左氏傳注曰頷</hi>
<hi>搖頭也牛感切李尤辟廱賦曰萬騎<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>/跜以攫拏<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>跜動貌<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>音逵跜音尼</hi>朱鳥舒翼以峙<lb/>
衡騰虵蟉虯而遶榱<hi>榱亦椽也有三名一曰椽二曰桷三曰榱善曰春秋漢含孽曰太一</hi>
<hi>之常居前朱烏衡四阿之長衡也淮南子曰桁題不枅文字曰騰蟉虯曲貌蟉力鳥切虯巨繞切</hi>白鹿<lb/>
孑蜺於欂櫨蟠螭宛轉而承楣<hi>善曰古王子喬辭曰王子喬參駕白鹿雲中遨</hi>
<hi>孑蜺延首之貌孑甄熱切蜺詣結切方言曰未升天龍謂之蟠龍</hi>狡兔跧伏於柎側猨狖<lb/>
攀椽而相追<hi>善曰説文曰跧蹴也壯樂切柎音父</hi>𤣥熊舑舕以斷斷却負<lb/>
載而蹲跠<hi>跠踞也善曰舑舕吐舌貌舑吐玷切舕吐暫切蒼頡篇曰斷齒根也牛斤切廣</hi>
<pb n="KR4h0002_WYG_011-23a"/>
<hi>雅曰蹲跠踞也</hi>齊首目以瞪眄徒眽眽而狋狋<hi>齊首目以瞪眄駢頭而相觀視</hi>
<hi>眽眽狋狋視貌善曰埤蒼曰瞪直證切爾雅曰眽相視也英革切説文曰狋犬怒貌牛飢切</hi>胡人遥<lb/>
集於上楹儼雅跽而相對仡欺<graphic n="KR1253" url="https://raw.githubusercontent.com/kanripo/KR-Gaiji/master/images/KR1253.png" mimeType="image/png"/>以鵰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR3584" url="https://raw.githubusercontent.com/kanripo/KR-Gaiji/master/images/KR3584.png" mimeType="image/png"/>顤顟而暌<lb/>
睢狀若悲愁於危處憯嚬蹙而含悴<hi>皆胡夷之畫形也人尊於鳥獸故著</hi>
<hi>在上楹儼雅而相對言敬恭也善曰儼雅跽貌説文曰跽長跪也竒凡切欺<graphic n="KR1253" url="https://raw.githubusercontent.com/kanripo/KR-Gaiji/master/images/KR1253.png" mimeType="image/png"/>大首也鵰睨如鵰之視也聲類</hi>
<hi>曰瞲驚視也睨輿瞲同呼穴切<graphic n="KR3584" url="https://raw.githubusercontent.com/kanripo/KR-Gaiji/master/images/KR3584.png" mimeType="image/png"/>鵘顟大首深目之貌/<graphic n="KR3584" url="https://raw.githubusercontent.com/kanripo/KR-Gaiji/master/images/KR3584.png" mimeType="image/png"/>鳥交切䴃呼交切顟力交切睽張目貎孟子曰嚬蹙</hi>
<hi>而言蹙憂貌</hi>神仙岳岳於棟間玉女闚窻而下視<hi>神女之人又彌高也</hi>
<hi>善曰岳岳立貌李尤函谷闗銘曰玉女流眄而下視</hi>忽瞟眇以響像若鬼神之髣<lb/>
<pb n="KR4h0002_WYG_011-23b"/>
髴<hi>善曰瞟眇視不明之貎説文曰瞟睽也廣雅曰眇莫也響像猶依稀非正形聲也説文曰彷彿相似視不</hi>
<hi>諟也諟與諦同</hi>圖畵天地品類羣生雜物竒怪山神海靈寫載<lb/>
其狀託之丹青千變萬化事各繆形隨色象類曲得其<lb/>
情<hi>言委曲得情也善曰列子曰千變萬化不可窮極繆形形不同也淮南子曰以鐃視形曲得其情</hi>上<lb/>
紀開闢遂古之初<hi>更畫太古開闢之時帝王之君也善曰尚書考靈耀曰天地開闢曜滿</hi>
<hi>舒光楚辭曰遂古之初誰傳道之</hi>五龍比翼人皇九頭<hi>善曰春秋命厯序曰皇伯皇仲</hi>
<hi>皇叔皇季皇少五姓同期俱駕龍周密與神通號曰五龍又曰人皇九頭捷羽葢乗雲車出陽谷分九河宋均</hi>
<hi>曰九頭九人也提羽葢鳥之羽</hi>伏羲鱗身女媧蛇軀<hi>女媧亦三皇也善曰列子曰伏羲女</hi>
<pb n="KR4h0002_WYG_011-24a"/>
<hi>媧蛇身而人面有大聖之徳𤣥中記曰伏羲龍身女媧蛇軀</hi>鴻荒朴略厥狀睢盱<hi>鴻大</hi>
<hi>也朴質也略野略上古之世為鴻荒之世也書其形亦質而略睢盱質朴之形善曰法言曰鴻荒之世聖人惡</hi>
<hi>之尚書璇璣鈐曰帝譽以上朴畧有象難傳西京賦曰睢旴跋扈字林曰㫿仰目也旴張目也</hi>煥炳可<lb/>
觀黄帝唐虞<hi>至於煥炳可觀唯黄帝堯舜以來易曰黄帝堯舜重衣裳而天下治善曰尚書旋璣</hi>
<hi>鈐曰帝堯煥炳隆興可觀</hi>軒冕以庸衣裳有殊<hi>車曰軒冠曰冕庸用也作此車服以賜有</hi>
<hi>功章有徳書曰車服以庸上曰衣下曰裳有功者賞無功者否故曰殊也</hi>上及三后媱妃亂<lb/>
主<hi>皆畫其形也三后夏殷周也善曰國語史蘓曰昔夏桀妹喜有竉而亾夏殷辛妲己有竉而亾殷周幽褒</hi>
<hi>姒有竉周於是乎亡</hi>忠臣孝子烈士貞女<hi>忠臣屈原子胥之等孝子申生伯竒之等烈士</hi>
<pb n="KR4h0002_WYG_011-24b"/>
<hi>豫讓聶政之等貞女梁寡昭姜之等</hi>賢愚成敗靡不載叙<hi>善曰列子曰但伏羲以來賢愚</hi>
<hi>好醜成敗是非無不消㓕也</hi>惡以誡世善以示後<hi>善曰家語曰孔子觀於明堂觀四墉</hi>
<hi>有堯舜桀紂之象而各有善惡之狀興廢之誡焉孔叢子子思曰古者則有國史書之以示後也善以為示惡</hi>
<hi>以為誡也</hi>於是乎連閣承宫馳道周環<hi>馳道馳馬之道旋宫而匝毛萇詩曰若年不順成馳</hi>
<hi>道不修善曰馳道人君所行之道也君必乗車馬故以馳為名也</hi>陽榭外望髙樓飛觀<lb/>
<hi>大殿無内室謂之榭春秋傳曰宣榭災榭而高大謂之陽</hi>長途升降軒楹曼延<hi>長途升降</hi>
<hi>閣道上下也軒楹所以開明也善曰上林賦曰長途中宿郭璞曰途樓閣間陛道</hi>漸臺臨池層<lb/>
曲九成<hi>善曰言重高九層也吕氏春秋曰有娀氏有二佚女為九成之臺也</hi>屹然特立的<lb/>
<pb n="KR4h0002_WYG_011-25a"/>
爾殊形高徑華葢仰㸔天庭<hi>高徑所徑高亢上至華葢也善曰楚辭曰登華葢兮乗暘谷答</hi>
<hi>賓戱曰未仰天庭而覩白日</hi>飛陛揭孽緣雲上征<hi>善曰掲孽髙貌</hi>中坐垂景頫<lb/>
視流星<hi>言臺之高自中坐而乗日景也楚辭曰流星墜兮成雨</hi>千門相似萬户如一　<hi>千門</hi>
<hi>萬户言衆多也相似如一言皆好也善曰漢書曰建章宫度為千門萬户</hi>巖突洞出逶迤詰屈<hi>善曰子虗賦曰</hi>
<hi>巖突洞房</hi>周行數里仰不見日<hi>或二或三為數非正之辭也論語孔子曰加我數年可以學易</hi>何宏麗<lb/>
之靡靡咨用力之妙勤<hi>善曰小雅曰靡靡細也郭璞方言注曰靡靡細好也妙勤精妙功勤也</hi>非<lb/>
夫通神之俊才誰能尅成乎此勲<hi>善曰移太常博士曰聖上徳通神明漢書曰益</hi>
<hi>州刺史王襄聞王褒有俊才爾雅曰勲功也</hi>據坤靈之寳勢承蒼昊之純殷<hi>易曰地勢坤蒼</hi>
<pb n="KR4h0002_WYG_011-25b"/>
<hi>昊皆天之稱也春為蒼天夏為昊天純大殷中也言魯承天之大中也</hi>包隂陽之變化含元氣<lb/>
之烟煴<hi>烟煴天地之蒸氣也善曰孫卿子曰隂陽大化周易曰四時變化春秋命厯序曰元氣正則天地八卦孶周易曰天地絪</hi>
<hi>緼萬物化醇</hi>𤣥醴騰涌於陰溝甘露被宇而下臻<hi>醴泉出地故曰隂溝也善曰春秋元</hi>
<hi>命包曰天樞得則醴泉出孝經援神契曰徳至天則甘露降</hi>朱桂黝儵於南北蘭芝阿那於<lb/>
東西<hi>黝儵阿那皆茂盛之貌善曰尚書大傳曰徳光地序則未草生禮斗威儀曰君乗金而王其政平則蘭芝常生鄭𤣥曰主</hi>
<hi>調和也伏儼子虚賦注曰芍藥以蘭桂調食也然蘭既為瑞桂亦宜同春秋運年樞曰摇光得陵黒芝朱穆欝</hi>
<hi>金賦曰丹桂植其東</hi>祥風翕習以颯灑激芳香而常芬<hi>風之㪚物如灑䬃然</hi>
<hi>及激溉草木出其芳滋故云翕習以灑颯善曰禮斗威儀曰君乗火而王其政平則祥風至翕習盛貎颯素合</hi>
<pb n="KR4h0002_WYG_011-26a"/>
<hi>切</hi>神靈扶其棟宇歴千載而彌堅<hi>善曰甘泉賦曰神莫莫而扶傾爾雅曰彌</hi>
<hi>益也</hi>永安寜以祉福長與大漢而乆存實至尊之所御保<lb/>
延壽而宜子孫<hi>善曰䘮服𫝊曰天子至尊高唐賦曰延年益壽千萬嵗毛詩曰宜爾子孫振振</hi>
<hi>兮</hi>茍可貴其若斯孰亦有云而不珍<hi>毛萇詩傳曰云言也爾雅曰珍美也</hi>
亂曰彤彤靈宮巋㠑穹崇紛厖鴻兮<hi>善曰皆高大之貎㠑助軌切龎莫黄</hi>
<hi>切鴻胡童切</hi>崱屴嵫釐岑崟崰嶷駢巃嵸兮<hi>善曰皆峻嶮之貌崱助力切屴</hi>
<hi>音力嵫音茲釐音貍崰音菑嶷音疑</hi>連拳偃蹇崘囷踡嵼傍欹傾兮<hi>善曰皆特</hi>
<hi>起之貌崘音倫囷巨貧切踡巨免切嵼音産</hi>歇欻幽藹雲覆霮䨴洞杳冥兮<lb/>
<pb n="KR4h0002_WYG_011-26b"/>
<hi>善曰皆幽邃之貌歇許乞切欻許勿切霮杜感切䨴杜對切</hi>葱翠紫蔚礧碨瓌瑋含<lb/>
光晷兮<hi>善曰蔚文貌埤蒼曰礧碨礧也礧力罪切碨於賄切郭璞山海經注曰礧珞大石也音洛埤蒼</hi>
<hi>曰瓌瑋珍𤦺也</hi>窮竒極妙棟宇已來未之有兮<hi>善曰周易曰上棟下宇以庇風</hi>
<hi>雨</hi>神之營之瑞我漢室永不朽兮<lb/>
　　景福殿賦<hi>洛陽宫殿簿曰許昌宫景福殿七間</hi>
　　　何平叔<hi>典略曰何晏字平叔南陽人也尚金鄉公主有竒才頗有材能美容貌魏明帝</hi>
　　　　<hi>將東巡恐夏熱故許昌作殿名曰景福既成命人賦之平叔遂有此作平叔為散騎常侍</hi>
　　　　<hi>遷尚書主選後曹爽反為司馬宣王斬於東市</hi>
<pb n="KR4h0002_WYG_011-27a"/>
大哉惟魏世有哲聖武創元基文集大命<hi>武武帝文文帝竝見魏都</hi>
<hi>賦毛詩曰世有哲王尚書伊尹曰天監厥徳用集大命孔安國曰集王命於其身</hi>皆體天作制<lb/>
順時立政<hi>東都賦曰體元立制順時立政謂依月令而行也禮記曰凡舉事必順其時尚書有立政</hi>
<hi>篇</hi>至於帝皇遂重熙而累盛<hi>魏志曰明皇帝諱叡字元仲文帝太子也生數嵗而</hi>
<hi>有岐嶷之姿武皇異之文帝崩即皇帝位東都賦曰至乎永平之際重熈而累洽也</hi>遠則襲陰陽<lb/>
之自然近則本人物之至情<hi>周易曰一隂一陽之謂道阮藉通老子論曰道法自</hi>
<hi>然漢書晁錯對䇿曰計安天下莫不本於人情也</hi>上則崇稽古之𢎞道下則闡<lb/>
長世之善經<hi>稽古已見靈光殿賦尚書序曰謂之三墳言大道也左氏傳曰北宫文子曰有其國</hi>
<pb n="KR4h0002_WYG_011-27b"/>
<hi>家令問長世又隨武子曰兼弱攻昧武之善經</hi>庻事旣康天秩孔明<hi>尚書咎繇曰庶事康</hi>
<hi>哉又曰天秩有禮毛詩曰祀事孔明</hi>故載祀二三而國富刑清歳三月東<lb/>
廵狩至于許昌<hi>魏志明紀曰大和六年三月行幸東廵四月行幸許昌宫春秋説題辭曰國富</hi>
<hi>民康周易曰聖人以順動則刑罰清班固漢書述曰國富刑清尚書曰嵗二月東廵狩至于岱宗柴</hi>望祠<lb/>
山川考時度方存問髙年率民耕桑<hi>禮記王制曰嵗二月東廵狩望祠山</hi>
<hi>川問百年者就見之考時月定禮樂制度衣服正之史記曰撫萬民度四方王齊曰隔定四方而安撫之司馬</hi>
<hi>彪續漢書曰凡郡國掌治民常以春行所至縣勸民農桑</hi>越六月旣望林鍾紀律大<lb/>
火昬正桑梓繁廡大雨時行<hi>尚書曰惟五月既望孔安國曰十五日日月相望也</hi>
<pb n="KR4h0002_WYG_011-28a"/>
<hi>又越於也禮記曰季夏之月昬火中又曰律中林<graphic n="KR4136" url="https://raw.githubusercontent.com/kanripo/KR-Gaiji/master/images/KR4136.png" mimeType="image/png"/>是月也大雨時行尚書曰庶草蕃廡</hi>三事九司<lb/>
宏儒碩生<hi>三事三公也毛詩曰三事大夫莫肯夙夜九司九卿也春秋漢含孳曰九卿象河海劇秦</hi>
<hi>美新曰耆儒碩老爾雅曰宏碩大也</hi>感乎溽暑之伊欝而慮性命之所平<lb/>
<hi>禮記曰季夏是月也土濶溽暑伊欝煩熱貌周易曰乾道變化各正性命家語孔子對魯哀公曰分於道謂之</hi>
<hi>命形於一謂之性王肅曰分於道始得為人也各受隂陽剛柔之性故曰形於一</hi>惟岷越之不<lb/>
靜寤征行之未寧<hi>岷越呉蜀二境也尚書曰西土人亦不靜也</hi>乃昌言曰昔<lb/>
在蕭公暨于孫卿皆先識博覽明允篤誠<hi>尚書曰禹拜昌言蕭公何</hi>
<hi>也荀卿子曰宫室臺榭以避燥涇養徳别輕重也長笛賦序曰博覧典雅左氏傳曰高陽氏有才子明允篤誠</hi>
<pb n="KR4h0002_WYG_011-28b"/>
莫不以爲不壯不麗不足以一民而重威靈不飭不羙<lb/>
不足以訓後而示厥成<hi>漢書曰蕭何治未央宫上見其壯麗甚怒何曰天子以四海為</hi>
<hi>家非令壯麗亾以重威且亾令後世有以加也賈逵連珠曰夫君人者不餙不美不足以一民國語屈建曰不</hi>
<hi>可以訓後嗣不可以私欲于國毛詩曰我客戾止永觀厥成</hi>故當時享其功利後世<lb/>
頼其英聲<hi>杜預左氏傳注曰享受也史記司馬季曰助上養下多其功利封禪書曰飛英聲</hi>且<lb/>
許昌者乃大運之攸戾圖䜟之所旌<hi>獻帝紀曰太史丞許芝奏故白馬令</hi>
<hi>李雲上書曰許昌氣見於當塗高者魏也今魏基昌於許漢㣲絶於許春秋元命苞曰許昌為周當塗春秋説</hi>
<hi>題辭曰大運在五雒書摘亾辭曰五徳之運杜預左氏傳注曰戾定也賈逵國語注曰旌表也</hi>苟德義<lb/>
<pb n="KR4h0002_WYG_011-29a"/>
其如斯夫何宮室之勿營帝曰俞哉<hi>廣雅曰何問也尚書帝曰俞孔安國</hi>
<hi>曰俞然也</hi>𤣥輅旣駕輕裘斯御<hi>禮記曰孟冬之月天子乗𤣥輅又曰是月也天子始裘論</hi>
<hi>語子曰衣輕裘蔡邕月令章句曰凡衣服加於身曰御</hi>乃命有司禮儀是具<hi>禮記曰乃</hi>
<hi>命有司漢書景帝詔曰禮官具禮儀</hi>審量日力詳度費務<hi>漢書曰王延世功費約省用日</hi>
<hi>力寡孫子曰必先算其費務</hi>鳩經始之黎民輯農功之暇豫<hi>左氏傳郯子曰</hi>
<hi>以鳩其民爾雅曰鳩聚也毛詩曰經始靈臺孔安國尚書傳曰黎衆也又韓集也左氏傳吕相絶秦曰芟夷我</hi>
<hi>農功國語優施曰我教暇豫之事君韋昭曰暇間也豫樂也</hi>因東師之獻㨗就海孽<lb/>
之賄賂<hi>魏志明帝六年九月修許昌宫十月田豫討大将周賀於成山殺賀東師獻㨗葢謂此也左氏</hi>
<pb n="KR4h0002_WYG_011-29b"/>
<hi>傳曰齊候來獻戎㨗漢書曰蟲豸之妖謂之孽以呉僻居海曲而稱亂故曰海孽魚列切爾雅曰賄財也</hi>立<lb/>
景福之祕殿備皇居之制度<hi>魏志明紀曰修許昌宫起景福殿魯靈光殿賦曰立</hi>
<hi>靈光之祕殿</hi>爾乃豐層覆之耽耽建高基之堂堂<hi>西京賦曰大厦耽耽</hi>
<hi>史記曰楚國堂堂之大也</hi>羅疏柱之汨<hi>王/筆</hi>越肅坻<hi>直/夷</hi>鄂<hi>五/各</hi>之鏘鏘<hi>羅列</hi>
<hi>也疏柱畫柱也汨越光明貎坻殿基也鄂垠鄂也西京賦曰坻鄂鱗眴</hi>飛櫩翼以軒翥反<lb/>
宇䡾<hi>魚桀</hi>以高驤<hi>西京賦曰反宇嶪嶪飛櫚䡾䡾又曰鳯騫翥於甍標西都賦曰荷棟桴而高驤</hi>
流羽毛之威蕤垂環玭之琳琅<hi>言宫室以羽毛為飾又垂環玭及琳琅也西都</hi>
<hi>賦曰翡翠火齊威蕤羽毛之貌爾雅曰肉好若一謂之環説文曰玭珠也蒲眠切</hi>參旗九旒從<lb/>
<pb n="KR4h0002_WYG_011-30a"/>
風飄揚<hi>周禮曰熊旗六斿以衆伐毛萇詩傳曰参伐也然伐星以旗象參故曰參旗周禮曰龍旗九旒</hi>
<hi>今云參旗葢一指旗名一言旒數可以相明也</hi>皓皓旰旰丹彩煌煌<hi>旰旰煌煌皆盛貎</hi>
故其華表則鎬鎬<hi>杲</hi>鑠鑠赫奕章灼若日月之麗天也<lb/>
<hi>華表謂華飾屋外之表也鎬鎬鑠鑠赫奕章灼皆謂尤顯昭明也周易曰日月麗乎天鎬古皓切鑠舒藥切</hi>
其奥祕則翳蔽曖昩髣髴退概若幽星之纚連也<hi>魯靈光殿</hi>
<hi>賦曰西序重深而奥祕翳蔽曖昧髣髴退概皆謂幽深不明也幽猶夜也曖音愛慨古愛切纚相連之貌力氏</hi>
<hi>切</hi>旣櫛比<hi>明/逸</hi>而欑集又宏璉以豐敞<hi>毛詩曰其比如櫛璉未詳一曰宏連</hi>
<hi>大連衆木也王逸楚辭注曰横木關柱為連璉與連古字通</hi>兼苞博落不常一象<hi>博落</hi>
<pb n="KR4h0002_WYG_011-30b"/>
<hi>謂所繞者廣也郭璞山海經注曰絡繞也落與絡古字通</hi>遠而望之若摛朱霞而耀<lb/>
天文廹而察之若仰崇山而戴垂雲<hi>廣雅曰摛舒也宋衷易緯注曰天文</hi>
<hi>者謂三光王褒甘泉賦曰却而望之欝乎似積雲就而察之䨴乎若泰山</hi>嗟瓌瑋以壯麗紛<lb/>
彧彧其難分此其大較<hi>角</hi>也<hi>南都賦曰紛郁郁其難詳大較猶大略也孔安國尚</hi>
<hi>書傳曰大較三品也</hi>若乃高甍<hi>萌/</hi>崔嵬飛宇承霓<hi>薛綜西京賦注曰甍棟也</hi>綿<lb/>
蠻黮<hi>徒感</hi>䨴<hi>徒/㑹</hi>隨雲融泄<hi>韓詩曰綿蠻黄鳥薛君曰綿蠻文貌黮䨴黒貌黮徒感切䨴徒對切</hi>
<hi>融泄動貌也</hi>鳥企山峙若翔若滯<hi>言屋形高竦如鳥之企如山之竦若翔若滯山鳥之</hi>
<hi>貌毛詩曰如鳥斯企説文曰企舉踵也去豉切魯靈光殿賦曰屹山峙以紆欝</hi>峨峨嶫<hi>業</hi>嶫罔<lb/>
<pb n="KR4h0002_WYG_011-31a"/>
識所屇<hi>西京賦曰嵯峨㨗業罔識所則</hi>雖離朱之至精猶眩曜而不能<lb/>
昭晣也<hi>趙岐孟子章句曰離米即離婁也淮南子曰離朱之明察箴末於百歩之外箴古針字王逸楚</hi>
<hi>辭注曰眩曜惑亂貌説文曰昭晣明也晰之逝切</hi>爾乃開南端之豁逹張筍虎<lb/>
之輪幽<hi>凡正門皆謂之端門春秋説題辭曰血書魯端門豁逹門通之貌輪豳其形也</hi>華鍾杌<lb/>
其高懸悍獸仡以儷陳<hi>言端門之内為筍以懸莘鍾又植悍獸為虎以負之仡然相對</hi>
<hi>而陳列之東都賦曰鏗華鍾獸負鍾己見西京賦何休公羊傳注曰仡然壯勇貌賈逵國語注曰儷偶也儷力</hi>
<hi>計切</hi>體洪剛之猛毅聲訇<hi>普/宏</hi>磤其若震<hi>音真毛萇傳曰磤雷聲也於謹切</hi>
爰有遐狄鐐質輪菌<hi>遐狄即長狄也以鐐為質輪菌然也爾雅曰白金謂之銀美者謂之</hi>
<pb n="KR4h0002_WYG_011-31b"/>
<hi>鐐郭璞曰音遼廣雅曰質軀也輪音倫菌其旻切</hi>坐髙門之側堂彰聖主之威<lb/>
神<hi>言為金狄坐於高門側堂之中以明聖主之有威神晏子曰景公坐於堂側</hi>芸若充庭槐<lb/>
楓被宸<hi>禮記曰仲冬之月芸始生鄭𤣥曰芸香草也若杜若也何休公羊傳注曰充滿也槐楓二木名</hi>
<hi>説文曰宸屋宇也音辰</hi>綴以萬年綷以紫榛<hi>賈逵國語注曰綴連也晋宫閣銘曰華林</hi>
<hi>園萬年樹十四株綷猶雜也毛詩曰山有紫榛毛萇曰榛木名</hi>或以嘉名取寵或以羙<lb/>
材見珍<hi>萬年嘉名之屬紫榛美材之屬</hi>結實商秋敷華青春<hi>禮記曰孟秋之月其</hi>
<hi>音商楚辭曰青春爰謝王逸曰青東方為春位其色青</hi>藹藹萋萋馥馥芬芬爾其<lb/>
結構則修梁彩制下褰上竒<hi>修梁跨廻故曰褰衆彩殊制故曰竒徐爰射雉賦注</hi>
<pb n="KR4h0002_WYG_011-32a"/>
<hi>曰褰開也説文曰竒異也</hi>桁梧復疊勢合形離<hi>桁梁上所施也桁與衡同梧柱也音悟</hi>
赩如宛虹赫如奔螭<hi>宛虹奔螭梁上之餙也如淳漢書注曰宛虹屈虹也</hi>南距陽<lb/>
榮北極幽崖<hi>宜</hi>任重道逺厥庸孔多<hi>言椽栱交結南自陽榮而北至幽崖</hi>
<hi>故云任重道逺其功甚多多當為趨廣雅曰趨多也紙移切郭璞上林賦注曰榮屋南篖也在南曰陽論語曰</hi>
<hi>任重而道逺</hi>於是列髹<hi>休/</hi>彤之繡桷垂琬琰之文璫<hi>言桷以髹漆餙</hi>
<hi>之而為藻繡以琬琰之玉而為文璫漢書曰殿上髹周禮曰王之䘮車髹餙鄭𤣥曰赤多黒少謂之髹韋昭曰</hi>
<hi>刷漆為髹尚書曰𢎞璧琬琰在西序上林賦曰華榱璧璫</hi>蝹<hi>於云</hi>若神龍之登降灼若<lb/>
明月之流光<hi>神龍繡桷也明月文璫也薛綜西京賦注曰蝹龍貌</hi>爰有禁楄<hi>補沔</hi>勒<lb/>
<pb n="KR4h0002_WYG_011-32b"/>
分翼張<hi>楄附陽馬之短桷也説文曰楄署也扁從户冊者署門户也桷署雖殊為文之義則一也扁與</hi>
<hi>楄同一音必綿切册楚責切勒分翼張言如獸勒之分鳥翼之張釋名曰勒與肋古字通</hi>承以陽馬<lb/>
接以員方<hi>陽馬四阿長桁也禁楄列布承以陽焉衆材相接或員方也馬融梁將軍西第賦曰騰極</hi>
<hi>受檐陽馬承阿</hi>斑間賦白疎宻有章<hi>廣雅曰斑分也毛萇詩傳曰賦布也考工記曰畫繪</hi>
<hi>之事赤與白謂之章</hi>飛枊鳥踊雙轅是荷<hi>飛枊之形類鳥之飛又有雙轅任承檐以荷衆</hi>
<hi>材今人名屋四阿拱曰㰇枊也劉梁七舉曰雙轅覆井芰荷垂英枊吾郎切</hi>赴險凌虚獵㨗<lb/>
相加<hi>其衆材相加或凌虚赴嶮獵㨗相接之貌</hi>皎皎白間離離列錢<hi>白間青𤨏之側</hi>
<hi>以白塗之今猶謂之白間列錢金釭也西京賦曰金釭銜璧是為列錢</hi>晨光内照流景外<lb/>
<pb n="KR4h0002_WYG_011-33a"/>
烻<hi>晨光日景也日光照於室中而流景外發而延起也西都賦曰激日景而納光烻起貌式延切</hi>烈若<lb/>
鉤星在漢煥若雲梁承天<hi>言宫殿烈然光明若鉤星之在河漢煥然髙廣又似雲梁</hi>
<hi>而承於天也廣雅曰辰星或謂之鉤星雲梁以雲為梁也</hi>騧徙増錯轉縣成郛<hi>騧或為蝸</hi>
<hi>言合衆板上為井攔而形文錯若蝸之徙逓轉縣之各成郛郭</hi>茄蔤倒植吐被芙蕖<hi>爾雅</hi>
<hi>曰荷芙蕖其莖茄其本藕郭璞曰莖下曰蔤在泥中者蔤音密蒼頡篇曰植禋也</hi>繚<hi>了</hi>以藻井<lb/>
編以綷<hi>子㑹</hi>疏紅葩<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>胡/甲</hi>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>直/甲</hi>丹綺離婁<hi>力俱反廣雅曰繚繞纒也西京</hi>
<hi>賦曰蔕倒茄於藻并披紅葩之狎獵又曰何工巧之瑰瑋交綺豁以疏寮綷疏謂繪五彩於刻鏤之中離婁刻</hi>
<hi>鏤之貌劉向熏爐銘曰彫鏤萬獸離婁相加</hi>菡蓞赩翕纎縟紛敷<hi>菡蓞己見上文䕘與</hi>
<pb n="KR4h0002_WYG_011-33b"/>
<hi>菡同説文曰縟采餙也</hi>繁飾累巧不可勝書<hi>廣雅曰勝舉也言不可勝而書</hi>於是<lb/>
蘭栭積重窶數矩設<hi>蘭木蘭也以木蘭為栭言蘭栭重叠交互以相承有似窶數故借其</hi>
<hi>名馬蘓林漢書注曰窶數四殷鉤窶其矩切數所柱切</hi>㰇<hi>子兼</hi>櫨各落以相承欒栱<lb/>
天蟜而交結<hi>㰇即枊也<graphic n="KR1490" url="https://raw.githubusercontent.com/kanripo/KR-Gaiji/master/images/KR1490.png" mimeType="image/png"/>子兼切説文曰櫨柱上枅也薛綜西京賦注曰欒柱上曲木兩頭受櫨</hi>
<hi>者栱欒類而曲也天蟜樂栱長壯之貎蟜其天切</hi>金楹齊列玉舄承跋<hi>金楹金柱也而</hi>
<hi>以玉礩承拄之跋也西京賦曰彫楹玉舄廣雅曰磶礩也禮記曰燭不見跋鄭𤣥曰跋本也方末切</hi>青𤨏<lb/>
銀鋪是爲閨闥<hi>言以青𤨏銀鋪是為閨闥之飾漢書曰赤墀青𤨏銀鋪以銀為鋪首也長門賦</hi>
<hi>曰擠玉户而撼金鋪</hi>雙枚旣修重桴乃飾<hi>雙枚屋内重檐也重桴重棟也在内謂之雙枚</hi>
<pb n="KR4h0002_WYG_011-34a"/>
<hi>在外謂之重桴言重檐既長因逹于外而為重棟以施采飾也枚莫囘切</hi>㮰梠緣邉周流四<lb/>
極<hi>言以㮰梠縁屋邉隅周匝流移至於四極説文曰㮰梠秦名屋綿聯楚謂之梠也㮰顃移切</hi>侯衛<lb/>
之班藩服之職<hi>言㮰梠之居四極若五服之鎮外藩也周書有候衛藩服小雅曰班次也</hi>温<lb/>
房承其東序涼室處其西偏<hi>温房凉室二殿名卞蘭許昌官賦曰則有望舒凉室</hi>
<hi>羲和温房然卞何同時今引之者轉以相明也他皆類此</hi>開建陽則朱炎豔啓金光<lb/>
則清風臻<hi>建陽門在東金光在西白虎通曰炎者太陽韋仲將景福殿賦曰昭剛義於金光崇柔惠</hi>
<hi>於建陽爾雅曰臻至也</hi>故冬不凄寒夏無炎燀<hi>言寒暑猶門故無寒燀之患毛萇詩</hi>
<hi>傳曰凄寒風也國語太子晉曰水無沉氣火無災燀韋昭曰燀炎起貌昌延切</hi>鈞調中適可以<lb/>
<pb n="KR4h0002_WYG_011-34b"/>
永年<hi>吕氏春秋曰衷也者適也高誘曰適中也舞賦曰永年之術</hi>墉垣碭基其光昭<lb/>
昭<hi>爾雅曰牆謂之墉説文曰碭文石也徒浪切昭之紹切</hi>周制白盛今也惟縹<hi>墉之</hi>
<hi>色也周禮曰掌蜃共白盛之蜃鄭𤣥注曰盛猶成也謂飾墉使白之蜃也今東萊用蛤謂之又灰劉梁七舉曰</hi>
<hi>丹墀縹璧紫柱紅梁</hi>落帶金釭此焉二等<hi>落帶璧帶也而交落之上施金釭而為二等漢</hi>
<hi>書曰昭陽舍其璧帶徃往為黄金釭函藍田璧</hi>明珠翠羽徃往而在<hi>漢書曰昭陽舍往往</hi>
<hi>明珠翠羽飾之</hi>欽先王之允塞悅重華之無為<hi>尚書曰重華濬哲文明温恭允</hi>
<hi>塞孔安國曰舜有深智文明温恭之徳信允塞四表上下也論語曰無為而治者其舜也歟</hi>命共工<lb/>
使作繢明五采之彰施<hi>尚書帝曰垂命汝作共工又曰子欲觀古人之衆作繪宗彛以</hi>
<pb n="KR4h0002_WYG_011-35a"/>
<hi>五采彰施于五色作服汝明鄭𤣥曰績讀曰繪凡畫者為繪胡對切</hi>圖象古昔以當箴規<lb/>
<hi>韋昭國語注曰箴箴刺王闕鄭𤣥毛詩箋曰規正圜之噐以思親正君曰規也</hi>椒房之列是凖<lb/>
是儀<hi>漢舊儀曰皇后稱椒房詩曰椒聊之實蔓延盈升美其繁興也</hi>觀虞姬之容止知<lb/>
治國之佞臣<hi>列女傳曰齊虞姬者名損之齊威王之姬也威王即位諸候竝侵之其佞臣周破胡</hi>
<hi>專權擅勢嫉賢妒能即墨大夫賢而日毀之阿大夫不肖反日譽之虞姬謂王曰破胡諛讒之佞臣也不可不</hi>
<hi>退齊有北郭先生者賢明於道可置左右王乃封即墨大夫以萬户烹阿大夫與周破胡遂収故侵地齊國大</hi>
<hi>治</hi>見姜后之解珮寤前世之所遵<hi>列女傳曰周宣王姜后者齊候之女宣王</hi>
<hi>之后也宣王嘗夜臥而晏起后夫人不出於房姜后既出乃脱簮珥待罪於永巷使其傅母通言於王曰妾不</hi>
<pb n="KR4h0002_WYG_011-35b"/>
<hi>才妾之淫心見矣致君王失禮而晏朝注云永巷堂塗是也</hi>賢鍾離之讜言懿楚樊<lb/>
之退身<hi>列女傳曰鍾離春者齊無鹽邑之女也為人極醜自詣宣王願乞一見宣王召見之乃舉手拊</hi>
<hi>膝曰殆哉殆哉宣王曰願聞命對曰今西有横秦之患南有强楚之讐春秋四十壯勇不立此一殆也漸臺五</hi>
<hi>層萬民疲困此二殆也賢者伏匿山林謟諛强於左右此三殆也酒漿沉湎以夜繼日女樂俳優縱横大笑此</hi>
<hi>四殆也宣王喟然而歎寡人之殆幾不全拜無鹽君以為王后漢書成帝曰久不見班生今日復聞讜言聲類</hi>
<hi>曰讜善言也列女傳曰楚莊王樊姬者楚莊王之夫人也王嘗聽朝而罷晏樊姬曰何罷之晏也王曰今旦與</hi>
<hi>賢者語樊姬曰王之所謂賢者諸侯之客與將國中士也王曰虞丘子也樊姬揜口而笑曰妾幸得充後宫妾</hi>
<hi>所進者九人今賢於妾者二人與妾同列者七人今夫虞丘子之相楚十餘年矣其所薦者非其子孫則族昆</hi>
<pb n="KR4h0002_WYG_011-36a"/>
<hi>弟未嘗聞其進賢而退不肖夫知賢而不進是不忠也若不知賢是無知也豈可謂賢哉</hi>嘉班妾之<lb/>
辭輦偉孟母之擇鄰<hi>漢書曰成帝遊於後庭嘗與班婕妤同輦婕好辭曰三代末主乃有</hi>
<hi>嬖女今欲同輦得無近似之列女傳曰孟軻母者即孟子母也號曰孟母其舍近墓孟子之少也嬉戯為墓間</hi>
<hi>之事踊躍築埋孟母曰此非所以居處子也乃去舍市傍其子嬉戱為賈乂曰此非所以居處子也乃舍學宫</hi>
<hi>之傍其子遊戱乃設俎豆揖讓進退曰此可以居子遂居及孟子長學六藝卒成大儒</hi>故將廣智<lb/>
必先多聞<hi>文子曰聰明廣智守以愚多聞博辯守以儉不國語曰晉公使趙衰為卿辭曰胥臣多聞臣</hi>
<hi>若也</hi>多聞多雜多雜眩眞<hi>楊子曰雜乎雜人病多知為雜惟聖人為不雜賈逵國語注曰</hi>
<hi>眩惑也</hi>不眩焉在在乎擇人<hi>左氏傳士文伯謂晉候曰務三而已一曰擇人杜預曰擇</hi>
<pb n="KR4h0002_WYG_011-36b"/>
<hi>賢人也</hi>故將立德必先近仁<hi>言將欲立徳必先近於仁賢也左氏傳穆叔曰太上立徳</hi>
<hi>禮記曰力行近乎仁也</hi>欲此禮之不諐<hi>去乾</hi>是以盡乎行道之先民<lb/>
<hi>大戴禮記曰禮義之不諐何恤人言禮記孔子曰行道之人國語曰古曰在昔昔曰先民也</hi>朝觀夕<lb/>
覽何與書紳<hi>言朝夕觀覽圖畫何如書紳之事乎論語曰子張書諸紳</hi>若乃階除連<lb/>
延蕭曼雲征<hi>蕭曼蕭條曼延言高逺也西京賦曰途閣雲曼魯靈光殿賦曰飛陛掲孽縁雲上征</hi>
櫺檻邳張鉤錯矩成<hi>西京賦曰伏櫺檻而顯聽薛綜曰櫺檻臺上欄也邳或為丕孔安國尚</hi>
<hi>書傳曰丕大也鉤以正曲矩以正方也莊子曰曲者不以鉤方者不以矩錯猶治也</hi>楯類騰蛇槢<lb/>
<hi>音習</hi>似瓊英<hi>榮楯彫鏤形類騰蛇衆槢文采又似瓊英越絶書曰越王句踐欲伐呉大夫文種於是作</hi>
<pb n="KR4h0002_WYG_011-37a"/>
<hi>榮楯嬰以白璧鏤以黄金狀類龍蛇以獻呉王一曰應劭漢書注曰楯欄横也司馬彪荘子注曰槢械禊也瓊</hi>
<hi>英玉英也此既施之於櫺檻然凡楔皆謂之槢辭立切禊先結切</hi>如螭之蟠如虬之停<lb/>
<hi>廣雅曰無甪曰螭龍有甪曰虬龍蟠已見上文</hi>𤣥軒交登光藻昭明<hi>司馬彪上林賦注曰</hi>
<hi>軒楯下板也上加添故曰𤣥軒楯階除之欄故曰交登鄭𤣥周禮注曰登升也</hi>騶虞承獻素質<lb/>
仁形<hi>言為騶虞以乗軒板狀軒軒然毛萇詩傳曰騶虞白虎黒文毛詩序曰仁如騶虞則王道成矣劉熙</hi>
<hi>孟子注曰獻猶軒軒在物上之稱也廣雅曰質地也</hi>彰天瑞之休顯照遠戎之來<lb/>
庭<hi>司馬相如封禪書騶虞頌曰厥塗靡従天瑞之㣲王褒四子講徳論曰南郡獲白虎是以北狄賓也</hi>陰<lb/>
堂承北方軒九户<hi>在北故曰隂堂也方軒併忩也西京賦曰九户開闢</hi>右个清宴<lb/>
<pb n="KR4h0002_WYG_011-37b"/>
西東其宇<hi>杜預左氏傳注曰个東西廂也清宴殿名韋誕景福殿賦曰離殿别館粲如列星安昌延</hi>
<hi>休清宴永寧</hi>連以永寧安昌臨圃<hi>洛陽宫殿簿曰許昌宫永寧殿七間安昌殿十閒臨</hi>
<hi>圃殿名</hi>遂及百子後宫攸處<hi>韋誔景福殿賦曰美百子之特居嘉休祥之令名鄭𤣥毛</hi>
<hi>詩箋曰太姒十子衆妾則宜百子其殿之名葢取於此</hi>處之斯何窈窕淑女<hi>毛詩曰窈</hi>
<hi>窕淑女君子好仇</hi>思齊徽音聿求多祜<hi>毛詩曰思齊大任文王之母又曰大姒嗣徽音</hi>
<hi>則百斯男又曰靡有不克自求伊祜</hi>其祜伊何宜爾孫子<hi>宜爾孫子已見上文</hi>克明<lb/>
克哲克聰克敏<hi>蔡邕橋𤣥碑曰克明克哲實叡實聰毛詩曰農夫克敏</hi>永錫難老<lb/>
兆民頼之<hi>錫之以難老令其壽考毛詩曰既飲㫖酒永鍚難老尚書曰一人有慶兆民頼之</hi>於<lb/>
<pb n="KR4h0002_WYG_011-38a"/>
南則有承光前殿賦政之宫<hi>洛陽宫殿簿曰許昌宫承光殿七間</hi>納賢用<lb/>
能詢道求中<hi>西京賦曰表賢簡能毛萇詩傳曰親戚之謀為詢也</hi>疆理宇宙甄陶<lb/>
國風<hi>左氏傳齊賔媚人謂晉人曰先王疆理天下揚子法言曰甄陶天下其在和乎李𣆀曰<graphic n="KR1256" url="https://raw.githubusercontent.com/kanripo/KR-Gaiji/master/images/KR1256.png" mimeType="image/png"/>埴為噐曰</hi>
<hi>甄陶王者亦甄陶其民也埏失然切</hi>雲行雨施品物咸融<hi>周易曰雲行雨施品物流形融</hi>
<hi>猶通也</hi>其西則有左墄右平講肄之場<hi>七略曰蹵鞠者傳言黄帝所作王者</hi>
<hi>宫中必左墄而右平墄猶國也言有國當治之也蹵鞠亦有治國之象左墄而右平侯權景福殿賦曰乃造彼</hi>
<hi>鞠室講肄謂習武也賈逵國語注曰肄習也</hi>二六對陳殿翼相當<lb/>
<hi>二六蓋鞠室之數而室有一人也李尤鞠室銘曰圜鞠方牆放象隂陽法月衝對二六相當卞蘭許昌宫賦曰</hi>
<pb n="KR4h0002_WYG_011-38b"/>
<hi>設御坐於鞠域觀竒材之曜暉二六對而講功體便㨗其若飛</hi>僻脫承便葢象戎兵<hi>言相</hi>
<hi>僻脱似承敵人之便以象戎兵習戰之術也七略曰蹋鞠兵勢也漢書音義曰捽胡若今相僻卧輪之類僻匹</hi>
<hi>赤切</hi>察解言歸譬諸政刑將以行令豈惟娯情<hi>言察之既解而各言</hi>
<hi>歸斯實譬之政刑非為戲樂而已七略曰蹋鞠其法津多微意皆因嬉戲以講練士至今軍士羽林無事使得</hi>
<hi>蹋鞠歸田賦曰聊以娛情</hi>鎭以崇臺寔曰永始<hi>永始臺名倉廪所居也韋仲将景福殿賦</hi>
<hi>曰時襄羊以流覽歩華輦於永始知稼穡之艱難壯農夫之克敏</hi>複閣重闈猖狂是俟<lb/>
<hi>荘子曰猖狂妄行也</hi>京庾之儲無物不有<hi>毛詩曰曽孫之庾如坻如京鄭𤣥曰庾露積榖</hi>
<hi>也西京賦曰于何不有</hi>不虞之戒於是焉取<hi>言有不虞之戒取京庾以給之周易曰君</hi>
<pb n="KR4h0002_WYG_011-39a"/>
<hi>子以除戒噐戒不虞</hi>爾乃建凌雲之層盤浚虞淵之靈沼<hi>凌雲層盤名也</hi>
<hi>為之以承甘露也虞淵靈沼名也韋仲將景福殿賦曰虞淵靈沼渘水泱泱毛詩曰王在靈沼</hi>清露瀼<lb/>
瀼綠水浩浩<hi>凊露層盤之露也毛詩曰零露瀼瀼而羊切尚書曰浩浩滔天</hi>樹以嘉木<lb/>
植以芳草<hi>西京賦曰嘉木樹庭芳草如積</hi>悠悠𤣥魚㿥㿥白鳥<hi>孔叢子孔子歌</hi>
<hi>曰黄河洋洋悠悠之魚毛詩曰白鳥翯翯毛萇曰翯翯肥澤也翯與皠音義同</hi>沈浮翺翔樂我<lb/>
皇道<hi>言魚鳥得所</hi>若乃虬龍灌注溝洫交流<hi>言為虬龍之形吐水灌注以成</hi>
<hi>溝洫交横而流東征賦曰望河洛之交流</hi>陸設殿館水方輕舟<hi>爾雅曰大夫方舟郭璞曰</hi>
<hi>併兩船</hi>篁棲鵾鷺瀬戱鰋鮋<hi>音由服䖍漢書注曰篁叢竹也鵾鷺二鳥名鰋鮋二魚名</hi>
<pb n="KR4h0002_WYG_011-39b"/>
豐侔淮海冨賑山丘<hi>字林曰侔齊等也馮衍爵銘曰富如江海孫卿子曰節用裕民且有富厚</hi>
<hi>丘山之積矣爾雅曰賑富</hi>叢集委積焉可殫籌<hi>鄭𤣥周禮注曰少曰委多曰積儀禮注曰</hi>
<hi>籌算也</hi>雖咸池之壯觀夫何足以比讎<hi>春秋漢含孶曰咸池主五穀宋均曰</hi>
<hi>咸池取池水灌注生物以為名也元命包曰其星五者各有職以蓄積為天恃五榖爾雅曰讎匹也視周切</hi>
於是碣以高昌崇觀表以建城峻廬<hi>㠔綜東京賦注曰高昌建城二觀名</hi>
<hi>也韋仲將景福殿賦曰北㸔高昌邪睨建城碣揭同</hi>岧嶤岑立崔嵬巒居<hi>爾雅曰山小而</hi>
<hi>高曰岑又曰巒山墮郭璞曰山形長狹者荆州謂之巒</hi>飛閣千雲浮堦乘虚<hi>西都賦曰</hi>
<hi>修塗飛閣西京賦曰干雲霧而上逹浮堦飛陛也</hi>遥目九野遠覽長圖<hi>謂建城也淮南</hi>
<pb n="KR4h0002_WYG_011-40a"/>
<hi>子曰上通九天下貫九野高誘曰九天八方中央九野亦如之周禮曰遂人掌邦之野以土地之圖經田野</hi>
頫眺三市孰有孰無<hi>謂高昌也韋仲將景福殿賦曰踐高昌以北眺臨列隊之京市周禮</hi>
<hi>曰大市日仄而市朝市朝時為市夕市夕時為市孟子曰古之為市以其所有易其所無</hi>覩農人之<lb/>
耘耔亮稼穡之艱難惟饗年之豐寡思無逸之所歎<hi>毛詩</hi>
<hi>曰或耘或耔黍稷薿薿尚書無逸周公曰鳴呼君子所其無逸先知稼穡之艱難乃逸又曰我聞在昔殷王中</hi>
<hi>宗享國七十有五年高宗之享國五十有九年白是厥後立王生則逸或五六年或四三年</hi>感物衆<lb/>
而思深因居髙而慮危<hi>謂三市也感猶思也周易曰日中為市聚天下之貨又曰君子</hi>
<hi>安而不忘危</hi>惟天德之不易懼世俗之難知<hi>周易曰用九天尚徳不可為首也</hi>
<pb n="KR4h0002_WYG_011-40b"/>
<hi>書曰爾亦弗知天命不易也</hi>觀器械之良窳<hi>以/主</hi>察俗化之誠偽<hi>文子曰器</hi>
<hi>械不惡而職事不慢也鄭𤣥禮記曰器械禮樂之器及兵甲也史記曰舜陶河濱器不苦窳晉灼曰窳病也班</hi>
<hi>固漢書贊曰孝宣之治至於器械自元成間鮮能及之亦足以知吏稱其職民安其業</hi>瞻貴賤之<lb/>
所在悟政刑之夷陂<hi>晏子春秋景公謂晏子曰子之宅近市則識貴賤乎對曰既竊利之</hi>
<hi>敢不識乎公曰何貴何賤是時也景公繁於刑景子對曰踊貴而屨賤公是以省刑孔安國尚書傳曰夷平也</hi>
<hi>陂險也</hi>亦所以省風助教豈惟盤樂而崇侈靡<hi>省風觀器械也國語</hi>
<hi>伶州鳩曰天子省風以作樂助教察政刑也班固漢書述曰威實輔徳刑亦助教子虗賦曰奢言滛樂而顯侈</hi>
<hi>靡也</hi>屯坊列署三十有二星居宿陳綺錯鱗比<hi>聲類曰坊别屋也方</hi>
<pb n="KR4h0002_WYG_011-41a"/>
<hi>與坊古字通釋名曰坊别屋名星散也列位布㪚也宿星宿也比比相次也扶至切</hi>辛壬癸甲為<lb/>
之名秩<hi>辛壬癸甲十干之名今取以題坊署以别先後也</hi>房室齊均堂庭如一<lb/>
出此入彼欲反㤀術<hi>廣雅曰術道也</hi>惟工匠之多端固<lb/>
萬變之不窮<hi>楚辭曰亦多端而膠加又曰萬變之情豈其可盡</hi>物無難而不<lb/>
知乃與造化乎比隆<hi>列子曰穆王見偃師歎曰人之巧乃與造化同功造化已見東都賦</hi>
<hi>注</hi>讎天地以開基並列宿而作制制無細而不協於規<lb/>
景作無微而或違於水臬<hi>五結切無細不恊言皆合也無微而違言不違也周禮匠</hi>
<hi>人建國水地以縣置𣙗以縣眡其景為規識日出之景與日入之景鄭𤣥曰於四角立植而縣以水望其高下</hi>
<pb n="KR4h0002_WYG_011-41b"/>
<hi>高下既定乃為位而平地也𣙗古文臬假惜字也於所平之地中樹八尺之臬以縣正之眡之其景將以正四</hi>
<hi>方也</hi>故其増構如積植木如林區連域絶葉比枝分離背<lb/>
别趣駢田胥附<hi>離背别趣各有所施也駢田胥附羅列相著也</hi>縱横踰延各有<lb/>
攸注公輸荒其規矩匠石不知其所斲<hi>墨子曰公輸般為雲梯鄭𤣥禮</hi>
<hi>記注曰公輸若匠師也般若之族以多技巧也孔安國尚書傳曰荒廢也莊子曰匠石之齊見櫟社樹觀者如</hi>
<hi>市匠伯不願司馬彪曰匠石字伯説文曰斲竹句切</hi>既窮巧於規摹何彩章之未<lb/>
殫爾乃文以朱緑餙以碧丹<hi>言既極規摹之巧而未盡采章之盛故文之以朱緑</hi>
<hi>而飾之以碧丹也傳毅七激曰文以朱緑殫下或有騣字非也</hi>㸃以銀黄爍以琅玕<hi>黄謂</hi>
<pb n="KR4h0002_WYG_011-42a"/>
<hi>黄金漢書曰楊僕懐銀黄也</hi>光明熠<hi>以/入</hi>爚<hi>藥/</hi>文彩璘班<hi>説文曰熠盛光也爚火光</hi>
<hi>也埤蒼曰璘班文貌</hi>清風萃而成響朝日曜而増鮮雖崑崙之靈<lb/>
宫將何以乎侈旃<hi>穆天子傳曰天子升於崑崙之丘觀皇帝之宫</hi>規矩既應乎<lb/>
天地舉措又順乎四時<hi>太𤣥經曰天道成矩文子曰舉措廢置不可不審順乎四時即</hi>
<hi>順時立政也</hi>是以六合元亨九有雍熙<hi>吕氏春秋曰神通乎六合高誘曰四方上</hi>
<hi>下為六合元亨已見上文毛詩曰方命厥后奄有九有毛萇曰九有九州也東京賦曰上下共其雍熈尚書曰</hi>
<hi>黎民於變時雍又曰庶績咸熈</hi>家懷克讓之風人詠康哉之詩<hi>尚書曰允恭克</hi>
<hi>讓又咎繇乃歌曰元首明哉股肱良哉庶事康哉</hi>莫不優游以自得故淡泊而<lb/>
<pb n="KR4h0002_WYG_011-42b"/>
無所思<hi>毛詩曰優哉游哉鄭𤣥曰優游自安止也東都主人曰莫不優游而自得玉振而金聲淮南子</hi>
<hi>曰所謂有天下者自得而已老子曰道之出口淡乎其無味説文曰泊無為也莊子曰知及於帝宫見黄帝而</hi>
<hi>問焉曰何思何慮則知道黄帝曰無思無慮則知道也</hi>歴列辟而論功無今日之<lb/>
至治<hi>直之反封禪書曰厯選列辟李尤平樂觀賦曰披典籍以論功葢罔反乎大漢莊子曰容成氏大庭</hi>
<hi>氏若此時至治也</hi>彼呉蜀之湮滅固可翹足而待之<hi>封禪書曰湮滅而不</hi>
<hi>稱新序趙良謂商君曰君亡可翹足而待也廣雅曰翹舉也</hi>然而聖上猶孜孜靡忒<lb/>
求天下之所以自悟<hi>孟子曰雞鳴而起孳孳為善者舜之徒也孳與孜同鄭𤣥毛詩箋曰</hi>
<hi>忒變也家語魯君曰微夫子寡人無由自悟也</hi>招忠正之士開公直之路<hi>漢書谷永</hi>
<pb n="KR4h0002_WYG_011-43a"/>
<hi>上書曰崇諫爭之官廣開忠直之路</hi>想周公之昔戒慕咎繇之典謨<hi>周公昔戒</hi>
<hi>謂無逸也咎繇典謨謂康哉之歌也</hi>除無用之官省生事之故<hi>史記曰呉起如楚捐</hi>
<hi>不急之官漢書蕭望之曰生事於外夷漸不可長公羊傳曰遂者何生事也何休曰生猶造也賈逵國語注曰</hi>
<hi>故謀也</hi>絶流遁之繁禮反民情於太素<hi>淮南子曰凡亂之所由生者皆在流</hi>
<hi>遁流遁之所生者五或遁於木或遁於水或遁於土或遁於金或遁於火此五者一足以亡天下也説文曰遁</hi>
<hi>遷也尚書曰禮煩則亂太素樸素也東都賦曰昭節儉示太素</hi>故能翔岐陽之鳴鳯納<lb/>
虞氏之白環<hi>國語周内史過曰周之興也鸞鷟鳴於岐山世本曰舜時西王母獻白環及珮</hi>
蒼龍覿於陂塘龜書出於河源<hi>魏志文紀曰青龍見於靡陂魏畧文紀曰神龜</hi>
<pb n="KR4h0002_WYG_011-43b"/>
<hi>出於靈池東京賦曰龜書畀姒班固漢書贊曰漢使窮何源也</hi>醴泉涌於池圃靈芝生<lb/>
於丘園<hi>魏志曰延康元年醴泉出芝草生於樂平郡</hi>總神靈之貺祐集華夏<lb/>
之至歡<hi>王逸楚辭注曰總合也春秋元命苞曰通三靈之貺長楊賦曰受神人之福祐爾雅曰貺賜也</hi>
<hi>祐福也尚書曰華夏蠻貊</hi>方四三皇而六五帝曽何周夏之足言<hi>鄭𤣥</hi>
<hi>毛詩箋曰方且也燕丹子夏扶謂荆軻曰何以教太子軻曰高欲令四三王下欲令六五霸於君何如也</hi>
　<lb/>
　<lb/>
　文選巻十一<lb/>
</p>
<p>
</p>
  </div>
</body>
</text>
</TEI>
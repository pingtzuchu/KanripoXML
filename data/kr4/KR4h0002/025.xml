<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文選卷二十五</head>
    <p>
<pb n="KR4h0002_WYG_025-1a"/>
欽定四庫全書<lb/>
　文選卷二十五　　　　　　梁　蕭統　編<lb/>
　　　　　　　　　　　　　唐　李善　註<lb/>
　贈答下<lb/>
　　贈何劭王濟一首<hi>五言并序</hi>
　　　傅長虞<hi>王隱晉書曰傅咸字長虞北地泥陽人舉孝廉拜太子洗馬後為司𨽻校尉薨</hi>
朗陵公何敬祖咸之從内兄<hi>臧榮緒晉書曰何劭襲封朗陵郡公</hi>國子祭<lb/>
酒王武子咸從姑之外孫也<hi>王隱晉書曰王濟為國子祭酒</hi>並以明徳<lb/>
<pb n="KR4h0002_WYG_025-1b"/>
見重於世咸親之重之<hi>尚書曰先王既勤用明徳漢書曰霍光以張安世篤行光親重</hi>
<hi>之</hi>情猶同生義則師友<hi>左氏傳曰鄭罕駟豐同生孫卿子曰人必將求賢師而事之擇</hi>
<hi>良友而友之</hi>何公既登侍中武子俄而亦作<hi>臧榮緒晉書曰何劭為散騎常</hi>
<hi>侍遷侍中傅暢晉諸公讚曰王濟左遷國子祭酒數年入為侍中</hi>二賢相得甚歡咸亦<lb/>
慶之<hi>漢書灌夫竇嬰兩人相得歡甚無厭</hi>然自恨闇劣雖願其繾綣而從<lb/>
之末由<hi>左氏傳臧昭伯曰繾綣從公無通内外毛詩傳曰遡洄從之</hi>歴試無效且有<lb/>
家艱<hi>尚書曰歴試諸難毛詩曰未堪家多難余又集于蓼</hi>賦詩申懐以貽之云爾<lb/>
<hi>蒼頡篇曰懐抱也薛君韓詩章句曰云詞也</hi>日月光太清列宿曜紫微<hi>鶡冠子曰</hi>
<pb n="KR4h0002_WYG_025-2a"/>
<hi>上及太清下及太寧春秋合誠圖曰北辰其星七在紫微之中也</hi>赫赫大晉朝明明闢<lb/>
皇闈<hi>左氏傳子曩曰赫赫楚國而君臨之毛詩曰明明在下赫赫在上張衡陳公諫曰穆穆皇闈公實省之</hi>
吾兄既鳯翔王子亦龍飛<hi>呉質答文帝牋曰曹烈曹丹加以公室枝庶骨肉舊恩其</hi>
<hi>龍飛鳯翔實其分也</hi>雙鸞遊蘭渚二離揚清暉<hi>鸞離喻王何也蘭渚喻中書也王逸</hi>
<hi>楚詞序曰蚪龍鸞鳯以託君子漢書曰長麗也前掞光耀明臣瓚曰長離靈鳥也二離日月</hi>攜手升玉<lb/>
階並坐侍丹帷<hi>毛詩曰攜手同行西都賔曰玉階彤庭毛詩曰既見君子並坐鼓瑟曹植娯賔</hi>
<hi>賦曰丹帷曄以四張</hi>金璫綴惠文煌煌發令姿<hi>董巴輿服志曰侍中冠弁大冠加金</hi>
<hi>璫附蟬為文漢書曰昌邑王賀冠惠文冠音義曰今侍中所著也服䖍通俗文耳珠曰璫</hi>斯榮非攸<lb/>
<pb n="KR4h0002_WYG_025-2b"/>
庶繾綣情所希<hi>賈逵國語注曰庶冀也廣雅曰希庶也</hi>豈不企高蹤麟趾<lb/>
邈難追<hi>司馬彪莊子注曰企望也蔡邕袁陽碑曰邈矣高蹤孰能尅兹毛詩曰麟之趾振振公子</hi>臨<lb/>
川靡芳餌何為空守坻<hi>芳餌以喻令徳也歸田賦曰徒臨川以羡魚呉越春秋大夫<graphic n="KR1242" url="https://raw.githubusercontent.com/kanripo/KR-Gaiji/master/images/KR1242.png" mimeType="image/png"/>
                    </hi>
<hi>曰深川之魚死於芳餌餌魚食也莊子曰任公為大鈎犗牛以為餌淮南子曰黄帝化天下也漁者不争坻</hi>
槁葉待風飄逝將與君違<hi>槁葉自喻也毛詩曰蘀兮蘀兮風其吹女鄭𤣥曰木葉槁</hi>
<hi>得風乃落毛詩曰逝將去汝毛萇詩傳曰違離也</hi>違君能無戀尸素當言歸<hi>韓詩</hi>
<hi>曰何為素餐素者質人但有質朴無治民之材名曰素餐尸禄者頗有所知善惡不言黙然不語茍欲得禄而</hi>
<hi>已譬若尸矣毛詩曰言旋言歸</hi>歸身蓬蓽廬樂道以忘饑<hi>劉向雅琴賦曰潛坐蓬廬</hi>
<pb n="KR4h0002_WYG_025-3a"/>
<hi>之中禮記孔子曰儒有蓽門圭竇毛詩曰泌之洋洋可以樂飢毛萇曰言可以樂道忘飢</hi>進則無云<lb/>
補退則恤其私<hi>漢書諸葛豐曰臣誠願之獨恐未有云補廣雅曰云有也論語曰退而省其私</hi>
但願隆弘美王度日清夷<hi>東觀漢記陳元上書曰抉瑕擿亹掩其𢎞美左氏傳右尹</hi>
<hi>革曰祈招之詩曰思我王度式如玉式如金仲長子昌言曰警蹕清夷</hi>
　　荅傅咸一首<hi>五言</hi>
　　　郭泰機<hi>傅咸集曰河南郭泰機寒素後門之士不知余無能為益以詩見激切可施用</hi>
　　　　<hi>之才而況沉淪不能自抜於世余雖心知之而末如之何此屈非復文辭所了故直戲以</hi>
　　　　<hi>荅其詩云</hi>
<pb n="KR4h0002_WYG_025-3b"/>
皦皦白素絲織為寒女衣<hi>素絲喻徳寒女喻賤也傳咸贈詩曰素絲豈不潔寒女難</hi>
<hi>為容崔駰七言曰皦皦練絲退濁汙曹植閑居賦曰願同衾於寒女</hi>寒女雖妙巧不得秉<lb/>
杼機<hi>言不見用也傅咸贈詩曰貧寒猶手拙操杼安能工古詩曰札札弄機杼</hi>天寒知運速<lb/>
况復鴈南飛<hi>言歲之方晏以喻年之將老也莊子曰天寒既至霜雪既降楚詞曰鴈雍雍而南遊</hi>
衣工秉刀尺棄我忽若遺<hi>衣工喻傅咸也張衡髑髏賦曰飛鋒曜景秉尺持刀毛詩</hi>
<hi>曰將安將樂棄我如遺</hi>人不取諸身世士焉所希<hi>言凡人皆不能恕己及物取之</hi>
<hi>於身故世間之士安可冀而相薦乎周易曰近取諸身</hi>况復已朝餐曷由知我飢<lb/>
<hi>言已朝餐而忘我飢猶居貴而遺我賤</hi>
<pb n="KR4h0002_WYG_025-4a"/>
　　為顧彦先贈婦二首<hi>五言是集亦云為彦先然此二篇並  婦荅而云贈婦誤也</hi>
　　　陸士龍<lb/>
悠悠君行邁煢煢妾獨止<hi>毛詩曰悠悠南行又曰行邁靡靡又曰獨行煢煢</hi>山<lb/>
河安可踰永路隔萬里京室多妖冶粲粲都人子<hi>上林賦曰</hi>
<hi>妖冶閑都毛詩曰西人之子粲粲衣服又曰彼都人士鄭𤣥儀禮注曰女子子者女子也别於男也</hi>雅步<lb/>
擢纎腰巧笑發皓齒<hi>雅閑雅謂妖麗也許慎淮南子曰擢引也毛詩曰巧笑倩兮楚辭曰</hi>
<hi>美人皓髪嫮以姱</hi>佳麗良可美衰賤焉足紀<hi>戰國䇿司馬喜曰趙佳麗之所出高</hi>
<hi>誘曰佳大也麗美也賈逵國語注曰紀猶録也</hi>逺䝉眷顧言衘恩非望始<hi>毛詩曰眷</hi>
<pb n="KR4h0002_WYG_025-4b"/>
<hi>言顧之鄭𤣥曰顧念也左氏傳鄭伯曰非所敢望魏文帝哀已賦曰蒙君子之博愛垂過望之渥恩</hi>
浮海難為水遊林難為觀<hi>林海以喻上京也言遊上京難為容色也孟子曰觀海者</hi>
<hi>難為水</hi>容色貴及時朝華忌日晏<hi>説文曰木槿朝華暮落</hi>皎皎彼姝<lb/>
子灼灼懐春粲<hi>古詩曰盈盈樓上女皎皎當牕牖毛詩曰彼姝者子又曰有女懐春毛萇曰懐</hi>
<hi>思也毛詩曰今夕何夕見此粲者國語曰女三為粲賈逵曰粲亦美貌</hi>西城善雅儛總章<lb/>
饒清彈<hi>陸機洛陽記曰金墉城在宮之西北角魏故宮人皆在中崔豹古今注曰魏文帝宮人尚衣能</hi>
<hi>歌舞一時冠絶孫盛音陽秋傳隆議曰其總章伎即古之女樂</hi>鳴簧發丹脣朱絃繞素<lb/>
腕<hi>毛詩曰吹笙鼓簧神女賦曰朱脣的其若丹禮記曰清廟之瑟朱絃而疏越洛神賦曰攘皓腕</hi>輕裾猶<lb/>
<pb n="KR4h0002_WYG_025-5a"/>
電揮雙袂如霧散<hi>張衡舞賦曰裾若飛燕袂如廽雪徘徊相侔瞥若電伐韓康伯周易注曰</hi>
<hi>揮散也封禪書曰雲布霧散</hi>華容溢藻幄哀響入雲漢<hi>洛神賦曰華容阿那杜預</hi>
<hi>左氏傳注曰幄帳也列子曰薛談學謳於秦青辭歸青餞於郊衢撫節悲歌聲震林木響遏行雲張湛曰二人</hi>
<hi>薛秦之善歌者</hi>知音世所希非君誰能讚<hi>古詩曰不惜歌者苦但傷知音稀孔安國</hi>
<hi>論語注曰稀少也希與稀通釋名曰稱人之美曰讚也</hi>棄置北辰星問此𤣥龍煥<lb/>
<hi>北辰言不移也𤣥龍喻美女也言棄彼北辰之心而問此𤣥龍之色譏好色而不好徳陸雲代彦先贈婦詩曰</hi>
<hi>何用結中款仰指北辰星石氏星讚曰軒轅龍體主后姬然此唯取衆姬即指西城總章宮人不論於后也龍</hi>
<hi>色多𤣥故取以喻</hi>時暮復何言華落理必賤<hi>毛詩序曰華落色衰復相棄背</hi>
<pb n="KR4h0002_WYG_025-5b"/>
　　荅兄機一首<hi>五言</hi>
　　　陸士龍<hi>士衡前為太子洗馬時贈别士龍今荅之</hi>
悠逺途可極别促怨㑹長<hi>機贈詩曰行矣怨路長惄焉傷别促鄭𤣥禮記注曰極盡</hi>
<hi>也曹子建送應氏詩曰别促㑹日長</hi>衘恩戀行邁興言在臨觴<hi>機詩曰指塗悲有餘</hi>
<hi>臨觴歡不足毛詩曰念彼㳟人興言出宿</hi>南津有絕濟北渚無河梁<hi>言己心有絶濟</hi>
<hi>而可旋機行無河梁而可涉也韋昭漢書注曰直渡為絶爾雅曰濟渡也機詩曰我若西流水子為東跱岳酸</hi>
<hi>者不能不苦於言漢董仲舒對䇿曰天地之常經古今之通義</hi>神往同逝感形留悲參商<lb/>
<hi>言已形雖留而神實往故曰神往同逝言之感形留參商之隔左氏傳子産曰高辛氏有二子伯曰閼伯季曰</hi>
<pb n="KR4h0002_WYG_025-6a"/>
<hi>實沉不相能后帝不臧遷閼伯於商丘主辰商人是因故辰為商星遷實沉于大夏主參唐人是因其季世曰</hi>
<hi>唐叔虞故參為晉星法言曰吾不覩參辰之相比也辰向曰魂神隨兄往而形留此如參辰之不相見也商</hi>
<hi>星也</hi>衡軌若殊迹牽牛非服箱<hi>機詩曰安得攜手契濶成騑服故荅曰衡軌若殊其</hi>
<hi>迹則類牽牛不必服箱也毛詩曰晥彼牽牛不以服箱牛濟曰衡軌也軌車後木也牽牛星也箱亦車也兄弟</hi>
<hi>相依當如衡軌而今殊迹牽牛有名不堪服車亦猶有兄弟之名而不得同聚</hi>
　　荅張士然<hi>五言</hi>
　　　陸士龍<lb/>
行邁越長川飄颻冐風塵通波激枉渚悲風薄丘榛<hi>新序</hi>
<pb n="KR4h0002_WYG_025-6b"/>
<hi>孔子張曰臣犯霜露冐塵埃曹植出行蒙霧犯風塵鄭𤣥考工記注曰冐蒙也西都賔曰與海通波楚辭曰朝</hi>
<hi>發枉渚又曰哀江介之悲風高誘淮南子注曰叢木曰榛  翰曰激急枉渚曲渚也丘墓榛棘也</hi>脩路<lb/>
無窮迹井邑自相循<hi>周禮曰九夫為井四井為邑廣雅曰循從也  銑曰脩長窮極循順</hi>
<hi>也</hi>百城各異俗千室非良隣<hi>謝承後漢書曰黄琬拜豫州刺史威邁百城禮記曰</hi>
<hi>廣谷大川異制民生其間異俗論語子曰千室之邑百乗之家晏子春秋曰願有良朋則見君子也  向曰百</hi>
<hi>城郡也言風俗各異無親善之隣謂呉漢之異</hi>歡舊難假合風土豈虚親感念<lb/>
桑梓域髣髴眼中人<hi>毛詩曰惟桑與梓必㳟敬止楚辭曰時髣髴以遥見魏文帝詩曰廻</hi>
<hi>頭四向望眼中無故人桑濟曰歡舊既殊風土又異不可假合虚親也感此憶  梓而思見親識也眼中人謂</hi>
<pb n="KR4h0002_WYG_025-7a"/>
<hi>親識也</hi>靡靡日夜逺眷眷懐苦辛<hi>毛詩曰行邁靡靡毛萇曰靡靡行貌也韓詩曰</hi>
<hi>眷眷懐顧古詩曰轗軻長辛苦</hi>
　　荅盧諶<hi>四言并序</hi>
　　　劉越石<lb/>
琨頓首損書及詩備辛酸之苦言暢經通之逺㫖執玩<lb/>
反覆不能釋手<hi>玩猶愛弄也</hi>慨然以悲歡然以喜昔在少壯<lb/>
未嘗檢括<hi>蒼頡篇曰檢法度也薛君韓詩章句曰括約束也</hi>逺慕老莊之齊物<lb/>
近嘉阮生之放曠<hi>老莊老𣆀莊周也阮生嗣宗也莊子有齊物論臧榮緒晉書曰阮籍放誕</hi>
<pb n="KR4h0002_WYG_025-7b"/>
<hi>不拘禮教蒼頡篇曰曠疎曠也</hi>怪厚薄何從而生哀樂何由而至<hi>列子曰身</hi>
<hi>非愛之所能厚身亦非輕之所能薄愛之或不厚輕之或不薄此似反也自厚自薄或愛之而厚或輕之而薄</hi>
<hi>此似非順也亦自厚自薄信命者亡壽夭信理者亡是非信心者亡逆順信性者亡安危則謂都亡所信亡不</hi>
<hi>信真矣慤矣奚去奚就奚哀奚樂之謂也</hi>自頃輈張困於逆亂<hi>輈張驚懼之貌也楊雄國</hi>
<hi>三老箴曰負乗覆餗姦冦侏張輈與侏古字通張由切</hi>國破家亡親友彫殘<hi>崔鴻前趙</hi>
<hi>録曰劉聰僭即位于平陽又曰聰遣從弟曜攻晉破洛陽又曰遣子粲攻長安䧟之家亡見下文</hi>負杖<lb/>
行吟則百憂俱至<hi>禮記曰公叔禺人遇負杖者楚辭曰屈原行吟澤畔毛詩曰逢此百憂</hi>
塊然獨坐則哀憤兩集<hi>淮南子曰卓然獨立塊然獨處</hi>時復相與舉觴<lb/>
<pb n="KR4h0002_WYG_025-8a"/>
對膝破涕為笑排終身之積慘求數刻之暫歡<hi>刻漏也説文曰</hi>
<hi>以銅盆受水分時晝夜百刻也</hi>譬由疾疢彌年而欲一丸銷之其可得<lb/>
乎<hi>毛萇詩傳曰彌終也</hi>夫才生於世世實須才<hi>蘇武荅李陵書曰毎念足下才為世</hi>
<hi>生器為世出</hi>和氏之璧焉得獨曜於郢握夜光之珠何得専<lb/>
玩於隋掌<hi>淮南子曰隋侯之珠和氏之璧得之而富失之而貧</hi>天下之寶當於天<lb/>
下共之<hi>孫卿子曰和氏之璧為天下之寶史記秦王曰和氏璧天下所共傳寶也</hi>但分析之<lb/>
日不能不悵恨耳然後知𣆀周之為虚誕嗣宗之為妄<lb/>
作也<hi>孔安國尚書傳曰誕欺也</hi>昔騄驥倚輈於呉坂長鳴於良樂知<lb/>
<pb n="KR4h0002_WYG_025-8b"/>
與不知也<hi>戰國䇿楚客謂春申君曰昔騏驥駕鹽車上呉坂遷延負轅而不能進遭伯樂仰而鳴之</hi>
<hi>知伯樂知己也今僕屈厄日久君獨無意使僕為君長鳴乎思𤣥賦曰馬倚輈而徘徊鄭𤣥考工記注曰輈轅</hi>
<hi>也古今地名曰㝠零坂在呉城之北今謂之呉坂良王良也王良無遇驥之事因伯樂而言之孔融薦禰衡表</hi>
<hi>曰飛兎騕䮍良樂之所急也</hi>百里奚愚於虞而智於秦遇與不遇也<lb/>
<hi>漢書韓信謂廣武君曰僕聞百里奚居虞而虞亡之秦而秦伯非愚於虞而知於秦用與不用聽與不聽耳漢</hi>
<hi>書楊雄曰以為遇不遇命也</hi>今君遇之矣朂之而已<hi>孔安國尚書傳曰朂勉也</hi>不<lb/>
復屬意於文二十餘年矣<hi>鄭𤣥周禮注曰屬綴也</hi>久廢則無次想<lb/>
必欲其一反故稱指送一篇<hi>稱㫖稱其意㫖也稱赤證切</hi>適足以彰<lb/>
<pb n="KR4h0002_WYG_025-9a"/>
來詩之益美耳<hi>毛萇詩傳曰適祗適也</hi>琨頓首頓首<hi>久罹厄運故述䘮亂多感</hi>
<hi>恨之言也</hi>
厄運初遘陽爻在六<hi>言晉之遇災也毛萇詩傳曰遘成也陽爻在六謂乾上九也周易曰</hi>
<hi>上九亢龍有悔盈不可久也</hi>乾象棟傾坤儀舟覆<hi>乾坤為天地左氏傳子産謂子皮曰</hi>
<hi>子於鄭國棟也棟折榱崩僑將厭焉戰國䇿或謂公叔曰塞漏舟而輕陽候之波則舟覆矣</hi>横厲糾<lb/>
紛羣妖競逐<hi>言劉聰之稱逆也横厲從横猛厲也糾紛亂貌也楚辭曰擢舟航以横厲范曄後漢</hi>
<hi>書岑彭曰四方蜂起羣雄競逐</hi>火燎神州洪流華域<hi>火燎洪流以喻亂也尚書曰若火之</hi>
<hi>燎于原河圖括地象曰崑崙東地方千里名曰神州孟子曰洪水横流汎濫天下</hi>彼黍離離彼<lb/>
<pb n="KR4h0002_WYG_025-9b"/>
稷育育<hi>毛詩曰彼黍離離彼稷之苖毛萇詩傳曰育長也</hi>哀我皇晉痛心在目<lb/>
<hi>其一左氏傳呂相曰是用痛心疾首也</hi>天地無心萬物同塗<hi>無心謂無心愛育萬物即</hi>
<hi>不仁也同塗謂皆為芻狗也己見下句</hi>禍淫莫驗福善則虚<hi>尚書曰天道福善禍淫</hi>
逆有全邑義無完都<hi>逆謂劉聰義謂晉室</hi>英蘂夏落毒卉冬敷<hi>英蘂</hi>
<hi>以喻晉朝毒卉以比胡冦也王逸離騷序曰善馬香草以配忠貞惡禽醜物以比䜛佞也</hi>如彼龜玉<lb/>
韞櫝毁諸<hi>論語孔子曰虎兕出於柙龜玉毁於櫝中是誰之過與义曰有美玉於斯韞櫝而藏諸馬</hi>
<hi>融曰韞藏也</hi>芻狗之談其可得乎<hi>其二老子曰天地不仁以萬物為芻狗聖人不仁以</hi>
<hi>百姓為芻狗結芻為狗也言天地不愛萬物類祭祀之棄芻狗也然此與談老者不同彼美而此怨耳</hi>咨<lb/>
<pb n="KR4h0002_WYG_025-10a"/>
余軟弱弗克負荷<hi>漢書曰王尊之子伯為京兆尹軟弱不勝任左氏傳鄭子産曰古人有言</hi>
<hi>其父析薪其子弗克負荷軟奴亂切</hi>愆舋仍彰榮寵屢加<hi>孔安國尚書傳/曰<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>過也杜預</hi>
<hi>左氏傳注曰舋瑕隙也</hi>威之不建禍延㐫播<hi>威之不建謂聰所敗而父母遇害也㐫播</hi>
<hi>琨自謂也言遷凶禍而遷播協韻補何切聲類曰播散也</hi>忠隕于國孝愆于家<hi>范曄後漢</hi>
<hi>書世祖誡馮勤曰能盡忠于國又明帝詔曰隂興在家仁孝杜預左氏傳曰愆失也</hi>斯罪之積如<lb/>
彼山河<hi>言高深也毛詩曰如山如河</hi>斯舋之深終莫能磨<hi>其三毛詩曰白圭之</hi>
<hi>玷尚可磨也</hi>郁穆舊姻嬿婉新婚<hi>臧榮緒晉書曰琨妻即諶之從母也新婚未詳毛詩</hi>
<hi>曰不思舊姻义曰嬿婉之求又曰覯爾新婚</hi>裹糧攜弱匍匐星奔<hi>左氏傳晉趙穿曰裹</hi>
<pb n="KR4h0002_WYG_025-10b"/>
<hi>糧坐甲固敵是求毛詩曰凡民有䘮匍匐救之星奔言疾也</hi>未輟爾駕己隳我門二<lb/>
族偕覆三孽並根<hi>王隱晉書曰劉聰圍晉陽令狐泥以千餘人為鄉導琨求救猗盧未至太</hi>
<hi>原太守高嶠反應聰逐琨琨父母年老不堪鞌馬步擔不免為泥所害何法盛晉録曰劉粲悉害諶父母三孽</hi>
<hi>謂琨之兄子也張晏漢書曰孺子為孽一曰謂劉聰劉曜劉粲也班固漢書曰三孽之起本根既朽音義曰孽</hi>
<hi>未斬而復特生喻魏齊韓滅而復更生也何休公羊傳注曰孽猶樹之孽生者也</hi>長慙舊孤永<lb/>
負寃魂<hi>其四結上二句也舊孤謂三孽也寃魂謂二族也王隱晉書曰琨遣兄子演領兖州石勒圍於</hi>
<hi>三臺突圍得免後演治禀丘遂不守兄少子及演妻息盡為所虜也</hi>亭亭孤幹獨生無伴<lb/>
<hi>孤幹孤生之竹以喻諶宋玉笛賦曰倚篠異幹王逸楚辭注曰伴侶也</hi>緑葉繁縟柔條脩<lb/>
<pb n="KR4h0002_WYG_025-11a"/>
罕<hi>説文曰縟繁采飾也宋玉笛賦曰罕節簡枝</hi>朝採爾實夕捋爾竿<hi>字林曰竿木挺</hi>
<hi>也協韻公旦切</hi>竿翠豐尋逸珠盈椀<hi>豐尋言節長盈尋也説文曰豐滿也應劭漢書注曰</hi>
<hi>八尺曰尋珠即以喻德也逸謂過於衆類盈椀言多也</hi>實消我憂憂急用緩逝將<lb/>
去乎庭虚憤滿<hi>其五去謂之匹磾之所也逝將己見上文白虎通曰哀痛憤滿</hi>虚滿伊<lb/>
何蘭桂移植茂彼春林瘁此秋棘<hi>春林以喻匹磾秋棘琨自喻也</hi>有鳥<lb/>
翻飛不遑休息<hi>鳥謂鳯以喻諶也毛詩曰肇允彼桃蟲翻飛惟鳥</hi>匪桐不棲匪<lb/>
竹不食<hi>鄭𤣥毛詩箋曰鳯凰之性非梧桐不棲非竹實不食括地圖曰鳯凰食竹實</hi>永戢東<lb/>
羽翰撫西翼<hi>戢歛也翰高飛也</hi>我之敬之廢歡輟職<hi>其六毛詩曰我之懐</hi>
<pb n="KR4h0002_WYG_025-11b"/>
<hi>矣又曰敬之敬之</hi>音以賞奏味以殊珍<hi>呂氏春秋曰鍾期死而伯牙乃破琴絶絃以為</hi>
<hi>世無復賞音者也淮南子曰珍其味人之所美也</hi>文以明言言以暢神<hi>左氏傳仲尼曰</hi>
<hi>志有之言以足志文以足言家語孔子曰言説者情之導也王肅曰所以導達其情也</hi>之子之往<lb/>
四美不臻<hi>毛詩曰之子子征四美音味文言也</hi>澄醪覆觴絲竹生塵<hi>謂音味也</hi>
<hi>淮南子曰酒澄而不飲禮記曰絲竹樂之器也</hi>素巻莫啓幄無談賔<hi>謂文言也</hi>既孤<lb/>
我徳又闕我鄰<hi>其七</hi>光光叚生出幽遷喬<hi>臧榮緒晉書曰鮮卑叚匹磾自</hi>
<hi>號大將軍楊雄侍中箴曰光光常伯毛詩曰出自幽谷遷于喬木范曄後漢書順帝詔曰楊倫出幽升喬寵以</hi>
<hi>蕃傅</hi>資忠履信武烈文昭<hi>閑居賦曰資忠履信以進徳漢武帝贈故朱崖太守董廣詔曰</hi>
<pb n="KR4h0002_WYG_025-12a"/>
<hi>伐叛柔服文昭武烈曹植令曰相者文徳昭將者武功烈</hi>旍弓騂騂輿馬翹翹<hi>孟子曰夫</hi>
<hi>招大夫以旍左氏傳陳敬仲曰詩曰翹翹車乗招我以弓杜預云逸詩也翹翹逺也毛詩曰騂騂角弓毛萇曰</hi>
<hi>騂騂調利也</hi>乃奮長縻是轡是鑣<hi>廣雅曰縻索也説文曰鑣馬勒傍鐡也</hi>何以<lb/>
贈子竭心公朝<hi>毛詩曰何以贈之鸚鵡賦曰茍竭心於所事曹子建求親親表曰執政不廢於</hi>
<hi>公朝也</hi>何以敘懐引領長謠<hi>其八左氏傳云穆叔謂晉侯曰引領西望曰庶幾乎</hi>
　　重贈盧諶一首<hi>五言想臧榮緒晉書曰琨詩託意非常  張陳以激諶素無竒畧以</hi>
　　　<hi>常詞酬琨</hi>
　　　劉越石<lb/>
<pb n="KR4h0002_WYG_025-12b"/>
握中有懸璧本自荆山璆<hi>懸璧懸黎以為璧以喻諶也琴操卞和歌曰攸攸沂水經</hi>
<hi>荆山兮穴山采玉玉難為功兮孔安國尚書傳曰璆玉也</hi>惟彼太公望昔在渭濵叟<lb/>
<hi>史記曰太公望以漁釣奸周西伯將出獵果遇太公于渭之陽六韜曰文王卜田史扁為卜田于渭之陽將大</hi>
<hi>得非龍非彲非熊非羆非得公侯天遣汝師文王齋戒三日田于渭陽卒見呂尚坐茅以漁荅賔戲曰周望兆</hi>
<hi>動於渭濵</hi>鄧生何感激千里來相求<hi>東觀漢書記曰鄧禹字仲華南陽人也更始既</hi>
<hi>至雒陽以世祖為大司馬使安集河北禹聞之自南陽發北徑渡河追至鄴謁上見之甚驩謂曰我得拜除長</hi>
<hi>吏生逺來寧欲仕耶禹曰不願也趙岐孟子章指曰千載聞之猶有感激周易曰同氣相求</hi>白登幸<lb/>
曲逆鴻門頼留侯<hi>漢書曰陳平從高帝擊韓信至平城為匈奴所圍七日不食用平竒計使</hi>
<pb n="KR4h0002_WYG_025-13a"/>
<hi>單于閼氏解圍以得開高帝既出南過曲逆詔御史封平為曲逆侯又曰冐頓圍高帝於白登七日如淳曰平</hi>
<hi>城傍高之地若丘陵者也留侯己見謝惠連張子房詩</hi>重耳任五賢小白相射鉤<lb/>
<hi>左氏傳曰晉公子重耳之及於難也遂奔狄從者狐偃趙衰顛頡魏武子司空季子杜預曰狐偃子犯也魏武</hi>
<hi>子魏犨也司空季子胥臣臼季也此五人賢而有大功也左氏傳寺人披謂晉侯曰齊桓公置射鉤而使管仲</hi>
<hi>相杜預曰乾時之役管仲射桓公中鉤</hi>茍能隆二伯安問黨與讐<hi>二伯晉文齊桓</hi>
<hi>公也黨謂五賢讐謂射鉤也</hi>中夜撫枕歎想與數子游<hi>數子謂太公已下也言數</hi>
<hi>子皆能陳謀以靜亂故已想之而共游</hi>吾衰久矣夫何其不夢周<hi>論語曰甚矣吾</hi>
<hi>衰也久矣吾不復夢見周公</hi>誰云聖達節知命故不憂<hi>毛萇詩傳曰云言也左氏</hi>
<pb n="KR4h0002_WYG_025-13b"/>
<hi>傳曹子臧曰前志有之曰聖達節周易曰樂天知命故不憂</hi>宣尼悲獲麟西狩涕孔<lb/>
丘<hi>公羊傳曰哀公十四年春西狩獲麟何以書記異也孔子曰孰謂來哉孰謂來哉反袂拭面涕泣沾袍</hi>
功業未及建夕陽忽西流<hi>家語曰孔子云脩事而能建業注曰建功業夕陽西流喻</hi>
<hi>將老之人也</hi>時哉不我與去乎若雲浮<hi>嵇康幽憤詩曰時不我與雲浮言疾也</hi>
朱實隕勁風繁英落素秋<hi>劉楨與臨淄侯書曰肅以素秋</hi>狹路西華葢<lb/>
駭駟摧雙輈<hi>劉歆遂初賦曰奉華葢於帝側説文曰輈轅也</hi>何意百鍊剛化為<lb/>
繞指柔<hi>應劭漢書注曰説者以金取堅剛百鍊不耗</hi>
　　贈劉琨一首并書<hi>四言</hi>
<pb n="KR4h0002_WYG_025-14a"/>
　　　盧子諒<lb/>
故吏從事中郎盧諶死罪死罪<hi>傅子曰漢武元光初郡國舉孝廉元封五年舉</hi>
<hi>秀才歴世相承皆向郡國稱故吏漢書音義張晏曰人臣上書當昧犯死罪而言</hi>諶禀性短弱<lb/>
當世罕任<hi>孔安國尚書傳曰禀受也鄭𤣥周禮注曰任用也</hi>因其自然用安靜<lb/>
退<hi>鬼谷子曰物有自然樂氏曰自然繼本名也曾子曰君子進則能達退則能靜</hi>在木闕不材<lb/>
之資處鴈乏善鳴之分<hi>莊子曰於山中見大木枝葉茂盛伐木者止其傍而不取也問</hi>
<hi>其故曰無所可用莊子曰此木以不材得終其天年夫子出於山舍故人之家故人喜令竪子殺鴈烹之竪子</hi>
<hi>請曰其一能鳴其一不能鳴請奚殺主人曰殺不能鳴者明日弟子問於莊子曰昨山中之木以不材得終其</hi>
<pb n="KR4h0002_WYG_025-14b"/>
<hi>天年主人之鴈以不能鳴死先生將何處莊子笑曰周將處夫材與不材之間矣材與不材之間似之而非也</hi>
<hi>故未免乎累晉灼漢書注曰資材量也分謂已所當得也</hi>巻異蘧子愚殊寗生<hi>論語子曰</hi>
<hi>蘧伯玉邦無道可巻而懐之又曰寗武子邦無道則愚</hi>匠者時眄不免饌賔<hi>言在木闕</hi>
<hi>不材故匠者時眄在鴈乏善鳴故不免饌賔也莊子曰惠子謂弟子曰吾有大樹人謂之樗匠者不顧廣雅</hi>
<hi>饌進食也饌與<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>同仕眷切</hi>嘗自思惟因縁運㑹得䝉接事<hi>宋𠂻保乾圖注</hi>
<hi>曰五運五行用事之運</hi>自奉清塵于今五稔<hi>楚辭曰聞赤松之清塵然行必塵起不敢</hi>
<hi>指斥尊者故假塵以言之言清尊之也左氏傳叔向曰所謂不及五稔者杜預曰稔年也</hi>謨明之效<lb/>
不著候人之譏以彰<hi>尚書曰允廸厥徳謨明弼諧毛詩序曰候入刺近小人也詩曰彼候</hi>
<pb n="KR4h0002_WYG_025-15a"/>
<hi>人兮荷戈與</hi>大雅含𢎞量苞山藪<hi>班固漢書贊曰大雅卓爾不羣河間獻王近之矣周</hi>
<hi>易曰含𢎞光大品物咸亨左氏傳伯宗謂晉侯曰川澤納汙山藪藏疾祋</hi>加以待接彌優款<lb/>
眷逾昵與<hi>去</hi>運籌之謀厠燕私之歡<hi>廣雅曰款誠也爾雅曰昵近也漢書</hi>
<hi>高祖曰運籌䇿於帷幄之中吾不如子房毛詩曰諸父兄弟備言燕私</hi>綢繆之㫖有同骨<lb/>
肉<hi>毛詩曰綢繆束薪綢繆纒綿也骨肉謂父子呂氏春秋曰父母之於子也子之於父母也此之謂骨肉之</hi>
<hi>親</hi>其為知己古人罔喻<hi>晏子春秋越石父曰士者申乎知己</hi>昔聶政殉嚴<lb/>
遂之顧荆軻慕燕丹之義<hi>聶政己見别賦荆軻己見西征賦</hi>意氣之間<lb/>
靡軀不悔<hi>謝承後漢書楊喬曰侯生為意氣刎頸楚辭曰子胥諫而靡軀比干忠而剖心説文曰靡</hi>
<pb n="KR4h0002_WYG_025-15b"/>
<hi>爛也靡與糜古字通</hi>雖微達節謂之可庶<hi>達節己見上文</hi>然茍曰有情孰<lb/>
能不懐<hi>毛萇詩傳曰懐思也</hi>故委身之日夷險己之<hi>委身有委質也左氏傳孤</hi>
<hi>突曰䇿名委質貳乃辟也夷險喻治亂也淮南子曰接徑歴逺直道夷險杜預左氏傳注曰已猶决竟也</hi>事<lb/>
與願違當沗外役<hi>役謂别駕也對琨故謂之外嵇康幽憤詩曰事與願違遇兹淹留廣雅曰</hi>
<hi>違背也論衡曰王充以章和二年罷州役</hi>遂去左右收迹府朝葢本同末異<lb/>
楊朱興哀始素終𤣥墨翟垂涕<hi>淮南子曰楊子見逵路而哭之為其可以南可</hi>
<hi>以北墨子見練絲而泣之為可以黄可以黑高誘曰閔其别與化也</hi>分乖之際咸可歎慨<lb/>
致感之途或廹乎兹<hi>鄭𤣥周禮注曰致猶㑹也廣雅曰廹急也</hi>亦奚必臨路<lb/>
<pb n="KR4h0002_WYG_025-16a"/>
而後長號覩絲而後歔欷哉<hi>楚辭曰泣歔欷而沾衿王逸曰歔欷啼貌也</hi>是<lb/>
以仰惟先情俯覽今遇<hi>先謂諶父也今謂琨也</hi>感存念亡觸物眷<lb/>
戀<hi>尸子曰其生也存其死也亡</hi>易曰書不盡言言不盡意<hi>周易繫辭</hi>然則<lb/>
書非盡言之器言非盡意之具矣况言有不得至於盡<lb/>
意書有不得至於盡言邪不勝猥懣謹貢詩一篇<hi>廣雅曰猥</hi>
<hi>衆也王逸楚辭注曰懣憤也</hi>抑不足以揄揚𢎞美亦以攄其所抱而<lb/>
已<hi>班固兩都賦序曰雍容揄揚著於後嗣𢎞美已見上文抱或為挹</hi>若公肆大惠遂其<lb/>
厚恩<hi>左氏傳王使富辛如晉曰伯父若肆大惠杜預曰肆展也廣雅曰遂竟也漢書劉向曰䝉漢厚恩</hi>
<pb n="KR4h0002_WYG_025-16b"/>
錫以咳唾之音慰其違離之意<hi>莊子孔子謂漁父曰丘竊侍於下風幸聞咳唾</hi>
<hi>之音也</hi>則所謂咸池酬於北里夜光報於魚目<hi>樂動聲儀曰黄帝樂</hi>
<hi>曰咸池史記曰紂使師涓作新淫聲北里之舞靡靡之樂雒書曰秦失金鏡魚目入珠鄭𤣥曰魚目亂真珠</hi>
諶之願也非所敢望也<hi>左氏傳鄭伯曰孤之願也非所敢望也</hi>諶死罪死<lb/>
罪濬哲維皇紹熈有晉<hi>皇謂懐帝也毛詩曰濬哲維商爾雅曰紹繼也又曰熈興也</hi>
振厥弛維光闡逺韻<hi>韋昭漢書注曰弛廢也蒼頡篇曰闡開也韻謂徳音之和也</hi>有<lb/>
來斯雍至止伊順<hi>毛詩曰有來雍雍至止肅肅</hi>三台摛朗四岳增峻<lb/>
<hi>其一漢書曰北斗魁下六星兩兩而比曰三能也色齊為和不齊為乖説文曰摛舒也尚書帝曰咨四岳春秋</hi>
<pb n="KR4h0002_WYG_025-17a"/>
<hi>漢含孶曰三公象五岳在天法三能台與能同也</hi>伊陟佐商山甫翼周<hi>尚書曰在太戊</hi>
<hi>時則有若伊陟格于上帝毛詩曰肅肅王命仲山父將之也</hi>𢎞濟艱難對揚王休<hi>尚書</hi>
<hi>王曰用敬保元子釗𢎞濟于艱難毛詩曰虎拜稽首對揚王休</hi>茍非異徳曠世同流<hi>言琨</hi>
<hi>之徳苟不異於昔賢雖復與之曠世若同一流也班固議曰漢興以來曠世歴年廣雅曰曠逺也</hi>加其<lb/>
忠貞宣其徽猷<hi>其二左氏傳荀息曰公家之利知無不為忠也送往事居耦俱無猜貞也毛詩</hi>
<hi>曰君子有徽猷</hi>伊諶陋宗昔遘嘉惠<hi>爾雅曰遘遇也越絶書曰㳟承嘉惠述暢往事</hi>申<lb/>
以婚姻著以累世<hi>左氏傳呂相曰相好戮力同心申之以婚姻范曄後漢書孔融謂李膺曰</hi>
<hi>與君累世通家</hi>義等休戚好同興廢孰云匪諧如樂之契<hi>其三左氏</hi>
<pb n="KR4h0002_WYG_025-17b"/>
<hi>傳晉侯謂魏絳曰八年之中九合諸侯如樂之和無所不諧爾雅曰諧和也説文曰契大約也</hi>王室䘮<lb/>
師私門播遷<hi>䘮師謂劉聰所敗也左氏傳㑹於洮謀王室國語曰宣王既䘮南國之師法言曰屈</hi>
<hi>國䘮師戰國䇿曰破公家而成私門列子曰岱輿圓嶠二山沉於大海仙聖播遷者巨億計也聲類曰播散也</hi>
望公歸之視險忽艱<hi>左氏傳晉趙孟曰望楚而歸之視逺如邇呉季重與曹丕書曰雖云</hi>
<hi>幽深視險若夷</hi>兹願不遂中路阻顛<hi>阻顛謂諶父為劉粲所害也</hi>仰悲先意<lb/>
俯思身愆<hi>其四</hi>大鈞載運良辰遂往<hi>鵩鳥賦曰大鈞播物孔安國尚書傳曰載</hi>
<hi>行也莊子曰天道運行楚辭曰吉日兮良辰鄭𤣥儀禮注曰遂猶因也</hi>瞻彼日月迅過俯<lb/>
仰<hi>毛詩曰瞻彼日月悠悠我思莊子老𣆀謂崔瞿曰其疾也俛仰之間杜預左氏傳注曰俛俯也</hi>感今<lb/>
<pb n="KR4h0002_WYG_025-18a"/>
惟昔口存心想借曰如昨忽為疇曩<hi>其五毛詩曰借曰未知蒼頡篇曰昨</hi>
<hi>隔日也爾雅曰曩久也</hi>疇曩伊何逝者彌疎<hi>呂氏春秋曰死者彌久生者彌疎</hi>温<lb/>
温㳟人慎終如初<hi>恭人謂琨也毛詩曰温温恭人惟徳之基老子曰慎終如始則無敗事</hi>
覽彼遺音恤此窮孤譬彼樛木蔓葛以敷<hi>其六遺音謂諶父之言也</hi>
<hi>窮孤諶自謂也爾雅曰恤憂也禮記曰恤孤獨以逮不足范曄後漢書曰何敞謂宋由曰節省浮費賑恤窮孤</hi>
<hi>樛木喻琨也詩曰南有樛木葛藟纍之</hi>妙哉蔓葛得託樛木<hi>妙猶徽也</hi>葉不雲<lb/>
布華不星燭<hi>封禪書曰雲布霧散</hi>承侔卞和質非荆璞<hi>薛君韓詩章句曰承</hi>
<hi>受也謂受恩鄭𤣥周禮注曰侔等也韓子曰楚卞和氏得璞玉於楚山之中奉而獻之武王也</hi>眷同尤<lb/>
<pb n="KR4h0002_WYG_025-18b"/>
良用乏驥騄<hi>其七左氏傳曰晉趙鞅納衛太子于戚將戰郵無恤御簡子杜預曰郵無恤王良也</hi>
<hi>尤與郵同古字通</hi>承亦既篤眷亦既親飾奬駑猥方駕駿珍<hi>方言</hi>
<hi>曰凡相被飾亦曰奬禮記曰凶年乗駑馬廣雅曰駑駘也許慎淮南子注曰猥總凡也西京賦曰方駕授饔鄭</hi>
<hi>𤣥儀禮注曰方併也駑以方駿猥以方珍也賈逵國語注曰珍寶也</hi>弼諧靡成良謨莫陳<lb/>
<hi>尚書曰謨明弼諧</hi>無覬狐趙有與五臣<hi>其八五臣之從晉文猶諶之事劉氏無敢望同</hi>
<hi>狐趙之立大功有志與彼五臣俱履危厄賈逵國語注曰覬望也覊致切五臣己見上文</hi>五臣奚與<lb/>
契濶百罹<hi>言五臣何故敢與五臣契濶逢於百罹毛詩曰死生契濶又曰我生之後逢此百離毛萇</hi>
<hi>曰離憂也離一作罹</hi>身經險阻足蹈幽遐<hi>言己五臣同也左氏傳楚子曰晉侯險阻艱難</hi>
<pb n="KR4h0002_WYG_025-19a"/>
<hi>備嘗之矣</hi>義由恩深分隨昵加<hi>分猶/節也</hi>綢繆委心自同匪他<hi>其九</hi>
<hi>綢繆己見上文漢書韓信謂廣武君曰委心歸計願子勿辭毛詩云豈伊異人兄弟匪他</hi>昔在暇日<lb/>
妙尋通理<hi>孟子曰壯者以暇日脩其孝悌忠信也</hi>尤彼意氣使是節士<hi>言昔</hi>
<hi>日以意氣而殞命皆非正道故尤而使之薛君韓詩章句曰尤非也意氣己見上文謝承後漢書曰節士鮑昻</hi>
<hi>有鴻漸浮雲之志鄭子曰世高節士</hi>情以體生感以情起<hi>言今乃知意氣節士之流思情</hi>
<hi>以體信而乃生感</hi>趣舍罔要窮達斯巳<hi>其十言既感厚恩而吉凶惟命故云趣舎無所</hi>
<hi>要求窮達任其所止也六韜太公謂武王曰人皆有性趣舍不同喜怒不等趣猶向舍猶置也列子孔子曰脩</hi>
<hi>一身任窮達所謂樂天知命之無憂者也呂氏春秋曰古之得道者窮亦樂達志也道得於此則窮達一也</hi>
<pb n="KR4h0002_WYG_025-19b"/>
由余片言秦人是憚<hi>史記秦繆公問内史廖曰孤聞鄰國有聖人敵國之憂也今由余寡</hi>
<hi>人之害將奈何也</hi>日磾效忠飛聲有漢<hi>金日磾己見西征賦思𤣥賦曰盍逺迹以飛聲</hi>
桓桓撫軍古賢作冠來牧幽都濟厥塗炭<hi>其十一劉琨勸進表曰撫</hi>
<hi>軍幽州刺史臣匹磾尚書曰朂哉夫子尚桓桓漢書曰陳遵張竦為後進冠爾雅曰牧臨也尚書曰有夏昏虐</hi>
<hi>民墜塗炭</hi>塗炭既濟冦挫民阜<hi>周禮曰以阜人民鄭𤣥曰阜盛也</hi>謬其疲𨽻<lb/>
授之朝右<hi>朝右謂别駕也張璠漢紀曰王堂為汝南太守敎掾吏曰其憲章朝右委功曹陳蕃也</hi>
上懼任大下欣施厚<hi>漢書武帝制曰任大而守重管子曰上施厚則民之報上亦厚也</hi>
實祗高明敢忘所守<hi>其十二毛詩曰高朗令終鄭𤣥曰有高明之譽而以善名終也漢書</hi>
<pb n="KR4h0002_WYG_025-20a"/>
<hi>谷永曰有守者循其職也</hi>相彼反哺尚在翔禽<hi>毛詩曰相彼鳥矣猶求友聲小雅曰純黑</hi>
<hi>而反哺者謂之烏矣</hi>孰是人斯而忍斯心<hi>斯心謂諶父母見害之心也晉語國人誦共世</hi>
<hi>子曰是人斯而有自臰也</hi>毎憑山海庶覿高深<hi>山海以瑜琨也李斯上書曰太山不讓土</hi>
<hi>壤故能成其高河海不擇細流故能成其深</hi>遐眺存亡緬成飛沉<hi>其十三韋昭國語注</hi>
<hi>曰緬猶邈也</hi>長徽已纓逝將徙舉<hi>長徽己纓謂被匹磾所辟類乎徽纆之繫於巳也周</hi>
<hi>易曰繫用徽纆説文曰嬰繞也</hi>收跡西踐銜哀東顧<hi>鄭𤣥毛詩箋曰廽首曰顧</hi>曷云<lb/>
塗遼曾不咫步<hi>賈逵國語注曰八尺曰咫</hi>豈不夙夜謂行多露<hi>其十四毛</hi>
<hi>詩曰豈不夙夜謂行多露然貞女以露多而不往喻已懼威而不行</hi>緜緜女蘿施于松標<lb/>
<pb n="KR4h0002_WYG_025-20b"/>
<hi>女蘿自喻松標謂琨也毛詩曰蔦與女蘿施于松栢廣雅曰標末也必遙切</hi>禀澤洪幹晞陽<lb/>
豐條<hi>説文曰幹本也楚辭曰夕晞余身乎九陽毛萇詩傳曰晞乾也</hi>根淺難固莖弱易<lb/>
彫操彼纎質承此衝颷<hi>其十五颷喻亂也鹽鐡論曰衝風飄鹵沙石凝積</hi>纎質<lb/>
實微衝颷斯值誰謂言精致在賞意<hi>莊子曰可以言論者物之朔者也可</hi>
<hi>以意致者物之精者也鄭𤣥禮記注曰致之言至也</hi>不見得魚亦忘厥餌<hi>餌猶筌也莊子</hi>
<hi>曰筌者所以得魚也得魚而忘筌言者所以在意也得意而忘言</hi>遺其形骸寄之深識<lb/>
<hi>其十六莊子曰申徒兀者也謂子産曰吾與夫子遊十有九年夫而未曾知吾兀者也今與我遊於形骸之内</hi>
<hi>而子索我於形骸之外不亦過乎王命論曰淵然深識</hi>先民頥意潛山隱几<hi>毛詩曰先</hi>
<pb n="KR4h0002_WYG_025-21a"/>
<hi>民有作爾雅曰頥養也莊子曰南郭子綦隱几而坐㗳焉以䘮其偶也</hi>仰熈丹崖俯藻緑<lb/>
水<hi>説文曰熈燥也謂暴燥也</hi>無求於和自附衆美<hi>莊子曰古之治道者智與恬交相養</hi>
<hi>而和理出其性又曰無不亡也無不有也澹然無極而衆美從之</hi>慷慨遐蹤有愧高㫖<lb/>
<hi>其十七言心慷慨慕古賢之逺蹤而事與願違故有愧高旨</hi>爰造異論肝膽楚越<hi>謂琨</hi>
<hi>被謗也臧榮緒晉書曰衆人謂琨詩懐帝王大志莊子仲尼謂常季曰自其異者視之肝膽楚越也高誘淮南</hi>
<hi>子注曰肝膽喻近也楚越喻逺也</hi>惟同大觀萬殊一轍<hi>同大觀謂琨也鶡冠子曰達人</hi>
<hi>大觀乃見其符文子曰聖人由近知逺以萬異為一同也淮南子曰萬殊為一也</hi>死生既齊榮<lb/>
辱奚别<hi>列子楊朱曰生齊死齊賢齊愚齊貴齊賤齊王仲宣七釋曰均同死生混齊榮辱也</hi>處其<lb/>
<pb n="KR4h0002_WYG_025-21b"/>
𤣥根廓焉靡結<hi>其十八廣雅曰𤣥道也張衡𤣥圖曰𤣥者無形之類自然之根作於太始莫與</hi>
<hi>為先廣雅曰廓空也靡結謂體道虚通心無怨結也</hi>福為禍始禍作福階<hi>言無常也韓詩</hi>
<hi>曰利為用本福為禍先越記曰禍為福先福為禍堂</hi>天地盈虚寒暑周廽<hi>言物極必反也</hi>
<hi>周易曰天地盈虚與時消息又曰寒徃則暑來暑往則寒來</hi>夫差不祀釁在勝齊<hi>以喻</hi>
<hi>聰也史記曰呉王夫差北伐齊敗於艾陵越王勾踐敗呉呉王遂自剄死越王滅呉也</hi>句踐作伯<lb/>
祚自㑹稽<hi>其十九以喻琨也史記曰句踐已平呉周元王使人賜句踐胙九命為伯又曰句踐以甲</hi>
<hi>兵五千人棲於㑹稽也</hi>邈矣達度唯道是杖<hi>達度亦謂琨也</hi>形有未泰神<lb/>
無不暢<hi>何晏論語注曰泰自縱泰也漢書音義曰暢通也</hi>如川之流如淵之量<lb/>
<pb n="KR4h0002_WYG_025-22a"/>
<hi>毛詩曰如山之苞如川之流國語齊大夫子高適魯見孔子曰而今而後知泰山之為高海淵之為大也</hi>上<lb/>
𢎞棟隆下塞民望<hi>其二十周易曰棟隆之吉不撓乎下也鄭𤣥禮記注曰塞滿也左氏傳師</hi>
<hi>曠謂晉侯夫君神之主而民之望也</hi>
　　贈崔温一首<hi>五言曰集曰與温太真崔道儒何法盛晉録  温嶠字太真又曰崔悦字道儒</hi>
　　　盧子諒<lb/>
逍遙步城隅暇日聊游豫<hi>毛詩曰俟我於城隅暇日己見上文曹植蟬賦曰始游豫</hi>
<hi>乎芳林</hi>北眺沙漠垂南望舊京路<hi>説文曰漠北方流沙也曹子建白馬篇曰揚聲</hi>
<hi>沙漠垂</hi>平陸引長流岡巒挺茂樹中原厲迅颷山河起雲<lb/>
<pb n="KR4h0002_WYG_025-22b"/>
霧<hi>厲疾貌也</hi>游子恒悲懐舉目增永暮<hi>漢書高祖曰遊子悲故鄉李陵書曰舉目</hi>
<hi>言笑誰與為懽曹子建應詔詩曰長懐永慕</hi>良儔不獲偕舒情將焉訴<hi>楚辭曰向</hi>
<hi>長風而舒情</hi>逺念賢士風遂存往古務<hi>楚辭曰伊思兮往古</hi>朔鄙多俠<lb/>
氣豈唯地所固<hi>爾雅曰朔北方也鄭𤣥周禮注曰都之所居曰鄙漢書曰趙地北通燕涿高氣</hi>
<hi>勢也</hi>李牧鎮邊城荒夷懐南懼<hi>史記曰李牧者趙之北邉良將也常居代鴈門備匈</hi>
<hi>奴匈奴小入佯北不勝以數千人委之單于聞之大率衆來入李牧多為竒陣張左右翼擊之大破殺匈奴十</hi>
<hi>餘萬騎單于奔走其後十餘歲匈奴不敢近趙邊城説文曰懐思念也</hi>趙奢正疆場秦人<lb/>
折北慮<hi>史記曰趙奢趙之田部吏也秦伐韓令趙奢將救之大敗秦軍秦軍解而走遂解閼與之圍而</hi>
<pb n="KR4h0002_WYG_025-23a"/>
<hi>歸左氏傳曰疆場之患一彼一此</hi>羈旅及寛政委質與時遇<hi>左氏傳齊侯使敬仲</hi>
<hi>為卿辭曰羈旅之臣幸皆獲宥及於寛政君之惠也又狐突曰䇿名委質貳乃辟也</hi>恨以駑蹇姿<lb/>
徒煩飛子御<hi>王命論曰駑蹇之乗不騁千里之塗史記曰大雒生非子非子居大丘好馬及畜善</hi>
<hi>養息之大丘人言之周孝王召使主馬于汧渭之間大蕃息非與飛古字通</hi>亦既弛負擔忝<lb/>
位宰黔庶茍云免罪戾何暇牧民譽<hi>左氏傳陳公子完曰免於罪戾弛於</hi>
<hi>負擔又曰晉悼公即位六官之長皆民譽也</hi>倪寛以殿黜終乃最衆賦<hi>漢書曰倪</hi>
<hi>寛遷左内史時裁濶狹與民相假貸以租多不入後有軍發左内史以負租課殿當免皆恐失之大家牛車小</hi>
<hi>家擔負輸租繦屬不絶課更以最上</hi>何武不赫赫遺愛常在去<hi>漢書曰自武為大司</hi>
<pb n="KR4h0002_WYG_025-23b"/>
<hi>空其所居亦無赫赫名去後常見思</hi>古人非所希短弱自有素<hi>鄭𤣥禮記注曰素猶</hi>
<hi>故也</hi>何以敷所辭惟以二子故<hi>二子謂崔温也</hi>
　　荅魏子悌一首<hi>五言</hi>
　　　盧子諒<lb/>
崇臺非一幹珍裘非一腋<hi>慎子曰廊廟之材葢非一木之枝孤白之裘非一狐之皮</hi>
<hi>也治亂安危存亡榮辱之施非一人之力捭蒼曰腋在肘後</hi>多士成大業羣賢濟𢎞<lb/>
績<hi>班固漢書贊曰高祖征伐定天下縉紳之徒聘其智辯並成大業</hi>遇䝉時來㑹聊齊<lb/>
朝彦跡<hi>言富貴榮寵時之暫來也漢書蒯通曰時乎時不再來</hi>顧此腹背羽愧彼<lb/>
<pb n="KR4h0002_WYG_025-24a"/>
排虚翮<hi>韓詩外傳曰晉平公遊於河而嘆曰安得賢士與之樂此也船人孟胥跪而對曰主君亦不好</hi>
<hi>士耳何患無士乎公曰吾食客門左千人右千人何謂不好士乎對曰夫鴻鵠一舉千里所恃者六翮耳背上</hi>
<hi>之毛腹下之毳益一把飛不為加高損一把飛不為加下今君之食客門左右各千人亦有六翮在其中矣將</hi>
<hi>皆背上之毛腹下之毳耶</hi>寄身蔭四岳託好憑三益<hi>四岳謂劉琨也四岳己見上文</hi>
<hi>論語孔子曰益者三友友直友諒友多聞益矣</hi>傾葢雖終朝大分邁疇昔<hi>鄒陽上書</hi>
<hi>曰白頭如新傾葢若故左氏傳曰楚子文訓兵終朝而畢李固與賔卿書曰開廓大分綢繆恩信左氏傳羊斟</hi>
<hi>曰疇昔之羊子為政</hi>在危毎同險處安不異易<hi>易夷易也協韻以赤切</hi>俱涉<lb/>
晉昌艱若更飛狐厄<hi>王隱晉書曰惠帝以燉煌土界濶逺分立晉昌郡又曰晉昌䕶匈奴</hi>
<pb n="KR4h0002_WYG_025-24b"/>
<hi>中郎將别領户然時段匹磾為此職諶在磾所難斥言之故曰晉昌也晉中興書曰石勒攻樂平劉琨自伐飛</hi>
<hi>狐口奔安次也</hi>恩由契濶生義隨周旋積<hi>契濶己見上文左氏傳晉公子重耳謂楚</hi>
<hi>子曰晉楚治兵以與君周旋</hi>豈謂鄉曲譽謬充本州役<hi>燕丹子曰士無鄉曲之譽</hi>
<hi>則不可以論行匹磾辟諶為幽州别駕故曰本州之役己見上文</hi>乖離令我感悲欣使<lb/>
情惕<hi>毛萇詩傳曰惕惕猶切切也</hi>理以精神通匪曰形骸隔<hi>楚辭曰衆人莫</hi>
<hi>可與論道非精神之不通形骸己見上文</hi>妙詩申篤好清義貫幽賾<hi>小雅曰賾深也</hi>
恨無隋侯珠以酬荆文璧<hi>隋侯珠己見上文荆楚也韓子曰楚又卞和得璞玉於荆</hi>
<hi>山之中文王即位乃使理其璞得寶焉乃命曰和氏之璧也傅𤣥豫章行曰琅玕溢金匱文璧世所無</hi>
<pb n="KR4h0002_WYG_025-25a"/>
　　荅靈運一首<hi>五言</hi>
　　　謝宣逺<lb/>
夕霽風氣凉閑房有餘清<hi>何敬祖雜詩曰閑房來清氣呂氏春秋曰冬不用翣清有</hi>
<hi>餘也</hi>開軒滅華燭月露皓己盈<hi>軒牕也蜀都賦曰高軒以臨山秦嘉贈婦詩曰飄飄</hi>
<hi>帷帳熒熒華燭</hi>獨夜無物役寢者亦云寧<hi>孫卿子曰是謂以己為物役也</hi>忽獲<lb/>
愁霖唱懐勞奏所成<hi>靈運愁霖詩序云示從兄宣逺</hi>歎彼行旅艱深兹<lb/>
眷言情<hi>魏文桞賦曰行旅仰而廽眷毛詩曰眷言顧之</hi>伊余雖寡慰殷憂暫為<lb/>
輕<hi>長門賦曰伊余懐之慢愚兮毛詩曰耿耿不寐如有殷憂</hi>牽率酬嘉藻長揖愧吾<lb/>
<pb n="KR4h0002_WYG_025-25b"/>
生<hi>左氏傳智伯曰牽率老夫以至於此文賦曰嘉藻麗之彬彬漢書曰酈食其長揖不拜陸機贈潘岳詩曰</hi>
<hi>僉曰吾生明徳惟允</hi>
　　於安城荅靈運一首<hi>五言宣謝靈運贈宣逺序曰從兄  逺義熈十一年正月</hi>
　　　<hi>作守安城其年夏贈以此詩到其年冬有荅</hi>
條繁林彌蔚波清源愈濬<hi>阮徳猷荅棗道彦詩曰體直饗正源流深清</hi>華宗<lb/>
誕吾秀之子紹前𦙍<hi>魏志曹植上疏曰華宗貴族必有應斯舉者毛萇詩傳曰誕大也大</hi>
<hi>矣后稷十月而生也廣雅曰秀美也毛詩曰之子于征尚書曰俾克紹前烈孔安國尚書傳曰𦙍嗣也</hi>綢<lb/>
繆結風徽煙煴吐芳訊<hi>綢繆己見上文周易曰天地煙煴萬物化醇演連珠曰肆義芳</hi>
<pb n="KR4h0002_WYG_025-26a"/>
<hi>訊鄭𤣥禮記注曰訊問也</hi>鴻漸隨事變雲臺與年峻<hi>其一鴻漸以喻仕進雲臺以喻</hi>
<hi>爵位也周易曰鴻漸于陸其羽可以為儀李顒阮彦倫誄曰累土積功以為雲臺淮南子曰雲臺之高墮者折</hi>
<hi>脊碎脛高誘曰際於雲故曰雲臺也</hi>華蕚相光飾嚶嚶悦同響<hi>毛詩曰棠棣之華蕚</hi>
<hi>不<graphic n="KR1661" url="https://raw.githubusercontent.com/kanripo/KR-Gaiji/master/images/KR1661.png" mimeType="image/png"/>
                        <graphic n="KR1661" url="https://raw.githubusercontent.com/kanripo/KR-Gaiji/master/images/KR1661.png" mimeType="image/png"/>鄭𤣥曰興者諭弟以敬事兄兄以榮覆弟也毛詩曰伐木丁丁鳥鳴嚶嚶鄭𤣥曰其鳴之志似於求友</hi>
<hi>也</hi>親親子敦余賢賢吾爾賞<hi>禮記曰君子賢其賢而親其親又曰親親故尊祖尊</hi>
<hi>祖故敬宗論語曰賢賢易色</hi>比景後鮮輝方年一日長<hi>言比景後爾鮮輝方年長</hi>
<hi>爾一日也説文曰景光也孔安國論語曰子路曾晳冉有公西華侍坐子曰以吾一日長乎爾</hi>萎葉愛<lb/>
榮條涸流好河廣<hi>其二萎葉涸流自喻也王逸楚辭注曰枝葉早萎痛絶落潘安仁河陽詩</hi>
<pb n="KR4h0002_WYG_025-26b"/>
<hi>曰峻巖敷榮條文賦曰豁若涸流楚辭曰江河廣而無梁</hi>殉業謝成操復禮愧貧樂<lb/>
<hi>司馬彪莊子注曰殉營也論語子曰一日克己復禮天下歸仁焉子曰貧而樂富而好禮者也</hi>幸㑹果<lb/>
代耕符守江南曲<hi>許慎淮南子注曰果成也禮記曰諸侯之下士視上農夫禄足以代耕漢</hi>
<hi>書曰初與郡守為竹使符也</hi>履運傷荏苒遵塗歎緬邈<hi>莊子曰隂陽四時運行各得其</hi>
<hi>序張茂先勵志詩云日與月與荏苒代謝陸機贈馮文熊詩曰遵塗逺蹈又擬古詩曰緬邈若飛沉</hi>布懐<lb/>
存所欽我勞一何篤<hi>其三嵇康秀才詩曰思我所欽我勞如何徐幹荅劉禎詩曰我思一</hi>
<hi>何篤其愁兼三春</hi>肇允雖同規翻飛各異概<hi>毛詩曰肇允彼桃蟲翻飛惟鳥異概</hi>
<hi>謂異量也凡概以平量故言概而顯量焉楚辭曰一概而相量也</hi>迢遞封畿外窈窕承<lb/>
<pb n="KR4h0002_WYG_025-27a"/>
明内<hi>宣逺為安城守故云封畿外靈運為秘書監故云承明内也毛詩曰京畿千里承明假京洛而言之</hi>
<hi>也</hi>尋塗塗既暌即理理已對<hi>外内殊職是塗暌也賢愚異任是理對也</hi>絲路<lb/>
有恒悲矧廼在吾愛<hi>其四絲路己見上文又絲或為蹊也</hi>跬行安步武鎩<lb/>
翮周數仞<hi>漢書公孫攫曰呉失與而無助跬行獨進如淳曰跬以一足行為跬空蘂切鄭𤣥禮記注</hi>
<hi>曰武迹也淮南子曰飛鳥鎩羽許慎曰鎩殘羽也莊子曰有鳥也其名曰鵬搏扶搖羊角而上者行九萬里斥</hi>
<hi>鷃笑之曰我騰躍而上不過數仞而下此亦飛之至也包咸論語注曰七尺曰仞</hi>豈不識高逺<lb/>
違方往有吝<hi>阮籍詠懐詩曰豈不識宏大羽翼不相儀郭象莊子注曰亦猶鳥之自得於一方也</hi>
<hi>周易曰君子舍之往吝窮也</hi>歲寒霜雪嚴過半路愈峻<hi>言位高而愈懼也莊子孔</hi>
<pb n="KR4h0002_WYG_025-27b"/>
<hi>子曰天寒既至霜雪既降戰國䇿曰或謂秦王曰日行百里者半於九十此言末路之難也</hi>量己畏<lb/>
友朋勇退不敢進<hi>庾元規讓中書表曰量己知弊左氏傳陳敬仲曰詩云豈不欲往畏我友</hi>
<hi>朋晏子春秋曰上士難進而易退也</hi>行矣勵令猷寫誠酬來訊<hi>其五孔安國尚書傳</hi>
<hi>曰勵勉也補亡詩曰賔寫爾誠曹植與呉質書曰得所來<graphic n="KR1018" url="https://raw.githubusercontent.com/kanripo/KR-Gaiji/master/images/KR1018.png" mimeType="image/png"/>文采委曲</hi>
　　西陵遇風獻康樂一首<hi>五言康沈約宋書曰靈運襲封  樂侯鄭𤣥禮記注</hi>
　　　<hi>曰獻猶進也又曰古者致物於人尊之曰獻</hi>
　　　謝惠連<lb/>
我行指孟春春仲尚未發趣途逺有期念離情無歇<hi>趣向</hi>
<pb n="KR4h0002_WYG_025-28a"/>
<hi>也</hi>成裝候良辰漾舟陶嘉月<hi>許慎淮南子注曰裝飾也良辰己見上文蜀都賦曰</hi>
<hi>漾輕舟楚辭曰陶嘉月兮總駕搴玉英兮自脩爾雅曰陶喜也</hi>瞻塗意少悰還顧情多<lb/>
闕<hi>其一韋昭漢書注曰悰樂也</hi>哲兄感仳别相送越坰林<hi>兄謂靈運也漢書谷</hi>
<hi>永謝王鳯曰察父哲兄覆育子弟誠無以加毛詩曰有女仳離慨其歎矣毛萇曰仳别也匹視切爾雅曰野外</hi>
<hi>曰林林外曰坰</hi>飲餞野亭館分袂澄湖陰<hi>毛詩曰飲餞于禰范曄後漢書曰郭伋遂</hi>
<hi>止野亭</hi>悽悽留子言眷眷浮客心<hi>韓詩曰眷眷懐顧孔安國尚書傳曰浮行也</hi>
廽塘隱艫栧逺望絶形音<hi>其二南都賦曰分背廽塘説文曰艫船頭也韋昭漢書注</hi>
<hi>曰栧檝也</hi>靡靡即長路戚戚抱遙悲<hi>楚辭曰居戚戚而不解</hi>悲遙但自<lb/>
<pb n="KR4h0002_WYG_025-28b"/>
弭路長當語誰<hi>楚辭曰汛容與而遐舉兮聊抑志而自弭杜預左氏傳注曰弭息也古詩曰愁</hi>
<hi>思當語誰</hi>行行道轉逺去去情彌遲<hi>陸機赴洛詩曰行行遂已逺韓詩外傳曰孔子</hi>
<hi>之去魯遲遲乎其行也</hi>昨發浦陽汭今宿浙江湄<hi>其三酈善長水經注曰浦陽江</hi>
<hi>水導源鳥傷縣而經上虞縣孔安國尚書傳曰水北曰汭晉灼漢書注曰江水至㑹稽山陰為浙江郭璞山海</hi>
<hi>經注曰今錢塘有浙江音折</hi>屯雲蔽曾嶺驚風涌飛流零雨潤墳澤<lb/>
落雪灑林丘<hi>毛詩曰零雨其濛</hi>浮氛晦崖巘積素盛原疇<hi>爾雅曰重</hi>
<hi>巘隒也</hi>曲汜薄停旅通川絶行舟<hi>其四王逸楚辭注曰泊止也泊與薄古字通韓</hi>
<hi>詩外傳阿谷之女曰阿谷之隊隱也行旅己見上文上林賦曰通川過於中庭魏文帝善哉行曰洋洋川流中</hi>
<pb n="KR4h0002_WYG_025-29a"/>
<hi>有行舟</hi>臨津不得濟佇檝阻風波<hi>孔叢子孔子歌曰臨津不濟還轅息鄒爾雅曰</hi>
<hi>佇久立也家語孔子曰不觀巨海何以知風波之患也</hi>蕭條洲渚際氣色少諧和<lb/>
西瞻興遊歎東睇起悽歌積憤成疢痗無萱將如何<hi>其五</hi>
<hi>韓詩曰焉得萱艸言樹之背願言思伯使我心痗薛君曰諠艸忘憂也萱與諠通痗音悔</hi>
　　還舊園作見顔范二中書一首<hi>五言嘉沈約宋書曰元  三年徐羡</hi>
　　　<hi>之等誅徴顔延之為中書侍郎范中書葢謂范泰也</hi>
　　　謝靈運<lb/>
辭滿豈多秩謝病不待年偶與張邴合久欲還東山<hi>漢書</hi>
<pb n="KR4h0002_WYG_025-29b"/>
<hi>張良曰今以三寸舌為帝師封萬户位列侯此布衣之極於良足矣願棄人間事欲從赤松子學道輕舉又曰</hi>
<hi>琅邪邴漢亦有清行兄子曼容亦養志自脩為官不肯過六百石輙自免去東山謂㑹稽始寧也檀道鸞晉陽</hi>
<hi>秋曰謝安有反東山之志毎形之於言</hi>聖靈昔迴眷微尚不及宣<hi>聖靈謂髙祖也陸機弔魏武帝</hi>
<hi>文曰庶聖靈之響像魏文帝栁賦曰行旅仰而迴眷</hi>何意衝飈激烈火縱炎煙焚玉發<lb/>
崐峯餘燎遂見遷<hi>沈約宋書曰少帝即位權在大臣靈運構扇異同非毁執政司徒徐羡之</hi>
<hi>等患之出為永嘉太守衝飈己見上文尚書曰火炎崐岡玉石俱焚天吏逸徳烈于猛火</hi>投沙理既<lb/>
迫如卭願亦愆<hi>漢書曰賈誼以謫居長沙長沙卑濕誼自傷悼以為壽不得長又曰卓文君謂</hi>
<hi>司馬長卿曰第如臨卭從昆弟假貸猶足以為生何至自苦如此相如與俱之臨卭第但也</hi>長與懽<lb/>
<pb n="KR4h0002_WYG_025-30a"/>
愛别永絶平生縁<hi>縁因縁也</hi>浮舟千仞壑總轡萬尋巔<hi>戰國䇿蘇</hi>
<hi>代曰水浮輕舟春秋繁露曰水赴千仞之壑而不旋似勇者家語孔子曰善御者正身以總轡琴賦曰青壁萬</hi>
<hi>尋</hi>流沫不足險石林豈為艱<hi>列子曰孔子觀於呂梁懸水四十仞流沫三十里見</hi>
<hi>一丈夫遊之以為有苦使弟子並水而承之數百步出被髪行歌而遊於堂下孔子從而問焉曰蹈水有道乎</hi>
<hi>長於水而安於水性也楚辭曰焉有石林</hi>閩中安可處日夜念歸旋<hi>漢書曰故越王</hi>
<hi>無諸世奉越祀身帥閩中兵以佐滅秦韋昭曰東越之别名也閔音旻</hi>事躓兩如直心愜<lb/>
三避賢<hi>言史魚有道無道行俱如矢而已有道則見召無道則左遷故云事躓兩如矢直而已雖遷終</hi>
<hi>無悔吝心愜三避之賢韋昭漢書注曰躓頓也謂顛仆也説文曰躓跌也論語子曰直哉史魚邦有道如矢邦</hi>
<pb n="KR4h0002_WYG_025-30b"/>
<hi>無道如矢史記曰孫叔敖相楚三去相而不悔知其非己罪也三避三黜也躓音致</hi>託身青雲上<lb/>
棲巖挹飛泉<hi>陸機詩曰託身承華側嵇康絶交詩曰許由之巖棲</hi>盛明盪氛昏貞<lb/>
休康屯邅<hi>盛明貞休謂太祖也言以盛明之徳而盪氛昏之徒又以正美之道以康屯邅之俗也解</hi>
<hi>嘲曰遭盛明之世周易曰乾元亨利貞又曰休否大人吉鄭𤣥曰休美也王弼曰居尊位能休否也周易曰屯</hi>
<hi>如邅如</hi>殊方感成貸微物豫采甄<hi>沈約宋書曰太祖登祚徐羡之等徴靈運為秘</hi>
<hi>書監再召不起上使光禄大夫范泰與靈運書敦奬之乃出就文子曰殊方偏國夫惟道善貸且成説文曰貸</hi>
<hi>施也魏明帝豫章行曰於斯誠微物能不懐傷悴鄭𤣥尚書緯注曰甄表也</hi>感深操不固質<lb/>
弱易板纒<hi>謂應徴也感深感荷情深也楚辭曰悲靈脩之浩蕩何執操之不固應璩與隂中夏書曰</hi>
<pb n="KR4h0002_WYG_025-31a"/>
<hi>體正者則檢於人質弱者則陋於衆板纒猶牽引也</hi>曾是反昔園語往實款然<hi>毛詩</hi>
<hi>曰曾長在位廣雅曰款愛也</hi>曩基即先築故池不更穿<hi>爾雅曰曩久也謂久舊也</hi>
<hi>仲長子曰築基起功莊子曰相造于水者穿池而養給也</hi>果木有舊行壤石無違延<lb/>
<hi>劉歆甘泉賦曰柱木雜而成行説苑曰楚莊王築層臺延石千里延壤百里</hi>雖非休憇地聊<lb/>
取永日閑<hi>毛詩曰且以永日鄭𤣥曰永别也</hi>衛生自有經息陰謝所牽<lb/>
<hi>莊子南榮趎曰願聞衛生之經而已矣老子曰衛生之經乎能抱一乎能勿失乎能與物委蛇而同其波乎是</hi>
<hi>衛生之經也司馬彪曰衛生謂衛䕶其生全性命也息隂即息影也牽謂俗務也己見遊南亭也</hi>夫子<lb/>
照情素探懐授往篇<hi>史記蔡澤謂應侯曰公孫鞅之事孝公也披于情素素猶實也王仲</hi>
<pb n="KR4h0002_WYG_025-31b"/>
<hi>宣詩曰探懐授所歡願醉不顧身</hi>
　　登臨海嶠初發疆中作與從弟惠連見羊何共和<lb/>
　　之一首<hi>五言疆謝靈運遊名山志曰桂林項逺則<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>尖  中沈約宋書曰靈運既東還與族</hi>
　　　<hi>弟惠連東海何長瑜穎川荀雍太山羊璿之文章常㑹共為山澤之遊時人謂之四友</hi>
　　　謝靈運<lb/>
杪秋尋逺山山逺行不近<hi>楚辭曰覿杪秋之遙夜</hi>與子别山阿含<lb/>
酸赴脩軫<hi>軫當為畛説文曰畛井田間陌</hi>中流袂就判欲去情不忍<hi>毛萇</hi>
<hi>詩傳曰判分也毛詩曰彷徨不忍去</hi>顧望脰未悁汀曲舟己隱<hi>何休公羊傳注曰脰</hi>
<pb n="KR4h0002_WYG_025-32a"/>
<hi>頸也陸彦聲詩曰相思心既勞相望脰亦悁説文曰㾓疲也㾓與悁通文子集畧曰汀水際平也</hi>隱汀<lb/>
絶望舟<graphic n="KR1405" url="https://raw.githubusercontent.com/kanripo/KR-Gaiji/master/images/KR1405.png" mimeType="image/png"/>棹逐驚流<hi>海賦曰驚浪雷奔</hi>欲抑一生歡并奔千里<lb/>
遊<hi>言逺别已為抑歡千里逾加離思列子公孫朝曰欲盡一生之歡窮當年之樂古詩曰離家千里客戚戚</hi>
<hi>多思復</hi>日落當棲薄繫纜臨江樓<hi>纜維舟索也呉志曰更增舸纜謝靈運遊名山</hi>
<hi>志曰從臨江樓步路南上二里許左望湖中右傍長江也</hi>豈惟夕情歛憶爾共淹留<lb/>
<hi>楚辭曰攀桂枝兮聊淹留</hi>淹留昔時歡復增今日歎<hi>潘岳哀永逝曰憶舊歡兮增新</hi>
<hi>悲</hi>兹情己分慮况廼恊悲端<hi>悲端謂秋也楚辭曰悲哉秋之為氣也</hi>秋泉<lb/>
鳴北澗哀猿響南巒<hi>爾雅曰巒山峯郭璞曰山形長狹者荆州謂之巒</hi>戚戚新<lb/>
<pb n="KR4h0002_WYG_025-32b"/>
别心悽悽久念攢<hi>蒼頡篇曰攢聚之也</hi>攢念攻别心旦發清溪陰<lb/>
暝投剡中宿明登天姥岑<hi>楚辭曰夕投宿於石城漢書曰㑹稽有剡縣呉録地理志</hi>
<hi>曰剡縣有天姥岑剡植琰切姥莫古切</hi>高高入雲霓還期那可尋<hi>孟子註泰山之</hi>
<hi>高參天入雲羊祐請伐呉表曰高山尋雲霓潘安仁在懐縣詩曰感此還期淹</hi>儻遇浮丘公長<lb/>
絶子徽音<hi>列仙傳曰王子喬好吹笙道人浮丘公接以上嵩山毛詩曰太姒嗣徽音</hi>
　　酬從弟惠連一首<hi>五言</hi>
　　　謝靈運<lb/>
寢瘵謝人徒滅迹入雲峯<hi>爾雅曰瘵病也太𤣥經曰老子曰行則滅迹立則隱形</hi>
<pb n="KR4h0002_WYG_025-33a"/>
巖壑寓耳目歡愛隔音容永絶賞心望長懐莫與同<hi>潘安</hi>
<hi>仁詩曰歲寒無與同</hi>末路值令弟開顔披心胷<hi>其一鄒陽上書曰至其晩節末路應</hi>
<hi>亨古詩曰濟濟令弟史記蔡澤曰披腹心</hi>心胷既云披意得咸在斯<hi>莊子善養曰余</hi>
<hi>逍遙於天地之間而心意自得也</hi>淩澗尋我室散帙問所知<hi>説文曰帙書衣也</hi>
夕慮曉月流朝忌曛日馳<hi>王逸楚辭注曰曛黄昏時也</hi>悟對無厭歇<lb/>
聚散成分離<hi>其二言事無常故聚而必散成有分離也莊子曰禍福相生聚散以成</hi>分離<lb/>
别西川廽景歸東山别時悲已甚别後情更延<hi>爾雅曰延長也</hi>
傾想遲嘉音果枉濟江篇<hi>遲猶思也果猶遂也</hi>辛勤風波事𣢾曲<lb/>
<pb n="KR4h0002_WYG_025-33b"/>
洲渚言<hi>其三風波已見上文王嘉贈婦詩曰思面叙𣢾曲</hi>洲渚既淹時風波子<lb/>
行遲務協華京想詎存空谷期<hi>廣雅曰務逺也華京猶京華也郭璞遊仙詩曰</hi>
<hi>京華遊俠窟毛詩曰皎皎白駒在彼空谷</hi>猶復惠來章祗足攪余思<hi>毛詩曰胡逝我</hi>
<hi>梁祗攪我心</hi>儻若果歸言共陶暮春時<hi>其四陶喜也已見上文</hi>暮春雖<lb/>
未交仲春善遊遨<hi>未交謂暮春氣節與仲春未交也孔安國尚書傳曰南交言夏與春交也</hi>
山桃𤼵紅蕚野蕨漸紫苞<hi>爾雅曰榹山桃也毛詩曰言采其蕨毛詩義疏曰蕨山菜</hi>
<hi>也初生紫色尚書曰艸木漸苞孔安國曰漸進長苞叢生也</hi>鳴嚶已悦豫幽居猶鬱<lb/>
陶<hi>鳴嚶已見上文禮記曰幽居而不淫論衡曰幽居而靜處恬澹自守尚書曰鬱陶乎予心顔厚有忸怩孔</hi>
<pb n="KR4h0002_WYG_025-34a"/>
<hi>安國曰鬱陶哀思也</hi>夢寐佇歸舟釋我吝與勞<hi>其五范曄後漢書曰陳蕃周舉嘗相</hi>
<hi>謂曰數日之間不見黄生則鄙悋之萌復存乎心毛詩曰豈不爾思勞心忉忉</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0002_WYG_025-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文選卷二十五<lb/>
</p>
<p>
</p>
  </div>
</body>
</text>
</TEI>
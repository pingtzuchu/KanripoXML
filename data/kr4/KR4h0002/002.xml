<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文選巻二</head>
    <p>
<pb n="KR4h0002_WYG_002-1a"/>
欽定四庫全書<lb/>
　文選巻二　　　　　　　　梁　蕭統　編<lb/>
　　　　　　　　　　　　　唐　李善　註<lb/>
　　西京賦<lb/>
　　　張平子<hi>善曰范曄後漢書曰張衡字平子南陽西鄂人也少善屬文時天下太平日久</hi>
　　　　<hi>自王侯以下莫不踰侈衡乃擬班固兩都作二京賦因以諷諫十年乃成安帝雅聞衡善</hi>
　　　　<hi>術學公車徴拜郎中出為河間相乞骸骨徴然拜尚書卒楊泉物理論曰平子二京文章卓</hi>
　　　　薛綜注<hi>善曰舊注是者因而留之並於篇首題其姓名其有乖繆臣乃具釋並稱</hi>
<pb n="KR4h0002_WYG_002-1b"/>
　　　　　<hi>臣善以别之他皆類此</hi>
有憑虚公子者<hi>凴依託也虚無也言無有此公子也善曰博物志曰王孫公子皆古人相推敬</hi>
<hi>之辭凴皮兵切</hi>心奓體忲<hi>奓汰言公子生於貴戚心志奓溢體安驕泰也泰或謂忲習之忲言習於</hi>
<hi>麗好也善曰聲類曰奓侈字也昌氏切小雅曰狃忲也</hi>雅好博古學乎舊史氏<hi>言公</hi>
<hi>子雅性好博知古事故學於舊史舊史太史掌圖典者也</hi>是以多識前代之載<hi>善曰劉向</hi>
<hi>七言曰博學多識與凡殊小雅曰載事也</hi>言於安處先生<hi>公子為先生言也安處猶烏處若言</hi>
<hi>何處亦謂無此先生也鄭𤣥禮記注曰先生老人教學者</hi>曰夫人在陽時則舒在隂<lb/>
時則慘此牽乎天者也<hi>陽謂春夏隂謂秋冬牽猶繫也善曰春秋繁露曰春之言猶偆</hi>
<pb n="KR4h0002_WYG_002-2a"/>
<hi>也偆者喜樂之貌也秋之言猶湫也湫者憂悲之狀也偆充尹切湫子由切</hi>處沃土則逸處<lb/>
瘠土則勞此繫乎地者也<hi>善曰國語公甫文伯之母曰沃土之人不材淫也瘠土之</hi>
<hi>人莫不向義勞也韋昭曰磽确為瘠沃肥美也</hi>慘則尠於驩勞則褊於恵能違<lb/>
之者寡矣<hi>違猶易也言人慘戚則不能以驩逸勞苦則不能以施恵少有能易此者善曰尠少也與</hi>
<hi>鮮通也廣雅曰褊狭也卑緬切</hi>小必有之大亦宜然<hi>小謂庶人大謂王者善曰庶人因沃</hi>
<hi>瘠而勞逸殊王者亦因險易而強弱異也</hi>故帝者因天地以致化兆人承上<lb/>
教以成俗<hi>言帝王必欲順陽時居沃土歡逸其人使下承而化之以成奢泰之俗善曰管子曰君據</hi>
<hi>法而出令百姓順上而成俗</hi>化俗之夲有與推移<hi>言化之夲還與沃瘠相隨逐推移也</hi>
<pb n="KR4h0002_WYG_002-2b"/>
<hi>善曰淮南子曰法其所以為法與化推移也</hi>何以覈諸<hi>覈驗也胡革切</hi>秦據雍而強<lb/>
周即豫而弱髙祖都西而泰光武處東而約政之興衰<lb/>
恒由此作<hi>作起也善曰過秦論曰秦孝公據雍州之地呂氏春秋曰河漢之間為豫州也按雍州厥</hi>
<hi>土惟黄壌厥田惟上上是沃土也故云秦據雍而強髙祖都西而泰荆河惟豫州厥土惟墳壚厥田惟中上是</hi>
<hi>瘠土也故云周即豫而弱光武處東而約左傳晋叔向曰存亡之道恒由此興周禮曰夫筋之所由憺恒由此</hi>
<hi>作</hi>先生獨不見西京之事歟請為吾子陳之<hi>善曰鄭𤣥禮記注曰</hi>
<hi>吾子相親之辭也</hi>漢氏初都在渭之涘<hi>涘涯也善曰漢書東方朔曰漢都涇渭之南毛</hi>
<hi>詩曰在渭之涘</hi>秦里其朔寔為咸陽<hi>里居也朔北也寔是也秦地居其北是曰咸陽善曰</hi>
<pb n="KR4h0002_WYG_002-3a"/>
<hi>史記曰秦孝公作咸陽徙都之</hi>左有崤函重險桃林之塞<hi>崤及函谷闗桃林皆在長</hi>
<hi>安東故言左善曰崤函已見西都賦左氏傳曰以守桃林之塞按桃林𢎞農在閿郷南谷中</hi>綴以二<lb/>
華巨靈贔屭髙掌逺蹠以流河曲厥跡猶存<hi>華山名也巨靈河神</hi>
<hi>也巨大也古語云此夲一山當河水過之而曲行河之神以手擘開其上足蹋離其下中分為二以通河流手</hi>
<hi>足之跡于今尚在贔屭作力之貌也善曰賈逵國語注曰綴連也山海經曰太華之西小華之山遁甲開山圖</hi>
<hi>曰有巨靈胡者徧得坤元之道能造山川出江河揚雄河東賦曰河靈矍踢掌華蹈㐮贔扶祕切屭許偹切蹠</hi>
<hi>之石切矍居縳切踢丑畧切</hi>右有隴坁之隘隔閡華戎<hi>善曰漢書音義應劭曰天</hi>
<hi>水有大阪曰隴坁丁禮切廣雅曰隘狭也説文曰隔塞也小雅曰閡限也五代切</hi>岐梁汧雍<hi>説文</hi>
<pb n="KR4h0002_WYG_002-3b"/>
<hi>曰岐山在長安西美陽縣界山有両岐因以名焉善曰漢書右扶風好畴縣有梁山又汧山在扶風汧縣西汧</hi>
<hi>音牽</hi>陳寳鳴雞在焉<hi>善曰漢書曰秦文公獲若石於陳倉北坂城祠之其神光輝若流星從東</hi>
<hi>方来集于祠城則若雄雉其聲殷殷云野雞夜鳴以一太牢祠之名曰陳寳應劭曰時以寳瑞作陳寳祠在陳</hi>
<hi>倉故曰陳寳</hi>於前則終南太一<hi>二山名也善曰尚書曰終南惇物至於鳥鼠漢書曰太一</hi>
<hi>山古文以為終南五經要義曰太一一名終南山在扶風武功縣此云終南太一不得為一山明矣盖終南南</hi>
<hi>山之總名太一一山之别號耳</hi>隆崛崔崒隐轔鬱律<hi>山形容也善曰埤蒼曰崛特起也魚</hi>
<hi>勿切崔阻囬切崒情律切轔憐軫切</hi>連岡乎嶓冡<hi>善曰爾雅曰山脊曰岡尚書曰導嶓冡至于荆</hi>
<hi>山嶓音波</hi>抱杜含鄠<hi>音户杜陵鄠縣言/終南太一含裹之</hi>欱灃吐鎬<hi>善曰灃鎬二水名也</hi>
<pb n="KR4h0002_WYG_002-4a"/>
<hi>已見西都賦説文曰欱歠也呼合切歠昌悦切</hi>爰有藍田珍玉是之自出<hi>藍田𢎞農</hi>
<hi>縣也善曰爾雅曰爰有寒泉范子計然曰玉英出藍田是之自出謂玉出自藍田之中也</hi>於後則髙<lb/>
陵平原據渭踞涇<hi>善曰爾雅曰大阜曰陵又曰髙平曰原毛萇詩傳曰據依也大戴禮曰獨</hi>
<hi>坐不踞然踞却倚也音據</hi>澶漫靡迤作鎮於近<hi>澶漫靡迤陵原之形為作近鎮也善曰子</hi>
<hi>虚賦曰登降迤靡案衍澶漫澶徒旦切漫莫半切</hi>其逺則九嵕甘泉涸隂沍寒<lb/>
日北至而含凍此焉清暑<hi>九嵕甘泉其處常隂寒日北至謂夏至時猶沍寒而有凍</hi>
<hi>帝或避暑於甘泉宮故云清暑善曰左氏傳申豐曰涸隂沍寒沍胡故切漢書曰夏至于東井北近極故晷短</hi>
<hi>為温暑上林賦曰盛夏含凍裂地</hi>爾乃廣衍沃野厥田上上<hi>善曰鄭𤣥周禮注下</hi>
<pb n="KR4h0002_WYG_002-4b"/>
<hi>平曰衍漢書曰秦地沃野千里尚書雍州曰厥田惟上上</hi>寔惟地之奥區神臯<hi>神臯接神</hi>
<hi>之聲善曰漢書曰自古以雍州積髙神明之隩故立畤郊上帝諸神祠皆聚之廣雅曰臯局也謂神明之界局</hi>
<hi>也</hi>昔者大帝説秦繆公而覲之饗以鈞天廣樂帝有醉<lb/>
焉乃為金䇿錫用此土而翦諸鶉首<hi>大帝天也翦盡也善曰山海經曰閬</hi>
<hi>風之山或上倍之是謂𤣥圃或上倍之是謂大帝之居史記曰趙簡子疾扁鵲視之曰昔繆公常如此七日而</hi>
<hi>寤寤之日告公孫支曰我之帝所甚樂帝告我晋國且大亂今主君之疾與之同二日簡子寤曰我之帝所甚</hi>
<hi>樂與百神遊于鈞天廣樂九奏萬舞不類三代之樂其聲動心虞喜志林曰喭曰天帝醉秦暴金誤隕石墜謂</hi>
<hi>秦繆公夢天帝奏鈞天樂已有此喭列仙傳讚曰秦繆公受金䇿祚世之業漢書曰自井至栁謂之鶉首之次</hi>
<pb n="KR4h0002_WYG_002-5a"/>
<hi>秦之分也盡取鶉首之分為秦之境也</hi>是時也並為强國者有六<hi>韓魏燕趙齊楚</hi>
然而四海同宅西秦豈不詭哉<hi>宅居也詭異也初繆公夢然後六國竟滅秦果</hi>
<hi>并而居之豈不異哉</hi>自我髙祖之始入也五緯相汁以旅于東井<lb/>
<hi>善曰五緯五星也漢書曰漢元年十月五星聚于東井沛公至㶚上又曰此髙祖受命之符已見西都賦方言</hi>
<hi>曰汁叶也之十切郭璞曰叶和也</hi>婁敬委輅幹非其議<hi>善曰漢書婁敬脱輓委輅曰臣</hi>
<hi>願見上言便宜又説上曰陛下都洛陽不如入闗中言婁敬貧乏人不合于上妄議其説允合帝心漢書音義</hi>
<hi>應劭曰輅謂以木當胸以輓輦也輅胡格切幹音干薛君韓詩章句曰幹正也謂以其議非而正之</hi>天啟<lb/>
其心<hi>謂五星聚也</hi>人惎之謀<hi>惎教也謂婁敬之謀善曰惎音忌</hi>及帝圖時意<lb/>
<pb n="KR4h0002_WYG_002-5b"/>
亦有慮乎神祗宜其可定以為天邑<hi>言髙帝圖此居之時意亦以慮于天</hi>
<hi>地隂陽而思可宜定以為天邑善曰爾雅曰圖謀也尚書曰肆予敢求爾于天邑商</hi>豈伊不䖍思<lb/>
于天衢<hi>伊惟也䖍敬也言此時豈惟不敬思居天氣四交之處耶謂東京也</hi>豈伊不懐歸<lb/>
于枌榆<hi>懐思也枌榆豐社髙祖所起也豈惟不思歸處枌榆杜之域都於洛邑也善曰漢書曰髙祖禱</hi>
<hi>豐枌榆社張晏曰枌白榆也社在豐東北一十五里是也</hi>天命不滔疇敢以渝<hi>渝易也天</hi>
<hi>使都長安謂五星聚于東井也善曰左氏傳子髙曰天命不滔滔與謟音義同</hi>於是量徑輪考<lb/>
廣袤<hi>南北為徑東西為廣善曰周禮大司徒掌九州之地廣輪之數鄭𤣥曰輪縱也説文曰南北曰袤莫</hi>
<hi>又切</hi>經城洫營郭郛<hi>洫城池也善曰周禮曰廣八尺深八尺謂之洫呼域切公羊傳曰郛者何</hi>
<pb n="KR4h0002_WYG_002-6a"/>
<hi>域外大郭也芳俱切</hi>取殊裁於八都豈啟度於徃舊<hi>裁制也八都猶八方也啟</hi>
<hi>開也言采取八方異制以為宫室之巧非復遵往日之故法也</hi>乃覧秦制跨周法<hi>跨越也因</hi>
<hi>秦制故曰覧比周勝故曰跨之也</hi>狹百堵之側陋増九筵之迫脅<hi>詩曰築室</hi>
<hi>百堵今以為陋周禮明堂九筵今又増之也善曰以九筵為迫脅故増廣之周禮曰明堂度九筵東西九筵各</hi>
<hi>九尺</hi>正紫宮於未央表嶢闕於閶闔<hi>天有紫㣲官王者象之紫㣲宮門名曰閶</hi>
<hi>闔宮門立闕以為表嶢者言髙逺也善曰辛氏三秦記曰未央宮一名紫㣲宮然未央為總稱紫宮其中别名</hi>
疏龍首以抗殿狀巍峩以岌嶪<hi>抗舉也善曰三輔黄圖制曰日營未央因龍首以</hi>
<hi>前殿上林賦曰嵯峨㠍嶪此之謂也</hi>亘雄虹之長梁<hi>亘徑度也虹蝃蝀也謂殿梁皆徑度朱畫</hi>
<pb n="KR4h0002_WYG_002-6b"/>
<hi>五色如蝃蝀蝃蝀有雌雄雄者色鮮好也善曰楚辭曰建雄虹之采旄亘古鄧切</hi>結棼橑以相<lb/>
接<hi>善曰棼橑已見西京賦</hi>蔕倒茄於藻井披紅葩之狎獵<hi>茄藕莖也以其</hi>
<hi>莖倒殖于藻井其華下向反披狎獵重接貌藻井當棟中交木方為之如井幹也善曰聲類曰蔕果鼻也蔕音</hi>
<hi>帝孔安國尚書傳曰藻水草之有文者也風俗通曰今殿作天井井者東井之象也菱水中之物皆所以厭火</hi>
<hi>也説文曰葩華也普華切</hi>飾華榱與璧璫<hi>華櫰畫其榱也善曰璧璫已見西都賦也</hi>流景<lb/>
曜之鞾曄<hi>曜光也韡曄言明盛也善曰景光景也</hi>雕楹玉磶<hi>善曰西都賦曰雕玉瑱以</hi>
<hi>居楹説文曰楹柱也廣雅曰磶礩也磶與舄古字通</hi>繡栭雲楣<hi>栭斗也楣梁也皆雲氣畫如繡也善</hi>
<hi>曰王褒甘泉頌曰采雲氣以為楣</hi>三階重軒鏤檻文㮰<hi>檻欄也皆刻畫又以大板廣四</hi>
<pb n="KR4h0002_WYG_002-7a"/>
<hi>五尺加漆澤焉重置中間䦨上名曰軒善曰西都賦曰重軒三階王褒甘泉頌曰編瑇瑁之文㮰聲類曰㮰屋</hi>
<hi>連綿也婢祗切</hi>右平左墄<hi>墄限也謂階齒也天子殿髙九尺階九齒各有九級其側階各中分左右</hi>
<hi>左有齒右則滂施平之令輦車得上善曰西都賦曰左墄右平也</hi>青瑣丹墀<hi>善曰漢書曰赤壁青</hi>
<hi>瑣音義曰以青畫户邉鏤中王逸楚辭注曰文如連瑣漢官典職曰丹漆地故稱丹墀</hi>刋層平堂<lb/>
設切厓隒<hi>刋削也善曰郭璞山海經注曰層重也宋衷太𤣥經注曰堂髙也切與砌古字通説文曰</hi>
<hi>隒厓也和檢切</hi>坻崿鱗眴棧齴巉嶮<hi>殿基之形勢也善曰廣雅曰山坻除也文字集略曰</hi>
<hi>崿崖也埤蒼曰眴音荀棧士眼切齴音眼巉助奄切嶮魚檢切䚬眴無涯也棧嶮皆髙貌</hi>㐮岸夷塗<lb/>
修路陖險<hi>㐮謂髙也夷平也陖陡也險危也</hi>重門襲固姦宄是防<hi>姦邪也竊</hi>
<pb n="KR4h0002_WYG_002-7b"/>
<hi>寳曰宄善曰周易曰重門擊柝以待暴客淮南子曰閨門重襲以避姦賊郭璞爾雅注曰襲重也孔安國尚書</hi>
<hi>傳曰冦賊在外曰姦在内曰宄</hi>仰福帝居陽曜隂藏<hi>帝居謂太㣲宮五帝所居福猶同也</hi>
<hi>太㣲宮陽時則見隂時則藏言今長安宮上與之同法矣</hi>洪鐘萬鈞猛虡趪趪<hi>洪大也猛</hi>
<hi>怒也三十斤曰鈞縣鐘格曰筍植曰虞趪趪張設貌言大鐘乃重三十萬斤虡力猛怒故能勝之焉善曰周禮曰鳬</hi>
<hi>氏寫獸之形大聲有力者以為鐘虡虡音巨趪音黄</hi>負筍業而餘怒乃奮翅而騰<lb/>
驤<hi>當筍下為兩飛獸以背負又以板置上名為業騰超也驤馳也言獸負此筍業已重乃有餘力奮其両翼</hi>
<hi>如將超馳者矣</hi>朝堂承東温調延西北有玉臺聫以昆徳<hi>皆殿與臺</hi>
<hi>名也善曰爾雅曰延陳也説文注曰聫連也</hi>嵳峨崨嶪<hi>形勢/也</hi>罔識所則<hi>不能名其</hi>
<pb n="KR4h0002_WYG_002-8a"/>
<hi>所法則也</hi>若夫長年神僊宣室玉堂<hi>四殿之名善曰並見西都賦</hi>麒麟朱<lb/>
鳥龍興含章<hi>善曰龍興含章皆殿名也漢宮闕名有麒麟殿朱鳥殿</hi>譬衆星之環<lb/>
極<hi>極北極也環猶繞也言宮殿䑓榭樓閣之周於正殿如衆星之繞北極也善曰中宮天極星環之筐十二</hi>
<hi>星藩臣西都賦曰奐若列宿紫宮是環</hi>叛赫戲以煇煌<hi>叛猶煥也赫戲炎盛也煇煌光耀也</hi>
<hi>善曰淮南子曰焜昱錯昡照耀煇煌叛音判戲音義輝音輝煌音皇</hi>正殿路寢用朝羣辟<lb/>
<hi>周曰路寝漢宮正殿羣辟謂王侯公卿大夫士也</hi>大厦耽耽九户開闢<hi>屋之四下者為</hi>
<hi>厦耽耽深邃之貌也都南切善曰三輔三代故事曰大厦殿始皇造銅人十枚在殿前大戴禮曰明堂者古有</hi>
<hi>之凡九室鄭𤣥禮記注曰天子路寝制如明堂然則既有九室室有一户也説文曰闢開也</hi>嘉木樹<lb/>
<pb n="KR4h0002_WYG_002-8b"/>
庭芳草如積<hi>善曰韓詩曰緑䓯如簀簀積也薛君曰簀緑䓯盛如積也䓯音竹</hi>髙門有<lb/>
閌列坐金狄<hi>善曰毛詩曰臯門有伉與閌同鄭𤣥禮記注曰臯之言髙也金狄金人也史記曰始</hi>
<hi>皇收天下兵銷以為金人十二各重千斤致於宮中</hi>内有常侍謁者<hi>常侍閹宮謁者寺人也</hi>
奉命當御<hi>善曰奉傳詔命而逓當進也左傳曰朱也當御蔡邕獨斷曰御進也凡進皆曰御也</hi>外<lb/>
有蘭臺金馬遞宿迭居<hi>蘭臺臺名善曰金馬已見西都賦序爾雅曰逓迭也小雅曰迭</hi>
<hi>更也徒結切</hi>次有天禄石渠校文之處<hi>善曰天禄石渠已見上文</hi>重以虎<lb/>
威章溝嚴更之署<hi>虎威章溝未聞其意嚴更督行夜鼓署位也</hi>徼道外周千<lb/>
廬内附衛尉八屯警夜廵晝<hi>衛尉帥吏士周宮外於四方四角立八屯士士則傳</hi>
<pb n="KR4h0002_WYG_002-9a"/>
<hi>宮外向為廬舍晝則廵行非常夜則警偹不虞也徼音叫善曰西都賦曰徼道綺錯漢書曰衛尉掌門衛屯兵</hi>
<hi>孔安國尚書傳曰警戒也</hi>植鎩懸<graphic n="KR1691" url="https://raw.githubusercontent.com/kanripo/KR-Gaiji/master/images/KR1691.png" mimeType="image/png"/>用戒不虞<hi>植柱也善曰説文曰鎩鈹有鐔也一曰鋌</hi>
<hi>似両刅刀方言曰盾或謂之<graphic n="KR1691" url="https://raw.githubusercontent.com/kanripo/KR-Gaiji/master/images/KR1691.png" mimeType="image/png"/>周易曰君子以/治戎噐戒不虞鈹普皮切鎩山列切<graphic n="KR1691" url="https://raw.githubusercontent.com/kanripo/KR-Gaiji/master/images/KR1691.png" mimeType="image/png"/>音伐</hi>後宮則<lb/>
昭陽飛翔増成合驩蘭林披香鳳皇鴛鸞<hi>皆後宮别名善曰皆殿名</hi>
<hi>已見西都賦漢宮闕名有鳳皇殿</hi>羣窈窕之華麗嗟内顧之所觀<hi>觀睹也謂</hi>
<hi>内顧所覩皆盛好也善曰窈窕已見西都賦小雅曰嗟發聲也三略曰將内顧則士卒慕之也</hi>故其館<lb/>
室次舍<hi>善曰周禮曰宮正掌宮中次舍鄭𤣥禮記注曰次自循止之處</hi>采飾纎縟<hi>采五色也</hi>
<hi>纎細也善曰説文曰縟繁采飾也音辱</hi>裛以藻繡文以朱緑<hi>善曰西都賦曰裛以藻繡</hi>
<pb n="KR4h0002_WYG_002-9b"/>
<hi>傳毅七激曰楹桷雕藻文以朱緑也</hi>翡翠火齊絡以美玉<hi>善曰翡翠鳥名也火齊玫瑰珠</hi>
<hi>也六韜曰紂作瓊室鹿臺飾以美玉列子曰穆王為中天之臺絡以珠玉齊才計切</hi>流懸黎之夜<lb/>
光綴隋珠以為燭<hi>明月大珠夜則有光如燭也善曰懸黎夜光隋珠已見西都賦</hi>金戺<lb/>
玉階彤庭煇<hi>音渾</hi>煇<hi>彤赤也煇煇赤色貌善曰廣雅曰戺砌也音俟西都賦曰玉階彤庭</hi>珊<lb/>
瑚琳碧瓀珉璘彬<hi>璘彬玉光色雜也善曰珊瑚瓀珉已見西都賦璘力神切彬方珉切</hi>珍<lb/>
物羅生煥若崑崙<hi>珍羙之物羅列布見煥焉如崑崙之所生者善曰山海經云崑崙之墟有</hi>
<hi>珠樹文玉樹</hi>雖厥裁之不廣侈靡踰乎至尊<hi>謂其裁制雖事事狭小於至尊</hi>
<hi>然其靡麗之好乃過之也善曰䘮服傳曰天子至尊裁才再切</hi>於是鉤陳之外閣道穹<lb/>
<pb n="KR4h0002_WYG_002-10a"/>
隆<hi>善曰鉤陳已見西都賦穹隆長曲貌</hi>屬長樂與明光徑北通乎桂宮<hi>長樂</hi>
<hi>桂宮皆宮名明光殿名也漢書武帝故事上起明光宮桂宮長樂宮皆輦道相属懸棟飛閣北度從宮中西上</hi>
<hi>城至神明臺</hi>命般爾之巧匠<hi>般魯般一云公輸之子魯哀公時巧人爾王爾皆古之巧者也</hi>
<hi>善曰淮南子曰魯般以木為鳶而飛之般音班又曰王爾無所錯其剞劂</hi>盡變態乎其中<hi>變竒</hi>
<hi>也態巧也</hi>後宮不移樂不徙懸<hi>善曰上林賦曰庖厨不徙後宮不移劉向新序曰孟獻子</hi>
<hi>聘於晋韓宣子止而觴之飲三徙鍾石之懸不移而具也</hi>門衛供帳官以物辨<hi>善曰供帳</hi>
<hi>已見東都賦門衛已見上</hi>恣意所幸下輦成燕窮年忘歸猶弗能徧<lb/>
<hi>善曰孫卿子曰知物之理沒世窮年不能徧也</hi>瑰異日新殚所未見<hi>瑰竒也殚盡也言竒</hi>
<pb n="KR4h0002_WYG_002-10b"/>
<hi>異之好日日變易皆所未嘗目見之物也</hi>惟帝王之神麗懼尊卑之不殊雖<lb/>
斯宇之既坦心猶憑而未攄<hi>坦大也凴滿也攄舒也</hi>思比象於紫<lb/>
㣲恨阿房之不可廬<hi>廬居也時阿房已壊故不得居也</hi>覛往昔之遺館<lb/>
獲林光於秦餘<hi>覛視也善曰漢書音義瓚曰林光秦離宮名也覛亡狄切</hi>處甘泉之<lb/>
爽塏乃隆崇而𢎞敷<hi>甘泉山名應劭曰甘泉在馮翊雲陽縣爽明也隆崇髙也𢎞敷猶延</hi>
<hi>蔓也善曰左氏傳曰齊景公欲更晏子之宅曰請更諸爽塏者杜預曰就髙燥也</hi>既新作於迎<lb/>
風増露寒與儲胥<hi>善曰漢書曰武帝因秦林光宮元封二年増通天迎風儲胥露寒</hi>託<lb/>
喬基於山岡直墆霓以髙居<hi>墆霓髙貌也善曰墆徒結切霓五結切</hi>通天<lb/>
<pb n="KR4h0002_WYG_002-11a"/>
訬以竦峙<hi>通天臺名武帝元封二年作漢書舊儀云髙三十丈望見長安城訬髙也竦立也峙住也</hi>
<hi>善曰訬音𦕈</hi>徑百常而莖擢<hi>徑度也倍尋曰常莖特也擢獨出貌也</hi>上辬華以<lb/>
交紛下刻陗其若削<hi>辬華敷大也刻陗升髙也善曰辬音班又音葩陗七笑切</hi>翔鶤<lb/>
仰而不逮况青鳥與黄雀<hi>鶤大鳥青鳥黄雀皆小鳥翔髙飛也善曰穆天子傳曰鶤</hi>
<hi>雞飛八百里郭璞曰鶤即鵾雞也鵾與鶤同音昆左氏傳曰青鳥氏司啟者也杜預曰青鳥鶬鶊也戰國䇿莊</hi>
<hi>辛曰黄雀俯啄百粒</hi>伏櫺檻而頫聽聞雷霆之相激<hi>伏猶凴也櫺臺上闕也頫</hi>
<hi>低頭也蒼頡篇曰霆霹靂也言臺之髙於上低頭聴雷聲乃在下善曰頫古字音府</hi>柏梁既災越<lb/>
巫陳方建章是經用厭火祥<hi>善曰漢書曰柏梁災越俗有火災復起屋必以大用</hi>
<pb n="KR4h0002_WYG_002-11b"/>
<hi>勝服之於是作建章宮漢武故事曰以香柏為之香間數十里厭於冉切</hi>營宇之制事兼未<lb/>
央<hi>兼猶倍也所以順巫言也善曰漢書曰劉向上疏曰項籍燔其宮室營宇</hi>圜闕竦以造天<lb/>
若雙碣之相望<hi>善曰字書曰圜亦圓字也甘泉賦曰直嶤嶤以造天音操孔安國尚書傳曰造</hi>
<hi>至也又曰碣石海畔山也又曰三山言相望也</hi>鳳騫翥於甍標咸遡風而欲翔<lb/>
<hi>甍棟也標末也遡向也謂作鐵鳳皇令張両翼舉頭敷尾以函屋上當棟中央下有轉樞常向風如將飛者焉</hi>
<hi>善曰楚辭曰鳳騫翥而飛翔説文曰騫飛貌也騫許言切翥之庶切</hi>閶闔之内别風嶕嶢<lb/>
<hi>善曰閶闔已見上文别風已見西都賦</hi>何工巧之瑰瑋交綺豁以疏寮<hi>瑰瑋</hi>
<hi>竒好也疏刻穿之也善曰交結綺文豁然穿以為寮也説文曰綺文繒也廣雅曰豁空也然此刻鏤為之蒼頡</hi>
<pb n="KR4h0002_WYG_002-12a"/>
<hi>篇曰寮小窗也古詩曰交疏結綺窗</hi>干雲霧而上逹狀亭亭以苕苕<hi>亭亭苕苕</hi>
<hi>髙貌也干犯也</hi>神明崛其特起井幹疊而百増<hi>崛髙貌善曰廣雅曰増重也神</hi>
<hi>明井幹已見西都賦</hi>跱遊極於浮柱結重欒以相承<hi>跱猶置也三輔名梁為極</hi>
<hi>作遊梁置浮柱上欒柱上曲木両頭受櫨者廣雅曰曲枅曰欒釋名曰欒柱上曲拳也</hi>累層構而<lb/>
遂隮望北辰而髙興<hi>隮升也子奚切北辰北極也善曰山海經曰層重也</hi>消雰埃<lb/>
於中宸集重陽之清瀓<hi>消散也雰埃塵穢也宸天地之交宇也言神明臺髙既除去地</hi>
<hi>下之埃穢乃上止於天陽之宇清瀓之中上為陽清又為陽故曰重陽善曰楚辭曰集重陽而入帝宮兮造旬</hi>
<hi>始而觀清都雰音氛宸音辰</hi>瞰宛虹之長鬐察雲師之所憑<hi>䰇眷也雲師畢</hi>
<pb n="KR4h0002_WYG_002-12b"/>
<hi>星也臺髙悉得視之善曰鬐渠低切廣雅曰瞰視也如淳漢書注曰宛虹也小雅曰凴依也廣雅曰雲師謂之</hi>
<hi>豐隆</hi>上飛闥而仰眺正睹瑶光與玉䋲<hi>飛闥突出方木也善曰春秋運斗樞</hi>
<hi>曰北斗七星第七曰瑶光春秋元命苞曰玉衡北両星為玉䋲</hi>將乍往而未半怵悼慄<lb/>
而慫兢<hi>怵恐也悼傷也慄憂戚也言恐墮也善曰廣雅曰乍暫也方言曰慫慄也先拱切怵音黜慄音</hi>
<hi>栗</hi>非都盧之輕趫孰能超而究升<hi>善曰漢書曰自合浦南有都盧國太康地</hi>
<hi>志曰都盧國其人善縁髙説文曰趫善縁木之士也綺驕切</hi>馺娑駘盪燾奡桔桀枍<lb/>
詣承光暌罛庨<graphic n="KR2290" url="https://raw.githubusercontent.com/kanripo/KR-Gaiji/master/images/KR2290.png" mimeType="image/png"/>
                    <hi>馺娑駘盪枍詣承光皆臺名燾奡桔桀暌罛庨<graphic n="KR2290" url="https://raw.githubusercontent.com/kanripo/KR-Gaiji/master/images/KR2290.png" mimeType="image/png"/>皆形貌善曰燾徒到切</hi>
<hi>奡五告切桔音吉暌呼圭切罛計狐切庨呼交切</hi>橧桴重棼鍔鍔列列<hi>善曰鍔鍔列列</hi>
<pb n="KR4h0002_WYG_002-13a"/>
<hi>皆髙貌</hi>反宇業業飛檐䡾䡾<hi>凡屋宇皆垂下向而好大屋飛邉頭瓦皆更㣲使反上其</hi>
<hi>形業業然檐板承落也䡾䡾髙貌善曰西都賦曰上反宇以善戴䡾魚桀切</hi>流景内照引曜<lb/>
日月<hi>言皆朱畫華采流引日月之光曜於宇内</hi>天梁之宮寔開髙闈<hi>天梁宮名宮中</hi>
<hi>之門謂之闈此言特髙大</hi>旗不脱扄結駟方蘄<hi>爾雅曰熊虎為旗扄關也謂建旗車上有</hi>
<hi>闗制之令不動摇曰扃毎門解下之今此門髙不復脱扃結駕駟馬方行而入也蘄馬驪也善曰左氏傳曰楚</hi>
<hi>人惎之脱扃古熒切蘄巨衣切楚辭曰青驪結駟齊千乘</hi>轢輻輕騖容於一扉<hi>馭車欲馬</hi>
<hi>疾以箠轢於輻使有聲也</hi>長廊廣廡途閣雲蔓<hi>謂閣道如雲氣相延蔓也善曰許慎淮南子</hi>
<hi>注曰廊屋也説文曰廡堂下周屋也無宇切</hi>閈<hi>汗/</hi>庭詭異門千户萬<hi>善曰蒼頡篇曰</hi>
<pb n="KR4h0002_WYG_002-13b"/>
<hi>閈垣也胡旦切説文曰詭違也西都賦曰張千門而立萬户</hi>重閨幽闥轉相踰延<hi>移賤</hi>
<hi>切宮中之門小者曰闥言互相周通</hi>望䆗窱以徑廷眇不知其所返<hi>䆗窱徑廷</hi>
<hi>過度之意也言入其中皆迷惑不識還道也善曰窱他弔切廷他定切返方萬切</hi>既乃珍臺蹇<lb/>
産以極壯墱道邐倚以正東<hi>蹇産形貌也墱閣道也邐倚一髙一下一曲一直也</hi>
<hi>乃從建章館踰西城東入於正宮中也善曰甘泉賦曰珍臺閒館西都賦曰凌墱道而超西墉墱都亘切邐力</hi>
<hi>氏切倚其綺切</hi>似閬風之遐坂横西洫而絶金墉<hi>閬風崑崙山名也洫城池</hi>
<hi>也墉謂城也絶度也言閣道似此山之長逺横越西池而度金城也西方稱之曰金善曰東方朔十洲記崑崙</hi>
<hi>其北角曰閬風之巔洫已見上文</hi>城尉不㢮柝而内外潛通<hi>㢮廢也潛嘿也言城</hi>
<pb n="KR4h0002_WYG_002-14a"/>
<hi>門校尉不廢擊柝之偹内外已自嘿通也善曰㢮詩紙切鄭𤣥周禮注曰柝戒夜者所擊也柝與柝同音</hi>前<lb/>
開唐中彌望廣潒<hi>彌逺也善曰唐中已見西都賦漢書曰五侯大治第室連属彌望彌竟也</hi>
<hi>言望之極目字林曰潒水潒瀁也大朗切</hi>顧臨太液滄池漭沆<hi>漭沆猶洸潒亦寛大也善</hi>
<hi>曰太液已見西都賦漭莫朗切沆胡朗切</hi>漸臺立於中央赫昈昈以𢎞敞<hi>善曰</hi>
<hi>漸臺髙二十餘丈已見西都賦埤蒼曰昈赤文也音户</hi>清淵洋洋神山峩峩列瀛<lb/>
洲與方丈夾蓬莱而駢羅上林岑以壘㠑下嶄巖以嵓<lb/>
齬<hi>三山形貌也峩峩髙大也善曰三輔三代舊事曰建章宮北作清淵海毛詩曰河水洋洋三山已見西都</hi>
<hi>賦駢猶並也壘魯罪切㠑音罪嶄士咸切齬音吾</hi>長風激於别隯起洪濤而揚<lb/>
<pb n="KR4h0002_WYG_002-14b"/>
波<hi>水中之洲曰隯音島善曰髙唐賦曰長風至而波起</hi>浸石菌於重涯濯靈芝以<lb/>
朱柯<hi>石菌靈芝皆海中神山所有神草名仙之所食者浸濯也重涯池邉也朱柯芝草莖赤色也善曰菌</hi>
<hi>芝属也抱朴子曰芝有石芝菌求隕切</hi>海若游於𤣥渚鯨魚失流而蹉跎<lb/>
<hi>海若海神鯨大魚善曰楚辭曰令海若舞馮夷又曰臨沅湘之𤣥淵薛君韓詩章句曰水一溢而為渚三輔舊</hi>
<hi>事曰清淵北有鯨魚刻石為之長三丈楚辭曰驥垂両耳中坂蹉跎廣雅曰蹉跎失足也</hi>於是采少<lb/>
君之端信庶欒大之貞固<hi>善曰史記曰李少君亦以祠竈穀道却老方見上上尊之</hi>
<hi>少君者故深澤侯舍人主方欒大見西都賦凡人姓名及事易知而别巻重見者云見某篇亦從省也他皆類</hi>
<hi>此</hi>立修莖之仙掌承雲表之清露屑瓊蘂以朝飱必性<lb/>
<pb n="KR4h0002_WYG_002-15a"/>
命之可度<hi>善曰漢書曰孝武作柏梁銅柱承露仙人掌之屬三輔故事曰武帝作銅露盤承天露和</hi>
<hi>玉屑飲之欲以求仙楚辭曰屑瓊蘂以為糧王逸曰糜屑也</hi>美往昔之松喬要羡門<lb/>
乎天路<hi>善曰松喬已見西都賦史記曰始皇之碣石使燕人盧生求羡門韋昭曰羡門古仙人也枚乘</hi>
<hi>樂府詩曰美人在雲端天路隔無期要烏堯切</hi>想升龍於鼎湖豈時俗之足慕<lb/>
<hi>善曰史記曰齊人公孫卿曰黄帝采首山銅鑄鼎於荆山下鼎既成龍垂胡髯下迎黄帝黄帝騎龍乃上去名</hi>
<hi>其處鼎湖天子曰嗟乎誠得如黄帝吾視去妻子如脱屣耳</hi>若厯世而長存何遽營<lb/>
乎陵墓<hi>善曰吉若厯代而不死何急營於陵墓乎</hi>徒觀其城郭之制則旁開<lb/>
三門參塗夷庭方軌十二街衢相經<hi>街大道也經厯也一面三門門三道</hi>
<pb n="KR4h0002_WYG_002-15b"/>
<hi>故云參塗塗容四軌故方十二軌軌車轍也夷平也庭猶正也善曰方言九軌之塗凡有十二也周禮曰營國</hi>
<hi>方三門鄭𤣥儀禮注曰方併也周禮曰國中營塗九軌西都賦曰立十二之通門</hi>㕓里端直甍<lb/>
宇齊平<hi>都邑之空地曰廛甍棟也善曰周禮曰以㕓任國中之地</hi>北闕甲第當道直<lb/>
啟<hi>第館也甲言第一也善曰漢書曰贈霍光甲第一區音義曰有甲乙次第故曰第也北闕當帝城之北也</hi>
程巧致功期不陁陊<hi>言皆程檡好匠令盡致其功夫既牢又固不傾陊也善曰方言曰陁</hi>
<hi>壊也陁式氏切説文曰陊落也直氏切</hi>木衣綈錦土被朱紫<hi>言皆采畫如錦繡之文章</hi>
<hi>也善曰説文云綈厚繒也朱紫二色也</hi>武庫禁兵設在蘭錡<hi>錡架也武庫天子主兵噐</hi>
<hi>之官也善曰劉逵魏都賦注曰受他兵曰蘭受弩曰錡音蟻</hi>匪石匪董疇能宅此<hi>善曰</hi>
<pb n="KR4h0002_WYG_002-16a"/>
<hi>漢書曰石顯字君房小坐法腐刑為黄門中尚書元帝被疾不親政事事無大小因顯口决又曰董賢字聖卿</hi>
<hi>哀帝悦其儀貌拜為黄門郎詔將作監為賢起大第北闕下土木之功窮極技巧柱檻衣以綈錦武庫禁兵盡</hi>
<hi>在董氏</hi>爾乃廓開九市通闤帯闠<hi>廓大也闤市營也闠中隔門也崔豹古今注曰</hi>
<hi>市牆曰闤市門曰闠善曰九市已見西都賦蒼頡篇曰闤市門胡闗切</hi>旗亭五重俯察百<lb/>
隧<hi>旗亭市樓也善曰史記禇先生曰臣為郎與方士㑹旗亭下隧已見西都賦</hi>周制大胥今<lb/>
也惟尉<hi>善曰周禮曰司市胥師二十人然尊其職故曰右大漢書曰京兆尹長安四市皆属焉與左馮翊</hi>
<hi>扶風為三輔然市有長丞而無尉盖通呼長丞為尉耳</hi>瓌貨方至鳥集鱗萃<hi>瑰竒貨也</hi>
<hi>方四方也竒寳有如鳥之集鱗之萃也</hi>鬻者兼贏求者不匱<hi>鬻賣也兼倍也贏利也匱</hi>
<pb n="KR4h0002_WYG_002-16b"/>
<hi>乏也</hi>爾乃商賈百族裨販夫婦<hi>坐者為商行者為賈禆販買賤賣貴以自裨益禆必</hi>
<hi>彌切善曰周禮曰大市日仄而市百族為主朝市朝時而市商賈為主夕市夕時為市販夫販婦為主</hi>鬻<lb/>
良雜苦蚩眩邉鄙<hi>良善也先見良物價定而雜與惡物以欺惑下土之人善曰周禮曰辨其</hi>
<hi>苦良而買之鄭𤣥曰苦讀為盬蒼頡篇曰蚩侮也廣雅曰眩亂杜預左氏傳注曰鄙邉邑也</hi>何必昬<lb/>
於作勞邪贏優而足恃<hi>昬勉也邪偽也優饒也言何必當勉力作勤勞之事乎欺偽之</hi>
<hi>利自饒足恃也善曰尚書曰不昬作勞</hi>彼肆人之男女麗美奢乎許史<hi>言長</hi>
<hi>安市井之人被服皆過此二家善曰漢書曰孝宣許皇后元帝母帝封外祖父廣漢為平恩侯又曰衛太子史</hi>
<hi>良娣宣帝祖母也兄恭宣帝立恭已死封恭長子髙為樂陵侯</hi>若夫翁伯濁質張里之<lb/>
<pb n="KR4h0002_WYG_002-17a"/>
家擊鐘鼎食連騎相過東京公侯壯何能加<hi>善曰漢書食貨志曰</hi>
<hi>翁伯以販脂而傾縣邑濁氏以胃脯而連騎質氏以洗削而鼎食張里以馬醫而擊鐘晋灼曰胃脯今大官以</hi>
<hi>十日作沸湯燖羊胃以未椒姜坋之訖暴使燥者也燖在鹽切坋步寸切如淳曰洗削謂作刀劍削也張里里</hi>
<hi>名也</hi>都邑游俠張趙之倫齊志無忌擬跡田文<hi>善曰漢書曰長安宿</hi>
<hi>豪大猾箭張囘酒市趙放皆通邪結黨一云張子羅趙君都其長安大俠具游俠傳</hi>輕死重氣結<lb/>
黨連羣寔蕃有徒其從如雲<hi>寔實也蕃多也徒衆也善曰尚書曰實繁有徒毛詩</hi>
<hi>曰齊子歸止其從如雲</hi>茂陵之原陽陵之朱趫悍虓豁如虎如<graphic n="KR1236" url="https://raw.githubusercontent.com/kanripo/KR-Gaiji/master/images/KR1236.png" mimeType="image/png"/>
<hi>善曰原原涉也朱朱安世也史記曰誅獟悍獟與趫同欺譙切説文曰悍勇也户旦切毛詩曰闕如虓虎呼交</hi>
<pb n="KR4h0002_WYG_002-17b"/>
<hi>切爾雅曰<graphic n="KR1236" url="https://raw.githubusercontent.com/kanripo/KR-Gaiji/master/images/KR1236.png" mimeType="image/png"/>獌/似貍<graphic n="KR1236" url="https://raw.githubusercontent.com/kanripo/KR-Gaiji/master/images/KR1236.png" mimeType="image/png"/>勅珠切</hi>睚眦蠆芥屍僵路隅<hi>僵仆也善曰漢書曰原涉字巨先自</hi>
<hi>陽翟徙茂陵涉外温仁内隐忍好殺睚眦于塵中觸死者甚衆廣雅曰睚裂也説文曰眥目匡也淮南子曰瞋</hi>
<hi>目裂眦睚五解切眥在賣切張楫子虛賦注曰蔕介刺鯁也蠆與蔕同並丑介切</hi>丞相欲以贖<lb/>
子罪陽石汙而公孫誅<hi>善曰漢書曰公孫賀為丞相子敬聲為太僕擅用北軍錢千九</hi>
<hi>百萬下獄是時詔捕陽陵朱安世賀請逐捕以贖敬聲罪後果得安世安世遂從獄中上書曰敬聲與陽石公</hi>
<hi>主私通遂父子俱死獄中也陽石北海縣名也</hi>若其五縣遊麗辯論之士街談<lb/>
巷議彈射臧否剖析毫釐擘肌分理<hi>善曰五縣謂五陵武也長陵安陵陽陵</hi>
<hi>陵平陵五陵也已見西都賦毛詩曰未知臧否聲類曰毫長毛也漢書音義曰十毫為釐力之切鄭𤣥周禮注</hi>
<pb n="KR4h0002_WYG_002-18a"/>
<hi>曰擘破裂也補革切説文曰肌肉也</hi>所好生毛羽所惡成瘡痏<hi>毛羽言飛揚瘡痏謂</hi>
<hi>瘢痕也善曰蒼頡篇曰痏毆瘡也胡軌切</hi>郊甸之内鄉邑殷賑<hi>五十里為之郊百里為甸</hi>
<hi>師殷賑謂富饒也善曰尚書曰五百里甸服爾雅曰賑富也之忍切</hi>五都貨殖既遷既引<lb/>
<hi>遷易也引致也善曰五都已見西都賦遷謂徙之於彼引謂納之於此</hi>商旅聫槅隐隐展<lb/>
展<hi>言賈人多車枙相連属隐隐展展重車聲也丁謹切善曰説文曰槅大車枙也居責切</hi>冠帯交<lb/>
錯方轅接軫<hi>冠帯猶搢紳謂吏人也揚雄蜀都賦曰方轅齊轂隐隐軫軫枚乗兎圉賦曰車馬接</hi>
<hi>軫相属方輪錯轂説文曰軫車後横木也</hi>封畿千里統以京尹<hi>善曰毛詩曰邦畿千里惟</hi>
<hi>民所止漢書曰内史周官武帝更名京兆尹張宴曰地絶髙曰京十億曰兆尹正也</hi>郡國宮館百<lb/>
<pb n="KR4h0002_WYG_002-18b"/>
四十五<hi>離宮别館在諸郡國者善曰三輔故事曰秦時殿觀百四十五所</hi>右極盩厔并<lb/>
巻酆鄠<hi>盩厔山名因名縣善曰漢書曰右扶風有盩厔縣盩張流切厔張栗切</hi>左暨河華<lb/>
遂至虢土<hi>暨言及也華隂縣故属京兆善曰漢書右扶風有虢縣</hi>上林禁苑跨谷<lb/>
彌阜<hi>跨越也彌猶掩也大陵曰阜上林苑名禁禁人妄入也</hi>東至鼎湖邪界細栁<lb/>
<hi>鼎湖細栁皆地名也鼎湖在華隂東細栁在長安西北</hi>掩長楊而聫五柞<hi>長楊宮在盩厔</hi>
<hi>五柞亦館名云有五株柞樹善曰鄭𤣥毛詩箋曰掩覆也</hi>繞黄山而疑牛首<hi>繞裹也欵至也</hi>
<hi>善曰漢書右扶風槐里縣有黄山宮三輔黄圖曰甘泉宮中有牛首山</hi>繚垣綿聫四百餘<lb/>
里植物斯生動物斯止<hi>繚垣猶繞了也綿聫猶連蔓也四百餘里苑之周圍也善曰今</hi>
<pb n="KR4h0002_WYG_002-19a"/>
<hi>並以亘為垣西都賦曰繚以周牆三輔故事曰北有甘泉九嵕南至長楊五柞連綿四百餘里也植物草木動</hi>
<hi>物禽獸善曰周禮曰動物宜毛物也植物宜皁物也</hi>衆鳥翩翻羣獸<graphic n="KR1750" url="https://raw.githubusercontent.com/kanripo/KR-Gaiji/master/images/KR1750.png" mimeType="image/png"/>騃<hi>皆鳥獸之形貌</hi>
<hi>也善曰薛君韓詩章句曰趨曰<graphic n="KR1750" url="https://raw.githubusercontent.com/kanripo/KR-Gaiji/master/images/KR1750.png" mimeType="image/png"/>行曰騃<graphic n="KR1750" url="https://raw.githubusercontent.com/kanripo/KR-Gaiji/master/images/KR1750.png" mimeType="image/png"/>音鄙騃音俟</hi>散似驚波聚似京峙<hi>京髙也水</hi>
<hi>中有土曰峙言禽獸散走之時如水驚風而揚波聚時如水中之髙土也峙直里切</hi>伯益不能名𨽻<lb/>
首不能紀<hi>善曰列子曰北海有魚名鯤有鳥名鵩大禹行而見之伯益知而名之夷堅聞而志之世</hi>
<hi>夲曰𨽻首作數宋衷曰𨽻首黄帝史也</hi>林麓之饒于何不有<hi>木叢生曰林善曰榖梁傳</hi>
<hi>曰林属於山曰麓注曰麓山足也</hi>木則樅栝椶柟梓棫楩楓<hi>樅松葉柏身也栝柏</hi>
<hi>葉松身梓如栗而小棫白蕤也楓香木也善曰郭璞山海經注曰椶一名并閭爾雅曰梅柟郭璞曰柟木似水</hi>
<pb n="KR4h0002_WYG_002-19b"/>
<hi>楊又曰棫白桵樅七容切栝古活切椶子公切柟音南梓音姊棫音域郭璞上林賦注曰楩杞也似梓楩鼻綿</hi>
<hi>切楓音風</hi>嘉卉灌叢蔚若鄧林<hi>嘉猶羙也灌叢蔚若皆盛貌也善曰山海經曰夸父與日</hi>
<hi>競走渇飲河渭不足北飲大澤未至道渇死棄其杖化為鄧林</hi>鬱蓊薆薱橚爽櫹槮<hi>皆草</hi>
<hi>木盛貌也善曰薱徒對切橚音肅櫹音蕭槮音森</hi>吐葩揚榮布葉垂隂<hi>葩華也</hi>草<lb/>
則葴莎菅蒯薇蕨荔苀<hi>善曰爾雅曰葴馬藍郭璞曰今大葉冬藍音針爾雅曰薃侯莎</hi>
<hi>又曰白華野菅郭璞曰菅茅属古顔切聲類曰蒯草中為索苦怪切毛萇詩傳曰薇菜也爾雅曰蕨鼈也説文</hi>
<hi>曰荔草似蒲音𨽻爾雅曰苀束蠡郭璞曰未詳苀胡郎切</hi>王芻<graphic n="KR1342" url="https://raw.githubusercontent.com/kanripo/KR-Gaiji/master/images/KR1342.png" mimeType="image/png"/>臺戎葵懐羊<hi>善曰爾雅</hi>
<hi>曰菉王芻郭璞曰今菉蓐也爾雅曰<graphic n="KR1342" url="https://raw.githubusercontent.com/kanripo/KR-Gaiji/master/images/KR1342.png" mimeType="image/png"/>貝母郭璞曰似韭武行切爾雅曰臺夫須又曰葿茙葵郭璞曰今蜀葵</hi>
<pb n="KR4h0002_WYG_002-20a"/>
<hi>葿音眉茙音戎爾雅曰瘣懐羊郭璞曰未詳</hi>苯䔿蓬茸彌臯被岡<hi>彌猶覆也言草木熾</hi>
<hi>盛覆被於髙澤及山岡之上也善曰苯音本䔿于夲切</hi>篠簜敷衍編町成篁<hi>篠竹箭也</hi>
<hi>簜大竹也敷布也衍蔓也編連也町謂畎畆篁竹墟名也善曰尚書曰瑶琨篠簜既敷町音挺</hi>山谷原<lb/>
隰泱漭<hi>馬黨切</hi>無疆<hi>泱漭無限域之貌言其多無境限也善曰泱烏郎切</hi>廼乃昆明<lb/>
靈沼黒水𤣥阯<hi>小渚曰阯善曰漢書曰武帝穿昆明池黒水𤣥阯謂昆明靈沼之水沚也水色</hi>
<hi>黒故曰𤣥阯也</hi>周以金堤樹以栁杞<hi>金堤謂以石為邉<graphic n="KR3103" url="https://raw.githubusercontent.com/kanripo/KR-Gaiji/master/images/KR3103.png" mimeType="image/png"/>而多種杞栁之木善曰金堤言</hi>
<hi>堅也子虚賦曰上金堤杞即楩木也山海經曰杞如楊赤理</hi>豫章珍館掲焉中峙<hi>皆豫</hi>
<hi>章木為臺館也善曰三輔黄圖曰上林有豫章觀説文曰掲髙舉也渠列切</hi>牽牛立其左織<lb/>
<pb n="KR4h0002_WYG_002-20b"/>
女處其右<hi>善曰已見西都賦</hi>日月於是乎出入象扶桑與𪷟汜<lb/>
<hi>善曰言池廣大日月出入其中也淮南子曰日出暘谷拂于扶桑楚辭曰出自暘谷入于𪷟汜汜音似</hi>其<lb/>
中則有黿鼉巨鼈鱣鯉鱮鮦鮪鯢鱨鯋修額短項大口<lb/>
折鼻詭類殊種<hi>自鱨鯋以上皆魚名也修額至折鼻皆魚形也詭類殊種多雜物也善曰郭璞</hi>
<hi>山海經曰鼉似蜥蜴徒多切郭璞爾雅注曰鱣似鱏知連切鄭𤣥詩箋曰鱮似魴翔與切爾雅曰鱣鮦也音童</hi>
<hi>毛萇詩傳曰鮪似鮎鮪干軌切鮎嘗奴謙切又曰鱨揚也鯋䰿也鱨音</hi>鳥則鷫鷞鴰鴇鴐鵞<lb/>
鴻鶤<hi>善曰髙誘淮南子注曰鷫鸘長脛緑色其形似雁張楫上林賦注曰鴐鵞野鵞又曰鶤雞黄白色長</hi>
<hi>頷赤喙鴰鴇已見西都賦凡魚鳥草木皆不重見他皆類此鷫音肅鴐音加鶤音昆</hi>上春候來季<lb/>
<pb n="KR4h0002_WYG_002-21a"/>
秋就温<hi>善曰周禮曰上春生穜稑之種禮記曰孟春鴻来鄭𤣥曰雁自南方来將北反其居也又曰季</hi>
<hi>秋之月鴻雁来賔鄭𤣥曰來賔止而未去也列子曰禽獸之智違寒就温</hi>南翔衡陽北棲雁<lb/>
門<hi>善曰尚書曰荆及衡陽惟荆州孔安國曰衡山之陽漢書有雁門郡</hi>奮隼歸鳬沸卉軿<lb/>
訇<hi>奮迅聲也隼小鷹也善曰周易曰射隼髙墉之上軿芳耕切訇火宏切</hi>衆形殊聲不可<lb/>
勝論<hi>論説也善曰廣雅曰勝舉也</hi>於是孟冬作隂寒風肅殺<hi>寒氣急殺於萬</hi>
<hi>物孟冬十月隂氣始盛萬物彫落善曰禮記曰孟秋天氣始肅仲秋殺氣浸盛</hi>雨雪飄飄氷霜<lb/>
慘烈<hi>飄飄雨雪貌慘烈寒也善曰李陵書曰邉土慘烈</hi>百卉具零剛蟲摶摯<hi>草木</hi>
<hi>零落隂氣盛殺鷹犬之属可摯擊也善曰毛詩曰百卉具腓禮記曰季秋豺祭獸戮禽也</hi>爾乃振天<lb/>
<pb n="KR4h0002_WYG_002-21b"/>
維衍地絡<hi>維網也絡網也謂其大如天地矣振整理也衍申布也善曰衍以善切</hi>蕩川瀆<lb/>
簸林薄<hi>林薄草木叢生也蕩動也簸揚也謂驅獸也</hi>鳥畢駭獸咸作草伏木<lb/>
棲寓居穴託<hi>謂禽獸驚走得草則伏遇木則棲非其常處苟寄而居值穴而託為人所窮迫之意</hi>
起彼集此霍繹紛泊<hi>謂為彼人所驚而来集此人之前霍繹紛泊飛走之貌</hi>在彼<lb/>
靈囿之中前後無有垠鍔<hi>言禽獸之多前却顧視無復齊限也善曰靈囿已見東都</hi>
<hi>賦淮南子曰出於無垠鍔之門許慎曰垠鍔端涯也</hi>虞人掌焉為之營域<hi>虞人掌禽獸之</hi>
<hi>官善曰周禮曰山虞若大田獵則莱山之野</hi>焚萊平場柞木翦棘<hi>善曰周禮曰牧師贊</hi>
<hi>焚莱毛萇詩傳曰萊草也賈逵國語曰槎邪斫也柞與槎同仕雅切左氏傳曰翦其荆棘</hi>結罝<hi>音嗟</hi>百<lb/>
<pb n="KR4h0002_WYG_002-22a"/>
里迒杜蹊塞<hi>罝網也迒道也蹊徑也皆以網杜塞之也善曰迒公郎切小雅曰杜塞也</hi>麀鹿<lb/>
麌麌駢田偪仄<hi>鹿牝曰麀麌麌形貌駢田偪仄聚㑹之意善曰毛詩曰麀鹿攸伏麀於牛切麌</hi>
<hi>魚矩切</hi>天子乃駕彫軫六駿駮<hi>彫畫也天子駕六馬駮白馬而黒畫為文如虎者</hi>
戴翠㡌倚金較<hi>翠羽為車盖黄金以飾較也古今注曰車耳重較文官青武官赤或曰車蕃上</hi>
<hi>重起如牛角也善曰毛詩曰猗重較兮音角説文曰較車輢上曲鈎也較工卓切輢一伎切</hi>璿弁玉<lb/>
纓遺光儵<hi>音叔</hi>爚<hi>弁馬冠也又髦以璿玉作之纓馬鞭也以玉飾之遺餘也儵爚有餘光也爚音</hi>
<hi>藥</hi>建𤣥弋樹招摇<hi>𤣥弋北斗第八星名為矛頭主胡兵招摇第九星名為盾今鹵簿中畫之</hi>
<hi>於旗建樹之以前驅善曰禮記曰招摇在上急繕其怒鄭𤣥曰繕讀曰勁畫招摇星於其上以起軍堅勁軍之</hi>
<pb n="KR4h0002_WYG_002-22b"/>
<hi>威怒象天師也</hi>棲鳴鳶曵雲梢<hi>禮記曰前有塵埃則載鳴鳶棲謂畫其形於旗上雲梢謂旌旗</hi>
<hi>之流飛如雲也善曰髙唐賦曰建雲斾</hi>弧旌枉矢虹旃蜺旄<hi>弧星名通帛為旃雄曰虹</hi>
<hi>雌曰蜺善曰周禮曰弧旌枉矢以象牙飾楚辭曰建雄虹之采旄上林賦曰拖蜺旌也</hi>華盖承辰<lb/>
天畢前驅<hi>華盖星覆北斗王者法而作之畢網也象畢星也前驅載之善曰劉歆遂初賦曰奉華盖</hi>
<hi>於帝側韓詩曰伯也執殳為王前驅</hi>千乘雷動萬騎龍趨<hi>善曰東都賦曰千乘雷起萬騎</hi>
<hi>紛紜</hi>屬車之簉載獫<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>獢<hi>大駕最後一乘懸豹尾以前為省中侍御史載之簉副也善曰</hi>
<hi>古今注曰豹尾車同制也所以象君豹變言尾者謹也屬車已見東都賦毛詩曰輶車鸞鑣載獫<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>獢毛萇曰</hi>
<hi>獫<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>獢皆田犬也長喙曰獫短喙曰/<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>獢簉初遘切獫呂騐切獢訐喬切</hi>匪唯翫好乃有祕<lb/>
<pb n="KR4h0002_WYG_002-23a"/>
書小説九百夲自虞初<hi>小説醫巫厭祝之術凡有九百四十三篇言九百舉大數也善</hi>
<hi>曰漢書曰虞初周説九百四十三篇初河南人也武帝時以方士侍郎乗馬衣黄衣號黄車使者小説家者流</hi>
<hi>盖出於稗官應劭曰其説以周書為夲</hi>從容之求寔俟寔儲<hi>持此祕術儲以自隨待上</hi>
<hi>所求問皆常具也善曰尚書曰從容以和爾雅曰俟待也説文曰儲具也</hi>於是蚩尤秉鉞奮<lb/>
鬛𬒳般<hi>善曰山海經曰蚩尤作兵戈黄帝史記曰黄帝與蚩尤戰于涿鹿之野蒼頡篇曰鉞斧也毛萇</hi>
<hi>曰鬛般虎皮也上林賦曰被斑文般與斑古字通</hi>禁禦不若以知神姦螭魅魍<lb/>
魎莫能逄旃<hi>善曰左氏傳曰王孫滿謂楚子曰昔夏鑄鼎象物使人知神姦故人入川澤不逄不</hi>
<hi>若螭魅魍魎莫能逄旃杜預曰若順也説文曰螭山神獸形魅怪物魍魎水神毛萇詩傳曰旃之也</hi>陳虎<lb/>
<pb n="KR4h0002_WYG_002-23b"/>
旅於飛亷正壘壁乎上蘭<hi>陳列也善曰周禮虎賁下大大旅賁氏中士也飛亷上蘭</hi>
<hi>已見西都賦</hi>結部曲整行伍<hi>善曰司馬彪續漢書曰大将軍營五部部有校尉一人部下有</hi>
<hi>曲曲有軍侯一人左傳行出犬雞杜預曰二十五人為行行亦卒之行列也周禮曰五人為伍</hi>燎京薪<lb/>
駴雷鼔<hi>積髙為京燎謂燒之善曰周禮曰鼔皆駭鄭𤣥曰雷擊鼔曰駭駭與駴同</hi>縱獵徒赴<lb/>
長莽<hi>莽草長謂深且逺也方言曰草南楚之間謂之莽</hi>迾卒清候武士赫怒<hi>善曰</hi>
<hi>鄭𤣥禮記注曰迾遮也迾旅結切清候清道候望也鄭𤣥毛詩箋曰赫怒意也</hi>緹衣韎韐睢盱<lb/>
㧞扈<hi>善曰緹衣韎韐武士之服字林曰緹帛丹黄色他迷切毛詩曰韎韐有奭毛萇曰韎者茅蒐染也字</hi>
<hi>林曰睢仰目也盱張目也睢火佳切盱火于切毛詩曰無然畔援鄭𤣥曰畔援猶㧞扈㧞與䟦古字通</hi>光<lb/>
<pb n="KR4h0002_WYG_002-24a"/>
炎燭天庭囂聲震海浦<hi>燭照也海浦四瀆之口善曰解嘲曰未仰天庭鄭𤣥周禮注曰</hi>
<hi>囂驩也許朝切</hi>河渭為之波盪吳嶽為之陁<hi>音/雉</hi>堵<hi>波盪摇動也陁落也善曰</hi>
<hi>漢書曰自華西名山七一曰吳山郭璞云吳嶽别名</hi>百禽㥄遽騤瞿奔觸<hi>㥄猶怖也遽促</hi>
<hi>也騤瞿走貌奔觸唐突也善曰羽獵賦曰虎豹之㥄遽白虎通曰禽鳥獸之總名為人禽制㥄音陵遽渠庶切</hi>
<hi>騤音逵瞿巨駒切</hi>喪精亡魂失歸忘趨投輪闗輻不邀自遇<hi>言禽</hi>
<hi>獸亡失精魂不知所當歸趨也反闗入輪輻之間不須邀逐往自得之趣向也邀遮也</hi>飛䍐潚箾<lb/>
流鏑<graphic n="KR1721" url="https://raw.githubusercontent.com/kanripo/KR-Gaiji/master/images/KR1721.png" mimeType="image/png"/>㩧<hi>潚箾䍐形也<graphic n="KR1721" url="https://raw.githubusercontent.com/kanripo/KR-Gaiji/master/images/KR1721.png" mimeType="image/png"/>㩧中聲也善曰説文曰䍐/網也潚音肅箾音朔<graphic n="KR1721" url="https://raw.githubusercontent.com/kanripo/KR-Gaiji/master/images/KR1721.png" mimeType="image/png"/>普麦切㩧芳邈切</hi>　矢<lb/>
不虚舍鋋不苟躍<hi>舍放也躍跳也矢鋋跳躍必有獲矣善曰説文曰鋋小戈也</hi>當足<lb/>
<pb n="KR4h0002_WYG_002-24b"/>
見碾值輪被轢<hi>音厯足所蹈為碾車所加為轢善曰碾女展切</hi>僵禽斃獸爛若<lb/>
磧<hi>七亦切</hi>礫<hi>僵仆也石細者曰礫所謂獲禽鳥爛然如聚細石也</hi>但觀罝羅之所羂<lb/>
結竿殳之所揘畢<hi>羂縊也結縛也竿竹也殳杖也八稜長丈二而無刃或以木為之或以竹</hi>
<hi>為之揘畢謂撞㧙也善曰羂古大切揘音横畢于筆切又音筆</hi>义蔟之所攙捔徒摶之<lb/>
所撞㧙<hi>攙捔貫刺之撞㧙猶揘畢也善曰蔟楚角切攙土銜切捔助角切撞直江切㧙房結切</hi>白<lb/>
日未及移其晷已獮<hi>思衍切</hi>其什七八<hi>晷景也獮殺也言日景未移禽獸竹</hi>
<hi>已殺七八矣善曰漢書張竦曰日不移晷霍然四除</hi>若夫游鷮髙翬絶阬踰斥<hi>雉之</hi>
<hi>健者為鷮尾長六尺詩云有集唯鷮翬翬飛也斥澤崖也善曰鷮舉喬切阬音剛斥音尺</hi>毚兎聫猭<lb/>
<pb n="KR4h0002_WYG_002-25a"/>
陵巒超壑<hi>毚狡兎也聫猭走也巒山也壑阬谷也自游鷮至此皆説禽獸輕狡難得也善曰毛詩曰</hi>
<hi>趯趯毚兎音讒猭勅縁切</hi>比諸東郭莫之能獲<hi>善曰戰國䇿淳于髠曰夫韓國盧天下之</hi>
<hi>駿狗也東郭<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>海内之狡兎也環山三騰岡五韓盧不能及之鄭𤣥禮記注曰比猶比方也孔安國尚書傳曰</hi>
<hi>諸之也</hi>乃有迅羽輕足尋景追括<hi>迅羽鷹也輕足好犬也括箭括之御弦者</hi>鳥<lb/>
不暇舉獸不得發<hi>舉飛也發駭走也善曰髙唐賦曰飛鳥未及起走獸未及發</hi>青骹<lb/>
摯於韝<hi>溝</hi>下韓盧噬於<graphic n="KR1303" url="https://raw.githubusercontent.com/kanripo/KR-Gaiji/master/images/KR1303.png" mimeType="image/png"/>末<hi>青骹膺青脛者善曰韓盧犬謂黒色毛也摯擊也噬</hi>
<hi>齧也<graphic n="KR1303" url="https://raw.githubusercontent.com/kanripo/KR-Gaiji/master/images/KR1303.png" mimeType="image/png"/>攣也韝臂衣鷹下韝而擊犬攣末而齧皆謂急摶不逺而獲善曰説文曰骹脛也戰國䇿淳于髠曰韓</hi>
<hi>國盧者天下之駿狗也骹苦交切<graphic n="KR1303" url="https://raw.githubusercontent.com/kanripo/KR-Gaiji/master/images/KR1303.png" mimeType="image/png"/>音□禮記曰犬則執緤鄭𤣥注曰緤紖靮者所以繫制之者守犬曰犬問</hi>
<pb n="KR4h0002_WYG_002-25b"/>
<hi>名畜養者當呼之名謂若韓盧宋鵲之属</hi>及其猛毅髬髵隅目髙眶<hi>髬髵作毛鬛也</hi>
<hi>隅目角眼視也髙眶深瞳子也皆謂猛獸作怒可畏者善曰髬普悲切髵音而</hi>威懾兕虎莫之<lb/>
敢伉<hi>兕水牛類也伉當也謂獸猛兕虎猶且畏之人無敢當之者善曰鄭𤣥毛詩箋曰懾恐懼也伉古郎</hi>
<hi>切</hi>廼使中黄之士育獲之儔朱鬕<graphic n="KR2155" url="https://raw.githubusercontent.com/kanripo/KR-Gaiji/master/images/KR2155.png" mimeType="image/png"/>髽植髪如竿<hi>絳帕額露</hi>
<hi>頭髻植髪如竿以擊猛獸能服之也善曰尸子曰中黄伯曰余左執泰行之獶而右摶雕虎戰國䇿范睢説秦</hi>
<hi>王曰烏獲之力焉而死夏育之勇焉而死説文曰鬕帯髻頭飾也通俗文曰露髻曰<graphic n="KR2155" url="https://raw.githubusercontent.com/kanripo/KR-Gaiji/master/images/KR2155.png" mimeType="image/png"/>以麻雜為髻如今撮也</hi>
<hi>鬕莫亞切髽土𤓰切<graphic n="KR2155" url="https://raw.githubusercontent.com/kanripo/KR-Gaiji/master/images/KR2155.png" mimeType="image/png"/>作計切</hi>袒裼㦸手奎踽盤桓<hi>奎踽開足也盤桓便旋也善曰毛詩</hi>
<hi>曰袒裼暴虎左傳曰㦸其手廣雅曰盤桓不進也奎欺棰切踽去禹切</hi>鼻赤象圈巨狿<hi>象鼻</hi>
<pb n="KR4h0002_WYG_002-26a"/>
<hi>赤者怒巨狿麀也怒走者為狿謂能戾象鼻又穿麀以著圈善曰説文曰圈畜閑也其兖切狿音延</hi>摣狒<lb/>
猬㧗窳狻<hi>□獸身人面身有毛被髪迅走食人猬其毛如刺窳窫窳也類貙虎亦食人狻狻猊也一</hi>
<hi>曰師子摣㧗皆謂㦸撮之善曰摣子加切狒房沸切猬音謂㧗側倚切窳音庾狻音[唆-口+鬲]猊五奚切</hi>揩枳<lb/>
落突棘藩<hi>善曰字林曰揩摩也口階切説文曰枳木似橘居紙切杜預左氏傳注曰藩蘺也落亦蘺</hi>
<hi>也</hi>梗林為之靡拉撲叢為之摧殘<hi>靡拉摧殘言揩突之皆擗碎毁折也拉郎</hi>
<hi>答切善曰方言曰凡草木刺人為梗古杏切毛萇詩傳曰樸包木也補木切</hi>輕鋭僄狡趫㨗<lb/>
之徒<hi>輕鋭謂便利㨗疾也言如此者多也</hi>赴洞穴探封狐陵重巘獵昆駼<lb/>
<hi>洞穴深且通也探取也封大也陵猶升也山之上大下小者曰巘昆駼如馬跂蹄善登髙言能升重巘之嶺而</hi>
<pb n="KR4h0002_WYG_002-26b"/>
<hi>獵取昆駼之獸善曰巘言免切駼音途</hi>杪木末擭獑猢<hi>杪猶表也獑猢猨類而白腰以前黒</hi>
<hi>在木表擭謂掘取之也善曰杪音眇擭於白切獑在銜切猢音胡</hi>超殊榛摕飛鼯<hi>殊猶大也</hi>
<hi>榛木也摕捎取之也善曰爾雅曰鼯䑕夷由郭璞曰狀如小狐肉翅飛且乳摕大結切鼯音吾</hi>是時後<lb/>
宮嬖人昭儀之倫<hi>嬖幸也昭儀後宮官也</hi>常亞於乘輿<hi>亞次也乘輿天子所</hi>
<hi>乘車</hi>慕賈氏之如臯樂北風之同車<hi>善曰左氏傳曰賈大夫惡取妻三年不言</hi>
<hi>不笑御以如臯射雉獲之其妻始笑而言杜預曰賈國之大夫詩北風曰恵而好我擕手同車</hi>盤于游<lb/>
畋其樂只且<hi>盤樂也善曰尚書曰不敢盤于游畋毛詩曰其樂只且且辭也子余切</hi>於是<lb/>
鳥獸殚目觀窮<hi>殚盡也窮極也所觀畢也善曰國語伍舉曰若周於目觀</hi>遷延邪睨<lb/>
<pb n="KR4h0002_WYG_002-27a"/>
集乎長楊之宮<hi>遷延退旋也善曰髙唐賦曰遷延引身也説文曰睨斜視也魚計切</hi>息行<lb/>
夫展車馬<hi>息休也善曰左氏傳曰子反令軍吏繕甲兵展車馬鄭𤣥禮記注曰展整也張輦切</hi>收<lb/>
禽舉胔數課衆寡<hi>胔死禽獸將腐之名也數計課録校所得多少善曰胔聚肉名不論腐敗</hi>
<hi>也</hi>置互擺牲頒賜獲鹵<hi>互所以挂肉擺謂破礫懸之頒謂以所鹵獲之禽獸賜士衆也</hi>
<hi>善曰擺芳皮切漢書音義曰鹵與虜同</hi>割鮮野饗犒勤賞功<hi>謂饗食士衆於廣野中勞</hi>
<hi>勤苦賞有功善曰子虚賦曰割鮮染輪杜預左氏傳曰犒勞也犒苦到切</hi>五軍六師千列百<lb/>
重<hi>善曰漢官儀漢有五營五軍即五營也周禮天子六軍六師即六軍也尚書曰張皇六師千列列千人也</hi>
酒車酌醴方駕授饔<hi>酒肴皆以車布之善曰鄭𤣥儀禮注曰方併也杜預左氏傳注曰熟</hi>
<pb n="KR4h0002_WYG_002-27b"/>
<hi>曰饗</hi>升觴舉燧既釂鳴鍾<hi>燧火也謂行酒舉烽火以告衆也以釂鳴鍾鼔也善曰升進也</hi>
<hi>説文曰釂飲酒盡也焦曜切</hi>膳夫馳騎察貳亷空<hi>膳夫宰夫也察亷皆視也貳為兼重</hi>
<hi>也空减無也言宰人騎馬行視肴有兼重及减無者善曰禮記曰御同於長者雖貳不辭鄭𤣥曰貳重也肴膳</hi>
<hi>也</hi>炙炰夥清酤㩼皇恩溥洪徳施<hi>詩有炰鼈清酤羙酒也善曰史記曰楚人</hi>
<hi>謂多為夥音禍毛詩曰既載清酤音户廣雅曰㩼日多也音攴皇皇帝普博施也</hi>徒御悦士忘<lb/>
罷<hi>善曰毛詩曰徒御不驚毛萇曰徒輦者也御御馬也罷音皮</hi>巾車命駕廻斾右移<lb/>
<hi>巾車主車官也廻車右轉将旋也善曰孔叢子歌曰巾車命駕将適唐都鄭𤣥周禮注曰巾猶衣也</hi>相羊<lb/>
乎五柞之館旋憩乎昆明之池<hi>相羊彷羊也池即所謂靈沼也善曰楚辭曰聊</hi>
<pb n="KR4h0002_WYG_002-28a"/>
<hi>逍遥以相羊憇息也</hi>登豫章簡矰紅<hi>豫章池中臺也簡省也繳射矢長八寸其絲名矰音曽</hi>
蒲且發弋髙鴻<hi>善曰列子蒲且子之弋弱矢纎繳射乘風而振之連雙鶬於青雲也且子余切</hi>
挂白鵠聫飛龍<hi>挂矢絲挂鳥上也飛龍鳥名也</hi>磻不特絓往必加雙<hi>沙石</hi>
<hi>膠絲為磻非徒獲一而已必雙得之善曰説文曰磻似石著繳也磻音波絓音卦</hi>於是命舟牧<lb/>
為水嬉<hi>舟牧主舟官嬉戲也善曰禮記曰舟牧覆舟琴道雍門周曰水嬉則艕龍舟</hi>浮鷁首<lb/>
翳雲芝<hi>船頭象鷁鳥厭水神故天子乘之翳覆也為画芝草及雲氣以為船覆飾也善曰淮南子曰龍</hi>
<hi>舟鷁首甘泉賦曰登夫鳳皇而翳華芝</hi>垂翟葆建羽旗<hi>謂垂羽翟為葆盖飾建隼羽為旌旗</hi>
<hi>也善曰琴道雍門周曰水嬉則建羽旗</hi>齊栧女縱櫂歌<hi>善曰栧女鼔栧之女漢書音義韋昭曰</hi>
<pb n="KR4h0002_WYG_002-28b"/>
<hi>栧楫也楊至切櫂歌引櫂而歌也西都賦曰櫂女謳漢武帝秋風辭曰發櫂歌方言曰楫或謂之櫂郭璞曰今</hi>
<hi>云櫂歌也直教切</hi>發引和校鳴葭奏淮南度陽阿<hi>發引和言一人發餘人和</hi>
<hi>也葭更校急之乃鳴和胡卧切杜摯葭賦曰李伯陽入西戎所造漢書曰有淮南鼔員四人謂舞人也淮南子</hi>
<hi>曰足蹀陽阿之舞</hi>感河馮懐湘娥<hi>善曰感動也莊子曰馮夷得道以潛大川説文曰懐念思</hi>
<hi>也楚辭曰帝子降兮北渚王逸曰言堯二女娥皇女英隨舜不及墮湘水中因為湘夫人</hi>驚蝄蜽惮<lb/>
蛟蛇<hi>蝄蜽水神蛟龍類驚惮謂皆使駭怖也善曰揚雄蜀都賦曰其深則有水豹蛟蛇也</hi>然後釣<lb/>
魴鱧纚鰋鮋<hi>纚網如箕形狭後廣前魴鱧鰋鮋皆魚名善曰纚所買切鮋長由切</hi>摭紫貝<lb/>
摶耆龜<hi>摶摭皆拾取之名耆老也龜之老者神善曰相貝經曰赤電黒雲謂之紫貝楚辭曰耆蔡兮踊</hi>
<pb n="KR4h0002_WYG_002-29a"/>
<hi>躍王逸曰蔡龜也摭之石切</hi>搤水豹馽潛牛<hi>水豹潛牛皆謂水處也善曰説文曰搤捉也揚</hi>
<hi>雄蜀都賦曰水豹蛟蛇説文曰馽絆馬也上林賦曰沉牛鹿麋南越志潛牛形角似水牛搤音厄馽中立切</hi>
澤虞是濫何有春秋<hi>澤虞主水澤官濫施<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>罔也言不順時節常設之也善曰周禮曰澤</hi>
<hi>虞掌國澤之政國語曰魯宣公濫于泗流</hi>擿漻澥搜川瀆布九罭設罜䍡<hi>漻澥</hi>
<hi>小水别名擿搜謂二周索也善曰毛詩曰九罭之魚鱒魴爾雅曰九罭魚網國語里革曰罝某罜䍡韋昭曰罜</hi>
<hi>䍡小網也擿土狄切漻音了澥音蟹罭與緎古字通罭音域罜音獨䍡音鹿</hi>摷鯤鮞殄水族<lb/>
<hi>鯤魚子鮞細魚族類也摷珍言盡取之摷責交切善曰國語里革曰魚禁鯤鮞鯤音昆鮞音而</hi>蘧藕拔<lb/>
蜃蛤剥<hi>蘧芙藥蜃蛤蚌也善曰蜃音腎</hi>逞欲畋䰻效獲麑䴠<hi>逞極也鹿子曰麑麋</hi>
<pb n="KR4h0002_WYG_002-29b"/>
<hi>子曰䴠善曰左氏傳李良曰今民餒而君逞欲廣雅曰逞快也孔安國尚書傳曰田獵也田與畋同説文曰䰻</hi>
<hi>捕魚也音魚國語曰獸長麑䴠麑音迷䴠烏老切</hi>摎蓼浶浪<hi>所求徧也善曰摎古巧切蓼音老浶</hi>
<hi>音勞浪音郎也</hi>乾池滌藪<hi>善曰孔安國尚書傳曰滌除也鄭𤣥禮記注曰藪大澤</hi>上無逸<lb/>
飛下無遺走獲胎拾卵蚳蝝盡取<hi>善曰國語曰鳥翼鷇蚔卵蟲含蚔蝝韋昭曰</hi>
<hi>蟻子也可以為醢蝝復陶也可食未乳曰卵蚔直尸切蝝音縁取蒼苟切</hi>取樂今日遑恤我<lb/>
後<hi>遑暇也言且快今日之苟樂焉能復顧後日之長久也善曰毛詩曰我躬不閲遑恤我後</hi>既定且<lb/>
寧焉知傾陁<hi>天下已定貴在安樂極意恣心何能復顧後日傾壊也陁音雉</hi>大駕幸乎<lb/>
平樂張甲乙而襲翠被<hi>平樂館大作樂處也襲服也李尤樂觀賦曰設平樂之顯觀處</hi>
<pb n="KR4h0002_WYG_002-30a"/>
<hi>金商之維限善曰班固漢書贊曰孝武造甲乙之帳襲翠被馮玉几音義曰甲乙帳名也左氏傳曰楚子翠被</hi>
<hi>杜預翠羽飾被披義切</hi>攢珍寳之玩好紛瑰麗以奓靡<hi>攢聚也紛猶雜也瑰</hi>
<hi>竒也麗羙也奓靡奢放也</hi>臨逈望之廣場程角觝之妙戲<hi>程謂課其技能也善</hi>
<hi>曰漢書曰武帝作角觝戲文穎曰秦名此樂為角觝両両相當角力技蓻射御故名角觝也</hi>烏獲扛<lb/>
鼎都盧尋橦<hi>善曰史記曰秦武王有力士烏獲孟説皆大官王與孟説舉鼎説文曰扛横開對舉</hi>
<hi>也扛與<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>同古厖切漢書曰武帝享四夷之客作巴俞都盧音義曰體輕善縁橦直江切</hi>衝狹鷰濯<lb/>
胸突銛鋒<hi>巻簟席以矛挿其中伎児以身投從中過鷰濯以盤水置前坐其後踊身張手跳前以足</hi>
<hi>偶節踰水復却坐如鷰之浴也善曰漢書音義曰銛利也息亷切</hi>跳丸劍之揮霍走索<lb/>
<pb n="KR4h0002_WYG_002-30b"/>
上而相逄<hi>揮霍謂丸劍之形也索上長䋲繫両頭於梁舉其中央両人各從一頭上交相度所謂儛</hi>
<hi>絙者也跳都彫切</hi>華嶽峩峩岡巒參差神木靈草朱實離離<hi>華山</hi>
<hi>為西嶽峩峩髙大貌參差低仰貌神木松栢靈壽之属靈草芝英朱赤也離離實垂之貌善曰西都賦曰靈草</hi>
<hi>冬榮神木叢生毛詩曰其桐其椅其實離離毛萇曰離離垂也</hi>總㑹僊倡戲豹舞羆白<lb/>
虎鼓瑟蒼龍吹箎<hi>仙倡偽作假形謂如神也羆豹熊虎皆為假頭也</hi>女娥坐而<lb/>
長歌聲清暢而蜲蛇<hi>蜲蛇聲餘詰曲也善涯曰女洪娥皇女英也</hi>涯立而指<lb/>
麾被毛羽之<graphic n="KR1490" url="https://raw.githubusercontent.com/kanripo/KR-Gaiji/master/images/KR1490.png" mimeType="image/png"/>襹<hi>洪涯三皇時伎人倡家託作之衣毛羽之衣<graphic n="KR1490" url="https://raw.githubusercontent.com/kanripo/KR-Gaiji/master/images/KR1490.png" mimeType="image/png"/>衣毛形也善曰<graphic n="KR1490" url="https://raw.githubusercontent.com/kanripo/KR-Gaiji/master/images/KR1490.png" mimeType="image/png"/>所炎切</hi>
<hi>襹史肖切</hi>度曲未終雲起雪飛初若飄飄後遂霏霏<hi>飄飄霏霏雪下</hi>
<pb n="KR4h0002_WYG_002-31a"/>
<hi>貌皆巧偽作之善曰班固漢書曰元帝自度曲瓚曰度曲歌終更授其次謂之度曲毛詩曰雨雪霏霏</hi>複<lb/>
陸重閣轉石成雷<hi>複陸複道閣也於上轉石以象雷聲</hi>礔礰激而增響磅<lb/>
礚象乎天威<hi>増響重聲也磅礚雷霆之音如天之威怒善曰礔敫赤切磅怖萌切礚古盖切</hi>巨<lb/>
獸百尋是為曼延<hi>去聲作大獸長八十丈所謂蛇龍曼延也善曰漢書曰武帝作漫衍之戲</hi>
<hi>也</hi>神山崔嵬欻從背見<hi>欻之言忽也偽所作也獸從東来當觀樓前背上忽然出神山</hi>
<hi>崔巍也欻許律切</hi>熊虎升而拏攫猨狖超而髙援<hi>皆偽所作也善曰拏攫相</hi>
<hi>摶持也拏奴加切攫居縳切</hi>怪獸陸梁大雀踆踆<hi>皆偽所作也陸梁東西倡佯也踆踆</hi>
<hi>大雀容也七輪切善曰尸子曰先王豈無大鳥怪獸之物哉然而不私也</hi>白象行孕垂鼻轔<lb/>
<pb n="KR4h0002_WYG_002-31b"/>
囷<hi>偽作大白象從東米當觀前行且乳鼻正轔囷也善曰轔音隣囷巨貧切</hi>海鱗變而成龍<lb/>
狀蜿蜿以蝹蝹<hi>海鱗大魚也初作大魚從東方来當觀前而變作龍蜿蜿蝹蝹龍形貌也善曰</hi>
<hi>蜿於袁切蝹於君切</hi>含利颬颬化為仙車驪駕四鹿芝盖九葩<hi>含利</hi>
<hi>獸名性吐金故曰含利颬颬容也驪猶羅列駢駕之也以芝為盖盖有九葩之采也善曰颬呼加切</hi>蟾蜍<lb/>
與龜水人㺯蛇<hi>作千嵗蟾蜍及千嵗龜行舞於前也水人俚児能禁固㺯蛇也善曰蟾昌詹切</hi>
<hi>蜍市余切</hi>竒幻儵忽易貌分形<hi>儵忽疾也易貌分形變化異也善曰幻下辦切</hi>吞刀<lb/>
吐火雲霧杳𡨕<hi>善曰西京雜記曰東海黄公立興雲霧漢官典職曰正旦作樂潄水成霧楚辭</hi>
<hi>曰杳㝠兮晝晦</hi>畫地成川流渭通涇<hi>善曰西京雜記曰東海黄公坐成山河又曰淮南王</hi>
<pb n="KR4h0002_WYG_002-32a"/>
<hi>好方士方士畫地成河</hi>東海黄公赤刀粤祝<hi>音呪東海有能赤刀禹步以越人祝法厭</hi>
<hi>虎者號黄公又於觀前為之</hi>冀厭白虎卒不能救<hi>善曰西京雜記曰東海人黄公少時</hi>
<hi>能幻制蛇御虎常佩赤金刀及衰老飲酒過度有白虎見於東海黄公以赤刀往厭之術不行遂為虎所食故</hi>
<hi>云不能救也皆偽作之也</hi>挾邪作蠱於是不售<hi>蠱惑也售猶行也謂懐挟不正道者於是</hi>
<hi>時不得行也</hi>爾乃建戲車樹修旃<hi>樹植也旃謂<graphic n="KR1242" url="https://raw.githubusercontent.com/kanripo/KR-Gaiji/master/images/KR1242.png" mimeType="image/png"/>也建之於戲車上也</hi>侲僮程<lb/>
材上下翩翻<hi>侲之言善善僮㓜子也程猶見也材伎能也翩翩戲橦形也善曰史記徐福曰海神云</hi>
<hi>若侲女即得之矣侲之刃切</hi>突倒投而跟絓譬隕絶而復聫<hi>突然倒投身如</hi>
<hi>将墜足跟反絓橦上若已絶而復連也善曰投他豆切説文曰跟足踔也音根</hi>百馬同轡騁足<lb/>
<pb n="KR4h0002_WYG_002-32b"/>
並馳<hi>於橦子作其形狀善曰陸賈新語曰楚平王增駕百馬同行也</hi>橦末之伎態不可<lb/>
彌<hi>彌猶極也言變巧之多不可極也</hi>彎弓射乎西𦍑又顧發乎鮮卑<hi>彎挽</hi>
<hi>弓也鮮卑在羗之東皆於橦上作之善曰魏書曰鮮卑者東胡之餘也别保鮮卑山因號焉</hi>於是衆<lb/>
變盡心酲醉盤樂極悵懐萃<hi>酲飽也萃猶至也於是游戲畢心飽於悦樂悵然思</hi>
<hi>念所當復至也善曰孟子曰盤樂飲酒馳騁田獵</hi>隂戒期門㣲行要屈<hi>要或為徼善曰</hi>
<hi>期門已見西都賦漢書曰武帝㣲行所出張晏曰騎出入市里不復警蹕若㣲賤之所為故曰㣲行要屈至尊</hi>
<hi>同乎卑賤也</hi>降尊就卑懐璽藏紱<hi>天子印曰璽紱綬也懐藏之自同卑者也</hi>便旋<lb/>
閭閻周觀郊遂<hi>善曰閭里門也閻里中門也郊已見西都賦周禮有六遂也</hi>若神龍<lb/>
<pb n="KR4h0002_WYG_002-33a"/>
之變化章后皇之為貴<hi>龍出則昇天潛則泥蟠故云變化章明也天子稱元后皇漢帝</hi>
<hi>稱也善曰管子曰龍被五色欲小則如蠶蝎欲大函天地也</hi>然後厯掖庭適驩館<hi>掖庭</hi>
<hi>今宫主後宫擇所驩者乃幸之</hi>捐衰色從嬿婉<hi>嬿婉美好之貌善曰毛詩序曰花落色衰韓詩</hi>
<hi>曰嬿婉之求嬿婉好貌嬿於見切婉於萬切狷棄也</hi>促中堂之陿坐羽觴行而無<lb/>
算<hi>中堂中央也善曰楚辭曰瑶漿蜜勺實羽觴漢書音義曰羽觴作生爵形儀禮曰無算爵鄭𤣥曰算數也</hi>
祕舞更奏妙材騁伎<hi>祕言希見為竒也更逓也奏進也</hi>妖蠱豔夫夏姬<lb/>
美聲暢於虞氏<hi>善曰左氏傳子産曰在周易女惑男謂之蠱音古又左氏傳曰楚荘王欲納夏</hi>
<hi>姬杜預曰夏姬鄭穆公女陳大夫御叔妻七畧曰漢興善歌者魯人虞公發聲動梁上塵暢條暢也敕亮切蠱</hi>
<pb n="KR4h0002_WYG_002-33b"/>
<hi>媚也</hi>始徐進而羸形似不任乎羅綺嚼清商而却轉増嬋<lb/>
娟以此豸<hi>音雉清商鄭音婵娟此豸恣態妖蠱也善曰宋玉笛賦曰吟清商追流徵婵音蝉娟於縁</hi>
<hi>切</hi>紛縱體而迅赴若驚鶴之羣羆<hi>縱體舞容也迅疾赴節相越也相鶴經曰</hi>
<hi>後七年學舞又七年舞應節</hi>振朱屣於盤樽<hi>振猶掉也朱屣赤絲屣也</hi>奮長袖之<lb/>
䬃纚<hi>舞人特作長䄂䬃纚長貌也善曰韓子曰長䄂善舞䬃素合切纚所倚切</hi>要紹修態麗<lb/>
服颺菁<hi>要紹謂娟婵作姿容也修為也態嬌媚意也菁華英也善曰楚辭曰夸容修態要於妙切菁音</hi>
<hi>精</hi>眳藐流眄一顧傾城<hi>眳眉睫之間藐好視容也流眄轉眼貌也眳亡并切善曰漢書</hi>
<hi>李延年歌曰北方有佳人絶世而獨立一顧傾人城再顧傾人國</hi>展季桑門誰能不營<lb/>
<pb n="KR4h0002_WYG_002-34a"/>
<hi>善曰國語曰臧文仲聞栁下恵之賢韋昭曰栁下展禽之邑季字也家語曰昔有婦人召魯男子不往婦人曰</hi>
<hi>子何不若栁下恵然嫗不逮門之女也國人不稱其亂焉桑門沙門也東觀漢記制楚王曰以助伊蒲塞桑門</hi>
<hi>之盛饌説文曰營惑也</hi>列爵十四競媚取榮<hi>後宮官從皇后以下凡十四等競争邪媚</hi>
<hi>求榮愛也善曰列爵十四見西都賦也</hi>盛衰無常唯愛所丁<hi>善曰爾雅曰丁當也</hi>衛<lb/>
后興於鬒髪飛燕寵於體輕<hi>善曰漢書曰孝武衛皇后字子夫漢武故事曰子夫</hi>
<hi>得幸頭解上見其羙髪悦之毛詩云鬒髪如雲之忍切荀悦漢紀曰趙氏善舞號曰飛燕上説之事由體輕而</hi>
<hi>封皇后也</hi>爾乃逞志究欲窮身極娛<hi>逞娛也娛樂也善曰楚辭曰逞志究欲心意安</hi>
<hi>之也</hi>鍳戒唐詩他人是媮<hi>唐詩刺晋僖公不能及時以自娛樂曰子有衣裳弗曵弗婁宛</hi>
<pb n="KR4h0002_WYG_002-34b"/>
<hi>其死矣他人是媮言今日之不極意恣嬌亦如此也善曰國語曰鍳戒而謀賈逵曰鍳察也</hi>自君作<lb/>
故何禮之拘<hi>善曰國語魯侯曰君作故事韋昭曰君所作則為故事也商君書曰賢者更禮不肖</hi>
<hi>者拘焉</hi>增昭儀於媫妤賢既公而又侯<hi>善曰漢書曰孝成帝趙皇后有女弟</hi>
<hi>為媫妤絶幸為昭儀又曰孝元帝傳媫妤有寵乃更號曰媫妤在昭儀上尊之也又曰封董賢為髙安侯後代</hi>
<hi>丁明為大司馬即三公之職也</hi>許趙氏以無上思致董於有虞<hi>善曰漢書曰成</hi>
<hi>帝謂趙昭儀曰趙氏故不立許氏使天下無出趙氏上者</hi>王閎争於坐側漢載安而<lb/>
不渝<hi>渝易也善曰漢書曰上置酒麒麟殿視董賢而笑曰吾欲法堯禅舜何如王閎曰天下乃髙帝天下</hi>
<hi>非陛下有之統業至重天子無戲言</hi>髙帝創業繼體承基暫勞永逸無為<lb/>
<pb n="KR4h0002_WYG_002-35a"/>
而治<hi>善曰劇秦美新曰漢祖創業蜀漢漢書平當曰今漢繼體承基三百餘年又揚雄曰不一勞者不久</hi>
<hi>佚論語曰無為而治其舜也歟</hi>耽樂是從何慮何思<hi>善曰尚書曰惟耽樂之從周易曰天</hi>
<hi>下何思何慮</hi>多厯年所二百餘朞<hi>朞一匝也從髙祖至于王莽二百餘年善曰尚書曰殷</hi>
<hi>禮配天多厯年所</hi>徒以地沃野豐百物殷阜<hi>沃肥也豐饒也殷盛也阜大也</hi>巖<lb/>
險周固衿帯易守<hi>謂左崤函右隴坁前終南後髙陵善曰左氏傳曰制巖邑也李尤函谷闗</hi>
<hi>銘曰衿帯咽喉管子曰地形險阻易守難攻</hi>得之者強據之者久流長則難<lb/>
竭柢深則難朽故奢泰肆情馨烈彌茂<hi>言土地險固故得放心極意而</hi>
<hi>夸泰之馨烈益以茂盛</hi>鄙生生乎三百之外傳聞於未聞之者<hi>鄙生</hi>
<pb n="KR4h0002_WYG_002-35b"/>
<hi>公子自稱謙辭也三百自髙祖以下至作賦時也善曰孔叢子子髙謂魏王曰君聞之於耳邪聞之於傳邪者</hi>
<hi>之與切</hi>曾髣髴其若夢未一隅之能睹<hi>善曰甘泉賦曰猶髣髴其若夢説文</hi>
<hi>曰彷彿相似見不諦也論語曰子曰舉一隅而示之</hi>此何與於殷人屢遷前八而<lb/>
後五居相圯耿不常厥土般庚作誥帥人以苦<hi>善曰廣雅曰與</hi>
<hi>如也言欲遷都洛陽何如殷之屢遷乎言似之也尚書曰自契至成湯八遷尚書序曰盤庚五遷又曰河亶甲</hi>
<hi>居相祖乙圯于耿孔安國曰河水所毁曰圯盤庚遷於殷殷人弗適有居率籲衆慼出矢言圯平鄙切</hi>方<lb/>
今聖上同天號於帝皇<hi>天稱皇天帝今漢天子號皇帝兼同之善曰方今猶正今也尚</hi>
<hi>書刑徳放曰帝者天號也天有五帝春秋元命苞曰皇者煌煌也</hi>掩四海而為家<hi>掩覆也善</hi>
<pb n="KR4h0002_WYG_002-36a"/>
<hi>曰禮記孔子曰大道既隐天下為家又曰聖人以天下為一家也</hi>富有之業莫我大也<lb/>
<hi>三皇以来無大於漢者善曰周易曰富有之謂大業也</hi>徒恨不能以靡麗為國華<lb/>
<hi>善曰國語季文子曰吾聞以徳為國華韋昭曰為國光華也</hi>獨儉嗇以齷齪忘蟋蟀<lb/>
之謂何<hi>儉嗇節愛也蟋蟀唐詩刺儉也言獨為節愛不念唐詩所刺耶漢書注曰齷齪小節也王逸楚</hi>
<hi>辭注曰謂説也何休公羊傳注曰謂據疑問所不知者曰何也</hi>豈欲之而不能將能之<lb/>
而不欲歟蒙竊惑焉<hi>言我不解何故反去西都從東京置奢逸即儉嗇也善曰蒙謙稱也</hi>
<hi>周易曰匪我求童蒙也</hi>願聞所以辯之之説也<hi>説猶分别解説</hi>
　<lb/>
<pb n="KR4h0002_WYG_002-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文選巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0095_SBCK_003-1a"/>
司空表聖文集卷第三　一鳴集<lb/>
　雜著<lb/>
　　疑經<lb/>
經曰天王使來求金又曰求車豈天王之使私有求於<lb/>
魯耶不然傳聞之誤耳若諸侯之使來求金則謂之求<lb/>
可矣若致天子之命徴於諸侯其可謂之求耶且率土<lb/>
之人與其貨殖皆一人之所有父之財守於其子則用<lb/>
否莫不恭命其可謂之求乎春秋之㫖尊君卑臣豈聖<lb/>
<pb n="KR4c0095_SBCK_003-1b"/>
人為魯不為周耶書云天王狩于河陽尚為晋侯諱召<lb/>
天子豈不為周諱其過哉縱天王制用失節多取於諸<lb/>
侯如欲垂誡即書於周史可矣若書于諸侯之史是悔<lb/>
恡其貨而侮王命也王祭亦不供矣必非聖人之文也<lb/>
必若王人責其稽命則曷不書曰天王使某責貢金倘<lb/>
以取金為不文<hi>宋本無不字</hi>曷不曰天王使某來徴貢金亦<lb/>
譏在其中矣以是愚疑仲尼書天王使來<hi>句絶</hi>求金是使<lb/>
乎私自求而懲之也不然求與責文或相近傳寫文誤<lb/>
<pb n="KR4c0095_SBCK_003-2a"/>
焉不爾何子夏之徒不能措一言哉舎是而譏訶皆小<lb/>
小者爾<lb/>
　　疑經後述<lb/>
愚為詩為文一也所務得諸已而已未嘗摭拾前賢之<lb/>
謬誤然為儒證道又不可皆無也常得柳子厚封建論<lb/>
以為三王樹置盖勢使之然又有是萇弘之辯意其多<lb/>
於救時今夏孫郃自淮陽緘所著新文而至愚雅以孫<lb/>
文不尚辭待之頗易及見其卜年論又聳然加敬今鍾<lb/>
<pb n="KR4c0095_SBCK_003-2b"/>
陵秀士陳用拙出其宗人嶽所作春秋折衷論𢾗十篇<lb/>
贍博精緻足以下視両漢迂儒矣因激剛腸乃有詆經<lb/>
之説亦疑經文誤耳盖急於時病言或不得其中亦欲<lb/>
鼔陳君之鋭氣當有以復於我耳時光化中興二年<lb/>
　　復陳君後書<lb/>
吾既以疑經為後述矣今年夏陳君果復致累百言且<lb/>
援榖梁之說欲以質吾吾熟視其書率意而荅之足下<lb/>
所復云云非不知也且夫謂之求則固當偕受其譏矣<lb/>
<pb n="KR4c0095_SBCK_003-3a"/>
雖然舅姑之疾且餒茍力不能制其悍婦則必羸其聲<lb/>
求哀于一飯豈忍誚之乎吾本朝之臣耳豈敢誨其苞<lb/>
茅不貢之漸耶千載之下必有知言者不多譚<lb/>
　　與極浦書<lb/>
戴容州云詩家之景如藍田日暖良玉生煙可望而不<lb/>
可置於眉睫之前也象外之象景外之景豈容易可譚<lb/>
哉然題紀之作目撃可圗體勢自別不可廢也愚近有<lb/>
虞鄉縣樓及柏梯二篇誠非平生所得者然官路好禽<lb/>
<pb n="KR4c0095_SBCK_003-3b"/>
聲軒車駐晚程即虞鄉入境可見也又南樓山色秀北<lb/>
路邑偏清假令作者復生亦當以著題見許其柏梯之<lb/>
作大抵亦然浦公試爲我一過縣城少留寺閣足知其<lb/>
不怍也豈徒雪月之間哉佇歸山後㸔花滿眼淚廻首<lb/>
漢公卿人意共春風<hi>上二句楊庶子</hi>哀多如更聞下至於塞廣<lb/>
雪無窮之句可得而評也鄭雜事不罪章指亦望呈逹<lb/>
知非子狂筆<lb/>
　　月下留丹竈<lb/>
<pb n="KR4c0095_SBCK_003-4a"/>
詩題五字乃直真仙之詞也邵陽某縣<hi>句絶</hi>人或聞其山<lb/>
實異齋禱積稔果有蹈空而至者渉筆附楹久之乃罷<lb/>
去既而<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>視木文則字皆隐𧺫成列矣某年中亷帥上<lb/>
聞且命鑱其逸跡蔵於郡𪠘其後爲刺史李岫所得今<lb/>
傳於孫君豈精契之所感致耶光啟三年秋八月既望<lb/>
愚獲覩於王官别業噫跡雖顯竒道必體正故爲物怪<lb/>
之所中者見之莫不洗然盖其事目撃可數也吾知挾<lb/>
邪佞以冐進者亦當膽慄自廢豈俟圗鼎然犀而後辨<lb/>
<pb n="KR4c0095_SBCK_003-4b"/>
姧妖之詭態哉綴之全篇以志誠敬且期自警云泗水<lb/>
司空氏記<lb/>
月下留丹竈壇邉樹羽衣異杳人不覺殘夜鶴分飛朝<lb/>
㑹𥘉元盛蓬瀛舊侣稀瑶函真跡在妖魅敢揚威<lb/>
　　與臺丞書<lb/>
中丞閣下某昔者常從其友於都邑之鄙其鄰叟有善<lb/>
藝卉木者或從之鬻于都下未嘗不亟售而返人謂之<lb/>
曰里市所貨皆資生之所闕尚有提之汲汲而不克售<lb/>
<pb n="KR4c0095_SBCK_003-5a"/>
者今叟晨往暮歸未嘗少滯其所鬻何哉叟曰鬻植之<lb/>
道雖夲於天時亦且診於人情耳盖視其人夸其居侈<lb/>
則所翫者必欲朝炫其葩夕味其實矣彼或以勁正自<lb/>
處所植必慕賢良吾皆揣之各衒其所欲焉有曝滯之<lb/>
患哉今閣下前為小宗伯實振惟公之舉庶不孤吾道<lb/>
矣况憲府僚屬繫夲朝之輕重是尤宜於慎擇也會昌<lb/>
中杜牧之為𥙷闕陪賀客於孔氏之門獨斂板而前言<lb/>
御史丞風威在取人之得失乃薦邢群焉今有邢賁者<lb/>
<pb n="KR4c0095_SBCK_003-5b"/>
乃群之猶子雅志貞獨且以名節自任其所任其所為<lb/>
亦足觀其所志愚以是輙有里叟之説盖待吾憲丞不<lb/>
薄矣且自古推心茍不望報於其人則未有不堅於著<lb/>
效者愚所任不私而已苟謂言者之輕而舎諸亦非敢<lb/>
以為恥又有王駕者勲休之後於詩頗工於道頗固但<lb/>
其所知方在顯清之地不敢越境以輸其珍耳所與論<lb/>
詩一首亦輙緘獻其他當俟閣下操人柄救時艱而後<lb/>
敢以志英豪之事業者逹於執事庶不驅之讎敵也再<lb/>
<pb n="KR4c0095_SBCK_003-6a"/>
拜<lb/>
　　書屏記<lb/>
人之格状或峻其心必勁心之勁則視其筆跡亦足見<lb/>
其人矣歴代入書品者八十一人賢傑多在其間不可<lb/>
誣也國初歐陽<hi>一作虞</hi>之後継有名公元和長慶間先大<lb/>
夫初以詩師友兵部盧公戴從<hi>宋夲從後</hi>事於啇於因題記<lb/>
<hi>宋夲無記字</hi>唱和乃以書受知於裴公休辟倅鍾陵及徴拜<lb/>
侍御史退居中條時李忻州戎亦以草隷著稱爲計吏<lb/>
<pb n="KR4c0095_SBCK_003-6b"/>
在蒲因輟所寳徐公浩真跡一屏以為貺夀凡四十二<lb/>
幅八體皆備所題多文選五言<hi>此下一夲有詩其二字</hi>朔風動秋<lb/>
草邉馬有歸心十𢾗字或草或隷尤為精絶㦯綴小簡<lb/>
於其下記云怒猊抉石渇驥奔泉可以視碧落矣先公<lb/>
清旦披翫殆廢寢食常属誡云正長詩英吏部筆力逸<lb/>
氣相資竒功無迹<hi>宋夲無迹字</hi>儒家之寶莫踰此屏也但二<lb/>
者皆羙神物窺爱必當奪璧于中流飛鋩于烈火也殆<lb/>
非子孫之所可存耳庚子嵗遇亂自虞邑居負之置於<lb/>
<pb n="KR4c0095_SBCK_003-7a"/>
王城别業丙辰春正月陜軍復入則前後<hi>宋本無後字</hi>所蔵<lb/>
及佛道圗記共七千四百卷與是屏皆為灰燼痛哉<hi>宋夲</hi>
<hi>無哉字</hi>今旅寓華下於進士姚顗所居獲覧書品及徐公<lb/>
評論因感憤追述貽信後學且兾<hi>宋夲作真兾傳夲訛作且</hi>精于賞<lb/>
鍳者必将繼有詮次光化三年八月三日泗水司空圖<lb/>
銜涕撰録謹記之<hi>宋夲無之字</hi>
<pb n="KR4c0095_SBCK_003-7b"/>
</p>
<p>
司空表聖文集卷第三<lb/>
</p>
<p>
</p>
  </div>
</body>
</text>
</TEI>
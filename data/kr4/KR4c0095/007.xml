<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0095_SBCK_007-1a"/>
司空表聖文集卷第七　一鳴集<lb/>
　雜著<lb/>
　　唐故宣州觀察使檢校禮部王公行状<hi>凝</hi>
　　　曽祖翊皇任御史大夫贈户部尚書謚忠恵公<lb/>
　　　祖重皇任河東縣令贈潞州都督<lb/>
　　　父衆仲皇任衡州刺史贈司空<hi>唐書宰相世系表作衢州刺史</hi>
公諱凝字成庶太原人禮法冠昏著于雅族國朝忠惠<lb/>
公克振豊烈而河東衡州皆徳優位下宜其集祉於當<lb/>
<pb n="KR4c0095_SBCK_007-1b"/>
世也公幼孤英發有神檢整襟受業瑞氣鬱然羣軰莫<lb/>
敢輕狎相國鄭公粛實公舅也一見聳異命子約為師<lb/>
友孝爱識度宜其大成年十五舉孝廉上第既為文根<lb/>
六經必先勸誡著都邑六崗銘益振時譽魏相國扶主<lb/>
貢籍選中甲科崔公璪首辟醝府周相國墀鎮東蜀裴<lb/>
公休廉問宣城操幣者交于門視其所知知其立矣崔<lb/>
公龜從入相拜鄠縣尉校理集賢孔公温業鎮宣州辟<lb/>
為上介韋公有翼初為御史丞盛選僚属公首状拜監<lb/>
<pb n="KR4c0095_SBCK_007-2a"/>
察㑹鄂州鹽鐵使贓状上聞有力者持為滞獄公馳傳<lb/>
即訊渉旬辨决轉殿中侍御史崔魏公出撫淮甸奏為<lb/>
節度判官始以省秩命服似助凖的著之羙譚崔太保<lb/>
慎由浙西又拜徴左史而大誇得人之盛遷禮部員外<lb/>
宣宗朝嘗待制獨被顧問正色讜言不附權戚及内署<lb/>
進擬竟為所擠歴兵部考功員外前史稱第一流必為<lb/>
第一官唯公資望人謂無愧轉司封郎中相國蕭公寘<lb/>
判版籍請公分佐其務俄拜長安令政無私撓姧猾革<lb/>
<pb n="KR4c0095_SBCK_007-2b"/>
心鄭公處誨総憲綱公以考功郎中知雜事不示峻厲<lb/>
僚吏自肅相國夏侯公用為中書舎人旋以同列或非<lb/>
清議遂移疾乞免拜同州防禦使兼御史中丞賜金紫<lb/>
勵精為治表率列城吏民守闕乞留遮道宰相言状上<lb/>
降璽書褒允竟謝疾葺居華下中外之議謂公不司文<lb/>
柄為朝廷闕政竟拜禮部侍郎韋澄邁在内廷懸入相<lb/>
之勢其弟保殷干進自謂殊等不疑黨附者又方據權<lb/>
亦多請託攘臂傲視人為寒心公顯言拒絶及牓出沸<lb/>
<pb n="KR4c0095_SBCK_007-3a"/>
騰以為近朝難事噫仁人之勇其可力奪哉久之時宰<lb/>
竟用抗已内不能平遂致商於之命尚帖御史大夫以<lb/>
塞群議商病属邑頗濵于缷主吏驟更破産不給而南<lb/>
鄙山阻属役尤難公俾相資贍得以均濟又治賦羡銀<lb/>
例皆㩁估以優俸公命即賫月市驛駟横優既絶謡訟<lb/>
溢境明年加檢校常侍廉問湖外理潭如商罔不慰恱<lb/>
先是内外使臣自江陵理棹則縁境數州皆弊控舟之<lb/>
役公舉奏條約給官緡以僦水工自是行役不淹人遂<lb/>
<pb n="KR4c0095_SBCK_007-3b"/>
安逸又支郡牧守選用素輕小大之獄不敢專㫁繫騐<lb/>
往復動渉嵗時公命抵法以降得自䟽决苟或滯冤方<lb/>
許詣府陳理姧絶宿稔政賴滌煩此皆勤䘏之尤者也<lb/>
上初即位<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>求名徳徴拜兵部侍郎至京未㡬以夲官<lb/>
判鹽鐡峻望所服科條自振征輓之入嵗中兼倍然賦<lb/>
財制用不可以私干當路者多不便遂以秘書監兼分<lb/>
務生徒有唁于洛下者公神意無忤且曰吾豈受其任<lb/>
而怠其事者耶幸非得罪于君爾何慼既更嵗持權者<lb/>
<pb n="KR4c0095_SBCK_007-4a"/>
以公論所歸慮将復用遂以大河南綴之内園吏槖姧<lb/>
傲法人不聊生公捕伏辜都下震肅初汴州黒風之變<lb/>
帑藏一空今滑臺中令雖持軍有術力且不振時公方<lb/>
領醝務因詔㫖遂使便宜以漕米二萬石立賑懸給及<lb/>
中令復大柄推功上前且行陟勸之典乃加檢校禮部<lb/>
尚書按察宣歙池三郡公即治未朞人知化矣既而賊<lb/>
黨濟自九江且将入屠至徳公命偏将樊儔扼險以俟<lb/>
継儔違命䡖進遂斬之以徇令既必行人亦自固淮南<lb/>
<pb n="KR4c0095_SBCK_007-4b"/>
環其境皆為盗有公命強弩據采石陳斾以為聲援次<lb/>
将馬頻又以舟師乗夜鼔譟立觧和州之圍明年兇渠<lb/>
復大入而都将王㳙亦自永陽赴敵公宴勞加禮且諭<lb/>
曰盗匿詐情吾盡得之緩則抵虚以自張急則紿降而<lb/>
脫死無他謀也今席勝益驕謂吾城不勞而可綴奮臂<lb/>
而東前無絙髮之礙若知吾堅壁待之其勢自衂将軍<lb/>
苐按甲稔威以伺其隙慎勿與之驟戦也涓意鋭自州<lb/>
日趋四舎至南陵未㑹食而陣遂死之明日中貴人復<lb/>
<pb n="KR4c0095_SBCK_007-5a"/>
斂敗卒尚四五千人傷痛之聲與塵埃相雜而至江南<lb/>
雅自怯獨幸北軍以為援及聞涓敗相顧失色賴公前<lb/>
䇿涓不足恃拒守益嚴又城中水乏而泉自躍出人心<lb/>
不揺竟免攻圍之患其後日夕撫循常若盗復至者先<lb/>
是有星直寝庭而墜術者謂保境之勞足以暴列於上<lb/>
因遂請告災變可禳公曰東南國用所資宣為其屏吾<lb/>
遽規脱禍則一方尚何賴哉誓與此城相存亡矣勿復<lb/>
為言竟寝疾猶日請監軍使親授規謀以虞侵軼其儲<lb/>
<pb n="KR4c0095_SBCK_007-5b"/>
蓄繕完之利到今賴焉乾符五年八月七日薨于位享<lb/>
年五十八上震悼輟朝發使臨弔贈吏部尚書惟公博<lb/>
厚深宏端潔明懿極天人之儀品不陷於浮挺文學之<lb/>
宗師不炫其價儉為國寳貞革時風訓閨門以孝慈育<lb/>
生靈以仁惠固已彰彰于四海奚俟賛揚而後顯哉㦯<lb/>
曰近古所謂清賢止於乗徳秉彛髙拱以服物盖謂徵<lb/>
其材則浼其譽今王公聲望足以貽於信史而状之所<lb/>
述先必功實損益之效豈相補哉愚曰君子踐修以溉<lb/>
<pb n="KR4c0095_SBCK_007-6a"/>
其本耳其外力或可濟豈知之而不為公以是志其大<lb/>
者非汲汲于致用也斯可盖乎圗忝跡門下義服終始<lb/>
兢命撰徳唯以漏略為愧易名有典敢俟至公<lb/>
　　上考功<lb/>
竊以修名校徳非無可久之規稽實圗芳亦任飾終之<lb/>
典恭惟故府尚書王公標延雅道藻耀儒林業裕匡時<lb/>
仁周濟物洛下則神仙元禮威振邉陲江南則談笑謝<lb/>
公勲髙册府必弘聲價未浼風華中外具瞻淺深莫際<lb/>
<pb n="KR4c0095_SBCK_007-6b"/>
方啟釣川之兆俄纒罷市之悲慤實不彰清塵遽逺褒<lb/>
揚未盡増一字而何慙聳勸可伸登九原而如在共仰<lb/>
推公之志敢忘效報之心克振彛章必光僉議謹状<lb/>
　　蒲帥燕國太夫人石氏墓誌<lb/>
嘗覧淑徳之傳多矣其有存所以保千鍾之飬殁所以<lb/>
固九族之安始著宜家終由訓子遂致忠資報國叶宗<lb/>
社以儲休憂不貽親指山河而獻壽永惟作範必在擇<lb/>
鄰今見之于太傅相國王公矣夫人姓石氏其先樂陵<lb/>
<pb n="KR4c0095_SBCK_007-7a"/>
人也積徳濬源疏封命氏勲華相焕名教所宗碏著義<lb/>
方騰褒魯史慶稱醇謹作表漢庭武則西晋元功文則<lb/>
東都勝㑹門資天爵代有人豪曽祖士端信洽州邦聲<lb/>
髙河朔雖抱不侯之憤巳呈展驥之姿祖抱珍紫盖干<lb/>
霄青萍溢匣早膺曵裾之選實惟拯物之仁父獻直岑<lb/>
鼎傳銘琱戈錫祚拔聊城而騁辨倒趙幟以標竒上略<lb/>
攻心敵自窮於術内雄藩蹀足位實冠於軍中娶某氏<lb/>
生夫人生禀閑華動循禮法父兄加敬閨閫肅然然時<lb/>
<pb n="KR4c0095_SBCK_007-7b"/>
必待於勝笄聘已徴於鳴鳯年若干歸于我監州常待<lb/>
公累更劇郡兼總貞師臨危無暇于憂家抗志唯聞于<lb/>
辭第夫人恭勤自始輔佐必申柔以濟剛儉能周給表<lb/>
齊眉之敬我在得中成克巳之名公非無助及哀當晝<lb/>
哭室乃罄懸萬里爰歸諸孤未立共誓食貧之志唯懐<lb/>
均飬之慈有令子五人長曰重章皇威州刺史志殄國<lb/>
讎威清塞表仲子重簡皇華州節度使贈司空化髙列<lb/>
岳功顯本朝季子重盈今任河中節度使嶽立一峯陂<lb/>
<pb n="KR4c0095_SBCK_007-8a"/>
澄萬象潜施和煦則闔境皆蘓洞感神明而亂根自剪<lb/>
振家聲以光前烈奬京室以定中興益注恩威方膺倚<lb/>
注次子重榮皇河中節度使贈太師允集大勲以光前<lb/>
烈次子重益居常惟謹履險不疑並禀教母師嚴申子<lb/>
道克濟髙門之慶亦符外族之禎及巨㓂長驅横流孰<lb/>
極太傅相公首臨分陜太師旋鎮河中司空亦作牧華<lb/>
州共勤王事皆遵勉勵大濟艱難由是中使褒崇册封<lb/>
祁國太夫人特彰禮秩之優疊降珍華之錫而陜華與<lb/>
<pb n="KR4c0095_SBCK_007-8b"/>
蒲各持龍節逓陟鴒原毎属嵗時競先迎奉宗<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>列待<lb/>
士庶聳觀三鎮旌旗出導潘園之樂一門鼎鉉入調殷<lb/>
飪之滋福履既豊善基彌固而諸孫顯逹者威州僕射<lb/>
之子某司空院某宏材入用逸氣超羣太傅相公長子<lb/>
故晋州刺史瓘洞究韜鈐兼明吏理次子今任陜州節<lb/>
度使珙挺為瑞表隐若長城又次子檢校僕射瑶禮備<lb/>
趨庭謙光待士太師院三子皆葆和自晦樂善相成共<lb/>
弘<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>搆之規不忘折笄之試蕃衍益盛古今罕儔豈同<lb/>
<pb n="KR4c0095_SBCK_007-9a"/>
曹氏紀行惟觀色宰<hi>一作宰邑</hi>穎川列㑹徒仰聚星慈仁之<lb/>
報宜哉温凊之榮極矣光啟丙午歲八月二日薨于興<lb/>
教里第年八十有二期頤克享飲膳稍違方當弃飬之<lb/>
辰猶切防危之慮風雲變色里巷纒悲詔自行朝進封<lb/>
燕國太夫人初太傅相公逺奔䘮次俄逼衆情金革從<lb/>
權苴麻終制運頻遷於星籥用方叶於蓍龜孝思罔極<lb/>
號奉先違以龍紀元年十月遷附於河東縣某里瑯琊<lb/>
公之塋禮也同盟致享備物充庭蔣欽之帷帳重新傅<lb/>
<pb n="KR4c0095_SBCK_007-9b"/>
氏之威儀特盛眠牛勝地兆永繼於公侯弔鶴殊祥事<lb/>
更傳於簡册所以光昭懿範表識玄扃猥属短才不容<lb/>
牢譲仰閨儀之作則盍掲貞標愧墨客之摛詞徒刋幽<lb/>
礎銘曰<lb/>
飛星降彩徳水䟽璜發于二姓兆彼百祥貴流標譽賢<lb/>
媛流芳同蠲嚴祀備飬高堂敵傾秦晋好睦潘揚充閭<lb/>
必顯昭社宜昌<lb/>
四德具修六宗皆敬纂組雖工紛華靡竟孀室栖貧真<lb/>
<pb n="KR4c0095_SBCK_007-10a"/>
空喻性辛謝徽柔班慙韜映朂以輸忠資其積慶御府<lb/>
移珍天人錫命<lb/>
五家邑里五子封疆通衢賜第異姓稱王三牲上膳萬<lb/>
石奉觴庭羅鼎綬□<hi>或作席</hi>累銀璜追軒咽軌駐日迴光<lb/>
兒童意氣旌斾飛揚<lb/>
榮冠一時報臻五福逹惟體順歸寕改卜拱樹髙低連<lb/>
岡𧺫伏孝子終禮行人望哭哀樂周環短修同躅永閟<lb/>
珈珮空彰明淑雖谷變而陵遷兮信唯蘭而與菊<lb/>
<pb n="KR4c0095_SBCK_007-10b"/>
　　　復安南碑<lb/>
臣聞天示武而太白不滅地育材而雄金自生髙臨鑠<lb/>
彗孛之妖並用蓄干戈之鋭雖域中治定玄功載洽於<lb/>
神祗而閫外抗稜睿略必當於弔伐是以荆蠻作戾周<lb/>
稱克捷之謀越貊稽誅漢用□<hi>一本治字</hi>平之䇿馳雷霆而<lb/>
飾怒義在勝殘命貔虎以擢征吾非樂戰皇上之御宇<lb/>
也□□機作聖抱凝神蕩千古而獨駕雄圗掩八鴻而<lb/>
宏開夀域撫百年之昌運𢾗属延洪欽下武之耿光徳<lb/>
<pb n="KR4c0095_SBCK_007-11a"/>
<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>丕顯心貽玄極道契衢罇金椎震有截之威玉鏡洞<lb/>
無私之照蒸雲涵潤决天閫以滂流繫壤登歌嬉熈臺<lb/>
而自樂故得氤氲叶慶動植駢休丹蕖則寶露凝芳瑶<lb/>
闕則非烟泛彩方欲停旒髙視仰至道于華胥輯瑞標<lb/>
䖍著成功於日觀綿㝢隷必封之俗窮荒輸禀朔之心<lb/>
鳯樂方陳翔<hi>宋本翾</hi>企競先於率舞鯨潭不讓潢汚自絶<lb/>
于朝宗逖矣荒陬蠢兹夷孽拒昆池而壍境縈瘴海以<lb/>
疏鄰嶲穴前瞻地勢則遥分八角孱陵却阻星躔則下<lb/>
<pb n="KR4c0095_SBCK_007-11b"/>
燭五溪競蠆毒於蜂宗扇梟音於鳥俗頃亦瞻雲薦祉<lb/>
幕重譯以朝周削衽移珍諷三章而頌漢金印示殊藩<lb/>
之寵銀簮増服冕之榮方毓徳以羈縻竟憑驕而背誕<lb/>
窺華飾僣吠喧槃瓠之鄉負險挺妖亹結沉黎之黨琅<lb/>
川大優洞界横侵姎徒之勇氣干霄都護之窮兵竄谷<lb/>
千艘蹙浪蘭津之戍火宵明萬里驚塵梅嶺之人煙晝<lb/>
㫁舉旄何暇猶申叩馬之忠曵踵誰觀莫救跕鳶之沴<lb/>
既而城夷交趾壘陥功門飛上駟以聞天决神機而𧺫<lb/>
<pb n="KR4c0095_SBCK_007-12a"/>
劍腐儒横議請罷守於珠崖賢相拔竒命啟行于黒水<lb/>
於是鑿門受律杖鉞忘家宸衷輟肝食之憂壮士得横<lb/>
行之志豈獨英籌獨運猶咨平越之庸妙選遐宣乃建<lb/>
伏波之號聲光載路勢激疾雷下五嶺而震金鉦沿三<lb/>
江而飛鐵軸中權令峻按虎節以風生上将䇿竒指龍<lb/>
編而天落賊将朱道古等傾巢奔命負固偷安寨合浦<lb/>
以連竒亘同勞而結祲雕題誓衆猶疑黒穴之神鑿齒<lb/>
窮兇豈直青邱之暴尚以哲王濟治先德後刑大聖兢<lb/>
<pb n="KR4c0095_SBCK_007-12b"/>
懐好生惡殺韜戈制勝舞舜戚于兩階弭節昭宣縱湯<lb/>
仁之一靣諭其歸首霈以鴻私姑停䴡獸之機顯誓輸<lb/>
龍之信守迷崇亂更宣蚊蚋之羣觸禍乗危猶羃蛛蝥<lb/>
之網元戎然後抑揚英武嘨咤風雲援旗而激憤衝星<lb/>
徇國而抽誠駕日㡬神洞妙熊韜豹略之權舞電□棱<lb/>
越騎燕犀之衆于是營開戅石陣壓麊冷前軍則浴鐵<lb/>
爭登後距則跳刀鼔勇宣聲駭宇炫<hi>宋夲怯</hi>鼇柱之傾維<lb/>
壊氣横提晦鵬雲之寝曜我旅方振兇徒大崩動必氷<lb/>
<pb n="KR4c0095_SBCK_007-13a"/>
摧疾如彗埽驚濤㳫鼔喧豗而獸檻争奔烈㷔彌天埃<lb/>
鬱而虹梁忽㫁駭修鱗之决網軋累卵於排山七擒攄<lb/>
必勝之能九變逞無前之鋭伏尸百萬未窮追北之師<lb/>
廓地三千豈獨安南之境始者以朝廷專征重寄騁績<lb/>
遐方慮切均勞謀當易帥軍符未契猶懐稔冦之慙詔<lb/>
命将臨俄有麾城之捷遽收宸渙仍降優恩重委緝綏<lb/>
更恢經畧傷夷盡復爰申借㓂之誠旅拒頻梟寕止獲<lb/>
嘉之獻朱鳶再緝粉雉還嬰宣聖澤以懐柔道和風而<lb/>
<pb n="KR4c0095_SBCK_007-13b"/>
煦育誅榛薙梗肆望樂郊撲魅驅狸潜消沴氣農商並<lb/>
勸食力兼儲軍雄而蹀駿嘶風劒褫而蟠蛟吼匣兇渠<lb/>
假息屡驚䘮膽之魂王旅騰<graphic n="KR1019" url="https://raw.githubusercontent.com/kanripo/KR-Gaiji/master/images/KR1019.png" mimeType="image/png"/>更俟指期之舉投機扼<lb/>
險委勁待時幸席卷之可乗永清丹徼匪鞭長之可及<lb/>
焉用石田昔下瀨徂征寕踰象坂渡瀘淹紀纔息蛉川<lb/>
豈同指授長馳披攘右弔沃騰瀾於爝火蕩危葉于衝<lb/>
颷利盡海隅聲稜蜀表中規克運振日捷于丹㝠吉語<lb/>
旋聞慶山呼於綺殿匪徒封離授首三十六之種落迎<lb/>
<pb n="KR4c0095_SBCK_007-14a"/>
降槃木歸仁六百萬之賔夷向化威懐益著典秩遽加<lb/>
茂績英姿别賛畫麟之寵帯河礪嶽重申白馬之<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>自<lb/>
将禮冠于朝倫豈特榮髙於䇿府盛矣哉且四夷猾夏<lb/>
千古勞師折衝實在于謀謨委寄惟艱于授受昔之命<lb/>
将継得其人莫如材為時生祥資世烈感狼星而兆壮<lb/>
焕<graphic n="KR0784" url="https://raw.githubusercontent.com/kanripo/KR-Gaiji/master/images/KR0784.png" mimeType="image/png"/>穴以騰英玉帳金壇神授六韜之訣琱戈寳鼎門<lb/>
傳八命之基故能業嗣良弓名髙異俗撫士樂同於鳬<lb/>
藻伐謀動契於龜蓍麾下從容毎投壺而講禮帳中談<lb/>
<pb n="KR4c0095_SBCK_007-14b"/>
咲亦披卷以研精必當躍馬横矛恨征南之不武詞宗<lb/>
學海輕鎮北之無文式是全能允膺注意故得勍吞敵<lb/>
國勢峙長城廟算遐敷家聲克裕三川底定粲青史于<lb/>
元和九郡粛齊著洪勲于盛際<hi>元和中杜相公黄裳舉僕射崇文平蜀今相國</hi>
<hi>夏侯公用安南公駢遂復交阯故地</hi>恭惟燕翼之謀自契君臣之羙幽隂<lb/>
雪憤竦七廟之靈誅雰雺廓清彰一人之聖武中外禔<lb/>
福飛沈載揚韋帯諸生埏鎔賦質早負徼能之志曽無<lb/>
騁力之期有慙于鬻衒明廷欲希横草非所以焕揚休<lb/>
<pb n="KR4c0095_SBCK_007-15a"/>
烈未始抽毫竊抃神功猶増懦氣鹿鳴登薦小臣無補<lb/>
於頌歌龍徳飛榮大國必資於雲雨昔牢夷勦定漢紀<lb/>
崇勲林邑克平隋刋盛績将欲耀聲明之逺暢詫轍跡<lb/>
以無窮輕叩謭材仰騰茂實庶雕豊䴡徳卓窮壤而長<lb/>
存瑩儉圗功示威靈之無外載惟荒燝遂掲□□銘曰<lb/>
珠躔映運鼎業鑿乾麟䘖瑞紀鳳舞昌年層潤浩注景<lb/>
祚遐延光凝寳篋慶靄祥編<lb/>
上喆繼文皇圗増焕得一踐羲登三轢漢懿網牢籠大<lb/>
<pb n="KR4c0095_SBCK_007-15b"/>
罏貞觀宗社還資徽明接旦<lb/>
董腴洞潤月窟皆傾鈎山就日截海來庭琛羅翠羽賮<lb/>
委香瓊旁魄萬有駿奔百靈<lb/>
乃睠荒夷獨迷玄造虺毒潜萌狼心益驁祲激焦烟塵<lb/>
霾瘴嶠敷命<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>材式資窮討<lb/>
均服将授暢轂斯臻肅拜清廟時惟寳臣熊旗日浴貝<lb/>
胄星陳機懸玉弩彗迸金瞵<lb/>
申命長驅指麾横厲崿崿鷹眸稜稜虎視叠懿峩山連<lb/>
<pb n="KR4c0095_SBCK_007-16a"/>
師禺裔視險必夷屠堅若脆<lb/>
玄弋増耀赤憤憑兇烽攅睥睨火迸艨艟天聲下震神<lb/>
将沉䧺髙牙爰指厚陣皆空<lb/>
叱咤虹攄騰凌電掃動若摧枯勢踰穿縞血浪噴𬈑顱<lb/>
山亘島沴卷一隅霞披四表<lb/>
我武既張我威載揚克違剪命乃恢舊疆上帝寵錫元<lb/>
戎休光允兹壮烈有耀羣芳<lb/>
遺孽偷魂𢾗将燼㓕魚窮㸑鼎蟻懼搜穴用警殊倫斯<lb/>
<pb n="KR4c0095_SBCK_007-16b"/>
為覆轍勒頌海垠式昭天伐<lb/>
司空表聖文集卷第七<lb/>
</p>
<p>
</p>
  </div>
</body>
</text>
</TEI>
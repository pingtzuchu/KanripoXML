<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0095_SBCK_004-1a"/>
司空表聖文集卷第四　一嗚集<lb/>
　雜著<lb/>
　　送草書僧歸越<lb/>
傖<hi>音峥</hi>荒之俗尤惡<hi>去</hi>伎於文墨者華民流寓而至則遽<lb/>
發其槖焚弃札牘之類以快既自容矣又讎沮繼至者<lb/>
若不勝其怨噫是華舌夷心而又甚之者矣洎天下将<lb/>
亂則雖吾里其風亦變果傖荒之流民亦多矣儻或未<lb/>
化亦其益孤不能自振茍聞志于吾伎則必躍而㳺之<lb/>
<pb n="KR4c0095_SBCK_004-1b"/>
矧踵門而勤請者耶𧦬光僧生于東越雖幼落於佛而<lb/>
學無不至故逸跡遒勁之外亦恣爲謌詩以導江湖沉<lb/>
鬱之氣是佛首而儒其業者也雖孟荀復生豈拒之哉<lb/>
今繫名内殿且爲歸榮足以光于逺矣永嘉西岑康樂<lb/>
勝逰之最是行也爲我以論詩一篇題於絶壁<lb/>
　　絶麟集述<lb/>
駕在石門年秋八月愚自関畿竄淅上所著謁詩累年<lb/>
首題于屋壁且入前集壬戌春復自擅山至此日敗痁<lb/>
<pb n="KR4c0095_SBCK_004-2a"/>
作火土二曜叶力攻凌可知矣冐沒已多幸無大愧固<lb/>
非賫恨而有作也尚慮道魁釋酋見之慊然於我者盖<lb/>
此集雜言實病於負氣亦猶小星将墜則芒㷔驟作且<lb/>
有聲曵其後而可駭者撑霆裂月挾之而共肆其憤固<lb/>
不能自戢耳今之云云况恃白首無復顧藉然後之賢<lb/>
英能喀出肺肝以示千載亦當不免斯累豈遽咄咄耶<lb/>
知非子述<lb/>
　　答孫郃書<lb/>
<pb n="KR4c0095_SBCK_004-2b"/>
孫君足下所貺累幅皆厚責於我是足下勤於吾道必<lb/>
欲𧺫而振之也何以克當雖然始於退者皆曰吾之必<lb/>
誠也今愚獨以為不誠自訟亦誠在其中矣幸足下詳<lb/>
其㫖古之山林者必能簡于情累而後可久今吾少也<lb/>
坌然不能自勝于胷中及不誠于退者然亦窮而不摇<lb/>
辱而不進者盖審已熟雖進亦不足救時耳彼一飯之<lb/>
罄或請濟於其鄰雖童子不可以空噐紿之也矧當艱<lb/>
否之運吾君吾相方以爵秩来天下之賢材将與之共<lb/>
<pb n="KR4c0095_SBCK_004-3a"/>
拯其可沽虚而自集耶且自古賢逹用捨之際當俟至<lb/>
公物情而後天意可見雖宰執大臣之推心亦不能察<lb/>
天下拒我之意也况足下一布衣其可獨私于我哉書<lb/>
曰龜從蓍從則人亦不違天矣足下所示勤勤如此而<lb/>
数舎之間果致失墜是非有物亦欲沮之耶始吾自視<lb/>
固缺薄今又益疑其不可妄進且持危之術制變之機<lb/>
非鯫懦之所克辨也愚雖不佞亦爲士大夫獨任其恥<lb/>
者久矣其可老而冐之耶韓吏部激李桂州之必行責<lb/>
<pb n="KR4c0095_SBCK_004-3b"/>
陽道州無勇雖致二賢適自困亦何救于大患哉其所<lb/>
爲者㦯奮而不彼匹夫匹婦亦可爲之孟子所謂非不<lb/>
能也足下粹於道義耳其間亦有未盡於僕者勿多譚<lb/>
再拜<lb/>
　　段章傳<lb/>
段章者不知何許人咸通十年吾中第在京章以自僦<lb/>
爲馭者亦無異於他傭也夏歸蒲久之力不足以賙給<lb/>
乃謝去廣明庚子嵗冬十二月㓂犯京愚寓居崇義里<lb/>
<pb n="KR4c0095_SBCK_004-4a"/>
九日自里豪楊瓊所轉匿常平廪下将出羣盗継至有<lb/>
擁戈拒門者熟視良久乃就持吾手曰某叚章也係虜<lb/>
而来未能自脱然顧懐優飬之仁今乃相遇天也某所<lb/>
主張将軍憙下士且幸偕往通他不且仆藉於㳰震<hi>疑作</hi>
<hi>溝轍</hi>中矣愚誓以不辱章惘然泣下導至通衢即別去愚<lb/>
因此得自開逺門宵遁至咸陽橋復榜者韓鈞濟之乃<lb/>
抵鄠縣<lb/>
賛曰時方治平士君子足以相濟而禍亂之作必厮役<lb/>
<pb n="KR4c0095_SBCK_004-4b"/>
者乃能脱事患古人所以安不易危耳且章之服役吾<lb/>
待以常傭耳及濵于死竟賴其義而獲免吾知他日吾<lb/>
属報其所奉果致不愧於爾曺耶乃志于篇期以自警<lb/>
云云<lb/>
　　華夷圗<lb/>
辨於㣲而能制之者勝也審乎要而能備之者險也勢<lb/>
所以决用竒之智險所以濟經久之謀雖英豪復生亦<lb/>
亾以易此論也愚中外家世究天人之際而不肖者更<lb/>
<pb n="KR4c0095_SBCK_004-5a"/>
文<hi>宋本作小注</hi>文自喜不能屈已以救時他日雖苟行亦不<lb/>
可追已失之機矣苟危極而變當寄之後生者耳煨燼<lb/>
所殘尚存賈僕射躭方域之志披圗校驗成敗可知以<lb/>
是懇上未能黙已千載之下必有知吾言不昧者司空<lb/>
氏寮鶴亭記<lb/>
　　烈婦傳<lb/>
河南竇氏朝邑令畢某之妻也四年秋同民叛其帥李<lb/>
塘塘走蒲令挈其拏竄望仙里既夕盗作乃仇家也捽<lb/>
<pb n="KR4c0095_SBCK_004-5b"/>
令壊其首志必死之令妻蔽捍泣且拜益急乃持其𬒮<lb/>
重傷猶不置令竊視竟得逃匿而免里人列状于府賚<lb/>
之酒帛醫亦馳乗而至㡬死者𢾗矣逮踰月方克偕全<lb/>
愚寓居濵渭得備聞于里中梁生生言操史牘者茍遇<lb/>
和平日紀王庭琛瑞之羙誠幸矣然傑異之操化導宗<lb/>
族里閭俾男必為貞夫女必為烈婦是有國有家者皆<lb/>
賴之豈徒炫于視聴哉愚以為知言者乃著其事也<lb/>
賛曰蓄千金之貲雖止憂患尚有不安其室者况蹈危<lb/>
<pb n="KR4c0095_SBCK_004-6a"/>
觸難何以相保哉且婦人女子扣盎足以駭之而白刃<lb/>
之下獨不顧死以免其夫是果能一於所從而不悔者<lb/>
也豈化漸之有自耶吾知為臣為妾者必継有其人免<lb/>
貽史氏之愧矣<lb/>
　　説魚<lb/>
蒲之東七十里山秀而瘠故其水迅激不能蓄䰇介之<lb/>
族著於方志焉王城谷司空氏曰禎貽溪其巖瀑尤為<lb/>
陗束愚常派貯于庭欲資涵泳之翫或致于他所亦不<lb/>
<pb n="KR4c0095_SBCK_004-6b"/>
更夕輙暴去前年捧詔西上復移疾華下則鄰之佛者<lb/>
遽至言石竇泉隟魚皆充牣愚熟念竟不能究其説而<lb/>
佛者謂吾久于是溪雖才啬而命弛然撫其爱育之心<lb/>
足以逹其物類盖斯魚之産是欲信吾心于方将耳而<lb/>
愚尚以為愧也且<hi>此下一夲有以字</hi>為羇<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>嵗而後魚集于故<lb/>
山之泉彼能逹吾之心宅幽而逺害是有物致之且惑<lb/>
愚之妄進姑欲全吾道而保退安耳敢不自警也哉<lb/>
司空表聖文集卷第四<lb/>
</p>
<p>
</p>
  </div>
</body>
</text>
</TEI>
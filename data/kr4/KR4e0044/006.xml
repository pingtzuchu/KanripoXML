<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0044_WYG_006-1a"/>
鳴盛集後序<lb/>
膳部員外郎子羽林先生吾閩善賦者之巨擘也國朝<lb/>
詩派起於先生當時若鄭孟宣黄𤣥之周又𤣥髙廷禮<lb/>
林伯璟漢孟輩號稱十才子皆出於其門嗣是流於王<lb/>
皆山及中美孟揚陳仲完鄭公啟張友謙趙景哲諸公<lb/>
繩繩繼繼尤不乏人是皆先生殘膏賸馥沾溉後來者<lb/>
益多矣惜乎其詩集所存者遺編斷簡字多魯魚亥豕<lb/>
之失爲可恨耳余自出守東甌每於聽政之暇覽其舊<lb/>
<pb n="KR4e0044_WYG_006-1b"/>
稿慨然興思因詳加校勘補其闕略繕寫成編乃捐己<lb/>
俸召工鋟梓以傳嗟夫詩豈易言哉五常之精萬象之<lb/>
靈不能自形於言必委精萃靈於英偉奇傑之士以煥<lb/>
發焉刪定而下楚人之騷漢晉之選唐之李杜韋栁宋<lb/>
之歐梅蘓黃元之范楊虞揭真萬世之衡軸也迨至於<lb/>
今作者愈盛觀先生之詩知先生之所蓄富矣其吐辭<lb/>
流麗春日煦而百卉鬭姸也造語清奇秋雨霽而羣峰<lb/>
壁立也氣焰鋪張武庫宏開而劍㦸光芒也句法豪蕩<lb/>
<pb n="KR4e0044_WYG_006-2a"/>
洪濤洶湧而魚龍出没也融情於景物之中托思於風<lb/>
雲之表寓意命辭兼得其妙讀之使人感發而興起非<lb/>
偉傑之士其能致然與予同郡人也藐焉晚出不及見<lb/>
先生之儀容而親炙之獨頼斯集之存諷詠撫摩庶幾<lb/>
可以私淑而彷彿其一二也謹述先生詩學相傳之懿<lb/>
僭書於末簡云時成化三年丁亥五月蒲節賜進士出<lb/>
身中憲大夫浙江溫州府知府邵銅序<lb/>
</p>
<p>
</p>
  </div>
</body>
</text>
</TEI>
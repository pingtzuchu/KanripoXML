<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鳴盛集巻四</head>
    <p>
<pb n="KR4e0044_WYG_004-1a"/>
欽定四庫全書<lb/>
　鳴盛集巻四　　　　　　　明　林鴻　撰<lb/>
　　七言絶句<lb/>
　　　題方壺墨竹<lb/>
明月高懸白玉盤僊人居處近虚寒一枝鳯尾金風裏<lb/>
清露時時滴石壇<lb/>
　　　下山尋朱繼<lb/>
攜琴載酒逺尋君石逕人稀日半曛縱醉也須山上去<lb/>
<pb n="KR4e0044_WYG_004-1b"/>
莫教閒却半牀雲<lb/>
　　　寄周隱者<lb/>
卜築深依野鹿羣姓名何用世人聞平生身外無餘物<lb/>
只有秋山幾片雲<lb/>
　　　題朱舍人爲史太守寫梧竹<lb/>
舍人退食寫閒情公子開椷玉雪清曽向鳯池同夜直<lb/>
掖垣梧竹摠秋聲<lb/>
　　　寄三山舊遊<lb/>
<pb n="KR4e0044_WYG_004-2a"/>
自憐風月酷吟身十載三山不負春豈意凌霄臺下路<lb/>
看花飲酒屬他人<lb/>
　　　放歸言志<lb/>
君門乞得此身閒野樹烟江一櫂還収拾舊時詩酒伴<lb/>
逺尋僧舍入秋山<lb/>
　　　題呉江埀虹橋<lb/>
雲㠶秋晚過埀虹落日鯨波動逺空欲借僊家遼海鶴<lb/>
月明吹笛水晶宫<lb/>
<pb n="KR4e0044_WYG_004-2b"/>
　　　曉行<lb/>
前山樹暗月朧朧馬色雞聲共曉風不爲逢秋多感慨<lb/>
只縁身在别離中<lb/>
　　　將之海上羣公相餞至龍津<lb/>
百尺雲㠶絓海霞勞君相送到天涯重來應恐清秋晚<lb/>
落盡清泠桂子花<lb/>
　　　宿逆旅聞泉聲<lb/>
練瀑飛空作雨聲樓虚月白旅魂驚相思不道無歸夢<lb/>
<pb n="KR4e0044_WYG_004-3a"/>
自是離人夢不成<lb/>
　　　將之鐔城留别冶城諸彦<hi>五首</hi>
冬靑花外雨霏霏半濕征鞍半濕衣此去孤舟無伴侶<lb/>
空江惟有白鷗飛<lb/>
　　　其二<lb/>
十載吟秋卧翠微三年宦薄日邉歸玉華花鳥應相送<lb/>
依舊閩南一布衣<lb/>
　　　其三<lb/>
<pb n="KR4e0044_WYG_004-3b"/>
知己相攜欲别難白波春草路漫漫劍潭誰道無明月<lb/>
不似清泠把酒看<lb/>
　　　其四<lb/>
荔子花開海雨晴分㩦同下越王城從來送别多愁怨<lb/>
惟有靑山忘却情<lb/>
　　　其五<lb/>
舟停桂櫂騎停轅落日江頭酒一樽誰道劍溪非逺别<lb/>
碧波靑草摠銷魂<lb/>
<pb n="KR4e0044_WYG_004-4a"/>
　　　閨女焚香<lb/>
桂殿焚香酒半醒露華如水撲銀屏含情欲訴心中事<lb/>
羞見牽牛織女星<lb/>
　　　溪山春曉<lb/>
香霧濛濛濕翠霞半簾殘月到仙家野橋初過鶯聲曉<lb/>
乍見春溪水漲沙<lb/>
　　　江亭初夏<lb/>
依依緑荇動薫風極浦㠶邊望不窮最愛憑高上江閣<lb/>
<pb n="KR4e0044_WYG_004-4b"/>
一時清興與誰同<lb/>
　　　野館秋聲<lb/>
淅瀝寒聲處處疑空庭寥閴月明時蕭蕭卧聽生秋思<lb/>
草木凋零人未知<lb/>
　　　隂崖雪霽<lb/>
隂林霧氣曉來分峭壁寒光射嶺雲一自投簮歸去後<lb/>
此身牢落與誰論<lb/>
　　　題李白問月圖<lb/>
<pb n="KR4e0044_WYG_004-5a"/>
玉盃問月乾坤窄綵句吟秋鬼魅愁千古神遊何處在<lb/>
若非蓬島即瀛洲<lb/>
　　　詠懐<hi>十二首</hi>
女螺江上送蘭橈長憶春纎折栁條歸夢不知江路逺<lb/>
夜深和月到紅橋<lb/>
　　　其二<lb/>
驪歌聲斷玉人遙孤館寒燈伴寂寥我有相思千㸃淚<lb/>
夜深和雨滴紅橋<lb/>
<pb n="KR4e0044_WYG_004-5b"/>
　　　其三<lb/>
殘燈暗影别魂消淚濕鮫人玉線綃記得雲娥相送處<lb/>
淡烟斜月過紅橋<lb/>
　　　其四<lb/>
素馨花發暗香飄一朶斜簮近翠翹寶馬未歸新月上<lb/>
緑楊影裏倚紅橋<lb/>
　　　其五<lb/>
春衫初試淡紅綃寶鳯搔頭玉步搖長記看燈三五夜<lb/>
<pb n="KR4e0044_WYG_004-6a"/>
七香車子度紅橋<lb/>
　　　其六<lb/>
溶溶春水漾瓊瑤兩岸菰蒲長緑苖幾度踏靑歸去晚<lb/>
却從燈火認紅橋<lb/>
　　　其七<lb/>
一襟離恨暗魂消閒却鳴鸞白玉簫燕子不來春事晚<lb/>
數株楊栁暗紅橋<lb/>
　　　其八<lb/>
<pb n="KR4e0044_WYG_004-6b"/>
傷春雨淚濕鮫綃别雁離鴻去影遙流水落花多少恨<lb/>
日斜無語立紅橋<lb/>
　　　其九<lb/>
綺窓别後玉人遙濃睡纔醒酒未消日午捲簾風力軟<lb/>
落花飛絮滿紅橋<lb/>
　　　其十<lb/>
三千客路動行鑣逺别歸來興欲飄秖恐鳯樓人待久<lb/>
玉鞭催馬上紅橋<lb/>
<pb n="KR4e0044_WYG_004-7a"/>
　　　其十一<lb/>
玉階深露滴芭蕉獨倚屏山望斗杓爲惜碧波明月色<lb/>
鳯頭鞋子步紅橋<lb/>
　　　其十二<lb/>
雲娥酷似董妖嬈每到春來恨未消誰道蓬山天様逺<lb/>
畫闌咫尺是紅橋<lb/>
　　　挽沙陽朱氏<hi>九首</hi>
靑樓十二敞銀屏長記生前幾醉醒今日重來人不見<lb/>
<pb n="KR4e0044_WYG_004-7b"/>
七峰猶似黛眉青<lb/>
　　　其二<lb/>
珠沉玉殞兩茫茫十里溪流與恨長依舊春山花似綺<lb/>
不知何處瘞蘭香<lb/>
　　　其三<lb/>
二十年來一夢歸楚臺秦館事應非春魂想化西園蝶<lb/>
猶向碧桃花下飛<lb/>
　　　其四<lb/>
<pb n="KR4e0044_WYG_004-8a"/>
緑楊兩葉想眉顰誰寫新詩詠性眞一自朱樓人去後<lb/>
鶯花不似舊時春<lb/>
　　　其五<lb/>
玉露幽蘭憶淚泫殯宫幽暗夜如年空餘舊日香奩句<lb/>
一度悲吟一悵然<lb/>
　　　其六<lb/>
青鸞影斷杳難囘暝掩紅顔向夜臺可惜玉樓空鵲鏡<lb/>
也隨羅綺葬寒灰<lb/>
<pb n="KR4e0044_WYG_004-8b"/>
　　　其七<lb/>
舞袖何年化作雲玉簫聲斷鳯離羣春風似惜泉宫恨<lb/>
片片吹花落古墳<lb/>
　　　其八<lb/>
蘭銷桂蠧雨初晴寂寂泉宫夜不明聞說七峰山下水<lb/>
至今流恨也呑聲<lb/>
　　　其九<lb/>
栁臺花榭寄塵踪名籍蓬萊第幾宫晚出人間風露表<lb/>
<pb n="KR4e0044_WYG_004-9a"/>
佩聲夜夜響瑤空<lb/>
　　　緑楊燕<hi>二首</hi>
上國䌓華畫裏看緑楊紫燕鬪春闌金河堤上朝囘路<lb/>
最是飛花撲玉鞍<lb/>
　　　其二<lb/>
千株積翠濃如墨兩岸䌓華事已非殘燕不知春已去<lb/>
斜風細雨故飛飛<lb/>
　　　題宋故宫御屏芍藥<lb/>
<pb n="KR4e0044_WYG_004-9b"/>
雨暈霞綃粉繪香品流應得亞花王五侯池館春如夢<lb/>
無復䌓華似洛陽<lb/>
　　　題竹<hi>二首</hi>
醉墨淋漓濕未乾拂雲雙玉倚秋看别來嶰谷空林月<lb/>
幾度凄凉篴裏寒<lb/>
　　　其二<lb/>
南山野老種琅玕錦籜初翻烟雨寒盡是伶倫裁鳯管<lb/>
芸窓留得一枝看<lb/>
<pb n="KR4e0044_WYG_004-10a"/>
　　　畫松<lb/>
長風蕭颯起毫端雪幹蒼蒼㡬歲寒黑入太隂雲雨合<lb/>
就中疑是老龍蟠<lb/>
　　　畫竹<lb/>
玉節姢姢老雪霜蒼梢勢欲拂雲長南風昨夜吹烟霧<lb/>
添得虚堂六月凉<lb/>
　　　弔屈原<lb/>
汨羅東去水滔滔弔古臨流誦楚騷千載獨醒惟有子<lb/>
<pb n="KR4e0044_WYG_004-10b"/>
古今醉死盡英豪<lb/>
　　　歲暮别友<lb/>
筆硯相從又一年今晨判袂各紛然臨岐不用嗟離别<lb/>
明德相期貴勉旃<lb/>
　　　題小景圖<lb/>
林木疎疎小徑分石泉嵐氣絶塵紛抱琴野客歸何處<lb/>
間却松窓半榻雲<lb/>
　　　蘓武嚼雪圖<lb/>
<pb n="KR4e0044_WYG_004-11a"/>
誓與匈奴不共餐暫將氊雪慰摧殘寄言漢主加調膳<lb/>
一片丹心想不寒<lb/>
　　　古劍<lb/>
歐冶何年百鍊成深藏石匣隱豐城終當化作神龍去<lb/>
不逐羣雄事戰爭<lb/>
　　　荷錢<lb/>
田田翠蓋㸃清漪非範非模逈出奇自是天工陶鑄巧<lb/>
一畨清富屬馮夷<lb/>
<pb n="KR4e0044_WYG_004-11b"/>
　　　苔錢<lb/>
莓苔雨過似錢勻萬㸃沿階翠暈新陶鑄每憑風雨力<lb/>
似憐野客太清貧<lb/>
　　　題鄭昭甫寫張騫乗槎圖<lb/>
滚滚黃河天上來茂陵底事望蓬萊早知愽望乗槎便<lb/>
虛築通天百尺臺<lb/>
　　　初出秣陵賦得<hi>二首</hi>
生離死别已聲吞淮水東流萬古寃今夜石頭城下月<lb/>
<pb n="KR4e0044_WYG_004-12a"/>
何人把酒酹詩魂<lb/>
　　　其二<lb/>
豈料明時竟陸沈終天不冺九泉心歸魂想逐天邊月<lb/>
夜夜清泠石上吟<lb/>
　　　書宗兄懐之信後<lb/>
遷人西去逐秋風萬里雲沙路不窮遙憶清泠諸友伴<lb/>
雙流血淚望南鴻<lb/>
　　　寄周生<lb/>
<pb n="KR4e0044_WYG_004-12b"/>
生事蕭條鷗鳥知春來長憶看花時秖今酒伴俱零落<lb/>
說著高陽淚便埀<lb/>
　　　書寄鄭二先輩<lb/>
粤國佳人歌竹枝呉航歸客不勝悲送君别後秦樓月<lb/>
尤見清光似昔時<lb/>
　　　題牧牛圖<lb/>
緑草萋萋黃犢肥半蓑殘雨卧東陂烟深埜水行人絶<lb/>
家在寒林月上遲<lb/>
<pb n="KR4e0044_WYG_004-13a"/>
　　　題梧竹<lb/>
憶昔空齋獨寢幽隔窓風雨忽颼颼畫中却憶山中夜<lb/>
不得吟秋便見秋<lb/>
　　　題幽蘭圖<lb/>
蘭葉微紅玉露秋碧山流水思悠悠美人何處空搖珮<lb/>
見畫相思幾度愁<lb/>
　　　題蘭竹圖<lb/>
楚山湘水亂雲遮欲徃題詩路更賖昨夜燈前醉看畫<lb/>
<pb n="KR4e0044_WYG_004-13b"/>
雨枝風葉亂橫斜<lb/>
　　　梨花鸜鵒<lb/>
梨花開遍遇清明鸜鵒飛來榖雨晴半捲湘簾玉堂靜<lb/>
酒醒相對溢吟情<lb/>
　　　枇杷山鳥<lb/>
沉香烟暖碧忩紗緑栁隂分夏日斜夢覺只聞鈴索響<lb/>
不知山鳥啄枇杷<lb/>
　　　平林歸牧<lb/>
<pb n="KR4e0044_WYG_004-14a"/>
松林日入烟火生風起時聞長笛聲㶚頭芳草無歸路<lb/>
騎向清溪沙上行<lb/>
　　　牧牛睡意<lb/>
曽隨黄犢卧閒行夢入虚林春草青爲報南山空扣角<lb/>
漫漫長夜爲誰醒<lb/>
　　　書懐<lb/>
緑蘿吹雨暗青燈門掩寒䖝夜夜聲風景春來倍零落<lb/>
向人衰栁更含情<lb/>
<pb n="KR4e0044_WYG_004-14b"/>
　　　送監生<lb/>
兩袖春風錦綉新五花騘馬拂輕塵天顔寵勞殊勲紀<lb/>
四牡皇華有幾人<lb/>
　　　對菊詠<hi>二首</hi>
獨對秋風感客懐南山舊業半蒿萊浮生想被微名絆<lb/>
知得花前醉幾囘<lb/>
澤下秋風五栁稀葛巾强醉坐東籬花間獨照無青眼<lb/>
今日相看似昔時<lb/>
<pb n="KR4e0044_WYG_004-15a"/>
　　　口占<hi>二首</hi>
城上秋風起暮笳燈前有客正思家明朝九日須當醉<lb/>
㡬度能同對菊花<lb/>
江海年來已倦遊劍南偏喜故人留對牀今夜休聽雨<lb/>
一滴空階一滴愁<lb/>
　　　鳯凰臺<lb/>
昔人從此吹簫去萬古高臺對水流試看舊時明月影<lb/>
夜深鐘鼓五雲秋<lb/>
<pb n="KR4e0044_WYG_004-15b"/>
　　　春詞<lb/>
夢囘明月隱銀屏香冷微風動翠綾從此離心無處寫<lb/>
起來花下拜三星<lb/>
　　　竹枝詞<hi>二首</hi>
呉王宫前春水平㶚陵橋上栁色青江水不流離恨去<lb/>
楊花長送逺人行<lb/>
湖上鴛鴦飛一雙人生最苦去他鄉郎舟撞入荷花裏<lb/>
引蔓牽絲恨更長<lb/>
<pb n="KR4e0044_WYG_004-16a"/>
　　五言絶句<lb/>
　　　題白蓮<hi>二首</hi>
淡月瑤池夜微風泰華隂翠翻擎雨蓋玉冷墜波簮<lb/>
　　　其二<lb/>
神妃遊洛水照影弄晴暉明月沉珠珮香風動羽衣<lb/>
　　　詠草<lb/>
閉門春雨後芳草上階生詎知嚴霜月聊復一時榮<lb/>
　　　流沙江夜泛<lb/>
<pb n="KR4e0044_WYG_004-16b"/>
登艫日向夕出浦雲已平月黒渡江處北風蘆葦鳴<lb/>
　　辭<lb/>
　　　𤣥之茂才有公冶長之譴素秋云李跫焉逺别<lb/>
　　　以平昔效言志之學多聞起予李杜文風自兹<lb/>
　　　索然耳咏河梁之句血淚沾襟聞易水之歌目<lb/>
　　　眥盡裂古今雖殊慕義慷慨其致一也因效楚<lb/>
　　　聲以歌不計文理之工緻凡我同志相應同聲<lb/>
陟彼岐兮夷行擊予劍兮慨慷目送逺兮精神飛揚披<lb/>
<pb n="KR4e0044_WYG_004-17a"/>
浮雲兮視天茫茫駿骨委絶兮駑駘服箱鸞鳯逺竄兮<lb/>
鴟鴞翺翔皇鑒不忒兮不臣無將<lb/>
　　　滄江秋思圖<lb/>
山蒼蒼兮欲秋水凝波兮不流若有人兮遨遊縱一葦<lb/>
兮孤舟挾天風兮颼颼喪予懐兮悠悠往者如可作兮<lb/>
吾將和滄浪之謳<lb/>
　　詞<lb/>
　　　蘓武慢<hi>八首</hi>
<pb n="KR4e0044_WYG_004-17b"/>
大塊初分胚胎既孕萬物自然生露馬出於河龜浮自<lb/>
洛從此人文森布羲畫亡言姬爻有象斯理亘乎今古<lb/>
問其中槖籥樞機太極乃羣生之母　細看來納納乾<lb/>
坤漫漫宇宙好類闔扉啟戸六子相磨五行互竭兩曜<lb/>
不停烏兔道在目前理非身外欲悟㡬人能悟待先生<lb/>
勘破先天披髮騎麟歸去<lb/>
　　　其二<lb/>
性水流湍情田不耨堪嘆世人猖獗土鼓風殘結繩政<lb/>
<pb n="KR4e0044_WYG_004-18a"/>
逺吾道𣺌如一髮箕帚誶言耰鋤德色厖俗凜乎將輟<lb/>
樹桔橰喚起機心却笑灌畦之拙　孰不知孝本柴愚<lb/>
學傳參魯天道本無言說克讓克仁飾非飾智方寸要<lb/>
君分别達則經綸窮乎蓬累到此始稱豪傑有幾人俯<lb/>
仰無慙浩氣直干雲闕<lb/>
　　　其三<lb/>
擾擾勞生飄飄過客天地古今逆旅滄海塵飛南山石<lb/>
爛烏兔㡬時能住埜馬光隂浮漚宇宙何異草頭微露<lb/>
<pb n="KR4e0044_WYG_004-18b"/>
有幾人了了惺惺識破死生之故　看古來事業功名<lb/>
榮華富貴畢竟在於何處奔走無休機關未定華屋㡬<lb/>
成墳墓醉裏乾坤閒中歲月此是穩行平路倩誰人喚<lb/>
起莊周斗酒與談𤣥素<lb/>
　　　其四<lb/>
家本儒流身穿逢掖出入義途仁里洞鑒機心㝠搜海<lb/>
岳愽得一貧如洗作賦南宫吟詩北苑萬句不如杯水<lb/>
問先生何苦如斯秖是好之不已　最愛是竹寺秋眠<lb/>
<pb n="KR4e0044_WYG_004-19a"/>
花樓夜飲醉倒不知天地禮法之徒是非評論看得不<lb/>
如螻蟻勘破興亡超乎流俗莫怪不營生理吐胸中萬<lb/>
斛珠璣有㡬箇富人能比<lb/>
　　　其五<lb/>
歛跡南宫乞骸北闕長嘯掛冠歸去昔日詩朋舊時酒<lb/>
伴不棄又還相顧緑水林塘青山别墅儘有清遊佳趣<lb/>
筭從前枉縛微名一夢迨今才寤　閒來時古寺分茶<lb/>
隣家看竹任我清狂如故牧犢賡歌漁樵共話著箇埜<lb/>
<pb n="KR4e0044_WYG_004-19b"/>
人巾屨理亂休聞起居自若一枕水雲山雨問先生此<lb/>
外何如目送逝波東注<lb/>
　　　其六<lb/>
北壠耕雲南溪釣月此是埜人生計山鳥能歌江花解<lb/>
語無限乾坤生意荷鍤歸來擔簦閒眺風景又還光霽<lb/>
筭人生奔走如狂萬事不如沈醉　細看來聚蟻功名<lb/>
戰蝸事業畢竟又成何濟有分林塘無心鐘鼎誓與漁<lb/>
樵深契石上酒醒竹間茶熟别是水雲風味順吾生素<lb/>
<pb n="KR4e0044_WYG_004-20a"/>
位而行造化任他兒戯<lb/>
　　　其七<lb/>
養就嬰兒孕成姹女一派華池清沼朝飲秦樓暮遊炎<lb/>
海倒著雨巾風帽銕<graphic n="KR1055" url="https://raw.githubusercontent.com/kanripo/KR-Gaiji/master/images/KR1055.png" mimeType="image/png"/>一聲瑤琴三弄隱隱月高星小<lb/>
笑梁園物換人非蛺蝶又飛烟草　想從前廣漠歸來<lb/>
崆峒讌罷人世㡬經昏曉瑤草長春𤣥珠不夜前後紫<lb/>
鸞飛繞生死如休榮枯似夢欲了㡬人能了指白雲深<lb/>
處吾廬無數野花啼鳥<lb/>
<pb n="KR4e0044_WYG_004-20b"/>
　　　其八<lb/>
萬古憑高一聲長嘯勘破古人公案讓本陶唐征於湯<lb/>
武不過授賢治亂姬運東衰夷氛北漲赤子可嗟塗炭<lb/>
善桓文烈烈轟轟傾厦頼乎支幹　爭奈何戰國紛紛<lb/>
嬴秦擾擾元氣等閒飄散謙讓未遑詩書安事吾道厄<lb/>
於炎漢陋矣河汾賢哉濓洛再整殘編斷簡倘若非奎<lb/>
壁光輝長夜㡬時能旦<lb/>
　　　滿庭芳<hi>錢塘舟中述懐</hi>
<pb n="KR4e0044_WYG_004-21a"/>
小雨催寒輕烟弄晚空江一望糢糊片㠶東去誰念旅<lb/>
懐孤寒雁連翔欲下還驚起相呌相呼栖泊處擁篷欹<lb/>
枕清夢繞菰蒲　還思行樂處有高陽酒侣洛浦嬌姝<lb/>
空嬴得半生酒困詩癯不道年來憔悴但顧影冷笑微<lb/>
吁螺江上天公還肯容我釣鱸魚<lb/>
　　　念奴嬌<hi>咏雁</hi>
登臨送目正木落衡臯水寒湘渚碧海青天三萬里望<lb/>
㫁驚弦弱羽字寫璇空陣横紫塞夢入黄蘆雨錦箋一<lb/>
<pb n="KR4e0044_WYG_004-21b"/>
劄漫留别後愁語　空江水碧沙明閒情誰與共晚汀<lb/>
鷗鷺二十五絃彈古恨逐伴又還飛去仙掌月明長門<lb/>
燈暗多少悲凉處千秋哀怨秖今猶遶箏柱<lb/>
　　　玉漏遲<hi>記紅橋故人春遊</hi>
驚鴉翻暗葉桐花墜露曲房新曉蠟炬香籠凖備惜花<lb/>
起早翠沼凝脂氷活呵素手襯粧初了香徑小水溶溶<lb/>
波暖正宜臨眺　誰信造物無私偏付與容華稱顰冝<lb/>
笑更放花朝日日霽多隂少不惜千金費盡但惜取數<lb/>
<pb n="KR4e0044_WYG_004-22a"/>
峰殘照歸騎杳縱醉宜眠芳草<lb/>
　　　青玉案<hi>釣臺遇雪</hi>
桐江倚櫂蒹葭瞑怪倦枕朝寒勁拂曙掀篷銀萬頃犯<lb/>
星人去清風名在尚想羊裘冷　簮纓悮我山林興幸<lb/>
喚醒槐安塵夢境烟浪迢迢歸路永汲江燃竹買魚沽<lb/>
酒沈醉休教醒<lb/>
　　　臨江仙<hi>秋登平逺臺</hi>
身是金門簪筆吏天教未老歸來秋風扶醉上層臺百<lb/>
<pb n="KR4e0044_WYG_004-22b"/>
年清夢醒萬里壯懐開　看取古人何事業一抔黄土<lb/>
蒼苔閒身差健且銜杯夕陽漁<graphic n="KR1055" url="https://raw.githubusercontent.com/kanripo/KR-Gaiji/master/images/KR1055.png" mimeType="image/png"/>送寒色雁書催<lb/>
　<lb/>
　<lb/>
　<lb/>
　<lb/>
　<lb/>
　鳴盛集巻四<lb/>
</p>
<p>
</p>
  </div>
</body>
</text>
</TEI>
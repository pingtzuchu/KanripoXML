<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鳴盛集巻二</head>
    <p>
<pb n="KR4e0044_WYG_002-1a"/>
欽定四庫全書<lb/>
　鳴盛集巻二　　　　　　　明　林鴻　撰<lb/>
　　五言近體<lb/>
　　　岀塞曲<hi>九首</hi>
壯遊誰憚逺西北是臨洮駿馬銜金勒行人看寶刀隴<lb/>
雲吹曙暗關月倚秋髙早赴防邊壘三軍待六韜<lb/>
　　　其二<lb/>
從軍呼延塞勒馬單于臺天地兵聲合關河秋色來酬<lb/>
<pb n="KR4e0044_WYG_002-1b"/>
恩憑玉劒致逺見龍媒旦夕邊城上喧喧笳鼓哀<lb/>
　　　其三<lb/>
玉關秋信早未雪授征衣王者應無敵邊塵不敢飛三<lb/>
河兵氣盛五道羽書稀日晚笳聲發將軍射獵歸<lb/>
　　　其四<lb/>
單于秋近塞驃騎逺臨邊吹角風沙動揚旌日月懸驚<lb/>
鵰防獵箭戰馬識烽烟昨夜旄頭黒前軍得右賢<lb/>
　　　其五<lb/>
<pb n="KR4e0044_WYG_002-2a"/>
驪馬畫弰弓生為北塞雄探兵千里外捉騎萬人中虎<lb/>
帳秋懸月龍旂暮颭風歸來領旌節立在未央宮<lb/>
　　　其六<lb/>
大漠窮隂外孤城蒼莽間星河秋近塞雪雹夜沈山戍<lb/>
久戎衣綻時清列燧間近聞游騎息不敢問陽關<lb/>
　　　其七<lb/>
衛霍邀勲日三河聚控弦陣雲寒壓地獵火逺燒天玉<lb/>
帳分旗直金戈枕月眠羽書飛報捷天子在甘泉<lb/>
<pb n="KR4e0044_WYG_002-2b"/>
　　　其八<lb/>
十五薊門行能探黠虜情潜兵秋度磧牧馬夜歸營苦<lb/>
霧沈旗影飛霜濕鼓聲昨來承宻詔東築受降城<lb/>
　　　其九<lb/>
烟塵起西北驅馬到長城萬古征人恨秋風隴水聲雪<lb/>
埋金甲重月照寶刀明昨夜聞鳴鴈中原有弟兄<lb/>
　　　瓊林宴<lb/>
栁暗百花鮮瓊林設綺筵玉簫仙島月銀燭紫微天坐<lb/>
<pb n="KR4e0044_WYG_002-3a"/>
列龍池畔名題鴈塔先醉歸扶上馬袖惹御爐烟<lb/>
　　　擬李翰林宮中行樂<lb/>
栁色浮金殿花香近玉樓嬌鶯聞茝石語燕傍瀛洲旭<lb/>
日明仙仗香車映御溝笙歌何處響還向未央遊<lb/>
　　　月<lb/>
玉宇淡悠悠金波徹夜流最憐圓缺處曽照古今愁風<lb/>
露孤輪影山河一氣秋何人吹鉄笛乘醉倚南樓<lb/>
　　　送日本使歸國<lb/>
<pb n="KR4e0044_WYG_002-3b"/>
歸舟雲海别斷梗杳無蹤萬里隨風去三山何處逢客<lb/>
程浮日夜鄉樹隱魚龍縱有相思字何由寄一封<lb/>
　　　送髙郎中使北<lb/>
漢使臨邊日天驕已請和看花辭紫陌犯雪度交河水<lb/>
草留行帳雲沙想玉珂誰知清漠北婁敬策居多<lb/>
　　　擬唐太和公主和畨<lb/>
粉淚辭丹禁紅顔冒虜塵南天惟有月北地更無春笳<lb/>
鼓凝芳夢軒裾掩翠顰年年桃李月凄絶舊宮人<lb/>
<pb n="KR4e0044_WYG_002-4a"/>
　　　送侯官張少府調青田<lb/>
少府移官日春城正熟梅露濤侵畫舫海月近離盃舄<lb/>
化雙鳬去琴同一鶴回括蒼山水好不減粤王臺<lb/>
　　　訪邵隱君所居<lb/>
隱君讀書處門巷少行塵竹塢琴邀月花林鳥近人衣<lb/>
冠猶古制泉石是南鄰散帙多閒日休嫌問字頻<lb/>
　　　同徐總戎登汴梁相國寺樓<lb/>
傑閣千尋起平原四望開旅魂秋易斷鄉思醉難裁魏<lb/>
<pb n="KR4e0044_WYG_002-4b"/>
國空流水梁園半野苔登髙能作賦不獨子雲才<lb/>
　　　題福山寺陳鉉讀書堂<lb/>
窮經不出戸一室古珠宮燈影秋雲裏書聲晚磬中開<lb/>
忩明竹雪散帙落松風料得無人到焚香對逺公<lb/>
　　　送王勲銘歸温陵<lb/>
逺遊俱未達念子獨南歸萬里扁舟去秋風一布衣城<lb/>
鴉隨雨散汀葉逐人飛為報無媒者滄洲意有違<lb/>
　　　送陳煉師歸龍虎山<lb/>
<pb n="KR4e0044_WYG_002-5a"/>
鶴書歸未夕秋思夢瑶峯海上看山别人間何處逢烟<lb/>
蘿深見月洞府暗藏龍辟榖方無術憑師問赤松<lb/>
　　　送蔡大往汝州尋弟<lb/>
落葉正紛紛秋城客路分知君從此去遥念鶺鴒群楚<lb/>
水帆飛雨荆山路向雲懸知孤館夕離鴈不堪聞<lb/>
　　　别王六博士<lb/>
攜手出東門離懷不可論人分殘雨色江轉白雲根予<lb/>
亦辭家久君因問故園行當霜橘熟幾日醉朋樽<lb/>
<pb n="KR4e0044_WYG_002-5b"/>
　　　春日遊道山亭<lb/>
危亭臨絶頂勝槩昔曽聞野酌薫花氣閒心狎鳥群簷<lb/>
前看落日衣上見歸雲半醉題詩去仙凡下界分<lb/>
　　　遊棲雲湖禪室贈日東圭上人得心字<lb/>
東海到來日西山始布金構雲天路上標月夜湖心問<lb/>
偈逢樵客忘機狎野禽寥寥塵想絶相對坐檉隂<lb/>
　　　遊天王寺得王字<lb/>
金門辭隱吏寶地謁空王碧磵飛龍樹青山遶鴈堂露<lb/>
<pb n="KR4e0044_WYG_002-6a"/>
吟蘿巻幔雲卧石為床莫嘆春歸盡天花晚更香<lb/>
　　　西峯寺<lb/>
西峯雲外寺鳥道薜蘿蟠水接花源逺山藏古殿寒石<lb/>
床閒聽雨野佩或紉蘭莫怪棲遲久南宮已挂冠<lb/>
　　　湘南秋思圖<lb/>
蒼茫臨極渚眺望黯離愁湘南一葉下始覺天地秋瑶<lb/>
草已云暮碧雲殊未休不見林中士緘情投白鷗<lb/>
　　　九日登臨<lb/>
<pb n="KR4e0044_WYG_002-6b"/>
不到寺已久入門籬菊開山容帶紅葉鳥迹遍蒼苔卧<lb/>
掩維摩室吟登般若臺慙非陶靖節誰送一樽來<lb/>
　　　月夜乘舟圖<lb/>
孤榜向何處洞庭秋氣多天寒風起夕江靜月沈波還<lb/>
輟觀魚樂因之鼓枻歌醉來迷去所應恐犯星河<lb/>
　　　同倪十宿洽公房<lb/>
一入維摩室逢人宿鶴群鳥驚春嶂月花卧夜溪雲潄<lb/>
齒發清諷焚香了棾文泠然鐘磬動應得悟音聞<lb/>
<pb n="KR4e0044_WYG_002-7a"/>
　　　柬林四景<lb/>
長歌遊玉華歸思浩無涯旅夕多逢雨城春少見花山<lb/>
鐘知逺寺海月憶貧家此意何人㑹行吟到日斜<lb/>
　　　題周可仁滄洲趣<lb/>
隱居鮫室近日夕見滄洲吟處月生海坐來風滿樓忘<lb/>
機能狎鳥適興或埀鈎予亦乘流者因之發棹謳<lb/>
　　　秋夜同林四景宿烟霞道院<lb/>
入山塵念空清夜宿琳宮髙枕碧蘿月銜杯松桂風衣<lb/>
<pb n="KR4e0044_WYG_002-7b"/>
冠人世外天地玉壺中君但頻來此應逢洗髓翁<lb/>
　　　張生養愚軒<lb/>
昔聞愚谷隱今見踵髙風處世貴囊括索居惟養䝉銜<lb/>
杯山翠裏髙枕水聲中古有逸民傳非君孰與同<lb/>
　　　題憑髙送逺圖<lb/>
髙丘晴見海送别一登臨落日扁舟去秋風萬里心江<lb/>
楓寒墮葉山店靜聞砧行矣無餘物隨君有鶴琴<lb/>
　　　題碧蘿山房<lb/>
<pb n="KR4e0044_WYG_002-8a"/>
一入烟蘿去終年獨考槃竹泉宜夜聽松月耐秋看桂<lb/>
酒邀佳客荷衣護早寒向予相顧笑持贈碧琅玕<lb/>
　　　紫騮馬<lb/>
將軍紫騮馬幾度出安西積雪埋龍臆河氷響玉蹄百<lb/>
戰功堪並千金價自低吳門秋日晚長倚北風嘶<lb/>
　　　龍山亭<lb/>
新亭依絶壁隱隱見游塵詎識鳴琴吏能邀落㡌賔銜<lb/>
杯山翠晚散帙鳥聲春自愧非王翰何由遂卜鄰<lb/>
<pb n="KR4e0044_WYG_002-8b"/>
　　　滄洲漁子<lb/>
孤榜倚芳洲潮回網罟收天清吹笛夜江闊扣舷秋欲<lb/>
識忘機處于今已狎鷗塵纓思一解因子濯清流<lb/>
　　　訪羽士黄庭賦梅峯卧雪<lb/>
梅峯清絶地中有學神仙日晏無雞犬雲閒枕石眠秋<lb/>
風松子落夜月磵聲懸蝶夢蘧然覺無言但草𤣥<lb/>
　　　行脚僧<lb/>
朝衡暮復嵩那却白雲蹤度磧逢馴象浮河亢毒龍衲<lb/>
<pb n="KR4e0044_WYG_002-9a"/>
經何限雪山過幾多峯年老無觔力方懷故院松<lb/>
　　　樵上逢黄逸人<lb/>
山徑分風袂秋城冒雨逢自言澆藥處應在最髙峰故<lb/>
業連衰草空齋隱暮蛩知君同苦節獨有嵗寒松<lb/>
　　　夜宿芙蓉峯<lb/>
香刹瞰林丘逢僧信宿留風簾乘月巻露簟犯凉收宿<lb/>
鳥微喧曙明河澹㵼秋一經空寂境人世漫沈憂<lb/>
　　　别鄭處士<lb/>
<pb n="KR4e0044_WYG_002-9b"/>
參軍趨幕府上將逺徴兵征斾隨春色鳴橈雜海聲桐<lb/>
花城外曉漳水霧中明故吏如相問毋煩道姓名<lb/>
　　　久别王六博士<lb/>
少年為俠客晚節着儒衣故里交游盡天涯相見稀汀<lb/>
花隨桂櫂江月照金徽獨有南枝在聊同鵲夜飛<lb/>
　　　留别蔡秀才原<lb/>
别離無逺近暫去亦傷神正是千山雪誰悲獨往人江<lb/>
空螺女夜花暗冶城春不見同遊侶酣歌淚滿巾<lb/>
<pb n="KR4e0044_WYG_002-10a"/>
　　　塞上逢故人<lb/>
五陵攜手罷疋馬各天涯出塞難為客逢君似到家後<lb/>
期如夢寐前路正風沙只好長安陌垂鞭醉落花<lb/>
　　　月夜酌别龍秀才<lb/>
共向孤城别愁為永夜吟一竿滄海去千里白鷗心短<lb/>
髪秋同老清樽月共斟冶城多酒伴遲爾寄徽音<lb/>
　　　寄王六博士<lb/>
閒歌與醉吟誰識此時心燈火秋堂靜星河夜漏深懷<lb/>
<pb n="KR4e0044_WYG_002-10b"/>
人看玉劒冩詠拭瑶琴直道原如此寧論物議侵<lb/>
　　　贈彈琴吳生<lb/>
之子藴秀氣能彈緑綺琴坐來秋月下如聽水龍吟一<lb/>
曲動天籟七絃傳古心他年江海上勿謂少知音<lb/>
　　　送陳令歸浙東<lb/>
揮淚曉臨岐空江臘盡時重關逢雪度疋馬見星移拱<lb/>
木青山望甘棠赤子思懸知陟岵處回首益凄其<lb/>
　　　送林十朋之京<lb/>
<pb n="KR4e0044_WYG_002-11a"/>
祖帳岊江濆空嗟客路分一經推嵗貢千里惜離群臈<lb/>
近梅欺雪天寒鴈斷雲玉堂逢掖貴雄筆看摛文<lb/>
　　　海上有述呈冶城諸友<lb/>
漲海窮炎裔方舟利涉勞島青雲樹合潮白雪山髙挂<lb/>
席嗟蓬梗分簮念爾曹始知川上喻逝者自滔滔<lb/>
　　　題海上天竺寺<lb/>
登艫浮海邑陟嶠訪禪天經室行山鳥香厨逗磵泉塵<lb/>
蹤孤島外夜梵一燈前幸沐無生話秋襟自颯然<lb/>
<pb n="KR4e0044_WYG_002-11b"/>
　　　憶浮丘生<lb/>
瘴海民風異炎荒客路難午深猶見霧臈盡不知寒蚌<lb/>
月開晴島蛇珠射暗灘居夷雖可學懷土淚闌干<lb/>
　　　懷黄𤣥<lb/>
别去情何限憂來淚滿襟人皆知㸃玉孰與辯疑金月<lb/>
照吳門樹霜飛建業砧最憐詩社散悽絶獨長吟<lb/>
　　　送朱大歸淮養親<lb/>
旅棹厯淮陽春亭酒正香賢兄開絳帳季弟侍萱堂郢<lb/>
<pb n="KR4e0044_WYG_002-12a"/>
樹侵吳近淮流入海長一杯分散後歸鴈是同行<lb/>
　　　憶鄭二宣時往交州<lb/>
旅棹若乘空春遊近日東遥憐滄海客共是白頭翁雨<lb/>
霽魚吹浪天遥鶻借風清泠臺下路樽酒幾時同<lb/>
　　　送張任逺之潁上<lb/>
北謫非吾土南歸下首丘遥居黄覇治未遂赤松遊古<lb/>
栁垂春蔓沙河急暮流離分君莫歎風壤是中州<lb/>
　　　遊烟霞觀<lb/>
<pb n="KR4e0044_WYG_002-12b"/>
不作南宮吏來從物外遊閒傾松葉酒醉度菊花秋谷<lb/>
響疑天籟霞綃結海樓下方㕓市近俯檻笑蜉蝣<lb/>
　　　夜飲王六博士宅留别<lb/>
王喬能愛士留客酌胡麻予亦蓬蒿者憐君意氣賖碧<lb/>
階流月色緑竹拂霜華明日滄溟去雲帆挂海霞<lb/>
　　　送孫揮下第歸江東<lb/>
㶚陵楊栁色樽酒送行塵得桂都縁命看花莫怨春雲<lb/>
霄期自逺途路别來頻疋馬東南去髙堂有老親<lb/>
<pb n="KR4e0044_WYG_002-13a"/>
　　　江上寄巴東故人<lb/>
我憶巴東客長為江上吟楚雲將夜夢湘月寄愁心落<lb/>
日青楓樹秋風白帝砧遥傳一紙淚讀罷想沾襟<lb/>
　　　送白少府送兵隴右<lb/>
冠冕中朝貴風塵隴路賖三軍隨虎竹萬里度龍沙古<lb/>
戍氷成壘春湟雪作華天驕猶未靜行矣莫思家<lb/>
　　　留别陳令大有<lb/>
相知嗟久别相見復離群别路隨秋雨回車入暮雲楓<lb/>
<pb n="KR4e0044_WYG_002-13b"/>
林千葉落河水數支分若見空梁月含情定憶君<lb/>
　　　留别周彦<lb/>
心知三十年此去重澘然挂席趨京闕看雲别海天溪<lb/>
橋寒吐月驛樹晚藏烟仁者多言贐希君白雪篇<lb/>
　　　送卞從事之河南<lb/>
翩翩玉面驄去去逐秋蓬見鴈辭閩海看山到洛中營<lb/>
門閒步月賔館靜吟風共說歸來日籬花已滿叢<lb/>
　　　送黄令之永寧<lb/>
<pb n="KR4e0044_WYG_002-14a"/>
作牧成周地分攜建業舟孤燈聞鴈夕落葉度江秋雲<lb/>
路看髙翥京塵感舊遊離情如洛水日夜向東流<lb/>
　　　送鄭秀才旭<lb/>
寧親初戲綵祖道又分襟漸逺趨庭訓偏驚去國心關<lb/>
雲遮越斷海雨入吳深璧水多麟鳳期君競寸隂<lb/>
　　　遊靈隱寺<lb/>
靈隱知名刹龍宮最上方越山當户翠海樹到樓香說<lb/>
法觀身妄懸燈共夜長浮生一何幸乘此禮毉王<lb/>
<pb n="KR4e0044_WYG_002-14b"/>
　　　宿雲門寺<lb/>
龍宮臨水國鳥道入烟蘿海曠知天盡山空見月多鶴<lb/>
歸僧自老松偃客重過便欲依禪寂塵纓可奈何<lb/>
　　　送周生往雷州<lb/>
寧親歸未得念子復南征風雨孤舟别滄波幾日程挂<lb/>
帆辭海國吹笛上邊城旅館知相憶新秋有鴈聲<lb/>
　　　宿靈異上人房<lb/>
青蓮開梵宇白社結詩壇洞古留雲宿樓虛挂月看洗<lb/>
<pb n="KR4e0044_WYG_002-15a"/>
杯泉影落掃石竹光寒莫怪棲遲久朋簮念二難<lb/>
　　　遊方廣岩<lb/>
𤣥岩太古色恍若入鴻濛一逕攀躋盡諸天杳靄中雲<lb/>
歸山殿冷月出水簾空境靜離言說泠泠松桂風<lb/>
　　　荷亭夜坐分得山字<lb/>
池亭清夏暑吟眺夜忘還秋氣月中早晚心池上閒危<lb/>
襟涵玉雪幽夢即雲山明日清泠頂岩扉共一攀<lb/>
　　　秋日同韓𤣥登凌霄臺<lb/>
<pb n="KR4e0044_WYG_002-15b"/>
故人多逸興攜手上髙臺賦為閒居作懷因逺眺開秋<lb/>
隂將日去鴈影帶寒來歸路瞻衡宇松門掩緑苔<lb/>
　　　詠齋中竹<lb/>
托根臨泮水終異在林丘色映踈簾雨聲傳靜院秋裁<lb/>
冠龍籜潤製律鳳柯修散帙多閒日能陪六逸遊<lb/>
　　　送殷秀才之武功<lb/>
送君逺行役覲省入西秦五月臺江水孤舟去國人蒼<lb/>
山低戍壘野日暗行塵無限同遊意分攜泪滿巾<lb/>
<pb n="KR4e0044_WYG_002-16a"/>
　　　徴書後呈冶城同志<lb/>
青門初稅駕紫陌罷鳴珂野興看山盡花時中酒過同<lb/>
心難契闊失路易蹉跎又欲羇塵綬幽期可奈何<lb/>
　　　早秋有述竒林八先軰<lb/>
澤國風雨後貧居離索情亂蛩鳴曙井一葉落秋城薤<lb/>
簟邀凉早荷衣却暑輕清泠臺下路攜手幾時行<lb/>
　　　同林秀才敏鄭生烱遊末山寺<lb/>
野寺集秋色門閒掩古苔偶尋青草逕遥入白雲來山<lb/>
<pb n="KR4e0044_WYG_002-16b"/>
葉風自落砌花寒始開幽期重九日即此醉陶盃<lb/>
　　　春日宴林氏園亭<lb/>
故人邀客處别墅帶林塘身外名堪避樽前迹暫忘鳥<lb/>
飛潭樹暖花落野泉香乘興留題去西崦挂夕陽<lb/>
　　　為釋東旭詠白蓮<lb/>
淡月瑶池夜微風太華隂翠翻擎露蓋玉冷墜波簮一<lb/>
洗有為法應全不染心誰能招惠逺結社向東林<lb/>
　　　詠雨竹<lb/>
<pb n="KR4e0044_WYG_002-17a"/>
閉門對山雨隱几咏琅玕滴瀝明珠碎離披翠羽殘烟<lb/>
中看葉重風裏覺枝寒湘女當年淚于今豈未乾<lb/>
　　　秋日登平逺臺<lb/>
蘭若最髙處客來開夕窓詩懷秋思集定力壯心降逺<lb/>
樹青殘雨歸潮白晚江暝來期宿此斂屨對寒缸<lb/>
　　　送武平判簿<lb/>
少府朝天日雲霄一鳳毛已隨冠冕入暫輟簿書勞曉<lb/>
驛馳星騎春帆拂露濤行當逢聖代幾日醉仙桃<lb/>
<pb n="KR4e0044_WYG_002-17b"/>
　　　送武平令入覲<lb/>
作牧留遺愛分攜惜别情雙鳬將舄去一鶴與琴清積<lb/>
水浮征棹蒼山繞禁城懸知書上考行見被恩榮<lb/>
　　　送韋戸侯伯俊<lb/>
青山慕侯印弓劒挂南陲月滿氍毹帳雲開翡翠旗林<lb/>
花春載酒園竹曉彈棊不獨龍韜熟文章爾更竒<lb/>
　　　寄菊圃都護<lb/>
相識成何事相思總是愁文章空潦倒嵗月自淹留劒<lb/>
<pb n="KR4e0044_WYG_002-18a"/>
洗清潭曉琴抽野菊秋皇輿開九域白髪好封侯<lb/>
　　　寄建溪周校文<lb/>
白髪江湖上雄文最數君每憐金作賦更道鶴為群竹<lb/>
圃諸生頌松門酒客分離憂無處托魚鴈幾時聞<lb/>
　　　擬王維登裴秀才迪小臺<lb/>
髙臺一登眺滿目白雲深况與林間士俱閒物外心嵐<lb/>
光當几席秋色上衣襟更待今宵月與君同嘯吟<lb/>
　　　秋聲<lb/>
<pb n="KR4e0044_WYG_002-18b"/>
淅瀝初蕭索寒聲處處疑園林風起夜庭院月明時客<lb/>
思愁宵永秋商入候悲凄凉孤館閉鄉念有誰知<lb/>
　　　秋日登石壁精舍<lb/>
攜琴向何處因訪棾王宮潭影漾秋白楓林鳴晚紅磵<lb/>
空啼鳥寂地僻野泉通欲辯來時路蒼茫翠靄中<lb/>
　　　春日登湖山<lb/>
白日好幽寂常登勝槩頻寒泉潄清沼啼鳥亂芳春極<lb/>
目臨霄漢虛心絶垢塵及時當作樂嵗月苦催人<lb/>
<pb n="KR4e0044_WYG_002-19a"/>
　　　題夕陽孤棹送鄭二之交州<lb/>
離亭夕景遲遊子去何之白髪孤舟别滄溟萬里期鄉<lb/>
心春鳥喚旅泊夜星隨無限分攜意殷勤唱竹枝<lb/>
　　　送應舉議歸鄞江<lb/>
明府才能贍三吳舊縉紳遐方得循吏聖代喜儒臣鄞<lb/>
水南歸海丹山東入閩因知懷惠日兩地總陽春<lb/>
　　　送李通守歸鐔上<lb/>
憶昔招談日清吟每自如春風花下酒秋月竹間書雲<lb/>
<pb n="KR4e0044_WYG_002-19b"/>
闕開賢路鐔津迓使車咨詢今有便青眼慰寒居<lb/>
　　　送絶塵上人遊江南<lb/>
南國隨縁到應無去住心聽鐘尋野寺乞食施山禽晒<lb/>
衲梅風潤浮杯瘴海深逺公多古迹只合老東林<lb/>
　　　送牛道士<lb/>
先生有道者曽說遇茅君辟穀唯餐日無家秖卧雲丹<lb/>
光分月色劒氣動星文悵望雙鳬逺秋風建水濆<lb/>
　　　夜泊淮隂<lb/>
<pb n="KR4e0044_WYG_002-20a"/>
泊舟淮水次津樹暗蕭蕭逺火明漁舫長吟倚客簫夜<lb/>
鐘聞古寺寒月照歸潮莫近啼猿處愁多夢更遥<lb/>
　　　送友人之京<lb/>
對酒臨津樹傷心莫我違遥懸霄漢望獨折桂枝歸逺<lb/>
騎看山别征帆帶雨飛送君從此去何日玩清暉<lb/>
　　五言排律<lb/>
　　　甘露應制<lb/>
聖主開休運神槳降帝州宻沾花錦重輕拂栁金柔月<lb/>
<pb n="KR4e0044_WYG_002-20b"/>
暗迷仙掌宵分瑩玉樓光含堯殿曉冷沁漢宮秋赤甕<lb/>
勞空貯芳林謾早收無才堪紀述何以動宸旒<lb/>
　　　登瀛二首<lb/>
聖世風雲㑹文衡日月懸五星同聚井六德共賔賢射<lb/>
隼乘時獲登龍計日先金臺鍾秀氣瀛海儼神仙月殿<lb/>
森芳桂瓊林列綺筵停驂三島上飛珮百花前多士騫<lb/>
騰日明良泰治年始知逢掖貴何必躡凌烟<lb/>
　　　其二<lb/>
<pb n="KR4e0044_WYG_002-21a"/>
九州連一壤三島不殊鄉雲作長安路洲通弱水航星<lb/>
河揺寶劒日月煥文章翠苑天葩麗珠林蕋葉凉綉楹<lb/>
金蝘蜓吹榭玉琅璫廣樂飛蝴蝶霓裳下鳳凰八珎行<lb/>
月殿萬壽進霞觴景氣吞今古榮光接混茫仰聆天語<lb/>
近俯視地維荒探手資𤣥運捫心見赤藏才非鸚鵡匹<lb/>
群逐鷺鴛行詎復論汾上長専蛻骨香<lb/>
　　　送陳明府出守南陽<lb/>
帝世符文治侯邦重選臣八龍開戸牖五鳳出絲綸地<lb/>
<pb n="KR4e0044_WYG_002-21b"/>
接全吳盡風仍故楚淳山容迎露冕日色動朱輪戀闕<lb/>
風雲逈隨車雨露均聖情鍾草澤一為問沈淪<lb/>
　　　送鄭孝廉之京<lb/>
天書下紫宮星象動璿穹丹穴鏘鳴鳳青㝠起漸鴻彈<lb/>
冠千里别傾蓋一樽同風雨情何極雲沙路不窮津橋<lb/>
迎彩鷁驛樹引嘶驄曙月關河迥晴蕪楚澤空交情懷<lb/>
契闊直道任窮通知遇期皇鑒君毋嘆轉蓬<lb/>
　　　朱將軍平冦<lb/>
<pb n="KR4e0044_WYG_002-22a"/>
五嶺連烽火三軍擁節旄専征分虎竹上略用龍韜地<lb/>
險兵聲合天秋殺氣髙炎荒開洞穴瘴海息波濤氣益<lb/>
干城壯功推敵愾勞隂符資廟筭露布出詞曹振旅聞<lb/>
闐鼓休兵看鞬櫜獻俘飛奏捷行見璽書褒<lb/>
　　　元夕觀燈之作<lb/>
授厯逢春正張燈是此宵雄藩誇樂事大運屬昌朝錫<lb/>
酺千家醉含哺萬姓饒兎輪開月馭鰲極駕星橋律轉<lb/>
條風至陽暄朔雪消宛駒來騕褭洛浦出妖嬈隊合紅<lb/>
<pb n="KR4e0044_WYG_002-22b"/>
塵暗香焚紫霧飄金蓮燃蠟炬玉樹度雲謡醉態欺寒<lb/>
淺歡情愛夜遥願言歌擊壤萬壽祝唐堯<lb/>
　　　中秋凌霄䑓翫月<lb/>
福地鄰三島朋簮盍二難逢秋能作賦見月即同看地<lb/>
迥青天近波澄碧海寛流輝初熠熠載魄正團團桂影<lb/>
浮山殿珠光射石欄風來金氣肅河㵼玉津寒搗藥深<lb/>
憑兎吹簫或駕鸞沾衣垂露葉散歩倚雲戀醉飲徒傾<lb/>
倒神遊極汗漫自然超世累何必上天壇<lb/>
<pb n="KR4e0044_WYG_002-23a"/>
　　　同陳秀才登虎頭岩<lb/>
勝槩殊三島層闌敞八風雲霞開玉壘日月遶珠宮鳥<lb/>
道蒼烟外軍城紫氣中山河襟帶逺樓觀畫圗雄物候<lb/>
逢秋異登攀與子同憶家滄海闊懷古覇圖空地暖初<lb/>
聞鴈江寒已落楓振雷隨急雨野日截殘虹嵗月空流<lb/>
水飄零極轉蓬江湖歸未就徒此羨漁翁<lb/>
　　　九日登翠簾山<lb/>
翠嶺出天中岧嶤到半空嵗時陶令節登眺楚人風葉<lb/>
<pb n="KR4e0044_WYG_002-23b"/>
盡聞虛籟天清見斷鴻别家滄海上戀闕五雲東暫就<lb/>
囊萸飲誰論戱馬雄醉鄉可栖息渾不記飄蓬<lb/>
　　　王屋山天壇<lb/>
名嶽推王屋孤標跨杳𠖇深窺砥柱黒髙並太行青分<lb/>
野連三晉風雲萃百靈鶴歸松已偃龍去水猶腥竈隱<lb/>
燒丹火龕餘煉髓經羽人金磬動應此禮寒星<lb/>
　　　三教堂蘭若<lb/>
勝地傳三教空山少四鄰溪流舊回合峰勢此嶙峋松<lb/>
<pb n="KR4e0044_WYG_002-24a"/>
桂風吟夜莓苔雨度春經殘蘿逕月燈掩石龕塵兠率<lb/>
疑天界維摩恐後身布金還長者攜酒屬詩人心逺雲<lb/>
堪卧門閒鳥自馴早祈蓮社就來此息貪嗔<lb/>
　　　同鄭逸人宿西山寺<lb/>
翠壁開西麓金宮隱上方雲霞横鳥道日月煥龍章桂<lb/>
殿丹青古松門草木蒼潭空窺鳥影夜靜識天香夢裏<lb/>
觀生妄閒中厯刼長千山孤磬雨一逕落梅霜無復悲<lb/>
生事莫如禮法王諦聞龍象喻初地入清凉<lb/>
<pb n="KR4e0044_WYG_002-24b"/>
　　　送李長史歸吳中<lb/>
祖道大江流離筵起暮愁山川臨越徼詞賦動髙秋興<lb/>
入張生鱠歸餘季子裘家林逢鴈到旅棹共星浮已說<lb/>
荒三逕常懷卧一丘朝簮辭白髪野趣入滄洲知已慚<lb/>
踈闊臨岐謾唱酬都將平昔意乘醉一登樓<lb/>
　　　劒閣秋隂圖<lb/>
分野秦封盡山川蜀國雄塹江流地底劒閣起天中棧<lb/>
險崖頻轉蘿深月不通飛揚慙白帝開闢憶蠶叢氣候<lb/>
<pb n="KR4e0044_WYG_002-25a"/>
三秋異猿聲衆壑同棟雲常礙日岩樹逓呼風客路隨<lb/>
飛鳥鄉心挂落楓兹非曠逹士應此泣途窮<lb/>
　　　逢牛尊師<lb/>
道逢牛道士把酒醉雲房龍問壺中訣人傳肘後方久<lb/>
知鳬是舄更指石為羊遣興聊題翰無言但括囊秋星<lb/>
明劒氣夜月釀丹光酣飲從傾倒神遊極混茫别情波<lb/>
渺渺歸路樹蒼蒼又櫂扁舟去尋雲到草堂<lb/>
　　　賦得征馬嘶送李將軍出塞<lb/>
<pb n="KR4e0044_WYG_002-25b"/>
俠客紫驊騮翩翩欲逺遊玉禾初秣曉金勤迥鳴秋思<lb/>
入雲沙逺途經雨雪愁將風殘木葉摧月下城樓僕御<lb/>
皆惆悵賔朋互唱酬看君憑汗血行矣取封侯<lb/>
　　　冬日同林秀才遊衍真觀<lb/>
蓬島烟霞合琳宮日月開洞隂常積雪地古半藏苔竹<lb/>
已成龍去人因訪鶴來欲飛王令舄且醉葛洪盃菓熟<lb/>
經時換炊香待夢回晴光偏悅鳥臘色尚欺梅意靜寒<lb/>
泓水心同槁木灰鳳笙如可學吹月上瑶臺<lb/>
<pb n="KR4e0044_WYG_002-26a"/>
　　　輓胡延平<lb/>
位列諸侯重身將砥柱摧文章餘諫草德望罷鹽梅赤<lb/>
子天空籲黄堂晝不開月寒蒿里閉溪古劒光埋執紼<lb/>
諸生慟招魂五馬回誰鑴鐔水石一冩峴山哀<lb/>
　　　送陳主簿稔之延平<lb/>
才子甌閩彦雲霄紫鳳毛一朝辭蠧簡萬里試牛刀邑<lb/>
小程書簡民疲撫字勞分簮嗟去國攜手戀同袍白水<lb/>
河源逺蒼山積石髙政成多暇日揮翰寄儀曹<lb/>
<pb n="KR4e0044_WYG_002-26b"/>
　　　重遊宿雲臺憶肅上人<lb/>
昔日談經處今來獨上慵古臺黄葉積斜磴紫苔封片<lb/>
月疑禪觀孤雲想化蹤夜燈無續火秋院有鳴蛩人倚<lb/>
題詩竹誰栽出世松夕陽無限思幾杵暮天鐘<lb/>
　　　同黄貢士登清泠臺翫月<lb/>
山川收晚霽暝色上髙臺共是吟秋客還同看月來衣<lb/>
冠林藪逸詞賦柏梁才山鬼驚聨句沙禽避洗盃河低<lb/>
全拂樹露重稍滋苔海上鮫人出雲中桂子開樂遊良<lb/>
<pb n="KR4e0044_WYG_002-27a"/>
夜劇髙興昔人諧歸去金溪上看雲首重回<lb/>
　　　來月池<lb/>
逺公精舍下碧沼湛寒泓地底兼天凈波心見月明桂<lb/>
移銀漢濕珠藴玉壺清坎滿流恒止離虛滉自平禪心<lb/>
通觀想野客助吟情已喜朝簮擲應來此濯纓<lb/>
　　　暮春遊林七欽園亭得朝字<lb/>
星駕共招邀春園發興遥麥風將變候梅雨忽崇朝積<lb/>
石開蒼島重樓瞰赤霄池晴魚弄沫地暖藥舒苗啼鳥<lb/>
<pb n="KR4e0044_WYG_002-27b"/>
當窻近飛花逐砌消草深初雊雉槐細未藏蜩茗椀香<lb/>
雲滑床琴白雪調野泉堪薦醴天籟訝聞韶被褐深懷<lb/>
玉裁詩擬報瑶醉鄉今已到何必躡洪喬<lb/>
　　　秋日同王校文登聖泉宮<lb/>
玉洞烟霞古珠林輦路遥泉香懸菊瀑竹響度松飇疊<lb/>
嶂分蒼島危樓瞰紫霄芳樽攜就草清梵聽疑潮弔古<lb/>
塵蹤杳觀空世慮消由來希習靜心境自寥寥<lb/>
　　　秋日同韓𤣥登宿雲臺<lb/>
<pb n="KR4e0044_WYG_002-28a"/>
野客滄洲至乘閒上古臺江分平野斷樹盡逺天開散<lb/>
策尋芳草班荆坐石苔秋隂將日去鴈影帶寒來香積<lb/>
雕胡飯筵芳竹葉盃相逢成暫醉何必問蓬萊<lb/>
　　　賦得流泉别林山人<lb/>
青嶂雨初晴流泉一𣲖清映空涵月色入夜帶秋聲落<lb/>
磵銀河㵼穿雲玉練明引來山逕潤觸起野潮平靜想<lb/>
和琴曲幽宜濯冠纓滔滔常不已酷似别君情<lb/>
　　　竹林寺賦得園字<lb/>
<pb n="KR4e0044_WYG_002-28b"/>
醫王多寶地長者給孤園入社逢僧夏尋山到水源樓<lb/>
開天海色逕掃石苔痕碧篠巢烟鳥青松裊露猿靜言<lb/>
依覺苑永矣謝華軒此意無人㑹惟應逹者論<lb/>
　　　登白鶴嶺<lb/>
青山踰鶴嶺碧海望鯨川樹拂扶桑日岩栖若木烟土<lb/>
風驚異域星紀逼殘年草白寒威冽梅開暖律旋雪消<lb/>
泉動脉風急燒侵田病涉溪頻轉乘空棧若懸壯遊渾<lb/>
漫爾夙志豈徒然戀闕紅雲裏歸休白髪前長途今若<lb/>
<pb n="KR4e0044_WYG_002-29a"/>
折直道古如絃放逐應無愠懷哉栁下賢<lb/>
　　　宿雲臺燕集<lb/>
海雨凈炎歊昏星換斗杓天開青杳靄帝返赤飄揺厯<lb/>
覽龍宮迥躋攀鳥道遥碧筒通露飲白雪度雲謡列岫<lb/>
疑看畫泠風訝奏簫竹深凉氣早苔宻露痕饒祇樹栖<lb/>
馴鳥禪枝咽暝蜩園紅將下葉海白欲歸潮北闕休通<lb/>
籍東林喜見招棲遲心石古衰颯鬂蓬凋失路孤生感<lb/>
觀空萬慮消漫遊聊取醉何必躡洪喬<lb/>
<pb n="KR4e0044_WYG_002-29b"/>
　　　首春遊道山有述<lb/>
易象忻逢泰王春正建寅梅寒將臘去椒暖薦時新地<lb/>
斂收藏義天開發育仁百生逢鼓舞萬類荷陶鈞曉沐<lb/>
初彈幘春衣始振塵登山遊寶所擲地禮金身谷響歌<lb/>
林鳥川遊在藻鱗青舒門栁眼紅破苑桃唇坐嘯風生<lb/>
籟行休草薦裀濁醪嗟中聖清茗愛怡神纓冕休勞夢<lb/>
雲山願卜鄰慧燈如可續永矣照迷津<lb/>
　　　輓理上人<lb/>
<pb n="KR4e0044_WYG_002-30a"/>
隻履歸何處懷師淚滿襟浮雲生滅性明月去來心閱<lb/>
世真如夢安禪不廢吟留衣分法侶冩偈别朋簮雨蘚<lb/>
侵行跡風泉想梵音一燈寒竹暝雙樹落花深塔閉蟲<lb/>
粘戸巢空鶴避林厯峰山下路從此罷登臨<lb/>
　　　擬李謫仙秋日登揚州西靈塔<lb/>
三天分絶頂一氣破層標夜月侵牛斗秋河界鵲橋潮<lb/>
聲雲海近闕影帝城遥滉漾珠光動空濛瑞氣饒長風<lb/>
如可借九萬欲扶揺<lb/>
<pb n="KR4e0044_WYG_002-30b"/>
　　　春暮宿湖山蘭若<lb/>
雨歇衆芳晚幽尋宿梵筵聞經方文裏聽法比丘前逺<lb/>
逕投昏鳥荒山嘯夜猿天花飄嶂月玉磬度蘿烟殿古<lb/>
苔衣合湖光月鏡圓仰扳星斗近俯視地維偏心靜空<lb/>
塵到身閒與世遷三生應得悟來此問安禪<lb/>
　<lb/>
　<lb/>
　鳴盛集巻二<lb/>
</p>
<p>
</p>
  </div>
</body>
</text>
</TEI>
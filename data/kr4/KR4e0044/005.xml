<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0044_WYG_005-1a"/>
鳴盛集附錄<lb/>
　　賦<lb/>
　　　椰子賦<lb/>
余嘗駕蒼虬乗虛舟登蓬莱之三山遊海外之四州思<lb/>
金莖之玉露沁枯腸而消憂有一黎叟怡然謂予曰遐<lb/>
荒之遊樂乎吾遺子以消渇之物形碨礧而味珍羞名<lb/>
為椰子欲之易求乃翩翩而特立聳喬樹於荒丘孤高<lb/>
挺出劒葉蓊鬱標危榦而叅天掲金莖之崒嵂厯四序<lb/>
<pb n="KR4e0044_WYG_005-1b"/>
而不彫飽風烟而秀實若乃瘴海春霽蠻溪秋晴煖氣<lb/>
新煦炎風不蒸膏雨方潤凉露乍零初蓓蕾而凝苞漸<lb/>
纍埀而懸罌及夫鐡殻將堅匪方匪稜猶混沌之未判<lb/>
疑殻漏之乍盈繄風氣之所産乃渾然而天成至於長<lb/>
梯摘鮮玉盤薦美霜刃剖箕山之剛瓢紫胞露雲英之<lb/>
玉髓裂瓊肌之纎紛璺甘露其下釃啖盈几之春冰掬<lb/>
一泓之清泚啜山茗而細嚼覺餘香而遶齒至若炎景<lb/>
流金隆暑若熬體欲倦而少休汗承并而沾髦可以當<lb/>
<pb n="KR4e0044_WYG_005-2a"/>
乎醴泉可以比於松醪快煩襟之一滌勝凉州之葡萄<lb/>
張公大谷之梨不足以喻其味梁侯烏椑之柿不足以<lb/>
並其膏其為鄰也則有羅浮之丹荔其同類也惟讓尚<lb/>
方之胡桃維知遐壤之異品尤邁中州之佳肴類方物<lb/>
而入貢堪與橘柚而同包叟言已而告去彷兀然而禪<lb/>
逃余曰昔者成周不貴異物服食器用土貢無失珍禽<lb/>
竒獸是獻俱絶所寳惟賢遐邇盡悦矧兹微物筐篚敢<lb/>
匹叟謝不敏其容有怩棄予欲辭疾而趨出<lb/>
<pb n="KR4e0044_WYG_005-2b"/>
　　　㯽榔賦<lb/>
世有異物產於炎方既堅且實名曰檳榔挺根株之特<lb/>
達抽枝榦之芬芳披烟雲於海島霑雨露於遐荒體團<lb/>
圓而如玉質文采而有章落氷刀之雪白起柔殻之丹<lb/>
黄味兼灰蔞之美液凝齒頰之香豈中華之所尚實南<lb/>
海而見嘗迺椰子之是類與荳蔻而同鄉其生也匪桃<lb/>
李之礧磈其熟也若橘柚之焜煌嚼之則吐紅而㸃地<lb/>
吞之則流汗而成漿無琳無琅非璧非璋花先月桂葉<lb/>
<pb n="KR4e0044_WYG_005-3a"/>
似桄榔狼蠻以之而為至禮珠崖以之而為至良至若<lb/>
瘴烟乍斂海天微凉雕題黒齒蜑髻黎裳莫不奔走興<lb/>
販摘曝盈倉或肩挑而背負或舟載而車装於以定婚<lb/>
禮於以先酒觴於以獻賓客於以充廟堂是皆風土之<lb/>
誇羨日日喜啖而不可㤀也乃拜手稽首復為之歌曰<lb/>
瓊山髙兮如屏瓊海流兮有聲檳榔生兮滿林妙結實<lb/>
兮為祥為禎再歌曰瓊山青兮峩峩瓊海流兮波波檳<lb/>
榔生兮孔多為禎為祥兮千秋不磨<lb/>
</p>
<p>
</p>
  </div>
</body>
</text>
</TEI>
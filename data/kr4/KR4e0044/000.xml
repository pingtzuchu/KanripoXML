<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鳴盛集</head>
    <p>
<pb n="KR4e0044_WYG_000-1a"/>
欽定四庫全書　　　　　集部六<lb/>
　鳴盛集　　　　　　　　别集類五<hi>明</hi>
　　提要<lb/>
　　　　<hi>臣</hi>等謹案鳴盛集四巻明林鴻撰鴻字子羽<lb/>
　　　　福清人洪武初以薦授將樂縣訓導厯官禮<lb/>
　　　　部精膳司員外郎年未四十自免歸事迹具<lb/>
　　　　明史文苑傳明初閩中善詩者有長樂陳亮<lb/>
　　　　髙廷禮閩縣王恭唐泰鄭定王褒周元永福<lb/>
<pb n="KR4e0044_WYG_000-1b"/>
　　　　王偁侯官黄元而鴻為之冠號十才子其論<lb/>
　　　　詩惟主唐音所作以格調勝是為晉安詩派<lb/>
　　　　之祖李東陽懐麓堂詩話曰林子羽鳴盛集<lb/>
　　　　専學唐袁凱在野集専學杜葢能極力摹擬<lb/>
　　　　不但字面句法併其題目亦效之開巻驟視<lb/>
　　　　宛若舊本然細味之求其流出肺腑卓爾自<lb/>
　　　　立者指不䏻一再屈也是在宏正之間已有<lb/>
　　　　異議周亮工書影曰閩中才雋輩出彬彬風<lb/>
<pb n="KR4e0044_WYG_000-2a"/>
　　　　雅亦云盛矣第晉安一派流傳未已守林儀<lb/>
　　　　部髙典籍之論若金科玉條凜不敢犯動為<lb/>
　　　　七律如出一手云云是其末流且馴至為世<lb/>
　　　　口實然鴻倡始之時固未嘗不舂容諧雅自<lb/>
　　　　協正聲未可以作法於凉遽相詆斥况髙棅<lb/>
　　　　尚不免庸音鴻則時饒清韻尤未可不分甲<lb/>
　　　　乙一例擯排矣此本為成化初鴻郡人温州<lb/>
　　　　知府邵銅所編未有銅跋稱覽其舊稿慨然<lb/>
<pb n="KR4e0044_WYG_000-2b"/>
　　　　興思因詳加校勘補其缺略然如張紅橋唱<lb/>
　　　　和詩詞事之有無不可知即才人放佚容或<lb/>
　　　　有之决無存諸本集之理此必銅摭小説妄<lb/>
　　　　增之夢㳺仙記一首疑亦寓言紅橋之事觀<lb/>
　　　　其名目乃襲元稹夢遊春詩可以意㑹銅亦<lb/>
　　　　附之簡末殊為無識葉盛水東日記載銅天<lb/>
　　　　順中為御史以言事忤權姦左遷知縣則其<lb/>
　　　　人亦錚錚者或平生以氣節自勵文章體例<lb/>
<pb n="KR4e0044_WYG_000-3a"/>
　　　　非所素嫻歟乾隆四十三年七月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4e0044_WYG_000-4a"/>
鳴盛集原序<lb/>
元氣行乎宇宙間膚而直者為人其清淑者為明哲為<lb/>
英豪性之為道徳發而為詞章至於聲詩又詞章之清<lb/>
淑而最者也吾友林鴻子羽早頴悟獵涉羣書提要鉤<lb/>
𤣥去其糟粕而掇其英華悉取資以為詩自盛唐以上<lb/>
厯晉魏漢氏十九首楚辭三百篇皆沈浸醲郁一日援<lb/>
筆而賦動數十什洋洋大篇溶溶短章皆新竒俊逸馳<lb/>
騁若騏驥浩蕩若波濤清絶若雪山冰崖皎潔若瓊琚<lb/>
<pb n="KR4e0044_WYG_000-4b"/>
玉佩擇其尤者置之韋栁王孟間未易區别臨川王先<lb/>
生郁一見而異之曰此大厯才子復見於今矣且天性<lb/>
倜儻樂山水好翺翔率嘗與予登道山清泠臺薛老峰<lb/>
泉石膏育風雲氣槩故其詩邁俗軼塵良有以也今年<lb/>
冬與予相㑹太和宫因出所製一編而求序予辭不獲<lb/>
故秉翰而題其首雖然以吾子之才之美進進未可量<lb/>
也若登泰岱之峰愈髙愈低將小天下矣則桓雖謭材<lb/>
又將執筆從而序君之别藁尚未晚也洪武三年冬吳<lb/>
<pb n="KR4e0044_WYG_000-5a"/>
興倪桓序<lb/>
詩家者流肇於康衢之擊壤虞廷之賡歌繼是者渢渢<lb/>
乎三百篇之音流而為離騷𣲖而為漢魏正音洋洋乎<lb/>
盈耳矣六代以還尚綺藻之習失淳和之氣唐興陳子<lb/>
昂氏作障厥狂瀾杜審言宋之問沈佺期李嶠又從而<lb/>
歎之至開元天寳間有若李白杜甫常建儲光羲孟浩<lb/>
然王維李頎岑參髙適薛據崔顥諸君子各鳴其所長<lb/>
於是氣韻聲律粲然大備及列而為大厯降而為晚唐<lb/>
<pb n="KR4e0044_WYG_000-5b"/>
愈變而愈下迨夫宋則不足徴矣元有范虞楊掲趙數<lb/>
家頗踵唐人之轍至於興象則不逮焉噫文與時遷氣<lb/>
随運復不有作者孰能與之今觀林員外子羽詩始窺<lb/>
陳拾遺之閫奥而駸駸乎開元之盛風若殷磻所論神<lb/>
來氣來情來者莫不兼備雖其天資卓絶心㑹神融然<lb/>
亦國家氣運之盛馴致然也謹題其集曰鳴盛為之序<lb/>
云洪武庚申季春既望嘉議大夫禮部侍郎權吏部尚<lb/>
書廬陵劉嵩子髙序<lb/>
</p>
<p>
</p>
  </div>
</body>
</text>
</TEI>
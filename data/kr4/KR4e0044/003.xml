<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鳴盛集巻三</head>
    <p>
<pb n="KR4e0044_WYG_003-1a"/>
欽定四庫全書<lb/>
　鳴盛集巻三　　　　　　　明　林鴻　撰<lb/>
　　七言古體<lb/>
　　　雪蓬散人草書歌<lb/>
雪蓬散人有媯裔翰墨遊心與神契摹臨秘帖追晉風<lb/>
揮洒雄文明古制蓽門鉄限人爭求荒郊瘞筆應成丘<lb/>
嫵媚雲霞晴變態傾斜風雨寒颼颼伊予與君共鄉縣<lb/>
結交自昔忘貧賤銜盃拓落膽氣豪江樓野寺書題遍<lb/>
<pb n="KR4e0044_WYG_003-1b"/>
借問君書初若何君言妙悟應聞歌諧音本自車振鐸<lb/>
渙汗有類風行波迺知至理無不寓要在髙人㑹其趣<lb/>
古來入室唯逸少後者升堂有懷素當代如君誠亦稀<lb/>
莫嘆蹉跎一布衣有錢沽酒與君飲醉卧目送孤鴻飛<lb/>
　　　寄王六校文兼似吳二太守<lb/>
京師三月春雪飛雪後餘寒添着衣曹官禄薄酒苦貴<lb/>
一飲百錢恒不醉忽然停盃憶鄉里美髯校文最知已<lb/>
作詩斷不讓髙岑醉後狂吟狂欲死有時忽得意竟上<lb/>
<pb n="KR4e0044_WYG_003-2a"/>
金雞山彈琴酌酒送飛鳥心比白雲閒更閒虎頭岩前<lb/>
栁拖地龍池溪上花滿灣醉歸騎得將軍馬城上烏棲<lb/>
門未關白頭太守别來久别後還能相憶否詞賦終為<lb/>
紙上塵功名不及盃中酒芭蕉葉長近何如前月人來<lb/>
不寄書莫言閩海少飛鴈何事秦淮多鯉魚<lb/>
　　　寄蔡殷<lb/>
少年所性尚遊俠夜讀古書朝射獵相逢然諾重千金<lb/>
性命由來輕一葉自言濩落長如此豈謂年光若流水<lb/>
<pb n="KR4e0044_WYG_003-2b"/>
當時意氣何足論今日為儒人共鄙以兹俯仰向時流<lb/>
窮居古巷仍百憂拘鈐禮法坐桎梏鞭撻童稚生仇讎<lb/>
浮雲世態我何有寧甘落魄耽盃酒閔子長懷汶上田<lb/>
桓公謾賦湘潭栁日夕長吟思故山樊籠尚掩冲霄翰<lb/>
知君懷抱亦如此一為君歌行路難<lb/>
　　　贈浮丘生<lb/>
浮丘生能逺遊不學羽客棲丹丘挑簦荷笠來滄洲我<lb/>
昔㝠棲向溟渤攜書共讀東山月舊遊冠蓋半凋零見<lb/>
<pb n="KR4e0044_WYG_003-3a"/>
子翻令心内熱羨子有逺志放形天地間扁舟濯足望<lb/>
雲海短策振衣登雪山太行北上連鴈門燕臺鄴宮無<lb/>
復存國士由來死知已令人感激思平原諸侯門深少<lb/>
知遇回轅又復歸南楚醉裏行吟七澤秋燈前卧聽三<lb/>
湘雨吾知浮丘心迹竒世人悠悠那得知草書古篆更<lb/>
神妙擊劒彈棊無不為嚴冬别我寒蕭索尊酒都門為<lb/>
君酌車輪遥遥忽不見唯見千山雪花落<lb/>
　　　送林子山之閩中覲親<lb/>
<pb n="KR4e0044_WYG_003-3b"/>
釣鱸橋頭流水香冬青花開榕葉凉壚頭酌酒送行客<lb/>
醉後狂吟成短章世人懷别多慘愴念君此行何坦蕩<lb/>
云是嚴君在武威十年着盡逺遊衣鴻鴈緘中空寄逺<lb/>
魚龍川上苦思歸以兹出門心草草拂衣便向長安道<lb/>
古戍飛霜馬色寒重關曙月雞聲早自古秦川亦壯哉<lb/>
三峰華岳掌中開温泉緑樹朧朧見渭水黄河曲曲來<lb/>
邊庭相見悲復喜白髪依依問鄉里九月狐裘尚覺寒<lb/>
千鍾黍酒難成醉聞道東還未有期隴頭好寄折梅詩<lb/>
<pb n="KR4e0044_WYG_003-4a"/>
翻思人世皆為客何必臨岐是别離<lb/>
　　　贈曽鋼<lb/>
二十讀書通大義三十結交江海士不學寰中一豎儒<lb/>
寧為世上竒男子同遊冠蓋多如雲佩章綰綬何紛紛<lb/>
東序詩書崇四術汝南節義宗三君問君拂衣何太早<lb/>
知君有親今已老鄉夢不離青浦雲歸心只在方山道<lb/>
城南栁花吹客衣車驂祖餞生光輝共傾濁酒江上别<lb/>
獨攜明月山中歸歸來鄉井宛如昨耕石飲泉貧亦樂<lb/>
<pb n="KR4e0044_WYG_003-4b"/>
閉戸從教水鳥啼垂帷不省山花落逹節非関學隱淪<lb/>
至人舒巻道為鄰君看古來霄漢上多是尋常畎畝人<lb/>
　　　賦得獨樹邊淮送人之京<lb/>
君不見秦淮水流東到海淮邊獨樹如車蓋九月微霜<lb/>
赤葉乾枯枝颯颯鳴天籟枝上啼鴉散曙烟枝頭殘照<lb/>
咽寒蟬離人留飲停車騎俠客相逢挂馬鞭南國髙僧<lb/>
從此去駐錫雨花臺下路一飯淮邊洗鉢時六時宴坐<lb/>
祇園樹野鶴孤雲任去還禪心不道别離難山中亦有<lb/>
<pb n="KR4e0044_WYG_003-5a"/>
長松樹待爾青青共嵗寒<lb/>
　　　張子紘畫梅歌<lb/>
人間百卉競春曄獨有梅花窮晚節嚴冬雪霰白皚皚<lb/>
此花凌寒今始開繁英澹蕋乍踈宻群仙佩玉紛瑶臺<lb/>
最憐横月出修竹不分隨風委緑苔三星處士乘槎客<lb/>
毫素天機冩生色興來揮洒與時人貴宦持錢求不得<lb/>
千枝萬朶宮苑腴枯梢冷萼山澤癯風流閒雅韻自别<lb/>
照水横厓體總殊妙墨移來茅屋裏半幅溪藤露春意<lb/>
<pb n="KR4e0044_WYG_003-5b"/>
入戸幽禽訝影斜開門野衲疑香至古來畫者亦紛紛<lb/>
今日閩南獨數君不用雪窻花滿樹對兹亦可玩羲墳<lb/>
　　　懷李郁<lb/>
李君本是清狂者十載畋漁向原野梅生豈厭官位卑<lb/>
閔子由來宦清寡自言濩落可終身誰知尺組能縻人<lb/>
朋遊失路各分散妻孥寄食家仍貧荒凉廨宇炎江表<lb/>
椎髻山氓語如鳥地隔三苗洞穴多天連五嶺人烟少<lb/>
三年無書増我憂憶君翻令懷舊遊開元寺裏猿鳥暮<lb/>
<pb n="KR4e0044_WYG_003-6a"/>
洞天岩前木葉秋襟期相遇每如此魂夢悠悠共千里<lb/>
白髪關山自月明青山茅屋空流水八月江南鴻鴈飛<lb/>
天邊誰寄早秋詩不如飲酒且安命振翼雲霄尚未遲<lb/>
　　　過髙逸人别墅<lb/>
識子何不早見子即傾倒世人意氣不相合顔色雖同<lb/>
心草草子有園林東海濵香名滿耳人共聞梁鴻避世<lb/>
身不仕孔融愛客家常貧兹晨飲客青山墅新壓葡萄<lb/>
酒如乳緑樹穿窻鳥當歌紅條拂地花能舞醉來興逸<lb/>
<pb n="KR4e0044_WYG_003-6b"/>
無不為投壺擊劒仍彈棊人生得意有如此世上悠悠<lb/>
那得知<lb/>
　　　月夜聞李生彈箏歌<lb/>
越客本浩蕩秦箏何激揚浮亭子夜月色古一曲萬籟<lb/>
鳴清商初聞楚調聲激烈志士報讎思飲血再聞宮音<lb/>
如扣鐘魯生揖讓何雍容清和變調有如此俠客聞之<lb/>
心欲死銀甲彈來更嫣然金魚脫却渾輕爾吾聞錦瑟<lb/>
五十絃湘靈夜鼓聲凄然遂令帝子剖其半遺音尚有<lb/>
<pb n="KR4e0044_WYG_003-7a"/>
秦人傳秦音楚調聲雖異今古由來同一致燕市誰知<lb/>
擊筑心吳門孰識吹簫意今夜聞君鼓曲聲百盃不醉<lb/>
壯心横衆賔枕籍秋衾冷獨倚髙梧看月明<lb/>
　　　春夜𤣥黙處士燕集得滿字<lb/>
三月六日天微和博士水亭乘醉過主人解衣即沽酒<lb/>
外史扣壺能嘯歌歌殘夜久星移換新月蒼蒼捲羅幔<lb/>
萬事空嗟白髪新一壺共對清尊滿子有園林東海潯<lb/>
十載校書甘陸沈平生獨抱飲水節有時或賦還山吟<lb/>
<pb n="KR4e0044_WYG_003-7b"/>
髙齋宴坐探𤣥黙時軰狂馳交不得自分綈袍比草青<lb/>
直將富貴輕雲白予本南宮淡蕩人與君交誼最相親<lb/>
相逢且盡盃中物遥憶風流席上珍<lb/>
　　　為廣上人賦歸雲山房<lb/>
道山老禪七十餘閉門不出祇園居心將明月同清淨<lb/>
跡比閒雲能巻舒蕭散浮雲閒更閒因風也或到人間<lb/>
晴教海上千峰出暝與天邊一鶴還歸雲寂寂山房暝<lb/>
明月蒼蒼僧入定禪心無着雲無蹤一塵不染諸縁空<lb/>
<pb n="KR4e0044_WYG_003-8a"/>
山中有僧人不聞世上流俗徒紛紛願為松下小童子<lb/>
閒與髙僧掃白雲<lb/>
　　　送林汝學之雷州省伯<lb/>
四月閩南梅雨凉荔枝花開滿樹香青門酌酒送行客<lb/>
極浦揚帆辭故鄉君家從父從戎久海外書回驚白首<lb/>
離筵正值落花初客路仍逢歸鴈後知君所重在連枝<lb/>
觸熱投荒應不辭少年意氣有如此世上悠悠那得知<lb/>
雷陽咫尺滄溟近戍卒相逢問鄉信蛟室風來白浪腥<lb/>
<pb n="KR4e0044_WYG_003-8b"/>
龍淵日落青天盡嗟予有姪亦離居萬里炎荒久荷殳<lb/>
天涯亭上應相見為報平安尺素書<lb/>
　　　經綺岫故宮<lb/>
行人曉飯青山裏驅馬蒼茫經洛水昔聞綺岫盛繁華<lb/>
不謂荒凉今若此憶昔行宫初搆時梯岩駕壑相逶迤<lb/>
美人桂殿夜㸔月公子柘弓朝射麋翠華一去金門鎖<lb/>
露殿飛螢山葉墮往事吹殘牧笛風危基半入樵人火<lb/>
今古消沈能幾回春風依舊野花開君王巡狩不復見<lb/>
<pb n="KR4e0044_WYG_003-9a"/>
禾黍空山鳥雀哀<lb/>
　　　送王孝廉之京<lb/>
神如玉壺初薦氷氣如太阿新發硎羨君早年即登第<lb/>
許君壯節終成名十年濩落棲衡宇斂翅迴翔待髙翥<lb/>
知已文章舉孝廉治安有策干明主以兹擲筆翻然起<lb/>
祖道車驂若流水客路遥侵朔鴈前鄉情却望江天裏<lb/>
客路鄉情兩地分征帆落葉共紛紛君登要路天門去<lb/>
我向秋山卧白雲<lb/>
<pb n="KR4e0044_WYG_003-9b"/>
　　　賦得無諸城送浦舍人源歸晉陵<lb/>
君不見昔時無諸城荒丘斷隴今人耕陵谷湮沈知幾<lb/>
代古人精靈竟何在憶昔無諸全盛時都城百雉何逶<lb/>
迤連營國步分秦土繪衮王章入漢儀山河巍巍那可<lb/>
恃躍馬屠龍今已矣列國猶傳赤帝封曲臺尚對滄江<lb/>
水滄江水流去不還故宮落日不堪㸔寶衣夜化空陵<lb/>
火弓劒秋懸古殿寒故人西歸從此去策馬秋蕪城下<lb/>
路欲將陳迹問行人落葉紛紛不知處<lb/>
<pb n="KR4e0044_WYG_003-10a"/>
　　　賦得芭蕉雨<lb/>
野人獨宿祇樹林大千飛雨秋隂隂懸燈照影不成寐<lb/>
颯颯蕭蕭窻外音初焉洶湧海濤急又若飛泉㵼蒼壁<lb/>
雲山夜靜木客吟水鄉秋冷鮫人泣宮非宮霜天氣肅<lb/>
鳴豐鐘商非商秋風落葉隨飛揚角非角簌簌江城古<lb/>
梅落徴音羽音是耶非嘈嘈切切鳴天機碎若珠璣落<lb/>
寒玉清如素指調金徽蹇予平素耽禪說欲悟音聞猶<lb/>
未徹由來大聽本希聲不信雷轟平地裂今夕微吟挂<lb/>
<pb n="KR4e0044_WYG_003-10b"/>
月樓明朝騎馬粤王州聲殘響絶無所見惟見芭蕉一<lb/>
葉秋<lb/>
　　　送秦山人歸天台<lb/>
天台山人薜蘿衣别予東將海上歸心如月塞征鴻逺<lb/>
興逐秋城落葉飛人間萬事歸來好脫屣侯門迹如掃<lb/>
樓外孤霞映赤城窻前片月生滄島飛佩須過鴈蕩峰<lb/>
繫舟先聽若耶鐘丹光夜繞三珠樹鶴影秋歸五粒松<lb/>
執手河橋酒半醒小山别後桂青青願祈海上烟霞秘<lb/>
<pb n="KR4e0044_WYG_003-11a"/>
長保塵中犬馬齡<lb/>
　　　鐔上送僧歸衡山<lb/>
上人孤閒似雲鶴十五出家住衡岳說法能超最上禪<lb/>
持心不受群疑縳世上誰知來去蹤南窺太華北遊嵩<lb/>
衲經鴈蕩千峰雪定入峨嵋半夜鐘于今戒臈青松古<lb/>
猶泛慈航到東土楊栁瓶中九曲雲笋皮笠上三山雨<lb/>
昨夜歸心繞楚天西風杖錫又茫然化龍潭畔清秋别<lb/>
回鴈峰頭舊日禪<lb/>
<pb n="KR4e0044_WYG_003-11b"/>
　　　林七欽山莊<lb/>
此君家住浯水西喬林夾道縁青溪人淳上古大庭世<lb/>
客到武陵花處迷深盃盡日見山色髙枕四時聞鳥啼<lb/>
籬根稚笋看成竹階下飛花踏作泥梓栁折來環藥圃<lb/>
野泉引得灌蔬畦人間鐘鼎口不道雨裏田園手自犁<lb/>
已沾雞黍遂然諾豫愁冠蓋將離暌明日却從城市去<lb/>
林間相送草萋萋<lb/>
　　　巫峽啼猿歌送丘少府歸四明<lb/>
<pb n="KR4e0044_WYG_003-12a"/>
巫山巫峽連三巴猿啼三聲客思家停舟聽之聲未了<lb/>
却過青枝猶裊裊野人乍來錦官城清秋滿峽啼猿聲<lb/>
黄牛灘上怨楓落白帝祠前哀月明商聲清冽羽聲亂<lb/>
倐忽東崖復西澗久客聞之淚欲乾壯夫聽此魂亦斷<lb/>
故人歸卧越山雲憶得啼猿歌送君扁舟獨宿剡溪夜<lb/>
呌月三聲誰共聞<lb/>
　　　初秋送友人之冶城賦得把字<lb/>
行人飲馬秋城下魯酒千鍾為君把離亭正值鴈驚寒<lb/>
<pb n="KR4e0044_WYG_003-12b"/>
候舘仍逢雨侵夜嗟予十年恒壯遊登髙弔逺無所憂<lb/>
襟期脫略向知已生事蕭條隨野鷗南宮作吏歸來久<lb/>
富貴浮雲我何有三品寧論小隱資百壺且醉平生酒<lb/>
露島烟汀岊水濆風帆桂櫂坐離分題詩為寄漁樵友<lb/>
惜别還看鴻鴈群<lb/>
　　　寄陳八參軍<lb/>
憶昔讀書融水陽青山影裏開茅堂結交由來重意義<lb/>
使酒或可輕侯王誰言一旦風塵起故里蕭條半荆杞<lb/>
<pb n="KR4e0044_WYG_003-13a"/>
立身自許致功名報國誰能論生死爾時正值烟塵昏<lb/>
手攜俘首懸轅門春風走馬緑楊道落日臂鷹秋草原<lb/>
功成期將書幕府當路忌才棄如土部曲營殘殺氣消<lb/>
關山夢醒秋聲苦此來為儒逢太清石田蕪没荒春耕<lb/>
當時冠蓋半丘土此日交情結弟兄交遊惟君年最髙<lb/>
每以連枝朂我曹天邊落日見孤鴈海上秋風吹二毛<lb/>
劒水無情入海流憑將䨥淚到炎州願為鄉曲牧童子<lb/>
與子髙歌同飯牛<lb/>
<pb n="KR4e0044_WYG_003-13b"/>
　　　贈商生<lb/>
與子交遊最年少羨子襟期可同調醉墨能噓海上雲<lb/>
春箋㑹拂花間鳥壯遊海内早知名每以才華動九卿<lb/>
丹穴殊看鳳毛貴方諸逺在氷壺清伊予十年歸未得<lb/>
貧賤由來愛賔客雖乏床頭沽酒錢未甞一日無顔色<lb/>
西鏞城下醉相逢南國新秋意萬重石竹山前滄海月<lb/>
紫雲洞口夕陽鐘<lb/>
　　　義象行<lb/>
<pb n="KR4e0044_WYG_003-14a"/>
有象有象來天都大江欲渡心趦趄誘之既渡獻天子<lb/>
拜跪不與衆象俱象奴勸之拜怒鼻觸象奴賜酒不肯<lb/>
飲哺之亦不餔屹然十日受飢渇俛首垂淚憤且吁天<lb/>
子命殺之衆官束手莫敢屠侍衛傳宣麾壯士被甲各<lb/>
執丈二殳象戰久不克兵捷象乃殂憶昔君王每巡幸<lb/>
象當法駕行天衢珊瑚錯落明月珠被服美錦紅氍毹<lb/>
紫泥函封載玉璽萬樂爭擁群龍趍玉璽歸沙漠龍亦<lb/>
歸鼎湖所以老象心南來誓死骨為枯嗟爾食禄人空<lb/>
<pb n="KR4e0044_WYG_003-14b"/>
負七尺軀髙髙白玉堂赫赫黄金符伊昔軒冕今泥塗<lb/>
嗟爾食禄人不若飯豆芻象何潔爾何汚天子垂衣治<lb/>
萬世俾全象德行天誅嗚呼象兮古所無嗚呼象兮古<lb/>
所無<lb/>
　　　行路難<lb/>
君不見東鄰翁昔時零落誰與同一朝精金等糞土結<lb/>
交豪客何其雄兒孫生長羅綺裏舊妻新妾多嬌容黄<lb/>
金白璧條已盡門前冷落生秋風寄言世上諸年少朝<lb/>
<pb n="KR4e0044_WYG_003-15a"/>
更暮改非堪調梁園春草何凄凄猶有行人解相弔<lb/>
　　　五馬承恩圖<lb/>
昨夜東風天上來長安淑氣繞蓬萊新鶯茝石千花裏<lb/>
君王宴樂雲屏開鳳輦晴光耀雲色金覊玉絡皆龍媒<lb/>
五馬由來群馬亞一一方瞳汗溝赭承恩蚤立玉階前<lb/>
騰驤肯出神駒下朝來紫氣動龍墀變化飛騰那得知<lb/>
莫言天上風雲起自有房星貫紫微<lb/>
　　　酬張少府惠山僧茶<lb/>
<pb n="KR4e0044_WYG_003-15b"/>
南風吹雪栁花飄閨中佳人春夢饒白髪儒生未飽食<lb/>
夜眠少困卧終朝清河縣官公事簡憐我邇來愈疎懶<lb/>
手裹山僧石乳茶題寄齋房豁書眼髙枕蓬頭緘未開<lb/>
毛骨颯颯秋風來相如漢賦八千字懸河暗誦聲如雷<lb/>
山童急走汲井花鐺裏龍涎鳴逺車千日醉魂來斷夢<lb/>
五陵酒伴識還家為君一啜感君意鳳髓龍脂世空美<lb/>
碧碗滄洲片片雲金莖漢苑稜稜水朝來散步凌仙山<lb/>
恍如輕舉碧蘿間九天若到須臾啜何惜神君騎鶴還<lb/>
<pb n="KR4e0044_WYG_003-16a"/>
　　　滄海雲帆歌送張少府之京<lb/>
蜀錦為帆發光彩挂向扶桑之碧海海上仙山十二樓<lb/>
仙人矯首遥相待船頭錦袍黄鶴仙身朝玉皇遊九天<lb/>
長風吹帆向碧落下視塵世浮青烟我昔登雲向儀曹<lb/>
鈞天廣樂聲嘈嘈夢中折翼下人世悵望雲闕心煩勞<lb/>
兹晨送君向雲闕春帆直拂濤山雪解纜朝辭北海雲<lb/>
曳裾曉待金門月渺渺雲帆奈别何珊珊紫陌聽鳴珂<lb/>
君從雲路騎黄鶴余亦逺山卧碧蘿<lb/>
<pb n="KR4e0044_WYG_003-16b"/>
　　　題桃花馬<lb/>
玉墀迥立如龍游金鞍照耀雲錦浮㶚橋浴水落花雨<lb/>
沙苑追風苜蓿秋圉人盡皆輕騄駬將軍不復事驊騮<lb/>
請看千里噴汗血蹴踏風雲不肯收<lb/>
　　　送林敏歸海上<lb/>
九月大野黄螵蛸挂空桑城頭立馬見千里遊子此時<lb/>
歸故鄉將歸滄海雲且醉冶城月楊柳橋頭酒正香芙<lb/>
蓉館裏花初發戀此使人歸計遲看花酌酒復聨詩眼<lb/>
<pb n="KR4e0044_WYG_003-17a"/>
前相遇不傾倒别後相思空復為<lb/>
　　　春日金陵酒肆别故人<lb/>
長風起天際旭日明京臺江流作寒泉淑氣開蓬萊登<lb/>
髙恣為樂明滅安在哉千金換酒且痛飲笑言未巳將<lb/>
何之當時年少多白首今日花開非故枝金巵何惜倒<lb/>
落月明日相思天一涯君不見鍾山龍蟠虎踞雄惟有<lb/>
江水萬古與之無終窮<lb/>
　　　君馬黄<lb/>
<pb n="KR4e0044_WYG_003-17b"/>
君馬黄我馬蒼君馬何蹀躞我馬何昂藏同馳共逐掣<lb/>
電疾覊金絡玉目流光與君意氣兩相得日日追遊洛<lb/>
陽陌斗酒千金同倚樓結交萬乘招豪客君與我同心<lb/>
我與君同好膠漆千年亦不分許君生死期相保寄謝<lb/>
紛紛世上兒朝歡暮改何堪道<lb/>
　　　題瀛洲雲詩巻<lb/>
徒知夸父渇不竭海中水縱使愚公在莫平海外山山<lb/>
平海竭目不見層隂萬里何漫漫昨夜長風天際來八<lb/>
<pb n="KR4e0044_WYG_003-18a"/>
表滌蕩陽春回憑髙縱目始快意萬物於我何有哉三<lb/>
山照耀氷壺開旭日正射金銀臺長雲飄空弱水黒瀛<lb/>
洲特聳青螺色鸞笙鳳管鳴九霄仙人笑待桃花陌羨<lb/>
君輕舉不可攀但卧白石青蘿間相思不惜冩心素早<lb/>
寄雲邊孤鶴還<lb/>
　　七言近體<lb/>
　　　春日遊東苑應制<lb/>
長樂鐘鳴玉殿開千官步輦出蓬萊已教旭日催龍馭<lb/>
<pb n="KR4e0044_WYG_003-18b"/>
更借春流泛羽盃堤栁欲眠鶯喚起宮花乍落鳥銜來<lb/>
宸遊好把簫韶奏京國于今有鳳臺<lb/>
　　　春日陪車駕幸蔣山應制<hi>四首</hi>
鍾山月曉曙蒼蒼鳳輦乘春到上方馴鳥不隨天仗散<lb/>
曇花故落御衣香珠林霽雪明山殿玉澗飛泉近苑墻<lb/>
自媿才非枚乘匹也陪巡幸沐恩光<lb/>
　　　其二<lb/>
鐃鼓鸞輿出曙烟翠華玉節上方連諸天日月環龍衮<lb/>
<pb n="KR4e0044_WYG_003-19a"/>
九域山河拱象筵香擁寶城熏瑞氣泉當玉几送清絃<lb/>
宸遊暫此開春澤豈作金輪浪學禪<lb/>
　　　其三<lb/>
寶域今春降至尊玉毫此日照乾坤池開八水臨天象<lb/>
地接三台拱帝垣紫氣盡團空外蓋風光遍動鏡中旛<lb/>
九垓此際無餘壤喜見京城雨露恩<lb/>
　　　其四<lb/>
笳鼓雲中動帝京六龍移處彩雲輕三天日色臨仙仗<lb/>
<pb n="KR4e0044_WYG_003-19b"/>
八水波光接帝城寶域旛揺銀燭影香山泉送玉絃聲<lb/>
侍臣此際承恩澤願述歌章頌治平<lb/>
　　　早朝<lb/>
紫禁初開月欲低千官待漏午門西玉階栁色侵朱閣<lb/>
寶帳香車過御堤仙仗日臨花氣動鵷班風急佩聲齊<lb/>
天顔有喜朝回晚散步花邊路欲迷<lb/>
　　　寄右講經春日早朝<hi>二首</hi>
王氣匆匆曙色開鐘聲隱隱九天來鍾山半壓金鰲上<lb/>
<pb n="KR4e0044_WYG_003-20a"/>
淮水新從玉澗迴花擁千官瞻衮冕雪消三殿隔蓬萊<lb/>
小臣曽奏中和曲散作陽春遍九垓<lb/>
　　　其二<lb/>
奉天宮殿五雲間舊是春官侍早班大禮慶成嚴鷺序<lb/>
長楊賦奏覲龍顔風光漸報三眠栁佳氣長浮萬嵗山<lb/>
身落江湖心魏闕夢魂猶逐曉鐘還<lb/>
　　　金門待漏送别<hi>二首</hi>
遲遲曉箭促銅龍紫陌雞鳴夜欲終傍院梧桐蟾影沒<lb/>
<pb n="KR4e0044_WYG_003-20b"/>
拂墻楊栁露華濃暗聞玉佩千官集仰覲天顔萬國同<lb/>
朝罷歸來晴旭上都門送别意匆匆<lb/>
　　　其二<lb/>
鷄人唱徹漏聲殘紫禁齊聨玉笋班日射旌旗光曄曄<lb/>
風揺環珮響珊珊幾經月落趍朝去曽惹天香滿袖還<lb/>
今日京華送君别蟾宮應待共躋攀<lb/>
　　　和張考功春日早朝遇雪<lb/>
今年春早覺春寒紫禁朝回雪未乾太液月低銀兎濕<lb/>
<pb n="KR4e0044_WYG_003-21a"/>
蓬萊天近玉龍蟠吳鹽色瑩差堪擬郢曲才髙欲和難<lb/>
最喜風光先報栁漸舒晴翠拂闌干<lb/>
　　　雪夜張尚書籌招飲以事不赴<lb/>
南宮儤直雪晴時凍雀無聲隱竹埤貰酒暫同寒夜飲<lb/>
盍簪深負故人期雲垂絳闕知天近月浸霜簾覺曙遲<lb/>
除却安禪與招隱此身此外欲何為<lb/>
　　　送黄賛禮往南閩監祭<lb/>
漢家天子重明禋奉禮傳宣肅逺臣百粤山川通王氣<lb/>
<pb n="KR4e0044_WYG_003-21b"/>
二儀雷雨應陽春朱絃玉管風回律秬鬯包茆夜降神<lb/>
此去建溪桃浪暖中流遥見錦衣新<lb/>
　　　題中天樓觀圖<lb/>
海上仙山接混范仙居逺在白雲鄉樓當太乙星辰近<lb/>
樹拂勾陳雨露香絳節馭風來阿母玉簫吹月醉周王<lb/>
可憐八駿歸來晚蕭颯蛾眉兩鬂霜<lb/>
　　　采石磯<lb/>
斷磯漂渺駕危亭欄檻孤髙見杳𠖇牛渚波濤通海白<lb/>
<pb n="KR4e0044_WYG_003-22a"/>
溧陽烟樹入淮青騎鯨夜憶遊仙月泛鷁春浮奉使星<lb/>
萬古憑髙一回首玉壺清酒莫教醒<lb/>
　　　呈浦舍人源<lb/>
無諸臺下乍秋風客舍逢君興不窮性僻共躭詩句險<lb/>
愁多却仗酒杯空平蕪一騎經吳苑積雨孤舟夢晉宮<lb/>
明日又從江上别曲闌愁倚送飛鴻<lb/>
　　　浮亭夜坐懷黄𤣥之<lb/>
浮亭孤坐夜燈紅一倍離憂百感同春草緑波頻賦别<lb/>
<pb n="KR4e0044_WYG_003-22b"/>
流年青鏡暗驚蓬也知纓冕皆身外久憶心知向酒中<lb/>
此意謾勞題尺牘都門雪後有歸鴻<lb/>
　　　送髙書記之邊<lb/>
青袍書記去翩翩紫塞從戎不記年磧裏倚弓看漢月<lb/>
雪中走馬入氷天烏孫部落通烟火勑勒沙塲乏水泉<lb/>
聞道安西無戰鬭時時醉向酒家眠<lb/>
　　　春日寶峰蘭若游集得房字<lb/>
化城鐘動曙蒼蒼野服乘春到上方一犬卧園芳草暖<lb/>
<pb n="KR4e0044_WYG_003-23a"/>
亂禽啼樹石楠香珠林對酒朋簮盍寶地看花色相忘<lb/>
欲向寰中除苦惱無過依止賛公房<lb/>
　　　遊秦川龜湖寺<lb/>
風動松門野殿荒老僧相見謾焚香身隨斷梗棲卑邑<lb/>
跡比閒雲到上方葉落空林行處滿心超諸品坐來忘<lb/>
清泠久别烟霞侶想是青苔長石床<lb/>
　　　寄髙逸人<lb/>
君家别墅抗浮塵曽共浮丘醉度春花落更聞啼寺鳥<lb/>
<pb n="KR4e0044_WYG_003-23b"/>
栁深或見渡江人生涯不定如蓬斷㑹晤無期望月頻<lb/>
明日扁舟東海去幽居欲與孟家鄰<lb/>
　　　送人入蜀<lb/>
把酒長歌蜀道行髙堂千里見君情微霜半落青楓樹<lb/>
曙月平臨白帝城挂席不離江鴈影沾衣多向峽猿聲<lb/>
錦城莫道無知已何限居人識馬卿<lb/>
　　　李將軍席上賦清逺樓<lb/>
城上危樓駕逺空䦨干長凭五雲紅幨帷曉駐山河影<lb/>
<pb n="KR4e0044_WYG_003-24a"/>
鼓角秋悲草木風列宿南垂珠斗近衆流東去劒川雄<lb/>
于今百粤無傳警好把金尊送落鴻<lb/>
　　　閩關春晚圖送司倉之京<lb/>
江上離筵惜解攜閩關北上亂山迷花深野戍嘶疲馬<lb/>
月隱關墻聽曙雞劒佩朝天雙闕迥家林近日片雲低<lb/>
京華故舊如相問白鴈音書醉懶題<lb/>
　　　秋江别思圖<lb/>
無諸城下送行舟滿座詩人賦逺遊歸夢不離秦苑夕<lb/>
<pb n="KR4e0044_WYG_003-24b"/>
客程多在越鄉秋江楓葉落填沙岸塞鴈聲寒到驛樓<lb/>
會見使君簮冕貴未應華髪老滄洲<lb/>
　　　初出同黄少府宿采石<lb/>
南宮拜疏許歸休蘆荻滄江晚繫舟貫酒暫同牛渚咏<lb/>
曳裾無復鳳臺遊海門白湧潮頭急烟島紅拖雨脚收<lb/>
不用臨流濯纓袂此心從此不驚鷗<lb/>
　　　新秋浮亭夜集<lb/>
海國新凉一鴈來衣冠髙㑹壯懷開浮亭夜月樽前滿<lb/>
<pb n="KR4e0044_WYG_003-25a"/>
古樹秋聲笛裏哀白髪朋遊嗟落魄青山故業怨低摧<lb/>
燈殘酒醒還成別刻漏應愁曉箭催<lb/>
　　　九日登絓月蘭若憶鄭二宣<lb/>
微霜初下越王城衰病逢秋也自輕九日登臨多縱醉<lb/>
百年感慨獨鍾情斷蟬野寺黄花晚逺樹江天白鴈晴<lb/>
却憶浮丘炎海上懶題詩句寄同聲<lb/>
　　　寄髙逸人<lb/>
獨倚城南百尺䦨粤鄉秋思浩漫漫平臺樹色催殘照<lb/>
<pb n="KR4e0044_WYG_003-25b"/>
近郭砧聲報早寒雲物正當摇落後關河終念別離難<lb/>
龍門別墅今宵月誰與相同把酒看<lb/>
　　　送楊孝廉之京<lb/>
刺桐花發荔初垂海國逢君話別離日下共𫝊優對策<lb/>
天邊相送醉題詩石城古樹秋風早淮水孤帆夕鳥遲<lb/>
君有長才如賈誼追趨好向鳳凰池<lb/>
　　　浮亭風雨夜集憶鄭二宣<lb/>
天涯此別意何窮一片愁心萬里同明鏡曉霜驚白髪<lb/>
<pb n="KR4e0044_WYG_003-26a"/>
浮亭秋雨夢青楓書回絶島孤帆逺門掩寒塘舊業空<lb/>
說着登臨多感慨一緘封淚寄南鴻<lb/>
　　　過東林雙磵有懷舊遊<lb/>
曽於此地盍朋簮嵗晏重來百感深門掩薄寒初暝雪<lb/>
樹含輕靄欲棲禽滄波涉海驚魂夢白髪看山倦嘯吟<lb/>
聞說逺公能館我便投章甫卧東林<lb/>
　　　冬夜與髙五秀才館林八員外宅<lb/>
逺别悠悠歎二難多君留飲故情歡生涯秖合尊前醉<lb/>
<pb n="KR4e0044_WYG_003-26b"/>
功業無勞鏡裏看落葉走階風動晚古梅臨水月侵寒<lb/>
何因得似龍門叟野艇終身一釣竿<lb/>
　　　與陳八參軍夜飲話舊<lb/>
鄉園别後隔烽烟此夕論交意惘然鴈引歸心離海國<lb/>
盃銜好月醉霜天謀生自愧青雲後話舊多驚白髪前<lb/>
明日豫愁分手去憑君慷慨看龍泉<lb/>
　　　寄周一秀才𤣥兼呈陳八處士炫<lb/>
薜老峰前夜詠詩若為離别思凄其忝於詞客推前軰<lb/>
<pb n="KR4e0044_WYG_003-27a"/>
久約林僧恐後期澤國未霜楓落早山城上月鳥歸遲<lb/>
自慚淺薄非徐穉頼有陳蕃是故知<lb/>
　　　海口道上有述懷鄭二宣<lb/>
露下菰蒲有鴈聲曉驂初發宿寒輕新知乍别孤吟倦<lb/>
舊國重來百感生黄葉閉門逢野寺白波侵郭見江城<lb/>
家林暫别堪惆悵翻憶浮丘海上行<lb/>
　　　將歸冶城留别陳八炫林六敏<lb/>
南宮歸後嵗蹉跎此日逢君奈别何野館解鞍行客飯<lb/>
<pb n="KR4e0044_WYG_003-27b"/>
寒山對酒故人歌蒹葭水國孤鴻度橘柚霜林疋馬過<lb/>
為報已無軒冕夢清泠臺下卧烟蘿<lb/>
　　　與黄一秀才軰雨夜浮亭集宴憶鄭二宣<lb/>
香炧燈殘意萬重與君共憶逺遊蹤尺書不到驚春鴈<lb/>
樽酒相逢話夜鐘風動櫟枝翻暗鵲雨深莎井響鳴蛩<lb/>
自慚淺薄誰招隱尚掩丘樊學卧龍<lb/>
　　　陳八參軍<lb/>
露飲梅天雪霽時不堪南望思凄其五勞有病仍耽酒<lb/>
<pb n="KR4e0044_WYG_003-28a"/>
七步何才敢咏詩岐路分攜愁落葉家林歡㑹憶連枝<lb/>
自慚放逐歸來晚那得鳴鑣到鳳池<lb/>
　　　憶龍門髙逸人<lb/>
浮亭露飲玉樽空千里心期此夕同海路想經春草緑<lb/>
越吟愁對夜燈紅他山花發鶯啼後别墅春歸積雨中<lb/>
聖代祇今無隱逸不應多病卧孤蓬<lb/>
　　　寄林一和<lb/>
雨館張燈坐夜深故人相對醉成吟二毛易老慚看鏡<lb/>
<pb n="KR4e0044_WYG_003-28b"/>
四美難并愧盍簮澤國曉霜催候鴈縣城春樹變鳴禽<lb/>
賈生尚有長沙謫此日無勞歎陸沈<lb/>
　　　送趙生之京<lb/>
青門樹色引鳴騶一曲驪歌送逺遊慷慨自知非怨别<lb/>
關河終念對窮愁雲邊夜犬鳴沙驛海上寒山出郡樓<lb/>
到日都門春水緑珊珊飛珮上瀛洲<lb/>
　　　憶鄭二宣時往交州<lb/>
旬日隂霖結不開窮居幽草亂侵階也知白髪縁愁長<lb/>
<pb n="KR4e0044_WYG_003-29a"/>
無那青山與願乖行阻看花攜濁酒卧聞啼鳥閉虛齋<lb/>
比來况與浮丘别一望南天一愴懷<lb/>
　　　畢公房<lb/>
躋閣攀岩入化城薜蘿髙卧寄閒情孤窻上月分燈影<lb/>
亂葉隨風襍磬聲麋鹿自知諧野性簮珪何用絆虛名<lb/>
真僧出世心無事戒得氷壺徹底清<lb/>
　　　謫居寄冶城同志<lb/>
逺别悠悠泣路岐丹心雖在鬢毛衰阮籍猖狂縁世難<lb/>
<pb n="KR4e0044_WYG_003-29b"/>
叔牙感慨為心知春城久判花前醉野館無由雪後期<lb/>
自愧不如閒草木也承雨露沐恩私<lb/>
　　　宋中送魏萬之安西<lb/>
梁苑微霜梨葉紅行人此日發關東酒邊怨别看長劒<lb/>
馬上驚心見斷蓬雲散岳蓮開泰華月寒郊樹隱新豐<lb/>
窮秋亦有臨邊使待爾題詩寄塞鴻<lb/>
　　　送浦大歸晉陵分得衣字<lb/>
離亭征騎曉騑騑正值關河朔鴈飛白髪相看閩海别<lb/>
<pb n="KR4e0044_WYG_003-30a"/>
青山遥送晉陵歸江城雨外蓮峰出野寺霜前柿葉稀<lb/>
自愧忘情非上知臨歧唯有一沾衣<lb/>
　　　寄髙八逸人<lb/>
離亭髙唱久難酬明月心期戀舊遊泛臘酒香頻中聖<lb/>
流年花發總關愁山園浥露寒梨熟水國迎霜晚稻收<lb/>
自愧湮沈向城市閒情惟有一登樓<lb/>
　　　送宮人入道<hi>二首</hi>
温泉宮裏洗鉛華共訝君恩許出家阿監别時留佩玦<lb/>
<pb n="KR4e0044_WYG_003-30b"/>
道流迎處指烟霞乍抛月殿吹簫譜學煉星壇伏火砂<lb/>
幾度春風緱嶺上步虛閒遶碧桃花<lb/>
　　　其二<lb/>
大家有㫖許求仙便着霓衣下九天碧落早知騎鶴路<lb/>
青春悔度種花年已教水月澄心鏡無復香雲綰鬢蟬<lb/>
昨日麻姑來問信又言滄海變成田<lb/>
　　　挽紅橋<lb/>
柔膓百結淚懸河瘞玉埋香可奈何明月也知留珮玦<lb/>
<pb n="KR4e0044_WYG_003-31a"/>
曉峰長想畫青蛾仙魂已逐梨園夢人世空傳薤露歌<lb/>
自是忘情惟上知此生長抱怨情多<lb/>
　　　登岳陽樓<lb/>
湖水平臨䕫子國岳陽絶勝濯龍宮樓臺迥出丹霄上<lb/>
島嶼浮來玉鏡中墨客琴樽渾醉月榜人舟楫若乘空<lb/>
青蘋風起還能賦不獨蘭臺宋玉工<lb/>
　　　江上送王悅歸關中<lb/>
秋風吹冷薜蘿衣客裏逢君賦式微楚水别來浮桂櫂<lb/>
<pb n="KR4e0044_WYG_003-31b"/>
秦川歸去掩柴扉中天華岳三峯削獨樹關河一葉飛<lb/>
我有愁心如斷鴈隨君征路向斜暉<lb/>
　　　送朗上人歸匡廬<lb/>
浮盃渡海寄行蹤歸去匡廬若箇峰月滿空山行迹遍<lb/>
心通萬法看經慵蘿深自識雲中寺秋晚遥尋澗底鐘<lb/>
共有東林蓮社約寒流石上幾時逢<lb/>
　　　將之三華留别冶城知已<lb/>
躑躅花開黄鳥吟春城送别栁隂隂故人共洒臨岐淚<lb/>
<pb n="KR4e0044_WYG_003-32a"/>
逐客空懸戀闕心白髪流年嗟落魄青山歸夢憶登臨<lb/>
金溪此去多乘興不似看花醉故林<lb/>
　　　賦得垂楊送客<lb/>
客路垂楊最有情暖風吹緑漸㝠㝠雨深煬帝宮前見<lb/>
月落桓伊笛裏聽葉暗乍堪藏乳燕花飛終恨化浮萍<lb/>
分攜欲折長條贈愁絶河橋酒幔青<lb/>
　　　歸冶城辱群公追餞至江心亭<lb/>
梅風初熟布帆歸相送勞君到翠微逺樹啼鶯留客醉<lb/>
<pb n="KR4e0044_WYG_003-32b"/>
髙林深竹見僧稀江心絶島晴浮出雨外孤雲濕倦飛<lb/>
野鳥白鷗如有待想應知我拂朝衣<lb/>
　　　送僧遊蜀<lb/>
蜀道岧嶤不易攀浮雲蹤跡去如閒畏途棧倚天邊樹<lb/>
舊寺門扄海上山暝猿峽裏焚香宿暮雪城中乞食還<lb/>
岐路送師多感慨朝簮未擲復何顔<lb/>
　　　秋夜送王廣文還延平<lb/>
詩客飄颻劒上來玉壺清酒為君開梧桐一葉秋聲早<lb/>
<pb n="KR4e0044_WYG_003-33a"/>
河漢三星曉漏催滄海别來頻積夢青山歸去且銜盃<lb/>
蒼蠅未必能沾玉莫把丹心變死灰<lb/>
　　　吳航送鄭二之海上<lb/>
百年相見幾悲歡久客移家欲别難海路雲山天際斷<lb/>
縣城春樹雨中寒已辭紫禁休魚佩未築丹丘愧鶡冠<lb/>
從此一盃分散後嘯臺明月共誰看<lb/>
　　　留别髙八逸人<lb/>
野客行歌賦式微江亭埀栁鸊鵜飛久從别墅花前醉<lb/>
<pb n="KR4e0044_WYG_003-33b"/>
倦逐征鴻雨外歸極浦波光揺去棹晴川栁色滿行衣<lb/>
冶城亦有同遊侶髙唱于今似子稀<lb/>
　　　天王寺烟蘿洞<lb/>
寒岩精舍石林東冉冉垂蘿洞穴空宴坐袈裟深杳靄<lb/>
仙遊環珮小崆峒紅泉雨過花皆落翠篠雲來月不通<lb/>
掃石焚香頻到此定逢秦世采芝翁<lb/>
　　　夏日與諸公至絓月蘭若<lb/>
翠微精舍薜蘿垂磵戸隂隂暑不知青草舊遊苔滿院<lb/>
<pb n="KR4e0044_WYG_003-34a"/>
白蓮新社雨侵池題詩好是書蕉葉招隱誰同賦桂枝<lb/>
不向空門休物累下方塵土欲何為<lb/>
　　　秋江離思圖<lb/>
粤城衰栁拂金堤雨裏秋襟惜解攜客散江亭聞斷鴈<lb/>
酒醒沙館候鳴雞楓橋夜冷吳謳起笠澤天寒楚望迷<lb/>
天路雲山從此别一封愁札為君題<lb/>
　　　寄髙逸人<lb/>
緑楊影裏勸離盃又見黄花故苑開載酒憶遊棲鶴寺<lb/>
<pb n="KR4e0044_WYG_003-34b"/>
懷人獨上釣龍臺雨昏别館疎鐘斷葉盡空江朔鴈來<lb/>
近得浮丘書信否渇心吟望欲生埃<lb/>
　　　秋夜浦舍人見宿園亭分得天字<lb/>
南宮飲散動經年此㑹覊魂各黯然霄漢故人誰更在<lb/>
江潭逐客自堪憐踈燈細雨開秋宴落葉驚風攪夜眠<lb/>
歸去晉陵成逺别好憑陽鴈望南天<lb/>
　　　寄王六博士<lb/>
西鏞城下舊迎逢兩地心期意萬重詞客青山題藻句<lb/>
<pb n="KR4e0044_WYG_003-35a"/>
逐臣滄海寄萍蹤忘情已覺看花懶多病真成對酒慵<lb/>
却憶西齋好明月相思吟送暮天鐘<lb/>
　　　髙逸人見過園亭分得何字<lb/>
園亭鳥散掩垂蘿上客連鑣晚見過纓冕已捐身外事<lb/>
玉壺且向醉中歌鷹風入樹凋秋葉蚌月流雲度曉河<lb/>
今夕相逢須盡醉明朝分手奈君何<lb/>
　　　送鄭二宣之交州<lb/>
一曲勞歌酒半醒嗟君此去泛滄溟論交自信心如石<lb/>
<pb n="KR4e0044_WYG_003-35b"/>
避地終悲跡類萍瘴海風濤行處白故山烟雨别來青<lb/>
冶城亦有同遊侶共向天涯憶聚星<lb/>
　　　登絓月蘭若憶𤣥之秀才<lb/>
離懷觸景易消魂况復尋雲到法園晴雪閉門深竹暝<lb/>
夕陽鳴磬野藤昏林僧夜語多經梵詞客春遊少屐痕<lb/>
最憶𤣥暉覊璧水鳳臺新詠與誰論<lb/>
　　　首春同周大登冲天臺有懷王六徹鄭二宣黄<lb/>
　　　一𤣥林六敏<lb/>
<pb n="KR4e0044_WYG_003-36a"/>
雲物蒼凉拂曙開望春吟倚最髙臺烟和緑野宜歌鳥<lb/>
雪徹青林尚吐梅酒伴分攜龍劒去山人招隱鶴書來<lb/>
升沈榮辱何須問且縱芳樽坐石苔<lb/>
　　　送陳秀才之京<lb/>
老逢烟景即關情况復窮秋别友生對酒自然堪洒淚<lb/>
臨流何必濯長纓帆開積水風初起路繞寒山雪乍晴<lb/>
璧水鳳麟如子少珊珊環佩早登瀛<lb/>
　　　桃源清玩<lb/>
<pb n="KR4e0044_WYG_003-36b"/>
桃源勝邑少風塵吏散尋幽學隱淪紅雨亂飄仙洞曉<lb/>
緑雲深䕶誦堂春漆園夢蝶應前兆葉縣飛鳬定後身<lb/>
聞說使君多逸興問津何必武陵人<lb/>
　　　夕陽<lb/>
抹野銜山影欲收光浮鴉背去悠悠髙城半落催鳴角<lb/>
逺浦初沈促繫舟幾處閨中關綉户何人江上倚朱樓<lb/>
凄凉獨有咸陽陌芳草相連萬古愁<lb/>
　　　離雲飄葉巻得天字<lb/>
<pb n="KR4e0044_WYG_003-37a"/>
杳杳浮雲暝逺天蕭蕭霜葉拂離筵半空映日飄還散<lb/>
萬里隨風去復連髙擁片帆凝曉色長侵野徑入寒烟<lb/>
送君對此難為别無限傷心滿目前<lb/>
　　　題瀟湘烟雨圖<lb/>
淋漓元氣楚天秋湘浦琅玕翠欲流粉節娟娟含雨長<lb/>
烟梢隱隱拂雲稠醉中卧聽寒聲逺吟裏看連暮色浮<lb/>
玉輦不知何處去蒼梧渺渺使人愁<lb/>
　　　夏夜懷故人<lb/>
<pb n="KR4e0044_WYG_003-37b"/>
空齋不寐夜初分獨坐凄然憶故人山霧滿庭空翠濕<lb/>
石牀當戸月華新竹窻把酒知何日樵徑攜笻又幾春<lb/>
惟有别時芳草色閉門相對碧如茵<lb/>
　　　南浦緑波<lb/>
溶溶漾漾際沙汀烟樹寒蕪秘逺青萬頃流光涵玉宇<lb/>
一帆爽氣動文星飛禽浴鷺翻晴色落蕋浮花送晚馨<lb/>
明日相思來别處徘徊照影悵伶仃<lb/>
　　　汨羅懷古<lb/>
<pb n="KR4e0044_WYG_003-38a"/>
獨向芳辰上綵舟長天落日思悠悠千年詞賦名猶在<lb/>
一代英雄事已休每挹孤忠天地老空餘陳迹古今愁<lb/>
蒲樽更欲風前醉長笛數聲鳴逺洲<lb/>
　　　緑隂啼鳥<lb/>
日上髙林宿雨晴緑隂深處一禽鳴落紅塵外偏多恨<lb/>
遠翠梢頭更有情繡倦玉窻聞處巧酒停芳席聽來輕<lb/>
繁絃急管空撩亂白髪梨園按未成<lb/>
　　　溪山真樂<lb/>
<pb n="KR4e0044_WYG_003-38b"/>
何處名山澹碧滋一溪新緑動晴漪移居未傍龎公宅<lb/>
逺道空歌陶令詞鶯囀栁間春色淺鷗翻沙外夕陽遲<lb/>
囂塵何事難抛擲苦把閒身向俗縻<lb/>
　　　弔黄祥<lb/>
欲見髙人不可期空堂素幙淚先垂游絲捲雨閒芳榭<lb/>
雜蔓侵階卧藥籬月冷秋波魂去逺雲霾春塚魄來遲<lb/>
芹邊閒却時懸榻無復清容見小池<lb/>
　　　送天使蔣二回朝復命<lb/>
<pb n="KR4e0044_WYG_003-39a"/>
鞍馬迢迢入帝京共瞻使節出孤城帆分秋色南天晚<lb/>
人沐恩波北海傾奏對九重丹漢近逶迤萬里大鵬輕<lb/>
懸知朝罷從容日更述民風頌治平<lb/>
　　　老卒還田里<lb/>
蚤從玉帳出邊關雪鬢垂絲喜得還銳氣暗隨秋色盡<lb/>
老情翻樂故園閒戰塲尚記歸時路村逕猶依舊日山<lb/>
留得少年長劒在壁間懸却獨頻看<lb/>
　　　詠古墓<lb/>
<pb n="KR4e0044_WYG_003-39b"/>
何代凄凉土一丘蓬蒿馬鬛幾春秋斷碑無字埋青草<lb/>
古逕侵田繞碧流山鳥似啼依枳棘野烟如暝鎖松楸<lb/>
當年懸劒今何在空使來人起暮愁<lb/>
　　　題淮甸歸耕圖<lb/>
回首吳天海嶠迂綵舟斜日過姑蘇劒歌聊復傳鸚鵡<lb/>
座客誰為唱鷓鴣錦樹連雲侵甸麥素潮湧月動檣烏<lb/>
固陵春色還應好聞道田園總未蕪<lb/>
　　　寄蕭四上舍<lb/>
<pb n="KR4e0044_WYG_003-40a"/>
栁色千條過一春相思兩地正愁人乍辭簮組成飄泊<lb/>
甘向林泉學隱淪錦字不來勞曉夢玉琴無意染芳塵<lb/>
飛花日日隨流水好把金樽到手頻<lb/>
　　　錦江春色<lb/>
天際雪消春水來融融春色錦江開洪濤洶湧翻晴日<lb/>
駭浪奔騰噴怒雷三月魚龍多變化百年舟楫幾傾催<lb/>
誰知大禹當年力惆悵臨風酹一盃<lb/>
　　　月夜登臺<lb/>
<pb n="KR4e0044_WYG_003-40b"/>
髙臺突兀五雲頭風捲笙歌徹夜流玉兎初生銀漢影<lb/>
桂花先報廣寒秋夢飛弱水三千里興入仙家十二樓<lb/>
只恐酒醒滄海變笛聲孤起古今愁<lb/>
　　　歌風臺<lb/>
漢祖龍飛竟不回巍巍臺榭倚天開覇圖寂寞終塵土<lb/>
王氣消沈向草萊無復故人同擊筑空如野客獨銜盃<lb/>
于今六合為家日颯颯悲風故樹隈<lb/>
　　　送李通守歸鐔上<hi>二首</hi>
<pb n="KR4e0044_WYG_003-41a"/>
攬轡咨詢出劒津飄飄錦服拂芳塵官亭貰酒逢詩客<lb/>
山徑尋梅問野人紫案鳴琴常對晚黄堂判筆每生春<lb/>
懸知歸去多餘暇好寫清吟為寄頻<lb/>
　　　其二<lb/>
共看少府厯山城駐馬西鏞第幾程海嶠遥連閩嶠紫<lb/>
昭潭曽似劒潭清半簾月色供詩句一路梅花遣官情<lb/>
明日咨詢歸去後定將嘉績逹宸京<lb/>
　　　寓秦淮寄冶城知己<lb/>
<pb n="KR4e0044_WYG_003-41b"/>
萍蹤無蒂數分攜海國覊魂易慘悽千里歸心逢臘盡<lb/>
亂山殘雪望鄉迷荒村落葉渾成雨極浦寒潮亦到溪<lb/>
遥想石橋梅發處何由縮地一攀躋<lb/>
　　　秋江離别<lb/>
聽我離筵把酒吟我吟都是别情深鱸魚忽動三秋興<lb/>
海鶴空懸萬里心曉甸波光槐樹碧夕陽鴈影越山隂<lb/>
明時正好崇勲業底事年來喜擲簮<lb/>
　　　秋日同諸公至洽師房<lb/>
<pb n="KR4e0044_WYG_003-42a"/>
洽公蘭若宿雲隂上客何頻此盍簪幔捲雲山邀逸興<lb/>
樓標霜月喻禪心空階雨過閒花發絶磵風來落葉深<lb/>
今夜上方期共宿一燈竹裏對君吟<lb/>
　　　送惠師歸東山别業<lb/>
逺公飛鍚出人寰别築精藍俯碧灣啼鳥不離階下樹<lb/>
閒雲長䕶檻前山燈懸靜室觀身悟屐響空林送客還<lb/>
借問松醪何日熟㑹須乘月到禪關<lb/>
　　　賈誼宅<lb/>
<pb n="KR4e0044_WYG_003-42b"/>
聞君放逐此淹留獻納空懸漢室憂舊宅獨臨湘水逺<lb/>
遺文曽弔屈原愁青楓極浦烟光晚白鳥空江樹影秋<lb/>
西望不堪懷古意欲因歸去卧滄洲<lb/>
　　　雪峰寺<lb/>
微霜落葉度關河古寺清秋掩薜蘿輕策獨隨飛鳥去<lb/>
好山偏向夕陽過三花祇苑逢僧少獨樹空臺積雨多<lb/>
却憶朋簪躭勝事下方塵世易蹉跎<lb/>
　　　江上書懷呈林八瑾<lb/>
<pb n="KR4e0044_WYG_003-43a"/>
昔年曽共醉蘭舟明月閒情憶舊遊獨客荒村空向暮<lb/>
異鄉多病厭逢秋殘烟野戍聞寒笛落日楓林見驛樓<lb/>
為報别來憔悴盡謾因尊酒更消憂<lb/>
　　　山中即事<lb/>
少年書劒愧蹉跎舊業空山掩碧蘿看竹暫忘塵外事<lb/>
逢人多向雪中過乞歸故國青霄逺卧病閒門白髪多<lb/>
别去若尋林處士後時相望一髙歌<lb/>
　　　懷友人陳三源<lb/>
<pb n="KR4e0044_WYG_003-43b"/>
浮雲聚散幾悲歡久客懷歸憶萬安門對西山朝氣爽<lb/>
城臨東海暮潮寒身隨斷鴈兼秋逺夢入踈砧向夜䦨<lb/>
為問松蘿舊遊處别來花月共誰看<lb/>
　　　寄汪知己<lb/>
客身飄泊類浮萍塵世風波夢亦驚千里青山違故邑<lb/>
十年白髪戍邊城王門獻策今時寵孔徑看花舊日情<lb/>
魚鴈不辭雲海闊謾勞尺牘慰平生<lb/>
　　　釣龍臺<lb/>
<pb n="KR4e0044_WYG_003-44a"/>
逐鹿屠龍事渺茫空臺依舊枕崇岡衣冠神禹傳苗裔<lb/>
風壤宗周列職方南粤雲來螺浦白東甌天接虎門蒼<lb/>
登臨送别兼懷古不惜狂吟倒玉觴<lb/>
　　　詠得攀楊栁寄故人胡大<lb/>
東風吹緑正依依欲折長條愧别離蘇小門前人散後<lb/>
霸陵橋上燕來時飛花蕩漾隨征棹亂葉飄飄泛酒旗<lb/>
只恐化萍春又去好將一曲寄相思<lb/>
　　　寄鄭二宣<lb/>
<pb n="KR4e0044_WYG_003-44b"/>
旅憩髙吟送曉鐘深懷野客寄行蹤南登逺道憑歸鴈<lb/>
舊隱空山憶卧龍蘿桂同心愁獨住鶯花異日興偏慵<lb/>
遥知别去多詞賦料得顛書也獨攻<lb/>
　　　寄髙逸人<lb/>
千里懷君積夢中南宮侍從忝余同荒居懶病看花盡<lb/>
舊事驚心向酒空苑樹月來依宿鳥海天春去見飛鴻<lb/>
懸知相望無由逹此㑹令人意不窮<lb/>
　　　酬王一𤣥諸友過訪<lb/>
<pb n="KR4e0044_WYG_003-45a"/>
故人問病到山村美酒香茶慰討論賈誼有才匡漢室<lb/>
梁鴻無策謁侯門江田未熟晴蕪長館樹新凉夕鳥喧<lb/>
暫得相逢須盡興醉來分散已黄昏<lb/>
　　　壽胡逸人<lb/>
碧榕深處鎖烟霞銀燭華筵景物賖石室天香聞杜若<lb/>
玉缸春酒泛胡麻暫輸滄海心猶在久着青囊髪未華<lb/>
從此自縁方外趣不須勾漏問丹砂<lb/>
　　　觀趙龍虎習兵<lb/>
<pb n="KR4e0044_WYG_003-45b"/>
聖代雄藩尚練兵將軍意氣重横行登壇久論安邊計<lb/>
倚劒平臨近海城玉帳鳴笳通逺戍青絲歸騎出連營<lb/>
懸知漢主垂思慮始信票姚獨羡名<lb/>
　　　夕陽孤棹<lb/>
梨葉青青春草齊南天相送夕陽低看雲海國同誰醉<lb/>
倚棹江亭又解攜畲米未收行客飲蠻烟初散曙鴉啼<lb/>
孤篷回首知何處莫動哀吟易慘悽<lb/>
　　　懷浦舍人長源<lb/>
<pb n="KR4e0044_WYG_003-46a"/>
祖筵相送槿花時江上逢春感别離詞客登臨芳草變<lb/>
鄉山吟望尺書遲鶯聲吳苑行人度海色官船暝栁埀<lb/>
最憶玉門聽曙漏思君閒夜益悽其<lb/>
　　　懷南宮趙大叔度<lb/>
悲歌對酒强成懽三十窮經尚考槃楚水逐臣空作賦<lb/>
淮隂年少獨登壇青山官舍踈鐘晚黄鳥蕪城暮雨寒<lb/>
料得西鏞多勝事凌霄明月憶同看<lb/>
　　　送楊紫庭之京<lb/>
<pb n="KR4e0044_WYG_003-46b"/>
津亭送客栁隂隂把袂長歌念盍簮此去雲霄休恨别<lb/>
舊遊江海寄愁心挂帆淮月鄉山近策馬吳關驛路深<lb/>
明日知君相憶處鳳臺登眺與誰吟<lb/>
　　　送王一之京<lb/>
楊栁青青春草齊官亭客散夕陽西歸心正逐孤帆去<lb/>
離思偏驚匹馬嘶雨歇聽鐘精舍近月明聞梵枕峰低<lb/>
那堪吟望空梁夢遥憶清芬滿劒溪<lb/>
　　　送友之京<lb/>
<pb n="KR4e0044_WYG_003-47a"/>
翩翩驛騎拂青絲斗酒城隂醉莫辭别路逺從雲外去<lb/>
論文誰向雪中期寸心冉冉懷丹闕雙珮鏘鏘拜赤墀<lb/>
遥想朝回春更早好音還慰倚門思<lb/>
　　　送池王二友歸劒鐔<hi>二首</hi>
竹枝歌罷早潮平把酒離筵感别情年少常懷郗詵第<lb/>
才華獨羡馬卿名鐔津栁色迎歸棹螺渚鶯聲送客程<lb/>
良㑹未窮分散去好題飛札到岩扄<lb/>
　　　其二<lb/>
<pb n="KR4e0044_WYG_003-47b"/>
卧病丘園感越吟對君離思忽驚心琴樽何意成寥落<lb/>
纓冕誰知尚陸沈滄海一身懸北望青山雙淚向南深<lb/>
須知夢裏還相憶風雨浮亭夜盍簮<lb/>
　　　送賈文學之京<lb/>
秋風離思正依依匹馬西行向夕暉别路逺從霄漢去<lb/>
知君已覺少年稀淮邊落木南天盡江上寒雲北鴈飛<lb/>
鳳闕朝回春更好為題尺牘到岩扉<lb/>
　　　賦得羅浮山送人之任<lb/>
<pb n="KR4e0044_WYG_003-48a"/>
陶令之官瘴海濆羅浮勝境昔曽聞飛來島嶼丹青合<lb/>
畫裏樓臺紫翠分曲澗花深常帶雨龍川水暖欲生雲<lb/>
别離已是春風後那得梅花折贈君<lb/>
　　　浮亭夜集寄華故人<lb/>
南亭髙館薜蘿深此夜思君萬里心鄉國舊遊多怨别<lb/>
雲山何處獨登臨寒蕪落鴈天低樹野戍平沙燒隔林<lb/>
尊酒相逢還寄意也應知我一沾襟<lb/>
　　　月夜㑹林南宮聞李生彈箏<lb/>
<pb n="KR4e0044_WYG_003-48b"/>
浮亭簮盍醉吟逢髙調鳴箏此夜同月隱青絲聞亂葉<lb/>
霜空瑶柱度飛鴻湘靈錦瑟愁停鼓子晉鸞笙愧未工<lb/>
況有周郎歌白雪興來那放酒樽空<lb/>
　　　浮亭夜集<lb/>
縱酒閒亭歌復悲那堪春草思離離朱門按劒誰先達<lb/>
滄海論心愧後期郭裏鶯聲驚雨歇津邊栁色向坡垂<lb/>
題詩寄逺無持贈偏憶追陪到習池<lb/>
　　　浮亭夜集贈黄二<lb/>
<pb n="KR4e0044_WYG_003-49a"/>
江淮千里久思君髙館相逢興不群孤燭青燈人共醉<lb/>
澹河疎雨夜初分心懷慷慨空悲梗世事飄颻秖似雲<lb/>
良㑹未窮簪盍意莫因歸興又紛紛<lb/>
　　　送仲彬胡公之荆南<lb/>
華館清談酒未醺春風送客又離群髙堂念别情先切<lb/>
把袂同心跡暫分征斾還辭閩嶠月布帆輕颺楚江雲<lb/>
懸知别後空梁夢應有新詩最憶君<lb/>
　　　送人之京<lb/>
<pb n="KR4e0044_WYG_003-49b"/>
江亭客散斂餘暉忽聽離歌淚滿衣滄海驚蓬浮世在<lb/>
青春得桂少年稀梅邊飛雪行人度雨外空江去鴈微<lb/>
明到長安春更好五陵花栁正依依<lb/>
　　　送人之海南<lb/>
殷勤斗酒送君行一曲驪駒對粤城秋草愁心同北望<lb/>
夕陽去路獨南征寒山月落青楓晚野戍霜空白鴈晴<lb/>
年少功名應苦節臨流未可濯長纓<lb/>
　　　送林一歸山中<lb/>
<pb n="KR4e0044_WYG_003-50a"/>
楝花雨裏醉逢迎南國看山又送行求侶暗驚春草色<lb/>
還家愁逐暮江聲殘陽向野聞邊笛逺樹登樓見海城<lb/>
誰念長沙遷謫久懶從季卜問君平<lb/>
　　　洽公房送林敏<lb/>
珠宮客到夕陽時西望鄉園欲淚垂芳草不堪多卧病<lb/>
青山何事又分離髙原暮火行人盡積雨長天去鴈遲<lb/>
暫醉一盃乘興地對君誰復憶凄其<lb/>
　　　送余司馬歸晉中<lb/>
<pb n="KR4e0044_WYG_003-50b"/>
驄馬朝來欲渡河官城把袂惜蹉跎滄洲舊業驚蓬斷<lb/>
白馬流年倚劒過梨葉烟村行客少鷓鴣陵苑夕陽多<lb/>
天涯相憶知何處空有愁心對酒歌<lb/>
　　　送逸人之嶺南<lb/>
把酒離筵江上青水亭客散雨㝠㝠心懷遠道頻看劒<lb/>
跡向南天秖類萍孤驛城頭晴見樹片帆海上夜浮星<lb/>
知君此去堪乘興何必臨岐涕淚零<lb/>
　　　送林十一歸山<lb/>
<pb n="KR4e0044_WYG_003-51a"/>
青門長笛起愁聲滄海離盃感故情賔館芰荷清夜語<lb/>
鄉山砧杵暮秋行浮雲北去無蹤跡旅鴈南歸有弟兄<lb/>
莫歎蹉跎向年少古人白首尚躬耕<lb/>
　　　送李安之建安<lb/>
緑槐宮樹一蟬聲歧路相看萬里情對酒謾因愁逺别<lb/>
臨流還可濯長纓孤帆夜火洲邊驛澹月疎星栁外城<lb/>
遥想溪山更乘興閒居獨羨子雲名<lb/>
　　　懷林外史<lb/>
<pb n="KR4e0044_WYG_003-51b"/>
騷人别去易蹉跎門掩浮亭長薜蘿北闕才名嗟放逐<lb/>
西鏞親友念經過醉題候館桐花早歸夢鄉山夜雨多<lb/>
料得登臨多勝事南州詞賦復如何<lb/>
　　　㑹林南宮宅懷鄭二<lb/>
閒吟秋草思無窮却喜親朋此夜同外史閒亭懽對酒<lb/>
浮丘滄海暗驚蓬疎砧候館空江上逺火人家積雨中<lb/>
别後深懷書信否天涯愁絶送飛鴻<lb/>
　　　晚日杉關<lb/>
<pb n="KR4e0044_WYG_003-52a"/>
荒苔古道斂微曛馬上笳聲不可聞地自亂離民舍少<lb/>
山當閩楚客程分長林積雨寒為雪深樹孤峰濕作雲<lb/>
愧我舊遊見關吏也將書劒學終軍<lb/>
　　　次鐔津呈董書記<lb/>
楝花時候憶同遊況復懷君此泊舟千里歸心逢臈盡<lb/>
幾家落日倚門愁山鐘杳杳前朝寺烟水悠悠古建州<lb/>
何事相思不相見爾來應被白雲留<lb/>
　　　與任本立<lb/>
<pb n="KR4e0044_WYG_003-52b"/>
長河二月栁隂隂客舍看春感越吟和氣不應消白髪<lb/>
寒灰終未變丹心湘潭鴈去江蘺逺夕照鶯啼谷樹深<lb/>
共道長卿歸卧病青山應笑又投簪<lb/>
　　　送馬秀才下第歸江南<lb/>
嗟君失意賦歸休家在滄洲憶舊遊㶚上栁條牽客悵<lb/>
江南草色向人愁山城落日寒吹角水國連天夜泊舟<lb/>
莫歎青春悞年少古來白首未封侯<lb/>
　　　送客歸江州<lb/>
<pb n="KR4e0044_WYG_003-53a"/>
悠悠草色醉離樽送子東歸欲斷魂洛社分攜孤劒去<lb/>
潯陽耆舊幾家存湓江浪白潮通海楚地山青栁在門<lb/>
若見别來相識問風波此日不堪論<lb/>
　　　送薛居士和州讀書<lb/>
西風征鴈去翩翩聞道攜書泛楚船左氏賦成曽十載<lb/>
董生帷下又三年讀書小館山當戸舊業巢湖水作田<lb/>
聖代秖今逢掖貴莫令嵗月易流連<lb/>
　　　送人入蜀<lb/>
<pb n="KR4e0044_WYG_003-53b"/>
江亭把酒唱離歌遊子扁舟發汝沱草色到江知地盡<lb/>
猿聲入峽覺山多水流深向荆門出棧道遥從樹杪過<lb/>
去去蜀中應計日相思明日復如何<lb/>
　　　宿淮浦寄司空文明<lb/>
思君深夜百憂新淮浦東頭問去津千里楚天初度鴈<lb/>
兩河明月未歸人從風自歎成黄葉臨水空思采白蘋<lb/>
知己飄零有如此舊遊那復洛陽春<lb/>
　　　登餘干城<lb/>
<pb n="KR4e0044_WYG_003-54a"/>
醉向東風覽物華江山誰使後人嗟蒼烟古壘危三戸<lb/>
白髪遺民更幾家城上當時誰駐馬雲中落日有啼鴉<lb/>
登臨莫用懷今古愁絶湖橋酒幔斜<lb/>
　　　賈誼宅<lb/>
少年何事到長沙此處翻成謫宦家地濕楚鄉秋雨後<lb/>
草深甲第夕陽斜清湘東去人空弔盛世南遷衆所嗟<lb/>
我亦為君長太息懶將書劒客天涯<lb/>
　　　早春江上逢兵曹<lb/>
<pb n="KR4e0044_WYG_003-54b"/>
望君江浦草離離馬上相逢淚欲垂賦就張衡雖不樂<lb/>
途窮阮籍復何之山含碧樹鶯啼早雨散江亭客去遲<lb/>
暫醉一盃乘興地風流莫道昔年時<lb/>
　　　積雨輞川莊上<lb/>
短褐山中荷篠時東菑風雨共棲遲久從野老田間餉<lb/>
深負林僧竹下期梨葉烟村聞布榖桃花潭水隱鸕鷀<lb/>
懸知别墅安農意此外餘生空爾為<lb/>
　　　酬暢當尋嵩山麻道士<lb/>
<pb n="KR4e0044_WYG_003-55a"/>
少室尋真羨獨經唯應大道本無形龍飛水殿晴驅雨<lb/>
鶴繞天壇夜禮星望氣逺臨關樹紫看山空對藥爐青<lb/>
那應一問烟霞思願得長遊且駐齡<lb/>
　　　答馬秀才<lb/>
學書學劒事悠悠況是棲遲未白頭顧影夕陽空北望<lb/>
驚心大火復西流亂山背水孤城晚獨樹臨關一葉秋<lb/>
君亦尚為南郡客徧題尺牘問窮愁<lb/>
　　　晚次鄂州<lb/>
<pb n="KR4e0044_WYG_003-55b"/>
孤城吹角水漫漫近夕波揺舟次灘峽口砧聲江上度<lb/>
武昌樹色月中看南天渺渺懷人逺北斗蒼蒼向客寒<lb/>
流落水雲千萬里不知何處是長安<lb/>
　<lb/>
　<lb/>
　<lb/>
　<lb/>
　鳴盛集巻三<lb/>
</p>
<p>
</p>
  </div>
</body>
</text>
</TEI>
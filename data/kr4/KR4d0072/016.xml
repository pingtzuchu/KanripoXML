<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嘉祐集巻十六</head> <lb/>
    <p>
<pb n="KR4d0072_WYG_016-1a"/>
欽定四庫全書<lb/>
　嘉祐集巻十六<lb/>
　　　　　　　　　　　　　宋　蘇洵　撰<lb/>
　雜詩二十七首<lb/>
　　雲興于山<lb/>
雲興于山霿霿為霧匪山不仁天實不顧山川我享為<lb/>
我百訴豈不畏天哀此下土班班鳲鳩穀穀晨號天乎<lb/>
未雨余不告勞誰為山川不如羽毛<lb/>
<pb n="KR4d0072_WYG_016-1b"/>
　　有驥在野<lb/>
有驥在野百過不呻子不我良豈無他人縶我于廐乃<lb/>
不我駕遇我不終不如在野禿毛于霜寄肉于狼寜彼<lb/>
我傷人不我顧無子我忘<lb/>
　　有觸者犢<lb/>
有觸者犢再箠不却為子巳觸安所置角天實畀我子<lb/>
欲已我惡我所為盍奪我有子欲不觸盍索之苙<lb/>
　　朝日載昇<lb/>
<pb n="KR4d0072_WYG_016-2a"/>
朝日載昇薨薨伊氓于室有績于野有耕于塗有商于<lb/>
邊有征天生斯民相養以寧嗟我何為踽踽無營初孰<lb/>
與我今孰主我我將徃問安所處我<lb/>
　　我客至止<lb/>
我客至止我迎于門來升我堂來飲我尊羞鼈不時詈<lb/>
我不勤求我何多請辭不能客謂主人唯子我然求子<lb/>
之多責子之深期子于賢<lb/>
　　顔書四十韻<lb/>
<pb n="KR4d0072_WYG_016-2b"/>
任君北方來手出邠州碑為是魯公寫遺我我不辭魯<lb/>
公實豪傑慷慨忠義姿憶在天寶末變起漁陽師猛士<lb/>
不敢當儒生横義旗感激數十郡連衡鬬羗夷新造勢<lb/>
尚弱胡為力未衰用兵竟不勝歎息真數竒杲兄死常<lb/>
山烈士淚滿頥魯公不死敵天下皆熙熙奈何不愛死<lb/>
再使踏鯨鰭公固不畏死吾實悲當時𬗟邈念髙誼惜<lb/>
哉我生遲近日見異説不知作者誰云公本不死此事<lb/>
亦巳竒<hi>或云公屍解雖見殺而實不死</hi>大抵天下心人人屬公思加以<lb/>
<pb n="KR4d0072_WYG_016-3a"/>
不死狀慰此苦歎悲我欲哭公墓莽莽不可知愛其平<lb/>
生迹徃徃或孑遺此字出公手一見減歎咨使公不善<lb/>
書筆墨紛訛癡思其平生事豈忍棄路岐况此字頗怪<lb/>
堂堂偉形儀駿極有深穏骨老成支離點畫廼應和關<lb/>
連不相違有如一人身鼻口耳目眉彼此異狀貌各自<lb/>
相結維離離天上星分如不相持左右自綴㑹或作斗<lb/>
與箕骨嚴體端重安置無欹危篆鼎兀大腹髙屋無弱<lb/>
楣古器合尺度法物應矩規想其始下筆莊重不自卑<lb/>
<pb n="KR4d0072_WYG_016-3b"/>
虞桞豈不好結束煩馽羈筆法未離俗庸手尚敢窺自<lb/>
我見此字得紙無所施一車㑹百木斤斧所易為團團<lb/>
彼明月欲畫形終非誰知忠義心餘力尚及斯因此數<lb/>
幅紙使我重歎嘻<lb/>
　　歐陽永叔白兔<lb/>
飛鷹搏平原禽獸亂衰草蒼茫就擒執顚倒莫能保白<lb/>
兔不忍殺歎息愛其老獨生遂長拘野性始驚矯貴人<lb/>
織筠籠馴擾漸可抱誰知山林寬穴處頗自好髙飇動<lb/>
<pb n="KR4d0072_WYG_016-4a"/>
槁葉羣竄迹如掃異質不自藏照野明暠暠獵夫指之<lb/>
笑自匿苦不早何當騎蟾蜍靈杵手自搗<lb/>
　　答二任五言二十韻<lb/>
魯人賤夫子丘乎指東家當時雖未遇弟子巳如麻奈<lb/>
何鄉閭人曽不為歎嗟區區吳越間問骨不憚遐習見<lb/>
反不怪海人等龍蝦嗟我何足道窮居出無車昨者入<lb/>
京洛文章被人誇故舊未肯信聞之笑呀呀獨有兩任<lb/>
子知我有足嘉遠遊苦相念長篇寄芬葩我道亦未爾<lb/>
<pb n="KR4d0072_WYG_016-4b"/>
子得無增加貧窮巳衰老短髮垂髿髿重禄無意取思<lb/>
治山中畬徃嵗栽苦竹細密如蒹葭庭前三小山本為<lb/>
水中楂當前鑿方池寒泉照谽岈翫此可竟日胡為踏<lb/>
朝衙何當子來㑹酒食相邀遮願為久相敬終始無疵<lb/>
瑕閒居各無事數來飲流霞<lb/>
　　丙申嵗余在京師鄉人陳景囘自南來棄其官得<lb/>
　　太子中允景回舊有地在蔡今将治園囿於其間<lb/>
　　以自老余嘗有意於嵩山之下洛水之上買地築<lb/>
<pb n="KR4d0072_WYG_016-5a"/>
　　室以為休息之館而未果余景囘欲余詩遂道此<lb/>
　　意景囘志余言異日可以知余之非戲云爾<lb/>
岷山之陽土如腴江水清滑多鯉魚古人居之富者衆<lb/>
我獨厭倦思移居平川如手山水蹙恐我後世鄙且愚<lb/>
經行天下愛嵩嶽遂欲買地居妻孥晴原漫漫望不盡<lb/>
山色照野光如濡民生舒緩無夭札衣冠堂堂偉丈夫<lb/>
吾今隐居未有所更後十載不可無聞君厭蜀樂上蔡<lb/>
占地百頃無邊隅草深野闊足狐兔水種陸取身不劬<lb/>
<pb n="KR4d0072_WYG_016-5b"/>
誰知李斯顧秦寵不獲牽犬追黄狐今君南去巳足老<lb/>
行看嵩少當吾廬<lb/>
　　憶山送人五言七十八韻<lb/>
少年喜奇迹落拓鞍馬間縱目視天下愛此宇宙寬山<lb/>
川看不厭浩然遂忘還岷峨最先見晴光厭西川遠望<lb/>
未及上但愛青若鬟大雪冬没脛夏秋多虵蚖乘春乃<lb/>
敢去匍匐攀孱顔有路不容足左右號鹿猿隂崖雪如<lb/>
石迫暖成髙瀾經日到絶頂目眩手足顛自恐不得下<lb/>
<pb n="KR4d0072_WYG_016-6a"/>
撫膺忽長歎坐定聊四顧風色非人寰仰靣囁雲霞垂<lb/>
手撫百山臨風弄襟袖飄若風中仙朅來遊荆渚談笑<lb/>
登峽船峽山無平岡峽水多悍湍長風送輕㠶瞥過難<lb/>
詳觀其間最可愛巫廟十數巔聳聳青玉榦折首不見<lb/>
端其餘亦詭怪土老崖石頑長江渾渾流觸齧不可攔<lb/>
苟非峽山壯浩浩無隅邊恐是造物意特使險且堅江<lb/>
山兩相值後世無水患水行月餘日泊舟事征鞍爛漫<lb/>
走塵土耳囂目眵昏中路逢漢水亂流愛清淵道逢塵<lb/>
<pb n="KR4d0072_WYG_016-6b"/>
土客洗濯無瑕痕振鞭入京師累嵗不得官悠悠故郷<lb/>
念中夜成慘然五噫不復留馳車走轘轅自是識嵩岳<lb/>
蕩蕩容貌尊不入衆山列體如鎮中原幾日至華下秀<lb/>
色碧照天上下數十里映睫青巑巑迤邐見終南魁岸<lb/>
蟠長安一月看三岳懐抱斗以騫漸漸大道盡倚山棧<lb/>
夤緣下瞰不測溪石齒交戈鋋虛閣怖馬足險崖摩吾<lb/>
肩左山右絶澗中如一繩慳傲睨駐鞍轡不忍驅以鞭<lb/>
累累斬絶峰兀不相屬聯背出或逾峻遠鶩如爭先或<lb/>
<pb n="KR4d0072_WYG_016-7a"/>
時度岡嶺下馬步險艱怪事看愈好勤劬變清歡行行<lb/>
上劒閣勉强踵不前矯首望故國漫漫但青煙及下鹿<lb/>
頭坂始見平沙田歸來顧妻子壯抱難留連遂使十餘<lb/>
載此路常周旋又聞吳越中山明水澄鮮百金買駿馬<lb/>
徃意不自存投身入廬岳首挹瀑布源飛下二千尺强<lb/>
烈不可干餘潤散為雨遍作山中寒次入二林寺遂獲<lb/>
髙僧言問以絶勝境導我同躋攀逾月不倦厭巖谷行<lb/>
欲殫下山復南邁不知已南䖍五嶺望可見欲徃苦不<lb/>
<pb n="KR4d0072_WYG_016-7b"/>
難便擬去登玩因得窺羣蠻此意竟不償歸抱愁煎煎<lb/>
到家不再出一頓俄十年昨聞廬山郡太守雷君賢徃<lb/>
求與識靣復見山鬱蟠絶壁横三方有類大破鐶包裹<lb/>
五六州倚之為長垣大抵蜀山峭巉刻氣不溫不類嵩<lb/>
華背氣象多濃繁吳君潁川秀六載為蜀官簿書苦為<lb/>
累天鶴囚籠樊岷山青城縣峨眉亦南犍黎雅又可到<lb/>
不見宜悒然有如烹脂牛過眼不得餐始謂泛峽去此<lb/>
約今又愆只有東北山依然送歸軒他山已不見此可<lb/>
<pb n="KR4d0072_WYG_016-8a"/>
著意看<lb/>
　　上田待制<lb/>
日落長空道大野渺荒荒吁嗟秦皇帝安得不富强山<lb/>
大地脉厚小民十尺長耕田破萬頃一稔粟柱梁少年<lb/>
事游俠皆可荷弩槍勇力不自驕頗能啖乾糧天意此<lb/>
有謂故使連西羌古人遭邊患累累鬭兩剛方今正似<lb/>
此猛士強如狼跨馬負弓矢走不擇澗岡脱甲森不顧<lb/>
袒裼搏敵塲嗟彼誰治此踧踧不敢當當之負重責無<lb/>
<pb n="KR4d0072_WYG_016-8b"/>
成不朝王田侯本儒生武略今洸洸右手握麈尾指揮<lb/>
據胡牀郡國遠浩浩邊鄙有積倉秦境古何在秦人多<lb/>
戰傷此事久不報此時將何償得此報天子為侯歌之<lb/>
章<lb/>
　　途次長安上都漕傅諫議<lb/>
丈夫正多念老大不自安居家不能樂忽忽思中原慨<lb/>
然棄鄉廬劫劫道路間窮山多虎狼行路非不難昔者<lb/>
倦奔走閉門事耕田蠶穀聊自給如此巳十年𬗟懐當<lb/>
<pb n="KR4d0072_WYG_016-9a"/>
今人草草無復閒堅卧固不起芒背實在肩布衣與肉<lb/>
食幸可交口言默黙不以告未可遽罪愆驅車入京洛<lb/>
藩鎮皆逹官長安逢傅侯願得説肺肝貧賤吾老矣不<lb/>
復苦自歎富貴不足愛浮雲過長天中懷邈有念惝怳<lb/>
難自論世俗不見信排斥僅得存昨者東入秦大麥黄<lb/>
滿田秦民可無饑為君喜不眠禁軍幾千萬仰此填其<lb/>
咽西蕃久不反老賊非常然士飽可以戰吾寜為之先<lb/>
傅侯君在西天子憂東藩烽火尚未滅何䇿安西邊傅<lb/>
<pb n="KR4d0072_WYG_016-9b"/>
侯君謂何明日將東轅<lb/>
　　答陳公美四首<lb/>
少壮事巳遠舊交良可懷百年能幾何十載不得偕念<lb/>
昔居鄉里游處了無猜飲食不相捨談笑久所陪拜君<lb/>
以為兄分密誰能開齒髮俱未老未至衰與頽我子在<lb/>
襁褓君猶無嬰孩君後獨捨去為吏天一涯我又厭奔<lb/>
走遠引不復來歲月杳難恃區區老吾儕况從與君别<lb/>
多事歲若排心力不能救衰病侵筋骸二子皆已冠如<lb/>
<pb n="KR4d0072_WYG_016-10a"/>
吾苦無才君亦已有嗣眉目秀且佳人事知幾變㑹合<lb/>
終不諧昨者本不出豪傑苦見咍鬰鬱自不樂誰為子<lb/>
悲哀翻然感其説東走陵巔崖不意君在此得奉笑與<lb/>
詼君顔蔚如故大噱飛塵灰我老應可怪白髭生兩顋<lb/>
新句辱先贈古詩許見推賢俊非獨步故舊每所乖作<lb/>
詩報嘉貺亦聊以相催<lb/>
仲尼魯司寇官職亦巳優從祭肉不及戴冕奔諸侯當<lb/>
時不之知為肉誠可羞君子意有在衆人但愆尤置之<lb/>
<pb n="KR4d0072_WYG_016-10b"/>
待後世皎皎無足憂<lb/>
仲尼為羣婢一走十四年荀卿老不出五十干諸田顧<lb/>
彼二夫子豈其陷狂顛出處固無定不失稱聖賢彼亦<lb/>
誠自信誰能䘏多言<lb/>
公孫昔放逐牧羊滄海濵勉强聽鄉里垂老西遊秦自<lb/>
顧未為壯徒為久辛勤君子豈必隐孔孟皆旅人<lb/>
　　送李才元學士知卭州<lb/>
貧賤羞妻子富貴樂鄉關不見李夫子得意今西還白<lb/>
<pb n="KR4d0072_WYG_016-11a"/>
馬渡滻水紅旗照蜀山歸來未解帶故舊巳滿門平生<lb/>
浪遊處何者哀王孫壯士勿齷齪千金報一飱<lb/>
　　送陸權叔提舉茶稅<lb/>
君家本江湖南行即鄰里税茶雖冗繁漸喜官資美嗟<lb/>
君本篤學寤寐好文字往年在巴蜀憶見春秋始名家<lb/>
亂如髮棼錯費㝷理今來未五嵗新傳動盈几又言欲<lb/>
治易雜説書萬紙君心不可測日夜湧如水何年重相<lb/>
逢秪益使余畏但恐茶事多亂子易中意茶易兩無妨<lb/>
<pb n="KR4d0072_WYG_016-11b"/>
知君足才思<lb/>
　　送王吏部知徐州<lb/>
東徐三齊之南鄰夫子豈是三齊人辭囂乞靜得此守<lb/>
走兔入藪魚投津徐州勝絶不湏問請問項籍何去秦<lb/>
江山雄豪不相下衣錦游戲欲及晨霸王事業今巳矣<lb/>
但有太守朱兩輪還鄉據勢與古竝豈有漢㦸窺城闉<lb/>
論安較利乃公勝行矣正及汴水匀<lb/>
　　藤樽<lb/>
<pb n="KR4d0072_WYG_016-12a"/>
枯藤生幽谷蹙縮似無材不意猶為累刳中作酒杯君<lb/>
知我好異贈我酌村醅衰意方多感為君當數開藤樽<lb/>
結如螺村酒綠如水開樽自獻酬竟日成野醉青莎可<lb/>
為席白石可為几何當酌清泉永以思君子<lb/>
　　送任師中任清江<lb/>
吾喜尚喜事羨君方少年有如伏櫪馬看彼始及鞍奔<lb/>
騰過吾目蕭條正思邊誰知脱吾羈傲睨登太山君今<lb/>
始得縣翺翔大江干大江多風波渺然天欲翻浩蕩吞<lb/>
<pb n="KR4d0072_WYG_016-12b"/>
九野開闔壯士肝人生患不出局束守一廛未嘗見大<lb/>
物不識天地寛今君吾鄉秀固巳見西川去年作邊吏<lb/>
出入烽火間儒冠雜武弁屢與氊裘言又當適南土大<lb/>
浪泛目前胸中芥蔕心吹盡為平田陳湯喜形勝所至<lb/>
常縱觀吾想君至彼胸膽當豁然<lb/>
　　送吳待制中復知潭州二首<lb/>
十年曾作犍為令四詠嘗聞愍俗詩共歎才髙堪御史<lb/>
果能忠諌致戎麾㑹稽特欲榮翁子馮翊猶将試望之<lb/>
<pb n="KR4d0072_WYG_016-13a"/>
船繫河隄無幾日南公應已怪來遲<lb/>
臺省留身凡幾歲江湖得郡喜今行卧聽曉鼓朝眠穏<lb/>
行入淮流鄉味生細雨滿村蓴菜長髙風吹斾綵船獰<lb/>
到家應有壺觴勞倚賴比鄰不畏卿<lb/>
　　從叔母楊氏輓詞<lb/>
老人凋喪悲宗黨寒月淒凉葬舊林白髪巳知鄰里暮<lb/>
傷懷難盡子孫心幾年贈命涵幽壤當有銘文記德音<lb/>
千里緘詞託哀恨嗚嗚引者涕中吟<lb/>
<pb n="KR4d0072_WYG_016-13b"/>
　　次韻和縉叔遊仲容西園二首<lb/>
春入禁城懷舊隠偶來芳圃似還家番番翠蔓纒松上<lb/>
粲粲朱梅入竹花客慢空勞嚴置兕酒多無用早成蛇<lb/>
相公猶有遺書在欲問郎君借五車<lb/>
栽松成徑百餘尺隔徑開堂似兩家厭事共邀終日飲<lb/>
渴春先賞未開花客來庭樹鳴寒鵲酒入肌膚憶冷蛇<lb/>
衰病不勝杯酒困醉歸傾倒欲乘車<lb/>
　　香<lb/>
<pb n="KR4d0072_WYG_016-14a"/>
𢷬麝篩檀入範模潤分薇露合雞蘇一絲吐出青煙細<lb/>
半炷燒成玉筯粗道士毎占經次第佳人惟驗繡工夫<lb/>
軒窗几席隨宜用不待髙擎鵲尾爐<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0072_WYG_016-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嘉祐集巻十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嘉祐集巻三</head> <lb/>
    <p>
<pb n="KR4d0072_WYG_003-1a"/>
欽定四庫全書<lb/>
　嘉祐集巻三<lb/>
　　　　　　　　　　　　宋　蘇洵　撰<lb/>
　權書下<lb/>
　　孫武<lb/>
求之而不窮者天下竒才也天下之士與之言兵而曰<lb/>
我不能者幾人求之於言而不窮者幾人言不窮矣求<lb/>
之於用而不窮者幾人嗚呼至於用而不窮者吾未之<lb/>
<pb n="KR4d0072_WYG_003-1b"/>
見也孫武十三篇兵家舉以為師然以吾評之其言兵<lb/>
之雄乎今其書論竒權密機出入神鬼自古以兵著書<lb/>
者罕所及以是而揣其為人必謂有應敵無窮之才不<lb/>
知武用兵乃不能必克與書所言逺甚吴王闔廬之入<lb/>
郢也武為將軍及秦楚交敗其兵越王入踐其國外禍<lb/>
内患一旦迭發吳王奔走自救不暇武殊無一謀以弭<lb/>
斯亂若按武之書以責武之失凡有三焉九地曰威加<lb/>
於敵則交不得合而武使秦得聽包胥之言出兵救楚<lb/>
<pb n="KR4d0072_WYG_003-2a"/>
無忌吴之心斯不威之甚其失一也作戰曰乆暴師以<lb/>
鈍兵挫鋭屈力殫貨則諸侯乘其弊而起且武以九年<lb/>
冬伐楚至十年秋始還可謂乆暴矣越人能無乘間入<lb/>
國乎其失二也又曰殺敵者怒也今武縱子胥伯嚭鞭<lb/>
平王屍復一夫之私忿以激怒敵此司馬戍子西子期<lb/>
所以必死讐吴也勾踐不頽舊塜而吴服田單譎燕掘<lb/>
墓而齊奮知謀與武逺矣武不逹此其失三也然始吴<lb/>
能以入郢乃因胥嚭唐蔡之怒及乘楚瓦之不仁武之<lb/>
<pb n="KR4d0072_WYG_003-2b"/>
功盖亦鮮耳夫以武自為書尚不能自用以取敗北況<lb/>
區區祖其故智餘論者而能將乎且吴起與武一體之<lb/>
人也皆著書言兵世稱之曰孫吴然而吴起之言兵也<lb/>
輕法制草略無所統紀不若武之書詞約而意盡天下<lb/>
之兵説皆歸其中然吴起始用於魯破齊及入魏又能<lb/>
制秦兵入楚楚復霸而武之所為反如是書之不足信<lb/>
也固矣今夫外御一𨽻内治一妾是賤丈夫亦能夫豈<lb/>
必有一人而教之及夫御三軍之衆闔營而自固或且<lb/>
<pb n="KR4d0072_WYG_003-3a"/>
有亂然則是三軍之衆惑之也故善將者視三軍之衆<lb/>
與視一𨽻一妾無加焉故其心常若有餘夫以一人之<lb/>
心當三軍之衆而其中恢恢然猶有餘地此韓信之所<lb/>
以多多而益辦也故夫用兵豈有異術哉能勿視其衆<lb/>
而已矣<lb/>
　　子貢<lb/>
君子之道智信難信者所以正其智也而智常至於不<lb/>
正智者所以通其信也而信常至於不通是故君子慎<lb/>
<pb n="KR4d0072_WYG_003-3b"/>
之也世之儒者曰徒智可以成也人見乎徒智之可以<lb/>
成也則舉而棄乎信吾則曰徒智可以成也而不可以<lb/>
繼也子貢之以亂齊滅吴存魯也吾悲之彼子貢者遊<lb/>
説之士苟以邀一時之功而不以可繼為事故不見其<lb/>
禍使夫王公大人而計出於此則吾未見其不旋踵而<lb/>
敗也吾聞之王者之兵計萬世而動霸者之兵計子孫<lb/>
而舉强國之兵計終身而發求可繼也子貢之兵是明<lb/>
日不可用也故子貢之出也吾以為魯可存也而齊可<lb/>
<pb n="KR4d0072_WYG_003-4a"/>
無亂吴可無滅何也田常之將簒也憚髙國鮑晏故使<lb/>
移兵伐魯為賜計者莫若抵髙國鮑晏弔之彼必愕而<lb/>
問焉則對曰田常遣子之兵伐魯吾竊哀子之將亡也<lb/>
彼必詰其故則對曰齊之有田氏猶人之養虎也子之<lb/>
於齊猶肘股之於身也田氏之欲肉齊乆矣然未敢逞<lb/>
志者懼肘股之捍也今子出伐魯肘股去矣田氏孰懼<lb/>
哉吾見身將磔裂而肘股隨之所以弔也彼必懼而咨<lb/>
計於我因教之曰子悉甲趨魯壓境而止吾請為子潛<lb/>
<pb n="KR4d0072_WYG_003-4b"/>
約魯侯以待田氏之變帥其兵從子入討之為齊人計<lb/>
之彼懼田氏之禍其勢不得不聽歸以約魯侯魯侯懼<lb/>
齊伐其勢亦不得不聽因使練兵蒐乘以俟齊釁誅亂<lb/>
臣而定新主齊必德魯數世之利也吾觀仲尼以為齊<lb/>
人不與田常者半故請哀公討之今誠以魯之衆從髙<lb/>
國鮑晏之師加齊之半可以轘田常於都市其勢甚便<lb/>
其成功甚大惜乎賜之不出於此也齊哀王舉兵誅吕<lb/>
氏吕氏以灌嬰為將拒之至滎陽嬰使諭齊及諸侯連<lb/>
<pb n="KR4d0072_WYG_003-5a"/>
和以待吕氏變共誅之今田氏之勢何以異此有魯以<lb/>
為齊有髙國鮑晏以為灌嬰惜乎賜之不出於此也<lb/>
　　六國<lb/>
六國破滅非兵不利戰不善弊在賂秦而力虧破滅之<lb/>
道也或曰六國互喪率賂秦耶曰不賂者以賂者喪<lb/>
盖失强援不能獨完故曰弊在賂秦也秦以攻取之外<lb/>
小則獲邑大則得城較秦之所得與戰勝而得者其實<lb/>
百倍諸侯之所亡與戰敗而亡者其實亦百倍則秦之<lb/>
<pb n="KR4d0072_WYG_003-5b"/>
所大欲諸侯之所大患固不在戰矣思厥先祖父暴霜<lb/>
露斬荆棘以有尺寸之地子孫視之不甚惜舉以予人<lb/>
如棄草芥今日割五城明日割十城然後得一夕安寢<lb/>
起視四境而秦兵又至矣然則諸侯之地有限暴秦之<lb/>
欲無厭奉之彌繁侵之愈急故不戰而强弱勝負已判<lb/>
矣至於顛覆理固冝然古人云以地事秦猶抱薪救火<lb/>
薪不盡火不滅此言得之齊人未嘗賂秦終繼五國遷<lb/>
滅何哉與嬴而不助五國也五國既喪齊亦不免矣燕<lb/>
<pb n="KR4d0072_WYG_003-6a"/>
趙之君始有逺略能守其土義不賂秦是故燕雖小國<lb/>
而後亡斯用兵之效也至丹以荆卿為計始速禍焉趙<lb/>
嘗五戰於秦二敗而三勝後秦擊趙者再李牧連却之<lb/>
洎牧以讒誅邯鄲為郡惜其用武而不終也且燕趙處<lb/>
秦革滅殆盡之際可謂智力孤危戰敗而亡誠不得已<lb/>
向使三國各愛其地齊人勿附於秦刺客不行良將猶<lb/>
在則勝負之數存亡之理當與秦相較或未易量嗚呼<lb/>
以賂秦之地封天下之謀臣以事秦之心禮天下之竒<lb/>
<pb n="KR4d0072_WYG_003-6b"/>
才并力西嚮則吾恐秦人食之不得下咽也悲夫有如<lb/>
此之勢而為秦人積威之所劫日削月割以趨於亡為<lb/>
國者無使為積威之所劫哉夫六國與秦皆諸侯其勢<lb/>
弱於秦而猶有可以不賂而勝之之勢苟以天下之大<lb/>
下而從六國破亡之故事是又在六國下矣<lb/>
　　項籍<lb/>
吾嘗論項籍有取天下之才而無取天下之慮曹操有<lb/>
取天下之慮而無取天下之量𤣥徳有取天下之量而<lb/>
<pb n="KR4d0072_WYG_003-7a"/>
無取天下之才故三人者終其身無成焉且夫不有所<lb/>
棄不可以得天下之勢不有所忍不可以盡天下之利<lb/>
是故地有所不取城有所不攻勝有所不就敗有所不<lb/>
避其來不喜其去不怒肆天下之所為而徐制其後乃<lb/>
克有濟嗚呼項籍有百戰百勝之才而死於垓下無惑<lb/>
也吾觀其戰於鉅鹿也見其慮之不長量之不大未嘗<lb/>
不怪其死於垓下之晩也方籍之渡河沛公始整兵嚮<lb/>
闗籍於此時若急引軍趨秦及其鋒而用之可以據咸<lb/>
<pb n="KR4d0072_WYG_003-7b"/>
陽制天下不知出此而區區與秦將争一旦之命既全<lb/>
鉅鹿而猶徘徊河南新安間至函谷則沛公入咸陽數<lb/>
月矣夫秦人既已安沛公而讐籍則其勢不得强而臣<lb/>
故籍雖遷沛公漢中而卒都彭城使沛公得還定三秦<lb/>
則天下之勢在漢不在楚楚雖百戰百勝尚何益哉故<lb/>
曰兆垓下之死者鉅鹿之戰也或曰雖然籍必能入秦<lb/>
乎曰項梁死章邯謂楚不足慮故移兵伐趙有輕楚心<lb/>
而良將勁兵盡於鉅鹿籍誠能以必死之士擊其輕敵<lb/>
<pb n="KR4d0072_WYG_003-8a"/>
寡弱之師入之易耳且亡秦之守闗與沛公之守善否<lb/>
可知也沛公之攻闗與籍之攻善否又可知也以秦之<lb/>
守而沛公攻入之沛公之守而籍攻入之然則亡秦之<lb/>
守籍不能入哉或曰秦可入矣如救趙何曰虎方捕鹿<lb/>
羆據其穴搏其子虎安得不置鹿而返返則碎於羆明<lb/>
矣軍志所謂攻其必救也使籍入闗王離渉間必釋趙<lb/>
自救籍據闗逆擊其前趙與諸侯救者十餘壁躡其後<lb/>
覆之必矣是籍一舉解趙之圍而収功於秦也戰國時<lb/>
<pb n="KR4d0072_WYG_003-8b"/>
魏伐趙齊救之田忌引兵疾走大梁因存趙而破魏彼<lb/>
宋義號知兵殊不逹此屯安陽不進而曰待秦敝吾恐<lb/>
秦未敝而沛公先據闗矣籍與義俱失焉是故古之取<lb/>
天下者常先圖所守諸葛孔明棄荆州而就西蜀吾知<lb/>
其無能為也且彼未嘗見大險也彼以為劒門者可以<lb/>
不亡也吾嘗觀蜀之險其守不可出其出不可繼兢兢<lb/>
而自完猶且不給而何足以制中原哉若夫秦漢之故<lb/>
都沃土千里洪河大山真可以控天下又烏事夫不可<lb/>
<pb n="KR4d0072_WYG_003-9a"/>
以措足如劒門者而後曰險哉今夫冨人必居四通五<lb/>
逹之都使其財布出於天下然後可以収天下之利有<lb/>
小丈夫者得一金櫝而藏諸家拒戸而守之嗚呼是求<lb/>
不失也非求冨也大盜至劫而取之又焉知其果不失<lb/>
也<lb/>
　　髙祖<lb/>
漢髙祖挾數用術以制一時之利害不如陳平揣摩天<lb/>
下之勢舉指搖目以劫制項羽不如張良微此二人則<lb/>
<pb n="KR4d0072_WYG_003-9b"/>
天下不歸漢而髙帝乃木彊之人而止耳然天下已定<lb/>
後世子孫之計陳平張良智之所不及則髙帝常先為<lb/>
之規畫處置以中後世之所為曉然如目見其事而為<lb/>
之者葢髙帝之智明於大而暗於小至於此而後見也<lb/>
帝嘗語吕后曰周勃厚重少文然安劉氏必勃也可令<lb/>
為太尉方是時劉氏既安矣勃又將誰安耶故吾之意<lb/>
曰髙帝之以太尉屬勃也知有吕氏之禍也雖然其不<lb/>
去吕后何也勢不可也昔者武王沒成王幼而三監叛<lb/>
<pb n="KR4d0072_WYG_003-10a"/>
帝意百歲後將相大臣及諸侯王有武庚禄父者而無<lb/>
有以制之也獨計以為家有主母而豪奴悍婢不敢與<lb/>
弱子抗吕后佐帝定天下為大臣素所畏服獨此可以<lb/>
鎮壓其邪心以待嗣子之壯故不去吕氏者為惠帝計<lb/>
也吕后既不可去故削其黨以損其權使雖有變而天<lb/>
下不搖是故以樊噲之功一旦遂欲斬之而無疑嗚呼<lb/>
彼豈獨於噲不仁耶且噲與帝偕起㧞城陷陣功不為<lb/>
少矣方亞父嗾項荘時微噲誚讓羽則漢之為漢未可<lb/>
<pb n="KR4d0072_WYG_003-10b"/>
知也一旦人有惡噲欲滅戚氏者時噲出伐燕立命平<lb/>
勃即斬之夫噲之罪未形也惡之者誠偽未必也且髙<lb/>
帝之不以一女子斬天下之功臣亦明矣彼其娶於吕<lb/>
氏吕氏之族若産禄輩皆庸才不足䘏獨噲豪健諸將<lb/>
所不能制後世之患無大於此矣夫髙帝之視吕后也<lb/>
猶醫者之視堇也使其毒可以治病而無至於殺人而<lb/>
已矣樊噲死則吕氏之毒將不至於殺人髙帝以為是<lb/>
足以死而無憂矣彼平勃者遺其憂者也噲之死於惠<lb/>
<pb n="KR4d0072_WYG_003-11a"/>
之六年也天也使其尚在則吕禄不可紿太尉不得入<lb/>
北軍矣或謂噲於帝最親使之尚在未必與産禄叛夫<lb/>
韓信黔布盧綰皆南面稱孤而綰又最為親幸然及髙<lb/>
祖之未崩也皆相繼以逆誅誰謂百歲之後椎埋屠狗<lb/>
之人見其親戚乘勢為帝王而不欣然從之邪吾故曰<lb/>
彼平勃者遺其憂者也<lb/>
　<lb/>
　<lb/>
<pb n="KR4d0072_WYG_003-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嘉祐集巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嘉祐集巻十三</head> <lb/>
    <p>
<pb n="KR4d0072_WYG_013-1a"/>
欽定四庫全書<lb/>
　嘉祐集巻十三<lb/>
　　　　　　　　　　　　　宋　蘇洵　撰<lb/>
　書八首<lb/>
　　上韓丞相書<lb/>
洵年老無聊家産破壊欲從相公乞一官職非敢望如<lb/>
朝廷所以待賢俊使之志得道行者但差勝於今粗可<lb/>
以養生遺老者耳去嵗䝉朝廷授洵試校書郎亦非敢<lb/>
<pb n="KR4d0072_WYG_013-1b"/>
少之也使朝廷過聽而洵僥倖不過得一京官終不能<lb/>
如漢唐之際所以待處士者則京官之與試銜又何足<lb/>
分多少於其間而必為彼不為此邪然其所以區區無<lb/>
厭復有求於相公者實以家貧無貲得六七千錢誠不<lb/>
足以贍養又況忍窮耐老望而未可得邪凡人為官稍<lb/>
可以紓意快志者至京朝官始有其髣髴耳自此以下<lb/>
者皆勞觔苦骨摧折精神為人所役使去僕𨽻無幾也<lb/>
然天下之士所以求之如不及得之而喜者彼誠少年<lb/>
<pb n="KR4d0072_WYG_013-2a"/>
將有所忍於此以待至於紓意快志者也若洵者計其<lb/>
年豈足以有待邪今且守選數年然後得窺尚書省門<lb/>
又待闕嵗餘而到任幸而得免於負犯廢放又守選又<lb/>
待闕如此十四五年謹守以滿七八考又幸而有舉主<lb/>
五六人然後敢望於改官當此之時洵葢七十矣譬如<lb/>
豫章橘柚非老人所種也洵久為布衣無官長拘轄自<lb/>
覺筋骨疎强不堪為州縣趨走拜伏小吏相公若别除<lb/>
一官而幸與之願得盡力就使無補亦必不至於恣睢<lb/>
<pb n="KR4d0072_WYG_013-2b"/>
漫漶以傷害王民也今朝廷糊名以取人保任以得官<lb/>
苟應格者雖屠沽不得不與何者雖欲愛惜而無由也<lb/>
今洵幸為諸公所知似不甚淺而相公尤為有意至於<lb/>
一官則反覆遲疑不決者累嵗嗟夫豈天下之官以洵<lb/>
故冗邪洵少時自處不甚卑以為遇時得位當不鹵莽<lb/>
及長知取士之難遂絶意於功名而自託於學術實亦<lb/>
有得而足恃自去嵗以來始復讀易作易傳百餘篇此<lb/>
書若成則自有易以來未始有也今也亦不甚戀戀於<lb/>
<pb n="KR4d0072_WYG_013-3a"/>
一官如必無可推致之理亦幸明告之無使其首鼠不<lb/>
決欲去而遲遲也世人施恩則望報苟有以相博則叩<lb/>
之也易今洵已潦倒有二子又皆抗拙如洵相公豈能<lb/>
施此不報之恩邪相公往時為洵言欲為歐陽公言子<lb/>
者數矣而見輒忘之以為怪洵誠懼其或有意欲收之<lb/>
也而復忘之故忍恥而一言不宣洵再拜<lb/>
　　上韓昭文論山陵書<lb/>
四月二十三日將仕郎守霸州文安縣主簿禮院編纂<lb/>
<pb n="KR4d0072_WYG_013-3b"/>
蘇洵惶恐再拜上書昭文相公執事洵本布衣書生才<lb/>
無所長相公不察而辱收之使與百執事之末平居思<lb/>
所以仰報盛徳而不獲其所今者先帝新棄萬國天子<lb/>
始親政事當海内傾耳側目之秋而相公實為社稷柱<lb/>
石莫先之臣有百世不磨之功伏惟相公將何以處之<lb/>
古者天子即位天下之政必有所不及安席而先行之<lb/>
者蓋漢昭即位休息百役與天下更始故其為天子曽<lb/>
未逾月而恩澤下布於海内竊惟當今之事天下之所<lb/>
<pb n="KR4d0072_WYG_013-4a"/>
謂最急而天子之所宜先行者輒敢以告於左右竊見<lb/>
先帝以儉徳臨天下在位四十餘年而宫室遊觀無所<lb/>
增加幃簿器皿弊陋而不易天下稱頌以為文景之所<lb/>
不若今一旦奄棄臣下而有司迺欲以末世𦵏送無益<lb/>
之費侵削先帝休息長養之民掇取厚𦵏之名而遺之<lb/>
以累其盛明故洵以為當今之議莫若薄𦵏竊聞頃者<lb/>
癸酉赦書既出郡縣無以賞兵例皆貸錢於民民之有<lb/>
錢者皆莫肯自輸於是有威之以刀劒驅之以笞箠為<lb/>
<pb n="KR4d0072_WYG_013-4b"/>
國結怨僅而得之者小民無知不知與國同憂方且狼<lb/>
顧而不寧而山陵一切配率之科又以復下計今不過<lb/>
秋冬之間海内必將騷然有不自聊賴之人竊惟先帝<lb/>
平昔之所以愛惜百姓者如此其深而其所以檢身節<lb/>
儉者如此其至也推其平生之心而計其既沒之意則<lb/>
其不欲以山陵重困天下亦已明矣而臣下乃獨為此<lb/>
過當逾禮之費以拂戾其平生之意竊所不取也且使<lb/>
今府庫之中財用有餘一物不取於民盡公力而為之<lb/>
<pb n="KR4d0072_WYG_013-5a"/>
以稱遂臣子不忍之心猶且獲譏於聖人況夫空虛無<lb/>
有一金以上非取於民則不獲而冒行不顧以狥近世<lb/>
失中之禮亦已惑矣然議者必將以為古者君子不以<lb/>
天下儉其親以天下之大而不足於先帝之𦵏於人情<lb/>
有所不順洵亦以為不然使今儉𦵏而用墨子之説則<lb/>
是過也不廢先王之禮而去近世無益之費是不過矣<lb/>
子思曰三日而殯凡附於身者必誠必信勿之有悔焉<lb/>
耳矣三月而𦵏凡附於棺者必誠必信勿之有悔焉耳<lb/>
<pb n="KR4d0072_WYG_013-5b"/>
矣古之人所由以盡其誠信者不敢有略也而外是者<lb/>
則略之昔者華元厚𦵏其君君子以為不臣漢文𦵏於<lb/>
霸陵木不改列藏無金玉天下以為聖明而後世安於<lb/>
太山故曰莫若建薄𦵏之議上以遂先帝恭儉之誠下<lb/>
以紓百姓目前之患内以解華元不臣之譏而萬世之<lb/>
後以固山陵不拔之安洵竊觀古者厚𦵏之由未有非<lb/>
其時君之不達欲以金玉厚其親於地下而其臣下不<lb/>
能禁止僶俛而從之者未有如今日之事太后至明天<lb/>
<pb n="KR4d0072_WYG_013-6a"/>
子至聖而有司信近世之禮而遂為之者是可深惜也<lb/>
且夫相公既已立不世之功矣而何愛一時之勞而無<lb/>
所建明洵恐世之清議將有任其責者如曰詔敕已行<lb/>
制度已定雖知不便而不可復改則此又過矣葢唐太<lb/>
宗之𦵏髙祖也欲為九丈之墳而用漢氏長陵之制百<lb/>
事務從豐厚及羣臣建議以為不可於是改從光武之<lb/>
陵髙不過六丈而每事儉約夫君子之為政與其坐視<lb/>
百姓之艱難而重改令之非孰若改令以救百姓之急<lb/>
<pb n="KR4d0072_WYG_013-6b"/>
不勝區區之心敢輒以告惟恕其狂易之誅幸甚幸甚<lb/>
不宣洵惶恐再拜<lb/>
　　與梅聖俞書<lb/>
聖俞足下暌間忽復嵗晚昨九月中嘗發書計已達左<lb/>
右洵閒居經嵗益知無事之樂舊病漸復散去獨恨淪<lb/>
廢山林不得聖俞永叔相與談笑深以嗟惋自離京師<lb/>
行已二年不意朝廷尚未見遺以其不肖之文猶有可<lb/>
采者前月承本州發遣赴闕就試聖俞自思僕豈欲試<lb/>
<pb n="KR4d0072_WYG_013-7a"/>
者惟其平生不能區區附合有司之尺度是以至此窮<lb/>
困今乃以五十衰病之身奔走萬里以就試不亦為山<lb/>
林之士所輕笑哉自思少年嘗舉茂才中夜起坐裹飯<lb/>
攜餅待曉東華門外逐隊而入屈膝就席俯首據案其<lb/>
後每思至此即為寒心今齒日益老尚安能使達官貴<lb/>
人復㺯其文墨以窮其所不知邪且以永叔之言與夫<lb/>
三書之所云皆世之所見今千里召僕而試之葢其心<lb/>
尚有所未信此尤不可苟進以求其榮利也昨適有病<lb/>
<pb n="KR4d0072_WYG_013-7b"/>
遂以此辭然恐無以答朝廷之恩因為上皇帝書一通<lb/>
以進葢以自解其不至之罪而已不知聖俞當見之否<lb/>
冬寒千萬加愛<lb/>
　　答雷太簡書<lb/>
太簡足下前月辱書承諭朝廷將有召命且教以東行<lb/>
應詔旋屬郡有符亦以此見遣承命自笑恐不足以當<lb/>
遂以病辭不果行計太簡亦已知之僕已老矣固非求<lb/>
仕者亦非固求不仕者自以閒居田野之中魚稻蔬筍<lb/>
<pb n="KR4d0072_WYG_013-8a"/>
之資足以養生自樂俯仰世俗之間竊觀當世之太平<lb/>
其文章議論亦可以自足於一世何苦乃以衰病之身<lb/>
委曲以就有司之權衡以自取輕笑哉然此可為太簡<lb/>
道不可與流俗人言也嚮者權書衡論幾䇿皆僕閒居<lb/>
之所為其間雖多言今世之事亦不自求出之於世乃<lb/>
歐陽永叔以為可進而進之苟朝廷以為其言之可信<lb/>
則何所事試苟不信其平居之所云而其一日倉卒之<lb/>
言又何足信邪恐復不信秖以為笑久居閒處終嵗幸<lb/>
<pb n="KR4d0072_WYG_013-8b"/>
無事昨為州郡所發遣徒益不樂爾楊旻至今未歸未<lb/>
得所恵書嵗晚京師寒甚惟多愛<lb/>
　　與楊節推書<lb/>
洵白節推足下往者見託以先丈之埋銘示之以程生<lb/>
之行狀洵於子之先君耳目未嘗相接未嘗輒交談笑<lb/>
之歡夫古之人所為誌夫其人者知其平生而閔其不<lb/>
幸以死悲其後世之無聞此銘之所為作也然而不幸<lb/>
而不知其為人而有人焉告之以其可銘之實則亦不<lb/>
<pb n="KR4d0072_WYG_013-9a"/>
得不銘此則銘亦可以信行狀而作者也今余不幸而<lb/>
不獲知子之先君所恃以作銘者正在其行狀耳而狀<lb/>
又不可信嗟夫難哉然余傷夫人子之惜其先君無聞<lb/>
於後以請於我我既已許之而又拒之則無以卹乎其<lb/>
心是以不敢遂已而卒銘其墓凡子之所欲使子之先<lb/>
君不朽者兹亦足以不負子矣謹錄以進如左然又恐<lb/>
子不信行狀之不可用也故又具列於後凡行狀之所<lb/>
云皆虛浮不實之事是以不備論論其可指之迹行狀<lb/>
<pb n="KR4d0072_WYG_013-9b"/>
曰公有子美琳公之死由哭美琳而慟以卒夫子夏哭<lb/>
子止於喪明而曾子譏之而況以殺其身此何可言哉<lb/>
余不愛夫吾言恐其傷子先君之風行狀曰公戒諸子<lb/>
無如鄉人父母在而出分夫子之鄉人誰非子之兄與<lb/>
子之舅甥者而余何忍言之而況不至於皆然則余又<lb/>
何敢言之此銘之所以不取於行狀者有以也子其無<lb/>
以為怪洵白<lb/>
　　與呉殿院書<lb/>
<pb n="KR4d0072_WYG_013-10a"/>
洵啓京師㑹遇殊未及從容屬家有變故倉遽西走遂<lb/>
不得奉别怏悵不可勝言也嚮每見君侯談論輒盡歡<lb/>
而在京師逾年相見至少誠恐憲官職重是以不敢數<lb/>
數自通然亦老嬾不出之故及今相去數千里求復一<lb/>
見不可得也曩曾議及故友史沆骨肉淪落荆楚間慨<lb/>
然太息有收卹之心沆有兄經臣者雖卧病而志氣卓<lb/>
然以豪傑稱鄉里使得攝尺寸之柄當不鹵莽常以為<lb/>
沆死而有經臣者在或萬一能有所雪今不幸亦已死<lb/>
<pb n="KR4d0072_WYG_013-10b"/>
矣追思沆平生孤直不遇而經臣亦以剛見廢又皆以<lb/>
無後死當其生時舉世莫不讐疾惟君侯一人獨為哀<lb/>
閔而數年間兄弟相繼淪喪使仁人之心不克少施嗚<lb/>
呼豈其命之窮薄至於此邪經臣死家無一人後事所<lb/>
囑辦於朋友今其家遺孤骨肉存者獨沆有弱女在襄<lb/>
州耳君侯尚可以庇之使無失所否阻逺未能一一伏<lb/>
惟裁悉不宣洵白<lb/>
　　謝趙司諫書<lb/>
<pb n="KR4d0072_WYG_013-11a"/>
洵啓嚮家居眉陽以病嬾不獲問從者常以為閣下之<lb/>
所在聲之所振徳之所加士以千里為近而洵獨不能<lb/>
走二百里一至於門縱不獲罪固以為君子之棄人矣<lb/>
今年秋始見太守竇君京師乃知閣下過聽猥以鄙陋<lb/>
上塞明詔不知閣下何取於洵也洵固無取然私獨喜<lb/>
以為可辭於世者其不以馳騖得明矣洵不識閣下然<lb/>
仰聞君子之風常以私告於朋友特恨其身之不肖不<lb/>
得交於當世以徧致閣下之美所告者皆飢寒自謀不<lb/>
<pb n="KR4d0072_WYG_013-11b"/>
暇之人雖告而無益然猶以素不相識之故得免於希<lb/>
勢苟附之嫌是其不識賢於識也今世之所尚相見則<lb/>
以數至門為勤不相見則以數至書為患夫數至門者<lb/>
虛禮無用數至書者虛詞無觀得其無用與其無觀而<lb/>
加喜不得而怒此與嬰兒之好惡無異今閣下舉人而<lb/>
取於不相識之中則其去世俗逺矣寓居雍丘無故不<lb/>
至京師詹望君子日以復日頃者朝廷猥以試校書郎<lb/>
見授洵不能以老身復為州縣之吏然所以受者嫌若<lb/>
<pb n="KR4d0072_WYG_013-12a"/>
有所過望耳以閣下知我故言及此無怪<lb/>
　　與孫叔靜<lb/>
久承借示新文及累為訪臨甚荷勤眷文字已細觀甚<lb/>
善必欲求所未至如中正論引舜為證此是時文之病<lb/>
凡論但意立而理明不必覔事應副誠未思之專此不<lb/>
宣洵白<lb/>
　<lb/>
　<lb/>
<pb n="KR4d0072_WYG_013-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嘉祐集巻十三<lb/>
</p>
<p>
</p>
  </div>
</body>
</text>
</TEI>
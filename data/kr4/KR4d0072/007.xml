<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嘉祐集巻七</head> <lb/>
    <p>
<pb n="KR4d0072_WYG_007-1a"/>
欽定四庫全書<lb/>
　嘉祐集巻七<lb/>
　　　　　　　　　　　　宋　蘇洵　撰<lb/>
　　洪範論叙<lb/>
洪範其不可行歟何説者之多而行者之寡也曰諸儒<lb/>
使然也譬諸律令其始作者非不欲人之難犯而易避<lb/>
矣及吏胥舞之則千機百穽吁可畏也夫洪範亦猶是<lb/>
耳吾病其然因作三論大抵斥末而歸本褒經而擊傳<lb/>
<pb n="KR4d0072_WYG_007-1b"/>
剗磨瑕垢以見聖祕復列二圖一以指其謬一以形吾<lb/>
意噫人吾知乎不吾知其謂吾求異夫先儒而以為新<lb/>
竒也<lb/>
　　洪範論上<lb/>
洪範之原出扵天而畀之禹禹傳之箕子箕子死後世<lb/>
有孔安國為之注劉向父子為之傳孔頴達為之疏是<lb/>
一聖五賢之心未始不欲人君審其法從其道矣禹與<lb/>
箕子之言經也幽微宏深不可以俄而曉者經之常也<lb/>
<pb n="KR4d0072_WYG_007-2a"/>
然而所審當得其統所從當得其端是故宜責孔劉輩<lb/>
今求之於其所謂注與傳與疏者而不獲故明其統舉<lb/>
其端而欲人君審従之易也夫致至治縂乎大法樹大<lb/>
法本乎五行理五行資乎五事正五事賴乎皇極五行<lb/>
含羅九疇者也五事檢御五行者也皇極裁節五事者<lb/>
也儻終扵身驗扵氣則終始常道之次靡有不順焉然<lb/>
則含羅者其統也裁節者其端也執其端而御其統古<lb/>
之聖人正如是耳今夫皇極之建也貌必恭恭作肅言<lb/>
<pb n="KR4d0072_WYG_007-2b"/>
必従従作乂視必明明作哲聽必聰聰作謀思必睿睿作<lb/>
聖如此則五行得其性雨暘燠寒風皆時而五福應矣<lb/>
若夫皇極之不建也貌不恭厥咎狂言不従厥咎僣視<lb/>
不明厥咎豫聽不聰厥咎急思不睿厥咎䝉如此則五<lb/>
行失其性雨暘燠寒風皆常而六極應矣噫曰得曰時<lb/>
曰福人君孰不欲趨之曰失曰常曰極人君孰不欲逃<lb/>
之然而罕能者諸儒之過也夫禹之疇分之則㡬五十<lb/>
矣諸儒不求所為統與端者顧為之傳則嚮之五十又<lb/>
<pb n="KR4d0072_WYG_007-3a"/>
將百焉人之心一固不能兼百難之而不行也欲行之<lb/>
莫若歸之易百歸之五十五十歸之九九歸之三三五<lb/>
行也五事也皇極也而又以皇極裁節五事五事得而<lb/>
五行從是三卒歸之一也然則所守不亦約而易乎所<lb/>
守約而易則人君孰欲棄得取失棄時取常棄福取極<lb/>
哉以一治三以三治九以九治五十以五十治百天意<lb/>
也禹意也箕子意也<lb/>
　　洪範論中<hi>并圖</hi>
<pb n="KR4d0072_WYG_007-3b"/>
或曰古人言洪範莫深於歆向之傳吾嘗學而得之矣<lb/>
今觀子之論子其未之學耶何遽反之也子之論曰皇<lb/>
極裁節五事其建不建為五事之得失傳則擬五事而<lb/>
言之其咎其罰其極與五事比非所以裁節五事也子<lb/>
又曰皇極建則五福應皇極不建則六極應傳則條福<lb/>
極而配之貌與言與視與聽與思與皇極又非皇極兼<lb/>
獲福極也然則劉之傳子之論孰得乎曰爾以箕子之<lb/>
知洪範與歆向之知孰愈必曰箕子之知愈也則吾従<lb/>
<pb n="KR4d0072_WYG_007-4a"/>
之彼歆向拂箕子意矣吾復何取哉雖然彼豈不知求<lb/>
従箕子乎求之過深而惑之愈甚矣歆向之惑始于福<lb/>
極分應五事遂强為之説故其失寖廣而有五焉今其<lb/>
傳以極之惡福之攸好徳歸諸貌極之憂福之康寧歸<lb/>
諸言極之疾福之夀歸諸視極之貧福之富歸諸聽極<lb/>
之凶短折福之考終命歸諸思所謂福止此而巳所謂<lb/>
極則未盡其弱焉遂曲引皇極以足之皇極非五事匹<lb/>
其不建之咎止一極之弱哉其失一也且逆而極順而<lb/>
<pb n="KR4d0072_WYG_007-4b"/>
福傳之例也至皇之不極則其極既弱矣吾不識皇之<lb/>
極則天將以何福應之哉若曰五福皆應則皇之不極<lb/>
惡憂疾貧凶短折曷不偕應哉此乃自廢其例其失二<lb/>
也箕子謂咎曰狂僣豫急䝉而巳罰曰雨暘燠寒風而<lb/>
已今傳又増咎以眊増罰以隂此其揠聖人之言以就<lb/>
固謬况眊與䝉無異而隂可兼之而别名之得乎其失<lb/>
三也經之首五行而次五事者徒以五行天而五事人<lb/>
人不可以先天耳然五行之逆順必視五事之得失使<lb/>
<pb n="KR4d0072_WYG_007-5a"/>
吾為傳必以五事先五行借如傳貌之不恭是謂不肅<lb/>
厥咎狂則木不曲直厥罰常雨其餘亦如之察劉之心<lb/>
非不欲爾盖五行盡扵思無以周皇極苟如庶驗増之<lb/>
則雖惷亦怪駭矣故離五行五事而為觧以蔽其釁其<lb/>
失四也傳之於木其説以為貌矣及火土金水則思言<lb/>
視聽殊不及焉自相駮亂其失五也夫九疇之扵五行<lb/>
可以條而入者惟二箕子陳之盖有深㫖矣五事一也<lb/>
庶驗二也驗之肅乂哲謀聖一出扵五事事之貌言視<lb/>
<pb n="KR4d0072_WYG_007-5b"/>
聽思一出於五行此理之自然可不條而入之乎其他<lb/>
八政五紀三徳稽疑福極其大歸雖無越扵五行五事<lb/>
非可條而入之者也條而入之非理之自然故其傳必<lb/>
鉤牽扳援文致而强附之然後可以僅知此福此極之<lb/>
所以應此事者立言如此其亦勞矣且傳於福極既爾則<lb/>
於八政五紀三徳稽疑亦當爾而今又不爾何也經曰<lb/>
五皇極皇建其有極斂時五福用敷錫厥庶民此言皇<lb/>
極建而五福備使經云皇極之不建則必以六極易五<lb/>
<pb n="KR4d0072_WYG_007-6a"/>
福矣焉在其條而入之乎且皇極九疇之尤貴者故聖<lb/>
人位之扵中以貫上下譬若庶驗然曰雨曰暘曰燠曰<lb/>
寒曰風曰時時於雨暘燠寒風各冠其上耳又可列之<lb/>
以為一驗乎若是則劉之傳惑且强明矣噫傳之法二<lb/>
劉唱之班固志之後之史志五行者孰不師而效之世<lb/>
之讀者乆孰不従而然之是以膠為一論莫有考正吾<lb/>
得無言哉<lb/>
　　一圖指傳之謬<lb/>
<pb n="KR4d0072_WYG_007-7a"/>
　<lb/>
　<lb/>
　<lb/>
　<lb/>
　　一圖形今之意<lb/>
　　　貌恭肅　　木曲直　　時雨<lb/>
皇極　言從乂　　金從革　　時暘<lb/>
　　　視明哲　　火炎上　　時燠　五福<lb/>
<pb n="KR4d0072_WYG_007-7b"/>
之建　聽聰謀　　水潤下　　時寒<lb/>
　　　思睿聖　　土稼穡　　時風<lb/>
　　　貌不恭狂　木不曲直　常雨<lb/>
皇極　言不從僣　金不從革　常暘<lb/>
　　　視不明豫　火不炎上　常燠　六極<lb/>
不建　聽不聰急　水不潤下　常寒<lb/>
　　　思不睿䝉　土不稼穡　常風<lb/>
　　洪範論下<lb/>
<pb n="KR4d0072_WYG_007-8a"/>
吾既剔去傳疵以粹經猶有祕處而先儒不白其意或<lb/>
解失其㫖者非一今辨正以申之經曰鯀陻洪水汩陳<lb/>
其五行帝乃震怒不畀洪範九疇夫五行一疇耳一汨<lb/>
而九不畀盖五行綱九疇綱壊而目廢也然則五行之<lb/>
汨非五事之失乎五事之失非皇極之不建乎盖箕子<lb/>
微見其統與端矣經之次第五行也以生數至於五事<lb/>
也求之五行則相尅何也従五常斯與相尅合矣先民<lb/>
之論五行也水性智而事聽火性禮而事視木性仁而<lb/>
<pb n="KR4d0072_WYG_007-8b"/>
事貌金性義而事言土性信而事思及其論五常也以<lb/>
為徳莫大於仁仁或失於弱故以義斷之義或失扵剛<lb/>
故以禮莭之禮或失扵拘故以智通之智或失扵詐故<lb/>
以信正之此五常次第所以然也五事従之所以亦然<lb/>
也三八政曰食曰貨曰祀曰賓曰師五者不以官名之<lb/>
鄭康成以食為稷以貨為司貨賄以賓為大行人是三<lb/>
百六十官箕子扵九疇中區區焉錯舉其八耳孔穎達<lb/>
則曰司貨賄大行人皆事主非復民政夫事雖非民亦<lb/>
<pb n="KR4d0072_WYG_007-9a"/>
未害為政孔之失滋甚焉吾以為不然箕子言國家之<lb/>
政無越是八者周公制禮酌而用之故建六官以主八<lb/>
政食與貨則天官祀與賓則春官師則夏官司空則冬<lb/>
官司徒則地官司寇則秋官此得其正矣七稽疑擇建<lb/>
立卜筮人孔安國謂知卜筮人而立之夫知卜筮人天<lb/>
下不為鮮矣孜孜然以擇此為事則委瑣不亦甚乎吾<lb/>
意卜筮至神人所諒而従者導之善人必諒而従之蜀<lb/>
荘是矣導之惡人亦諒而従之邱子明是也聖人懼後<lb/>
<pb n="KR4d0072_WYG_007-9b"/>
人輕其職使有如邱子明輩故曰擇建立卜筮人謂擇<lb/>
賢也不然司空司徒司宼其擇之又當甚扵此云者彼<lb/>
天子之卿不若卜筮之官為後世所輕雖婦人孺子知<lb/>
其不可不擇故也嗚呼聖人之言枝分派别不得其源<lb/>
紛莫可曉譬之日月五星十二次二十八舍使昧者觀<lb/>
之固憒憒如也不知晷度躔次的不可紊差之𣺌忽寒<lb/>
暑乖逆吾故於洪範明其統舉其端削劉之惑繩孔之<lb/>
失使經意炳然如従璣衡中窺天文矣<lb/>
<pb n="KR4d0072_WYG_007-10a"/>
　　洪範論後序<lb/>
吾論洪範以五福六極系皇極之建與不建而且不與<lb/>
二劉之増眊與隂或者猶以劉向夏侯勝之説為惑劉<lb/>
向之言皇極之建總為五福皇極之不建不能主五事<lb/>
下與五事齒而均獲一極猶平王之詩降而為國風夏<lb/>
侯勝之言曰天久隂不雨臣下將有謀上者已而果然<lb/>
以劉向之説則皇極之不建不可系以六極以夏侯勝<lb/>
之説則眊與隂不可廢是皆不然夫福極之扵五事非<lb/>
<pb n="KR4d0072_WYG_007-10b"/>
若庶驗也隂陽而推之律厯而求之人事而揆之庶驗<lb/>
之通於五事可指而言也且聖人之所可知也今指人<lb/>
而謂之曰爾為某事明日必有某福爾為某事明日必<lb/>
有某極是巫覡卜相之事也而聖人何由知之故吾以<lb/>
為皇極之建五事皆得而五福皆應不曰應某事者必<lb/>
某福也皇極不建五事皆失而六極皆應不曰應某事<lb/>
者必某極也五事之間得與失參焉則亦不曰必某福<lb/>
必某極應也亦曰福與極參焉耳今劉以為皇極建而<lb/>
<pb n="KR4d0072_WYG_007-11a"/>
為五事主故加之五福及其不建也不加之以六極而<lb/>
以平王之詩為説其意以為不建則不能為五事主故<lb/>
不加之六極以為貶也今有人有九命之爵及有罪而<lb/>
曰削其爵使至一命以貶之曰貶可也此猶平王之詩<lb/>
降而為國風曰降可也若夫有罪人當具五刑而曰是<lb/>
人也罪大不當加之以五刑姑以墨辟論以重其責是<lb/>
得為重其責耶今欲重不建之罪不曰六極皆應而曰<lb/>
獨弱之極應乃引平王之詩以為説平王之詩固不然<lb/>
<pb n="KR4d0072_WYG_007-11b"/>
也且彼聖人者豈以天下之福與極止扵五與六而已<lb/>
哉蓋亦舉其大槩耳夫天地之間非人力所為而可以<lb/>
為驗者多矣聖人取其尤大而可以有所兼者五而使<lb/>
其餘者可以遂見焉今也力分其一端以為二而必曰<lb/>
隂為隂雨為雨且經之庶驗有曰暘矣而豈獨遺隂哉<lb/>
蓋隂之極盛於雨而聖人舉其極者言也吾觀二劉之<lb/>
傳金不従革與傳常雨也乃言雷電雨雪皆在而獨扵<lb/>
此别雨與隂何也然則夏侯勝之言何以必應曰事固<lb/>
<pb n="KR4d0072_WYG_007-12a"/>
有幸而中者公孫臣以漢為土徳而黄龍當見黄龍則<lb/>
見矣而漢乃火徳也可以一黄龍而必謂漢為土徳耶<lb/>
必不可也其所謂眊者䝉矣胡復多言哉<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0072_WYG_007-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嘉祐集巻七<lb/>
</p>
<p>
</p>
  </div>
</body>
</text>
</TEI>
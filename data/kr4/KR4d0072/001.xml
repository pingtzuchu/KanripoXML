<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嘉祐集巻一</head> <lb/>
    <p>
<pb n="KR4d0072_WYG_001-1a"/>
欽定四庫全書<lb/>
　嘉祐集巻一<lb/>
　　　　　　　　　　　　宋　蘇洵　撰<lb/>
　幾䇿一首<lb/>
　　審勢<lb/>
治天下者定所尚所尚一定至於萬千年而不變使民<lb/>
之耳目純於一而子孫有所守易以為治故三代聖人<lb/>
其後世逺者至七八百年夫豈惟其民之不忘其功以<lb/>
<pb n="KR4d0072_WYG_001-1b"/>
至於是葢其子孫得其祖宗之法而為據依可以永乆<lb/>
夏之尚忠商之尚質周之尚文視天下之所宜尚而固<lb/>
執之以此而始以此而終不朝文而暮質以自潰亂故<lb/>
聖人者出必先定一代之所尚周之世葢有周公為之<lb/>
制禮而天下遂尚文後世有賈誼者説漢文帝亦欲先<lb/>
定制度而其説不果用今者天下幸方治安子孫萬世<lb/>
帝王之計不可不預定於此時然萬世帝王之計常先<lb/>
定所尚使其子孫可以安坐而守其舊至於政弊然後<lb/>
<pb n="KR4d0072_WYG_001-2a"/>
變其小節而其大體卒不可革易故享世長逺而民<lb/>
不苟簡今也考之於朝野之間以觀國家之所尚者而<lb/>
愚猶有惑也何則天下之勢有强弱聖人審其勢而應<lb/>
之以權勢强矣强甚而不已則折勢弱矣弱甚而不已<lb/>
則屈聖人權之而使其甚不至於折與屈者威與惠也<lb/>
夫强甚者威竭而不振弱甚者惠䙝而下不以為徳故<lb/>
處弱者利用威而處强者利用惠乘强之威以行惠則<lb/>
惠尊乘弱之惠以養威則威發而天下震慄故威與惠<lb/>
<pb n="KR4d0072_WYG_001-2b"/>
者所以裁節天下强弱之勢也然而不知强弱之勢者<lb/>
有殺人之威而下不懼有生人之惠而下不喜何<lb/>
者威竭而惠䙝故也故有天下者必先審知天下之勢<lb/>
而後可與言用威惠不先審知其勢而徒曰我能用威<lb/>
我能用惠者未也故有强而益之以威弱而益之以惠<lb/>
以至於折與屈者是可悼也譬之一人之身將欲飲藥<lb/>
餌石以養其生必先審觀其性之為隂其性之為陽而<lb/>
投之以藥石藥石之陽而投之隂藥石之隂而投之陽<lb/>
<pb n="KR4d0072_WYG_001-3a"/>
故隂不至於涸而陽不至於亢苟不能先審觀己之為<lb/>
隂與己之為陽而以隂攻隂以陽攻陽則隂者固死於<lb/>
隂而陽者固死於陽不可救也是以善養身者先審其<lb/>
隂陽而善制天下者先審其强弱以為之謀昔者周有<lb/>
天下諸侯太盛當其盛時大者已有地五百里而畿内<lb/>
反不過千里其勢為弱秦有天下散為郡縣聚為京師<lb/>
守令無大權柄伸縮進退無不在我其勢為强然方其<lb/>
成康在上諸侯無大小莫不臣伏弱之勢未見於外及<lb/>
<pb n="KR4d0072_WYG_001-3b"/>
其後世失徳而諸侯禽奔獸遁各固其國以相侵攘而<lb/>
其上之人卒不悟區區守姑息之道而望其能以制服<lb/>
强國是謂以弱政濟弱勢故周之天下卒斃於弱秦自<lb/>
孝公其勢固已駸駸焉日趨於强大及其子孫已并天<lb/>
下而亦不悟專任法制以斬撻平民是謂以强政濟强<lb/>
勢故秦之天下卒斃於强周拘於惠而不知權秦勇於<lb/>
威而不知本二者皆不審天下之勢也吾宋制治有縣<lb/>
令有郡守有轉運使以大系小絲牽繩聨總合於上雖<lb/>
<pb n="KR4d0072_WYG_001-4a"/>
其地在萬里外方數千里擁兵百萬而天子一呼於殿<lb/>
陛間三尺豎子馳傳捧詔召而歸之京師則解印趨走<lb/>
惟恐不及如此之勢秦之所恃以强之勢也勢强矣然<lb/>
天下之病常病於弱噫有可强之勢如秦而反陷於弱<lb/>
者何也習於惠而怯於威也惠太甚而威不勝也夫其<lb/>
所以習於惠而惠太甚者賞數而加於無功也怯於威<lb/>
而威不勝者刑弛而兵不振也由賞與刑與兵之不得<lb/>
其道是以有弱之實著於外焉何謂弱之實曰官吏曠<lb/>
<pb n="KR4d0072_WYG_001-4b"/>
惰職廢不舉而敗官之罰不加嚴也多贖數赦不問有<lb/>
罪而典刑之禁不能行也冗兵驕狂負力幸賞而維持<lb/>
姑息之恩不敢節也將帥覆軍匹馬不返而敗軍之責<lb/>
不加重也羌人强盛陵壓中國而邀金繒增幣帛之恥<lb/>
不為怒也若此類者太弱之實也乆而不治則又將有<lb/>
大於此而遂浸微浸消釋然而潰以至於不可救止者<lb/>
乘之矣然愚以為弱在於政不在於勢是謂以弱政敗<lb/>
强勢今夫一輿薪之火衆人之所憚而不敢犯者也舉<lb/>
<pb n="KR4d0072_WYG_001-5a"/>
而投之河則何熱之能為是以負强秦之勢而溺於弱<lb/>
周之弊而天下不知其强焉者以此也雖然政之弱非<lb/>
若勢弱之難治也借如弱周之勢必變易其諸侯而後<lb/>
强可能也天下之諸侯固未易變易此又非一日之故<lb/>
也若夫弱政則用威而已矣可以朝改而夕定也夫齊<lb/>
古之强國也而威王又齊之賢王也當其即位委政不<lb/>
治諸侯竝侵而人不知其國之為强國也一旦發怒裂<lb/>
萬家封即墨大夫召烹阿大夫與常譽阿大夫者而發<lb/>
<pb n="KR4d0072_WYG_001-5b"/>
兵擊趙魏衛趙魏衛盡走請和而齊國人人震懼不敢<lb/>
飾非者彼誠知其政之弱而能用其威以濟其弱也況<lb/>
今以天子之尊藉郡縣之勢言脱於口而四方響應其<lb/>
所以用威之資固已完具且有天下者患不為焉有欲<lb/>
為焉而不可者今誠能一留意焉於用威一賞罰一號<lb/>
令一舉動無不一切出於威嚴用刑法而不赦有罪力<lb/>
行果斷而不牽衆人之是非用不測之刑用不測之賞<lb/>
而使天下之人視之如風雨雷電遽然而至截然而下<lb/>
<pb n="KR4d0072_WYG_001-6a"/>
不知其所從發而不可逃遁朝廷如此然後平民益務<lb/>
檢慎而姦民猾吏亦常恐恐然懼刑法之及其身而斂<lb/>
其手足不敢輒犯法此之謂强政政强矣為之數年而<lb/>
天下之勢可以復强愚故曰乘弱之惠以養威則威發<lb/>
而天下震慄然則以當今之勢求所謂萬世為帝王而<lb/>
其大體卒不可革易者其尚威而已矣或曰當今之勢<lb/>
事誠無便於尚威者然孰知夫萬世之間其政之不變<lb/>
而必曰威耶愚應之曰威者君之所恃以為君也一日<lb/>
<pb n="KR4d0072_WYG_001-6b"/>
而無威是無君也乆而政弊變其小節而參之以惠使<lb/>
不至若秦之甚可也舉而棄之過矣或者又曰王者任<lb/>
徳不任刑任刑霸者之事非所宜言此又非所謂知理<lb/>
者也夫湯武皆王也桓文皆霸也武王乘紂之暴出民<lb/>
於炮烙斬刖之地苟又遂多殺人多刑人以為治則民<lb/>
之心去矣故其治一出於禮義彼湯則不然桀之徳固<lb/>
無以異紂然其刑不若紂暴之甚也而天下之民化其<lb/>
風淫惰不事法度書曰有衆率怠弗恊而又諸侯昆吾<lb/>
<pb n="KR4d0072_WYG_001-7a"/>
氏首為亂於是誅鋤其强梗怠惰不法之人以定紛亂<lb/>
故記曰商人先罰而後賞至於桓文之事則又非皆任<lb/>
刑也桓公用管仲仲之書好言刑故桓公之治常任刑<lb/>
文公長者其佐狐趙先魏皆不説以刑法其治亦未嘗<lb/>
以刑為本而號亦為霸而謂湯非王而文非霸也得乎<lb/>
故用刑不必霸而用徳不必王各觀其勢之何所宜用<lb/>
而已然則今之勢何為不可用刑用刑何為不曰王道<lb/>
彼不先審天下之勢而欲應天下之務難矣<lb/>
<pb n="KR4d0072_WYG_001-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嘉祐集巻一<lb/>
</p>
<p>
</p>
  </div>
</body>
</text>
</TEI>
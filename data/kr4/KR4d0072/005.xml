<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嘉祐集巻五</head> <lb/>
    <p>
<pb n="KR4d0072_WYG_005-1a"/>
欽定四庫全書<lb/>
　嘉祐集巻五<lb/>
　　　　　　　　　　　　　宋　蘇洵　撰<lb/>
　衡論下<lb/>
　　養才<lb/>
夫人之所為有可勉强者有不可勉强者煦煦然而為<lb/>
仁孑孑然而為義不食片言以為信不見小利以為廉<lb/>
雖古之所謂仁與義信與廉者不止若是而天下之人<lb/>
<pb n="KR4d0072_WYG_005-1b"/>
亦不曰是非仁人是非義人是非信人是非廉人此則<lb/>
無諸己而可勉强以到者也在朝廷而百官肅在邊鄙<lb/>
而四夷懼坐之於繁劇紛擾之中而不亂投之於羽檄<lb/>
奔走之地而不惑為吏而為吏為將而為將若是者非<lb/>
天之所與性之所有不可勉强而能也道與徳可勉以<lb/>
進也才不可强揠以進也今有二人焉一人善揖讓一<lb/>
人善騎射則人未有不以揖讓賢於騎射矣然而揖讓<lb/>
者未必善騎射而騎射者捨其弓以揖讓於其間則未<lb/>
<pb n="KR4d0072_WYG_005-2a"/>
必失容何哉才難强而道易勉也吾觀世之用人好以<lb/>
可勉强之道與徳而加之不可勉强之才之上而曰我<lb/>
貴賢賤能是以道與徳未足以化人而才有遺焉然而<lb/>
為此者亦有由矣有才者而不能為衆人所勉强者耳<lb/>
何則竒傑之士常好自負疎雋傲誕不事繩檢往往冒<lb/>
法律觸刑禁呌號驩呼以發其一時之樂而不顧其禍<lb/>
嗜利酗酒使氣傲物志氣一發則倜然逺去不可羈束<lb/>
以禮法然及其一旦翻然而悟折節而不為此以留意<lb/>
<pb n="KR4d0072_WYG_005-2b"/>
於嚮所謂道與徳可勉强者則何病不至奈何以樸樕<lb/>
小道加諸其上哉夫其不肯規規以事禮法而必自縱<lb/>
以為此者乃上之人之過也古之養竒傑也任之以權<lb/>
尊之以爵厚之以禄重之以恩責之以措置天下之務<lb/>
而易其平居自縱之心而聲色耳目之欲又已極於外<lb/>
故不待放肆而後為樂今則不然竒傑無尺寸之柄位<lb/>
一命之爵食斗升之禄者過半彼又安得不越法踰禮<lb/>
而自快耶我又安可急之以法使不得泰然自縱耶今<lb/>
<pb n="KR4d0072_WYG_005-3a"/>
我繩之以法亦己急矣急之而不已而隨之以刑則彼<lb/>
有北走胡南走越耳噫無事之時既不能養及其不幸<lb/>
一旦有邊境之患繁亂難治之事而後優詔以召之豐<lb/>
爵重禄以結之則彼已憾矣夫彼固非純忠者也又安<lb/>
肯黙然於窮困無用之地而已耶周公之時天下號為<lb/>
至治四夷已臣服卿大夫士已稱職當是時雖有竒傑<lb/>
無所復用而其禮法風俗尤復細宻舉朝廷與四海之<lb/>
人無不遵蹈而其八議之中猶有曰議能者況當今天<lb/>
<pb n="KR4d0072_WYG_005-3b"/>
下未甚至治四夷未盡臣服卿大夫士未皆稱職禮法<lb/>
風俗又非細宻如周之盛時而竒傑之士復有困於簿<lb/>
書米鹽間者則反可不議其能而恕之乎所宜哀其才<lb/>
而貰其過無使為刀筆吏所困則庻乎盡其才矣或曰<lb/>
竒傑之士有過得以免則天下之人孰不自謂竒傑而<lb/>
欲免其過者是終亦潰法亂教耳曰是則然矣然而竒<lb/>
傑之所為必挺然出於衆人之上苟指其己成之功以<lb/>
曉天下俾得以贖其過而其未有功者則委之以難治<lb/>
<pb n="KR4d0072_WYG_005-4a"/>
之事而責其成績則天下之人不敢自謂竒傑而真竒<lb/>
傑者出矣<lb/>
　　用法<lb/>
古之法簡今之法繁簡者不便於今而繁者不便於古<lb/>
非今之法不若古之法而今之時不若古之時也先王<lb/>
之作法也莫不欲服民之心服民之心必得其情情然<lb/>
耶而罪亦然則固入吾法矣而民之情又不皆如其罪<lb/>
之輕重大小是以先王忿其罪而哀其無辜故法舉其<lb/>
<pb n="KR4d0072_WYG_005-4b"/>
略而吏制其詳殺人者死傷人者刑則以著於法使民<lb/>
知天子之不欲我殺人傷人耳若其輕重出入求其情<lb/>
而服其心者則以屬吏任吏而不任法故其法簡今則<lb/>
不然吏姦矣不若古之良民媮矣不若古之淳吏姦則<lb/>
以喜怒制其輕重而出入之或至於誣執民媮則吏雖<lb/>
以情出入而彼得執其罪之大小以為辭故今之法纎<lb/>
悉委備不執於一左右前後四顧而不可逃是以輕重<lb/>
其罪出入其情皆可以求之法吏不奉法輙以舉劾任<lb/>
<pb n="KR4d0072_WYG_005-5a"/>
法而不任吏故其法繁古之法若方書論其大概而增<lb/>
損劑量則以屬醫者使之視人之疾而參以已意今之<lb/>
法若鬻屨既為其大者又為其次者又為其小者以求<lb/>
合天下之足故其繁簡則殊而求民之情以服其心則<lb/>
一也然則今之法不劣於古矣而用法者尚不能無弊<lb/>
何則律令之所禁畫一明備雖婦人孺子皆知畏避而<lb/>
其間有習於犯禁而遂不改者舉天下皆知之而未嘗<lb/>
怪也先王欲杜天下之欺也為之度以一天下之長短<lb/>
<pb n="KR4d0072_WYG_005-5b"/>
為之量以齊天下之多寡為之權衡以信天下之輕重<lb/>
故度量權衡法必資之官資之官而後天下同今也庶<lb/>
民之家刻木比竹繩絲縋石以為之富商豪賈内以大<lb/>
出以小齊人適楚不知其孰為斗孰為斛持東家之尺<lb/>
而校之西鄰則若十指然此舉天下皆知之而未嘗怪<lb/>
者一也先王惡竒貨之蕩民且哀夫微物之不能遂其<lb/>
生也故禁民採珠貝惡夫物之偽而假真且重費也故<lb/>
禁民糜金以為塗飾今也採珠貝之民溢於海濵糜金<lb/>
<pb n="KR4d0072_WYG_005-6a"/>
之工肩摩於列肆此又舉天下皆知之而未嘗怪者二<lb/>
也先王患賤之凌貴而下之僭上也故冠服器皿皆以<lb/>
爵列為等差長短大小莫不有制今也工商之家曳紈<lb/>
錦服珠玉一人之身循其首以至足而犯法者十九此<lb/>
又舉天下皆知之而未嘗怪者三也先王懼天下之吏<lb/>
負縣官之勢以侵劫齊民也故使市之坐賈視時百物<lb/>
之貴賤而録之旬輙以上百以百聞千以千聞以待官<lb/>
吏之私儥十則損三三則損一以聞以備縣官之公糴<lb/>
<pb n="KR4d0072_WYG_005-6b"/>
今也吏之私儥而從縣官公糴之法民曰公家之取於<lb/>
民也固如是是吏與縣官斂怨於下此又舉天下皆知<lb/>
之而未嘗怪者四也先王不欲人之擅天下之利也故<lb/>
仕則不商商則有罰不仕而商商則有征是民之商不<lb/>
免征而吏之商又加以罰今也吏之商既幸而不罰又<lb/>
從而不征資之以縣官公糴之法負之以縣官之徒載<lb/>
之以縣官之舟闗防不譏津梁不呵然則為吏而商誠<lb/>
可樂也民將安所措手此又舉天下皆知之而未嘗怪<lb/>
<pb n="KR4d0072_WYG_005-7a"/>
者五也若此之類不可悉數天下之人耳習目熟以為<lb/>
當然憲官法吏目擊其事亦恬而不問夫法者天子之<lb/>
法也法明禁之而人明犯之是不有天子之法也衰世<lb/>
之事也而議者皆以為今之弊不過吏胥骫法以為姦<lb/>
而吾以為吏胥之姦由此五者始今有盜白晝持梃入<lb/>
室而主人不知之禁則踰垣穿穴之徒必且相告而恣<lb/>
行於其家其必先治此五者而後詰吏胥之姦可也<lb/>
　　議法<lb/>
<pb n="KR4d0072_WYG_005-7b"/>
古者以仁義行法律後世以法律行仁義夫三代之盛<lb/>
王其教化之本出於學校蔓延於天下而形見於禮樂<lb/>
下之民被其風化循循翼翼務為仁義以求避法律之<lb/>
所禁故其法律雖不用而其所禁亦不為不行於其間<lb/>
下而至於漢唐其教化不足以動民而一於法律故其<lb/>
民懼法律之及其身亦或相勉為仁義唐之初大臣房<lb/>
杜軰為刑統毫釐輕重明辯别白附以仁義無所阿曲<lb/>
不知周公之刑何以易此但不能先使民務為仁義使<lb/>
<pb n="KR4d0072_WYG_005-8a"/>
法律之所禁不用而自行如三代時然要其終亦能使<lb/>
民勉為仁義而其所以不若三代者則有由矣政之失<lb/>
非法之罪也是以宋有天下因而循之變其節目而存<lb/>
其大體比閭小吏奉之以公則老姦大猾束手請死不<lb/>
可漏略然而獄訟常病多盜賊常病衆則亦有由矣法<lb/>
之公而吏之私也夫舉公法而寄之私吏猶且若此而<lb/>
況法律之間又不能無失其何以為治今夫天子之子<lb/>
弟卿大夫與其子弟皆天子之所優異者有罪而使與<lb/>
<pb n="KR4d0072_WYG_005-8b"/>
甿𨽻並笞而偕戮則大臣無恥而朝廷輕故有贖焉以<lb/>
全其肌膚而勵其節操故贖金者朝廷之體也所以自<lb/>
尊也非與其有罪也夫刑者必痛之而後人畏焉罰者<lb/>
不能痛之必困之而後人懲焉今也大辟之誅輸一石<lb/>
之金而免貴人近戚之家一石之金不可勝數是雖使<lb/>
朝殺一人而輸一石之金暮殺一人而輸一石之金金<lb/>
不可盡身不可困況以其官而除其罪則一石之金又<lb/>
不皆輸焉是恣其殺人也且不笞不戮彼已幸矣而贖<lb/>
<pb n="KR4d0072_WYG_005-9a"/>
之又輕是啓姦也夫罪固有疑今有人或誣以殺人而<lb/>
不能自明者有誠殺人而官不能折以實者是皆不可<lb/>
以誠殺人之法坐由是有減罪之律當死而流使彼為<lb/>
不能自明者耶去死而得流刑已酷矣使彼為誠殺人<lb/>
者耶流而不死刑已寛矣是失實也故有啓姦之釁則<lb/>
上之人常幸而下之人雖死而常無告有失實之弊則<lb/>
無辜者多怨而僥倖者易以免今欲刑不加重赦不加<lb/>
多獨於法律之間變其一端而能使不啓姦不失實其<lb/>
<pb n="KR4d0072_WYG_005-9b"/>
莫若重贖然則重贖之説何如曰古者五刑之尤輕者<lb/>
止於墨而墨之罰百鍰逆而數之極於大辟而大辟之<lb/>
罰千鍰此穆王之罰也周公之時則又重於此然千鍰<lb/>
之重亦已當今三百七十斤有竒矣方今大辟之贖不<lb/>
能當其三分之一古者以之赦疑罪而不及公族今也<lb/>
貴人近戚皆贖而疑罪不與記曰公族有死罪致刑於<lb/>
甸人雖君命宥不聽今欲貴人近戚之刑舉從於此則<lb/>
非所以自尊之道故莫若使得與疑罪皆重贖且彼雖<lb/>
<pb n="KR4d0072_WYG_005-10a"/>
號為富强苟數犯法而數重困於贖金之間則不能不<lb/>
斂手畏法彼罪疑者雖或非其辜而法亦不至殘潰其<lb/>
肌體若其有罪則法雖不刑而彼固亦己困於贖金矣<lb/>
夫使有罪者不免於困而無辜者不至陷於笞戮一舉<lb/>
而兩利斯智者之為也<lb/>
　　兵制<lb/>
三代之時舉天下之民皆兵也兵民之分自秦漢始三<lb/>
代之時聞有諸侯抗天子之命矣未聞有卒吏呌呼衡<lb/>
<pb n="KR4d0072_WYG_005-10b"/>
行者也秦漢以來諸侯之患不減於三代而御卒伍者<lb/>
乃如蓄虎豹圈檻一缺咆勃四出其故何也三代之兵<lb/>
耕而食蠶而衣故勞勞則善心生秦漢以來所謂兵者<lb/>
皆坐而衣食於縣官故驕驕則無所不為三代之兵皆<lb/>
齊民老幼相養疾病相救出相禮讓入相慈孝有憂相<lb/>
弔有喜相慶其風俗優柔而和易故其兵畏法而自重<lb/>
秦漢以來號齊民者比之三代則既已薄矣況其所謂<lb/>
兵者乃其齊民之中尤為凶悍桀黠者也故常慢法而<lb/>
<pb n="KR4d0072_WYG_005-11a"/>
自棄夫民耕而食蠶而衣雖不幸而不給猶不我咎也<lb/>
今謂之曰爾毋耕爾毋蠶為我兵吾衣食爾他日一不<lb/>
充其欲彼將曰嚮謂我毋耕毋蠶今而不我給也然則<lb/>
怨從是起矣夫以有善心之民畏法自重而不我咎欲<lb/>
其為亂不可得也既驕矣又慢法而自棄以怨其上欲<lb/>
其不為亂亦不可得也且夫天下之地不加於三代天<lb/>
下之民衣食乎其中者又不減於三代平居無事占軍<lb/>
籍畜妻子而仰給於斯民者則徧天下不知其數奈何<lb/>
<pb n="KR4d0072_WYG_005-11b"/>
民之不日剥月割以至於流亡而無告也其患始於廢<lb/>
井田開阡陌一壊而不可復収故雖有明君賢臣焦思<lb/>
極慮而求以救其弊卒不過開屯田置府兵使之無事<lb/>
則耕而食耳嗚呼屯田府兵其利既不足以及天下而<lb/>
後世之君又不能循而守之以至於廢陵夷及於五代<lb/>
燕帥劉守光又從而為之黥面涅手之制天下遂以為<lb/>
常法使之判然不得與齊民齒故其人益復自棄視齊<lb/>
民如越人矣太祖既受命懲唐季五代之亂聚重兵京<lb/>
<pb n="KR4d0072_WYG_005-12a"/>
師而邊境亦不曰無備損節度之權而藩鎮亦不曰無<lb/>
威周與漢唐邦鎮之兵强秦之郡縣之兵弱兵强故末<lb/>
大不掉兵弱故天子孤睽周與漢唐則過而秦則不及<lb/>
得其中者惟吾宋也雖然置帥之方則逺過於前代而<lb/>
制兵之術吾猶有疑焉何者自漢迄唐或開屯田或置<lb/>
府兵使之無事則耕而食而民猶且不勝其患今屯田<lb/>
葢無幾而府兵亦已廢欲民之豐阜勢不可也國家治<lb/>
平日乆民之趨於農者日益衆而天下無萊田矣以此<lb/>
<pb n="KR4d0072_WYG_005-12b"/>
觀之謂斯民宜如生三代之盛時而乃戚戚嗟嗟無終<lb/>
歳之蓄者兵食奪之也三代井田雖三尺童子知其不<lb/>
可復雖然依倣古制漸而圖之則亦庶乎其可也方今<lb/>
天下之田在官者惟二職分也籍沒也職分之田募民<lb/>
耕之斂其租之半而歸諸吏籍沒則鬻之否則募民耕<lb/>
之斂其租之半而歸諸公職分之田徧於天下自四京<lb/>
以降至於大藩鎮多至四十頃下及一縣亦能千畆籍<lb/>
沒之田不知其數今可勿復鬻然後量給其所募之民<lb/>
<pb n="KR4d0072_WYG_005-13a"/>
家三百畆以為率前之斂其半者今可損之三分而取<lb/>
其一以歸諸吏與公使之家出一夫為兵其不欲者聽<lb/>
其歸田而他募謂之新軍毋黥其面毋湼其手毋拘之<lb/>
營三時縱之一時集之授之器械教之戰法而擇其技<lb/>
之精者以為長在野督其耕在陣督其戰則其人皆良<lb/>
農也皆精兵也夫籍沒之田既不復鬻則歳益多田益<lb/>
多則新軍益衆而嚮所謂仰給於斯民者雖有廢疾死<lb/>
亡可勿復補如此數十年則天下之兵新軍居十九而<lb/>
<pb n="KR4d0072_WYG_005-13b"/>
皆力田不事他業則其人必純固朴厚無呌呼衡行之<lb/>
憂而斯民不復知有餽餉供億之勞矣或曰昔者斂其<lb/>
半今三分而取一其無乃薄於吏與公乎曰古者公卿<lb/>
大夫之有田也以為禄而其取之亦不過什一今吏既<lb/>
禄矣給之田則已甚矣况三分而取一則不既優矣乎<lb/>
民之田不幸而籍沒非官之所待以為冨也三分而取<lb/>
一不猶愈於無乎且不如是則彼不勝為兵故也或曰<lb/>
古者什一而税取之薄故民勝為兵今三分而取一可<lb/>
<pb n="KR4d0072_WYG_005-14a"/>
乎曰古者一家之中一人為正卒其餘為羡卒田與追<lb/>
胥竭作今家止一夫為兵況諸古則為逸故雖取之差<lb/>
重而無害此與周制稍甸縣都役少輕而税十二無異<lb/>
也夫民家出一夫而得安坐以食數百畆之田征繇科<lb/>
斂不及其門然則彼亦優為之矣<lb/>
　　田制<lb/>
古之税重乎今之税重乎周公之制園廛二十而税一<lb/>
近郊十一逺郊二十而三稍甸縣都皆無過十二漆林<lb/>
<pb n="KR4d0072_WYG_005-14b"/>
之征二十而五葢周之盛時其尤重者至四分而取一<lb/>
其次者乃五而取一然後以次而輕始至於十一而又<lb/>
有輕者也今之税雖不啻十一然而使縣官無急征無<lb/>
横斂則亦未至乎四而取一與五而取一之為多也是<lb/>
今之税與周之税輕重之相去無幾也雖然當周之時<lb/>
天下之民歌舞以樂其上之盛徳而吾之民反慼慼不<lb/>
樂常若擢筋剝膚以供億其上周之税如此吾之税亦<lb/>
如此而其民之哀樂何如此之相逺也其所以然者葢<lb/>
<pb n="KR4d0072_WYG_005-15a"/>
有由矣周之時用井田井田廢田非耕者之所有而有<lb/>
田者不耕也耕者之田資於富民富民之家地大業廣<lb/>
阡陌連接募召浮客分耕其中鞭笞驅役視以奴僕安<lb/>
坐四顧指麾於其間而役屬之民夏為之耨秋為之穫<lb/>
無有一人違其節度以嬉而田之所入已得其半耕者<lb/>
得其半有田者一人而耕者十人是以田主日累其半<lb/>
以至於富强耕者日食其半以至於窮餓而無告夫使<lb/>
耕者至於窮餓而不耕不穫者坐而食富强之利猶且<lb/>
<pb n="KR4d0072_WYG_005-15b"/>
不可而況富强之民輸租於縣官而不免於怨歎嗟憤<lb/>
何則彼以其半而供縣官之税不若周之民以其全力<lb/>
而供其上之税也周之十一以其全力而供十一之税<lb/>
也使以其半供十一之税猶用十二之税然也况今之<lb/>
税又非特止於十一而已則宜乎其怨歎嗟憤之不免<lb/>
也噫貧民耕而不免於饑富民坐而飽以嬉又不免於<lb/>
怨其弊皆起於廢井田井田復則貧民皆有田以耕糓<lb/>
食粟米不分於富民可以無饑富民不得多占田以錮<lb/>
<pb n="KR4d0072_WYG_005-16a"/>
貧民其勢不耕則無所得食以地之全力供縣官之<lb/>
税又可以無怨是以天下之士爭言復井田既又有<lb/>
言者曰奪富民之田以與無田之民則富民不服此<lb/>
必生亂如乘大亂之後土曠而人稀可以一舉而就<lb/>
髙祖之滅秦光武之承漢可為而不為以是為恨吾<lb/>
又以為不然今雖使富民皆奉其田而歸諸公乞為<lb/>
井田其勢亦不可得何則井田之制九夫為井井間有<lb/>
溝四井為邑四邑為丘四丘為甸甸方八里旁加一<lb/>
<pb n="KR4d0072_WYG_005-16b"/>
里為一成成間有洫其地百井而方十里四甸為縣四<lb/>
縣為都四都方八十里旁加十里為一同同間有澮其<lb/>
地萬井而方百里百里之間為澮者一為洫者百為溝<lb/>
者萬既為井田又必兼修溝洫溝洫之制夫間有遂遂<lb/>
上有徑十夫有溝溝上有畛百夫有洫洫上有涂千夫<lb/>
有澮澮上有道萬夫有川川上有路萬夫之地葢三十<lb/>
二里有半而其間為川為路者一為澮為道者九為洫<lb/>
為涂者百為溝為畛者千為遂為徑者萬此二者非塞<lb/>
<pb n="KR4d0072_WYG_005-17a"/>
谿壑平澗谷夷丘陵破墳墓壊廬舍徙城郭易疆壠不<lb/>
可為也縱使能盡得平原廣野而遂規畫於其中亦當<lb/>
驅天下之人竭天下之糧窮數百年專力於此不治他<lb/>
事而後可以望天下之地盡為井田盡為溝洫已而又<lb/>
為民作屋廬於其中以安其居而後可吁亦已迂矣井<lb/>
田成而民之死其骨已朽矣古者井田之興其必始於<lb/>
唐虞之世乎非唐虞之世則周之世無以成井田唐虞<lb/>
啓之至於夏商稍稍葺治至周而大備周公承之因遂<lb/>
<pb n="KR4d0072_WYG_005-17b"/>
申定其制度疏整其疆界非一日而遽能如此也其所<lb/>
由來者漸矣夫井田雖不可為而其實便於今今誠有<lb/>
能為近井田者而用之則亦可以蘇民矣乎聞之董生<lb/>
曰井田雖難卒行宜少近古限民名田以贍不足名田<lb/>
之説葢出於此而後世未有行者非以不便民也懼民<lb/>
不肯損其田以入吾法而遂因之以為變也孔光何武<lb/>
曰吏民名田無過三十頃期盡三年而犯者沒入官夫<lb/>
三十頃之田周民三十夫之田也縱不能盡如周制一<lb/>
<pb n="KR4d0072_WYG_005-18a"/>
人而兼三十夫之田亦已過矣而期之三年是又廹蹙<lb/>
平民使自壊其業非人情難用吾欲少為之限而不禁<lb/>
其田嘗已過吾限者但使後之人不敢多占田以過吾<lb/>
限耳要之數世富者之子孫或不能保其地以復於貧<lb/>
而彼嘗已過吾限者散而入於他人矣或者子孫出而<lb/>
分之以為幾矣如此則富民所占者少而餘地多餘地<lb/>
多則貧民易取以為業不為人所役屬各食其地之全<lb/>
利利不分於人而樂輸於官夫端坐於朝廷下令於天<lb/>
<pb n="KR4d0072_WYG_005-18b"/>
下不驚民不動衆不用井田之制而獲井田之利雖周<lb/>
之井田何以逺過於此哉<lb/>
　<lb/>
　<lb/>
　<lb/>
　<lb/>
　<lb/>
　嘉祐集巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嘉祐集巻十四</head> <lb/>
    <p>
<pb n="KR4d0072_WYG_014-1a"/>
欽定四庫全書<lb/>
　嘉祐集巻十四<lb/>
　　　　　　　　　　　　　宋　蘇洵　撰<lb/>
　　譜例<lb/>
古者諸侯世國卿大夫世家死者有廟生者有宗以相<lb/>
次也是以百世而不相忘此非獨賢士大夫尊祖而貴<lb/>
宗蓋其昭穆存乎其廟遷毁之主存乎其太祖之室其<lb/>
族人相與為服死喪嫁娶相告而不絶則其勢將自至<lb/>
<pb n="KR4d0072_WYG_014-1b"/>
於不忘也自秦漢以來仕者不世然其賢人君子猶能<lb/>
識其先人或至百世而不絶無廟無宗而祖宗不忘宗<lb/>
族不散其勢宜亡而獨存則由有譜之力也蓋自唐衰<lb/>
譜牒廢絶士大夫不講而世人不載於是乎由賤而貴<lb/>
者恥言其先由貧而富者不錄其祖而譜遂大廢昔者<lb/>
洵嘗自先子之言而咨考焉由今而上得五世由五世<lb/>
而上得一世一世之上失其世次而其本出於趙郡蘇<lb/>
氏以為蘇氏族譜它日歐陽公見而歎曰吾嘗為之矣<lb/>
<pb n="KR4d0072_WYG_014-2a"/>
出而觀之有異法焉曰是不可使獨吾二人為之將天<lb/>
下舉不可無也洵於是又為大宗譜法以盡譜之變而<lb/>
并載歐陽氏之譜以為譜例附以歐陽公題劉氏碑後<lb/>
之文以告當世之君子蓋將有從焉者<hi>歐陽氏譜及永叔題劉氏碑後</hi>
<hi>不具於此</hi>
　　蘇氏族譜<lb/>
蘇氏之譜譜蘇氏之族也蘇氏出自髙陽而蔓延於天<lb/>
下唐神龍初長史味道刺眉州卒於官一子留於眉眉<lb/>
<pb n="KR4d0072_WYG_014-2b"/>
之有蘇氏自是始而譜不及焉者親盡也親盡則曷為<lb/>
不及譜為親作也凡子得書而孫不得書何也以著代<lb/>
也自吾之父以至吾之髙祖仕不仕娶某氏享年幾某<lb/>
日卒皆書而他不書何也詳吾之所自出也自吾之父<lb/>
以至吾之髙祖皆曰諱某而他則遂名之何也尊吾之<lb/>
所自出也譜為蘇氏作而獨吾之所自出得詳與尊何<lb/>
也譜吾作也嗚呼觀吾之譜者孝弟之心可以油然而<lb/>
生矣情見乎親親見於服服始於衰而至於緦麻而至於<lb/>
<pb n="KR4d0072_WYG_014-3a"/>
無服無服則親盡親盡則情盡情盡則喜不慶憂不弔<lb/>
喜不慶憂不弔則塗人也吾之所以相視如塗人者其<lb/>
初兄弟也兄弟其初一人之身也悲夫一人之身分而<lb/>
至於塗人此吾譜之所以作也其意曰分而至於塗人<lb/>
者勢也勢吾無如之何也已幸其未至於塗人也使之<lb/>
無至於忽忘焉可也嗚呼觀吾之譜者孝弟之心可以<lb/>
油然而生矣系之以詩曰<lb/>
吾父之子今為吾兄吾疾在身兄呻不寧數世之後不<lb/>
<pb n="KR4d0072_WYG_014-3b"/>
知何人彼死而生不為戚欣兄弟之親如足如手其能<lb/>
幾何彼不相能彼獨何心<lb/>
蘇氏諱釿　子祈　無嗣<lb/>
不仕娶　子福　子宗夐　子昭鳳　子惟讃　子垂象<lb/>
　黄氏享　　　　　　　　　　　　　　　子垂正<lb/>
　年若干　　　　　　　　　　　　　　　子垂範<lb/>
　七月二　　　　　　　　　　　子惟善　子垂則<lb/>
　十六日　　　　　　　子昭慶　子惟徳　子珤<lb/>
<pb n="KR4d0072_WYG_014-4a"/>
　卒　　　　　　　　子昭文　子渭　子瑗<lb/>
　　　　　　　　　　　　　　子沆<lb/>
　　　　　　　　　　　　　　子浩<lb/>
　　　　　　　　　　　　　　子漸<lb/>
　　　　　　　　　　　　　　子洙<lb/>
　　　　　　　子宗藝　無嗣<lb/>
　　　　　　　子宗瓊　無嗣<lb/>
　　　　子禮　子晫　子昭翰　子文質　子士元<lb/>
<pb n="KR4d0072_WYG_014-4b"/>
　　　　　　　　　　　　　子文圭　子士能<lb/>
　　　　　　　　　　　　　　　　　子士良<lb/>
　　　　　　　　　　　　　　　　　子士寧<lb/>
　　　　　　　　　　　　　　　　　子士嘉<lb/>
　　　　　　　　　　　　　　　　　子士宗<lb/>
　　　　　　　子晙　子昭遇　無嗣<lb/>
　　　　　　　　　　子昭逺　無嗣<lb/>
　　　　　　　　　　子昭逸　無嗣<lb/>
<pb n="KR4d0072_WYG_014-5a"/>
　　　　　　　　　　子昭建　無嗣<lb/>
　　　　　　子暕　　無嗣<lb/>
　　　子祐　子宗靄　子昭玘　子文實　子惟忠<lb/>
　　　　　　　　　　　　　　　　　　子惟恭<lb/>
　　　　　　　　　　　　　　子文寳　無嗣<lb/>
　　　　　　　　　　子昭現　子文采　子士祥<lb/>
　　　　　　子宗著　子徳謙　子永<lb/>
　　子諱祜　子宗善　子昭圖　子惟益　子允元<lb/>
<pb n="KR4d0072_WYG_014-5b"/>
　　　　不仕娶　　　　　　　　　　　子允滋<lb/>
　　　　李氏享　　　　　　　子惟吉　無嗣<lb/>
　　　　年五十　　　　　子昭越　無嗣<lb/>
　　　　四七月　子宗晏　子昭<hi>缺</hi>　無嗣<lb/>
　　　　三十日　子宗昪　子徳榮　子哲　子珵<lb/>
　　　　卒　　　　　　　　　　　　子瑜<lb/>
　　　　　　　　　　子徳升　子淳　子舟<lb/>
　　　　　　　　　　子徳元　子汶<lb/>
<pb n="KR4d0072_WYG_014-6a"/>
　　　　　　　　子諱杲　子諱序　子澹　子位<lb/>
　　　　　　　　不仕娶　仕至大　　　　子佾<lb/>
　　　　　　　　宋氏享　理評事　子渙<lb/>
　　　　　　　　年五十　娶史氏　子洵<lb/>
　　　　　　　　一六月　享年七<lb/>
　　　　　　　　八日卒　十五五<lb/>
　　　　　　　　　　　　月十一<lb/>
　　　　　　　　　　　　日卒<lb/>
<pb n="KR4d0072_WYG_014-6b"/>
　　　　　　　子宗晁　無嗣<lb/>
　　　　　　　子徳　子子勲　子慎言　子慶昌<lb/>
　　　　　　　　　　　　　　　　　子復圭<lb/>
　　　　　　　　　　　　　　子澄<lb/>
　　族譜後錄上篇<lb/>
蘇氏之先出於髙陽髙陽之子曰稱稱之子曰老童老<lb/>
童生重黎及呉回重黎為帝嚳火正曰祝融以罪誅其<lb/>
後為司馬氏而其弟呉回復為火正呉回生陸終陸終<lb/>
<pb n="KR4d0072_WYG_014-7a"/>
生子六人長曰樊為昆吾次曰恵連為參胡次曰籛為<lb/>
彭祖次曰來言為㑹人次曰安為曹姓季曰季連為芉<lb/>
姓六人者皆有後其後各分為數姓昆吾始姓巳氏其<lb/>
後為蘇顧温董當夏之時昆吾為諸侯伯歴商而昆吾<lb/>
之後無聞至周有忿生為司寇能平刑以教百姓周公<lb/>
稱之蓋書所謂司寇蘇公者也司寇蘇公與檀伯達皆<lb/>
封於河世世仕周家於其封故河南河内皆有蘇氏六<lb/>
國之際秦及代厲其苗裔也至漢興而蘇氏始徙入秦<lb/>
<pb n="KR4d0072_WYG_014-7b"/>
或曰髙祖徙天下豪傑以實關中而蘇氏遷焉其後曰<lb/>
建家於長安杜陵武帝時為將以擊匈奴有功封平陵<lb/>
侯其後世遂家於其封建生三子長曰嘉次曰武次曰<lb/>
賢嘉為奉車都尉其六世孫純為南陽太守生子曰章<lb/>
當順帝時為冀州刺史又遷為并州有功於其人其子<lb/>
孫遂家於趙州其後至唐武后之世有味道味𤣥味道<lb/>
聖歴初為鳳閣侍郎以貶為眉州刺史遷為益州長史<lb/>
未行而卒有子一人不能歸遂家焉自是眉始有蘇氏<lb/>
<pb n="KR4d0072_WYG_014-8a"/>
故眉之蘇皆宗益州長史味道趙郡之蘇皆宗并州刺<lb/>
史章扶風之蘇皆宗平陵侯建河南河内之蘇皆宗司<lb/>
寇忿生而凡蘇氏皆宗昆吾樊昆吾樊宗祝融呉回蓋<lb/>
自昆吾樊至司寇忿生自司寇忿生至平陵侯建自平<lb/>
陵侯建至并州刺史章自并州刺史章至益州長史味<lb/>
道自益州長史味道至吾之髙祖其間世次皆不可紀<lb/>
而洵始為族譜以紀其族屬譜之所記上至於吾之髙<lb/>
祖下至於吾之昆弟昆弟死而及昆弟之子曰嗚呼髙<lb/>
<pb n="KR4d0072_WYG_014-8b"/>
祖之上不可詳矣自吾之前而吾莫之知焉已矣自吾<lb/>
之後而莫之知焉則從吾譜而益廣之可以至於無窮<lb/>
蓋髙祖之子孫家授一譜而藏之其法曰凡嫡子而後<lb/>
得為譜為譜者皆存其髙祖而遷其髙祖之父世世存<lb/>
其先人之譜無廢也而其不及髙祖者自其得為譜者<lb/>
之父始而存其所宗之譜皆以吾譜冠焉其説曰此古<lb/>
之小宗也古者有大宗有小宗傳曰别子為祖繼别為<lb/>
宗繼襧者為小宗有百世不遷之宗有五世則遷之宗<lb/>
<pb n="KR4d0072_WYG_014-9a"/>
百世不遷者别子之後也宗其繼别子之所自出者百<lb/>
世不遷者也宗其繼髙祖者五世則遷者也别子者公<lb/>
子及士之始為大夫者也别子不得禰其父而自使其<lb/>
嫡子後之則為大宗故曰繼别為宗族人宗之雖百世<lb/>
而大宗死則為之齊衰三月其母妻亡亦然死而無子<lb/>
則支子以其昭穆後之此所謂百世不遷之宗也别子<lb/>
之庶子又不得禰别子而自使其嫡子為後則為小宗<lb/>
故曰繼禰者為小宗小宗五世之外則易宗其繼禰者<lb/>
<pb n="KR4d0072_WYG_014-9b"/>
親兄弟宗之其繼祖者從兄弟宗之其繼曽祖者再從<lb/>
兄弟宗之其繼髙祖者三從兄弟宗之死而無子則支<lb/>
子亦以其昭穆後之此所謂五世則遷之宗也凡今天<lb/>
下之人惟天子之子與始為大夫者而後可以為大宗<lb/>
其餘則否獨小宗之法猶可施於天下故為族譜其法<lb/>
皆從小宗凡吾之宗其繼髙祖者髙祖之嫡子祈祈死<lb/>
無子天下之宗法不立族人莫克以其子為之後是以<lb/>
繼髙祖之宗亡而虚存焉其繼曽祖者曽祖之嫡子宗<lb/>
<pb n="KR4d0072_WYG_014-10a"/>
善宗善之嫡子昭圖昭圖之嫡子惟益惟益之嫡子允<lb/>
元其繼祖者祖之嫡子諱序序之嫡子澹澹之嫡子位<lb/>
其繼禰者禰之嫡子澹澹之嫡子位曰嗚呼始可以詳<lb/>
之矣百世之後凡吾髙祖之子孫得其家之譜而觀之<lb/>
則為小宗得吾髙祖之子孫之譜而合之而以吾譜考<lb/>
焉則至於無窮而不可亂也是為譜之志云爾<lb/>
　　族譜後錄下篇<lb/>
蘇氏之先自昆吾以來其最顯者司寇忿生三代之事<lb/>
<pb n="KR4d0072_WYG_014-10b"/>
其聞於今不詳周公作立政而特稱之以教太史其後<lb/>
周室衰司寇之子孫亦曰蘇公遭讒作詩以刺暴公名<lb/>
曰彼何人斯為此二人見於詩書是以其傳至今自蘇<lb/>
氏入秦而平陵侯建典屬國武始顯遷於趙而并州刺<lb/>
史章益州長史味道始有聞於世遷於眉而至於今無<lb/>
聞夫是惟譜不立也自昆吾至書之蘇公五百有餘年<lb/>
自書之蘇公至詩之蘇公二百有餘年自詩之蘇公至<lb/>
平陵侯建典屬國武七百有餘年自平陵侯建典屬國<lb/>
<pb n="KR4d0072_WYG_014-11a"/>
武至并州刺史章二百有餘年自并州刺史章至益州<lb/>
長史味道五百有餘年自益州長史味道至吾之髙祖<lb/>
二百有餘年以三十年而一易世則七十有餘世也七<lb/>
十有餘世亦容有賢不賢焉不賢者隨世磨滅不可得<lb/>
而聞而賢者獨有七人七十有餘世其賢者亦容不止<lb/>
於七人矣而其餘不傳則譜不立之過也故洵既為族<lb/>
譜又從而記其所聞先人之行昔吾先子嘗有言曰吾<lb/>
年少而亡吾先人先世之行吾不及有聞焉蓋嘗聞其<lb/>
<pb n="KR4d0072_WYG_014-11b"/>
略曰蘇氏自遷於眉而家於眉山自髙祖涇則已不詳<lb/>
自曽祖釿而後稍可記曽祖娶黄氏以俠氣聞於鄉閭<lb/>
生子五人而吾祖祜最少最賢以才幹精敏見稱生於<lb/>
唐哀帝之天祐二年而歿於周世宗之顯徳五年蓋與<lb/>
五代相終始歿之一年而吾太祖始受命是時王氏孟<lb/>
氏相繼據蜀蜀之髙才大人皆不肯出仕曰不足輔仕<lb/>
於蜀者皆其年少輕鋭之士故蜀以再亡至太祖受命<lb/>
而吾祖不及見也吾祖娶於李氏李氏唐之苗裔太宗<lb/>
<pb n="KR4d0072_WYG_014-12a"/>
之子曹王明之後世曰瑜為遂州長江尉失官家於眉<lb/>
之丹稜祖母嚴毅居家肅然多才略猶有竇太后柴氏<lb/>
主之遺烈生子五人其才皆不同宗善宗晏宗昪循循<lb/>
無所毁譽少子宗晁輕俠難制而吾父杲最好善事父<lb/>
母極於孝與兄弟篤於愛與朋友篤於信鄉閭之人無<lb/>
親疎皆敬愛之娶宋氏夫人事上甚孝謹而御下甚嚴<lb/>
生子九人而吾獨存善治生有餘財時蜀新破其達官<lb/>
爭棄其田宅以入覲吾父獨不肯取曰吾恐累吾子終<lb/>
<pb n="KR4d0072_WYG_014-12b"/>
其身田不滿二頃屋弊陋不葺也好施與曰多財而不<lb/>
施吾恐他人謀我然施而使人知之人將以我為好名<lb/>
是以施而尤惡使人知之族叔父玩嘗有重獄將就逮<lb/>
曰入獄而死妻子以累兄請為我詗獄之輕重輕也以<lb/>
肉饋我重也以菜饋我饋我以菜吾將不食而死既而<lb/>
得釋玩曰吾非無他兄弟可以寄死生者惟子及將歿<lb/>
太夫人猶執吾手曰盍以是屬子之兄弟笑曰而子賢<lb/>
雖非吾兄弟亦將與之不賢雖吾兄弟亦將棄之屬之<lb/>
<pb n="KR4d0072_WYG_014-13a"/>
何益善教之而已遂卒卒之嵗蓋淳化五年推其生之<lb/>
年則晉少帝之開運元年也此洵嘗得之先子云爾先<lb/>
子諱序字仲先生於開寳六年而歿於慶歴七年娶史<lb/>
氏夫人生子三人長曰澹次曰渙季則洵也先子少孤<lb/>
喜為善而不好讀書晩迺為詩能白道敏捷立成凡數<lb/>
十年得數千篇上自朝廷郡邑之事下至鄉閭子孫畋<lb/>
漁治生之意皆見於詩觀其詩雖不工然有以知其表<lb/>
裏洞達豁然偉人也性簡易無威儀薄於為已而厚於<lb/>
<pb n="KR4d0072_WYG_014-13b"/>
為人與人交無貴賤皆得其歡心見士大夫曲躬盡敬<lb/>
人以為諂及其見田父野老亦然然後人不以為怪外<lb/>
貎雖無所不與然其中心所以輕重人者甚嚴居鄉閭<lb/>
出入不乘馬曰有甚老於我而行者吾乘馬無以見之<lb/>
敝衣惡食處之不恥務欲以身處衆之所惡蓋不學老<lb/>
子而與之合居家不治家事以家事屬諸子至族人有<lb/>
事就之謀者常為盡其心反覆而不厭凶年嘗鬻其田<lb/>
以濟飢者既豐人將償之曰吾自有以鬻之非爾故也<lb/>
<pb n="KR4d0072_WYG_014-14a"/>
卒不肯受力為藏退之行以求不聞於世然行之既久<lb/>
則鄉人亦多知之以為古之隠君子莫及也以渙登朝<lb/>
授大理評事史氏夫人眉之大家慈仁寛厚宋氏姑甚<lb/>
嚴夫人常能得其歡以和族人先公十五年而卒追封<lb/>
蓬萊縣太君洵聞之自唐之衰其賢人皆隠於山澤之<lb/>
間以避五代之亂及其後僣偽之國相繼亡滅聖人出<lb/>
而四海平一然其子孫猶不忍去其父祖之故以出仕<lb/>
於天下是以雖有美才而莫顯於世及其教化洋溢風<lb/>
<pb n="KR4d0072_WYG_014-14b"/>
俗變改然後深山窮谷之中向日之子孫乃始振迅相<lb/>
與從宦於朝然其才氣則既已不若其先人質直敦厚<lb/>
可以重任而無疑也而其先人之行乃獨隠晦而不聞<lb/>
洵竊深懼焉於是記其萬一而藏之家以示子孫至和<lb/>
二年九月一日<lb/>
　　大宗譜法<lb/>
蘇氏族譜小宗之法也凡天下之人皆得而用之而未<lb/>
及大宗也大宗之法冠以别子由别子而列之至於百<lb/>
<pb n="KR4d0072_WYG_014-15a"/>
世而無窮皆世自為處别其父子而合其兄弟父子者<lb/>
無窮者也兄弟者有窮者也無窮者相與處則害於無<lb/>
窮其勢不得不别然而某之子某某之子某則是猶不<lb/>
别也是為大宗之法云爾故為大宗之法三世自三世<lb/>
而推之無不及也人設二子而廣之無不載也蓋立法<lb/>
以為譜學者之事也由譜而知其先以及其旁子弟以傳<lb/>
於後世是古君子之所重而士大夫之所當知也以學<lb/>
者之事不立而古君子之所重與士大夫之所當知者<lb/>
<pb n="KR4d0072_WYG_014-15b"/>
隨廢是學者之罪也於是存之蘇氏族譜之末以俟後<lb/>
世君子有採焉<lb/>
别子<lb/>
一世　别子之適子甲<lb/>
　　　　　　庶子乙<lb/>
二世　甲之適子丙<lb/>
　　　　　　庶子丁<lb/>
　　　乙之適子戊<lb/>
<pb n="KR4d0072_WYG_014-16a"/>
　　　　　　庶子已<lb/>
三世　丙之適子庚<lb/>
　　　　　　庶子辛<lb/>
　　　丁之適子壬<lb/>
　　　　　　庶子癸<lb/>
　　　戊之適子子<lb/>
　　　　　　庶子丑<lb/>
　　　已之適子寅<lb/>
<pb n="KR4d0072_WYG_014-16b"/>
　　　　　　庶子卯<lb/>
　　蘇氏族譜亭記<lb/>
匹夫而化鄉人者吾聞其語矣國有君邑有大夫而爭<lb/>
訟者訴於其門鄉有庠里有學而學道者赴於其家鄉<lb/>
人有為不善於室者父兄輒相與恐曰吾夫子無乃聞<lb/>
之嗚呼彼獨何修而得此哉意者其積之有本末而施<lb/>
之有次第邪今吾族人猶有服者不過百人而嵗時蜡<lb/>
社不能相與盡其歡欣愛洽稍逺者至不相往來是無<lb/>
<pb n="KR4d0072_WYG_014-17a"/>
以示吾鄉黨鄰里也乃作蘇氏族譜立亭於髙祖墓塋<lb/>
之西南而刻石焉既而告之曰凡在此者死必赴冠娶<lb/>
妻必告少而孤則老者字之貧而無歸則富者收之而<lb/>
不然者族人之所共誚讓也嵗正月相與拜奠於墓下<lb/>
既奠列坐於亭其老者顧少者而歎曰是不及見吾鄉<lb/>
鄰風俗之美矣自吾少時見有為不義者則衆相與疾<lb/>
之如見怪物焉慄焉而不寧其後少衰也猶相與笑之<lb/>
今也則相與安之耳是起於某人也夫某人者是鄉之<lb/>
<pb n="KR4d0072_WYG_014-17b"/>
望人也而大亂吾俗焉是故其誘人也速其為害也深<lb/>
自斯人之逐其兄之遺孤子而不卹也而骨肉之恩薄<lb/>
自斯人之多取其先人之貲田而欺其諸孤子也而孝<lb/>
弟之行缺自斯人之為其諸孤子之所訟也而禮義之<lb/>
節廢自斯人之以妾加其妻也而嫡庶之别混自斯人<lb/>
之篤於聲色而父子雜處讙譁不嚴也而閨門之政亂<lb/>
自斯人之瀆財無厭惟富者之為賢也而亷恥之路塞<lb/>
此六行者吾往時所謂大慙而不容者也今無知之人<lb/>
<pb n="KR4d0072_WYG_014-18a"/>
皆曰某人何人也猶且為之其輿馬赫奕婢妾靚麗足<lb/>
以蕩惑里巷之小人其官爵貨力足以摇動府縣其矯<lb/>
詐修飾言語足以欺罔君子是州里之大盜也吾不敢<lb/>
以告鄉人而私以戒族人焉髣髴於斯人之一節者願<lb/>
無過吾門也予聞之懼而請書焉老人曰書其事而闕<lb/>
其姓名使他人觀之則不知其為誰而夫人之觀之則<lb/>
面熱内慚汗出而食不下也且無彰之庶其有悔乎予<lb/>
曰然乃記之<lb/>
<pb n="KR4d0072_WYG_014-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嘉祐集巻十四<lb/>
</p>
<p>
</p>
  </div>
</body>
</text>
</TEI>
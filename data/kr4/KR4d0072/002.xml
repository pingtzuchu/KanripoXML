<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嘉祐集巻二</head> <lb/>
    <p>
<pb n="KR4d0072_WYG_002-1a"/>
欽定四庫全書<lb/>
　嘉祐集巻二<lb/>
　　　　　　　　　　　　宋　蘇洵　撰<lb/>
　權書上<lb/>
　　權書引<lb/>
人有言曰儒者不言兵仁義之兵無術而自勝使仁義<lb/>
之兵無術而自勝也則武王何用乎太公而牧野之戰<lb/>
四伐五伐六伐七伐乃止齊焉又何用也權書兵書也<lb/>
<pb n="KR4d0072_WYG_002-1b"/>
而所以用仁濟義之術也吾疾夫世之人不䆒本末而<lb/>
妄以我為孫武之徒也夫孫氏之言兵為常言也而我<lb/>
以此書為不得已而言之之書也故仁義不得已而後<lb/>
吾權書用焉然則權者為仁義之窮而作也<lb/>
　　心術<lb/>
為將之道當先治心泰山崩於前而色不變麋鹿興於<lb/>
左而目不瞬然後可以制利害可以待敵凡兵上義不<lb/>
義雖利勿動非一動之為害而他日將有所不可措手<lb/>
<pb n="KR4d0072_WYG_002-2a"/>
足也夫惟義可以怒士士以義怒可與百戰凡戰之道<lb/>
未戰養其財將戰養其力既戰養其氣既勝養其心謹<lb/>
烽燧嚴斥堠使耕者無所顧忌所以養其財豐犒而優<lb/>
游之所以養其力小勝益急小挫益厲所以養其氣用<lb/>
人不盡其所欲為所以養其心故士常蓄其怒懐其欲<lb/>
而不盡怒不盡則有餘勇欲不盡則有餘貪故雖并天<lb/>
下而士不厭兵此黄帝之所以七十戰而兵不殆也不<lb/>
養其心一戰而勝不可用矣凡將欲智而嚴凡士欲愚<lb/>
<pb n="KR4d0072_WYG_002-2b"/>
智則不可測嚴則不可犯故士皆委已而聽命夫安得<lb/>
不愚夫惟士愚而後可與之皆死凡兵之動知敵之主<lb/>
知敵之將而後可以動於險鄧艾縋兵於穴中非劉禪<lb/>
之庸則百萬之師可以坐縛彼固有所侮而動也故古<lb/>
之賢將能以兵嘗敵而又以敵自嘗故去就可以决凡<lb/>
主將之道知理而後可以舉兵知勢而後可以加兵知<lb/>
節而後可以用兵知理則不屈知勢則不沮知節則不<lb/>
窮見小利不動見小患不避小利小患不足以辱吾技<lb/>
<pb n="KR4d0072_WYG_002-3a"/>
也夫然後可以支大利大患夫惟養技而自愛者無敵<lb/>
於天下故一忍可以支百勇一静可以制百動兵有長<lb/>
短敵我一也敢問吾之所長吾出而用之彼將不與吾<lb/>
校吾之所短吾蔽而置之彼將强與吾角奈何曰吾之<lb/>
所短吾抗而暴之使之疑而却吾之所長吾隂而養之<lb/>
使之狎而墮其中此用長短之術也善用兵者使之無<lb/>
所顧有所恃無所顧則知死之不足惜有所恃則知不<lb/>
至於必敗尺箠當猛虎奮呼而操擊徒手遇蜥蝪變色<lb/>
<pb n="KR4d0072_WYG_002-3b"/>
而却步人之情也知此者可以將矣袒裼而按劒則烏<lb/>
獲不敢逼冠胄衣甲據兵而寢則童子彎弓殺之矣故<lb/>
善用兵者以形固夫能以形固則力有餘矣<lb/>
　　法制<lb/>
將戰必審知其將之賢愚與賢將戰則持之與愚將戰<lb/>
則乘之持之則容有所伺而為之謀乗之則一舉而奪<lb/>
其氣雖然非愚將勿乗乗之不動其禍在我分兵而迭<lb/>
進所以持之也并力而一戰所以乘之也古之善軍者<lb/>
<pb n="KR4d0072_WYG_002-4a"/>
以刑使人以賞使人以怒使人而其中必有以義附者<lb/>
焉不以戰不以掠而以備急難故越有君子六千人韓<lb/>
之戰秦之鬬士倍於晋而出穆公於淖者赦食馬者也<lb/>
兵或寡而易危或衆而易叛莫難於用衆莫危於用寡<lb/>
治衆者法欲繁繁則士難以動治寡者法欲簡簡則士<lb/>
易以察不然則士不任戰矣惟衆而繁雖勞不害為强<lb/>
以衆入險阻必分軍而疎行夫險阻必有伏伏必有約<lb/>
軍分則伏不知所擊而其約攜矣險阻懼蹙疎行以紓<lb/>
<pb n="KR4d0072_WYG_002-4b"/>
士氣兵莫危於攻莫難於守客主之勢然也故地有二<lb/>
不可守兵少不足以實城城小不足以容兵夫惟賢將<lb/>
能以寡為衆以小為大當敵之衝人莫不守我以疑兵<lb/>
彼愕不進雖告之曰此無人彼不信也度彼所襲潛兵<lb/>
以備彼不我測謂我有餘夫何患兵少偃旗仆鼓寂若<lb/>
無氣嚴戢兵士敢譁者斬時令老弱登埤示怯乗懈突<lb/>
擊其衆可走夫何患城小背城而戰陣欲方欲踞欲密<lb/>
欲緩夫方而踞密而緩則士心固固則不懾背城而戰<lb/>
<pb n="KR4d0072_WYG_002-5a"/>
欲其不懾面城而戰陣欲直欲鋭欲疎欲速夫直而鋭<lb/>
疎而速則士心危危則致死面城而戰欲其致死夫能<lb/>
静而自觀者可以用人矣吾何為則怒吾何為則喜吾<lb/>
何為則勇吾何為則怯夫人豈異於我天下之人孰不<lb/>
能自觀其一身是以知此理者塗之人皆可以將平居<lb/>
與人言一語不循故猶且<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>而忌敵以形形我恬而不<lb/>
怪亦已固矣是故智者視敵有無故之形必謹察之勿<lb/>
動疑形二可疑於心則疑而為之謀心固得其實也可<lb/>
<pb n="KR4d0072_WYG_002-5b"/>
疑於目勿疑彼敵疑我也是故心疑以謀應目疑以静<lb/>
應彼誠欲有所為耶不使吾得之目矣<lb/>
　　强弱<lb/>
知有所甚愛知有所不足愛可以用兵矣故夫善將者<lb/>
以其所不足愛者養其所甚愛者士之不能皆鋭馬之<lb/>
不能皆良器械之不能皆利固也處之而已矣兵之有<lb/>
上中下也是兵之有三權也孫臏有言曰以君下駟與<lb/>
彼上駟取君上駟與彼中駟取君中駟與彼下駟此兵<lb/>
<pb n="KR4d0072_WYG_002-6a"/>
説也非馬説也下之不足以與其上也吾既知之矣吾<lb/>
既棄之矣中之不足以與吾上下之不足以與吾中吾<lb/>
不既再勝矣乎得之多於棄也吾斯從之矣彼其上之<lb/>
不得其中下之援也乃能獨完耶故曰兵之有上中下<lb/>
也是兵之有三權也三權也者以一致三者也管仲曰<lb/>
攻堅則瑕者堅攻瑕則堅者瑕嗚呼不從其瑕而攻之<lb/>
天下皆强敵也漢髙帝之憂在項籍耳雖然親以其兵<lb/>
而與之角者葢無幾也隋何取九江韓信取魏取代取<lb/>
<pb n="KR4d0072_WYG_002-6b"/>
趙取齊然後髙帝起而取項籍夫不汲汲於其憂之所<lb/>
在而彷徨乎其不足䘏之地彼葢所以孤項氏也秦之<lb/>
憂在六國蜀最僻最小最先取楚最强最後取非其憂<lb/>
在蜀也諸葛孔明一出其兵乃與魏氏角其亡冝也取<lb/>
天下取一國取一陣皆如是也范蠡曰凡陣之道益左<lb/>
以為牡設右以為牝春秋時楚伐隋季梁曰楚人上左<lb/>
君必左無與王遇且攻其右右無良焉必敗偏敗衆乃<lb/>
攜葢一陣之間必有牡牝左右要當以吾强攻其弱耳<lb/>
<pb n="KR4d0072_WYG_002-7a"/>
唐太宗曰吾自興兵習觀行陣形勢每戰視敵强其左<lb/>
吾亦强吾左弱其右吾亦弱吾右使弱常遇强强常遇<lb/>
弱敵犯吾弱追奔不過數十百步吾撃敵弱常突出自<lb/>
背反攻之以是必勝後之庸將既不能處其强弱以敗<lb/>
而又曰吾兵有老弱雜其間非舉軍精鋭以故不能勝<lb/>
不知老弱之兵兵家固亦不可無無之是無以耗敵之<lb/>
强兵而全吾之鋭鋒敗可俟矣故智者輕棄吾弱而使<lb/>
敵輕用其强忘其小喪而志於大得夫固要其終而已<lb/>
<pb n="KR4d0072_WYG_002-7b"/>
矣<lb/>
　　攻守<lb/>
古之善攻者不盡兵以攻堅城善守者不盡兵以守敵<lb/>
衝夫盡兵以守堅城則鈍兵費糧而緩於成功盡兵以<lb/>
守敵衝則兵不分而彼間行襲我無備故攻敵所不守<lb/>
守敵所不攻攻者有三道焉守者有三道焉三道一曰<lb/>
正二曰竒三曰伏坦坦之路車轂擊人肩摩出亦此入<lb/>
亦此我所必攻彼所必守者曰正道大兵攻其南鋭兵<lb/>
<pb n="KR4d0072_WYG_002-8a"/>
出其北大兵攻其東鋭兵出其西者曰竒道大山峻谷<lb/>
中盤絶徑潛師其間不鳴金不撾鼓突出乎平川以衝<lb/>
敵人腹心者曰伏道故兵出於正道勝敗未可知也出<lb/>
於竒道十出而五勝矣出於伏道十出而十勝矣何則<lb/>
正道之城堅城也正道之兵精兵也竒道之城不必堅<lb/>
也竒道之兵不必精也伏道則無城也無兵也攻正道<lb/>
而不知竒道與伏道焉者其將木偶人是也守正道而<lb/>
不知竒道與伏道焉者其將亦木偶人是也今夫盜之<lb/>
<pb n="KR4d0072_WYG_002-8b"/>
於人抉門斬闗而入者有焉他戸之不扃鍵而入者有<lb/>
焉乗壊垣坎牆趾而入者有焉抉門斬闗而主人不之<lb/>
察幾希矣他戸之不扃鍵而主人不之察大半矣乘壊<lb/>
垣坎牆趾而主人不之察皆是矣為主人者宜無曰門<lb/>
之固而他戸牆隙之不䘏焉夫正道之兵抉門之盜也<lb/>
竒道之兵他戸之盜也伏道之兵乘垣之盜也所謂正<lb/>
道者若秦之函谷吴之長江蜀之劒閣是也昔者六國<lb/>
嘗攻函谷矣而秦將敗之曹操嘗攻長江矣而周瑜走<lb/>
<pb n="KR4d0072_WYG_002-9a"/>
之鍾㑹嘗攻劒閣矣而姜維拒之何則其為之守備者<lb/>
素也劉濞反攻大梁田祿伯請以五萬人别循江淮收<lb/>
江南長沙以與濞㑹武闗岑彭攻公孫述自江州泝都<lb/>
江破侯丹兵徑㧞武陽繞出延岑軍後疾以精騎赴廣<lb/>
都距成都不數十里李愬攻蔡蔡悉精卒以抗李光顔<lb/>
而不備愬愬自文成破張柴疾馳二百里夜半到蔡黎<lb/>
明擒元濟此用竒道也漢武攻南越唐䝉請發夜郎兵<lb/>
浮船牂牁江道番禺城下以出越人不意鄧艾攻蜀自<lb/>
<pb n="KR4d0072_WYG_002-9b"/>
隂平由景谷攀木緣磴魚貫而進至油江而降馬邈至<lb/>
綿竹而斬諸葛瞻遂降劉禪田令孜守潼闗闗之左有<lb/>
谷曰禁而不之備林言尚讓入之夾攻闗而闗兵潰此<lb/>
用伏道也吾觀古之善用兵者一陣之間尚猶有正兵<lb/>
竒兵伏兵三者以取勝況守一國攻一國而社稷之安<lb/>
危係焉者其可以不知此三道而欲使之將耶<lb/>
　　用間<lb/>
孫武既言五間則又有曰商之興也伊摯在夏周之興<lb/>
<pb n="KR4d0072_WYG_002-10a"/>
也吕牙在商故明君賢將能以上智為間者必成大功<lb/>
此兵之要三軍所恃而動也按書伊尹適夏醜夏歸亳<lb/>
史太公常事紂去之歸周所謂在夏在商誠矣然以為<lb/>
間何也湯文王固使人間夏商耶伊吕固與人為間耶<lb/>
桀紂固待間而後可伐耶是雖甚庸亦知不然矣然則<lb/>
吾意天下存亡寄於一人伊尹之在夏也湯必曰桀雖<lb/>
暴一旦用伊尹則民心復安吾何病焉及其歸亳也湯<lb/>
必曰桀得伊尹不能用必亡矣吾不可以安視民病遂<lb/>
<pb n="KR4d0072_WYG_002-10b"/>
與天下共亡之吕牙之在商也文王必曰紂雖虐一旦<lb/>
用吕牙則天禄必復吾何憂焉及其歸周也文王必曰<lb/>
紂得吕牙不能用必亡矣吾不可以乆遏天命遂命武<lb/>
王與天下共亡之然則夏商之存亡待伊吕用否而決<lb/>
今夫問將之賢者必曰能逆知敵國之勝敗問其所以<lb/>
知之之道必曰不愛千金故能使人為之出萬死以間<lb/>
敵國或曰能因敵國之使而探其隂計嗚呼其亦勞矣<lb/>
伊呂一歸而夏商之國為決亡使湯武無用間之名與<lb/>
<pb n="KR4d0072_WYG_002-11a"/>
用間之勞而得用間之實此非上智其誰能之夫兵雖<lb/>
詭道而本於正者終亦必勝今五間之用其歸於詐成<lb/>
則為利敗則為禍且與人為詐人亦將且詐我故能以<lb/>
間勝者亦或以間敗吾間不忠反為敵用一敗也不得<lb/>
敵之實而得敵之所偽示者以為信二敗也受吾財而<lb/>
不能得敵之隂計懼而以偽告我三敗也夫用心於正<lb/>
一振而羣綱舉用心於詐百補而千穴敗智於此不足<lb/>
恃也故五間者非明君賢將之所上明君賢將之所上<lb/>
<pb n="KR4d0072_WYG_002-11b"/>
者上智之間也是以淮隂曲逆義不事楚而髙祖擒籍<lb/>
之計定左車周叔不用於趙魏而淮隂進兵之謀決嗚<lb/>
呼是亦間也<lb/>
　<lb/>
　<lb/>
　<lb/>
　<lb/>
　嘉祐集巻二<lb/>
</p>
<p>
</p>
  </div>
</body>
</text>
</TEI>
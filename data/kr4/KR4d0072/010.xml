<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嘉祐集巻十</head> <lb/>
    <p>
<pb n="KR4d0072_WYG_010-1a"/>
欽定四庫全書<lb/>
　嘉祐集巻十<lb/>
　　　　　　　　　　　　宋　蘇洵　撰<lb/>
　　上皇帝十事書<lb/>
嘉祐三年十二月一日眉州布衣臣蘇洵謹頓首再拜<lb/>
冒萬死上書皇帝闕下臣前月五日䝉本州録到中書<lb/>
劄子連牒臣以兩制議上翰林學士歐陽修奏臣所著<lb/>
權書衡論幾䇿二十二篇乞賜甄録陛下過聽召臣試<lb/>
<pb n="KR4d0072_WYG_010-1b"/>
䇿論舍人院仍令本州發遣臣赴闕臣本田野匹夫名<lb/>
姓不登於州閭今一旦卒然被召實不知其所以自通<lb/>
於朝廷承命悸恐不知所為以陛下躬至聖之資又有<lb/>
羣公卿之賢與天下士大夫之衆如臣等輩固宜不少<lb/>
有臣無臣不加損益臣不幸有負薪之疾不能奔走道<lb/>
路以副陛下搜揚之心憂惶負罪無所容處臣本凡才<lb/>
無路自進當少年時亦嘗欲僥倖於陛下之科舉有司<lb/>
以為不肖輙以擯落盖退而處者十有餘年矣今雖欲<lb/>
<pb n="KR4d0072_WYG_010-2a"/>
勉强扶病戮力亦自知其疎拙終不能合有司之意恐<lb/>
重得罪以辱明詔且陛下所為千里而召臣者其意以<lb/>
臣為䏻有所發明以庶幾有補於聖政之萬一而臣之<lb/>
所以自結髪讀書至扵今兹犬馬之齒幾已五十而猶<lb/>
未敢廢者其意亦欲效尺寸於當時以快平生之志耳<lb/>
今雖未能奔伏闕下以累有司而猶不忍黙黙卒無一<lb/>
言而已也天下之事其深逺切至者臣自惟疎賤未敢<lb/>
遽言而其近而易行淺而易見者謹條為十通以塞明<lb/>
<pb n="KR4d0072_WYG_010-2b"/>
詔其一曰臣聞利之所在天下趨之是故千金之子欲<lb/>
有所為則百家之市無寧居者古之聖人執其大利之<lb/>
權以奔走天下意有所嚮則天下争先為之今陛下有<lb/>
奔走天下之權而不能用何則古者賞一人而天下勸<lb/>
今陛下増秩拜官動以千計其人皆以為已所自致而<lb/>
不知戮力以報上之恩至扵臨事誰當効用此由陛下<lb/>
輕用其爵禄使天下之士積日持久而得之譬如傭力<lb/>
之人計工而受直雖與之千萬豈知徳其主哉是以雖<lb/>
<pb n="KR4d0072_WYG_010-3a"/>
有能者亦無所施以為謹守繩墨足以自取髙位官吏<lb/>
繁多溢扵局外使陛下皇皇汲汲求以處之而不暇擇<lb/>
其賢不肖以病陛下之民而耗竭大司農之錢榖此議<lb/>
者所欲去而未得也臣竊思之盖今制天下之吏自州<lb/>
縣令錄幕職而改京官者皆未得其術是以若此紛紛<lb/>
也今雖多其舉官而逺其考重其舉官之罪此適足以<lb/>
隔賢者而容不肖且天下無事雖庸人皆足以無過一<lb/>
旦改官無所不為彼其舉者曰此㢘吏此䏻吏朝廷不<lb/>
<pb n="KR4d0072_WYG_010-3b"/>
知其所以為亷與能也幸而未有敗事則長為亷與能<lb/>
矣雖重其罪未見有益上下相䝉請託公行涖官六七<lb/>
考求舉主五六人此誰不能者臣愚以為舉人者當使<lb/>
明著其迹曰某人亷吏也嘗有某事以知其亷某人能<lb/>
吏也嘗有某事以知其能雖不必有非常之功而皆有<lb/>
可紀之状其特曰亷䏻而已者不聽如此則夫庸人雖<lb/>
無罪而不足稱者不得入其間老扵州縣不足甚惜而<lb/>
天下之吏必皆務為可稱之功與民興利除害惟恐不<lb/>
<pb n="KR4d0072_WYG_010-4a"/>
出諸已此古之聖人所以驅天下之人而使争為善也有<lb/>
功而賞有罪而罰其實一也今降官罷任者必奏曰某<lb/>
人有某罪其罪當然然後朝廷舉而行之今若不著其<lb/>
所犯之由而特曰此不才貪吏也則朝廷安肯以空言<lb/>
而加之罪今又何獨至於改官而聽其空言哉是不思<lb/>
之甚也或以為如此則天下之吏務為可稱用意過當<lb/>
生事以為巳功漸不可長臣以為不然蓋聖人必觀天<lb/>
下之勢而為之法方天下初定民厭勞役則聖人務為<lb/>
<pb n="KR4d0072_WYG_010-4b"/>
因循之政與之休息及其久安而無變則必有不振之<lb/>
禍是以聖人破其苟且之心而作其怠惰之氣漢之元<lb/>
成惟不知此以至於亂今天下少惰矣宜有以激發其<lb/>
心使踴躍於功名以變其俗况乎冗官紛紜如此不知<lb/>
所以節之而又何疑於此乎且陛下與天下之士相期<lb/>
於功名而毋苟得此待之至深也若其宏才大略不樂<lb/>
於小官而無聞焉者使兩制得以非常舉之此天下亦<lb/>
不過幾人而已吏之有過而不得遷者亦使得以功贖<lb/>
<pb n="KR4d0072_WYG_010-5a"/>
如此亦以示陛下之有所推恩而不惟艱之也其二曰<lb/>
臣聞古者之制爵禄必皆孝弟忠信修潔博習聞於鄉<lb/>
黨而達於朝廷以得之及其後世不然曲藝小數皆可<lb/>
以進然其得之也猶有以取之其弊不若今之甚也今<lb/>
之用人最無謂者其所謂任子乎因其父兄之資以得<lb/>
大官而又任其子弟子將復任其孫孫又任其子是不<lb/>
學而得者嘗無窮也夫得之也易則其失之也不甚惜<lb/>
以不學之人而居不甚惜之官其視民如草芥也固宜<lb/>
<pb n="KR4d0072_WYG_010-5b"/>
朝廷自近年始有意於裁節然皆知損之而未得其所<lb/>
損此所謂制其末而不窮其源見其粗而未識其精僥<lb/>
倖之風少衰而猶在也夫聖人之舉事不唯曰利而巳<lb/>
必將有以大服天下之心今欲有所去也必使天下知<lb/>
其所以去之之説故雖盡去而無疑何者恃其説明也<lb/>
夫所謂任子者亦猶曰信其父兄而用其子弟云爾彼<lb/>
其父兄固學而得之也學者任人不學者任於人此易<lb/>
曉也今之制苟幸而其官至於可任者舉使任之不問<lb/>
<pb n="KR4d0072_WYG_010-6a"/>
其始之何從而得之也且彼任於人不暇又安能任人<lb/>
此猶借資之人而欲從之匄貸不巳難乎臣愚以為父<lb/>
兄之所任而得官者雖至正郎宜皆不聽任子弟唯其<lb/>
能自修飾而越録躐次以至於清顯者乃聽如此則天<lb/>
下之冗官必大衰少而公卿之後皆奮志為學不待父<lb/>
兄之資其任而得官者知後不得復任其子弟亦當勉<lb/>
强不肯終老自棄於庸人此其為益豈特一二而已其<lb/>
三曰臣聞自設官以來皆有考績之法周室既亡其法<lb/>
<pb n="KR4d0072_WYG_010-6b"/>
廢絶自京房建考課之議其後終不能行夫有官必有<lb/>
課有課必有賞罰有官而無課是無官也有課而無賞<lb/>
罰是無課也無官無課而欲求天下之大治臣不識也<lb/>
然更歴千載而終莫之行行之則益以紛亂而終不可<lb/>
考其故何也天下之吏不可以勝考今欲人人而課之<lb/>
必使入於九等之中此宜其顛倒錯謬而不若無之為<lb/>
便也臣觀自昔行考課者皆不得其術蓋天下之官皆<lb/>
有所屬之長有功有罪其長皆得以舉刺如必人人而<lb/>
<pb n="KR4d0072_WYG_010-7a"/>
課之於朝廷則其長為将安用惟其大吏無所屬而莫<lb/>
為之長也則課之所宜加何者其位尊故課一人而其<lb/>
下皆可以整齊其數少故可以盡其能否而不謬今天<lb/>
下所以不大治者守令丞尉賢不肖混淆而莫之辨也<lb/>
夫守令丞尉賢不肖之不辨其咎在職司之不明職司<lb/>
之不明其咎在無所屬而莫為之長陛下以無所屬之<lb/>
官而寄之以一路其賢不肖當使誰察之古之考績者<lb/>
皆從司㑹而至於天子古之司㑹即今之尚書尚書既<lb/>
<pb n="KR4d0072_WYG_010-7b"/>
廢唯御史可以總察中外之官臣愚以為可使朝臣議<lb/>
定職司考課之法而於御史臺别立考課之司中丞舉<lb/>
其大綱而屬官之中選强明者一人以專治其事以舉<lb/>
刺多者為上以舉刺少者為中以無所舉刺者為下因<lb/>
其罷歸而奏其治要使朝廷有以為之賞罰其非常之<lb/>
功不可掩之罪又當特有以償之使職司知有所懲勸<lb/>
則其下守令丞尉不容復有所依違而其所課者又不<lb/>
過数十人足以求得其實此所謂用力少而成功多法<lb/>
<pb n="KR4d0072_WYG_010-8a"/>
無便於此者矣今天下號為太平其實逺方之民窮困<lb/>
巳甚其咎皆在職司臣不敢盡言陛下試加採訪乃知<lb/>
臣言之不妄其四曰臣聞古有諸侯臣妾其境内而卿<lb/>
大夫之家亦各有臣陪臣之事其君如其君之事天子<lb/>
此無他其一境之内所以生殺予奪富貴貧賤者皆自<lb/>
我制之此固有以臣妾之也其後諸侯雖廢而自漢至<lb/>
唐猶有相君之勢何者其署置辟舉之權猶足以臣之<lb/>
也是故太守刺史坐於堂上州縣之吏拜於堂下雖奔<lb/>
<pb n="KR4d0072_WYG_010-8b"/>
走頓伏其誰曰不然自太祖受命收天下之尊歸之京<lb/>
師一命以上皆上所自署而大司農衣食之自宰相至<lb/>
於州縣吏雖貴賤相去甚逺而其實皆所與比肩而事<lb/>
主耳是以百餘年間天下不知有權臣之威而太守刺<lb/>
史猶用漢唐之制使州縣之吏事之如事君之禮皆受<lb/>
天子之爵皆食天子之禄不知其何以臣之也小吏之<lb/>
於大官不憂其有所不從唯恐其從之過耳今天下以<lb/>
貴相髙以賤相諂奈何使州縣之吏趨走於太守之庭<lb/>
<pb n="KR4d0072_WYG_010-9a"/>
不啻若僕妾唯唯不給故大吏常恣行不忌其下而小<lb/>
吏不䏻正以至於曲隨諂事助以為虐其能中立而不<lb/>
撓者固已難矣此不足怪其勢固使然也夫州縣之吏<lb/>
位卑而禄薄去於民最近而易以為姦朝廷所恃以制<lb/>
之者特以厲其廉隅全其節槩而養其氣使知有所恥<lb/>
也且必有異材焉後將以為公卿而安可薄哉其尤不<lb/>
可者今以縣令従州縣之禮夫縣令官雖卑其所負一<lb/>
縣之責與京朝官知縣等耳其吏胥人民習知其官長<lb/>
<pb n="KR4d0072_WYG_010-9b"/>
之拜伏於太守之庭如是之不威也故輕之輕之故易<lb/>
為姦此縣令之所以為難也臣愚以為州縣之吏事太<lb/>
守可恭遜卑抑不敢抗而巳不至於通名贊拜趨走其<lb/>
下風所以全士大夫之莭且以儆大吏之不法者其五<lb/>
曰臣聞為天下者必有所不可窺是以天下有急不求<lb/>
其素所不用之人使天下不能幸其倉卒而取其禄位<lb/>
唯聖人為能然何則其素所用者緩急足以使也臨事<lb/>
而取者亦不足用矣傳曰寛則寵名譽之人急則用介<lb/>
<pb n="KR4d0072_WYG_010-10a"/>
胄之士今者所用非所養所養非所用國家用兵之時<lb/>
購方略設武舉使天下屠沽健兒皆能徒手攫取陛下<lb/>
之官而兵休之日雖有超世之才而惜斗升之禄臣恐<lb/>
天下有以窺朝廷也今之任為將帥卒有急難而可使<lb/>
者誰也陛下之老將曩之所謂戰勝而善守者今亡矣<lb/>
臣愚以為可復武舉而為之新制以革其舊弊且昔之<lb/>
所謂武舉者蓋疎矣其以弓馬得者不過挽强引重市<lb/>
井之粗材而以䇿試中者亦皆記録章句區區無用之<lb/>
<pb n="KR4d0072_WYG_010-10b"/>
學又其取人太多天下之知兵者不宜如此之衆而待<lb/>
之又甚輕其第下者不免於𨽻役故其所得皆貪汙無<lb/>
行之徒豪傑之士恥不忍就宜因貢士之嵗使兩制各<lb/>
得舉其所聞有司試其可者而陛下親策之權略之外<lb/>
便於弓馬可以出入嶮岨勇而有謀者不過取一二人<lb/>
待以不次之位試以守邉之任文有制科武有武舉陛<lb/>
下欲得將相於此乎取之十人之中豈無一二斯亦足<lb/>
以濟矣其六曰臣聞法不足以制天下以法而制天下<lb/>
<pb n="KR4d0072_WYG_010-11a"/>
法之所不及天下斯欺之矣且法必有所不及也先王<lb/>
知其有所不及是故存其大略而濟之以至誠使天下<lb/>
之所以不吾欺者未必皆吾法之所能禁亦其中有所<lb/>
不忍而巳人君御其大臣不可以用法如其左右大臣<lb/>
而必待法而後能御也則其疎逺小吏當復何以哉以<lb/>
天下之大而無可信之人則國不足以為國矣臣觀今<lb/>
兩制以上非無賢俊之士然皆奉法供職無過而巳莫<lb/>
肯扵繩墨之外為陛下深思逺慮有所建明何者陛下<lb/>
<pb n="KR4d0072_WYG_010-11b"/>
待之於繩墨之内也臣請得舉其一二以言之夫兩府<lb/>
與兩制宜使日夜交於門以講論當世之務且以習知<lb/>
其為人臨事授任以不失其才今法不可以相往来意<lb/>
將以杜其告謁之私也君臣之道不同人臣惟自防人<lb/>
君惟無防之是以歡欣相接而無間以兩府兩制為可<lb/>
信邪當無所請屬以為不可信邪彼何患無所致其私<lb/>
意安在其相往来邪今兩制知舉不免用封彌謄録既<lb/>
奏而下御史親往蒞之凜凜如鞫大獄使不知誰人之<lb/>
<pb n="KR4d0072_WYG_010-12a"/>
辭又何其甚也臣愚以為如此之類一切撤去彼稍有<lb/>
知宜不忍負若其猶有所欺也則亦天下之不才無恥<lb/>
者矣陛下赫然震威誅一二人可以使天下姦吏重足<lb/>
而立想聞朝廷之風亦必有倜儻非常之才為陛下用<lb/>
也其七曰臣聞為天下者可以名器授人而不可以名<lb/>
器許人人之不可以一日而知也久矣國家以科舉取<lb/>
人四方之來者如市一旦使有司第之此固非真知其<lb/>
才之高下大小也特以為姑收之而已将試之為政而<lb/>
<pb n="KR4d0072_WYG_010-12b"/>
觀其悠久則必有大異不然者今進士三人之中釋褐<lb/>
之日天下望為卿相不及十年未有不為兩制者且彼<lb/>
以其一日之長而擅終身之富貴舉而歸之如有所負<lb/>
如此則雖天下之美才亦或怠而不修其率意恣行者<lb/>
人亦望風畏之不敢按此何為者也且又有甚不便者<lb/>
先王制其天下尊尊相髙貴貴相承使天下仰視朝廷<lb/>
之尊如太山喬嶽非扳援所能及苟非有大功與出羣<lb/>
之才則不可以輕得其髙位是故天下知有所忌而不<lb/>
<pb n="KR4d0072_WYG_010-13a"/>
敢覬覦今五尺童子斐然皆有意於公卿得之則不知<lb/>
愧不得則怨何則彼習知其一旦之可以僥倖而無難<lb/>
也如此則匹夫輕朝廷臣愚以為三人之中苟優與一<lb/>
官足以報其一日之長館閣臺省非舉不入彼果不才<lb/>
者也其安以從入為彼果才者也其何患無所舉此非<lb/>
獨以愛惜名器將以重朝廷耳其八曰臣聞古者敵國<lb/>
相觀不觀扵其山川之嶮士馬之衆相觀於人而已髙<lb/>
山大江必有猛獸怪物時見其威故人不敢䙝夫不必<lb/>
<pb n="KR4d0072_WYG_010-13b"/>
戰勝而後服也使之常有所忌而不敢發使吾常有所<lb/>
恃而無所怯耳今以中國之大使夷狄視之不甚畏敢<lb/>
有煩言以瀆亂吾聽此其心不有所窺其安䏻如此之<lb/>
無畏也敵國有事相待以将無事相觀以使今之所謂<lb/>
使者亦輕矣曰此人也為此官也則以為此使也今歲<lb/>
以某來歲當以某又来歲當以某如縣令署役必均而<lb/>
已矣人之才固有所短而不可强其專對捷給勇敢又<lb/>
非可以學致也今必使强之彼有倉惶失次為夷狄笑<lb/>
<pb n="KR4d0072_WYG_010-14a"/>
而巳古者大夫出疆有可以安國家利社稷則專之今<lb/>
法令太密使小吏執簡記其旁一搖足輒隨而書之雖<lb/>
有竒才辯士亦安所効用彼夷狄觀之以為罇爼談燕<lb/>
之間尚不能辦軍旅之際固宜其無人也如此将何以<lb/>
破其姦謀而折其驕氣哉臣愚以為奉使宜有常人唯<lb/>
其可者而不必均彼其不能者陛下責之以文學政事<lb/>
不必强之扵言語之間以敗吾事而亦稍寛其法使得<lb/>
有所施且今世之患以奉使為艱危故必均而後可陛<lb/>
<pb n="KR4d0072_WYG_010-14b"/>
下平世使人而皆得以辭免後有緩急使之出入死地<lb/>
將皆逃邪此臣又非獨為出使而言也其九曰臣聞刑<lb/>
之有赦其来逺矣周制八議有可赦之人而無可赦之<lb/>
時自三代之衰始聞有肆赦之令然皆因天下有非常<lb/>
之事凶荒流離之後盜賊垢汙之餘於是有以沛然洗<lb/>
濯於天下而猶不若今之因郊而赦使天下之凶民可<lb/>
以逆知而僥倖也平時小民畏法不敢趦趄當郊之歳<lb/>
盜賊公行罪人滿獄為天下者将何利於此而又糜散<lb/>
<pb n="KR4d0072_WYG_010-15a"/>
帑廩以賞無用冗雜之兵一經大禮費以萬億賦斂之<lb/>
不輕民之不聊生皆此之故也以陛下節用愛民非不<lb/>
欲去此矣顧以為所從来久逺恐一旦去之天下必以<lb/>
為少恩而凶豪無賴之兵或因以為詞而生亂此其所<lb/>
以重改也盖事有不可改而遂不改者其憂必深改之<lb/>
則其禍必速惟其不失推恩而有以救天下之弊者臣<lb/>
愚以為先郊之嵗可因事為詞特發大號如郊之赦與<lb/>
軍士之賜且告之曰吾於天下非有惜乎推恩也惟是<lb/>
<pb n="KR4d0072_WYG_010-15b"/>
凶殘之民知吾當赦輒以犯法以賊害吾良民今而後<lb/>
赦不於郊之嵗以為常制天下之人喜乎非郊之嵗而<lb/>
得郊之賞也何暇慮其後其後四五年而行之七八年<lb/>
而行之又従而盡去之天下晏然不知而日以逺矣且<lb/>
此出扵五代之後兵荒之間所以姑息天下而安反側<lb/>
耳後之人相承而不能去以至於今法令明具四方無<lb/>
虞何畏而不改今不為之計使姦人猾吏養為盜賊而<lb/>
後取租賦以啖驕兵乘之以饑饉鮮不及亂矣當此之<lb/>
<pb n="KR4d0072_WYG_010-16a"/>
時欲為之計其猶有及乎其十曰臣聞古者所以採庶<lb/>
人之議為其疏賤而無嫌也不知爵禄之可愛故其言<lb/>
公不知君威之可畏故其言直今臣幸而未立於陛下<lb/>
之朝無所愛惜顧念於其心者是以天下之事陛下之<lb/>
諸臣所不敢盡言者臣請得以僣言之陛下擢用俊賢<lb/>
思致太平今㡬年矣事垂立而輒廢功未成而旋去陛<lb/>
下知其所由乎陛下知其所由則今之在位者皆足以<lb/>
有立若猶未也雖得賢臣千萬天下終不可為何者小<lb/>
<pb n="KR4d0072_WYG_010-16b"/>
人之根未去也陛下遇士大夫有禮凡在位者不敢用<lb/>
䙝狎戱嫚以求親媚於陛下而讒言邪謀之所由至於<lb/>
朝廷者天下之人皆以為陛下不疎逺宦官之過陛下<lb/>
特以為耳目玩弄之臣而不知其隂賊險詐為害最大<lb/>
天下之小人無由至於陛下之前故皆道扵宦官珠玉<lb/>
錦繡所以為賂者絡繹於道以間闗齟齬賢人之謀陛<lb/>
下縦不聽用而大臣常有所顧忌以不得盡其心臣故<lb/>
曰小人之根未去也竊聞之道路陛下将有意乎去而<lb/>
<pb n="KR4d0072_WYG_010-17a"/>
疎之也若如所言則天下之福然臣方以為憂而未敢<lb/>
賀也古之小人有為君子之所抑而反激為天下之禍<lb/>
者臣每痛傷之蓋東漢之衰宦官用事陽球為司𨽻校<lb/>
尉發憤誅王甫等数人磔其屍於道中常侍曹節過而<lb/>
見之遂奏誅陽球而宦官之用事過於王甫之未誅其<lb/>
後竇武何進又欲去之而反以遇害故漢之衰至扵掃<lb/>
地而不可救夫君子之去小人惟䏻盡去乃無後患惟<lb/>
陛下思宗廟社稷之重與天下之可畏既去之又去之<lb/>
<pb n="KR4d0072_WYG_010-17b"/>
既疎之又疎之刀鋸之餘必無忠良縱有區區之小節<lb/>
不過闈闥掃洒之勤無益於事惟能務絶其根使朝廷<lb/>
清明而忠言嘉謨易以入則天下無事矣惟陛下無使<lb/>
為臣之所料而後世以臣為知言不勝大願曩臣所著<lb/>
二十二篇略言當世之要陛下雖以此召臣然臣觀朝<lb/>
廷之意特以其文采詞致稍有可嘉而未必其言之可<lb/>
用也天下無事臣每每狂言以迂濶為世笑然臣以為<lb/>
必將有時而不迂濶也賈誼之䇿不用扵孝文之時而<lb/>
<pb n="KR4d0072_WYG_010-18a"/>
使主父偃之徒得其餘論而施之於孝武之世夫施之<lb/>
於孝武之世固不如用之於孝文之時之易也臣雖不<lb/>
及古人惟陛下不以一布衣之言而忽之不勝越次憂<lb/>
國之心效其所見且非陛下召臣臣言無以至於朝廷<lb/>
今老矣恐後無由復言故云云之多至於此也惟陛下<lb/>
寛之臣洵誠惶誠懼頓首頓首謹書<lb/>
　<lb/>
　<lb/>
<pb n="KR4d0072_WYG_010-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嘉祐集巻十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嘉祐集巻四</head> <lb/>
    <p>
<pb n="KR4d0072_WYG_004-1a"/>
欽定四庫全書<lb/>
　嘉祐集巻四<lb/>
　　　　　　　　　　　　宋　蘇洵　撰<lb/>
　衡論上<lb/>
　　衡論引<lb/>
事有可以盡告人者有可告人以其端而不可盡者盡<lb/>
以告人其難在告告人以其端其難在用今夫衡之有<lb/>
刻也於此為銖於此為石求之而不得曰是非善衡焉<lb/>
<pb n="KR4d0072_WYG_004-1b"/>
可也曰權罪者非也始吾作權書以為其用可以至於<lb/>
無窮而亦可以至於無用於是又作衡論十篇嗚呼從<lb/>
吾説而不見其成乃今可以罪我焉耳<lb/>
　　逺慮<lb/>
聖人之道有經有權有機是以有民有羣臣而又有腹<lb/>
心之臣曰經者天下之民舉知之可也曰權者民不得<lb/>
而知矣羣臣知之可也曰機者雖羣臣亦不得而知矣<lb/>
腹心之臣知之可也夫使聖人而無權則無以成天下<lb/>
<pb n="KR4d0072_WYG_004-2a"/>
之務無機則無以濟萬世之功然皆非天下之民所冝<lb/>
知而機者又羣臣所不得聞羣臣不得聞誰與議不議<lb/>
不濟然則所謂腹心之臣者不可一日無也後世見三<lb/>
代取天下以仁義而守之以禮樂也則曰聖人無機夫<lb/>
取天下與守天下無機不能顧三代聖人之機不若後<lb/>
世之詐故後世不得見耳有機也是以有腹心之臣禹<lb/>
有益湯有伊尹武王有太公望是三臣者聞天下之所<lb/>
不聞知羣臣之所不知禹與湯武倡其機於上而三臣<lb/>
<pb n="KR4d0072_WYG_004-2b"/>
共和之於下以成萬世之功下而至於桓文有管仲狐<lb/>
偃為之謀主闔廬有伍員勾踐有范蠡大夫種髙祖之<lb/>
起也大將任韓信黥布彭越裨將任曹參樊噲滕公灌<lb/>
嬰游説諸侯任酈生陸賈樅公至於竒機密謀羣臣所<lb/>
不與者惟留侯鄼侯二人唐太宗之臣多竒才而委之<lb/>
深任之密者亦不過曰房杜夫君子為善之心與小人<lb/>
為惡之心一也君子有機以成其善小人有機以成其<lb/>
惡有機也雖惡亦或濟無機也雖善亦不克是故腹心<lb/>
<pb n="KR4d0072_WYG_004-3a"/>
之臣不可以一日無也司馬氏魏之賊也有賈充之徒<lb/>
為之腹心之臣以濟陳勝吴廣秦民之湯武也無腹心<lb/>
之臣以不克何則無腹心之臣者無機也有機而泄也<lb/>
夫無機與有機而泄者譬如虎豹食人而不知設陷穽<lb/>
設陷穽而不知以物覆其上者也或曰機者創業之君<lb/>
所假以濟耳守成之世其奚事機而安用夫腹心之臣<lb/>
嗚呼守成之世能遂熙然如太古之世矣乎未也吾未<lb/>
見機之可去也且夫天下之變常伏於燕安田文所謂<lb/>
<pb n="KR4d0072_WYG_004-3b"/>
主少國危大臣未附如此等事何世無之當是之時而<lb/>
無腹心之臣可為寒心哉昔者髙祖之末天下既定矣<lb/>
而又以周勃遺孝惠孝文武帝之末天下既治矣而又<lb/>
以霍光遺孝昭孝宣葢天下雖有泰山之勢而聖人常<lb/>
以累卵為心故雖守成之世而腹心之臣不可去也傳<lb/>
曰百官總已以聽于冢宰彼冢宰者非腹心之臣天子<lb/>
安能舉天下之事委之三年而不置疑於其間耶又曰<lb/>
五載一廵狩彼無腹心之臣五載一出捐千里之畿而<lb/>
<pb n="KR4d0072_WYG_004-4a"/>
誰與守耶今夫一家之中必有宗老一介之士必有密<lb/>
友以開心胷以濟緩急奈何天子而無腹心之臣乎近<lb/>
世之君宴然於上而使宰相眇然於下上下不接而其<lb/>
志不通矣臣視君如天之遼然而不可親而君亦如天<lb/>
之視人泊然無愛之之心也是以社稷之憂彼不以為<lb/>
憂社稷之喜彼不以為喜君憂不辱君辱不死一人譽<lb/>
之則用之一人毁之則舍之宰相避嫌畏譏且不暇何<lb/>
暇盡心以憂社稷數遷數易視相府如傳舍百官泛泛<lb/>
<pb n="KR4d0072_WYG_004-4b"/>
於下而天子惸惸於上一旦有卒然之憂吾未見其不<lb/>
顛沛而殞越也聖人之任腹心之臣也尊之如父師愛<lb/>
之如兄弟握手入卧内同起居寢食知無不言言無不<lb/>
盡百人譽之不加密百人毁之不加疎尊其爵厚其禄<lb/>
重其權而後可以議天下之機慮天下之變太祖用趙<lb/>
中令也得其道矣近者冦萊公亦誠其人然與之權輕<lb/>
故終以見逐而天下幾有不測之變然則其必使之可<lb/>
以生人殺人而後可也<lb/>
<pb n="KR4d0072_WYG_004-5a"/>
　　御將<lb/>
人君御臣相易而將難將有二有賢將有才將而御才<lb/>
將尤難御相以禮御將以術御賢將之術以信御才將<lb/>
之術以智不以禮不以信是不為也不以術不以智是<lb/>
不能也故曰御將難而御才將尤難六畜其初皆獸也<lb/>
彼虎豹能搏能噬而馬亦能踶牛亦能觸先王知能搏<lb/>
能噬者不可以人力制故殺之殺之不能驅之而後已<lb/>
踶者可馭以羈紲觸者可拘以楅衡故先王不忍棄其<lb/>
<pb n="KR4d0072_WYG_004-5b"/>
才而廢天下之用如曰是能踶是能觸當與虎豹並殺<lb/>
而同驅則是天下無騏驎終無以服乘耶先王之選才<lb/>
也自非大姦劇惡如虎豹之不可以變其搏噬者未有<lb/>
不欲制之以術而全其才以適於用況為將者又不可<lb/>
責以亷隅細謹顧其才何如耳漢之衛霍趙充國唐之<lb/>
李靖李勣賢將也漢之韓信黥布彭越唐之薛萬徹<lb/>
侯君集盛彦師才將也賢將既不多有得才者而任之<lb/>
苟又曰是難御則是不肖者而後可也結以重恩示以<lb/>
<pb n="KR4d0072_WYG_004-6a"/>
赤心美田宅大飲饌歌童舞女以極其口腹耳目之欲<lb/>
而折之以威此先王之所以御才將也近之論者或曰<lb/>
將之所以畢智竭慮犯霜露蹈白刃而不辭者冀賞耳<lb/>
為國家者不如勿先賞以邀其成功或曰賞所以使人<lb/>
不先賞人不為我用是皆一隅之説非通論也將之才<lb/>
固有小大傑然於庸將之中者才小者也傑然於才將<lb/>
之中者才大者也才小志亦小才大志亦大人君當觀<lb/>
其才之大小而為之制御之術以稱其志一隅之説不<lb/>
<pb n="KR4d0072_WYG_004-6b"/>
可用也夫養騏驥者豐其芻粒潔其羈絡居之新閑浴<lb/>
之清泉而後責之千里彼騏驥者其志常在千里也夫<lb/>
豈以一飽而廢其志哉至於養鷹則不然獲一雉飼以<lb/>
一雀獲一兎飼以一䑕彼知不盡力於撃搏則其勢無<lb/>
所得食故然後為我用才大者騏驥也不先賞之是養<lb/>
騏驥者饑之而責其千里不可得也才小者鷹也先賞<lb/>
之是養鷹者飽之而求其撃搏亦不可得也是故先賞<lb/>
之説可施之才大者不先賞之説可施之才小者兼而<lb/>
<pb n="KR4d0072_WYG_004-7a"/>
用之可也昔者漢髙祖一見韓信而授以上將解衣衣<lb/>
之推食哺之一見黥布而以為淮南王供具飲食如王<lb/>
者一見彭越而以為相國當是時三人者未有功於漢<lb/>
也厥後追項籍垓下與信越期而不至捐數千里之地<lb/>
以畀之如棄敝屣項氏未滅天下未定而三人者已極<lb/>
富貴矣何則髙帝知三人者之志大不極於富貴則不<lb/>
為我用雖極於富貴而下滅項氏不定天下則其志不<lb/>
已也至於樊噲滕公灌嬰之徒則不然㧞一城陷一陣<lb/>
<pb n="KR4d0072_WYG_004-7b"/>
而後増數級之爵否則終歳不遷也項氏已滅天下己<lb/>
定樊噲滕公灌嬰之徒計百戰之功而後爵之通侯夫<lb/>
豈髙帝至此而嗇哉知其才小而志小雖不先賞不怨<lb/>
而先賞之則彼將泰然自滿而不復以立功為事故也<lb/>
噫方韓信之立於齊蒯通武涉之説未去也當此之時<lb/>
而奪之王漢其殆哉夫人豈不欲三分天下而自立者<lb/>
而彼則曰漢王不奪我齊也故齊不捐則韓信不懐韓<lb/>
信不懐則天下非漢之有嗚呼髙帝可謂知大計矣<lb/>
<pb n="KR4d0072_WYG_004-8a"/>
　　任相<lb/>
古之善觀人之國者觀其相何如人而己議者常曰將<lb/>
與相均將特一大有司耳非相侔也國有征伐而後將<lb/>
權重有征伐無征伐相皆不可一日輕相賢耶則羣有<lb/>
司皆賢而將亦賢矣將賢耶相雖不賢將不可易也故<lb/>
曰將特一大有司耳非相侔也任相之道與任將不同<lb/>
為將者大概多才而或頑鈍無恥非皆節廉好禮不可<lb/>
犯者也故不必優以禮貎而其有不羈不法之事則亦<lb/>
<pb n="KR4d0072_WYG_004-8b"/>
不可以常法御何則豪縱不趨約束者亦將之常態也<lb/>
武帝視大將軍往往踞厠而李廣利破大宛侵殺士卒<lb/>
之罪則寢而不問此任將之道也若夫相必節廉好禮<lb/>
者為也又非豪縱不趨約束者為也故接之以禮而重<lb/>
責之古者相見於天子天子為之離席起立在道為之<lb/>
下輿有病親問不幸而死親弔待之如此其厚然其有<lb/>
罪亦不私也天地大變天下大過而相以不起聞矣相<lb/>
不勝任䇿書至而布衣出府免矣相有他失而棧車牝<lb/>
<pb n="KR4d0072_WYG_004-9a"/>
馬歸以思過矣夫接之以禮然後可以重其責而使無<lb/>
怨言責之重然後接之以禮而不為過禮薄而責重彼<lb/>
將曰主上遇我以何禮而重我以此責也甚矣責輕而<lb/>
禮重彼將遂弛然不肯自飭故禮以維其心而重責以勉<lb/>
其怠而後為相者莫不盡忠於朝廷而不䘏其私吾觀<lb/>
賈誼書至所謂長太息者常反覆讀不能已以為誼生<lb/>
文帝時文帝遇將相大臣不為無禮獨周勃一下獄誼<lb/>
遂發此使誼生於近世見其所以遇宰相者則當復何<lb/>
<pb n="KR4d0072_WYG_004-9b"/>
如也夫湯武之徳三尺豎子皆知其為聖人而猶有伊<lb/>
尹太公者為師友焉伊尹太公非賢於湯武也而二聖<lb/>
人者特不顧以師友之以明有尊也噫近世之君姑勿<lb/>
責於此天子御坐見宰相而起者有之乎無矣在輿而<lb/>
下者有之乎亦無矣天子坐殿上宰相與百官趨走於<lb/>
下掌儀之官名而呼之若郡守召胥吏耳雖臣子為此<lb/>
亦不過而尊尊貴貴之道不若是䙝也夫既不能接之<lb/>
以禮則其罪之也吾法將亦不得用何者不果於用禮<lb/>
<pb n="KR4d0072_WYG_004-10a"/>
而果於用刑則其心不服故法曰有某罪而加之以某<lb/>
刑及其免相也既曰有某罪而刑不加焉不過削之以<lb/>
官而出之大藩鎮此其弊皆始於不為之禮賈誼曰中<lb/>
罪而自弛大罪而自裁犬人不我誅而安忍棄其身此<lb/>
必有大愧於其君故人君者必有以愧其臣故其臣有<lb/>
所不為武帝嘗以不冠見平津侯故當天下多事朝廷<lb/>
憂懼之際使石慶得容於其間而無怪焉然則必其待<lb/>
之如禮而後可以責之如法也且吾聞之待以禮而彼<lb/>
<pb n="KR4d0072_WYG_004-10b"/>
不自效以報其上重其責而彼不自勉以全其身安其<lb/>
禄位成其功名者天下無有也彼人主傲然於上不禮<lb/>
宰相以自尊大者孰若使宰相自效以報其上之為利<lb/>
宰相利其君之不責而豐其私者孰若自勉以全其身<lb/>
安其禄位成其功名之為福吾又未見去利而就害逺<lb/>
福而求禍者也<lb/>
　　重逺<lb/>
武王不泄邇不忘逺仁矣乎非仁也勢也天下之勢猶<lb/>
<pb n="KR4d0072_WYG_004-11a"/>
一身一身之中手足病於外則腹心為之深思靜慮於<lb/>
内而求其所以療之之術腹心病於内則手足為之奔<lb/>
掉於外而求其所以療之之物腹心手足之相救非待<lb/>
仁而後然吾故曰武王之不泄邇不忘逺非仁也勢也<lb/>
勢如此其急而古之君獨武王然者何也人皆知一身<lb/>
之勢而武王知天下之勢也夫不知一身之勢者一身<lb/>
危而不知天下之勢者天下不危乎哉秦之保闗中自<lb/>
以為子孫萬世帝王之業而陳勝吴廣乃楚人也由此<lb/>
<pb n="KR4d0072_WYG_004-11b"/>
觀之天下之勢逺近如一然以吾言之近之可憂未若<lb/>
逺之可憂之深也近之官吏賢耶民譽之歌之不賢耶<lb/>
譏之謗之譽歌譏謗者衆則必傳傳則必逹於朝廷是<lb/>
官吏之賢否易知也一夫不獲其所訴之刺史刺史不<lb/>
問裹糧走京師緩不過旬月檛鼓呌號而有司不得不<lb/>
省矣是民有寃易訴也吏之賢否易知而民之寃易訴<lb/>
亂何從始耶逺方之民雖使盜跖為之郡守檮杌饕餮<lb/>
為之縣令郡縣之民羣嘲而聚罵者雖千百為軰朝廷<lb/>
<pb n="KR4d0072_WYG_004-12a"/>
不知也白日執人於市誣以殺人雖其兄弟妻子聞之<lb/>
亦不過訴之刺史不幸而刺史又抑之則死且無告矣<lb/>
彼見郡守縣令據案執筆吏卒旁列箠械滿前駭然而<lb/>
喪膽矣則其謂京師天子所居者當復如何而又行數<lb/>
千里費且百萬富者尚或難之而貧者又何能乎故其<lb/>
民常多怨而易動吾故曰近之可憂未若逺之可憂之<lb/>
深也國家分十七路河朔陜右廣南川峽實為要區河<lb/>
朔陜右疆域之防而中國之所恃以安廣南川峽貨財<lb/>
<pb n="KR4d0072_WYG_004-12b"/>
之源而河朔陜右之所恃以全其勢之輕重如何哉曩<lb/>
者北兵深入西冦勃叛河朔陜右尤所加䘏一郡守一<lb/>
縣令未常不擇至於廣南川峽則例以為逺官審官差<lb/>
除取具臨時竄謫量移往往而至凡朝廷稍所優異者<lb/>
不復官之廣南川峽而其人亦以廣南川峽之官為失<lb/>
職庸人無所歸故常聚於此嗚呼知河朔陜右之可重<lb/>
而不知河朔陜右之所恃以全之地之不可輕是欲富<lb/>
其倉而蕪其田倉不可得而富也矧其地控制南夷氐<lb/>
<pb n="KR4d0072_WYG_004-13a"/>
蠻最為要害土之所産又極富夥明珠大貝紈錦布帛<lb/>
皆極精好陸負水載出境而其利百倍然而闗譏門征<lb/>
僦雇之費非百姓私力所能辦故貪官專其利而齊民<lb/>
受其病不招權不鬻獄者世俗遂指以為㢘吏矣而招<lb/>
權鬻獄者又豈盡無嗚呼吏不能皆廉而廉者又止如<lb/>
此是斯民不得一日安也方今賦取日重科斂日煩罷弊<lb/>
之民不任官吏復有所規求於其間矣淳化中李順竊<lb/>
發於蜀川郡數十望風奔潰近者智髙亂廣南乘勝取<lb/>
<pb n="KR4d0072_WYG_004-13b"/>
九城如反掌國家設城池飬士卒蓄器械儲米粟以為<lb/>
戰守備而凶豎一起若渉無人之地者吏不肖也今夫<lb/>
以一身任一方之責者莫若漕刑廣南川峽既為天下<lb/>
要區而其中之郡縣又有為廣南川峽之要區者其牧<lb/>
宰之賢否實一方所以安危幸而賢則己其戕民黷貨<lb/>
的然有罪可誅者漕刑固亦得以舉劾若夫庸陋選耎<lb/>
不才而無過者漕刑雖賢明其勢不得易置此猶敝車<lb/>
躄馬而求僕夫之善御也郡縣有敗事不以責漕刑則<lb/>
<pb n="KR4d0072_WYG_004-14a"/>
不可責之則彼必曰敗事者某所治某所者某人也吾<lb/>
將何所歸罪故莫若使漕刑自舉其人而任之他日有<lb/>
敗事則謂之曰爾謂此人堪此職也今不堪此職是爾<lb/>
欺我也責有所任罪無所逃然而擇之不得其人者葢<lb/>
寡矣其餘郡縣雖非一方之所以安危者亦當詔審官<lb/>
俾勿輕授贓吏冗流勿措其間則民雖在千里外無異<lb/>
甸中矣<lb/>
　<lb/>
<pb n="KR4d0072_WYG_004-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嘉祐集卷四<lb/>
</p>
<p>
</p>
  </div>
</body>
</text>
</TEI>
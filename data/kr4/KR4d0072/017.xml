<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>嘉祐集附録巻上</head> <lb/>
    <p>
<pb n="KR4d0072_WYG_017-1a"/>
欽定四庫全書<lb/>
　嘉祐集附録巻上<lb/>
　　　　　　　　　　　　　宋　沈斐　輯<lb/>
　　老蘇先生墓誌銘　　　　　　　歐陽修<lb/>
有蜀君子曰蘇君諱洵字明允眉州眉山人也君之行<lb/>
義修於家信於鄉里聞於蜀之人久矣當至和嘉祐之<lb/>
間與其二子軾轍偕至京師翰林學士歐陽修得其所<lb/>
著書二十二篇獻諸朝書既出而公卿士大夫爭傳之<lb/>
<pb n="KR4d0072_WYG_017-1b"/>
其二子舉進士皆在高等亦以文學稱於時眉山在西<lb/>
南數千里外一日父子隠然名動京師而蘇氏文章遂<lb/>
擅天下君之文博辯宏偉讀者<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然想見其人既見而<lb/>
温温似不能言及即之與居愈久而愈可愛間而出其<lb/>
所有愈叩而愈無窮嗚呼可謂純明篤實之君子也曽<lb/>
祖諱祐祖諱杲父諱序贈尚書職方員外郎三世皆不<lb/>
顯職方君三子曰澹曰渙皆以文學舉進士而君少獨<lb/>
不喜學年已壮猶不知書職方君縱而不問鄉閭親族<lb/>
<pb n="KR4d0072_WYG_017-2a"/>
皆怪之或問其故職方君笑而不答君亦自如也年二<lb/>
十七始大發憤謝其素所徃來少年閉戶讀書為文辭<lb/>
嵗餘舉進士再不中又舉茂才異等不中退而歎曰此<lb/>
不足為吾學也悉取所為文數百篇焚之益閉戶讀書<lb/>
絶筆不為文辭者五六年乃大究六經百家之説以考<lb/>
質古今治亂成敗聖賢窮達出處之際得其粹精涵畜<lb/>
充溢抑而不發久之慨然曰可矣由是下筆頃刻數千<lb/>
言其縱横上下出入馳驟必造於深微而後止盖其稟<lb/>
<pb n="KR4d0072_WYG_017-2b"/>
也厚故發之遲其志也慤故得之精自來京師一時後<lb/>
生學者皆尊其賢學其文以為師法以其父子俱知名<lb/>
故號老蘇以别之初修為上其書召試紫微閣辭不至<lb/>
遂除試秘書省校書郎㑹太常修纂建隆以來禮書乃<lb/>
以為霸州文安縣主簿使食其禄與陳州項城令姚闢<lb/>
同修禮書為太常因革禮一百巻書成方奏未報而以<lb/>
疾卒實治平三年四月戊申也享年五十有八天子聞<lb/>
而哀之特贈光禄寺丞勅有司具舟載其喪歸於蜀君<lb/>
<pb n="KR4d0072_WYG_017-3a"/>
娶程氏大理寺丞文應之女生三子曰景先早卒軾今<lb/>
為殿中丞直史館轍權大名府推官三女皆早卒孫曰<lb/>
邁曰遟有文集二十巻諡法三巻君善與人交急人患<lb/>
難死則卹養其孤鄉人多徳之盖晚而好易曰易之道<lb/>
深矣汩而不明者諸儒以附㑹之説亂之也去之則聖<lb/>
人之㫖見矣作易傳未成而卒治平四年十月壬申葬<lb/>
於彭山之安鎮鄉可龍里君生於逺方而學又晚成常<lb/>
歎曰知我者唯吾父與歐陽公也然則非余誰宜銘銘<lb/>
<pb n="KR4d0072_WYG_017-3b"/>
曰<lb/>
蘇顯唐世實欒城人以宦留眉蕃蕃子孫自其曽高鄉<lb/>
里稱仁偉歟明允大發於文亦既有文而又有子其存<lb/>
不朽其嗣彌昌嗚呼明允可謂不亡<lb/>
　　武陽縣君程氏墓誌銘　　　　　司馬光<lb/>
紹平三年夏蘇府君終於京師光往弔焉二孤軾轍哭<lb/>
且言曰今將奉先君之柩歸葬於蜀蜀人之祔也同壟<lb/>
而異壙日者吾母夫人之葬也未之銘子為我銘其壙<lb/>
<pb n="KR4d0072_WYG_017-4a"/>
光固辭不獲命因曰夫人之徳非異人所能知也願聞<lb/>
其略二孤奉其事狀拜以授光光拜受退而次之曰夫<lb/>
人姓程氏眉山大理寺丞文應之女生十八年歸蘇氏<lb/>
程氏富而蘇氏極貧夫人入門執婦職孝恭勤儉族人<lb/>
環視之無絲毫鞅鞅驕倨可譏訶狀由是共賢之或謂<lb/>
夫人曰父母非乏於財以父母之愛若求之宜無不應<lb/>
者何為甘此蔬糲獨不可以一發言乎夫人曰然以我<lb/>
求於父母誠無不可萬一使人謂吾夫為求於人以活<lb/>
<pb n="KR4d0072_WYG_017-4b"/>
其妻子者将若之何卒不求時祖姑猶在堂老而性嚴<lb/>
家人過堂下履錯然有聲已畏獲罪獨夫人能順適其<lb/>
志祖姑見之必悦府君年二十七猶不學一日慨然謂<lb/>
夫人曰吾自視今猶可學然家待我而生學且廢生奈<lb/>
何夫人曰我欲言之久矣惡使子為因我而學者子苟<lb/>
有志以生累我可也即罄出服玩鬻之以治生不數年<lb/>
遂為富家府君由是得專志於學卒為大儒夫人喜讀<lb/>
書皆識其大義軾轍之幼也夫人親教之常戒曰汝讀<lb/>
<pb n="KR4d0072_WYG_017-5a"/>
書勿效曹耦止欲以書生自名而已毎稱引古人名節<lb/>
以厲之曰汝果能死直道吾亦無戚焉已而二子同年<lb/>
登進士第又同登賢良方正科自宋興以來惟故資政<lb/>
殿大學士吳公育與軾制策入三等轍所對語尤切直<lb/>
驚人由夫人素勗之也若夫人者可謂知愛其子矣始<lb/>
夫人視其家財既有餘乃歎曰是豈所謂福哉不已且<lb/>
愚吾子孫因求族姻之孤窮者悉為嫁娶振業之鄉人<lb/>
有急者時亦賙焉比其沒家無一年之儲夫人以嘉祐<lb/>
<pb n="KR4d0072_WYG_017-5b"/>
二年四月癸丑終於鄉里其年十二月庚子葬彭山縣<lb/>
安鎮鄉可龍里享年四十八軾登朝追封武陽縣君凢<lb/>
生六子長男景先及三女皆早夭幼女有夫人之風能<lb/>
屬文年十九既嫁而卒嗚呼婦人柔順足以睦其族智<lb/>
能足以齊其家斯已賢矣况如夫人能開發輔導成就<lb/>
其夫子使皆以文學顯重於天下非識慮高絶能如是<lb/>
乎古之人稱有國有家者其興衰無不本於閨門今於<lb/>
夫人益見古人之可信也銘曰<lb/>
<pb n="KR4d0072_WYG_017-6a"/>
貧不以汙其夫之名富不以為其子之累知力學可以<lb/>
顯其門而直道可以榮於世勉夫教子底於光大夀不<lb/>
充徳福冝施於後嗣<lb/>
　　老蘇本傳　　　　　　　　　國　史<lb/>
蘇洵字明允眉山人數舉進士賢良不中當至和嘉祐<lb/>
間與其子軾轍至京師翰林學士歐陽修得洵權衡論<lb/>
策二十二篇大愛其文辭以為雖賈誼劉向不過也以<lb/>
其書獻得召試而洵不就除秘書省校書郎㑹詔太常<lb/>
<pb n="KR4d0072_WYG_017-6b"/>
集建隆以來禮書乃以為霸州文安縣主簿與陳州項<lb/>
城縣令姚闢同編纂為太常因革禮百卷書方成奏未<lb/>
報而洵卒贈其家銀百兩絹百匹以其子軾辭所賜求<lb/>
贈官特勅有司具舟載其喪歸有文集二十巻諡法三<lb/>
卷洵與軾轍皆善為文而修所獻洵機策衡論文甚美<lb/>
然大抵兵謀權形機變之言也<lb/>
　　老蘇先生哀詞<hi>并引</hi>　　　　　　曽　鞏<lb/>
明允姓蘇氏諱洵眉州眉山人也始舉進士又舉茂才<lb/>
<pb n="KR4d0072_WYG_017-7a"/>
異等皆不中歸焚其所為文閉戶讀書居五六年所有<lb/>
既富矣乃始復為文蓋少或百字多或千言其指事析<lb/>
理引物托喻侈能盡之約逺能見之近大能使之微小<lb/>
能使之著煩能不亂肆能不流其雄壯俊偉若决江河<lb/>
而下也其輝光明白若引星辰而上也略如是而余之<lb/>
所言於余之所不言可推而知也明允毎於其窮達得<lb/>
喪憂歡哀樂念之所屬必發之於此於古今治亂興壞<lb/>
是非可否之際意有所擇亦必發之於此於應接酬酢<lb/>
<pb n="KR4d0072_WYG_017-7b"/>
萬事之變者雖錯出於外而用心於内者未嘗不在此<lb/>
也嘉祐初始與其二子軾轍復去蜀遊京師今參知政<lb/>
事歐陽公修為翰林學士得其文而異之以獻於上既<lb/>
而歐陽公為禮部又得其二子之文擢之高等於是三<lb/>
人之文章盛傳於世得而讀者皆驚或歎不可及或慕<lb/>
而效之自京師至於海隅障徼學士大夫莫不人知其<lb/>
名家有其書既而明允召試舍人不至特用為試秘書<lb/>
省校書郎頃之以為霸州文安縣主簿編纂太常禮書<lb/>
<pb n="KR4d0072_WYG_017-8a"/>
而軾轍又以賢良方正策入等於是三人者尤見於時<lb/>
而其名益重於天下治平三年春明允上其禮書未報<lb/>
四月戊申以疾卒享年五十有八自天子大臣至閭巷<lb/>
之士皆聞而哀之明允所為文有集二十巻行於世所<lb/>
集太常因革禮一百巻更定諡法三卷藏於有司又為<lb/>
易傳未成讀其書者則其人之所存可知也明允為人<lb/>
聰明辯智過人氣和而色温而好為策謀務一出已見<lb/>
不肯躡故迹頗喜言兵慨然有志於功名者也二子軾<lb/>
<pb n="KR4d0072_WYG_017-8b"/>
為殿中丞直史館轍為大名府推官其以明允之喪歸<lb/>
葬於蜀也既請歐陽公為其銘又請余為辭以哀之銘<lb/>
將納之壙中而辭將刻之冢上也余辭不得乃為其文曰<lb/>
嗟明允兮邦之良氣甚夷兮志則强閲今古兮辨興亡<lb/>
驚一世兮擅文章御六馬兮馳無疆決大河兮嚙扶桑<lb/>
粲星斗兮射精光衆伏玩兮雕肺腸自京師兮洎幽荒<lb/>
矧二子兮與翺翔唱律吕兮和宫商羽峨峨兮勢方颺<lb/>
孰云命兮變不常奄忽逝兮汴之陽維自著兮暐煌煌<lb/>
<pb n="KR4d0072_WYG_017-9a"/>
在後人兮慶彌長嗟明允兮庸何傷<lb/>
　　老蘇先生哀詞　　　　　　　章望之<lb/>
子之生兮岷峨之英子之振兮汴都之傾爛文采兮曄<lb/>
其聲名奄忽逝去兮漠然其靈魂之逝兮幽墟骨之葬<lb/>
兮蜀山之隅猿哀吟兮烏叫呼神氣如無兮寧與物俱<lb/>
日舒曉兮月開夜風雨晦明兮寒暑變化魂㝠㝠兮何<lb/>
在其疾其徐兮四維上下獨播世兮休譽不試之嗟兮<lb/>
何時而罷<lb/>
<pb n="KR4d0072_WYG_017-9b"/>
　　老蘇先生祭文　　　　　　　蒲宗孟<lb/>
嗚呼天有靈氣不知自秘無物得之獨先生兮斂為才<lb/>
智地有靈光不知自藏無物得之獨先生兮發為文章<lb/>
先生之才非衆人之才也凌厲勃鬱駕空鑿密超後無<lb/>
前兮自為紀律先生之文非衆人之文也健緊遒壯排<lb/>
山走浪談笑聛睨兮若無巧匠峭華絶頂長松孤勁㧞<lb/>
俗掀崖兮未足方先生之行泰山飛雲溶洩繽紛盤空<lb/>
繞日兮來足為先生之文嗚呼在古有人猶得而踐獨<lb/>
<pb n="KR4d0072_WYG_017-10a"/>
吾先生不可為而可羡出入馳驟兮千態萬變縱横上<lb/>
下兮窮幽浹顯先生初時未學弦歌年二十七始就琢<lb/>
磨閉戶讀書不知其它後纔數年連舉二科世不見収<lb/>
歸息岷峨曲陵深澗考槃其薖益自刻苦遂躡賜軻百<lb/>
家紛披諸子森羅習為一途漲為一波洪範史論詆黜<lb/>
譏訶太𤣥踦羸自古喑阿先生一言糾繆黜訛世無人<lb/>
知先生已老宗工歐陽一見歎懊自恨相逢日月不早<lb/>
攜其文章出力薦導俾纂禮書補綴探討以新大典法<lb/>
<pb n="KR4d0072_WYG_017-10b"/>
則祖考是時天下朝廷久趨爭傳其文規矩風模父子<lb/>
赫然聳動賢愚一家三人齊名竝驅是以歐陽公誌其<lb/>
墓曰學者多尊其賢以其父子俱知名故號先生為老<lb/>
蘇善評文者亦曰先生歐陽之徒嗚呼先生亦盛乎今<lb/>
無及矣後可繼乎舉世之賢單窮窘促觀其㝷常有一<lb/>
而足獨吾先生兼包廣畜溢囷滿槖所求無欲如發寳<lb/>
藏精金瑩玉無所不備兮驚心駭目舉世之人孱筋弱<lb/>
力觀其㝷常徐行已踣獨吾先生快勇健特攘袂奮氣<lb/>
<pb n="KR4d0072_WYG_017-11a"/>
萬里頃刻左趨右旋不肆其逼遂窺其奥兮蹈閫入域<lb/>
宋有天下今五世矣景星屢呈丹鳯屢至流俗慣見不<lb/>
以為瑞惟先生兮離羣絶類世無有兮人知為異太平<lb/>
之祥兮先生是矣景星鳯凰安足數矣天胡不仁兮遽<lb/>
此奪矣嗚呼嗟乎兮斯文已矣自今已去兮不復見矣<lb/>
天下之人徒誦其言思其人仰其餘行而已矣衡論機<lb/>
策前人不到石穴金匱已収遺草禮書諡法世不得傳<lb/>
廣内中秘獨有遺編自當世以及後世始百年以及千<lb/>
<pb n="KR4d0072_WYG_017-11b"/>
年使來者讀是書以濟大道由先生以觀聖賢然後知<lb/>
蜀之褒雄相如者為不足貴而千古以下自劍以南獨<lb/>
有先生焉嗚呼宗孟仰先生為久不得執紼掃兮從門<lb/>
人之後知先生為深不得質疑兮破未明之心喪舟沿<lb/>
洄丹旐晝開江水清泠兮峽風吹埃白石磷磷兮蒼山<lb/>
崔嵬天寒嵗暮兮増我餘哀再拜柩前兮慘顧傷懷肴<lb/>
盈豆豋兮酒盈樽罍音容有無兮恍疑其來杳不可接<lb/>
兮長慟而回嗟嗟先生亦已焉哉<lb/>
<pb n="KR4d0072_WYG_017-12a"/>
　　老蘇先生祭文　　　　　　　張　燾<lb/>
嗚呼蜀山之英岷山之靈積久憑厚而君晚成懷策囊<lb/>
書再遊上京二子侍來一時貴名羣公要官推挹薦藉<lb/>
蘇氏文章遂擅天下禮經諡法讐繹未暇天不憖遺忽<lb/>
從奄化嗚呼識君亦既舊故旅櫬之歸莫弔孺慕佳城<lb/>
之掩遠莫瞻顧聊陳奠樽將我哀素伏惟尚饗<lb/>
　<lb/>
　<lb/>
<pb n="KR4d0072_WYG_017-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　嘉祐集附録卷上<lb/>
</p>
<p>
</p>
  </div>
</body>
</text>
</TEI>
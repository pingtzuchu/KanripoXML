<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>榘菴集卷一</head>
    <p>
<pb n="KR4d0492_WYG_001-1a"/>
欽定四庫全書<lb/>
　榘菴集卷一　　　　　　　元　同恕　撰<lb/>
　　表<lb/>
　　　賀正旦表<lb/>
伏以璣衡齊七政厯開四氣之元玉帛朝萬邦儀具九<lb/>
賔之盛慶流宸極驩溢寰區中賀欽惟陛下以徳行仁<lb/>
對時育物穆穆中和之教温温寛大之書登一世於春<lb/>
臺寒有衣而飢有食納八荒於夀域彼無界而此無疆<lb/>
<pb n="KR4d0492_WYG_001-1b"/>
如日之升配天其永臣等幸逢熈洽阻㑹清明玉戚朱<lb/>
干莫備右階之舞青旂鸞路第勤左个之瞻<lb/>
伏以王正謹始春秋大一統之書天命惟新臣子上萬<lb/>
年之夀兩儀交泰庻績咸熈中賀欽惟陛下有道元良<lb/>
太平真主朝慈宸以致徳孝格文祖以燕詒謀䘏鰥寡<lb/>
而釋滯寃克廣好生之徳時蒐苖而謹牧圉益恢發育<lb/>
之仁化日舒徐惠風溥暢流頌聲於四海集景命於三<lb/>
朝臣等心切中馳職叨外寄青陽左个儲神穆穆之居<lb/>
<pb n="KR4d0492_WYG_001-2a"/>
嵩嶽中峯接響綿綿之祝<lb/>
伏以正次王王次春一統大書於魯史寅改丑丑改子<lb/>
三代實行乎夏時玉燭調開闢之原寳運際洽熈之盛<lb/>
中賀恭惟陛下孳孳舜善蕩蕩堯仁安祖宗而樂神祇<lb/>
参天地而賛化育恩則時普恊澤潤之始和徳惟日新<lb/>
配陽明之方永時萬時億宜民宜人臣等外寄叨持中<lb/>
班阻簉合宫在望仰瑞彩於慶霄崧嶽傳呼接歡聲於<lb/>
華旦<lb/>
<pb n="KR4d0492_WYG_001-2b"/>
伏以元氣兩儀之運雖本自然太和四序之春實基有<lb/>
道惠風溥暢化日舒長中賀恭惟陛下徳則好生心維<lb/>
不忍綱紀四方而勉勉發育萬物以洋洋志以道寕政<lb/>
由俗革無一事不師於古有所慮必在乎民茂迎玉燭<lb/>
之和翕受青陽之福臣等幸逢華旦阻㑹清班六幣九<lb/>
儀一人萬壽想元㑹彛章之盛頌太平景貺之新<lb/>
　　　賀登寳位表<lb/>
伏以厯數在躬於赫惟新之命乾坤助順載綿有永之<lb/>
<pb n="KR4d0492_WYG_001-3a"/>
圖萬姓歡呼百神悦豫中賀恭惟陛下聰明不世勇智<lb/>
自天威武奮揚乆著撫軍之盛烈温恭允蹈益彰嗣位<lb/>
之誠謙沛皇澤以由舊章隆親名而致徳孝仁政之規<lb/>
模方始太平之氣象有加臣等外憲叨持中班阻簉仰<lb/>
龍飛之造引領層霄效獸舞之誠鞠躬下土<lb/>
伏以天命維新厯數膺在躬之福聖人有作邦家開利<lb/>
見之祥乾清坤夷民熈物洽中賀恭惟陛下畧不世出<lb/>
徳大有為撫軍著神武之功問寝彰愛恭之孝雝雝肅<lb/>
<pb n="KR4d0492_WYG_001-3b"/>
肅久係億兆人之心蕩蕩巍巍丕承萬千嵗之統民風<lb/>
於變祖訓有光臣等逖想朝儀猥叨郡寄遙望非烟之<lb/>
色恭效三呼仰瞻赫日之明欣同萬國<lb/>
伏以一徳克享天心於赫惟新之命萬年既受帝祉以<lb/>
篤無疆之休温詔誕頒歡聲普洽中賀欽惟陛下乾坤<lb/>
再造日月重明審安定之算於一朝流恭讓之美於百<lb/>
世念兹皇祖敬所尊而愛所親立我烝民厚其生而正<lb/>
其徳豈漢唐規模可得而髣髴雖堯舜事業未足以形<lb/>
<pb n="KR4d0492_WYG_001-4a"/>
容端凝南面之君旋繞北辰之拱臣等幸逢盛際叨寄<lb/>
雄藩聴九奏之簫韶阻綴清班於紫禁祝三峰之仙掌<lb/>
永扶景運於皇元<lb/>
伏以天與民歸誕撫龍飛之景運父傳子受於昭燕翼<lb/>
之詒謀綿慶祚於方昌壮丕基於永固瑞纒五色歡溢<lb/>
萬方中賀恭惟陛下仁孝性成聰明夙賦念兹皇祖事<lb/>
其事而心其心立我烝民憂其憂而樂其樂以農桑學<lb/>
校為當務之急以珍玩奇貨為侈用之先勉勉自修根<lb/>
<pb n="KR4d0492_WYG_001-4b"/>
本無為之治孜孜求助股肱在位之臣信此萬年見於<lb/>
一日臣等恭逢盛際逖聴鴻儀歌如日如月之詩用遵<lb/>
周雅監惟精惟一之義願上虞書<lb/>
　　　天夀節賀表<lb/>
伏以文明協帝祥瞻鳯舞之期濬哲生商瑞際虹流之<lb/>
旦騰歡聲於率土靄嘉氣於層霄中賀恭惟陛下總集<lb/>
妙勛光照全業惇典庸禮淳風還治古之隆善政養民<lb/>
徳澤浸綿區之廣九族親而四門穆五辰撫而庶績凝<lb/>
<pb n="KR4d0492_WYG_001-5a"/>
兹迓福於和平宜増年於逸樂臣等羈縻官守踴躍恩<lb/>
華漢殿阻趨莫預嵩呼之列堯階馳望但輸華祝之勤<lb/>
伏以帝徳難名方謳歌於見舜天休滋至適際㑹於生<lb/>
商四海同聲三呼效祝中賀欽惟陛下穆穆盈成之守<lb/>
乾乾繼述之修以愛民為心故亟省循之使以得賢為<lb/>
治故嚴黜陟之官洞明照於六幽憺英威於八表宜百<lb/>
神之助順總萬福以登年臣等幸際光華猥叨恩遇願<lb/>
聖人夀如天地之久長為天下君邁典謨之渾灝<lb/>
<pb n="KR4d0492_WYG_001-5b"/>
伏以日照月臨咸仰帝暉之赫天清地肅有開誕節之<lb/>
祥來百靈於九圍效三呼於一旦中賀欽惟陛下勤儉<lb/>
如禹聰明類堯黜幽陟明以廣我庶功知人則同乎虞<lb/>
舜發政施仁必先斯四者視民何異於周文對揚開後<lb/>
之睿謨潤色無前之至治奉令承教羣臣但仰於陶成<lb/>
浸義涵仁四海孰窺於運用磐石乎宗盟之固泰山乎<lb/>
國勢之尊宜増逸樂之年以介太平之福臣等濫膺職<lb/>
守阻綴賀班正乾位以長尊徒切北辰之拱握夀符而<lb/>
<pb n="KR4d0492_WYG_001-6a"/>
難老方欣南極之瞻<lb/>
　　　賀改元表<lb/>
伏以體元居正有開泰定之先累洽重熈載紀致和之<lb/>
盛渙汗大號洋溢歡聲中賀欽惟陛下徳合乾坤明並<lb/>
日月講信修睦宗盟革暌異之心納欵輸誠荒服致來<lb/>
同之貢兢兢業業以謹天戒皇皇汲汲以圖民安恵澤旁<lb/>
流時雍於變臣等濫叨委寄幸際光華自天降康四序<lb/>
休徴之備若惟辟作福萬年鴻休之特書<lb/>
<pb n="KR4d0492_WYG_001-6b"/>
　　　賀皇太后表<lb/>
伏以聖治誕敷爰侈九重之孝坤慈廣被聿開萬嵗之<lb/>
祥禮備宫闈歡同宇宙中賀恭惟皇太后殿下聰明恭<lb/>
儉光大含𢎞勸相人倫躬虞嬪之至德址基王化邁周<lb/>
母之徽音璇宫正南面之尊長樂篤東朝之慶臣等濫<lb/>
叨職守遙致賀忱百辟庭班莫接呼嵩之武萬夫營列<lb/>
徒傾就日之心<lb/>
　　　賀皇太后上尊號表<lb/>
<pb n="KR4d0492_WYG_001-7a"/>
伏以聖主當陽徳莫先於孝治母君正位禮孰重於尊<lb/>
稱温詔一頒歡聲四洽中賀恭惟殿下坤厚而順恒久<lb/>
而貞太任之端一誠荘篤生明聖后妃之憂勤恭儉成化<lb/>
和平膺寳册之煥文享璇宫之至養臣等逖聞慶典幸際<lb/>
昌期想像清班奉玉巵而上夀形容善頌瞻金闕以馳誠<lb/>
　　箋<lb/>
　　　賀皇太子正旦箋<lb/>
伏以東風解凍俶頒鳯厯之新春日載陽遹覩龍樓之<lb/>
<pb n="KR4d0492_WYG_001-7b"/>
麗元良以慶萬國為貞中賀敬惟殿下懿問蘭馨淵姿<lb/>
玉潤温文孝友兩宫皆得其歡心治理忠勤二府咸熈<lb/>
於庶績宜益膺於渥命以順履乎休辰臣等幸際昌期<lb/>
阻陪大禮仰齊賢於啓誦新以又新願等夀於喬松朔<lb/>
而復朔<lb/>
　　䇿問<lb/>
　　　䇿問四道<lb/>
問國家養才以致用學者藏器以待時不致於用養之<lb/>
<pb n="KR4d0492_WYG_001-8a"/>
何為不待其時行之何能恭惟祖宗以真履實踐之學<lb/>
訓廸多士澤厚且乆矣主上丕䋲祖武厲精圖治取昔<lb/>
所議行而有待者設為科目延聘諸君諸君可謂得其<lb/>
時矣伏覩明詔有曰經明行修庶得真儒之用風移俗<lb/>
易益臻至治之隆大哉淵乎聖人之為心也夫自明徳<lb/>
新民之學不講法術功利之說勝儒者甘於愽而寡要<lb/>
勞而少功之譏莫知自奮厯世之治可以比隆乎古昔<lb/>
者亦寥寥也伊欲使道徳一風俗同化洽民心刑措不<lb/>
<pb n="KR4d0492_WYG_001-8b"/>
用真儒之效得以復見豈無其說乎諸君從事於致用<lb/>
之學盖將有是責而不可辭者廼若端本澄源之用大<lb/>
綱小紀之施孰為古之可法孰為今之可行其究陳之<lb/>
有司得以寓目焉<lb/>
問大學之道在明明徳在新民在止於至善唐虞三代<lb/>
之盛上以是教而取之下以是學而行之故當其時治<lb/>
無異學教化行而風俗羙恊氣流而瑞應昭粤自功利<lb/>
法術之說興雜覇辭藝之業作厯數十世雖以一時之<lb/>
<pb n="KR4d0492_WYG_001-9a"/>
所立僅致小康而所謂明徳新民之休烈則蔑乎其未<lb/>
有聞也主上御極之初銳情繼述興學養才思啟聖治<lb/>
於無窮首取帝王選士之法講而行之諸君涵濡大學<lb/>
之教為日已乆是固深惟其義而力行其知矣敢問明<lb/>
徳者何而吾又何以明之民之所以新至善之所以得<lb/>
而止之是必有其說矣有司願詳聞之以觀諸君所以<lb/>
副今選擇之意<lb/>
問孔子殁能傳聖人之學者孟子一人而已著書七篇<lb/>
<pb n="KR4d0492_WYG_001-9b"/>
先儒以為則象於論語㫖意合同而孟子亦嘗自言所<lb/>
願學孔子至於篇終厯叙羣聖之統直謂孔子至今世<lb/>
未逺鄒魯相去居又近其自任以繼聖傳者豈不昭然<lb/>
見於辭氣之間哉是宜一言一行與孔子若合符節然<lb/>
後可以使人無疑今以二書攷之此矛彼盾盖亦不少<lb/>
孔子稱管仲九合之功許之曰如其仁孟子則曰管仲<lb/>
曽西之所不為功烈如彼其卑也孔子謂子産有君子<lb/>
之道且數其養民惠使民義矣孟子則曰惠而不知為<lb/>
<pb n="KR4d0492_WYG_001-10a"/>
政言之不同有如此者孔子於公山佛肸之召猶且欲<lb/>
徃孟子則不見諸侯召之而不徃孔子去衛明日遂行<lb/>
孟子去齊三宿而後出晝行之不同有如此者豈以聖<lb/>
賢之用不必皆同而聖賢之學固無不同邪不然何以<lb/>
謂之孔孟諸君潜心二書為日乆矣㣲辭奥㫖蓋已精<lb/>
思而熟講之其詳著於篇以祛所惑<lb/>
問天灾流行四方代有堯湯之世九年之水七年之旱<lb/>
蓋所不免然晁錯謂國無捐瘠者以蓄積多而備先具<lb/>
<pb n="KR4d0492_WYG_001-10b"/>
也廼者自去秋不雨至於今六月旱乾為虐纔一嵗耳<lb/>
廬井嗸嗸十室九空民之流離顛沛已不知所以為計<lb/>
矣夫善為國者當憂其未憂而不憂其已憂蓄積之備<lb/>
既曰失之於前而所以善其後者可不熟講而亟圖之<lb/>
邪矧今禱祀之禮救荒之政載在典册可舉而行者有<lb/>
幾願條陳件列以觀他日學優而仕之用<lb/>
　<lb/>
　榘菴集卷一<lb/>
</p>
<p>
</p>
  </div>
<div>
                <head>榘菴集卷二</head>
    <p>
<pb n="KR4d0492_WYG_002-1a"/>
欽定四庫全書<lb/>
　榘菴集卷二　　　　　　　元　同恕　撰<lb/>
　　序<lb/>
　　　送雷季正序<lb/>
至元辛巳之秋季正以父兄之命赴雲中理家事且行<lb/>
謂余曰吾與子居同里學同席講肄諷誦自㓜至長未<lb/>
始一日不同業今兹有數千里之别子其謂我何僕於<lb/>
是俛而思仰而嘆作而言曰吾兄之行某固不容黙然<lb/>
<pb n="KR4d0492_WYG_002-1b"/>
自痛苦以來不親筆硯乆矣思荒語澀將何以為獻抑<lb/>
嘗聞之士之生世不越乎出處兩者而已出則有君長<lb/>
之事處則有父兄之事惟其所在則致死焉固非袖手<lb/>
癡坐張頥待哺便已之安為得計也吾兄家事頗劇令<lb/>
尊丈行年七十介兄晨夕矻矻措畫經理具有條貫吾<lb/>
子今日學術聞望卓然為一世之傑者不無所自門户<lb/>
風霜之任蓋有所不得辭也體父兄付畀之心念所在<lb/>
致死之義則凢世俗所謂逰觀逸豫奪時日而妨事功<lb/>
<pb n="KR4d0492_WYG_002-2a"/>
者自有所不暇矣某也㝠頑悖謬子而不子天地所不<lb/>
容尚忍為吾兄言此耶然不敢諱已之惡併以欺吾兄<lb/>
也勉之勉之<lb/>
　　　送艾伯充序<lb/>
大徳辛丑之冬奉政艾公之子伯充甫者與予逰一再<lb/>
月奉政公以天子之命總管峽州伯充當侍行且行徴<lb/>
言為别予謂伯充生長名門得諸家庭觀感者有餘師<lb/>
矣予之謬妄何禆萬一然感其意之勤而惜其别之遽<lb/>
<pb n="KR4d0492_WYG_002-2b"/>
也廼誦所知以為獻昔人言公卿家子有賔客親黨之<lb/>
助畧識文書章句名稱籍籍因以致大位寒士何敢與<lb/>
較重輕鳴呼是特以地望峻顯獵取虚聲之易為夸以<lb/>
是存心疑非克負荷者若光昭世徳之實其難殆相千<lb/>
萬也韋布之家能讀父兄書不得罪於鄉黨州閭已足<lb/>
為佳子弟稍秀而異一登仕版顯親揚名之譽斯歸之<lb/>
矣公卿云者如是而道徳如是而才術如是而勲勞有<lb/>
目者能識有口者能誦也為之子者少不是似慙卿之<lb/>
<pb n="KR4d0492_WYG_002-3a"/>
譏隨踵而至不幸而又出其下焉月旦不評矣蓋必有<lb/>
其位有其設施而後人以為有子苟無其位禮法之榮<lb/>
仁義之貴可以師鏡一世始為不失舊物者然則視寒<lb/>
士為易耶為難耶請以伯充言之其以身許國不避禍<lb/>
難殁有餘忠者非伯充之祖與提綱紀為良憲長課轉<lb/>
輸為才運使今雖勞以民社而公望攸屬者非伯充之<lb/>
父與不獨此也有若河南僉省嘉議公是為外王父有<lb/>
若雲南㢘訪承直公是為舅氏文學政事之懿太史有<lb/>
<pb n="KR4d0492_WYG_002-3b"/>
作當登簡册無疑舉内外兩家堂構之任隆隆奕奕其<lb/>
大如此伯充宜如何而為力也鈞斤之物夫人而能勝<lb/>
之斡鼎盪舟烏獲猶致慎焉是可以易心期之耶雖然<lb/>
伯充有淵敏莊厚之姿堅慤篤實之志又能潜心洙泗<lb/>
愽約之傳以潤其身以妙其用昌黎伯所謂翠竹碧梧<lb/>
鸞鵠停峙真能守其業者世徳之昭在伯充難者易矣<lb/>
予今猶言之有初者慮或鮮終進銳者戒或退速無變<lb/>
今日之所守無染後日之所誘篤其慶而永其休則人<lb/>
<pb n="KR4d0492_WYG_002-4a"/>
將枚數之曰顔氏之清臣栁氏之諭蒙艾氏之伯充也<lb/>
伯充豈無意乎勉矣晨昏神相其孝<lb/>
　　　送彭元亮序<lb/>
至治改元夏建寕秀學彭炳元亮以束修之贄來見余<lb/>
視其貌恭聽其言從心竊異之進而問曰子建寜人邑<lb/>
居何在曰家故崇安考亭朱夫子鄉先賢也余益驚歎<lb/>
魯無君子斯焉取斯誠哉是言及與之講誦神眀開爽<lb/>
研深極㣲求聖賢立言之本以克夫日就月將之實閲<lb/>
<pb n="KR4d0492_WYG_002-4b"/>
再寒暑勤勉如始至余方頼以相長而歸覲其親義不<lb/>
可遏廼請於余願賜之言炳得朝夕如對顔色遂告曰<lb/>
考亭夫子鄒孟氏復生也發洙泗之宗傳振闗洛之墜<lb/>
緒䟽瀹六經輔翼五典使堯舜周孔之道已晦而復明<lb/>
堯舜周孔之學已絶而復續天下後世不迷所趨厥功<lb/>
之大比於孟氏為有光焉今國家設科取士明經修行<lb/>
一以考亭之說為凖四方學者家有其書人習其讀况<lb/>
元亮生長鄉邦風聲氣習他人所不能得而元亮獨得<lb/>
<pb n="KR4d0492_WYG_002-5a"/>
之顧不為尤幸與定省餘暇以子之强敏取所著述循<lb/>
環程課若荀子所謂誦數以貫之思索以通之可以獨<lb/>
善其身可以兼善天下不待他求而有餘師矣異時東<lb/>
南之士倚為考亭之柱石者必吾元亮也夫<lb/>
　　　党仲安周急詩序<lb/>
予讀張子西銘民吾同胞物吾與也凡天下疲癃殘疾<lb/>
鰥寡孤獨皆吾兄弟之顛連而無告者嗚呼至哉斯言<lb/>
乾父坤母均氣同體厚薄之分雖殊生生之理則一人<lb/>
<pb n="KR4d0492_WYG_002-5b"/>
靈於物而可賛化育獨是心之異耳是心者何仁義之<lb/>
心也有是仁義之心則凡均氣同體而不得其所者其<lb/>
忍坐視而不為之䘏乎周禮大司徒以三物教民而䘏<lb/>
為六行之一說者謂䘏振於憂貧戴禮稱積而能散為<lb/>
開卷第一條吾夫子以周急戒冉有以粟與隣里鄉黨<lb/>
告原思聖人一貫之仁視天地萬物皆吾度内其用心<lb/>
為何如也三代而下俗不古若雖厚已者衆推恩者寡<lb/>
然史䇿所載推財樂施未嘗不與其賢瘠人肥已亦未<lb/>
<pb n="KR4d0492_WYG_002-6a"/>
嘗不著其覆敗也府城之東党君仲安天資信厚謹敏<lb/>
有才幹先世恒産雖日完羙増修之力能勤有繼真保<lb/>
家之主也好仁樂義徳自性成視親戚交舊猶吾一家<lb/>
時其寡乏輙傾囷倒廪使不至飢餓或歳分或月給如<lb/>
是者餘二十年厥今恃仲安為家者指數殆十人仲安<lb/>
其賢矣哉噫使仲安若昔之素侯封君亦非難事伏臘<lb/>
纔有餘爾惻隐之發真切如此其為難能也不既萬萬<lb/>
乎耆老郭用之軰來謂予曰仲安素行人舉知之有善<lb/>
<pb n="KR4d0492_WYG_002-6b"/>
弗彰是謂蔽賢以徳報徳亦聖人所許鄉黨士夫賢仲<lb/>
安者欲播之詩歌以為世勸幸先生倡其端予惟君子<lb/>
善善之速用之所言與予聞者合於是乎書至治壬戌<lb/>
五月吉日同恕序<lb/>
　　　謝翁八十詩序<lb/>
真定謝良輔公弼致書西臺御史王公克紹曰公吾鄉<lb/>
人也知吾父者宜莫如公今年登八十公弼将展慶初<lb/>
度欲求當世士大夫雅辭妙詠侈喜奉觴賛善同先生<lb/>
<pb n="KR4d0492_WYG_002-7a"/>
素願馳謁儻御史公賜言於卷首公弼之幸孰與為大<lb/>
御史乃謂予曰謝翁字成之淳静淵懿歛藏知畧篤其<lb/>
用於家既完既羙慨然以宗族鄉黨之憂為已憂紓勞<lb/>
振乏藥疾賻䘮歳一不登㪚緡錢以助薪米之不給者<lb/>
動以千計大夫之賢仕於其邦或不幸無以歸葬必推<lb/>
濟之好賢逹善勤禮勸義故人無貴賤老㓜皆歸仁於<lb/>
翁享有壽祺聰明强健望隆鄉里人亦莫不歸榮於翁<lb/>
公弼嘗從先世父承㫖韓山公學讀書事親蔚有賢稱<lb/>
<pb n="KR4d0492_WYG_002-7b"/>
仕為真定等處管民副提舉以翁故也能逺致孝懇如<lb/>
是先生其無讓予惟箕疇序福曰壽曰富曰康寕曰攸<lb/>
好徳人受形天地厚薄之賦萬無一同然必集是數者<lb/>
而後謂之備福得此而失彼亦未足以議為也理數之<lb/>
間氣機之内林林總總能是者無幾先儒釋經則曰徳<lb/>
者總福之主夫徳命於理福原於氣氣不足而理有餘<lb/>
不害為羙祥理不足而氣有餘羙轉而惡矣何者壽而<lb/>
不徳為罔生為害世富而不徳為怨府為禍階而康寕<lb/>
<pb n="KR4d0492_WYG_002-8a"/>
之不徳則亦沈湎嗜欲而長戚戚其何安之能有然則<lb/>
好徳者果維持是福而培植是生也合二厚於斯世兹<lb/>
非至難極盛之事乎翁今既備此矣而又有令子令孫<lb/>
左右先後以適起居婉愉洞属以承志意今兹之慶纔<lb/>
下壽耳引而中上直分内事詩歌之作殆將與三百篇<lb/>
相為少多也泰定改元二月初吉奉元同恕序<lb/>
　　　李承直八十壽詩序<lb/>
天下有逹尊三曰爵曰齒曰徳三者有其一足以取重<lb/>
<pb n="KR4d0492_WYG_002-8b"/>
於一世三有焉人之所以瞻仰而歸依者又何如也然<lb/>
嘗思之爵齒必資乎徳而后可以成其尊徳一之尊非<lb/>
爵而爵非壽而壽初無慊於三有者故孟子謂之良貴<lb/>
又謂之尊爵孔子則曰仁者壽曰大徳者必得其壽蓋<lb/>
齒爵係乎天徳係乎人能者修已以全天不能者敗天<lb/>
以縱已爵或興怨於不敢言壽或使人曰罔之生非天<lb/>
與其尊而人自失之與於此有人焉壽躋三老之域徳<lb/>
居四哲之科爵雖晚榮而天發其慶方源源也舉一世<lb/>
<pb n="KR4d0492_WYG_002-9a"/>
而尊親之非此之歸其將孰歸乎若我雲山先生李公<lb/>
承直是已先生肅恭淵實和易安詳自㓜至老凡言與<lb/>
行無纎瑕㣲纇為子盡孝為弟盡敬兄年八十有六每<lb/>
五日一候起居必再拜之驩然粲然恩之孚洽人謂司<lb/>
馬温公與其兄伯康友愛之風復見今日蚤仕軍府為<lb/>
幕長籌機畫變動中事宜上下敬信之既則嘆曰昔人<lb/>
有言與其富貴屈於人寕貧賤肆志哉乃斂迹宦途求<lb/>
遂其初時年猶未艾也課童奴耕織教子讀書從容交<lb/>
<pb n="KR4d0492_WYG_002-9b"/>
舊間人莫得而親踈之自號雲山閒叟間作詩謌蕭散<lb/>
冲澹皆性情之發不事乎文而文自可愛村居詩云團<lb/>
芳髙結竹軒開滿意嵐光入座來從識終南真靣目等<lb/>
閒花桞厭栽培又云隂晴雲氣何曽定今古山光依舊<lb/>
青為愛雲山心已悟動多成敗静安寕胷懐本趣隐然<lb/>
見於言外所謂有徳者必有言也今年登八十耳聰目<lb/>
明鬚髪尚烏歩趨進止如六十許人嗚乎有齒有徳如<lb/>
先生者尚可一二見之耶立孝弟之極於前儲詩書之<lb/>
<pb n="KR4d0492_WYG_002-10a"/>
慶於後四子三孫聨芳叠秀又以見先生之能教伯子<lb/>
秉彛奉元醴泉縣尹仲子秉中内臺監察御史叔子秉<lb/>
義掾隴北道肅政司季子秉新給事鞏昌帥府朝廷以<lb/>
仲子能於其職貴及榮親封先生承直郎國子監丞然<lb/>
則三者之尊萃於一身諸子之愛惟日不足天其彰先<lb/>
生之徳以是二者今日所至為之端耳詩不云乎如川<lb/>
之方至以莫不増季夏六月望日始生令辰也御史兄<lb/>
弟將奉觴上壽鼓舞莫大之喜思得賢士大夫善頌善<lb/>
<pb n="KR4d0492_WYG_002-10b"/>
禱之辭以侑其孝俾某也叙以倡之某惟鄭商人乘韋<lb/>
之儀以賤先貴故不敢辭泰定甲子五月丁未同恕序<lb/>
　　　壽吉太夫人八十詩序<lb/>
魯由始封十九世至僖公諸侯之賢者莫此為盛魯人<lb/>
尊之作為樂歌以諷詠其羙孔子删詩列諸三頌昭示<lb/>
來世㝡後閟宫之亂乃曰魯侯燕喜令妻壽母是則俯<lb/>
仰之間雖貴為公侯而人子之所甚樂其他不能以髣<lb/>
髴者非吾親之有年乎故孟子以父母俱存為三樂之<lb/>
<pb n="KR4d0492_WYG_002-11a"/>
首也西臺監察御史吉君天弼母于夫人蚤服姆訓毓<lb/>
徳柔貞歸為贈嘉議大夫禮部尚書馮翊郡侯妻吉氏<lb/>
名門族最蕃衍夫人仰事俯接無一不宜有子七人聨<lb/>
輝疊燿以長子天英中奉大夫湖南亷訪淮東宣慰使<lb/>
貴晋封馮翊郡太夫人次天益奉議大夫知延安綏徳<lb/>
州御史君其第五子也孫省大都寳坻縣尹夫人平日<lb/>
恭順儉勤以相郡侯詩書忠孝以勉諸子雖一言一行<lb/>
之㣲皆可著録以範閨閫夫人所以自夀者盖如此御<lb/>
<pb n="KR4d0492_WYG_002-11b"/>
史昆弟用世衮衮以令聞廣譽娛恱其耳愛日孜孜以<lb/>
婉容愉色将順其心諸子所以夀其心者又如此夫人<lb/>
之慶殆将與貞松勁栢相為終始世俗所謂上夀者不<lb/>
可為數矣今年夏月上旬日之四御史昆弟以夫人年<lb/>
開八袠将率族人展慶初度願得名公碩人形諸詠歌<lb/>
以侑奉觴之喜而俾某也道其所以然者為之先云泰<lb/>
定二年三月吉奉元同恕序<lb/>
　　　党奉議改封二親詩序<lb/>
<pb n="KR4d0492_WYG_002-12a"/>
泰定三年冬奉議大夫陜西等處行中書省左右司都<lb/>
事党侯若濟改封父母制曰党若濟父英從仕郎兾寕<lb/>
路汾州判官可封奉議大夫晉寕路總管府治中驍騎<lb/>
尉臨汾縣子母張氏宜人可封臨汾縣君璽書煌煌震<lb/>
耀縉紳闔府皆榮賀焉於是侯請告大臣將躬致上恩<lb/>
二親河東且願得士夫讃善之辭以侑奉觴懇序於僕<lb/>
僕謂今兹慶幸在侯獨為非常之遇蓋古今所希有孟<lb/>
子謂君子有三樂王天下不與存焉以父母俱存為樂<lb/>
<pb n="KR4d0492_WYG_002-12b"/>
之首國家湛恩中外臣庶品秩預慶典者不為不多榮<lb/>
及偏親幾何人哉侯之兩親年皆八十有七鶴髪鳩杖<lb/>
安享一堂此今人所希有求諸載記老萊子行年七十<lb/>
孝奉二親製為五色斑斕之衣娯恱目前侯今命服襜<lb/>
如趨翼膝下此古人所希有嗚呼誰無父母誰無子孫<lb/>
上下總福各如願欲乃獨於党氏見之豈培基植本深<lb/>
資孝引固有人所不及知者耶侯其益勉忠孝開國之<lb/>
封自今以始<lb/>
<pb n="KR4d0492_WYG_002-13a"/>
　　　送張克禮序<lb/>
國家取人非一途由儒學既設經明行修科以極選舉<lb/>
之公又令得察貢各道憲司試補掾屬蓋欲使習知政<lb/>
體以權衡百司故凡得踐是途者謂之清流歳積月累<lb/>
大以成大小以成小器無乏用而庻職交舉嗚呼休哉<lb/>
三原龍橋鎮張氏子克禮早授學今右司魯公子翬之<lb/>
門既又從予講讀惇謹秀慧嗜學不厭子弟之實著於<lb/>
家庭者鄉黨無間言又能以餘力愽求逺訪増益見聞<lb/>
<pb n="KR4d0492_WYG_002-13b"/>
於是揚州憲司歳貢之籍次第名及戒行有日予告之<lb/>
曰子之家世有善評在鄉之月旦季父元卿僉廣東亷<lb/>
訪司事聲蹟卓卓流聞一時今雲南行省員外郎傅公<lb/>
彦升又子之外舅也内外羙如是濟以賦厚之資踐實<lb/>
之學其得預是選也固宜雖然百年養不足一日毁有<lb/>
餘昔賢之誨昭掲於前况今百里一歩之始乎夙興夜<lb/>
寐之無忝言出行發之樞機勉之敬之以無負國家儲<lb/>
材待用之羙意予雖老憊尚及見振鷺於西雝也夫<lb/>
<pb n="KR4d0492_WYG_002-14a"/>
　　　送吕元彬序<lb/>
國家開設學校長育人材凡以建民極之中庸躋至治<lb/>
之馨香也若縣若州若府庠序徧洽於四裔其求諸人<lb/>
也由孝弟忠信以逹於成已成物有事其實無事其華<lb/>
是雖三代之隆作新斯民何以加此故士之職於教者<lb/>
必其純誠愽雅道藝交舉然後為稱此吾吕文質元彬<lb/>
所以命教於鞏昌也元彬且行匄言為别乃告之曰鞏<lb/>
昌為雍之巨藩控州二十有四異時繇武衛所奮將相<lb/>
<pb n="KR4d0492_WYG_002-14b"/>
之臣便冝開府民俗尚氣槩崇勇毅敦重質直不事浮<lb/>
靡則固於今之所求者思過半矣元彬開之以明善誠<lb/>
身為忠為孝之實學殆見浡然興起勇徃不難吾是以<lb/>
為元彬賀若元彬内則守約翁之冢孫外則鹿溪先生<lb/>
之髙弟家法師法所謂尚有典刑者而方沈酣詩書澡<lb/>
瀹禮法勉勉循循有進無止吾是以為學者賀繼自今<lb/>
鞏之竒才秀民以其賢者能者論而上之府無虗歳吾<lb/>
又以賀元彬之果有進於成已成物矣嗚呼元彬其勉<lb/>
<pb n="KR4d0492_WYG_002-15a"/>
之哉<lb/>
　　　送王君冕序<lb/>
孔子嘗言忠信如某者有焉不如某之好學說者謂羙<lb/>
質易得至道難聞夫以聖人清明純粹之禀退然不以<lb/>
自居好古敏求老至不厭其能出類㧞萃獨盛於生民<lb/>
以來者可但諉曰天分乎有是質而無是學猶為棄井<lb/>
况質學之兩病又何議也蓋嘗以是求之朋逰中得吾<lb/>
王弁君冕年甚少志甚健受業南陽魯君子翬之門傳<lb/>
<pb n="KR4d0492_WYG_002-15b"/>
得其宗視其外則恭而有禮察其中則剛而能柔湛乎<lb/>
淵如温乎玉如父母得之為孝子交逰得之為良朋此<lb/>
其全於付畀者固已百千而無一二矣廼能沈潜乎六<lb/>
經四子之文以究本原之所自以䇿進修之不逮孜孜<lb/>
矻矻窮晝極夜發為辭章理精而事逹語老而意新如<lb/>
是而不止安知其不至於極耶今將觀光京師京師人<lb/>
文所基宏深愽大之士肩摩武接樂於成羙君冕厯登<lb/>
其門而敬納焉必得聞所未聞見所未見以助日新九<lb/>
<pb n="KR4d0492_WYG_002-16a"/>
仞之山不難為也行乎慎之歸其有以語我<lb/>
　　　送權御史序<lb/>
祖宗深仁厚澤涵浸幾百年中和所致羙祥靈瑞仰而<lb/>
星虹雲露俯而草木鳥獸殆未暇數其絶異殊尤鍾為<lb/>
人才以待我國家用者前蹤後跡衮衮相繼故凡中外<lb/>
百司綱舉目張配虞朝之績熈邁周官之業廣非培植<lb/>
之乆舉錯之精能為盛如此乎若御史臺翰林院主法<lb/>
之所守王言之所出兩塗雄峻華䆳東西府猶榮視之<lb/>
<pb n="KR4d0492_WYG_002-16b"/>
雖尊卑秩叙之有差一獲踐焉其為真賢碩能不問可<lb/>
知顧有出彼入此如吾權公伯庸者又可一二數耶公<lb/>
昔以亷明惠利厯試民庸有聲循吏矣皇上更化之初<lb/>
即以清風勁節置之六察俾糾䋲外臺剛正之譽精允<lb/>
之評流聞乎西土者逺邇如一今年春復以雄深雅健<lb/>
之文待制翰林使召之日士大夫知伯庸者莫不歆嗟<lb/>
愛樂且謂公嚮於用矣嗚呼使吾君隨用隨得而無頗<lb/>
牧之思非祥瑞之絶異殊尤者乎於是相與作為歌詩<lb/>
<pb n="KR4d0492_WYG_002-17a"/>
以宜其行俾某也道所以然某非敢先也執負弩之役<lb/>
也<lb/>
　　　送張宣撫序<lb/>
元卿宣撫以忠信篤敬之行通明果斷之才當朝廷軫<lb/>
念遐冺西南衛藩尤要且劇擇可寄威惠之任者無問<lb/>
内外不次㧞擢故元卿兩以虎符宣撫松潘容疊威茂<lb/>
六州嘗試與語土地要害俗尚異同與夫利病之所自<lb/>
設施之所宜究極詳盡使人聳聽嗚呼綰符職使者皆<lb/>
<pb n="KR4d0492_WYG_002-17b"/>
若是民其無憂乎内艱去職専力問學儒生士大夫靡<lb/>
不造謁雖以予之衰晚迷謬亦不鄙遺今兹于邁京師<lb/>
過門道别且曰願有贈也予謂元卿孝弟行家忠順移<lb/>
國古人為學大端固已神㑹心得方且參稽前言徃行<lb/>
以求充夫所受之良貴而不搖奪於人貴蓋千百不可<lb/>
一二數予尚何言抑元卿日所從事者四代書也真公<lb/>
衍義也陸公奏議也書以立其心衍義以開其學奏議<lb/>
以發其用精之熟之循序而體之則自今日引而為公<lb/>
<pb n="KR4d0492_WYG_002-18a"/>
為卿將不外是而有餘師矣元卿其盡心哉霜風凛然<lb/>
强飯自愛<lb/>
　　　送張憲副序<lb/>
公卿大夫能世其家以幸哉有子稱願於國人者非謂<lb/>
其髙車駟馬震耀相襲也立身行道之榮令聞廣譽之<lb/>
貴有光於前無忝於後是之取爾故雖名位之不侔不<lb/>
害為善繼否則三命踰父兄幾何其不為辱先之資乎<lb/>
若我奉訓大夫河西隴北道亷訪副使張君子髙真其<lb/>
<pb n="KR4d0492_WYG_002-18b"/>
家之象賢也繇祖都運公以宿徳雅望表儀縉紳若父<lb/>
恭敏公若叔宣撫公資兼文武有勞於國有愛於民史筆<lb/>
班班流芳無窮矣奉訓生有令姿周旋懿範以純明剛<lb/>
正之才篤孝慈友悌之行經史以愽其用禮法以嚴其<lb/>
防試之縣治即頌遺愛為御史為僉憲霜清月白西南<lb/>
兩臺倚以持平故今命下之日識與不識皆欣欣相告<lb/>
臺府不可不用斯人而斯人不得不為臺府之用嗚呼<lb/>
若是者稱其為張氏子矣王事有程戒途在邇某告之<lb/>
<pb n="KR4d0492_WYG_002-19a"/>
曰恭敏公雄才大畧為時名臣中外之職繁難之任它<lb/>
人捄過不暇者皆投機中㑹不失毫分于以簡是其垂<lb/>
裕後昆體正而法周矣世皇之知獨公輔之期世所同<lb/>
惜天其或者將貽之奉訓耶奉訓其益邁仁勇以濟世<lb/>
羙以報國恩使未究於前者獲伸於後則夫所謂立身<lb/>
行道之榮令聞廣譽之貴不在此其將焉在某也蓋有<lb/>
所試矣<lb/>
　　　送智徳融序<lb/>
<pb n="KR4d0492_WYG_002-19b"/>
智昱徳融參議得齋先生之孫成伯隠君子之仲子也<lb/>
其兄徳明受業勤翁之門文行卓越士譽籍籍不幸蚤<lb/>
世徳融嘗從予逰温恭謹敏得諸天者既厚詩承禮接<lb/>
出諸户庭者趨向又正故其學知用心於内日新之功<lb/>
方勉勉也今年春行省檄正華學徴言為别予謂古昔<lb/>
聖賢制為教法以成萬世之人宏綱纎目不一而足徳<lb/>
融固已習熟見聞舉而措之於吾身矣成已者所以成<lb/>
物而明徳者新民之本也豈外此而為術哉亦曰以吾<lb/>
<pb n="KR4d0492_WYG_002-20a"/>
之徳進進學者之徳以吾之業修修學者之業耳孝弟<lb/>
忠信以端其本詩書禮樂以逹其用莊敬以先之詳勉<lb/>
以啓之循序而進積乆而成士風之興將不患其不羙<lb/>
矣國家以經明行修設科取士真儒之用期底隆平小<lb/>
大學校任其職者可易視哉記有之學然後知不足教<lb/>
然後知困知不足然後能自反也知困然後能自强也<lb/>
故曰教學相長也願為徳融誦之<lb/>
　　　送李正徳序<lb/>
<pb n="KR4d0492_WYG_002-20b"/>
河東山西道肅政移書陜西漢中道所部有儒士李秉<lb/>
中者名儲曹史甲乙籍可輟以遺我凡四請由近制避<lb/>
道故不得已遣之秉中字正徳諸逰從之良相與嘉賀<lb/>
既又來言曰正徳其行乎予曰行也古人學貴有用有<lb/>
用非他入則用家出則用國二者而已未知出之用當<lb/>
於入之用者觀焉正徳端良和厚誠實敏爽尊老倚之<lb/>
以為安長㓜資之以為序而凡信於鄉黨朋友者不外<lb/>
是以為道也禮經文緯蔚然秩然故日章之聲由近及<lb/>
<pb n="KR4d0492_WYG_002-21a"/>
逺其出而獲乎上也豈獨吾謂之然若是則求之亟者<lb/>
不為貪而應之緩者不為靳也雖然風紀之司至大也<lb/>
曹史之選至要也以曹史較堂上尊卑固懸絶矣環數<lb/>
千里軍府州縣貴而帥守賤而令長凡鞠躬屏氣伺候<lb/>
聲色為進退者其勢均也蓋堂上總其綱曹史職其目<lb/>
是非可否常先曹史而後堂上夫孰為要於此玉不以<lb/>
至寳廢琢磨竹不以直幹廢羽栝子夏所謂學而仕仕<lb/>
而學非兩事也感乎上者莫若誠信信乎下者莫若㓗<lb/>
<pb n="KR4d0492_WYG_002-21b"/>
已不逢迎媚悦以取寵不隂險深刻以持文守之以中正<lb/>
行之以敬畏舉吾所以悅乎親而信乎友者措之於此<lb/>
使堂上有得士之稱數千里無失法之議今日之用雖<lb/>
曰近小則夫所謂逺且大者又可以必其然於後日也<lb/>
語未竟正徳來造别遂書以為贈<lb/>
　　　送楊景淵序<lb/>
楊友景淵予家交再世矣學富而才良行修而名立得<lb/>
外祖龍溪公之傳有志於聖賢之所志者今將教授肅<lb/>
<pb n="KR4d0492_WYG_002-22a"/>
州過予言别曰願有告也予謂國家盛治復古之日庠<lb/>
序徧天下景淵文行兩至求以表率學者莫子為宜若<lb/>
其教之本末先後二帝三王良法羙意布在方册班班<lb/>
可考大儒碩師崛起於鄒魯㣲絶之後推闡究索至精<lb/>
至宻幾無餘藴景淵平日講習切磋積之吾躬者皆是<lb/>
物也夫何妄庸敢措一辭哉抑予聞人之言肅州距京<lb/>
師六千餘里為逺且外俗尚勇武教化漸摩恐未可以<lb/>
嵗月言者是殆不然人唯勇也故能見善必為唯武也<lb/>
<pb n="KR4d0492_WYG_002-22b"/>
故能見惡必去厥今王政一視同仁純任徳教盡洗後<lb/>
世空言無實之弊上還古先惇典庸禮之舊使人因吾<lb/>
心之固有曰仁也義也禮也智也信也為已事之當然<lb/>
曰父子親也君臣義也夫婦别也長㓜序也朋友信也<lb/>
由如是之俗服如是之化興起之易風行草偃矣任是<lb/>
職者深體乎此不教以言而教以身不教以身而教以<lb/>
心優而柔之饜而飫之匡直輔翼而振徳之異時為孝<lb/>
為忠為正直為節義升之朝廷列之庶位未必近地之<lb/>
<pb n="KR4d0492_WYG_002-23a"/>
可班也景淵其勉之斯文修途兆於此矣景淵故字夢<lb/>
臣繇先世諱改今字云<lb/>
　　　送楊教授序<lb/>
易良州同知焦溉臣從予逰者舊矣每為予道其妻兄<lb/>
楊君和卿之賢孝友慈良篤實詳慎且曰此紫陽翁族<lb/>
孫也譜牒具在嘗從釣臺韓徴君學廼能以其餘力究<lb/>
知隂陽五行之說過而問者咸服精妙今將教澧州路<lb/>
欲得子一言以助觀省何如予學人事而不得其要天<lb/>
<pb n="KR4d0492_WYG_002-23b"/>
道之逺敢與知哉雖然不有驗於人者乎人之生也得<lb/>
隂陽五行之氣以成形得健順五常之理以成性氣也<lb/>
者所以使人吉凶壽夭貴賤貧富萬變而不常非人力<lb/>
之能為也理也者所以使人行乎吉凶壽夭貴賤貧富<lb/>
一定而不易人之所當用力也用力於其所當為則為<lb/>
順天僥倖於其所不可為則為逆天順天者存逆天者<lb/>
亡不易之道也古稱善其事者莫如嚴君平與人子言<lb/>
依於孝與人弟言依於順與人臣言依於忠君平其有<lb/>
<pb n="KR4d0492_WYG_002-24a"/>
真見者與和卿儒裔之良學君平之學者也言之凡近<lb/>
不予厭也<lb/>
　　　送孔提舉序<lb/>
國家注意學校垂百年凡以人才出治之本莫此為急<lb/>
近自京師逺雖荒裔若路若州若縣曰教授曰學正學<lb/>
録學諭大小相維彼此相資莫不設官分職俾修教事<lb/>
以登濟濟多士之美既猶恐徳意之未孚長育之未洽<lb/>
也又逐行省所在闢儒學提舉司以程善誘規模宏逺<lb/>
<pb n="KR4d0492_WYG_002-24b"/>
於斯為盛視前代蓋萬萬也提舉之職其重若此提舉<lb/>
之選故在朝廷為甚難自有此司垂三十年陜西儒學<lb/>
僅得三人始則集賢學士勤齋蕭公再則國子愽士虚<lb/>
舟王公今也聖師五十四代孫孔君𢎞道寔來𢎞道方<lb/>
内而圓外愽古而通今孜孜其職以身為教西州後學<lb/>
與凡獲際風望者皆曰中庸門户之衣冠當自不同於<lb/>
庶姓耳且景星鳯凰人争睹之為快豈不以非常之瑞<lb/>
得見為幸况吾人於聖師日誦其詩讀其書而論其世<lb/>
<pb n="KR4d0492_WYG_002-25a"/>
乃獲睹脉絡之同儀形之肖其為快何但星鳯之瑞乎<lb/>
歳未兩周𢎞道遽起歸與之歎去就乆速在𢎞道固自<lb/>
有凖而竊計其來上距虚舟蓋已十年得之如此其難<lb/>
去之如此其易西州學者失宗之恨何時已耶此予所<lb/>
以深惜其去而不敢遽聞命也𢎞道其强飯自愛東郊<lb/>
之迓或可再乎<lb/>
　　　送殷良輔序<lb/>
御史臺國家寓法之司百僚取法之地故凡職於此者<lb/>
<pb n="KR4d0492_WYG_002-25b"/>
非名門世徳之英髦必愽古通今之良吏蓋其仁足以<lb/>
有守而無權度之失中知足以有别而無好惡之狥情<lb/>
勇足以有為而無理義之不顧有是三徳翕受敷施上<lb/>
可以撫五辰下可以凝庶績朝廷於是乎得人聲教於<lb/>
是乎四逹矣繇憲府擇任難慎若此非惟一世之法有<lb/>
所屹立而不傾而激厲羣品儲育衆才雖百世之用可<lb/>
以左右而逢原也嗚呼休哉陜西行臺經厯殷公良輔<lb/>
若祖若父帷幄舊臣顯有勞烈良輔讀書由禮嘗宿衛<lb/>
<pb n="KR4d0492_WYG_002-26a"/>
仁廟以小心無過深簡睿知首拜監察御史迭居西南<lb/>
兩臺出僉河南北道肅政司事入為裏院御史再僉燕<lb/>
南道肅政及今長幕議六任幾二十年為執法所専有<lb/>
他署不得而借焉蓋臺評不可無良輔而澄清之具在<lb/>
良輔亦不得而自晦也有一其心萬變不渝奪生於死<lb/>
禦存於亡其仁為何如功無過褒罪無濫貶是是非非<lb/>
行所無事其知為何如國蠧則直斥而盡言衮闕則有<lb/>
犯而無隐其為勇又何如具是逹徳用纔十之一二持<lb/>
<pb n="KR4d0492_WYG_002-26b"/>
此求退良輔能之乎愚知朝廷求人得人何惜名爵殆<lb/>
閔闗輔之民獲罪於天無所從禱不屬之良輔其將焉<lb/>
屬選報之聞洗耳以待<lb/>
　<lb/>
　<lb/>
　<lb/>
　<lb/>
　榘菴集卷二<lb/>
</p>
<p>
</p>
  </div>
<div>
                <head>榘菴集卷三</head>
    <p>
<pb n="KR4d0492_WYG_003-1a"/>
欽定四庫全書<lb/>
　榘菴集卷三　　　　　　　元　同恕　撰<lb/>
　　記<lb/>
　　　奉元王賀公家廟記<lb/>
大德十一年夏六月辛亥故光禄大夫平章政事商議<lb/>
陜西等處行中書省事賀公薨贈恭勤竭力功臣儀同<lb/>
三司太保封雍國公諡忠貞延祐皇帝軫懐宿德謂公<lb/>
爵未嘗稱加贈推誠宣力翊運功臣太師開府儀同三<lb/>
<pb n="KR4d0492_WYG_003-1b"/>
司上柱國追封奉元王仍諡忠貞後八年泰定丁卯王<lb/>
夫人鄭遣其壻開成路同知韓慶介興平縣尹鄭思義<lb/>
致詞于某曰先太師小心恭恪服勞王家始終五十六<lb/>
年遇知四朝榮生盖不敢言哀死之典十餘年間綸命<lb/>
再下超踰五爵進號王封異姓之臣能此者幾間自惟<lb/>
念國家於太師湛恩猶然而吾私家乃無一椽之屋以<lb/>
棲託神靈非大闕事歟於是相方居第之前面勢嚴正<lb/>
創廟三間左庫右厨前為大門繚以周垣凡皆于歸時<lb/>
<pb n="KR4d0492_WYG_003-2a"/>
資裝餘財賀氏不一錢費今既告成矣不有紀述昭示<lb/>
厥初何以飭承祀於永久敢謁辭記之某謝再三不獲<lb/>
命則喟然曰禮家言古先哲王制為宗廟之禮以教孝<lb/>
天下自天子諸侯至卿大夫士亦皆得以等殺立廟其<lb/>
家五三二一之數黝堊蒼<graphic n="KR1677" url="https://raw.githubusercontent.com/kanripo/KR-Gaiji/master/images/KR1677.png" mimeType="image/png"/>之飾貴有常度賤有常凖<lb/>
雖曰不下庶人祭寢之文亦列于後此其尊祖敬宗之<lb/>
義為如何秦氏焚滅舊典先王良法美意一掃無遺厯<lb/>
漢及唐耳目之習久曠雖或時有論説公私之制終不<lb/>
<pb n="KR4d0492_WYG_003-2b"/>
古復唐之名臣如王珪者猶以不營家廟為有司所劾<lb/>
宋韓忠獻王尚即寢行事文潞公始立廟河南寥寥千<lb/>
數百年公卿家知以是為先者盖寡矣夫人長慮及此<lb/>
序詩者謂夫人可以奉祭祀則不失職矣信知言哉粤<lb/>
若太師繇結髮入侍世皇險阻艱難從容閒宴無不與<lb/>
俱而忠敬淵實明練庶故簡在帝心為嵗已久故上都<lb/>
留鑰之寄無以易之自正議大夫上都留守開平府尹<lb/>
進資德大夫兼虎賁親軍都指揮使獨任餘二十年豈<lb/>
<pb n="KR4d0492_WYG_003-3a"/>
無他勲貴從欲以治克當上心者太師一人遂登宰席<lb/>
榮禄大夫中書右丞光禄大夫平章政事榮歸老也積<lb/>
行累功為國寶臣顯親揚名為家孝子神道之碑王封<lb/>
之銘班馬所述皆出上命揚休當世昭訓後来者日星<lb/>
垂而江河流是宜有廟以奉烝嘗如古諸侯之制非夸<lb/>
也禮曰始封之君為百世不遷之祖太祖於賀氏是已<lb/>
國家動遵先憲安知他日不有以此獻議者乎冢子平<lb/>
章政事上都留守勝卒于延祐庚申矣仲子朂夫人所<lb/>
<pb n="KR4d0492_WYG_003-3b"/>
生者亦蚤世今其孫某又將踐世職作召公考銘孔氏<lb/>
鼎其在斯人歟夫人聖武從征醫使龍崗先生之孫劉<lb/>
文貞公所謂一語立活萬家命者端靜淑明勉勉内政<lb/>
太師存也能以順事其殁也能以禮成君子是以知夫<lb/>
人好學有素又以知太師修身之效著於家者盖如此<lb/>
云泰定四年六月吉日記<lb/>
　　　萱堂記<lb/>
臨原老人惠君顯卿儒而隱於醫者也端謹和厚事母<lb/>
<pb n="KR4d0492_WYG_003-4a"/>
盡孝榜所居曰萱堂于以致敬樂朝夕之助鄉先生鄧<lb/>
平湖子孝本原其實記而發之一時名賢若孟龍谿郭<lb/>
太華郭遺安李寓菴為銘為詩賛能頌美爛然卷軸臨<lb/>
原之孝遂專美於前史矣逮今盖七十年珠零玉落無<lb/>
復存者其孫世英元輔乃於故篋敗楮中求得副墨平<lb/>
湖之記殆去其半悼先德之弗彰念斯文之失守剏屋<lb/>
三楹扁以故號且將揭銘詩於前楣以為嵗時族聚瞻<lb/>
依之所庶幾如見婉容愉色而聽柔聲順息也於是介<lb/>
<pb n="KR4d0492_WYG_003-4b"/>
程甥恭持其副求叙所以伏讀再三及先君玉山翁之<lb/>
詩不覺涕下盖自恨昔者㝠頑之不子也乃告之曰子<lb/>
孫之於祖考求諸其迹不若求諸其心成壊於嵗年有<lb/>
數者迹也始終於天地無窮者心也子之視父母今何<lb/>
殊於昔温恭朝夕之容左右服勤之事毫髪日用靡不<lb/>
是似雖厯萬子孫祖考猶在也堂何為哉昧人受之中<lb/>
忘子生之愛孟子所謂世俗不孝者五而一有焉祖考<lb/>
之遺風餘韻掃地盡矣是陳迹者不徒為興嗟之地乎<lb/>
<pb n="KR4d0492_WYG_003-5a"/>
中庸曰夫孝者善繼人之志善述人之事者也雖然臨<lb/>
原之心元輔能為心矣臨原之迹元輔其能不復之耶<lb/>
吾知臨原之精爽洋洋乎如在左右其必曰孝孫有慶<lb/>
世元輔而守之者尚知勉哉至治改元九月望日記<lb/>
　　　眀善堂記<lb/>
涿郡姜汝楫濟川之子煒過予而言曰先君平日好賢<lb/>
樂善受知太子諭德勤齋蕭公家構一堂為燕休之所<lb/>
請名於公公署以明善名嘗言求記於先生以達訓義<lb/>
<pb n="KR4d0492_WYG_003-5b"/>
不幸先君就世煒惟先君陪從門下有年數矣志所未<lb/>
竟非煒之責與敢犯是不韙冐昧以請幸先生卒成之<lb/>
予俯而思仰而歎曰斯人其可得而復見邪曩自得友<lb/>
李君仲和聞濟川德譽之美接欵既久益信仲和為知<lb/>
言而喜善人之得見不予欺也當安西王胙土秦雍姜<lb/>
氏以織工選分簿室濟川年甫十嵗即能代其父偕叔<lb/>
仲来關中時執技者號藩邸私人數十為曹恣横閭井<lb/>
有司莫敢誰何濟川足跡未嘗一出作户為叔仲憂已<lb/>
<pb n="KR4d0492_WYG_003-6a"/>
命肄業吳氏堅勤不異寒暑吳氏察其殊常子弟以女<lb/>
女焉經始立家室公事私業如期而集每以精巧中程<lb/>
度獲譽考功售諸人者無不意滿謂工當其直也母氏<lb/>
既亡迎養其父殆十年愛敬之誠風動隣類其殁也度<lb/>
不能返葬買地府之南而安厝焉數厚餽其弟求致母<lb/>
喪合葬之日啟視父墓有若藤葛之蔓者周紹其棺牢<lb/>
不可解衆咸嗟異卜師曰此休徴其孝感歟為人惇謹<lb/>
淵實謙恭和易賦予既厚而保守無失能知義取能逺<lb/>
<pb n="KR4d0492_WYG_003-6b"/>
利嫌自幼至老外酧内應無一言之妄一事之苟是其<lb/>
於五品之遜有不待教而神㑹心得兹所謂善人者非<lb/>
耶勤齋先生舉子思孟子相傳之要以示濟川豈不曰<lb/>
可與言而言其知濟川亦深矣惟皇上帝降衷於下民<lb/>
所謂善也精㣲之藴其凡有五曰仁義禮智信本於信<lb/>
而根於心經五典而緯萬事明之則知昬之則愚聖賢<lb/>
之教首以格物致知欲人曉然知天衷所畀決不可不<lb/>
為而為之必用其極則是善也真為吾物矣十室之邑<lb/>
<pb n="KR4d0492_WYG_003-7a"/>
雖曰必有忠信而學之不講亦安能必他岐之不窘吾<lb/>
步耶勤齋以聖賢之學期濟川朋友切磋不復可得而<lb/>
有矣嗚呼惜哉然詩之言曰教誨爾子式穀似之濟川<lb/>
以羇旅之童不階分寸為起家始祖有田可耕有屋可<lb/>
居其艱甚矣好德之譽流聞鄉黨儒先長者樂告以善<lb/>
垂裕厥後者為何如耶繼今以徃登明善之堂人將曰<lb/>
父作之子述之濟川為不亡且煒與其兄煜融融怡怡<lb/>
盡歡北堂播構之任有引無替匪進而與之盖試而知<lb/>
<pb n="KR4d0492_WYG_003-7b"/>
之也至治改元十月朔旦記<lb/>
　　　關侯廟記<lb/>
天地以盛大流行之氣化生萬物而人為最靈故人之<lb/>
忠魂義魄雄健勇烈首出羣倫者其取天地之氣尤多<lb/>
生而威震一時殁而惠及百世理有固然無足疑者蜀<lb/>
漢前將軍忠義侯關雲長羽距今千數百年世雖有易<lb/>
而人心之歸無改也上焉有國封之為武安王廟之為<lb/>
義勇為顯烈下焉郡邑鄉井繪而為圗衆以時享繪而<lb/>
<pb n="KR4d0492_WYG_003-8a"/>
為像宇以常尊至僧㕓道聚亦皆寓以香火盖侯之竒<lb/>
功偉烈載諸信史者固不能以遽數而精忠大義炳如<lb/>
日星雖曹操姦雄詭秘挟天子以令諸侯之勢甘誘百<lb/>
至卒不能毫髪移其心於事昭烈者艱難險阻竟以戰<lb/>
死此其剛明正大之氣得諸天地者若是其多則其遺<lb/>
靈餘響助發人心於無窮豈容與尋常隨起隨滅者一<lb/>
槩論哉肹蠁幽莫有感必通此所以祠宇獨遍九區而<lb/>
非他神專食一方之可比也鞏昌府仁夀山有廟在焉<lb/>
<pb n="KR4d0492_WYG_003-8b"/>
相傳金大定間西兵潛冦城幾不守乃五月二十有三<lb/>
日見若武安狀者率兵由此山出賊駭異退走遂即其<lb/>
地廟而祀之今他郡皆祀以十三日獨此邦用是日答<lb/>
神貺也皇元戊午汪忠烈公神交千載慨遺構毁撤首<lb/>
營正殿于後授兵告伐應捷如響貞肅公敬成先志有<lb/>
嚴像設躬薦蘋藻文貞公又繪東西序今中丞監郡日偕<lb/>
都總帥某同知總帥祁永昌總管蒲某捐俸益加樸斵<lb/>
擇修潔有道之士若周道廣譚守明楊應琪李混然楊<lb/>
<pb n="KR4d0492_WYG_003-9a"/>
筍然先後以主廟祀混然由父故出私財夾建兩廡市<lb/>
地拓廟垣逺近爭附益之伏羌令席珍大使王某别剏<lb/>
拜殿又以餘鏹置田百畝俾永給廟費泰定二年混然<lb/>
乃門其前而廟之壯觀始備矣中丞以書来言曰盍為<lb/>
我記之伏惟侯之食此土也雖曰有素然神之格思不<lb/>
可度思凡今鞏民水旱疾疫盜賊兇害無所於訴者必<lb/>
侯焉依侯其私此土乎易曰神而明之存乎其人忠烈<lb/>
公世授雄傑出入將相實與侯氣誼相頡頏精誠所達<lb/>
<pb n="KR4d0492_WYG_003-9b"/>
固足以收亡合散是役也始之終之不懈益䖍嚴翼顯<lb/>
敞實稱神棲侯之雲車風馬翺翔上下所以久此而福<lb/>
鞏民者孰謂其不是致哉嗟爾鞏民神不福淫毋謟毋<lb/>
怠輦石以斵碑者道士馬元正也泰定二年十一月望<lb/>
日記<lb/>
　　　西亭記<lb/>
天厯二年秋滑臺宋公以嘉議大夫來為陜西諸道行<lb/>
御史臺治書侍御史時適丁氣數之變饑饉疾疫民之<lb/>
<pb n="KR4d0492_WYG_003-10a"/>
流離死傷者十已七八公居不安食不飽凛凛焉如救<lb/>
焚拯溺凡可以迓續民命者慮無不周力陳數事皆振<lb/>
恤大計民亦以是有望復生一日過予言曰僕以非才<lb/>
誤列周行中外任使奔走經營雖無分寸功能裨國助<lb/>
民然亦不敢擇事難易以為趨避由先父耋老左右無<lb/>
就養者恩命屢下則亦屢辭暨乎免喪積疴在躬不復<lb/>
有如昔時矣今兹之来中臺遣人趣行者五畏天命而<lb/>
悲人窮不敢自為謀也滑臺所居之西築亭以備燕休<lb/>
<pb n="KR4d0492_WYG_003-10b"/>
因命之曰西亭金堤在其東龍門出其南西列太行之<lb/>
秀北峙黎陽大坯之雄雙潭逕流以膏乳原隰每周覽<lb/>
其上朝輝暮采景變不同而同於夷曠盖已十有三年<lb/>
矣子能為我記之乎予俯而思仰而歎曰公方以正直<lb/>
剛大之氣主張國是慈祥豈弟之政勤恤民隱上得所<lb/>
託下不失望西亭之築乃在十有三年之前得不為太<lb/>
早計乎樂吾之樂而忘與人同憂其憂昔賢嘗有是議<lb/>
矣抑荷擔者思息肩行逺者思税駕此人之常情事之<lb/>
<pb n="KR4d0492_WYG_003-11a"/>
必至者又何遲速之云若韓魏公伊周當世身任安危<lb/>
乃有羨於樂天作堂私第扁曰醉白亦以見其夙心也<lb/>
其年冬公果由勞勩宿疾是蠲移書東歸明年至順改<lb/>
元詔以中奉大夫進位侍御史盖不許其終辭也予固<lb/>
謂公畏懼盛滿勇於易退世亦豈容遽舍公乎然予聞<lb/>
公晨起登西亭非敢自安足不入内户讀書接賔客終<lb/>
日端坐儼然若有所思盖以此寓端本澄源之習為子<lb/>
思所以事親為臣思所以事君期吾分内事表裏俱盡<lb/>
<pb n="KR4d0492_WYG_003-11b"/>
不使一毫私累得以乗間為此心天理之病豈直以遐<lb/>
觀廣覽如欲快翫物適情者之為之也嗚呼有公之忠<lb/>
孝則西亭者神持鬼䕶於無窮如曰室邇人逺則開竒<lb/>
發勝不知其幾西亭也亦焉能為有焉能為亡邪公名<lb/>
崇禄字夀卿云閏七月望日榘菴同恕記<lb/>
　　　經歴司題名記<lb/>
凡官寺必置幕職所以輔翼長貳總攝掾曹相成一官<lb/>
之治使無曠天工也故長貳禮敬之曰賔不敢以吾屬<lb/>
<pb n="KR4d0492_WYG_003-12a"/>
待之朝廷簡修進良之選莫此為慎況陜西行臺體貌<lb/>
如此之重臨制如此之廣吏治得失民俗汙隆陽舒隂<lb/>
慘一資幕議自非真賢實能素允人望胡可處此天厯<lb/>
二年以燕南肅政僉事善巴勒良輔為經歴西臺監察御<lb/>
史李守仁為都事亷整淵實明練博達所謂真賢實能<lb/>
素允人望者關中遭罹天孽民輾轉溝壑幾於周之靡<lb/>
有孑遺庶政之艱什百異時兩賢次第輔成臺治施實<lb/>
德于民以冀悔禍正法守于上以謹官箴可謂余不負<lb/>
<pb n="KR4d0492_WYG_003-12b"/>
丞矣間者都事君致臺端之命以題名記見屬且曰題名<lb/>
有石其来舊矣今不凖堂義而為之是無勇也幕記敢<lb/>
併以請然時絀舉贏人謂斯何余既不得辭乃告之曰<lb/>
不遇盤根錯節不别利器當艱棘迫迮之秋補整暇未<lb/>
為之典非識深慮逺者不能是非之心人皆有此石一<lb/>
立後之来者指其名氏詢其用世人將曰是誾誾侃侃<lb/>
能上説下教者是容容唯唯能逢迎詭隨者是亷靖有<lb/>
守為上所信者是矯偽無常為下所病者一寓目之頃<lb/>
<pb n="KR4d0492_WYG_003-13a"/>
良心感悟去彼取此其有益於政事之書顧不多乎當<lb/>
務之急孰先於此十二月望日記<lb/>
　　　服善堂記<lb/>
中奉大夫陜西行省參知政事青社王公仲懌名其所<lb/>
居之室曰服善盖取顔子擇乎中庸得一善則拳拳服<lb/>
膺而勿失以自警省至矣哉公之為心也乃者求記於<lb/>
予予聞命且喜且愧其喜也聖賢為已之學泯泯乎無<lb/>
傳也久矣公獨聞而知之其愧也竊亦願學焉老死不<lb/>
<pb n="KR4d0492_WYG_003-13b"/>
能以寸何辭以復公姑舉論語二十篇聖人所以稱顔<lb/>
子者為公誦之淵淵乎此顔子之極功作聖人之能事<lb/>
盖顔子於聖門始乎視聽言動之請事斯語以極乎髙<lb/>
堅前後喟然之嘆未嘗一念不以聖人博文約禮循循<lb/>
之誘為已任擇乎中庸博文也得一善則服膺勿失約<lb/>
禮也其曰語之而不惰者不惰此也其曰吾見其進也<lb/>
進乎此也曰如愚曰非助我者曰好學曰賢哉賢哉雖<lb/>
辭有抑揚要皆喜顔子之能擇能守實有是中庸之德<lb/>
<pb n="KR4d0492_WYG_003-14a"/>
也兹不曰作聖之能事乎或有疑顔子明明德以尚之<lb/>
新民之功其如不見何顧不思聖人既許以用舍行藏<lb/>
惟與我有而於為邦之問獨以損益四代之制告之使<lb/>
其進為於世臯陶伊周召之所至將不能乎抑斯言也<lb/>
論語所不載子思亦以為中庸之標的豈一時門人未<lb/>
之有聞而子思得之於過庭歟今公既有事於此矣予<lb/>
亦以是得公之心及公之用由削牘省部聲實卓然已<lb/>
推令器漕司失官舉以運判計度周而防禁宻海舟如<lb/>
<pb n="KR4d0492_WYG_003-14b"/>
期輸㵼以石計者三百五十餘萬自有此司數無與比<lb/>
大臣嘉奬之領山東鹽運民惡勿施吏姦必去均齊竈<lb/>
户之勞差次富商之售法行而課溢此則公有猷有為<lb/>
不解于位也擢居户侍主經費經用今昔出入之議謂<lb/>
賦入數倍於前不可復加費出之夥嵗無紀極今民窮<lb/>
財匱什百徃時當節用以愛民更張以善後具撙裁振<lb/>
拯之方冊上之參議樞庭邊將大小久沉版授者數百<lb/>
員議當改秩以璽書勅書寵光之可勸盡力廣海軍守<lb/>
<pb n="KR4d0492_WYG_003-15a"/>
觸瘴死者甚衆請増衣糧鹽菜之給以厚其生奏皆可<lb/>
此則公忠誠惻怛不隱於為言也若聖上登極以户部<lb/>
尚書整辦供億事體重大應變如響始完而終洽置諸<lb/>
太禧宗禋院俾視一世皇原廟祠享盖異數也遂踐宰<lb/>
席親承玉音陜西民務之大今以付汝其簡聖知為何<lb/>
如盖公以英偉明亮之姿忠信篤敬之行推吾服膺之<lb/>
善不惰而進焉以造於極嗚呼顔子舍之而藏者也公<lb/>
則用之而行者也睎顔之人亦顔之徒異時弼致中和<lb/>
<pb n="KR4d0492_WYG_003-15b"/>
位天地育萬物之功當有光於先正矣至順改元冬十<lb/>
月乙丑記<lb/>
　　　明軒記<lb/>
天地之間隂陽之運為晝為夜為明為晦無非教也明<lb/>
而為晝萬象呈露形開氣豁欣欣乎其向生也晦而為<lb/>
夜跬步無見聲沉影沒杳杳乎其趨死也聖人作易遂<lb/>
以陽明為君子隂暗為小人夫君子之所以為君子曰<lb/>
忠曰孝曰信曰義惟恐行之不著人之不我同也小人<lb/>
<pb n="KR4d0492_WYG_003-16a"/>
之所以為小人神姦鬼秘兎狡狐妖惟恐藏之不宻人<lb/>
之或我知也然則我將奚從將明而為君子乎將暗而<lb/>
為小人乎故大學孔氏之教首以明明德為言盖吾此<lb/>
德得之於天虚靈洞徹萬理咸備初無一塵之汚一毫<lb/>
之翳使其日用之間酬酢庶務輕重短長如尺度權衡<lb/>
錙銖分寸皆得其平天之所以爵斯人者不既尊且貴<lb/>
乎一或以物我相形之私穢湼其間日引月長向之所<lb/>
謂虚靈者變而為昏塞矣向之所謂皆得其平者不失<lb/>
<pb n="KR4d0492_WYG_003-16b"/>
之輕短則失之重長而各倚於一偏矣是自昧其天也<lb/>
然出幽則入明其幾在我間不容髪可不精以察之一<lb/>
以守之乎陜西行臺經歴張君子安扁其所居之屋曰<lb/>
明軒㕘政李公仲淵為之頌發揮其義無餘藴矣乃復<lb/>
以記見屬予惟經歴君顒顒卬卬如圭如璋憲府之用<lb/>
著績中外者厯年多矣廓然大公物来順應此心之鑑<lb/>
懸照炯然妍醜之来物各付物而我無與焉人皆服其<lb/>
明而不知君潛雖伏矣亦孔之昭所以保吾所有者乃<lb/>
<pb n="KR4d0492_WYG_003-17a"/>
在於人不及知我獨知之地其真得孔氏之傳者與君<lb/>
子哉若人尚德哉若人敬為君誦之至順改元十月己<lb/>
未榘菴同恕記<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0492_WYG_003-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　榘菴集卷三<lb/>
</p>
<p>
</p>
  </div>
<div>
                <head>榘菴集卷四</head>
    <p>
<pb n="KR4d0492_WYG_004-1a"/>
欽定四庫全書<lb/>
　榘菴集卷四　　　　　　　元　同恕　撰<lb/>
　　書<lb/>
　　　上儲君書<lb/>
延祐七年正月某日奉議大夫太子左贊善臣同恕謹<lb/>
齋沐裁書百拜獻於皇子殿下臣性識愚闇僻處遐方<lb/>
幼承父師之教粗涉經訓但求逺罪以不輕抵國憲非<lb/>
有竒材異能可知於人加以積年目病數尺之内不辨<lb/>
<pb n="KR4d0492_WYG_004-1b"/>
物色以故跧伏窮巷甘守愚分不謂虚名上黷朝聽致<lb/>
使殿下正位青宫之日慎簡僚屬下及愚賤聞命驚惶<lb/>
罔知所措私自計度君命再至猶以審分為辭廢義之<lb/>
罪不既大乎若其真見朽木糞牆之實亦將不雕杇矣<lb/>
是以冐昧此來欲一仰望清光瀝臣愚懇必不使玷汚<lb/>
華班以貽宫府之辱然臣思所以報殿下者固不容嘿<lb/>
也是用摭取古義敢獻其愚伏惟赦其狂妄少賜省覽<lb/>
臣聞古者立元嗣之教行元嗣之法載于禮記文王世<lb/>
<pb n="KR4d0492_WYG_004-2a"/>
子篇詳備無遺矣後代因時著義隨事納諫者亦不出<lb/>
此是篇首言文王之為世子朝於王季日三雞初鳴而<lb/>
衣服至于寢門外問内竪之御者曰今日安否何如内<lb/>
竪曰安文王乃喜日中及暮亦如之食上必在視寒煖<lb/>
之節食下問所膳盖為子止于孝論德者以是為先修<lb/>
德者以是為本此問安視膳所以為太子之職也況今<lb/>
殿下始被恩㫖㕘總萬幾聖上以社稷人民教殿下矣<lb/>
事體之重孰有加于此者固宜朝夕過宫問安之餘和<lb/>
<pb n="KR4d0492_WYG_004-2b"/>
色柔聲具事之可否利害詳問熟禀期于至當則聖情<lb/>
可得而親見聖語可得而親聞慈孝之和洋溢中外嫌<lb/>
疑何自而生間言何自而入孔子所謂愛敬盡于事親<lb/>
而德教加于百姓刑于四海政此時矣此臣所欲獻者<lb/>
一禮記又言三王之教世子必以禮樂是故其成也懌<lb/>
恭敬而温文夫太子天下之本王業之基其素教預養<lb/>
俾慎修於始者不容不如是也而慎修之道推其極不<lb/>
過曰恭敬而已恭敬者何非法不言之謂也非禮不動<lb/>
<pb n="KR4d0492_WYG_004-3a"/>
之謂也盖恭敬則心収歛収歛則日進於明明則萬理<lb/>
得矣不恭敬則心放肆放肆則日入於昏昏則萬事失矣殿下<lb/>
睿德天成動中矩度方機政之與聞乃勞神之伊始人<lb/>
之誠偽至難知也事之得失至難審也宜進宫臣之忠<lb/>
實聽話言之裨益使吾視聽言動一循乎禮好惡取舍<lb/>
不違乎天則上可以慰悦聖心下可以允愜民望百司<lb/>
庶府不嚴而治矣先儒言敬之一字聖學所以成始而<lb/>
成終堯舜禹湯文武所謂傳恭者盖如此也此臣所欲<lb/>
<pb n="KR4d0492_WYG_004-3b"/>
獻者二臣又聞作和羮者須鹽梅作酒醴者須麴蘖而<lb/>
左右羽翼者君德之所以成也今殿下仁孝明哲之姿<lb/>
恭敬温文之德至性自然不假勉諭天下之人聞而知<lb/>
之孰不懽忻愛戴謂上天所以錫我皇元永永無疆之<lb/>
福者如此其大吾屬益安樂矣此可見殿下盛德之感<lb/>
人心之應也抑臣之愚謂殿下金精玉粹固可必其終<lb/>
始如一然左右前後將順其美者或不盡其方亦恐德<lb/>
之孤立也竊願殿下得貴戚勲舊之臣敦厚忠謹者日<lb/>
<pb n="KR4d0492_WYG_004-4a"/>
以聖祖神宗大訓大政誦讀開曉殿下知祖宗所以維<lb/>
持天下能守其家法也又得端良博古之士於世祖所<lb/>
賜裕皇諸經及今殿下受聖上所賜尚書政要等書或<lb/>
三日或五日講説其義殿下知言行有法鑒於先王成<lb/>
憲也善乎賈誼之言曰太子生而見正事聞正言行正<lb/>
道左右前後皆正人夫習與正人居之不能無正猶生<lb/>
長于齊不能不齊言也習與不正人居之不能無不正<lb/>
猶生長於楚不能不楚言也此其潛扶黙助積濡累潤<lb/>
<pb n="KR4d0492_WYG_004-4b"/>
者所繫豈不重且要歟此臣所欲獻者三夫孝也敬也<lb/>
所以修之於内也左右羽翼所以修之於外也内外交<lb/>
修聖功之成不難矣殿下得歡心於兩宫播令譽於萬<lb/>
姓重離之光増華宗社豈特愚臣之願實天下之至願<lb/>
也螻蟻纎㣲感激恩遇干凟威崇罪當萬死下情不勝<lb/>
戰汗隕越之至臣恕謹獻<lb/>
　　　答王茂先經厯論喪服書<lb/>
一别逾年曷勝嚮仰伏聞太夫人奄棄榮養執事奔走<lb/>
<pb n="KR4d0492_WYG_004-5a"/>
還家不得逺致吊慰徒有悵惋為罪為罪令弟来承手<lb/>
教墜問喪服變除之節非誠孝所發安有用心至此者<lb/>
但某於禮學甚疎闕於詳考晦菴家禮亦只以温公書<lb/>
儀為據小祥條内注云禮既虞卒哭則有受服今人無<lb/>
受服及練服故家禮亦不言練服制度今士大夫家一<lb/>
遵家禮小祥但以稍細熟布改為一冠去首絰衰服則<lb/>
去負版辟領衰如此而已首絰一除無服再用盖去古<lb/>
已逺豈能一一盡如禮經晦菴亦酌古今之宜而用之<lb/>
<pb n="KR4d0492_WYG_004-5b"/>
耳鄙見如此幸更詳之執事孝心無窮而禮制有限今<lb/>
小祥矣惟痛自裁抑節哀順變以繼述之大自念<lb/>
　　跋<lb/>
　　　跋周益公辭翰<lb/>
勲業文章各致身精神未易冩丹青八朝二百年間事<lb/>
付與承明著作廷此軸距今一百一十四年藏憲僉郝<lb/>
君和甫家偶讀益公集見此詩題下注云乙卯三月三<lb/>
日是又後誠齋一嵗矣當世題識所亡失者計不止此<lb/>
<pb n="KR4d0492_WYG_004-6a"/>
惜哉謹録而歸之大德辛丑五月朔日書<lb/>
　　　跋勤齋祭雷孝述文後<lb/>
雷遹孝述故太傅府經厯君之孫今仲介父之子嘗以<lb/>
後其世父伯靜先生者也先生講道家庭德譽流播士<lb/>
大夫許以今之程伯子時恕以里中諸生且辱與先生<lb/>
季弟季正父游間亦獲坐席末見孝述方六七嵗危坐<lb/>
先生側誦書厯落如成人心竊竒之季正又謂予是兒<lb/>
未能言家兄試以之曰等十餘字教之他日復問皆指<lb/>
<pb n="KR4d0492_WYG_004-6b"/>
示不忘其後從勤齋蕭公學先生殁矣勤齋每愛其端<lb/>
慧且歸城南别業猶切切言遹生使人不能忘懷時年<lb/>
甫成童也孝述自是侍學季父間就予論説經義嘗賦<lb/>
鴈詩沙磧氷霜信江鄉稻黍謀數行雲外影孤響月中<lb/>
愁細蓼霞翻渚柔蘆雪滿洲年年南北路日日網羅憂<lb/>
予喜問孝述亦嘗習此乎孝述曰父師以學未知方不<lb/>
令操筆私心亦欲稍知文字從違竊試課之予益歎孝<lb/>
述資禀美異積學勤篤斯致逺之器也方是期之孝述<lb/>
<pb n="KR4d0492_WYG_004-7a"/>
不幸死矣每道恨惜以厲兒輩學後十五年仲介出其<lb/>
先經厯君手書孝述十六嵗時詩并勤齋公跋語祭文<lb/>
泣請叙其右予因悟先鴈詩之嵗已用心如此益深孝<lb/>
述不幸之惜也廼備述始末而告之曰戴天履地人不<lb/>
可數計也其類則有君子小人之分君子而夭人曰不<lb/>
幸小人而夀人曰幸免是氣無一之或齊理則萬世不<lb/>
易也今孝述生有懿質方駸駸乎聖賢軌轍斯君子矣<lb/>
又得當世師儒若勤齋公者樂教其生痛哭其死則今<lb/>
<pb n="KR4d0492_WYG_004-7b"/>
日之不幸視昔賢之不幸類也其視汎然而生汎然而<lb/>
死無益於多寡之數者不既夀矣乎然則仲介父又奚<lb/>
以悲為也抑經厯君之書此末又詳識嵗月盖不惟喜<lb/>
其能道此語亦欲使為孝述弟若子者時一捧玩恨年<lb/>
齡之既徃慚世業之莫修警省憤發有以自勉云大德<lb/>
庚子八月既望同恕識<lb/>
　　　跋畢御史賛詩後<lb/>
秦城畢君廷傑性孝天至由親及疎無間言國家恢𢎞<lb/>
<pb n="KR4d0492_WYG_004-8a"/>
孝治既已表厥宅里即授官忠翊起監洋州于以風示<lb/>
天下之為子者皆得如忠翊也而忠翊在職果能移所<lb/>
以事親者事君青天白日之為心和風甘雨之為政興<lb/>
元尹山木公賛而詩之殆袁安之異魯恭梁統之禮孔<lb/>
奮歟韓文公有言愈少從事于文學見有忠于君孝于<lb/>
親者雖在千百年之前猶敬而慕之況親逢乎是謂先<lb/>
得我心之所同然者皇慶改元春二月既望同恕謹題<lb/>
　　　跋聖哲圗後<lb/>
<pb n="KR4d0492_WYG_004-8b"/>
此弟子從夫子陳蔡時也聖門髙弟若十人者自得之<lb/>
優固為抜萃然史所記弟子三千身通六藝者七十二<lb/>
人則宜以哲稱者不猶多乎故明道程氏謂曽子傳道<lb/>
而不與十哲世俗論也霅谿之為此首貌曽子於聖人<lb/>
之後豈亦以斯言為然歟延祐己未九月二十七日同<lb/>
恕盥手再拜敬識其後<lb/>
　　　跋南士蘇明德詩後<lb/>
詩言志盛治之世教化洽人心正形於言者類皆敦厚<lb/>
<pb n="KR4d0492_WYG_004-9a"/>
和平理精義宻所以培植彛倫綱紀風俗功用不淺此<lb/>
律一變興觀羣怨之㫖披沙揀金矣今觀明德諸作山<lb/>
程水驛雲瞻月睹無一念不在父母桑梓可謂得情性<lb/>
之正使其辭未達固將取之以勸善況有典有則如此<lb/>
哉明德深醇端亮學有本原清廟生民進吾徃也至治<lb/>
三年清明同恕書<lb/>
　　　跋蕭勤齋贈學者詩後<lb/>
昔人年德位俱優淇澳賔筵苦自修學至百年寜有厭<lb/>
<pb n="KR4d0492_WYG_004-9b"/>
勉哉三十六春秋此勤齋先生書以示學者之詩所授<lb/>
何人今不可知閿鄉士子何原大本嘗受業魯齋書院<lb/>
得之於知識間軸為寶玩不以廢惰可謂能自得師矣<lb/>
嗚呼先生以睿聖武公之所事期後學仁心之用為何<lb/>
如也大本其敬守之至治三年六月十八日同恕拜手<lb/>
書<lb/>
　　　跋王山木辭翰<lb/>
山木老人清新俊逸之言沉着痛快之筆可以追蹤古<lb/>
<pb n="KR4d0492_WYG_004-10a"/>
人遺範後學寶而藏之宜矣哉至治癸亥秋七月吉日<lb/>
同恕書<lb/>
　　　跋李仲淵所譔劉簡州墓銘<lb/>
唐元魯山墓碑李華製文顔真卿書李陽氷篆額時號<lb/>
四絶若簡州瓌竒卓偉之蹟肅政雄深雅健之文事辭<lb/>
彬彬于以信今而行後無疑也不謂之二絶而何哉泰<lb/>
定三年春二月望日同恕識<lb/>
　　　跋劉參政登岱華二詩後<lb/>
<pb n="KR4d0492_WYG_004-10b"/>
參政濼源先生道醇德懿措諸事業有體有用既已追<lb/>
配前修而辭學之妙清雄典重若三代彛器見者知為<lb/>
宗廟自然之寳殆非世俗匠手可得而巧拙也頃蒙不<lb/>
鄙示以岱華兩嶽古律詩捧讀再三使人如對越峻極<lb/>
毛髮森聳恨不得攝衣以從其後于以見公包含𢎞大<lb/>
之量焉于以見公䖍恭寅畏之心焉于以見公經營四<lb/>
方之力焉于以見公憂國願年之忠焉聖人謂詩可以<lb/>
興可以觀信矣哉泰定丙寅秋七月吉日同恕敬題<lb/>
<pb n="KR4d0492_WYG_004-11a"/>
　　　跋射鴈圗後<lb/>
予讀鄉射禮言見古先哲王思深慮逺其於人材豫培<lb/>
素養使其賢足以立德行道能足以應務適變有用於<lb/>
世無愧於生法數品節之周至於如此故射雖六藝之<lb/>
一而與禮樂相資以成始相待以成終者獨取重於此<lb/>
焉自其始生懸以弧矣盖曰男子當有事於天地四方<lb/>
也成童則教以射貢士則試射至其釋祭則又以中之<lb/>
多少進退之為諸侯為卿為大夫皆前日之數與於祭<lb/>
<pb n="KR4d0492_WYG_004-11b"/>
者射乎射乎可易視乎是藝也必莊敬以立其志專精<lb/>
以致其功君子而仁者然後能之孔子嘗曰不肖之人<lb/>
彼將安能以中謂可以觀德者信矣國家文武並用弓<lb/>
矢之教同符古先人才偉特優於用世庸流常品殆不<lb/>
敢議其彷彿也友人憲僉薛侯君英持此圗相示乃今<lb/>
西臺監察御史鼎新劉公居河東憲司照磨日㑹遊獵<lb/>
休假公以一矢墮蜚鴈二衆讙呼駭異謂公巧力俱全<lb/>
心手㝠合世所未有相與圗其所見以為游藝者之勸<lb/>
<pb n="KR4d0492_WYG_004-12a"/>
嗚呼但見公之外而不察其内得公之文而不詢其本<lb/>
盖公以玉淵珠穴之秀悦周公仲尼之學存心以仁制<lb/>
事以義成德君子也跡其設施公平正大之體剛柔緩<lb/>
急之用毫釐分寸無一不中其節雖古名御史莫之或<lb/>
先省括于度特以見公之克勤小物豈與夫甘生養叔<lb/>
輩較短量長哉為侯為卿仁義以籌庶政步武間耳致<lb/>
和改元夏四月乙卯題在左方<lb/>
　　　跋止軒先生辭翰<lb/>
<pb n="KR4d0492_WYG_004-12b"/>
恕年十六七時先生来關中寓几杖元都觀恕徃拜之<lb/>
先生以故人子諭誨勤懇至再至三授以清暉亭賦草<lb/>
長安懐樂府書於方丈壁間仍命讀之為説字音變例恍<lb/>
然如對祥雲麗日也俯仰之間六十年矣今觀此巻賦<lb/>
及樂府皆在墨妙中先生東歸道出覃懐時所書也朱<lb/>
文公言半山老人詞㫖筆勢直有跨越古今開闔宇宙<lb/>
之氣先生游藝灑落如此見之者謂斯言當屬之誰邪<lb/>
胡君之子叔亨固求跋語小子愚鄙何足以知感念疇<lb/>
<pb n="KR4d0492_WYG_004-13a"/>
昔豈勝慨嘆敢拜手稽首為識諸别紙云至順改元冬<lb/>
至日同恕書<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0492_WYG_004-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　榘菴集巻四<lb/>
</p>
<p>
</p>
  </div>
<div>
                <head>榘菴集卷五</head>
    <p>
<pb n="KR4d0492_WYG_005-1a"/>
欽定四庫全書<lb/>
　榘菴集卷五　　　　　　　元　同恕　撰<lb/>
　　説<lb/>
　　　伯順御史松壑説<lb/>
盈天地之間者萬物也其類有四曰飛潛動植四者之<lb/>
中各有天地英秀之氣間值以成形故其精神相流動<lb/>
相感通有不期然而然者類殊而生同也植物有松所<lb/>
謂間氣之值而非衆木所可班蓋春榮夏茂秋實冬枯<lb/>
<pb n="KR4d0492_WYG_005-1b"/>
木之常也或資腴壤以厚其培或託沮洳以豐其澤逺<lb/>
不數十年而枝摧幹裂人已興薪槱之念矣何顧惜之<lb/>
足云松則異於是不根於原隰衍沃之間而危峯絶壑<lb/>
之是踞沈浸乎風雲厭飫乎霜雪其取之天地浩然者<lb/>
不既多矣乎磊磊落落挺百尋而直上蒼蒼鬱鬱貫千<lb/>
嵗而不改貞心勁質長材大器王者之堂不構則已構<lb/>
則其舍諸是以聖如孔子稱之曰嵗寒然後知松栢之<lb/>
後彫逹如䝉莊氏亦曰受命之地唯松栢獨也在冬夏<lb/>
<pb n="KR4d0492_WYG_005-2a"/>
青青歴世以來豪雋邁徃之士莫不樹為表儀發為歌<lb/>
詠以著其觀瞻愛悦之意此豈松所能為哉生之所同<lb/>
然者也伯順御史公寓名松壑豈亦氣機之動於中歟<lb/>
公生長名門服習忠孝剛方而達事通朗而好學試之民<lb/>
庸則已興歌别駕矣朝廷謂不可小知也擢置六察以<lb/>
肅西臺風矩之嚴言議之正凛凛乎縉紳觀聽者三年<lb/>
于兹得賦之異如此固宜神㑹物理以涵其用異時登<lb/>
材具瞻使國威増重泰山四維真能言之棟楹也松一<lb/>
<pb n="KR4d0492_WYG_005-2b"/>
物耳其所負荷顧可同日語耶人將曰公不負松而松<lb/>
負公至治壬戌六月辛巳同恕書<lb/>
　　銘<lb/>
　　　力本齋銘<lb/>
木則有根水則有源由性之善受名曰人封之植之月<lb/>
異嵗新䟽之濬之毋俾汨湮譬如農夫是播是耘崇墉<lb/>
之穫以對其勤澡智浴義帯禮依仁循循勉勉顔樂可<lb/>
臻正父名齋以警惰昏勇貴能用先民有云<lb/>
<pb n="KR4d0492_WYG_005-3a"/>
　　行狀<lb/>
　　　竇周臣先生行狀<lb/>
先生姓竇氏諱繼祖字周臣世家京兆高王父興曾王<lb/>
父公眀皆滅跡藏用王父璋金眀昌間自進士登高第<lb/>
調主邠州新平簿遷蘭州龕谷令鄜州節度判官入為<lb/>
尚書户部管勾加奉直大夫徳氣粹然鄉邦畏慕皇考<lb/>
王力學有聞娶李氏生二子先生其伯也以泰和三年<lb/>
二月十六日生㓜時讀書即知向嗜少長從鄉先生張<lb/>
<pb n="KR4d0492_WYG_005-3b"/>
國寶學堅苦自勵既猶以為未至於是歴走當代名公<lb/>
之門如浩然王先生郎中蘇先生奉事彌謹二公嘉其<lb/>
篤實藥為啟廸故先生之學問視他人為有得也正大<lb/>
末京兆浩穰廹徙洛陽居嵗餘京城不守先生乃狥衆<lb/>
出降渠帥盡驅以北過太行先生紿以採拾遂脱身南<lb/>
走至平陽隠居教授者且數年癸卯春太傅耶律公行<lb/>
省陜右道過先生以儒者見與語悦之遂拉西還仍授<lb/>
館請教諸子以故復得名於鄉邑先生資禀純直寡言<lb/>
<pb n="KR4d0492_WYG_005-4a"/>
笑諸經靡所不讀尤潛心於書雖家事叢脞未嘗一日<lb/>
去手教諸子嚴而有法盛寒大暑諸子夜誦必身莅之<lb/>
率至三鼓平生居處服用閒者苦之而先生終身坦夷<lb/>
畧不介意嘗曰願吾子孫勤力經史悉心孝弟天之福<lb/>
我也亦厚矣富貴貧賤蓋有命焉豈智力之可移哉其<lb/>
安分寡欲落落如此不幸感風疾且病時召諸子具衣<lb/>
冠戒以雍睦末曰吾家世為儒異端之學絶所不道汝<lb/>
等誠有愛親之心大事其一從禮良久乃卒年七十有<lb/>
<pb n="KR4d0492_WYG_005-4b"/>
六至元戊寅正月十有四日也娶朱氏先亡再娶尹氏<lb/>
亦亡俱無子今處室者為逮氏生六子汝賢汝良汝舟<lb/>
汝楫汝霖汝礪良舟皆先卒孫男十人女三人汝賢等<lb/>
將以三月五日窆先生於長安縣七家里先塋之北泣<lb/>
謂友人同某曰汝賢與子所謂世契者先君行事之實<lb/>
子其悉知盍為汝賢狀之以匄銘於當世賢者非故為<lb/>
張大以求知於人姑以識汝賢等追思之情耳某竊惟<lb/>
先生與大人居同里閈學同硏席相愛之心老而彌篤<lb/>
<pb n="KR4d0492_WYG_005-5a"/>
某之朴魯亦嘗䝉提耳之誨其何敢辭姑次第其修已<lb/>
之大經惟高明擇焉至元十五年正月二十五日狀<lb/>
　　　雷經歴行狀<lb/>
謹案雷氏繇經歴君而上六世祖諱彰自馮翊中雷村<lb/>
壻於河中府河東縣陶邑鄉東張尹姚氏始為河東人<lb/>
甞謂子孫曰逺祖自豫章徙馮翊碩學長徳聲烈書於<lb/>
信史若曹其識之及病且終遺令曰生不及養親死不<lb/>
獲祔先塋有遺憾於九泉矣葬我必西首無易吾意今<lb/>
<pb n="KR4d0492_WYG_005-5b"/>
塋兆南向西首從治命也五世祖愿高祖信曽祖豫祖<lb/>
時饒於財樂賑人之窮急不惑方術言甞築後垣人以<lb/>
嵗君所直禍不可測不聽功半而摧言者譁然因踞胡<lb/>
床於下躬視役作終堵乃罷後亦無他父諱思齊字希<lb/>
賢䆳儒學篤於踐履化行於鄉訟者徃徃求質或未至<lb/>
而返治家以樸素率下冬一紙帳夏坐大樹下課子弟<lb/>
耕鉏讀書唯知有恩禮不較利多寡故族里内外舉欣<lb/>
欣也嵗饑麥將熟率童僕行田見竊刈者數輩輙趣還<lb/>
<pb n="KR4d0492_WYG_005-6a"/>
避之人問其故曰彼皆良家子以饑甚不顧盗竊之名<lb/>
以求生也未能食之忍辱之乎所為文兵後散失今存<lb/>
者塔墓石刻數篇而已妣張氏生二子長震威次即經<lb/>
歴府君諱震通字伯逹以金明昌四年癸丑嵗二月十<lb/>
七日丑時生生十六年而孤服闋娶同郡胡氏長女未<lb/>
幾調南北兵使者發卒河中急甚其兄與君争徃曰弟<lb/>
㓜為老母所憐且以次某當行君曰某愚不能生産作<lb/>
業兄徃則誰使養母某足能從事議久不决使者始未<lb/>
<pb n="KR4d0492_WYG_005-6b"/>
信既則疑詗左右得其情乃謂諸君曰吾視少者居行<lb/>
皆不可即奪長者此媪必無全理吾欲姑置之而請於<lb/>
上汝曹將謂我私此家也奈何皆曰此家令聞有素公<lb/>
若釋之誰忍為異言者使者委之而去竟獲免眀年其<lb/>
兄震威卒時蝗旱餓殍滿野壯者死鋒鏑老弱困轉輸<lb/>
堡壁晝閉墟無炊煙君外應繇役内奉老母保䕶鄉閭<lb/>
皆頼以安己卯六月丁母夫人憂天兵南下與衆入峪<lb/>
南西堡避兵或紿之曰府中吏民盡走闗西不我顧矣<lb/>
<pb n="KR4d0492_WYG_005-7a"/>
衆大懼相謂曰我等烏合於此不有統屬何以集事共<lb/>
推君為都統得軍三百餘謹教條蓄財榖完吏農力諭<lb/>
富室出粟佐軍募貧者給其衣食為遊兵伺非常居數<lb/>
月一卒扣壁門曰我邑人某先降者來語若輩眀旦大<lb/>
軍且至能以壺漿相迓保無虞也衆視不敵各分散逃<lb/>
匿君與族里數十人伏地室中俄數百騎至詗知有伏<lb/>
積薪其上呼曰不出且著火趣之甚急衆恐見誅議出<lb/>
降未幾斷事官耶律公辟授經歴公即濮公猶子濮公<lb/>
<pb n="KR4d0492_WYG_005-7b"/>
甞子之者後奉使陜西驛過河中拜掃先塋經界田宅<lb/>
置親戚守衛之至長安初壬辰之破許州也君俘獲王<lb/>
生善遇之生有疾使二兵輦以行至懐病不可與俱留<lb/>
於旅分囊金而去後絶不相聞者十年至是行省田公<lb/>
節鎮陜西公置酒大㑹起捧觴言曰吾客有王生者善<lb/>
琴律頗渉書史吾且友之生常言徃在軍困死者數矣<lb/>
為君所俘生死肉骨深恩久未報奈何君能釋請以數<lb/>
人贖之因呼生出拜君驚喜曰與生久不相聞吾以為<lb/>
<pb n="KR4d0492_WYG_005-8a"/>
託非其人不能全生也豈期復遇於此耶生感泣君亦<lb/>
泣顧謂田公曰王生僕故人處公門勝在僕多矣奚以<lb/>
人易為哉政可著儒籍中耳樂飲而罷王生後以琴進<lb/>
朝列官數子亦宦逹云西還至臨晋始遇其姑表姊於<lb/>
兵後適疽發於背試諸方不驗其一僕素名知醫云某<lb/>
能療之投之藥輙效乃留其僕而去從耶律公北覲因<lb/>
命公大較天下錢榖開府燕都公奏與君俱君辭公强<lb/>
之不得欲奏之君曰今欲某行非以觀美求集事也苟<lb/>
<pb n="KR4d0492_WYG_005-8b"/>
言不見從雖行何益公問其故對曰今典章未備豪族<lb/>
悍將不蹈軌轍朘民膏血賂權倖以自安聞此舉爭竭<lb/>
力而求若能自刻礪修㓗他日或可自眀不然雖使某<lb/>
殞越軀命無益眀公之傾危也公矍然曰吾能為之遂<lb/>
偕至京師諸侯藩將率僚吏輦圖籍金帛不可勝紀公<lb/>
視事之日懸示紀綱諭以刑賞謁拜於邸第者皆辭不<lb/>
見秋毫莫取内外肅然官給廪餼悉以還之出私帑以<lb/>
給僚屬不足則立劵以稱貸於人掾吏畏之莫不自勵<lb/>
<pb n="KR4d0492_WYG_005-9a"/>
未幾憲宗皇帝即位曏之居官奉使越職貪殘者皆坐<lb/>
誅怨家以飛語誣公召詣行在所考覈罪無所得尋貰<lb/>
出之公由是益親信君眀年壬子八月疾輙不食盥沐<lb/>
衣冠問何時矣安坐而逝享年六十時卄六日也配胡<lb/>
氏卒再娶髙氏子三人長守義前太傅府知事次守禮<lb/>
皆胡氏出次守信江西行省掾髙出也女四人適賀欽<lb/>
楊某劉某楊某孫男七人復介世忠恒益觀天澤女適<lb/>
安謐中統二年某月日知事君䕶柩還葬於河中先塋<lb/>
<pb n="KR4d0492_WYG_005-9b"/>
之西南君神觀修整辭氣樂易讀書不事章句尤篤於<lb/>
倫理嘗逺囬知事君時㓜當户而嬉君抱持之拜其母<lb/>
於堂上母怒不食曰别久方還抱兒而後拜母乎跪謝<lb/>
良久乃免嘗小忤於族兄銜之一日君自外歸拜於床<lb/>
下其兄忽䄂出巨杖擊之後隂雨即臂痛終身無怨懟<lb/>
意其兄早世一子甫一嵗君取鞠養﨑嶇兵中逾於所<lb/>
生人不知為姪也居處清肅妻子若見嚴君終身未甞<lb/>
同几案食甞令知事君他適及暮歸大雪反命門外語<lb/>
<pb n="KR4d0492_WYG_005-10a"/>
未畢聞君鼻息聲不去君久乃寤問曰汝尚在耶其嚴<lb/>
如此公退常有胥史輩來習法令書數所親或謂之曰<lb/>
君子孫秀敏者多獨不可以此教之乎君慨然曰吾所<lb/>
以為此者負初心勉為之耳使兒輩力田學書足矣其<lb/>
愛人利物之心猶饑渴之於飲食常自誓以聚親戚活<lb/>
人為心兵興親知之相失者皆籍其姓名以自隨所至<lb/>
推訪將死者活之逃者追之俘者贖之北還時薦饑大<lb/>
疫斗米白金十八兩君與之共起居甘苦視藥餌皆免<lb/>
<pb n="KR4d0492_WYG_005-10b"/>
於難既而以時昏聘為植産業其子孫迄今頼之甞閲<lb/>
其籍曰得者過半矣手澤今存焉君之父昆季七人兵<lb/>
後皆散失求訪得六族其一無聞近知事君聞其後裔<lb/>
為太原右族所俘亟命其子親徃求得之與之緍錢贖<lb/>
於太原民家君從軍多竒策論功未甞出諸口賞賜悉與<lb/>
士卒居官清儉勤敏始終如一常徒歩視事公府值雨<lb/>
或披蓑以歸數筦財用謹出納簿籍歴歴明甚故兩公<lb/>
益愛厚之御下嚴而不苛寛而不弛隨材任使得其所<lb/>
<pb n="KR4d0492_WYG_005-11a"/>
長故其生也敬之如神眀其没也喪之如父母今幾何<lb/>
年矣建事者語及猶欷歔流涕愈久而不㤀也君甞曰<lb/>
吾自癸卯展轉兵間四十餘年䟦渉數萬里冐矢石歴<lb/>
險阻饑凍無俘獲玉帛以傳於後但得骨肉近百口他<lb/>
活者以千萬計所以保殘軀家累於兵荒之餘者皆祖<lb/>
宗徳澤深厚餘波之所及也子孫其毋忘之初知事君<lb/>
從君西征徙家闗中以先塋限大河之險恐後日子孫<lb/>
不能反葬其處曰吾家故京兆人也乃别卜咸寧縣白<lb/>
<pb n="KR4d0492_WYG_005-11b"/>
鹿鄉平里卒遂葬之某獲從君諸孫游皆才識卓越讀<lb/>
書克家師表闗輔其季則列官顯要矣知事君無恙時<lb/>
入耳皆好音舉足為樂地嵗時上夀秀眉丹頰偉然神<lb/>
仙中人燕歌趙舞之娯鸞脯豹胎之養子孫王謝婣戚<lb/>
崔盧雍雍肅肅四氣之和備集其家監司郡守踵門謁<lb/>
賀而聞者莫不咨嗟歎賞謂近世鍾慶所未有也今仲<lb/>
介求次君行實夷考始終乃知積善所自傳言非在其<lb/>
身在其子孫信乎某輙不自揆謹撰次族系夀年居家<lb/>
<pb n="KR4d0492_WYG_005-12a"/>
事上以備立言君子之採擇云大徳二年七月望日狀<lb/>
　　墓表<lb/>
　　　中書左右司郎中李公新阡表<lb/>
延祐二年乙卯晉寧李用介吾友隂陽教授元君仁卿<lb/>
再拜懇言用來安西二十有八年矣嵗舍癸丑始克相<lb/>
地咸寧縣洪固鄉鐡盧坳之原遷奉祖考雪谿府君而<lb/>
下凡再世十八䘮葬以四月庚申伏念先祖脱死兵凶<lb/>
載名禄籍艱勤所就以覆露我後人者不概表見垂示<lb/>
<pb n="KR4d0492_WYG_005-12b"/>
永久烏用有孫焉矧今宅兆為西遷始祖尤不可無徴<lb/>
於後私門重事孰加此者誠願託筆執事執事儻憐而<lb/>
許之用之責其塞矣乎則又拜予廹於禮之恭辭之確<lb/>
不得以不文謝乃受所持家記一篇按而述之公諱庭<lb/>
秀字君實世為太原文水人系出唐司徒忠烈公憕雖<lb/>
昭穆失譜逺有承傳曽大父言大父順父寛皆葬其縣<lb/>
神交鄉韓村至公始數名晉寧母張氏生二子公其伯<lb/>
也六嵗而孤警敏異常兒母氏課讀書日熟數千言八<lb/>
<pb n="KR4d0492_WYG_005-13a"/>
嵗中金經童選眀年母卒公痛二親棄之之早也思以<lb/>
立身揚名為報乃棄家依道宫專力舉業貞祐兵作河<lb/>
東諸郡鞠為榛莽公亦轉徙南北以紓旦夕之命及再<lb/>
家平陽年踰冠矣益從事文史以堅夙志帥府聞其才<lb/>
辟主軍書從征累嵗主帥由公言活俘獲無萬數以勞<lb/>
擢陞經歴尋兼詳議左司勤審眀練一府倚重中書胡<lb/>
氏繇侍從行相府河東素熟公能即版授叅議左右司<lb/>
郎中佩金符嵗辛卯也時官制未立皆從宜一切壬辰<lb/>
<pb n="KR4d0492_WYG_005-13b"/>
以公見行闕奏改行中書省左右司郎中佩金符仍初<lb/>
悉心佐治機務之重同列有不得與者獨委公區畫始<lb/>
終凡三見寵訓丁酉兼權本路徴収課税副官戊戌陞<lb/>
郎中提控左右司時公方四十已興懐止足後二年宣<lb/>
差提領諸路課税所以公亷悉著特授監㩁平陽路徴<lb/>
収課税官即謝歸屏處閭里日與髙人勝士為道腴義<lb/>
悦之交賦詩酌酒更號吟醉散人見者莫測其際鄉先<lb/>
生李眀之張子顯為著畫贊嵗乙卯九月廿有九日疾<lb/>
<pb n="KR4d0492_WYG_005-14a"/>
終正寢夀五十有七配尉氏樊氏赫舎哩氏子男七人<lb/>
思聰思敬揚州録事判官思忠思温思眀思義用之考<lb/>
也思問女六人長適雜造局宣差郝某次適副使喬某<lb/>
次適髙某次適汪君澤次早卒次適張秀孫男十二女<lb/>
五曽孫男女十五公通敏修潔慈良信厚鍾秀五行耽<lb/>
嗜載籍不輟寒暑使其當大寧之世優柔厭飫極欲所<lb/>
為雖與古君子方駕並馳不多讓也遭罹變故奪生萬<lb/>
死而能返吾初服推心力之餘以顯其親急流勇退遺安<lb/>
<pb n="KR4d0492_WYG_005-14b"/>
後人斯亦可謂加於人一等矣始公自為傳有曰無所<lb/>
屈於人足以為貴無所求於人足以為富又曰成人者<lb/>
自成也毁人者自毁也嗚呼此非苟於為言亦可以見<lb/>
公之胷懐本趣矣傳曰徳逺而後興宜乎有耀自他孝<lb/>
孫起家首營松楸以厚本基天其或者殆將復其始也<lb/>
邪予故論次之如此俾揭諸墓左以為永永奉甞者之<lb/>
鑒云<lb/>
　　　從仕郎李君墓表<lb/>
<pb n="KR4d0492_WYG_005-15a"/>
君諱徳玉字仲徳姓李氏其先鄜州人祖諱某妣趙氏<lb/>
徙居晉寧父澤潤夫妣王氏再世潛光至君始家奉元<lb/>
築别墅于城南草場坡南宫村靣勢軒豁廼即其地規<lb/>
卜新塋遷奉祖考妣考妣四䘮合葬如禮弟思温婦劉<lb/>
趙以序陪列門垣翼翼柏檜森森過者聳瞻君生資强<lb/>
眀遇事破竹儀度瓌偉人謂冠玉初為泰州豐利鹽場<lb/>
管勾陞從仕郎解鹽司判官以故官轉懐安州鹽司判<lb/>
官三任皆有聲稱年三十六遂収蹟宦途從事丘園之<lb/>
<pb n="KR4d0492_WYG_005-15b"/>
樂日與耆年宿徳談笑相遇間從方外之士遊人有緩<lb/>
急輙圖拯之親戚貧乏月給薪米費獲免流離者數家<lb/>
草場坡通途嵗久岐而為三髙下洒削阪側不可行覆<lb/>
車前後相望人甚苦之君捐金募民相治南北為歩六<lb/>
百餘迄成坦途又甞募民塞城闗孔道為霖潦積壊者<lb/>
凡三所率數十工役十餘日積嵗十有三作車馬徃來<lb/>
為利不貲嗚呼使君得究所用推濟人利物之心豈止<lb/>
如是而已哉延祐二年十月十二日以疾卒于正寢享<lb/>
<pb n="KR4d0492_WYG_005-16a"/>
年六十五妻孫氏前卒再娶孫氏側室汲氏亦卒一女<lb/>
年十三而夭卜以其年十月二十八日葬南宫新塋孫<lb/>
氏汲氏祔焉惟君剛毅正直善者好之惡者不畏交游<lb/>
推誠相與力扶其危面折其非人頗嚴憚之練逹世務<lb/>
議論多可採其才有用而其志不屑屑于貴勢盛年勇<lb/>
退兹其為難能者非耶歛藏智畧以入家政祭祀豐潔<lb/>
賔宴華盛一門之内訢訢肅肅恩威兼盡每嵗生朝感<lb/>
念劬勞即墓所修祀事未甞置酒為樂給鰥寡孤獨錢<lb/>
<pb n="KR4d0492_WYG_005-16b"/>
五百緍疾病約諸子錢家能還者止受其母貧則輙為<lb/>
燬券其輕財重義類如此僕與君有姻族之好居又連<lb/>
墻甞推屋地丈餘以相夀蓋棺之託其忍辭諸乃為叙<lb/>
次如右云<lb/>
　　　彭氏新塋石表<lb/>
泰定二年秋八月建士彭炳元亮不逺六千里再來訪<lb/>
予素冠素衣形悴色慘予驚問其故元亮拜且泣曰徃<lb/>
嵗炳受命先君求學闗輔先生不鄙其愚収而教之及<lb/>
<pb n="KR4d0492_WYG_005-17a"/>
歸覲省時先君棄養已三年矣遺言示炳計蓋離膝下<lb/>
纔兩月耳惡逆如此天地所不容然不敢即死猶忍毒<lb/>
須臾者兵亂以來四世之䘮未葬炳實受其責僶俛謀<lb/>
地崇安縣南十里龍岡之南菴用至治三年秋九月丙<lb/>
午舉曽大父武夷翁妣江氏大父好古先生妣徐氏世<lb/>
父柳溪先生父里仁府君從兄弟柳溪之伯子季子八<lb/>
䘮六封左昭右穆如中州法族葬之蓋先君治命也頼<lb/>
祖考之靈僅畢營奉則又惟念獲罪於前既不可贖我<lb/>
<pb n="KR4d0492_WYG_005-17b"/>
祖考積仁累義澤覆子孫者使泯泯無聞於後豈不重<lb/>
有罪邪是用歴時渉月冐昧來此幸先生哀憐賜以石<lb/>
表之辭俾展省斯塋者永以為勸即出家世履行之狀<lb/>
授之予以元亮修潔善學孝思無窮固知先徳垂統之<lb/>
令可標示久逺託諸老誖得非誤乎然不敢終辭也為<lb/>
掇其語而序之按彭氏五代時自光州徙居建寧之崇<lb/>
安家牒燬于兵莫詳所始武夷翁諱康叟生好古先生<lb/>
好古諱九萬字子逺文學氣節偉望一時有子五人長<lb/>
<pb n="KR4d0492_WYG_005-18a"/>
柳溪先生諱桂子字逹觀聰敏絶人㓜時從其父在太<lb/>
學讀書强記一過輙不忘文行名庠序忠信稱鄉黨次<lb/>
里仁府君諱似孫字子如炳之考也天性孝友事其兄<lb/>
柳溪如事好古推仁擴義無間險夷宋亡之變人爭逃<lb/>
死山谷間鄰母屢墜險里仁屢負出之母曰子無以我<lb/>
故受禍終不忍棄去嵗大疫至親猶不相過閭巷有盡<lb/>
室呻吟者里仁日至其家視粥藥所宜人得免死疾亦<lb/>
不相及蓋惻隐之發根乎純心其遇事而見者類皆衆<lb/>
<pb n="KR4d0492_WYG_005-18b"/>
人所不肯為嗚呼異哉享年六十有四以延祐七年十<lb/>
二月二十二日卒初娶呉氏有子善善甫三嵗俱失兵<lb/>
間再娶嚴氏生三男長即炳也次祥讀書力家次夭女<lb/>
三人嚴氏勤眀莊整里仁再家内職居多甞戒其子曰<lb/>
而家世為士號稱盛族淪謝之餘獨汝兄弟與兄公之<lb/>
孫三人者在而不種學樹徳以振起而家吾何汝望哉<lb/>
斯亦可謂能母矣且彭氏有家崇安歴數百年先世徃<lb/>
徃以賢徳著鄉評讀書力學踐修人倫日用之實而蓄<lb/>
<pb n="KR4d0492_WYG_005-19a"/>
休儲美以敷遺後人者至矣遭罹兵變里仁脱身百死<lb/>
克還舊貫収亡合㪚使彭氏之祀再傳教子義方使彭<lb/>
氏之學不墜非所謂原之深者其流長耶元亮佩嚴範<lb/>
于前服慈訓于後松楸事大既已成先志矣立身行道<lb/>
以顯其親不在此其將焉在予故論次之使表其墓如<lb/>
此好古最少子名立孫徃後族祖氏里仁同母弟也三<lb/>
子名昌四子名安皆自變亂中淪跡異教里仁異母弟<lb/>
也柳溪二子曰熺曰同今惟熺之子堅與元亮兄弟同<lb/>
<pb n="KR4d0492_WYG_005-19b"/>
居云三年二月清眀日述<lb/>
　　　贈奉議大夫奉元路總管府治中李君墓表<lb/>
泰定二年三原縣龍橋鎮李善繼以奉議大夫知延安<lb/>
路鄜州事當進封其父子懋子懋之言曰子孫生世凡<lb/>
皆先澤所遺今以不肖之身竊榮寵典而吾親弗與其<lb/>
如報徳何朝廷許其孝誠乃贈祖定奉議大夫奉元路<lb/>
總管府治中驍騎尉追封三原縣子祖母左氏三原縣<lb/>
君命下之日老㓜感懼隕拜禮告既卒事子懋之兄子<lb/>
<pb n="KR4d0492_WYG_005-20a"/>
敬相與謀曰先人奪生於死劬躬燾後兹徳罔極吾聞<lb/>
先美弗彰是謂不孝禮分或踰是謂不遜兹者䝉被國<lb/>
家不貲之恩褒賁泉壤矣修身齊家所以覆露我後人<lb/>
者不紀之石將何以示來裔乃具行世始末謁辭於予<lb/>
予與子敬兄弟游且久雖未嘗瞻望儀範然即其子之<lb/>
樂善不倦而其善所自出益可知已既不得以老誖辭<lb/>
勉為次第之君諱定字叔静其先隴西成紀人從徙奉<lb/>
元雲陽縣海青村遂為其縣人族聚有家者至四十餘<lb/>
<pb n="KR4d0492_WYG_005-20b"/>
曽祖諱建祖諱欽考諱吉謹敏好學有文稱金季鄉貢<lb/>
進士妣程氏君生貞祐庚午三月十有三日舉止端重<lb/>
不類常兒七嵗遭時板蕩艱難顛沛中已能知避就不<lb/>
貽長者憂逮與衆歸義年甫冠矣𨽻大帥色卜岱戯下<lb/>
從東征者又數嵗闗輔初集君亦得還羣從聲沉影滅<lb/>
獨兩叔在君於瓦礫榛莽中求得故産經營盡瘁唯力<lb/>
是視既又感奮出門為頫拾仰取之計東渉淮濟西歴<lb/>
絶徼諸城周旋四逺者餘二十年貨儲饒裕舊觀浸還<lb/>
<pb n="KR4d0492_WYG_005-21a"/>
則喟然嘆曰吾昧先人清白之傳自棄於逐末恐無以<lb/>
濟禍亂使李氏不聞於世耳乃定居三原龍橋鎮謂藥<lb/>
物功在濟人為術亦不苟命諸子以藥為業必擇所出<lb/>
精良者售人鄉黨困疾一不取直烏蘭濟逹之嗣先帥<lb/>
也版君管民總把時兵猶未戢生意方漸君撫以恩信<lb/>
賦役之煩輙出私帑為代輸之民于今猶頌徳潜心時<lb/>
用應務有餘國言之習騎射之能皆過絶人至隂陽占<lb/>
卜之學亦深造自得嚴毅敦實濟以詳眀家事鉅細有<lb/>
<pb n="KR4d0492_WYG_005-21b"/>
倫有要教育子孫首格驕惰耆舊交際閭里徃來過中<lb/>
過厚無一毫校計彼我之私故人皆不疾其有而樂其<lb/>
徳我將詩所謂在彼無惡在此無斁君其庶幾焉元貞<lb/>
改元八月十一日疾卒正寢享年八十有六配陳氏左<lb/>
氏子男三人子眀卒延祐丙辰子敬宣授進義校尉烏<lb/>
蘭濟逹投下管民匠官子懋賜官承事郎兄弟孝友勤<lb/>
恭勇於為義由親及疎昏䘮不能以時者身任其成振<lb/>
寡逮鰥已責紓逋一遵前軌創三皇廟於鎮之西使人<lb/>
<pb n="KR4d0492_WYG_005-22a"/>
知所歸仰闢學古書院以教成逺近來學者兩區規模<lb/>
無愧大府蓋糜錢二十萬緍廪食不計也仁者之勇為<lb/>
何如朝廷嘉之表其門曰義士女三人長適龍泉縣尹<lb/>
田茂次適馮天祐次適萊文進孫男八人曰英曰秀宣<lb/>
授烏蘭濟逹投下汴梁民匠總管曰善繼即奉議也曰<lb/>
善述曰善淵曰善道曰善可曰善禮孫女十人俱婚良<lb/>
士曽孫男三純承事郎及稊倉使企移住𤣥孫男二二<lb/>
年五月二日葬三原縣清豐原雒村陳左兩夫人祔後<lb/>
<pb n="KR4d0492_WYG_005-22b"/>
三十有五年乃樹石墓道而表以辭曰嗚呼志力弗强<lb/>
必不能自㧞於患難驕吝弗克必不能無毁於滿盈有<lb/>
若治中君奮起於洪流昏墊之日而致謹乎宴安鴆毒<lb/>
之秋豈惟模範於一家固可以師鏡鄉邦矣栽者培之<lb/>
天不可信邪善始善終福總於前令子令孫光照於後<lb/>
存殁無憾者惟君之獨也况善繼恪慎克孝有列膴仕<lb/>
滋至之休可立而待敢敬表其墓而為之兆云至順改<lb/>
元冬十月朔旦述<lb/>
<pb n="KR4d0492_WYG_005-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0492_WYG_005-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　榘菴集巻五<lb/>
</p>
<p>
</p>
  </div>
<div>
                <head>榘菴集巻六</head>
    <p>
<pb n="KR4d0492_WYG_006-1a"/>
欽定四庫全書<lb/>
　榘菴集巻六　　　　　　　元　同恕　撰<lb/>
　　碑銘<lb/>
　　　贈嘉議大夫禮部尚書郭公神道碑銘<lb/>
聖元徳敎醇深涵濡滋乆人才所就楩楠杞梓隨用隨<lb/>
得入可以儀朝著出可以殿藩服才名卓卓以孝作忠<lb/>
者蓋不乏人亞中大夫平江路總管兼管内勸農事郭<lb/>
侯鴻漸諱鵬翼天資髙朗博學多聞嫻於國言大臣許<lb/>
<pb n="KR4d0492_WYG_006-1b"/>
其詳辯有助敷奏玉音召對以字不以名持心忠謹事<lb/>
無大小為之必盡其方初命中書直省舍人仁宗登極<lb/>
郊廟大祭首預執事選不數月以副江西行省理問决<lb/>
獄廣東獲俠賊贑州正贓吏掩覆罪風望峻整行省行<lb/>
臺露章交薦延祐四年入為中書兵部員外郎督受海<lb/>
運糧二百四十萬斛防禁周悉不失圭撮賞錦衣一覈<lb/>
實諸監院託以興造横費縣官錢三萬餘錠貴近為之<lb/>
屏氣六年拜監察御史登美黜惡其言皆大政所關是<lb/>
<pb n="KR4d0492_WYG_006-2a"/>
年冬慎簡東宫僚屬擢太子家丞七年三月再入中書<lb/>
兵部為郎中柄臣怒嘗言已必欲以事中傷卒無所得<lb/>
明年至治改元僉河南道肅政亷訪司事糾劾吏惰詢<lb/>
察民勞不旬日决積滯六百餘事河南士民鼓舞記遺<lb/>
政于石南陽復古陂堰三溉田之利不可畝計民皆即<lb/>
其地刻石頌徳二年加湖廣等處行省郎中其冬復入<lb/>
為中書工部侍郎董鑄内府金銀以錠計者一萬三千<lb/>
有竒錙銖中程數詔賜金帛二兩泰定元年遂拜今命<lb/>
<pb n="KR4d0492_WYG_006-2b"/>
均徭齊賦以裕民嚴程謹法以束吏勸力農桑篤意學<lb/>
校踰年風化改觀行省移書奬勞最優敭歴迨兹十有<lb/>
六年八被璽書再受勑書若省若臺爭舉競用類曰是<lb/>
才行卓偉政事明練者斯可謂能以孝移忠矣侯惟奔<lb/>
走南北不獲致孝松楸為嵗已久乃懇告來歸一日持<lb/>
其先大夫嘉議公行狀造某所拜請曰鵬翼不肖䝉賴<lb/>
先訓叨位三品恒念無以報罔極國家鴻恩追榮祖考<lb/>
既已致論告於墓下矣神道之碑亦法所許願先生銘<lb/>
<pb n="KR4d0492_WYG_006-3a"/>
之以信來者謹按公諱徳字彥修其先太原嵐州人祖<lb/>
諱壽妣曽氏始徙晉寧之綘父諱福贈亞中大夫懷慶<lb/>
路總管輕車都尉太原郡侯母李氏贈太原郡夫人皆<lb/>
葬綘之横渠公敦厚謹重在童㓜嶷然如成人讀書略<lb/>
通大義尤精六藝之數始為樞密院宣使受知左山商<lb/>
公及左山來相安西王開府以光監支納千斯倉廩庾<lb/>
維溢民不讒多取關中饑委公告糴晉寧不踰月粟輓<lb/>
畢集陞安西鳯翔抽分羊馬官已乃不樂進取買田咸<lb/>
<pb n="KR4d0492_WYG_006-3b"/>
寧縣鳯棲原北留村治生敎子優游自適與人一以誠<lb/>
敬子弟有過未嘗厲聲色温言開諭使其自改憂人之<lb/>
憂不計有無鄉里合辭推為長者享年七十有五以大<lb/>
徳四年十二月十有四日卒配李氏贈太原郡夫人勤<lb/>
儉莊整嘉議創業内治居多前公一年卒子男二伯惟<lb/>
欽仲侯也女三長適劉氏次白氏董氏孫男三忱恒忼<lb/>
忼力學蚤世女八趙郁白某盧某李某魯齋書院山長<lb/>
王遹趙某趙允其婿也一在室曽孫男六女三𦵏以其<lb/>
<pb n="KR4d0492_WYG_006-4a"/>
月廿日地則北留也嗚呼公以仁厚篤實之基培之於<lb/>
前聰明特逹之用開之於後天有顯道厥類惟彰矣矧<lb/>
今三被恩典累爵郡侯有子之慶如公方將是敢槩見<lb/>
侯之用也以為神榮焉銘曰木蟠于根有材矗雲水畜<lb/>
于源有流成川繄慶之多來善之逺孰晦於昔而不今<lb/>
顯猗歟嘉議我車既堅脩途幾時六轡是旋休休其中<lb/>
翼翼其外乃室乃家春風卒嵗是生令子振鷺西雝民<lb/>
有遺愛國有雋功追爵九原侯封載啟永言孝思令聞<lb/>
<pb n="KR4d0492_WYG_006-4b"/>
不已北留之阡喬木蒼煙其固其安其千萬年<lb/>
　　　少中大夫嘉定路總管趙公神道碑銘<lb/>
書言惟孝友于兄弟克施有政西周盛時良臣顯輔有<lb/>
辭永世如君陳者本其充積之懿則以令徳孝恭為稱<lb/>
首孔子亦曰居家理故治可移於官信哉若今少中大<lb/>
夫嘉定路總管趙公以得賦之厚著移孝之忠殆所謂<lb/>
本深者歟公諱玉國言别諱穆爾齊其先女真人祖林<lb/>
仕金以金紫光禄大夫守積石州天兵南伐度義來歸<lb/>
<pb n="KR4d0492_WYG_006-5a"/>
詔為軍民元帥即鎮其州妣夫人李氏尚氏考文顯膽<lb/>
略絶人襲元帥職仍賜金虎符屢以戰功獲袍帶弓矢<lb/>
之賞加昭勇大將軍西寧漢陽等處都逹嚕噶齊妣夫<lb/>
人郭氏公昆弟十人於次為二至性孝友讀書善騎射<lb/>
父母鍾愛之早以世胄入給宿衞至元九年安西王分<lb/>
國關中擇良慎者侍王邸敎以公為鄂囉齊典府藏也<lb/>
已而從王北征立功絶域十六年奏授朝列大夫慶陽<lb/>
府逹嚕噶齊兼管本府諸軍鄂勒勸農事為政本於徳<lb/>
<pb n="KR4d0492_WYG_006-5b"/>
惠利無不興害無不去法行而民信之敎立而民安之<lb/>
治聲蔚然二十二年以故官移監徽州漢人居是官故<lb/>
事所不許二十八年復以朝列大夫知慶陽府事公再<lb/>
撫吏民最十八年益嚴自守仁洽義浹民阜而俗厚盜<lb/>
息而刑清隴西諸郡獨是為樂土矣至大元年陞少中<lb/>
大夫嘉定路總管兼本路諸軍鄂勒管内勸農事啟行<lb/>
之日慶陽民無老㓜泣送道路遮不得行居治四年寛<lb/>
以綏衆明以察下令不便民事不適義必改而更張之<lb/>
<pb n="KR4d0492_WYG_006-6a"/>
建御書樓敬敎勸學謡頌以興辭疾還慶陽越二年終<lb/>
命正寢實延祐二年六月十五日也享年六十有六三<lb/>
夫人石氏田氏路氏子男三延壁前卒次允忠允寧女<lb/>
二長適中議大夫貴直屯田鷹房打捕總管阿繅納次<lb/>
許嫁未行始公祖考皆葬積石州來去城至是以公遺<lb/>
愛在慶陽得卜於合水縣漢城社以某年八月二十六<lb/>
日合葬公及石夫人焉公器度宏逺寛厚自將長身修<lb/>
髯音吐洪暢事父母愛敬兩盡與弟武列將軍志忠顯<lb/>
<pb n="KR4d0492_WYG_006-6b"/>
校尉義軰如塤如箎有恩有文居官以利民為心奉法<lb/>
為職同僚無違言下吏不忍欺嗚呼斯所謂淑人君子<lb/>
者非邪使得究其澤施所及顧不逺且博乎是可惜已公<lb/>
殁之明年其子允忠持寧州學正趙庭瑞墓誌文介商<lb/>
州判官成君玉行臺察院史張才卿求銘表隧之碑辭<lb/>
不得命廼掇取誌述叙而銘之曰英英少中克若帝衷<lb/>
子以吾孝臣以吾恭坦坦休休一其初終不懈于位不<lb/>
汙其窮既踐世美亦奏民庸廿年慶陽杜母召翁嘉陵<lb/>
<pb n="KR4d0492_WYG_006-7a"/>
之頌穆如清風漢城南岡享祀惟公<lb/>
　　誌銘<lb/>
　　　叚思温先生墓誌銘<lb/>
叚氏世縣晉寜之稷山以儒學為顯姓先生諱思温字<lb/>
叔恭金贈中奉大夫䕶軍武威郡侯諱矩者五世祖也<lb/>
矩生鏞鏞生汝舟汝舟生恒皆以文行推重當世恒生<lb/>
克己成己修己克己號遯庵與弟成已號菊軒同登金<lb/>
正大七年進士第世謂河東二叚初未奏名既謁禮部<lb/>
<pb n="KR4d0492_WYG_006-7b"/>
趙公某使誦所業賦公嗟愕久之起書雙飛二大字以<lb/>
贈後榜出果皆中髙第自是叚氏耿光尤著盛遯菴生<lb/>
三子長思永為時耆儒以終次思誠偉譽籍籍河中儒<lb/>
學敎授先生其季也母梁繼樊先生及敎授兄出自樊<lb/>
孝友慈祥由性而成年十二遯菴君卒哀毁如成人弔<lb/>
者増慟時甫脱兵變先生侍母夫人佐兩兄服勤朝夕<lb/>
萬户晉寧李侯迎菊軒闢館授徒學者四集先生雖已<lb/>
能讀書通大義恒恐世學不嗣感激或至泣下欲從菊<lb/>
<pb n="KR4d0492_WYG_006-8a"/>
軒卒業重違温凊母夫人察其意勉以好學為叚氏福<lb/>
菊軒亦嘉其志樂以啟告先生遂肆力於學至忘寢食<lb/>
經史要義必手籍之始猶攻辭藝至是盡棄去求古聖<lb/>
賢問學之本究關洛考亭之傳聚精㑹微以潤厥身菊<lb/>
軒深器之嘗曰是能世吾家者年二十一受室河中魯<lb/>
氏因遂居焉聚徒受業懇懇不倦一以成就後學為心<lb/>
諸生貧而可進者尤勸綏引翼束修之薄不受也以故<lb/>
士爭趨風成才者衆家素貧先生損衣節食市書至萬<lb/>
<pb n="KR4d0492_WYG_006-8b"/>
餘巻嘗顧而樂之謂以此遺子孫足矣嗚呼先生識慮<lb/>
之逺視安畎畝者風斯在下矣平居於書無所不讀尤<lb/>
䆳易春秋郡侯張某素名學易請質所聞先生乃言聖<lb/>
人作易畫以成卦卦以立象所以明天地之理盡事物<lb/>
之情使人趨吉避㐫然其道必本之人心盡其心斯知<lb/>
易矣近世惟程子朱子之學為能得之不必他求也張<lb/>
侯拱而嘆曰先生真知易者詩文温厚平正粹然一根<lb/>
於理讀者知為仁義之人素位而行不願乎外皇子安<lb/>
<pb n="KR4d0492_WYG_006-9a"/>
西王撫封于秦開府之初慎簡僚佐管記之選為尤重<lb/>
於是遣左常侍今陜西漢中道肅政亷訪使劉公某以<lb/>
記室參軍驛召先生辭疾不赴亷靜寡欲一介不妄取<lb/>
有以麥三十斛佐廪費者卒謝却之四川轉運使王某<lb/>
送二男僕以給薪水先生還其僕為書以謝轉運嘆曰<lb/>
亷士乃如此至元十五年丁樊夫人憂號泣摧慕終喪<lb/>
如初後四年菊軒君卒喪之如遯菴先生於享祀斟酌<lb/>
禮經致誠致慤器用必親拭牲牢必手薦嘗語其子曰<lb/>
<pb n="KR4d0492_WYG_006-9b"/>
祭祀所以報本也罔極之恩庸可報乎禮廢久矣世俗<lb/>
苟簡士大夫而忽此甚不可也且不知敬其先何名為<lb/>
人聞者心動率觀法焉二十五年春三月某日疾終正<lb/>
寢享年四十有九以某年某月某日葬於某塋妻魯氏<lb/>
淑慎之徳克配君子子男三人長某行臺監察御史次<lb/>
某河東宣慰司掾次某鳴沙州儒學其一女適河津劉<lb/>
氏子孫男一徳雄女五皆㓜先生貌恭言從心平氣和<lb/>
道徳薰襲逺近傾慕士大夫道河中者賔接無虚日談<lb/>
<pb n="KR4d0492_WYG_006-10a"/>
經訂史情義傾倒語及時政則謝不敢知外雖恂恂中<lb/>
實有守義所不可奪以狥人毫髪不能也族姻鄉黨吉<lb/>
㓙慶弔禮意周洽稱人之善覆䕶所短故人皆歡喜尊<lb/>
奉語必稱先生不敢字或小犯義必私自愧悔先生得<lb/>
無知乎下至市井傭販亦能目以好人卒之日闔城赴<lb/>
弔市為之罷送葬者執紼近千人為位而哭者相屬於<lb/>
塗嗚呼以徳服人者中心悦而誠服今於先生見之矣<lb/>
使其逹而行義兼善天下固非難事天不假年識者惜<lb/>
<pb n="KR4d0492_WYG_006-10b"/>
之而御史以才行致身方興未艾天其或者以是壽先<lb/>
生乎御史辱與予游乃者奉先生善狀請追銘窆石紀<lb/>
徳之任大懼弗稱然不敢終辭也謹述所載系之以銘<lb/>
銘曰遯菴之髙菊軒之奥言緯行經一世則傚先生嗣<lb/>
興于光有耀翼翼其心卓卓其操渙渙其文循循其教<lb/>
既洽善良亦馴桀驁胡徳之忻胡年之悼天于先生將<lb/>
厚其報是生賢子臺閣騰趠以顯以揚以志厥道<lb/>
　　　鷹房民匠總管毛公墓誌銘<lb/>
<pb n="KR4d0492_WYG_006-11a"/>
自予有心目之疾凡親舊慶弔徃來絶不與者久矣今<lb/>
年夏毛甥時敏絰杖纍然踵門拜且泣曰先君葬有期<lb/>
日人子為親深長之慮賁幽堂者銘不可無渭陽雖疾<lb/>
敢以死請予亦攬涕慨念從姊不幸蚤世總管公情好<lb/>
有加既不得撫衾一慟以訣終天於甥之情其忍固辭<lb/>
乃為叙次如左公諱翼字飛卿世為長安人祖文炳妣<lb/>
皇氏父彪以勤力起家敎授孟公表其墓妣鞏氏癸已<lb/>
歳三月九日生公河中避金亂也三嵗還郷里及家殷<lb/>
<pb n="KR4d0492_WYG_006-11b"/>
盛無他昆弟姊妹獨公一人鍾愛無比公昏定晨省出<lb/>
告反面循循子道無一豪富家郎驕寵之習人謂有子<lb/>
如此毛氏安得不昌逮壯室强仕孝謹不少替服䘮哀<lb/>
疚三年如一日盖其至性非勉為也初以貲行選為安<lb/>
西路税使嵗課日増滿考難其代漕檄再任至元十年<lb/>
受安西王命總管安西平陽河南等路行捕鷹房民匠未<lb/>
幾兼安西慶陽拘𣙜解鹽使時年未五十遂絶意名宦<lb/>
優游家居享有備福餘廿年以大徳二年四月十五日<lb/>
<pb n="KR4d0492_WYG_006-12a"/>
疾終正寢壽六十有六卜以後月庚寅葬公咸寧縣洪<lb/>
固郷三爻村先塋妻同氏予從叔女也聰明靜順佐公<lb/>
事親得其懽心先二十八年卒殯之日姑鞏慟哭過市<lb/>
觀者莫不流涕至是乃合祔生二子時敏力學而賢襲<lb/>
總管職時晦蚤卒一女適同誼於姊為四從姪再娶宋<lb/>
氏一子時可一女許嫁未行孫女四人壻齊哩克琨總管<lb/>
石孟瑛餘㓜公身長六尺儀觀脩偉性簡曠質實無毫<lb/>
髪機穽師事退菴張公國寳藏書㑹友講學冬夜無虚<lb/>
<pb n="KR4d0492_WYG_006-12b"/>
嵗教子弟以禮交友以忠急人之憂樂人之善出於至<lb/>
誠故人以是愛公不以忌公也南士蘇桂髙奴鬻於市<lb/>
捐金贖之俾𨽻儒籍翰林學士柳城姚公誦以詩曰一<lb/>
善長安已户歌士林華衮定如何當時不裂千金劵利<lb/>
與今名問孰多僮僕幾二百口庭無怨言出其嘗事父<lb/>
母有勞者數十軰為平民不一錢取也銘曰洪範九疇<lb/>
福曰嚮用無以篤之其嚮焉動猗與毛公徳潤在躬天<lb/>
命不僭保其初終先藏之卜有欝者木永寧一丘子孫<lb/>
<pb n="KR4d0492_WYG_006-13a"/>
是矚<lb/>
　　　白君寳墓誌銘<lb/>
君寳姓白氏諱珪蜀之普州人世為儒家㓜罹變故王<lb/>
父而止不譜也父震起有官於宋母文母馮兄景翰嘗<lb/>
第進士君寳馮出也今家京兆長安縣年未冠雅意方<lb/>
藥得事名先軰力學無晝夜出入古法盡得機要遂兼<lb/>
世之疾醫瘍醫而瘍醫尤號善治關輔生聚殷繁逺近<lb/>
貴賤病瘍者皆欲得注君藥日不暇食餘三十年天資<lb/>
<pb n="KR4d0492_WYG_006-13b"/>
信厚濟以詳慎疾雖不可為猶必宛轉求治庶幾以生<lb/>
尤切切於貧且賤者以故人益愛敬之醫師屢舉職敎<lb/>
事竟辭不就與朋軰遊退然若無能短長不出諸口御<lb/>
家甚嚴諸子皆紹業有聞門内肅如年七十八以大徳<lb/>
癸卯冬十二月十六日卒聞者莫不咨惜明年正月癸<lb/>
酉葬長安縣苑西郷大倉社配李氏卒再娶邢氏子男<lb/>
五人從禮安西路官醫提領李出也思敬乾州醫學正<lb/>
思温思忠從禮思恭皆前死女四人俱適著姓孫男七<lb/>
<pb n="KR4d0492_WYG_006-14a"/>
女四君自流離頓挫中堅苦就學復侍戎幕顛䧟絶域<lb/>
百計脫歸以至于有家傳子若孫嗚呼艱哉思敬請銘<lb/>
某辱禮接不敢終辭乃為銘曰猗歟白君篤實慈祥奮<lb/>
起艱難志專力强不儒之逢乃醫之良歛彼呻吟躋此<lb/>
壽康人矜而爭我晦而彰有傳于家有愛于郷八十三<lb/>
年歸安斯藏嗚呼後來視此銘章<lb/>
　　　興元路行用庫使張君墓誌銘<lb/>
世或以矯情飾貌取譽於郷黨宗族蹔可能也今有人<lb/>
<pb n="KR4d0492_WYG_006-14b"/>
焉慈祥忠信温然慤然無戚踈小大均稱之為善人自<lb/>
始至終無異辭此豈聲音笑貌所能得哉有諸已而信<lb/>
諸人理不誣也其人為誰張君仲濟是已君諱楫仲濟<lb/>
字也先世邠之三水縣第六里人曽祖某祖贇皆不仕<lb/>
父浩仕金為敦武校尉母程生三子君序居二自少任<lb/>
家事孝友恭慎和易寛平蓋自性成敦武嘗病憂勞忘<lb/>
寢食百方求愈至刲股以進母病又如之喪祭哀誠兩<lb/>
盡事兄韓城令翼如事敦武接弟昭恩則兄而文則友<lb/>
<pb n="KR4d0492_WYG_006-15a"/>
也隣里姻舊吉凶慶弔厚薄中禮而情意周洽居常怡<lb/>
怡然雖甚忤詞色不少異與人言唯恐傷之樂聞人善<lb/>
必再三咨美或毁此譏彼則漠若不吾與者家庭肅然<lb/>
敎子學業慈而不敗故皆以卓越蚤致名位禄養雍愉<lb/>
人以是榮君又以是知善積之果獲報也君㑹計精審<lb/>
嘗歴安西路千斯倉副使轉運司豐濟庫副使興元路<lb/>
行用庫使中歳則優游自適日與耆年宿徳相過從如<lb/>
韓令彦寳年幾八十尤不易與人交得君驩甚朝談暮<lb/>
<pb n="KR4d0492_WYG_006-15b"/>
語無徃不偕其為逹尊慕恱如此大徳八年六月己丑<lb/>
以疾不起親賔來者皆哭盡哀享年六十有七娶髙氏<lb/>
婦順妻柔克配君子生五男長煒登仕佐郎延安路鄜<lb/>
州判官次煜承直郎甘肅等處行中書省左右司員外<lb/>
郎次炫次炳次焞炫焞皆蚤世炳亦孝謹能家二女長<lb/>
適陜西行省宣使周璟次適成章孫五人四男一女適<lb/>
安西邸承應臺判石仲瑜初敦武徙居長安遂葬咸寧<lb/>
縣龍首郷春明門東原煒等卜以九月癸酉窆君泣奉<lb/>
<pb n="KR4d0492_WYG_006-16a"/>
行實之狀謁銘於某某與君里居分南北君每忘年禮<lb/>
接佩義深矣登仕昆仲哀懇復如此顧維淺拙不得辭<lb/>
也乃按其狀參以郷論叙而銘之銘曰徳輶如毛民鮮<lb/>
克舉如其舉之不曰賢矣維張仲君嗚呼洵美克弟克<lb/>
兄克父克子兢兢其容坦坦其裏六十七年有譽無毁<lb/>
好還者天其聽甚邇有子而才鸞鵠並起親名載榮積<lb/>
慶之始辭以告幽魂兮安只<lb/>
　　　張節婦墓誌銘<lb/>
<pb n="KR4d0492_WYG_006-16b"/>
節婦張君故馬天祥吉父之妻諱珍國寳之母也京兆<lb/>
人父立母李氏金興定辛巳三月五日生年十有六歸<lb/>
馬氏時甫脱兵變民生甚艱君晝夜勤劬以婦職自勵<lb/>
上事君子下撫穉弱巢棲未輯而吉父殁矣廼悉力喪<lb/>
祭脂澤事不復意萌嘗自奮曰吾為人婦使馬氏無家<lb/>
何用生為子珍方十餘嵗殺損服食資學郷校賦家人<lb/>
職業勸勤懲惰纎悉有法小大信畏爭以功相多珍亦<lb/>
服君之訓孝而能家遂階完美之亨為郷里著姓君之<lb/>
<pb n="KR4d0492_WYG_006-17a"/>
志亦賢矣哉不幸珍不得終養時年已七十人皆以悲<lb/>
傷致疾為馬氏憂君能逹理委命敎育孤孫如其子昔<lb/>
時綜理繁細精明不衰大徳辛丑有司上其節行樹表<lb/>
門閭後四年乙巳詔賜髙年帛君復拜榮又明年乃以<lb/>
疾卒實丙午十二月二十三日也壽八十有六生子珍<lb/>
也二女長適葭州同知惠承事之子懷濟次許嫁張珪<lb/>
皆蚤世孫男一孝謙孫女二鄭思恭索天祐其壻也鄭<lb/>
氏婦亦卒曽孫男一齩齩君性嚴明濟以惠愛壼治可<lb/>
<pb n="KR4d0492_WYG_006-17b"/>
法孝其母李迎養者十餘年殁為買地合其父葬之嵗<lb/>
時祀焉睦隣里善婣族周困窮恤患難鄉黨為内評者<lb/>
許有士行初吉父葬咸寧縣白華村君以其地卑洳改<lb/>
卜同縣龍首郷廟坡東原至是孫孝謙舉其祖柩合葬<lb/>
君父珍從窆用丁未二月庚申從吉日也馬氏與某再<lb/>
世通家居又隣並毎升堂拜君撫視如子孝謙來謁銘<lb/>
其何可辭銘曰丈夫立家舉不一二彼婦人兮敢以此<lb/>
議於戱節君金石其志既殖既封既茂既遂子雖不年<lb/>
<pb n="KR4d0492_WYG_006-18a"/>
孫也能嗣壽祉載膺榮名斯萃合葬於防奚憾奚愧里<lb/>
人作詩以永厥懿<lb/>
　　　監納翟君墓誌銘<lb/>
至大庚戌冬十有一月靖逺王邸管民提領翟從政介<lb/>
予知舊韓徳卿任允中泣拜而請曰從政不天母氏生<lb/>
七十有三以六月十二日卒從政奉其喪於長安縣崇<lb/>
化坊親任郷王化村先塋之昭乃者九月己卯父君又<lb/>
弃養盖長母氏一嵗矣將合葬防墓謀諸卜筮得此月<lb/>
<pb n="KR4d0492_WYG_006-18b"/>
二十有七日庚午吉從政罪深禍酷忍死痛念生既不<lb/>
能為孝殁又無以圖永烏用子為幸哀而賜之銘以賁<lb/>
慰泉下也予拙於為言重以目恙三辭不獲廼即行述<lb/>
叙而銘之君諱玉字潤之世為京兆長安縣人考與妣<lb/>
鄭氏生君丁酉九月七日六嵗失所怙時家用寡乏母<lb/>
鄭勤劬紝績以資學業君亦蚤自植立精九章數法服<lb/>
勤家務卒能振大前業見稱鄉邦至元甲午有司以謹<lb/>
敏選監永興庫及行貨燕都泉府院知能信可任授母<lb/>
<pb n="KR4d0492_WYG_006-19a"/>
錢俾專貿易始終無毫髪私人由是益知君不苟得也<lb/>
嵗晚優游里社以疾終寢配劉氏端靜淑惠君勤孝起<lb/>
家中外輯睦相成之力為多生男二長從善得君計學<lb/>
能自立法為書早卒次即從政孫十人男六某某女四<lb/>
王好仁房徳昌髙汝明其婿也次未行君剛毅直實而<lb/>
識微見敏動合時變故所如獲饒贏雅好翰墨草書為<lb/>
時所賞資其孫瓛讀書蔚有士風婣戚交友咸愛重之<lb/>
嗚呼斯亦難能者矣銘曰艱難起家志力之雄逺近有<lb/>
<pb n="KR4d0492_WYG_006-19b"/>
聞信義之充有妻偕老有子慎終馬鬛一封寧矣其崇<lb/>
　　　毛長官墓誌銘<lb/>
毛甥彦修諱時敏世家安西曽祖文炳祖彪以勤敏致<lb/>
富考翼常為安西平陽河南等路打捕鷹房民匠長官<lb/>
安西慶陽拘𣙜解鹽使襟宇夷曠好賢樂善母同氏予<lb/>
再從女兄也今繼母宋氏彦修生而端慧凝重言笑有<lb/>
時祖父母鍾愛七八歳間晨起入鄉校得金釵於路持<lb/>
俟其主以還衆皆驚異奔告其家及鄉先生祖母鞏卧<lb/>
<pb n="KR4d0492_WYG_006-20a"/>
疾不去左右以衣寢者旬餘先父玉山翁謂吾家竒外<lb/>
孫長知嗜學記誦過人作詩句律不凡關輔佳士如王<lb/>
文振李友仁皆呼彦修為敬友既由公舉勑襲父長官<lb/>
職時已為隣舍延燒驚惶得心疾初猶獲藥喜後遂寢<lb/>
劇不復能如昔者之事事矣乃屏居長坂别業時節尚<lb/>
能集賔友為講㑹至大四年正月七日風滛暴作一夕<lb/>
而卒年五十有七娶田氏行省公之孫三女長適齊哩克<lb/>
琨總管石孟瑛次適田某次適田某卜以其月二十五<lb/>
<pb n="KR4d0492_WYG_006-20b"/>
日葬咸寧縣洪固鄉三爻村先塋嗚呼彦修得賦於天<lb/>
而成之在已者方力使其中不以疾廢必將登名禮法<lb/>
之場簉跡施為之㑹乃今止此而又無傳是可痛已予<lb/>
既誌其墓則哭之以辭曰謂天薄於子耶胡畀以純明<lb/>
之秀而享以完美之華謂天厚於子邪胡疾廢於方昌<lb/>
而又有不後之嗟祖力之勤父徳之嘉其承如是而其<lb/>
終不可必者乃爾之差嗚呼奈何<lb/>
　　　耿伯祥墓誌銘<lb/>
<pb n="KR4d0492_WYG_006-21a"/>
君諱復享字伯祥世居京兆考諱舜妣王氏生金正大<lb/>
甲申四月十二日孝慈寛謹由性而成展轉兵間醫傳<lb/>
不墜迨歸鄉里兩親怡熈順適安享色養壽考而終接<lb/>
姻舊以誠敎諸子以學年五十九卒於家實至元壬午<lb/>
十一月三日也妻王氏前卒再娶尚氏子四人男三長<lb/>
廷秀武功縣税使王出也次廷望承事郎陜西等處行<lb/>
中書省管勾承發架閣庫次廷輝延安路塞門廵檢女<lb/>
一適趙震孫男三人女二人後三十年當至大辛亥六<lb/>
<pb n="KR4d0492_WYG_006-21b"/>
月戊辰尚君卒承事兄弟乃卜地咸寧縣龍首鄉孟村<lb/>
之原將以八月乙酉位祖封於中兩母祔君葬穴之昭<lb/>
時衰服持狀謁銘於某拜而言曰廷望上世皆葬縣之<lb/>
東陵鄉賈村年祀悠邈且兆域密邇不可再祔先祖遺<lb/>
命改卜廷望兄弟不忍違也惟先父之孝之徳所以垂<lb/>
裕我後人者欝而不昭將何以報罔極之恩乎幸吾子<lb/>
哀而賜之銘固辭不獲乃按其狀得君之孝尤著者方<lb/>
二親挾君在河南圍城中時纔八嵗城䧟之日大帥忿<lb/>
<pb n="KR4d0492_WYG_006-22a"/>
其不即下無老㓜悉命誅之次及君父母君故坐其下<lb/>
即躍上指謂使者曰是兒父母也寧獨殺兒無殺兒父<lb/>
母主者驚曰是兒不怖死白刃能祈活父母真孝子也<lb/>
白大帥并釋之嗚呼當横尸無萬之際獨耿氏父母與<lb/>
子不鬼幽而人活者非孝誠格天能有此邪是不可無<lb/>
傳也銘曰惟孝於人百行之始猗嗟耿君篤于䃣齒知<lb/>
有吾親寧知有死夫誰使然曰愛之理汪汪其源洋洋<lb/>
其委傳不云乎在其孫子孟村之原龜兮告祉越千萬<lb/>
<pb n="KR4d0492_WYG_006-22b"/>
年無壞傷只<lb/>
　<lb/>
　<lb/>
　<lb/>
　<lb/>
　<lb/>
　<lb/>
　榘菴集卷六<lb/>
</p>
<p>
</p>
  </div>
<div>
                <head>榘菴集卷七</head>
    <p>
<pb n="KR4d0492_WYG_007-1a"/>
欽定四庫全書<lb/>
　榘菴集卷七　　　　　　　元　同恕　撰<lb/>
　　誌銘<lb/>
　　　扶風縣尹李君墓誌銘<lb/>
皇慶元年六月一日故扶風縣尹李君夫人張氏卒其<lb/>
子思恭思温將以八月二十七日偕縣尹君之柩葬咸<lb/>
寧縣龍首郷先塋泣謂其游同某曰先君殁扶風官舎<lb/>
墓石時未具今願以銘屬子幸無讓某生晚辭拙先徳<lb/>
<pb n="KR4d0492_WYG_007-1b"/>
之懿將不辱歟思温請益堅則敬叙之君名克忠因以<lb/>
為字先世京兆人生數嵗而孤母楊氏撫育敎飭嚴以<lb/>
濟慈課君誦六經論孟諸書日千餘言君亦秀慧警敏<lb/>
率十數過輒記不忘九嵗中金童子科其後大兵起饑<lb/>
荒君負毋流亡脱死萬一轉客楨州州守才君倚監税<lb/>
務嵗課益故常大姓張公某妻以其子既又徙河中籍<lb/>
名學官子孫因家焉嵗癸丑忠肅楊公宣撫陜右道出<lb/>
境上君贄以詩忠肅大異之及設禮案首召君給使事<lb/>
<pb n="KR4d0492_WYG_007-2a"/>
官制未行州縣令長由分閫辟置中統建元川陜等路<lb/>
宣撫司檄君渭南縣尹兼軍民彈壓至元元年改行中<lb/>
書省申擬前職二年勑尹故縣丁母楊氏夫人憂服除<lb/>
更華陰長安扶風三政推誠與人專以徳理不任刑罰<lb/>
吏民樂為用未嘗以不及事得罪州府奉法循義期盡<lb/>
吾職不為赫赫事以求知於人而人亦以是知君也夀<lb/>
六十有二以至元十三年六月十七日卒君寛慈和厚<lb/>
矜謹自將養母至孝流離艱棘中左右順適不忍少違<lb/>
<pb n="KR4d0492_WYG_007-2b"/>
志意才具通朗始至河中謝帥謂君可專對令徃來北<lb/>
地國言便習殆若性成嗜學老而益力公退讀書如童<lb/>
子時作詩清婉可愛常戒諸子曰吾家世儒者慎勿隕<lb/>
先業以為父祖恨張夫人柔良端静竭力成家事君姑<lb/>
為孝婦相夫子為賢妻年九十有四集享備福郷人莫<lb/>
不稱羡焉男四思敬思聰思恭思温皆讀書有聞敬聰<lb/>
前卒女二長適從仕郎徳陽縣尹王世英次適姚天翼<lb/>
亦俱殁孫男女十二人曽孫男女七人銘曰肅於外兮<lb/>
<pb n="KR4d0492_WYG_007-3a"/>
坦于中才之備兮徳之充如有用我博以宏吁此澤施<lb/>
止一同驥垂兩耳駑為龍隨所控制吾何恫于其子孫<lb/>
不于躬尚篤斯慶流無窮<lb/>
　　　族兄欽夫墓誌銘<lb/>
兄諱搢字欽夫其先出自晉大夫伯子同氏家太原之<lb/>
文水繇髙祖而上徙為京兆人曽祖諱安妣傅氏祖諱<lb/>
寧妣馮氏考諱景先妣李氏以丁酉嵗八月三日生兄<lb/>
性彊明心計有餘而綜理周密年十五六考府君即委<lb/>
<pb n="KR4d0492_WYG_007-3b"/>
以家事與其弟拯協心一力不懈寒暑資用饒給考妣<lb/>
養安終壽兄弟怡怡老而彌篤親族屬接賔友恩禮無<lb/>
爽日與游好樽爼為笑樂皇慶癸丑三月二十七日晨<lb/>
起既衣冠疾作不移時而逝享年七十有三配楊氏金<lb/>
進士商州防禦判官侯慶長外孫恭順慈良宜於族姻<lb/>
生四十九而卒蓋前二十七年也子六人男四長戭克<lb/>
幹父蠱次鶚讀書有聞掾甘肅省次海駒死中殤女二<lb/>
適張受祖楊文行孫男一女四戭等卜以明月十四日<lb/>
<pb n="KR4d0492_WYG_007-4a"/>
葬咸寧縣洪固鄉三趙村先塋族弟恕為其銘曰惟劬<lb/>
惟勤以安其親惟優惟游以壽其身萬生芸芸孰是齊<lb/>
均永寧一丘式燕後人<lb/>
　　　承直郎成都路判官王君墓誌銘<lb/>
君姓王氏世家奉元之同州曽祖侃祖成金進士出身<lb/>
晚以名徳辟京兆總府講議官父才京兆酒使絅齋先<lb/>
生李公諮議為誌其墓母趙氏生三子君其長也諱舟<lb/>
字六彛方直通朗讀書有治才西蜀四川道提刑按察<lb/>
<pb n="KR4d0492_WYG_007-4b"/>
司選主史書歴四川南道宣慰司掾四川等處行中書<lb/>
省掾元貞二年勑授承事郎同知成都路漢州事轉<lb/>
同知雲陽州秩滿改承直郎成都路總管府判官皇慶<lb/>
二年疾終官舍八月初一日也得年六十有六予堂兄<lb/>
與酒使游甚習且可君俊敏遂以壻其第四子淑慎恭<lb/>
柔克相夫賢從掾蜀而卒蓋前二十年矣生女有四俱<lb/>
適良士再娶陳氏亦前卒皆權厝漢州廣漢鄉一男曰<lb/>
恪君自㓜為兒童開爽絶出倫比庠序師賞其樂學既<lb/>
<pb n="KR4d0492_WYG_007-5a"/>
長有志世務遇事不苟其在簿領未嘗以私撓公長上<lb/>
率器倚之兩倅州治吏之黠者易為循慎民之戚者易<lb/>
為懽愉毗府不數月遽失輿望嗚呼惜㦲延祐乙卯季<lb/>
弟長安縣尹罍由秦之蜀䕶三喪歸卜以八月十有四<lb/>
日庚寅合葬咸寧縣洪固鄉孟村先塋前事以姪恪來<lb/>
速銘乃哀而銘之銘曰太阿之利不剸犀兕株橛是試<lb/>
赤驥之良頓轡八荒出入尋常吁嗟承直百用而一已<lb/>
足有立如彼流泉尚濬吾源無遏其川<lb/>
<pb n="KR4d0492_WYG_007-5b"/>
　　　陳君墓誌銘<lb/>
魯齋書院直學陳遜手其祖事狀一通泣拜而言曰祖<lb/>
父殁二十有六年矣藁殯僧舍今兹不天祖母任即世<lb/>
合葬有期敢以銘為請其幸賜之乃按其狀君慷慨能<lb/>
推已以義自勝者也癸巳之變生纔九嵗父母哭二姊<lb/>
相失鋒鏑間流離瑣尾阽於九死既依里帥於平陽籍<lb/>
織工於太原復被徙哈喇和卓十有五年迨有居京兆<lb/>
咸寧以亡國之末裔為起家之始祖手拮据而口卒瘏<lb/>
<pb n="KR4d0492_WYG_007-6a"/>
者為不少矣嗚呼艱㦲君諱福世家河南鄭州密縣祖<lb/>
仕金為密令父千夫長生以正大乙酉卒以至元庚寅<lb/>
五月十一日享年六十有六元配李氏繼室任氏克脩<lb/>
内職以佐君子子男七林逹榮次早卒思温良英女一<lb/>
適李氏孫男十三詳𢎞徳讓遜前為肅州文學掾餘未<lb/>
名女九四適人曽孫男女七李前三十二年卒年三十<lb/>
任氏歿於延祐乙卯五月己巳壽七十有七卜以是嵗<lb/>
十二月二十二日丙申合葬咸寧縣洪固鄉黄渠東原<lb/>
<pb n="KR4d0492_WYG_007-6b"/>
之塋銘曰嗟崐岡之火炎兮紛玉石乎焚而萬有一其<lb/>
不俱燼兮夫或有以相之巋兹丘之四尺兮實百世焉<lb/>
所基<lb/>
　　　輔君明之墓誌銘<lb/>
輔本晉大夫智氏由智果䇿智伯必滅宗更其姓為輔<lb/>
氏雖歴世綿逺不知昭穆何别盖其苗裔也君諱昌字<lb/>
明之先祖仕金嘗官于秦因為秦人生泰和庚辰某月<lb/>
某日族屬衆盛星散兵間今為居任城者或通譜焉君<lb/>
<pb n="KR4d0492_WYG_007-7a"/>
既渉變故斂藏智略施之家政敎子治生翦翦有法郷<lb/>
里推為信義君享年七十三以至元庚辰某月某日卒<lb/>
元配于氏生一女嫁劉徳禄繼室上官氏柔明淑慎笄<lb/>
而歸君積勤累儉佐理家事君歿撫育諸子雖極慈愛<lb/>
而敎切之義有加無替妻道母道兩克舉之後君三十<lb/>
五年當延祐乙卯十月某日卒壽八十有八生四子長<lb/>
世安次世榮大寧倉使次忠皆前歿次仁奉直大夫宣<lb/>
徽院都事一女適楊某孫男五人孫女二初君與于氏<lb/>
<pb n="KR4d0492_WYG_007-7b"/>
葬長安縣槐衙里先塋至是卜逺日得丙辰三月庚申<lb/>
吉奉直將舉其柩合而葬焉其子公佐以奉直命來速<lb/>
銘銘曰智燭之圓炳乎幾先世胄嬋嫣兮志力之堅輔<lb/>
佐之賢家以載延兮子譽日宣飛騰俊躔有煒其傳兮<lb/>
襟山帶川松檟陰煙輔氏之阡兮<lb/>
　　　奉議大夫甘肅省理問𤓰爾佳公墓誌銘<lb/>
公氏𤓰爾佳諱安仁仲寧其字萬户招討使贈龍虎衞上<lb/>
將軍定襄郡貞敏公之曽孫行省贈榮禄大夫沔國忠<lb/>
<pb n="KR4d0492_WYG_007-8a"/>
靖公之孫右丞贈榮禄大夫平章政事沔國宣惠公之<lb/>
第三子妣曰沔國夫人耶律氏生而端慧稱其家望宣<lb/>
惠公鍾愛之既長善騎射頴悟絶人國言與文嫻習若<lb/>
夙成勵志讀書語孟則尤所悉力若欲自得於已者書<lb/>
學慕王㑹稽樗嚴馬公謂其便能似之故家之耆年茂<lb/>
徳皆樂與游至元二十六年大農以才辟掌國文時猶<lb/>
未冠也明年奏以承事郎令廣濟署三十一年陞同知<lb/>
徳安等處軍民屯田總管府事稼政以修公私兩足大<lb/>
<pb n="KR4d0492_WYG_007-8b"/>
徳二年改同知陜西等處屯田總管府事首以嵗荒民<lb/>
困力請蠲租額三萬斛先是有監州席勢縱其下牧馬<lb/>
秋稼且誣以故牧地强辨莫能屈民相率訴亷府亷使<lb/>
以公明信可倚俾竟其事公按籍非牧地乃詰之曰地<lb/>
則有籍蹂稼則有法法而不畏何如且此國計寧不知<lb/>
耶監州辭服即正其經界杖其奴計畆償所損民驩呼<lb/>
嗟感亷使謂真能世其家者三年宣惠公薨服喪過哀<lb/>
自是家居者十餘年皇上登極遷奉直大夫四川等處<lb/>
<pb n="KR4d0492_WYG_007-9a"/>
行中書省理問所相副官公悉心營職蜀省無滯訟有<lb/>
所議反覆情法期於平允雖宰執不茍從讞獄重慶直<lb/>
萬户郝某之寃渝士皆師之延祐改元轉奉議大夫甘<lb/>
肅等處行中書省理問所官平章榮禄公賢而禮之由<lb/>
儲偫㑹議陜省且為宣惠樹碑神道三年正月十有四<lb/>
日以疾卒清和里第之正寢年纔四十五矣逺近弔者<lb/>
皆哭失聲夫人䝉古氏無子後以弟仁實子徵女四人<lb/>
皆㓜以其月三十日葬咸寧縣鳯棲原唐貴胄里沔公<lb/>
<pb n="KR4d0492_WYG_007-9b"/>
墓側公長身玉立風度凝逺瞻者起敬而慈祥信厚藹<lb/>
然仁義人也為子弟以孝謹稱宣惠出典巨藩入贊大<lb/>
政賢勞靡暇而退食無門内之虞者以公能順適晨昏<lb/>
彌康健故也與人交乆而後知其為敬友好賢樂善屈<lb/>
己下士無一毫世禄家氣習再為理官持心公恕法行<lb/>
而人不寃間語治體若緩若急秩秩有序使其引而見<lb/>
于施為尊主庇民之業足以光前而裕後孰謂天不可<lb/>
信而竟止於此邪是可悲矣公甞遣徵從予學徵以銘<lb/>
<pb n="KR4d0492_WYG_007-10a"/>
為請其忍辭諸銘曰嗚呼天之生才其有意邪其無意<lb/>
邪以為無意斯門也而有斯人也則固畀之以用世彼<lb/>
其盡羙而全懿兹不曰宗廟之器以為有意峩峩之舟<lb/>
方將鼓枻而禍因觸石乃敗浮天之攸濟顧錯糅之不<lb/>
齊何至是乎繆盭此予所以痛惜乎才難不獨世閥之<lb/>
不繼也嗚呼<lb/>
　　　王君輔先生墓誌銘<lb/>
延祐三年之春王乾州學事王君受正介友生宇文鐸<lb/>
<pb n="KR4d0492_WYG_007-10b"/>
垂謁款語移日其貌恭言從擇術甚正余固疑其詩承<lb/>
禮接不特器識之卓異也于後拜致族系里居之錄求<lb/>
銘先蔵乃知果儒家子善為箕裘信矣㦲謹按先生姓<lb/>
王氏諱輔字君輔其先蔡州確山人考諱郁徙家徳安<lb/>
嘗職敎其府妣李氏先生生于癸未歳四月十有六日<lb/>
年十三已能讀書屬文遭難流亡父子相失道遇楊忠<lb/>
肅公愛其應對敏給輟後騎載之依舅氏許昌轉客秦<lb/>
鞏已乃家乾州隱居敎授澹若與甘相忘者年五十四<lb/>
<pb n="KR4d0492_WYG_007-11a"/>
以至元丙子二月九日卒配儀氏柔順端謹克勤内職<lb/>
後先生十七年殁至元癸巳十一月十一日也壽五十<lb/>
有九子男三椿卒大徳八年栢即受正也桂女二朱榮<lb/>
張顯其壻也孫男八徵敏孜斆餘㓜女三葬其州孝節<lb/>
郷西小張村之北原銘曰猗兩間之有生兮衆固不可<lb/>
以萬計也顧獨以士為名兮乃首出乎四類也雖道命<lb/>
不與人謀兮盖有曰懷竒而抱異也矧濟美之克世兮<lb/>
其又奚憾于下地也<lb/>
<pb n="KR4d0492_WYG_007-11b"/>
　　　倉使冉晦卿墓誌銘<lb/>
鞏昌通渭縣主簿兼尉冉擇言將葬其父千斯倉使晦<lb/>
卿以兄伯仁之命來請曰伯仁等不孝永痛是罹今逺<lb/>
日得卜矣敢以銘問諸門下哀懇之情有不獲辭者及<lb/>
視所録則曰晦卿質厚而信節儉而勤治家訓子咸有<lb/>
倫要以貲行選主奉元榖藏出納之當不失合龠通陰<lb/>
陽占繇學晚以恬澹寡欲自養勢利紛華不一動其心<lb/>
噫斯亦可謂好修之士矣晦卿諱瑛其先䕫之梁山人<lb/>
<pb n="KR4d0492_WYG_007-12a"/>
考徳清妣胡氏始自秦州徙家奉元晦卿生己酉七月<lb/>
二十日享年六十有八配于氏生六子一女長伯仁承<lb/>
事郎鳯翔府扶風縣尹次思義次則擇言擇善肅州路<lb/>
儒學敎授次擇行甘肅行省檢校書吏次擇禮女嫁侯<lb/>
居禮男孫四女孫九其卒以延祐三年三月二十九日<lb/>
其葬以五月十有九日其兆則咸寧縣神鹿原先塋也<lb/>
銘曰信以與人人以宜勤以立家家以肥生男衮衮衣<lb/>
緑緋六十八年蛻而歸嗚呼無憾其庶幾<lb/>
<pb n="KR4d0492_WYG_007-12b"/>
　　　臨潼縣尉雷君墓誌銘<lb/>
雷氏世為耀州同官縣雷平川人後徙髙陵之毗沙鎮<lb/>
子孫蕃衍遂為盛族君諱禎字彦禎以至元丙寅二月<lb/>
丁亥生兄弟六人君最㓜温厚謹敏蚤歳如成人讀書<lb/>
晝夜不倦奉侍親側得其歡心友五兄敬而順交游姻<lb/>
戚恩相愛而文相接其治生也勤其敎子也義其御僮<lb/>
使也嚴而不苛豐於賔祭儉於自奉親仁就徳救災恤<lb/>
貧此君之居家也至元己丑四川西道宣慰司辟為奏<lb/>
<pb n="KR4d0492_WYG_007-13a"/>
差甲午陜西行省授平凉等處屯田提領勸課有方官<lb/>
民兩足大徳戊申陞延安克戎廵檢壬寅改美原盜賊<lb/>
畏威逺遯兩司為之肅然至大辛亥勅授今職至即申<lb/>
明約束謹廵扞嚴督捕闔境安寢無草竊之虞縣當㑹<lb/>
府之衝冠盖徃來相屬于途君嘗攝縣政供億送迎禮<lb/>
無違者率皆歡愛焉禁戢豪横扶掖善良尤悉心刑罪<lb/>
獄無寃繫同僚相與誾誾如也卒之日吏民皆慟哭此<lb/>
君之居官也曽祖逺妣曹氏祖定妣楊氏考貴累主四<lb/>
<pb n="KR4d0492_WYG_007-13b"/>
縣簿妣傅氏杜氏兄鎮江等處新民人匠大使祐髙陵<lb/>
税使祥皆前歿三原縣尹禧安定縣尹裕其五祚也妻<lb/>
劉繼張子徳詮徳諟成紀儒學諭女一適王澤一在室<lb/>
孫女一人姪男女三十六人孫男女一十七人此君之<lb/>
父兄子姪也卒以延祐丙辰十一月乙巳葬以明年丁<lb/>
巳地以鎮北隅原慶安郷之先塋祔以劉氏此君之送<lb/>
終也徳諟嘗從予受業至是以銘為請義不得辭也銘<lb/>
曰出有譽於忠順入無疵於孝敬斯徃行所難兼猗若<lb/>
<pb n="KR4d0492_WYG_007-14a"/>
君兮力盛壽宜遐而中身禄冝豐而一命終天道者好<lb/>
還緜嗣葉之流慶<lb/>
　　　陰陽提舉焦君墓誌銘<lb/>
中庸有言至誠之道可以前知又言至誠如神夫惟天<lb/>
道真實無妄故人之真實無妄者始可與議化育之妙<lb/>
而禹範於卜筮必曰擇人而建立之蓋其學問之功自<lb/>
明而誠無一毫私偽留於心目乃能合鬼神而一之彰<lb/>
徃察來洞見朕兆非偶然也是豈口耳授受誕謾無實<lb/>
<pb n="KR4d0492_WYG_007-14b"/>
者所可得而云云㦲求今師學得吾陰陽敎授焦君潤<lb/>
之殆所謂誠者歟君諱榮温純朴茂讀其父管勾公書<lb/>
一以至誠為力行之本易經而下歴世為五行言者累<lb/>
數十百家閎衍浩博皆出入貫穿决擇去取所以為資<lb/>
藉者益深且廣矣尤致力星禽書占百事以觀來物於<lb/>
人之靜作從逆榮瘁利鈍無一不中其㑹以故聲望四<lb/>
馳逺近延訪應接不暇王相左山公嘉其信而有徵大<lb/>
書所居曰覺齋一時名公鉅人如平章何公聰山太子<lb/>
<pb n="KR4d0492_WYG_007-15a"/>
賔客王公山木翰林承㫖姚公牧菴集賢學士宋公抑<lb/>
菴皆情交義接賁以詩文而集賢大學士方齋郭公既<lb/>
為次第世譜又序衍星以贈行斯可槩其為人矣初君<lb/>
擢安西延安興元鳯翔鞏昌等處陰陽都提領由左山<lb/>
公薦安西王敎提舉陜西四川等處陰陽學既罷提舉<lb/>
置敎授員勑授安西路陰陽敎授精勤舉職學者爭願<lb/>
出其門晚以疾辭著三元書二十卷板行之延祐四年<lb/>
夏五月十有六日召諸子戒以脩身無墜先業遂不起<lb/>
<pb n="KR4d0492_WYG_007-15b"/>
疾享年七十配杜氏淑慎儀閨門四子澤輝州稅使溉<lb/>
將仕郎臨安宣慰司都事渥鞏昌路陰陽教授河延安<lb/>
路陰陽教授一女側室呉出也嫁百夫長郭良男孫九<lb/>
女孫八君博通儒學且熟醫説孝義慈厚非出勉力事<lb/>
管勾及妣胡曲極順適家事無劇易惟身任之兩親優<lb/>
游逸豫享有令終始其户𨽻軍籍管勾嘗苦之至元甲<lb/>
戌詔遣使擇通儒術者不事征役君一試中等遂釋逺<lb/>
憂遇其弟一以誠愛始雖不恭終以怡怡與朋友以信<lb/>
<pb n="KR4d0492_WYG_007-16a"/>
和郷黨以謙廪其饑而藥其疾矜其長而覆其短故人<lb/>
無貴賤長少皆愛而樂之雖未嘗相識者聞人稱道姓<lb/>
名亦必曰是覺齋君邪嗚呼此可謂有道之士矣澤等<lb/>
卜以其年八月九日葬咸寧縣龍首鄉司天社先塋前<lb/>
事手君善狀一通泣拜請銘其墓且曰先人故交惟先<lb/>
生為知己予義不得辭乃摭其學行之懿可信今以傳<lb/>
後者叙而銘之若族世爵里之詳見於管勾公誌者兹<lb/>
不具銘曰至微者神至精者理稽疑之用脗合為美嗚<lb/>
<pb n="KR4d0492_WYG_007-16b"/>
呼先生洗心以誠觀變玩占實紹天明曰吉曰凶如指<lb/>
諸掌靜者知歸作者知徃若昔蜀嚴積豐取亷忠孝之<lb/>
勸乃今是瞻子也衣纓孫兮詩禮餘慶所鍾無窮伊始<lb/>
鄉曰龍首社曰司天馬鬛一封其千萬年<lb/>
　　　提舉梁君墓誌銘<lb/>
延祐五年春二月十有四日提舉梁君益之卒卜以明<lb/>
月十有二日葬咸寧縣苑東郷安家莊先塋季弟大成<lb/>
暨子壻姜煒持甥壻王文所書行實再拜請銘且曰先<lb/>
<pb n="KR4d0492_WYG_007-17a"/>
兄有遺言誌墓之辭必以屬吾寛甫幸先生哀而賜之<lb/>
恭惟先君與其父義嘗通財提舉復尋盟舊好垂絶之<lb/>
託其忍以不文為辭謹按辭君名大用字益之世為乾<lb/>
州奉天人髙祖斌曽祖均祖順考棟材由艱難起家徙<lb/>
居長安城中退菴張先生為誌其墓妣魏氏君自㓜卓<lb/>
立不類常兒入郷校師逸而功倍父母鍾愛之既長佐<lb/>
理家務益得歡心恪勤子職不懈寒暑飲食必嘗進出<lb/>
入必面告喪葬盡理祭祀盡誠苑東新阡實自君塋卜<lb/>
<pb n="KR4d0492_WYG_007-17b"/>
事杜氏姊尤極弟敬有所為必咨决之愛二弟大有大<lb/>
成人不知為異母也與人交不茍合以義為主居常正<lb/>
衣冠無惰容戯笑家人惴惴威於鞭朴至元十九年行<lb/>
中書省以謹信有材幹檄為安西王掌膳局大使王知<lb/>
可任委下敎陞同提舉尋為正君悉心職事始終二十<lb/>
年遇有絲髪得退即堅守素分無復進用意至大四年<lb/>
詹事院秦為人匠總管府經歴命未下牒趣就職君益<lb/>
以年老徃辭不赴矣優游里居者餘十年既疾病處置<lb/>
<pb n="KR4d0492_WYG_007-18a"/>
家事精明不亂出其僮使嘗有勞者十數輩為民仍俾<lb/>
近塋田俾奉祭事語畢而逝得年七十有二君凡五娶<lb/>
無子元配劉氏卒繼以王李王任前王及任亦先卒今<lb/>
皆合葬焉三女李出也長夭次適西錦院提舉姜煒亦<lb/>
卒次許嫁楊孝思君天資剛嚴不借人言色然質直無<lb/>
機穽見世之工為柔佞以説人者疾之如讎或以私害<lb/>
公輙面數其非再三申戒故人雖内積不堪外實畏憚<lb/>
持顛扶危惟力是視勢家以奴陷平民輙理出之嘗善<lb/>
<pb n="KR4d0492_WYG_007-18b"/>
黄冠師且死以其徒甲嗣事囑君乙懐<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>嫉誣以盜馬<lb/>
欲規奪之君卒直其寃以信吾諾尊徳樂義敦本務實<lb/>
崇禮讓貴亷耻殆所謂剛而塞彊而義者非邪是可銘<lb/>
已銘曰虞書九徳彊義剛塞人一見之臯陶曰吉維提<lb/>
舉君氣養以直是是非非義形於色行豈不同正途是<lb/>
即量豈不容視惡如疾在家能家在職舉職七十二年<lb/>
其儀不忒葬從先人既安既適曷永厥存尚考斯石<lb/>
　榘菴集卷七<lb/>
</p>
<p>
</p>
  </div>
<div>
                <head>榘菴集卷八</head>
    <p>
<pb n="KR4d0492_WYG_008-1a"/>
欽定四庫全書<lb/>
　榘菴集卷八　　　　　　　元　同恕　撰<lb/>
　　誌銘<lb/>
　　　王府君墓誌銘<lb/>
延祐五年四月二十有三日承徳郎乾州知州濟南王<lb/>
琚母夫人趙氏卒將䕶柩歸松楸卜以某年七月二十<lb/>
日與其考府君合𦵏鄒平縣仁義鄉之北岡迺録府君<lb/>
世次壽年求銘窆石余惟承徳累仕闗輔治行卓偉禮<lb/>
<pb n="KR4d0492_WYG_008-1b"/>
交義接積有歲年有不得而終辭者謹為叙次如左君<lb/>
諱禎字國祥世為濟南人髙祖淮金懐逺大將軍濟南<lb/>
路州軍民千户力濟時艱一方之民獨安田里曾祖彰<lb/>
金中大夫棣州厭次令出私積活荒歲民妣蘇氏鹿氏<lb/>
祖通讀書樂施妣髙氏父孝友妣左氏府君以庚子歲<lb/>
八月十有三日生至性孝友宗戚隣里樂其樂憂其憂<lb/>
篤志問學無絲粟榮利計鄉閭子弟争遣受學至元十<lb/>
四年五月二十有六日得疾遂不起壽止三十八夫人<lb/>
<pb n="KR4d0492_WYG_008-2a"/>
趙氏金浦州千户忠惠之女温婉恭慎事舅姑得歡心<lb/>
接族姻無違禮府君既殁即屏去脂澤約身縮用力其<lb/>
子于學承徳以是出典郡縣入賛臺憲才猷風節照映<lb/>
搢紳夫人鶴髪方瞳雍容禄養見者咨美今年七十有<lb/>
九微疾而逝子男二長承徳也次珪甘肅等處行尚書<lb/>
省譯史前歿女一適都目李惟洪孫男三魯兖鄒女五<lb/>
曾孫女二嗚呼府君儲休積美維嗇享于躬顯揚之傳<lb/>
方興未艾夫人苦節于其始而燕于其終天之報施善<lb/>
<pb n="KR4d0492_WYG_008-2b"/>
人又可謂無信邪銘曰孰御隂陽變化無常一世之短<lb/>
百世之長非此其身府君是傷在其子孫府君不亡婉<lb/>
婉令配閨儀壼章同穴之信皦日其光<lb/>
　　　將仕郎趙君墓誌銘<lb/>
將仕趙君諱元諒字良卿其先兖之鄆城人祖諱義妣<lb/>
翟氏徙家隰州又徙家奉元故今為奉元人考諱吉字<lb/>
伯祥妣晉氏君以乙卯歲五月二十日生天資純謹經<lb/>
史通大義出掾開成宣慰司繇積閲勅主鳯扶風縣簿<lb/>
<pb n="KR4d0492_WYG_008-3a"/>
厯安西徑陽縣官將仕佐郎延安總管府知事陜西都<lb/>
轉運鹽使司知事臨洮府司獄轉將仕郎奉元路司獄<lb/>
為簿能抑暴使以負重苦傳騎伸寃獄之罪死者佐運<lb/>
幕能使鹽丁盡力歲科倍常數其見於用者如此事親<lb/>
孝從兄順御下則恩義兼盡處家則勤儉有方利不茍<lb/>
取勢不茍合其本諸身者又如此以延祐已未正月十<lb/>
有六日卒壽六十有五卜以三月二十有七日𦵏長安<lb/>
縣華林鄉髙陽原君凡四娶兩孺人晉氏舅女從姊也<lb/>
<pb n="KR4d0492_WYG_008-3b"/>
李氏皆合祔焉今孺人邵氏佐君有賢稱子男三寅容<lb/>
宏女二長適雲南臨安路䝉古字教授苗彬次在室邵<lb/>
孺人予里中故家也遣其子寅以進士王弁狀來乞銘<lb/>
銘曰有用以及乎人有本以誠乎身不究於前者用之<lb/>
屯可裕乎後者本之真巋四天之斧墳尚永永其不泯<lb/>
　　　任正卿妻曹節君墓誌銘<lb/>
延祐七年九月辛卯京兆故任直諒正卿之妻曰曹節<lb/>
君疾終内寢享年八十有二親䟽聞者咨嗟驚嘆謂節<lb/>
<pb n="KR4d0492_WYG_008-4a"/>
君由震風凌雨之變而圖夏屋帡幪之安天助其順人<lb/>
與其能以濟成任氏者三世矣不易為力哉節君父諱<lb/>
用母王氏世河中人生十六而嫁時舅姑甫自亂離歸<lb/>
鄉里正卿與弟直忠年尚弱經始立門户百用闕如節<lb/>
君以柔順恭恪事舅姑勤儉端一從夫子上下咸宜之<lb/>
十餘年間既喪舅姑正卿直忠相繼淪謝子謙纔七歲<lb/>
兩房五女襟前裾後族黨憂不能濟節君屏去脂澤衣<lb/>
麤食淡資其子以學撫視諸女慈愛教督均一無間家<lb/>
<pb n="KR4d0492_WYG_008-4b"/>
事巨細不以委勞于娣氏娣氏亦友敬信順寢食必偕<lb/>
塤倡箎和至于白首人信其姊妹不知其為娣姒也始<lb/>
自謀曰農桑衣食之原無田以給口衆非久計也盡斥<lb/>
奩具買田南山下課童婢耕蠶甘苦共之寒暑不少懈<lb/>
歲入既贏子謙亦長大孝謹有鄉譽伏臘之計十百於<lb/>
疇昔矣人方歆羡不幸謙屬疾遂曠定省諸孫皆㓜稚<lb/>
節君年己七十吞聲飲泣益自奮曰兒曹承氏祀者不<lb/>
使知學是由我敗之闢館于隣延士教之男今受室女<lb/>
<pb n="KR4d0492_WYG_008-5a"/>
亦有歸歲時柔愿列侍左右初大徳間有司上其行宜<lb/>
享旌表省檄既下節君辭曰婦人守義分内事爾何異<lb/>
焉至大辛亥通議大夫河南任公總管奉元也謂朝廷<lb/>
旌别淑慝所以美化移俗二母之行若此久聴其辭如<lb/>
盛典何趣有司樹表于門集賢學士勤齋簫公題其上<lb/>
曰姒曹娣索貞節嗚乎惟良顯哉一子謙也字敬叔三<lb/>
女皆嫁良士曰李思温曰從仕郎王府照磨劉元曰醫<lb/>
効郎惠民局提㸃嚴有恒娣女二長適董思温蚤世次<lb/>
<pb n="KR4d0492_WYG_008-5b"/>
適司竹監使鄭思温先六月而歿孫男三惟義惟一惟<lb/>
聰女二嫁王灼者亦前歿次許嫁鄭氏節君天性嚴重<lb/>
言笑有常度閨門之内大小肅穆識深慮逺有補隂教<lb/>
矜容衒巧之習不入于家故女之事人者皆勤内職而<lb/>
子婦蚤寡誓志秉節耳濡目染之力歟自奉甚約至周<lb/>
人之急畧無顧惜嫁娣女資裝厚于己女其哭娣氏也<lb/>
哀不能勝其後竟以鄭女亡悲傷得疾御下慈祥自司<lb/>
閫政未嘗笞捶一人有過則累日不與之語恐懼謝罪<lb/>
<pb n="KR4d0492_WYG_008-6a"/>
乃已凡此視昔著于彤史者優劣何如也至是惟義輩<lb/>
卜以十月庚午祔節君柩于咸寧縣龍首鄉永泰橋正<lb/>
卿之墓泣拜請銘某惟義子備館教者累年禮遇之厚<lb/>
嘗竊愧焉今兹徳述非某言之私鄉評之公也不敢畧<lb/>
亦不敢誣曾孫男一班巴爾銘曰於維節君得秀自天三<lb/>
世夫門力起其顛霜不逾清玉不逾堅婉婉娣姒光綴<lb/>
華聨生有聞于百年死無愧于九泉吁嗟乎婦賢吁嗟<lb/>
乎母賢<lb/>
<pb n="KR4d0492_WYG_008-6b"/>
　　　太醫常惟一墓誌銘<lb/>
君諱中字惟一其先太原人曾祖明避亂徙陳州再徙<lb/>
中山祖慶祚以良醫待詔御藥至元十一年皇子安西<lb/>
王分土關中太醫院奏侍藩邸官醫愈郎陜西四川中<lb/>
興等路醫藥提㸃使司判官終王府醫樂提舉今遂家<lb/>
奉元父謙承事郎陜西興元等路齊哩克琨長官妣夫人<lb/>
杜氏君天資秀朗家學淵奥濟以心得之妙針藥所施<lb/>
効應神㨗人無貴賤日争迎謁遂以眼科名世入為御<lb/>
<pb n="KR4d0492_WYG_008-7a"/>
醫居京師者十年延祐改元試中第一人扈從往來著<lb/>
績為多王公貴人無不稱善蓋術業精專而仁遜不矜<lb/>
故也至治元年二月十八日疾卒寓舎年甫四十有一<lb/>
以其年十月十五日歸𦵏奉元咸寧縣龍首鄉北原之<lb/>
塋娶王氏再娶陳氏承務郎龍興路推官某之子一女<lb/>
纔滿歲後五月亦歿嗚呼痛哉自予得友承事公而熟<lb/>
君及弟沖之賢每謂承事天壤間能是福者幾家積善<lb/>
餘慶信而有徵矧君濟世美勞王事命服歸榮匪朝伊<lb/>
<pb n="KR4d0492_WYG_008-7b"/>
夕孰謂其遽至此也天不可信有如是邪冲來請銘其<lb/>
何可辭銘曰靈芝無根醴泉無源竭枯一朝世猶瑞寃<lb/>
鍾秀在人源深本蕃不濬而培天乎何言以物為形生<lb/>
雖有垠以瑞為名永永其存<lb/>
　　　郭君秉彛墓誌銘<lb/>
延祐七年陜西行省行臺擇可魯齋書院主訓導者僉<lb/>
曰郭君秉彛文行純懿倦游開成真其人也於是遣邑<lb/>
吏走書幣以請三徃返然後至既舎菜升講座樂育之<lb/>
<pb n="KR4d0492_WYG_008-8a"/>
和盎溢几席間執經而問約禮而言者昧昧以進昭昭<lb/>
以退兩府謂得其賢學者謂得其師士林謂得其友甫<lb/>
三數月庠舎不能容矣至治改元之春瘍疾為虐竟不<lb/>
起二月十二日也嗚呼天果欲窮吾道邪何奪斯人之<lb/>
遽也使前日相慶者皆相弔來哭之慟自復及殯聲相<lb/>
屬弟彪時方以命省家開成友人王總管庭彦傅推官<lb/>
彦升經紀喪用衣衾棺歛必誠必信浹旬彪以其嫂王<lb/>
氏謀所以𦵏君者則持教授孫忠符狀乞銘于予予雖<lb/>
<pb n="KR4d0492_WYG_008-8b"/>
拙於為言無以振發潜懿義不得辭也乃受而申之君<lb/>
諱好徳自號鳩菴世居京兆華隂為儒家再徙咸寧考<lb/>
厚載之陜西等處打捕鷹房提舉妣王氏君生而頴悟<lb/>
蚤從䝉齋孟先生學能自淬礪讀書為文㨗出時輩故<lb/>
人皆期以致逺大徳戊戌開成路同知方君薦為安西<lb/>
王府説書㑹王受命北征開成貴家争延訓子弟故君<lb/>
留居者餘二十年懃懃懇懇務以成就人材一方翕然<lb/>
得所矜式貧而願學者約己資之康生繼昌居門下五<lb/>
<pb n="KR4d0492_WYG_008-9a"/>
年義則師教恩則骨肉故今繼昌喪之如父君蚤孤事<lb/>
母篤孝迎養致樂未嘗少違顔色侍疾四旬衣不解帶<lb/>
喪祭一遵禮制不忍以俗尚薄其親徒歩千里䕶柩歸<lb/>
𦵏素雖不困酒母遺言敗徳終身止飲兄弟間無違言<lb/>
忤色朋從友好信義尤著素善渭南曹顯道立聞其妻<lb/>
有娠約通婚姻既産曹男而己女厯十有八年顯道夫<lb/>
婦死已久矣君曰吾可失信於故友邪乃資其女婦曹<lb/>
氏庭彦之總管開成也以師禮遇君丙辰之變庭彦既<lb/>
<pb n="KR4d0492_WYG_008-9b"/>
被執守者露刃脅以必從闔府吏卒奔㪚無一人君易<lb/>
衣冠伺間隙獨往省視庭彦曰吾分當死人殺如自殺<lb/>
何君勉之曰公知守大義當聴命於天無益之死不可<lb/>
為也庭彦每語人深感其義仁心周流終始無間嘗晨<lb/>
起有遺楮在門視之皆金帛其直不貲君求其人盡畀<lb/>
之六盤地寒日暮聞河側有悲哭不能為聲者君往視<lb/>
之拾薪兒凍幾死矣舁救於家明旦還其父母蓋全吾<lb/>
降衷者類如此妻王舅氏女也側室梁氏三女一男長<lb/>
<pb n="KR4d0492_WYG_008-10a"/>
壻呉用貴次即顯道子宗顔季尚㓜男復方一歲季女<lb/>
及男梁出也享年五十三卜以三月九日𦵏咸寧縣芙<lb/>
蓉園之先塋君稽古務學履真踐實其積也若是之豐<lb/>
其取也乃若是之嗇邪是可哀已銘曰古稱仁者宜位<lb/>
而富位富未能必得其壽如何郭君三無一焉陽錯隂<lb/>
揉匪昔之天嗚呼秉彛扶善斯世籌徳度功是亦有位<lb/>
含英咀華諸子百家淵淵其蓄用則孔多豈弟君子同<lb/>
聲萬口以是為年庶幾顔友𤣥房有石琢此銘章嗚呼<lb/>
<pb n="KR4d0492_WYG_008-10b"/>
秉彛可謂不亡<lb/>
　　　朝列大夫僉漢中道亷訪司事傅公墓誌銘<lb/>
公諱昱字彦晦京兆華元縣人曾髙而上世有隱徳稱<lb/>
孝義家祖汝礪陜西都轉運司經厯妣李氏考巖起中<lb/>
順大夫江東建康道肅政亷訪使號擴齋集賢學士勤<lb/>
齋蕭某誌其墓妣咸陽太君張氏以公貴贈也生二子<lb/>
公與弟承直郎奉元路總管府推官杲俱以醇正守家<lb/>
法有聲搢紳間公自冠歲辟陜西漢中道亷訪司書吏<lb/>
<pb n="KR4d0492_WYG_008-11a"/>
大徳改元以貢掾工部二年轉樞宻院令史既擢中書<lb/>
省掾端敏詳慎無絲髪過兩府争延譽之滿歲勅官承<lb/>
務郎工部主事綜藝課功冬卿倚信焉至大元年陞奉<lb/>
訓大夫陜西等處行尚書省左右司都事未幾改行中<lb/>
書省都事蓋翺翔京秩者二十年展用鄉邦人甚榮之<lb/>
公益自澡濯期光前武究心曹務詳整為百司倡上信<lb/>
下服御史司臺㝷以清望可肅風紀奏加奉直江南諸<lb/>
道行御史臺監察御史按行廣東雖窮荒瘴毒之地身<lb/>
<pb n="KR4d0492_WYG_008-11b"/>
皆厯之無所顧避一善必登一惡必黜風威肅然行臺<lb/>
以舉職薦即拜都事延祐二年超朝列大夫居今職明<lb/>
練治體正身率下不事苛細吏民稱頌焉歲除移疾還<lb/>
家屏棄餘務專精醫藥疾巳時與親賓談笑道舊故為<lb/>
樂人皆期公旦暮當復用世至治辛酉夏四月九日忽<lb/>
感疾須㬰而逝享年六十八鄉士大夫來弔者哭必盡<lb/>
哀卜以其月三十日𦵏長安縣義陽鄉槐衙先塋先夫<lb/>
人楊氏祔贈太子少保潛齋文公之女懿徳宜家今夫<lb/>
<pb n="KR4d0492_WYG_008-12a"/>
人耶律氏中書左丞埒克之孫克盡婦道封咸陽縣君<lb/>
二男曰順曰鐵牛耶律氏出也二女長適刑部掾馬榮<lb/>
祖次適劉克敬公天資端静寡言笑好學力行務見實<lb/>
用於書無不讀尤嗜易學又以餘力攷求法律本末使<lb/>
不誤於操縱中順將終遺言孝弟忠信揚名顯親為能<lb/>
子公敬服不怠居家治官見諸日用者皆是物也事宋<lb/>
夫人能得懽心人不知其為繼母叔父客死廣東還自<lb/>
南臺䕶柩返𦵏簿録遺財歸其家初公疾既瘳適弟杲<lb/>
<pb n="KR4d0492_WYG_008-12b"/>
亦滿秩日集外齋講論經史商畧古今課子侄讀書驩<lb/>
然粲然恩文兩盡取友必端無汎交雜游清約自怡有<lb/>
無不恤也嗚呼善繼善述有如此者真不負能子之託<lb/>
矣而位不滿能年不輔徳惜哉承直以予游公兄弟間<lb/>
手府學正玉瓉狀請誌其墓謹第録如右而系之以銘<lb/>
曰底法之基不難乎前堂構是期難乎令傳猗歟朝列<lb/>
矩方規圓擴齋堂堂允為象賢孰參省幕孰簉臺聫朝<lb/>
議頡頏舎公孰先宦學既昭家聲亦宣天於斯人胡不<lb/>
<pb n="KR4d0492_WYG_008-13a"/>
百年槐衙之阡草露林烟銘紀諸幽以告邈綿<lb/>
　　　耿彦清墓誌銘<lb/>
至治元年七月承徳郎肅州路府判耿君彦清以疾還<lb/>
奉元之里第浹旬遂不起二十一日也既殯舅氏尚君<lb/>
彦誠導其孤某乞銘于予曰前幸銘其父矣敢以是并<lb/>
累子既不得辭則叙之曰君諱廷望彦清字也世為奉<lb/>
元人祖諱舜妣王氏考諱復亨贈承務郎妣尚氏贈恭<lb/>
人君生至元甲子三月十二日於次為仲早自植立從<lb/>
<pb n="KR4d0492_WYG_008-13b"/>
吏師之亷而平者習文法濟以勤敏聲稱右儔輩陜西<lb/>
行尚書省選副掌儀局後二年以能舉職受安西王教<lb/>
既擢掾行尚書省改中書省繇掾陞提控大徳八年勅<lb/>
從仕郎尹延安延川縣厯承事郎陜西行省管勾兼架<lb/>
閣庫承務郎甘肅行省管勾兼架閣庫延祐五年加承<lb/>
徳受今職享年五十有八元配蔣氏前君三十三年卒<lb/>
繼室李氏贈恭人卒今七年矣再娶劉氏封恭人子男<lb/>
三曰某女二長適髙陵縣尉王欽亦前歿次尚㓜卜以<lb/>
<pb n="KR4d0492_WYG_008-14a"/>
其年九月十五日𦵏君咸寧縣龍首鄉孟村先塋蔣氏<lb/>
李氏祔君少孤自力于學事母能得其懽心天資强明<lb/>
遇事審慎操筆行省者首尾餘十年有譽無疵其為縣<lb/>
也惠利必興刑罰必當民有訴其夫赴兄之招數月不<lb/>
歸者同僚或疑之君獨燭婦寃捕治具服蓋杯酒失意<lb/>
毆死而井其尸其在肅州治行尤著他事紏紛不能决<lb/>
者上官委辦前後㳫至此君已試之大凡也即其所己<lb/>
試而知其未試者尚富有也嗚呼惜哉銘曰志行之卓<lb/>
<pb n="KR4d0492_WYG_008-14b"/>
才識之强左右吾用允曰吏良維後有裕前亦有光孰<lb/>
匪九原奚憾斯蔵勿替而引善繼之望<lb/>
　　　李君文卿墓誌銘<lb/>
至治元年冬十二月五日乾士宇文鐸振之來謂予曰<lb/>
武功李文卿先生以十一月十五日疾卒于家鐸友其<lb/>
子叔謙則往弔焉既致慰矣叔謙又哭拜稽顙跪而言<lb/>
曰先君卜以十二月二十一日𦵏周鄉五渠磑先塋先<lb/>
君之友今惟同賛善公在誌墓之辭舎公其孰歸叔謙<lb/>
<pb n="KR4d0492_WYG_008-15a"/>
罪逆餘喘忍死朝夕不能遽違殯次匍匐往請振之能<lb/>
為致此懇乎鐸既許諾是以來也予聞而驚呼為之泣<lb/>
曰前年文卿來留止三數日握手道舊故為笑樂鬚髮<lb/>
猶白黑相半神氣清徹顔如渥丹予謂文卿福壽未艾<lb/>
也孰謂此為終天之别耶嗚呼悲乎文卿諱斐其先鳯<lb/>
翔人祖諱義妣杜氏始家京兆之長安考諱秀妣王氏<lb/>
張氏再徙武功昆弟五人文卿居長慈祥孝友出於天<lb/>
性事母張氏不知其為繼也勤以幹蠱儉以自奉其聞<lb/>
<pb n="KR4d0492_WYG_008-15b"/>
善也汲汲如不及其接物也休休如有容以故親踈貴<lb/>
賤皆愛重之敏而嗜學不懈寒暑六經史傳厯厯成誦<lb/>
間為辭章清婉可愛無泛交雜游一以誠敬為主在長<lb/>
安日獨與竇隱君長卿雷都司季正及予相往來文史<lb/>
之娯迨老不厭至元中陜西行省察其亷慎有心計兩<lb/>
檄領興元鳯翔稅司大徳三年又檄領司竹監課集如<lb/>
期非所好也享年七十妻文氏柔順恭恪克相夫子子<lb/>
男五叔謙餘皆前卒女二長亦卒次適張璞孫男二衍<lb/>
<pb n="KR4d0492_WYG_008-16a"/>
衡女四周徳趙思弼其婿也餘㓜銘曰知圓義方仁愛<lb/>
禮恭均由性有匪賢曷充猗嗟文卿盛美在躬勉勉循<lb/>
循一其初終七十為年壽非不融有子有孫吉非不逢<lb/>
相彼周原泉深土豐有斧其丘徳人之宫<lb/>
　　　儒林郎馮君墓誌銘<lb/>
至治元年辛酉封儒林郎馮君義年八十四以十月九<lb/>
日卒二年壬戌其妻恭人秦氏年八十四以正月七日<lb/>
卒蓋生同戊戌而為夫婦者六十有八年壽祺之享恭<lb/>
<pb n="KR4d0492_WYG_008-16b"/>
人雖差延一歲由辛酉之十迨壬戌之正纔三月耳立<lb/>
春猶後四日是死亦同辛酉也長子翼霄時為樞宻院<lb/>
經厯聞喪來奔甫及門而母氏卒卜以二月十有一日<lb/>
𦵏奉元咸寧縣春明門先塋同穴之期日不再吉嗚呼<lb/>
此可謂同生復同死矣天壤間生民不為不多富而貴<lb/>
者不為不衆若儒林夫婦結髪偕老生順死安幾何人<lb/>
哉借曰天作之合而能者養之以福固非偶然也經厯<lb/>
辱與予游泣拜以墓銘為請辭不獲命乃按事述而叙<lb/>
<pb n="KR4d0492_WYG_008-17a"/>
之君諱義其先慶陽人祖某父秀儀觀雄偉金末從軍<lb/>
以挽强為衆所推其後轉徙平陽亂定西歸始家奉元<lb/>
乃輦父喪慶陽𦵏今春明門之塋為始祖焉妣馬氏生<lb/>
四男君為仲子天性孝友竭力以養父母不使知其勞<lb/>
兄貴窘乏輒振業之公賦雜擾不以相及歿則與其嫂<lb/>
合𦵏焉二弟頥慶㓜以成學長以成室皆已力頥今為<lb/>
南漳縣尹恭人家素貧君為買屋迎養其祖父母歿又<lb/>
營𦵏禮治鄉鄰信孚朋友蚤業商賈剛直好義凡利交<lb/>
<pb n="KR4d0492_WYG_008-17b"/>
者有取無怨行旅往來不能以歸必贐遺之故人無逺<lb/>
近親踈皆愛重焉敬恭神祇朝夕熏修迨老如一日恭<lb/>
人早孤母郭氏年十有七歸儒林淑慎端潔事舅姑以<lb/>
孝謹相夫子以勤儉衣服飲食之須蠶桑織績之務躬<lb/>
自劬瘁不以委人儒林得以專理外事獲愛於宗族鄉<lb/>
黨者恭人之助與為多焉叔慶生乏乳飲恭人乳之撫<lb/>
有二子慈不失義督之就學至斥奩具以奉師儒故今<lb/>
卓卓以有見於世者如此恭人之教也生子四男二翼<lb/>
<pb n="KR4d0492_WYG_008-18a"/>
霄承徳郎樞宻院經厯翼雲陜西漢中道肅政亷訪司<lb/>
書吏女二務使姚信咸寧尉吏田榮其婿也孫男五某<lb/>
某女二長適太平路教授劉惟孝次在室延祐乙卯朝<lb/>
廷推恩臣下以勸忠孝文武内外官皆許褒封父母經<lb/>
厯以中左司都事於是有儒林恭人之命及來為陜西<lb/>
行省幕長二老人者拜恩家庭龎眉鶴髪夫前婦後及<lb/>
門賀者上而省臺下而鄉里搢紳韋布之士肩摩踵接<lb/>
莫不咨賞歎息願有子如經厯有父母如儒林恭人也<lb/>
<pb n="KR4d0492_WYG_008-18b"/>
嗚呼積孝累義克有令子殊恩異數増華耋年考終厥<lb/>
命二夀同歸世所願欲一無憾矣是宜銘銘曰良人者<lb/>
何曰和而義柔而能正婦徳之懿嘉耦曰配古難其逢<lb/>
儒林恭人斯媪斯翁天錫賢子鵷聨鷺簉遂都榮名以<lb/>
燕眉壽樂哉九原二壽同藏勸善有銘無窮是彰<lb/>
　　　封奉議大夫張君墓誌銘<lb/>
君諱徳明字彦明世為耀之三原人祖順妣馬氏考貴<lb/>
魁偉好義有稱族黨間壽八十四以終太子諭徳勤齋<lb/>
<pb n="KR4d0492_WYG_008-19a"/>
蕭公為碣其墓凡三配孟氏楊氏君之母白氏壽亦八<lb/>
十八君浮誠靖厚早知讀書遵軌度篤於愛親不忍暫<lb/>
去左右名宦所趨未嘗萌念及代家政輕財重義先人<lb/>
後己曰此吾父宿昔所事不敢忘也宗族鄉黨均憂共<lb/>
樂張某家貧嫁娶仍數積負久而為數夥一不責償縣<lb/>
人李巴子雲陽李二皆僕𨽻事人謀欲民成其家聞君<lb/>
之風往請焉即以楮錢萬有千緡畀之且為經紀生業<lb/>
豈特出濟人利物之本心而然歟亦無改於父之道為<lb/>
<pb n="KR4d0492_WYG_008-19b"/>
孟莊子孝也又其大者謂師道不崇無以禆教化善風<lb/>
俗乃捐金倡縣侯買地龍橋鎮東南為畆若干創夫子<lb/>
廟締搆像設之費出己力者又十之五逺近觀感争遣<lb/>
子弟讀書庠聲序音相聞蔚有士俗兹非由君能仁有<lb/>
以發之耶治家勤而有節儉而中禮祭祀致孝燕享致<lb/>
豐誠以與人敬以持己鄉邦無賢愚皆推為長者名公<lb/>
鉅人蓋嘗紀賛其行教飭諸子擇賢師友與之游處使<lb/>
知古人修身之學故四子皆植植有立而季子世榮尤<lb/>
<pb n="KR4d0492_WYG_008-20a"/>
允物望僉海北廣東道肅政亷訪司事君由是得封奉<lb/>
議大夫信州路鈆山州知州驍騎尉涇陽縣子受封之<lb/>
日親踈逺近莫不榮賀謂天道雖曰好還而享有備福<lb/>
蓋千百而不一二得也至治二年二月二十有七日疾<lb/>
終正寢壽七十有九配李氏贈涇陽縣君笄年歸奉議<lb/>
柔順恭恪克修内事前十二年卒子男四世英同知鐵<lb/>
州軍民事世昌敦武校尉禮店文州䝉古漢軍西蕃軍<lb/>
民千戸所副千戸世傑承務郎同知松潘客疊威茂等<lb/>
<pb n="KR4d0492_WYG_008-20b"/>
處軍民安撫使世榮承務郎僉憲也女二長適王某次<lb/>
適朱安仁孫男五信儼俊儆燕孫女十曽孫男二女二<lb/>
世英等將以是年五月九日與其母涇陽縣君合𦵏於<lb/>
縣之常平鄉悌友村祖塋之次俾世昌子儆來謁銘奉<lb/>
議長予十歲辱以禮接歲時遣子若孫相問勞絡繹不<lb/>
絶此意厚矣其敢以無陋辭銘曰乾父坤母孰匪其子<lb/>
疾痛在躬曷間彼己維奉議君洞識天畀推吾是心以<lb/>
濟前美誦聲洋洋我鄉我里徳風一行庶善草靡四孝<lb/>
<pb n="KR4d0492_WYG_008-21a"/>
聨飛家聲日起夫誰使然神監昭只既服榮名亦膺壽<lb/>
祉不亡者存百世令軌<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0492_WYG_008-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　榘菴集卷八<lb/>
</p>
<p>
</p>
  </div>
<div>
                <head>榘菴集卷九</head>
    <p>
<pb n="KR4d0492_WYG_009-1a"/>
欽定四庫全書<lb/>
　榘菴集卷九　　　　　　　元　同恕　撰<lb/>
　　誌銘<lb/>
　　　司竹監提領鄭君墓誌銘<lb/>
君姓鄭氏諱思温字彦容世家京兆曽祖安仁妣李氏<lb/>
祖珍妣吕氏生三子長曰鈞平陽路拘㩁解鹽副使君<lb/>
之考也妣曹氏生而浮靖端謹不妄言笑祖父母鍾愛<lb/>
之常曰能世吾家者必此兒也既就學日受業必精熟<lb/>
<pb n="KR4d0492_WYG_009-1b"/>
然後已同硯席者戲笑於其側若不聞知或犯之亦不<lb/>
與校鄉先生每舉以厲不率教者年甫及冠家事巨細<lb/>
即能以身任不勞其父篤實勤敏綜理周宻故祖父母<lb/>
樂其有後而拘㩁君安享終身焉蓋君資受殊常生長<lb/>
富驕而恭儉自將不踐舊迹而動皆中禮事繼母趙宗<lb/>
族稱孝異母弟思恭不安序教君一接以友愛進之宦<lb/>
學供應備至其卒也哭之如同生内而宗親外而婣戚<lb/>
與凡鄉黨鄰里之交情文孚洽微我有咎行省察其有<lb/>
<pb n="KR4d0492_WYG_009-2a"/>
鄉譽可任使也檄為京兆路解鹽倉使厯總庫副使者<lb/>
再司行鹽使領者再皆以集辦稱至治二年七月十有<lb/>
二日疾卒長安縣之居第享年六十有七初娶王氏同<lb/>
州判官鑄之女生男一曰耀女一嫁張珍皆先歿再娶<lb/>
任氏前二年卒生男二曰巽曰兊孫男二女一巽以其<lb/>
年十月初六日庚午𦵏君咸寧縣白鹿鄉白鹿原宋庄<lb/>
新塋王氏任氏祔以予與君嘗同遊頥齋張先生之門<lb/>
泣拜請銘義不可辭迺為銘曰播搆兢兢祖武是䋲孝<lb/>
<pb n="KR4d0492_WYG_009-2b"/>
友蒸蒸家道以寧鄉無疵議宗有賢稱展如彦容可曰<lb/>
徳成相彼鹿原山環水縈四尺之封尚固千齡<lb/>
　　　李登仕墓誌銘<lb/>
君諱餘慶字某其先威寧人曾祖英金天成縣尹祖資<lb/>
禄壬申歲偕劉忠順公歸義太祖皇帝詔為四川征行<lb/>
千戸佩銀符遂來闗中占籍奉元有子八人祖妣闗氏<lb/>
生二子長義襲職千戸次祥君之考也義死王事以祥<lb/>
世其職沈勇好謀數戰有功賞換金符兄子世昌既成<lb/>
<pb n="KR4d0492_WYG_009-3a"/>
長讓職家居優游終老年八十七以卒妣毛氏君生而<lb/>
純秀練達時務安西王胙土於秦辟相府使臣至元十<lb/>
七年詔王相李忠宣公赴思播分黄平鎮逺田以君從<lb/>
行至則招攜懐逺君亦與有力勞勅將仕佐郎主安西<lb/>
冨平縣簿十九年也再主郃陽縣簿厯録事司判官轉<lb/>
登仕佐郎興元路金州判官年四十八以大徳四年六<lb/>
月十五日卒君天性孝慈寛裕有容在官以勤慎篤實<lb/>
為主本明悟先覺人亦莫之能欺故上官信任不疑而<lb/>
<pb n="KR4d0492_WYG_009-3b"/>
民之被其惠利者久而後益知其不可復得也輕財重<lb/>
義一諾之許千金不移嗚呼才用未周天遽奪之得不<lb/>
為良士惜乎妻張氏柔賢宜家有稱婣族後君廿二年<lb/>
當至治二年八月廿五日卒壽七十有二子男四長泰<lb/>
將仕郎涇州判官次萃早世次革寳儀庫大使次昇秦<lb/>
州豐積庫大使前母氏一月卒女一適曹季文孫男八<lb/>
女五惟李氏先塋在咸寧縣宣平坊兆域廹隘不可復<lb/>
祔將仕乃卜地於龍首鄉神谷子别業以至治二年十<lb/>
<pb n="KR4d0492_WYG_009-4a"/>
一月廿八日徙其祖考妣為新塋始祖考登仕洎母張<lb/>
氏之喪合𦵏焉前事介吾友安君士寧來乞銘乃為銘<lb/>
曰李氏之先世以勞顯維登仕君簉跡吏選其心休休<lb/>
其躬勉勉上信下懐官議無貶謂日千里驥足是展纔<lb/>
佐一州遽誦知免龍首新阡𦵏從父竁咨爾後人遺休<lb/>
之衍<lb/>
　　　封承直郎國子監丞李公墓誌銘<lb/>
泰定三年秋八月十有四口承直郎國子監丞李公卒<lb/>
<pb n="KR4d0492_WYG_009-4b"/>
年八十有二逺近聞者莫不驚惋嘆息謂老成云亡安<lb/>
所矜式蓋善信之美積躬者厚儀形之瞻服徳者深也<lb/>
公諱禎字善之其先上京黄龍曲江人由其祖稅使君<lb/>
自河南寳豐徙家安西爵世名行具慵齋先生楊君教<lb/>
授誌墓之言考諱珪安西府軍器庫大使妣史氏生二<lb/>
子公其仲也端謹温厚由性而然自㓜學至冠昏未嘗<lb/>
有子弟過以貽父母憂孝友純至父母既歿事其兄如<lb/>
事其父兄長公六歲迨今率三五日一往候之敬順有<lb/>
<pb n="KR4d0492_WYG_009-5a"/>
加髙曾而下皆以勇略著名當世稅使君嘗中金武舉<lb/>
至公獨儒雅自將雖詩書家子孫皆自以為不及神秀<lb/>
内裕遇事明審吏學應務有餘起家將仕佐郎陜西五<lb/>
路䝉古鄂勒總管府經厯非所好也至元戊子興元有<lb/>
囚罪當死朝廷遣使臨次行省檄公偕往至則公具得<lb/>
其情蓋因毆妻誤傷主母非故也獄辭再上刑部卒論<lb/>
减死用心忠敬舉此可見秩滿即營治别業極力教子<lb/>
為終老計時年未五十作亭面南山竹樹環拱日讀書<lb/>
<pb n="KR4d0492_WYG_009-5b"/>
其中自號雲中閒叟當其適意時輒有詩歌陶冩襟靈<lb/>
未嘗出以示人人或得之意必髙人勝士天機醇深者<lb/>
之言初不知為公筆也時居城中賔禮交舊杖屨往來<lb/>
言笑衎衎略無老人倦勤意度進止益恭儉而用禮以<lb/>
持其家嚴而有恩以御其下内外之治整如肅如諸子<lb/>
競爽方昌於用泰定甲子以仲子貴享有是封歲時列<lb/>
侍左右命服上夀中和之氣薰然一堂箕疇五福公獨<lb/>
多焉豈弟君子福禄攸降信哉斯言至是得微疾遂以<lb/>
<pb n="KR4d0492_WYG_009-6a"/>
不起元配劉氏贈恭人淑慎嫓徳先三十四年卒繼室<lb/>
茹氏封恭人亦前二年卒子男五秉彛從仕郎奉先路<lb/>
醴泉縣尹秉中承直郎内臺監察御史僉陜西漢中道<lb/>
肅政亷訪司事秉義河西隴北道肅政亷訪司掾秉元<lb/>
篤學蚤世集賢大學士方齋郭公為作哀辭秉新鞏昌<lb/>
總帥府奏差女一適張徳皆劉出也孫男五温良恭挺<lb/>
保温恭亦蚤世女三二適良族一尚㓜曾孫男二八十<lb/>
寔寔從仕兄弟卜以其年九月廿日𦵏公長安縣義陽<lb/>
<pb n="KR4d0492_WYG_009-6b"/>
鄉北里先塋恭人劉茹祔焉前事衰絰踵門拜且泣曰<lb/>
先人墓石不可無辭知先人者莫若先生幸哀而賜之<lb/>
銘某辱公忘年禮接獲預交遊之末迺不敢終辭敬為<lb/>
銘曰天維顯思日監在兹栽者培之夫豈吾私維承直<lb/>
公金良玉美惴惴名場恂恂鄉里詩書詠歌我性我情<lb/>
禮義綢繆我友我朋安享褒封有賢諸子禄養雍容紆<lb/>
朱曳紫八十二年百順斯全𦵏從其先夫何憾焉<lb/>
　　　耶律濮國威愍公墓誌銘<lb/>
<pb n="KR4d0492_WYG_009-7a"/>
公遼人諱蒙固岱太傅濮國公諱珠格之孫太傅濮國<lb/>
公諱寳童之冢嗣妣夫人聶赫氏以庚戌歲九月二十<lb/>
日生公京兆治九耀里沈雄有膽略才稱一世中統元<lb/>
年公徙居蜀第未冠拜懐逺大將軍管軍萬户時朝廷<lb/>
方有事西南蜀城猶未盡下公奮武出竒下重慶瀘州<lb/>
諸城戰勞居多至元二十一年遷雲南都元帥引兵萬<lb/>
人攻緬夷轉鬬深入殺擄諸種幾盡二十四年浮海攻<lb/>
交趾大破其軍奪戰艦千艘夷卒水死者十六七鎮南<lb/>
<pb n="KR4d0492_WYG_009-7b"/>
王賞金幣副縑以旌其能大徳四年超鎮國上將軍大<lb/>
理金齒等處宣慰使都元帥以功獲上賜白金五十兩<lb/>
金幣副縑一金鞍一九年將兵二萬征普安臨安諸蠻<lb/>
晝夜不解甲一日之間合戰者九破軍殺帥不可數計<lb/>
賊勢遂不復振十年援驃騎衛上將軍遥授行中書省<lb/>
左丞行大理金齒等處宣慰使都元帥上嘉其服勞勤<lb/>
逺又獲賜金幣副縑二公久居瘴地感觸成疾遂以十<lb/>
一年四月八日卒于軍享年五十有八其地則雲南大<lb/>
<pb n="KR4d0492_WYG_009-8a"/>
吉州也公結髪從軍為年四十嚴部伍謹訓練信賞必<lb/>
罰識機知變休兵則愛克厥威臨敵則威克厥愛以故<lb/>
士卒精白一心樂與輸力戰勝攻取未嘗挫衂上有以<lb/>
暢皇威下有以光祖烈斯所謂忠孝兩盡者非耶皇慶<lb/>
二年贈公龍虎衛上將軍行省平章政事濮國公諡威<lb/>
愍先夫人梁氏四川千戸某之女無子夫人王氏咨議<lb/>
英之長女封濮國太夫人勤明淑慎習訓儒家威愍既<lb/>
許身殉國不遑問家事日用益窘夫人冒寒暑躬先婢<lb/>
<pb n="KR4d0492_WYG_009-8b"/>
使紡績織絍以佐寡乏又時遣人送鞍馬給邊費使威<lb/>
愍無内顧之憂延師教子禮族接賔無一不得其宜嗚<lb/>
呼賢哉後公八年當延祐二年六月二十六日卒成都<lb/>
居第之内寢壽六十有四生子二人長和尼齊宣武將<lb/>
軍船橋萬户府逹嚕噶齊次旺扎勒布哈懐逺大將軍雲<lb/>
南諸路軍馬右副都元帥蚤卒孫男二宣武將以泰定<lb/>
四年閏九月二十一日𦵏公咸寧縣洪固鄉韋曲村太<lb/>
傅墓次梁夫人王夫人祔焉先事拜懇請銘某不得辭<lb/>
<pb n="KR4d0492_WYG_009-9a"/>
也謹為次第之銘曰鳯不産雉麟不生羊烈烈威愍太<lb/>
傳之光髧彼兩髦奮迹戎行首事西蜀我武惟揚緬趾<lb/>
兩安此界爾疆白羽一麾藩撤籬亡寵錫便蕃奏功廟<lb/>
堂熊旗斾斾虎節煌煌如何昊天奪我將良三軍縞素<lb/>
霧慘雲傷篤哉孝嗣歸骨先藏琢詩𤣥石奕葉垂芳<lb/>
　　　李君和甫墓誌銘<lb/>
君諱用字和甫姓李氏其先太原文水人由其祖雪谿<lb/>
公兵後徙籍晉寧至和甫始家奉元髙祖順曾祖寛祖<lb/>
<pb n="KR4d0492_WYG_009-9b"/>
庭秀河東行中書省左右司郎中號雪谿有子八和甫<lb/>
之考思義行第七妣劉氏蚤卒和甫明敏謙慎臨事不<lb/>
茍自㓜而然年方踰冠悼其家運中衰諸父伯季死亡<lb/>
幾盡其父又轉客潭州不得以時歸輒感憤掇拾遺餘<lb/>
服賈西來闗中土壤深厚水泉甘美慨然有再家之志<lb/>
遂輦致妻子當渉湖湘以迎親為事至則口累頗衆親<lb/>
意重遷而道里之費無所於取謂和甫曰我思見而婦<lb/>
而子輩然後同歸何如和甫恐傷親意再挈妻子就養<lb/>
<pb n="KR4d0492_WYG_009-10a"/>
于潭閲年六七航海厯交趾諸國貨入優裕私自慶曰<lb/>
有以資吾父矣持還上之得侍以歸恭敬子職十餘年<lb/>
間日之晨昏時之寒暑不使其親意有小不得者其歿<lb/>
也買地咸寧縣龍首鄉鐵爐㘭西原喪𦵏之具必誠必<lb/>
信又竭其力徙晉寧之藏雪谿而下十八喪與其父族<lb/>
𦵏之此其為孝何如也與人交以忠信不欺為主寧人<lb/>
負我無我負人故凡與共事者久而益相敬愛在潭州<lb/>
日知鬻茶可為業率數歲一往返茶户夏南鄉以茶數<lb/>
<pb n="KR4d0492_WYG_009-10b"/>
百引委和甫并售奉元約曰明年我當往受直閲再歲<lb/>
不果來聞其人已死和甫謂人以信士待我我以信士<lb/>
報之悉槖緍錢送至其家其守義不囘類如此鄰里鄉<lb/>
黨均憂共樂享年六十以泰定四年冬十月二十一日<lb/>
疾卒于家妻張氏淑慎能孝克相夫賢子男三長徳輝<lb/>
次某某女四長適徐敬次偕蚤世徳輝將以其年十二<lb/>
月三日𦵏君鐵爐原墓次前事來請銘泣拜言曰先君<lb/>
之𦵏曾祖也嘗匄言門下以表墓道先君艱難創業積<lb/>
<pb n="KR4d0492_WYG_009-11a"/>
功累善先生實知之不勒諸石以慰泉壤徳輝不孝之<lb/>
中又不孝焉何名為子先生其哀之予素竒和甫為人<lb/>
事行可書者非一姑掇其大者著而論之曰孟子有言<lb/>
事孰為大事親為大守孰為大守身為大嗟哉和甫弱<lb/>
歲毅然志在立家跋渉萬里悉智畢力而能卒歸其親<lb/>
娱養終身収亡合散使祖魂宗魄永安乎深厚薈蔚之<lb/>
地可謂能事親矣仁義忠信以實其内謙卑巽順以華<lb/>
其外不謟不凟無怨無惡蓋棺之日主鄉論者謂百年<lb/>
<pb n="KR4d0492_WYG_009-11b"/>
之生獨和甫為完人可謂能守矣獨其年之不贏若可<lb/>
憾者蓋二五錯綜誰實司之在和甫則無憾焉是為銘<lb/>
　　　故張君彦諶墓誌銘<lb/>
至元丙子王師問罪江南大州小邑四民子弟無少長<lb/>
悉為人所俘獲流離播遷之餘可矜可哀益不勝道能<lb/>
卒完其身於素患難者千百不一二見况能以亡國之<lb/>
末裔為起家之始祖有田有廬復修祀事于日月光華<lb/>
之世如吾張君彦諶者可兩有乎孟子謂人之有徳慧<lb/>
<pb n="KR4d0492_WYG_009-12a"/>
術智者恒存乎疢疾揆諸彦諶信矣哉君諱誠字彦諶<lb/>
以彦卿行襲譌故也信州上饒焦石里人髙祖五十六<lb/>
公曾祖小二公祖省二公考省十六公妣陳氏君孩提<lb/>
失父獨依母居年十三遭亂來闗中母子由是不相聞<lb/>
知恪謹小心服勤鉅家鉅家愛之如子弟機警敏悟周<lb/>
知四方物土美惡觀時取予不失毫分遂致饒用每言<lb/>
及母未嘗不流涕上饒距關中七千餘里行商往來率<lb/>
數歲一至必厚禮哀懇俾詗母存亡大徳初君既得自<lb/>
<pb n="KR4d0492_WYG_009-12b"/>
便葉姓兄弟至知母陳在家卧疾聞有子信感極遂不<lb/>
起君號慟者累日輒奔往以其喪祔焦石十六公之墓<lb/>
益重先塋不敢以兩親之柩北徙其得禮哉族喪在殯<lb/>
皆為𦵏之從弟福四過時不婚禮娶良家田廬為他姓<lb/>
有者悉購得之規為祭田終喪三年然後歸買田下邽<lb/>
為子孫逺業田租取鄉例之半凶年飢歲緩責紓逋嚴<lb/>
于教子資其讀書籍員國學閨門之内以身為凖賓祭<lb/>
慶弔品節得宜豐儉中禮尊賢敬老道過餘杭日國中<lb/>
<pb n="KR4d0492_WYG_009-13a"/>
耆儒孫敬禮之子伯明逺遊不能歸告乏于君君念此<lb/>
老無他子姓備養分槖鏹千五百緍畀之迄終養不責<lb/>
償年踰五十慨然嘆曰人壽幾何乃終役于物邪即以<lb/>
家事付其子優游自適士大夫亦樂與之交致和改元<lb/>
五月十一日疾終肅清里之居第享年六十有五以其<lb/>
年七月二十有四日𦵏咸寧縣洪固鄉樂遊園新塋妻<lb/>
朱氏子男四浮遵遺訓瀜蚤夭冲力學有聞兩預鄉薦<lb/>
女二長適耶律諒亦前逝次適石克禮君天資淵實濟<lb/>
<pb n="KR4d0492_WYG_009-13b"/>
以明亮文史醫卜之用亦領其要雖善心計未嘗以得<lb/>
失為累始有居積為里中兒盗去君初若不知既出其<lb/>
物以市衆謂宜訟之官君曰慢藏誨盗我之過也其性<lb/>
度如此至是冲由刑部掾來奔喪録君行實求銘于予<lb/>
予辱君禮接嘗與冲從事於講習間所不得辭也銘曰<lb/>
飄風振林本掲枝顛有栽者培天心可觀猗嗟張君奮<lb/>
由艱難人一己百惟力是殫我父我母松楸祔安我子<lb/>
我孫桑梓計完孝無遺悔慈有令傳求若為生誰今百<lb/>
<pb n="KR4d0492_WYG_009-14a"/>
年樂遊之塋肇自我先龜吉筮良之慶之延<lb/>
　　　承務郎西和州同知雷君墓誌銘<lb/>
明道先生有言一命之士茍存心於愛物於人必有所<lb/>
濟進而上之其濟衆矣夫以仁存心然後愛物跡其職<lb/>
分觀其設施則人之仁不仁可知己若今之為吏能仁<lb/>
其職以厭衆心者雷君是也初為司獄守以亷勤行以<lb/>
公恕囚有寃繫者君得其情必反覆白府屬俾申正之<lb/>
夏則洒掃囹圄冬則繕完藁籍守卒不敢肆為陵暴始<lb/>
<pb n="KR4d0492_WYG_009-14b"/>
終十年如一日囚既受罰無輕重必致拜于前以謝矜<lb/>
愍省臺咨賞焉一正縣務再佐州事急於撫字緩於催<lb/>
科勸農桑以厚民生崇教化以正民俗扞掫無草竊之<lb/>
姦簿領無舞文之吏善類氣伸不仁者逺憲司才其能<lb/>
而潔其行它訟之疑誤積滯不能以時次者必委君裁<lb/>
處悉心窮審皆得情要最四十餘事嗚呼使任卿大夫<lb/>
之責達其道於四方何所事而不濟乎其子徳諃手君<lb/>
行實且致遺命來請銘敢質諸見聞叙而論之用世本<lb/>
<pb n="KR4d0492_WYG_009-15a"/>
末苐録如左君諱裕字順理耀州同官縣雷平川人曾<lb/>
祖逺徙居髙陵之毗沙鎮祖定考貴卒鄜州洛川簿潜<lb/>
齋楊文康公為之銘妣杜氏兄弟六人君序居四明敏<lb/>
信厚生有淑質讀書力行志尚修逺至元甲申陜漢道<lb/>
宣慰司辟為奏差再擢四川等處行中書省宣使大徳<lb/>
辛丑勅進義副尉安西路司獄皇慶癸丑改忠翊校尉<lb/>
成州判官延祐丙辰陞承事郎延安安定縣尹承務郎<lb/>
同知西州事泰定甲子也致和改元以年及致仕秋九<lb/>
<pb n="KR4d0492_WYG_009-15b"/>
月十有七日疾卒于家十一月三日𦵏鎮北慶安鄉先<lb/>
塋妻路氏蚤卒繼張繼李子男八人徳諃徳譓徳諄徳<lb/>
議徳諝徳諧安定八兒女二人長適本位下總管李秀<lb/>
次適王文忠孫男九女四君族盛而蕃兄弟皆載名仕<lb/>
版孝友雍睦聞于鄉邦君在安西時味之嘉必遣至母<lb/>
所弟臨潼尉禎嘗病疫君即往省視又䕶居寓舎躬親<lb/>
粥藥如是者累月鄉黨朋友禮周義洽救災䘏患出處<lb/>
如此是可銘已銘曰古之君子學道愛人史氏褒善筆<lb/>
<pb n="KR4d0492_WYG_009-16a"/>
之曰循賢哉承務路義宅仁幽草亦知時有陽春于縣<lb/>
于州民氣以振余不負丞士論所均慶安之原有族其<lb/>
墳斯銘斯藏允無愧文<lb/>
　　　承事郎常謙墓誌銘<lb/>
三代以降取人者類以竒偉豪俊為稱求之詩書但曰<lb/>
吉士良士常人善人蓋是四者名異而實同彼其慈祥<lb/>
豈弟温厚和平天機固已不淺及究其用如菽粟布帛<lb/>
世可一日而無哉自予得友常君敬甫始終幾三十年<lb/>
<pb n="KR4d0492_WYG_009-16b"/>
備五性之衷達五品之遜内外無一不宜者每竊幸歎<lb/>
古所謂良士吉士其可貴蓋如此皎皎其行以取聞直<lb/>
道之世所不與也壽享今七十有三當天厯二年二月<lb/>
二日卒藍田居寢之正仲子冲卜其年三月十有六日<lb/>
𦵏咸寧縣洪固鄉新開門北原先塋以刑部掾張冲叔<lb/>
静狀來請銘君諱謙敬甫字也其先河内人曾祖榮祖<lb/>
繇太原徙中山祖晦邃於醫考慶祚盡得父學以目醫<lb/>
名世供奉太醫院至元十一年有㫖侍皇子安西王邸<lb/>
<pb n="KR4d0492_WYG_009-17a"/>
官醫愈郎王府醫藥提舉始徙家闗中妣楊氏君生有<lb/>
淑質讀書頴悟過人能用先法提舉公以母老就養王<lb/>
教即擬君襲職大徳元年擢從仕郎開成路總管府判<lb/>
官皇慶二年改承事郎華陽新津民匠長官疾辭不赴<lb/>
延祐四年以故官授陜西興元長官滿歲即謝事歸老<lb/>
玉山别業衣勤食力休休自將若不預世故者如是十<lb/>
有餘年配杜氏淑慎恭儉有美族姻前君十一年卒今<lb/>
合𦵏焉子男二長曰中爽邁善學御藥試中第一人仁<lb/>
<pb n="KR4d0492_WYG_009-17b"/>
廟嘗賞其能將被命服而歿識者痛惜之次曰冲有行<lb/>
有文縉紳推重三辟魯齋書院山長女一適趙氏子育<lb/>
孫男二規矩女三長許嫁裴氏餘在室君易直有容言<lb/>
由心出己未嘗負人亦未嘗虞人欺己鍼藥之功貴賤<lb/>
如一主於救患不以媒利逺近交際皆推為信厚長者<lb/>
至性孝友兩親年皆耋老先意承志動中所欲在開成<lb/>
日聞提舉公有微疾輒棄官歸家飲食藥餌必親甞拜<lb/>
𦵏祭祀必如禮篤愛弟謀恩文曲盡教子力學慈不掩<lb/>
<pb n="KR4d0492_WYG_009-18a"/>
義善遇僮使未嘗輕肆怒罵曰均是人也上芥視之不<lb/>
已甚乎其原於此心者類若是議者謂君積之甚豐取<lb/>
之甚嗇造物之用不幾於儉乎然永錫祚𦙍有賢以昌<lb/>
厥後其福善固不淺矣銘曰仰事俯育孝而慈居官守<lb/>
職公滅私以友則信弟則怡琴瑟静好家室宜父書能<lb/>
讀傳奥微王邸籍籍聲四馳平生所履觀若斯謂之吉<lb/>
士非君誰<lb/>
　　　奉訓大夫致仕雷君墓誌銘<lb/>
<pb n="KR4d0492_WYG_009-18b"/>
天厯三年二月九日奉訓大夫耀州知州致仕雷君卒<lb/>
其子徳誼等卜以三月十二日𦵏本縣慶安鄉堣原先<lb/>
塋持君行實來致哀懇曰兩叔父之𦵏得先生銘有以<lb/>
昭諸幽矣先君之銘舎先生其誰託予與君兄弟義識<lb/>
有素其何辭君諱禧字致福其先家耀州同官縣雷平<lb/>
川曾大父逺徙髙陵縣毗沙鎮大父定金末逃難亂定<lb/>
來歸父貴筮仕至元初厯主四縣簿尉有聲稱潜齋楊<lb/>
文康公誌其墓以君致仕恩贈奉訓大夫華州知州飛<lb/>
<pb n="KR4d0492_WYG_009-19a"/>
騎尉髙陵縣男母杜氏髙陵縣君君以甲寅歲八月二<lb/>
十日生兄弟六人君次居三在幼勤敏嶷然如成人受<lb/>
學潜齋公之門朝程暮課不廢寒暑至元十九年王相<lb/>
府辟典藏司史二十五年勅奉天縣主簿兼尉三十一<lb/>
年調渭南縣大徳四年官將仕佐郎主郿縣簿九年改<lb/>
登仕佐郎主長安縣簿厯職四縣清整有加井聚撤守<lb/>
望之嚴犴獄無呻吟之繫縣政益精明而令長得毗助<lb/>
矣至大元年陞從仕郎藍田縣尹皇慶二年轉承事郎<lb/>
<pb n="KR4d0492_WYG_009-19b"/>
尹三原縣君既正縣治首以裕民為務教養科條井井<lb/>
有法勤農桑使民有儲蓄而無水旱之憂謹庠序使民<lb/>
知禮義而無法禁之冒崇奬善良扶掖貧弱有古賢令<lb/>
之風行省行臺列上薦牘至治二年進承務郎同知金<lb/>
州事年及告老綸命超榮致仕恩數泰定三年也君天<lb/>
資温厚勤整治尚安静務使實惠及民不挾術以干譽<lb/>
故民皆愛戴既去懐思愈久而愈不忘吏亦感誨諭之<lb/>
誠不忍輕犯約束也謝事家居猶嗜書不倦間與親賔<lb/>
<pb n="KR4d0492_WYG_009-20a"/>
談笑道舊故為樂待族黨恩義尤篤憂喜同之享年七<lb/>
十有七娶羅氏贈髙陵縣君淑慎端静克相夫賢前君<lb/>
五年卒子八人男三長徳誼中部縣尉次徳詢次徳謙<lb/>
承務郎寧逺縣尹女五鄂勒千戸羅某馬某楊某劉某<lb/>
張某其婿也君兄弟子姪蕃衍秀茂藹藹著譽鄉評言<lb/>
積慶者必以髙陵雷氏為口實銘曰為官擇人若稽前<lb/>
代曰守曰令其難其最邦之安危民之否泰母曰徒勞<lb/>
任孰與大奉訓恂恂唯其所在政簡刑清仁涵義溉鸞<lb/>
<pb n="KR4d0492_WYG_009-20b"/>
枳曰棲製錦者再來形暮歌去有遺愛纔佐一州我日<lb/>
斯邁位不滿能時所同慨七十七年無怨無憝誰傳吏<lb/>
循我銘其槩<lb/>
　<lb/>
　<lb/>
　<lb/>
　<lb/>
　榘菴集卷九<lb/>
</p>
<p>
</p>
  </div>
<div>
                <head>榘菴集卷十</head>
    <p>
<pb n="KR4d0492_WYG_010-1a"/>
欽定四庫全書<lb/>
　榘菴集卷十　　　　　　元　同恕　撰<lb/>
　　頌<lb/>
　　　臨潼縣尹馬君去思頌<lb/>
邑有劇易吏有能否生民慘舒之繫莫令為急京兆屬<lb/>
縣十二治稱難者有四曰咸寧曰長安咸寧之東曰臨<lb/>
潼長安之西曰咸陽咸長左右大府百為所資令或日<lb/>
不暇食然壓之以尊官令行禁止壯之以版籍賦散役<lb/>
<pb n="KR4d0492_WYG_010-1b"/>
分茍有勤上恤下之心勢若不難為者咸陽之與臨潼<lb/>
雖均當東西孔道往來者之所出入咸陽去府為里四<lb/>
十軺傳所經不過一飯之頃輒去獨渭渡為須臾之擾<lb/>
耳乃若臨潼適行者一舍之中由朝廷故總司使出道<lb/>
東者十常七八且又故唐離宫華清温泉所在侯王將<lb/>
相監司郡守東而西西而東者沐浴焉遊觀焉事嚴且<lb/>
更日稍緩則信宿其送往迎來日無虚時大則為安西<lb/>
邸朝覲齋祓之所然則供億之須力役之用視咸陽則<lb/>
<pb n="KR4d0492_WYG_010-2a"/>
曹鄶視咸長則魯衞矣欲民之舒不尤難乎城郭市聚<lb/>
大邑一丘樊耳人不完衣居不完屋往往久於騷繹散<lb/>
之地土以故令之得是邑者勉勉自持不以罪去為幸<lb/>
其能使上歡下洽吏戢民恬取有制而用有節刑不煩<lb/>
而訟不作官則心服去則惠懐進義馬君百福一人也<lb/>
君以世族克自樹立受知左山商公一亞工事再倅州<lb/>
治矣以至元癸未六月實來首剗政之蠧民者異時經<lb/>
用官給緡錢三可支一餘悉賦之民仍不授符以避劾<lb/>
<pb n="KR4d0492_WYG_010-2b"/>
吏旁縁為姦脅持巧取闔境無寧家君慮賦之則民傷<lb/>
不賦則官蹙乃隠覈滲漏及吏卒贖過金為市畜種給<lb/>
豪户有牧地者歳約取字育之半人不病而反利矣醪<lb/>
醴之酤帳御之備下逮芻藁色色有法吏不得私時王<lb/>
相開府冠葢雲合往來無間言而民安如故沈毅端審<lb/>
望之人畏吏毫髪不敢欺租賦必差户之强弱徴役必<lb/>
均力之衆寡號令一出翕然無異辭尤精折獄囚無久<lb/>
繫或决之馬下皆含笑受罰上官竒其才疑獄輙屬君<lb/>
<pb n="KR4d0492_WYG_010-3a"/>
按訊輕重情得邑民劉某利女氏貨誘使歸寧殺之中<lb/>
路沈其屍於河反誣舅姑為虐其婦使失所在有司以<lb/>
父必不賊子欲致舅姑法辯久不决君聽其辭察其色<lb/>
即指曰而殺而女斥取榜具遂欵服無他觀者駭愕咸<lb/>
以神目君退食蕭然門無雜客或病其寡乏弗敢餉也<lb/>
勞農觀學旌善别惡飾公宇以壯觀聽崇禮殿以本教<lb/>
化民皆有父之尊有母之親總司以治績薦擢本郡推<lb/>
官吏民奔餞肴酒盈路瞻望車塵皆號哭不忍歸嘗觀<lb/>
<pb n="KR4d0492_WYG_010-3b"/>
為政者他事或可術致民心必不可倖得整暇或可有<lb/>
為肯綮必不能游刃法自心成功隨事著若公其能吏<lb/>
哉今令馬敦武某主簿楊某仰止髙山光昭前德合辭<lb/>
俾其篆石某謂進義之徽蹤兩賢之樂善是皆宜書以<lb/>
勸來者屬筆於某其如不稱何主簿君妹壻也終不得<lb/>
以蕪陋辭乃採輿言為作頌曰先聖有言不患無位視<lb/>
所以立位則不愧表表進義粹美所鍾奮由紈綺矩步<lb/>
規蹤尹我潼民三年一日曷植而生曷藥而疾迺究迺<lb/>
<pb n="KR4d0492_WYG_010-4a"/>
度迺紀迺綱迺牛我田迺蠶我桑如是而徭如是而賦<lb/>
定我章程吏或敢侮罪兮斯得枉兮斯申狴犴幽隂歘<lb/>
兮陽春絃歌載路百里之土雨暘無愆百里之天湛乎<lb/>
淵澄温乎玉瑩我思古人卓魯其並驪山蒼蒼温流湯<lb/>
湯清風穆如嗚呼不忘<lb/>
　　贊<lb/>
　　　房母畫像贊<lb/>
處為孝女出為孝婦求之閨門不一二有此淑慎其身<lb/>
<pb n="KR4d0492_WYG_010-4b"/>
者所以為德之茂五子愉愉扶前持後孫曾卅人頡頏<lb/>
左右思永範於厥家象柔儀於繪副庶歳時之致嚴如<lb/>
瞻對乎夀母<lb/>
　　　張嘉議畫像贊<lb/>
鬱鬱乎挺拔於歳寒者此松栢後凋之氣人得以見其<lb/>
形儀也淵淵乎渟滀於澤深者此川流不息之用人莫<lb/>
能測其心思也豈弟君子麟鳳其祥龍虎其威雖知周<lb/>
萬物道濟天下未極乎股肱耳目之資而憂民之憂樂<lb/>
<pb n="KR4d0492_WYG_010-5a"/>
民之樂邁迹乎神明慈惠之師我思古人將孰與夷謂<lb/>
漢之趙張三王公則姑舍而不為若周之方叔召虎謂<lb/>
伯仲之間見公者公亦不得而辭之也嗚呼<lb/>
　　　李平章秋谷贊<lb/>
於穆聖心全體太極好善忘勢前無古昔矧我師臣蚤<lb/>
侍經席眷注綢繆宜莫與匹迺濡瑞毫象儀是飾迺運<lb/>
寶鋒號扄斯勒天巧焜煌山人説懌對敡顯休臣敢不<lb/>
力維此山人孔門之特道行與行無身有國昔也龍淵<lb/>
<pb n="KR4d0492_WYG_010-5b"/>
以羽以翼今焉鳳池伊契伊稷培植太平仁膏義澤在<lb/>
谷滿谷孰匪秋獲猗歟盛明得士之吉菶菶萋萋以頌<lb/>
無斁<lb/>
　　　雷季正畫像贊<lb/>
愉愉乎其不敢惰者事親之經也侃侃乎其不可撓者與<lb/>
人之方也觀於此而有所得也亦足以想像其輝光也<lb/>
若夫學問之淵而黽勉如不及持守之固而奮迅以自<lb/>
彊則他日之著見粹然盎然者又豈鄙薄之所可量也<lb/>
<pb n="KR4d0492_WYG_010-6a"/>
　　祈文<lb/>
　　　祈雨文<lb/>
靈山巨區能興雲致雨所以相有司福生民也有司之<lb/>
不職罰有餘責矣今也自春徂夏雨不時若耕夫力作土壤<lb/>
深細束手仰視以待播種神於此時尚不加恤民將何依乎<lb/>
走祠致誠祈賜矜閔澤我饑民更後旬時不惟秋種失望<lb/>
夏麥之成亦無及矣神終無意於斯民乎惟神其念之<lb/>
　　　西嶽祈雨文<lb/>
<pb n="KR4d0492_WYG_010-6b"/>
維大元致和元年七月二十二日某官敢昭告于西嶽<lb/>
金天大利順聖帝維天地以雄尊浩大之氣結而為山<lb/>
分鎮五方神之所分乃在西土是天以水旱豐凶疾疫<lb/>
災祥之變付之神嶽使通融消息以隂隲此下民也陜<lb/>
西行省所綂近在眉睫之間几席之下尤神所易見也<lb/>
三四年來旱魃為虐有夏無秋有秋無夏饑吻嗸嗸葢<lb/>
不勝苦今年之旱勢益酷烈麰麥之入僅具斗升自四<lb/>
月至于今七月雲雨之興曾不一二時赫日炎炎如焚<lb/>
<pb n="KR4d0492_WYG_010-7a"/>
如燎黍稷之苗十死八九是無夏又無秋也民將何以<lb/>
為命乎麥秋之期近在旦夕看此氣象敢有準擬民今<lb/>
扶老擕幼流離播散縣邑為之一空某受聖天子之命<lb/>
撫治行省失政之罪其又奚言夙夜戰兢不敢寧處齋<lb/>
祓一心徧禱羣祀兩月之久未獲昭答雲暫合而復開<lb/>
風隨怒而疾作豈上天之意未欲悔禍抑忱誠之感有<lb/>
所未至歟竊獨惟念嶽神之靈實主此邦控訴煩瀆不<lb/>
專於是得不為昧其所乎是用奔走俯伏廟庭重言累<lb/>
<pb n="KR4d0492_WYG_010-7b"/>
語瀝此危苦神其哀憫為衆請命納恒暘於六幽出伏<lb/>
隂於九地使千里之土浸淫澍澤垂死之民再萌生意<lb/>
則豈惟眇末之責庶幾少緩而神受天地之職以相吾<lb/>
君者亦可以盡其分矣謹告<lb/>
　　祭文<lb/>
　　　祭王文振文<lb/>
維至元二十八年同某謹奉香酒時菓之奠告于亡友<lb/>
嘉興府録事判官文振王兄之靈曰嗚呼乾坤儲秀賦<lb/>
<pb n="KR4d0492_WYG_010-8a"/>
予不羣鳥得為鳳獸得為麟百千年所一二其人下而<lb/>
頥顥上而淵參珪璋雖異良玉是均我兄之出孕厥精<lb/>
真爰自童丱克好人倫擇足而蹈擇口而云左經右史<lb/>
宵誦達晨迨知取舍非聖不遵波騰衆議萬仞嶙峋或<lb/>
圖于壁或揭于門毫觀縷察明善誠身内腴磅礴酬酢<lb/>
如春嘉陽小試民用以新于臺于府交口稱珍幡然歸<lb/>
養絶足搢紳益紬舊學以究未醇惟我與兄蚤同硯席<lb/>
兄步十尋我不能尺不我是遺情好日密目眚為苛呻<lb/>
<pb n="KR4d0492_WYG_010-8b"/>
吟一室枉駕來抒握手歎息示我新篇副以鄧菊毅子<lb/>
誦旁炎煩頓釋喟彼簞瓢絶塵莫及三復斯言可驗學<lb/>
力曽幾何時遽聞卧疾奮坐驚呼遺問是亟天不可忱<lb/>
竒禍竟即嗚呼痛哉德也何豐壽也何嗇曽是蕙蘭不<lb/>
如茨棘幾世幾年此氣復集嗚呼痛哉問不覘形哭不<lb/>
撫簀頃刻衡茅終天永隔我罪何言我情何極酹觴几<lb/>
筵雷號雨泣靈兮昭昭克監予臆尚饗<lb/>
　　　告廟祭文<lb/>
<pb n="KR4d0492_WYG_010-9a"/>
維至大四年八月日孝孫恕敢昭告于髙曽祖考府君<lb/>
髙曽祖妣夫人恕以二十二日蒙恩授儒林郎國子司<lb/>
業恕不孝不能蚤自植立以承先訓無學無才叨被寵<lb/>
命㣲先徳而敷祐之豈宜有此奉受之初追念罔極不<lb/>
勝痛感謹以清酌庶羞用伸虔告伏惟尚饗<lb/>
　　　顯考改主祭文<lb/>
維年月日孝子恕敢昭告于顯考玉山先生顯妣張氏<lb/>
夫人奉四月日制書贈顯考亞中大夫集賢直學士輕<lb/>
<pb n="KR4d0492_WYG_010-9b"/>
車都尉追封京兆郡候顯妣京兆夫人恕不孝罪深不<lb/>
能奉承先訓蚤自樹立以備一日之禄養晚叨召命備<lb/>
員春宫適遇國家霈恩幽顯以勸忠孝有此褒贈義教<lb/>
所賴也徳廕所及也永惟惡逆不如無生嗚呼痛哉謹<lb/>
白<lb/>
　　　亡妻改主祭文<lb/>
維年月日夫恕敢昭告于顯嬪朱氏夫人奉四月日制<lb/>
書追封汝京兆郡夫人恕以延祐六年祇奉召命備位<lb/>
<pb n="KR4d0492_WYG_010-10a"/>
宫臣國家恩及幽漠有此褒贈生同其艱而不得同其<lb/>
慶哀可言邪謹告<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0492_WYG_010-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　榘菴集卷十<lb/>
</p>
<p>
</p>
  </div>
<div>
                <head>榘菴集卷十一</head>
    <p>
<pb n="KR4d0492_WYG_011-1a"/>
欽定四庫全書<lb/>
　榘菴集卷十一　　　　　　元　同恕　撰<lb/>
　　五言古詩<lb/>
　　　焦潤之覺齋<lb/>
民生天地間厥初靡不一二五相盪摩厚薄迺隂隲巧<lb/>
智覬非分良心遂淪失憂勞迷所安性命推甲乙焦卿<lb/>
何許來袖有五禽術一剖禍福源恍若起沉疾堂堂左<lb/>
山公龍虎掞巨筆扁榜豈漫然深衷待君述<lb/>
<pb n="KR4d0492_WYG_011-1b"/>
　　　讀考亭遺文<lb/>
孔孟不可作誰哉繼其蹤寥寥千載餘梗莽嗟途窮善<lb/>
端根人心寒暑互始終於惟皇上帝篤生紫陽翁君父<lb/>
止仁慈臣子盡孝忠民彛煥星日諒不下禹功班班列<lb/>
言論萬古開盲聾兹焉儻可議嗚呼其孰從<lb/>
　　　皇甫固道允懐齋<lb/>
𤣥運晝夜間九十餘萬里瞬息無停機神功妙資始聖<lb/>
學貴日新亹亹同不已千載一寸心窮達均衆美氷淵<lb/>
<pb n="KR4d0492_WYG_011-2a"/>
保令終斯亦列星比寄謝齋中人師傅儻如此<lb/>
　　　淵明歸來圖<lb/>
嗚呼靖節翁後世忠武侯出處雖事殊抱負同天游雲<lb/>
鶴斂竒翼還我松菊秋南山日在眼琴書可消憂千年<lb/>
長沙孫眉宇生氣浮朗詠停雲篇邈矣追風流<lb/>
　　　虎溪圖<lb/>
逺公廬阜居心境兩超絶紛紛任去留法眼槩一閲平<lb/>
生方外交陶陸人中傑髙標脱世羈晤言契真悦相逢<lb/>
<pb n="KR4d0492_WYG_011-2b"/>
苦無期相送那遽别區區虎溪巖不為兩公設舉手一<lb/>
逌然長風振林樾<lb/>
　　　送蕭勤齋歸别業<hi>并序</hi>
　維斗先生近營朱張邨别業以遂幽棲之志某也朴<lb/>
　魯實賴提撕今遽舎之而去殊深悵惘謹綴俚言攀<lb/>
　饑行李非敢為詩特以攄情素耳<lb/>
世有萬里行舉杯載云别夫子即幽棲道路幾周折塊<lb/>
坐一念之中心忽如噎賢人出處間吾道從可决曷此<lb/>
<pb n="KR4d0492_WYG_011-3a"/>
數來年神理遂将絶沒者永無望存者猶卼臲顧我蠢<lb/>
陋資學問復荒滅常時幸摳衣刮目際餘烈每恨聚散<lb/>
期倐若風花瞥況今成逺違相看動踰節死草乏吹嘘<lb/>
寧能久霜雪百挽不得留踟蹰五情熱再拜慎起居惟<lb/>
神相明哲他時策馬來龍門訪遺轍<lb/>
　　　東郭<lb/>
東郭月初上靜院開暝色幽人淡無夢孤坐琴在膝露<lb/>
下氣更涼香逗心亦寂徘徊白雲意度此清景夕虧成<lb/>
<pb n="KR4d0492_WYG_011-3b"/>
諒奚有物我俱自適曲終已忘形殘河渺窮碧<lb/>
　　　秋江晚霽圖<lb/>
迢迢江上山渺渺天際浪晴霞散餘輝彩翠迷下上劃<lb/>
然林谷開灑落得物象秋風吹乾坤水石固異状兩舟<lb/>
何許人超摇在清漾江山如此中發揮信髙尚有懐宿<lb/>
昔深感激生悄愴胡為塵土腥耳目隔欣曠<lb/>
　　　遺安堂<lb/>
安者人所趨危者人所避壤壤穹宇間趨避每相戾君<lb/>
<pb n="KR4d0492_WYG_011-4a"/>
看伐氷家厮役猶深麗一朝位望傾往往無噍類天工<lb/>
豈禍人驕淫理必至何如畎畆身俯仰頗自遂春桑足<lb/>
裯襦秋禾飽饔饎墾糞雖蹔勞子孫有長利非堂名遺<lb/>
安君諒識髙義誰知千載餘復見襄陽耒嗣守嗟古難<lb/>
過庭皆令器請哦淵氷詩安危乃一致<lb/>
　　　題李之順山水<lb/>
山水含清暉康樂詩言如謂此能娛人可以寄舒徐秦<lb/>
中山水窟清暉何時無熈熈復攘攘不暇相為娛畫史<lb/>
<pb n="KR4d0492_WYG_011-4b"/>
妙經營尺素意有餘撫卷一慨然誰哉此茅廬<lb/>
　　　題陳閎人馬圖<lb/>
兩馬誰所為人言此陳閎到今幅紙間氣與八駿爭絶<lb/>
藝不世有見者為嗟驚因知苦心學能留千載名<lb/>
　　　送雷季正之燕<lb/>
飛花滿長安離情對罇酒持此鄭重杯飲我平生友夫<lb/>
子今名家風流靄闗右翰墨灑芳馨言論吐瓊玖三年<lb/>
鴻都遂英譽騰衆口儲端重文儒擢置在樞紐請告覲<lb/>
<pb n="KR4d0492_WYG_011-5a"/>
慈幃程嚴復東首激揚吾弗能贈言愧野醜嗟哉方寸<lb/>
微紛然應萬有聲色蕩其前貨利餌其後毫釐失檢防<lb/>
駸駸入驅誘君實勇有餘抗志麗辰斗永毖精一傳肯<lb/>
使纎翳垢富貴非宿心事業期不朽慨彼莘野翁幡然<lb/>
謝畎畝<lb/>
　　　送劉民望尹安定<hi>并序</hi>
　鄉人劉君民望端厚秀敏讀書為吏卓卓輩行間削<lb/>
　牘諸司陞掾行省蓋慎積致也延有紀號勑承務郎<lb/>
<pb n="KR4d0492_WYG_011-5b"/>
　尹奉先郃陽縣剛以摧姦柔以撫順百利具興一害<lb/>
　必去民氣忻忻如登春臺歸還之日士民遮送至有<lb/>
　涕泣者縣之耆儒丘訥軒為作去思頌今年秋以故<lb/>
　官改延安之安定吾知安定之民爭迎道左又将如<lb/>
　郃陽之送也諸公賦詩以華其行恕因敘而倡之<lb/>
為吏居百職能否隨用彰峩峩進賢冠獨得名循良民<lb/>
實國之本委寄尤慎詳輕車就熟路十倍君才長外户<lb/>
夜不閉絃歌聲洋洋卓魯亦人耳可復同休光<lb/>
<pb n="KR4d0492_WYG_011-6a"/>
　　　感懐<lb/>
蹻跖迺有年顔生痛夭折氣數偶相遭巧智莫能越日<lb/>
食萬錢厨下筯無可啜鼓腹飯藜羮囂囂心自悦在彼<lb/>
寧有餘顧我亦可缺男兒生世間要當勵名節生與萬<lb/>
夫庸死為萬鬼列此懐誰與言臨風一長吷<lb/>
　　　為韓母題萱春堂<lb/>
母徳一世師母年宜所獨況乃晨昏間愉愉温蘭玉盡<lb/>
挹天地春永介北堂福誰能絃且歌南陔久無續<lb/>
<pb n="KR4d0492_WYG_011-6b"/>
　　　秋宵步月圖<lb/>
明月上東嶺徘徊照巖扉清興不可奈起行信委蛇玉<lb/>
色淨林壑襟袖風披披一笑指絶景今夕當有詩<lb/>
　　　送日者焦潤之<lb/>
鴻鵠搏青霄啁啾百鳥喧至人不世出誰與論乾坤堂<lb/>
堂管公明聲價動天門忍作携手别愴怳将何言<lb/>
　　　送王文振嘉定録判<lb/>
悲風振髙林寒烟慘寥廓行行重行行送子出西郭涕<lb/>
<pb n="KR4d0492_WYG_011-7a"/>
淚兒女情執手感今昨中懐千萬端未言心已惡仕有<lb/>
時為貧聖賢蓋所諾僶俛敦夙好謀身諒非錯幸此須<lb/>
臾間相對且盡酌拳拳慎愛憎人情險於壑<lb/>
　　　哭族姪周道<lb/>
仁義久廢講家門亦碌碌謂天生斯人微意殆有屬云<lb/>
胡未强仕百身不可贖二者痛無望淚珠劇囷粟<lb/>
　　　送雷季正<lb/>
鱒魴泊陵阜鴻鴈于木棲兹事免危困千載吾誰稽松<lb/>
<pb n="KR4d0492_WYG_011-7b"/>
楸雨露感嚴命興晨雞懐哉陟岵歌白日忽已西<lb/>
　　七言古詩<lb/>
　　　良夜<lb/>
良夜沉沉天似水萬籟無風聲不起海上飛來白玉盤<lb/>
乾坤都在氷壺裏幽人雅志嗜絲桐境勝心清興難已<lb/>
琅然一曲發清商門外踉蹌舞山鬼夫君平日事絲綸<lb/>
三絶韋編妙入神欲攀天闗守九虎歸來甘作蓬蒿人<lb/>
胸中老氣蟠不下時託朱絃一陶寫髙山流水少知音<lb/>
<pb n="KR4d0492_WYG_011-8a"/>
白雪陽春無和者長安華屋填層城綺筵日日鳴秦箏<lb/>
淫哇聾盡衆人耳正聲淡泊有誰聽爭如袖却薰風手<lb/>
雲壑為家月為友可憐洒落卷中人憔悴紅塵今白首<lb/>
　　　喜雪和勤齋先生韻<lb/>
夜窓蕭蕭風歴紙漸覺清光射眸子家僮遽報雪盈空<lb/>
曷意窮年有兹喜來牟槁伏黄埃間朝結微隂暮還已<lb/>
城中嗷嗷十萬區豈獨私憂嗟百指朝廷邇曰得賢相<lb/>
大沛嘉音湔舊滓天心還與聖心通頓使黎元恩澤被<lb/>
<pb n="KR4d0492_WYG_011-8b"/>
平明䇿試尺許深簸蕩乾坤仍不止怒張獵隼恣憑陵<lb/>
凍雀求哀竟何恃神龍變化應叵量浩浩一事同逺邇<lb/>
虚齋坐久肩聳山亦有微澌生硯底徑呼歡伯為解嘲<lb/>
藜口莧腸今免死雲章忽自九空墮疾讀泠然欲氷齒<lb/>
唱酬絶倒昌黎公玉振金聲足條理追蹤騕褭良足歎<lb/>
蹣跚之技止於此<lb/>
　　　喜雪次郭方齋用東坡韻<lb/>
隂風萬木無留葉一夕乾坤灑清雪培根養脉膏液濃<lb/>
<pb n="KR4d0492_WYG_011-9a"/>
生意何嘗有中絶瑞光眩轉迷四圍大地渾沌平九折<lb/>
豈惟入眼駭觀新更喜燒腸飢火滅取琴按曲絃不柔<lb/>
呵筆書辭肘還裂沙沙窓紙碎作聲㸃㸃衣襟巧生纈<lb/>
龍公胷次有此竒人世囂塵宜不屑比年旱疫兩成灾<lb/>
性命忽如朝露瞥太和元氣行復常社老鄉翁聽渠説<lb/>
嗚呼有司公且明感應真如契磁鐵<lb/>
　　　賀姊壻程子益生男<lb/>
乾坤元氣相推遷兒生乃在丁丑年蘭湯浴出紅錦縳<lb/>
<pb n="KR4d0492_WYG_011-9b"/>
英物自匪庸兒肩頭顱嶢嶢峙寒玉眼波湛湛澄秋泉<lb/>
褰幃一笑萬事足快取桑弧蓬矢懸迺知積善有餘慶<lb/>
聖神方冊非徒然夫君門户實天啓勲名累葉皆人賢<lb/>
卓哉河南二夫子道統逺接洙泗傳大經大法煥星日<lb/>
為我後學開㝠𤣥俟兒起能讀遺編反躬厲行符若先<lb/>
人生所以貴似續政使不墜吾青氊母為齷齪效爾外<lb/>
家阿兄輩會須墾此南山田<lb/>
　　五言律詩<lb/>
<pb n="KR4d0492_WYG_011-10a"/>
　　　南詔殊俗圖<lb/>
聖域無遐邇恢恢共此天殊音自宫羽異服亦纁𤣥五<lb/>
色占雲久三方恐我先從今更萬嵗臣節誓終全<lb/>
　　　思述堂<lb/>
先世堂堂業孫曽毣毣思勲名千載事忠孝百年期家<lb/>
慶栽培厚人才輩出竒須看孔悝氏廟鼎勒名時<lb/>
　　　邵周臣愈袁叔燦疾<lb/>
術變由心得天将夀此民脉占微入髓藥效㨗通神義<lb/>
<pb n="KR4d0492_WYG_011-10b"/>
不千金顧仁迴四氣春良醫傳有種隨世在吾秦<lb/>
　　　潘母家訓圖<lb/>
夫子哀長世孤雛濟大艱此心天敢負異日我何顔舊<lb/>
族風流在傳家素業還死生兩無憾髙節照人間<lb/>
　　　李氏洄溪作<lb/>
見説洄溪好幽居一付君水聲千古月山色四時雲爭<lb/>
席漁樵話投笻鷗鷺羣百年真受用有耳幾人聞<lb/>
　　　挽孟孝卿郎中<lb/>
<pb n="KR4d0492_WYG_011-11a"/>
誾誾庠序日郁郁桂林枝文獻承家逺才猷用世奇清<lb/>
風留省幕厚徳著刑司未究青雲業空餘薤露悲<lb/>
再世通家好平生託契深别離纔境出消息遂淵沈談<lb/>
席從誰接歡盟可重尋長歌懐舊賦淚下不成音<lb/>
　　　房渭南移學<lb/>
房簿今賢吏儒宫見設施改圖非得已善治本於斯構<lb/>
築勤三載觀瞻聳一時嗣音同好徳尚不廢成規<lb/>
　　　王子宜八十<lb/>
<pb n="KR4d0492_WYG_011-11b"/>
佳氣葱葱日先生笑舉觴衣冠瞻朴雅步履羡康彊福<lb/>
禄培基厚詩書種徳香十分纔一耳彭夀慶方将<lb/>
　　　中秋對月<lb/>
年年期此夜霽月少逢圓委照三更席飛光萬里天放<lb/>
歌聲激烈狎坐語聯翩遥憶緱山鶴吹笙定有仙<lb/>
　　　再賡前韻<lb/>
今宵對佳月恰是九分圓露淨瓊瑶界星稀紺碧天桂<lb/>
香餘苒苒風袂欲翩翩樽酒從誰飲吾将起謫仙<lb/>
<pb n="KR4d0492_WYG_011-12a"/>
　　　送成學正<lb/>
眉睫見吾子勵齋吁此翁性珠圓夜朗徳器妙春融菽<lb/>
粟無奇味參苓得久功莫嗟今日用試看百年中<lb/>
　　　送季永言延安學正<lb/>
學官開郡國於職未為卑風動絃歌俗功成俎豆師通<lb/>
才如子少逺業不吾遲笑貌均知徳期将荅聖時<lb/>
　　　題穆郎中有慶堂<lb/>
忠孝誰兼美芬芳萃一身㝠㝠唯自種浩浩不私親松<lb/>
<pb n="KR4d0492_WYG_011-12b"/>
柏慈幃夀芝蘭子舎春福川流更逺稱願到秦民<lb/>
　　　夀石仲彰母<lb/>
風雨巢傾早栖栖母子俱人倫明大節義教得良圖丹<lb/>
桂雙枝好青松百尺孤今年眉夀酒盛事説西都<lb/>
　　　夀程甥忠<lb/>
穎悟惟天畀温淳自性成詩書新軌範冠冕舊家聲顧<lb/>
我非張舅知郎必陸甥進修當勉力萬里看鵬程<lb/>
　　　送王元膺<lb/>
<pb n="KR4d0492_WYG_011-13a"/>
吳嶽鍾神秀森然氣不羣韜鈐東髙閣詩禮䇿竒勲俛<lb/>
仰驚初見周旋勝所聞賦詩無傑思聊以寫悁勤<lb/>
　　　送薛君英管勾<lb/>
才適清時用名為大相知檄書搜外府驛騎謁台司古<lb/>
學心藏妙今文舌吐竒鵷雛毛羽好更沐鳳凰池<lb/>
　　　新月<lb/>
雲淨西南角氷痕印碧天漸看疑鏡破初上認鈎懸鴈<lb/>
底空成恨梅梢更可憐素娥還肯語借問幾時圓<lb/>
<pb n="KR4d0492_WYG_011-13b"/>
　　　雪次張彦清中丞韻<lb/>
一色雲連日空花作陣來龍宫無寶藏人世有瑶臺沴<lb/>
氣潛消却天和剰挽逥閭閻笑相語酒禁又須開<lb/>
　　　挽張提舉<hi>并序</hi>
　保安張先生子載延祐中知河中府幕事陜西行臺<lb/>
　聞其為宿學也假以掾史禄敦請居臺中為士屬講<lb/>
　經已乃薦為儒學副提舉先生既受命悉心學政一<lb/>
　以長育人才為務不數月絃音誦聲洋洋乎侯頖教<lb/>
<pb n="KR4d0492_WYG_011-14a"/>
　行有漸而先生遽以疾終嗚呼惜哉旅食不能即𦵏<lb/>
　遂藁殯近郊其子某往返經營者屢矣今年春始克<lb/>
　䕶柩東歸不肖嘗辱禮接感念疇昔賦詩寫哀又以<lb/>
　歎先生之有子也泰定改元春三月清明日書<lb/>
舊學推淵博芹宫足表儀鱣魚方兆慶鵩鳥遽成悲燕<lb/>
社魂歸日秦闗泣送時有兒能大事天理不吾欺<lb/>
　　　博囉平章無欲齋<lb/>
天徳養純全人情戒頗偏振衣千仞表邁跡萬夫前玉<lb/>
<pb n="KR4d0492_WYG_011-14b"/>
栗中涵潤金明外自堅危微傳聖學斯世有斯賢<lb/>
　　　送髙御史遼陽都事<lb/>
賸欲征衣挽才難自古然借籌行省幕來輟外臺賢造<lb/>
父六飛䇿由基百步弦未容賔席暖東閣聽招延<lb/>
　　　挽汪左丞<lb/>
惠澤均千里威名蓋一時雷霆新耳目烟雨暗旌旗黔<lb/>
首嗟誰福皇天不憖遺寸心餘報國終古使人悲<lb/>
　　　送韓徳卿<hi>幷序</hi>
<pb n="KR4d0492_WYG_011-15a"/>
　韓君徳卿吾秦佳士也篤志力學守義循禮受知勤<lb/>
　齋先生書法尤得其妙處蓋駸駸乎鴈行矣今以䕫<lb/>
　府知事告别於某敢賦小詩以發途中一笑<lb/>
勤翁門下士清廟器中珍筆問蘭亭陣徑尋槐市真美<lb/>
材儲用久健足發程新坐笑䕫州了功成入幕賔<lb/>
　　　送王徳威<lb/>
萬里斯文轍堅車發軔初從容成四教勤苦出三餘韋<lb/>
傅吾家學楊侯外祖書録君能挾此賢網不應疎<lb/>
<pb n="KR4d0492_WYG_011-15b"/>
　　　送趙彦卿<lb/>
憲府三年吏聲華莫與班立談多士集止水一心閒急<lb/>
士方今日能君久故山惟應消息好時得慰衰顔<lb/>
　　　送李之晦<lb/>
疏公名四海令器許璠璵騷雅胷中筆波瀾口角書廌<lb/>
庭金諾久雲路玉梯初努力加餐飯平生學有餘<lb/>
　　　送李凝仲縣尉<lb/>
靈川古循吏卓魯未為優仲氏承家徳初官佐縣侯寡<lb/>
<pb n="KR4d0492_WYG_011-16a"/>
民無易視多盗有深憂黽勉栽培力千年一日秋<lb/>
　　　送王悦道同知<lb/>
衡門能過我眉睫見尊公挺㧞千林秀驍騰萬馬空英<lb/>
遊馳宿譽閫寄䇿新功衮衮雲霄路登車攬轡中<lb/>
　　　送李季孚<lb/>
文明開聖治殷序接周庠鄭重師儒選丁寧俊造方久<lb/>
知閑徳義且喜贍辭章古學標三在修途貴自强<lb/>
　　　送李用中廉司掾<lb/>
<pb n="KR4d0492_WYG_011-16b"/>
萬卷詩書業青燈夜雨秋下幃聯俊造提筆簉英游寶<lb/>
劍須真識明珠不暗投蜀霜森柏府賔主盡風流<lb/>
　　　送侯譯史之燕<lb/>
師學傳天語闗西獨有君乾坤新甲子龍虎舊風雲挺<lb/>
拔千林表超騰萬馬羣唯應好消息鄉里得先聞<lb/>
　　　贈臨潼李義士<lb/>
福澤承家逺仁心得賦多萬人均若爾一室獨豐何不<lb/>
待朝廷勸能迴邑里和驪山千古地髙義與嵯峨<lb/>
<pb n="KR4d0492_WYG_011-17a"/>
　　　贈王議卿義士<lb/>
不作千金惜推恩古亦難饑寒多汝苦飽煖獨吾安原<lb/>
憲炊餘粟黔婁死有棺乾坤同父母皎皎此心丹<lb/>
　　　盆梅次張彦清中丞韻<lb/>
生意分全地寒梢玉蕾紅林詩難著巧黄筆易為工瓶<lb/>
水留春到爐薰入夢同從今吾不恨長笛倚樓風<lb/>
渺渺江頭路相思金玉音故将盆裏種要作眼前吟瘦<lb/>
影依尊俎清芬奪麝沈嵗寒真得友無復嘆商參<lb/>
<pb n="KR4d0492_WYG_011-17b"/>
　　　張氏園亭<lb/>
艷艷春暉裏夭夭寸草心百年雙雪鬢一刻萬黄金水<lb/>
樂亭臺逈花雲几杖深有兒能禄養無厭數登臨<lb/>
　　　送靳御史之官南臺<lb/>
憲府人材禄分司御史除雪消羣枉日霜立一賢初袖<lb/>
底澄清轡囊中慷慨書平生顔魯郡應有雨隨車<lb/>
　　　送馮仲潛之官成都<lb/>
治世人文朗名家徳種新深心期濟物正學本修身列<lb/>
<pb n="KR4d0492_WYG_011-18a"/>
傳標循吏卷阿詠吉人潭潭徽政府滄海集珠珍<lb/>
　　　挽賈敏夫僉事<lb/>
閩省才猷壯秦臺譽望専碁纔逢國手琴遽絶朱絃寫<lb/>
恨能無賦招魂漫有篇吁嗟清徳在不復畏人傳<lb/>
　　　夀張太君<lb/>
夀母春暉裏兒孫拜後先能成一家福尚友二南賢秋<lb/>
水南陽菊薰風玉井蓮長生嘉頌在百世儘芳傳<lb/>
　　　題薊國公射虎圖<lb/>
<pb n="KR4d0492_WYG_011-18b"/>
父老談竒偉公乎凛若生弓强山可破獸猛葉如輕户<lb/>
不春風閉人今落日行崔嵬北平石終恨不成名<lb/>
　　　題楊正臣廉使言章<lb/>
表表人臣義堂堂御史名有言吾不敢懐愧若為情蹔<lb/>
作浮雲蔽難藏白日明從來霜後柏蒼翠有餘榮<lb/>
　　　挽髙用之總管<lb/>
爽氣鍾珠秀長才富有為朱轓遺愛頌丹扆盛名知宿<lb/>
草迷蒿里寒烟翳柏祠老成今已矣拊事重嗟咨<lb/>
<pb n="KR4d0492_WYG_011-19a"/>
　　　武縣尹士民悲送圖<lb/>
絡繹道傍叟相逢各淚垂明君還棄我慈父欲依誰期<lb/>
月功能見三年政可知平生循吏傳班馬不吾欺<lb/>
　　　送族姪一飛<lb/>
勤家念先叔遺澤在諸孫之子才尤美興宗事可論靜<lb/>
脩名始立卑牧道方尊老眼期須見髙陽署里門<lb/>
　　　送姪孫畿往衡湘<lb/>
順安先伯父麟鳳瑞吾宗素業當誰託曾孫乃汝逢孳<lb/>
<pb n="KR4d0492_WYG_011-19b"/>
孳分善利惴惴事温恭跬步無忘孝天心人欲從<lb/>
　　　送鄭器之雲南郎中<lb/>
日南强聖域方漢尚中州省幕經營大人賢擢用優有<lb/>
才須幹國無意只封侯九折卭郲坂還君叱馭秋<lb/>
　　　題甘泉簿托音送行<lb/>
三嵗甘泉簿誰令有去思功繇勤力見心以至誠知今<lb/>
也誰専信民焉不忍欺霜松欝柯葉當與嵗寒期<lb/>
　　　夀雒翁八十<hi>并序</hi>
<pb n="KR4d0492_WYG_011-20a"/>
　涇水之陽有髙年者姓雒氏世以善人稱於里中今<lb/>
　年八十有二矣視明聽聰神充氣飽行不杖坐不欹<lb/>
　如五六十許人蓋自壯嵗有以長生久視之術授之<lb/>
　者力行不懈人多以是為歸予固疑其未盡也及詢<lb/>
　平生為子能孝為兄能友兩親遺言始生微物猶襲<lb/>
　藏不棄篤實勤恭能保所受固有甚異於人者呼吸<lb/>
　吐納云乎哉初度之朝賀者集門欲得予一言以佐<lb/>
　子孫奉觴之勸於是敘而詩之既以美君又以為子<lb/>
<pb n="KR4d0492_WYG_011-20b"/>
　孫之勸也云爾<lb/>
能事還能守真無忝所生松姿嵓雪秀鶴步海雲輕宗<lb/>
族推純孝鄉閭敬老成如翁能幾見想像紫芝萌<lb/>
　　　挽樗巖馬廉訪<lb/>
才臣中統舊有子獨公推學重宗藩選名髙憲府知方<lb/>
欣仁者夀遽哭哲人萎不錫蒼生福人終造物疑<lb/>
太息将何及儒家失主盟經帷傳奥學文陣出竒兵安<lb/>
得消蒙吝猶期揖老成乾坤何嵗月復此氣精英<lb/>
<pb n="KR4d0492_WYG_011-21a"/>
　　　偶詠<lb/>
中宵一片月坐撫得齋琴雲歌鳳山逺海嘯龍波深清<lb/>
風凜毛髮零露霑衣襟天地誰先後悠然萬古心<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0492_WYG_011-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　榘菴集卷十一<lb/>
</p>
<p>
</p>
  </div>
<div>
                <head>榘菴集卷十二</head>
    <p>
<pb n="KR4d0492_WYG_012-1a"/>
欽定四庫全書<lb/>
　榘菴集卷十二　　　　　　元　同恕　撰<lb/>
　　七言律詩<lb/>
　　　次耶律左丞元日早朝韻<lb/>
香霧霏霏濕玉闌五雲仙佩響璫環春迴鳳竹參差裏<lb/>
喜動龍顔咫尺間夀域乾坤開六合蓬萊宫殿壓三山<lb/>
臚傳聲逺從天下更覺唐虞日月閒<lb/>
　　　紫陽故居<lb/>
<pb n="KR4d0492_WYG_012-1b"/>
帝鄉渺渺白雲深絲竹猶聞燕坐音喜見舍人還白璧<lb/>
忍令校尉摸黄金淵源孔孟平生學酬酢羲皇萬古心<lb/>
聖代斯文有公議合留華表映來今<lb/>
　　　題劉伯珍竹軒<lb/>
歴歴當軒數十莖氣分千畝渭川雄歲寒於我有成約<lb/>
一日如君不可同疎影月來金破碎寒聲風入玉玲瓏<lb/>
作詩為問丹陽尹<hi>時楊叔行主醴泉簿</hi>談笑能過避俗翁<lb/>
　　　登義谷有懐郝復禮雷季正<lb/>
<pb n="KR4d0492_WYG_012-2a"/>
器宇眈眈未可涯靄然風度足雄誇論交久已心相許<lb/>
講會應憐跡獨賒雲斷水涵天影闊樹分山帶岸容斜<lb/>
相思不盡徘徊意一片歸心逐暮鴉<lb/>
　　　贈張司馬<lb/>
巖巖秦府殿西垂山玉淵冰采不遺人物已雄當世望<lb/>
英華獨見士林推龍旂虎帳奔趨地貂羽金蟬顧問時<lb/>
飲食易為饑渇後春風看染杏壇枝<lb/>
　　　道逺兒生六七年矣七月逢閏<lb/>
<pb n="KR4d0492_WYG_012-2b"/>
聚為父子荷天恩憶昔前裾復後襟有子有孫承祀逺<lb/>
聞詩聞禮發源深相看彼此星星髪一念晨昏耿耿心<lb/>
初度願伊逢十閏老夫賸備買書金<lb/>
　　　送萬御史雲南僉事<lb/>
依依惟有戀行軒老誖何人敢贈言指下宫商能緩急<lb/>
胸中涇渭了清渾幾時上駟容凡馬自古忠臣出孝門<lb/>
旰食宵衣九重裏天南天北盡元元<lb/>
　　　偶成<lb/>
<pb n="KR4d0492_WYG_012-3a"/>
天意人情不兩岐禍淫福善更何疑眼前事事須量力<lb/>
身外悠悠枉費思靜對詩書探道要閒過朋友訂心期<lb/>
百年憂患居多半却恐光隂得幾時<lb/>
　　　送文璋甫雲南幕長<lb/>
玉壺寒露映簪紳秦府潭潭入幕賓九澤釀成胸次闊<lb/>
五雲裁就筆頭春便為鰲禁登瀛客且作邛郲叱馭人<lb/>
後夜相思渺何許西山晴雪鬱嶙峋<lb/>
　　　戒言<lb/>
<pb n="KR4d0492_WYG_012-3b"/>
戸在圜樞弩在機關身寸舌莫相持仁而不佞斯為美<lb/>
信有其徴乃可師多寡屈游宜自省詖淫邪遁會人知<lb/>
九原可作吾誰與時措從容公叔枝<lb/>
　　　送傅彦升雲南省幕<lb/>
英烈江東信不忘隱然眉睫見堂堂佐州有愛形歌頌<lb/>
議獄無寃著吉祥緑水紅蓮開偉觀黄金白璧發珍藏<lb/>
幕中得士須如此聖治何分逺近方<lb/>
　　　送雷季正都事<lb/>
<pb n="KR4d0492_WYG_012-4a"/>
粲粲安榴花滿枝西臺空幕送君時謝安本為蒼生起<lb/>
賈誼元從年少知下馬除書應得拜登車攬轡不容辭<lb/>
病身寂寞誰憐我明日愁來獨詠詩<lb/>
　　　送韓都事<lb/>
西北藩垣控上游望深黄屋不貽憂政符分握調元手<lb/>
賓榻顓居第一流已向艱難知氣節更從整暇得才猷<lb/>
關河未信鄉書逺幾日西風鴻雁秋<lb/>
　　　寄雷季正都事<lb/>
<pb n="KR4d0492_WYG_012-4b"/>
别來又是一年餘每就行人得起居潦倒麤疎無我似<lb/>
聰明特達有卿如九關虎豹青雲路半世蟲魚汗簡書<lb/>
爭道進賢相誤却此心不忍頓抛渠<lb/>
　　　蒙氏貞節<lb/>
塞雲杳杳雁飛深三十年來百苦心頭上無情空白首<lb/>
眼中有淚鑄黄金老人不乏兒能養小子常如我見臨<lb/>
華表清風一千載鬼神呵守映來今<lb/>
　　　送喬元朗運副<lb/>
<pb n="KR4d0492_WYG_012-5a"/>
許國崢嶸自昔年長才隨用合方圓盛名已入䇿書例<lb/>
餘事猶居翰墨先補外蹔須籌劇務留中端合簉英躔<lb/>
馬蹄三月桃花路去去脩門五色煙<lb/>
　　　送龔子翺入蜀<lb/>
夜雨青燈半世忙五千文史飽撑腸風流又倒中郎屣<lb/>
人物曾登祭酒堂匹馬蕭蕭雲棧雪短歌混混渭城觴<lb/>
浣花遺築應須到為摘江蘺酌酒漿<lb/>
　　　送王君冕赴試京師<lb/>
<pb n="KR4d0492_WYG_012-5b"/>
筆端清氣灑秋泉剰覺乾坤賦子偏王者四靈纔紀瑞<lb/>
日華五色果成篇刃經錯節敢言利玉入洪爐始信堅<lb/>
孔氏不殊今古世敬王事業要人傳<lb/>
　　　又送王在中赴試京師<lb/>
聖主憂勤圖治日人才推擇輟耕年久知徳行符鄉譽<lb/>
更喜詩書得士賢分定果誰能巧拙論功當自有媸妍<lb/>
太平萬古吾儒策明徳新民第一篇<lb/>
　　　和張巨濟總管韻<lb/>
<pb n="KR4d0492_WYG_012-6a"/>
託跡堯民在邑廛但求寡過敢求全進修畢竟工夫淺<lb/>
賦予何嘗造物偏分死已停扶疾藥忍饑不續賈書錢<lb/>
形骸自有天眞在只許鄒人會得仙<lb/>
　　　賀任節君<hi>并序</hi>
　任氏二母淑德懿範古之母師殆無以過國家高其<lb/>
　節行樹表宅里以為民俗勸甚盛舉也某密邇鄰居<lb/>
　聞風欣躍敢以四韻奉賀<lb/>
華表峩峩起路傍一門誰有兩共姜蘭朝蕙夕爭芬馥<lb/>
<pb n="KR4d0492_WYG_012-6b"/>
桂冷松寒共久長地下機雲能飲德筆頭遷固會傳芳<lb/>
朝廷論治先風教婦學于今得主張<lb/>
　　　竇母訓導圖<lb/>
長記升堂拜母時春顔一掬剰温慈鄰芳何世無彤管<lb/>
庭草誰家有玉芝良冶良弓千載事如賓如友百年期<lb/>
何當一遇觀風使為誦周南被化詩<lb/>
　　　高燈<lb/>
火齊龍宫不見收海風吹上碧雲秋光摇寳色三千界<lb/>
<pb n="KR4d0492_WYG_012-7a"/>
影落珠明十二樓陽燧半空留日鑒飛黄一㸃失星毬<lb/>
風流都入繁華手誰念隣牆把卷愁<lb/>
　　　送鄭國華管勾<lb/>
良世良才豈下沈豫章劒氣九泉深葱葱佳氣山含玉<lb/>
炯炯明心日鑄金往事何堪重迴首殘年最苦是分襟<lb/>
語君善養雲霄翮再舉當遺萬里音<lb/>
　　　送張知州<hi>并序</hi>
　夷簡節使葭州之政無愧古人來歸未幾輒復南行<lb/>
<pb n="KR4d0492_WYG_012-7b"/>
　一子名以同祖蓋欲託為吾家諸甥且有來秋聚首<lb/>
　鄉社之約余惜其别之遽也猥語見意庶不盟寒乎<lb/>
五馬騑騑快作州崑崙之水尚安流一錢父老劉宗正<lb/>
百騎兒童郭細侯尊俎未成聨話榻蓴鱸蚤似促行舟<lb/>
祖兒弄舌如春鳥洗眼明年太華秋<lb/>
　　　送劉善文雲内知州<lb/>
孝子忠臣備一身今誰能見古須聞九秋不礙遼東翼<lb/>
萬里應空冀北羣又作風流前輩想定知消息故園欣<lb/>
<pb n="KR4d0492_WYG_012-8a"/>
兒童竹馬城南路還見吾家太守君<lb/>
　　　送蒙郎中任濮州<lb/>
如何省幕輟賢賓守令朝廷注意頻水旱連年多下户<lb/>
網羅無罪少平民幾時卓魯虞臨制此日龔黄得拊循<lb/>
聞說兒童調竹馬濮州花栁待近春<lb/>
　　　石榴<lb/>
尚想猩紅㸃綠苔墜枝佳實已枚枚九秋清露含珠滿<lb/>
一夜新霜裂錦開丹鼎漫誇鉛汞就金盤虚薦荔枝來<lb/>
<pb n="KR4d0492_WYG_012-8b"/>
茂陵應為文園渇天上移根地下栽<lb/>
　　　次韻酬程悅古先生<lb/>
煙霞蹤跡眇人羣萬古詩書一小軒紙上聖心懸白日<lb/>
囊中神劑試黄昏杏筵時雨留榮潤芹俎春風薦徳温<lb/>
難老錫公天有意何當重欵渭陽村<lb/>
　　　夀樂堂為賀平章賦<lb/>
德邵年高五福全姓名共說賀公賢從容聖道無踰矩<lb/>
嘯傲蓬壺别有天閒裏久諳雲水趣靜中獨養鶴龜年<lb/>
<pb n="KR4d0492_WYG_012-9a"/>
儘誇萬石家聲好傾覆栽培理固然<lb/>
　　　夀雷先生八十<lb/>
福翁八十更康强兩眼人驚射眥光喬木衣冠餘朴雅<lb/>
化城日月自舒長樽前磊落瑶池客膝下參差玉笋郎<lb/>
有徳有年公物論姓名爭與太丘香<lb/>
　　　夀趙翁九十<lb/>
正大天興事不遺白閒春染黒絲絲孝心元是百年福<lb/>
淳徳猶為一世師綠酒辦誰留此日青山能我對當時<lb/>
<pb n="KR4d0492_WYG_012-9b"/>
坐中况有蘭亭筆為譜堯民夀域辭<lb/>
　　　夀張詳議八十<lb/>
先生本自將家雄又了長生久視功玉色暈紅潮兩頰<lb/>
神光㸃漆照雙瞳時平不覔芝田友境好方為萊氏翁<lb/>
仁者樂山山與夀一村滿吸翠屏中<lb/>
　　　送楊司業<lb/>
聖主還須頌得賢和風甘雨此何年伯淳不識寧無罪<lb/>
黄霸重臨信有縁爽氣西山凌積雪高標古柏樹參天<lb/>
<pb n="KR4d0492_WYG_012-10a"/>
區區企華心猶在老馬長途不任鞭<lb/>
　　　送閻平章<lb/>
地嚴綱紀選臣良詔下人爭覩鳳凰草木洪纎沾雨露<lb/>
河山表裏入輝光聖人再世逢堯舜宰相于今有杜房<lb/>
坐榻未温還又去秦民何止淚千行<lb/>
　　　送董平章<lb/>
清忠舊徳簡深知秦省藩宣顧莫宜亹亹不遺經國力<lb/>
愔愔獨有結民慈九重俄下馳前詔五府空餘去後思<lb/>
<pb n="KR4d0492_WYG_012-10b"/>
試酌輿言歌馬首一時淚墮送行巵<lb/>
　　　為劉氏題<hi>并序</hi>
　至大改元之夏友人張公輔館於劉氏園亭至則主<lb/>
　人鎮撫公棄賓客者纔逾月公輔為予言鎮撫養親<lb/>
　教子樂善不倦所謂信厚之公子者甚恨不及一際<lb/>
　風度也其子顯出示山木先生為作萱春堂詩且請<lb/>
　續貂其後誦未再四益信公之為可慕敬賦四韻以<lb/>
　追一時之盛云<lb/>
<pb n="KR4d0492_WYG_012-11a"/>
暎階萱草玉抽叢人道忘憂是汝功白髪兒能慰顔色<lb/>
繡筵花解領春風壺觴洩洩融融裏几杖油油翼翼中<lb/>
令徳一門終夀考舊家富貴見誰同<lb/>
　　　送楊時雍學正<lb/>
環堵蕭然不自貧一窗朝暮聖賢春才華久巳傾多士<lb/>
學術眞無愧古人藝苑高科眞得雋芹宫小試便還淳<lb/>
風雲千載衣冠地更覺鱣宫世業新<lb/>
　　　送王虚舟提學<lb/>
<pb n="KR4d0492_WYG_012-11b"/>
寳豐佳氣鬱葱葱洗眼驚還玉潤中心印的傳千古祕<lb/>
筆花妙奪九春工盛名久已歌京國遺愛行當紀頖宫<lb/>
歸去先生眞得計枕酣誰與發羣聰<lb/>
　　　十月一日拜程子益几筵<lb/>
音容髣髴在斯留歴歴悲歡四十秋天地無情空白首<lb/>
江河有淚寄東流寸心自擬酬知已好願誰教不到頭<lb/>
叫徹九泉應解聽亦逢先姊問吾不<lb/>
　　　謝袁景韓御史<hi>并序</hi>
<pb n="KR4d0492_WYG_012-12a"/>
　伏承御史相公降屈威重辱臨蓬蓽繼以府尹君侯<lb/>
　墜致厚禮俾某預聞郡學教事某竊自念性資駑劣<lb/>
　行業荒毁爰自早歲兩目成疾浸淫已三十年暈翳<lb/>
　赤腫發無虚日五尺之間不辨物色屬此月餘右耳<lb/>
　失聽造物所以處某者斷可識矣雖欲冒昧無恥勉<lb/>
　給使令不惟無所裨益遂使興學勸士之意由某而<lb/>
　隳某之獲罪固不足言其為盛舉之累將何如也反<lb/>
　覆思惟不敢聽命閣下誨諭諄復誠懇切至所以加<lb/>
<pb n="KR4d0492_WYG_012-12b"/>
　惠某者腐心不敢忘謹以拙言見意仰謝萬一伏惟<lb/>
　改議深思期濟厥事某得依托休光安養殘廢畢此<lb/>
　餘年惠莫大焉望莫深焉惟是抗命之罪萬無所逃<lb/>
　繕錄奉呈不勝戰隕之至<lb/>
早歲曾聞賦逺遊黒衣童子巧相讎風銷日鑠長年苦<lb/>
霧慘雲昏跬步愁淺學無成生負責虚名誤得死懐羞<lb/>
匏瓜分繫東西壁敢辱招延禮數優<lb/>
　　　送郭幹卿侍御<hi>并序</hi>
<pb n="KR4d0492_WYG_012-13a"/>
　侍御相公借寇西臺遽有歸歟之嘆感念人生會合<lb/>
　為難輒賦小詩以道情素不自知其俗惡也<lb/>
西臺方喜得斯賢遺愛誰知不滿年玉爵金罍清廟器<lb/>
高山流水伯牙弦青宫論舊何如最白髪相離可是偏<lb/>
一水盈盈多幾許好音無惜寄蟬聨<lb/>
　　　答李時晦御史<hi>并序</hi>
　某啟御史先生閣下違逺德範忽已數月遊川之思<lb/>
　靡日不東兹辱教墨知猶在渭南老疾不能一往侍<lb/>
<pb n="KR4d0492_WYG_012-13b"/>
　春風之席以豁滯吝悵惘曷勝謹次來韻奉答義厚<lb/>
　萬一且以代起居之問云<lb/>
怪逢閏九鵲聲頻御史詩來恰上旬白雪陽春聲外律<lb/>
光風霽月眼中人文章獨有次山老學術誰如孟氏醇<lb/>
咫尺相望便千里舞雩從此不能春<lb/>
　　　送袁景韓御史<lb/>
手攜三尺到分司公是公非兩不移眼底眞能見鵷鷺<lb/>
草間不復有狐狸清風肅肅纏霜柏佳氣葱葱秀露芝<lb/>
<pb n="KR4d0492_WYG_012-14a"/>
此日東亭一杯酒知音多愧誤鍾期<lb/>
　　　送李儼夫御史<lb/>
賢網清朝獵異才西臺未幾又南臺大公至正歸言議<lb/>
細故繁文入剸裁虎穴定須生虎子龍閑元自有龍媒<lb/>
君家再世能留愛選報秦民望早迴<lb/>
　　　送李慶長御史<lb/>
九重圖治聖人心耳目懸知寄托深文綵春花雲冉冉<lb/>
風標寒竹雪森森一簪白筆知能事千古朱絃足賞音<lb/>
<pb n="KR4d0492_WYG_012-14b"/>
萬里雲霄在公等願將福夀鑄黄金<lb/>
　　　答郭幹卿侍御<hi>并序</hi>
　伏承侍御相公寵示盛作不勝欣感某病中兩過清<lb/>
　明意緒無聊思一見夷粹以寫煩紆而不可得徒東<lb/>
　嚮依依浩歎而已謹次高韻奉答庶幾發靜中一笑<lb/>
一病還添百倍慵光隂多半枕屏中同人自笑與人異<lb/>
生世誰為出世雄好事九分還錯過芳春幾日又成空<lb/>
小軒贏得悠然處翠影離離弄竹風<lb/>
<pb n="KR4d0492_WYG_012-15a"/>
　　　送雷季正應奉<lb/>
瀛洲自昔神仙地凡骨塵腥可問途八表神遊有鄉在<lb/>
一揮立就况時須已知鼓舞聞周誥更喜鋪張記舜俞<lb/>
弱水從今三萬里日邊車騎望瓊都<lb/>
　　　有懐李仲和<lb/>
日日思君不見君春愁藹藹疊春雲行程屈指應須到<lb/>
消息縈心尚未聞啼鳥藏枝驚綠暗落花滿地惜紅紛<lb/>
閉門睡過清明了不飲長如酒半醺<lb/>
<pb n="KR4d0492_WYG_012-15b"/>
　　　新春有懐雷季正<lb/>
露井梧桐一葉驚眼看新綠換陂陵春風南郭聨鑣路<lb/>
夜雨西齋對榻燈别裏情懐元自惡病來面目亦堪憎<lb/>
帝城風月無邊好想與蘇州話我曾<lb/>
　　　送王文蔚教授<lb/>
西風嫋嫋促行裝遊子心悲手線長神聖豈容孤孝徳<lb/>
公評自合到賢良胸中秋月三更白筆底春雲五色香<lb/>
學館姓名知不晚好將勤苦慰高堂<lb/>
<pb n="KR4d0492_WYG_012-16a"/>
　　　喜晴<lb/>
東風一夜滿都城萬物欣欣總向榮多病已無當世念<lb/>
惜春猶有少年情酣眠座側貓依暖誶語簷頭鳥弄晴<lb/>
起喚吾兒理蕪穢小園簪玉已抽萌<lb/>
　　　寄韓尚書敬山<lb/>
衮衮人歌用世才月梁顔色照崔嵬一聲孤鶴横江去<lb/>
百里全山入枕來滿地白雲隨意徃倚山青壁對吟開<lb/>
幾時也踏悠颺路當為山林賀一杯<lb/>
<pb n="KR4d0492_WYG_012-16b"/>
　　　挽鳳翔高嘉議<lb/>
笑談劇鎮了文移鳳里琴樽晚入思天路驊騮人共惜<lb/>
雲臺梁棟世猶期才聞鼓吹還家樂遽起龍蛇直歲悲<lb/>
墓隧幾時磨琬琰勒銘不屈蔡邕辭<lb/>
　　　挽李忠宣公<lb/>
秉笏垂紳誼匪躬中朝元老獨推公九重政切三台望<lb/>
萬里俄悲一鑑空惠政洽民深骨髓餘功覃逺泣蠻戎<lb/>
堂堂不盡經綸業怨入麒麟檜柏風<lb/>
<pb n="KR4d0492_WYG_012-17a"/>
　　　謁亡友王文振墓<lb/>
疇昔相從勝弟昆白楊繫焉淚流巾古人不必求三代<lb/>
間氣元來畀一身展也大成端有數秀而不實果何因<lb/>
朱黄留得詩書在重恨傳家失阿麟<lb/>
　　　挽孟元亨先生<lb/>
文章傳業翰林公筆到蒙齋力更雄信矣垂名千載後<lb/>
惜乎埋恨九原中甘棠有䕃商於土弱藻無芳魯頖宫<lb/>
宇宙高才日陵替一聲長嘯古今同<lb/>
<pb n="KR4d0492_WYG_012-17b"/>
　　　挽潛齋陽先生<lb/>
文獻中原坐陸沈先生崛起萬儒林百年醇正精微學<lb/>
一片公平廣大心堯舜吾君空自惜朱張斯道更誰今<lb/>
絳紗淚盡諸生地無復鐘撞大小音<lb/>
　　　送王道鳴郎中<lb/>
幾日霜臺御史名郎官秦省倐聨英人才有筆能清濁<lb/>
公議無言得重輕春水灘晴鸂鶒下朝陽枝穩鳳凰鳴<lb/>
西州此後瞻風采太華峯頭月色明<lb/>
<pb n="KR4d0492_WYG_012-18a"/>
　　　送王郎中<lb/>
臺府聲名冠近聨得君何啻遇豐年幕中未暖氍毹榻<lb/>
袖底還揮騄駬鞭裊裊清猿悲峽月飛飛老鶴憶遼天<lb/>
常時不那禁愁得况把離觴駐道邊<lb/>
　　　謝石仲温郎中<lb/>
臺閣聲名冠近聨得名由我相公賢坐令西府增榮觀<lb/>
長恐東都墜聘牋曹史執經馴禮化鄉豪懐牒避公詮<lb/>
太平幸際人文盛憊臥衡門信有天<lb/>
<pb n="KR4d0492_WYG_012-18b"/>
　　　送鄭有文郎中<lb/>
雲泥蹤跡每憐殊取友何期亦到予方寸感知雖獨厚<lb/>
三年報禮愧全疎心丹耿耿酬恩日德玉温温積善餘<lb/>
誰使斯民霑福澤師門今看定何如<lb/>
　　　送韓進道郎中<lb/>
荆州面骨玉崢嶸一見令人雙眼明未要文辭推用晦<lb/>
剰教名節數殷卿寒衣餒食三年用白璧黄金萬口評<lb/>
久此賢勞知不可高軒詠罷獨含情<lb/>
<pb n="KR4d0492_WYG_012-19a"/>
　　　送穆郎中<lb/>
公家了事有斯人玉爵金罍世共珍六品尚沉員外置<lb/>
三年眞得幕中賓高堂娛侍何如樂故里榮歸别是春<lb/>
今日秦民兩行淚幾時却拜馬頭塵<lb/>
　　　送曹侍郎仕開<lb/>
眉宇方欣識紫芝襞牋又賦送行詩人才果有唐虞盛<lb/>
議論肯為秦漢卑陸駕川航嗟不器秋霜春露見能時<lb/>
柏臺幕下松千尺氣奪紅蓮庾杲之<lb/>
<pb n="KR4d0492_WYG_012-19b"/>
　　　自述<lb/>
鬼神能我寸心明敢學班侯厭管城下地固應歸汙濁<lb/>
朽材但可事炊烹孽由自作終難逭運到乖違莫强行<lb/>
如此頭顱過四十區區憐汝太癡生<lb/>
　　　送劉民望<hi>并序</hi>
　民望英契兩為縣侯政平訟簡民食其徳著譽縉紳<lb/>
　間朝廷重愼刑官必擇㢘正明悉忠厚慈良者職之<lb/>
　擢民望甘州路推官蓋以地重事難委任尤不可輕<lb/>
<pb n="KR4d0492_WYG_012-20a"/>
　於其行也鄉人同某謂選舉得人民無刑濫之苦治<lb/>
　道其庶幾乎為賦小詩以效古之贈言者<lb/>
徒法無人不自行以人任法到刑清五情既得須三覆<lb/>
一死何從可再生如玉如金王度在有為有守子名成<lb/>
選才方為公家賀不用臨岐唱渭城<lb/>
　　　次杜同知韻<lb/>
結根九地豫章深重負須堅脊骨任良冶良弓千載事<lb/>
難兄難弟百年心舞雩始識歸來詠流水還聞太古音<lb/>
<pb n="KR4d0492_WYG_012-20b"/>
細味君家好詩句一杯薦以洞庭金<lb/>
　<lb/>
　<lb/>
　<lb/>
　<lb/>
　<lb/>
　<lb/>
　榘菴集卷十二<lb/>
</p>
<p>
</p>
  </div>
<div>
                <head>榘庵集卷十三</head>
    <p>
<pb n="KR4d0492_WYG_013-1a"/>
欽定四庫全書<lb/>
　榘庵集卷十三　　　　　　元　同恕　撰<lb/>
　　七言律詩<lb/>
　　　寄藍田李耀卿先生<lb/>
耳目聰明八十餘天教留在世師模温純如此古未有<lb/>
中統以來今更無暮水朝山歸道恱春蘭秋菊入詩腴<lb/>
龍門一欵三年最清夢時時繞坐隅<lb/>
　　　書感寄郝復禮<lb/>
<pb n="KR4d0492_WYG_013-1b"/>
當年萬事倚天公歲月因循失舊容足跡舉頭三义路<lb/>
人心對面九疑峰挽河滌禍嗟難辦倒海除愁畏不供<lb/>
珍重西源隱君子一丘何計得相從<lb/>
　　　送史參政之鄂省<lb/>
勲名後耀接前光鄂省移參詔趣裝直以忠心期稷契<lb/>
不教治蹟讓虞唐馬蹄芳草馳情逺鳥語飛花說恨長<lb/>
後日西州頌遺愛甘棠何止賦三章<lb/>
　　　送張伯高參政<hi>并序</hi>
<pb n="KR4d0492_WYG_013-2a"/>
　參政相公位秦省者僅一歲遽拜北京廉使之命勉<lb/>
　賦惡詩錄呈閣下蓋不勝其依戀也<lb/>
緬思中統至元間接武斯文有孟韓老翅不歸華表鶴<lb/>
韶音纔聽碧霄鸞百年相業期司馬五府蒼生屬謝安<lb/>
相見幾時還又去區區懐抱若為寛<lb/>
　　　送汪參政<lb/>
黒頭閥閲數名臣屈指中朝更幾人儉節清風聞逺邇<lb/>
忠言碩畫贊經綸唐公不種私門樹崔湜能吟上苑春<lb/>
<pb n="KR4d0492_WYG_013-2b"/>
補袞熟知天下望西州獨有幸歸民<lb/>
　　　春山四友歸來圖<lb/>
四翁一笑萬緣輕白首能同里社情三輔河山還舊觀<lb/>
百年文物主齊盟兒童解說衣冠盛草木猶歸咳唾榮<lb/>
鬼䕶神呵圖畫在瑞光長映徳星明<lb/>
　　　哭劉元禮<lb/>
方期孤鶚快秋空雲翼何知向此窮千里苦音來故國<lb/>
百年幽恨閟𤣥宫長才不見當時用英槩猶生後學風<lb/>
<pb n="KR4d0492_WYG_013-3a"/>
慟哭寢門非我最論心如子更誰同<lb/>
　　　哭郝復禮<lb/>
苦學如君見未曾四更風雪短檠燈胸中歴歴千年在<lb/>
脚底駸駸萬里能人事但知多不偶天心誰謂果無慿<lb/>
即今有話何從說一日悲來幾拊膺<lb/>
　　　自儆<lb/>
算海誰能到底深春冰虎尾政斯今下愚蠢蠢無先見<lb/>
上帝皇皇有赫臨老稚街頭三尺喙聖賢紙上七分心<lb/>
<pb n="KR4d0492_WYG_013-3b"/>
此身莫道吾能了不入洪鑪不是金<lb/>
　　　病中有感<lb/>
曾慕秋雲萬里鴻神駒未駕哭途窮謀身本自無長算<lb/>
造物何嘗有不公膝弱每須扶杖力目荒已廢讀書功<lb/>
兩髀肉盡無餘幾豈止衰如八十翁<lb/>
　　　送趙子敬侍御移參浙省<lb/>
西臺功最倚申卿南省諮詢待魏徵了事定須忠力可<lb/>
知人獨有聖心能民憂耿耿今華髪道任拳拳早服膺<lb/>
<pb n="KR4d0492_WYG_013-4a"/>
時雨時風又攜去鳳凰山好浙江澄<lb/>
　　　病中夢竇長卿<lb/>
一榻蕭然臥再朞故人夢裏接芝眉江湖魚入相忘地<lb/>
星月烏啼未穩枝白髪因循人易老蒼天反覆事難知<lb/>
歲寒只有青松好却恨青山費買資<lb/>
　　　夢<lb/>
天地人心一理通陽開隂闔自無窮百年翻覆七情裏<lb/>
萬境馳驅一枕中軒后政須求力牧仲尼端合見周公<lb/>
<pb n="KR4d0492_WYG_013-4b"/>
覺時記取先賢語可卜吾家學問功<lb/>
　　　讀錢神論<lb/>
伊昔英豪恥利言即今萬善乃斯原能令父子全慈孝<lb/>
解使夫妻足義恩愚富參商猶效順智貧骨肉尚生寃<lb/>
懐清臺上西風淚三月衣巾有漬痕<lb/>
　　　秋懐<lb/>
殘髪蕭蕭雪㸃蓬衡門歲晚只衰翁交情豈是不相念<lb/>
貧病自知難與同一逕古苔餘落葉滿城寒雨又淒風<lb/>
<pb n="KR4d0492_WYG_013-5a"/>
回頭三十年前事可信浮生是夢中<lb/>
　　　答周元舉<lb/>
黯黯前途足駭機蕙蘭眞有不芳時尋常紙上猶興嘆<lb/>
邂逅眼中那免悲雨葉風花朝暮局霜松雪竹歲寒期<lb/>
楚聲聽讀卜居好㑹有人能譜此詩<lb/>
　　　答鄰舍生<lb/>
一硯塵窗四十過黒衣童子巧相苛大倫於世敢獨廢<lb/>
薄命在天當奈何數卷南華元過誕兩編羲易會無譌<lb/>
<pb n="KR4d0492_WYG_013-5b"/>
秋花不比春花好隨分風光養太和<lb/>
　　　答蒲城劉先生<hi>并序</hi>
　提學熟齋先生道崇徳奥智巧絶出創為雞毛筆書<lb/>
　葆光二大字遺某副以超然雄篇感徳之餘愧無以<lb/>
　為謝謹次嚴韻錄呈几下庶發莞爾之笑云<lb/>
兔毫從此不能纎何物囊鈷可敵尖左幹右旋仍健捷<lb/>
順揮逆掃却安恬八旬尚有力千斛一字端須價百縑<lb/>
蓬蓽雲生墨池潤先生義浸與仁淹<lb/>
<pb n="KR4d0492_WYG_013-6a"/>
　　　書齋醉臥<lb/>
餘酲未解困瞢騰小向書齋寄曲肱風竹一時低舞葉<lb/>
日窗幾㸃過飛蠅猩猩對酒心先醉燕燕營巢力不能<lb/>
採藥靈源終有日嘯歌猶得氣慿陵<lb/>
　　　史參政頌徳<lb/>
政論陪榮外府聨宸心妙揀得才全明堂禮樂家成教<lb/>
喬木衣冠世象賢智燭有光能徹地仁元無礙可通天<lb/>
會須一正臯䕫席袞袞增華太史篇<lb/>
<pb n="KR4d0492_WYG_013-6b"/>
　　　晉寧石彦明高義<lb/>
要從鄒魯識吾鄉富擬封君見未嘗振寡逮鰥功不淺<lb/>
達才成徳慮何長百年為善知多福再世能賢信後昌<lb/>
翠琰留教姓名在學林終古照天光<lb/>
　　　二月十一日初得小雨<lb/>
老薺陳根綠未萌曉寒春半尚崢嶸麥秋那有斗升望<lb/>
禾種纔勤畎畝耕霑足幾時三尺雨死傷隨處萬人阬<lb/>
茫茫眞宰無從問誰遣隂陽累好生<lb/>
<pb n="KR4d0492_WYG_013-7a"/>
　　　崔參政禱雨有應<lb/>
饑吻嗷嗷沸海波相君有力挽天和山前馬到雲先合<lb/>
廟下辭陳雨已多坐使焦枯歸潤澤盡迴咨怨入謳歌<lb/>
臥龍不為東山起奈此蒼生歲月何<lb/>
　　　王總管祈雨有應<lb/>
鰥寡無辜政此哀忍令旱魃更為災寸香直喚龍淵起<lb/>
一雨還隨馬足來疇昔臣忠由我祭只今天孽為誰開<lb/>
左符參錯皆公輩和氣當知遍九垓<lb/>
<pb n="KR4d0492_WYG_013-7b"/>
　　　韓都事家竹生芝<lb/>
瑞物生來積善家天公幽意不人遐翠枝裊裊扶霜節<lb/>
靈草煌煌茁玉芽半夜鬼工漙沆瀣千秋神嶽孕精華<lb/>
春蘭堂上慈親夀堯叟堯咨共拜嘉<lb/>
　　　送廉右丞拜集賢學士<lb/>
堂堂魏國力扶天有子如公實象賢善治規模符逺略<lb/>
敬王事業發眞傳正須陛下求多士未許關中借一年<lb/>
九里無窮河潤浹不勝思後更思前<lb/>
<pb n="KR4d0492_WYG_013-8a"/>
　　　射虎圖<lb/>
過客常憂性命危將軍除害有神機雷號怒吻千山裂<lb/>
血迸深瘡一箭飛草樹淒淒空野色旌旗獵獵捲風威<lb/>
酒杯斫取頭顱用載錦傳呼得儁歸<lb/>
　　　夀李右丞<lb/>
巴䕫玉帳卷征塵行省須勞借筯頻四海蒼生同正朔<lb/>
三朝元老有經綸丹青議入文章舊羽翼功垂宇宙新<lb/>
眉夀天方錫純嘏六星光映紫微春<lb/>
<pb n="KR4d0492_WYG_013-8b"/>
　　　夀雷經歴<lb/>
䇿杖南來記昔年紅顔綠鬢尚依然放懐宋玉陽春曲<lb/>
得意堯天擊壤編畫閣靚深喧笑語春風嬌軟雜歌絃<lb/>
泰山如礪河如帶好在鴻濛澤上仙<lb/>
几杖雍容里社間眼中耆徳更誰先一門孝友知今最<lb/>
五福休嘉見獨全饋酳行當西序饗姓名不減洛圖傳<lb/>
年來更覺方瞳刀妙墨晴窗日課千<lb/>
　　　夀先師張彦明<lb/>
<pb n="KR4d0492_WYG_013-9a"/>
聖門荆棘鬱蒼蒼夫子西來一破荒經術向勞推董賈<lb/>
詞源詎暇論班揚學緣知本心彌篤志為無求老益剛<lb/>
文物有歸天意朗夜來南極燦華方<lb/>
　　　夀汪中丞<lb/>
將相天門世徳家孫曾袞袞發英華幾經時雨蘇三輔<lb/>
又見清風肅四遐大雅政須歌召虎周書不獨紀君牙<lb/>
南山便作無疆頌春酒思柔酌翠霞<lb/>
頖水蒼煙鬱老槐相君直欲挽春迴中天日月六經在<lb/>
<pb n="KR4d0492_WYG_013-9b"/>
萬世綱維五教開比屋可封還舊俗朝廷隨用得良才<lb/>
丹心報國心如此合有穰穰福祿來<lb/>
　　　夀楊和卿<hi>并序</hi>
　和卿鄉兄年已六十乃有九十之母耳目聰明起居<lb/>
　健勝人生所未見也敬賦小詩為夀蓋以致嘆仰不<lb/>
　足之意云<lb/>
白髪康强九十親斑衣萊子雪髯新世間樂事有今日<lb/>
壺裏風光無此春願對清樽瞻夀母永令懿範表鄉人<lb/>
<pb n="KR4d0492_WYG_013-10a"/>
如君境界方為福富貴元知福未眞<lb/>
　　　夀雷仲介<hi>并序</hi>
　大徳二年戊戌仲介契丈居第有嘉禾生秦之長老<lb/>
　奔赴往觀或圖其象以傳者皆曰是家夙著孝義天<lb/>
　其或者以是表之耶不然何瑞世之符近乃在几席<lb/>
　間也唐開元中楊炎三世以孝行聞逮炎有紫芝白<lb/>
　雀之祥門累旌異至樹六闕本風俗以化天下先王<lb/>
　之政也若仲介兄弟競爽世濟其美視楊氏宜無少<lb/>
<pb n="KR4d0492_WYG_013-10b"/>
　愧嘉禾紫芝感應之妙均矣賞一以勸百放諸四海<lb/>
　準國家之典有司之事也素巖賈公敘而發之傳永<lb/>
　無疑里人同余掇其遺意敬賦四韻嶽降之朝奉以<lb/>
　為夀亦以為賀也<lb/>
露葉猗猗秀北堂一枝五穗見禎祥兄金弟玉門閭貴<lb/>
祖蕙宗蘭譜牒芳神理百年無爽鑒鄉評此日有新光<lb/>
君王著意移風俗六闕何人舉舊章<lb/>
　　　夀竇長卿<lb/>
<pb n="KR4d0492_WYG_013-11a"/>
漁陽亹亹著家聲人喜昆雲見老成握手尚能追昔好<lb/>
剰談每為倒平生向來忝與詩書席晚歲當同鷗鷺盟<lb/>
滿酌年年今日酒柳梢春意恰相迎<lb/>
海變歸來記昔年兩翁談笑更歡然箕裘愧我殊無似<lb/>
詩禮推君獨有傳三尺堯階非逺到一瓢顔巷足稱賢<lb/>
東風又綠西城柳管送春光入夀筵<lb/>
玉樹臨風列雁行士林共許白眉良一經矻矻忘寒暑<lb/>
萬事悠悠任短長櫪下神駒非久伏篋中良玉但深藏<lb/>
<pb n="KR4d0492_WYG_013-11b"/>
忝予幸託通家舊願采瑶英薦壽觴<lb/>
　　　壽郝復禮<lb/>
不隨流俗信浮沈高義班班聳士林皂蓋朱輪他日事<lb/>
青燈黄卷半生心感君今昔情如一於我交游分最深<lb/>
壽骨已應千歲法春盃莫厭十分斟<lb/>
　　　壽李仲和<lb/>
寸心相許十年初每愧先施義報疎迷不知方無我似<lb/>
老能務學有君如筆鋒欲截西崑玉眼力可窮東觀書<lb/>
<pb n="KR4d0492_WYG_013-12a"/>
仙苑有根培雨露子枝孫葉自春餘<lb/>
　　　壽雷仲介<lb/>
神丹忽挽笑顔迴巷語隣逢亦樂哉澤物不為誇俗計<lb/>
起家元有過人才老親强健承顔日諸弟懽愉上壽盃<lb/>
天意屬君非草草要令世道識栽培<lb/>
摘得梅花泛壽觴梅花勝似去年香斑衣舊日名萊子<lb/>
拄杖而今字伯康萬卷詩書崇徳里一襟風月舞雩鄉<lb/>
優游人世三千歲不用神仙却老方<lb/>
<pb n="KR4d0492_WYG_013-12b"/>
　　　壽妹婿楊叔行<lb/>
頤齋門下記同遊俯仰驚看十五秋情意不緣今日好<lb/>
絲蘿重結百年儔青天白日眞無負夕藿朝藜詎足羞<lb/>
帝意寧知非大任舉盃一笑渭陽舟<lb/>
　　　夀大人玉山先生<lb/>
歳寒堂上夀慈親玊立風標凛若神學造精微功愈宻<lb/>
詩成談笑句尤新平生忠武田間事此日淵眀社裏人<lb/>
白髪紅顔今日酒坐㸔滄海會飛塵<lb/>
<pb n="KR4d0492_WYG_013-13a"/>
孝友堂前白髪親鄉閭共指謂仁人癡兒未辦尋常用<lb/>
慈父長如九十春盛德豈容豚犬述真姿願與華嵩隣<lb/>
梅花酒美年年日底是人生樂最真<lb/>
　　　夀曽孫硯郎<lb/>
老病相尋到九分豈期今日夀曽孫幸逢造物栽培力<lb/>
感極先君覆露恩一硯家傳無長物六經關學有真源<lb/>
㸔兒眉目生如此好讀吾書日鑒軒<lb/>
　　　讀昌黎公傳<lb/>
<pb n="KR4d0492_WYG_013-13b"/>
兩耳梟音世久聾青霄鸞鳳協商宫唐家翰墨有邊幅<lb/>
孔學宗元無異同出聖入神當健筆刳肝瀝血想孤忠<lb/>
潮陽萬里誰云貶天意寧知是賞功<lb/>
　　　次文都司喜雪韻<lb/>
寳花吹墮五更風和氣潛回太皡宫南畝寸根三尺潤<lb/>
貧家一飽百憂空聲酣老竹雲叢瘦光溢寒梅玉頰豐<lb/>
莫怪詩來清似水冰壺世界納胸中<lb/>
　　　襲芳亭<lb/>
<pb n="KR4d0492_WYG_013-14a"/>
幾回乘興問仙槎香霧霏霏濕鬢華翠玉颭風迎夏竹<lb/>
錦雲烘日殿春花歸來園裏纔三徑安樂窩中第一家<lb/>
誰主誰賓初不計平生痼疾有煙霞<lb/>
　　　讀朱子象刑說有感<lb/>
三尺昭昭聖法平幾時高下得人情忍心敢謂無天理<lb/>
遂惡方知據禮經前度覆車眞目擊此來故轍却身行<lb/>
千年徒有騶虞感誰為絃歌發古聲<lb/>
　　　題樂閒亭<lb/>
<pb n="KR4d0492_WYG_013-14b"/>
燕坐虚亭日又東南山佳氣鬱葱葱竹聲風碎琴中玉<lb/>
花影雲摇酒面紅人世猶呼瑞安令仙家新署樂閒翁<lb/>
往來誰識門前路只許柴桑杖屨通<lb/>
　　　送潘獻臣擢掾南臺<lb/>
蚤歲龍門負雋聲青氊還我故家卿萬籖綺帙三冬足<lb/>
百斛明珠一字輕公論向來堪上選人材今日有臺評<lb/>
馬頭長路平如砥也得遐方見率更<lb/>
　　　賞月<lb/>
<pb n="KR4d0492_WYG_013-15a"/>
桂月流光萬里天興來不減子猷船霏霏墜露衣從濕<lb/>
矯矯凌風意欲仙傾倒誰如有今夕笑談重得是何年<lb/>
若為肯駐瑶臺影一刻黄金不論千<lb/>
　　　睡<lb/>
挾矢張弓粟髪間此身何地可謀安試看元亮枕方穩<lb/>
便覺羲皇到不難一榻松風三伏暑半窗梅月五更寒<lb/>
是中大有眞消息胸次誰歟抵海寛<lb/>
　　　寄族姪伯剛<lb/>
<pb n="KR4d0492_WYG_013-15b"/>
味甘嚙雪與餐氊纔有商量度厄年性自理來那有惡<lb/>
情隨欲動易成偏儀秦都是幾人貴顔閔終為萬世賢<lb/>
秋葉春花不須議吾家素業要人傳<lb/>
　　　有感<lb/>
草根切切語寒恐雲際翩翩響斷鴻萬事回頭俱是錯<lb/>
一年轉盼又成空愚兒幸繼清修業濁酒時澆磈礧胸<lb/>
造物無心管人事漫勞唇舌較窮通<lb/>
　　　對菊有感<lb/>
<pb n="KR4d0492_WYG_013-16a"/>
徂歲堂堂下坂輪東籬又見菊花新聲名已迫無間地<lb/>
疾病仍攻有限身每愛古人能用短可憐世態酷憎貧<lb/>
一樽幸有人分似<hi>雷仲介餉酒</hi>且與肝腸作好春<lb/>
　　　送景從周錄判<lb/>
兩袖春風上玉梯幾年王邸姓名知驊騮開道無千里<lb/>
鴻鵠飛雲又一時囊裏攜多經國論卷中題徧送行詩<lb/>
都門車騎如流水人說西來定是誰<lb/>
　　　夜思晝所聞者為之淚下<lb/>
<pb n="KR4d0492_WYG_013-16b"/>
吁嗟一旱酷如焚禍入綱常不忍聞暮鼎狼孫烹祖肉<lb/>
朝砧頑父擢兒筋平時善教無師帥變裏腥風盡賊羣<lb/>
天殺天生云有理隂符三百果誰文<lb/>
　　　送魯同知<lb/>
别駕南州寵數新海沂歌罷到吾秦月波一片藏心夜<lb/>
雨潤三年濟物春循吏古來聞有傳明時今復見斯人<lb/>
餘生溝壑誰留在父老田頭語最眞<lb/>
　　　枕上偶成<lb/>
<pb n="KR4d0492_WYG_013-17a"/>
幸在先人屋數間一身臥起有餘寛斯人不與吾誰與<lb/>
行路昔難今更難秋菊春蘭時嘯詠冬裘夏葛適暄寒<lb/>
也知方寸無多地那着悲歡事萬端<lb/>
　　　行<lb/>
下深磅礴上崑崙乞我形骸萬古春紙上得來終覺淺<lb/>
脚根到處始成眞有為自可符𤣥徳中慮猶當輩逸民<lb/>
約禮博文明訓在永懐欲罷不能人<lb/>
　　　送杜行簡縣尹<lb/>
<pb n="KR4d0492_WYG_013-17b"/>
翛翛清譽動西臺煙暖藍溪玉有胎學道愛人知素藴<lb/>
剸繁治劇見長才三年撫字懸深望百里歌謡在暮來<lb/>
只恐飛黄須逐日不容花縣久徘徊<lb/>
　　　送李廉副上都留守同知<lb/>
藩府聲猷尚藹然春風更覺繡衣鮮人從朗月壺中見<lb/>
事向清霜簡上傳良吏規模隨用足明時衡鑑得才全<lb/>
非公管鑰誰當付又聽民歌少尹賢<lb/>
　　　癸已除夕書感<lb/>
<pb n="KR4d0492_WYG_013-18a"/>
决去駒隂挽不留燈前恰四十年休一身能有幾日健<lb/>
百疾都無半月瘳日暮途遥空浩歎人亡絃絶但深憂<lb/>
陶鎔也費黔嬴手九品難登下下流<hi>一作細思也廢甄陶手合是人生第</hi>
<hi>幾流</hi>
　　　春分後書感<lb/>
寒食清明次第催春光恰似不曾回塹空花木鶯無語<lb/>
坼盡房廊燕不來坐賈行商唯賣餅前號後哭但求哀<lb/>
百年名郡今如此說是長安可惜哉<lb/>
<pb n="KR4d0492_WYG_013-18b"/>
　　　已已歲九月書感<lb/>
佳節空令九日遭饑腸雷火苦煎熬敢言孤悶須杯酒<lb/>
誰辦千金具一餻老雁無聲寫情素寒蛩不聽和哀勞<lb/>
黄花也負西風約知汝東籬不姓陶<lb/>
　　　送楊無妄<lb/>
三年不見紫芝春夢裏能成笑語頻垢盡何妨還鑑舊<lb/>
器虚方可受泉新無情日月控摶幾有分乾坤賦與均<lb/>
老柏清霜凜然在定知不作使君嗔<lb/>
<pb n="KR4d0492_WYG_013-19a"/>
　　　送盧景芳<hi>并序</hi>
　景芳茂異吾友盧君逹臣子大參公孫也好學有志<lb/>
　秀出多士今沿肅政檄赴汴梁勉為此贈<lb/>
白玉堂前白玉枝風流還許見當時經尋表裏春秋業<lb/>
筆挽縱横月蝕詩閥閱幾家能有子雲霄此日更先誰<lb/>
不然滿酌玻瓈酒聽誦離騷也自竒<lb/>
　　　送白天民<lb/>
邂逅秋風識紫芝脫韝霜鶻不凡姿掾曹應對竒三語<lb/>
<pb n="KR4d0492_WYG_013-19b"/>
簾府吹嘘絶一時快句河山歸跌宕浩歌杯酒入淋漓<lb/>
病夫未展平生得草草今朝又語誰<lb/>
　　　送李正徳<lb/>
左看成矩右成規手底辭毫五色竒不見幾時如得疾<lb/>
清言終日可忘饑玉煙舊積兩峰潤蘭露方深九畹滋<lb/>
八座文昌天上府人才自有鑑衡知<lb/>
　　　送權季玉<lb/>
義檄區區祇為親烈夫肝膽不羞貧好將北闕聲華重<lb/>
<pb n="KR4d0492_WYG_013-20a"/>
聊作南州草木春有志不應無小試挾才如此豈常屯<lb/>
承明召對當非晚傳語維揚陌上人<lb/>
　　　送雷季正<lb/>
把酒臨分滻水頭一鞭星去望前騶也知不作丁寧别<lb/>
只恐空遺宛轉愁淡淡月華歸路晚蕭蕭風色去程秋<lb/>
夢魂兩地今宵共但道青燈對榻留<lb/>
　　　送毛行簡<lb/>
人道男兒志四方我知前輩審行藏吉凶悔吝皆由動<lb/>
<pb n="KR4d0492_WYG_013-20b"/>
險阻艱難要備嘗粗有良田供歲月且無公政及門堂<lb/>
池陽一片英魂在悵望無依亦可傷<lb/>
　　　送毛彦脩<lb/>
明珠在側每心驚何物牢之亦見稱有學有文寧易得<lb/>
不驕不吝更難能一函久鬱龍泉用萬里今看騕褭騰<lb/>
豈獨光華賁名族吾門猶待子門興<lb/>
　　　送陳畊道<hi>并序</hi>
　畊道賢友開朗不羣受業勤翁之門翁蓋許其善學<lb/>
<pb n="KR4d0492_WYG_013-21a"/>
　誠身之效親恱友信矣至治癸亥江西憲司掌文簿<lb/>
　行既有日為賦二首奉贈<lb/>
憲府巖巖握紀綱東西曹務盡才良行身優入詩書域<lb/>
游藝爭先翰墨場佳弟風流還子敬難兄步武接元方<lb/>
政須保此垂天翼九萬扶摇本已張<lb/>
洗眼平生得子竒華峰秋隼不凡姿百年行逺升高學<lb/>
跬步臨深履薄詩原隰不禁霜露感門閭難忘暮朝期<lb/>
男兒能了家門事旅力經營信有之<lb/>
<pb n="KR4d0492_WYG_013-21b"/>
　　　送段維則<lb/>
伯蘭仲蕙藹芳聨季也春風玉樹妍昭世堂堂公選舉<lb/>
名家袞袞富才賢詩書義了五車讀文采光新累紙傳<lb/>
老眼增明有今日為歌黄鵠覩方圜<lb/>
　　　送焦溉臣<lb/>
一家三世業星經關輔人人識姓名剰有通明傳乃父<lb/>
不將勤劇讓諸兄光摇湖水浮春碧翠㸃君山對晚晴<lb/>
此去知君富竒助歸來吾欲問經行<lb/>
<pb n="KR4d0492_WYG_013-22a"/>
　　　送高鎭方<lb/>
熊圃春風長養竒擾雲秀出歲寒姿獨提一筆來鄉國<lb/>
快草萬言供主司擇士政須先徳行設科况復值明時<lb/>
修途萬里堅車在躐險摧剛待駟馳<lb/>
　　　送蕭勤齋先生<lb/>
再遣皇華起草廬釣竿未許拂珊瑚本根事大勞明主<lb/>
羽翼功深付老儒殿下有言求見切山中拜詔遇知殊<lb/>
太平萬古危微學豈獨光華載典謨<lb/>
<pb n="KR4d0492_WYG_013-22b"/>
　　　送侯伯正<hi>并序</hi>
　勵齋先生儒林師表運使劉公請主解學敬賦以詩<lb/>
　以道别意<lb/>
古人精力絶到處吾子從容追及之白璧黄琮自然貴<lb/>
麒麟鳳鳥豈無時清風一榻詩書友絳帳三年弟子師<lb/>
後日解梁談故事客竒都自主人竒<lb/>
　　　送王裕之<hi>并序</hi>
　裕之縣侯秩滿北上侯昔掾江浙省日朝廷訪求遺<lb/>
<pb n="KR4d0492_WYG_013-23a"/>
　典侯於福州得夾漈鄭先生通志書板上之始終凡<lb/>
　五年天子甚加稱歎於是乎有興文署丞之命既以<lb/>
　親老求補外得縣於扈最其能跡蓋鄉評也<lb/>
皇延文治蔚垂休先哲遺書待發幽祕府能令儲世寳<lb/>
宸居曾此識風流三年已策民功最百里難為驥足留<lb/>
人物權衡有公議九臯况聽鶴聲秋<lb/>
　　　送李凝仲<hi>并序</hi>
　凝仲茂異才幹徳美蔚有父風今為富平縣侯作此<lb/>
<pb n="KR4d0492_WYG_013-23b"/>
　贈行老謬不足為詩聊以識吾喜耳<lb/>
牛刀不讓武城先琴奏和於單父絃宰縣古來難稱職<lb/>
朝廷今日政求賢蛇頭蝎尾隄防密蟬腹龜腸料理偏<lb/>
<hi>謂饑民也</hi>愷悌靈州古君子生男如此豈非天<lb/>
　<lb/>
　<lb/>
　<lb/>
　榘菴集卷十三<lb/>
</p>
<p>
</p>
  </div>
<div>
                <head>榘菴集巻十四</head>
    <p>
<pb n="KR4d0492_WYG_014-1a"/>
欽定四庫全書<lb/>
　榘菴集巻十四　　　　　　元　同恕　撰<lb/>
　　五言絶句<lb/>
　　　任元方所藏畵虎行立坐卧四首<lb/>
颯颯黄茒風漠漠青林靄前山時一来恐有藜藿採<lb/>
奮身若欲前佇視發深省猛氣雖有餘焉知無䧟穽<lb/>
錦衣奪日明巍然負巖阻善幻雖妖狐奔走敢予侮<lb/>
擇食一飽餘當闗横突兀誰哉烈丈夫怒須敢云觸<lb/>
<pb n="KR4d0492_WYG_014-1b"/>
　　　田父暮歸圗<lb/>
来鋤百畝雲歸荷一肩月永念遺安人清風渺林樾<lb/>
　　七言絶句<lb/>
　　　方山樵隠圗<lb/>
方山山下徳人居雲挽霞牽賦遂初造物㑹将人料理<lb/>
萬籖讀遍鄴侯書<lb/>
佳處溪山信有神等閒不屬結茆人拾遺已作金華主<lb/>
數到君家戸牖春<lb/>
<pb n="KR4d0492_WYG_014-2a"/>
　　　許中孚履齋<lb/>
脚底分明有坦途枉将骸骨試﨑嶇吕梁千尺能飛度<lb/>
未説渠儂是丈夫<lb/>
　　　徐尚書母善行<lb/>
未饋中堂歲獻衣女公孤幼得依歸偏親更盡私門孝<lb/>
莫説今賢古亦稀<lb/>
好還天道信分明有子能賢位列卿綵䄂春風舞眉夀<lb/>
夫人真足慰平生<lb/>
<pb n="KR4d0492_WYG_014-2b"/>
　　　送石瑞夫長官<lb/>
馬蹄春草踏晴芳又喜東川得望郎若到金華煩與問<lb/>
拾遺曾有讀書堂<lb/>
士林清譽藹翩翩匠氏掄材杞梓先公賦從今不難集<lb/>
逺民纔識長官賢<lb/>
　　　秋原夜寂圗<lb/>
夜凉吞吐月華清養得毫光鋒鋭成炳焕六經垂萬世<lb/>
留皮豹死愧虚名<lb/>
<pb n="KR4d0492_WYG_014-3a"/>
　　　題繡菊兎圗<lb/>
養成月窟千秋魄種出霜園九日花一寸鍼芒有元化<lb/>
桃花詩裏更宜家<lb/>
　　　題張總管歲寒堂<lb/>
反哺恩深解組時孝誠一念有天知髑髏不識西河守<lb/>
安用身前齧臂兒<lb/>
不盡紅塵衮衮忙㡬時寸地有清凉一尊好就東籬約<lb/>
来吸歸翁晚節香<lb/>
<pb n="KR4d0492_WYG_014-3b"/>
　　　行齋<lb/>
勇義孳孳恐有聞聖途無愧百年身山河共説長安好<lb/>
耳到何如脚到真<lb/>
　　　題朱陳嫁娶圗<lb/>
不教桃李失當年随分資装有㡬錢只願無憂到黄屋<lb/>
他村誰似兩家賢<lb/>
錦烘繡錯爛盈門一例公侯與庶人草舎柴扉長兒女<lb/>
不知婚嫁白頭新<lb/>
<pb n="KR4d0492_WYG_014-4a"/>
　　　江亭曉望圗<lb/>
平逺寒林主夏盟輞川未暇入商評此圗不使諸公見<lb/>
可信前賢畏後生<lb/>
　　　竹溪六逸圗<lb/>
圜嶠方壺未即歸人間風月暫遊嬉多情却被舒州杓<lb/>
留與徂徕賦好詩<lb/>
　　　禹門變化圗<lb/>
人道魚龍變化難禹門千尺瀉驚湍桃花過盡春多少<lb/>
<pb n="KR4d0492_WYG_014-4b"/>
霖雨何當救旱乾<lb/>
　　　溪山歸隠圗<lb/>
結茅擬欲住溪山青送浮嵐綠遶寒八九人生不如意<lb/>
眼明只向畵圗㸔<lb/>
　　　侯伯玉一齋<lb/>
洛叟丁寧入徳途整齊嚴肅要工夫長教一寸虚靈在<lb/>
管此堂堂七尺軀<lb/>
　　　送趙剛中歸福建<lb/>
<pb n="KR4d0492_WYG_014-5a"/>
馬首東風萬里家北堂萱草玉抽芽阿㜷淚後還成笑<lb/>
怪見燈窓作夜花<lb/>
閩江路稳賦歸歟器業多君發聞初况是長沙門下客<lb/>
治安應熟萬言書<lb/>
　　　題雪逕驚風圗<lb/>
三窟虚營狡獪名彀中日月自多驚餘糧棲畝都能㡬<lb/>
誰遣蒼黄雪裏行<lb/>
　　　題萬壑松風圗<lb/>
<pb n="KR4d0492_WYG_014-5b"/>
笻枝瀟洒洞陽仙日月東西自一天不著松風連萬壑<lb/>
遺音誰與和朱絃<lb/>
　　　送杜良輔大理宣慰同知<lb/>
芒芒𤣥土海西東聖徳如天覆幬同手足人言壮心腹<lb/>
計深慮逺属才雄<lb/>
　　　踈山閒歩圗<lb/>
東阡南陌無愁歎暮序朝庠有誦聲吏牘程寛公事少<lb/>
踈山聊得抱琴行<lb/>
<pb n="KR4d0492_WYG_014-6a"/>
　　　送方推官之江陵<lb/>
六年州佐玉無瑕馬首春風路不賖已聴江陵獄中説<lb/>
老槐能見有棲鴉<lb/>
　　　李白待月圗<lb/>
眼髙四海若無人豪氣崢嶸筆有神誰是知音可轟飲<lb/>
仰天坐待轉氷輪<lb/>
　　　謫仙待月圗<lb/>
澄波萬頃檥吾舟樽酒何人與獻酬明月神交最知已<lb/>
<pb n="KR4d0492_WYG_014-6b"/>
飛来清駕不遲留<lb/>
　　　吴彦文鐵硯<lb/>
一硯相傳子與孫清風三世讀書貧直教穿破何妨在<lb/>
政好殷勤遺後人<lb/>
　　　送強顯卿吴堡令<lb/>
澗崗危路渺翩翩羸馬風霜堡令賢王事有程誰敢後<lb/>
白雲長在淚痕邉<lb/>
浩浩黄流帶在胠十年無吏治文書令君不幸居民幸<lb/>
<pb n="KR4d0492_WYG_014-7a"/>
勞苦飢寒撫養初<lb/>
玉泉氷潔照西臺盡道卿非百里才治本清朝先郡縣<lb/>
山公啟事莫多猜<lb/>
塵窻老硯信摧藏誤愛如兄愧莫當細數花陰多半别<lb/>
乂将消息問諸郎<lb/>
　　　盖彦澤孝義三首<lb/>
元功季業兩難方一賦猶争日月光衮衮醫林竟誰氏<lb/>
傳家三世有名郎<lb/>
<pb n="KR4d0492_WYG_014-7b"/>
兩親蓬顆委他阡肯為宗盟費一錢泉土永安千歲骨<lb/>
人生惟有子孫賢<lb/>
先後霖霪窆日晴天心應識孝心誠一朝偶爾容渠説<lb/>
還見休徴辨兩京<lb/>
　　　贈卜者順理齋<lb/>
父母乾坤受此形存吾順事沒吾寧矯言擅説雖竒偉<lb/>
有耳平生不敢聴<lb/>
来今徃古世何窮衮衮形骸萬變中不有主張誰辨此<lb/>
<pb n="KR4d0492_WYG_014-8a"/>
須知得處本無凶<lb/>
　　　克紹齋<lb/>
翩翩令徳藹前聞詩禮傳家子又孫㸔取良苖費鋤治<lb/>
不容他草穢芳根<lb/>
　　　李鵬舉抱拙齋<lb/>
萬古斯文仰日星回愚参魯聖師評無窮流惡人間世<lb/>
盡是當年弄巧成<lb/>
巧力兼全萬世師後来孟氏獨能知不思不勉從容妙<lb/>
<pb n="KR4d0492_WYG_014-8b"/>
自有生民孰盛之<lb/>
　　　題三友圗<lb/>
髙材直節真男子玉色敷腴古徳人英秀所鍾均動植<lb/>
眼明快見畵圗新<lb/>
　　　題羣蟻分蝶圗<lb/>
朝從蕙徑暮芳欄若箇光陰把玩難一枕漆園無籍在<lb/>
争教惡夢到槐安<lb/>
　　　題小圃秋容圗<lb/>
<pb n="KR4d0492_WYG_014-9a"/>
老芥著花兼紫白甘𤓰垂蔓間青黄登盤莫作熊魚想<lb/>
此味齊民不可忘<lb/>
　　　敬義齋<lb/>
天君無物重虚靈正路平平不窘行尚父丹書凛然在<lb/>
為君大字作齋銘<lb/>
　　　浩然南歸圗<lb/>
前日襄陽孟浩然㶚陵風雪䙚吟鞭而今書劔南歸日<lb/>
依舊飛花落絮天<lb/>
<pb n="KR4d0492_WYG_014-9b"/>
　　　清溪暮歸<lb/>
人家渾在半山中垣屋雲林隔㡬重朝去暮来溪路熟<lb/>
聨翩後跡踏前蹤<lb/>
　　　少陵醉歸圗<lb/>
烏㡌斜欹兩鬢絲相将驥子與熊兒致君堯舜平生事<lb/>
驢背誰知醉後思<lb/>
　　　題風雨廻舟圗<lb/>
乗興来時天似水惱人歸去雨和風百年行止真難料<lb/>
<pb n="KR4d0492_WYG_014-10a"/>
一日陰晴尚不同<lb/>
　　　牛挽水車圗<lb/>
初解耕縻汗喘長却来挽轉水車忙西風䆉稏三千頃<lb/>
背上吴兒且莫狂<lb/>
　　　王氏家譜<lb/>
祖字親名已失傳服猶緦免更茫然尋源索本能如此<lb/>
王氏從来有後賢<lb/>
　　　羊舌先生木訥齋書<lb/>
<pb n="KR4d0492_WYG_014-10b"/>
𤣥天無臭亦無聲百物自生時自行一寸心田有人種<lb/>
功無穮蓘不秋成<lb/>
一元萬古貫無垠惟有先生解力存回也如愚参也魯<lb/>
短䘮予也號能言<lb/>
　　　貧樂齋<lb/>
陋巷顔回求志日舞雩曾㸃詠歸時溫泉寒暑四時事<lb/>
造物何心乃我私<lb/>
　　　資深亭二首<lb/>
<pb n="KR4d0492_WYG_014-11a"/>
物華天寳寫冲融妙意都歸觸目中山叟溪翁問無恙<lb/>
一樽時與酌春風<lb/>
揚州騎鶴更腰金費盡人生㡬許心不到歸翁舒嘯地<lb/>
那知春雨一犁深<lb/>
　　　題趙翁樂夀亭<lb/>
雲闔烟開萬景新乾坤留我一亭春傍人便道神仙是<lb/>
只恐先生意小嗔<lb/>
　　　戯嬰圗<lb/>
<pb n="KR4d0492_WYG_014-11b"/>
畵屏開處午堂閒儘着兒嬉博笑歡辛苦蓬窻窻下女<lb/>
一梭寒雨夜将䦨<lb/>
　　　題春晴戯鷹圗<lb/>
沙禽容與媚春晴烟暖波平不自勝吻血爪毛誰汝惜<lb/>
馬前争㸔解絛鷹<lb/>
　　　㡬善堂<lb/>
性天萬世有希夷一脉情初事却危日用工夫敢輕議<lb/>
火然泉逹政斯時<lb/>
<pb n="KR4d0492_WYG_014-12a"/>
　　　安善堂<lb/>
求仁索義力孜孜去盡吾心有為私脚底一條平直路<lb/>
出門無日不由斯<lb/>
　　　秋江待渡圗四首<lb/>
船去船来㡬渡秋夕陽還見立沙頭摇青蕩翠山如許<lb/>
不作浮生半日留<lb/>
白浪浮天正渺瀰船頭未轉欲何之無情老鴈西風底<lb/>
又到沙頭佇立時<lb/>
<pb n="KR4d0492_WYG_014-12b"/>
鏡面秋光萬里開片㠶吾欲訪天台篙師大似知人意<lb/>
撥轉船頭急急来<lb/>
逺水長天一色秋微茫草樹㸃烟洲㟁南岸北何時了<lb/>
十個行人九白頭<lb/>
　　　汾陽王蕃錫圗<lb/>
畫筆殊恩一一精太師真足慰平生圗成九錫非無䇿<lb/>
遺臭流芳可自評<lb/>
　　　周曾捕魚圗<lb/>
<pb n="KR4d0492_WYG_014-13a"/>
擬掣鯤鯨碧海中阿任辦作可憐翁寸鱗尺尾能吾醉<lb/>
一棹且乗前浦風<lb/>
　　　千里秋晴圗<lb/>
人烟陸送川迎裏樓閣霞紅靄翠間灑落江山一千里<lb/>
太平風景㑹追還<lb/>
千家山郭静朝暉来㸔無聲子美詩李范有靈應絶倒<lb/>
名家付與後来期<lb/>
　　　陳正叔西溪<lb/>
<pb n="KR4d0492_WYG_014-13b"/>
山川何處無形勝人傑方知有地靈從此西溪與盤谷<lb/>
太行千里獨青青<lb/>
　　　思誠齋<lb/>
萬世無愆斡化機理非至寳詎能斯聖門極效論參賛<lb/>
須信工夫始不欺<lb/>
千載思輿授受心一堂參倚信功深薰然内外交孚地<lb/>
妙用何甞間古今<lb/>
　　　錢舜舉畫梅<lb/>
<pb n="KR4d0492_WYG_014-14a"/>
風月長憐限南北玉梅不識夢中花吴興有筆開江路<lb/>
也到西湖處士家<lb/>
　　　徐承㫖寄李絅齋梅花圗<lb/>
江東渭北兩詩仙玉笑瓊談㡬隔年不遣西湖風月使<lb/>
相思誰為寫悁悁<lb/>
餘花顔色淺深間月魄風魂摸索難宣仲十年心獨苦<lb/>
西湖絶景要人㸔<lb/>
　　　淵明歸来圗<lb/>
<pb n="KR4d0492_WYG_014-14b"/>
累葉髙勲翼晉朝身為臣子敢辭勞眼中九鼎誰扛去<lb/>
一曲歸来擬楚騷<lb/>
夷叔而来有此翁偶因圗畵見英雄都将黄菊青松事<lb/>
辦作乾坤底柱功<lb/>
天地無心浩浩初歸来容膝有琴書南山秋色人千載<lb/>
髣髴摳衣問起居<lb/>
　　　得雷季正書因成四絶<lb/>
三年兀兀夢中身粉首刳心痛未真時有清談頼相慰<lb/>
<pb n="KR4d0492_WYG_014-15a"/>
更堪去作玉京春<lb/>
雲錦華星落九天開緘一讀轉淒然羣疑滿腹無從釋<lb/>
握手如何尚未縁<lb/>
故人咫尺雲天望猥我煎熬兒女情眼底一飢曾不療<lb/>
敢言有䇿濟羣生<lb/>
兩眼昏花疾勢深㸔朱成碧苦難禁無端強借溫風便<lb/>
淡墨斜行寄此心<lb/>
　　　性善堂<lb/>
<pb n="KR4d0492_WYG_014-15b"/>
太極分明造化根人人靈府種深渾聰明不是顔曾獨<lb/>
自謂顔曾有力存<lb/>
聖門孟氏有深功兩字光明日月同不用茫茫尋下手<lb/>
熊魚但味七篇中<lb/>
　　　許由擲瓢圗<lb/>
歲時伏臘不難謀里接隣逢笑語稠頭上堯雲一千尺<lb/>
無煩箕潁為相留<lb/>
洗得先生兩耳醒乂随東下一瓢傾無窮人世無窮事<lb/>
<pb n="KR4d0492_WYG_014-16a"/>
不辨當年潁水清<lb/>
　　　病中有懐<lb/>
紫芝眉宇卧龍才霽月光風絶㸃埃死恨不能趨席末<lb/>
胷中茅塞㡬時開<lb/>
頽然一室坐經旬俯仰呻吟憶故人應為塵機紛擾擾<lb/>
徳音何事乆湮淪<lb/>
　　　送孫忠符教授鞏昌<lb/>
聖學重開日月明絃歌是處魯諸生釣臺一脉春泉碧<lb/>
<pb n="KR4d0492_WYG_014-16b"/>
流作吴山山下聲<lb/>
　　　送張教授<lb/>
孟氏云亡學失真詩書不暇善斯人清風一榻槐陰裏<lb/>
擬聴師生誦説新<lb/>
　　　送程堯章教授<lb/>
十年講學仲舒帷頖水雍容喜得師但使後生知爼豆<lb/>
不為無補聖明時<lb/>
　　　送晏教授<lb/>
<pb n="KR4d0492_WYG_014-17a"/>
一官休嘆廣文寒學行如君古亦難後日清風見鄒魯<lb/>
諸生衮衮進賢冠<lb/>
　　　送張教授<lb/>
蜀州自昔富人賢乂向談間得子淵儘有鳳雛松桂裏<lb/>
羽毛五色待翩翩<lb/>
　　　送馮抱甕之平江教授<lb/>
山翁汲水抱圎缸澆得東籬菜甲香自喜一年生事了<lb/>
㸔他隣屋桔橰忙<lb/>
<pb n="KR4d0492_WYG_014-17b"/>
　　　瑞光<lb/>
瑞光千丈日生東萬象毫芒在眼中一㸃空花生外翳<lb/>
坐令五色眩青紅<lb/>
　　　題陳參政止善堂<lb/>
事業人生有聖賢半塗未敢謂車堅滄洲不發千年秘<lb/>
闕里空留入徳篇<lb/>
　　　題郭氏修徳堂<lb/>
服膺勿失顔公善任重要務曾子仁徃宙不同同此宇<lb/>
<pb n="KR4d0492_WYG_014-18a"/>
寸田自有發生春<lb/>
　　　益恭堂<lb/>
聖徳如堯錄允恭吝驕可使鄙周公名堂䟽義無嫌贅<lb/>
好在臨深履薄中<lb/>
　　　稽中堂<lb/>
妙理權衡日用間吾人何受受之天洗開膠漆盤中眼<lb/>
一㸃神光觸處㘣<lb/>
　　　明徳堂<lb/>
<pb n="KR4d0492_WYG_014-18b"/>
天爵人人貴自如裂冠毁冕獨何愚九原可作知言叟<lb/>
共對春風詠舞雩<lb/>
　　　肖徳堂<lb/>
毎恨髯超後郄翁賈門何慶有兒充青青肖徳堂前草<lb/>
纔識春暉長養功<lb/>
　　　卜者王雪舟<lb/>
擾擾人生混兩儀縱横岐路競奔馳雪舟有夢清如許<lb/>
為我前途指險夷<lb/>
<pb n="KR4d0492_WYG_014-19a"/>
　　　又贈卜者<lb/>
化機萬變事難知但愧行身昨日非有智如君等蓍蔡<lb/>
淵氷能我到全歸<lb/>
　　　麥浪<lb/>
滿川雲綠瀉油油勢逐南薰浩欲流苦海廻頭成陸海<lb/>
濟人從此不須舟<lb/>
　　　把氏公論墨迹<lb/>
寳匣聲閒綠綺琴沙中誰遣拾零金無窮日月随流水<lb/>
<pb n="KR4d0492_WYG_014-19b"/>
只有壎篪一寸心<lb/>
　　　山谷糴米真迹<lb/>
元祐風流不可還森森遺跡徧人間平生談笑竒憂夢<lb/>
何似親瞻令尹顔<lb/>
　　　讀狄梁公傳<lb/>
陽徳猶虞入諌難更堪乳虎卧天闗區區口舌爭唐祚<lb/>
不是精忠豈得還<lb/>
狼虎猶全父子仁如何私欲滅天倫千秋廟食無姑鬼<lb/>
<pb n="KR4d0492_WYG_014-20a"/>
能悟君心有此臣<lb/>
　　　智參政化盜傳<lb/>
屋芽抱去口呼乾白璧完歸可是難人道偷兒心已死<lb/>
先生元有返魂丹<lb/>
　　　孫登長嘯圗<lb/>
山入蘇門㡬許深時時聞有鳳凰音粗踈可惜嵇中散<lb/>
不領先生學易心<lb/>
　<lb/>
<pb n="KR4d0492_WYG_014-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　榘菴集卷十四<lb/>
</p>
<p>
</p>
  </div>
<div>
                <head>榘菴集巻十五</head>
    <p>
<pb n="KR4d0492_WYG_015-1a"/>
欽定四庫全書<lb/>
　榘菴集巻十五　　　　　　元　同恕　撰<lb/>
　　七言絶句<lb/>
　　　贈劉仲深<hi>并序</hi>
　仲深劉君讀書孝友兄弟競爽觀勵齋先生贈言可<lb/>
　以得其為人矣勉賦小詩二章續貂其後<lb/>
蘭兄桂弟藹鄉鄰仲也誾誾玉更溫為孝為忠初不異<lb/>
須君髙築里中門<lb/>
<pb n="KR4d0492_WYG_015-1b"/>
蜀山形勝馬蹄間眉宇峥嶸照雪寒若遇浣花溪上路<lb/>
草堂何似試尋㸔<lb/>
　　　贈張瑞之行義<lb/>
堯舜人人信可為圭璋自碎不渠知太平幸見時雍俗<lb/>
起本張卿舉徳詩<lb/>
祖劵持来責負金倒囊何計歲年深有孫不識翁翁面<lb/>
秖恐難明地下心<lb/>
　　　贈曲端父義行<lb/>
<pb n="KR4d0492_WYG_015-2a"/>
見義勇為能萬一無心責報更何人皇天老眼分明在<lb/>
有子人言進徳新<lb/>
　　　驟雨<lb/>
雲如潑墨湧山前急電奔雷去復還擬㸔傾江洗煩暑<lb/>
夕陽影裏雨斑斑<lb/>
　　　獲麟圗<lb/>
靈物天開瑞聖符手中有筆紹唐虞九原若對桓文説<lb/>
淚更多於反袂圗<lb/>
<pb n="KR4d0492_WYG_015-2b"/>
　　　咏左傳鉏麑觸槐<lb/>
好惡人心有至公情波一潰滅天𠂻君㸔此士何為者<lb/>
義魄仁魂尚鬼雄<lb/>
　　　雲巖<lb/>
白雲解作此山春時巻時舒也自珍雨翠晴嵐一千里<lb/>
知君不負百年身<lb/>
　　　過潼闗<lb/>
馬蹄今日出潼闗一髪終南是故山天意若為衰老計<lb/>
<pb n="KR4d0492_WYG_015-3a"/>
明年應許得西還<lb/>
　　　題二鼠圗<lb/>
只知山果盡羣猿鼠軰如何亦肆餐饕餮貪婪㡬時足<lb/>
貧家一飽欲謀難<lb/>
　　　夷齊首陽圗<lb/>
畵裏依然見首陽至今薇蕨滿山香馬前不有磻溪老<lb/>
西伯㡬為後世王<lb/>
　　　赤壁圗<lb/>
<pb n="KR4d0492_WYG_015-3b"/>
嘯歌容與月明舟從此江山不姓劉天下英雄果誰是<lb/>
鄴雲無地可薶羞<lb/>
　　　題桓伊三弄圗<lb/>
老竹柯亭截玉堅鳳凰聲徹九霄寒使君慷慨不凡處<lb/>
且就清溪約略㸔<lb/>
　　　華隂驛夜别王君冕<lb/>
處處離傷可奈何明朝不是舊山河長明燈裏三更話<lb/>
别到商州淚更多<lb/>
<pb n="KR4d0492_WYG_015-4a"/>
　　　瞽者青秤<lb/>
福極陰持賞罰權雜施善惡自何年九疇得叙彛倫日<lb/>
未省低昻有此偏<lb/>
善惡分明是兩岐福從何作禍何為浮雲萬變無窮裏<lb/>
好為吾人語所之<lb/>
　　　雙虎圗<lb/>
老木清溪萬石根兩雄文錦射朝暾爪牙如此那休得<lb/>
瑣瑣狐狸不足吞<lb/>
<pb n="KR4d0492_WYG_015-4b"/>
　　　益齋<lb/>
損已益人方是益損人益已損還多語君細翫皇羲畫<lb/>
去盡私心養太和<lb/>
　　　麥隴眠雲圗<lb/>
玉杵𤣥霜夢已䦨褐衣不是雪衣斑南薰浪巻東臯綠<lb/>
且得棲身畎畝間<lb/>
　　　趙醫省齋<lb/>
今古髙髙厚厚間人生皆可到曾顔搯須解痛抓須癢<lb/>
<pb n="KR4d0492_WYG_015-5a"/>
血肉原非木石頑<lb/>
倉華竒人奮士林姓名飛入九重深黄金須買無瑕玉<lb/>
仰止髙齋扁榜心<lb/>
　　　河東韋先生省齋<lb/>
兩脚前途阻且修直須一歩一廻頭聖狂絶去同霄壤<lb/>
分處還從一念不<lb/>
　　　明皇友愛圗<lb/>
華萼樓前春日遲天恭天愛發舒時風流只有開元盛<lb/>
<pb n="KR4d0492_WYG_015-5b"/>
小雅誰歌常棣詩<lb/>
　　　宋駙馬都尉李瑋竹石圗<lb/>
老竹霜餘抱節竒新篁抽雨葉離離湖山佳致天留在<lb/>
説與髙人勝士知<lb/>
　　　明皇吹簫圗<lb/>
玉榻薰風晝漏遲鳳簫一曲試拈吹神心等是無為樂<lb/>
得似虞絃解慍時<lb/>
　　　秋巖<lb/>
<pb n="KR4d0492_WYG_015-6a"/>
南山秋色兩嵯峨人勝能留境勝多朝暮雲霞是知已<lb/>
飛来窓户共婆娑<lb/>
　　　曾畵史<lb/>
朗澈神襟萬斛氷筆端造化賦羣形㡬時摹我廬山本<lb/>
六子風流仰日星<lb/>
　　　題山水圗<lb/>
畫筆森森有典型斯文老學入題評傳家故物能留在<lb/>
子敬青氊浪得名<lb/>
<pb n="KR4d0492_WYG_015-6b"/>
水色山光日日新一庵老我太平身百年此分誰真有<lb/>
容易休㸔畵裏人<lb/>
　　　古木寒泉圗<lb/>
老柏輪囷閱世竒冷泉一脉潄雲遲我来笑拂蒼苔石<lb/>
琴以淵明歸去辭<lb/>
　　　題晴江疊嶂圗<lb/>
雲屏烟練霽光飛翠影紅霞目一圍開巻令人發深省<lb/>
埋頭塵土是耶非<lb/>
<pb n="KR4d0492_WYG_015-7a"/>
　　　山堂讀書圗<lb/>
翠騰紫騖朝昏裏烟吐雲吞俯仰間一榻松風對賢聖<lb/>
判知無意到塵寰<lb/>
　　　題李夀卿畫山水<lb/>
㡬家籬落枕江濆江水澄澄日欲曛人倚危欄娱晚景<lb/>
眼随歸棹沒孤雲<lb/>
一榻塵埃兩膝穿眼明快此覩江天鬼工有識應嗔道<lb/>
漏泄詩家句外禪<lb/>
<pb n="KR4d0492_WYG_015-7b"/>
　　　題徽宗畫竹枝雙雀<lb/>
樂意相闗鳥語多春風奈此竹枝何紇干山逺終飛去<lb/>
生處無人説與他<lb/>
　　　題錢舜舉畫杏花金翅<lb/>
遺山老子闗情處争醉西園十日紅酷是吴興有才思<lb/>
不教春事惜怱怱<lb/>
　　　題趙子昻畫梅鶴<lb/>
歲晚愔愔一室幽玉壺氷雪洗窮愁故應老鶴如人意<lb/>
<pb n="KR4d0492_WYG_015-8a"/>
也為清香盡日留<lb/>
　　　煮茶<lb/>
一甌春雪浪花深慣戯龍髯聴午吟欲火不攻今夕夢<lb/>
十分助我歲寒心<lb/>
　　　淵明小像<lb/>
精衛虚勞塞海平人間何事更闗情東籬不着黄花友<lb/>
濁酒逢誰可一傾<lb/>
　　　寳繪堂<lb/>
<pb n="KR4d0492_WYG_015-8b"/>
山色蘢葱接海隅波光一碧浸東吴若教寳繪堂中有<lb/>
不作烟江疊嶂圗<lb/>
　　　程女去後因成六絶<lb/>
庭樹連朝鵲喜頻歸寧消息十分真團圞笑語能多少<lb/>
留我春愁日日新<lb/>
别去怱怱拜我前老懐無語轉淒然豈知南陌東阡日<lb/>
翻作浮涇泛渭年<lb/>
大女移居不遂初誰令汝亦去先廬歲時只有三娘在<lb/>
<pb n="KR4d0492_WYG_015-9a"/>
里數猶為二十餘<lb/>
貧裏尢傷父子情苦無尺寸佐勞生孰知得罪皆由我<lb/>
連坐猶當有重輕<lb/>
衰病相仍一世鰥苟留殘喘在人間公私無補毫分力<lb/>
俯仰唯多有厚顔<lb/>
汝母云亡已八年眼中風物尚依然蕭蕭隻影寒窓底<lb/>
誰遣歸程奪我先<lb/>
　　　寄女嚴三首<lb/>
<pb n="KR4d0492_WYG_015-9b"/>
鸛崖魚窟路間闗旬月無由一徃還寒食歸寧見鄰女<lb/>
舉家廻首望西山<hi>鸛崖魚窟庄内鄉徃盧氏道中</hi>
添丁學語巧於絃詩句無人為口傳竹馬㡬時迎阿姊<lb/>
五更教誦木蘭篇<lb/>
眼前兒女最闗情不見經年百感并聞道全家解禪理<lb/>
擬從香火問無生<lb/>
　　　送張公輔提學<lb/>
翩翩行李鴈頭雲泮水清風姓字新堂上應占烏鵲喜<lb/>
<pb n="KR4d0492_WYG_015-10a"/>
綵衣下拜有餘春<lb/>
　　　曾孫硯郎百晬<lb/>
雙瞳剪水照衰翁天許曾孫晬日逢世世傳家惟一硯<lb/>
春雲要見墨花穠<lb/>
　　　敏政堂<lb/>
枹鼓稀鳴百里間強能知畏弱知歡一堂後日人應説<lb/>
未省從前有此安<lb/>
　　　藍田韓尹存樂堂<lb/>
<pb n="KR4d0492_WYG_015-10b"/>
黄髪雙親白髪兒萬金一刻惜春時清風百里絃歌地<lb/>
儘有歡謡勸夀巵<lb/>
　　　樂佑堂<lb/>
千丈春暉寸草心恩光沐浴海波深烹龍炮鳳玉為酒<lb/>
此日此生難重尋<lb/>
　　　求放心堂<lb/>
華構深扃百貨儲主人終歲事馳驅壊墻破户羣偷入<lb/>
活計歸来似昔無<lb/>
<pb n="KR4d0492_WYG_015-11a"/>
　　　送王季恒豳州學正<lb/>
鄉曲他時有令譽校官此日得文儒春風絳帳新平郡<lb/>
童子人人仰範模<lb/>
　　　西溪亭<lb/>
獨占州中八景三天施地設豈吾貪一杯試酌東川水<lb/>
不似西溪味最甘<lb/>
　　　題孤秀軒<lb/>
尚想仙翁手植初龍髯瑟瑟嘯霜腴凌雲有筆同千尺<lb/>
<pb n="KR4d0492_WYG_015-11b"/>
我道長春秀不孤<lb/>
　　　六駝圗<lb/>
兩駝齕草一駝鳴<graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>嵬三駝卧不驚沙水茫茫雲萬里<lb/>
畵圗留在㸔昇平<lb/>
　　　題張總管歲寒堂<lb/>
慈親婉婉千年秀孝徳溫溫四氣春十萬城中纔有此<lb/>
天教人識歲寒人<lb/>
　　　康節婦<lb/>
<pb n="KR4d0492_WYG_015-12a"/>
從一而終矢靡它南山髙節兩嵯峨千年彤史流芳在<lb/>
黄鵠纔聞第二歌<lb/>
　　　劉氏母貞節<lb/>
夀母康寧八十餘凛然髙節慰鄉閭青袍更比斑衣好<lb/>
眼底孤兒玉不如<lb/>
　　　題桂軒<lb/>
宛宛龍姿雨露新小軒盡對四時春誰濡胷次無塵筆<lb/>
盡作西湖處士鄰<lb/>
<pb n="KR4d0492_WYG_015-12b"/>
　　　陳憲副家藏女史箴圗<lb/>
人欲横流不可當左圗右史費周防閨門若有深長慮<lb/>
合自能言教此章<lb/>
俯首榮名賊后朝區區補闕亦徒勞一箴似勸屠兒佛<lb/>
歎息韋忠着眼髙<lb/>
　　　虎溪圗<lb/>
八表先期汗澷逰超超老鶴翅輪秋九屏一息須㬰爾<lb/>
枉著區區物色求<lb/>
<pb n="KR4d0492_WYG_015-13a"/>
　　　夹竹桃花<lb/>
粉萼相含絳袂鮮西風嬌淺不勝妍武陵溪畔三生夢<lb/>
清景蕭蕭亦可憐<lb/>
　　　宋伯明致愛亭<lb/>
先生一卧白雲深魂魄猶應戀故林不為生兒得能孝<lb/>
如何還足愛山心<lb/>
　　　題韓尚書家藏米元章帖<lb/>
當年集古入毫芒誦頡而来孰短長妙處都從苦心得<lb/>
<pb n="KR4d0492_WYG_015-13b"/>
若為口快説公狂<lb/>
　　　郭先生集義齋<lb/>
心無愧怍氣方充要就斯時騐我躬千萬人前見曾子<lb/>
始知天下有英雄<lb/>
　　　夀張詳議八十<lb/>
斯徳斯年福已竒兄先弟後古今誰椿津致位能台鼎<lb/>
史䇿終慙夀域碑<lb/>
　　　烟江罷釣圗二首<lb/>
<pb n="KR4d0492_WYG_015-14a"/>
勇退曾期筮仕初踐言端的似君無鏡機先識歸翁意<lb/>
為寫烟江罷釣圗<lb/>
落日澄江萬里秋翩然一葉下吾舟𤣥真自解知時節<lb/>
不為多魚到絶鈎<lb/>
　　　東陵<lb/>
東陵自是神仙宅壮觀斯樓在一湖我欲憑䦨問消息<lb/>
回翁還肯再来無<lb/>
　　　月明歸棹<lb/>
<pb n="KR4d0492_WYG_015-14b"/>
衝烟去即比鄰共載月歸時老稚迎魚少水多生事了<lb/>
一溪晴碧有誰争<lb/>
　　　烟江歸棹圗<lb/>
空濛林屋瑣烟扉一棹春風興盡歸安得從渠買鄰住<lb/>
朝来暮徃共晴暉<lb/>
　　　竹塢鳴琴圗<lb/>
膝上絲桐几上書道人本自愛吾廬青青種滿墻東竹<lb/>
白鶴時来問起居<lb/>
<pb n="KR4d0492_WYG_015-15a"/>
　　　趙氏先訓<lb/>
頃刻無忘祖父言袖中拈出見能傳趙家世有賢孫子<lb/>
滚滚方来福若川<lb/>
　　　題郭節婦<lb/>
信學閨門乆失傳㡬人無愧盖棺年兩髦忽聴朱絃奏<lb/>
合作房中雅樂先<lb/>
　　　劉周卿夫婦孝節<lb/>
玉色春容髣髴前誰令吾學失參騫手中一信同生死<lb/>
<pb n="KR4d0492_WYG_015-15b"/>
重嘆先生有婦賢<lb/>
　　　鞏氏貞節<lb/>
夏侯令女全仁義宇宙無窮有此人燕雀豈知鴻鵠志<lb/>
固應甘作草頭塵<lb/>
　　　席氏遺訓<lb/>
累牘翩翩筆不勞丁寧行已付兒曹泠然月白風清夜<lb/>
誰有先生一着髙<lb/>
　　　李氏遺訓<lb/>
<pb n="KR4d0492_WYG_015-16a"/>
潄潤含芳幅紙間風流何幸接先賢區區辦作兒孫計<lb/>
誰有籯金四海傳<lb/>
　　　寗縣尹並頭蓮<lb/>
令君餘日寄搫挲手種芙蓉艷綠波不用甘棠説遺愛<lb/>
江妃聨袂聴絃歌<lb/>
　　　讀姚錄事送行詩<lb/>
閭閻不識催科擾犴獄無聲捶楚寃萬戸春風有今日<lb/>
鄉賢端的是知言<lb/>
<pb n="KR4d0492_WYG_015-16b"/>
　　　偶書<lb/>
兩脚侯門實畏登一人誤愛十人憎何如堅坐林間石<lb/>
樵牧時時接話能<lb/>
　　　馬圗<lb/>
古人學問無遺力名姓方為後世傳兩馬不縁留絶藝<lb/>
乆知一炬逐飛烟<lb/>
地上為龍亦自竒徳稱信是出羣姿食芳飲潔長年裏<lb/>
主意殷勤知不知<lb/>
<pb n="KR4d0492_WYG_015-17a"/>
矯矯雲間八尺龍誰留神駿筆花中控銜不入金鞭用<lb/>
已覺長驅萬里風<lb/>
　　　内馬圗<lb/>
天駟流光孕此竒玉花如印尾如絲已空十二閑中選<lb/>
更㸔朝燕暮越時<lb/>
　　　張長史家藏古笏<lb/>
十字依然拜貺初歲華苒苒易云徂細㫋廣厦平生地<lb/>
尚記從容一語無<lb/>
<pb n="KR4d0492_WYG_015-17b"/>
　　　哭雷孝述<lb/>
一死休為短世悲直從初度到期頥錦囊留得歌詩在<lb/>
李氏於今尚有兒<lb/>
　　　棣華堂<lb/>
不負堂堂萬巻書玉昆金友藹怡愉化行可配時雍俗<lb/>
莫作尋常見畵圗<lb/>
　　　晚翠亭<lb/>
横嶺側峰常日晚紛紅駭綠四時春銅匜一炷悠然處<lb/>
<pb n="KR4d0492_WYG_015-18a"/>
剰覺乾坤不負人<lb/>
　　　韓氏瑞芝堂<lb/>
貞潔堂前日月遲夀帷依舊掩春怡𤣥州暫赴麻姑約<lb/>
来與兒孫種瑞芝<lb/>
　　　程總管瑞桃<lb/>
仙果何年得此株老親歲歲夀驩虞翰林有筆能模寫<lb/>
便是君家瑞應圗<lb/>
　　　蘭<lb/>
<pb n="KR4d0492_WYG_015-18b"/>
猗猗綺石託芳根一種幽香别是春雲鎖霞扃藏不得<lb/>
賞音随世有靈均<lb/>
　　　蠅拂<lb/>
纚纚銀縷細梳風烏几蕭然伴此翁長恨青蠅驅不了<lb/>
煩君一掃笑談中<lb/>
　　　遺安老人家庭海棠<lb/>
寄傲軒中一樹芳風流十倍錦官粧紅雲滿吸玻瓈酒<lb/>
不用花香有徳香<lb/>
<pb n="KR4d0492_WYG_015-19a"/>
天生尢物足移人况是遺安庭戸春酒面紅雲摇不定<lb/>
徳香薰染夜来新<lb/>
　　　五老堂<lb/>
冠帔簮紳五老人無窮宇宙一堂春須㬰起滅空蚊蚋<lb/>
驚見鸞祥鶴瑞新<lb/>
　　　夀王恵廸<lb/>
出語兒時便老成王家子弟不須驚如今政要佳眠食<lb/>
九萬雲鵬第一程<lb/>
<pb n="KR4d0492_WYG_015-19b"/>
甑山三載不窺園門下清修得鮑宣婦似少君真不惡<lb/>
知人誰有此翁賢<lb/>
舊家情好不磷緇風靡波随又一竒摘得梅花艷芳酒<lb/>
歲寒心事有深期<lb/>
　　　夀母巻<lb/>
侍宴歸来北斗城瑶池風路渺秋清笑從方朔先生問<lb/>
人世蟠桃也種成<lb/>
　　　夀壻程仲允<lb/>
<pb n="KR4d0492_WYG_015-20a"/>
賦予人生莫負天寸陰好為惜華年兩翁伊洛堂堂業<lb/>
後世能無嗣續賢<lb/>
長記當年生汝時先君元有歲寒期春風玉骨㸔如此<lb/>
善繼不忘外祖詩<lb/>
　　　夀妻弟朱彦守<lb/>
乆辱門䦨照映中隠然眉睫見尊公傳家百畝蕙田好<lb/>
子子孫孫用不窮<lb/>
筦庫區區暫屈君在官恰勝在家勤轅車有足能千里<lb/>
<pb n="KR4d0492_WYG_015-20b"/>
直遇孫陽見不羣<lb/>
風骨巖巖洗露清方瞳炯炯日争明絳人甲子何須問<lb/>
五月元從嚮福生<lb/>
　　　送蕭九萬<lb/>
後凋松柏歲寒知華衮誰能到聖師鳳翼鸞枝可深惜<lb/>
矗雲千尺㸔他時<lb/>
　　　送趙信臣<lb/>
兩年筆硯誤相從淺陋殊無指引功我與曾顔均覆載<lb/>
<pb n="KR4d0492_WYG_015-21a"/>
莫教辜負百年中<lb/>
　　　送李周臣<lb/>
生世榮名錫以人靈犀一㸃識吾真修途辦取追前轍<lb/>
顔孟如何便絶塵<lb/>
　　　送陳嘉㑹<lb/>
但使胸中貯古今朱絃無用覓知音盡歡菽水晨昏事<lb/>
一寸光陰一寸金<lb/>
　　　送劉生<lb/>
<pb n="KR4d0492_WYG_015-21b"/>
葱蘢草樹四翁山青佩横經杳靄間沂水春風一千古<lb/>
擬從此地見追還<lb/>
　　　送盧景芳四首<lb/>
桂笋蘭芽種自香更教言語妙君房如今人物權衡地<lb/>
不負尊公萬巻藏<lb/>
離筵相對更情深如子何憂不帶金過眼浮雲無定態<lb/>
慇懃留在短檠心<lb/>
衡嶽當年紀勝逰朱張名跡故應留慿君為向山靈問<lb/>
<pb n="KR4d0492_WYG_015-22a"/>
曾有人賢似此不<lb/>
桂笋蘭芽好弟昆聨飛侍下樂昏晨願公福夀如金石<lb/>
散作家家父子春<lb/>
　　　送焦溉臣易良州同知二首<lb/>
聖世幅員自古無海東直到海西隅恩波盡是涵濡地<lb/>
良史經營正所須<lb/>
能仕如君信不疑逺人今有樂生期單車九折卭郲路<lb/>
記取王尊叱馭時<lb/>
<pb n="KR4d0492_WYG_015-22b"/>
　　　送焦天民<lb/>
安飽吾身不暇謀早知嗜學有君如雀嵬九仭何難事<lb/>
㸔取而今一簣初<lb/>
　　　送楊無妄三首<lb/>
書社相從愛子賢四更風雪短檠邉苦心如此那休得<lb/>
餘事猶當富五千<lb/>
木根培養力須深羣聖相傳只一心馬健車良有今日<lb/>
修途萬里㸔駸駸<lb/>
<pb n="KR4d0492_WYG_015-23a"/>
渭城烟栁葉飛黄始信離歌解斷腸兩字祝君須強飯<lb/>
鬢毛容易又新霜<lb/>
　　　送韓徳卿<lb/>
聲華靄靄集儒林信有青雲一諾金自是男兒少勤苦<lb/>
百年行路不﨑<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>
　　　送紀伯剛<lb/>
巻中三復送行詩忠孝為心福有基雲表長材一千尺<lb/>
便從拱把識瑰竒<lb/>
<pb n="KR4d0492_WYG_015-23b"/>
　　　送程子逹昆季<lb/>
松檟芊芊返故園子平心事欲何言鶺鴒原上孤生草<lb/>
㸔到春風綠更繁<lb/>
　　　次勤齋韻<hi>并序</hi>
　訪程恱古先生廽夜濟涇河大風雨岸危不可上遂<lb/>
　宿舟中戰慄之甚勤齋公有詩因次韻<lb/>
昏黒催人到渡頭破船風雨壓驚流路危莫上南来㟁<lb/>
蔽置舟中委纜浮<lb/>
<pb n="KR4d0492_WYG_015-24a"/>
憂来無語但垂頭何意殘年罪入流鼻息齁齁似雷轉<lb/>
先生真與道沉浮<lb/>
　　　挽蕭勤齋先生<lb/>
南山龍去忽雲拏榮潤誰生草木花陰鬼陽神君不見<lb/>
風情雨緒亂如麻<lb/>
　　詩餘<lb/>
　　　鵲橋仙<hi>韋國器約賞梨花</hi>
鸎鸎燕燕蜂蜂蝶蝶酒債㡬時還徹韋郎又約醉梨花<lb/>
<pb n="KR4d0492_WYG_015-24b"/>
對一樹玲瓏香雪　盈盈脉脉飜飜折折小雨朝来乍<lb/>
歇一年最是好光陰算只有清明三月<lb/>
　　　前調<lb/>
香飛玉屑光凝粉蝶不比精神瑩徹春風一樹倚東欄<lb/>
還稱道仙肌勝雪　慿誰與説容吾揀折老去情縁未<lb/>
歇觥船一棹百分空直喫到花梢有月<lb/>
　　　臨江仙<hi>夀竇長卿</hi>
我友西溪上老耽書未省華顛春工醞釀一家天花欄<lb/>
<pb n="KR4d0492_WYG_015-25a"/>
紅日染柳岸緑風牽　有子有孫蘭映玉可人不墜青<lb/>
氊吟詩酌酒過年年幅巾藜杖子好箇隠神仙<lb/>
　　附録<lb/>
　　　元故奉議大夫太子左贊善榘菴先生同公行<lb/>
　　　狀<lb/>
先生諱恕字寛甫姓同氏系出晉大夫伯子同氏之後<lb/>
逺祖居太原文水世業儒五世祖仕闗中遂家奉元髙<lb/>
祖清貌魁偉性忠孝宋季以年逾八十賜爵進義校尉<lb/>
<pb n="KR4d0492_WYG_015-25b"/>
曽祖安善讀書不仕祖昇孝行冠鄉里宗族二百餘口<lb/>
異世同居庭無間言顔其堂曰孝友賢士大夫讚詠成<lb/>
軸以先生貴贈中順大夫禮部侍郎上騎都尉追封京<lb/>
兆郡伯考繼先博極經史潛心理學詩文有法金末避<lb/>
兵闗東李翰林庭訓竒其年少不凡妻之以女中綂間<lb/>
平章亷公希憲㕘知政事左山商公挺宣撫陜右辟京<lb/>
兆路交鈔庫使號玉山老人有玉山集贈亞中大夫集<lb/>
賢直學士輕車都尉追封京兆郡侯妣張氏温柔淑惠<lb/>
<pb n="KR4d0492_WYG_015-26a"/>
閨門雍肅追封京兆郡夫人先生風度凝逺總角如成<lb/>
人從頥齋先生張彦明學日記數千言終不遺忘同舍<lb/>
生秀拔者十餘輩先生最幼攻書義學校提舉五峯張<lb/>
器玉珠江李彦通二先生以與人不求備檢身若不及<lb/>
為題試諸生考及先生卷五峯先生批云義理詳明文<lb/>
辭瀏亮宜為此㑹之魁時年十三咸稱逺器而同學者<lb/>
亦以為弗如也自是德進業修聲譽日著年未三十辟<lb/>
禮部吏不就至元三十一年咸寧王野仙公平章陜西<lb/>
<pb n="KR4d0492_WYG_015-26b"/>
行省事以編纂世祖實録辟為掾事畢辭退隠居教授<lb/>
不求人知行省行臺交薦其賢不啻百草至大四年仁<lb/>
皇御極大徴天下耆德以儒林郎國子司業聘使三至<lb/>
不起延祐改元奉㫖領教魯齋書院規矩載新學校増<lb/>
重時詔天下設經明行脩科以取士偕勤齋先生蕭貞<lb/>
敏公㪺考試秋闈三年秋又為考試官前後取士人服<lb/>
其公六年英宗在儲貳重簡師傅徴為太子左贊善官<lb/>
奉議大夫既見春宫慰問賜酒已乃上書云云又與賔<lb/>
<pb n="KR4d0492_WYG_015-27a"/>
客伯都劉賡等共陳禆贊五事仁皇賔天以疾辭歸致<lb/>
和元年六月除集賢侍讀學士使者奉中書平章趙公<lb/>
世延書集賢直學士貢奎啟為申朝廷意重望其起以<lb/>
年髙致仕先生温粹安靜小心畏慎非禮不動於世味<lb/>
澹無所好非其道一介弗取義所當與雖在窘迫無絲<lb/>
髪吝性整潔雖衣布素未嘗染纎垢大暑亦不去冠帶<lb/>
讀書端坐敬對或理有未得終夜以思事有未知旁稽<lb/>
所自必融通而後已軌轍程朱履真踐實不為浮靡習<lb/>
<pb n="KR4d0492_WYG_015-27b"/>
事親定省温清服用㫖甘分所得為者竭力盡誠得其<lb/>
歡心母夫人張早卒事異母婁如所生及卒哀戚葬具<lb/>
與先夫人等年二十七遭父喪一遵禮制而毁過焉目<lb/>
因成疾祀事齋戒精潔致愛致慤儼如神在嘗曰養生<lb/>
有不備事猶可復奉先一有不誠是無神也罪可逃哉<lb/>
或疾故不能親與異曰必申敬載拜以告世父三教都<lb/>
提舉順安先生紹先疾革㑹宗族遺屬舊塋在青家社<lb/>
距城不五六里慮後有城郭溝池之患勢必當遷葬次<lb/>
<pb n="KR4d0492_WYG_015-28a"/>
須以昭穆及考玉山先生卒迺以遷塋事謀之諸父兄<lb/>
率陳利害或出怒言以沮之從者葢一二竟以哀懇感而<lb/>
見允改卜今咸寧縣洪固鄉三趙村之北如順安先生<lb/>
命葬焉族之人不畀市塋之直者先生代償之至是沮<lb/>
者見其土深禮具悔諭族衆曰今而後知小五真孝子<lb/>
汝輩當效之小五先生之行第也異母婁生二女姊適<lb/>
伊川程先生六世孫彦謙先生敬之如母與之語未嘗<lb/>
敢坐蚤卒後數年彦謙亦卒惟遺一甥恭先生憐其孤<lb/>
<pb n="KR4d0492_WYG_015-28b"/>
而賢其才以女妻之妹適同議京畿宣撫事松谿老人<lb/>
楊琬子臨潼縣主簿順正寡而無子且失明有宅一區<lb/>
俾歸主簿之猶子迎養於家殆二十年而卒備禮合葬<lb/>
祀其主至於今族孫菑卒穿壙塋中得古石槨雕琢工<lb/>
緻其子行遷其骸取其椁以葬其父先生聞之愕曰昔<lb/>
之葬者亦猶汝葬其親以圖安於永久也今而奪之心<lb/>
其忍乎亟命還其骸斂以衾褥窆椁元所仍割牲為文<lb/>
以祭之御子弟僮僕曲盡恩義有過則導以善言終無<lb/>
<pb n="KR4d0492_WYG_015-29a"/>
怒詈而子弟僮僕各盡其分畏而愛之先生取與由義<lb/>
里人有借騾而死者償其直不受曰在家亦死此物數<lb/>
也在京師館衞率府見役卒鄭行易者容止異常召與<lb/>
語果嘗讀書業醫貧老無子孫服役於此先生憫而白<lb/>
於府俾免其役而𨽻醫籍焉先生家無儋石之儲叢書<lb/>
幾萬卷手不停披怡然自適詩文不苟於作詩喜陸放<lb/>
翁而文慕周益公扁所居為榘菴又號其軒曰日鑑期<lb/>
以自警日以篤信好學守死善道為事嘗誦古人與其<lb/>
<pb n="KR4d0492_WYG_015-29b"/>
有求於人何若無欲於己與其使人可賤不若以賤自<lb/>
安之言曰此先得我心之所同然者書警座右且示子<lb/>
孫其子毅學富有幹才克承其志素以先生前日之養<lb/>
玉山老人者養先生率諸孫白首侍側隨所意欲具以<lb/>
盡歡一堂之中愉愉熈熈不知夫貧窶之在身珪組之<lb/>
可貴也接人則誠敬交盡雍容謙抑無所勉强見之者<lb/>
如坐春風飲醇酒憮然心悦而誠服貞敏公居南山下<lb/>
德業為四方所仰與先生友善尤篤入城府必主先生<lb/>
<pb n="KR4d0492_WYG_015-30a"/>
家士論所歸以蕭同並稱自赴詔而還優游家居者十<lb/>
有三年不妄出入四方達官士夫素聞先生之名過闗<lb/>
中者必請見一覩容儀而接道德之論皆自以為足願<lb/>
也先生教人隨其才之髙下誘掖激勵俾各盡其所欲<lb/>
學有所未通則曲為開導使皆有以得其趨向之正有<lb/>
疑問答之必盡其詳嗜學而貧者辭其束脩之禮始終<lb/>
游先生之門者竟以千數服教感德往往有如父子者<lb/>
其成德達才推於時用於世者亦往往有焉鄉里稱先<lb/>
<pb n="KR4d0492_WYG_015-30b"/>
生而不姓皆知其為榘菴一若昔人之稱安定先生者<lb/>
至順二年二月二十一日以疾終于羣賢坊第寢壽七<lb/>
十有八有文集若干卷藏于家將終遺命子孫曰死生<lb/>
亦常事喪具當稱有無不可徒事觀美汝等各務修省<lb/>
以繼世業無為祖宗辱卒之日識者無不弔弔者無不<lb/>
慟不識者無不驚怛而傷悼也娶朱氏京兆路同知搏<lb/>
霄之孫講議官炳之女慈惠恭順言動有法躬勤織績<lb/>
佐先生禮事二親於窮約中克執婦道内外姻親皆法<lb/>
<pb n="KR4d0492_WYG_015-31a"/>
其賢延祐六年七月二十三日卒追封京兆郡夫人或<lb/>
勸先生再娶乃曰我今年老所娶苟賢猶非其宜否則<lb/>
為禍我家今兒子兒婦幸能事我安用娶為子男三長<lb/>
即毅次慤先卒次馨女三長適儒士王司貞次即程恭<lb/>
次講議孫朱矩皆先卒孫男六再思以先生廕受將仕<lb/>
郎宜川縣主簿辟行御史臺令史次慎思九思若思近<lb/>
思繹思女二曽孫男三寧孫硯郎盧郎卜以是年三月<lb/>
九日葬三趙村新塋之穆㑹葬者逺邇數百人服弟子<lb/>
<pb n="KR4d0492_WYG_015-31b"/>
服者半之皆哀哭執紼送至墓所孤子毅將謁文誌其<lb/>
墓門人賈仁謹次第先生操履之槩以備采擇焉至順<lb/>
二年三月望日門生賈仁謹狀<lb/>
　　　元故太子左贊善贈翰林直學士亞中大夫同<lb/>
　　　文貞公神道碑銘<hi>并序</hi>　集賢直學士朝請大<lb/>
　　　夫兼國子祭酒富珠哩翀撰<lb/>
仁皇踐阼闗陜大儒同先生即其家拜國子司業秩儒<lb/>
林郎使三召不起陜西行御史臺侍御史趙世延請置<lb/>
<pb n="KR4d0492_WYG_015-32a"/>
魯齋書院于秦中書奏先生領教事制可學益増重延<lb/>
祐六年以奉議大夫太子左賛善召入見東宫賜酒慰<lb/>
問退獻書陳古誼盡開悟涵養之道明年春英宗繼綂<lb/>
以疾歸致和元年夏六月拜集賢侍讀學士使召以年<lb/>
且疾辭至順二年春二月廿有一日終正寢享年七十<lb/>
有八三月九日葬咸寧縣洪固鄉三趙村之原兆序之<lb/>
穆夏四月其子毅以家載謁翀秦川傳邸徴銘神道之<lb/>
碑泣曰子知先君是以託昔翀客秦以諸生見先生禮<lb/>
<pb n="KR4d0492_WYG_015-32b"/>
欵猶等夷今廿五六年矣其敢以菲陋辭先生諱恕字<lb/>
寛甫姓氏出晉支屬始家太原文水縣始祖仕遷闗中<lb/>
髙祖清重大耋賜爵進義校尉曽祖安善祖父昇晦不<lb/>
仕昇以先生貴贈中順大夫禮部侍郎上騎都尉追封<lb/>
京兆郡伯考繼先贈亞中大夫集賢直學士輕車都尉<lb/>
追封京兆郡侯同氏世儒素篤忠孝侍郎時家族二百<lb/>
口居無間言名其堂孝友集賢博學能文故相亷恒陽<lb/>
王宣撫陜右辟掌庫鑰號玉山老人有文集妣夫人張<lb/>
<pb n="KR4d0492_WYG_015-33a"/>
氏生先生安靜端凝總角如成人從鄉先生學頴出儕<lb/>
伍日記千言不忘㑹試于學書義魁衆時年十有三知<lb/>
者以逺器期之至元間始分六部丞相東平忠憲王命<lb/>
選名士置吏屬秦以先生貢禮曹辭不行三十有一年<lb/>
國史修世祖帝紀采事四方陜西行省平章政事咸寧<lb/>
王屈先生為省史典編録事已即退居教授名益聞延<lb/>
祐開科再主鄉試人服其公先生温粹畏慎動循禮度<lb/>
雖大暑不去冠帶衣素未嘗垢其學由程朱遡孔孟務<lb/>
<pb n="KR4d0492_WYG_015-33b"/>
貫浹事理以利於行事親竭力致養喪集賢毁致目疾<lb/>
時祀齋肅詳至嘗曰養生有不備事猶可復追逺有不<lb/>
誠是誣神也可逭罪乎始舊塋逼城郭溝塗而紊昭穆<lb/>
世父紹先智士也患之謀卜遷合禮而未果㑹疾革聚<lb/>
族命之集賢卒先生始以世父遺言謀諸父兄往往泥<lb/>
拘忌沮難之以理哀感允徙今塋族有不畀市地直者<lb/>
為償之既葬皆悦曰土厚而禮備今而後知吾小五真<lb/>
孝子也先生行五族衆目之母張夫人卒事異母婁如<lb/>
<pb n="KR4d0492_WYG_015-34a"/>
所生婁氏女二長適伊川程氏六世孫彦謙次適主臨<lb/>
潼簿楊順先生事程姊如母應對不敢坐夫婦卒教育<lb/>
其孤恭長而賢以子妻之順無子妹婺而有宅一區先<lb/>
生畀其族子養妹以終族有穿壙得古石椁者取之用<lb/>
葬其親先生聞而駭曰昔葬者亦猶汝欲固汝親也奪<lb/>
之忍虖亟令衾褥納故骸其椁窆仍舊割牲為文祭之<lb/>
鄭行易者儒而醫貧且老為衞率府卒先生至京館其<lb/>
府目其容止異之與之語知其然為白府長免卒役慈<lb/>
<pb n="KR4d0492_WYG_015-34b"/>
祥多此類平生非義不取當與不吝里人借騾而死償<lb/>
直不受曰物之數也何以償為家儲無儋石書幾萬卷<lb/>
手閲心惟逌然自娛扁其居曰榘菴軒曰日鑑稽古有<lb/>
言與其有求於人何若無欲於已與其使人可賤不若<lb/>
以賤自安曰是先得我心之所同然書警座右與人交<lb/>
雖外無適莫而中有繩尺故集賢學士貞敏蕭公居南<lb/>
山入城府必主先生士論稱曰蕭同自京還居十有三<lb/>
年縉紳望之若景星麟鳳然教人則各因其才造之未<lb/>
<pb n="KR4d0492_WYG_015-35a"/>
達則曲為開導使得趣向之正貧有志則簡其贄謝先<lb/>
後來學殆千數鄉里稱先生而不姓將終詔子若孫曰<lb/>
死生常事喪稱有無勿事觀美務脩省繼世業無忝祖<lb/>
宗終之日識者無不弔弔者無不慟門人逺近畢集祖<lb/>
送哀慕如喪其親雖行路莫不嗟悼夫人朱氏同知京<lb/>
兆路事搏霄之孫講議官炳之女克執婦道中外師賢<lb/>
前卒追封京兆郡夫人先生遂不娶子男三人毅慤馨<lb/>
女三人壻王司貞程恭朱矩男孫六人再思䕃將仕郎<lb/>
<pb n="KR4d0492_WYG_015-35b"/>
主宜川簿辟史行臺慎思九思若思近思繹思女孫二<lb/>
人會孫男三人寧孫硯郎盧郎毅有學行善承其家孝<lb/>
慈篤志不忍斯須違親左右華髪婉容帥衆子婦侍杖<lb/>
屨問所欲盡親之歡先生康寧壽考德望日隆毅有相<lb/>
焉翀惟世皇淵潛魯齋許文正公被教來秦士風翕然<lb/>
趨於正先生之徒相繼而出形於文藹然仁義之言見<lb/>
於事卓然仁義之行也嗚呼可尚已其集若干卷藏於<lb/>
家有味仁義者將有采焉於是秦省列先生之行以聞<lb/>
<pb n="KR4d0492_WYG_015-36a"/>
制賜翰林直學士亞中大夫輕車都尉追封京兆郡侯<lb/>
諡文貞銘曰瞻彼太華終南蒼蒼涇渭東注洪河洋洋<lb/>
髙厚攸逺風化所自孰智與仁川流嶽峙昔許文正來<lb/>
斆于秦大雅繼出斯阜儒珍惟同氏宗世衍文學挺生<lb/>
榘菴先我後覺始以深造終也自得守道之闗游理之<lb/>
域孜孜其善翼翼其恭循循其度穆穆其容有蓄必施<lb/>
由已及物朋來林林户屨填溢進退出處惟義之從枕<lb/>
肱飲水其樂融融屢空益堅雖老益篤志不踰榘榘菴<lb/>
<pb n="KR4d0492_WYG_015-36b"/>
是目造次顛沛誠以行之衆莫不信予用明之今其逝<lb/>
矣休聲赫然河華同永著銘新阡<lb/>
　　　魯齋書院禮請司業同公先生主領師席疏<lb/>
維昔京兆迺世皇啟湯沐之邦爰聘覃懐命魯齋闡闗<lb/>
洛之學時熈元化治洽周南然燧改而情遷在人存則<lb/>
政舉今也闢一畝而建黌宇立尸祝以興四科以收人<lb/>
才髙山仰止盍重臯比之席尚虚模範之師伏維司業<lb/>
同公先生學蓄淵源胷蟠今古窮經佚老咸稱孔頴達<lb/>
<pb n="KR4d0492_WYG_015-37a"/>
之多才辭禄居髙退安楊巨源之晚節聲聞于外道積<lb/>
厥躬茲欲脩鹿洞之遺規敬用屈安定之雅望下為郡<lb/>
國衍菁莪之澤上為邦家育豐芑之材諒求氣而應聲<lb/>
冀傳道而解惑作新文命式副崇臺勉勵之勤驩動士<lb/>
林願見正道講明之盛幸母多讓佇竢惠來謹疏<lb/>
　　　同文貞公諡議　太常博士王瓚撰<lb/>
議曰明王在位不惟廟堂股肱之臣作新治道於其上<lb/>
而尤賴夫巖穴嘉遯之士扶持世教於其下之二者並<lb/>
<pb n="KR4d0492_WYG_015-37b"/>
行不倍然後可以化成天下也故太子左贊善同公以<lb/>
髙明竒特之資濟之以聖賢體用之學潛心講貫篤守<lb/>
力行其道義足以善俗其文章足以華國雲輕軒冕芥<lb/>
視功名逾五十年道積厥躬聲聞于上安車屢至辭疾<lb/>
不行延祐六年英宗膺撫監寄博徴天下儒碩以處春<lb/>
坊起公為贊善乃一至京師入見極開悟之道大槩以<lb/>
為太子之職當朝夕君側問安視膳不宜逺處别宫以<lb/>
曠定省上嘉納之識者以為得輔導體英皇嗣位力請<lb/>
<pb n="KR4d0492_WYG_015-38a"/>
還山教授于家而道益増重清風髙節邈不可及嗚呼<lb/>
其所以扶持世教豈小補哉䘏典所加公為不忝謹按<lb/>
諡法道德博文曰文名實不爽曰貞諡以文貞公論惟<lb/>
允謹議<lb/>
　<lb/>
　<lb/>
　<lb/>
　<lb/>
<pb n="KR4d0492_WYG_015-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　榘菴集卷十五<lb/>
</p>
<p>
</p>
  </div></body>
</text>\m</TEI>
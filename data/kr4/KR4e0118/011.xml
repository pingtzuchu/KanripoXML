<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0118_WYG_011-1a"/>
石田詩選䟦<lb/>
夫詩志之形於聲者也志與辭兼至而後可以言詩矣<lb/>
志未至焉則不足以駕御其言辭辭未至焉則不足以<lb/>
抒冩其志意楚騷尚矣唐杜子美所以凌駕百氏者其<lb/>
志則愛君其辭則忠告志與辭俱至也後世詩人學杜<lb/>
者不少不立其志而徒攻其辭吾未見其能杜也石田<lb/>
先生逸民也古之逸民如易所謂不事王侯髙尚其志<lb/>
而先生則不然身在田野乃心罔不在廟堂雖曰遯世<lb/>
<pb n="KR4e0118_WYG_011-1b"/>
無悶而憂時憫俗之志未嘗去諸方寸也耳之所聞目<lb/>
之所見凡有感於中則必動於志而形於辭故其為杜<lb/>
不必篇倣句儗而杜固在也以是先生之詩一出而騷<lb/>
人詞客袖手拱服矣光禄署丞華公汝徳尚古而右文<lb/>
暇日取先生之詩㧞其尤者門分類别合古今諸作得<lb/>
若干首共為十巻題曰石田詩選繡梓以傳以鈇嘗辱<lb/>
知於先生俾贅言於巻尾嗟夫先生之詩辭志兼得固<lb/>
無可去取焉者殆若製裘然光禄公之所選者皆狐之<lb/>
<pb n="KR4e0118_WYG_011-2a"/>
腋雉之頭而羔羊之皮不足為罕矣而愚也尚欲以狗<lb/>
尾續之邪𢎞治甲子十月慈谿後學張鈇書<lb/>
</p>
<p>
</p>
  </div>
</body>
</text>
</TEI>
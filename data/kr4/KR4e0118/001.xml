<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石田詩選巻一</head> <lb/>
    <p>
<pb n="KR4e0118_WYG_001-1a"/>
欽定四庫全書<lb/>
　石田詩選巻一<lb/>
　　　　　　　　　　　　　明　沈周　撰<lb/>
　　天文<lb/>
　　　𢎞治改元元旦遇雨<lb/>
元旦未及春東風意先蘇風來繼零雨和潤物皆濡助<lb/>
我新天子沛澤彌九區河流亦傳清天與聖徳符賢俊<lb/>
日拔庸治道務精圖堯舜不異人政化無兩途我衰在<lb/>
<pb n="KR4e0118_WYG_001-1b"/>
畎畝感激舞蹈俱告戒各努力勤耕備公租黍穰多充<lb/>
禽淵靜無驚魚上下信影響餘生幸于于<lb/>
　　　雪作二首<lb/>
經春十日忽作雪如此紛然門且關瞥見豪華成白屋<lb/>
錯加粉飾累青山侵凌廣野容無地零亂髙空落自閒<lb/>
兀坐搔頭何遣撥梅花寒勒未開顔<lb/>
春雪公然沮春雨莫能為潤秪漫漫撒鹽差是殊無味<lb/>
執玉徒觀不辟寒滿地蕭條悲烏雀何人徙倚愛闌干<lb/>
<pb n="KR4e0118_WYG_001-2a"/>
凍皴手足鬚俱折擁被㣲吟强自寛<lb/>
　　　二月三十日雨中<lb/>
此雨送殘月隂雲隱有雷草雖宜濕長花亦要晴開溝<lb/>
漫魚争上泥深馬忌來春山只隔眼應待我銜杯<lb/>
　　　三月一日喜晴小步用士𢎞韻<lb/>
雨春情况悶中諳一日初晴月已三半濕半開花解笑<lb/>
相呼相喚鳥交談閒行聊樂將誰伴獨咏而歸也自堪<lb/>
更有餘懐成漫酌好風吹面小軒南<lb/>
<pb n="KR4e0118_WYG_001-2b"/>
　　　嘲雨<lb/>
雨澤之所至千里為其方其落萬萬注河沙數微茫方<lb/>
中髙低田多少落不當髙者少莫潤低者多乃殃雖有<lb/>
利物名功過不相償落之徒勞勞所怨亦穰穰何如一<lb/>
輪月分影不可量一處有一月一月散千光只譬一州<lb/>
城萬人住中央一人一觴酒一月照一觴一觴吸一月<lb/>
人醉月無傷月自行中天不驚亦不忙房杜昔為相垂<lb/>
紳坐廟堂天下屬黙化熈哉稱有唐安石似道輩瑣才<lb/>
<pb n="KR4e0118_WYG_001-3a"/>
事更張聚斂以為政戕民隳宋綱君子與小人於焉觀<lb/>
否臧我方坐雨厄斐然成此章<lb/>
　　　風雨中戲三郎園櫻盡落<lb/>
風風雨雨未開晴憂病憂田白髪生聞道西園尤作惡<lb/>
小僮歡喜拾殘櫻<lb/>
　　　雨悶<lb/>
乆雨連隂結青天安在哉大由雲所子浩及水為災羣<lb/>
葉無情盡么花借濕開寂然泥淖地苦憶舊人來<lb/>
<pb n="KR4e0118_WYG_001-3b"/>
　　　雨夜自遣<lb/>
需霽寥寥坐夜長呼童轉燭更添香澄懐有物嫌詩在聾<lb/>
耳無聞併雨忘頭上青天終自出人間白屋暫相當眀<lb/>
朝補漏吾還得手把黄茅作向陽<lb/>
　　　五月十五夜見月映樹有作<lb/>
圎月出樹東隔㸔被樹罣羣葉相䝉茂光采還透射玉<lb/>
盤雖隱映其魄自整暇脫樹漸自髙萬里大明奓了了<lb/>
太極圏誰向虚空畫坐深已當頭其樹勢斯下小人蔽<lb/>
<pb n="KR4e0118_WYG_001-4a"/>
君子暫爾何足訝樹月亦偶當微吟聊譬借<lb/>
　　　中秋湖中翫月<lb/>
愛是中秋月滿湖儘貪佳賞亦須㬰固知萬古有此月<lb/>
但恐百年無老夫鴻鴈長波空眼眦魚龍清影亂眉鬚<lb/>
人間樂地因人得莫少詩篇及酒壺<lb/>
　　　錢士𢎞以東坡船邀汎月病阻因答<lb/>
東坡新船髙似屋兩舷開䆫三十六昨乘缺月汎昆湖<lb/>
今汎楊湖月方足老夫不及困河魚到月足時人欠福<lb/>
<pb n="KR4e0118_WYG_001-4b"/>
莫能扶憊踏髙筵馬不進兮人累俗翠盤露酒白玉香<lb/>
一飲之縁惜難卜月從水上憶車公還能入户尋幽獨<lb/>
枕前只作卧逰人亦有清華爛雙目髙吟不寐待囘船<lb/>
輸却醉鄉詩可贖<lb/>
　　　暑中冩雪圖<lb/>
六月添衣喚僮子自畫雪圖茅屋裡玉花出筆飛上樹<lb/>
惨澹隂山無乃是老生放筆還自笑顛倒炎凉聊戲爾<lb/>
門前有客來借㸔滿眼黄塵汗如雨<lb/>
<pb n="KR4e0118_WYG_001-5a"/>
　　　松庭對雪<lb/>
三白觸眼喜欲顛天王繼統新改年豈天厭惡下土濁<lb/>
以此雪之同皎然光照眀堂納祥瑞一平天下知其權<lb/>
疾而蒙藏能過厚卑而令髙如進賢先時上帑寶珠玉<lb/>
今恣四野開瓊田何須聚斂自委積過而不拾貪夫悛<lb/>
先時豺虎横食人空山忍饑今可憐威能挾天已闒茸<lb/>
勢可炙手還<graphic n="KR2080" url="https://raw.githubusercontent.com/kanripo/KR-Gaiji/master/images/KR2080.png" mimeType="image/png"/>蜷老夫忍凍亦慣事草廬安抱牛衣眠<lb/>
庭前孤松有喜色要與老夫相作縁<lb/>
<pb n="KR4e0118_WYG_001-5b"/>
　　　冬日<lb/>
冬日晴可愛温如君子人即之不覺熱黙生懐抱春執<lb/>
巻南榮下吾目亦滋神何嫌炙背徒負以獻吾君<lb/>
　　　臘月二十八日立春得雨病起漫言<lb/>
小閣櫺䆫風自推手添香炷撥爐灰殘年送病詩中去<lb/>
淑氣將春雨裏囘午案待甞新茁韭陽檐思訪欲開梅歲<lb/>
功代謝忙如許似與衰翁逓老來<lb/>
　　　憫日雜言<lb/>
<pb n="KR4e0118_WYG_001-6a"/>
日既去日復來來如赴去如頽來是誰約去是誰推一<lb/>
來一去彼此自禪續無與我與何故使我心驚猜似乎<lb/>
少年有根是汝拔老醜無種是汝栽百年所筭三萬六<lb/>
千日自我而數指作枚我今行年已七十歴日二萬五<lb/>
千枚所該百而去七大大半又復使我心驚獃雖欲不<lb/>
驚獃猛見霜絲雪縷垂兩腮何况人生不滿百疾烏捷<lb/>
兎又如此而相催我思天地靈長之氣十二萬九千六<lb/>
百年然後運窮刼盡蕩而為灰吾人亦謂參三才胡乃<lb/>
<pb n="KR4e0118_WYG_001-6b"/>
其氣短索不得相追陪凖天地而言人眇塵海之一埃<lb/>
嘅歲月之玩人同古今而一雷我無長繩繫日住亦無<lb/>
長戈揮日囘亦不知學仙能乆視亦不知託佛能輪廻<lb/>
而今而後去之日付一盃來之日付一盃不憂罄其缾<lb/>
恥其罍春暖秋凉山邉水隈訪黄菊尋白梅秋月自與<lb/>
吾慮净春雲自與吾懷開晝逰之地吾蓬萊夕息之處<lb/>
吾夜臺以殤視我吾老大以彭視我吾嬰孩信夀夭吾<lb/>
何以外請享此見在不樂胡為哉<lb/>
<pb n="KR4e0118_WYG_001-7a"/>
　　　苦雨寄城中諸友二首<lb/>
一陣接一陣一朝連一朝官仍追舊賦天又没新苗白<lb/>
日不相照浮雲那得消君休問饑飽且㸔沈郎腰<lb/>
新雨似舊雨今年即去年只愁沈垕土或喜夢青天頓<lb/>
頓黄虀甕家家白鷺田惟應五穀地改納水衡錢<lb/>
　　　秋雨偶書<lb/>
雲暗湖村水漫沙秋堂蕭颯類僧家聦明比舊堂堂减<lb/>
老嬾隨年數數加風扇未愁蕉破葉雨房偏恐稻傷花<lb/>
<pb n="KR4e0118_WYG_001-7b"/>
坐深兀兀多資睡强欲開書候日華<lb/>
　　　中秋賞月與浦汝正諸君同賦<lb/>
少時不辯中秋月視與常時無各别老來偏與月相戀<lb/>
戀月還應戀佳節老人能得㡬中秋信是流光不可畱<lb/>
古今換人不換月舊月新人風馬牛壺中有酒且為樂<lb/>
盃廵到手莫推却月圓還似故人圓故人散去如月落<lb/>
眼中漸覺少故人乘月夜遊誰我嗔髙歌太白問月句<lb/>
自詫白髪欺青春青春白髪固不及豪捲酒波連月吸<lb/>
<pb n="KR4e0118_WYG_001-8a"/>
老夫老及六十年更問中秋賖四十<lb/>
　　　星墮<lb/>
惟己酉十月五日立冬始鷄後涉黎眀寤者稍稍起有<lb/>
星流西北而從東南止其大如車輪蓬然曳長尾撒星<lb/>
更抛熖遺落相蘂蘂其光白中黄燭地以晝比行旅盡<lb/>
驚仆吠犬鳴鶩雉墮地如砲聲引響乆未已牀闥皆簸<lb/>
撼約聞三百里七月嘗示異不意復有此瞥過視莫諦<lb/>
墮處曷究擬至地當有化其形當何似其墮當何曜其<lb/>
<pb n="KR4e0118_WYG_001-8b"/>
罸當何理竊謂經與緯墮一天缺紀無乃金火餘其氣<lb/>
互合耳餘衍固非正謫罸自有㫖菑祥付茫茫不敢扣<lb/>
太史<lb/>
　　　對春雨<lb/>
春雨父母情惠物侔愛子潤被發華妍長養助欣喜庭<lb/>
垂存腐蕉土渥芽伊始齋心臨散絲清虚及䆫几自愴<lb/>
槁颯姿均榮固無理<lb/>
　　　中秋無月歌<lb/>
<pb n="KR4e0118_WYG_001-9a"/>
老年於世百無與待盡光隂而已耳佳時令節或難忘<lb/>
有酒還隨大家喜一時過去少一時打筭百年能得幾<lb/>
滿前童丱倐突弁少者如斯老何恃去年中秋月在城<lb/>
白璧團團酒波裏今年中秋月在家買酒邀賔走兒子<lb/>
雲漫天黒月失色老子之興殊敗矣老子非月能萬古<lb/>
暫借一光何足鄙中秋失月不中秋人固無聊月當恥<lb/>
常時有月我無酒有酒呼月今不起有無無有兩難謀<lb/>
要是天公忌全美世途茫茫寓萬事顚之倒之亦如此<lb/>
<pb n="KR4e0118_WYG_001-9b"/>
眼中屠販却封侯意外詩書多餓死便從一月觀萬變<lb/>
何敢容心必其理感深坐乆欲添衣風急秋髙月如水<lb/>
　　　溧陽道中遇雨<lb/>
浮雲接地日無光足力衰遲道路長都是小兒能疾走<lb/>
這塲風雨却誰當<lb/>
　　　有竹庄賞月<lb/>
爛擁銀盤草屋東白頭相賞兩三翁青天不老人自老<lb/>
明月正中秋亦中怪底有娥因藥誤謀諸無婦恐尊空<lb/>
<pb n="KR4e0118_WYG_001-10a"/>
百年各願身强健此夜年年此燕同<lb/>
　　　八月十七夜待月<lb/>
候月月不出引醪兼話長栁黄延返照苧白應新凉惡<lb/>
璧沉海氣待珠開夜光我罍猶未恥願早賁林堂<lb/>
　　時令<lb/>
　　　元日<lb/>
今日之日一年始三百六十年之終雲物昭囘天杲杲<lb/>
風光澹蕩氣融融商量栁色緑少許爛漫梅花白大同<lb/>
<pb n="KR4e0118_WYG_001-10b"/>
無事此杯椒栢酒老夫不覺笑顔紅<lb/>
　　　四日過有竹荘<lb/>
春早拏舟聞鵲鳴病餘勉强竹荘行開年數日匆匆易<lb/>
向老逢人徃徃生隂隴瘦姿松抱冷雪洲芳意草知晴<lb/>
稍通酒<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>聊乘興亦漫詩篇度野情<lb/>
　　　人日喜晴<lb/>
今辰謂人生風日佳可喜七居陽之正宜云造物始占<lb/>
晴協陽吉其兆比君子霧雨忌為隂小人象斯擬君子<lb/>
<pb n="KR4e0118_WYG_001-11a"/>
履於祥歲事無不舉小人道用晦顧有菑害倚東臯動<lb/>
春風强健供耒耜持以告吾人毋憂徃時否<lb/>
　　　七日樹介<lb/>
千松凛凛清霜㦸萬竹森森白玉殳無數小兒相怪問<lb/>
老夫搔首但邾婁<lb/>
　　　元夕席上贈冷菴憲副二首<lb/>
石湖樂事漫呉臺茅屋今宵也一囘上客門前探節到<lb/>
小兒城裏買燈來生香竹葉迎春熟活色蓮花映火開<lb/>
<pb n="KR4e0118_WYG_001-11b"/>
粧㸃太平須要此百年常覆掌中盃<lb/>
堂帶春星月滿臺勸君且飲一千囘休言美酒消愁得<lb/>
亦被華燈送老來急管繁弦聲乍合千門萬户夜齊開<lb/>
明年佳節依然在分付春光駐此盃<lb/>
　　　春晴出遊<lb/>
天宇及軒霽品物各華研清般約同儕絡醑仍擊鮮展<lb/>
酌臨芳樹鳴琴參笑言促羽酬良辰迅光不長延請㸔<lb/>
劉伶墳酹之莫達泉<lb/>
<pb n="KR4e0118_WYG_001-12a"/>
　　　閒居四時吟<lb/>
白日可形指青春蔑迹尋不應有開花還復有鳴禽何<lb/>
物衰颯翁樂意亦充襟浩然不能遏登臨動謠吟謠吟<lb/>
侑杯酌花鳥同山林一暢太和氣載鼓康衢音捫心自<lb/>
有㑹求知非在今<lb/>
赫暑薫永日衆皆苦煩酷林廬頼溪次茅茨非厦屋門<lb/>
前䕃重栁簷後鬱深竹無風氣蕭爽汗瀋免浹肉尚可<lb/>
加白葛喜謝裸裎俗晝静茶𤓰餘攤書教孫讀既倦還<lb/>
<pb n="KR4e0118_WYG_001-12b"/>
偃息夢寐亦清淑<lb/>
秋凉我所愛人情與時宜因念康節言還眷康樂嬉杖<lb/>
屨足濟勝出門隨所之舉睇達遐邇山水陳髙卑洞庭<lb/>
吹白波落木不可持我特覧眀鏡因之悲素絲素絲不<lb/>
復𤣥物變咸有時亟欲學神仙早憫氣血衰羡彼南<lb/>
山色青青無老期<lb/>
砉砉風木號靡靡霜草白敝褐氣不温坐擁簷間日大兒<lb/>
輸租還升斗告既畢區區氓庶勤萬一答帝力簷陽歴<lb/>
<pb n="KR4e0118_WYG_001-13a"/>
飛晷倐忽燈火夕光下目尚見展茲編年冊其迹類歲<lb/>
功乘除無紀極非徒遣永漏亦足知徃昔<lb/>
　　　上已即興<lb/>
春暘麗廣野和風汎冠裳庶物争敷暢葱葱媚時光縁<lb/>
溪盥清流俯見鬚眉蒼假祓聊復耳所適茲晨良握蘭<lb/>
襲清芬偶羽接飛觴沂水不可即道逺徒徬徨<lb/>
　　　春歸曲<lb/>
今朝三月三十日問春果是明朝歸春歸當向何處去<lb/>
<pb n="KR4e0118_WYG_001-13b"/>
春亦不言花亂飛東家蝴蝶已無賴强逐遊絲揚落暉<lb/>
青樓粉暗女子嫁朱門鳥啼賔客稀春一去萬事非臨<lb/>
岐更把一杯酒愁見墻頭梅子肥<lb/>
　　　端午漫書<hi>丁酉</hi>
周也渾衰憊奔波已不便親淹䃈上殯食仰水中田借<lb/>
貸煩親戚饑寒罪歲年低頭搔白鬢雪涕在青編憂患<lb/>
今如此聦眀不及前私情吾自訟公急衆誰憐凋瘵應<lb/>
傷骨劬勞不息肩趨文棄田稚隨例劾庸錢違奪虚吾<lb/>
<pb n="KR4e0118_WYG_001-14a"/>
日號呼徹上天誅求家百世政令月三遷簡靜髙眀度<lb/>
更張小諒權鳥安求茂木魚樂奔深淵流剽如為釁搔<lb/>
驚孰任愆申商疑實際卓魯似徒傳青艾誰攻病紅葵<lb/>
他自妍深居思俊徳分賛仗諸賢莫以威嚴恃須知憂<lb/>
樂懸厭兒求角黍與俗話蒲鞭積雨殊滂矣浮雲亦黯<lb/>
然致嬰門限外此意向誰宣<lb/>
　　　端午小酌<lb/>
親朋滿座笑開眉雲澹風輕節物宜淺酌未忘非好酒<lb/>
<pb n="KR4e0118_WYG_001-14b"/>
老懐聊樂為乘時堂瓶爛漫葵枝倚奴髻鬅鬙艾葉垂<lb/>
見享太平身七十餘年能補㡬篇詩<lb/>
　　　六月望夕作<lb/>
十年六月十五望昏時月出當巽向初從地中已遭蝕<lb/>
妖蟇大吞魄俱䘮輾空漸髙已半露黒氣輪光兩相盪<lb/>
其色昏昏赤如血熒惑紅芒近仍抗老夫茫茫不識占<lb/>
但稱怪事驚還悵未聞官府行䕶典太史豈遺還弗諒<lb/>
不食而食天自愆人未容知未容讓不如買酒洗此月<lb/>
<pb n="KR4e0118_WYG_001-15a"/>
一洗千年永無恙<lb/>
　　　立秋夜坐<lb/>
霜毛隨葉落搔首忽心驚節物其如我乾坤聊且生誰<lb/>
家無月色何樹不秋聲好在清哦地戛然庭鶴鳴<lb/>
　　　秋暑夜坐<lb/>
星河垂地夜闌珊坐乆幽懐百事關畏老欲逃如鏡裏<lb/>
苦塵難脫限人間一亭多竹還妨月二水宜家又欠山<lb/>
世好茫茫誰是足秪除心迹自髙閒<lb/>
<pb n="KR4e0118_WYG_001-15b"/>
　　　秋夜<lb/>
白屋衡門擁墮樵秋懐落落夜寥寥人間篋笥悲紈扇<lb/>
天上樓臺款玉簫竹實未生岐鳯老樵書不展塞鴻遙<lb/>
青春雖在潘郎鬢只恐愁多亦易凋<lb/>
　　　九日無菊<lb/>
今日九月九無菊且飲酒明年九月九有菊亦飲酒有<lb/>
花還問酒有無有酒不論花無有好花難開好時節好<lb/>
酒難逢好親友一盃兩盃長在手六印何消金握斗三<lb/>
<pb n="KR4e0118_WYG_001-16a"/>
盃五盃不離口萬事莫談瓶且守瓶云罄矣我即休載<lb/>
欲謀之已無婦天應私我身獨在天不全人花乃後遲<lb/>
之眀日興還存紫蕋青苞得開否倘㸔爛漫即重陽借<lb/>
酒東墻惱隣叟<lb/>
　　　九日値雨無菊<lb/>
重陽薄酒且沾脣歲患雖煩節物新昨日未知今日雨<lb/>
流年不恕老年人籬花欠事無黄菊江草多愁漫白蘋<lb/>
何待齊山始酬醉小孫須辦拾頭巾<lb/>
<pb n="KR4e0118_WYG_001-16b"/>
　　　和呉匏菴續滿城風雨近重陽之作<lb/>
滿城風雨近重陽寂寂寥寥破草堂彭澤花枝待晴把<lb/>
雲安麯米帶生嘗梳頭髪應吾年白潤屋金從别姓黄<lb/>
慚與潘郎續遺句沈郎瘦不似潘郎<lb/>
　　　丁巳除夜<lb/>
數日匆匆歲告終温存惟有此宵同安知媚術先求竈<lb/>
未信空文必送窮詩巻可留還自夀釣竿無恙任為翁<lb/>
茅堂已與年俱舊簾幙沈沈不動風<lb/>
<pb n="KR4e0118_WYG_001-17a"/>
　　　與韓克瞻蘇安道守歲<lb/>
杪歲樂合并留戀甫及除不可負竒遇請勿歌歸與天<lb/>
地一逆旅所在皆吾廬各念年歲改忽忽不我儲相守<lb/>
戒毋寐徹夜亦須臾四序流且既其程惟僅餘丑鷄苦<lb/>
無情督曙聲喔如隔隣促沽酒一一圍地壚傳盃相彼<lb/>
此廵次不可虚林静風㓕響雨迹良漸疎俯仰百年内<lb/>
㡬人今夕俱人情與節物攬筆吾當書<lb/>
　　　守歲<lb/>
<pb n="KR4e0118_WYG_001-17b"/>
歲行殊碌碌來往類𤓰期越日成新舊關情有仳離畫<lb/>
儺俱散後白叟不眠時孤注一年計同人此夜私五窮<lb/>
無術遣百拙信天為舉酒鷄鳴際聊申繾綣辭<lb/>
　　　送歲詞<lb/>
白粉作白糰今夜送歲用千年萬年例千家萬家共歲<lb/>
去還自來送者徒鄭重初謂人送歲終反被歲送人於<lb/>
一歲間過眼㡬悲痛送歲人不知處歲若處夢我有同<lb/>
室人今年室已空<lb/>
<pb n="KR4e0118_WYG_001-18a"/>
　　　秋日早興<lb/>
髙齋梧栝凉意好但是雨聲妨晏眠一心黙黙百感内<lb/>
萬事悠悠孤枕邊鷄鳴犬吠物有為晝短夜長天上偏<lb/>
起來盥櫛了無作賴此牀頭秋水篇<lb/>
　　　立春日試筆<lb/>
雪屋蕭然折竹間畏風門户鎭須關鄉推老大悲年逝<lb/>
人誚迂疎喜事閒土銼撥灰燒凍芋雲簷補屨織新菅<lb/>
深居終日無聊賴或為兒嬉一解顔<lb/>
<pb n="KR4e0118_WYG_001-18b"/>
　　　除夜<lb/>
五十三廻送歲除世情初熟鬢應疎事能容忍終無悔<lb/>
心絶安排便自如立券毎賖扶病藥作緘因借養生書<lb/>
親羮坐雪肥鮮少索畫人來喜饋魚<lb/>
　　　病餘待旦<lb/>
衾鐵凌衰颯無眠展轉頻鷄餘千慮枕霜下五更人夢<lb/>
緒不可續䆫光渾未眞兩童牀脚底齁睡怕教晨<lb/>
　　　除夜留客<lb/>
<pb n="KR4e0118_WYG_001-19a"/>
客㑹合時須有酒歲乘除際可無詩乾坤假我為逆旅<lb/>
日月玩人猶小兒黄屢相尋柰新厯白都不剰笑殘髭<lb/>
浮生踪迹任流止見面儘强空爾思<lb/>
　　　留客守歲歌<lb/>
請君勿思家相將守除歲誰家守歲同故人惟我與君<lb/>
開此例作詩送歲君有篇買酒餪歲我有錢莫嫌苦與<lb/>
歲畱連惜是眀朝已隔年本戀歲華還戀客亦惜眀年<lb/>
又南北歲來歲去自無窮客去客來頭漸白白頭無春<lb/>
<pb n="KR4e0118_WYG_001-19b"/>
風且暎燈花紅燈花落處天拂曙君起云歸歲亦去歸<lb/>
家馬蹄急如飛家人闌門誶不歸<lb/>
　　　元日四首<lb/>
物華初煥發鄙抱亦生春開歲始今日杖鄉無㡬人蟻<lb/>
醅浮甕冽鷄彩暎門新笑進三分盞聊娯八十親<lb/>
賀旦亦隨俗筋衰拜莫便鬢毛關燕次厯紀曠生年地<lb/>
氣通荄早晴光入户妍小孫㸔滿抱不待衆人憐<lb/>
野俗誇占候年芳比昨强值人春立早加閏歲行長話<lb/>
<pb n="KR4e0118_WYG_001-20a"/>
緒及農切盃廵次客忙援時從少飲獨後感流光<lb/>
頻頻逢獻歲健日憶兒童有母敢稱老無年不願豐堂<lb/>
光静宜北風氣暖知東萬擾來吾慮悠悠致静忠<lb/>
　　　元日用長字韻<lb/>
年來隱計自為長簮笏何如書滿堂入眼晴雲占歲氣<lb/>
照門春日動江光傳椒老子騰騰醉騎竹兒童故故狂<lb/>
車馬東華雖富貴貧窮吾亦愛吾鄉<lb/>
　　　初春<lb/>
<pb n="KR4e0118_WYG_001-20b"/>
畨暖畨寒似小兒嫩春天氣作嬌癡預先辦酒等花發<lb/>
醉到花飛亦霎時<lb/>
㣲黄冉冉桞生姿數日春晴陟有私新水一陂他自暖<lb/>
跳魚何故却先知<lb/>
　　　燈夕<lb/>
燈火長街閧小兒龍鍾老子亦隨嬉小兒作閧渾無度<lb/>
老子貪嬉固有時滿眼杯盤人盡醉大家簫鼓夜何其<lb/>
金吾不禁銷金事莫為春城筭酒資<lb/>
<pb n="KR4e0118_WYG_001-21a"/>
　　　秋夜獨坐<lb/>
萬事縈思獨坐中爐香深處性靈空藥如效世黄金賤<lb/>
年莫瞞人白髪公疎竹畫䆫因借月墮樵驚屋偶乘風<lb/>
且來拂簟尋髙卧夢境浮生一笑同<lb/>
　　　秋宵<lb/>
秋宵殊為老人長展轉衾裯夜氣凉夢到衰年隨血少<lb/>
事尋聞感累心忙慿凌殘月空梁䑕干聒西風破壁螿<lb/>
强把清吟訴無賴亦堪延緩及䆫光<lb/>
<pb n="KR4e0118_WYG_001-21b"/>
　　　廿五夜戀歲<lb/>
與歲别在邇五日即告終三百六十日漫過已匆匆餘<lb/>
此知莫畱頃忽迅飄風譬若盃酒䦨客散堂欲空强爾<lb/>
拉老兵徘徊乏歡悰把筆搆短篇燈前擁衰翁衰翁類<lb/>
歲事微吟搔鬢蓬<lb/>
　　　七月十五日城中晚歸<lb/>
晚郭歸舟急若何市塵猶恐累漁蓑到家覺得曽風雨<lb/>
兩樹芭蕉破葉多<lb/>
<pb n="KR4e0118_WYG_001-22a"/>
　　　十月二十八日早自城囘<lb/>
短日促解䌫起程霜鬢蓬岸姿㣲雨潤人影淡波通一<lb/>
鳥没虚碧數楓留晚紅指家渾不逺村過更橋東<lb/>
　　　八月一日病中即事<lb/>
旬時惟有藥追陪斷不思拈舊酒盃慮静爐香宜夜坐<lb/>
眼酸書巻怯朝開江蘋白應松鱸出庭草紅催朔鴈來<lb/>
老去苦驚時節換壯心那復傲寒灰<lb/>
　<lb/>
<pb n="KR4e0118_WYG_001-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石田詩選巻一<lb/>
</p>
<p>
</p>
  </div>
</body>
</text>
</TEI>
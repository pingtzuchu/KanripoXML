<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石田詩選巻七</head> <lb/>
    <p>
<pb n="KR4e0118_WYG_007-1a"/>
欽定四庫全書<lb/>
　石田詩選巻七<lb/>
　　　　　　　　　　　　　明　沈周　撰<lb/>
　　投贈<hi>寄答附</hi>
　　　贈徐遵誨和劉邦彦韻四首<lb/>
祖宗原自有髙勲少小豪雄藐冠軍竹裏行厨青玉案<lb/>
酒邉官妓茜紅裙洛陽紙貴三都出夔府沙平八陣分<lb/>
頭白歸来惟感慨却慚多病負眀君<lb/>
<pb n="KR4e0118_WYG_007-1b"/>
不徒説劍與談兵况是文章動兩京屢欲上書勤漢室<lb/>
時教捫舌易齊城帆檣逺雁江開楚衾枕清猿路入荆<lb/>
落落長遊半天下不知歸計㡬時成<lb/>
細雨春帆破曉開更添新酒事深盃他鄉夢寐鴻于陸<lb/>
故國詩篇鳯有臺白髮不歸花亦笑青山急去鳥仍催<lb/>
公侯復始君須記李廣原非是死灰<lb/>
斷蓬逐逐未能休搔首西風又莫秋曲折舊袍存蜀繡<lb/>
蕭條空室去吳鈎虚名落枕邯鄲夢濁酒澆胷磊磈愁<lb/>
<pb n="KR4e0118_WYG_007-2a"/>
莫謂尋常種𤓰者東陵曽是舊封侯<lb/>
　　　因病不預纂修之徴用呈館中諸公<lb/>
纂局冠裳濟濟然白頭多病後諸賢聖功大滿先皇紀<lb/>
庶政分參列國編老頴何能出毛遂後堂今合譲彭宣<lb/>
夜来夢秉江淹筆猶在鸞停鵠<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>邊<lb/>
　　　寄沈工侍時暘<lb/>
烏紗兀兀鬢蒼浪物表逍遥嵗月長林壑清虚流笑語<lb/>
雲霞縹渺入衣裳新開元圃長春地舊是丹丘不死鄉<lb/>
<pb n="KR4e0118_WYG_007-2b"/>
還却朝廷有餘禄閒慿詩酒傲人忙<lb/>
　　　董良富舟溺有贈<lb/>
君從古潤来飄風簸舟楫長年易波浪船底翻落葉君<lb/>
時至濡首衣裳亦厭浥故人多附遺種種寓沉篋拆書<lb/>
欲尋讀紙糜悶膠摺瓶罍作顛倒餘瀝水相浹州潤名<lb/>
不祥於君有沾濕<hi>叶</hi>三日始獲見驚定語尚讋呼酒澆<lb/>
惡懐累觴迨稠疊出門多畏途後進宜慎渉<lb/>
　　　謝李宗淵見訪中路有阻<lb/>
<pb n="KR4e0118_WYG_007-3a"/>
斯文乆矣熟芳名書到還知鄭重情風雨妬人三日惡<lb/>
江湖負子一舟横聞来無見新翻案興盡而回古有行<lb/>
筋力未衰扶可拜荆溪展報已非生<lb/>
　　　戲友人尋訪不出<lb/>
兩山不見雲遮眼一犬獨鳴花遶隣敢去揮毫題午字<lb/>
悔將握髮望時人牆匡寂寂髙槐雨門巷青青細草春<lb/>
知子南還猶有興扁舟斜日弄芳蘋<lb/>
　　　喜施知州煥伯致政<lb/>
<pb n="KR4e0118_WYG_007-3b"/>
乞身章上笑顔開未信吴人果自獃孫冕怕教差致事<lb/>
陶潜真要賦歸来松杉野寺滕滕杖蔬果隣家草草杯<lb/>
山水常年舊遊伴髙吟清嘯有追陪<lb/>
　　　和沈文甫儀賔所寄清虚堂韻詩<lb/>
湖南有洲金作沙國賓翼翼開新衙草堂疊嶂都尉晝<lb/>
名園爛錦楊妃花不矜富貴念貧賤珠唾逺落寒翁家<lb/>
白頭老拙後生鄙語言可惡還如鴉如何泛愛使我悚<lb/>
其意過借其辭葩知因宗誼漫好好痛癢豈藉他搔爬<lb/>
<pb n="KR4e0118_WYG_007-4a"/>
我家豚犬皆碌碌懲彼不學胷徒撾尊翁有是子有是<lb/>
健羨不足還成嗟天南引睇數千里飛鳥滅沒空雲霞<lb/>
　　　寄夏大理季爵<lb/>
鐘鼎白髮外山林遂遲暮任懐道屈伸玩世雲去住乆<lb/>
視天地間百歳在跬歩文章亦夀物垂後永無度眀州<lb/>
山水佳逍遙得真寓清川入漁釣髙屋䕃嘉樹可望不<lb/>
可即瞻戀存寐寤<lb/>
　　　寄祝惟楨<lb/>
<pb n="KR4e0118_WYG_007-4b"/>
容徳乆契濶南雲如逺人每懐依孝友獨恨失比隣子<lb/>
弟詩書澤桑麻門户春樂哉無一慮健在有雙親恐禄<lb/>
未充養歸来耕有莘<lb/>
　　　贈黄撝之<lb/>
相逢野寺及春殘各各蒼顔説見難嵗月易流嗟物變<lb/>
功名已過覺心寛梨花月枕詩通夢楊栁風杯酒起瀾<lb/>
想得金陵山水地自知行樂勝為官<lb/>
　　　薛堯卿場中巻短䇿長莫録被枉黜<lb/>
<pb n="KR4e0118_WYG_007-5a"/>
崢嶸老氣軼長虹傲睨三千鵠士中豈爾門監知李廣<lb/>
慿誰榜帖為司空徘徊鵬鳯風斯下漫衍魚龍紙易窮<lb/>
把鏡時時照鬚鬢怕教愁雪㸃青銅<lb/>
　　　寄别李知州<lb/>
走幣飛箋百里情白頭扶病亦須行江湖借石安鴻漸<lb/>
鐘鼔當筵愧鹿鳴薄海春風動韋布滿堂華月照簮纓<lb/>
扁舟莫怪從宵邁念在庭闈告不成<lb/>
　　　宿城西懐冷菴<lb/>
<pb n="KR4e0118_WYG_007-5b"/>
水宿其如夜思何霜風拂鬢影皤皤語喧盃酒商船近<lb/>
人映樓臺市火多川上㣲波揺缺月城頭髙樹掛眀河<lb/>
新篇在稿思君教無那無眠只漫哦<lb/>
　　　九日小酌席上贈張碧溪<lb/>
人生重相知正在氣誼同蹤跡苦遼邈千里念竒逢今<lb/>
日登髙日有酒無菊叢有無不在物斯人吾眼中撫杯<lb/>
叙綢繆攬鬚感霜蓬嗟哉南海濶息老垂天鵬<hi>叶</hi>亢志<lb/>
墮迂逺末路迷英雄兩耳醉發熱浩蕩傾心胷懐䇿六<lb/>
<pb n="KR4e0118_WYG_007-6a"/>
十年不肯委無庸憂時切空言嫉邪改欣容不平首民<lb/>
政次第及兵戎萬理酌得失萬事區私公四座寂不譁<lb/>
但聴聲鳴鐘白衣照山林竊比廊廟功誰能述成編藏<lb/>
於山之空後人知子雲其道亦不窮勸君再飲酒長嘯<lb/>
延天風<lb/>
　　　速楊君謙石田記<lb/>
山中有白石廣衍得數畝堅瘠不可耕無用實類某朋<lb/>
從從加稱遂為石田叟稱者非譽辭我亦甘其受楊子<lb/>
<pb n="KR4e0118_WYG_007-6b"/>
許為記其言食已乆徃徃人家見篇篇燦星斗一見一<lb/>
熱中意子獨我負札劍表心許何况曽出口得非以陋<lb/>
物不足辱録取碑有紀封禪鼔有示獵狩於此逆觀文<lb/>
或可假石夀子文侔漢史其傳信無朽脫使不多作難<lb/>
保嵗月後恃子猶洪鐘應隨大小扣不應似生吝吝生<lb/>
虧所厚吾石能作言將以子歸咎不聞詩所載草木備<lb/>
羣醜不信石終遺不遭㸃金手遑遑日翹佇拜嘉亦當<lb/>
有<lb/>
<pb n="KR4e0118_WYG_007-7a"/>
　　　寄錢允言<lb/>
雖是經年别尋常見好詩湖南與湖北相望即相思楊<lb/>
栁青霞館芙蓉碧玉池乾坤知佚老㣲詠間清巵<lb/>
　　　寄桑通判<lb/>
驅馳一倅厭為州歸就髙閒未白頭竹箧理詩春草亂<lb/>
槽牀聽酒夜泉流農桑舊課今家事山水清談昔宦遊<lb/>
因愛兩湖風月好近時知買木蘭舟<lb/>
　　　奉寄大冢宰三原王公<lb/>
<pb n="KR4e0118_WYG_007-7b"/>
喜見温公載相時衷心如日鬢如絲謙辭髙爵身稱老<lb/>
優免常朝帝曰私瞰鬼樓臺無地起質神章疏有天知<lb/>
酌量氣化人瞻斗平凖安危國倚蓍富貴焜煌看玉帶<lb/>
功名登載託金彛超賢拔俊休遺力扶植昇平此是基<lb/>
　　　戲人短視<lb/>
朱子阿堵中光晦視昏沈秖坐醉翁短初非五色淫只消<lb/>
理肝木未須刮箆金睇逺野常霧瞻晴天乆隂逢人昧<lb/>
真面而從言語尋欲比亢倉子誤名觀世音其疾止眊<lb/>
<pb n="KR4e0118_WYG_007-8a"/>
焉豈廢聾與瘖體具聊乖用譬如不調琴一向甘懵懂<lb/>
青白非所任把巻睫著字具服倒捉衿對酒妄告止既<lb/>
灧徒拒斟出門皆通衢長迷蒼耳林平生絶騎馬惴惴<lb/>
在臨深尚有能為者千首日細吟我知子不晦其眀在<lb/>
諸心<lb/>
　　　懐張允成表弟<lb/>
歉嵗逋租力莫償一家十口趂流亡小兒膽大輕官事<lb/>
老者年衰重故鄉落蘀西風何處迹啼螿寒雨㡬逥腸<lb/>
<pb n="KR4e0118_WYG_007-8b"/>
封書欲寄愁難達空倚江干數雁行<lb/>
　　　文宗儒在告<lb/>
功名大慾淵取之無一足朝廷曷忌吝賢達豈盡禄投<lb/>
林先機鳥清晝託昏宿親知唁早計風雨顧茆屋關門<lb/>
待白髮嵗月在松竹逍遥風塵表昨夢破榮辱尚有舊<lb/>
藏書坐課諸子讀<lb/>
　　　金陵約史眀古不至<lb/>
仙舟望不到元都近信虚傳過太湖如此江山空舊約<lb/>
<pb n="KR4e0118_WYG_007-9a"/>
可勝風雨有長途燈前白髮棊聲在地上碧桃花事無<lb/>
春已䦨珊人尚逺幽禽何苦喚提壺<lb/>
　　　賀劉徳賢冠帶<lb/>
富貴侵人五十三烏紗頭上忽巖巖館甥上夀裝新帶<lb/>
鄉友通書署散銜諠竹滿堂鶯宛宛飛花撲酒燕喃喃<lb/>
嗟予白髮巾都折燕賀深盃到老饞<lb/>
　　　贈范希敏<lb/>
膂力衰来背槖駝只於隣並嬾經過算年已覺同生少<lb/>
<pb n="KR4e0118_WYG_007-9b"/>
畏死頻嗟去日多蜾蠃螟蛉假親戚烏鳶螻蟻後干戈<lb/>
于今丁役都無累輭飽三盃或自歌<lb/>
　　　贈都良玉<lb/>
鄉里同生夀及耆少年筆硯復同師丹山碧水行歌地<lb/>
春煖秋凉醉飽時樂在太平須要饗事於分外莫求知<lb/>
放舟今日西谿上不問衰强比白髭<lb/>
　　　慰人受侮<lb/>
先生無喜亦無嗔黙黙熈熈滿抱春已辦恕心何忤物<lb/>
<pb n="KR4e0118_WYG_007-10a"/>
儘能虚已自容人卧慿髙枕欺江雨醉把深盃納世塵<lb/>
向晚不知花在地開門一笑墮頭巾<lb/>
　　　謝庭新秀詠芝祝西厓先生生子<lb/>
南岳昭竒産眀時迹亦超地成靈宿孕天與福何儌名<lb/>
重芻蕘識貞非草木妖文敷華蓋殿柄用紫宸朝衍玉<lb/>
家承慶髙霞代作標仁支㸔禪續和氣屬薫陶徴桂思<lb/>
燕竇如蓂應帝堯按圖他日事祝願且歌謡<lb/>
　　　奉寄王冢宰<lb/>
<pb n="KR4e0118_WYG_007-10b"/>
萬事浮雲在目前先生拂袖似神仙餘畱後禄宜諸子<lb/>
分付髙年屬老天亦有邵窩容說講<hi>公退歸設講西園</hi>曽無范<lb/>
契盡還田<hi>公以子買田千畝盡令贖去</hi>滿腔樂地春如海元愷中間<lb/>
第一賢<lb/>
　　　聞楊君謙致政賦此以致健羨十五首<lb/>
當場拂袖便南行一著孤髙更覺清初擬熱官移教授<lb/>
思量猶自累瓢聲<lb/>
春官司署儘能閒猶道勞形與病關身在早朝霜馬上<lb/>
<pb n="KR4e0118_WYG_007-11a"/>
青青殘夢是吳山<lb/>
江南㣲雨杏花春一箇漁舟載病身莫信歸来示無用<lb/>
釣竿斜日弄絲綸<lb/>
功名出處異於人染指初頭便乞身人自誚渠渠自足<lb/>
了官歸奉黒頭親<lb/>
神武髙冠掛急流老人之事少年謀江南四百八十寺<lb/>
處處磨碑待記遊<lb/>
到手功名賦子虛深山長谷覔安居讀書已足功名事<lb/>
<pb n="KR4e0118_WYG_007-11b"/>
更讀人間未讀書<lb/>
文章的作大家傳萬變風雲筆有權要覔大山藏小史<lb/>
東華香土斷無縁<lb/>
茫茫仕隠不同風進退惟人自折衷雁宕村前梅雨裏<lb/>
低頭畦菜是英雄<lb/>
秋空歸鶴楚雲髙白晳青山白苧袍多少玉堂金馬客<lb/>
待抽身得已霜毛<lb/>
乞閒不與少年宜領得天恩又較遲忙要著書容補世<lb/>
<pb n="KR4e0118_WYG_007-12a"/>
君王㑹有詔行時<lb/>
新製銀盃興亦豪判將榮辱付陶陶春風觀樹軒前酒<lb/>
不醉元都觀裏桃<lb/>
都門祖帳百花飛多見龍鍾賦式㣲較取栁條千萬折<lb/>
不曽送一少年歸<lb/>
臨岐冠蓋酒淋漓巻軸通朝滿贈詩當是别翻常案子<lb/>
千人描畫一人歸<lb/>
寤在鐘鳴漏盡前恩波特縱五湖船君王自要成㢘退<lb/>
<pb n="KR4e0118_WYG_007-12b"/>
陳乞原非例引年<lb/>
碧山勾引歩如飛少日知閒古亦稀只有馮良年頗似<lb/>
又非曽惱督郵歸<lb/>
　　　寄王尚文大參<lb/>
逢人毎毎問康寧地逺何由一寄聲仕已無心聊翫世<lb/>
棲遲有宅尚依京栁邊細水閒臨鶴花下深盃獨送鶯<lb/>
似此逍遥知不老百年詩酒是長生<lb/>
　　　與王優<lb/>
<pb n="KR4e0118_WYG_007-13a"/>
髙歌宛轉送新聲腔愛頻移酒漫傾著水遊絲風趠起<lb/>
過牆花影月扶行正須陶寫當吾老更為慇懃柰爾情<lb/>
可惜相逢牡丹後栁邊聊倩答鶯聲<lb/>
　　　喜吳吉甫及第<lb/>
吉甫吉甫羇孤子乾坤浮生漫無止丱髫饑渇誰與謀<lb/>
黄金陵前哭親死破褐猶知裹父書借讀空山月中字<lb/>
江邉古寺夜摸碑心記舌翻朝若水聰眀過人道豈窮<lb/>
天將與泰先之否甲子髙科談笑間亦有神人開夢語<lb/>
<pb n="KR4e0118_WYG_007-13b"/>
當今天子聖且眀賢俊乘時思崛起摶風希鳥天九萬<lb/>
試足神駒日千里老翁患難窮茍活且頓煩憂為君喜<lb/>
君不見人間貧賤富貴基范相蘇卿乃如此<lb/>
　　　贈沈以節<lb/>
粉奩塵滿硯池枯且欵清談事酒壺好客諸侯何處有<lb/>
通財知已近時無芭蕉夜雪䦨新興蛺蝶春風巻舊圖<lb/>
念我平生釣竿手扁舟特為寫江湖<lb/>
　　　蜀道兵興聞徐遵誨徃尋舊業<lb/>
<pb n="KR4e0118_WYG_007-14a"/>
烽火西川萬里餘扁舟此别意何如衰遲自可加餐飯<lb/>
離亂無由數寄書江上羇愁衣帶緩鏡中勲業鬢毛疎<lb/>
秋来無那多風雨遥憶成都舊草廬<lb/>
　　　贈海上劉將軍<lb/>
少年儒將有髙名說劍談經四座傾乆處幕賓能草檄<lb/>
舊隨童子盡知兵月連夜火沙邊<graphic n="KR1380" url="https://raw.githubusercontent.com/kanripo/KR-Gaiji/master/images/KR1380.png" mimeType="image/png"/>潮挾秋笳海上城<lb/>
聞說逺人歸聖化欲銷金甲事春耕<lb/>
　　　奉和陶菴世父留題有竹别業韻六首<lb/>
<pb n="KR4e0118_WYG_007-14b"/>
舊宅西来無一里别成農屋傍長川真堪習静如方外<lb/>
雖可為家尚客邊賃地旋添栽秫壟鑿池新滀漚麻泉<lb/>
北窻最愛虞山色也似香爐生紫烟<lb/>
散髮休休依灌木洗心黙黙對清川一春富貴山花裏<lb/>
終日笙歌野鳥邉聊可幽居除風雨還勞長者訪林泉<lb/>
畱題尚在庭前竹淡墨淋漓帶碧烟<lb/>
糲飯麄衣常自足猶勝杜甫客西川老妻課佛清齋裏<lb/>
㓜女鳴機夜火邊㡬樹凉雲散髙葉一溪眀月瀉寒泉<lb/>
<pb n="KR4e0118_WYG_007-15a"/>
寂寥草座無人伴自起添香看篆烟<lb/>
人愛吾廬吾亦愛秋原風物帶晴川蘭甘幽約宜階下<lb/>
竹助清虚要水邊只好䕃茅同背郭何須蓄石慕平泉<lb/>
苦吟自覺多新病華髪時籠煮藥烟<lb/>
比屋千竿見髙竹當門一曲抱清川鷗羣浩蕩飛江表<lb/>
䑕輩縱横到枕邉弱有添丁堪應户勤無阿對可知泉<lb/>
春来有喜將于耜自作朝雲與暮烟<lb/>
鶴毛鹿迹長交路荇葉蘋花亦滿川炙背毎臨簷日底<lb/>
<pb n="KR4e0118_WYG_007-15b"/>
曲肱時卧樹隂邉一區緑草半區荳屋上青山屋下泉<lb/>
如此風光貧亦樂不嫌幽僻少人烟<lb/>
　　　慰吳水部徳徴䘮子<lb/>
水部先生哭仲兒深情未盡六篇詩涕洟苦苦成何益<lb/>
魂氣茫茫無不之滄海沉珠家失寳崐山借玉手書碑<lb/>
蘭芽在眼春仍好老力栽培發有時<lb/>
　　　和徐伯仁抱膝偶成韻<lb/>
皂弄仙居未易尋惟聞抱膝有長吟人遐杜曲天仍近<lb/>
<pb n="KR4e0118_WYG_007-16a"/>
徑捷終南地不深閒漫安排種𤓰事老徒激切佩蘭心<lb/>
秋凉春暖悠然處風滿髙懐月滿襟<lb/>
羊亡已後不須尋妙語時時對酒吟江海浮沉鷗迹逺<lb/>
山林漂渺鳯巢深天違功用金誰礪道合行藏玉汝心<lb/>
千里相思各南北一春風雨入離襟<lb/>
　　　聞謝閣老休致過蘇遥寄<lb/>
五十懸車事異常符階綸閣迥天光千秋國是黄金鑑<lb/>
一夜鄉心緑野堂漫賦祁招惟自止舊圖負扆敢云忘<lb/>
<pb n="KR4e0118_WYG_007-16b"/>
拔風後起梧桐樹四海還瞻老鳯凰<lb/>
　　　鶻打雉贈陶將軍<lb/>
猿臂將軍臂黄鶻小隊蒐原笳鼔急驅叢迫薄草木驚<lb/>
野雉衝人馬前突漆眸側睇奮鈎脫控拳捩翅筋力遒<lb/>
雉欲逋飛膽先落犀爪攫顱如就縛看人喝采和千聲<lb/>
將軍厭鶻自摘生刳心剔肝錦毛破五色花袍腥血涴<lb/>
　　題號<lb/>
　　　耕樂<lb/>
<pb n="KR4e0118_WYG_007-17a"/>
良家無外慕躬耕修隠徳庚庚東西畝宜禾更宜麥迹<lb/>
勞不自悔志靜乃云適茨茅荆溪滸清幽多水石西挹<lb/>
銅官秀右滙太湖碧林春鳥雀鳴鄰並戒作息和風拂<lb/>
田穉蕊蕊行復粒兒孫候歸来竹户燈火夕引觴漫沾<lb/>
醉偃息就北壁所得還自賀不敢忘帝力<lb/>
　　　宜閒<lb/>
丘壑年来寄隠踪安眠飽食養龍鍾日由僮僕知生事<lb/>
家信兒孫理户傭題句園林選脩竹盼柯庭院愛孤松<lb/>
<pb n="KR4e0118_WYG_007-17b"/>
白頭多少忘歸客雪佩霜珂老未慵<lb/>
　　　靜處<lb/>
坐對南山日自長且將一静掃浮忙身安嬾出誰能遣<lb/>
門設常關亦不妨秋水止潭心共静寒梅隔屋鼻參香<lb/>
未知乍暖初凉候可有閒踪下草堂<lb/>
　　　鈍齋<lb/>
髙懐已足見平生利器如何假鈍名事不争先譲人做<lb/>
心無著急信天成夔憐躑躅寧忘歩鼈跛蹣跚亦有程<lb/>
<pb n="KR4e0118_WYG_007-18a"/>
如此遲遲吾自得青松看取雪中榮<lb/>
　　　宜閒<lb/>
黄塵不是海特地為人深浮世有窮日勞生無止心從<lb/>
容一樽酒消散五絃琴會得其中趣悠悠萬慮沈<lb/>
　　　且閒<lb/>
十載飛塵雙足黄誰知屋裏有滄浪靜時覺得忙時錯<lb/>
一日還如兩日長行遇好山須命酒坐因芳樹便移牀<lb/>
白頭短杖南塘路我欲来談華子忘<lb/>
<pb n="KR4e0118_WYG_007-18b"/>
　　　遺齋<lb/>
風雲已外違髙翮草莽之中寄賤名江海固非長徃地<lb/>
乾坤聊寄不訾生烏羅禮廢人將老白醴恭衰我自平<lb/>
菜本𤓰苖雖瑣瑣栽培於物尚多情<lb/>
　　　蝸殻為史廷直題<lb/>
不知小隠計如何蠻觸無争所樂多身外乾坤等虚殻<lb/>
窟中風月是行窩長牋舊稿詩黏壁癡筆新圖墨滿螺<lb/>
想得盤旋似盤谷白雲春夢有仙婆<hi>廷直有姬號白雲道人</hi>
<pb n="KR4e0118_WYG_007-19a"/>
　　　自寛<lb/>
縛齋如斗白茅茨安僅容身小不卑瞰鬼樓臺隣舎得<lb/>
藏蝸天地自家宜門前塵海一簾隔座上山圖萬里思<lb/>
居漏老夫求不媿與君談道有来期<lb/>
　　　守莊<lb/>
十角黄牛五母雞知君舊業在雙溪寄人詩簡秋裁竹<lb/>
教子書燈夜照藜四畔無争田井井百夫戮力黍萋萋<lb/>
却憐杜甫頻移宅才住東村又瀼西<lb/>
<pb n="KR4e0118_WYG_007-19b"/>
　　　拙齋<lb/>
靜者齋居惟抱拙機心機事笑人忙譲他好手誇修鳯<lb/>
顧世多岐敢問羊逕草不除門自僻林巢可掇鳥相忘<lb/>
老予亦是無能者築圃何妨住隔牆<lb/>
　　　逸菴<lb/>
逸迹離城市分居雁鶩沙屋中人嬾散門外樹横斜名<lb/>
漏山公啟鄉當虞仲家梳頭下白雪把釣著烏紗風信<lb/>
北窻取月從東海賖交僧㑹櫻笋兒子托桑麻醉坐自<lb/>
<pb n="KR4e0118_WYG_007-20a"/>
横管春遊或命車鸕鷀安野竹蛺蝶選林花觀我還觀<lb/>
物其生豈有涯<lb/>
　　　竹窻<lb/>
有竹之家亦有窻無人領竹竹難降凉櫺却暑風千挺<lb/>
碧扇推秋月一雙夢入籟聲方倚枕酒參葉色漫開缸<lb/>
知君神觀清於玉獨自翛然詩滿腔<lb/>
　　　月航<lb/>
兩頭簫鼔遊眀月溯此清光拉柁開信我船中都載却<lb/>
<pb n="KR4e0118_WYG_007-20b"/>
從何水上又浮来南飛烏鵲驚鳴榜旁躍魚龍觸洗杯<lb/>
敗興笑他千里雪有人空去復空回<lb/>
　　　聴竹<lb/>
城市豈堪聞瀟湘寄耳根此君如有語静者在髙軒靈<lb/>
玉自成韻清風不是諠心通正如洗眀月滿秋園<lb/>
　　　可菊<lb/>
東籬不可桃與李只可秋来有菊枝要我將詩收爛漫<lb/>
勸君澆酒放淋漓平生金玉期成汝滿把芳香欲寄誰<lb/>
<pb n="KR4e0118_WYG_007-21a"/>
九日簮華白頭上風流何减少年時<lb/>
　　　愛鶴<lb/>
平生結好惟鷗鳥彼此能閒兩不猜白日一沙秋夢穏<lb/>
碧江千里雪痕開慿誰作色因髙舉信我忘機復下来<lb/>
人欲相尋舊盟處釣竿新水夕陽臺<lb/>
　　　夢鶴<lb/>
聴鶴仙人騎鶴去後人思鶴已㝠㝠九臯音響尚在夢<lb/>
百世子孫還姓丁露枕觸心秋欲警月軒滋淚夜初醒<lb/>
<pb n="KR4e0118_WYG_007-21b"/>
周公誰謂吾不復瘦影依稀風滿庭<lb/>
　　　聴玉<lb/>
竹謂青琅玕其體本虚静風来假之鳴因聲乃生聴琮<lb/>
琤復琳琅環佩滿三徑㝠心齋中士聲耳兩相競縁聲<lb/>
知風端縁風知竹病要知竹有音不待風命令簫竽發<lb/>
天和中律雅而正<lb/>
　　　心耕<lb/>
問心何可耕其地方寸耳何足展東作所劐當何似我<lb/>
<pb n="KR4e0118_WYG_007-22a"/>
試忖度之固非沮溺比曽莫事於鐵秉兹靈虚耜搰搰<lb/>
駕仁義役役闢詩禮多譲豈失段不舎亦猶仕積乆驗<lb/>
其成孝悌是穈芑象賢各穎秀無復有糠粃生生世所<lb/>
業子孫孫而子奢哉譲田者所得安敢擬<lb/>
　　　醉雲<lb/>
長醉無醒日有似雲冥迷正頼無心公爛倒同如泥雲<lb/>
醉兩相忘渾渾抱天倪世上不飲者不能與物齊只可<lb/>
自怡悦勿諭劉伶妻<lb/>
<pb n="KR4e0118_WYG_007-22b"/>
　　　市隠<lb/>
莫言嘉遯獨終南即此城中住亦甘浩蕩<hi>闕</hi>門心自静<lb/>
滑稽翫世估仍堪壺公溷世無人識周令移文好自慚<lb/>
酷愛林泉圖上見生嫌官府酒邉談經車過馬常無數<lb/>
掃地焚香日載三市脯不都供座客户傭還喜走丁男<lb/>
簷頭沐髮風初到樓角攤書月半含蝸壁雨深留篆看<lb/>
燕巢春暖忌僮探時来卜肆聽論易偶見隣家問養蠶<lb/>
為報山公休薦達只今雙鬢已毿毿<lb/>
<pb n="KR4e0118_WYG_007-23a"/>
　　　湖南<lb/>
湖南盡是君家物今代風流賀季真青草扁舟落吾手<lb/>
白鷗萬里屬何人玻瓈倒見波心月翡翠平開雨裏春<lb/>
我唱竹枝三十首眀朝相約伴垂綸<lb/>
　　　橋東<lb/>
橋東未與東橋異問訊何勞錦里翁剪取竹竿漁具足<lb/>
撥開荷葉酒船通獨臨秋水人揺月漫送清歌樹引風<lb/>
常笑西隣憂不足白頭心事竟誰同<lb/>
<pb n="KR4e0118_WYG_007-23b"/>
　　　聽泉<lb/>
若人居城市以耳求聴泉泉不在城中山中乃涓涓終<lb/>
日未忘聴豈在耳根邉若以實境求此泉隔天淵要知<lb/>
泉在心心逺地則偏所謂希聲者無聴亦泠然<lb/>
　　　守溪<lb/>
愛是雙溪故居好百年遺澤與人俱保雌大覺耼翁勝<lb/>
改姓直嫌栁子愚舊有一隈魚十頃新招六逸竹千株<lb/>
買書教子非無益菱角雞頭總入租<lb/>
<pb n="KR4e0118_WYG_007-24a"/>
　　　西園<lb/>
為園多半是遊嬉傍宅西偏事事宜鯈尾趂花溪宛轉<lb/>
鶯聲隔葉樹參差地循五畝横分畛路遶三义曲作籬<lb/>
滿面夕陽人已醉還歌飛蓋舊遊詩<lb/>
　　　樂野<lb/>
近習農功逺市譁一莊沙水别為家牆凹因避隣居竹<lb/>
圃熟多分路客𤓰白日簾櫳又新燕緑隂門户儘慈鴉<lb/>
我當數過非生者酒滿牀頭不待賖<lb/>
<pb n="KR4e0118_WYG_007-24b"/>
　　　月谿<lb/>
月為大家物何獨此谿有千谿一谿月同光無薄厚惟<lb/>
是谿上人雅與月相偶君於此谿外他月能識否逍遥<lb/>
見在境此月隨所取<hi>叶</hi>低頭弄清華白璧落吾手尚呼<lb/>
酒酹之谿月我三友<lb/>
　　　清谿小隠<lb/>
結廬城郭逺靜勝此谿邉鷗鷺分家住烟波入簟眠釣<lb/>
魚償酒劵賣藕補傭錢只隔斜陽岸經遊須倩船<lb/>
<pb n="KR4e0118_WYG_007-25a"/>
　　　春江<lb/>
愛殺春江日夜流有人結屋住江頭門前釣石臨黄鶴<lb/>
牀下魚波洗白鷗未識何年變春酒且將吾道付滄洲<lb/>
天光月色溶溶地更好憑虚著小樓<lb/>
　　　松谷<lb/>
幽尋仙地漫托隠飽啖神苓差勝葷樹老與人千嵗得<lb/>
山空無物兩崖分靜知夜半傳清籟虚愛春深納白雲<lb/>
掃却鳴騶不容迹日長惟有鶴為羣<lb/>
<pb n="KR4e0118_WYG_007-25b"/>
　　　西川二首<lb/>
移家忽要離川東自信何須問卜翁七水大都如屋下<lb/>
一山小半入城中沙鮮近市柈多蛤海氣通村井或虹<lb/>
有片閒心無所作畫圖詩律兩争工<lb/>
西川風物新家處一畝之居半畝苔慮怕市喧忙避去<lb/>
便宜山近特移来芙蓉曲渚秋風動雁鶩長波夕照開<lb/>
我亦曽尋偏記得隔林髙有古書臺<lb/>
　　　竹鶴為道士作<lb/>
<pb n="KR4e0118_WYG_007-26a"/>
道人種竹復養鶴鶴可看家竹䕶壇仙驥徃来天上下<lb/>
玉枝消息日平安風前掃葉碧雲亂月下鳴秋白露寒<lb/>
物外閒縁消不盡墮毛裁氅籜裁冠<lb/>
　　　野鶴為地師作<lb/>
野鶴自得相白衣𤣥作裳竦身週宇宙舉首見圓方赤<lb/>
縣非凡地丹丘不死鄉人間好山水嵗月與誰長<lb/>
　　　茶坡為劉長憲世熈作<lb/>
使君嗜茶如嗜酒渇肺沃須斛二斗官清無錢致團鳯<lb/>
<pb n="KR4e0118_WYG_007-26b"/>
有力自栽春五畝輕雷震地抽緑芽行歌試采香盈手<lb/>
世間口腹多累人日給時需喜家有還道通靈可入仙<lb/>
非惟却病仍資夀籠烟紗帽躬執㸑活火何堪托輿走<lb/>
題詩戲問滋味餘得似王濛及人否<lb/>
　　　香谷<lb/>
惟蘭生谷中谷香自蘭生如鄉處君子遂稱君子鄉經<lb/>
云香界者因香界亦香願言固根柢雨露發天芳勿隨<lb/>
茅所化嵗乆安其常<lb/>
<pb n="KR4e0118_WYG_007-27a"/>
　　　尚古<lb/>
此心何慕慕先賢不與時流作世縁天地忘機推華子<lb/>
詩書有道閱堯年深衣大帶人如玉喬樹髙雲宅似仙<lb/>
聞說虛堂閒素壁一圖太極日長懸<lb/>
　　　題吳子潤育齋巻<lb/>
落地為男子思以成厥徳蒙象古有訓作善固可則念<lb/>
生敢忘養務學必求益詩書在長勤仁義服無斁欲造<lb/>
君子地涵濡匪朝夕雨至無槁苖藥至無留疾舉措先<lb/>
<pb n="KR4e0118_WYG_007-27b"/>
所存終身蔑差忒<lb/>
　　　古山<lb/>
人事有動靜青山無古今髙秋落手板雅調合吾琴風<lb/>
雨付外物煙霞凝道心茫茫天壌内仁者是知音<lb/>
　　　雪樵題金山僧惠鎧<lb/>
大江一箇黄金山大雪漫山變白玉山中琪樹斫作薪<lb/>
塞破寒寮十萬束屋中凍衲四大縮燒之不能溫手足<lb/>
却燒十日化為水開門一笑春江緑<lb/>
<pb n="KR4e0118_WYG_007-28a"/>
　　　竹菴為毛太守題<lb/>
卓立曽知抱節君百年根柢渭川分羣居族屬不易地<lb/>
美質子孫皆有文移榻清臨冰簟月積書凉䕶玉籖雲<lb/>
揺環振珮琳琅處未許人間俗耳聞<lb/>
　　　空舟為寳林寺僧題<lb/>
齋舫曽閒六一翁僧居臨水與舟同指舟為屋身浮世<lb/>
假屋名舟心太空就地掃雲天影上開門見月浪痕中<lb/>
我来把筆閒題壁白髮泠然兩鬢風<lb/>
<pb n="KR4e0118_WYG_007-28b"/>
　　　曉窻為眀上人賦<lb/>
一個山窻漏幻塵櫺櫺白映紙痕新豈無夜半聞鐘者<lb/>
猶有天眀做夢人自闇闇中勞摸索到堂堂處弄精神<lb/>
我今更與作轉語推去關来總任真<lb/>
　　　菜菴<lb/>
嗜淡原非食肉侯圃翁種此托珍羞霜根下筯兼糜爛<lb/>
雨葉堆盤薦齒柔買去固多求益者拔来應少為人謀<lb/>
世間至味君何識三九常充日不憂<lb/>
<pb n="KR4e0118_WYG_007-29a"/>
　　　梅菴僧號<lb/>
老僧開箇嵗寒坊百樹梅花萬玉行色落空門空是色<lb/>
香成妙果妙聞香人無入處雲遮路夜不開窻月到牀<lb/>
他日大方參了義碎中求核也須忙<lb/>
　　　南洲為華中天題<lb/>
湖水中央地可農龜蒙遊處有遺踪沙坪接畛田千畝<lb/>
玉溆通橋路㡬重凭雨䦨干閙荷葉跨波亭館夾芙蓉<lb/>
開門便有陽光入曝背觀書好過冬<lb/>
<pb n="KR4e0118_WYG_007-29b"/>
　　　東滄<lb/>
卜居東住鳯麟洲四面玻璃覺屋浮日出不知天在水<lb/>
海空還借地為州鯨風拂釣珊瑚檻蜃月開簾翡翠樓<lb/>
聞與尊翁紀年嵗石堂曽下㡬莖籌<lb/>
　　謝答<lb/>
　　　謝項郎中文祥寄筍脯<lb/>
浙雨溢山藪竹萌密無地土人饕頓頓腸胃當厭飫吾<lb/>
蘓少其祖數竿破俗藝有茁重兒孫豈敢屑盤筯知味<lb/>
<pb n="KR4e0118_WYG_007-30a"/>
聊耳耳僅免煮簀茹愛我愛日翁脯腊富裹寄蒸爚得<lb/>
火候法熟野衲治新鮮色莫黯纂纂玉縷脆烘日不過<lb/>
熯著鹽未多漬甞之清可珍喫棒元脩避余生本骨立<lb/>
滋瘦忘所忌客佳稍出供薦茗聊三四還笑湖州饞不<lb/>
管傷㓜稚聞君苦痰疾日食不妨嗜醫氏曽有說性可<lb/>
消膈滯能分固知羨推食感念至<lb/>
　　　答眀公送椿芽<lb/>
山僧藜藿腸采拾窮野味靈芽漆園種新摘帶雨氣鹽<lb/>
<pb n="KR4e0118_WYG_007-30b"/>
蒸嫰緑愁日曝㣲紺瘁裹紙聊搤許珍重不多遺仍傳<lb/>
所食法且囑要精試兼烹必雙井水亦惠山二及云性<lb/>
益夀甫與昌陽比香甘流齒頬食過發吁嚱山僧苦薄<lb/>
相折此八千計本昧吾儒言方長仁者忌<lb/>
　　　夢謝人授鹿角膠記莫全篇寤而足此<lb/>
毛龍頂上紅茸茁三尺珊瑚長仙蘖根貫神𩕳不可折<lb/>
扣中五音發清越農皇笑以金刀截骨解支分寸成節<lb/>
湘以𤣥水桑火爇七日鼎中緘鬼血天精地髓轉作<hi>闕</hi>
<pb n="KR4e0118_WYG_007-31a"/>
補我玉堂温不熱試之匕許膏吻舌酥飴停調氣馥烈<lb/>
便爾小活亦大耋更三千年等一瞥<lb/>
　　　謝程篁墩贈龍尾硯<lb/>
篁墩品硯歙居右雅稱先生翰墨手先生與硯俱歙産<lb/>
眉子羅紋誇富有櫝中種種自懐玉能割一愛到石叟<lb/>
自嫌隅處小有病臨出摩挲要難授我云先生豈無藥<lb/>
庸賁一銘如砭灸囅然捉筆從背書石上煌煌麗星斗<lb/>
頭巾折角與人傳此硯因銘名亦乆尚憐龍尾是奇材<lb/>
<pb n="KR4e0118_WYG_007-31b"/>
東坡何以嘲牛後<lb/>
　　　謝宋承奉惠夀木<lb/>
鄙夫今年逾七旬無一用世人嫌嗔讀書不成愚固在<lb/>
耕田無收家益貧小兒造化苦翫弄浩蕩自謂無懐民<lb/>
何愁白髪不相放生死已譬晝夜循花前笑口㡬迴酒<lb/>
松下無言終古塵也憐狗馬有帷蓋安少一木藏吾身<lb/>
堂堂七尺我自玉烏鳶螻螘誰敢親青城古杉一千嵗<lb/>
天將為我留輪囷宋公借力翦寄逺鯨波萬里来猶神<lb/>
<pb n="KR4e0118_WYG_007-32a"/>
質如金石堅可珍其文糾紐膩且勻霞肪暈紫香觸手<lb/>
舁入草堂驚四隣自公好施發天性豈以菲薄當其仁<lb/>
鹿皮蒼璧殊未稱短篇聊訴吾為人<lb/>
　　　謝孫世節惠藜杖<lb/>
孫子憫老蹇惠杖若無杖其輕猶握烟且喜不壓掌七<lb/>
尺多臃腫論重僅銖兩促節數三十還復有一長敢以<lb/>
照書燃獨任探梅徃暑雨地沮洳出逺歩堪强非惟借<lb/>
便健顛躓有所㐲何以謝記存小簡附拙響<lb/>
<pb n="KR4e0118_WYG_007-32b"/>
　　　葛惟善嘗托人求虎跑泉詩附贈潘谷墨銅雀<lb/>
　　　　硯墨既不至硯亦云碎因謝此<lb/>
慚愧髙懐記項斯開緘空感十年私墨亡潘谷烟澌外<lb/>
硯破銅臺瓦裂時馬徳未忘千里惠虎泉終補一篇詩<lb/>
何當握手吴門笑共付浮沈與不知<lb/>
　　　謝友人定正小詩數字<lb/>
手拆朱批笑滿腮㸔加簣土即崔巍妙辭信自我傳去<lb/>
後日安知子定来<hi>王儉云後世誰知子定吾文</hi>秋樹暎星疎采出夜<lb/>
<pb n="KR4e0118_WYG_007-33a"/>
江容月逺波開古人髙誼相成處風字千年重釣臺<lb/>
　　　和計常熟惟中虞山雅集<lb/>
縣事頗清暇山椒成雅遊羣彦畢追隨君子信徽猷林<lb/>
搆級石登沿澗俯清流燕賞属邦君名勝况古州連峯<lb/>
横秀野重湖映清秋環列周郭郛棊錯衍田疇騁目念<lb/>
逺人鴻迹限南陬貴賤何忘分華篇承逺投宛宛粲白<lb/>
雪髙妙誠寡酬想當豪吟際鮮颷激岑樓繼火延落景<lb/>
憑欄攀斗牛興懐恥不及烟浪空長洲<lb/>
<pb n="KR4e0118_WYG_007-33b"/>
　　　雨中過野翁荘訪彦清施先生不遇書此以寄<lb/>
野翁新築此山荘石子迴階引石梁滿地濕雲封夀塢<lb/>
隔牆髙樹比僧坊掃苔容我来題璧刻竹煩君補和章<lb/>
信與輞川風致合老須裴迪共壺觴<lb/>
　　　與施北野小叙僧寓<lb/>
分曠屢年嵗造次臨客途驀然對面疑熟視各驚呼招<lb/>
邀叙僧寓草具聊市沽伸情發謬語紀興復小圖人生<lb/>
類雪鴻踪跡不可拘惜會仍惜别蕭然俱白鬚<lb/>
<pb n="KR4e0118_WYG_007-34a"/>
　　　謝計桃源惠孔雀斃于途以尾至<lb/>
珍禽籠萬里未見意先叨飲啄違塵目文章剰俊毫重<lb/>
須論馬首輕敢喻鵞毛餘采賢郎得留形上繡袍<lb/>
　　　答汪竹坡暑中問疾<lb/>
跬歩蓬門出未能秋来病骨轉崚嶒儘多年紀夀自足<lb/>
無好兒孫福不應藥物殘生隨楚老菜饘終日類齋僧<lb/>
惡懐酷暑何排遣逺水孤舟藉友朋<lb/>
　　　送嵗歌謝宗道士鼔板<lb/>
<pb n="KR4e0118_WYG_007-34b"/>
打漁鼔唱道情説生說死説功名唱道情打漁鼔說神<lb/>
說仙説今古仙家自有山中樂凡家自有世間憂年頭<lb/>
年尾憂不休今夜又當年尾頭唱要髙鼔要急主勸賓<lb/>
酬忘拜揖蠟花爍爍白璧光酒波濯濯青袍濕客莫言<lb/>
辭主須醉多情送年恐不及年送去還復来漁鼔聲中<lb/>
白髪催白髪不可變莫放掌中盃鼔砰逄盃絡繹不知<lb/>
東方之既白舊年已盡客亦散門前又接新年客新年<lb/>
别唱賀新郎送舊迎新漁鼔忙<lb/>
<pb n="KR4e0118_WYG_007-35a"/>
　　送别<lb/>
　　　送袁徳淳還太平<lb/>
閶門送别當新暑緑波芳草如南浦袁侯玉雪照離尊<lb/>
言貌温恭心獨古誰道今時無古人眼中之人仲山甫<lb/>
天球河圖東序物置之市肆豈其所太平作縣草創初<lb/>
務在民安心獨苦誠格山川及鬼神愛存父母無官府<lb/>
况於朋友急為義援我親䘮離淺土臨岐感激一何深<lb/>
黙黙捫心淚如雨<lb/>
<pb n="KR4e0118_WYG_007-35b"/>
　　　與張東海别<lb/>
順便南安路朱旛刺史舟相逢驚白髮未到說黄州細<lb/>
雨傳盃落浮雲傍席流臨岐更揮翰不復有離憂<lb/>
　　　别友<lb/>
青天一眀月白髮兩扁舟各舟載一月遂生離别愁眀<lb/>
月解隨人人去月不留豈月管送行今古長悠悠道路<lb/>
東復西行人㡬時休一月亦多忙千方相應酬舉手謝<lb/>
眀月浩歌過吳洲<lb/>
<pb n="KR4e0118_WYG_007-36a"/>
　　　送程宫諭<hi>因乆雨為言者濫及去位</hi>
車馬出春眀雨中人獨行人從今日去雨是㡬時晴靜<lb/>
閣一杯酒亂聞千樹鶯故山堪註易天意就先生<lb/>
　　　送韓克賛<lb/>
兩月衾裯厭乆眠荷君惠問毎牀前頻煩藥物酬多病<lb/>
鄭重舟航動老年落木門牆秋水宅亂山城郭夕陽船<lb/>
扶笻起送迢迢目攬結餘情更小篇<lb/>
　　　送程少詹赴召<lb/>
<pb n="KR4e0118_WYG_007-36b"/>
奉玦當春雨春風又賜環行藏吾道重寵辱此心閒六<lb/>
月鶱鵬息三年去鳯還宫詹循故秩陛棘認先班求舊<lb/>
從人望相懽動聖顔拜知髯拂地舞應口呼山撫已文<lb/>
章在重修袞闕間<lb/>
　　　送都元敬赴史西村家塾<lb/>
黄溪雪後爛生光童冠迎船青佩長客子能行秘書監<lb/>
東家好是鄭公鄉春帷開講禽魚動夜觀鳴絃水月蒼<lb/>
賓主閒時還倡和吳江滿地緑新章<lb/>
<pb n="KR4e0118_WYG_007-37a"/>
　　　和文太僕宗儒留别韻<lb/>
人生一離合中奈嵗月邁青春與白髮秖好増咤喟君<lb/>
子務乆要迹曠心匪懈請喻江中水澹泊味長在兹辰<lb/>
風雨横来鷁鈍莫快童子認舊徳殷勤㓗塵廨雨亦通<lb/>
人情收脚漸㣲洒顧我有老母將筐復加拜展燭話夙<lb/>
昔勝與生客對佐酒無兼味情留日須載雲天㸔君逺<lb/>
林壑信我晦清懽滿在眼萬事不須嘅<lb/>
　　　别李昭<lb/>
<pb n="KR4e0118_WYG_007-37b"/>
秋深四日江村雨阻得行舟不得行燒燭添多夜窻語<lb/>
似天教雨作人情<lb/>
　　　送都元敬赴試<lb/>
新科拔隠淪蓬藋不勝春經術必用世山林還有人九<lb/>
苞看舉鳯三浪促潜鱗仙桂凡千樹扳花要認真<lb/>
　　　和天全翁留别錢氏祖席<lb/>
謝傅其如不起何畫船詩酒晏遊多人家兩岸聞簫鼔<lb/>
魚鳥中流識笑歌細雨沾衣縈舊纜春風入面醒㣲酡<lb/>
<pb n="KR4e0118_WYG_007-38a"/>
夕陽更好東歸路草樹迢迢擁幔坡<lb/>
　　　送逺行<lb/>
行矣去君側去去那復畱㑹面諒已難徘徊滋隠憂五<lb/>
里臨清川十里陟崇丘轉盼路何迥馳心同水流朔風<lb/>
白日暮瘏馬局逺歩思君隔浮雲豈知我中露流景不<lb/>
我與客鬢已非故酌彼青兕觥聊以慰末路<lb/>
　　　送諸立夫歸錢塘<lb/>
昔年記買臨安船来與泉石修清縁劉郎史伯及吾弟<lb/>
<pb n="KR4e0118_WYG_007-38b"/>
一船四客如登仙諸君作我南道主湖山笑引肩輿前<lb/>
談詩酌酒夜不輟吻焦目澁無安眠别来人事等雲變<lb/>
舊遊一夢驚三年劉郎化鶴招不得吾弟掩玉仍黄泉<lb/>
感懐夙昔有零淚掩巻怕㸔登臨篇殷勤對話雜悲喜<lb/>
買酒取醉愁無錢空齋停火照寒䑕古木翳寺號饑鳶<lb/>
眀朝何苦又分手拂衣長路開風煙朱顔白髮倐忽事<lb/>
人生離合真堪憐<lb/>
　　　送周桐村<lb/>
<pb n="KR4e0118_WYG_007-39a"/>
白髮烏紗將八十文章談笑見揚雄風流不减三年别<lb/>
未許尊前稱阿翁<lb/>
㸔到梅花十萬株清吟一月住姑蘇城中屏障都題遍<lb/>
施與吳人百斛珠<lb/>
　　　送汪廷器重遊遼陽<lb/>
三韓亘東北其地次海隅勢位何崇髙沙漠蓁莽俱盤<lb/>
鬱千萬山望有醫巫閭山海相交際烽塵稱畏途汪君<lb/>
江南産好遊司馬徒走馬日千里寳鞭揚珊瑚風霜切<lb/>
<pb n="KR4e0118_WYG_007-39b"/>
貂裘酒薄不足呼腰下秋水劍復繫玉轆轤海鵰落長<lb/>
雲檿桑戲强弧於此顧有樂結納多文儒黄金日繞身<lb/>
大餅擲歌姝歌姝且不惜巨萬酬邉需磊落見襟抱中<lb/>
可開江湖一别倐十年玉雪猶偉軀言復尋舊遨逕去<lb/>
難色無笑我裹足人牖下秖白鬚分手各有贈贈我錦<lb/>
氍毺我亦聊菲薄短篇侑雙壺<lb/>
　　　用清虚堂韻送匏菴少宰服闋還京<lb/>
三年袍幞違風沙歸家讀禮如退衙長髯已聞數莖白<lb/>
<pb n="KR4e0118_WYG_007-40a"/>
瞳眎眀察無纎花鄉人廿載曠接見老少瞻拜常填家<lb/>
怡然不煩亦不拒正猶茂木容羣鴉朝廷眷注特虚要<lb/>
匪直鑒藻兼辭葩要儀百辟重徳度如鬱須酒渇乃茶<lb/>
騑騑四牡不可緩我亦殷勤當執撾與君一别絶聊頼<lb/>
蟣蝨頗學嵇康爬衰人載見恐無日差免握手成吁嗟<lb/>
時勤相憶但搔首仰睇天上空雲霞<lb/>
　　　送張廷儀<lb/>
楊梅墮地連日雨江上喚舟舟不来黄帽唱歌今撥棹<lb/>
<pb n="KR4e0118_WYG_007-40b"/>
青天白日眼俱開<lb/>
　　　送蘓安道赴祝冬官惟貞館<lb/>
江程何悠悠汎汎江上舟載彼圖與書言徃海上遊東<lb/>
海有君子孝友天徳優好爵弗乆縻屺岵重逺遊歸来<lb/>
夀春酒酒影照白頭怡怡家庭間和氣聞逺州之子固<lb/>
惞從芝蘭味相投匪特自假益尚應童䝉求春風動花<lb/>
栁絃誦溪堂幽可睇不可即含情渺長洲<lb/>
　　　送薛堯卿漫遊言登泰山謁孔林而迤邐求仙<lb/>
<pb n="KR4e0118_WYG_007-41a"/>
　　　　海上<lb/>
堯卿掉頭狂且忙結束東遊如子長擬將足跡試天下<lb/>
三月已自儲餱糧出門長嘯振林木蒯<graphic n="KR1670" url="https://raw.githubusercontent.com/kanripo/KR-Gaiji/master/images/KR1670.png" mimeType="image/png"/>短劍秋風凉<lb/>
臨岐調我老不及登髙健歩如飛翔岱宗未到已在眼<lb/>
齊魯指㸃青㣲茫書生浩氣乆憤激要倚日觀攀扶桑<lb/>
秦鐫漢刻多漫漶且莫苦苦求其章東封何有許功徳<lb/>
文武未必能張皇惜哉君行差較晚燼後灑淚悲靈光<lb/>
<hi>是年闕里災</hi>素王有道自六籍固是不死之仙鄉羽人丹丘<lb/>
<pb n="KR4e0118_WYG_007-41b"/>
何足問勿以汗漫窮荒唐丈夫汲汲在事業白髮須㬰<lb/>
成老蒼無人薦達自陳列朝廷求賢正無方頗聞北事<lb/>
近擾擾毛錐未抵丈八鎗邊頭合有班定逺天下豈無<lb/>
張子房山東李白恃必用莫自兩生追所亡不然歸来<lb/>
且髙卧共喫飽飯歌陶唐<lb/>
　　　送周文襄公乃孫廷器以畫像驗塑還吉水<lb/>
土田亘江東揆賦億兆計其多由寸入所在敢遺地太<lb/>
祖太宗時稽斂或未備偫收信長屬饕公餕私費習乆<lb/>
<pb n="KR4e0118_WYG_007-42a"/>
遂玩刑忘身殉于利逋迨八百萬空牘勞記註嵗餉常<lb/>
不及日究常不治文襄應簡命妥濟受斯寄公知法禦<lb/>
患法疏患乃致誨盗在慢藏覂駕在失御盡斥宿漁手<lb/>
令民必躬輸升斗舉在公庾儲復官涖登積充舊典罔<lb/>
耗有攸裕所羨亦不訾陳因年相次户庸及公需凡百<lb/>
資其出于時民樂生朝廷無顧慮斡轉一時機掃蕩滋<lb/>
深弊如器之阽傾援拯暇不遽革茹謝苛猛振蠱匪斂<lb/>
聚公薨五十年遺政已莫據後繼亦多賢措設各有異<lb/>
<pb n="KR4e0118_WYG_007-42b"/>
遡惠不可誣于乆乃有祀廟貌欲追惟嵗月蔑省記公<lb/>
姓攜繪影按之求肖似外肖衷未然有愧六二比才局<lb/>
負心胸仁義具肝肺智諝周聰眀力量發意氣不然是<lb/>
非間耳耳茅三四我喻操鏝工斯得謂能事工答毋深<lb/>
求神般不載世我聞發咨嗟時哉則殊勢秋風振江介<lb/>
白露草木瘁遊子思故鄉懐圖渺西騖徃矣不可留欲<lb/>
贈言莫既<lb/>
　　　丘侯休致<lb/>
<pb n="KR4e0118_WYG_007-43a"/>
浮雲滿眼使君行山水無煇日未晴眀日相思何處是<lb/>
甘棠樹下獨聞鶯<lb/>
江山正有漫漫雪行客應無緩緩期越水吳山一千里<lb/>
輕舟歸去似来時<lb/>
　　　送吳朝陽都閫之任淛司<lb/>
桃花春水古城濠僧寓遙煩降節旄雙鬢相逢慚我老<lb/>
十年不見覺官髙新篇爛漫牛腰巻舊酒淋漓獅子袍<lb/>
南國諠呼迎閫制千兵夾道擁弓刀<lb/>
<pb n="KR4e0118_WYG_007-43b"/>
　　　送錢士𢎞㑹試<lb/>
春闈指日忙忙去躡凍開途嵗尚餘拂面風塵寒送酒<lb/>
臨關霜月曉催車牓頭要著渇睡漢闕下當知行秘書<lb/>
五十功名休謂晩老成還聴首傳臚<lb/>
　　　送劉國賓<lb/>
劉郎面玉争荷花少年經市果滿車金張許史不敢倩<lb/>
鳯皇合徳賔王家平歩為仙五雲裏甲第藏春天尺只<lb/>
笙謌催醉金叵羅七十紫鴛扶不起冶遊昨日過江東<lb/>
<pb n="KR4e0118_WYG_007-44a"/>
細馬紅粧山水美家人要問山水處生綃搨取蘇杭去<lb/>
　　　送朱性甫遊西湖<lb/>
西湖我先遊君去落我後落後為生人先遊託故舊從<lb/>
君未到時説與亦疑謬當以湖洗眼口亦要湖嗽不嗽<lb/>
詩不清一洗目不瞀此湖有大量先後皆納受固不為<lb/>
君薄亦不為我厚有客有船載有酒有歌侑雨晴無不<lb/>
好濃淡兩争秀落日映四山清波照紅袖此特衆樂耳<lb/>
君宜出其右尋我舊題處佳句多脱漏正自要君拾一<lb/>
<pb n="KR4e0118_WYG_007-44b"/>
一不可宥想見南屏秋倚爾兩肩瘦人多詩亦多各各<lb/>
備妍陋湖在詩亦在各各千萬夀日日人去來詩能作<lb/>
將候如敔止柷始禪續而迭奏君吟未必盡山水詩苑<lb/>
囿君行報山水我老尚堪又<lb/>
　　　送吳惟謙守叙州<lb/>
雲司轉階例不卑藩參臬副皆所宜君今出守古僰國<lb/>
過峡萬里天之涯衆為君憂君獨喜負利要自盤根施<lb/>
我知作郡得專政豈是唯唯因人為叙封况聞廣九邑<lb/>
<pb n="KR4e0118_WYG_007-45a"/>
其民既逺雜以夷鑿牙穿耳固頑獷撫之恩信當懐来<lb/>
詩書更欲變咮離文翁之任非君誰茘支初紅五馬到<lb/>
江山亦為人増奇山谷老人有筍賦讀賦食筍君還知<lb/>
苦而有味可喻大歴難作事惟其時<lb/>
　　　送王抑夫作縣陳畱幷柬許倅施煥伯<lb/>
與君桑梓隂相望母黨况為兄弟行我之老母姊君母<lb/>
少日拜姨今未忘兩家昆季昔數人君我聊存屬餘長<lb/>
羨君讀書事長勤落手新文合時様學資浩蕩徳華腴<lb/>
<pb n="KR4e0118_WYG_007-45b"/>
外度舒徐中倜儻我慚白髮血氣衰君喜青雲年力壯<lb/>
北京初還受銅墨風雪充途神轉王挈家便欲沿牒去<lb/>
河上敲氷進官舫田園豈是容易别自是縣中官署曠<lb/>
惟民不可日無教有爵相擔畏人譲北来隨地見饑饉<lb/>
未必陳留獨無恙不徒口慰要心存莫以繭絲先保障<lb/>
亦聞陳許間未逺爾有膚菴可醻倡故人所在即故鄉<lb/>
天涯詩酒生佳况嗟予廢置秖牖下枕書昬眠眼脂漲<lb/>
升沈由来自有時已信老懐齊得䘮尚期諸輩各努力<lb/>
<pb n="KR4e0118_WYG_007-46a"/>
要在致君堯舜上<lb/>
　　　送朱武選調常徳别駕次李西崖學士韻<lb/>
恩華浩蕩縱長遊一牒南從楚國投世事未能容我料<lb/>
風波不足使人愁漫消惠飯須佳句先說潮陽尚逺舟<lb/>
廊廟江湖俱宦達天涯持酒看雲流<lb/>
　　　送夏徳樹告疾歸台州<lb/>
尊翁舊著堂堂節令子連章倔彊名欲激宰公言過直<lb/>
因忘富貴去偏輕素知眼淚撰不出豈是髭鬚拂得成<lb/>
<pb n="KR4e0118_WYG_007-46b"/>
擬古數篇㸔反覆極於所學見平生<lb/>
　　　和林郡侯送王敬止赴任瓊州韻<lb/>
休云寵辱逓相催信自先生直不回怖鱷莫憑瀧吏說<lb/>
蒸羊好待相公来乾坤是處皆容物小大無官不適才<lb/>
早晚春風即吹到海瓊花發必先梅<lb/>
　　　送王敬止謫瓊州<lb/>
流行坎止世途中萬事由天天自公失馬未能知禍福<lb/>
辨烏何必在雌雄賜環擬望厓山月用楫當歸漲海風<lb/>
<pb n="KR4e0118_WYG_007-47a"/>
白髮一杯分袂酒相迎還許送時翁<lb/>
　　　送山隂秦復正謁華光禄<lb/>
瞰荘賢主得佳賔百里清川映緑蘋酒榼詩囊塵外物<lb/>
山光水色眼中人石池俯雨魚苗暖畫閣開簾燕子春<lb/>
此地持盃如見憶髙篇儗寄蠟封新<lb/>
　　　送梁道夫還瓊州<lb/>
瓊島迢迢候老翁深懐秖博兩宵同片帆南浦草仍雨<lb/>
斗酒長亭花又風話俗燈前南海近思親夢裏北堂空<lb/>
<pb n="KR4e0118_WYG_007-47b"/>
情知此别難書問止到衡陽已斷鴻<lb/>
　　傷悼<hi>送葬附</hi>
　　　挽張東海<lb/>
只合畱君白玉堂天教醉墨賁南荒衰毛送老歸来短<lb/>
遺草隨年化後長㡬欲扁舟訴離别竟成清淚作存亡<lb/>
因尋舊寄聞鵑帖人物傷心墮渺茫<lb/>
　　　病中挽周桐村<lb/>
藥物兼旬兀病身輓輀獨後北邙塵江湖隔眼燈前淚<lb/>
<pb n="KR4e0118_WYG_007-48a"/>
生死通心夢裏人古誼髙懐留健羨遒文細字憶精神<lb/>
他時容展孤墳拜風雨桐村宿草春<lb/>
　　　悼隣叟<lb/>
八旬筋力在舉止後生然灌稻畦煙裏撥蔬園雪邉生<lb/>
無息肩日死有到頭年尚囑諸孫輩成家莫嬾田<lb/>
　　　挽沈東林廷佐<lb/>
烏紗天與老為容白髮知因病未籠西序有櫕俄殯雨<lb/>
東林無樹不悲風酒邊傴僂思遺象詩裏推敲失此翁<lb/>
<pb n="KR4e0118_WYG_007-48b"/>
獨剰吾家舊題竹一般瀟洒月眀中<lb/>
　　　挽范老<lb/>
雙目㝠㝠與氣沉有何牽掛子孫心解驂誰補無從淚<lb/>
就布聊為不足衾破屋秋風茅把盡孤墳落日水聲深<lb/>
老奴封土辭歸後安得松楸作樹林<lb/>
　　　悼張靜之黄門<lb/>
先皇深寵死難忘魂識還依玉案傍滄海莫知歸有鳥<lb/>
白雲誰謂去無鄉念終在子天終吝世自存詩人自亡<lb/>
<pb n="KR4e0118_WYG_007-49a"/>
憶得西湖觴咏地豈勝清淚月㣲茫<lb/>
　　　挽嘉定翟孝子允髙<lb/>
烈火見者畏不謀天下同伊人燔廬菑負母走熖中臨<lb/>
難切至情全愛出至窮天人斯通昭尋熄從返風金軀<lb/>
茲銷化孝聞不可終可耻及泉誓尚爾歌融融<lb/>
　　　挽沈眀徳二首<lb/>
青袍落魄衆堪憐每每科場譲少年原憲長貧還有病<lb/>
淵眀一火竟無㕓小篇絶筆畱孤邸半紙虛名付冷氊<lb/>
<pb n="KR4e0118_WYG_007-49b"/>
魂憶西湖是歸路梅花月色尚依然<lb/>
貧圖斗禄老仍驅以醉為生以醉殂地下酒壚那復有<lb/>
人間詩鬼不能無千年未信歸遼鳥三匝空憐繞樹雛<lb/>
寄我詩篇成故物毎因開讀便長吁<lb/>
　　　哭文温州宗儒<lb/>
向来作郡夢非祥逺大功名夀未遑造化小兒俄栁肘<lb/>
乾坤遺愛有桐鄉丈夫氣節存人表老友肝腸剰淚行<lb/>
還信天公著餘福當家分付寡辭郎<lb/>
<pb n="KR4e0118_WYG_007-50a"/>
　　　挽程宫詹<lb/>
髙官博學何辭諻頃疾長殂可悼嗟君子不知蠅有惡<lb/>
<hi>惡矢也蠅惡出昌邑王傳</hi>小人安信玉無瑕聖眀浩浩湯除網睽極<lb/>
茫茫鬼載車歸把遺文殉深葬看從地下發光華<lb/>
　　　登小雅堂哭史眀古<lb/>
築臺髙住似神仙恰好堂成及已年歌哭於斯人忽耳<lb/>
死生無度事茫然青山底處尋遺史白雪從今付絶絃<lb/>
此夜獨登惟見月清光依舊石䦨前<lb/>
<pb n="KR4e0118_WYG_007-50b"/>
　　　哭劉邦彦二首<lb/>
五十年来托故知秖酬兩會便長辭湖山好在無人物<lb/>
風雨空令有涕洟松下骨埋宗長鍤梅邉魂和老逋詩<lb/>
瓣香在手身違病月落斜窻起坐時<lb/>
天教行樂住杭州今日湖船似舊不桃怪劉郎来不再<lb/>
詩憐杜甫死方休風流山水仍紅拂富貴壺觴到白頭<lb/>
最是竹東聽雨夜而今空有夢追遊<lb/>
　　　挽璋公<lb/>
<pb n="KR4e0118_WYG_007-51a"/>
璋老性靈澈參扣不伺版學苦行亦堅心舒語還簡昻<lb/>
昻如喬松秀色照人眼八旬尚健歩有杖倩人撰俄傳<lb/>
疾不出不意竟絶饌徃顧問云何示别作微潸答曰生<lb/>
我寓死為生所限限極我何畱何惜復何戁舉手道謝<lb/>
謝言下仍發莞所究亦超然世迹空一剗旋踵即溘然<lb/>
急若丸走阪此老今已無千輩莫一揀重来但虚堂寒<lb/>
影照燈<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>門前挱欏樹風葉何反反<lb/>
　　　挽方道士用東坡清虚堂韻<lb/>
<pb n="KR4e0118_WYG_007-51b"/>
學仙不就如炊沙紫府著爾無閒衙長生苦苦累唇舌<lb/>
六十瞥眼風中花江湖漂萍本無蔕一囊書畫東西家<lb/>
虚談火龍配水虎豈見白蝠如烏雅惟於飲酒詫真趣<lb/>
終身落魄猶蘓葩醉魔作祟病已劇酒莫下咽惟需茶<lb/>
長途昨夜忽觀化訃至空使吾胷撾皮囊敗壊秋草裏<lb/>
青山劍穴從誰爬碧雲黄鶴渺何許矯首西睇令人嗟<lb/>
我今隨生亦隨死努力加飯辭飡霞<lb/>
　　　悲溺<lb/>
<pb n="KR4e0118_WYG_007-52a"/>
少小出閭右生長紈袴中珂馬越阡陌溢目揚光風青<lb/>
紫恃富取豈信詩書功調笑隣家姬琉璃為酒鍾黄金<lb/>
一朝盡雲衢付㝠鴻勲名悲故鏡白髮紛秋蓬凄凉西<lb/>
華子落魄東郭翁天寒城濠隈失足探蛟龍沉沉泥中<lb/>
居層冰相蔽䝉家人不得覔尸出沍方融輿歸經舊里<lb/>
見者歎窮通窮通不必歎富貴少令終<lb/>
　　　傷阿同<lb/>
阿同年十四蓬垢身短小小心効力多過失比衆少每<lb/>
<pb n="KR4e0118_WYG_007-52b"/>
事解人意指使不顛倒以有成人姿私怪通慧早今年<lb/>
忽患痘頭面見稍稍週身漸稠密匝肉無空道色白漿<lb/>
不成識者謂難保愴惶十三朝焦黒如火燎我時去城<lb/>
中牽念夢屡造同亦盼我歸毎問輒悵懊此意要面别<lb/>
亦自知死兆我歸不見同洒淚傷其夭老者正需人何<lb/>
以堪懐抱今與㝠頑處愈自覺同好誤呼尚疑存轉顧<lb/>
驚悄悄送汝瘞東郊細雨滴青草<lb/>
　　　蕭蕭東海竹挽吳汝輝<lb/>
<pb n="KR4e0118_WYG_007-53a"/>
蕭蕭東海竹鬱鬱西山松壤地兩隔越生植莫能同顔<lb/>
色各相昧音聲或通風精神自㝠合宛宛無西東青松<lb/>
一朝催此竹抱孤窮以竹書感慨寄去淚亦從<lb/>
　　　聞陳白沙先生訃<lb/>
生知秖藉兩詩酬死惜曽無半面由坦坦徳從周道徃<lb/>
𡨕冥心與葛天遊講論語托門人録封禪書違使者求<lb/>
萬里白沙何處是獨臨殘月水西樓<lb/>
堯夫情性林宗行薄世之師天吝之此老不亡名自在<lb/>
<pb n="KR4e0118_WYG_007-53b"/>
斯文欲鑄我何為天長嶺海無從涕地老臺山有道碑<lb/>
擬把瓣香身莫達紼前空寄助勞辭<lb/>
　　　讀吳文定公御祭文<lb/>
徳望文章稱科甲官階夀考更兼之嗚呼今日延陵墓<lb/>
不愧當年有道碑天子重傷麟䘮魯吳人私幸鳯生岐<lb/>
白頭野老宜先死翻向秋風泣所知<lb/>
　　　挽徐母馬氏<lb/>
徐家阿母多慈訓懿徳何慙白石刋針眼未漫衣上線<lb/>
<pb n="KR4e0118_WYG_007-54a"/>
膽膏猶膩手中丸秋隂月掩都房橘香木霜凋古畹蘭<lb/>
澱紫山頭埋玉地賢郎陟著淚汍瀾<lb/>
　　　送許貞𦵏<lb/>
蒿歌引徃紼言出郭南門我来臨其窆衰草凄寒原情<lb/>
至時掩泣痛惋不能言百年合有死惜此英妙魂我昔<lb/>
有女蘿附此長松根託生相因依綢繆在東崑長松一<lb/>
朝折修蔓絶攀援煢煢委中道有身安用存<lb/>
　　　挽如公<lb/>
<pb n="KR4e0118_WYG_007-54b"/>
如老身無著將来典醉鄉號他酒布袋是箇臭皮囊積<lb/>
禍必自發為生安可量長眠當不醒殊莫悟存亡<lb/>
　　　挽周原已醫判<lb/>
扁舟只近問棲遲玉樹驚非舊見時别後正憂如許瘦<lb/>
訃来已盡此生期世多不學畨膺夀天莫容官定有兒<lb/>
頭白老親雖健在封榮那塞䘮眀悲<lb/>
　　　挽東禪信公<lb/>
匝頂霜根七十强笑訶訶地佛心腸掀翻趙老茶公案<lb/>
<pb n="KR4e0118_WYG_007-55a"/>
踏破林仙酒道場屋掩雲蘿秋榻净經殘松月夜窻凉<lb/>
我来借宿今無主還擬呼之在醉鄉<lb/>
　　　哭金懷用表兄<lb/>
奔波那覺病但見吐車茵一頓可缺食百年無到人何<lb/>
膏起其死有淚出於親聽雨秋堂夜煢煢剰老身<lb/>
近哭孟光死傷多病有因不堪衰族裏頓失老成人生<lb/>
氣不借穀㝠羞空薦蘋橋頭思健步已負野梅春<lb/>
處世多存厚眼前誰似君老年兄弟行一淚死生分故<lb/>
<pb n="KR4e0118_WYG_007-55b"/>
宅迷秋水新阡擁暮雲勒碑吾自任未敢謝無文<lb/>
南畝墊秋水憂懐縈老窮勞生百不足到死一成空身<lb/>
脆如殘葉病来加朔風昨宵談笑是暫落夢魂中<lb/>
　　　栁孺人夫坐事身家俱籍入後放歸<lb/>
再造男兒事區區属婦人時當初渉難産入亦俱身心<lb/>
絶寒灰後恩回朽木春嗣禋牲豆㓗復奪鵲巢新豈謂<lb/>
<hi>闕</hi>無政猶聞與亂臣栁門存一脈蔗境脫千辛今已不<lb/>
可作潜光在翠珉<lb/>
<pb n="KR4e0118_WYG_007-56a"/>
　　　哭表兄金以賔追及伯氏懷用<lb/>
秋日哭兄猶涕洟窮冬哭弟又漣洏年時大小皆于邁<lb/>
我輩存亡豈可期昨者笑談今屬夢門人編録幸存詩<lb/>
吟踪最憶東橋路青布長巾短杖藜<lb/>
　　　悼劉協中<lb/>
先參負文豪喜子紹前志總角弄古辭綽有髙逺致雲<lb/>
敷及泉湧思銳不可摯落筆驚鄉達翔聲聳朝士聰眀<lb/>
累多病冉冉精神敝玉芝折孤莖吳嶽失靈氣前後千<lb/>
<pb n="KR4e0118_WYG_007-56b"/>
萬年浮生秖暫寄廣大班馬程發軔聊小試奇才固難<lb/>
生生則天復忌遺章可償夀尚爾不朽恃初怪語不祥<lb/>
徃徃寓感喟色慘花當萎鳴悲鳥将逝茫茫修短數豈<lb/>
亦容人意不應老鈍夫顧為英俊淚<lb/>
　　　挽吳元玉<lb/>
去年憔悴見京城猶自題詩送我行多酒未能無疾病<lb/>
一郎何竟了功名秖今孝義存人口更後聲光重墓銘<lb/>
走拜無因致雙淚千峯落日大江横<lb/>
<pb n="KR4e0118_WYG_007-57a"/>
　　　挽屈處誠善寫竹<lb/>
可菴不可作崑山為之荒將謂青琅玕一夜遭折傷其<lb/>
影落屏障千家畱墨光墨以託竹命人短竹自長魂當<lb/>
附竹存未分人琴亡我来弔風雨秋盡堂空凉含情賦<lb/>
清篇因之招鳯凰<lb/>
　　　挽虎丘簡書記<lb/>
詩折病中身苦吟終損神青山見在世白髮過頭人花<lb/>
落三泉雨雲荒萬頃春惟餘石上竹消瘦似清真<lb/>
<pb n="KR4e0118_WYG_007-57b"/>
　　　哭眀古回雪中過鸎湖有感<lb/>
不復見安道歸哉空雪湖低雲接清淚逺浪激長吁骯<lb/>
骯老博士崢崢偉丈夫朝廷虚購玉滄海實遺珠雄辯<lb/>
常翻口衰痕未滿鬚斯人竟㣲疾我輩强孱軀一邑人<lb/>
皆愕三年夢已殊<hi>其子夢人謂汝父六十少二當死</hi>妙篇畱膾炙還與<lb/>
不亡俱<lb/>
　　　挽陳育菴<lb/>
不見先生系所思交游何地覔襟期坐来忽化身無病<lb/>
<pb n="KR4e0118_WYG_007-58a"/>
傳是成仙我亦疑剥啄藥瓢偷鶴嘴緘縢詩草付蛛絲<lb/>
遙吟舊寄皆珠貝只恐能飛物亦奇<lb/>
　　　挽劉芝田<lb/>
老倦長遊雪滿顛澄江歸理舊芝田侯門裹足無名刺<lb/>
野店扶頭有酒錢捫虱正談天下事逢蛇忽忌夢中年<lb/>
孤兒為問他時計猶指牀頭捭闔篇<lb/>
　　　和哭母詩<lb/>
淚以洩心液中亦寓邪正媚婦及䜛臣霑巾禍斯興錢<lb/>
<pb n="KR4e0118_WYG_007-58b"/>
子痛慈親崩衷血隨迸哀極衍餘音悠悠偶成詠仍須<lb/>
血為書留之示子姓<lb/>
　　　經故人墓<lb/>
故人於此墓石亂水潺潺忙盡剰白骨閒来投碧山雨<lb/>
崩封未厚地瘠樹猶慳可柰牛羊篴聞之淚一潸<lb/>
　　　挽韋大年<lb/>
孝義更文章山林隠徳光青春賢者短白髮鄙夫長無<lb/>
後心不死有琴人併亡潤州如少潤玉樹殞新霜<lb/>
<pb n="KR4e0118_WYG_007-59a"/>
　　　挽黄節婦<lb/>
守節難保孤難守節要節完保孤要孤安完節堅心肝<lb/>
保孤慎饑寒啼饑號寒白屋破死心灰肝清泪酸黄家<lb/>
之婦李家姜鳯鸞之偶天團圞鳯一死鸞乃單鳯有鸑<lb/>
養于鸞鸑今有文成五色鸞今瞑目已蓋棺地下見鳯<lb/>
不愧亦不怍手呈髙節十丈青琅玕<lb/>
　<lb/>
　<lb/>
<pb n="KR4e0118_WYG_007-59b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石田詩選巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石田詩選巻五</head> <lb/>
    <p>
<pb n="KR4e0118_WYG_005-1a"/>
欽定四庫全書<lb/>
　石田詩選巻五<lb/>
　　　　　　　　　　　　　明　沈周　撰<lb/>
　　古跡<lb/>
　　　泊百花洲效岑參<lb/>
長濠春來水如油吳王昔日百花洲水流花謝三千秋<lb/>
古人行樂今人愁沈沈細雨停孤舟岸上人家燈滿樓<lb/>
紅簾火影照中流還聞吹簫樓上頭客夢不熟翻黄紬<lb/>
<pb n="KR4e0118_WYG_005-1b"/>
翻黄紬夜悠悠拂吳鈎賦逺遊<lb/>
　　　和張光弼歌風臺韻<lb/>
大風起兮雲飛揚游子歸來尋故鄉鄉中父老認天子<lb/>
㑹酒擊筑歌慨慷載歌載舞未為央留之十日未為長<lb/>
暢然草木尚有感滿眼故舊情何當丈夫志已酬咸陽<lb/>
壯心何用泣數行四海一家何論沛猛徳何法守四方<lb/>
千秋萬嵗邈在後魂兮不歸天地荒髙臺已夷烟草黄<lb/>
樵童牧豎談漢王<lb/>
<pb n="KR4e0118_WYG_005-2a"/>
　　　滄浪亭故址為僧所居<lb/>
一池風月十亭多費價其如四萬何今日滄浪休問主<lb/>
百年興廢本同波煎茶又勺吳僧鉢濯足空傳孺子歌<lb/>
只在城南自清徹車塵馬足有誰過<lb/>
　　　鄭公釣臺<lb/>
　　　　徽之歙縣富登渡有巨石巍然臨湖鄭師山<lb/>
　　　　子美釣遊於此余<graphic n="KR1428" url="https://raw.githubusercontent.com/kanripo/KR-Gaiji/master/images/KR1428.png" mimeType="image/png"/>宣廷心篆鄭公釣臺四<lb/>
　　　　字刻于石石上仍作亭扁仰止以重二公之<lb/>
<pb n="KR4e0118_WYG_005-2b"/>
　　　　髙風峻節因賦<lb/>
忠宣義死堂堂節死到師山義亦明家國兩人均患難<lb/>
干戈滿地正縱横聊因心畫通相感未必漁竿果可旌<lb/>
何處江湖無此碣幾人標榜有髙名龍跳舊刻還堪搨<lb/>
燕賀新亭又喜成岳勢不迷人仰徳石痕固在字含貞<lb/>
蕭蕭風雨鬼神泣洶洶波濤魚鱉驚一個聘君孤搆耳<lb/>
乾坤今許作雙清<lb/>
　　　清風嶺<lb/>
<pb n="KR4e0118_WYG_005-3a"/>
干戈國之禍使妾骨肉殘翁姑與夫男狼虎併一飡妾<lb/>
恨不同死有身何用完有身色所累有色辱之端固知<lb/>
一死萬事畢死雖容易就死難長軍癡兒徒好色不知<lb/>
妾命死自<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>言挑兵脇不足動俘婦雜守嚴如犴清風<lb/>
嶺白日寒陡崖深江妾命所安齧指出血寫石壁字字<lb/>
入石深若刋五十六字碼碯瘢丹丘怨血淚汎瀾千古<lb/>
萬古願不漫詩成一投死萬仭凡笯無計留青鸞區區<lb/>
眇婦人烈烈男子肝綱常一婦強千男偷生忍死皆達<lb/>
<pb n="KR4e0118_WYG_005-3b"/>
官偷生忍死皆達官血詩仰面不敢看<lb/>
　　　登妙髙臺<lb/>
登臺見青草黙黙感今昔江山本舊觀形勝我新識江<lb/>
山不因臺流峙天自闢臺固為江山亦當為遊客徃來<lb/>
相無窮有得與不得坡老莫可呼舉酒酧江色<lb/>
　　　登姑蘇臺<lb/>
把酒弔往迹茫茫幾鹿遊興亡兩國夢感慨一臺秋戰<lb/>
葉風仍亂争流江未休傾城美人事殘堞暮雲愁<lb/>
<pb n="KR4e0118_WYG_005-4a"/>
　　　韓克瞻宿五國城因賦<lb/>
金根濡滯是何年寂寞荒城尚宛然來者無窮還逐鹿<lb/>
歸心不死定為鵑黄沙夜冷霜連草青海天低月墮烟<lb/>
孤客此時思往事一和錯盡自澶淵<lb/>
　　　讀荆公争墩詩<lb/>
荒墩落日草蕭蕭公我相争已異朝黄土不知今古姓<lb/>
亦無百姓種青苗<lb/>
　　　經趙松雪鷗波亭故址<lb/>
<pb n="KR4e0118_WYG_005-4b"/>
茫茫遺業海桑邊感慨因歌溪上篇公子不歸鷗自白<lb/>
庶人來住鳥仍𤣥蘼蕪細雨山連郭翡翠斜陽水滿川<lb/>
珍重圖書獨無恙淡烟疎蕋自千年<lb/>
　　　經舊遊<lb/>
最無根柢是豪華陌暖風晴又别家種種傷心秋雨裏<lb/>
芙蓉只好不看花<lb/>
　　　經陳永之<lb/>
分明經委巷不是昔来時賢者留相憶空家住又誰草<lb/>
<pb n="KR4e0118_WYG_005-5a"/>
蛩悲語在樹鵲故巢移仁義一如此令人心未夷<lb/>
　　　宿南潯詢丘大祐張子静故居尚逺因作<lb/>
不見二豪誰與遊髯張入地伴長丘湖山洵美人何許<lb/>
生死難忘夢在舟詩塚莫尋青草宿釣磯依舊白蘋秋<lb/>
清苕百里將雙淚老眼西風獨横流<lb/>
　　　重修醉翁亭<lb/>
丘亭兀兀倚殘碑風雨漫漫刻己夷天地無窮翁尚醉<lb/>
文章不朽石如斯滁山終古當増價太守而今復謂誰<lb/>
<pb n="KR4e0118_WYG_005-5b"/>
振靡扶衰論作者未應韓子獨稱師<lb/>
　　　登鳳凰臺<lb/>
江上秋風吹鬢絲古臺又落我遊時六朝往事青山見<lb/>
四海閒人白鳥知詩巻也充行李貨布袍不直酒家資<lb/>
彈無長鋏懐無刺浩蕩髙歌歸去兮<lb/>
　　懐古<lb/>
　　　讀漁父辭飲酒詩有感<lb/>
展書聊就紙䆫明楚晉亡機出一衡大厦隳頽何力起<lb/>
<pb n="KR4e0118_WYG_005-6a"/>
厲階層㳫幾時平靈均耿耿獨醒死陶令沈沈爛醉生<lb/>
千載文章共肝膽令人長嘆莫收聲<lb/>
　　　讀吳越春秋<lb/>
春日寥寥雨又風小窻開巻兀衰翁斯文斧鉞興亡後<lb/>
故國醯鷄語話中臺越還聞走麋鹿墟吳眞見有梧桐<lb/>
更憐胥種皆從劒敵破謀亡一禍同<lb/>
　　　鴻門宴<lb/>
莊劒擊伯劒翼一家兩人自相賊天當與賢勝人力劒<lb/>
<pb n="KR4e0118_WYG_005-6b"/>
生豈是屠龍客忙忙勞人三舉玦座上謀臣面無色謀<lb/>
臣計失失敵國敵縣虎口虎不食盃酒之間天解厄此<lb/>
機老增亦何識徒為豎兒滋歎息豎兒豎兒䇿不長富<lb/>
貴先思歸故鄉凶暴為徳凶暴亡至死不知仁義王<lb/>
　　　灌夫使酒<lb/>
任俠復尚氣平生無俛顔貴戚相引重聲名概世間醉<lb/>
酒屢罵座陷胸若無難挺身執父仇疋馬突圍還豪猾<lb/>
傾潁中納貨相結歡終然使狂藥禍發致生殘不戒惡<lb/>
<pb n="KR4e0118_WYG_005-7a"/>
㫖説無術良可歎<lb/>
　　　韓安世墮車蹇足<lb/>
𢎞畧濟忠厚智亦當世務片辭釋國嫌至誼藹如故相<lb/>
階屬甫陟奉引蹶而步何足以蹇人造物偶其數<lb/>
　　　鍾離意不拜賜張恢贓珠<lb/>
清川弗納濁方枘不納圓簡珠雖云寶穢得名莫全臨<lb/>
恩所不拜戒飲懲盗泉志士無茍取炳然昭性天<lb/>
　　　感張宏範逼文丞相招張世傑降<lb/>
<pb n="KR4e0118_WYG_005-7b"/>
螢爝安知日月光叛降可教正人當萬生萬死不忘宋<lb/>
一賊一仁何諱張大事未亡膏血在老夫堪哭淚洟長<lb/>
敵人那識文丞相鐵鑄南冠金玉相<lb/>
　　　元祐黨人碑<lb/>
熙豐小人用壊政始介甫類從一何衆三朝養禍柢元<lb/>
祐用君子四海賀馬呂豁然破積晦有若日當午一日<lb/>
十二時午位僅一數十一非其位乃在小人所天意未<lb/>
厭禍善類終遭侮在睽同而異川朔失為迕其輩隨以<lb/>
<pb n="KR4e0118_WYG_005-8a"/>
動在咸象于股奸京柄崇寜首以故案舉深虞道復長<lb/>
籍黨表天下一鐫亦莫服鑿石竟何補邪正均一罰株<lb/>
連示淆蠱今於嵗月後是非目誰瞽譬瞻星與宿經緯<lb/>
森天紀不妨紊彗孛各自粲堪指君子猶元氣不能絶<lb/>
其緒但含消長機小人昩其㫖雖云詐力大欲絶亦繆<lb/>
矣十步有芳草十室有賢士若使朝廷無曷以維國是<lb/>
不以溷小人同事信難處其勢莫兩立傷夷至於此小<lb/>
人務闢釁君子務必沮柰何君子少莫勝小人侈恃勝<lb/>
<pb n="KR4e0118_WYG_005-8b"/>
初無人習惡後無主丁秦及賈韓馴至國遭擄一旦中<lb/>
原失小人實為估乃鑑殷之亡先聞九侯脯碑者本悲<lb/>
也我來手重撫<lb/>
　　　馮道二首<lb/>
能臣五姓亦多忙旦暮朝廷傀儡塲儘有癡頑塞羞恥<lb/>
了無恩怨涉興亡送迎數數眞郵督侍從畨畨老楯郎<lb/>
莫怪不能知大義兔園册上秪農桑<lb/>
相公惟舊帝惟新歴享台垣冨貴春竟莫識為何老子<lb/>
<pb n="KR4e0118_WYG_005-9a"/>
終當書作某朝臣厓房戀戀輸蜂義梁壘依依愧燕仁<lb/>
功業不知何所有一編青竹漫遺塵<lb/>
　　　讀漢髙紀<lb/>
書燒禮樂隨之熄長者還生傲慢風四海未嫌驕仲氏<lb/>
一羮還欲共而翁獨輸留皓鴻矰外莫怪韓彭狗鼎中<lb/>
天統特推三尺定敢於嬴項説英雄<lb/>
　　　莫砟銅雀硯歌<hi>有序</hi>
　　　　草䆫劉先生嘗賦銅雀硯歌有云呼兒開匣<lb/>
<pb n="KR4e0118_WYG_005-9b"/>
　　　　取長劒砟碎愼勿留其蹤讀之知先生疾操<lb/>
　　　　之心發之於言若是之烈也周懦夫不能不<lb/>
　　　　失聲於破缶故作詩解其怒而願有所存也<lb/>
拔劒砟瓦瓦碎何用砟碎於瞞莫為輕重不如掣取太<lb/>
史筆青竹中間削其統老瞞自欲瞞春秋公議所在人<lb/>
焉廋瓦痕雖留漢正朔心實無漢虚尊周願存此瓦長<lb/>
作硯猶因子墨黥瞞面漢賊明將漢法誅千載煙華漬<lb/>
深譴古云不以人廢言言如可存瓦可存識賊鑒亂於<lb/>
<pb n="KR4e0118_WYG_005-10a"/>
人羣瓦無可惡惡在人嗚呼莫將人瓦併案罪我為題<lb/>
詩救其碎<lb/>
　　　題中興頌石刻後<lb/>
有册有册一尺畸啓閲重是磨崖碑平原太守氣骨壯<lb/>
殺賊餘力存毛錐千年白石耀深刻風雨不剥神扶持<lb/>
銅柱莫拔魑魅走鐵網欲破珊瑚搘快觀書法十數過<lb/>
馴讀其語増噫嘻君王愛色不愛國金錢買禍由洗兒<lb/>
長安洛陽要自陷法宫蜀棧誰安危嗣君雖然返舊物<lb/>
<pb n="KR4e0118_WYG_005-10b"/>
以得補失終磷緇此碑頌徳實掲過有家有國留箴規<lb/>
晴窻日搨不輟手來禽青李生蛛絲<lb/>
　　　淵明采菊<lb/>
典午江山醉不攴先生歸去自嫌遲寄奴蔓草無容地<lb/>
慳剰黄花一雨籬<lb/>
　　　子陵垂釣<lb/>
一出聊全故舊私急歸自信海鷗姿中間亦有君臣誼<lb/>
買菜侯生豈得知<lb/>
<pb n="KR4e0118_WYG_005-11a"/>
　　　和陳惟夤先生姑蘇錢塘懐古韻<lb/>
開國樂湖山流觀起髙臺因有獻楣人木眚自兹來侈<lb/>
泰遂亡國捲地驚風埃<lb/>
孫勝有竒占揚風骨亦無他日秦餘杭三匝不可呼令<lb/>
人追往夢鳥雀悲煙蕪<lb/>
伯業不可乆闔閭行復墓世換悲樹葉人㓕驚草露吳<lb/>
越互興亡無足笑百步<hi>右姑蘓</hi>
襄鄧固宜國李相言莫行偷安昩逺圖彈丸荆棘生北<lb/>
<pb n="KR4e0118_WYG_005-11b"/>
來勢受敵大江顧南横<lb/>
海氣薄宫闕燕幙傷故都正如當道蛇延頸待人屠一<lb/>
枝難茍安展轉南飛烏<lb/>
和計適召敵風塵入松關六龍一逋播王氣去不還惟<lb/>
餘岳墳樹枝葉無人攀<hi>右錢塘</hi>
　　　讀出師表<lb/>
兩篇忠告慨慷辭字字中間有涕洟天下二歸心屬舌<lb/>
隆中三顧道存伊老臣虚已六未解瞞子輸才十倍之<lb/>
<pb n="KR4e0118_WYG_005-12a"/>
謹論堂堂誠激烈孤忠痯痯力驅馳轉征南北思何逺<lb/>
愴及桓靈語更危開濟莫酬徒有䇿英雄先死却無時<lb/>
天荒大野星俄隕水嚙空江石不移不朽文章千載事<lb/>
後人能鑒乃能悲<lb/>
　　　子陵獨釣圖二首<lb/>
霜落江清木葉空丹青有像是非中羊皮不恥見天子<lb/>
鳳徳何曾屬畫工千古超然此翁迹一衾聊耳故人風<lb/>
能來能去形骸外私莫容窺道自公<lb/>
<pb n="KR4e0118_WYG_005-12b"/>
一宵展足便江湖能去能容兩不孤天子教人知友道<lb/>
先生立節為貪夫釣絲裊裊其風在物色寥寥此貌無<lb/>
附義懐仁言已盡菜乎使者亦何愚<lb/>
　　　陶朱公知子<lb/>
見苦惜家難贖死阿翁先見已如神曾家老母尤能事<lb/>
自信參兒不殺人<lb/>
　　　和桑通判弔文文山六歌失火<lb/>
兩宫萬里塞雲黄三閩四廣天子忙孤忠老臣老不死<lb/>
<pb n="KR4e0118_WYG_005-13a"/>
膏血幾時湔國恥天髙欲訴衍六歌手把怨筆濡天河<lb/>
天河不乾怨長在朝廷凌遲家破碎老臣已死稿苴存<lb/>
金玉輝生舊墨痕鬱攸小兒那解事紙影雖空有文字<lb/>
傳人流世自千年擊劒重歌雙淚前<lb/>
　　時事<lb/>
　　　丁未九月聞哀詔<lb/>
樂青安生今二紀號弓莫盡白頭悲帝鄉雲氣神仙逺<lb/>
地道春恩草木知裳繡不曾通藻迹野飡空自切芹私<lb/>
<pb n="KR4e0118_WYG_005-13b"/>
江山無改千秋物明命惟新又一時<lb/>
　　　聞邸報<lb/>
白髮窮簷憂老農邊塵日日有驚烽諸公謀事誰房相<lb/>
今上籌邊似太宗萬里長城須法守一丸函谷豈泥封<lb/>
勞來逸待無餘説堅壁何妨數十重<lb/>
　　　聞三原王公致政<lb/>
功烈堂堂六十年勞勞萋菲不妨賢至公何待嵗與月<lb/>
未定且由人勝天雲鳥青山形迹外風塵白璧笑談邊<lb/>
<pb n="KR4e0118_WYG_005-14a"/>
江湖雖逺憂仍近長對南薰憶五弦<lb/>
　　　聞劉兵侍稱疾竟歸<lb/>
即枕初章便買船要歸竟自有歸縁誰知原憲曾無病<lb/>
我信張良豈在仙長徃莫維駒皎皎㝠飛不下鳳翩翩<lb/>
先生此去江湖大眞與鱸魚長價錢<lb/>
　　　讀楊宫詹與屠太宰論事劄子<lb/>
<hi>闕</hi>
　<lb/>
<pb n="KR4e0118_WYG_005-14b"/>
氣則直讀之聲渢渢韓論及歐書異代而合蹤既可扶<lb/>
國是抑竭朋友忠百年無此言友道從而隆朝廷罰臺<lb/>
給株連班直空宰公乞攝曠奏上何匆匆畧弗涉救援<lb/>
於是涉迎逢急彼故緩此意外有牢籠人情鄙兹疏詆<lb/>
訕紛詾詾臺為風紀御給本絲綸總朝廷托耳目立法<lb/>
由祖宗官小係則大責重望乃崇愆忒以之律邪佞以<lb/>
之攻從則如水流不從如水壅士氣要在養養則其氣<lb/>
充折沮失謇諤使之抱喑聾天王本聖明宰公實股肱<lb/>
<pb n="KR4e0118_WYG_005-15a"/>
信之如蓍龜可以定吉凶慷慨能行義豈曰無優容難<lb/>
解者彭王喜怒注宸衷程罪終見釋鉞幸終弗庸公議<lb/>
皎如日曉及三尺童豈宰顧不諒而弗及童䝉朝廷行<lb/>
是罰名以懲不供因攝以寓援何不鑑觸龍乞漿或得<lb/>
酒求魚庶離鴻言患不至此何患聴弗聰所惜在諫垣<lb/>
兩挫一嵗中嵗來其娓娓履霜愴凌凍不可視朝廷長<lb/>
有拒諫風鳳鳥吝不鳴若鳴致時雍匪為羣諫地自樹<lb/>
弼亮功其日舉傳奉逮諫適相同奏名四十員珂馬耀<lb/>
<pb n="KR4e0118_WYG_005-15b"/>
長衝胥靡共趨走俛黙不敢顒觀者謂不祥道議起如<lb/>
蜂其責將誰歸未可謝匪躬當憫時不平亦可悲人窮<lb/>
不鳴豈瓦鷄不應豈木鐘豈待七年發救焚必征彸但<lb/>
恐緩不及激切有緘封令人思三原當此熱心胸陳乞<lb/>
惟恐後剴切期必從皎皎歌白駒一徃無留蹤江湖𣺌<lb/>
吾憂其言不可終<lb/>
　　　附次韻詩　　　　　　　　　　屠滽<lb/>
　　予於𢎞治丙辰間承乏天曹夏四月十有三日科<lb/>
<pb n="KR4e0118_WYG_005-16a"/>
　　道官奉㫖俱下錦衣衛獄予聞之召四司詢科道<lb/>
　　得罪之由皆曰不知且言諸衙門所進民情封事<lb/>
　　既得㫖例捧到科交收今既下獄無人收領各官<lb/>
　　既不得領出於外又不可留宿於内聞先朝亦嘗<lb/>
　　有科道官下獄時請命中書等官攝其事予未暇<lb/>
　　答銓司具其事呈堂時日已至申乃急為轉達遂<lb/>
　　得俞㫖是夕臺部封事方得人收納次日予鄉姻<lb/>
　　宫詹楊公<hi>名守阯别號碧川今陞南京吏部尚書致仕</hi>致書於予大意<lb/>
<pb n="KR4e0118_WYG_005-16b"/>
　　言科道官下獄閤下即當抗疏請貸如何差官代<lb/>
　　其事予以不知科道官得罪之由難便請貸及臺<lb/>
　　部封事無人領收事不可緩之故答之次日蚤予<lb/>
　　鄉友掌科吕公<hi>名獻今任順天府尹</hi>下顧問予曰楊公昨有<lb/>
　　書與閤下否予曰有因誦彼此書中大意吕公曰<lb/>
　　楊公亦以此書送六科科中人皆疑之予笑而不<lb/>
　　答後與楊公徃還如舊者經十餘稔未嘗言及此<lb/>
　　事至今年秋予朝退還邸第忽有客以先生石田<lb/>
<pb n="KR4e0118_WYG_005-17a"/>
　　詩集與犬子徑者予偶抽一册目之遂見五言古<lb/>
　　風一首題曰讀楊宫詹與屠太宰論事劄驚曰異<lb/>
　　哉讀畢不覺大笑因次韻一章名曰解嘲云<lb/>
　宦遊乆京國學通尤未通見惡必逺避見善常加恭<lb/>
　石田乃隠者賦詩亦多工如何論朝政所論殊不公<lb/>
　此劄實差謬何謂聲渢渢到處任播揚有類衡與縱<lb/>
　碧川居論思如何不納忠致書戒老夫友道皆云隆<lb/>
　追思昔年事大明麗長空堯舜喜復出萬幾任匆匆<lb/>
<pb n="KR4e0118_WYG_005-17b"/>
　納諫眞如流明良喜相逢荆榛委籬落芝术收藥籠<lb/>
　萬姓樂熙皥四方無鞠詾今上初出閤庶事元老總<lb/>
　九卿集東閣講官索儒宗先求語言正更論徳學崇<lb/>
　人各薦一二不稱交相攻老夫薦兩楊<hi>一即碧川一乃今元老石</hi>
　<hi>齋先生</hi>碧川川流壅為語帶鄉音不及問學充因之又<lb/>
　復薦元老耳若聾欣然用石齋萬口稱股肱碧川已<lb/>
　備知豈肯心懐凶同鄉又相親度量廓有容維時科<lb/>
　道官有事忤宸衷一朝下縲絏難便責保庸<hi>天官入統五日</hi>
<pb n="KR4e0118_WYG_005-18a"/>
　<hi>保庸安有功也</hi>顛末尚未知焉敢干重瞳臺部上民事俞㫖<lb/>
　俱已䝉日暮無人收厥職誰與供越例送臺部又恐<lb/>
　觸衮龍天曹借中書攝事猶賔鴻此舉實舊規碧川<lb/>
　豈不聰書來既善道如何報科中彼若擊巨石我猶<lb/>
　履薄凍今復寄吳下大傷君子風碧川豈為此姻舊<lb/>
　情雍雍意必有憸邪假此成已功抑恐入銓者邪正<lb/>
　有不同或嫌不超擢或怨非要衝當時吕都諫氣節<lb/>
　儕何顒亦嘗論此輩懐毒猶荓蜂其禍必在後亦或<lb/>
<pb n="KR4e0118_WYG_005-18b"/>
　先其躬福善與禍滛循環兩無窮莫道此言虛應若<lb/>
　豐山鐘雲衢漫委蛇何必好征彸馬周三十貴屢受<lb/>
　漢室封崇卑各分定何必縈心胷石田若聞此其言<lb/>
　未必從我欲到虎丘㩦酒追吟蹤願言保遐夀待我<lb/>
　談始終<lb/>
　　右此和篇葢都憲屠老先生之所示喻者冲和沛<lb/>
　　博之文裕達含宏之度弗愠不知弗遷所怒藹然<lb/>
　　使人知長者之徳如此也周林野迂腐老昩時宜<lb/>
<pb n="KR4e0118_WYG_005-19a"/>
　　初目楊宫詹之劄子將謂其篤于友誼相資成善<lb/>
　　能警薄返漓於今之世又謬恃三百篇之㫖有懲<lb/>
　　有勸形于里巷而無責于是莽無顧忌循其辭而<lb/>
　　貫穿以韻然其間鑿枘齟齬而有得彼失此之譏<lb/>
　　愚何容度嗟夫侮嫂氏之毁撾婦翁之誣古猶不<lb/>
　　免都憲固自諒之矣但周於潞公之所分謗梁公<lb/>
　　之所為容焉者不能無愧耳敬跋簡後庸識其迹<lb/>
　　之始末云<lb/>
<pb n="KR4e0118_WYG_005-19b"/>
　　　觀補官<lb/>
冠冕耀通衢羅綺照芳春珂馬等列侯洋洋意氣新觀<lb/>
者歎且信黄金能貴人黄金本假借觀人自失眞窮閭<lb/>
處約子讀書苦長勤書聲振悲風莫次甑中塵敝褐三<lb/>
十年一紱難賁身問子何事此好義已忘貧<lb/>
　　　揀𤓰詞時提學公黜諸生貌寢者<lb/>
纍纍黄臺𤓰種者欲求售碌碌買食人擇美棄其陋大<lb/>
小各隨形偏正亦隨生滋味在其中包蔵那得明君不<lb/>
<pb n="KR4e0118_WYG_005-20a"/>
見賢妃臼頭女又不見賢相跛足子嗚呼貌取豈盡𤓰<lb/>
外陋安知中自美願華一臠請君嘗滋味分明為君死<lb/>
　　　喜李貞菴致仕<lb/>
九鼎忙忙作人餌頭白眼花朝鼓裏先生有才足補衮<lb/>
有俸未足充妻子未衰告歸急於矢不謀朋友㫁諸己<lb/>
先生自是不覊人健鶻凌雲秋萬里君子難進退則易<lb/>
禮義堂堂盡終始太湖可釣亦君魚陽羡堪畊亦君米<lb/>
出兮處兮樂天私更有文章賁山水<lb/>
<pb n="KR4e0118_WYG_005-20b"/>
　　　聞余司馬子俊罷撫邊<lb/>
干戈堆裏許抽身回首功名剰角巾北敵西羌無外顧<lb/>
青天白日有閒人尋猿棧道家鄉蜀走馬邊牆夢寐秦<lb/>
<hi>公築邊牆於榆林為功最著者</hi>歸興在詩詩在酒杜鵑啼破萬花春<lb/>
　　　洪城竒遇<lb/>
　　　　林秋官待用張府歴兼素俱因言事被謫既<lb/>
　　　　而賜環先後同集張内翰元禎宅因而有作<lb/>
先後萍蓬迹洪城此夜盃星因賢者聚朋自逺方來返<lb/>
<pb n="KR4e0118_WYG_005-21a"/>
駕白駒谷集靈丹鳳臺文章留健羡千載識竒材<lb/>
　　　盗發<lb/>
小竊雖饑寒巨猾實扇起十百相黨羣刀殳弄凶技前<lb/>
鄰遭砟關逼貨炙妻子後鄰發重隄進舟當門艤擔負<lb/>
亦公然罄室乃云止稍或有牴牾人戮廬亦燬無何閧<lb/>
西村旋復嘯東里通川及要路宵征絶行李檢刮空腰<lb/>
纒體至衣裘裭天寒氷載路溝壑何不委家家夜結束<lb/>
老少泣以俟一息茍奠安天明各相喜正念一井閈搔<lb/>
<pb n="KR4e0118_WYG_005-21b"/>
動乃如此江東連江湖固是盗所倚禁弛氣則張類滋<lb/>
勢難弭有官示以仁得録不之罪恕實長之道無乃延<lb/>
小美有聲自此輩識者謂辱已况彼有後言時哉好生<lb/>
理教虎不咥人所性安可使使譽出賢者天下知善士<lb/>
民以静為樂貿貿安生死雖然廢賙恤糠覈自甘㫖去<lb/>
蠧木欣榮除<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>禾茂薿茍以刑不仁誅夘亦非是刑以<lb/>
齊亂民用之不得已如何輸租人米駮斃于箠<lb/>
　　　海讐行<lb/>
<pb n="KR4e0118_WYG_005-22a"/>
海東衡沙浮半洋夾亘頗與崇明長魚鹽蘆葦貨攸聚<lb/>
利啓爭奪循為常中有兼并兩豪族施恃其勇董恃強<lb/>
強之無厭勇乃襲燔廬刮産威靡亢強銜所衂思報償<lb/>
舞波接戰成劉戕縣官移寇悚上吏林侯未然籌且量<lb/>
首先號召命不方老豪來歸訴讐敵不敢犯法畏有章<lb/>
區區螻蟻尚顧命拒死不免蹺螳螂雖云餘類擁其子<lb/>
跼蹐秪為讎家防傳訛乃煩兩重憲地隘豈足鵬軒昻<lb/>
魏公善鎭殊不忙陳公善料殊不揚臺按臬監來頡頏<lb/>
<pb n="KR4e0118_WYG_005-22b"/>
所在草木知風霜羣僚從事亦濟蹌如雲翕翕星煌煌<lb/>
于時曜武勢大張海日照雪明殳斨五牙艨艟具三百<lb/>
艤岸只待令乃翔諸公在撫不在勦不教而殺謂不祥<lb/>
縁情究迹有可恤馳文徃喻開倀倀開誠布公明而光<lb/>
援其所溺存其亡小大感泣皆奔降納兵納船恐弗遑<lb/>
纎飈不動海帖帖遊氛一捲天蒼蒼坑之則肆未免禍<lb/>
拯之且暇曾無傷天王聖明宰臣正今日詎曰無姚房<lb/>
　　　土偶禍<lb/>
<pb n="KR4e0118_WYG_005-23a"/>
鍠鍠鳴鑼彭彭伐鼔復有旂葢亦有㦸斧精力駿奔無<lb/>
有老豎整整肅肅什什伍伍絳帕帓首花繒繳股中輿<lb/>
者神像之以土岌乎其冠被以繡組覡者前導跳梁盪<lb/>
舞亟進如驅遄止如阻云神案行于彼災户惟災之户<lb/>
鞠躬傴僂小心來迎翁前後姥家無大小一一拜俯擊<lb/>
牲化楮薦以醇醹祝神加饗稱我神主惟疾惟患我祐<lb/>
我祜覡迺執乩運曰神附擊案作聲覡曰神怒必汝不<lb/>
䖍不明告汝渾舍載拜極哀懇苦覡始作書曰有逋負<lb/>
<pb n="KR4e0118_WYG_005-23b"/>
設通夢寐或聆咒詛牛豕如干等以犬羜鵞鴨及鷄計<lb/>
當蓓蓰汝承其償其患良愈箕忽輟運少間復舉謂以<lb/>
汝故徃懇嶽府曲為之解斡生死簿覡之以下如狼如<lb/>
虎從翁臾姥不容有語指日令償令面神許翁姥跼蹐<lb/>
無以經紀質我青苖鬻我小女典我衣裳翦我機杼求<lb/>
我親戚貸我隣比是日之屇其輩來聚主張督責枚舉<lb/>
件數數無虧少物必豐美獻事甫成饕彼尊爼酒肉淋<lb/>
漓撑腸拄肚復有苞苴臠胾核糈此輩未出患者為鬼<lb/>
<pb n="KR4e0118_WYG_005-24a"/>
越明之日神復求祀即于東家其作如故哭者在西無<lb/>
警無悟嗤嗤之氓昩乎義理生死係命聴禀有數豈是<lb/>
土偶能奪能與今既無靈不察何俟噍噍羣小附土利<lb/>
已土豈有知羣小實使此事有類河伯取婦有豹為令<lb/>
悉投諸水<lb/>
　　　吳俗火𦵏<lb/>
火𦵏壊吳俗沿愚罔知教體魄輕父母死即畀野燎何<lb/>
異炎人㱙亦類儀渠燒古斂以週身致慮防臭暴復棺<lb/>
<pb n="KR4e0118_WYG_005-24b"/>
益之槨厚土事窆燾區區人子敬鄭重寓私孝燕師慘<lb/>
掘焚齊人愾敵效子豈忍父母炮烙曾無覺曹侯憫其<lb/>
弊古訓不可弔闢園號漏澤叢瘞周四墺士庶尚有言<lb/>
地局寜盡窖其言聞之公擊節歎且笑吳愚不聰明耳<lb/>
目塗泥淖譬諸黔婁衾不足我奚校我為名教惜㰅埴<lb/>
聊盲𨗳虐死茍無親逆生馴亦要勿謂一爝微大惡由<lb/>
兹造<lb/>
　　　乙丑六月聞哀詔有感<lb/>
<pb n="KR4e0118_WYG_005-25a"/>
八十衰黎死境臨來傳尺一痛難禁虞淵愴日江湖淚<lb/>
杞國傷天蟣蝨心負扆周公正思畫解民虞舜未亡琴<lb/>
白頭病枕茅茨下時夢新君在諒闇<lb/>
愚翁分與世縁疎國恤驚心泣且吁生長太平惟欠死<lb/>
老衰餘息尚何如不知伊傅誰調鼎欲夢羲皇我枕書<lb/>
終日無聊思理髮雪莖些少亦頻梳<lb/>
　　述懐<lb/>
　　　病起試酌<lb/>
<pb n="KR4e0118_WYG_005-25b"/>
山尊得酒且髙歌百嵗流光已半過病眼看書眞處少<lb/>
老懐追事謬時多髮隨落葉驚西候門對清江惜逝波<lb/>
今古英雄同一盡浮生不飲復如何<lb/>
　　　病中夜雨起坐<lb/>
藥盃香炷與温存養病功夫要閉門布被擁寒書作枕<lb/>
紙窻催曙水臨軒楓生赧色知霜辱蕉負爭心共雨喧<lb/>
物性人情静觀得得來還欲費吾言<lb/>
　　　蚤起<lb/>
<pb n="KR4e0118_WYG_005-26a"/>
養拙藏衰結静窩是非如海隔雲蘿面前雪影流頭亂<lb/>
空裏蟲絲礙眼多病女從人家落魄老妻淹殯嵗蹉跎<lb/>
虚懐昨夜當秋雨惻惻蕭蕭兩奈何<lb/>
　　　理詩草<lb/>
佚老餘生願失子末路悲不幸衰颯年數畸遭禍竒獨<lb/>
存朽無倚如木去旁枝剰此破門戸力憊歎叵持屑屑<lb/>
衣食計一一費心思思深氣血耗㾓痺引百肢多忘識<lb/>
慮淺耳瞶目兼眵一旦一身内有此衆病滋所苦不敢<lb/>
<pb n="KR4e0118_WYG_005-26b"/>
訴常畏老母知小孫蠢不學次兒誕而癡後事不足觀<lb/>
百憂無一怡吾性無妄好執善信不疑垂垂垂白鄉朝<lb/>
斯還夕斯髙髙㝠㝠者何物顧相欺似我未䝉祜及有<lb/>
菑害罹滚滚人海中黒白何可劙口亦不能問理亦不<lb/>
能推以死致度外且活是便宜今日盡今日明日豈可<lb/>
期亦復酌我酒亦復吟我詩我詩無好語稿苴從散遺<lb/>
兒在曾裒葺今紙著淚糜抱患天地間空言亦奚為<lb/>
　　　思理衣<lb/>
<pb n="KR4e0118_WYG_005-27a"/>
七十餘年一老翁心情鶻突腦冬烘寒衣無婦無人補<lb/>
日日關窻怕北風<lb/>
七十餘年一老翁衣穿絮破不堪縫清霜滿地無區畫<lb/>
掃得蘆花莫禦冬<lb/>
　　　脱齒行<lb/>
我齒食所系食以系我生齒脱寧不憂其系本非輕近<lb/>
來漸脱二脱者盡之萌既脱不復留留者亦難撑留如<lb/>
汎虚槎脱如鑿深坑編生如相輔豁一傍須崩生食原<lb/>
<pb n="KR4e0118_WYG_005-27b"/>
相資今作水火爭妨食生必妨死理端可明完業譬大<lb/>
族恃子在守成其子無錮心先蕩黄金籝屋售繼失居<lb/>
田鬻還絶耕溝瘠諒在眼身家同一傾觸類有攸感我<lb/>
賦脱齒行<lb/>
　　　病懐二首<lb/>
衰遲宜静不冝譁事莫堪懐動歎嗟病遣稗書還藉眼<lb/>
老便錫粥又妨牙栽花賃地春無主斫竹開門月過家<lb/>
任是客來難強酒小陪清話一燒茶<lb/>
<pb n="KR4e0118_WYG_005-28a"/>
朱顔與白髮掩鏡兩茫茫天地大夢宅烟花一戲塲算<lb/>
忙閒固少併夜日還長吾酒吾詩在桑榆弄末光<lb/>
　　　自述次人韻<lb/>
日髙屋瓦未消霜卧聴秋潮捲石塘九島迷行魚性樂<lb/>
一鞭威後馬蹄忙獨憐詩是吾家物但有竹為君子鄉<lb/>
闥外南山今好在時時飛影到清觴<lb/>
　　　病懐<lb/>
膈痰漫漫似春潮伏枕旬餘氣未調老日易過如短晷<lb/>
<pb n="KR4e0118_WYG_005-28b"/>
病懐難遣厭長宵隔窻忽忽影度鳥鳴瓦蕭蕭風墮樵<lb/>
藥物尚功全斷酒庭柯髙掛舊山瓢<lb/>
　　　病中<lb/>
白木匡牀草薦柔坐深無寐獨搔頭明河轉影天低樹<lb/>
清夜分更月過樓病骨瘦生先覺露老懐虚甚易驚秋<lb/>
七情莫與㣲軀妬生已知浮死識休<lb/>
　　　舟中有感<lb/>
世縁一向只昏盲静裏觀心始自明得䘮有塵齊後㓕<lb/>
<pb n="KR4e0118_WYG_005-29a"/>
是非無種辯時生秋峯長嘯兼天迥月閣髙眠徹夢清<lb/>
老矣此身眞長物不知何地著虚名<lb/>
　　　齒落<lb/>
七十三年與我存一時迸落豁開門車空已覺乗無物<lb/>
舌棘猶嫌剰有根顚倒自憐臨水漱含胡人笑漏風言<lb/>
數來滿口今餘幾軟粥香醪且瓦盆<lb/>
　　　冩懐一首寄張碧溪<lb/>
䘮亡火盗嵗相兼鬢髮髠然瘦骨尖有命窮通天自定<lb/>
<pb n="KR4e0118_WYG_005-29b"/>
無憑禍福事難占閭閻茍活隨黄槁衾枕媮安且黑甜<lb/>
海上故人來慰藉不妨一月酒杯拈<lb/>
　　　閒懐用郭天錫韻<lb/>
落魄青衫隨草色蕭條白髮遣年華徒勞夢寐費憂國<lb/>
錯認詩書能起家愚去刻舟忙覔劒饑來索飯誤炊沙<lb/>
人間亦自有樂地酒遶山巔與水涯<lb/>
　　　早起偶書<lb/>
秋早耿不寐起眎天蒼凉鮮霞凝髙宇隨日賦采光露<lb/>
<pb n="KR4e0118_WYG_005-30a"/>
氣浮草木流潤及衣裳人事頗無接懐澄知慮忘<lb/>
　　　睡起<lb/>
望七衰翁與嬾便眼昏秪好枕書眠算前去是荒唐日<lb/>
喜後來為受用年麄糲飯香蓴菜裏子孫計逺橘栽邊<lb/>
攴藤閒遶花蹊看蝶閙蜂争各要先<lb/>
簷間落葉擁髙秋謬使人推隠者流背有微暄念天子<lb/>
手無漫刺瀆諸侯老知絲竹殊堪頼逺為兒孫未免憂<lb/>
身後算應憂未了且來拂壁畫丹丘<lb/>
<pb n="KR4e0118_WYG_005-30b"/>
　　　睡起小酌<lb/>
黄鸝啼夢粉墻東簾幕深沈日日風起喚酒盃尋一醉<lb/>
春愁打破落花中<lb/>
　　　齒搖<lb/>
當唇一齒齲將脱根槎枒棘舌妨噍食致憂豈云些動<lb/>
搖苦浮危軼出奈參差疑口常沮枚比眼如礙沙山水<lb/>
失嘯歌日夕人歎嗟終知莫附斷且怪乆戀車憯憯滋<lb/>
流涎數數撫斷槎欲拔涉梭誚希生聞藥塗聊存徒為<lb/>
<pb n="KR4e0118_WYG_005-31a"/>
耳卒去何快邪大似狡酷吏作孽閙公衙還如敗劣子<lb/>
騖外莫安家但得噴一嚏迸落從谽谺嚼肉補空窾呼<lb/>
酒洗豁厓掀髯捫其餘幾輩棲殘鴉作詩尚有告伴老<lb/>
衍嵗華從邁勿以類留二學吕誇湖鄉堪養老鮮美多<lb/>
魚鰕<lb/>
　　　田家詠<lb/>
乆矣居畎畝邈如遺世人地静習雖陋野意還自眞怡<lb/>
怡晨夕間言笑諧四鄰有作相告戒鳥鳴知及春犂鋤<lb/>
<pb n="KR4e0118_WYG_005-31b"/>
假筋力竭勞供有身身在勞何息顧莫養精神服氣能<lb/>
代粒希仙渺無津家業信難易樂以充堯民<lb/>
我畝蕪且瘠我隴磽不平發嵗奮乃功東作覬西成搰<lb/>
搰低白頭秉耒日經營税傭及時畢辛苦勤王程但餘<lb/>
秫一斛酒熟歡已盈醉引耕田謌不復忌髙聲願隨天<lb/>
風吹吹達九重城劉璋啓此調千載遺令名<lb/>
　　　無酒<lb/>
山桃亂開紅欲然我宜賞之無酒錢十常九事意不愜<lb/>
<pb n="KR4e0118_WYG_005-32a"/>
百又五日春堪憐誰家竹葉賖爛醉滿眼花枝笑醒眠<lb/>
何消苦苦仰司業便可燒茶隨玉川<lb/>
　　　老年三病<lb/>
轉費揩摩轉减光苦無障翳只荒荒俛眉作字仍虚畫<lb/>
觸鼻看書反差行葢幅絞綃花懵憧隔重雲母月微茫<lb/>
從前了了都休説青白甘輸與阮郎<lb/>
　　　　右眼花<lb/>
苦無聊頼坐新聾終日騰騰兀兀中著味笑堪陪座客<lb/>
<pb n="KR4e0118_WYG_005-32b"/>
劖分癡好作家翁跳江昨夜安秋枕墮葉明朝問朔風<lb/>
非是是非還自有我無聞聴便應空<lb/>
　　　　右耳聾<lb/>
風聾蟲攻兩禍端左車淰淰載梅酸舌都無恙先輸敝<lb/>
唇未云亡莫罪寒送藥親朋徒説効勸餐兒女不知難<lb/>
老年飲食非輕事义差今年醉牡丹<lb/>
　　　　右齒痛<lb/>
　　　感興<lb/>
<pb n="KR4e0118_WYG_005-33a"/>
世路多屈曲拙夫從直行勉欲就此軌未忍枉平生不<lb/>
如且裹足静坐羣慮清莫顧蠻與觸了不知紛争莫辯<lb/>
夔與蚿多少亦自平持盃洗浮雲太虚極髙明<lb/>
　　　病起<lb/>
病骨支笻却下堂瘦顔衰鬢入愁鄉黄鸎饒舌花饒笑<lb/>
一様春風有别腸<lb/>
　　　冩懐<lb/>
荼毒何堪此老身哭兒哭母白頭人海枯兩眼惟乾血<lb/>
<pb n="KR4e0118_WYG_005-33b"/>
天䘮一家俱至親多病所需常乏藥殘生未了尚憂貧<lb/>
勞勞筋骨仍婚嫁獨對梅花愧世塵<lb/>
　　　隣火幸不及殃<lb/>
城門失火夜深時萬幸先生不姓池舊屋尚存還納客<lb/>
殘書不燼可教兒行蔵在我焉無過善惡惟天自有知<lb/>
今日一盃須爛醉白頭俱是老便宜<lb/>
<hi>闕</hi>
<pb n="KR4e0118_WYG_005-34a"/>
　<lb/>
　<lb/>
　<lb/>
　<lb/>
　　　撥雨悶<hi>時海盗竊發</hi>
乆雨我亦厭涔涔落不公下田何太濫東海更羣兇道<lb/>
路霑濡際干戈蹋茸中樓臺虚蜃氣波浪假鯨風老者<lb/>
見不忍髙天訴曷通掌盃雖撥悶抑鬱尚塡胷<lb/>
<pb n="KR4e0118_WYG_005-34b"/>
　　　秋凉遣病<lb/>
淰淰新凉兩月秋病多猶自不梳頭饞奴客燕虚支酒<lb/>
嬾子書檠假惜油蟋蟀庭除朝露在蠨蛸窻户晩煙收<lb/>
近時江海惞平盗斗下芒星又可憂<lb/>
　　　林居病懐<lb/>
老去不信老自然筋力疎忙縁一嬾送病髮十朝梳掃<lb/>
地風還葉開窻月曬書秋蟲不解静干聒夜凉初<lb/>
　石田詩選巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石田詩選巻四</head> <lb/>
    <p>
<pb n="KR4e0118_WYG_004-1a"/>
欽定四庫全書<lb/>
　石田詩選巻四<lb/>
　　　　　　　　　　　　　　　　明　沈周　撰<lb/>
　　宗族<lb/>
　　　汎月辭<hi>并序</hi>
　　　　家君以風痺兩年不良行今稍可扶掖出入七月望<lb/>
　　　　夕氣清天髙神情朗徹因合近局五七人汎舟奉遊<lb/>
　　　　于谷木川上水月浩然照人如畫乃烹鮮釃酒捧<lb/>
<pb n="KR4e0118_WYG_004-1b"/>
　　　　觴屢進復造此辭揚聲中流歌以佐之客亦宛轉齊<lb/>
　　　　口相和家君馴及微酣月午始返棹可謂樂矣其辭曰<lb/>
川之迥兮澹無風月初出兮露横空汎樓船兮川上弄<lb/>
明月兮川中鼓蘭槳兮揚彼素波光出沒兮復見星河<lb/>
清歌激兮觴屢進夜未央兮歡樂多歡樂多兮百憂釋<lb/>
百憂釋兮除疢疾除疢疾兮安吾親忘嵗年兮遊無極<lb/>
　　　七月望奉老母汎舟玩月<lb/>
沙溆生凉璧月秋老親看月子操舟雖無王守觀燈樂<lb/>
<pb n="KR4e0118_WYG_004-2a"/>
也類潘郎禊祀遊風動髙荷聞露注星明疎竹亂螢流<lb/>
酒波汎汎清光裡但願年年照白頭<lb/>
　　　中秋感懐<lb/>
去嵗中秋月吾親正在堂今年親不見此月若無光淚<lb/>
眼渾迷霧衰毛半染霜東家共清夜依舊有華觴<lb/>
　　　除夕歌示子姪<lb/>
去之嵗來之年一迎一送燈火邊迎新送舊大家事覺<lb/>
與老者偏無縁黄雞未號霜滿天一心百感惟愀然小<lb/>
<pb n="KR4e0118_WYG_004-2b"/>
兒自喜時節至催理靴服誇新鮮固知老者已異趣青<lb/>
春似因兒女妍青春懸老不多地白髮紅顔俱眼前去<lb/>
之嵗來之年譬如傳馬相絡繹又如車輪相回旋誰從<lb/>
箇裡饒不死嚥氣苦苦脩神仙我於所去已五十其來<lb/>
百嵗亦倘焉使我五十不為天使我百嵗不為延尚有<lb/>
大而去者與來者在我先後計萬不計千其間豪傑夢<lb/>
幻耳𡨕㝠漠漠眞堪憐惟有青竹數行墨待來追去各<lb/>
可傳勸兒必讀牀頭編莫惜買讀吾無錢男兒所立須<lb/>
<pb n="KR4e0118_WYG_004-3a"/>
及早老夫代爾耕春田<lb/>
　　　古木羣烏示鴻兒<lb/>
羣烏小筆聊耳爾豈足貽謀為兒子汝今裝襲亦自好<lb/>
汎多題辭大夫士我家孝悌仍力田自此相傳逾百年<lb/>
門前大樹已合抱今有此鳥巢其顛人云烏來不易得<lb/>
他家豈無樹千尺北平乃見猫相乳江洲亦聞犬同食<lb/>
我慚何有於烏乎我自我兮烏自烏汝當力行為己事<lb/>
毋但區區重畫圖<lb/>
<pb n="KR4e0118_WYG_004-3b"/>
　　　送巽女歸徐氏<lb/>
紅車緑幰及春明六禮周時汝好行銅鏡試粧花髻拙<lb/>
布衣隨嫁竹箱輕繁絲緩柱房中樂細鱠深杯堂上羮<lb/>
婦道從今須孝順戀家不必淚盈盈<lb/>
　　　憶弟妹<lb/>
五人弟妹一胞親白髮于今剰兩人半夜鴈聲孤枕月<lb/>
起來愁坐不訾身<lb/>
　　　拾遺紙感繼南手墨<lb/>
<pb n="KR4e0118_WYG_004-4a"/>
亂苴初拾得舊墨忍重披繼燭垂垂際䝉塵漠漠時楚<lb/>
王遺屣念原婦故簪悲掩巻山窻下潸然老淚滋<lb/>
　　　徳韞弟禁酒有作兼咎鴻兒<lb/>
此病都因痛飲中自憑㫁飲作醫功便須眞止從陶令<lb/>
也莫無多學次公醒坐煖宜東閣火酣眠煞忌北窻風<lb/>
重君猛省吾深喜安得聰明及阿鴻<lb/>
　　　喜橒弟開館<lb/>
家庭人静日遲遲檢束青衿漸有規小子方能識癡叔<lb/>
<pb n="KR4e0118_WYG_004-4b"/>
抗顔眞去作人師牀頭把巻書魚走窻下開絃野鶴窺<lb/>
訓詔有餘仍自學知君况是少年時<lb/>
　　　喜芾奎二姪延師教子<lb/>
俗習務淺鄙養子多昩教且云粗識姓便是學之要學<lb/>
豈止識字要在知人道人道重綱常文藝稍加膏愛子<lb/>
若不教䕶病不醫療往往嵗月後歴歴見狠傲孝悌莽<lb/>
無知禮義蔑循蹈辱父辱門第至此徒悔懊此過不在<lb/>
子在父長其暴能教始為愛教成自有效不可吝鞭撻<lb/>
<pb n="KR4e0118_WYG_004-5a"/>
不可恕㓜少今年賀美事二姪改俗調令子從師儒詩<lb/>
書發䝉冒此舉足髙尚先緒喜可紹譬糓既歴舂白粲<lb/>
脱黄糙又譬金溷沙披汰金乃耀願言勿中畫進進有<lb/>
逺到<lb/>
　　　徐甥子修童贅<lb/>
吳人多男效秦贅贅男與人如接樹抱他根本作春色<lb/>
為榮為枯信天賦小兒拜我下堂行雙丱垂疏繡襦袴<lb/>
惞惞何省傍人門離家苦動爺娘慮老夫為渠且莞爾<lb/>
<pb n="KR4e0118_WYG_004-5b"/>
兒債眼前寛一歩<lb/>
　　　失孫<lb/>
茫茫得失眞誰使欲問惟應造物知六日流光人屬夢<lb/>
千金遺愛淚如絲重來尚結他生願老去難禁見在悲<lb/>
嗣續百年成底事藁苴空剰此篇詩<lb/>
　　　抱孫<lb/>
榦且豐隆骨更竒白頭喜抱此孫兒十分事足惟些欠<lb/>
不及婆婆眼見時<lb/>
<pb n="KR4e0118_WYG_004-6a"/>
　　　人日訪徐氏妺<lb/>
曠時思覿面引棹不多程未似鍾離逺便從人日行提<lb/>
㩦惟一榼迎拜有諸甥白髮團圞話春風繾綣情<lb/>
　　　正月四日喜許氏女得甥<lb/>
汝寡無丁男托命惟一女活世眞廢人盲瘖無乃是今<lb/>
年女有育正月利弧矢乃是四日生六日方聞喜得報<lb/>
訝其遲隔縣本非邇老夫笑滿面賀汝似得子他人視<lb/>
則甥在汝則子比縁情遂亡分慰眼併遺氏在我固稱<lb/>
<pb n="KR4e0118_WYG_004-6b"/>
彌因汝喜切已婦人曷持家嫠㷀麄有恃身後饗粢盛<lb/>
其氣尚有以汝夫在地下不為敖氏鬼譬如委霜草今<lb/>
為春風起復如涸溝魚一夜漫春水只憂不曾生既生<lb/>
長易矣便須買書本教自孩提始成人無他圖讀書而<lb/>
已耳<lb/>
　　　悼内<lb/>
結褵四十二星霜貧賤來歸貧賤亡秪剰辛勤在麻枲<lb/>
儘知慚愧累糟糠駸駸馬齒偕誰老耿耿鰥睛覺夜長<lb/>
<pb n="KR4e0118_WYG_004-7a"/>
淺土不安縁借殯青山愁絶幾時藏<lb/>
　　　正月十五日送三女歸史氏<lb/>
春王正月及佳期送汝登車甫結褵累重忽輕心自喜<lb/>
愛深將别意還悲逞粧莫漫求珠翠善事須親到帚箕<lb/>
孝順由來宜婦道尊嫜况我舊相知<lb/>
　　　哭母<lb/>
都房笑語處腸斷忽然空昨日今朝事天翻地覆中痛<lb/>
將雙眼血願染九泉紅我母知相憶時時魂夢通<lb/>
<pb n="KR4e0118_WYG_004-7b"/>
　　　哭親<lb/>
不見堂上親遺我堂下身有身如枯桑不復知青春人<lb/>
皆依父母我是無依人感恩等天地徒然抱涓塵報養<lb/>
已不迨此身何用存欲死顧有托欲活無精神杲杲白<lb/>
日下冥冥與死鄰痛撫心肝腸崩裂不可紉<lb/>
　　　示復兒<lb/>
言語不可茍謹之應免尤使聴人不厭容察實無浮當<lb/>
識寡為吉勿令輕起羞此聲心所發心要與聲酬<lb/>
<pb n="KR4e0118_WYG_004-8a"/>
　　　十二月一日亡兒附主于祠<lb/>
悲傷未輟淚又及免䘮期碌碌有窮日冥冥無盡時破<lb/>
家搘老力瘦骨裹空皮以汝附祖食幽魂安可知<lb/>
　　雜流<lb/>
　　　雅士吟<lb/>
雅士居鄉黨平易以為徳口惟無妄語貌有和樂色温<lb/>
恭一座上四隅皆敬飭他日偶虚位囂囂衆狂忒如冠<lb/>
在人首寒煖初何益便去若無妨但覺儀觀失君子無<lb/>
<pb n="KR4e0118_WYG_004-8b"/>
異人無之無以式<lb/>
　　　貧女吟<lb/>
貧女勿多怨怨多亂心思慕冨不知分厭貧不知時折<lb/>
荆聊約髮金釵同一施練布與錦段適煖同一宜貧者<lb/>
豈長貧時至㑹有期在時不在貧嫁徳不嫁姿請看臼<lb/>
頭女終為王者妃<lb/>
　　　溪翁<lb/>
參差榆栁逼門前不剪茅茨不斵椽嵗晏鷄豚隣社鼔<lb/>
<pb n="KR4e0118_WYG_004-9a"/>
秋深蝦蟹水鄉船㑹羞蓴菜量加糝嗔抝荷花誤結蓮<lb/>
昨日逢渠溪漲後别無言語只憂田<lb/>
　　　牧童謠<lb/>
朝牧牛暮牧牛朝朝暮暮牛放收騎牛喫草抱牛睡牛<lb/>
若渡水我亦泅牛東信東西信西我弗強牛牛自由不<lb/>
勞不饑肥且長背肉秋來平似掌逢春耕田牛得力大<lb/>
凡要用先須養家中大哥氣力無一春築城夏鑿渠交<lb/>
秋又㸃征匈奴我為大哥鼓龍胡<lb/>
<pb n="KR4e0118_WYG_004-9b"/>
　　　從軍詞<lb/>
<hi>闕</hi>
<pb n="KR4e0118_WYG_004-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0118_WYG_004-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
屋資無告故人散草中五畝愁荒烟面盧骨立牙齒脱<lb/>
<pb n="KR4e0118_WYG_004-11a"/>
短褐曼胡菅屨穿逢人欲歌豪或在聲吞苦淚秋漣漣<lb/>
老人勿悲此世態富貴貧賤本相縣薄徒勉強狃勢物<lb/>
聚散茫茫雲霎然但願老人有錢復年少此輩明朝還<lb/>
拍肩<lb/>
　　　贈老人<lb/>
淚滿雙頥雪滿顚一身憔悴自應憐座中誰似楊開府<lb/>
莫易逢人話少年<lb/>
　　　屈老<lb/>
<pb n="KR4e0118_WYG_004-11b"/>
長帽西風滿面塵相逢憐老不憐貧三盃濁酒浮生事<lb/>
一曲悲歌萬感人螻蟻未知何處骨蜉蝣聊寄不訾身<lb/>
白頭對客無聊頼還説鶯花少日春<lb/>
　　　地理師<lb/>
洛卜鑒瀍澗虚望知以楚地術有由來世好則往古之<lb/>
子悉心久自視曾楊佀登臨啓顧瞻富貴隨許與山水<lb/>
若呈秀目力無違迕茍有禍福存願言無妄取<lb/>
　　　白雲山樵歌<lb/>
<pb n="KR4e0118_WYG_004-12a"/>
白雲山在何處太和峯下紫翠堆邊是山中道人玉作<lb/>
斧慣向雲根斫琪樹束之三萬束凡火不能熂却使火<lb/>
龍水虎相煅煉黄婆鼎中七七始成齊小服百年飽大<lb/>
服飽千嵗長生之藥元酒味永不饑兮永不醉神仙洞<lb/>
裏觀棋去斧柯爛盡不歸來人間甲子須臾事<lb/>
　　　贈接花叟<lb/>
打得旁枝手有神接他生氣一畨新自家無限眞消息<lb/>
錯借春風與别人<lb/>
<pb n="KR4e0118_WYG_004-12b"/>
　　　遇李生<lb/>
李生生北方膂力矜奰屭桑弓勁如鐵輕引左右臂短<lb/>
衣獵南山猛虎俱待斃官衢多騎刼一發嘗貫二含笑<lb/>
擔其囊輒補酒家費小飲三百盃味薄不足睡夜半挾<lb/>
金餅隔樓調鄰妓横行長安中五陵誇結義秋暑滿谿<lb/>
閤解衣詫能事搥牀助談屑秉燭聴未既衆客不敢譁<lb/>
懾此河朔氣座無楊開府娓娓當誰為<lb/>
　　　贈隠叟<lb/>
<pb n="KR4e0118_WYG_004-13a"/>
比比人稱馬少遊此生鄉里信沈浮東平格語善最樂<lb/>
<hi>闕</hi>老家風貧不憂白戰雪中詩敵手黑甜夢外酒扶頭<lb/>
子孫富貴曾無望只囑吾書仔細收<lb/>
　　　贈史癡翁<lb/>
我昔聞癡翁已及三十年不知翁為人名癡胡其然癡<lb/>
本性不慧朦朣百不便今年闔閭城握手在市㕓角巾<lb/>
摺軟羅腰帶敝帛纒短屨草獵獵長袖雲翩翩温慰未<lb/>
通語輒歌沈醉篇拉翁黄公罏買酒醉聖賢却盃不事<lb/>
<pb n="KR4e0118_WYG_004-13b"/>
飲莫與癡為縁我謂癡所發必恃酒為權無酒癡不成<lb/>
癡酒不可偏云癡豈假酒假酒癡不全我癡抱混沌七<lb/>
竅莫我穿若謂酒使我良馬亦俟鞭人以黠教我我自<lb/>
信癡蟬人以嗤我畫我畫師癡䖍手探夾袋中出具置<lb/>
我前水墨乃從事慘澹開雲烟大幅及小幅紙影彌山<lb/>
川圖成贅言句草次亦及𤣥市上諸小兒驚駭謂之僊<lb/>
清虚結簪衲鸎花亦留連要去不掉頭急急箭脱弦無<lb/>
慕豪富門脚版如鐵堅此翁所以癡以故囊無錢於人<lb/>
<pb n="KR4e0118_WYG_004-14a"/>
有雌黄常在口角邊於人有孝義記注一大編此翁不<lb/>
癡者人焉得知焉吳人多癡呆翁豈吳人傳翁云我吳<lb/>
産此病知莫痊我生迨八旬落魄如風顚不知人所毁<lb/>
亦不求人憐種竹欲借地買書常賣田蓬蓬被白髮咄<lb/>
咄書青天我顚與翁癡癡顚相比肩約為老兄弟逍遙<lb/>
覔彭錢<lb/>
　　僧道<lb/>
　　　老僧<lb/>
<pb n="KR4e0118_WYG_004-14b"/>
精舍沿街似離城一爐柏子送經聲閒因累少身俱嬾<lb/>
老覺心空死亦輕蕉葉大宜秋雨净竹梢底愛晩雲横<lb/>
尋常見客先稱病只坐匡牀無送迎<lb/>
　　　丹僧<lb/>
深目流光口帶髭梵書眞訣鎭相隨茅山道士燒丹伴<lb/>
天竺先生授記師毛製㲲袍寒日著𩕳裝金碗食時持<lb/>
遊蹤又逐閒雲去滄海重來未有期<lb/>
　　　贈源上人<lb/>
<pb n="KR4e0118_WYG_004-15a"/>
苾蒭聞香十年已嘗有寄緘烏有裏秪從人家誦巻軸<lb/>
千里何殊相晤語雲萍蹤跡不可呼眼外之人疑老矣<lb/>
今年秋暑我牀榻脾病困頓未能理黄昏短刺墮枕前<lb/>
不倩人扶攬衣起吹燈相照見瘦玉人與清詩正堪儗<lb/>
僧中此老古或有超然已覺今維此翻經石上月紛紛<lb/>
半是微哦細吟耳我持此癖七十年滿地江湖俟知己<lb/>
傳杯夜屋破蚊蚋且畧無生談賦比杭州官府尚多賢<lb/>
當面參寥惜無與脚縢之下自有地不作䆫蜂苦鑽紙<lb/>
<pb n="KR4e0118_WYG_004-15b"/>
斯文有契屬老境頻往頻來自伊始白頭接膝無百年<lb/>
人生嵗月如流水<lb/>
　　　答僧求畫<lb/>
參方歸去草鞋穿老屋清齋省舊縁千里絶雲行脚債<lb/>
一單安月在家禪蕉留庭户因供字筍熟園林不賣錢<lb/>
何苦要儂粗水墨此心猶落妄塵邊<lb/>
　　　和錤古田韻<lb/>
昨晩溪頭月色纎老僧相見且和南筭春已及一百五<lb/>
<pb n="KR4e0118_WYG_004-16a"/>
問老今慙七十三桑户日長蠶足食竹堂風煖燕交談<lb/>
茶麄酒濁無清供竒石銅盤也自堪<lb/>
　　　和僎公韻<lb/>
詩僧隨分住市搆且三間比屋地俱俗隔簾人自閒道<lb/>
同潭性徹法化石頭頑吟思充行脚時時出世寰<lb/>
　　　和嘉本初夜泊楓橋韻<lb/>
風流張繼憶當年一夜留題百世傳橋帶人家斜倚寺<lb/>
月籠沙水淡生烟火知漁子仍村外舟載詩僧又客邊<lb/>
<pb n="KR4e0118_WYG_004-16b"/>
我愧不能同此宿却因新韻偶聯篇<lb/>
　　　趙頭陀<lb/>
山住忘入年衆慮攝一定氣味漸木石久久同心性面<lb/>
瘠疑饑成肌澤匪浣净覆髮短及耳鬍槎黒紛勁邇來<lb/>
訪人寰迹若無塵境半跏就長衝目瞪神亦凝過旅詰<lb/>
何脩百語罔有應中露詫莫偃尚見雪霜更動偶不知<lb/>
動静至不覺静譬觀鏡中影出入何害鏡施食信酒肉<lb/>
大啜蔑羡剰投貨畧不顧千金等破甑謂仙人莫究云<lb/>
<pb n="KR4e0118_WYG_004-17a"/>
佛誰敢證塊然天地間造化莫命令<lb/>
　　　題芭蕉贈僧<lb/>
山僧心與跡俱閒未限居山及出山長對芭蕉閒不過<lb/>
時留一偈葉中間<lb/>
　　　方水雲過竹居<lb/>
翩然學仙子浮遊大江東落落三年間始喜一再逢皎<lb/>
皎衣白葛峩峩戴芙蓉造我脩竹下自開牀頭罋<hi>叶</hi>笑<lb/>
歌杯酌次揚聲動泠風勸我事至道𤣥黙與天通欲學<lb/>
<pb n="KR4e0118_WYG_004-17b"/>
知不易衰顔無故紅明朝返笙鶴無方追往踪<lb/>
　　　方道士還冶城<lb/>
僧順嘗有言惠不在天上但行即須到此氣何勇壯水<lb/>
雲黄冠流詩酒發清曠十年落東海故國隔西望亦云<lb/>
自不歸要去誰我障配順足有餘天地納豪放今日金<lb/>
昌亭風緊秋葉蕩留亦無不從去亦無所悵吸我白玉<lb/>
鍾仰面月相向酣歌一掉首雲鸞渺仙仗<lb/>
　　　全眞道人<lb/>
<pb n="KR4e0118_WYG_004-18a"/>
碧色襴衫雪色鬚山林城市迹何拘標清自認身如鶴<lb/>
步㨗人疑舄是鳬掛搭烟霞詩夾袋浮遊雲水藥葫蘆<lb/>
長生脣舌誇能事不敢輕傳恐涉誣<lb/>
　　　還俗尼<lb/>
婆夷本欠佛因縁無柰心香起業煙衆散珠林還火宅<lb/>
官收寶地作民廛菩提舊念慈雲㓕歡喜佳期好月圓<lb/>
清净池中生愛水從今都長並頭蓮<lb/>
　　　寶林褧師八十<lb/>
<pb n="KR4e0118_WYG_004-18b"/>
定裏何曾記嵗華萬縁空是夀生涯千峯健步無笻竹<lb/>
一鉢加餐有飯麻心似青蓮蔵般若眼將秋月照楞伽<lb/>
問師歴臘今多少不欲通人道喫茶<lb/>
　　　黄道士醉死<lb/>
汝師縁醉死汝死亦師如墳借糟丘築碑將酒徳書足<lb/>
跳跌後跛面漲疸時虚化去不留影吾詩眞冩渠<lb/>
　　　西山老僧<lb/>
老抱清齋太瘦生雪眉霜鬢使人驚遊僧久住同衣食<lb/>
<pb n="KR4e0118_WYG_004-19a"/>
畜鶴長隨識性情土<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>逼牀身煖活紙窻烘日眼晶明<lb/>
此心應與山俱静不是深山養不成<lb/>
　　　寄金白菴<lb/>
白草茨菴白葛衣白頭嬾剃雪根稀子孫登録俱天上<lb/>
獨掃青山待客歸<lb/>
一箇蒲團一老身蓮心清净不知塵更將蓮舌話生滅<lb/>
㸃斷冥冥過世人<lb/>
　　　題僧化縁疏<lb/>
<pb n="KR4e0118_WYG_004-19b"/>
忙忙展枕逐鷄棲洗面忙忙鷄又啼傀儡不知提處假<lb/>
髑髏方信活時迷身如革鞠無多氣墳認饅頭却是泥<lb/>
儘積萬金難買命依然一箇死闍黎<lb/>
　　　雨中訪白菴金公<lb/>
雨戸無人應客撾自遮明眼把楞伽嵗年漫度不知臘<lb/>
天地無方何問家鴨脚樹髙生茗果虎鬚蒲乆發仙花<lb/>
一畨相見一難得莫怪趙州頻喚茶<lb/>
　　　尋僧不遇<lb/>
<pb n="KR4e0118_WYG_004-20a"/>
幽蹊漫石水縱横逺見孤雲與塔平特抱琴來僧已出<lb/>
欲因山竚鶴先行交鳴野鳥嘲風暖亂發林花趂雨晴<lb/>
墻壁淋漓題墨遍詩成嬾得更留名<lb/>
　　　燒丹道人<lb/>
眞不能全道強名東鉛西汞詫煎烹癡人夢被黄金惑<lb/>
浮世忙因白日生敝屨市㕓雙草健破冠塵土一𤓰横<lb/>
欺心玩弄神仙術欺到死時心始平<lb/>
　<lb/>
<pb n="KR4e0118_WYG_004-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石田詩選巻四<lb/>
</p>
<p>
</p>
  </div>
</body>
</text>
</TEI>
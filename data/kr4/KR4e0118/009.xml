<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石田詩選巻九</head> <lb/>
    <p>
<pb n="KR4e0118_WYG_009-1a"/>
欽定四庫全書<lb/>
　石田詩選巻九<lb/>
　　　　　　　　　　　　　明　沈周　撰<lb/>
　　花竹<hi>草木附</hi>
　　　古梅折枝歌<lb/>
搰蛟不肯居西湖穹窿山中潛作都千年雜與草木處<lb/>
土膏沁骨蒼皮麄雪中攣拳凍欲死老腊又仗春風穌<lb/>
今年苦遭斤斧厄左股割落從樵夫幽靈暗泣天亦黑<lb/>
<pb n="KR4e0118_WYG_009-1b"/>
十斛清淚含明珠抱材肯受爨下辱失勢豈分溝中汚<lb/>
韓湘直費百金買何啻網著青珊瑚挑回市上駭衆目<lb/>
兒女争㸔來喧呼還疑神物有變化白日閉户防逃逋<lb/>
金繩兩道鎖紐壯禁止更揷碧玉壺主人尚恐莫長守<lb/>
請我冩作流芳圖高堂雪壁照清影此屋此圖何可無<lb/>
　　　竹堂寺與李敬敷楊啓同觀梅<lb/>
竹堂梅花一千樹晴雪塞門無入處秋官黃門兩詩客<lb/>
珂馬西來為花駐老翁携酒亦偶同花不留人人自住<lb/>
<pb n="KR4e0118_WYG_009-2a"/>
滿身毛骨沁氷影嚼蕋含香各搜句吉祥牡丹清本欠<lb/>
定惠海棠幽亦未只憑坡口詫繁華似恐同花不同趣<lb/>
酒酣塗紙作橫斜筆下珠光濕春露只愁此紙捲春去<lb/>
明日重來花在地<lb/>
　　　慶雲牡丹<lb/>
三月十日天半晴慶雲菴裡㸔春行陶娘李娘俱寂寞<lb/>
䑕姑照眼真傾城老僧却在色界住静笑山花惱客情<lb/>
靚粧倚露粉汗濕醉肉隔紗紅暈明吉祥將落舊有恨<lb/>
<pb n="KR4e0118_WYG_009-2b"/>
急借紙面圖其生明朝携酒正恐謝亦怕敲門僧厭迎<lb/>
　　　石軸花<lb/>
山行見石軸黃榮大而華一花合羣英逕可半尺奢團<lb/>
團綴末幹兀兀無傍椏或如罥綵踘或如撑秋𤓰爛漫<lb/>
山谷間仙人唾餘霞性不利羊食其生天所賖躑躅本<lb/>
山榴又以紅見誇且致是非間未暇披金沙誰能别為<lb/>
名美如洛陽花感兹在隱約把玩令人嗟姿容牡丹比<lb/>
但未収姚家蓬蓽困遺賢荆布裹貞娃取酒載酹之下<lb/>
<pb n="KR4e0118_WYG_009-3a"/>
山西日斜<lb/>
　　　慶雲菴月下觀杏花<lb/>
杏花初開紅滿城我眠僧房聞雨聲侵朝急起㸔晴艶<lb/>
對房兩株令眼明還宜夜坐了餘興静免蜂蝶來紛争<lb/>
嫣然紅粉本冨貴更借月餘添妍清青蘋流水未足擬<lb/>
金蓮影度雙娉婷庭空月悄花不語但覺風過微香生<lb/>
老僧㸔慣不為意却愛小紙燕脂縈高齋素壁可長有<lb/>
不由零落愁人情<lb/>
<pb n="KR4e0118_WYG_009-3b"/>
　　　都氏賞花<lb/>
太平天子𢎞新治國艶隨年亦爛開心裏紫檀藏密印<lb/>
朶頭紅玉露重臺酒嫌未劇劖詩賞花怕難齊著鼓催<lb/>
我與東家同六十白頭能此幾銜盃<lb/>
　　　九日無菊賞芙蓉<lb/>
芙蓉九日爛尊前籬脚黃花苦未全素謂及時畨落後<lb/>
本開遲者却當先紅粧風露秋無價白髪年光醉有縁<lb/>
今許滿頭還亂揷齊山笑口不須偏<lb/>
<pb n="KR4e0118_WYG_009-4a"/>
　　　妙智菴牡丹<lb/>
我來借㸔冨貴叢僧房認是賃宅中去年㸔過今又到<lb/>
花若遲我含春風毿毿白髪雖不稱未許花前無我儂<lb/>
慈恩在前妙智後今古樂事將無同古花己見古人醉<lb/>
今花還對今人紅一觴一咏雅而樂何用羯鼓敲逄逄<lb/>
冠裳顛倒揷花舞强以筋力追兒童莫教錯認白太傅<lb/>
自是頽然田舍翁<lb/>
　　　新栽牡丹開遲有作<lb/>
<pb n="KR4e0118_WYG_009-4b"/>
爛漫東隣醉牡丹也持盃酒待花㸔却疑有為偏教慢<lb/>
亦料終開底作難貴介莫遊知地僻美人初聘怯家寒<lb/>
我無羯鼓相催發祗撚吟髭日凭闌<lb/>
　　　次天全翁雪湖賞梅十二詠<lb/>
台垣賜老荷君王山上籃輿湖上航如此湖山晝遊地<lb/>
梅花開遍客還鄉<lb/>
少在城中多在鄉尋梅猶抵候朝忙新詩似與梅相約<lb/>
詩到成時梅恰香<lb/>
<pb n="KR4e0118_WYG_009-5a"/>
不是春愁鶴髪翁風流人物義熈中遙知觴味清遊處<lb/>
小筆湖山似欠儂<lb/>
重巒疊疊水灣灣雪舫尋春醉未還因省玉堂為客夜<lb/>
如今不似夢中山<lb/>
緑尊沽酒出春城春日尋梅湖上行聞道衝風又衝雪<lb/>
旁人不識醉翁情<lb/>
一代文章百代名鼎司綸閣已忘情近來熟理農桑計<lb/>
似謫江南作稼卿<lb/>
<pb n="KR4e0118_WYG_009-5b"/>
湖上尋詩舟去穩尊前賞雪酒行遲優㳺正是居東日<lb/>
自遣春風人不知<lb/>
梅撲玉缸春酒開雪湖山水重徘徊風流舊屬林君復<lb/>
人道先生是載來<lb/>
泛雪呉航勝月槎深深盃色照銀沙寒梅鍾得平生愛<lb/>
重是江南第一花<lb/>
玉樹瑤山畫裡㸔乾坤不似酒壺寛醉來草聖三千紙<lb/>
漫使人驚索幼安<lb/>
<pb n="KR4e0118_WYG_009-6a"/>
清遊不放酒盃空雪共梅花落酒中玉帶朱衣有仙骨<lb/>
畫船更在水晶宫<lb/>
黃帽歸舟且莫催雪山留客好銜盃梅花况是堪題咏<lb/>
今夜春城判不回<lb/>
　　　賞玉樓春牡丹<lb/>
白頭盃酒重臨軒喜見名花又一畨春粉膩霞微著暈<lb/>
露紅漸玉淡生痕酷憐似醉還饒笑儘是多情尚欠言<lb/>
老者相㸔聊見在逺謀何暇為兒孫<lb/>
<pb n="KR4e0118_WYG_009-6b"/>
　　　瓶梅<lb/>
銅瓶倚玉枝髹几獨㸔時折柳多何惜臨窓少不宜斷<lb/>
根聊活計勺水小恩私省得溪橋外追尋老步遲<lb/>
　　　題牡丹圖<lb/>
東家牡丹不論葉西家桑柘不論花花前把酒酹紅玉<lb/>
一滴誰沾桑葉緑隔墻羯鼓春逄逄人散酒闌花亦空<lb/>
采桑養蠶百筐滿子子孫孫衣著暖明年賃地過東墻<lb/>
拔却牡丹多種桑<lb/>
<pb n="KR4e0118_WYG_009-7a"/>
　　　㸔花吟勸陳世則酒<lb/>
花下一壺酒人與花酬酢樹上百枝花花對人婥妁昨<lb/>
日顔色正新鮮今朝少覺不如昨人若無花人不樂花<lb/>
若無人花寂寞㸔花不是乆逺事人生如花亦難託去<lb/>
年花下㸔花人今年已漸隨花落花且開酒且酌催花<lb/>
鼓板撾芍藥醉他三萬六千觴我與花神作要約<lb/>
　　　梅花二首<lb/>
莫嫌踪迹發寒窮南國生涯論首功道體不彰存白賁<lb/>
<pb n="KR4e0118_WYG_009-7b"/>
心仁有造屬黃中隔烟如夢微微月臨水無言脉脉風<lb/>
高尚難招我難逺為君頻過小橋東<lb/>
寂寂疎林滿地苔自知溪逕不容媒沈郎太瘦亦復耳<lb/>
范叔一寒如此哉漫有心膓竟何與本無顔色不須猜<lb/>
老夫氣味頗同致歲晚相逢笑口開<lb/>
　　　東闌牡丹為好事者掘去<lb/>
荒庭粗整石闌干始買花栽得牡丹冨貴同心有人愛<lb/>
繁華移手别家㸔烟根已撥苔猶破雨坎空存土未漫<lb/>
<pb n="KR4e0118_WYG_009-8a"/>
笑撫老懐無所惜固知留到子孫難<lb/>
　　　西園栽花<lb/>
西圃栽花愧老人花枝不似老人身老身雖被花枝笑<lb/>
自有兒孫㸔好春<lb/>
　　　二十日見菊<lb/>
刺眼新黃見曉枝衆皆争早獨何遲晚成霜下真能奈<lb/>
静寄籬根不自卑聊補一年秋淡薄追嫌九日事參差<lb/>
老夫謝酒縁多病醒咏還如落帽時<lb/>
<pb n="KR4e0118_WYG_009-8b"/>
　　　玉蘭<lb/>
貞蘤無妖艶白賁幽除前杪枝愛兀贅叢玉天匠鐫清<lb/>
馥揚逺風標度逸於仙我生具素懐眼謝桃李妍指酒<lb/>
通微辭願言修净縁<lb/>
　　　栽玉蘭<lb/>
玉蓮小朶天香樹紫石闌前帶雨栽自笑老人無料量<lb/>
要將年紀待花開<lb/>
　　　客遺山柿紿為玉蘭戲而賦此<lb/>
<pb n="KR4e0118_WYG_009-9a"/>
有遺玉蘭栽云花備清馥戒僮植深土殷勤養根玉秋<lb/>
霜己脱葉挺挺條肄秃識者曰山柿盗名餌公慾舉世<lb/>
好相欺牖耳多塗目余性易信人指馬不知鹿憑闌祗<lb/>
發笑罪遺亦何足謂信止豚魚未始及草木<lb/>
　　　庭前有疎竹<lb/>
庭前有疎竹楚楚青玉株長身何森竦貫直無曲迂雅<lb/>
净合吾志還愛格清癯不似松與栝蓬鬱多髯鬚風起<lb/>
月作影心耳為之虚十年存保䕶逺意託笙竽物脆時<lb/>
<pb n="KR4e0118_WYG_009-9b"/>
莫待蒼黟根葉殊老朽不足截何以承吹嘘<lb/>
　　　薙草行<lb/>
除草本難盡根子互生成請觀耰鋤後私得雨露情庭<lb/>
除日夕間衆緑復交盈蘭蕙皆滅迹蕭艾欣得朋中為<lb/>
蚊蚋居蛇蟒亦横行濕積地道敏氣惡暑熱蒸陷足罥<lb/>
衣裾賔階苦趨迎毎被客嘲誚愛物實沽名不察僮奴<lb/>
嬾亦柰易發生朝來奮一薙頓令心目清聊快頃蹔間<lb/>
未保終絶萌因以悟小人難去類相縈匪特去云難尚<lb/>
<pb n="KR4e0118_WYG_009-10a"/>
有怨誹并從兹謝庭草甡甡漫爾榮<lb/>
　　　青草吟<lb/>
青草年年多白髪日日少青草催白髪似恐人不老髪<lb/>
落白有盡草生青不了我是樂天人梳頭對青草<lb/>
　　　憫禾<lb/>
薄禾今兹計狼狽尚栖畝借問胡為爾先時已罹咎五<lb/>
月風雨大潢潦卑莫受田穉俯就沒濁浪扼其首排濯<lb/>
潏蕩間性命存亦茍天日赫赫出水熱烹羣醜一日色<lb/>
<pb n="KR4e0118_WYG_009-10b"/>
已變三日虀在臼我時徃撈觀覬活從中剖心存根已<lb/>
撥欲棄難懈手欲拯卒何及愴食内若疚掘土窒滲塍<lb/>
倩車仰隣佑督戽靡日夜救死豈容久併力役老少足<lb/>
絸筋亦糾水面青鍼芒稍出九死後氣力與生意委頓<lb/>
類産婦一一補傷爛行行十八九過時强經營安望如<lb/>
常茂事多於悔禍始畸終變偶七月尋遭風弱本被抝<lb/>
揉折處氣當沮虗房但含滫間或見成穗秃稭卧敗箒<lb/>
何能畢公租亦莫彀饑口對此發長咨細雨浹昏酉枵<lb/>
<pb n="KR4e0118_WYG_009-11a"/>
腹不堪鼓併欲歌止酒<lb/>
　　　割稻<lb/>
我家低田水没肚五男割稻凍慄股勞勞似共雨争奪<lb/>
稻芽漸向鎌頭吐蓬蓬纂纂綴青針稻既生芽禾應腐<lb/>
腐餘割得尚歡喜計利當存十之五小家伶仃止夫婦<lb/>
稻爛水深無力取口中之食眼中飽忍見穗頭沈着土<lb/>
波間粒粒付魚雁一年生計空辛苦但憂两口不聊生<lb/>
未暇徴租慮官府老翁坐對沈龜哭婆亦號咷向空釡<lb/>
<pb n="KR4e0118_WYG_009-11b"/>
雲昏月墨忘關門隔壁咆哮一聲虎<lb/>
　　　白茅顧氏種荔核成樹有感<lb/>
人傳顧家園近有閩荔栽始聞漫竦企果否两莫裁閩<lb/>
呉地殊懸此物胡來哉彼此氣各偏炎寒亦難諧淮南<lb/>
不宜橘冀北不宜梅物固産不通性與土相乖耳目自<lb/>
為仇予懐日徘徊問訊昨走奴已遣仍慮紿及返有所<lb/>
挾么枝葉蓑蓑葉次綴小蕾含黃未曽開事固有變理<lb/>
執常哂呉獃兼能述所致妄瘞核偶荄今本已拱把森<lb/>
<pb n="KR4e0118_WYG_009-12a"/>
然暢條枚去歲實垂成隤落惜玫瑰根氣恐未充加培<lb/>
如保孩紫苞已在眼香甘早流腮老夫喟有此南氣其<lb/>
北來先從草木見造化有脴胎厥初限荒服難與玉食<lb/>
偕漸虞道里近有以滋味媒置堠當未免又見飛塵灰<lb/>
　　　題蕉贈僧<lb/>
山僧心與迹俱閒未限居山及出山長對芭蕉閒不過<lb/>
時留一偈葉中間<lb/>
　　　病中折菊為供<lb/>
<pb n="KR4e0118_WYG_009-12b"/>
憂懐判與菊無私柰此籬根爛漫枝彊借陶瓶應秋事<lb/>
因將病眼洗寒姿夢中笑口簮花伴枕上清齋止酒詩<lb/>
小閣紙簾岑寂地藥烟零亂鬢絲垂<lb/>
　　　杏花<lb/>
半抱春寒薄染煙一梢斜露曲墻邊東家小女貪粧裹<lb/>
聽買新花破曉眠<lb/>
　　　病起詠菊<lb/>
試步庭中雨迹晴籬花黃白似相迎病腰徙倚秋分瘦<lb/>
<pb n="KR4e0118_WYG_009-13a"/>
老眼朦朧晚借明南國金夫空倚富東家玉女自含貞<lb/>
一年一度期追慰今怪山盃欠此情<lb/>
　　　詠齋中黃菊<lb/>
宛宛黃金盃虗器莫挹酒造化為鼓鑄賦色應西㬋漙<lb/>
漙朝露浥宛宛秋苞剖深翫不盡愛欲折還惜手氣屬<lb/>
蕭颯中遲暮以為候病夫蕭颯人意味相昵厚顧非兒<lb/>
女花貞固知所負吾齋空四座命作歲寒友<lb/>
　　　草堂前梅桃今春相續試花<lb/>
<pb n="KR4e0118_WYG_009-13b"/>
春色今年賁古臺東風續續見桃梅穠華莫惜三盃賞<lb/>
寂寞原非一日培我有好懐隨物遣花於老眼盡情開<lb/>
人生最似紅芳迹白鬢蕭然感緑苔<lb/>
　　　七星檜<lb/>
海虞七星檜宜為羣木冠列生老子宫與邑作竒觀廣<lb/>
墀氣蕭森入門凛欲汗乆信天地成沃知雨露灌傳植<lb/>
從蕭梁其説我恐漫驗斗形叵全七既斃其半三株實<lb/>
聊存難執歲月筭各各具一異形容匪詞翰西體裂多<lb/>
<pb n="KR4e0118_WYG_009-14a"/>
槁豁然敞三判東體活亦裂筋骸互續斷北者蜷而秃<lb/>
袖破舞脱腕葉亦不暇葉榦亦不暇榦左文皮索綯孤<lb/>
蕝頂留繖槎折象齒蹺癭决鬼目爛疏越復叢穴骳骩<lb/>
仍軒岸蛟攣及婗跛努力不得竄矛長及劒短接戰驚<lb/>
楚漢如此紛怪駭耼君不能按知遭幾雷厄還屢兵火<lb/>
難生死付冥然造物反被玩君子重貞固頑醜小人讕<lb/>
縁高坐吹簫我欲呼鶴鸛從根覔埋丹澆泉覬紅燦長<lb/>
生就其䕃永作婆娑伴<lb/>
<pb n="KR4e0118_WYG_009-14b"/>
　　　谿樹<lb/>
雨來谿樹好翡翠散明珠若若萬葉動蕭蕭羣響俱微<lb/>
風送餘瀝返照妬深濡浩蕩恩波足惟憐爨下枯<lb/>
　　　呉元玉邀賞牡丹分韻<lb/>
百朶香雲怕急飛未曽來賞判遲歸臨軒要約從先定<lb/>
折簡頻煩恐後違藥玉酒船羣客送黃金筵直主人揮<lb/>
添燈不道成深夜起㸔紅粧覺露微<lb/>
　　　塊菴陳太常南軒牡丹<lb/>
<pb n="KR4e0118_WYG_009-15a"/>
清卿南軒春有光㸃綴萬緑留紅芳臨軒撩亂難比數<lb/>
楊家肉屏當面張南都根本元氣壯此花盛得當推王<lb/>
天於清高補冨貴人與草木争文章春盤厭筯酒飫口<lb/>
簮纓盍座中飛觴畧無絲竹聒清論澹有風日含新粧<lb/>
嗟予潦倒似傖父布袍也拂春風香白鷗本是世外物<lb/>
參鸞附鵠來翺翔两年歎惜俱作客自家一株烟草荒<lb/>
平章徃事不須較在在有華皆洛陽主人勸客莫辭醉<lb/>
更言此㑹非尋常為華置像保長在人間風雨當無傷<lb/>
<pb n="KR4e0118_WYG_009-15b"/>
　　　生色海棠<lb/>
粉合臙脂作曉粧冨於顔色吝於香東風不肯全分付<lb/>
相對梅華各斷腸<lb/>
　　　和陳玉汝大理乞竹韻<lb/>
僮子才通醉日書長身早見載專車葉留宿雨鸞翎濕<lb/>
鞭走新泥蠖節舒下馬題詩添過客借風清暑便隣居<lb/>
夜來半舫齋中月壁影蕭蕭水墨虗<lb/>
　　　畫梧竹<lb/>
<pb n="KR4e0118_WYG_009-16a"/>
畫了梧枝又竹枝緑隂如水墨淋漓信人捲去糊窓壁<lb/>
雨雨風風總不如<lb/>
　　　題牡丹<lb/>
名牌新樣紫牙刋露重烟深正好㸔却怪錦雲低亞樹<lb/>
帶風扶上玉闌干<lb/>
　　　荷華燕<lb/>
花供姢姢侑玉巵紅粧文字两相宜分香客座須風細<lb/>
傾蓋林亭要日遲仙子新開壺裏宅佳人舊雪手中絲<lb/>
<pb n="KR4e0118_WYG_009-16b"/>
便應此㑹同桃李酒政頻教罰後詩<lb/>
　　　梨花<lb/>
瑩白姿容謝粉鉛不教酒洗自嬋娟日華暖抱溶溶雪<lb/>
月影凉生淡淡煙深鎖春愁歸院後静思曉夢凭䦨邊<lb/>
那堪掃地東風惡抹摋清明又一年<lb/>
　　　落花五十首<lb/>
冨逞穠華滿樹春香飄瓣落樹還貧紅芳旣蜕僊成道<lb/>
緑葉初隂子養仁偶補燕巢泥薦寵别修蜂蜜水資神<lb/>
<pb n="KR4e0118_WYG_009-17a"/>
年年為爾添惆悵獨是娥眉未嫁人<lb/>
飄飄蕩蕩復悠悠樹底追尋到樹頭趙武泥塗知辱雨<lb/>
秦宫脂粉惜隨流癡情戀酒粘紅袖急意穿簾泊玉鈎<lb/>
欲拾殘芳擣為藥傷春難療箇中愁<lb/>
玉勒銀罌已倦遊東飛西落使人愁急攙春去先辭樹<lb/>
嬾被風扶强上樓魚沫欨恩殘粉在蛛絲牽愛小紅留<lb/>
色香久在沈迷界懴悔誰能倩比丘<lb/>
是誰揉碎錦雲堆著地難扶氣力頽懊惱夜生聽雨枕<lb/>
<pb n="KR4e0118_WYG_009-17b"/>
沈浮朝入送春盃梢傍小剰鶯還掠風背差遲鴂又催<lb/>
瞥眼興亡供一笑竟因何落竟何開<lb/>
十二街頭散冶遊滿街紅紫亂春愁知時去去留難得<lb/>
誤色空空念罷休朝掃尚嫌奴作賤晚歸還有馬堪憂<lb/>
何人早起醻憐惜孤負新粧倚翠樓<lb/>
夕陽無頼小橋西春事闌珊意亦迷錦里門前谿好浣<lb/>
黃陵廟裏鳥還啼焚追螺甲教香史煎帶牛酥囑膳㜎<lb/>
萬寶千鈿直可惜歸來直欲滿筐攜<lb/>
<pb n="KR4e0118_WYG_009-18a"/>
一園桃李只須臾白白朱朱徹樹無亭怪草𤣥加舊白<lb/>
牎嫌㸃易亂新朱無方漂泊關遊子如此衰殘類老夫<lb/>
來歲重開還自好小篇聊復記榮枯<lb/>
供送春愁上客眉亂紛紛地竚多時擬招緑妾難成些<lb/>
戲比紅兒煞要詩臨水東風撩短鬢惹空晴日共遊絲<lb/>
還隨蛺蝶追尋去墻角公然隱半枝<lb/>
昨日繁華煥眼新今朝瞥眼又成陳深關羊户無來客<lb/>
漫藉周亭有醉人露涕烟洟傷故物蝸涎蟻迹弔殘春<lb/>
<pb n="KR4e0118_WYG_009-18b"/>
門墻蹊逕俱寥落丞相知時却不嗔<lb/>
賣叟籃空雨滿城鏖芳戰艶共縱橫挽留不住春無力<lb/>
送去還來風有情莫論漫山便陸續仍憐㸃地亦輕盈<lb/>
白頭花吏閒頻埽紅粉佳人緊著驚<lb/>
斷送韶光入雨聲羣芳何力與愁争鹿銜御苑非佳兆<lb/>
馬進天閑借美名時不可為傷薄命事因無頼到輕生<lb/>
堪憐堪笑知多少直得吟翁老費情<lb/>
東園重過悵徘徊白亂紅紛似剪裁昨日不知今日異<lb/>
<pb n="KR4e0118_WYG_009-19a"/>
開時便有落時催留連空樹渾無賴牽惹閒愁却悔來<lb/>
固蔕長生信三朶又非仙頂莫栽培<lb/>
再四追尋何處邊石闌干外竹簾前青蟲夾墮容相頼<lb/>
黃鳥兼飛得可憐移昨夜燈修故事剰今朝雨泣餘妍<lb/>
摧殘悵感年年慣將謂今年劇去年<lb/>
馬追紅雨倦遊回春事闌珊意已灰生怕漸多頻掃地<lb/>
酷憐將盡數銜盃莽無留戀墻頭過私有徘徊扇底來<lb/>
老去罣牽宜絶物白頭自笑此心孩<lb/>
<pb n="KR4e0118_WYG_009-19b"/>
抛叢脱當亂如摯縂借鸞膠不可黏梨雪沍䃈人病酒<lb/>
絮風撩面妾窺簾千林如約垂垂盡一片相先漸漸添<lb/>
欲託丹青著遺愛頓無情思筆難拈<lb/>
處處春光花滿烟忽隨春去使凄然風前敗興休當立<lb/>
窓下關愁且背眠放怨出宫誰戀主抱香投井死同縁<lb/>
夕陽寂寞江南北吹滿西興舊渡船<lb/>
樂遊園裏覔芳菲朶莫能全作片飛開日未閒如已謝<lb/>
見時無幾惜多違香猶鬱土亡妻葬淚不成粧棄婦歸<lb/>
<pb n="KR4e0118_WYG_009-20a"/>
正是使人追憶地况來惹鬢復沾衣<lb/>
花欲延春奈子規聲聲催到緑隂時遲來杜牧惟逢葉<lb/>
深信秋娘空折枝悲濺淚邊何忽忽悶低頭處共垂垂<lb/>
淹留墻脚䔍黃甚蝶已無情螘有私<lb/>
分香人散只空臺紅粉三千首不回惡刼信於今日盡<lb/>
癡心疑有别家開節推繫樹馬知過工部移舟燕蹴來<lb/>
忍見愁悰敗塗地閉門無語只書灰<lb/>
風誅雨刮太傷神徙倚詩篇咏斬新紅淚洩寃啼短命<lb/>
<pb n="KR4e0118_WYG_009-20b"/>
黃金希術鑄長春空虚村落今烏有嘆惜山林迨赤貧<lb/>
凖擬明年大家酒重㸔還醉舊遊人<lb/>
千樹何曽剰半株芳魂惆悵與時殂層層疊疊根頭有<lb/>
寂寂寥寥葉底無騷亂又當春結局流亡真要我為圖<lb/>
超空獨讓沾泥句著想留懐自覺輸<lb/>
泊紫漂紅没住生傷心那止洛陽城美人天逺無家别<lb/>
逐客春深盡族行汝去安能不思汝卿輕還復可憐卿<lb/>
要申遣撥須憑酒醉裏忘愁且一程<lb/>
<pb n="KR4e0118_WYG_009-21a"/>
朝來桃李只空園作麽傷殘問不言漁楫再尋非舊路<lb/>
酒家難認是空村悲歌夜帳虞兮淚醉侮烟江白也魂<lb/>
知道下塲如此惡早先立取厭風旛<lb/>
繁華消息寄芳叢翫弄遊人轉眼空萬物死生寧離土<lb/>
一塲恩怨本同風株連曉樹成愁緑波及烟江有倖紅<lb/>
我問老僧求㸃斷數聲啼鳥夕陽中<lb/>
笻枝來效小温存片片猶沾宿雨痕路不分明愁喚夢<lb/>
酒無聊頼怕臨軒風萍靡靡餘流水烟草萋萋感故園<lb/>
<pb n="KR4e0118_WYG_009-21b"/>
尚有斷香殘粉在何人剪紙一招魂<lb/>
供送春愁上客眉暖風晴日黨遊絲擬招緑妾還成些<lb/>
戲比紅兒煞要詩鈿盒檢粧餘故靨膽瓶和水棄殘枝<lb/>
紛争亂競須臾静似了東窓一局棋<lb/>
閙亂東風又一場出墻桃李苦顛狂不堪小大從于邁<lb/>
無柰郎當舞更長紐綴莫容鍼線巧糞除徒費帚箕忙<lb/>
倦遊尚作尋芳夢酒欠敲門惱漫郎<lb/>
嬋娟殂落不須悲李妺桃娘已有兒人散酒闌春亦去<lb/>
<pb n="KR4e0118_WYG_009-22a"/>
紅銷緑長物無私文章土苴遭衰刼錦繡閭閻惜賤時<lb/>
空記少年簮舞處飄零今已鬢如絲<lb/>
盛時忽忽到衰時一一芳枝變醜枝感舊最關前度客<lb/>
愴亡休唱後庭詞春如不謝春無度天使長開天亦私<lb/>
莫怪流連三十咏老夫傷處少人知<lb/>
憔悴黎明出漢宫新愁都向别離叢青山有地埋香質<lb/>
紅淚何心泣曉風絃管不堪歌舞盡繁華真較綺羅空<lb/>
天涯春色悲公子玉勒金丸幾處同<lb/>
<pb n="KR4e0118_WYG_009-22b"/>
百五光隂瞬息中夜來無樹不驚風踏歌女子思楊白<lb/>
進酒才人賦雨紅金水送香波共渺玉堦㸔影月俱空<lb/>
當時深院還重鎖今出墻頭西復東<lb/>
陣陣紛飛㸔不真霎時芳樹减精神黃金莫鑄長生蔕<lb/>
紅淚空啼短命春草土茍存流寓迹陌頭終化冶遊塵<lb/>
大家准備明年酒慚愧重㸔是老人<lb/>
擾擾紛紛縱復橫那堪薄薄更輕輕沾泥寥老無狂相<lb/>
留物坡翁有過名<hi>東坡三咏落梅云留連一物吾過矣</hi>送雨送春長夀寺<lb/>
<pb n="KR4e0118_WYG_009-23a"/>
飛來飛去洛陽城莫將風雨埋寃殺造化從來要忌盈<lb/>
似雨紛然落處晴飄紅泊紫莫聊生美人天逺無家别<lb/>
逐客春深盡族行去是何因趂忙蝶問難為説假啼鶯<lb/>
悶思遣撥容酣枕短夢茫茫又不明<lb/>
春歸莫怪嬾開門及至開門緑滿園漁楫再尋非舊路<lb/>
酒家難問是空村悲歌夜帳虞兮淚醉侮烟江白也魂<lb/>
委地於今却惆悵早無人立厭風旛<lb/>
芳華别我漫匆匆已信難留留亦空萬物死生寧離土<lb/>
<pb n="KR4e0118_WYG_009-23b"/>
一塲恩怨本同風株連曉樹成愁緑波及烟江有倖紅<lb/>
漠漠香魂無㸃斷數聲啼鳥夕陽中<lb/>
笻枝侵曉啄芳痕借爾庭階亦暫存路不分明愁喚夢<lb/>
酒無聊頼怕臨軒隨風肯去從新嫁棄樹難留絶故恩<lb/>
惆悵斷香餘粉在何人翦紙一招魂<lb/>
賣叟籃空雨滿城鏖芳戰豔寂無聲白頭苑吏閒陪掃<lb/>
紅粉閨人驀著驚莫論漫山便麄俗還憐㸃地亦輕盈<lb/>
亂紛紛處無憑據一局殘碁不算贏<lb/>
<pb n="KR4e0118_WYG_009-24a"/>
十分顔色儘堪誇只奈風情不戀家慣把無常玩成敗<lb/>
别因容易惜繁華兩姫先殞傷呉隊<hi>孫武斬呉王二隊長</hi>千艶叢<lb/>
埋怨漢斜消遣一枝閒柱杖小池新錦㸔跳蛙<lb/>
香車寶馬少追陪紅白紛紛又一廻昨日不知今日異<lb/>
開時便有落時催只從箇裏觀生㓕再轉年頭証去來<lb/>
老子與渠忘未得殘紅収入掌中盃<lb/>
玉蕋霞苞六附全一時分散合無縁風前敗興休當立<lb/>
窓下關愁且背眠田氏義亡同五百<hi>田横死五百義士皆投海而死</hi>唐<lb/>
<pb n="KR4e0118_WYG_009-24b"/>
宫怨放及三千無人相喚江南北吹滿西興舊渡船<lb/>
落柄開權既屬春少容遲緩亦誰嗔酷憎好事敗塗地<lb/>
若被閒愁殢殺人細數只堪滋眼纈仰吹時欲墮頭巾<lb/>
不應捫虱窮簷者薦坐公然有錦茵<lb/>
錦粧林館綉池臺徹底從頭今在哉斷酒不堪詩並廢<lb/>
嬾遊祗把病相推節推繫樹馬驚去工部移舟燕蹴來<lb/>
爛漫愁踪何地著謝承惟有一庭苔<lb/>
打失園林富與榮羣芳力莫與時争將春託命春何在<lb/>
<pb n="KR4e0118_WYG_009-25a"/>
恃色傾城色早傾物不可長知墮幻勢因無頼到輕生<lb/>
閒窓戲把丹青筆描冩人間懊惱情<lb/>
千林紅褪已如摰一片初飛漸漸添梨雪沍堦人病酒<lb/>
絮風撩面妾窺簾併傷鳥起餘芳盡汎愛鰷争晚浪粘<lb/>
可奈去年生㓕相今年公案又重拈<lb/>
昨日才聞叫子規又㸔青子緑隂時秋娘勸早今方信<lb/>
杜牧來時已較遲脱當不歸魂冉冉濺枝空有淚垂垂<lb/>
淹留墻角嫣黃甚暴殄芳菲罪阿誰<lb/>
<pb n="KR4e0118_WYG_009-25b"/>
芳樹清尊興已闌抛堦滚地又成團帶烟窓扇櫺斜透<lb/>
夾雨簷溝瓦半漫老衲目皮閒作觀小娃裙<graphic n="KR1651" url="https://raw.githubusercontent.com/kanripo/KR-Gaiji/master/images/KR1651.png" mimeType="image/png"/>戲承歡<lb/>
無端打破繁華夢擁被傷春卧不安<lb/>
樂遊園裏眼俱空只在今朝事不同錯道海棠依舊日<lb/>
生憎楝子下稍風圬人鏝上泥柔粉桑婦筐中緑映紅<lb/>
便認未開如已謝一般情况寂寥中<lb/>
為爾徘徊何處邊赤闌干外碧簷前亂飛萬㸃紅無度<lb/>
閒過一鶯黃可憐觀裏又來劉禹錫江南重見李龜年<lb/>
<pb n="KR4e0118_WYG_009-26a"/>
送春把酒追無及留取銀燈補後縁<lb/>
東風刮刮劇情吹萬玉園林孑不遺席捲橫収西楚貨<lb/>
國亡空愴後庭詞拂紅回去思前度搔白㸔來惜少時<lb/>
莫怪留連五十咏老夫傷處少人知<lb/>
　　　岳王墳上樹<lb/>
岳王墳上樹武侯廟前柏在墳生南枝在廟根如石不<lb/>
訶無翦伐不朽非培殖冥冥草木者何以通人德二公<lb/>
鬰忠義天地為拍塞天地無發付一夜化兩植風雲發<lb/>
<pb n="KR4e0118_WYG_009-26b"/>
長噫雷雨作怒擊一不忘北兵一不忘曹賊英靈尚凛<lb/>
凛死有斡生力其生雖不辰其死有遺直嗟哉背逆徒<lb/>
未死氣先息諳諳蔑蘖餘茍有亦荆棘<lb/>
　　　掛蘭<lb/>
厚土賦草木去土曷恃生貞叢縣孤荄由天匪培成願<lb/>
學無根槎不作糞壤英令人仰高潔絶地自欣榮矯矯<lb/>
凌空仙碧帶侑紫瓊誰能䙝佩纕靈纍空復情德馨不<lb/>
可挹夐含風露清君子務超世淺俗訕釣名區區荆棘<lb/>
<pb n="KR4e0118_WYG_009-27a"/>
輩下視莽縱橫<lb/>
　　　墻下野菊<lb/>
墻根野菊自爛漫新黃瑣碎無人憐幽芳不揚抱隱德<lb/>
僻地蕭條宜養賢聊因盃酒少慰藉三嗅三歎秋風前<lb/>
　　　道上春草<lb/>
春草本無愁有愁因我生千里隨我逺始自出門行一<lb/>
步長一苗根從心上縈酒澆根不爛詩遣苗復榮何如<lb/>
閉門坐愁草兩忘情<lb/>
<pb n="KR4e0118_WYG_009-27b"/>
　　　南山有高樹<lb/>
南山有高樹衆鳥投其枝樹莫有號召鳥集各如期密<lb/>
雨謝沾濕赫日與蔽虧搆架亦冝巢哺育久于兹一旦<lb/>
疾風作根柢不能持衆鳥蔑依恃分飛更他之他之復<lb/>
高樹罔念舊息時老夫感樹鳥再三謌附離<lb/>
　　　石湖書院老樹<lb/>
范公亭東㸔古樹有身莫可限尺度只憑長大不長長<lb/>
邊老婪酣遺醜肚一榦朽盡皮肉空一榦輪囷葉麄蔽<lb/>
<pb n="KR4e0118_WYG_009-28a"/>
盤根到處走虬蛇風雨不驚知得地坐根納䕃且移時<lb/>
静玩氣機成感寓人生安得如此頑不死不用常在世<lb/>
　　　王理之君子林<lb/>
王子愛竹迺祖風个个對屋居城中居然便號君子林<lb/>
以多為稱少未通方其樹藝心廣大十个便與千个同<lb/>
小人固多君子少聚此十輩道足充願言取直取虚已<lb/>
取節不改固爾窮王子復能手冩竹筆下夭矯㸔游龍<lb/>
洛陽家家貌司馬片紙未見容荆公請常事此勿改業<lb/>
<pb n="KR4e0118_WYG_009-28b"/>
桃李何足塗春紅<lb/>
　　　蒔菊<lb/>
合瓦團團縳小盆烟叢分蒔遶秋軒先教辯葉方知種<lb/>
更慮澆泉太漬根寒送餘甘歸藥籠晚投薄分與柴門<lb/>
開花解向天涯笑遊子何時憶故園<lb/>
　　　山茶辭<lb/>
惟兹古株以孤立兮垕土敏樹根器固謐兮燁如渥若<lb/>
枝葉孔翕兮奕緑團欒朱榮爛兮歲寒雪霰芳斯發兮<lb/>
<pb n="KR4e0118_WYG_009-29a"/>
衆植搖落倮孑孑兮顧彼華滋裒然襲衣兮君子有常<lb/>
小人中非兮外縝内貞羌有此淑行兮材倨不振知受<lb/>
命兮物曲尚利工弗然兮繇棄而完遂生樂天兮敬以<lb/>
為圖賢足友予兮山空無人聊與爾居兮<lb/>
　　　雪蕉<lb/>
王維偶冩雪中蕉一種清寒尚未消前度風流思舊觀<lb/>
後人影響見新標殘黃潦倒漫詩跡破緑離披折扇杓<lb/>
今日䝉翁同鹿夢曉窓呵筆費辭招<lb/>
<pb n="KR4e0118_WYG_009-29b"/>
　　　詠庭前桂<lb/>
庭前有芳桂聳立自孤生時當風露凄顧發黃金榮翹<lb/>
處羣植閙悠悠揚德馨衆穢豈不忌氣禀莫相能<lb/>
　　鳥獸<lb/>
　　　感燕<lb/>
爾燕何巧黠作巢違故常懸贅兩桷間憑虗絶依傍何<lb/>
啻幕上危不託枅與杗他壘皆有據負固恃安藏爾尚<lb/>
務速成致敗無忖量銜泥互雌雄一日千廻翔塗塗苦<lb/>
<pb n="KR4e0118_WYG_009-30a"/>
相附疏漬易剥瓤頃暫二墮落力勞業荒唐觜吻苦啄<lb/>
唼累日不成亡衆壘既舉雛飛鳴能頡頏見善不悛改<lb/>
愚營故倀倀大拙類蝜<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>小智逞蜣螂愐爾殆有為示<lb/>
險在堂皇凡是肯構者鍳求道則昌拓之平易基衛之<lb/>
仁義墻順之勿改作緩之勿率忙允作堅久計子孫有<lb/>
餘慶物異理則協情激申蕪章<lb/>
　　　新燕<lb/>
今年見新燕猶似去年見主人頭髪白轉多只有烏衣<lb/>
<pb n="KR4e0118_WYG_009-30b"/>
不曽變年去年來來不差分明記得主人家柴門大開<lb/>
風滿屋飛出飛入隨楊花君不見相國門前車馬塞一<lb/>
朝去相車馬寂車馬寂草萋萋燕子還來梁上栖<lb/>
　　　題鶯<lb/>
賣詩賣酒醉春城破盡青衫白髪生四海固無知我者<lb/>
錯教啼殺樹頭鶯<lb/>
　　　縱禽<lb/>
秦雲越樹路悠悠鎖掣金籠百怨休中有能言緑衣鳥<lb/>
<pb n="KR4e0118_WYG_009-31a"/>
還呼萬歲一回頭<lb/>
　　　鬬雞<lb/>
兩勢當塲備縱擒自家勇敢果誰臨勝時固有昻然氣<lb/>
挫者都無礪乃心毛錦紛披泥迹汚冠英潦倒血痕深<lb/>
老夫罷與人争席戲倚閒窓㸔鬬禽<lb/>
　　　對鵞與薛堯卿聨句<lb/>
鶂鶂來前除兀立照日影舒翼軃明翎<hi>周</hi>引吭延修頸<lb/>
唼喋類啑藻睥睨憶窺杏<hi>先生嘗為賀氏作杏花鵞故云章憲</hi>馴蔑比隣<lb/>
<pb n="KR4e0118_WYG_009-31b"/>
惱逸靡淮堧警定額高贅疣<hi>周</hi>頦領低垂癭廣掌跱何<lb/>
壯寛脰食莫哽<hi>章憲</hi>蹣跚步徐徐蹀躞舞挺挺慙羲面發<lb/>
熱<hi>周</hi>笑毅齒欲冷持遺意彌厚出哇志亦併<hi>章憲</hi>容貎甚<lb/>
閒暇標格極秀整彘肩羞腯肥<hi>周</hi>鶴骨輸瘦㾪老饕思<lb/>
屬厭大嚼知雋永<hi>章憲</hi>汙邪歲苦墊豢汝媿千頃<hi>周</hi>
　　　西山有虎行<lb/>
西山人家傍山住唱歌采茶山上去下山日落仍唱歌<lb/>
路黑林深無虎慮今年虎多令人憂遶山搏人茶不収<lb/>
<pb n="KR4e0118_WYG_009-32a"/>
墻東小女膏血流村南老翁空髑髏官司射虎差弓手<lb/>
自隱山家索鷄酒明朝入城去報官虎畏相公今避走<lb/>
　　　又<lb/>
西山有虎動成羣小兒夜啼争撞門衆中最猛説白額<lb/>
當晝磨牙當道蹲腥風衝人行不得行人出門便愁食<lb/>
青天白日奈爾何老夫却愁隂類多<lb/>
　　　虎來<lb/>
成化十一年九月譌言虎至争慌惚我謂虎至豈水鄉<lb/>
<pb n="KR4e0118_WYG_009-32b"/>
况少蕩翳與林樾前村漸報咥老翁西村少年撲見骨<lb/>
未昏家家栅猪犬四隣緩急莫相越昨聞隣子説果見<lb/>
夜聞噭哮竦毛髪起從壁孔稍窺覘恰有微月暎屋缺<lb/>
翻烏駭雀不安樹偃草落葉悲風發闊行卓尾自破來<lb/>
意搏不得怒氣勃聳軀哆吻首闖地瞋目耽耽兩盃凸<lb/>
侵朝出門迹宛在濕泥載途五爪没口中且言尚驚怕<lb/>
轉首四顧疑衝突嗚呼猛獸猛不知平郊獨行無乃忽<lb/>
人稠地局勢無比衆眼不甘留突兀其中豈無馮婦者<lb/>
<pb n="KR4e0118_WYG_009-33a"/>
攘臂敢前何不蹷彎弧倘有裵將軍老命須臾應弦殁<lb/>
不如徙惡南山深安我民心汝安窟<lb/>
　　　杏花燕子<lb/>
杏花初破處新燕正來時紅雨裡飛去烏衣濕不知<lb/>
　　　送歸燕<lb/>
送歸燕送歸燕秋社今年又一遍明年春社是來時隔<lb/>
不半年仍復見送歸燕送歸燕似把人家作郵傳來時<lb/>
不是慕冨貴去日曽非棄貧賤口喃喃尾涎涎意與主<lb/>
<pb n="KR4e0118_WYG_009-33b"/>
人相眷戀對語殷勤楊柳樓雙飛再四梧桐院樓中院<lb/>
中有賔客主人日日開高宴酒杯去手易肺肝酒杯在<lb/>
手革顔面若將燕子比人情燕子年年情不變<lb/>
　　　絡緯<lb/>
絡緯復絡緯辛勤鳴露蟲音聲作能事終久不成功<lb/>
　　　食蟶<lb/>
海户求鮮食填筐管族繁杴泥深詣窟縁殻暗尋門撱<lb/>
玉容生擿凝酥怯過燔著薑相打合漬酒與温存角聳<lb/>
<pb n="KR4e0118_WYG_009-34a"/>
蠻娃髻纑纏拙婦魂味饕人口腹菑累爾兒孫比類憐<lb/>
吹呴含津憶吐吞庭霜委故蜕沙雨没虚痕薦爽山盃<lb/>
後休將蠣蛤論<lb/>
　　　題鳳圖<lb/>
真鳳眼未見丹青徒假威千年希世出九仞自天飛堂<lb/>
上忽屏幛人間空是非良工勿輕易五色慎毛衣<lb/>
　　　玉泉觀魚<lb/>
石池本清冽映日更明透畜魚不得藏巨細百尾湊在<lb/>
<pb n="KR4e0118_WYG_009-34b"/>
水若空遊一一見肥瘦又若在鏡中鱗鬛無差謬旅徃<lb/>
還旅來人餌口即就洋洋得其所何如浴沂秀深契濠<lb/>
上觀肯襲如棠陋心賞失歸途昏雲黯孤岫<lb/>
　　器用<lb/>
　　　王將軍樓船歌<lb/>
江南古來傳綺語江南畫船如屋裡將軍緫衛在江北<lb/>
百乘高車馬千里五牙富貴地非宜雲海行窩出新理<lb/>
揚川駊騀十丈蓮飛艣擘空如迸矢兩頭簫鼓沸中流<lb/>
<pb n="KR4e0118_WYG_009-35a"/>
兩岸行人㸔如市中間紗幕開暑風左邊設圖右邊史<lb/>
將軍受用通南北坐泛西湖與杭比還須笑咏載老夫<lb/>
収取風流追郭李<lb/>
　　　製騣披巾一首<lb/>
苦暑欲露頂不謹見客恧輕巾思緝騣求工適良俶沈<lb/>
慮揆之久載難遜未熟豈以庶帽儗角屋系有幅重謂<lb/>
高士飭方作手三沐引縷鍼肖梭轉指徃來續一轉一<lb/>
成締玲瓏萬目屬勻勻布烟華眇眇絢霧縠工云費心<lb/>
<pb n="KR4e0118_WYG_009-35b"/>
思微酒不能贖積功月尚半使我百鴟覆著之若無巾<lb/>
了了頂顱秃塵漏風颸入凉得敬亦足珍収戒童奴常<lb/>
畏爪瀋觸未效郭漫墊敢就陶䙝漉傍詫長仙標孤坐<lb/>
暎修竹<lb/>
　　　陸翁贈簫杖<lb/>
一笻紫竹歲寒條十節中通亦當簫使我弄秋唇有頼<lb/>
累翁歸夜手無聊星含古竅聲猶滑霞漬長莖色未消<lb/>
老甚出遊今得力坐吹明月廣陵橋<lb/>
<pb n="KR4e0118_WYG_009-36a"/>
　　　覧鏡辭<lb/>
匣中青銅小圓月比月長明又不缺朝朝照我六十年<lb/>
初自丱時今白髪一朝見面一朝親老少妍媸認得真<lb/>
病來半月不開匣開匣頓然成别人脂膠兩眼匡失肉<lb/>
頥褶垂垂顴骨簇傍人雖道言笑是箇裏故吾何可贖<lb/>
鏡神謂我瘦勿驚爾形尚在天有情休文减帶固本相<lb/>
撫鏡始覺吾心平<lb/>
　　　烏藤杖謌<lb/>
<pb n="KR4e0118_WYG_009-36b"/>
烏皮襞積竹約然瘦骨挺玉修且堅流求怪藤老不死<lb/>
翦送海外誰夤縁洪濤躍過十萬里滑似龍鬛疑沾涎<lb/>
憊翁杖之尚溜手扶持頗認兒孫賢傍人笑為數促節<lb/>
百有二十期吾年明朝策雪入梅去桃竹不敢争其權<lb/>
　<lb/>
　<lb/>
　<lb/>
　石田詩選巻九<lb/>
</p>
<p>
</p>
  </div>
</body>
</text>
</TEI>
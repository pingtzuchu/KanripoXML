<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0253_SBCK_012-1a"/>
象山先生全集卷之十二<lb/>
書<lb/>
　　與趙然道<lb/>
某驚蟄前乗晴登山㝷復積雨二十四日少霽始得<lb/>
一訪風練飛雪之状方念不得與賢昆仲共之是晚<lb/>
來書適至喜可知也去非從善勇决如此沛然之壮<lb/>
在胸中矣又何以觀瀑為㢤狂聖之相去逺矣而罔<lb/>
念克念之端頃刻而分人心之危豈不甚可畏㢤有<lb/>
虞之朝克艱之說從逆之戒伯禹進之警戒無虞之<lb/>
說逸樂怠荒之戒伯益又進之明明穆穆聚精㑹神<lb/>
<pb n="KR4d0253_SBCK_012-1b"/>
其切磋琢磨之功如此若已汨扵利欲蔽扵異端逞<lb/>
志遂非徃而不反雖復鷄鳴而起夜分乃寐其爲害<lb/>
益深而去道愈逺矣奚足以言此㢤今然道方耻利<lb/>
欲之習知異端之非願益致擴充之功則吾道幸甚<lb/>
　　二<lb/>
兹閱來書知此志不替有加夫道一而已相去千里<lb/>
相後千歲者猶若合符節况其近者乎然古人所以<lb/>
汲汲扵師友愽學審問謹思明辯之者深懼此道不<lb/>
明耳扵其大端大㫖知其邪正是非形有相近而實<lb/>
有相逺則知精㣲之處亦猶是也夫子十五而志學<lb/>
<pb n="KR4d0253_SBCK_012-2a"/>
則既得其端緒矣然必三十而立四十而不惑五十<lb/>
而後曰知天命及其老也猶曰我學不厭今學者誠<lb/>
知端緒則亹亹翼翼自致日新之效者其能自已乎<lb/>
秋凉過我當究是言時事第可永歎良難言也王參<lb/>
恐未至如傳者之言囬書不見情實此其常態其所<lb/>
以不如古人者盖在扵此然道之言可謂切中其病<lb/>
矣<lb/>
　三<lb/>
昔循中不無尊師重道之誠而家庭牽制不克自遂<lb/>
其質固自通爽而殊乏剛强深懼其汨沒扵世習而<lb/>
<pb n="KR4d0253_SBCK_012-2b"/>
不能以自立故前書稍振翼之耳富貴利逹之不足<lb/>
慕此非難知者仙佛之徒拘曲之士亦徃徃優扵㫁<lb/>
棄而弗顧視之彼既自有所溺一切㫁棄亦有何難<lb/>
但一切㫁棄則非道矣知道之士自不溺扵此耳𥘉<lb/>
未甞㫁棄之也故曰素富貴行乎富貴素貧賤行乎<lb/>
貧賤素夷狄行乎夷狄素患難行乎患難君子無入<lb/>
而不自得焉所謂自得者得其道也夫子曰富與貴<lb/>
是人之所欲也不以其道得之不處也然則以其道<lb/>
而得焉君子處之矣曷甞㫁棄之㢤孟子之荅彭更<lb/>
亦曰非其道則一簞食不可受扵人如其道則舜受<lb/>
<pb n="KR4d0253_SBCK_012-3a"/>
尭之天下不以為泰子以為泰乎君子亦惟其道而<lb/>
已矣所謂居天下之廣居立天下之正位行天下之<lb/>
大道得志與民由之不得志獨行其道富貴不能淫<lb/>
貧賤不能移威武不能屈非虗言也學者所造縱未<lb/>
及此苟志扵道便當與俗趣燕越矣志鄉一立即無<lb/>
二事此首重則彼尾輕其勢然也作意立說以排遣<lb/>
外物者吾知其非真志扵道義者矣所欲有甚扵生<lb/>
所惡有甚扵死死生大矣而不足以易此况富貴乎<lb/>
富貴之足慕不足慕豈足多較扵學者之前㢤前與<lb/>
循中書所以云云者懼其弱植孤立扵横流之中而<lb/>
<pb n="KR4d0253_SBCK_012-3b"/>
此志不能以自㧞耳雖然姬周之衰此道不行孟子<lb/>
之沒此道不明千有五百餘年之間格言至訓熟爛<lb/>
扵浮文外飾功利之習汎濫扵天下氣質之美天常<lb/>
之厚者固知病其未流矣而莫知病其源立言制行<lb/>
之間抱薪救火揚湯止沸者多矣當今之世誰實為<lb/>
有志之士也求真實學者扵斯世亦誠難㢤非道之<lb/>
難知也非人之難得也其勢則然也有志之士其肯<lb/>
自恕扵此而弗求其志㢤今粗有其志而實不能以<lb/>
自㧞則所謂講學者遂為空言以滋偽習豈唯無益<lb/>
其害又大矣若其善利之間甞知决擇大端巳明大<lb/>
<pb n="KR4d0253_SBCK_012-4a"/>
志已立而日用踐履未能常扵清明剛徤一有緩懈<lb/>
舊習乗之捷扵影響應荅之際念慮之間隂流宻䧟<lb/>
不自省覺益積益深或遇箴藥勝心持之反加文飾<lb/>
因不能以自還者有矣甚可畏也况其大端未甞實<lb/>
明大志未甞實立有外强中乾之證而無心廣體胖<lb/>
之樂者可不深致其思以省其過求其實乎略此不<lb/>
察而苟為大言以盖謬習偷以自便嚚以自勝豈惟<lb/>
不足以欺人平居静慮亦寧能以自欺乎至是而又<lb/>
自欺其心則所謂下愚不移者矣誠能扵此深切著<lb/>
明則自成自道自求多福者權在我矣前言徃訓真<lb/>
<pb n="KR4d0253_SBCK_012-4b"/>
先得我心之所同然耳引翼勉勵惟日不足何暇與<lb/>
章句儒譊譊玩愒歲月扵無用之空言㢤别𥿄所問<lb/>
多是古人憫憐後學詳為註釋以曉告之可謂昭若<lb/>
日星煥然無少蒙蔽但當從容紬繹以滋其涵飬鞭<lb/>
䇿之實豈宜復為蛇畫足重為贅疣乎<lb/>
　　四<lb/>
吾心苟無所䧟溺無所蒙蔽則舒慘之變當如四序<lb/>
之推遷自適其宜記之所謂亡扵禮者之禮也其動<lb/>
也中盖近之矣夫子所謂克已復禮為仁誠能無毫<lb/>
髪巳私之累則自復扵禮矣禮者理也此理豈不在<lb/>
<pb n="KR4d0253_SBCK_012-5a"/>
我使此志不替則日明日著如川日増如木日茂矣<lb/>
必求外鑠則是自湮其源自伐其根也侍旁千萬致<lb/>
意適旅應酬之冗不及拜書<lb/>
　　與趙詠道<lb/>
至當歸一精義無二誠得精當則若網在綱有條而<lb/>
不紊故自本諸身徴諸庶民至扵百世俟聖人而不<lb/>
惑者誠精當之不容貳也令兄謂諸公傷扵著書而<lb/>
其心反有所蔽此理甚不精此言甚不當矣彼學不<lb/>
至道其心不能無蔽故其言支離彼惟不自知其學<lb/>
不至道不自以爲蔽故敢扵著書耳豈可言由其著<lb/>
<pb n="KR4d0253_SBCK_012-5b"/>
書而反有所蔽當言其心有蔽故其言亦蔽則可也<lb/>
故親師友扵當世固當論其學求師徃<hi>聖尚友方冊亦當論其學</hi>
　　二<lb/>
爲學有講明有踐履大學致知格物中庸愽學審問<lb/>
謹思明辯孟子始條理者智之事此講明也大學修<lb/>
身正心中庸篤行之孟子終條理者聖之事此踐履<lb/>
也物有本末事有終始知所先後則近道矣欲修其<lb/>
身者先正其心欲正其心者先誠其意欲誠其意者<lb/>
先致其知致知在格物自大學言之固先乎講明矣<lb/>
自中庸言之學之弗能問之弗知思之弗得辯之弗<lb/>
<pb n="KR4d0253_SBCK_012-6a"/>
明則亦何所行㢤未甞學問思辯而曰吾唯篤行之<lb/>
而已是冥行者也自孟子言之則事盖未有無始而<lb/>
有終者講明之未至而徒恃其能力行是猶射者不<lb/>
習扵教法之巧而徒恃其有力謂吾能至扵百歩之<lb/>
外而不計其未甞中也故曰其至爾力也其中非爾<lb/>
力也講明有所未至則雖材質之卓異踐行之純篤<lb/>
如伊尹之任伯夷之清柳下恵之和不思不勉從容<lb/>
而然可以謂之聖矣而孟子顧有所不願學拘儒瞽<lb/>
生又安可以其硜硜之必為而傲知學之士㢤然必<lb/>
一意實學不事空言然後可以謂之講明若謂口耳<lb/>
<pb n="KR4d0253_SBCK_012-6b"/>
之學為講明則又非聖人之徒矣<lb/>
　　三<lb/>
奉此月十日書方知有叔氏之戚撫𥿄驚嘆怛焉痛<lb/>
心不能已巳向見此令弟氣質淳美志向專篤聽言<lb/>
之次殊無凝滯深用慰喜胡為遽有斯疾竟棄斯世<lb/>
哀㢤有如賢伯仲情義之篤信不易堪也天命既如<lb/>
此亦無可柰何况在慶侍之側只得寛釋以安庭闈<lb/>
之心此即理也秋試失利亦蘭菊有時耳詠道之才<lb/>
一第豈足為道此尤不足置懐學力不究此等真正<lb/>
畫春氷耳迨天之未隂雨徹彼桑土綢繆牗户今此<lb/>
<pb n="KR4d0253_SBCK_012-7a"/>
下民或敢侮予事豫則立不豫則廢故書曰致治于<lb/>
未亂保邦于未危古人所以造次必扵是顛沛必扵<lb/>
是無有師保如臨父母戰戰兢兢如臨深淵如履薄<lb/>
氷若平居一有緩懈一有凝滯則精神立見凌奪事<lb/>
至物來固宜有困敗之憂雖然到此若能深省痛鞭<lb/>
何困之有夫子曰仁逺乎㢤我欲仁斯仁至矣又曰<lb/>
為仁由已而由人乎㢤孟子曰人病不求耳又曰亦<lb/>
為之而已矣扵此用力而又不能使聖賢之言如符<lb/>
契則是平日之言皆妄言平日之意皆妄意矣果如<lb/>
是故不可自欺却當力加省察必使不待傅㑹而沛<lb/>
<pb n="KR4d0253_SBCK_012-7b"/>
然有以信聖賢為先得我心之所同然而後可也<lb/>
　　四<lb/>
塞宇宙一理耳學者之所以學欲明此理耳此理之<lb/>
大豈有限量程明道所謂有憾扵天地則大扵天地<lb/>
者矣謂此理也三極皆同此理而天為尊故曰惟天<lb/>
為大惟尭則之五典乃天叙五禮乃天秩五服所彰<lb/>
乃天命五刑所用乃天討今學者能盡心知性則是<lb/>
知天存心飬性則是事天人乃天之所生性乃天之<lb/>
所命自理而言而曰大扵天地猶之可也自人而言<lb/>
則豈可言大扵天地乾坤同一理也孔子扵乾曰大<lb/>
<pb n="KR4d0253_SBCK_012-8a"/>
哉乾元扵坤則曰至哉坤元尭舜同一理也孔子扵<lb/>
尭曰大哉尭之爲君扵舜則曰君哉舜也此乃尊卑<lb/>
自然之序如子不可同父之席弟不可先兄而行非<lb/>
人私意可差排杜撰也<lb/>
　　與陳正已<lb/>
開歲得報書切承體中尚未脫然比日不審調護如<lb/>
何亦已平復否足下不獨體病亦有心病足下之體<lb/>
病亦心病有以重之足下近日謂所學與曩者異直<lb/>
去遼入薊耳向在都下見足下行歩瞻視若忘若遺<lb/>
夜卧多寐語肢體屈伸不常皆由足下才氣邁徃而<lb/>
<pb n="KR4d0253_SBCK_012-8b"/>
學失其道凡所經營馳騖者皆適以病其心耳古之<lb/>
學者以飬心今之學者以病心古之學者以成事今<lb/>
之學者以敗事足下甞言事外無道道外無事足下<lb/>
今日智慮非知此者特習聞其說附㑹其私意耳如<lb/>
此讀書殆将食蟛蜞矣前言徃行所當博識古今興<lb/>
亡治亂是非得失亦所當廣覽而詳究之顧其心苟<lb/>
病則扵此等事業奚啻聾者之想鍾皷盲者之測日<lb/>
月耗氣勞體䘮其本心非徒無益所傷實多他日敗<lb/>
人事如房琯之車戰荆公之均輸者可勝既乎向言<lb/>
排遣排遣亦安能有濟足下固大丈夫今責足下以<lb/>
<pb n="KR4d0253_SBCK_012-9a"/>
大丈夫事足下之過非一節一事之小過乃平日害<lb/>
心之大過天地之閉日月之蝕其他尚復何言足下<lb/>
性本孝弟惟病此過故遷徙展轉所存無復真純此<lb/>
董生所謂以善為之而不知其義者也能頓棄勇改<lb/>
無復回翔戀戀扵故意舊習則本心之善乃始著明<lb/>
營營馳騖之私憂思抑欝之意當冰釋霧晴矣喜進<lb/>
參苓等藥𥙷助氣血俟體力强徤乃愽觀前言徃行<lb/>
詳考古今興亡治亂是非得失苟不懈怠自當循循<lb/>
以進不至左見背馳矣某後日即東上輙布此少見<lb/>
切磋之誠飬心成事之效是所望扵足下<lb/>
<pb n="KR4d0253_SBCK_012-9b"/>
　　二<lb/>
近聞與淳叟同為踈山之行想甚得意二公前日頗<lb/>
有不相能之病比來道同志合相與羽翼光𥘉隙末<lb/>
昔賢猶或蹈之今二公亦加扵人一等矣雖儒者好<lb/>
闢釋氏絶不與交談亦未為全是假令其說邪妄亦<lb/>
必能洞照底藴知其所蔽然後可得而絶之今扵其<lb/>
說漫不知其涯涘而徒以名斥之固未為儒者之善<lb/>
第不知其與棲棲乞憐扵其門者其優劣又如何耶<lb/>
雖然誠使能大進其道出得隂界猶為常人之私利<lb/>
不細政恐隂界亦未易出耳如淳叟正巳軰恐時僧<lb/>
<pb n="KR4d0253_SBCK_012-10a"/>
牢籠誘掖來作渠法門外護耳若著實理㑹雖渠亦<lb/>
未必不知其非所敢望扵公等也與正已相䖏之乆<lb/>
不敢不直言<lb/>
　　與張誠子<lb/>
泰之出所恵字知書劒已東躊蹰仙巖之下而不得<lb/>
進亦為子不滿傳聞鏁院如許之亟殆未必然第從<lb/>
容以進當無不及也友朋自仙鄉來者㫁㫁不可光<lb/>
禄勲何耶吾甞謂是非之决于其明不于其暗衆寡<lb/>
非所决也夫子有栖栖倀倀之疑而鄉原無所徃而<lb/>
不為原人楊朱墨翟之言至盈天下誠内省不疚無<lb/>
<pb n="KR4d0253_SBCK_012-10b"/>
惡扵志則亦何必鄉人皆稱原人也然誠子氣質之<lb/>
偏云為之過多在扵迫切紏急以此為學安能壊積<lb/>
私之植以底蕩蕩平平之地狷忿潜為厲階雖加鞭<lb/>
勉益傷宇宙之和矣<lb/>
　　與張輔之<lb/>
此理塞宇宙古先聖賢常在目前盖他不曽用私智<lb/>
不識不知順帝之則此理豈容識知㢤吾有知乎㢤<lb/>
此理豈容有知㢤吾書此非敢以贈輔之亦聊以自<lb/>
警耳<lb/>
　　與饒夀翁<lb/>
<pb n="KR4d0253_SBCK_012-11a"/>
是心有不得其正想不知耳知之斯正矣為仁由巳<lb/>
而由人乎㢤物有本末事有終始知所先後則近道<lb/>
矣是心誠得其正斯知之矣存乎人者莫良扵眸子<lb/>
眸子不能掩其惡胸中正則眸子瞭焉胸中不正則<lb/>
眸子眊焉所謂不正者不必有邪僻之念凡有係累<lb/>
蒙蔽使吾不能自昭自逹者皆不得其正也比來諸<lb/>
姪見夀翁状貌深歎其塵俗昏弱是乃心有不得其<lb/>
正之明驗也宜深省痛鞭無遲囬以自取湮沒<lb/>
　　二<lb/>
一種恣情縱欲之人血氣盛强精力贍敏淫朋醜徒<lb/>
<pb n="KR4d0253_SBCK_012-11b"/>
狎比成勢其逞志快意之時目睛有光筋力越勁歩<lb/>
趍舉動莫不便利此時視之豈有眊然之驗及其見<lb/>
君子聞正言見正事無淫朋之助而孤立扵正人之<lb/>
中神裭氣奪情有所格勢有所禁則眊然之說時或<lb/>
有證若夫徒言之人不能自明自逹有所抑壓有所<lb/>
蒙蔽有所滯礙至扵顛躓而不能自起昏弱而不能<lb/>
自奮沉溺而不能自㧞困憊而不能自持疑惑而不<lb/>
能自觧此時乃眊然之明驗也此心之精明湮沒沉<lb/>
淪一至扵此豈不甚可憐㢤<lb/>
　行不失其居居不違其道是故經綸酬酢變通不<lb/>
<pb n="KR4d0253_SBCK_012-12a"/>
　窮無湏臾或離其位也此吾新得試叅之<lb/>
　　三<lb/>
夀翁日對雲山坐擁書史造物者時鋪張瓊瑶以照<lb/>
映宜其胸襟明快氣宇軒豁翰墨餘事嶽聳川増中<lb/>
昨扵兒姪處竊覽詩什簡尺鄙習塵言時刺人眼殊<lb/>
未厭所望豈離群索居綱弛棟撓市井群兒之態復<lb/>
得為祟扵吾象山之顛耶幸深省痛鞭毋貽雲臺羞<lb/>
也<lb/>
　　四<lb/>
徳固夀翁二友居山想至可樂也夀翁氣質自佳而<lb/>
<pb n="KR4d0253_SBCK_012-12b"/>
比來學力未知其進此理未能昭徹外累圍繞殊無<lb/>
摧鋒䧟陳之功而有蓄縮巽懦之態昏昏黙黙為苟<lb/>
免之計此亦安能自免㢤但其智不明不能自勉耳<lb/>
徳固頗聞是非明白幸為我㫁之<lb/>
　　五<lb/>
得信承居山安適甚慰近詩尤佳真有陶韋氣韵可<lb/>
見所學之進來書著察磨礪四字不可連用若云磨<lb/>
礪不敢懈日有著察之驗則可盖著察二字是效驗<lb/>
察字尚有两用如省察加察熟察則是我致察扵事<lb/>
理人物若事母孝故事地察舜察扵人倫易言察扵<lb/>
<pb n="KR4d0253_SBCK_012-13a"/>
民之故史言其境關之政盡察此皆是言其智識之<lb/>
明察物無能迯者非是言我致察扵彼也孟子之行<lb/>
矣而不著焉習矣而不察焉此乃著察字出䖏其義<lb/>
尤分明若同著字使則其為效驗明甚此用字之疵<lb/>
也徳固不别𥿄本末先後之序切不可使倒置也<lb/>
　　六<lb/>
閱人之多益知人材之難蕃姪平日一家頼之事無<lb/>
巨細皆經其心手而閒雅沉静琴書之致深造自得<lb/>
比一二月間所整葺事務至多間繙選粹晋書皆盡<lb/>
帙無遺材力優贍誠難其軰詩文下筆皆非汎汎所<lb/>
<pb n="KR4d0253_SBCK_012-13b"/>
到而其涵泳儲蓄不肯輕發理道精明見扵事上使<lb/>
下䖏事御物可謂有證矣而甚不自足若射之有志<lb/>
不中不止凡此皆其有以自䖏非或使之然也此其<lb/>
為難得也至矣天何奪之遽耶痛㢤冤乎鄉黨隣里<lb/>
莫不傷怛况吾夀翁乎今已為立嗣子名曰紹孫乃<lb/>
百九姪第五子也見擇<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>地未有<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>期恐欲知之耳<lb/>
　七<lb/>
近見與持之書及詩文其間粗存大㫖雖不及詳看<lb/>
耍亦不必詳看詩似有一篇稍佳餘無足采大抵文<lb/>
理未通散文字句窒礙極多吾少時學文未甞如此<lb/>
<pb n="KR4d0253_SBCK_012-14a"/>
此等可以立曉比見後生作文多有此患竊所未喻<lb/>
居山必須有暇讀書何為未能暁此其文既如此則<lb/>
安能知古人文字工拙鄉來見此等皆歸之大體不<lb/>
振精神昏弱故觀書下筆皆不得力比數書又粗存<lb/>
大㫖或恐所謂粗存者但習聞之熟姑存故事非胸<lb/>
襟流出之辭决矣<lb/>
　　與倪九成<lb/>
春間承訪恨不及欵其時見九成精神意向皆已汨<lb/>
沒追念向時從㳺之意無復髣髴矣遂獻愚衷或冀<lb/>
自此幡然為益不細來書乃有但說病状未說病源<lb/>
<pb n="KR4d0253_SBCK_012-14b"/>
之疑此乃俗見膠固俗習深重雖聞正言未肯頓舎<lb/>
自以曲折之意爲曲折之說亦其勢然也譬如小兒<lb/>
懶讀書多說懶方未肯便入書院耳要知病源即此<lb/>
是也以九成之質直誠能深思俗見俗習之可惡能<lb/>
埋沒人靈蒙蔽正理思之既明幡然而改奮然而興<lb/>
如出䧟穽如决網羅如去荆棘而舞蹈乎康荘翶翔<lb/>
乎青冥豈不快㢤豈不偉㢤尚誰得而禦之㢤誠能<lb/>
扵此自决則名方乃在九成肘後良劑乃在九成囊<lb/>
中反而求之沛然甚足尚何事觀我朶頥云㢤<lb/>
　　與張季恱<lb/>
<pb n="KR4d0253_SBCK_012-15a"/>
盛僕凌雲致書發緘快讀辭㫖煥然深見進學之驗<lb/>
何慰如之比來三日乃濟登滋雨意尗怠而登車輙<lb/>
霽獨垂至而值雨至此踰四日矣白雲繾綣日相周<lb/>
旋猶未即安雲䑓僅一再見南山亦時至扵玉田中<lb/>
縹渺呈露數峰風練諸瀑淙淙自振猶未及一顧之<lb/>
也應朱二公書未及即治更三四日可遣盛僕來取<lb/>
盛親賢徳如此此所樂為二公言者傳來之文誠如<lb/>
雅諭宜不迯所見觀其首尾皆竊用山翁平日言辭<lb/>
獨其㫖趣乖違繆陋覽之深有假宼兵資盗糧之愧<lb/>
然六藝聖人作也小人猶假之以文姦言天下無小<lb/>
<pb n="KR4d0253_SBCK_012-15b"/>
人異類則已誠未能絶去小人異類何言而不可假<lb/>
也惟此道之明善人之衆彼無所施則自熄絶矣城<lb/>
狐社䑕託夜以神其姦使遇正人自無所施惑之者<lb/>
必其心之素邪所謂物各從其類也雖然彼其心之<lb/>
本然豈其然哉惟其䧟溺而不能以自還故至扵此<lb/>
要當開其改過之門懇惻而開導之凡䧟溺之未深<lb/>
而自以其聲氣相求應者尤當懇惻而開導之發明<lb/>
剖折使是非邪正判無所疑則小人異類妖狐孽䑕<lb/>
無所迯其形而䧟溺之未深者安知不幡然囬心而<lb/>
鄉道哉昔大禹既平水土貢金九牧鑄鼎象物百物<lb/>
<pb n="KR4d0253_SBCK_012-16a"/>
而為之備使民知神姦以入山林川澤魑魅魍魉莫<lb/>
能逢之古人所貴扵愽學審問謹思明辯者政欲究<lb/>
知人情物理使之通逹而無所蒙蔽窒礙小人異類<lb/>
無所竄其姦扵其言論施設如見肺肝則彼亦安得<lb/>
而不熄絶乎季恱所到其扵大槩可謂明矣政當益<lb/>
盡精㣲使蒙蔽者有所頼是所望也<lb/>
　　二<lb/>
承諭新工但覺徤羡第流俗凡鄙之習謬妄之說止<lb/>
可哀憐傷悼當有開導扶掖摧䧟廓清之功乃為進<lb/>
學之驗若視之如讐方敵國苟以不為所揺為吾效<lb/>
<pb n="KR4d0253_SBCK_012-16b"/>
驗恐未可也<lb/>
　　與劉伯恊<lb/>
區區之志素願扶持此理竊謂理勢二字當辯賔主<lb/>
天下何甞無勢勢出扵理則理為之主勢為之賔天<lb/>
下如此則為有道之世國如此則為有道之國家如<lb/>
此則為有道之家人如此則為有道之人反是則為<lb/>
無道當無道時小人在位君子在野小人志得意滿<lb/>
君子阨窮禍患甚者在囹圄伏刀鋸投荒裔當此之<lb/>
時則勢專為主群小熾然但論勢不論理故平昔深<lb/>
惡論勢之人今門下誠肯相與扶持此理洗濯流俗<lb/>
<pb n="KR4d0253_SBCK_012-17a"/>
之習以理䖏心以理論事何幸如之敬虗心以俟教<lb/>
　　二<lb/>
人家之興替在義理不在富貴假令貴為公相富等<lb/>
崇愷而人無義理正為家替若簞食瓢飲肘見纓絶<lb/>
而人有義理正為家興吾人為身謀為子孫謀為親<lb/>
戚謀皆當如此然後為忠其自謀者或不然亦是不<lb/>
忠扵吾身矣某向來區區之志素有不在利害間之<lb/>
語正為此耳來示所謂輕犯名分之語甚未當理名<lb/>
分之說自先儒尚未能窮究某素欲著論以明之流<lb/>
及近時為弊益甚至有郡守貪黷庸繆為厲民之事<lb/>
<pb n="KR4d0253_SBCK_012-17b"/>
縣令以義理争之郡守輙以犯名分劾令朝廷肉食<lb/>
者不能明辯其事令竟以罪去此何理也理之所在<lb/>
匹夫不可犯也犯理之人雖窮富極貴世莫能難當<lb/>
受春秋之誅矣當此道不明不行之時群小席勢以<lb/>
從事亦何甞不假借道理以為說顧不知彼之所言<lb/>
道理者皆非道理也儻不以斯言為罪敢傾倒以畢<lb/>
其說<lb/>
某之說正吾人大趍向大㫖歸所當先辯者此之不<lb/>
辯而規規然以聲音笑貌為道真放飯流歠而問無<lb/>
齒决飬其一指而失其肩背孟子所謂不知務不知<lb/>
<pb n="KR4d0253_SBCK_012-18a"/>
類<lb/>
　　與黄循中<lb/>
某山居講習粗適素懐荆門之命固出廟朝不忘之<lb/>
意然雅未有為吏之興幸尚遲次可徐决去就耳人<lb/>
之不可以不學猶魚之不可以無水而世至視若贅<lb/>
疣豈不甚可歎㢤穹壌間竊取富貴者何限惟庸人<lb/>
鄙夫羡之耳識者視之方深憐甚憫傷其賦人之形<lb/>
而不求盡人之道至與蟻虫同其飽適好惡虗生浪<lb/>
死其在髙位者適足以播惡遺臭貽君子監戒而已<lb/>
此固循中所宜深曉第居今之世不得不申言之諒<lb/>
<pb n="KR4d0253_SBCK_012-18b"/>
亦不厭扵此也<lb/>
　　二<lb/>
江徳功質本庸闇加以所學之謬豈復有可論者所<lb/>
惜吾友為其所引辯扵其不足辯耳古書有明理之<lb/>
言有教人用工之言如中庸首章惟戒謹不覩恐懼<lb/>
不聞及謹其獨是用工處次章惟致中和是用工處<lb/>
他辭皆明理之言推此可類見與晦翁徃復書録徃<lb/>
伯珍舜輔㑹次幸示之<lb/>
象山先生全集卷之十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0253_SBCK_004-1a"/>
象山先生全集卷之四<lb/>
書<lb/>
　　見李徳逺<lb/>
古之學者汲汲焉惟君子之見非以其位華要之地<lb/>
可以賁已也非以其積禄邑之贏可以恵已也非以<lb/>
其妙速化之術可以授已也然而人宜之後世反此<lb/>
凡有僕僕扵人者必其位華要之地者也不然則積<lb/>
禄邑之贏者也不然則妙速化之術者也非以是三<lb/>
者雖君子無見焉有不是三者之為而惟君子之從<lb/>
必相與群而耶俞之以為狂且恠某生七歲讀書十<lb/>
<pb n="KR4d0253_SBCK_004-1b"/>
三志古人之學今二十有四矣而漫刺未嘗有所投<lb/>
乃汲汲焉登閣下之門固衆人之所耶俞以為狂且<lb/>
恠然而甘心犯之惟以古人自慰爾教而進之扵閣<lb/>
下固宜<lb/>
　　得解見提舉<lb/>
古之見者必以贄今世之䞇以文文之作所以道進<lb/>
見之意當介紹之辭而其弊至扵苟為之說恭敬者<lb/>
君子之道非是無以為禮而反之者夷倨慢媟失之<lb/>
者恭至扵足敬至扵謬夫無根苟作之說叢雜綵繡<lb/>
之文則僕之所不能夷倨慢媟足恭謬敬則僕之所<lb/>
<pb n="KR4d0253_SBCK_004-2a"/>
不敢欲聞名扵将命者而介紹之辭不先羔鴈之禮<lb/>
不講用捧咫尺之書以道其進見之意而巳某七歲<lb/>
讀書十三志古人之學亦時習舉子之文不好也二<lb/>
十四以書見先逹李公今經略廣西者書辭纔百餘<lb/>
言而李公嘉之是歲實今天子新卽位頒科詔而某<lb/>
獨殊無應書之意李公以為不可乃以向為舉子業<lb/>
云李公亦謂為能其秋竟就試中選習俗之禮凡官<lb/>
于是者無問其與舉選之事與否中選者均往謝焉<lb/>
退又為啓以授之曰大謝某竊以為舉送公也從而<lb/>
謝焉私也謝之號固不可求其所謂謝之文讀之扵<lb/>
<pb n="KR4d0253_SBCK_004-2b"/>
心甚不安故獨不敢謝見太守以其舉送也見貳車<lb/>
以其涖試也是時王公為使扵此某亦慕其賢而欲<lb/>
見焉而王公適以召去不及見今某後在舉送之列<lb/>
而執事為使扵此其賢尤為人之所敬服用列前之<lb/>
所為與今之所以進見者為贄焉爾惟執事進而教<lb/>
之<lb/>
　　得解見權郡<lb/>
某聞君子行不貴苟異然習俗之弊害義違禮非法<lb/>
制之所拘而必曰不苟異而局局然不敢少違至扵<lb/>
禮義之所在非法制之所禁乃曰不苟異而不敢行<lb/>
<pb n="KR4d0253_SBCK_004-3a"/>
則亦非君子之道矣今之舉送古賔興理也其著之<lb/>
令甲行之官府者皆所以防姦僞待薄俗聖人之不<lb/>
得巳也六籍所載雖不能無脫亂訛誤然前聖之格<lb/>
言先王之善政其存固多較然可考明天子固以此<lb/>
望天下之賢牧守習俗之弊害義違禮而非法制之<lb/>
所拘者能徹而新之六籍所載義禮所在而非法制<lb/>
之所禁者能率而行之此豈非明天子之所欲賢牧<lb/>
守之所當講而儒衣冠者之所願也且法制之未善<lb/>
朝廷猶有望扵縉紳之講明而况非法制之所拘者<lb/>
乎今之與舉送者獨觀掲示各爲文辭羣聚而往謝<lb/>
<pb n="KR4d0253_SBCK_004-3b"/>
舉送者舉送者乃為之禮然則斯禮也蓋出扵與舉<lb/>
送者之所求而非先王之時所謂以禮禮賔之意也<lb/>
况古者以名舉人猶所舉者不謝而舉之者不受謝<lb/>
今之舉以糊名其說以為尤公則亦奚以謝為舉者<lb/>
進謝之禮蓋習俗之弊而以禮禮賔之意蓋先王之<lb/>
禮而賢牧守之所宜率行扵今日者也故某之進見<lb/>
不敢謝而獨以是為贄進越之罪惟執事察而恕之<lb/>
　　得解見通判<lb/>
子㳺稱澹臺子羽非公事未嘗至其室非公事而至<lb/>
公庭不可也某旅試塗棘之間而執事實臨涖之旣<lb/>
<pb n="KR4d0253_SBCK_004-4a"/>
覩掲示獲與其選用此聞名扵将命者不為不可習<lb/>
俗有進謝之禮公舉而私謝僕以為未安適以書言<lb/>
扵攝使君甚詳且謂舉送者俟中選之士謝焉而後<lb/>
禮之非所謂以禮禮賔之之意意之未究者敢布之<lb/>
執事幸垂聼而察焉嘗觀漢朱博逆折儒掾之辭竊<lb/>
嘆俗吏取必三尺俗儒妄說經籍蕪穢大道汙玷前<lb/>
哲罪不容扵誅博折掾曰且持此道歸俟堯舜君出<lb/>
為陳說之而掾辭不復愽蓋知其不能捨為掾而去<lb/>
夫言聖人之道而為人折辱如此乃獨不能捨為掾<lb/>
而去則當時所陳與今日所養所學可知矣科舉之<lb/>
<pb n="KR4d0253_SBCK_004-4b"/>
法唐楊綰欲變之而不克變今日堯舜之君在上天<lb/>
下之好古樂道者莫不以為必變法僕以為不必遽<lb/>
及扵變也大冬之與大夏寒暑之相去逺矣而其運<lb/>
未始頓異毫末之與合抱小大之相去逺矣而其生<lb/>
未始頓進病法之未善而悻然曰必變非所謂包荒<lb/>
之量神而化之之道矣㡬何而不敗廼事㢤然狃故<lb/>
常而莫之改偷安便而不肯為因循苟且棄玩歳月<lb/>
則是大冬之不復夏而毫末之不復進而可乎故必<lb/>
變而通之然後可以言化之之神而貴包荒之量者<lb/>
以其有馮河之勇可以革弊去蠧有變通之利而無<lb/>
<pb n="KR4d0253_SBCK_004-5a"/>
矯激之難也今某之所陳扵攝使君者乃先王之禮<lb/>
明天子之所望扵賢牧守者所謂有變通之利而無<lb/>
矯激之難者也賛而成之惟執事是頼若乃頌巳效<lb/>
之徳美述前日之能事則非事大賢君子之道故不<lb/>
敢以進<lb/>
　　與諸葛誠之<lb/>
誠之嗜學甚篤又有筋力朋友間尤所頼者訊後曾<lb/>
與淳叟欵曲否旣見其過義不宜嘿承諭惟知頓身<lb/>
扵規矩凖繩中而痛鋤狂妄之根誠使心不狂妄而<lb/>
身中規矩凖繩不亦善乎縱未能如此但狂妄日减<lb/>
<pb n="KR4d0253_SBCK_004-5b"/>
日就規矩凖繩日以純熟亦為難得以誠之之勤篤<lb/>
從事扵規矩凖繩中此亦其所長也但不知所謂狂<lb/>
妄之根者果何如将何如而鋤之不知下手鋤時便<lb/>
鋤得去也無若鋤得去自後却遂無此矣為復此根<lb/>
非若草木之根一鋤去後便無雖鋤得去又復生耶<lb/>
為復雖鋤之而不能盡去之耶又不知此狂妄之根<lb/>
與常人同不與常人同是素來有此是後來起得若<lb/>
後來起得却是因何而起凡此皆當辨明又誠之所<lb/>
愧惕者為復只是狂妄未息未中規矩凖繩而愧惕<lb/>
為復别有未足處後愧惕為復二者兼之此一節亦<lb/>
<pb n="KR4d0253_SBCK_004-6a"/>
湏明白古人不自滿假克自抑畏戒謹不覩恐懼不<lb/>
聞戰戰兢兢如臨深淵如履薄冰取善求益如恐不<lb/>
及者乃其踐履之常也誠若此者非如桎梏䧟阱然<lb/>
也中庸言恐懼乎其所不聞而大學言有所恐懼則<lb/>
不得其正此其辨也講學固無窮然湏頭項分明方<lb/>
可講辨若自交加糊塗則湏理㑹得交加糊塗處分<lb/>
明方可講辨如楊朱墨翟老荘申韓其道雖不正其<lb/>
說自分明若是自分明雖不是亦可商確理㑹大抵<lb/>
講學有同道中鞭䇿切磨者有道不同而相與辨明<lb/>
者如孟子與楊墨告子辨此是道不同而與之辨明<lb/>
<pb n="KR4d0253_SBCK_004-6b"/>
者也如舜禹益臯陶相與都俞吁咈夫子與顔淵仲<lb/>
弓関子騫相與問荅是同道中發明浸灌鞭䇿切磨<lb/>
者也如子夏子㳺之論門人小子子張子夏之言交<lb/>
道雖同師夫子各有所得亦是有不同處當時子夏<lb/>
子㳺子張各知其有不同乃有商量處縱未能㑹通<lb/>
亦各自分明若更要理㑹盡不糊塗承合并之期不<lb/>
逺且欲得誠之自理㑹得頭項分明庶㡬相見有可<lb/>
理㑹也<lb/>
　二<lb/>
承諭學術更不費力永無懈怠自然常不離道若至<lb/>
<pb n="KR4d0253_SBCK_004-7a"/>
從心所欲不踰矩之地矣此理固無阻顧恐公未有<lb/>
此力量爾中人之質戕賊之餘以講磨之力暫息斧<lb/>
斤浸灌扵聖賢之訓本心非外鑠當時豈不和平安<lb/>
㤗更無艱難繼續之不善防閑之不嚴昏氣惡習乗<lb/>
懈而熾䘮其本心覺之而來復豈得遂無艱屯一意<lb/>
自勉更無他疑則屯自解矣此頻復所以雖厲而無<lb/>
咎仁者所以先難而後獲也繼續之善防閑之嚴中<lb/>
人之質亦恐未能免昏氣惡習之間作然辨之扵早<lb/>
絶之扵㣲則易為力耳鄉見誠之未夜而睡非有疾<lb/>
病非委頓不能支持但氣昏體倦欲睡而遂縱之耳<lb/>
<pb n="KR4d0253_SBCK_004-7b"/>
誠之不能扵此時少加勉强誅而勿縱而欲别求道<lb/>
術别起疑惑不亦左乎鄭子産曰君子有四時朝以<lb/>
聼政晝以訪問夕以修令夜以安身所以節宣其氣<lb/>
而勿使壅閉湫底以露其體兹心不爽而昏亂百度<lb/>
此語殆不可以易之也此一節無疑方能課怠與敬<lb/>
辨義與利本心之善乃始明著而不習無不利矣<lb/>
　　三<lb/>
承諭為學與曩時異觀書辭誠有用工處但如懊惜<lb/>
亦甚害事臨淵羡魚不如退而結網懈怠流浪患不<lb/>
覺耳覺即改之何暇懊惜大丈夫精神豈可自埋沒<lb/>
<pb n="KR4d0253_SBCK_004-8a"/>
如此扵此遲疑不便着鞭宜其在巳未得平㤗扵事<lb/>
有不照燭子細觀察有何滯礙為仁由巳有能一日<lb/>
用其力扵仁我未見力不足者聖人豈欺後世誠之<lb/>
扵此不决然獨進豈不忍去其鄙吝之習邪飯䟽食<lb/>
飲水曲肱而枕之樂亦在其中矣在陋巷簞食瓢飲<lb/>
不改其樂者亦人耳誠之欲自棄耶所示書藁三通<lb/>
西美深甫書辭甚暢至子宜書則窘束有病此乃楊<lb/>
子嘉所謂屈扵勝巳者而伸扵不巳若者也<lb/>
　　與王徳修<lb/>
銓曹報罷卒然以歸竟不及附致數字六月十九離<lb/>
<pb n="KR4d0253_SBCK_004-8b"/>
都下與諸葛誠之同訪敬仲二十九日至富陽七月<lb/>
三日始離旣望抵侍下諸幸安穏皆庇所逮兄倡道<lb/>
扵彼善類響應便使慈祥愷悌和恊輯睦之風鬱然<lb/>
興扵父子兄弟宗族鄕黨之間此孟子所謂其子弟<lb/>
從之則孝悌忠信者也徤羡徤羡郭氏欲見延使繼<lb/>
賢者之後亦蒙鐫諭詳復深感厚誠第槩之愚心甚<lb/>
不安此如兄旅處逺方彼能館寓師事之扵理則順<lb/>
某家居乃欲坐致扵千里之外古之尊師重道者其<lb/>
禮際似不如此儲子得之平陸而孟子不見某雖不<lb/>
肖而彼之所以相求者以古之學如遂獨行千里而<lb/>
<pb n="KR4d0253_SBCK_004-9a"/>
赴其招則亦非彼之所求者矣前軰親師求友蓋不<lb/>
憚勞苦飢寒褁糧千里固其宜也今婺號鄉學者多<lb/>
乃無一人遡江而西者學者不能往而教者能往非<lb/>
所聞也兄之所以為彼慮者至詳且曲也而顧不及<lb/>
此豈亦智者之一失乎<lb/>
　　與劉淳叟<lb/>
承諭為學無他疑但却不得如江下感發時其他朋<lb/>
友亦無甚進學固不欲速欲速固學者大患然改過<lb/>
遷善亦不可遲囬向來與諸公講切處正是為學之<lb/>
門進徳之地誠有志者何忍復塗塞其門榛蕪其地<lb/>
<pb n="KR4d0253_SBCK_004-9b"/>
㢤平時所喜扵淳叟者徒以志向亹亹有進無退今<lb/>
反遲囬若此何耶向時謬妄工夫其勇往如彼今云<lb/>
知過乃反如此則抑悖扵用勇矣聞一善言見一善<lb/>
行若决江河沛然莫之能禦此舜所以為舜學如不<lb/>
及猶恐失之蓋夫子之明訓亹亹以進非淳叟之過<lb/>
也其過顧在扵進之非其道耳誠知其過頓棄勇改<lb/>
則亹亹以進者乃舜之莫能禦夫子之所謂如不及<lb/>
而又何病乎今淳叟不然而自曰知過吾不信也惟<lb/>
即改之無待來年夫道若大路朋友相聚不相與勉<lb/>
勵䇿而進之而自作艱難自作節目乃是未肯頓棄<lb/>
<pb n="KR4d0253_SBCK_004-10a"/>
謬妄之習為遷延苟免之計如今時冦盗已在囹圄<lb/>
不肯分明伏罪遷延歲月僥覬降赦苟得脫免之後<lb/>
必復為亂矣宜勇改之毋蹈此轍<lb/>
　　二<lb/>
淳叟平日聞言輒喜遇事輒詢有聼納之體然親朋<lb/>
間未肯歸以取善之實豈似逆而順情者喜聼而真<lb/>
實苦口者之未能無齟齬耶抑從悅者多而改繹之<lb/>
未至也此雖據前日而論然今亦未能無疑扵淳叟<lb/>
也秋試禮記義破題誠佳然或者謂所岀題乃淳叟<lb/>
意㫖而作義者適爾投合苟當扵理豈厭其同不稽<lb/>
<pb n="KR4d0253_SBCK_004-10b"/>
諸理而苟異以求致益之名則固非也塲屋之弊固<lb/>
乆然有志者持文衡将此理是責謂彼善扵此則可<lb/>
謂理固如此則不知言甚矣申公曰為治不在多言<lb/>
顧力行何如耳今曰道不在多言學貴乎自得明理<lb/>
者觀之二語之間其病昭矣摩頂放踵利天下為之<lb/>
墨子非不力行也其往也使人譲竈譲席其反也人<lb/>
與之爭竈爭席楊子非不自得也二氏不至多言而<lb/>
為異端顔閔侍側夫子無言可也楊墨交亂告子許<lb/>
行之徒又各以其說肆行扵天下則孟子之辨豈得<lb/>
巳哉或黙或語各有攸當以言餂人以不言餂人均<lb/>
<pb n="KR4d0253_SBCK_004-11a"/>
為穿窬之類夫子之扵顔子蓋博之以文夫愽學於<lb/>
文豈害自得顓臾之不必伐衛政之必正名冉有季<lb/>
路不能無蔽夫子不得不申言之夷之陳相告子之<lb/>
徒必執其說以害正理則孟子與之反覆不得不致<lb/>
其詳必曰不在多言問之弗知弗措辨之弗明弗措<lb/>
皆可削也自得之說本扵孟子而當世稱其好辨自<lb/>
謂愽學而詳說之将以反說約也中庸固言力行而<lb/>
在學問思辨之後今淳叟所取自得力行之說與中<lb/>
庸孟子之㫖異矣仁智信直勇剛皆可以力行皆可<lb/>
以自得然好之而不好學則各有所蔽倚扵一說一<lb/>
<pb n="KR4d0253_SBCK_004-11b"/>
行而玩之孰無其味不攷諸其正則人各以其私說<lb/>
而傅扵近似之言者豈有窮巳哉淳叟之氣禀固自<lb/>
有異扵人者往時朋舊相親鮮不服其粹和醇美以<lb/>
為無疵獨淳叟之心往往有不敢自欺者求他人之<lb/>
明如淳叟之心不可欺則亦鮮矣至如晚寢早作躬<lb/>
親細事筋力日強精神日敏則自去冬以來其效甚<lb/>
著縱有荒怠勉之斯復所不足者恐不獨在是也麟<lb/>
之姪近頗精進論事儘有根據至如說淳叟輒欲以<lb/>
一言斷之此亦是其病處固嘗闢之矣然在淳叟不<lb/>
可不察宏父徳噐言論皆有餘味誠有其仁亦焉用<lb/>
<pb n="KR4d0253_SBCK_004-12a"/>
佞然光明所燭波瀾所及不已于學者當有充長之<lb/>
驗以大禹之聖聞在知人在安民之言則吁而致其<lb/>
問仁有所未宏智有所未足勇有所未至而欲歛然<lb/>
自安扵弑父與君亦不從也之列則亦偷矣館學之<lb/>
官非費宰比能相勉以進無苟自安則吾道有望道<lb/>
之異端人之異志古書之正僞固不易辨然理之在<lb/>
天下至不可誣也有志扵學者亦豈得不任其責如<lb/>
射者之扵的雖未能遽中豈得而不志扵是㢤閑先<lb/>
聖之道闢邪說放淫辭扵今當有任其責者而多言<lb/>
是病此公孫弘禁民挾弓弩之䇿也<lb/>
<pb n="KR4d0253_SBCK_004-12b"/>
　　與趙宰<lb/>
竊惟執事天潢之派桂籍之英囘翔仕途縶驥百里<lb/>
下車之𥘉政譽藹然凡在封疆莫不鼓舞旬月之間<lb/>
歌頌未厭道途之傳䆮異前日駸尋至今良所未喻<lb/>
執事之仁明豈其或疚母乃胥吏之姦有以熒惑視<lb/>
聼而致然邪金谿為邑雖陋而財賦𥘉不至甚窘求<lb/>
之異政得失巳事可見九重勤恤民隱無所不用其<lb/>
極其在荒歉之餘尤軫宵旰之慮吏胥貪鄙旁公侵<lb/>
漁惟利是見豈恤公上士大夫之得交扵下風者固<lb/>
宜陳忠進諫以輔聦明顧乃下與吏胥為黨貢䛕獻<lb/>
<pb n="KR4d0253_SBCK_004-13a"/>
佞以䧟執事大抵吏胥獻科歛之計者其名為官其<lb/>
實爲私官未得一二而私獲八九矣比者數吏魁田<lb/>
連阡陌樓觀岧嶤服食燕設擬扵貴近非朘民脂膏<lb/>
而何以取之願執事深察其姦痛懲其弊斷然革之<lb/>
使百里之内知執事之仁心𬒳執事之仁政則日月<lb/>
之更人皆仰之矣某修敬之始巳欲少效區區逄執<lb/>
事之不間不獲展露旣而患難困苦莫遂朝夕扵将<lb/>
命以究所懐徒切負愧兹蒙下問之及輒薦其愚<lb/>
　　與胡逹材<lb/>
承示以所進所疑深見嗜學之誠但逹材所進乃害<lb/>
<pb n="KR4d0253_SBCK_004-13b"/>
心之大者所謂若有神明在上在左右乃是妄見此<lb/>
見不息善何由明宜其事物之擾即不相續酬酢之<lb/>
繁卽不相似若本心之善豈有動靜語黙之間㢤今<lb/>
逹材資質美處乃不自知所謂日用而不知也如前<lb/>
所云乃害此心者心害苟除其善自著不勞推測纔<lb/>
有推測即是心害與聲色臭味利害得䘮等耳孟子<lb/>
所謂斧斤伐之牛羊牧之者也夫道若大路然豈難<lb/>
知㢤道不逺人自逺之耳若的實自息妄見良心善<lb/>
性乃逹材固有何湏他人模寫但養之不害可也作<lb/>
此不暇詳楷然說得多亦徒說要逹材自省耳<lb/>
<pb n="KR4d0253_SBCK_004-14a"/>
　　二<lb/>
逹材資質甚美天常亦厚但前此講學用心多馳<graphic n="KR1405" url="https://raw.githubusercontent.com/kanripo/KR-Gaiji/master/images/KR1405.png" mimeType="image/png"/>
扵外而未知自反喻如年少子弟居一故宅棟宇宏<lb/>
麗寢廟堂室廐庫廩庾百爾噐用莫不備具甚安且<lb/>
廣而其人乃不自知不能自作主宰不能汛掃堂室<lb/>
修完墻屋續先世之業而不替而日與飲愽者遨逰<lb/>
市肆雖不能不時時寢處扵故宅亦不復能享其安<lb/>
且廣者矣及一旦知飲博之非又求長生不死之藥<lb/>
悦妄人之言從事扵丹砂青芝煆爐山屐之間冀蓬<lb/>
萊瑶池可至則亦終苦身亡家伶仃而後已惟聲色<lb/>
<pb n="KR4d0253_SBCK_004-14b"/>
臭味富貴利逹之求而不知爲學者其說由前有意<lb/>
爲學而不知自反者其說由後其實皆馳<graphic n="KR1405" url="https://raw.githubusercontent.com/kanripo/KR-Gaiji/master/images/KR1405.png" mimeType="image/png"/>扵外也<lb/>
昨相聚時覺逹材精神日漸収拾不甚馳散但収拾<lb/>
之𥘉未甚清明蒙然未有所向雖講切之次感而必<lb/>
應此乃逹材本心非由外鑠故如此耳至扵蒙而未<lb/>
發則是馳<graphic n="KR1405" url="https://raw.githubusercontent.com/kanripo/KR-Gaiji/master/images/KR1405.png" mimeType="image/png"/>昏擾之乆大體未能頓清明耳若不寕<lb/>
耐復放而他馳入妄人之說以求長生不死之術則<lb/>
恐蓬萊瑶池終不可至而蕞爾之身将斃扵煆爐山<lb/>
屐之間矣蒙見信之篤輒此以助進修向時曾說将<lb/>
孟子告子一篇及論語中庸大學中切已分明易暁<lb/>
<pb n="KR4d0253_SBCK_004-15a"/>
處朝夕諷詠接事時但隨力依本分不忽不執見善<lb/>
則遷有過則改若江海之浸膏澤之潤乆當渙然冰<lb/>
釋怡然理順矣不知曾如此作工夫否<lb/>
　　與潘文叔<lb/>
得書知爲學有進甚慰但所謂怠墮急迫両偏此人<lb/>
之通患若得平穏之地不以動静而變若動靜不能<lb/>
如一是未得平穏也涵泳之乆馳擾暫殺所謂飢者<lb/>
甘食渇者甘飲本心若未發明終然無益若自謂已<lb/>
得靜中工夫又别作動中工夫恐只増擾擾耳何適<lb/>
而非此心心正則靜亦正動亦正心不正則雖靜亦<lb/>
<pb n="KR4d0253_SBCK_004-15b"/>
不正矣若動靜異心是有二心也此事非有真實朋<lb/>
友不可<lb/>
　　與彭世昌<lb/>
堯舜之盛詢于芻蕘夫子之聖以子夏為啓予顔淵<lb/>
為非助我孔文子之所以為文者在扵不耻下問人<lb/>
之取善豈有定方善之所在雖路人之言臧獲之智<lb/>
皆當取之世昌相信之意甚篤而鄙意毎欲世昌降<lb/>
意與元忠講切元忠之學固未可謂便是然其篤實<lb/>
躬行之日乆有非泛泛所能及者其所長處如某亦<lb/>
欲就而取决焉在世昌未易全輕之也與人商論固<lb/>
<pb n="KR4d0253_SBCK_004-16a"/>
不貴苟從然亦湏先虗心乃至聼其言若其所言與<lb/>
吾有未安處亦湏平心思之思之而未安又湏平心<lb/>
定氣與之辨論辨論之間雖貴伸巳意不可自屈不<lb/>
可附㑹而亦湏有惟恐我見未盡而他須别有所長<lb/>
之心乃可<lb/>
　　與曽敬之<lb/>
為學日進為慰讀書作文亦是吾人事但讀書本不<lb/>
為作文作文其末也有其本必有其末未聞有本盛<lb/>
而末不茂者若本末倒置則所謂文亦可知矣適出<lb/>
書不時復<lb/>
<pb n="KR4d0253_SBCK_004-16b"/>
　　與符舜功<lb/>
靜惟來辱之意非鄙人之所敢當下問之及時薦其<lb/>
愚非能有崇論宏議驚世駭俗之說得之朋舊以足<lb/>
下望之太髙待之太過𥘉間未以為然及曽得廣人<lb/>
至連收両書禮意勤厚非所宜得見喻進脩之工始<lb/>
信傳者之不妄揆之愚心恐成過當詳細巳嘗道扵<lb/>
㡬先相㑹幸詢之<lb/>
　　二<lb/>
某自𥘉與舜功相見卽進性格太緊之說此在愚見<lb/>
頗為不苟蓋事無大小道無淺深皆不可強探力索<lb/>
<pb n="KR4d0253_SBCK_004-17a"/>
人患無志而世乃有有志不如無志者往往皆強探<lb/>
力索之病也若無此病譬如行千里自一歩積之苟<lb/>
不已無不至但患不行耳子淵大槩甚正然甚欲得<lb/>
渠一相聚書間所言要不能盡心曲也<lb/>
　　三<lb/>
見諭新工足見嗜學吾嘗謂楊子雲韓退之雖未知<lb/>
道而識度非常人所及其言時有所到而不可易者<lb/>
楊子雲謂務學不如務求師師者人之模範也模不<lb/>
模範不範爲不少矣韓退之謂古之學者必有師師<lb/>
者所以傳道授業觧惑也人非生而知之孰能無惑<lb/>
<pb n="KR4d0253_SBCK_004-17b"/>
惑而不求師其為惑也終不解矣近世諸儒皆不及<lb/>
此然後知二公之識不易及也吾亦謂論學不如論<lb/>
師侍師而不能虗心委巳則又不可以罪師乗便遽<lb/>
甚遺此不他及<lb/>
　　與符復仲<lb/>
蒙示進學不替尤以為喜常俗汩沒扵貧富貴賤利<lb/>
害得䘮聲色嗜欲之間䘮失其良心不顧義理極為<lb/>
可哀今學者但能專意一志扵道理事事要覩是不<lb/>
肯狥情縱欲識見雖未通明行事雖未中節亦不失<lb/>
為善人正士之徒更得師友講磨何患不進未親師<lb/>
<pb n="KR4d0253_SBCK_004-18a"/>
友亦只得隨分自理㑹但得不䧟扵邪惡亦自可貴<lb/>
若妄意強說道理又無益也<lb/>
　　與周廉夫<lb/>
處家之道古聖人格言具在易之家人詩之二南是<lb/>
也今人縱能言亦何以加也若情勝禮恩勝義之說<lb/>
竊以為未然處家自有禮自有義禮<hi>義所</hi>在豈可勝也<lb/>
此言非但不知處家之道亦不知禮義矣商君說孝<lb/>
公以帝道王道與今人言禮義相似其實是講貫得<lb/>
一項必不可行之說耳帝道王道之實其果如是乎<lb/>
要㸔其實王道則孟子告齊宣梁恵者是矣後來只<lb/>
<pb n="KR4d0253_SBCK_004-18b"/>
是齊宣梁惠不能捨巳私以從孟子耳孟子之說安<lb/>
有不可行者㢤廉夫資稟隱約却不甚英特從事扵<lb/>
學問之日又淺今日之困固宜平時固滯不通處其<lb/>
在爐錘之門雖或有未開豁然禀受之偏循習之乆<lb/>
豈能終廓然乎非磨之以學問其為害未有已也<lb/>
象山先生全集卷之四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0253_SBCK_024-1a"/>
象山先生全集卷之二十四<lb/>
　　䇿問<lb/>
問語有之曰人之相去如九牛毛或者疑其言之過<lb/>
晋人有解之者曰巢許遜天下而市道小人爭半錢<lb/>
之利此其相去何啻九牛毛哉其言誠辯矣然嘗病<lb/>
其意之未廣先儒論人之量曰有天地之量有江海<lb/>
之量有鐘鼎之量有斗筲之量其意廣矣而嘗嘆乎<lb/>
言之難備生乎天地之間具人之形體均之為人也<lb/>
品類差等何其若是之相遼絶哉今夫天下之俗固<lb/>
不可以言古然蒙𬒳先王之澤士之求堯舜孔子之<lb/>
<pb n="KR4d0253_SBCK_024-1b"/>
道者日衆而儒宫學館之間有父兄之所敎有師友<lb/>
之所講磨而考其所向則有常人之所耻者此其與<lb/>
求堯舜孔子之道而期扵必至何啻九牛毛哉二三<lb/>
子各悉究其日履之所鄕嘗試相與共評斯語母徒<lb/>
為塲屋課試之文試言人之所以相去若是遼絶者<lb/>
何故已之氣質巳之趨鄕當在何地今日之用心今<lb/>
日之致力者其實何如將有所攷焉<lb/>
問齊欲稱東帝鄒魯之臣妾肯死而不肯從之秦欲<lb/>
稱西帝魯仲連肯死而不肯從之夫以齊秦之强力<lb/>
足以帝天下而卒沮扵匹夫之一辭固國不以山谿<lb/>
<pb n="KR4d0253_SBCK_024-2a"/>
之險威天下不以兵革之利孟子之言扵是信矣西<lb/>
漢不崇禮義好言時宜叔孫通陸賈之徒號稱以儒<lb/>
見用綜其實殆未有以殊扵竒謀祕計之士也高祖<lb/>
寛大長者之稱見扵起兵之日惟恐沛公不為秦王<lb/>
則長安之民所以愛戴之者亦可謂深且素矣繼以<lb/>
文景之仁愛武宣之政令所以維持之者亦後世所<lb/>
鮮儷元成哀平雖浸以㣲弱亦非有暴鷙淫虐之行<lb/>
然區區新莾舉漢鼎而移之若振槁葉天下懾然莫<lb/>
之敢爭東都之興光武之度不洪扵高祖明帝之察<lb/>
慧有愧扵文景多矣章帝之仁柔殆伯仲扵元成之<lb/>
<pb n="KR4d0253_SBCK_024-2b"/>
間自是而䧏無足譏矣然綿祀埒扵西漢以曹操之<lb/>
强其所自致者不後扵高光然終其身不敢去臣位<lb/>
視天下有孔北海如孺子之有嚴師傅凛然扵几席<lb/>
之上而不敢肆也推其所自則尊禮卓茂以為太傅<lb/>
投戈講藝息馬論道講論經理夜分乃寐殆未可以<lb/>
文具而厚非之也扵身扵家扵國扵天下𥘉不可以<lb/>
二理觀二三子盍自其身而觀之以及扵家扵國扵<lb/>
天下而備論夫固國不以山谿之險威天下不以兵<lb/>
革之利之道有道之世士傳言庶人謗扵道商旅議<lb/>
扵市皆朝廷之所樂聞而非所禁也有䏻究唐虞三<lb/>
<pb n="KR4d0253_SBCK_024-3a"/>
代之政論兩漢之得失以及乎當世之務者其悉書<lb/>
之毋隱<lb/>
問異端之說自周以前不見扵傳記後世所同信其<lb/>
為夫子之言而無疑者惟春秋十翼論語孝經與戴<lb/>
記中庸大學等篇論語有攻乎異端斯害也已之說<lb/>
然不知所謂異端者果何所指至孟子乃始闢楊墨<lb/>
闢許行闢告子後人指楊墨等為異端孟子之書亦<lb/>
不目以異端不知夫子所謂異端者果何等耶論語<lb/>
有曰鄕原德之賊也孟子亦屢言鄕原之害若鄕原<lb/>
者豈夫子所謂異端耶果謂此等則非止鄕原而巳<lb/>
<pb n="KR4d0253_SBCK_024-3b"/>
也其他亦有可得而推知者乎孟子之後以儒稱扵<lb/>
當世者荀卿楊雄王通韓愈四子最著荀子有非十<lb/>
二子篇子思孟軻與焉荀子去孟子未遠觀其言甚<lb/>
尊孔子嚴王霸之辨隆師隆禮則其學必有所傳亦<lb/>
必自孔氏者也而乃甚非子思孟軻何耶至言子夏<lb/>
子㳺子張又皆斥以賤儒則其所師者果何人而所<lb/>
傳者果何道耶其所以排子思孟軻子夏子㳺子張<lb/>
者果皆出其私意私說而舉無足稽耶抑亦有當攷<lb/>
而論之者耶老莊蓋後世所謂異端者傳記所載老<lb/>
子篕出扵夫子之前然不聞夫子有闢之之說孟子<lb/>
<pb n="KR4d0253_SBCK_024-4a"/>
亦不闢老子獨楊朱之學考其源流則出扵老氏然<lb/>
亦不知孟子之辭畧不及扵老氏何耶至楊子始言<lb/>
老子槌提仁義絶㓕禮樂吾無取焉耳然又有取扵<lb/>
其言道德韓愈作原道始力排老子之言道德佛入<lb/>
中國在楊子之後其事與其書入中國始扵漢其道<lb/>
之行乎中國始扵梁至唐而盛韓愈闢之甚力而不<lb/>
能勝王通則又渾三家之學而無所譏貶浮屠老氏<lb/>
之敎遂與儒學鼎列扵天下天下奔走而鄕之者蓋<lb/>
在彼而不在此也愚民以禍福歸鄕之者則佛老等<lb/>
以其道而收羅天下之英傑者則又不在扵老而在<lb/>
<pb n="KR4d0253_SBCK_024-4b"/>
扵佛故近世大儒有曰昔之入人也因其迷暗今之<lb/>
入人也因其高明謂佛氏之學也百家滿天下入者<lb/>
主之出者奴之入者附之出者汚之此莊子所以有<lb/>
彼是相非之說也要之天下之理唯一是而巳彼其<lb/>
所以交攻相非而莫之綂一者無乃未至扵一是之<lb/>
地而然耶抑亦是非固自有定而惑者不可必其解<lb/>
蔽者不可必其開而道之行不行亦有時與命而然<lb/>
耶道固非𥘉學之所敢輕議而標的所在志願所向<lb/>
則亦不可不早辨而素定之也故願與諸君熟論而<lb/>
深訂之<lb/>
<pb n="KR4d0253_SBCK_024-5a"/>
問夫子生扵周末自謂文王旣沒文不在兹乎當時<lb/>
從之遊者三千門人高弟如宰我子貢有若之徒所<lb/>
以推尊之者至謂賢扵堯舜謂自生民以來未之有<lb/>
謂百世之後等百世之王莫之䏻違也千載之後未<lb/>
有以其言爲過者古聖人固多至推以爲斯道主則<lb/>
惟夫子苟有志于斯道者孰不願學夫子刪詩定書<lb/>
繫周易作春秋傳曽子則有孝經子思所傳則有中<lb/>
庸門人所記則有論語簡編雖出煨燼而西都捜求<lb/>
參校之詳猶足傳信凡此固夫子所以詔敎後世而<lb/>
後世所以學夫子者亦未有捨此而䏻得其門者也<lb/>
<pb n="KR4d0253_SBCK_024-5b"/>
論語載當時問答與疇昔訓詞旣不得親炙扵當時<lb/>
則視其所載亦可以如親聞扵當時也然學必有業<lb/>
不知當時在夫子之門者業果安在由治千乘之賦<lb/>
求宰百乘之家赤可使與賔客言二三子蓋自謂其<lb/>
䏻而夫子亦以是許之不識其在夫子之門獨以是<lb/>
為業乎抑亦所學扵夫子者又不在是也他日獨立<lb/>
伯魚過庭乃使學詩旣學矣他日乃使之學禮不識<lb/>
伯魚之未學詩也亦有所學乎無也旣學禮矣亦有<lb/>
所學乎無也小子何莫學夫詩又曰興扵詩夫子蓋<lb/>
屢敎人以學詩不識凡居夫子之門者舉皆以學詩<lb/>
<pb n="KR4d0253_SBCK_024-6a"/>
為業乎陳亢固在弟子列乃問伯魚而後聞詩聞禮<lb/>
無乃先是未知其說乎子以四敎文行忠信此固門<lb/>
弟子紀述之辭然亦必有所據而言所謂文行忠信<lb/>
者果何如而以為敎也三千之中獨薦顔淵為好學<lb/>
而稱之則曰終日不違如愚曰三月不違仁曰不改<lb/>
其樂曰不遷怒不貳過不識亦有可得而知者乎讀<lb/>
論語者固當求所以為學之方日肄之業故願與諸<lb/>
君論其所疑夫子之所以敎人與當時門弟子之所<lb/>
以學扵夫子者苟不在是而今日學者之所患亦不<lb/>
在是則亦願與諸君備論而索言之毋略<lb/>
<pb n="KR4d0253_SBCK_024-6b"/>
問聖人備物制用立成噐以為天下利是故網罟耒<lb/>
耜杵臼作而民不艱于食上棟下宇以待風雨而民<lb/>
不病于居服牛乘馬刳舟剡楫而民得以濟險弦弧<lb/>
剡矢重門擊柝而民得以禦暴凡聖人之所為無非<lb/>
以利天下也二典載堯舜之事而命羲和授民時禹<lb/>
平水土稷䧏播種為當時首政急務梁惠王問何以<lb/>
利吾國未有它過而孟子何遽闢之峻辯之力夫子<lb/>
亦曰君子喻扵義小人喻扵利樊遲欲學圃亦斥以<lb/>
為小人何也孟子曰我能為君約與國戰必克今之<lb/>
所謂良臣古之所謂民賊也闢土地充府庫約與國<lb/>
<pb n="KR4d0253_SBCK_024-7a"/>
戰必克此其爲國之利固亦不細而孟子顧以爲民<lb/>
賊何也豈儒者之道將坐視土地之荒蕪府庫之空<lb/>
竭鄰國之侵陵而不爲之計而徒以仁義自觧如徐<lb/>
偃王宋襄公者爲然耶不然則孟子之說亦不可以<lb/>
鹵莾觀而世俗之蔽亦不可以不深究而明辨之也<lb/>
世以儒者爲無用仁義爲空言不深究其實則無用<lb/>
之譏空言之誚殆未可以苟逃也願與諸君論之<lb/>
問古不以科舉取士天下之從事者不專扵文至漢<lb/>
始射䇿决科然仕進者不一途習其業者未始專且<lb/>
重也綿延以至扵唐進士爲重選習其文者殆遍天<lb/>
<pb n="KR4d0253_SBCK_024-7b"/>
下至于今不變文宜益工扵古然六經之文先秦古<lb/>
書自漢而視之巳不可及由漢以<graphic n="KR1113" url="https://raw.githubusercontent.com/kanripo/KR-Gaiji/master/images/KR1113.png" mimeType="image/png"/>視漢之文又不<lb/>
可及矣唐三百年文章宗伯惟韓退之其次栁子厚<lb/>
而二人皆服<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>西漢之文章恨悼當世鮮有䏻共興<lb/>
者何耶夫文一也豈科舉之文與古之文固殊而不<lb/>
可同耶何其習之者益專且衆而益不如也言而不<lb/>
文行之不遠子以四敎文與居一焉文固聖人所不<lb/>
廢也然夫子四科善言德行者不在言語之科而言<lb/>
語又不與文學自小子應對至扵㑹同之相四方之<lb/>
使言語之用亦重矣而反不與文學則所謂文學者<lb/>
<pb n="KR4d0253_SBCK_024-8a"/>
果何所習而何所用耶科舉取士未遽可變而諸公<lb/>
扵科舉之習亦未䏻遽免方將朝夕從事扵文其所<lb/>
以為文者可不深知乎願與諸君論之<lb/>
問盡信書不如無書理固然也然自書出煨燼千有<lb/>
餘年其更賢知多矣則所同尊而信之者固不可㮣<lb/>
以書不可盡信而不之信也然亦不可以人之所同<lb/>
信而苟信之而弗之思也觀古人之書泛然而不得<lb/>
其實則如弗觀而巳矣孔子惡鄕原語孟載之詳矣<lb/>
夫居之似忠信行之似亷潔自以為是人皆恱之此<lb/>
鄕原之行也夫苟自以為是而人皆恱之則必以為<lb/>
<pb n="KR4d0253_SBCK_024-8b"/>
真忠信真亷潔者矣獨自孟子言之則以為似耳至<lb/>
扵心獨無所同然乎此孟子之言也今鄕原者人皆<lb/>
恱之而夫子惡之人皆以為忠信亷潔而孟子獨以<lb/>
為似之此人之所同然者而夫子孟子乃不與之同<lb/>
何也居斯世也為斯世也善斯可矣夫居斯世為斯<lb/>
世而善果有不可者乎何以是嘐嘐也言不顧行行<lb/>
不顧言則曰古之人古之人行何為踽踽凉凉夫言<lb/>
不顧行行不顧言誠足病也而又不謂是何耶孟子<lb/>
闢楊墨蓋自比扵禹之治洪水益之驅虎豹夫楊朱<lb/>
墨翟皆當時賢者自孟子視之則為先進孟子之後<lb/>
<pb n="KR4d0253_SBCK_024-9a"/>
人猶曰孔曾墨子之賢墨子之賢蓋比扵孔曽楊朱<lb/>
之道能使舎者避席煬者避竈猶以為未也進而至<lb/>
扵爭席爭竈則其所得豈淺淺者哉而孟子闢之至<lb/>
曰無父無君是禽獸也又曰天下之言不歸楊而歸<lb/>
墨夫蒹愛之無父為我之無君由孟子之言而辨釋<lb/>
之雖五尺童子粗習書數者立談之頃亦可觧了豈<lb/>
有以大賢如楊朱墨翟其操履言論足以傾天下之<lb/>
士而曾不知此必待孟子之深言力闢貽好辯之譏<lb/>
而猶未得以盡白扵天下而熄其說何耶若曰此皆<lb/>
聖賢之事後學未敢妄措其說則孟子固曰能言距<lb/>
<pb n="KR4d0253_SBCK_024-9b"/>
楊墨者聖人之徒必不敢少置其思措其議是不得<lb/>
爲聖人之徒矣亦何以學爲且書稱爲學遜志記稱<lb/>
學不躐等而顔子則曰舜何人也予何人也有爲者<lb/>
亦若是成覸曰彼丈夫也我丈夫也吾何畏彼哉公<lb/>
明儀曰文王我師也周公豈欺我哉必如顔子成覸<lb/>
公明儀之言無乃與遜志不躐等之說悖乎苟以爲<lb/>
必顔子成覸公明儀而後敢爲此言則滕文公好馳<lb/>
馬試劒未甞學問而孟子亦遽勉之以是何也願與<lb/>
諸君併論其說毋愛詞<lb/>
問欲學耕必問諸農欲學斵必問諸工天下之事非<lb/>
<pb n="KR4d0253_SBCK_024-10a"/>
可以浪爲之也業是事而不知本末則浪爲之而巳<lb/>
唐虞商周之佐起扵隱釣而登宰輔其道前定其業<lb/>
旣修固矣陳平韓信佐高祖取天下其將相之業皆<lb/>
素定扵困窮之時此豈偶然而成者耶又如諸葛孔<lb/>
明抱膝長嘯祖逖之聞雞起舞雖其功業不䏻大酬<lb/>
其志而人皆信其始志之不妄也後世豪傑之士各<lb/>
以其才自見扵當時雖未可責以古人之學而觀其<lb/>
規模先定則與泛泛浪爲者殊也今諸君求講古聖<lb/>
賢之書從事扵古聖賢之學不識規模果有先定如<lb/>
古人者乎夫子之門如由治千乘之賦求宰百乘之<lb/>
<pb n="KR4d0253_SBCK_024-10b"/>
家二人皆以此自許夫子亦以是許之不識諸君自<lb/>
知其才而人信之有如此者乎曽子鏗爾舎瑟而言<lb/>
志不知其所志果何事而其志果何如夫子喟然嘆<lb/>
而與之果何所取而然耶夫子稱顔子終日不違如<lb/>
愚退而省其私亦足以發回也不愚夫終日如愚可<lb/>
知者也而所謂終日不違者果何道而亦足以發者<lb/>
果何事也古人雖不可妄議然讀其書為其事可不<lb/>
知其說乎不然亦願聞諸君之志<lb/>
問知人古所難以堯之聖其知鯀蓋審及四岳請試<lb/>
之猶不敢必漢高祖亡命崛起亦不知書其得天下<lb/>
<pb n="KR4d0253_SBCK_024-11a"/>
殆有天命𥘉非盡出其智謀然其扵知人亦異矣張<lb/>
良授書老父爲它人言不省而帝䏻聼之陳平韓信<lb/>
楚不䏻用而帝用之至告吕后以後日將相之任掇<lb/>
擠其才䏻殆若權度雖善論人物者未必逮此世見<lb/>
其言之符契遂謂其得異書前知其事者非也顧不<lb/>
知高祖果何以䏻之耶文帝世稱賢君儒者之論徃<lb/>
徃以爲優扵七制賈生慷慨言事帝抑不用世以爲<lb/>
非不知生獨以其壮銳不更渉姑少抑之以老其才<lb/>
耳賈生姑不論當時之才豈獨止生耶然匈奴大侵<lb/>
邉數四帝不䏻堪至御鞍講武拊髀求将遠想亷頗<lb/>
<pb n="KR4d0253_SBCK_024-11b"/>
李牧乃爲馮唐所慚則平日所以收羅人才者可知<lb/>
矣武帝號雄才大畧然終其身無一名宰相快心胡<lb/>
越取前世紅腐之粟貫朽之錢而空之至扵海内虚<lb/>
耗户口减半輪臺之詔終亦自悔悼而巳未聞有一<lb/>
人䏻開悟之者豈當世獨無其人耶是又不可以厚<lb/>
誣也知人固所難而爲天下以人爲本使終扵不䏻<lb/>
知則天下亦終不可爲矣堯以不得舜爲已憂舜以<lb/>
不得禹臯陶爲已憂臯陶曰在知人又曰知人則哲<lb/>
䏻官人豈可以終不知之耶知人則必有道矣願併<lb/>
與漢三君論之<lb/>
<pb n="KR4d0253_SBCK_024-12a"/>
問逢蒙殺羿孟子曰是亦羿有罪焉庾公之斯追子<lb/>
濯孺子子濯孺子知其獲免曰尹公之他端人也其<lb/>
取友必端矣論學取友必入學七年而後可責然自<lb/>
其一年辨志則所辨者即其事也取友之事亦有不<lb/>
得不論者矣自非聖人安能毎事盡善人誰無過如<lb/>
以其行之有過事之不善而遂絶之則是天下皆無<lb/>
可敎之人矣逢蒙思天下惟羿為愈巳然後萌殺羿<lb/>
之心將何以使羿能逆知之而不敎之耶必以為不<lb/>
可知則子濯孺子未嘗識庾公之斯而能知其端人<lb/>
何也所謂端人果何如其端而知之者果何如其知<lb/>
<pb n="KR4d0253_SBCK_024-12b"/>
之也二三子其詳言其本末而備論之亦群居之大<lb/>
益也<lb/>
問書稱堯舜禹臯陶皆曰若稽古記稱仲尼祖述堯<lb/>
舜憲章文武傅說告高宗曰事不師古以克永世匪<lb/>
說攸聞所貴乎聖人者以其寛洪慱大無自用自私<lb/>
之心其所施設必有稽考祖𫐠理固然也然所謂稽<lb/>
考祖𫐠者果獨取其無自用自私之心而然耶亦其<lb/>
事之施設必扵古有所考而後能有所濟也如曰事<lb/>
必扵古有所考而後能有濟則如網罟耒耜杵臼弧<lb/>
矢舟楫棟宇棺椁書契皆上世所無有而後世聖人<lb/>
<pb n="KR4d0253_SBCK_024-13a"/>
創之而皆䏻有濟何耶若曰是事之小者因時而創<lb/>
制至其大者則必有所師法而後可則如堯傳天下<lb/>
不與子不與在朝之大臣舉舜扵匹夫而授之果何<lb/>
所師法耶堯傳舜舜傳禹禹獨與子而傳以世此又<lb/>
何耶湯以諸侯有天下孔子匹夫而作春秋此事之<lb/>
莫大焉者而皆若此無乃與稽古之說戾乎且均之<lb/>
為事亦安有大小之間哉今之天下所謂古者有堯<lb/>
舜有三代自秦而䧏歷代固多而其昭昭者曰漢曰<lb/>
唐其君之賢者甚衆事之施設盖有不勝其異今朝<lb/>
廷有祖宗故事祖宗故事尚且不一今欲建一事而<lb/>
<pb n="KR4d0253_SBCK_024-13b"/>
必師古則将安所適從如必擇其事之與吾意合者<lb/>
而師之無乃有師古之名而居自用之實乎若曰吾<lb/>
擇其當扵理者而師之則亦惟理之是從而巳師古<lb/>
之說無乃亦持其虚說而巳乎二三子其詳考而備<lb/>
論之<lb/>
問中庸稱隱惡而尚書載其受終廵狩之後獨汲汲<lb/>
扵明刑自四罪而放之流之竄之殛之無乃與隱惡<lb/>
之意異耶孔子自言為政以德又曰道之以德齊之<lb/>
以禮又曰政者正也季康子問殺無道以就有道何<lb/>
如對曰子為政焉用殺子欲善而民善矣宜不尚刑<lb/>
<pb n="KR4d0253_SBCK_024-14a"/>
也而其為魯司冦七日必誅少正卯扵兩觀之下而<lb/>
後足以風動乎人此又何也夫子曰德之流行速扵<lb/>
置郵而傳命湯德足以及禽獸而不行扵葛伯必舉<lb/>
兵征之又東征西征不巳必十一征而天下服周世<lb/>
世脩德莫若文王而不行扵崇必再駕而後䧏至伐<lb/>
阮共伐宻須伐玁狁伐昆夷蓋未始不以兵何耶七<lb/>
國用兵爭强攻城取地如恐不及而孟子乃遊扵其<lb/>
間言深耕易耨修其孝弟忠信之事曰仁義而已曰<lb/>
仁者無敵曰强為善而已矣曰可使制挺以撻秦楚<lb/>
之堅甲利兵曰齊王猶反手耳曰天下莫不與也其<lb/>
<pb n="KR4d0253_SBCK_024-14b"/>
說儻可信乎願究其說而悉言之毋畧<lb/>
問高宗得傅說以夢文王得吕望以卜置相重事而<lb/>
夢卜是信可乎洪範稽疑自乃心卿士庶人而後及<lb/>
卜筮大舜命禹必曰朕志先定詢謀僉同鬼神其依<lb/>
龜筮恊從夣卜似非聖賢所宜專信者高宗之知傅<lb/>
說文王之知吕望其必有不止扵夣卜者矣儻可得<lb/>
而考乎鮑叔言管仲齊威公用之徐庶言諸葛孔明<lb/>
蜀先主用之威公先主豈惟人言是信耶管仲與威<lb/>
公讐也而至扵一則仲父二則仲父先主既見孔明<lb/>
雖關張之愛將不䏻間至曰孤之有孔明猶魚之有<lb/>
<pb n="KR4d0253_SBCK_024-15a"/>
水也觀此則二君二臣之所以相知者果不苟矣其<lb/>
相知之處果安在耶諸君其併言之將以觀其所藴<lb/>
問古者八歲入小學十五歲入大學小學敎之射御<lb/>
書數大學之道則歸乎明明德扵天下者今敎童稚<lb/>
不過使之習字畫讀書稍長則敎之屬文讀書則自<lb/>
孝經論語以及六經子史屬文則自詩對至扵所謂<lb/>
經義詞賦論䇿者不識䏻有古者小學大學之遺意<lb/>
乎若曰今之敎人者不必如古惟使之能為文應有<lb/>
司程度可以取科第而巳則竊有疑焉㓜所誦書長<lb/>
必知其意義及其作文則所謂題目者又皆出扵古<lb/>
<pb n="KR4d0253_SBCK_024-15b"/>
書則必䏻言其義而後文可成也如孝經首章所謂<lb/>
立身行道論語首章言學而時習之孟子首章言何<lb/>
必曰利亦有仁義而已不知果何如而立身何如而<lb/>
行道所學所習果何道何業利與仁義何如而辨若<lb/>
此等類今之為文者果有不必知之者乎若曰今之<lb/>
敎人者與古大異言之扵口筆之扵𥿄施之扵塲屋<lb/>
者不必有其實巧與勤者斯可矣然亦不廢仁義忠<lb/>
信之道兩者並行不相悖不識有是理乎夫仁義忠<lb/>
信之道古人汲汲學之猶懼有闕今悉力從事者𥘉<lb/>
不在是而曰自䏻不廢則是今人才質過古人遠矣<lb/>
<pb n="KR4d0253_SBCK_024-16a"/>
不然則是父語其子兄語其弟友朋之群居相與從<lb/>
事者皆為欺為偽相驅入扵罟獲䧟穽也而可安乎<lb/>
諸君幸詳考備究而精言之當得其實而後可<lb/>
問夫子講道洙泗論語所載問仁者不一又曰子罕<lb/>
言仁如陳文子令尹子文之所為皆世所難得而不<lb/>
許以仁如子貢子路冉有之徒皆不許以仁豈仁之<lb/>
為道大而非常人所䏻遽及耶審如是則所謂罕言<lb/>
者是聖人之敎人常秘其大者而姑以其小者語之<lb/>
也且以子路子貢冉有皆聖門之高弟其所自立者<lb/>
皆足以師表百世令尹子文陳文子皆列國之賢大<lb/>
<pb n="KR4d0253_SBCK_024-16b"/>
夫非獨當時所難得人品如此蓋亦古今天下之所<lb/>
難得也然而猶皆不足以與扵仁則今日之學者宜<lb/>
皆絶意扵仁不當復有所擬議矣今世讀書者未有<lb/>
不先論語自童子而已誦習之矣不識學者毎讀至<lb/>
言仁處果可置而不思乎亦可試思而不必其遂知<lb/>
之也今世又以科舉取士苟其題之言仁者又將累<lb/>
累而言之其爲誣欺無乃已甚乎諸生方將從事扵<lb/>
聖人之學近世言仁者亦衆而持罕言之說以排言<lb/>
仁者亦衆故願與諸生論之<lb/>
問天之生物自足以供一世之用天之生才亦猶是<lb/>
<pb n="KR4d0253_SBCK_024-17a"/>
也古之興王未嘗借才扵異代而後世常患人才之<lb/>
不足或者歸咎扵科舉以為敎之以課試之文章非<lb/>
獨不足以成天下之材反從而困苦毁壊之科舉固<lb/>
非古然觀其課試之文章則聖人之經前代之史道<lb/>
德仁義之宗治亂興亡得喪之故皆粹然扵其中則<lb/>
其與古之所謂學古入官學而優則仕者何異困苦<lb/>
毁壊之說其信然乎不也人才之不如古其故安在<lb/>
抑果未嘗無才而獨上之所以取而用之者未至耶<lb/>
願有以究其說<lb/>
象山先生全集卷之二十四<lb/>
<pb n="KR4d0253_SBCK_024-17b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0253_SBCK_010-1a"/>
象山先生全集卷之十<lb/>
書<lb/>
　　與李成之<lb/>
某去冬距對班數日忽有匠丞之除王給事遂見繳<lb/>
旣而聞之有謂吾將發其為首相瓜牙者故皇懼為<lb/>
此抑可憐也古人所以不屑屑扵間政適人而必務<lb/>
有以格君心者蓋君心未格則一邪黜一邪登一弊<lb/>
去一弊興如循環然何有窮巳及君心旣格則規模<lb/>
趨郷有若燕越邪正是非有若蒼素大明旣升羣隂<lb/>
畢伏是瑣瑣者亦何足復汙人牙頰哉鄕來靣對粗<lb/>
<pb n="KR4d0253_SBCK_010-1b"/>
陳梗槩明主不以為狂而條貫靡竟統紀未終所以<lb/>
低回之乆者欲俟再望清光輸寫忠藴以致臣子之<lb/>
義耳然而不遂則亦天也王氏之子焉能使予不遇<lb/>
哉<lb/>
　　二<lb/>
李尉處附至三月晦日書發讀慰浣之極别𥿄尤見<lb/>
情實歷述病狀可謂自知之審矣為仁由巳而由人<lb/>
乎哉奮㧞植立豈不在我若只管譏評因循不能勇<lb/>
奮特立如官容奸吏家留盗虜日積憂患而不勇扵<lb/>
一去之决誰實為之今幸尚知其為奸盗而患苦之<lb/>
<pb n="KR4d0253_SBCK_010-2a"/>
護惜玩愒之乆寖以習熟便安之未必不反以為忠<lb/>
良也任賢勿貳去邪勿疑豈獨為國而然為家為身<lb/>
蓋一理也願精思深察致一日克已復禮之力當有<lb/>
勿憂宜日中之快矣<lb/>
　　與應仲寔<lb/>
向自使華在江東時草草具復來貺㝷拜數字附郷<lb/>
里士人以行而執事移帥南服之命巳下用不果逹<lb/>
其時某適至隆興在翠岩洪井間得聞從者至止亟<lb/>
還城下則棨㦸又南矣甚為悵然屬甞扵復漕臺書<lb/>
中寄意語次亦曾及之否蒼梧舜迹所及交趾合浦<lb/>
<pb n="KR4d0253_SBCK_010-2b"/>
九真日南為郡古矣粤自翠華南波更為近服班宣<lb/>
之任類皆名儒重臣間者猶以簿書遺䇿米塩末務<lb/>
仰勤冕旒南顧之憂官人之難乃如此兹焉帥閫暫<lb/>
屈明賢此其加惠嶺海之民可謂至矣撫柔安輯當<lb/>
有餘地遠方知方興扵禮義此其時也漕臺心事犖<lb/>
犖伏想相得甚歡金蘭之誼於是有證徤羡徤羡某<lb/>
徃歲亦蒙誤恩卑壘荆門尚遲餘敎以迯大戾區區<lb/>
近况有鄙文數篇公餘過目可槩見矣去年秋冬又<lb/>
兩通晦翁書然前說且倚閣矣<lb/>
　　與張季海<lb/>
<pb n="KR4d0253_SBCK_010-3a"/>
乆欲詣謁坐此塗潦政爾未遂缺然斯懐金谿西北<lb/>
幷臨川處率多早田耕必三<graphic n="KR4576" url="https://raw.githubusercontent.com/kanripo/KR-Gaiji/master/images/KR4576.png" mimeType="image/png"/>秋乃可望常歲及今<lb/>
再耜挾矣今阻寒凍曾未舉趾農者凛然有無年之<lb/>
憂雷先啓蟄泉源已動泉之盛一甲子而止動早則<lb/>
及夏淺動晚則及夏深泉與雨澤亦相表裏故動早<lb/>
旱徴動晚稔徵今先啓蟄而動則不及夏矣比年貨<lb/>
泉日縮民生日貧榖價雖亷往往乏食重以冬春仍<lb/>
雪積雨畦塗隴敗無所施力困亦劇矣霖霪未止為<lb/>
之柰何浦城小㓂幸已成擒警候之事尤非今日所<lb/>
能堪也邑民以公事至廷者莫不稱頌賢德而㳺談<lb/>
<pb n="KR4d0253_SBCK_010-3b"/>
之士徃徃以聼信百石爲疑雖其無根不足深據然<lb/>
形似則有以致之更惟加察<lb/>
　　二<lb/>
乆以道濘不遂往見旣望常作一𥿄以致區區㝷以<lb/>
少霽欲留靣剖又不果逹今併徃一觀新宰旣不果<lb/>
來吾邑遂可以乆𬒳賢者之澤向來不作乆計深爲<lb/>
足下不取古人扵事無小大無乆近其處之一也居<lb/>
一日亦當盡吾道學絶道喪所從來乆矣放利而行<lb/>
者滔滔也比甞與主簿論喻義喻利之說語次曾及<lb/>
之否弊邑之陋風俗未還扵正所幸主簿意向甚美<lb/>
<pb n="KR4d0253_SBCK_010-4a"/>
第未甚更歷耳外此不復有正人區區亦不能不為<lb/>
左右深慮要當卓然以古人自期憫惻流俗如失心<lb/>
者而後能無所䧟溺人患無朋友無聞見與其親不<lb/>
正之人聞不正之言則寜其無也若見不賢而内自<lb/>
省擇其不善者而改之則皆吾師也<lb/>
　　與張元鼎<lb/>
比方得向來論事之書張權因造簿正其宿弊此固<lb/>
當然比復使君書固是之矣若創征之事此甚不可<lb/>
足下之辯殆類冉求之辯伐顓臾金谿陶户大抵皆<lb/>
晨民扵農隙時為之事體與番易鎮中甚相懸絶今<lb/>
<pb n="KR4d0253_SBCK_010-4b"/>
時農民率多窮困農業利薄其來乆矣當其隙時藉<lb/>
他業以相𥙷助者殆不止此邦君不能𥙷其不足助<lb/>
其不給而又征其自𥙷助之業是奚可哉𥘉甚駭聞<lb/>
兹事繼而聞其說出扵沈尉卽悟其為此謀之人豈<lb/>
能肩𥙷扵調度若其傷邦君之政體不復可得而文<lb/>
飾矣沈生小子本無知識豈恤州郡豈愛邦君豈念<lb/>
小民獨為挾私者所嗾耳所重可惜者遂使賢使君<lb/>
為挾私之人所役而足下又代挾私者為辯此人之<lb/>
術何其如此之高乃能挾一邪說以役二賢者又重<lb/>
可恠也今未知已如何施行正宜及其未深有以改<lb/>
<pb n="KR4d0253_SBCK_010-5a"/>
之無為此人所笑<lb/>
　　與黃康年<lb/>
此道充塞宇宙天地順此而動故日月不過而四時<lb/>
不忒聖人順此而動故刑罰清而民服古人所以造<lb/>
次必扵是顛沛必扵是也斯須不順是謂不敬雖然<lb/>
巳私之累人非大勇不能克一日克巳復禮天下歸<lb/>
仁焉豈直推排而已哉縱使失扵警戒舊習乗之當<lb/>
其思之覺之復之之時亦必大勇而後能得其正也<lb/>
願益勉之<lb/>
　　與胡無相<lb/>
<pb n="KR4d0253_SBCK_010-5b"/>
惠書憂憫俗學傷悼邪見深中時病惟是推許過盛<lb/>
非所敢承劉定夫得數目之欵張誠子迫試期不及<lb/>
一見但得訊云回日見過定夫亦約早晚登山山間<lb/>
朋友近多讀尚書上古道義素明有倡斯和無感不<lb/>
通只是家常茶飯今人旣惑扵利禄又蔽扵邪說見<lb/>
說此理飜成特地豈不可憐哉<lb/>
　　與朱益叔<lb/>
區區之學不能自已朋儕相課亦謂月異而歲不同<lb/>
毎觀徃年之文其大端大㫖則乆有定論至今不易<lb/>
若其支葉條目踈漏舛錯往往有之必加删削乃可<lb/>
<pb n="KR4d0253_SBCK_010-6a"/>
傳也向在朋友間時見所傳鄙丈亦有全偽者此尤<lb/>
不可不知也開歲合幷當究其說學絶道喪私說詖<lb/>
論充塞彌滿朋友講貫未能符合其勢然也然至當<lb/>
歸一精義無二至扵心獨無所同然乎此孟子之至<lb/>
言但詠歌伐木之篇緝熈其事終必有無間然者矣<lb/>
　　與路彦彬<lb/>
得函敎又辱以盛製文盛意勤顧何以當雖然似有<lb/>
未相暁者義不敢不宣逹扵左右竊不自揆區區之<lb/>
學自謂孟子之後至是而始一明也平日拳拳扵左<lb/>
右者豈徒以親戚之故哉古人纓絶肘見不以為病<lb/>
<pb n="KR4d0253_SBCK_010-6b"/>
累日不火食歌聲若岀金石或者未能深信與信之<lb/>
而未濟登滋則兹當挾轅推轂以相從扵康莊也若<lb/>
金錢榖粟之惠遺非某之任也聚族之衆終歲之計<lb/>
未免扵飢歲日索公堂米無毫髪𥙷助亦以事有大<lb/>
扵此者未敢任此責也得時行道固吾人分内事然<lb/>
與世俗羡慕富貴者天淵不足諭也來詩似未免俗<lb/>
意尤非所望非高明亦不敢直言如此<lb/>
　　與涂任伯<lb/>
來喻勤勤大槩謂來學者未必可語而有耗氣勞體<lb/>
之患此誠足下愛我之心也雖然足下顧未知自愛<lb/>
<pb n="KR4d0253_SBCK_010-7a"/>
安能愛我哉比數得與足下接語此邦之士惑焉者<lb/>
甚衆進而效說者亦不少矣大抵皆是何足與言仁<lb/>
義之意然稠人廣坐其意蓋不皆如是也其意如是<lb/>
者必其不知自愛者也其意不如是者必其知自愛<lb/>
者也今足下之言乃與其不知自愛者若合符節此<lb/>
吾所以甚為足下不取也素問之書乃秦漢以後醫<lb/>
家之書託之黃帝岐伯耳上古道純德備功利之說<lb/>
不興醫卜之說亦不如是比見足下好誦其言特素<lb/>
未講學不知其非耳某氣禀素弱年十四五手足未<lb/>
甞温煖後以稍知所向體力亦隨壮也今年過半百<lb/>
<pb n="KR4d0253_SBCK_010-7b"/>
雖少加衰扵壮時然以足下之盛年恐未能相逮也<lb/>
何時合并以究斯義<lb/>
　　與董元錫<lb/>
元錫舊常有向學之意而中自畫毎切念之無由奉<lb/>
逹今因此輙致區區幸少垂聼往訓中言小人者甚<lb/>
多不可一槩觀小人字雖同而其所指乃有相去天<lb/>
淵者論語所謂女為君子儒無為小人儒又曰言必<lb/>
信行必果硜硜然小人哉又如尹士旣聞孟子之言<lb/>
則曰士誠小人也此等則是學不至道而囿扵私見<lb/>
不能終從其大體故謂之小人易曰小人不耻不仁<lb/>
<pb n="KR4d0253_SBCK_010-8a"/>
不畏不義不見利不勸不威不懲此則氣質乖戾姦<lb/>
憸凶惡之小人也治世盛時若不格靣從化則刑戮<lb/>
之所不貸此兩者善悪雅俗汙潔之辨如雲泥矣元<lb/>
錫平時喜事好修何至為由後之小人哉若由前之<lb/>
小人則恐非元錫之所能及今流俗不學之人而其<lb/>
質不至扵不耻不仁不畏不義又不得陶冶扵先聖<lb/>
王之敎方憑其私意自以為善此則是俗人不得謂<lb/>
之士不得謂之儒此軰必不能如尹士自知之明也<lb/>
然俗人中氣質又有厚薄輕重大小平時所惜扵元<lb/>
錫者為其氣質偶不得其厚重者故不能自㧞扵市<lb/>
<pb n="KR4d0253_SBCK_010-8b"/>
井之習又輙憑之以妄議人之長短所見日陋如來<lb/>
書所謂讐卽陋見也知巳之說亦陋然吾能化陋以<lb/>
爲廣大請借元錫知巳之說而言之元錫誠欲求知<lb/>
巳當今之世捨我其誰哉但恐元錫怕逢知巳耳元<lb/>
錫誠能不安其舊惟新是圖則本心可以立復舊習<lb/>
可以立熄居仁由義大人之事備矣誰得而禦之<lb/>
　　與倪濟甫<lb/>
聞不就程試决計登山甚爲之喜壽翁寄示中秋分<lb/>
韻尤用嘉歎天宇澄澈月華晶瑩頻年未有如此夕<lb/>
者老子扵此興復不淺是夕月午啓門相半東望兹<lb/>
<pb n="KR4d0253_SBCK_010-9a"/>
山亦念不負此月者在諸賢爾自昭明德何必是夕<lb/>
造次顛沛莫不當然涵泳存飬計當日新山翁在此<lb/>
濟甫之來不當遲遲也<lb/>
　　與黃彦文<lb/>
寵示盛製詞典句老動有稽據非近時後生所及深<lb/>
用䧏歎下問求益之意如川方至此尤不可及然有<lb/>
如耆德所進當在文字之表則所謂真訣在其中矣<lb/>
恨行役匆匆未得從容以究其說尚冀快誦屈子覽<lb/>
冀州兮有餘橫四海兮焉窮之句以厲益壮之志當<lb/>
刮目以俟<lb/>
<pb n="KR4d0253_SBCK_010-9b"/>
　與劉志甫<lb/>
趙仲聲還得書讀之渙然深用慰懌順伯與足下相<lb/>
繼入冊府亦前時所無求外想亦未容遽也誠者非<lb/>
自成巳而巳也所以成物也成巳仁也成物知也性<lb/>
之德也合内外之道也交㳺間氣質不至扞格者當<lb/>
日有麗澤之益此其為進德之驗甚著馮傳之氣禀<lb/>
恢然當今難得所當共愛惜之向來相聚失扵懶散<lb/>
不曾與之啓其大端去歲甞有一書勉之近得其書<lb/>
殊覺其邈然不相入深為惋惜志甫尚能致力扵此<lb/>
乎今録向來書藁去若致力切磋庶有其端也近與<lb/>
<pb n="KR4d0253_SBCK_010-10a"/>
春伯一書痛箴其陋習膏肓能索觀之爲佳道之行<lb/>
不行固天也命也至扵講明則不可謂命也知言者<lb/>
亦何必俟其效之著而知其所到哉此心本靈此理<lb/>
本明至其氣禀所蒙習尚所梏俗論邪說所蔽則非<lb/>
加剖剥磨切則靈且明者曾無驗矣<lb/>
　　與邵叔誼<lb/>
敎以向來爲學本末又加詳扵前日所聞甚幸但叙<lb/>
述愚言處則盡失其實便須認爲已物一句尤害義<lb/>
理誠如此可謂罪人處矣前來所說猶是竊盗此舉<lb/>
遂爲强盗爲强盗而不讓豈可容扵世哉𥘉一再見<lb/>
<pb n="KR4d0253_SBCK_010-10b"/>
時頗覺左右好隨卽為數語述所聞毎乖其實旣得<lb/>
旬日浹之欵意必巳悟前非不謂又作此等語乃復<lb/>
甚扵𥘉時此卽病證之大者失今不治必為痼疾豈<lb/>
更可言為學哉此心苟得其正聼言發言皆得其正<lb/>
聼人之言而不得其正乃其心之不正也一人言之<lb/>
衆人聼之使衆人各述其所聼則必不齊非言者之<lb/>
異也聼者之異也來書之至此間友朋觀之皆駭而<lb/>
問曰何為有此言因荅之曰是非吾言也邵機冝之<lb/>
言也某屢言先立乎其大者又甞申之曰誠能立乎<lb/>
其大者必不相隨而為此言矣屢言仁以為已任又<lb/>
<pb n="KR4d0253_SBCK_010-11a"/>
甞申之曰誠仁以為已任必不相隨而為此言矣蓋<lb/>
後世學者之病多好事無益之言假令記憶言辭盡<lb/>
無差爽猶無益而有害况大乖其㫖盡失其實邪向<lb/>
來造見對語移時𥘉間頗覺左右之心不能無餒旣<lb/>
而發明此理稍相切磋殊覺小快及再相見接語之<lb/>
間巳覺非復前日矣是後相從雖累日衆中泛語終<lb/>
不得獨相叩問兹得來示方知窒塞如𥘉此乃向來<lb/>
不得真實師友講貫傳授類皆虚見空言徒增繆妄<lb/>
今能盡棄前非務明正理則此心之靈此理之明誰<lb/>
得而蔽之某前書所以相勉者可謂至矣幸復熟而<lb/>
<pb n="KR4d0253_SBCK_010-11b"/>
究切之也得元晦書其蔽殊未解然其辭氣窘束或<lb/>
恐可療也某復書又加明暢併録往幸精觀之<lb/>
　　與江德功<lb/>
蒙示晦翁書敬領回書徑自此遣徃矣副本録在邵<lb/>
叔誼處可索觀之白白長長之言是古人辯論處非<lb/>
用工處言論不合扵理乃理未明耳非誠意之罪也<lb/>
　　與曾宅之<lb/>
十日朋舊書問至多向所惠書卒難㝷檢其時復書<lb/>
亦無草藁今皆不能記憶來書謂某甞有文義溺志<lb/>
之戒某平時與朋舊講貫不敢泛為之說大抵有所<lb/>
<pb n="KR4d0253_SBCK_010-12a"/>
據而後言若誠有是是必據來書而言之耳亦略記<lb/>
得曾有一卷粘𥿄數幅寫前軰議論十數叚扵後註<lb/>
所見與所疑又各空其後以俟某之說此豈非吾友<lb/>
所示耶記得當時㸔畢甚喜其有志扵學亦甚惜其<lb/>
學未知方亦甞以示一二朋友因謂之曰此人氣質<lb/>
志向固不碌碌但未得親師友胸中雜然殊未明本<lb/>
末先後之序今千里寓書𥿄筆之間豈能遽解其惑<lb/>
且當示以讀書之法使之無徒耗其精神後日相見<lb/>
當有可言耳亦略記回書大意謂讀古書且當扵文<lb/>
義分明處誦習觀省毋忽其為易曉毋恃其為巳曉<lb/>
<pb n="KR4d0253_SBCK_010-12b"/>
則乆乆當有實得實益至扵可疑者且當優㳺厭飫<lb/>
以俟之不可强探力索後日扵文義易暁處有進則<lb/>
所謂疑惑難暁者徃徃渙然而自解却不記得有溺<lb/>
志之辭此後枉問得備録前後書辭見示庶有據依<lb/>
也近見所在友朋多有好理㑹文義反不通者蓋不<lb/>
知學當有師天之生斯民也以先知覺後知以先覺<lb/>
覺後覺此其理也誠得其師則傳授之間自有本末<lb/>
先後不使學者叢然雜然費其目力耗其精神而無<lb/>
所至止也此說要非相見不能究秋凉能一來乎先<lb/>
兄平日無甚著述惟有徃來論學之書中間編次未<lb/>
<pb n="KR4d0253_SBCK_010-13a"/>
就後日垂訪當共讀之也<lb/>
　　與周元忠<lb/>
積雨遐想風練飛雪之壯甚願與諸公繙經其間以<lb/>
俟玉芝之茂倘有意扵此何以期為霽日媚景晴雲<lb/>
絢文此吾命駕時也今日平分一春羲和㑹當少出<lb/>
幽險緩轡天衢照臨吾徒成此盛集<lb/>
　　與詹子南<lb/>
日享事實之樂而無暇辨析扵言語之間則後日之<lb/>
明自足以識言語之病急扵辨析是學者大病雖若<lb/>
詳明不知其累我多矣石稱丈量徑而寡失銖銖而<lb/>
<pb n="KR4d0253_SBCK_010-13b"/>
稱至石必謬寸寸而度至丈必差今吾但能造次必<lb/>
扵是顛沛必扵是勿忘勿助長則不亦樂乎又何必<lb/>
紛紛爲大小之辨也<lb/>
　　二<lb/>
廖倅處送至四月二十四日書發讀甚慰馳系用力<lb/>
不懈無他疑惑甚善甚善此心至靈此理至明要亦<lb/>
何疑之有然又以無疑爲疑是未能無疑也事理有<lb/>
未明則不容不疑思索之問辨之則疑有時而釋矣<lb/>
疑亦豈足願哉今旣曰無疑矣乃以無疑爲疑何哉<lb/>
願速更之母滋其惑二包至此乆矣今皆歸其家約<lb/>
<pb n="KR4d0253_SBCK_010-14a"/>
秋間復來顔子堅旣巳去髪胡服非吾人矣此人質<lb/>
性本亦虚妄故卒至扵此育王有一僧曰祖新姓趙<lb/>
字日新其為僧非本志質甚穏實亦有復衣冠之志<lb/>
曾識之否得來書亟作此託廖丈附便奉逹不能多<lb/>
具<lb/>
　　與吴顯仲<lb/>
得書承比來履用佳適進學不替為慰來書見喻所<lb/>
學仍見敏道說頗以藝能不如人為憂此甚非也當<lb/>
書論語弟子入則孝出則弟一章併子夏賢賢易色<lb/>
一章扵几案間朝夕觀省以改前過讀書作文之事<lb/>
<pb n="KR4d0253_SBCK_010-14b"/>
自可隨時隨力作去才力所不及者甚不足憂甚不<lb/>
足耻必以才力所不可强者為憂為耻乃是喜誇好<lb/>
勝失其本心真所謂不依本分也㸔顯仲氣質本自<lb/>
質朴淳實何故如此但自依本分朴實頭作箇<lb/>
　　　　　　　　　　　求正扵人有所疑<lb/>
　　　　　　　　　　　　　不去亦且隨見在有<lb/>
何不可但頻頻㸔前兩章書便自不至顛倒也<lb/>
象山先生全集卷之十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0253_SBCK_009-1a"/>
象山先生全集卷之九<lb/>
書<lb/>
　　與王謙仲<lb/>
某違遠誨言三換歲矣區區瞻企何可云喻去冬拜<lb/>
手翰之辱大義煥然豈勝慰沃江鄕何幸得大賢出<lb/>
鎮然自朝廷而言則輕重緩急亦巳舛矣明天子注<lb/>
倚豈其或疾執事者之不便計必出此亦識者之所<lb/>
前料殆無足恠獨隂氛重重殊未廓清葵藿之心不<lb/>
能不為大明惜之心去冬不願着足閙籃只欲休去<lb/>
歇去之語尤非所望竊料執事此蔽未能遽解則此<lb/>
<pb n="KR4d0253_SBCK_009-1b"/>
行殆爲私便某占籍江西以私言之亦惟恐彼人之<lb/>
計有所不行也開府用何日傳聞下車十連胥慶此<lb/>
非尺牘虚辭也元晦聞巳起行入奏事江西可謂德<lb/>
星聚也某去夏拜書後不旬日卽有仲兄子儀之喪<lb/>
秋𥘉又哭一殤子乃将爲先兄子壽後者薄德鮮祐<lb/>
如此舊有拙疾哀苦中大作幾至扵斃臘月頓愈今<lb/>
頑徤復如去春時矣鄕人彭世昌新得一山在信之<lb/>
貴溪西境距敝廬兩舎而近唐僧有所謂馬祖者廬<lb/>
于其隂鄕人因呼禪師山元豐中有僧瑩者爲寺其<lb/>
陽名曰應天寺廢乆矣屋廬毀撤無餘故址埋扵荆<lb/>
<pb n="KR4d0253_SBCK_009-2a"/>
榛良田清池沒扵茅葦彭子竭力開闢結一廬以相<lb/>
延去冬嘗一登山見其隘復建一草堂于其東山間<lb/>
亦粗有田可耕社日後携二息偕數友朋登山盤旋<lb/>
數日盡發兹山之祕要領之處眼界勝絶乃向來僧<lb/>
軰所未識也去冬之堂在寺故址未愜人意方扵勝<lb/>
處爲方丈以居顧視山形宛然鉅象遂名以象山草<lb/>
堂則扁曰象山精舎鄕人蓋素恨此山之名辱扵異<lb/>
敎今皆翕然以象山爲稱故侍郎張南仲之居寔在<lb/>
山下南仲諱運其諸子鄙徙居鄱陽其諸姪咸在故<lb/>
里皆尊尚儒術舊亦多逰從者彭世昌極貧開山之<lb/>
<pb n="KR4d0253_SBCK_009-2b"/>
役諸張實欣助之其經營之𥘉亦張為之地今張氏<lb/>
子弟咸來相從一家結廬扵東塢之上比方丈為少<lb/>
高名之曰儲雲兹山常出雲雲之自出常在其高故<lb/>
也一家結廬扵前山之右石澗飛瀑縈紆帶其側因<lb/>
名曰佩玉相繼而來結廬者未巳未及名也方丈簷<lb/>
間層巒疊嶂奔騰飛動近者數十里遠者數百里爭<lb/>
竒兢秀朝暮雨暘雲煙出沒之變千状萬態不可名<lb/>
模兩山廻合其前如兩臂環拱臂間之田不下百畆<lb/>
㳂流而下懸注數里因石賦形小者如線大者如練<lb/>
蒼林隂翳巨石錯落盛夏不知有暑挾冊其間可以<lb/>
<pb n="KR4d0253_SBCK_009-3a"/>
終日東山之崖有繙經石可憇十許人西山之崖有<lb/>
歇石可坐五六人皆有蒼松蟠覆其上其下壁立萬<lb/>
仞山之隂有塵湖在其巔天成一池泓然如鑑大旱<lb/>
不竭可以結廬居之自塵湖而北數山之外有馬祖<lb/>
庵其處亦勝有風洞有浸月池有東壠有樺木壠有<lb/>
東西塢有第一峰凡此皆舊名嘉者此山大勢南來<lb/>
折而東又折而南其高在西北堂之西最高九峰聮<lb/>
絡如屏名曰翠屏其上皆林木也北峰之高者如蓋<lb/>
可以登望南望羣山益遠溪谷原野畢露東望靈山<lb/>
特起凌霄縹緲如畫山形端方亷利呉越所未見有<lb/>
<pb n="KR4d0253_SBCK_009-3b"/>
也下見龜峰昂首穹背形状逼真玉山之水蓋四百<lb/>
里而出扵龜峰之下略貴溪以經兹山之左西望藐<lb/>
姑石琵琶諸峰崷崪逼人從天而下溪之源扵光澤<lb/>
者間見山麓如青玉版北視上清仙巖臺山僅如培<lb/>
塿東西二溪窈窕如帶二溪合處百里而近然地勢<lb/>
卑下夷曠非甚清徹甞没扵蒼茫煙靄中矣彭世昌<lb/>
去冬亦甞至無爲求見挾梭山之書聞治行之忙不<lb/>
及瞻望今巳息肩共學耕扵此矣此公志向不肯碌<lb/>
碌人皆謂之狂生然其平生所爲甚異流俗爲私者<lb/>
甞少而爲義者甞多惜其前日不甚得從師友擇之<lb/>
<pb n="KR4d0253_SBCK_009-4a"/>
未精耳自此當有可望<lb/>
　　二<lb/>
彭世昌歸適領敎翰專人荐至連奉好音慰浣何可<lb/>
言喻時事一新隂氛頓釋良心之所共快繼是而無<lb/>
以新之則後之視今猶今之視昔誠如來敎前月之<lb/>
雨霶霈連日山溪暴漲平野渺如湖海積年所無幸<lb/>
不甚為害水落之後禾黍暢茂倍扵常歲旬日更得<lb/>
一雨早田十分成熟矣陂池皆有蓄水縱有秋旱晩<lb/>
稻亦有可救不至如去年也江西之民當藉大府之<lb/>
德而望一穩矣近聞饒之浮梁負郭一寺中井泉湧<lb/>
<pb n="KR4d0253_SBCK_009-4b"/>
溢而地䧟漂廬浮尸不可勝數水後舟行者見㳂流<lb/>
居民收積漂材徃徃如堵所敗傷不少矣如聞臨江<lb/>
筠袁亦有水患大府當知其詳今風俗積壊人材積<lb/>
衰郡縣積弊事力積耗民心積揺和氣積傷上虚下<lb/>
竭雖得一稔未敢多慶如人形貌未改而臟氣積傷<lb/>
此和扁之所憂也比日所去之蠧可謂大矣爕調康<lb/>
濟政爾惟難非君臣同德洞見本末豈易言此海内<lb/>
之責當有在矣願得從容以究此意不啻飢渴秋深<lb/>
佳天氣當求一扣亟丈第恐前此促召亦頼遣介相<lb/>
聞告以起行之日水陸所由定當前途求一見耳善<lb/>
<pb n="KR4d0253_SBCK_009-5a"/>
政日有所聞聞夏稅甚便扵民恨未知其詳秋苗利<lb/>
病想已討論甚悉為郡者只能扵此二節去其害而<lb/>
致其利則及物巳廣矣某去冬有與宋漕劄子言金<lb/>
谿月樁惜其不及施行謾録呈倘有餘力及之幸甚<lb/>
　　與錢伯同<lb/>
不訊記漕又復逾時然蚤作晚寢渴飲飢食皆涵泳<lb/>
邦君之澤尺牘䟽數尚奚足言荆公英才蓋世平日<lb/>
所學未甞不以堯舜為標的及遭逢　神廟君臣議<lb/>
論未甞不以堯舜相期獨其學不造本原而悉精畢<lb/>
力扵其末故至扵敗去古旣逺雖當世君子徃徃不<lb/>
<pb n="KR4d0253_SBCK_009-5b"/>
免安常習故之患故荆公一切指為流俗扵是排者<lb/>
蜂起極詆訾之言不復折之以至理旣不足以解荆<lb/>
公之蔽反堅　神廟信用之心故新法之行當時詆<lb/>
排之人當與荆公共分其罪此學不明至今吠聲者<lb/>
日以益衆是奚足以病荆公哉祠宇隳敗為日之乆<lb/>
莫有敢一舉手者亦習俗使然耳執事慨然而一新<lb/>
之非特見超卓其何能如是比得倅車書謂執事欲<lb/>
以記文下委不覺喜溢支體蓋兹事湮鬰深願自是<lb/>
一發舒之遣人臨存適越在他境不卽奉荅姑以此<lb/>
謝緩報之罪記文尚遲旬日當成就其說馳納求教<lb/>
<pb n="KR4d0253_SBCK_009-6a"/>
　　二<lb/>
居山逾一甲子益飽雲山之變飯稻羔魚無復在陳<lb/>
之厄籍庇宏矣兹山之勝尤在瀑流東有磜潭西有<lb/>
半山磜潭不下玉淵半山可亞卧龍精舎之前兩山<lb/>
廻合又自為一澗垂注數里噴薄飛灑扵茂林之間<lb/>
一曰風練二曰噴玉三曰飜濤四曰踈珠五曰冰簾<lb/>
六曰雙練七曰飛雪木石自為階梯可㳂以觀兩崖<lb/>
有蟠松恠石却略偃蹇隱見扵林杪時相管領令人<lb/>
忘歸日與二三子詠歌其間懐吾賢使君之德何有<lb/>
窮已故亦樂為執事道之王弱翁力酣扵緑尊紅妓<lb/>
<pb n="KR4d0253_SBCK_009-6b"/>
安能作字哉文公祠記某當併書之遲旬日納去<lb/>
　　與楊守<lb/>
鄕邦凋弊方深㳺釡之憂遽得賢師帥振起而撫摩<lb/>
之欣幸之私不在田夫野老之後矣屬者修敬數獲<lb/>
欵晤深慰積年傾渴之懐至蒙禮遇之寵毎踰涯分<lb/>
尤深感怍抵家欲具謝尺𥿄以不敏因循迨今然文<lb/>
華日勝情實日薄此後世公患吾人相與以信義苛<lb/>
文非所計故不敢深以自訟諒惟高明必不以是督<lb/>
過之某此月七日始得束書登山九日始遂逹山房<lb/>
金谿與饒之安仁信之貴溪為隣二境皆有盗賊之<lb/>
<pb n="KR4d0253_SBCK_009-7a"/>
患金谿獨不然相去跬歩之間事體便相遼絶晉國<lb/>
之盗迯奔于秦乃今見之賢使君之效乃如此是事<lb/>
乃得之親見非傳聞也金谿今歲旱處亦多通縣計<lb/>
之可作六分熟敝居左右獨多得雨頗有粒米狼戾<lb/>
之興但前數日南風亦頗傷稻目今雨意甚濃此去<lb/>
却要速晴以便收穫萬一成積雨則又有可憂者切<lb/>
窺賢者用心未甞不在扵民不敢不告近日頗從倉<lb/>
臺需糴本為平糴一倉以輔向來趙丈所建社倉其<lb/>
詳教授知之得就渠索某劄子一觀幸甚<lb/>
　　二<lb/>
<pb n="KR4d0253_SBCK_009-7b"/>
敎之緒餘不勝䧏嘆從容平易惟理是求稽諸前古<lb/>
千載一轍周道之衰民尚機巧溺意功利失其本心<lb/>
將以沽名名亦終㓕將以徼利利亦終亡惟其君子<lb/>
終古不磨不見知扵庸人而見知扵識者不見容扵<lb/>
羣小而無愧扵古人俯仰浩然進退有𥙿在巳之貴<lb/>
潤身之富輝光日新有無窮之聞其視懐璧負乗之<lb/>
人何啻蚊蚋蟻虫哉三復來貺益厲此心敢悉布之<lb/>
永以為好惟執事終惠顧之<lb/>
　　三<lb/>
違遠色笑倐爾經時洽聞謳謡益用鄕德某自省事<lb/>
<pb n="KR4d0253_SBCK_009-8a"/>
以來五十年矣不知幾易太守其賢而可稱者惟張<lb/>
安國趙景明陳時中錢伯同四人殆如晨星之相望<lb/>
可謂難得矣今執事臨之又光扵諸公邦人何幸雖<lb/>
然屬者郡政不競巳甚積弊宿蠧殆難驅除猾吏豪<lb/>
家相為表裏根盤節錯為民蟊賊質之淳黠勢之强<lb/>
弱相去懸絶本非對偶吏胥居府廷司文案宿留扵<lb/>
邦君之側以閒劇勞逸甞吾之喜愠以日月淹速甞<lb/>
吾之忘憶為之先後緩急開闔損益以蔽吾聦明亂<lb/>
吾是非而行其計豪家擁高貲厚黨與附㑹左右之<lb/>
人創端緒扵事外以亂本㫖結左證扵黨中以實偽<lb/>
<pb n="KR4d0253_SBCK_009-8b"/>
事工爲節目以與吏符合而成其說吾以異鄕之人<lb/>
一旦而聼之非素諳其俗而府中深崇閭里之事不<lb/>
接扵吾之目塗巷之言不聞扵吾之耳𬒳害者又淳<lb/>
厚柔弱類不能自明自逹聼斷之際欲必得其情而<lb/>
不爲所欺此甚明者之所難也吾雖得其情彼尚或<lb/>
能爲之牽制以格吾之施行吾斷之速則文踈事漏<lb/>
而無以絶其辭吾求之詳則日引月長適以生其奸<lb/>
况其是非曲直之未分而常有以貳吾之心疑吾之<lb/>
見變亂其事實而其情亦未易得也一墮其計奸惡<lb/>
失所畏善良失所恃矣豈不難哉善惡之習猶隂陽<lb/>
<pb n="KR4d0253_SBCK_009-9a"/>
之相為消長無兩大之理一人之身善習長而惡習<lb/>
消則為賢人反是則為愚一國之俗善習長而惡習<lb/>
消則為治國反是則為亂時之所以為否㤗者亦在<lb/>
此而巳開闢以來羲皇而䧏聖君賢相名卿良大大<lb/>
相與扶持封植者善也其所防閑杜絶者惡也明明<lb/>
在上者明此而巳火在天上大有明之至也象曰君<lb/>
子以遏惡揚善順天休命傳亦有之為國家者見惡<lb/>
如農夫之務去草焉芟荑藴崇之絶其本根勿使能<lb/>
植則善者信矣夫子曰聼訟吾猶人也必也使無訟<lb/>
乎使夫子生今之世為今之吏亦豈遽使人無訟哉<lb/>
<pb n="KR4d0253_SBCK_009-9b"/>
易有訟卦其來乆矣不能無訟豈唯今日若其聼訟<lb/>
之間是非易位善惡倒置而曰自有使人無訟之道<lb/>
無是理也舜之受終必流共工于幽州放驩兠于崇<lb/>
山竄三苗于三危殛鯀于羽山而後天下咸服夫子<lb/>
之得魯政必誅少正卯扵兩觀之下而後沈猶氏不<lb/>
敢朝飲其羊公鎮氏出其妻鎮潰氏踰境而徙魯之<lb/>
鬻牛馬者不豫價遏惡揚善順天休命前聖後聖其<lb/>
揆一也必使無訟之道當扵聼訟之間見之矣君子<lb/>
之所以異扵人者以其存心也遏悪揚善順天休命<lb/>
此其存心也與後世苟且以迯吏責鉤距以立威者<lb/>
<pb n="KR4d0253_SBCK_009-10a"/>
豈可同年而語哉舉斯心以加諸彼使善習日長惡<lb/>
習日消惡者屈善者信其無訟也必矣蒙照知之素<lb/>
輙效區區以禆萬一<lb/>
　　與黃監<lb/>
某切見鄕來趙丈舉行社倉敝里亦立一倉委梭山<lb/>
家兄主其事某頗有所未安者昨亦甞禀聞愚見以<lb/>
為莫若為平糴一倉以輔之乃可長乆平糴則可獨<lb/>
行社倉未必可獨行也杜倉施扵常熟鄕乃可乆田<lb/>
不常熟則歉歲之後無𥙷扵賑䘏平糴則豊時可以<lb/>
受農民之粟無價賤傷農之患歉時可以摧富民閉<lb/>
<pb n="KR4d0253_SBCK_009-10b"/>
廪騰價之計政使獨行亦為長利今以輔社倉之所<lb/>
不及而彌縫其缺又兩盡善矣其詳巳甞託陳敎授<lb/>
布禀<lb/>
　　與林叔虎<lb/>
叔虎才美試扵一縣真㳺刃有餘地矣顧其志義文<lb/>
采鬱未盡施行且觀騰驤耳學宫之壯恨不得卽一<lb/>
拭目記文見委義當效力第非倉卒所能成耳去冬<lb/>
為陳貴溪作重修學記謾往其刻一觀向為仲權作<lb/>
宜章學記莫曾見否今竟未刻豈其有不當仲權之<lb/>
意者耶近觀仲權所向亦有可念者淳叟身後事亦<lb/>
<pb n="KR4d0253_SBCK_009-11a"/>
粗辦然極可憐晚節與仲權正巳為莫逆友死者巳<lb/>
矣生者顧未知其所終又可憐也壽夭貧富貴賤皆<lb/>
不足多為學者道古之聖賢如關龍逢之誅王子比<lb/>
干之剖心顔閔之夭疾孔孟之厄窮至今煌煌在宇<lb/>
宙間庸何傷哉某去年春尾在山間聞伯蕃姪訃以<lb/>
歸親舊家庭撫棺視窆之役相㝷以卒歲今猶有姪<lb/>
婦之喪未<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>然更閲渉歷此道益明益不敢不勉數<lb/>
年間書問文記頗多不能盡録令小兒録經德堂記<lb/>
往此文頗有𥙷扵吾道荆公祠堂記刻併往此是斷<lb/>
百餘年未了底大公案聖人復起不易吾言矣刻中<lb/>
<pb n="KR4d0253_SBCK_009-11b"/>
第六行内義當與之戮力字下脫若虚捐歲月是自<lb/>
棄也九字好議論字下羡人一字若令人寫出增損<lb/>
而讀之乃無遺恨當時錢伯同託弱翁書弱翁臂痛<lb/>
不能書伯同逼替復送來某自書恃有前本碎𥿄寫<lb/>
去偶有此脫羡伯同恐是意欲增損遂依後本刻至<lb/>
今不滿後當更書小本叙此曲直䟦其後置諸壁間<lb/>
也與晦翁往復書因得發明其平生學問之病近得<lb/>
盡朋友之義遠則破後學之疑為後世之益若夫志<lb/>
卑識闇居斯世為斯世之徒固不足以論此長沙胡<lb/>
季隨乃五峰之㓜子師事張南軒又妻其女南軒沒<lb/>
<pb n="KR4d0253_SBCK_009-12a"/>
後又講學扵晦翁之門亦甞至臨安相聚此人操行<lb/>
甚謹慤志學亦甚篤但學不得其方大困而不知反<lb/>
去年亦有書來此今録所荅渠書併所復陳漕君舉<lb/>
書往世固有甘心為小人者此無可言矣有不肯為<lb/>
小人而甘心為常人者又未足言也有不肯為常人<lb/>
而墮扵流俗中力不能自㧞又無賢師友提掖之此<lb/>
可念也又有非其力不能自㧞其所為往往不類流<lb/>
俗堅篤精勤無須臾閒暇又有徒黨傳習日不暇給<lb/>
又其書汗牛充楝而迷惑浸溺流痼纏綿有甚扵甘<lb/>
心為小人甘心為常人者此豈不重可憐哉上古聖<lb/>
<pb n="KR4d0253_SBCK_009-12b"/>
賢先知此道以此道覺此民後世學絶道喪邪說蜂<lb/>
起熟爛以至今日斯民無所歸命士人憑私臆決大<lb/>
抵可憐矣而號稱學者又復如此道何由而明哉復<lb/>
晦翁第二書多是提此學之綱非獨為辨無極之說<lb/>
而巳可更熟復之<lb/>
　　與陳君舉<lb/>
丁未之冬失扵一見尺書往復莫遂輸寫比年山居<lb/>
益左知舊消息往往闊絶徒積傾馳遣人臨存辱以<lb/>
書幣備承近日動息慰浣可量以尊兄之才之美下<lb/>
問之勤懇然情實真以能問扵不能以多問扵寡尤<lb/>
<pb n="KR4d0253_SBCK_009-13a"/>
用䧏嘆世習靡敝固無可言以學自命者又復封扵<lb/>
私見蔽扵私說却鍼拒砭厚自黨與假先訓刲形似<lb/>
以自附益顧不知其實背馳乆矣天以是理卑人而<lb/>
舉世莫任其責則人極殆不立矣永思及此益切悼<lb/>
懼忘其駑蹇以自效竭此某所不敢不勉著大公以<lb/>
㓕私昭至信以熄偽非尊兄尚望誰老矣之論未敢<lb/>
聞也傅子淵巳至衡陽得其書謂亦已相聞矣子淵<lb/>
人品甚高非餘子比也劉淳叟前月𥘉冐暑歸自臨<lb/>
江病痢踰旬竟不起可哀可哀此郎年來避逺師友<lb/>
倒行逆施極可悼念春夏之間適有困折某近抵城<lb/>
<pb n="KR4d0253_SBCK_009-13b"/>
闉見其卧病方將俟其有瘳大拯㧞之不謂遂成長<lb/>
徃念之尤用傷歎淳叟正巳𥘉向學時自厲之意蔚<lb/>
然可觀郷里子弟因之以感動興起者甚衆曾未半<lb/>
塗各有異志淳叟歸依佛乘正巳暮用才術所託雖<lb/>
殊其趣則一此其為蔽與前所謂以學自命者又大<lb/>
不侔矣正巳比來相與禮貌然視其朋㳺觀其文辭<lb/>
驗之瞻視容色以考其指歸未之有改此尤可念也<lb/>
象山先生全集卷之九<lb/>
</p>
<p>
</p>
  </div>
</body>
</text>
</TEI>
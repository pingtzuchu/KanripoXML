<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0253_SBCK_008-1a"/>
象山先生全集卷之八<lb/>
書<lb/>
　　與張春卿<lb/>
某僣有白事民户秋苗斛輸斛斗輸斗此定法也常<lb/>
理也撫之輸苗往年惟吏胥之家與官戸有勢者斛<lb/>
輸斛斗輸斗若衆民户則率二斛而輸一斛或又不<lb/>
啻民甚苦之或訴之使家使家以問州家則州家之<lb/>
辭曰二稅之𥘉有留州有送使有上供州家使家有<lb/>
以供用故不必多取扵民今二稅悉爲上供州家有<lb/>
軍糧有州用有官吏廪稍不取扵民則何所取之漕<lb/>
<pb n="KR4d0253_SBCK_008-1b"/>
司毎歲有所謂明㑹米州家毎扵民户苗米數内毎<lb/>
碩取五斗供之故不得而斛輸斛斗輸斗也使家無<lb/>
以處此遂亦縱而弗問由是取之無藝而暗合斛靣<lb/>
等名目不可勝窮辛巳壬午間張安國為太守有陳<lb/>
鼎者為臨川知縣甚賢安國使之領納扵是盡取州<lb/>
之軍糧州用俸米等數與漕司明㑹之數共㑹之以<lb/>
民户苗數計之毎碩加五斗而有餘不問官民户與<lb/>
吏胥之家一切令二斛輸二斛謂之加五令官斗子<lb/>
上米民户自持斛槩見請槩量不得更有斛面百姓<lb/>
皆大驩呼大為民户之利張陳旣皆滿罷後來不復<lb/>
<pb n="KR4d0253_SBCK_008-2a"/>
能守其法扵二斛輸三斛之上又寖加斛靣民益以<lb/>
為困乙未丙申間趙景明為太守某與其兄景昭為<lb/>
同年進士景昭極賢舎姪又在郡齋為舘客因與景<lb/>
明言輸苗之害且言張安國與陳鼎知縣之法極良<lb/>
但後人不能守耳景明不能不惑扵吏言𥘉亦難之<lb/>
以為今日州縣家之用又多扵昔時某與景昭舎姪<lb/>
共㑹州家一歲之用景明懼見底藴則又不必加五<lb/>
扵是謂巳詰吏軰今肯令人户把斛槩矣但今日用<lb/>
度益廣欲更扵五斗上加五升耳某與景昭商之以<lb/>
為斛輸一斛五斗五升而使不得加斛靣民户自持<lb/>
<pb n="KR4d0253_SBCK_008-2b"/>
槩則五升之加在民户亦所不憚扵是不復求减民<lb/>
果大恱之景明去後有不能守其法則民户多謁諸<lb/>
使家求依趙刪定例令民户自持槩盪今景明之事<lb/>
旣逺民户有不能記憶聞今歲輸苗者取之過者皆<lb/>
倍不啻而郡中又反斷民户爭斛靣者民間囂囂今<lb/>
幸輸納未畢願有以懲吏胥之姦少寛民力幸甚適<lb/>
有所聞乗便亟此布禀不暇修寒暄之敬伏幸台察<lb/>
　　與宋漕<lb/>
僣有白事金谿為邑封壤𥚹隘無豪商富民生産之<lb/>
絶出等夷者稅籍之為緡錢不過以十計聞之故老<lb/>
<pb n="KR4d0253_SBCK_008-3a"/>
往時人煙稀少民皆自食其力畏事自愛輸公先期<lb/>
無催期之擾家用饒給風俗醇羙歲時伏臘雞豚相<lb/>
遺杯酒相歡熈熈如也自建炎紹興以來寖不如舊<lb/>
民日益貧俗日益弊比年荒歉益致窮蹙原其所自<lb/>
官實病之大軍月樁起扵紹興𥘉用兵權以紓急兵<lb/>
罷不除因以為額立額未㡬有漕使勾君者知其為<lb/>
橫歛𥘉無名色行縣之次問邑吏月樁之所從取凡<lb/>
以實告者皆得蠲减獨金谿少吏不解事懼吐實則<lb/>
有罪輙以有名色對故金谿獨不蒙蠲减月解之數<lb/>
為緡錢八百有竒以歲計之當輸萬緡朘民之端莫<lb/>
<pb n="KR4d0253_SBCK_008-3b"/>
大扵此貪吏並縁侵欲無藝槌骨瀝髓民不聊生縱<lb/>
遇循良莫能善後累有賢宰條陳本末祈請蠲除上<lb/>
府不察吏胥持之竟不施行今縣宰仁厚愛民甚篤<lb/>
佐貳皆賢適值連歲旱傷今歲大旱留意賑恤盡却<lb/>
吏胥侵漁之䇿細民始有生全之望而月解積負無<lb/>
所取償復此詢究月樁本末以致祈懇此在縣官特<lb/>
九牛一毛耳而可使一邑數萬家免扵窮困流離長<lb/>
無歎息誠仁人所樂為也况如執事之賢當不待賛<lb/>
第以某嘗託契門墻而占籍兹邑當其休戚不敢不<lb/>
告某復有管見欲效涓埃比年民力日竭國計日匱<lb/>
<pb n="KR4d0253_SBCK_008-4a"/>
郡縣日窘獨吏胥屬厭耳郡縣積負日加歲增版漕<lb/>
監司督之州郡郡督之縣縣督之民吏胥睢盱其間<lb/>
轉相並縁以濟其私吏欲日飽而積負自若文移之<lb/>
煩追逮之頻賄謝之厚歛取之苛皆此其故也故督<lb/>
積負無𥙷扵縣官獨足為胥吏賄謝之地以重困吾<lb/>
民耳所謂督扵民者民豈真有負哉官吏新故相仍<lb/>
有若郵置縁絶簿書以益侵盗積負之源實在扵此<lb/>
督至扵縣而無所從取則橫取諸民耳今常賦之外<lb/>
竒名異類以取扵民如所謂月樁者不可悉數郡縣<lb/>
月輸歲供具之版帳盡責版帳之輸猶懼不給彼又<lb/>
<pb n="KR4d0253_SBCK_008-4b"/>
安能輸積負哉鄙語所謂移東籬掩西障或有以積<lb/>
負輸者上之人不察欣然以喜不知其非公家之利<lb/>
乃吏胥之便也舊者輸而新者積矣善為上者莫若<lb/>
舎積負而責新輸則賄謝絶郡縣寛民可以息肩百<lb/>
姓足君孰與不足殆不可謂書生常談而忽之也不<lb/>
識髙明以為如何是間倉臺守倅皆賢有所建請有<lb/>
所施行皆可共事不致有齟齬也聞便稍亟書字有<lb/>
塗注處併幸亮恕<lb/>
　　與陳敎授<lb/>
敝里社倉目今固為農之利而愚見素有所未安蓋<lb/>
<pb n="KR4d0253_SBCK_008-5a"/>
年常豊田常熟則其利可乆苟非常熟之田一遇歉<lb/>
歲則有散而無歛來歲缺種糧時乃無以賑之莫若<lb/>
兼置平糴一倉豊時糴之使無價賤傷農之患缺時<lb/>
糶之以摧富民閉廪騰價之計析所糴為二毎存其<lb/>
一以備歉歲代社倉之匱實為長積金谿兹歲旱處<lb/>
頗多通縣計之只可作六分熟敝里今歲得雨偶多<lb/>
凡社倉所及皆有粒米狼戾之興儻得二十緡可得<lb/>
粟二千碩鄕斗扵官為一千碩來歲糶一千碩存一<lb/>
千碩為後年之備逐年更糶之可與社倉俱廣為無<lb/>
窮之利敝里社倉所及不過二都然在一邑中乃獨<lb/>
<pb n="KR4d0253_SBCK_008-5b"/>
無富民大家處所謂農民者非佃客莊則佃官荘其<lb/>
為下户自有田者亦無幾所謂客莊亦多僑寄官户<lb/>
平時不能贍恤其農者也當春夏缺米時皆四出告<lb/>
糴扵他鄕之富民極可憐也此乃金谿之窮鄕今社<lb/>
倉之立固巳變愁嘆為謳謡矣况得平糴一倉以彌<lb/>
縫其缺推廣其惠歡舞當如何耶今農民皆貧當收<lb/>
穫時多不復能藏亟湏糶易以給他用以解逋責使<lb/>
無以糴之則價必甚賤而粟洩扵米商之舟與富民<lb/>
之廪來歲必重困矣前所言米價亦准鄕斗所糴之<lb/>
價耳今歲之價必下扵此則所得米數當加多為利<lb/>
<pb n="KR4d0253_SBCK_008-6a"/>
不細向來梭山家兄甞陳五利之說扵主管陳丈卽<lb/>
以白之倉臺㝷得陳丈書謂倉臺已許可其時家兄<lb/>
以鄕間無米可糴故不獲卒請某屬者亦甞言扵倉<lb/>
臺但未禀幕中二丈欲望㑹次及之儻不以為不然<lb/>
却幸見報家兄當具禀以卒所請也<lb/>
　　二<lb/>
屬奉敎墨竊知平糴之議莫逆扵幕中二君子之心<lb/>
巳遂聞扵倉臺倉臺亦旣惠許之矣然坐此霖霪稼<lb/>
之最良者又有仆泥自萌之患若此雨不止大妨收<lb/>
穫稼必重傷民必重困此䇿無所施矣山間今來稍<lb/>
<pb n="KR4d0253_SBCK_008-6b"/>
有霽色極為之喜方取𥿄欲以卒請白雲又復如擁<lb/>
雪向之乆扵是山者以為晴雲固有如此者特未可<lb/>
必耳萬一仍雨不解其貽有位者之憂不細矣尚憑<lb/>
諸君子之力出秋陽以廓此氛曀山林之人亦庶㡬<lb/>
一飽之適若得善穫必有可糴而米之多少則繼為<lb/>
之請當非所靳第支錢扵金谿則恐不可耳金谿素<lb/>
無倉臺錢米向來陸倉以歲歉捐二千緡委鞏主簿<lb/>
扵熟鄕糴二千碩為來歲賑濟之備次年所用不多<lb/>
餘者儲扵縣前倉前歲梭山所掌社倉已支八百碩<lb/>
矣又逓年倉臺賑䘏皆取諸此所存料亦無㡬金谿<lb/>
<pb n="KR4d0253_SBCK_008-7a"/>
年來極窘扵版帳積負前此蘇宰又重罹趙侯之困<lb/>
賄謝供輸大抵誅求無藝如聞錢榖侈用頗多安得<lb/>
有見錢可支藉令有之金谿負郭以西率多旱鄕惟<lb/>
東西鄕稍熟政宜以責之縣家自為和糴以備來歲<lb/>
近郭之用倉臺所乏者非錢也儻得徑就使臺攴官<lb/>
㑹或見錢為便錢雖難扵搫挈尚可為便兊之計若<lb/>
得官會則尤為順便蓋鄊間亦商旅之路可發洩也<lb/>
向來社倉趙丈欲行之移文郡縣揭示衢要累月無<lb/>
應之者趙丈往往以詢所善或告之以此事全在得<lb/>
人苟非其人不如勿為之愈建寜社倉始扵朱元晦<lb/>
<pb n="KR4d0253_SBCK_008-7b"/>
魏元履今誠得如陸梭山者為之乃可乆耳趙丈就<lb/>
令詢家兄之意㝷卽遣人致書家兄報書許之旣而<lb/>
某亦得趙丈書雖愚意尚有未安事業已行又以其<lb/>
人權之可以不敗亦只復書賛成其事今秋乃再㪚<lb/>
再歛矣適見今倉臺黃丈愛民之心不後扵趙故輙<lb/>
申其千一之慮以為萬一之𥙷今幕中二君子愛民<lb/>
之心不後扵陳向來陳主管亦先辱梭山兄以書意<lb/>
甚勤至其後梭山兄因得以平糴之法條具五利祈<lb/>
扵請致今倉使黃丈陳幹所復梭山兄書併往一觀<lb/>
亦恐欲携呈倉使與幕中二君子也向來趙丈文移<lb/>
<pb n="KR4d0253_SBCK_008-8a"/>
甚簡今梭山兄幷留逐時書問以為根柢陳主管書<lb/>
或呈似諸賢後擲示為幸某巳作禀劄逹倉臺𥿄多<lb/>
不欲更續切幸加察<lb/>
　　與趙推<lb/>
黃霸為頴川守鰥寡孤獨死無以<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>者覇為區處曰<lb/>
某所大木可以為棺某亭猪子可以祭吏往皆如其<lb/>
言遣吏司察事旣還而勞其食扵道傍為烏所攫肉<lb/>
事每得實人無敢欺皆以為神史家載其得之之由<lb/>
以為語次㝷繹問他隂伏以相參攷後世儒者乃以<lb/>
為鉤距而鄙之此在黃覇雖未盡善而後儒非之者<lb/>
<pb n="KR4d0253_SBCK_008-8b"/>
尤為無知蓋不論其本而論其末不觀其心而遽議<lb/>
其行事則皆不足以論人原覇之心本欲免人之欺<lb/>
求事之實則亦豈可多罪今風俗弊甚獄訟煩多吏<lb/>
姦為朋民無所歸命曲直不分以賄為勝負獄訟之<lb/>
間雖有善士臨之亦未必能盡得其情若有志之士<lb/>
欲研究其實豈免用問馬參牛之智愚儒必以鉤距<lb/>
非之則是必使情實不知曲直倒置姦惡肆行不辜<lb/>
無告然後為道耶故愚儒之論害道傷治真實學者<lb/>
必當明辨乎此則正理可得而信也近見王吉州言<lb/>
監司太守不可輕置人扵獄蓋獄官多非其人吏卒<lb/>
<pb n="KR4d0253_SBCK_008-9a"/>
常司其權平民一抵扵獄唯獄吏之所為箠楚之下<lb/>
何求不得文案旣上從而察之不能復有所見矣蓋<lb/>
其詞情皆由扵吏卒之所成練前書所謂奏當之成<lb/>
雖使臯陶聼之猶以為死有餘辜者謂此也今有兩<lb/>
詞各護其說左證疑似簿書契要無可攷據事又有<lb/>
不在簿書契要者則獄中求實之法謂之閃隔假令<lb/>
有二人則隔為二處三人則隔為三處不使之相聞<lb/>
知以吾所疑與其事之節目逐處審問謹思精察要<lb/>
領可以得情者反覆求之若使得在扵𥘉詞之外若<lb/>
可據信則必扵兩處參審必使有若合符節者乃可<lb/>
<pb n="KR4d0253_SBCK_008-9b"/>
據耳然此事最難若官人盡心却不能防吏卒之姦<lb/>
則吏卒必隂漏其事則官人之智無所施矣故獄訟<lb/>
惟得情為難唐虞之朝惟臯陶見道甚明羣聖所宗<lb/>
舜乃使之為士周書亦曰司㓂蘇公式敬爾由獄賁<lb/>
象亦曰君子以明庶政無敢折獄賁乃山下有火火<lb/>
為至明然猶言無敢折獄此事正是學者用工處噬<lb/>
嗑離在上則曰利用獄豊離在下則曰折獄致刑蓋<lb/>
貴其明也新司理𥘉間甚賢繼而聞之亦無能為重<lb/>
輕足下尤宜謹之<lb/>
官人者異鄕之人吏人者本鄕之人官人年滿者三<lb/>
<pb n="KR4d0253_SBCK_008-10a"/>
考成資者兩考吏人則長子孫扵其間官人視事則<lb/>
左右前後皆吏人也故官人為吏所欺為吏所賣亦<lb/>
其勢然也吏人自食而辦公事且樂為之爭為之者<lb/>
利在焉故也故吏人之無良心無公心亦勢使之然<lb/>
也官人常欲知其實吏人常不欲官人之知事實故<lb/>
官人欲知事實甚難官人問事扵吏吏效其說必非<lb/>
其實然必為實形欲為實形亦必稍假扵實蓋不為<lb/>
實形不能取信官人或自能得事實吏必多方以亂<lb/>
之縱不能盡亂之亦必稍亂之蓋官人純得事實非<lb/>
吏人之利也故官人能得事實為難純以事實行之<lb/>
<pb n="KR4d0253_SBCK_008-10b"/>
為尤難<lb/>
　　與蘇宰<lb/>
賤疾去體皆庇所逮記存之及尤重悚仄使君好音<lb/>
尚爾遅遅何也心苟無瑕何恤乎無家外之所遭有<lb/>
時與命𥘉不足為吾人重輕然君子每因是以自省<lb/>
察故缺失由是而知德業由是而進屯難困頓者乃<lb/>
所以成君子之羙也故曰生扵憂患而死扵安樂古<lb/>
人之處憂患者又豈止如門下今日所遭而巳哉願<lb/>
篤信此道日去其非以著其是則終來有他吉矣<lb/>
　　二<lb/>
<pb n="KR4d0253_SBCK_008-11a"/>
某徃時充員勑局浮食是慚惟是四方奏請廷臣面<lb/>
對有所建置更革多下㸔詳其或書生貴㳺不諳民<lb/>
事輕扵獻計不知一旦施行片𥿄之出兆姓蒙害毎<lb/>
與同官悉意論駁　朝廷清明常得寢廢編摩之事<lb/>
稽考之勤顧何足以當大官之膳尚方之賜或庶幾<lb/>
者僅此可少償萬一耳<lb/>
新天子卽位執事者過聼又復卑之荆門某竊惟為<lb/>
臣之義進思盡忠退思𥙷過儻尚未罹擯斥得共乃<lb/>
事脫或朝臣一時建請有司失扵討論遽施行之而<lb/>
反為民害者亦當用公心循公理為百姓條析以復<lb/>
<pb n="KR4d0253_SBCK_008-11b"/>
于上庶幾盡忠𥙷過之義郡守縣令民之師帥承流<lb/>
宣化其職任一也而令尤親扵民古者郎官出宰百<lb/>
里上應列宿寄命之責固不輕矣某托庇治下毎辱<lb/>
眷待之厚苟有所見安可不盡陳扵左右以為萬一<lb/>
之助哉比者竊見省符責括民户屯田將復賣之上<lb/>
失朝廷之體下為良農之害甚哉計之過也其𥘉出<lb/>
監簿陳君𥘉官江西因見臨江之新淦隆興之奉新<lb/>
撫之崇仁三縣之間有請佃沒官絶户田者租課甚<lb/>
重罄所入不足以輸官佃者因為姦計不復輸納徒<lb/>
賄吏胥以圖苟免春夏則羣來耕穫秋冬則棄去逃<lb/>
<pb n="KR4d0253_SBCK_008-12a"/>
藏當逃藏時固無可追㝷及羣至時則倚衆拒捍其<lb/>
强梁姦猾者如此若其善良者則困扵官租遂以流<lb/>
離死亡田復荒棄由是侵耕冐佃之訟益繁公私之<lb/>
弊日積陳旣𬒳召為職事官因以此陳請欲行責括<lb/>
减其租課以為如此則民必樂輸而官有實入此其<lb/>
為說蓋未為甚失其𥘉下之漕臺布之州縣施行之<lb/>
間巳不能如建請者之本㫖遂併與係省額屯田者<lb/>
一㮣責括亦鹵莾矣蓋佃沒官絶戸田者或是吏胥<lb/>
一時紐立租課或是農民逓互增租剗佃故有租重<lb/>
之患因而抵負不納或以流亡抛荒或致侵耕冐佃<lb/>
<pb n="KR4d0253_SBCK_008-12b"/>
而公私俱受其害陳監簿之所爲建請者特爲此也<lb/>
若係省額屯田者則與前項事體逈然不同其租課<lb/>
比之稅田雖爲加重然佃之者皆是良農老㓜男女<lb/>
皆能力作又諳曉耕種培灌之利便終歲竭力其間<lb/>
所收往往多扵稅田故輸官之餘可以自給人人自<lb/>
愛其爭先輸公不肯逋負亦優扵有稅田者又此等<lb/>
官田皆有莊名如某所居之里則有所謂大嶺莊有<lb/>
所謂精歩莊詢之他處莫不各有莊名故老相傳以<lb/>
爲元祐間宣仁垂簾之日捐湯沐之入以𥙷大農而<lb/>
俾以在官之田區分爲莊以贍貧民籍其名數計其<lb/>
<pb n="KR4d0253_SBCK_008-13a"/>
頃畆定其租課使爲永業今里中之老猶有能言<lb/>
宣仁上仙之年與其月日者歲月寖乆民又相與貿<lb/>
易謂之資陪厥價與稅田相若著令亦許其承佃明<lb/>
有資陪之文使之立契字輸牙稅蓋無異扵稅田其<lb/>
名數之著扵州縣簿籍者目曰省莊計其租入則上<lb/>
而計省下而郡縣皆總之曰苗屯米若干此其與逐<lb/>
時没官户絶田産隷扵常平而俾之出賣者豈可同<lb/>
年而語哉歷時旣多展轉貿易佃此田者不復有當<lb/>
時給佃之人目今無非資陪入户租課之輸逋負絶<lb/>
少郡縣供億所頼爲多有司因陳君之請槩行責括<lb/>
<pb n="KR4d0253_SBCK_008-13b"/>
亦巳踈矣漕臺又因有出賣之請此不審之甚者也<lb/>
若没官户絶田産朝廷何甞不令出賣惟其不售也<lb/>
是以開給佃之門亦所以勸民之耕且使土無曠而<lb/>
租無虧也今以租重之故致前數弊議者方建减租<lb/>
之䇿乃不能因而推行之而復為出賣之說可謂失<lb/>
扵討論矣且官有賣田之名固自不美今固無買者<lb/>
假令有買者亦必不能齊一所收之直又安能有𥙷<lb/>
扵縣官之調度終亦化為烏有耳有司坐析無𥙷之<lb/>
秋毫徒使縣官負不美之名憂民如此不亦謬乎謀<lb/>
國如此不亦踈乎若復及扵所謂屯田者則其失又<lb/>
<pb n="KR4d0253_SBCK_008-14a"/>
甚矣今有屯田者無非良農入户有資陪之價著令<lb/>
有資陪之文立契有牙稅之輸租課未甞逋負郡縣<lb/>
頼以供億一旦官復責括而賣之則有是田者往往<lb/>
僅能自給豈復能辦錢以買此田哉縱或能買是無<lb/>
故而使之再出買田之價豈不困哉豈不冤哉其能<lb/>
買者固不百一異時有錢以買者必兼幷豪植之家<lb/>
也奪良農固有熟耕之田以資兼幷豪植之家而使<lb/>
之流離困窮啣冤茹痛相枕籍為溝中瘠此何䇿也<lb/>
版曹之勘當都省之符下皆不復究其本末其事益<lb/>
熾其害易滋陳君之請不過三縣省符之下計臺之<lb/>
<pb n="KR4d0253_SBCK_008-14b"/>
奏遂及三郡版曹勘當則又遍扵一路且其施行與<lb/>
其建請本㫖絶相皆違真所謂字經三寫烏焉成馬<lb/>
失今不救又將遍扵天下矣假令有成命有司苟知<lb/>
其非猶當各守其職而爭之况今未成命豈可坐糜<lb/>
𥿄札徒嚴期㑹滋吏姦以擾良農安視下民之困以<lb/>
成執事者之過計哉門下平日愛民如父母憂民如<lb/>
疾疢今誠為之深究其本末詳計其利病陳之上府<lb/>
列之計臺丐聞于朝俾寢其議以便邦計以安民心<lb/>
此必門下之所樂為也胥吏之計方將並縁以招賄<lb/>
謝必不樂此諒仁人君子之心惟恐不聞吾民之疾<lb/>
<pb n="KR4d0253_SBCK_008-15a"/>
苦政令之利病必不以吏胥之謀而易天下之至計<lb/>
某雖不能周知一邑之版籍以所聞見計之此邑之<lb/>
民耕屯田者當不下三千石以中農夫食七人爲率<lb/>
則三七二十一當二萬一千人撫萬家之邑而其良<lb/>
農三千户老稚二萬一千一旦失職凛凛有破家散<lb/>
業流離死亡之憂也豈仁人君子之所能忍視而不<lb/>
爲之計者今方收穫舂揄之時誠得亟爲剡牘而其<lb/>
文書期㑹姑遼緩之以煩後庚之命使慮憂之偪仄<lb/>
轉爲懽心慘悽怛悍散爲和氣而謳歌鼓舞溢扵田<lb/>
畆遍扵塗巷不亦休哉此非有缺扵供輸損扵調度<lb/>
<pb n="KR4d0253_SBCK_008-15b"/>
决不至以此獲罪扵上府計臺也仰恃愛念敢布腹<lb/>
心<lb/>
　　三<lb/>
如聞徒御戒行将如郡邸豈黄堂将大行寛恤之政<lb/>
以厚吾民之力為國家培固根本為萬世不㧞之基<lb/>
耶撫字心勞催科政拙此陽道州所以為當世大賢<lb/>
而史家載之以為美談者天以斯民付之吾君吾君<lb/>
又以斯民付之守宰故凡張官置吏者為民設也無<lb/>
以厚民之生而反以病之是失朝廷所以張官置吏<lb/>
之本意矣無君子莫治野人無野人莫飬君子朝廷<lb/>
<pb n="KR4d0253_SBCK_008-16a"/>
官府之用固當野人供之今賦輸之法斯民所當遵<lb/>
而不違也違而不供民之罪也官從而督之理之宜<lb/>
也為守宰者固不可以託催科政拙之言而置賦稅<lb/>
之事一切不理易曰理財正辭禁民為非曰義必指<lb/>
簿書期㑹為非吾所當務此乃腐儒鄙生不聞大道<lb/>
妄為繆悠之說以自蓋其無能者之言也今簿書不<lb/>
理吏胥因為紊亂為長吏者難扵稽考吏胥與姦民<lb/>
為市使長吏無所窺㝷其蹤迹此所當深思精攷覈<lb/>
其本末求其要領乃所謂理財正辭禁民為非者也<lb/>
簿書齊整明白吏無所容姦則姦民懼而弊事理良<lb/>
<pb n="KR4d0253_SBCK_008-16b"/>
民下戸畏事之人不復𬒳擾矣若循理而治賦輸又<lb/>
不能寛上府之督責則致為臣而去豈不甚公甚正<lb/>
甚榮甚美哉有如丈丈大鄕之賢善類所宗亦必甚<lb/>
慰其意以為吾有賢子不愧扵陽道州矣世間富貴<lb/>
何限往往與草木俱腐其能自㧞而與陽道州儼駕<lb/>
扵方冊者幾何人哉若曰今不得巳且屈吾平日之<lb/>
志為苟免之道非某之所聞也吾人要當求師扵往<lb/>
聖昔賢有識君子不可聼計扵吏胥吏胥者吾之所<lb/>
御豈可反入其籠罩之中也<lb/>
象山先生全集卷之八<lb/>
</p>
<p>
</p>
  </div>
</body>
</text>
</TEI>
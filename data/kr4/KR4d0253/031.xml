<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0253_SBCK_031-1a"/>
象山先生全集卷之三十一<hi>外集</hi>
　程文<lb/>
　　問制科<hi>解試</hi>
對制科不可以有法制科而有法吾不知制科之所<lb/>
取者何人也以蝸蛭之餌垂海而冀吞舟之魚唐賈<lb/>
至猶以為諸科之病今制科者天子所自詔以待非<lb/>
常之才也孰謂非常之才而可以區區之法制束而<lb/>
取之乎然是科始扵漢盛扵唐至扵我宋其為法益<lb/>
宻而其得人之盛視漢唐有優焉何哉愚嘗論之漢<lb/>
病扵經唐病扵文長才異䏻之士類多淪溺扵訓詁<lb/>
<pb n="KR4d0253_SBCK_031-1b"/>
聲律之間故漢唐之制舉不可以罪法我宋之盛莫<lb/>
盛扵仁宗蓋其承三朝涵養天下之乆和氣浹洽人<lb/>
才衆多學術雅正經不病漢文不病唐而天聖復科<lb/>
之詔又其圖治之心銳而求才之意切天下之士雷<lb/>
動雲合欲振聳扵天子之庭者心洋洋而冠峩峩也<lb/>
是以一舉而得富鄭公再舉而得張文定其餘如何<lb/>
張蘇錢之流亦往往可稱數號為得人之盛然未㡬<lb/>
而范文正公且言曰朝廷命試之際或将訪以不急<lb/>
之務雜以非聖之書欲伺其所未知誤其所熟習適<lb/>
足以誤多士之心非勸學育材之意也嘉祐之末蘇<lb/>
<pb n="KR4d0253_SBCK_031-2a"/>
文忠公制䇿之對且曰陛下所為親䇿賢良之士者<lb/>
以應故事而巳豈以臣言為真足有感扵陛下耶愚<lb/>
以為仁宗英特之主好賢之誠蓋不後扵堯舜三王<lb/>
而乃使當時大臣有誤多士之論制科之人有應故<lb/>
事之說者是蓋其法之罪也故天聖之法不可以不<lb/>
變恭惟主上臨御以來十年三詔銳意方聞之彦凡<lb/>
記誦傳註之僻識知侍從之艱咸汛掃而新之則夫<lb/>
范文正所謂誤多士者盖革之矣乃秋九月實試賢<lb/>
良之士執事大人下教諸生以試之之時有可變而<lb/>
通之之理謂今歲列郡不雨者非一則成湯之自責<lb/>
<pb n="KR4d0253_SBCK_031-2b"/>
宣王之憂民寗莊子之知天意臧文仲之知人事其<lb/>
所先所宜可用可爲者冝有得扵大廷之對誠如是<lb/>
則蘇文忠所謂應故事者又革之矣雖然慶曆六年<lb/>
監察御史唐詢嘗請如漢故事俟有災異然後舉之<lb/>
親䇿當世要務罷試祕閣六篇參政吳育執以爲不<lb/>
可愚嘗交譏其齷齪庸陋蓋詢之意非知待賢之體<lb/>
而能勉君以盡其禮顧患應科者之衆而欲設術以<lb/>
抑其進爲育者正當誅其意而取其說從而廣之若<lb/>
曰思未治則舉之思遺逸則舉之有缺政則舉之有<lb/>
災異則舉之有大謀議則舉之惟人君之所欲舉欲<lb/>
<pb n="KR4d0253_SBCK_031-3a"/>
問毋拘以法毋限以時則是科之設庶乎其有𥙷而<lb/>
是科之名庶乎其無愧矣不知出此而猥曰法不可<lb/>
變嗚呼待賢良而有若待胥吏徒隷者存焉是尚為<lb/>
不可變乎齷齪庸陋之臣不知待賢者之禮適以蕪<lb/>
累明君之政如是㢤故曰天聖制科之法不可不變<lb/>
若夫漢唐之時則未始有定法也所謂舉之以五者<lb/>
惟眺錯為然當時特詔有司諸侯王及三公九卿主<lb/>
郡吏舉賢良而舉眺錯者適有五人耳若乃公孫弘<lb/>
董仲舒谷永杜欽之流而推之選之舉之皆不必其<lb/>
五也故彼之以五者非有定法而我之以二則法之<lb/>
<pb n="KR4d0253_SBCK_031-3b"/>
一定者也問之以三者惟董仲舒為然當時固以對<lb/>
䇿者條貫靡竟統紀未終辭不别白㫖不分明故至<lb/>
于再至于三耳若乃眺錯谷永杜欽皆止扵一篇而<lb/>
公孫弘止扵復問𥘉不必其三也故彼之以三者𥘉<lb/>
非定法而我之以一者則法之一定者也至扵應者<lb/>
之多寡尤不可㮣論漢之應者以百數而唐永昌之<lb/>
𥘉對䇿者至千餘當時張柬之為第一此狄仁傑之<lb/>
所謂宰相材而成誅二張之功者也固不可謂其應<lb/>
者之多而所得之非才也故曰漢唐之制科不可以<lb/>
罪法若夫比方之事非承學之任故愚不復為執事<lb/>
<pb n="KR4d0253_SBCK_031-4a"/>
道謹對<lb/>
　　料敵<hi>解試</hi>
曹操能註兵法而不䏻諭扵其子趙括䏻讀父書而<lb/>
不見許扵其父兵家之變又豈可以言傳而迹窺也<lb/>
㢤李靖佐李孝恭平蕭銑靖請乗水傳壘以爲必擒<lb/>
及叩夷陵銑以惶駭而其敗軍之將適屯清溪靖乃<lb/>
以爲不可擊孝恭擊之果以敗還賊委舟散掠靖視<lb/>
其亂擊而破之孝恭繼進銑遂以䧏夫圖銑一事也<lb/>
始而曰必擒中而曰不可撃終而擊其說三變而無<lb/>
一不酬知此則韓安國淮南王之說可得而判矣李<lb/>
<pb n="KR4d0253_SBCK_031-4b"/>
徳𥙿之在劒南也追咎韋臯招徠群蠻之䇿以為召<lb/>
冦之端撫納蕃将悉怛維州之降以為制敵之要夫<lb/>
劒南一方也群蠻之來悉怛之至大畧相類一以為<lb/>
召冦一以為制敵而君子兩是其說審乎此則耿國<lb/>
柳渾之說可得而知矣故孫武以兵為書而曰兵家<lb/>
之勝不可先傳霍去病以兵為事而曰何至學古兵<lb/>
法誠以兵家之變在扵機緘識畧之相符非可以言<lb/>
傳而迹窺也然則髙祖之前料子房之决勝夫豈偶<lb/>
然而已㢤嘗觀石勒素不知書聼讀漢書至食其立<lb/>
六國事摶手驚曰此法當失何以得天下及至張良<lb/>
<pb n="KR4d0253_SBCK_031-5a"/>
借箸之說則曰頼有此人耳以是知髙祖輟飯吐哺<lb/>
之時豈無見乎其事之機而惟良之為信者後世書<lb/>
生以陳迹臆見斷天下之成敗者豈不貽笑矣㢤若<lb/>
夫宣帝之使單于慕義郭子儀之使回紇下拜此其<lb/>
誠之所感則又進乎兵矣<lb/>
　　問賑濟<hi>解試</hi>
對賑濟之䇿前人之迹可求也然無得乎其本而惟<lb/>
末之求則其䇿有時而窮文潞公之在成都也米價<lb/>
騰貴因就諸城門相近院凡十八處减價而糶仍不<lb/>
限其數張榜通衢異日米價遂减此蓋劉晏之遺意<lb/>
<pb n="KR4d0253_SBCK_031-5b"/>
然公廩無儲私囷且竭則其䇿窮矣趙清獻之守越<lb/>
米價踊貴傍州皆榜衢路禁增米價清獻獨榜衢路<lb/>
令有米者任增價糶之扵是諸路米商輻輳詣越米<lb/>
價更賤民無餓莩此蓋盧坦之舊䇿然商路不通鄰<lb/>
境無粟則其䇿窮矣舎是二䇿獨可取之冨民而冨<lb/>
民之囷廩盈虚糓粟有無不得而知就令知之而閉<lb/>
糶如𥘉又誠如明問所慮以公家之勢發民之私藏<lb/>
以濟賑食不為無義顧其間尚多他利害故愚請舎<lb/>
其末而論其本可乎漢倪寛以租不辦居殿當去官<lb/>
百姓思之大家牛車小家負擔乃更居最夫寛扵科<lb/>
<pb n="KR4d0253_SBCK_031-6a"/>
歛之方畧亦踈矣而能旦暮之間以殿為最則愛民<lb/>
之心孚乎其下故也誠使今之縣令有倪寛愛民之<lb/>
心感動乎其下則富民之粟出而邇臣散給之䇿可<lb/>
得而施矣方畧之未至利害之未悉皆可次第而講<lb/>
求若監司郡守不䏻以是心為明主謹擇縣令或憚<lb/>
扵有所按發而務為因循舎貸則吾末如之何也巳<lb/>
矣<lb/>
　　問唐取民制兵建官<hi>省試</hi>
對古之是非得失常易論今之施設措置常難言論<lb/>
古之是非得失而不及今之施設措置吾未見其為<lb/>
<pb n="KR4d0253_SBCK_031-6b"/>
果知古也然則古亦豈可以易言乎㢤取民制兵建<lb/>
官之法蓋莫良扵三代遭秦變古先王之制掃地而<lb/>
盡由漢以來因循苟簡視三代之法㡬以為不可復<lb/>
行蓋不知大冬之寒可以推而為大夏之暑毫末之<lb/>
小可以進而為合抱之大顧當為之以漸而不可以<lb/>
驟反之也唐因魏隋之舊而成租調府衛之制官約<lb/>
以六典而省之至扵七百三十此可以為復三代之<lb/>
漸而唐之所以為可稱者也至扵貧無以葬者許鬻<lb/>
永業自狹鄕徙寛鄕者併鬻口分啓兼并之端開避<lb/>
地之釁此固失在扵其法省官之𥘉自謂吾以此待<lb/>
<pb n="KR4d0253_SBCK_031-7a"/>
天下賢才足矣旣而增員外置寖廣而不復除此固<lb/>
失在扵其身居重御輕之說在唐固不䏻無蔽而府<lb/>
兵之廢實出扵版圖隳而不可攷閱習弛而不可用<lb/>
其源蓋與授田相表裏皆其立法之遺恨也彍騎兩<lb/>
稅雖皆一時可喜之事而壊經常簡易之法馴致鉅<lb/>
創大蠧而不䏻救承良法之弊不知脩而後之苟且<lb/>
變更以偷一時之利而不顧其後此尤君子之所深<lb/>
惡不可諉前人之失而逭其誅至扵斜封墨敕之濫<lb/>
則誠無足深責大抵君子之望扵唐者欲其等而上<lb/>
之而唐愈下欲其推而進之而唐愈退其是非得失<lb/>
<pb n="KR4d0253_SBCK_031-7b"/>
豈不較然甚明㢤至推之扵今日則又有難言者唐<lb/>
租調之法固可以爲復井田什一之漸矣然連阡陌<lb/>
者難扵行削奪之法厭糟糠者無以爲播種之資削<lb/>
奪之法不行則田畆孰給播種之資旣乏則租課孰<lb/>
供况今之取扵民者斗斛之數定而輸再倍和市之<lb/>
名存而直不給殊名異例不可殫舉而州縣遑遑有<lb/>
乏須負課之憂大農汲汲爲支柱權冝之計扵此而<lb/>
議復租調之法誰曰爲通世務者唐府兵之法固可<lb/>
爲復軍旅卒伍之漸矣然授田之制不行則府衛之<lb/>
制不可復論况邇者兩淮流徙之民朝廷欲因賑救<lb/>
<pb n="KR4d0253_SBCK_031-8a"/>
之粟使耕荒棄之地以成屯田之業而議者猶懼資<lb/>
儲之乏事弗克究列營而居負米而㸑者或者猶懼<lb/>
拊循之未至居䖏之未安習勤之未集而遽欲望𬒳<lb/>
堅蹠勁扵田畆捨鋤釋耒之人亦已難矣扵此而言<lb/>
府衛之制蓋索商舶扵北𬈑之涯者也唐虞官百夏<lb/>
商官倍周官三百六十而唐承隋後官不勝衆驟而<lb/>
約之七百有竒則復古建官亦莫近扵唐矣今之内<lb/>
而府寺埸局外而叅幕佐貳可以罷而省之者蓋不<lb/>
為少天下莫不知之而朝廷之憚為此者則懼夫衣<lb/>
裳之流離而無以生也今雖不省而受任者或數千<lb/>
<pb n="KR4d0253_SBCK_031-8b"/>
里需次者或八九年奪園夫紅女之利不復可以責<lb/>
士大夫為省官之說則又不可無以䖏此故曰論古<lb/>
之是非得失者易言今之施設措置者難然則三代<lb/>
之法其終不可復矣乎曰大夏之暑大冬之推也合<lb/>
抱之木毫末之進也况夫脩已以安百姓篤恭而天<lb/>
下平仲尼謂朞月而可三年有成有包荒之量有馮<lb/>
河之勇有不遐遺之明有朋亡之公扵復三代乎何<lb/>
有愚不佞他日執事大人論思之次願與聞焉<lb/>
　　問徳仁功利<lb/>
對仲尼屢歎管仲之功而遊扵其門者五尺童子羞<lb/>
<pb n="KR4d0253_SBCK_031-9a"/>
稱焉曽西有所不爲孟子有所不願威公由莒轉戰<lb/>
而入齊管仲釋囚拘而相之其學焉而後臣之也孟<lb/>
子至與成湯伊尹同稱然觀其始志不過欲立功名<lb/>
扵天下以自尊榮其身而已豈有匹夫匹婦有不與<lb/>
𬒳堯舜之澤者若已推而納之溝中之心㢤召陵之<lb/>
役反未及國而陳轅濤塗之執驕恣之迹已形其視<lb/>
成湯之慙徳爲如何嗚呼此功利徳仁之所從分歟<lb/>
唐太宗與裴寂劉文静謀動髙祖時其志無異於威<lb/>
公管仲之事及其有天下之後致正觀之治而論者<lb/>
以爲庶㡬三代之王吾獨扵其聼魏徴之言而見之<lb/>
<pb n="KR4d0253_SBCK_031-9b"/>
宇文士及稱南衙群臣靣折庭爭陛下不得舉手蓋<lb/>
當時輔拂鯁挺之臣不獨徴而已顧獨徴之言為尤<lb/>
詳且切取徴之言而讀之蓋有冨翁貴仕之所不䏻<lb/>
堪者而太宗富有天下貴為天子功業皆其所自致<lb/>
而䏻俯首抑意聴拂逆之辭扵疇昔所惡之臣嗚呼<lb/>
此其所以致正觀之治庶㡬扵三代之王者乎恭惟<lb/>
主上盛徳至仁其學蓋出扵五帝三王而俯取唐太<lb/>
宗徳仁功利之問與魏徴之所以對者發扵奎書形<lb/>
扵詔㫖詢及侍臣一何其徳之盛仁之熟勉勉亹亹<lb/>
而無有窮已也實天下萬世之幸執事大人仰取而<lb/>
<pb n="KR4d0253_SBCK_031-10a"/>
俯用之䇿諸生扵旅試之塲甚大惠也設功利徳仁<lb/>
之疑扵魏徴之辭愚旣以齊威管仲之事决之扵前<lb/>
矣至扵帝王之徳之仁豈但如匹夫見扵脩身齊家<lb/>
而己之說愚竊以爲不然夫所謂脩身齊家者非夫<lb/>
飾小亷矜小行以自託扵鄕黨者然也顔子視聽言<lb/>
動之間曾子容貌辭氣顔色之際而五帝三王臯䕫<lb/>
稷契伊吕周召之功勲徳業在焉故大學言明明徳<lb/>
扵天下者取必扵格物致知正心誠意之間愚不敏<lb/>
姑誦所聞執事大人幸恕其狂斐<lb/>
　　問漢文武之治<lb/>
<pb n="KR4d0253_SBCK_031-10b"/>
對嘗讀洪範至扵沉潜剛克髙明柔克之辭未嘗不<lb/>
反覆深攷而敬思之以為古先帝王之所以未嘗不<lb/>
學而求警戒磨勵之心未嘗不切也執事教諸生以<lb/>
漢文帝武帝之事愚獨以學而斷二君之失夫文帝<lb/>
之為君固寛仁之君也然其質不䏻不偏於柔故其<lb/>
承高惠之後天下無事不知上古聖人弦弧剡矢重<lb/>
門擊柝之義安扵嫁胡之恥不䏻飾邉備講武練兵<lb/>
以戒不虞而匈奴大舉入邉者數四甚至候騎逹扵<lb/>
雍甘泉僅嚴細柳㶚上棘門之屯雖拊髀求将御鞍<lb/>
講武而志終不遂使其有學以輔之而知髙明之義<lb/>
<pb n="KR4d0253_SBCK_031-11a"/>
必不至於此矣武帝之為君固英明之君也然其質<lb/>
不䏻不偏扵剛故其承文帝冨庶之後貫朽粟腐憤<lb/>
然欲犂匈奴之庭以刷前世之恥然不知舞干格苗<lb/>
因壘降崇之事不止衞青霍去病之師而窮貳師之<lb/>
兵至於海内虚耗戸口减半雖下輪臺哀痛之詔亦<lb/>
無及矣飄風不終朝驟雨不終日執事謂始作者有<lb/>
以基之信其然乎使其有學以輔之而知沉潜之義<lb/>
不至扵此矣嗚呼冨庶之效雖遼扵虚耗之報而拊<lb/>
髀之歎有不如輪臺之哀堯舜三王之心吾於漢武<lb/>
帝末年之詔而知之此吾所以重惜其無學以輔之<lb/>
<pb n="KR4d0253_SBCK_031-11b"/>
<pb n="KR4d0253_SBCK_031-11b"/>
</p>
<p>
</p>
  </div>
</body>
</text>
</TEI>
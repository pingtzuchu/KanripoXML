<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0253_SBCK_021-1a"/>
象山先生全集卷之二十一<lb/>
　雜著<lb/>
　　易說<lb/>
此理塞宇宙誰能逃之順之則吉逆之則凶其蒙蔽<lb/>
則為昏愚通徹則為明智昏愚者不見是理故多逆<lb/>
以致凶明智者見是理故能順以致吉說易者謂陽<lb/>
貴而隂賤剛明而柔暗是固然矣今晉之為卦上離<lb/>
六五一隂為明之主下坤以三隂順從扵離明是以<lb/>
致吉二陽爻反皆不善蓋離之所以為明者明是理<lb/>
也坤之三隂能順從其明宜其吉無不利此以明理<lb/>
<pb n="KR4d0253_SBCK_021-1b"/>
順理而善則其不盡然者亦宜其不盡善也不明此<lb/>
理而泥扵爻畫名言之末豈可與言易哉陽貴隂賤<lb/>
剛明柔暗之說有時而不可泥也<lb/>
雷在天上大壮君子以非禮弗履非禮弗履人孰不<lb/>
以為美亦孰不欲其然然善意之㣲正氣之弱雖或<lb/>
欲之而未必能也今四陽方長雷在天上正大之壯<lb/>
如此以是而從事扵非禮弗履優為之矣此顔子請<lb/>
事斯語時也㤗之九二言包荒包荒者包含荒穢也<lb/>
當㤗之時宜無荒穢蓋物極則反上極則下盈極則<lb/>
虧人情安肆則怠忽隨之故荒穢之事常在扵積安<lb/>
<pb n="KR4d0253_SBCK_021-2a"/>
之後也<lb/>
易之為書也不可遠其為道也屢遷變動不居周流<lb/>
六虚上下無常剛柔相易不可為典要唯變所適臨<lb/>
深履氷參前倚衡儆戒無虞小心翼翼道不可須臾<lb/>
離也五典天叙五禮天秩洪範九疇帝用錫禹傳在<lb/>
箕子武王訪之三代攸興罔不克敬典不有斯人孰<lb/>
足以語不可逺之書而論屢遷之道也<lb/>
　　易數<hi>為張權叔書</hi>
一得五合而成六天一生水地六成之故一得六合<lb/>
而成水二得五合而為七地二生火天七成之故二<lb/>
<pb n="KR4d0253_SBCK_021-2b"/>
得七合而成火三得五合而為八天三生木地八成<lb/>
之故三得八合而成木四得五合而為九地四生金<lb/>
天九成之故四得九合而成金五得五合而成十天<lb/>
五生土地十成之故五得十合而成土論五行生成<lb/>
水合在一六火合在二七木合在三八金合在四九<lb/>
土合在五十數至四而五在其中矣一與四自為五<lb/>
二與三自為五二與三少隂少陽之裏也一與四老<lb/>
陽老隂之表也五數旣見二得五為七三得五為八<lb/>
故七為少陽八為少隂一得五為六四得五為九故<lb/>
六為老隂九為老陽故七與八合其數十五六與九<lb/>
<pb n="KR4d0253_SBCK_021-3a"/>
合其數亦十五少隂少陽老隂老陽是謂四象論四<lb/>
象則隂陽之少合在七八隂陽之老合在九六四象<lb/>
成列七八在裏九六在表隂陽之分先裏後表故七<lb/>
八為少九六為老四七二十八故二十八者少陽之<lb/>
䇿四八三十二故三十二者少隂之䇿也易之為書<lb/>
也不可逺其為道也屢遷變動不居周流六虚上下<lb/>
無常剛柔相易不可為典要惟變所適吾甞言天下<lb/>
有不易之理是理有不窮之變誠得其理則變之不<lb/>
窮者皆理之不易者也水生數一成數六其卦為坎<lb/>
坎陽裏而隂表水形柔弱蓋隂表也然本生扵陽故<lb/>
<pb n="KR4d0253_SBCK_021-3b"/>
道家謂水隂根陽火生數二成數七其卦爲離離隂<lb/>
裏而陽表火形剛烈蓋陽表也然本生扵隂故道家<lb/>
謂火陽根隂自水火之成數而言則水六也火七也<lb/>
水則爲隂火則爲陽自水火之卦而言之水坎也火<lb/>
離也坎則陽卦離則隂卦自坎離之卦而言之則坎<lb/>
月也離日也拘儒扵此將如何而言隂陽哉五行相<lb/>
得而各有合蓋不止乎前二合而巳<lb/>
　　又<hi>爲連叔廣書</hi>
三竒者四四四也三偶者八八八也此老隂老陽也<lb/>
卽乾坤之象故不容有二若少隂少陽則各有三變<lb/>
<pb n="KR4d0253_SBCK_021-4a"/>
此六子之象也兩偶一竒則四八八為震之象八四<lb/>
八為坎之象八八四為艮之象兩竒一偶則八四四<lb/>
為巽之象四八四為離之象四四八為兊之象四象<lb/>
生八卦亦可見扵此<lb/>
　三竒四　為老陽<hi>變</hi>三偶八　為老隂<hi>變</hi>
　兩偶八　一竒四　為少陽<hi>不變</hi>兩竒四<lb/>
　一偶八　為少隂<hi>不變</hi>一二三四五五行生數六七<lb/>
　八九十五行成數<lb/>
天一生水地六成之地二生火天七成之天三生木<lb/>
地八成之地四生金天九成之天五生土地十成之<lb/>
<pb n="KR4d0253_SBCK_021-4b"/>
生而未成不可用故用其成數三者變之始五者變<lb/>
之終故數至扵五而變化具矣天地之數五十有五<lb/>
莫非五也天數五一三五七九也地數五二四六八<lb/>
十也生數五一二三四五也成數五六七八九十也<lb/>
三象著扵三才五象上著五星下著五嶽緫為五方<lb/>
五方之形正分之亦四隅分之亦四五無分界故天<lb/>
有四時春木夏火秋金冬水而土寄旺四季孟子言<lb/>
四端不言信孔子甞獨言信曰自古皆有死民無信<lb/>
不立又曰人而無信不知其可也又屢言主忠信醫<lb/>
家言六脉皆有胃脉人無胃脉則死亦此理也故四<lb/>
<pb n="KR4d0253_SBCK_021-5a"/>
爲數之大紀五在其中矣四營成易亦此義也易有<lb/>
太極是生兩儀兩儀生四象四象生八卦四象者隂<lb/>
陽有老少謂老陽少陽老隂少隂也或曰六七八九<lb/>
爲四象即是老陽少陽老隂少隂也四者一體七八<lb/>
爲裏隂陽之分自裏始故七爲少陽八爲少隂六九<lb/>
爲表裏常少表常老故六爲老隂九爲老陽四者其<lb/>
本數也以四積之則乾坤之䇿見矣四六二十四毎<lb/>
爻二十四䇿六爻積之則百四十有四故坤之䇿百<lb/>
四十有四四九三十六毎爻爲三十六䇿六爻積之<lb/>
則二百一十有六故乾之䇿二百一十有六一三五<lb/>
<pb n="KR4d0253_SBCK_021-5b"/>
七九則天之五竒也而其中為五故五為天中數二<lb/>
四六八十此則地之五偶也而其中為六故六為地<lb/>
中數十日者陽也乃二五之數十二辰者隂也乃二<lb/>
六之數天中數為十日地中數為十二辰五音六律<lb/>
亦由是也十日十二辰相配至六十而周故甲子六<lb/>
十四六二十四四九三十六二十四是老隂之䇿三<lb/>
十六是老陽之䇿老隂老陽相配而為六十四七二<lb/>
十八是少陽之䇿四八三十二是少隂之䇿二十八<lb/>
與三十二相配亦得六十者隂陽相配之數也<lb/>
　　三五以變錯綜其數<lb/>
<pb n="KR4d0253_SBCK_021-6a"/>
數偶則齊數竒則不齊唯不齊而後有變故主變者<lb/>
竒也一三五七九數之竒也一者數之始未可以言<lb/>
變自一而三自三而五而其變不可勝窮矣故三五<lb/>
者數之所以為變者也有一物必有上下有左右有<lb/>
前後有首尾有背靣有内外有表裏故有一必有二<lb/>
故曰一生二有上下左右首尾前後表裏則必有中<lb/>
中與兩端則為三矣故曰二生三故太極不得不判<lb/>
為兩儀兩儀之分天地旣位則人在其中矣三極之<lb/>
道豈作易者所能自為之哉錯之則一二三四五總<lb/>
之則為數十五三居其中以三紀之則三五十五三<lb/>
<pb n="KR4d0253_SBCK_021-6b"/>
其十五則為洛書九章四十有五之數九章奠位縱<lb/>
橫數之皆十五此可見三五者數之所以為變者也<lb/>
九章自一至九而無十然一與九為十三與七為十<lb/>
二與八為十四與六為十則所謂十者固在一二三<lb/>
四五六七八九之間矣雖無十而十固在其間所謂<lb/>
十五者五即土之生數十即土之成數然則九章之<lb/>
數雖四十有五而其天地五十有五之數已在其中<lb/>
矣由是觀之三五之變可勝窮哉天地人為三才日<lb/>
月星為三辰卦三畫而成鼎三足而立為老氏之說<lb/>
者亦曰一生二二生三三生萬物蓋三者變之始也<lb/>
<pb n="KR4d0253_SBCK_021-7a"/>
天有五行地有五方一二三四五則五行生數六七<lb/>
八九十則五行成數一三五七九為天數二四六八<lb/>
十為地數易大傳曰天數五地數五五位相得而各<lb/>
有合一與六為合蓋一與五為六故一六為合二與<lb/>
七為合蓋二與五為七故二七為合三與八四與九<lb/>
五與十皆然故天地之數五十有五而五為小衍五<lb/>
十為大衍蓋五者變之終也參五以變而天下之數<lb/>
不能外乎此矣天地旣位人居其中鄕明而立則左<lb/>
右前後為四方天以氣運而為春夏秋冬地以形處<lb/>
而為東西南北四數扵是乎見矣然後有四方中與<lb/>
<pb n="KR4d0253_SBCK_021-7b"/>
四方扵是為五故一生水而水居北二生火而火居<lb/>
南三生木而木居東四生金而金居西而五生土而<lb/>
土居中央<lb/>
　　學說<lb/>
古者十五入大學大學曰大學之道在明明德在新<lb/>
民在止扵至善此言大學指歸欲明明德扵天下是<lb/>
入大學標的格物致知是下手處中庸言慱學審問<lb/>
謹思明辨是格物之方讀書親師友是學思則在已<lb/>
問與辨皆須在人自古聖人亦因徃哲之言師友之<lb/>
言乃能有進况非聖人豈有自任私知而能進學者<lb/>
<pb n="KR4d0253_SBCK_021-8a"/>
然徃哲之言因時乘理其指不一方冊所載又有正<lb/>
偽純疵若不能擇則是泛觀欲取决扵師友師友之<lb/>
言亦不一又有是非當否若不能擇則是泛從泛觀<lb/>
泛從何所至止如彼作室于道是用不潰于成欲取<lb/>
其一而從之則又安知非私意偏說子莫執中孟子<lb/>
尚以為執一廢百執一廢百豈為善學後之學者顧<lb/>
何以處此<lb/>
　　論語說<lb/>
苟志扵仁矣無惡也惡與過不同惡可以遽免過不<lb/>
可以遽免賢如遽伯玉欲寡其過而未能聖如夫子<lb/>
<pb n="KR4d0253_SBCK_021-8b"/>
猶曰加我數年五十而學易可以無大過矣况扵學<lb/>
者豈可遽責其無過哉至扵邪惡所在則君子之所<lb/>
甚疾是不可毫髮存而斯須犯者也苟一旦而志扵<lb/>
仁斯無是矣<lb/>
志扵道據扵德依扵仁游扵藝道者天下萬世之公<lb/>
理而斯人之所共由者也君有君道臣有臣道父有<lb/>
父道子有子道莫不有道惟聖人惟能備道故爲君<lb/>
盡君道爲臣盡臣道爲父盡父道爲子盡子道無所<lb/>
處而不盡其道常人固不能備道亦豈能盡亡其道<lb/>
夫子曰誰能出不由户何莫由斯道也田野隴畆之<lb/>
<pb n="KR4d0253_SBCK_021-9a"/>
人未甞無尊君愛親之心亦未甞無尊君愛親之事<lb/>
臣子之道其端在是矣然上無敎下無學非獨不能<lb/>
推其所為以至扵全備物蔽欲汨推移之極則所謂<lb/>
不能盡亡者殆有時而亡矣弑父與君乃盡亡之時<lb/>
也民之扵道係乎上之敎士之扵道由乎巳之學然<lb/>
無志則不能學不學則不知道故所以致道者在乎<lb/>
學所以為學者在乎志夫子曰吾十有五而志扵學<lb/>
又曰士志扵道而耻惡衣惡食者未足與議也孟子<lb/>
曰士尚志與志扵道一也小德川流大德敦化此聖<lb/>
人之全德也臯陶謨之九德日嚴祗敬六德則可以<lb/>
<pb n="KR4d0253_SBCK_021-9b"/>
有邦日宣三德則可以有家德之在人固不可皆責<lb/>
其全下焉又不必其三苟有一焉卽德也一德之中<lb/>
亦不必其全苟其性質之中有㣲善小美之可取而<lb/>
近扵一者亦其德也苟能據之而不失亦必日積日<lb/>
進日著日盛日廣日大矣惟其不能據也故其所有<lb/>
者亦且日失日喪矣尚何望其日積日進日著日盛<lb/>
日廣日大哉士志扵道豈能無其德故夫子誨之以<lb/>
據扵德仁人心也從心所欲不踰矩此聖人之盡仁<lb/>
孔門高弟如子路冉有之徒夫子皆曰不知其仁必<lb/>
如顔淵仲弓然後許之以仁常人固未可望之以仁<lb/>
<pb n="KR4d0253_SBCK_021-10a"/>
然亦豈皆頑然而不仁聖人之所爲常人固不能盡<lb/>
爲然亦有爲之者聖人之所不爲常人固不能皆不<lb/>
爲然亦有不爲者扵其爲聖人之所爲與不爲聖人<lb/>
之所不爲者觀之則皆受天地之中根一心之靈而<lb/>
不能冺㓕者也使能扵其所不能冺㓕者而充之則<lb/>
仁豈逺乎哉仁之在人固不能冺然而盡亡惟其不<lb/>
能依乎此以進扵仁而常違乎此而沒扵不仁之地<lb/>
故亦有頑然而不仁者耳士志扵道豈能無其仁故<lb/>
夫子誨之以依扵仁藝者天下之所用人之所不能<lb/>
不習者也游扵其間固無害其志道據德依仁而其<lb/>
<pb n="KR4d0253_SBCK_021-10b"/>
道其德其仁亦扵是而有可見者矣故曰游扵藝<lb/>
　　孟子說<lb/>
志壹動氣此不待論獨氣壹動志未能使人無疑孟<lb/>
子復以蹶趨動心明之則可以無疑矣壹者專一也<lb/>
志固為氣之帥然至扵氣之專壹則亦能動志故不<lb/>
但言持其志又戒之以無暴其氣也居處飲食適節<lb/>
宣之宜視聼言動嚴邪正之辨皆無暴其氣之工也<lb/>
必有事焉而勿正心是一句勿忘勿助長也是一句<lb/>
下句是解上句孟子中有兩正字同義必有事焉而<lb/>
勿正心一也言語必信非以正行也二也勿正字下<lb/>
<pb n="KR4d0253_SBCK_021-11a"/>
有心字則辭不虧勿忘字上無心字則辭不贅此但<lb/>
工扵文者亦能知之必有事焉字義與小心翼翼昭<lb/>
事上帝事字義同<lb/>
孟子知言一叚後人旣不明其道因不曉其文强將<lb/>
詖淫邪遁扵楊墨佛老上差排曰何者是詖辭何者<lb/>
是淫辭何者是邪辭何者是遁辭不知此四字不可<lb/>
分諸子百家所字乃是分諸子百家處蔽䧟離窮是<lb/>
其實詖淫邪遁是其名有其實而後有其名若欲曉<lb/>
詖滛邪遁之名須先曉蔽䧟離窮之實蔽䧟離窮是<lb/>
終始淺深之辨非是四家學有所蔽則非其正故曰<lb/>
<pb n="KR4d0253_SBCK_021-11b"/>
詖辭蔽而不解必深䧟其中其說必淫故曰淫辭受<lb/>
蔽之𥘉其言猶附著扵正其實非正故深䧟之後其<lb/>
言不能不離扵其所附著故曰邪辭離則必窮窮則<lb/>
必宛轉逃遁而為言故曰遁辭故蔽而不解必䧟䧟<lb/>
而不已必離離則必窮窮而不反扵正則不復可救<lb/>
藥矣孟子之闢楊墨但泛言息邪說距詖行放淫辭<lb/>
𥘉不向楊墨上分孰為詖孰為淫孰為邪所以論語<lb/>
有六言六蔽論後世學者之蔽豈止六而巳哉所以<lb/>
貴扵知其所蔽也總而論之一蔽字可盡之矣荀子<lb/>
解蔽篇却通蔽字之義觀論語六言六蔽與荀子解<lb/>
<pb n="KR4d0253_SBCK_021-12a"/>
蔽篇便可見當扵所字上分諸子百家<lb/>
皜皜潔白也濯以江漢暴以秋陽其潔白不復可加<lb/>
矣言夫子之道如此非有若私智杜撰者所可糊塗<lb/>
也<lb/>
象山先生全集卷之二十一<lb/>
<pb n="KR4d0253_SBCK_021-12b"/>
<pb n="KR4d0253_SBCK_021-12b"/>
</p>
<p>
</p>
  </div>
</body>
</text>
</TEI>
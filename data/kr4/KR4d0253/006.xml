<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0253_SBCK_006-1a"/>
象山先生全集卷之六<lb/>
書<lb/>
　　與傅全羙<lb/>
比領教劄禮意謙勤感佩固深然非所以望扵左右<lb/>
者繼此凡有可以警誨幸無愛言仙里年来向學者<lb/>
甚衆風習可尚正頼長者不憚告敎使後生晚學得<lb/>
知前軰風采謙冲就實無徒長虚誕使他日反指向<lb/>
學者以為戒幸甚<lb/>
　　二<lb/>
南城朋舊至此未甞不詢動静比来扵包顯道處尤<lb/>
<pb n="KR4d0253_SBCK_006-1b"/>
知其詳竊聞甞以追惟徃事自咎過深至扵成疾此<lb/>
殆失扵講究用心之過也古之學者本非為人遷善<lb/>
改過莫不由巳善在所當遷吾自遷之非為人而遷<lb/>
也過在所當改吾自改之非為人而改也故其聞過<lb/>
則喜知過不諱改過不憚顔氏有不善未甞不知知<lb/>
之未甞復行豈為人㢤一聞為仁由巳之言請問其<lb/>
目不少後旣得視聼言動之目請事斯語不少遜某<lb/>
竊甞謂若顔子者可謂天下之大勇矣故其言曰舜<lb/>
何人也予何人也有為者亦若是聖人所貴扵訟過<lb/>
者以其知之必明而改之必勇也今訟其過而至扵<lb/>
<pb n="KR4d0253_SBCK_006-2a"/>
消沮摧縮奪其志氣而蝕其神明則亦非聖人訟過<lb/>
之㫖矣鈞是人也雖愚可使必明雖柔可使必強困<lb/>
學可使必至扵知勉行可使必至扵安聖人不我欺<lb/>
也扵是而曰我不䏻其為自棄也果矣常人有是皆<lb/>
可責也若夫質之過人者而至扵有是是豈得而逭<lb/>
其責㢤今如全羙之頴悟俊偉蓋造物者之所嗇而<lb/>
時一見焉者也聞見該洽詞藻贍蔚乃其餘事公方<lb/>
之操闊逹之度交㳺推服聞者莫不敬仰又謙謙若<lb/>
不足片言之善一行之羙雖在晚進後出樂推先焉<lb/>
此人所難䏻而全羙優為之古人之學非全羙之望<lb/>
<pb n="KR4d0253_SBCK_006-2b"/>
而誰望若乃比者致疾之故則又殆扵不䏻自㧞者<lb/>
矣由前之責非全羙之責而誰責不肖之人悖逆犯<lb/>
上死有餘罪而何敢見其靈響今全羙乃悔其𥘉不<lb/>
有以厭不肖者之欲而以致彼之死爲巳罪則亦惑<lb/>
矣夫厭不肖者之欲以遂其悖逆之謀䋲以春秋之<lb/>
法不免扵首悪矣惠姦奨逆以細人之姑息爲羙行<lb/>
以全羙之明豈得不知此之爲非是而反悔其旣徃<lb/>
之不爲邪祟之說稍剛正者不得而行焉而全羙乃<lb/>
惑之乎是殆生扵悔所不當悔而侵尋以溺扵是耳<lb/>
夫以不爲細人之姑息以恵姦奨逆爲悔以死有餘<lb/>
<pb n="KR4d0253_SBCK_006-3a"/>
罪之鬼决不敢見其靈響者為祟則全羙之不能自<lb/>
㧞甚矣夫不能自㧞之過在今日所宜勇改者悔其<lb/>
所不當悔惑其所不當惑其理旣明願速更之毋遅<lb/>
遅也君子之過也如日月之食焉過也人皆見之更<lb/>
也人皆仰之過者雖古之聖賢有所不免而聖賢之<lb/>
所以為聖賢者惟其改之而巳不勇扵改而徒追咎<lb/>
懊悔者非某之所聞也人之所以為人者惟此心而<lb/>
巳一有不得其正則當如救焦溺而求所以正之者<lb/>
今邪正是非之理旣已昭白豈可安扵所惑恬扵所<lb/>
溺而緩扵適正也㢤今人所患在扵以巳為是歸非<lb/>
<pb n="KR4d0253_SBCK_006-3b"/>
他人雖有顯過猶悍然自遂未甞略有自咎自責之<lb/>
意今全羙扵所不當自咎者尚以自咎扵所不當自<lb/>
責者尚以自責與所謂不知其非悍然自逐者相千<lb/>
萬也今豈不䏻扵所當改者而勇改之願益勵學不<lb/>
為人之志勉致為仁由巳之實思顔子之大勇奮然<lb/>
自㧞蕩滌摧傷湮沒之意不使有毫毛得以宿留扵<lb/>
庭宇光芒所射豈止在斗牛間正大之氣當塞宇宙<lb/>
則吾道有望<lb/>
　　與傅子淵<lb/>
三復来書義利之辯可謂明矣夫子言君子喻扵義<lb/>
<pb n="KR4d0253_SBCK_006-4a"/>
小人喻扵利孟子謂𣣔知舜與跖之分無他利與善<lb/>
之間也讀書者多忽此謂為易曉故躐等凌節所談<lb/>
益高而無𥙷扵實行今子淵知致辨扵此可謂有其<lb/>
序矣大端旣明趍向旣定則明善喻義當使日進徳<lb/>
當日新業當日富易之學聚問辨寛居仁行中庸之<lb/>
愽學審問謹思明辨篤行皆聖人之明訓苟能遵之<lb/>
當隨其分量有所増益凡此皆某之所願從事而願<lb/>
與朋友共之者是後新工與見南軒所得願悉以見<lb/>
警書尾善則速遷過則速改之語固應如是然善與<lb/>
過恐非一旦所能盡知賢如蘧伯玉猶欲寡其過而<lb/>
<pb n="KR4d0253_SBCK_006-4b"/>
未能聖如夫子猶曰加我數年五十以學易可以無<lb/>
大過矣論語載夫子穪顔子好學易大傳穪其有不<lb/>
善未甞不知知之未甞復行顔子有不善未甞不知<lb/>
知之未甞復行乃自其好學而能然今子淵所謂遷<lb/>
善改過雖無一旦盡知之心然觀其辭意亦微傷䡖<lb/>
易矣愚見如此子淵以為何如<lb/>
　　二<lb/>
子淵判别得義利甚明白從此加工宜其日進但不<lb/>
可他有眩惑耳如来書集義之說巳似有少眩惑蓋<lb/>
孟子所謂集義者乃積善耳易曰善不積不足以成<lb/>
<pb n="KR4d0253_SBCK_006-5a"/>
名荀卿積善成徳之說亦不悖理若如近来腐儒所<lb/>
謂集義者乃是邪說誣民充塞仁義者也諸非𥿄筆<lb/>
可盡當遅面剖<lb/>
　三<lb/>
日遅從者之来想失賢郎家事未易區處建昌問學<lb/>
者雖多亦多繆妄近符生叙者輙以書肆其無知之<lb/>
談此軰庸妄無知無足多恠獨恠其敢爾恣肆無忌<lb/>
憚耳吾甞謂一種無知庸人難扵鐫鑿徃徃累人事<lb/>
楊朱則鈍置楊朱事墨翟則鈍置墨翟不明者徃徃<lb/>
歸咎其師不知其為師者亦誠寛也此等固不足道<lb/>
<pb n="KR4d0253_SBCK_006-5b"/>
然義亦不當容其恣肆耳吾子淵不得不任其責<lb/>
　　與傅聖謨<lb/>
不假推尋擬度之說殆病扵向者椎尋擬度之妄巳<lb/>
而知其非遂安之以爲道在扵是必謂不假推尋爲<lb/>
道則仰而思之夜以繼日探賾索隱鈎深致遠者爲<lb/>
非道邪必謂不假擬度爲道則是擬之而後言議之<lb/>
而後動擬議以成其變化者爲非道邪謂即身是道<lb/>
則是有身者皆爲有道邪是殆未得夫道之正也謂<lb/>
悠悠日復一日不能堪任重道逺之寄此非道也貧<lb/>
寠不能不爲累此非道也學如不及學如不厭憂之<lb/>
<pb n="KR4d0253_SBCK_006-6a"/>
如何如舜而巳者道當如是故也簞食瓢飲不改其<lb/>
樂肘見纓絶不以為病者道當如是故也耕歷山漁<lb/>
雷澤陶河濵與夫耕莘築岩釣渭者此所以糊其口<lb/>
也夫子絶糧曽子七日不火食而匡坐絃歌歌聲若<lb/>
出金石夫何累之有㢤子路結纓曾子易簀乃在垂<lb/>
死而從容如此貧孰與死而云為累無乃未得為聞<lb/>
道者乎以聖謨之英敏而不知此無乃未之思乎無<lb/>
乃向之所謂道者反所以為道之蔽而然乎<lb/>
　　二<lb/>
得書喜聞所學之進然前書所欲致區區者終未蒙<lb/>
<pb n="KR4d0253_SBCK_006-6b"/>
省録聖謨誠能就前書所論者有實省處則今日之<lb/>
病不待繁言而自解吾道當自此而明矣作文特吾<lb/>
人餘事從事其間而又鹵莾是謂執事不敬若如来<lb/>
書之意則㡬扵陋矣孔子讀易韋編三絶周公思兼<lb/>
三王以施四事顔淵問為邦夫子告以四代之事孟<lb/>
子闢楊墨自比扵禹之抑洪水此皆聖謨所宜以為<lb/>
標的者文字間又何足以汩沒聖謨乎<lb/>
　　三<lb/>
聖謨䏻知始志之非正極可喜縁患故而有其志固<lb/>
宜未得其正旣就學問豈可不知其非大抵學者且<lb/>
<pb n="KR4d0253_SBCK_006-7a"/>
當論志不必遽論所到所志之正不正如二人居荆<lb/>
楊一人聞南海之富象犀其志欲徃一人聞京華之<lb/>
羙風敎其志欲徃則他日之問途啟行窮日之力者<lb/>
所郷已分扵此時矣若其所到則歲月有乆近工力<lb/>
有勤怠緩急氣禀有厚薄昏明強柔利鈍之殊特未<lb/>
可遽論也近來學者多有虗見虗說冥迷渺茫不肯<lb/>
就實原其所以皆是學無師授聞見雜駁而條貫統<lb/>
紀之不明凡所傳習秪成惑亂此一節又不與其志<lb/>
來書意識之說天地相似之問皆坐此也讀書須是<lb/>
章分句斷方可尋其意㫖與天地相似之語出扵易<lb/>
<pb n="KR4d0253_SBCK_006-7b"/>
繋自易與天地凖至神無方而易無體是一大叚湏<lb/>
明其章句大約知此段本言何事方可理㑹觀今人<lb/>
之用其語者皆是斷章取義難以啇確試因聖謨從<lb/>
心所欲不踰矩之說略言聖人賢人衆人有當致疑<lb/>
之處如至誠無息而顔淵三月不違仁其餘則日月<lb/>
至焉而巳矣不知日月至者其所至之地與不違之<lb/>
地同乎不同不違之地與無息之地同乎不同誠者<lb/>
不思而得不勉而中從容中道聖人也若思誠者但<lb/>
是未能不思不勉耳豈皆不得皆不中但未能盡誠<lb/>
未可以擅誠之名耳豈是皆不誠誠者物之終始不<lb/>
<pb n="KR4d0253_SBCK_006-8a"/>
誠無物凡此皆泛言誠不專指聖人也今之學者豈<lb/>
皆不誠不知思誠時所得所中者與聖人同乎不同<lb/>
若其果同則是濫觴與𬈑渤皆水也則大小廣狹淺<lb/>
深之辨亦自不害其為同第未知所謂同者其果同<lb/>
乎故甞謂其不同處古人分明說定等級差次不可<lb/>
淆亂亦不難曉亦無可疑獨其所謂同者須是真實<lb/>
分明見得是同乃可不然却當致疑而求明也若如<lb/>
此理㑹則巳明白與未明白者不應致疑與合致疑<lb/>
者兩處不相淆雜學問自得要領不為泛然無端之<lb/>
言所惑巳知者則力行以終之未知者學問思辨以<lb/>
<pb n="KR4d0253_SBCK_006-8b"/>
求之如此則誰得而禦之聖謨非特其志之病亦坐<lb/>
聞見之陋條貫統紀之未明故某前數書多毎處解<lb/>
釋如授小兒以聖謨之聦明夫豈少此蓋亦漸扵陋<lb/>
習膠扵繆說不能不惑亂而至此也若明知向來聞<lb/>
見之陋從頭據實理㑹則古人之訓吾心之靈當㑹<lb/>
通處多矣今此之言殆為芻狗耳發諸書畢後寫此<lb/>
書體倦殊草率試罷能一來乎<lb/>
　　與包詳道<lb/>
人生天地間氣有清濁心有智愚行有賢不肖必以<lb/>
二塗總之則宜賢者心必智氣必清不肖者心必愚<lb/>
<pb n="KR4d0253_SBCK_006-9a"/>
氣必濁而乃有大不然者乖爭陵犯汙穢邪淫之行<lb/>
常情之所羞所悪者乃或縱情甘心而為之此所謂<lb/>
行之不肖者也扵此有所不敢為有所不忍為有所<lb/>
不肯為而毎求其是者正者善者而為之雖未能必<lb/>
是必正必善而其志則然日履之間蓋與向所謂不<lb/>
肖者背而馳也是亦可謂行之賢者也行之不肖固<lb/>
為愚矣謂不肖者為愚則反是者亦可謂之智然行<lb/>
之不肖者則或耳目聰明心意慧巧習技藝則易能<lb/>
語理致則易曉人情世態多所通逹其習扵書史者<lb/>
雖使之論道術之邪正語政治之得失啇人品之高<lb/>
<pb n="KR4d0253_SBCK_006-9b"/>
下决天下國家之成敗安危亦能得其髣髴彼固不<lb/>
能知其真得其實詣其精微臻其底藴而其揣摩傅<lb/>
㑹之巧亦足以熒惑人之耳目而欺未明者之心玩<lb/>
之而有味稽之而有證非知言之人殆未可謂不難<lb/>
辨也至其行之賢者則或智慮短淺精神昏昧重以<lb/>
聞見之狹陋漸習之庸鄙則其扵慧巧者之所辯渾<lb/>
然曾不䏻知甚至扵如荀卿所謂門庭之間猶可誣<lb/>
欺焉道術之邪正政治之得失人品之高下天下國<lb/>
家之成敗安危尚何所復望其判白黒扵其間㢤利<lb/>
誘而害怵刑驅而勢迫雖使之如啇丘開之赴水火<lb/>
<pb n="KR4d0253_SBCK_006-10a"/>
蓋未必不可也理不可以泥言而求而非言亦無以<lb/>
喻理道不可以執說而取而非說亦無以明道理之<lb/>
衆多則言不可以一方指道之廣大則說不可以一<lb/>
體觀昔人著述之說當世講習之言雖以英傑明敏<lb/>
之資盤旋厭飫扵其間尚患是非之莫辯邪正之莫<lb/>
分亂真之似失實之名一有所蔽而天地為之易位<lb/>
差之毫釐繆以千里其扵聖賢之言一失其指則倒<lb/>
行逆施弊有不可勝言者况扵短淺之智慮昏昧之<lb/>
精神狹陋之聞見庸鄙之漸習一旦駭扵荒唐繆悠<lb/>
之說驚扵詭譎恠誕之辭則其顛頓狼狽之状可勝<lb/>
<pb n="KR4d0253_SBCK_006-10b"/>
言㢤正使與之誦唐虞之書詠啇周之詩殆亦未必<lb/>
不指汙沱爲滄海謂丘垤爲嵩華况又雜之以不正<lb/>
之言亦安得而不狼狽哉當其猖狂惶駭之時蓋不<lb/>
必明者而後知其繆也由是而言則所謂清濁智愚<lb/>
者殆不可以其行之賢不肖論也觀詳道之素亦可<lb/>
謂行之賢者也然某之竊所憂者蓋以其氣之不得<lb/>
爲清而心之不得爲智聞見之不愽而漸習之未洪<lb/>
一有所駭而莫克自定止之者不一二而驅之者八<lb/>
九其所當論者蓋在清濁智愚之間而不在扵道術<lb/>
之際也不論其始之謬以求復其常而悉精殫力扵<lb/>
<pb n="KR4d0253_SBCK_006-11a"/>
道術是非之際此其所以愈騖而愈逺也詳道始至<lb/>
此其說蓋甚恠然某觀詳道之質本甚淳朴非能自<lb/>
為此恠說也使生治古盛時康衢撃壤之謡中林肅<lb/>
肅之行未必不優為之也一溺扵流俗再眩扵恠說<lb/>
狼狽可憐之状遂至扵此凡所以相告者不過明恠<lb/>
說之妄欲詳道之知其非而復其常也所慮者通䟽<lb/>
曉了之人少狂妄迷惑之人多則其相與推激而至<lb/>
扵風波荆棘䧟穽之地者必衆詳道氣之未清心之<lb/>
未智則殆将鼓舞倡和扵其間又安能知其非而自<lb/>
免扵此耶今詳道日履之間所謂行之賢者固未甞<lb/>
<pb n="KR4d0253_SBCK_006-11b"/>
自失獨不幸悉心畢力以講術業而不䏻自免扵迷<lb/>
惑今但能退而論扵智愚清濁之間則是惑庶㡬乎<lb/>
自解矣道術之是非邪正徐而論之未晚也當局者<lb/>
迷旁觀者審用心急者多不曉了用心平者多曉了<lb/>
英爽者用心一緊亦且顛倒眩惑况昏鈍者豈可緊<lb/>
用心耶昆仲向學之志甚勤所甚病者是不合相推<lb/>
激得用心太緊耳㡬先嘗說諸公所謂退歩乃是進<lb/>
歩耳此公却胸襟曉了儘不狂妄其疇昔之所患在<lb/>
扵狥俗自安不向進耳使其聞正言而知懼知勉却<lb/>
不至扵繆戾也<lb/>
<pb n="KR4d0253_SBCK_006-12a"/>
　　二<lb/>
承諭爲學日益良愜所望鄊來清濁智愚之說願無<lb/>
棄鄙言時一閱之或有所啟也人之省過不可激烈<lb/>
激烈者必非深至多是虗作一塲節目殊無長味所<lb/>
謂非徒無益而又害之乆後㸔来當亦自知其未始<lb/>
有異扵𥘉徒自生枝節耳若是平淡中實省則自然<lb/>
優㳺寛𥙿體脉自活矣<lb/>
　　三<lb/>
學問日進甚善甚善爲學固無窮也然病之大端不<lb/>
可不講常人之病多在扵黠逐利縱欲不郷理道或<lb/>
<pb n="KR4d0253_SBCK_006-12b"/>
附託以售其姦或訕侮以逞其意皆黠之病也求諸<lb/>
癡者固無是矣然眩扵所聼而不明乎擇苟扵所隨<lb/>
而不審扵思覬覦扵非所可得僣妄扵非所能至失<lb/>
常犯分貽笑召侮則癡之為病又可勝言㢤詳道之<lb/>
病想巳自知其大槩第未可自謂巳知之矣當扵日<lb/>
用出言措意之間精觀宻考使有日改月化之效或<lb/>
庶㡬其可瘳也如自謂吾巳知之矣則是癡自若也<lb/>
來書云方獲自知之審若使某代言必曰僅能自知<lb/>
言心聲也不可託之以立詞之不善當知是本根之<lb/>
病能扵此有感則自可觸類而長矣<lb/>
<pb n="KR4d0253_SBCK_006-13a"/>
　　四<lb/>
爲學日進尤以爲喜詳道天質淳真但不爲夸詐者<lb/>
所惑亦自有過人處文采縱不足亦非大患况學之<lb/>
不巳豈有不能者獨恐無益友相助耳秋試後能相<lb/>
過當叩所得某年來氣血殊憊頗務飬息然亦不遂<lb/>
所志五月來敎授兄一病殊可畏近乃向安此數日<lb/>
尤加强可喜家間聚指之衆尊㓜中不䏻不時有疾<lb/>
病令人動念耳其貧窘又益甚幸諸兄相聚所講皆<lb/>
其所以處此者故氣象和𥙿人亦不知其如此耳得<lb/>
諸公書開益良多第倦甚作復不能宣究所懐要之<lb/>
<pb n="KR4d0253_SBCK_006-13b"/>
𥿄筆所傳豈如面承也<lb/>
　五<lb/>
垂諭新工以是未能寛𥙿所以費力處多優而柔之<lb/>
使自求之饜而飫之使自趨之若江海之浸膏澤之<lb/>
潤此數語不可不熟味扵巳扵人皆當如此若能若<lb/>
此靜處應事讀書接人皆當有益優㳺寛容却不是<lb/>
委靡廢放此中至徤至嚴自不費力恐詳道所為奮<lb/>
迅者或不免助長之患愚見如此不識以為如何<lb/>
　六<lb/>
近甞得李季遠書盛陳别後為學工夫大抵以為朝<lb/>
<pb n="KR4d0253_SBCK_006-14a"/>
夕不懈涵泳甚有日新之意又以詳道力以本無事<lb/>
之說排之渠又論不可無事之故某復書云所示與<lb/>
詳道議論不合之處皆是講學不明人持所見以為<lb/>
說用相切磋殆如兒戲今此得信又有與敏道異同<lb/>
之論要亦是兒戲耳精勤不懈有涵泳玩索之處此<lb/>
亦是平常本分事豈可必将無事之說排之如讀書<lb/>
接事間見有理㑹不得處却加窮究理㑹亦是本分<lb/>
事亦豈可敎他莫要窮究理㑹若他持此說者元無<lb/>
着實但是虗意駕說立議論𥘉無益扵事實亦湏窮<lb/>
見其底藴只就他虚意無實處理㑹豈可以一說攻<lb/>
<pb n="KR4d0253_SBCK_006-14b"/>
一說如詳道來書甚見巳學不明但執虚說之病所<lb/>
與敏道書前一截叙述工夫處却自分明及至豈有<lb/>
要尋方略踐一行之語此病又見如敏道所論亦嘗<lb/>
至此間言之某但與敏道說此皆是閑說話皆縁不<lb/>
自就身巳着實做工夫所以一向好閑議論閑議論<lb/>
實無益扵巳亦豈解有明白處須是自知此等說話<lb/>
是閑議論方有就巳向實工夫涵飬講究却是本分<lb/>
事<lb/>
　　七<lb/>
朋友自仙里來者皆云蒙子淵啓發無不推服但頗<lb/>
<pb n="KR4d0253_SBCK_006-15a"/>
有言其酒後言動殆不可考吾家長上亦罪其顛狂<lb/>
又有詩偈類釋子語不可以訓要之瑕瑜功罪各不<lb/>
相掩今亦不及作渠書或相聚得以此書示之爲幸<lb/>
某未得差勑未及入城聞子淵欲來及今爲一來尤<lb/>
佳<lb/>
　　與包顯道<lb/>
南軒物故何痛如之吾道失助不細近方欲通渠書<lb/>
頗有所論今遂抱恨矣某今歲與朋友讀書滋灡在<lb/>
敝居之南五里許宻邇毛坊大路諸况明甫必能言<lb/>
之寫至此方記得曽與顯道一到其下議事來但當<lb/>
<pb n="KR4d0253_SBCK_006-15b"/>
時未有滋灡之名耳<lb/>
　　二<lb/>
得曹立之書云晦菴報渠云包顯道猶有讀書親師<lb/>
友是充塞仁義之說註云乃楊丞在南豊親聞其語<lb/>
故晦菴與某書亦云包顯道尚持𥘉說深所未喻某<lb/>
答書云此公平時好立虚論湏相聚時稍减其性近<lb/>
却不曾通書不知今如何也來書云叩楊丞所學只<lb/>
是躬行踐履讀聖賢書如此而巳觀如此而已之辭<lb/>
則立之所報殆不妄矣不知旣能躬行踐履讀聖賢<lb/>
書又有甚不得處今顯道之學可謂竒恠矣<lb/>
<pb n="KR4d0253_SBCK_006-16a"/>
　　與包敏道<lb/>
昆仲為學不患無志患在好進欲速反以自病聞說<lb/>
日來愈更收歛定帖甚為之喜若能定帖自能量力<lb/>
隨分循循以進儻是吾力之所不能及而强進焉亦<lb/>
安能有進徒取折傷困吝而巳<lb/>
　　二<lb/>
小家兄疾嗽驟作殊令人驚今幸安愈滋灡朋友相<lb/>
聚為况不减疇昔元明綜家務時到槐堂亦不甚得<lb/>
作文字然氣宇超邁殊不湮沒差强人意但恐乆不<lb/>
就學則不能成其噐耳諸姪節前常作文節後殊不<lb/>
<pb n="KR4d0253_SBCK_006-16b"/>
及作亦是事多世昌敎諸小子又自有道理諸子亦<lb/>
亹亹不厭就中春弟伎倆尤進制子四月間來滋灡<lb/>
住得旬日歸後又加進𥘉時與春弟棊春弟頗不能<lb/>
及今年乃反出春弟之下近旬日棊甚進春弟又少<lb/>
不逮矣凡此只在其精神之盛衰耳逢子常出讀書<lb/>
亦頗識字百七姪近歸其文亦進遇事愈有力今巳<lb/>
如館矣試罷能一來否聞諸公定帖可喜但恐來年<lb/>
尚有新條在惱亂春風卒未休書詞亦尚虚驕未甚<lb/>
穩實履徳之基謙徳之柄復徳之本得罪扵履得罪<lb/>
扵謙難以言復矣<lb/>
<pb n="KR4d0253_SBCK_006-17a"/>
　三<lb/>
向嘗得敏道一書書中雖無他說然詞語多不平穩<lb/>
未能不以為憂及得今書開讀之却覺全與舊時所<lb/>
得書不同大抵昆仲之病皆在銳進之處畢竟退讓<lb/>
安詳之人自然識羞處多今為學不長進未為大患<lb/>
因其銳進而至扵狂妄不識羞則為惑深而為累大<lb/>
所謂非徒無益而又害之者也别有一種人安詳遲<lb/>
鈍則只消勉之使進徃徃不至有狂妄之患至如昆<lb/>
仲則最貴退讓若不知此則病生難救見詳道說欲<lb/>
得回字凌遽遣此承秋凉有肯顧之意儻不差遲當<lb/>
<pb n="KR4d0253_SBCK_006-17b"/>
得靣叩也<lb/>
　　四<lb/>
敏道之歸諸書悉未及復㡬未督過貴溪桂店桂氏<lb/>
一族甚盛皆尊尚禮法徃年新闢書院欲延賢師其<lb/>
子弟徳輝者今夏處茅堂稍乆志向甚正今其長上<lb/>
遣德輝詣仙里屈顯道以主新書院來此求書應天<lb/>
山書堂巳就某來歲携二子滋灡其上渠家書院宻<lb/>
邇應天顯道肯來亦可時時過從聞其書院甚宏敞<lb/>
景趣亦不惡或有高弟彼中亦儘可相處得從所請<lb/>
甚幸敏道歸後三家兄嘗語及以爲向來澆薄乖戾<lb/>
<pb n="KR4d0253_SBCK_006-18a"/>
之氣頓無自非深懲痛省何以至此屢加歎賞雖姪<lb/>
軰議論亦然乃知在彼無惡在此無斁固然之理也<lb/>
　　與呉伯顒<lb/>
比得報字喜聞日新之功作事業固當隨分有程凖<lb/>
若着實下手處未易泛言只如八哥在此朝夕有師<lb/>
友講切反有倦志不䏻進前然此在八哥亦未易遽<lb/>
責蓋此事論到着實處極是苦澁除是實有終身之<lb/>
大念近到此間却儘有堅實朋友與之切磋皆輙望<lb/>
風畏怯不肯近前每每尋軟弱浮泛之人與之閑話<lb/>
以為有益及至𬒳人指摘卽有埀頭闒耳之状近日<lb/>
<pb n="KR4d0253_SBCK_006-18b"/>
雖稍鮮蘇終是不能奮㧞近見其資庸腐亦但涵飬<lb/>
之耳俟其更徤乃堪爐錘也此扵八哥亦未足深訝<lb/>
如四哥但未曾到此間耳遇着真實朋友切磋之間<lb/>
實有苦澁處但是良藥苦口利扵病湏是如此方能<lb/>
有益不可不知也<lb/>
　　與呉仲詩<lb/>
鄉主文所言質論偶七哥扵故書中忽得之其文信<lb/>
羙今錄去其人似多讀曾南豊陳后山文却是好時<lb/>
文秀才觀此人之才似亦有可用終是氣格卑小研<lb/>
覈事情處却甚謹切有可法者若論財用處似不甚<lb/>
<pb n="KR4d0253_SBCK_006-19a"/>
知其實然其說大綱亦好謾録去曾南豊論将二篇<lb/>
以見它蹈襲分明處亦可以見曾之議論自然與他<lb/>
别處大抵天下事湏是無塲屋之累無富貴之念而<lb/>
實是平居要研覈天下治亂古今得失底人方說得<lb/>
來有筋力五哥心志精神儘好但不要𬒳塲屋富貴<lb/>
之念覊絆直截将他天下事如吾家事相似就實論<lb/>
量却隨他地歩自有可觀他人文字議論但謾作公<lb/>
案事實我却自出精神與他披判不要與他牽絆我<lb/>
却㑹斡旋運用得他方始是自巳胸襟途間除㸔文<lb/>
字外不妨以天下事逐一自題評研覈庶㡬觀它人<lb/>
<pb n="KR4d0253_SBCK_006-19b"/>
之文自有所發所㸔之文所討論之事不在必用若<lb/>
能曉得血脉則為可佳若胸襟如此縱不得巳用人<lb/>
之說亦自與只要用人之說者不同若㸔文字時有<lb/>
合意或緊要事節不妨熟讀讀得文字熟底雖少亦<lb/>
勝鹵莾而多者<lb/>
　　與呉叔有<lb/>
近來所學如何嘗思𥘉至此時感發甚盛但當時以<lb/>
信向之篤心誠感通如草木遇春而生蓋有不自知<lb/>
其所以然者有如唐虞三代之民由而不知然舊習<lb/>
深固少緩爐錘則所感宻消唯存虚氣而實皆舊習<lb/>
<pb n="KR4d0253_SBCK_006-20a"/>
矣臨歸數日頗知其首尾知處雖大與舊不同而純<lb/>
誠專一乃反不及是以乍昏乍明未必能日新也徃<lb/>
事要不必論直便自即今奮㧞乃是即今奮㧞何復<lb/>
論前日也然旣已奮㧞則其智必明其智苟明則前<lb/>
日所為亦能自知首尾故寫此以為驗爾切不可强<lb/>
附㑹吾言信至但欵曲深思實者有不合處寫來力<lb/>
辨乃見足下長進處若但隨人言語轉却是自家更<lb/>
無主人何以為學觀至此或巳失了精彩却湏且放<lb/>
下此信整冠肅容自振迅精神從實端的自省湏要<lb/>
清徤明白却再取此信觀之有不合處不可强合湏<lb/>
<pb n="KR4d0253_SBCK_006-20b"/>
精思熟考寫來辨之乃善<lb/>
象山先生全集卷之六<lb/>
<pb n="KR4d0253_SBCK_006-21a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0253_SBCK_022-1a"/>
象山先生全集卷之二十二<lb/>
　雜著<lb/>
　　武帝謂汲黯無學<lb/>
汲黯進積薪之言武帝為之黙然是必有所中矣已<lb/>
而曰人果不可以無學觀黯之言也日益甚人將求<lb/>
勝乎人以自信何患無辭謂黯無學未必不可武帝<lb/>
亦安取學而議人哉太史氏推原其故謂黯𥚹心不<lb/>
䏻無少望果足以知黯之心乎始遷榮陽令病歸田<lb/>
里後拜淮陽太守伏謝不受印及召見則曰臣願為<lb/>
中郎出入禁闥𥙷過拾遺卒不得請過李息曰黯棄<lb/>
<pb n="KR4d0253_SBCK_022-1b"/>
居郡不得與朝廷議勉息早言張湯後之人誰實爲<lb/>
知黯者必信𥚹心之言此與兒童之見何異使視東<lb/>
越相攻不至而還曰不足以辱天子之使使視河内<lb/>
失火曰家人失火比屋延焼不足憂河南貧民傷水<lb/>
旱便宜持節發粟以賑之請歸節伏矯制之罪天子<lb/>
招文學儒者告廷臣以所欲爲則對曰陛下内多欲<lb/>
而外施仁義柰何欲效唐虞之治乎上黙然怒變色<lb/>
而罷朝群臣或數黯黯曰天子置公卿輔弼之臣寜<lb/>
令從䛕承意䧟主扵不義乎且已在其位縱愛身柰<lb/>
辱朝廷何渾邪䧏漢漢發車二千乘從民貰馬民匿<lb/>
<pb n="KR4d0253_SBCK_022-2a"/>
馬馬不具欲斬長安令則爭之渾邪至賈人與市者<lb/>
坐當死五百人則爭之弊中國以事夷狄庇其葉而<lb/>
傷其枝之言誰䏻易之謂公孫弘徒懐詐飾智以阿<lb/>
人主取容謂張湯深文巧詆䧟人扵罪使不得反其<lb/>
真以勝為功淮南謀反說公孫弘等如發蒙振落耳<lb/>
獨憚黯好直諌守節死義難惑以非卒以不敢若黯<lb/>
雖曰未學吾必謂之學矣雖然張湯更定律令可斥<lb/>
也何必曰高皇帝約束為哉武帝之事四夷非也何<lb/>
必曰與胡和親為哉此等皆黃老言誤之也學絶道<lb/>
喪老氏之說盛行扵漢黯不幸生乎其時亦沒扵是<lb/>
<pb n="KR4d0253_SBCK_022-2b"/>
雖然學老氏者多矣如黯之質固自有老氏所不䏻<lb/>
沒者惜哉其生弗逢時也放飯流歠而問無齒决是<lb/>
之謂不知務末哉武帝之所以求勝扵黯者乎帝自<lb/>
為太子時固巳憚其嚴矣即位旣乆大將軍青侍中<lb/>
帝踞厠而視之丞相弘燕見或時不冠至黯見不冠<lb/>
不見也甞坐武帳不冠黯奏事避而使人可之莊助<lb/>
為黯請告論黯之長帝然之且曰古有社稷臣黯近<lb/>
之矣為中大夫固以切諌不得乆留出守東海大治<lb/>
帝聞而召之列扵九卿湯敗帝聞黯與息言則抵息<lb/>
罪令以諸侯相秩居淮陽其卒也官其弟至九卿官<lb/>
<pb n="KR4d0253_SBCK_022-3a"/>
其子至諸侯相武帝之不䏻自克不樂扵黯之切直<lb/>
固也然其心之靈不䏻掩沒有以知黯者未必不愈<lb/>
扵後世吠聲之人也及其遂非而求勝則是心之靈<lb/>
或幾乎熄矣此孟子所謂終亦必亡而巳者也然則<lb/>
生弗逢時者豈不大可惜過而求勝者豈不大可畏<lb/>
哉<lb/>
　　張釋之謂今法如是<lb/>
張廷尉當渭橋下驚乘輿馬者以罰金文帝怒張廷<lb/>
尉爭以為不可更重是也然謂法者天子所與天下<lb/>
公共也今法如是而更重之是法不信扵民也方其<lb/>
<pb n="KR4d0253_SBCK_022-3b"/>
時上使立誅之則巳今旣下廷尉廷尉天下平也一<lb/>
傾天下用法皆為輕重則非也廷尉固天下平也天<lb/>
子獨可不平乎法固所與天下公共也苟法有不當<lb/>
為廷尉者豈可不請之天子而修之而獨曰今法如<lb/>
是可乎虞書曰宥過無大周書曰乃有大罪非終乃<lb/>
為青災適爾旣道極厥辜時乃不可殺縣人聞蹕匿<lb/>
橋下乆謂乘輿巳過而出至扵驚馬假令有敗傷亦<lb/>
所謂有大罪非終乃為青災適爾是固不可殺釋之<lb/>
不䏻推明此義以祛文帝之惑乃徒曰法如是此後<lb/>
世所以有任法之弊而三代政刑所從而亡也<lb/>
<pb n="KR4d0253_SBCK_022-4a"/>
　　雜說<lb/>
皇極之建彛倫之叙反是則非終古不易是極是彛<lb/>
根乎人心而塞乎天地居其室出其言善則千里之<lb/>
外應之出其言不善則千里之外違之是非之致其<lb/>
可誣哉雖然苗民之弗用靈當堯之時則然矣逮舜<lb/>
受終而未有格心乃竄之于三危又數十載而禹始<lb/>
受命爰有徂征之師夫以堯舜之聖相繼而臨天下<lb/>
可謂盛矣蕭韶九成鳯凰來儀而蠢兹有苗侮慢自<lb/>
若不要諸舞干七旬之後而論扵其不恭自賢之日<lb/>
則違應之理殆無證扵此矣周自后稷積仁修德其<lb/>
<pb n="KR4d0253_SBCK_022-4b"/>
來遠矣武王纉太王王季文王之緒以有天下而商<lb/>
之頑民乃至三世而弗化天之所以與人者豈獨缺<lb/>
扵是乎苗頑之扵唐虞商頑之扵成周可諉曰寡鄕<lb/>
原夫子所惡也而人皆恱之楊墨孟子所闢也而言<lb/>
者歸之夫子受徒乆矣而顔淵獨為好學其後無疑<lb/>
扵夫子之道者僅有曾子夫子沒而子夏子㳺子張<lb/>
乃欲强之以事有若自夫子不䏻喻之扵其徒曾子<lb/>
不䏻喻之扵其友則道之所存亦孤矣嗚呼是非之<lb/>
决于其明不于其暗衆寡非所决也苗民之未格商<lb/>
民之未化鄕原之未知其非楊墨之未歸扵儒子夏<lb/>
<pb n="KR4d0253_SBCK_022-5a"/>
子㳺子張之徒未能克巳而復禮彼其私說詖論可<lb/>
勝聼哉揆之至理則是所謂不善者也是所謂不明<lb/>
者也是其所以爲非者也苗民之格商民之化鄕原<lb/>
而知其非楊墨而歸扵儒子夏子㳺子張之徒一日<lb/>
克巳而復禮則是非之辨判然明矣是理之在天下<lb/>
無間然也然非先知先覺爲之開導則人固未免扵<lb/>
暗故惟至明而後可以言理學未至扵明而臆决天<lb/>
下之是非多見其不知量也純乎其善純乎其不善<lb/>
夫人而䏻知之也人非至聖至愚時非至㤗至否固<lb/>
有所不純有所不純則其大小本末輕重多寡表裏<lb/>
<pb n="KR4d0253_SBCK_022-5b"/>
隱顯始卒乆近劇易幸不幸之變非至明誰䏻辨之<lb/>
有善扵此至大至重宜在所師宜在所尊而以其有<lb/>
不善焉而其善不遂其事不濟舉世莫辨而反以爲<lb/>
非反以爲懲豈不甚可歎哉<lb/>
念慮之正不正在頃刻之間念慮之不正者頃刻而<lb/>
知之卽可以正念慮之正者頃刻而失之卽是不正<lb/>
此事皆在其心書曰惟聖罔念作狂惟狂克念作聖<lb/>
然心念之過有可以形迹指者有不可以形迹指者<lb/>
今人有慢侮人之心則有慢侮之容慢侮之色慢侮<lb/>
之言此可以形迹指者也又有慢侮人之心而偽爲<lb/>
<pb n="KR4d0253_SBCK_022-6a"/>
恭敬容色言語反若莊重此則不可以形迹指者也<lb/>
深情厚貌色厲而内荏者是也可以形迹指者其淺<lb/>
者也不可以形迹指者其深者也必以形迹觀人則<lb/>
不足以知人必以形迹䋲人則不足以救人非惟念<lb/>
慮之不正者有著扵形迹有不著扵形迹雖念慮之<lb/>
正者亦有著有不著亦有事理之變而不可以形迹<lb/>
觀者亦有善不善雜出者如比干之忠則可見如箕<lb/>
子佯狂㣲子適周不可謂之不忠如曾子之孝則可<lb/>
見如舜不告而娶不可謂之不孝此是事理之變而<lb/>
不可以形迹觀者如匡章之得罪扵其父乃在扵責<lb/>
<pb n="KR4d0253_SBCK_022-6b"/>
善此是善不善雜出者通國皆稱不孝則便見匡章<lb/>
不得孟子乃見得他善不善處分明故與之遊又從<lb/>
而禮貌之常人不䏻知此等處又未足論世固有兩<lb/>
賢相值而不相知者亦是此處如老泉之扵王臨川<lb/>
東坡之扵伊川先生是也<lb/>
堯舜文王孔子四聖人聖之盛者也二典之形容堯<lb/>
舜詩書之形容文王論語中庸之形容孔子辭各不<lb/>
同誠使聖人者並時而生同堂而學同朝而用其氣<lb/>
禀德性所造所飬亦豈䏻盡同至其同者則禹益湯<lb/>
武亦同也夫子之門惟顔曾得其傳以顔子之賢夫<lb/>
<pb n="KR4d0253_SBCK_022-7a"/>
子猶曰未見其止孟子曰具體而㣲曾子則又不敢<lb/>
望顔子然顔曾之道固與聖人同也非特顔曾與聖<lb/>
人同雖其他門弟子亦固有與聖人同者不獨當時<lb/>
之門弟子雖後世之賢固有與聖人同者非獨士大<lb/>
夫之明有與聖人同者雖田畆之人良心之不冺發<lb/>
見扵事親從兄應事接物之際亦固有與聖人同者<lb/>
指其同者而言之則不容强異然道之廣大悉備悠<lb/>
乆不息而人之得扵道者有多寡乆暫之殊而長短<lb/>
之代勝得失之互居此小大廣狹淺深高卑優劣之<lb/>
所從分而流軰等級之所由辨也<lb/>
<pb n="KR4d0253_SBCK_022-7b"/>
書䟽云周天三百六十五度四分度之一天體圎如<lb/>
彈丸北高南下北極出地上三十六度南極入地下<lb/>
三十六度南極去北極直徑一百八十二度强天體<lb/>
隆曲正當天之中央南北二極中等之處謂之赤道<lb/>
去南北極各九十一度春分日行赤道從此漸北夏<lb/>
至行赤道之北二十四度去北極六十七度去南極<lb/>
一百一十五度從夏至以後日漸南至秋分還行赤<lb/>
道與春分同冬至行赤道之南二十四度去南極六<lb/>
十七度去北極一百一十五度其日之行處謂之黃<lb/>
道又有月行之道與日相近交路而過半在日道之<lb/>
<pb n="KR4d0253_SBCK_022-8a"/>
裏半在日道之表其當交則兩道相合去極逺處兩<lb/>
道相去六度此其日月行道之大畧也<lb/>
黃道者日所行也冬至在斗出赤道南二十四度夏<lb/>
至在井出赤道北二十四度秋分交扵角春分交扵<lb/>
奎月有九道其岀入黃道不過六度當交則合故曰<lb/>
交蝕交蝕者月道與黃道交也<lb/>
苟無所蔽必無所窮苟有所蔽必有所窮學必無所<lb/>
蔽而後可<lb/>
學不親師友則太玄可使勝易<lb/>
主扵道則欲消而藝亦可進主扵藝則欲熾而道亡<lb/>
<pb n="KR4d0253_SBCK_022-8b"/>
藝亦不進<lb/>
以道制欲則樂而不厭以欲忘道則惑而不樂<lb/>
有有志有無志有同志有異志觀雞與彘可以辨志<lb/>
縶猿檻虎可以論志謹㣲不務小志大堅強有力沉<lb/>
重善思<lb/>
四方上下曰宇徃古來今曰宙宇宙便是吾心吾心<lb/>
即是宇宙千萬世之前有聖人出焉同此心同此理<lb/>
也千萬世之後有聖人出焉同此心同此理也東南<lb/>
西北海有聖人出焉同此心同此理也近世尚同之<lb/>
說甚非理之所在安得不同古之聖賢道同志合成<lb/>
<pb n="KR4d0253_SBCK_022-9a"/>
有一德乃可共事然所不同者以理之所在有不䏻<lb/>
盡見雖夫子之聖而曰回非助我啓予者商又曰我<lb/>
學不厭舜曰予違汝弼其稱堯曰舎巳從人惟帝時<lb/>
克故不惟都俞而有吁咈誠君子也不䏻不害為君<lb/>
子誠小人也雖䏻不失為小人<lb/>
宇宙内事是巳分内事已分内事是宇宙内事<lb/>
人心至靈此理至明人皆有是心心皆具是理<lb/>
聖人固言仁矣天下之言仁者毎不類聖人之言仁<lb/>
聖人固言義矣天下之言義者毎不類聖人之言義<lb/>
聖人之言知道之言也天下之言不知道之言也知<lb/>
<pb n="KR4d0253_SBCK_022-9b"/>
道之言無所䧟溺不知道之言斯䧟溺矣<lb/>
右賢而左䏻德成而上藝成而下<lb/>
道行道明則耻尚得所不行不明則耻尚失所耻得<lb/>
所者本心也耻失所者非本心也聖賢所貴乎耻者<lb/>
得所耻者也耻存則心存耻忘則心忘<hi>于寳晋論有耻尚失所之</hi>
<hi>說</hi>
求處情求處厚求下賢欲行浮扵名耻名浮扵行<hi>先生</hi>
<hi>因讀表記書此語</hi>
邪正純雜係念慮清濁强弱係血氣<lb/>
朱均管蔡志不變也非質不可變也苗格崇䧏聖人<lb/>
<pb n="KR4d0253_SBCK_022-10a"/>
有以變其志也<lb/>
後世知有事而不知有政知責詳扵法而不知責詳<lb/>
扵人<lb/>
學者規模多係其聞見孩提之童未有傳習豈能有<lb/>
是規模是故所習不可不謹處乎其中而䏻自㧞者<lb/>
非豪傑不䏻刼扵事勢而為之趨向者多不得其正<lb/>
亦理之常也<lb/>
道譬則水人之扵道譬則蹄涔汚沱百川江海也海<lb/>
至大矣而四海之廣狹深淺不必齊也至其為水則<lb/>
蹄涔亦水也<lb/>
<pb n="KR4d0253_SBCK_022-10b"/>
常人所欲在富君子所貴在德士庶人有德䏻保其<lb/>
身卿大夫有德䏻保其家諸侯有徳䏻保其國天子<lb/>
有德䏻保其天下無德而富徒增其過惡重後日之<lb/>
禍患今日雖富豈䏻長保又况天生民而立之君使<lb/>
司牧之故君者所以為民也書曰徳惟善政政在飬<lb/>
民行仁政者所以飬民君不行仁政而反為之聚歛<lb/>
以富之是助君虐民也宜為君子之所棄絶當戰國<lb/>
之時皆矜富國强兵以相侵伐爭城以戰殺人盈城<lb/>
爭地以戰殺人盈野故孟子推明孔子之言以為率<lb/>
土地而食人肉罪不容扵死推論旣明又斷之曰人<lb/>
<pb n="KR4d0253_SBCK_022-11a"/>
臣善戰者服上刑連諸侯者次之辟草萊任土地者<lb/>
次之孟子在當時所陳者皆堯舜之道勉其君修德<lb/>
行仁勸之以閒暇之時明其政刑自謂以齊王猶反<lb/>
手耳使孟子得用必䏻使天下仕者皆欲立扵其朝<lb/>
耕者皆欲耕扵其野商賈皆欲藏扵其市行旅皆欲<lb/>
出扵其塗天下之民盡歸之則無敵扵天下矣此理<lb/>
甚明效可必至當時之君狥俗自安不䏻聼用其說<lb/>
乃反謂之迂闊可謂不明之甚也<lb/>
象山先生全集卷之二十二<lb/>
<pb n="KR4d0253_SBCK_022-11b"/>
</p>
<p>
</p>
  </div>
</body>
</text>
</TEI>
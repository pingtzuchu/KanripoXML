<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0253_SBCK_007-1a"/>
象山先生全集卷之七<lb/>
書<lb/>
　　與勾熈載<lb/>
𥘉聞臺評相及固已恠駭然其餘二三人又頗當人<lb/>
心亟欲一見全文以覈厥㫖及得而觀之亦良可笑<lb/>
如論呉洪王恕人亦孰以為非然呉洪章中乃為唐<lb/>
仲友雪屈波及朱元晦謂以洪醖釀竟成大獄致仲<lb/>
友以曖昧去議者冤之此尤可笑吾人所安者義理<lb/>
義理所在雖刀鋸鼎鑊有所不避豈與患得患失之<lb/>
人同其欣戚扵一陞黜之間哉顧所深念者道之消<lb/>
<pb n="KR4d0253_SBCK_007-1b"/>
長治亂攸分羣徒比周至理鬰塞遏絶齊語楚咻盈<lb/>
庭聚蚊成雷明主孤矣雖然他山之石可以攻玉今<lb/>
之賢者亦加少爲多臨深爲高耳揆之古人豈能無<lb/>
愧息肩王事一意自省尚友方冊勉所未至則是悠<lb/>
悠者蓋有負扵國有負扵民有負扵公道而獨無負<lb/>
扵我矣向日解舟不得靣别乗便寓此臨風依然<lb/>
　　與彭子壽<lb/>
垂示所疑尤見撝謙之德聖賢敎人固句句實頭但<lb/>
不可專指操存之說操則存只是孔子一句孟子引<lb/>
在牛山之木常羙矣一章後試取孟子全章讀之㫖<lb/>
<pb n="KR4d0253_SBCK_007-2a"/>
意自明白血脉自流通古人實頭處今人蓋木必知<lb/>
也楊子雲再下注脚便說得不是此無足恠子雲亦<lb/>
未得為知道者也言固難以盡意而逹之以書問尤<lb/>
難蓋學之不講物未格知未至則其扵聖賢之言必<lb/>
未能昭晣如辯蒼素數竒耦之審也凡所引用徃徃<lb/>
失其本㫖千里附書徃復動經歲時豈如㑹靣隨問<lb/>
隨荅一日之間更互酬酢無不可以剖析且如來示<lb/>
謂此心本體雖未嘗不存而舊習蔽錮亦未易遽去<lb/>
若言雖未嘗不存則與操存捨亡之說亦不相似矣<lb/>
大抵講明存飬自是兩節易言知至至之可與㡬也<lb/>
<pb n="KR4d0253_SBCK_007-2b"/>
知終終之可與存義也大學言物格而後知至知至<lb/>
而後意誠意誠而後心正心正而後身脩孟子言始<lb/>
條理者智之事也終條理者聖之事也皆是聖賢敎<lb/>
人使之知有講學豈有一句不實頭今講學之路未<lb/>
通而以巳意附㑹徃訓立為成說則恐反成心之蟊<lb/>
賊道之榛棘日復一日而不見其進志與事乖說與<lb/>
行違首尾衡决本末舛逆未可歸之禀賦罪其懈怠<lb/>
也<lb/>
　　與邵中孚<lb/>
所示進學證驗此乃吾友天資朴茂立志堅篤故能<lb/>
<pb n="KR4d0253_SBCK_007-3a"/>
如此可喜可慶居天下之廣居立天下之正位行天<lb/>
下之大道乃吾分内事耳若不親師友汨沒扵流俗<lb/>
驅而納諸罟擭䧟穽之中而莫之知辟豈不可憐哉<lb/>
孟子曰苟得其飬無物不長苟失其飬無物不消今<lb/>
吾友旣得其本心矣繼此能飬之而無害則誰得而<lb/>
禦之如木有根苟有培浸而無傷戕則枝葉當日益<lb/>
暢茂如水有源苟有䟽浚而無壅窒則波流當日益<lb/>
充積所謂源泉混混不舎晝夜盈科而後進放乎四<lb/>
海有本者如是大抵讀書詁訓旣通之後但平心讀<lb/>
之不必强加揣量則無非浸灌培益鞭䇿磨勵之功<lb/>
<pb n="KR4d0253_SBCK_007-3b"/>
或有未通曉處姑缺之無害且以其明白昭晣者日<lb/>
加涵泳則自然日充日明後日本原深厚則向來未<lb/>
曉者将亦有渙然冰釋者矣告子一篇自牛山之木<lb/>
嘗羙矣以下可常讀之其浸灌培植之益當日深日<lb/>
固也其卷首與告子論性處却不必深考恐其力量<lb/>
未到則反惑亂精神後日不患不通解也此最是讀<lb/>
書良法其他非相見莫能盡尚書臯陶益稷大禹謨<lb/>
太甲說命旅<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>洪範無逸等篇可常讀之其餘少緩<lb/>
何時得相見諸當靣盡未聞千萬勉旃以卒賢業<lb/>
　　與顔子堅<lb/>
<pb n="KR4d0253_SBCK_007-4a"/>
向在八石時當納區區之忠旣而子堅曾用節父諸<lb/>
人推轂遂變儒服端謂迂拙之言必蒙見棄屬者屢<lb/>
蒙見過每扵鄙言謂有所啟追念疇昔為之慨然乃<lb/>
知高明終當遠到豈遽不能明衆人所同知之過哉<lb/>
承欲鄙語辭情懇至非苟然者聖哲之言布在方冊<lb/>
何所不備傳註之家汗牛充棟譬之藥籠方書搜求<lb/>
儲蓄殆無遺類良醫所用不必竒異唯足以愈疾而<lb/>
巳苟厭其常忽其賤則非求醫之本意也向來不求<lb/>
名聲不較勝負之語更願加察道非口舌所能辨子<lb/>
細向脚跟下點檢豈能自謾日新歸山草草布此<lb/>
<pb n="KR4d0253_SBCK_007-4b"/>
　　與張季忠<lb/>
聞元忠說友朋間唯季忠篤志不懈甚為之喜人苟<lb/>
有志扵學自應隋分有所長益所可患者有助長之<lb/>
病耳雖古聖賢尚不能無過所貴能改耳易稱顔子<lb/>
之賢曰有不善未嘗不知知之未嘗復行也由是觀<lb/>
之則顔子亦不能無不善處今人便欲言行無一不<lb/>
善恐無是理徃徃只是好勝毎事要强人要人點檢<lb/>
不得不知此意巳與古人背馳矣若無此意但寛平<lb/>
隨分去縱有過亦湏易覺易改便未覺未改其過亦<lb/>
湏輕故助長之病甚扵忘季忠之意忘病自少所患<lb/>
<pb n="KR4d0253_SBCK_007-5a"/>
有助長之病雖未加益亦自平穩况必不能不有益<lb/>
耶<lb/>
　　與胥必先<lb/>
近得呉伯顒書云麟之姪言必先治生甚進而學植<lb/>
荒落豈信然耶吾坐此三逕就荒吾之三逕如足下<lb/>
之六經也近有朋友褁糧十里而至者皆勤勤不相<lb/>
捨毎念足下去我之决何人性相反如此哉呉察丁<lb/>
母憂足下知之否向者嘗道先文勉勵足下勤學之<lb/>
言想亦復置度外不復問矣士别三日刮目相觀吾<lb/>
猶以故意待足下則誠有罪然足下果能勉扵此乎<lb/>
<pb n="KR4d0253_SBCK_007-5b"/>
伯顒以親愛之情扵足下不能無所惜故復爲此言<lb/>
然在某亦可謂愚矣古人舉一隅不以三隅反則不<lb/>
復也者果如是乎繼自今願足下與改是<lb/>
　　與朱元晦<lb/>
勑局見編類隆興以來寛恤詔令書鄉成矣去留之<lb/>
間亦可致力建請蕪纇多所刪削詔㫖則直録之著<lb/>
令縱有未安非𬒳㫖不得脩惟諸處申陳疑似必下<lb/>
本所或有不便乃可修改局中同官皆可人機仲尤<lb/>
相向元善以殊局近少得相欵謙仲屹然特立如故<lb/>
若向上事要亦難責比一再見以座客多魚鱗而至<lb/>
<pb n="KR4d0253_SBCK_007-6a"/>
未得逹尊意俟從容當致之也淳叟事此中𥘉傳殊<lb/>
駭人聼徐覈其實乃知多小人傳㑹之辭要之後生<lb/>
客氣如此足見無學力也近見剡章全用金谿三胥<lb/>
之詞尤可笑彭仲剛子復者永嘉人為國子監丞近<lb/>
亦遭論此人性質不至淳羙然亦願自附扵君子徃<lb/>
歲求言詔下越次上封言時事甚衆其辨天台事尤<lb/>
力自此巳有睥睨之者矣近者省塲檢點試卷官以<lb/>
主張道學其去取與蔣正言違異又重得罪此人不<lb/>
足計但風㫖如此而隱憂者少重為朝廷惜耳某對<lb/>
班或尚在冬間未知能得此對否亦當居易以俟命<lb/>
<pb n="KR4d0253_SBCK_007-6b"/>
耳立之墓表亦好但叙履歷亦有未得實處某徃時<lb/>
與立之一書其間叙述立之平生甚詳自謂真實録<lb/>
未知尊兄曾及見否顯道雖巳到劉家渠處必有此<lb/>
本不然後便録去近得家書姪軰竟未能詣前可謂<lb/>
不勇矣明越諸公無在此者敬仲夏間必來赴官舒<lb/>
元賔亦當赴江西漕椽其弟元英與諸葛誠之欲因<lb/>
此時過此相聚尚未見來吕子約與誠之近與舒元<lb/>
英相欵稍破其執已自是之意此皆據各人自謂如<lb/>
此未知果如何也元英諸公間號為日進能孚扵人<lb/>
者向亦曾造函丈曾記憶否令嗣伯仲令壻直卿為<lb/>
<pb n="KR4d0253_SBCK_007-7a"/>
學日進近更有得力者否薄遽遣此未究所欲言<lb/>
　　與呉仲良<lb/>
向蒙以或者所疑環溪通說一二端垂諭足認不鄙<lb/>
大抵前軰質實不事辭語觀其書當得其意可也環<lb/>
溪事親之說乃愛親之心甚篤唯恐不順乎親想其<lb/>
平日事親左右無違温清定省服食噐用之間無所<lb/>
不用其至而猶恐恐然懼有一事一物之拂乎親之<lb/>
心也如是而觀其言則可以得其為人矣故孟子曰<lb/>
誦其詩讀其書不知其人可乎吾扵此有以知環溪<lb/>
之心惟恐不順乎親也若其辭語之病誠不能免正<lb/>
<pb n="KR4d0253_SBCK_007-7b"/>
所謂先生之心則善矣先生之號則不可使環溪而<lb/>
在必不肯固執斯言吾又将見環溪以其順親之心<lb/>
而順乎理舎已從人若轉圜决河幡然沛然而莫之<lb/>
能禦也彼呶呶者又安足以知環溪之心哉<lb/>
　　與詹子南<lb/>
得書開讀甚慰為學有本末先後其進有序不容躐<lb/>
等夫子天縱之聖自志學十五年而後立立十年而<lb/>
後不惑又十年而後知天命其未五十也曰加我數<lb/>
年五十以學易可以無大過矣又十年而耳順又十<lb/>
年而從心所欲不踰矩今人天資去聖人固遠輙欲<lb/>
<pb n="KR4d0253_SBCK_007-8a"/>
以口耳剽竊塲屋之餘習妄論聖經多見其不知量<lb/>
也鄉者嘗與吾友深言爲學之序見吾友相信之篤<lb/>
頗知反巳就實深以爲喜今觀來示頗又紛紛扵無<lb/>
益之論人已俱失要之吾友且當孜孜行其所知未<lb/>
當與人辨論是非辨論是非以解人之惑其任甚重<lb/>
非吾友之責也不與之論他日却自明白今欲遽言<lb/>
之只是强說自加惑亂耳李三一哥所學未乆相信<lb/>
又篤近在此累次磨治尚未能去其故習老夫平日<lb/>
以此事自任與此等病人說話尚如此費力吾友如<lb/>
何解分析得他明白且先自治不必與人商議可也<lb/>
<pb n="KR4d0253_SBCK_007-8b"/>
　　二<lb/>
去臘靣對頗得盡所懐天語甚詳反復之間不敢不<lb/>
自盡至扵遇合所不敢必是有天命非人所能與也<lb/>
何時能一來至望𥿄筆之間終不若靣言之審且盡<lb/>
也吾友天資淳靜若不惑扵多岐不蔽扵浮說則其<lb/>
進孰禦焉此心之靈此理之明豈外鑠哉明其本末<lb/>
知所先後雖由扵學及其明也乃理之固有何加損<lb/>
扵其間哉<lb/>
　　三<lb/>
學植日進甚慰馳念飬大體之說就孟子上㸔則是<lb/>
<pb n="KR4d0253_SBCK_007-9a"/>
因陳辭指實而說自無病讀者得其事實亦不泥其<lb/>
辭說今子南未免有立說之病大抵立說則自不能<lb/>
無病子南是辯制乎外一語當時為此語者固未特<lb/>
逹若事實上特逹端的言語自不同古人言以義制<lb/>
事以禮制心亦用制字其言多少特逹全無議論辭<lb/>
說蹊徑蓋古人皆實學後人未免有議論辭說之累<lb/>
當其蔽時多不自覺及其蔽解回視前日之經營安<lb/>
排乃知其為䧟溺耳<lb/>
　　與陳倅<lb/>
秋𥘉供職人事衮衮殊無暇日平日踈嬾成性投之<lb/>
<pb n="KR4d0253_SBCK_007-9b"/>
應酬之中良乖所好通訊之書曠弛不講亦惟高明<lb/>
不以是督過之朱元晦在浙東大節殊偉劾唐與正<lb/>
一事尤快衆人之心百姓甚惜其去雖士大夫議論<lb/>
中間不免紛紜今其是非巳漸明白江東之命出扵<lb/>
九重特逹扵羣疑之中聖鑒昭然此尤可喜元晦雖<lb/>
有毀車殺馬之說然勢恐不容不一出也近來唯是<lb/>
臺綱稍振班行頗亦肅清邸報中必可以得之至扵<lb/>
根原處則又未易論也尤丈近去弊邑三虎亦快哉<lb/>
此亦仁者之勇也豈其帥權不分乃得少展耶執事<lb/>
清廟之噐州縣豈能乆淹然區區之私以桑梓之故<lb/>
<pb n="KR4d0253_SBCK_007-10a"/>
願以雞肋少助牛刀之餘刃想仁人扵此亦優為而<lb/>
不以為屑也尤丈極相知必能相應合免和糶一事<lb/>
此間士大夫甚多之今時郡縣能以民為心者絶少<lb/>
民之窮困日甚一日撫字之道棄而不講掊歛之䇿<lb/>
日以益滋甚哉其不仁也民為邦本誠有憂國之心<lb/>
肯日蹙其本而不之恤哉財賦之匱當求根本不能<lb/>
檢尼吏姦猶可恕也事掊歛以病民是奚可哉近見<lb/>
二二朋友舊以作縣著稱者講究州縣吏民間事甚<lb/>
詳大槩論州縣不可為積欠所累凡所謂積欠者皆<lb/>
有名無實徒為吏胥騷擾之端善扵縣者必力請扵<lb/>
<pb n="KR4d0253_SBCK_007-10b"/>
州逐月只納本月錢若舊欠且倚閣俟後來從容却<lb/>
隨時帶納縣乃可為善作郡者亦湏與諸縣約截日<lb/>
去湏毎月納足本月錢不問舊欠如此則可以有實<lb/>
得若只管理㑹積欠則鄉後必和新錢乾没但適為<lb/>
姦胥賄賂之端而諸縣姦貪亦得並縁以朘民必無<lb/>
其實也若是户部總司來理㑹州縣積欠亦一切不<lb/>
答任他文移中如何打罵一切不視但如法從日下<lb/>
與催解見在合解錢米此亦是善作州縣者定說輙<lb/>
以禀聞或有可采某有親戚王某新知樂安縣其人<lb/>
極能官作事謹宻有家法若任以事必有可觀前為<lb/>
<pb n="KR4d0253_SBCK_007-11a"/>
武寜丞諸司爭委任之趙子直趙景明皆相善試閱<lb/>
之李德章林叔虎必湏常得造下風人必忠信乃可<lb/>
與語也呉廣文甚好但向時見其所接頗雜人之情<lb/>
偽或者未必盡知也<lb/>
　　二<lb/>
近數得尤丈書敝邑三虎巳空巢穴不勝慶快得鄕<lb/>
人書與家書備報田畆閭巷懽呼鼓舞之狀此數人<lb/>
雖下邑賤胥然為蠧日乆凡邑之苛征橫歛類以供<lb/>
其賄謝<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>槖與上府之胥吏締交合黨為不可㧞之<lb/>
勢官寺囚械之具所以禁戢姦惡彼反持之以刼脇<lb/>
<pb n="KR4d0253_SBCK_007-11b"/>
齊民抑絶赴愬之路肆然以濟姦飽欲是豈可縱而<lb/>
弗呵乎事無巨細到根柢盤互處便難整理二三賤<lb/>
胥至能役士大夫護之如手足之捍頭目豈不悖戾<lb/>
甚矣然凡為之役為之地者其人可見矣是豈可復<lb/>
齒扵士大夫間哉近得尤丈書云救之者甚衆只此<lb/>
一節自有餘罪近扵此間士大夫多論吏胥之害人<lb/>
人皆知其然但所以除害之方終未容盡試耳某甚<lb/>
恨不得在左右少佐萬分一前嘗僣易陳愚見不知<lb/>
有可采用否凡事有可以下問者告以片紙䟽示當<lb/>
逐一效愚秋苗事納巳過半不知尚有可救者否見<lb/>
<pb n="KR4d0253_SBCK_007-12a"/>
在所納如逐日納數與盤量數湏拘收得逐日文曆<lb/>
庶可磨筭吏胥欲作弊只是要令吾無縁得知毎日<lb/>
着實數目若其具成文曆到吾眼前者皆是已透漏<lb/>
數目此事想已無及是皆民之脂膏若少稽檢之或<lb/>
可為後圖爾大抵今時士大夫議論先㸔他所主有<lb/>
主民而議論者有主身而議論者邪正君子小人扵<lb/>
此可以决矣今日為民之蠧者吏也民之困窮甚矣<lb/>
而吏日以橫議論主民者必将檢吏姦而寛民力或<lb/>
不得已而闕扵財賦不為其上所亮則寜身受其罪<lb/>
若其議論主身者則必首以辦財賦為大務必假闕<lb/>
<pb n="KR4d0253_SBCK_007-12b"/>
乏之說以朘削民科條方略必受成扵吏以吏為師<lb/>
與吏為伍甚者服役扵吏為國家忠計豈願此等人<lb/>
多也近聞蘇宰施設極有可疑其意專欲趣辦不復<lb/>
有一毫為民之心其施設徃徃可笑官錢想未必能<lb/>
辦但徒取百姓怨詈耳幸有以申戒之某前者復渠<lb/>
書巳嘗寓其大意早晚更當作書直勉之欲少救今<lb/>
時之弊最不宜此等議論昌熾也<lb/>
　　與包顯道<lb/>
前此朱繹之歸時正以曁姪物故方治棺歛不暇作<lb/>
書此子盗汗之疾日深一日易醫更藥或暫有小效<lb/>
<pb n="KR4d0253_SBCK_007-13a"/>
旋又復作而前藥輙不效醫家知脉者乆以為難治<lb/>
然在人情不能無僥倖其復生之意一旦至此苦痛<lb/>
何可言先兄不五十而棄世此子又復夭逝事不可<lb/>
曉有如此者欲作一書告之晦翁偶遽甚未暇幸為<lb/>
致此意近　主上因進擬監司諭宰執以為當得剛<lb/>
正有風采者因言章頴劉堯夫皆好自此言一出班<lb/>
行間議論又少變但恐不乆耳所報項平甫之言乃<lb/>
明越間謬人妄說耳承舛聼訛可笑者甚多諳事覈<lb/>
實乃曉此耳某對班在九月十月之間今日方審察<lb/>
得書知令兄弟學植不替甚慰來人立俟遣此不多<lb/>
<pb n="KR4d0253_SBCK_007-13b"/>
具<lb/>
　　二<lb/>
近來朋友頗多同官中相處極好儘得盡懐逐日同<lb/>
官中講貫亦非向來朋友所有大抵皆事實非虚論<lb/>
浮說也象先得國子録早晩即來君舉可得郡然未<lb/>
得也子宜服猶未除他事非紙筆所能盡某對班在<lb/>
臘月或在來春未可知也<lb/>
　　三<lb/>
古人不求名聲不較勝負不恃才智不矜功能故通<lb/>
體皆是道義道義之在天下在人心豈能冺㓕第今<lb/>
<pb n="KR4d0253_SBCK_007-14a"/>
人大頭旣沒扵利欲不能大自奮㧞則自附託其間<lb/>
者行或與古人同情則與古人異此不可不辯也若<lb/>
真是道義則無名聲可求無勝負可較無才智可恃<lb/>
無功能可矜唐虞之時禹益稷契功𬒳天下澤及萬<lb/>
世無一毫自多之心當時含哺而嬉撃壤而歌耕田<lb/>
而食鑿井而飲者亦無一毫自慊之意風化如此豈<lb/>
不增宇宙之和哉此理苟明則矜智負能之人皆將<lb/>
失其窟宅非能自悔其陋而求歸扵廣居正路則未<lb/>
必不反以我為讐也然患此道不明耳道終明終行<lb/>
則彼亦豈能乆負固哉不及作令弟書因家問全録<lb/>
<pb n="KR4d0253_SBCK_007-14b"/>
此書示之乃幸<lb/>
　　四<lb/>
天下事固有易言者有難言者有易辯者有難辯者<lb/>
人之病有易醫者有難醫者非必不可醫爲其病竒<lb/>
恠非如平常在表當汗在裏當下可執常方而治之<lb/>
耳足下所與李觧元序文及諸書覽之汗顔思爲一<lb/>
言以相藥則又有難言者然後知足下之病政所謂<lb/>
難醫者昨晚朝頴言及其證亦甚明但恐言之中而<lb/>
足下未必省則又成難醫耳請試言之足下之病得<lb/>
扵好事凡親師友爲學立行皆從好事中來故虚而<lb/>
<pb n="KR4d0253_SBCK_007-15a"/>
不實宜扵今而未宜扵古此言其苦甚難聼足下未<lb/>
必肯服義然其實是也幸毋忽而求諸道某嘗見士<lb/>
人試罷必各自謂得意自羙其文有言其文不佳者<lb/>
則甚拂其意吾嘗為之說曰但可擇此人平時不相<lb/>
能有讐隙雅所憎惡者録其文示之其人讀之失色<lb/>
喪氣不能自振則其文真佳文也如是而有不中選<lb/>
乃可言有司不明蓋不相能有讐隙雅所憎惡之人<lb/>
必不欲我試中必不欲我程文之佳今觀我文慘然<lb/>
索然喪氣失色則其文必佳也又有一說亦湏是讐<lb/>
人識文字者方可為凖今誠使素不說顯道而稍有<lb/>
<pb n="KR4d0253_SBCK_007-15b"/>
見識者讀之却未必不竊喜以為無根如此不足畏<lb/>
也他非靣莫究<lb/>
　　與周元忠<lb/>
元忠在此雖稍乆殊覺未亨通𥘉以春伯處相喚繼<lb/>
以許尉事皆不得不應者及相聚時亦無汲汲如不<lb/>
及之意雖云有不自安處終未痛切疑而後釋屯而<lb/>
後解屯疑之極必有汲汲皇皇不敢頃刻自安之意<lb/>
乃能解釋向來元忠心志專誠故與言者必有感動<lb/>
行檢嚴整故與處者必有繩約年來此功寖不如舊<lb/>
元忠本謂欲改其固滯介執之意反損前日之善而<lb/>
<pb n="KR4d0253_SBCK_007-16a"/>
固滯介執之實則未之有改但換易形模元忠自不<lb/>
知耳學之不進明之不足暗扵大端自是巳見而不<lb/>
聞君子之大道固其宜也所喻滿腹之疑皆未得吐<lb/>
若自是之意消而不自安之意長則自能盡吐其疑<lb/>
及屯亨疑釋則所謂滿腹者其實不多但當其不明<lb/>
時自膠固迷泥故多事耳相見不能决白乃以紙筆<lb/>
逹之此亦自顛倒然事又不可槩論或恐因此省悟<lb/>
未可知也<lb/>
以紂為兄之子此是公都子引當時人言按史記微<lb/>
子是紂之庶兄皆帝乙之子也王子比千則但云是<lb/>
<pb n="KR4d0253_SBCK_007-16b"/>
紂之親戚則太史公亦莫知其為誰子也今據公都<lb/>
子所引文義則是以微子啓王子比干為帝乙之弟<lb/>
也紂扵二人則是為兄之子也此是孟子所載與史<lb/>
記不同處若二䟽稱父子蓋伯父叔父通稱父故謂<lb/>
之猶子古人則通言父子也<lb/>
　　與蘇宰<lb/>
某迂愚無似特辱眷予之厚苟有可以禆𥙷萬一敢<lb/>
不自竭荒邑荐飢生理日瘁舊令尹未知加意竭澤<lb/>
而漁誠如來意所以撫摩而使之蘇息者繄仁侯是<lb/>
望　主上加惠幽遠注心循良當路多賢公論昭白<lb/>
<pb n="KR4d0253_SBCK_007-17a"/>
有如少緩催科而專一撫字宜可安意為之不至有<lb/>
齟齬不遂之憂某僣易以為禀<lb/>
　　與程帥<lb/>
伏蒙寵貺江西詩派一部二十家異時所欲㝷繹而<lb/>
不能致者一旦充室盈几應接不暇名章傑句焜燿<lb/>
心目執事之賜偉哉詩亦尚矣原扵𢋫歌委扵風雅<lb/>
風雅之變壅而溢焉者也湘纍之騷又其流也子虚<lb/>
長楊之賦作而騷㡬亡矣黃𥘉而䧏日以澌薄唯彭<lb/>
澤一源來自天稷與衆殊趣而淡泊平夷玩嗜者少<lb/>
隋唐之間否亦極矣杜陵之出愛君悼時追躡騷雅<lb/>
<pb n="KR4d0253_SBCK_007-17b"/>
而才力宏厚偉然足以鎮浮靡詩家為之中興自此<lb/>
以來作者相望至豫章而益大肆其力包含欲無外<lb/>
搜抉欲無秘體制通古今思致極幽眇貫穿馳騁工<lb/>
力精到一時如陳徐韓吕三洪二謝之流翕然宗之<lb/>
由是江西遂以詩社名天下雖未極古之源委而其<lb/>
植立不凡斯亦宇宙之竒詭也開闢以來能自表見<lb/>
扵世若此者如優曇花時一現耳曾無㡬時而篇帙<lb/>
寢就散逸殘編㫁簡往往下同㑹之籍放棄扵䑕壤<lb/>
醤瓿豈不悲哉網羅搜訪出隋珠和璧扵草莾泥滓<lb/>
之中而登諸篋櫝干霄照乗神明煥然執事之功何<lb/>
<pb n="KR4d0253_SBCK_007-18a"/>
可勝賛是諸君子亦當相與舞抃扵斗牛之間揖箕<lb/>
翼以為主人壽某亦江西人也敢不重拜光寵<lb/>
象山先生全集卷之七<lb/>
<pb n="KR4d0253_SBCK_007-18b"/>
</p>
<p>
</p>
  </div>
</body>
</text>
</TEI>
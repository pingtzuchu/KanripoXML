<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0253_SBCK_035-1a"/>
象山先生語錄三十五卷<lb/>
　語錄<lb/>
暦家所謂朔虚氣盈者盖以三十日爲凖朔虛者自<lb/>
前合朔至後合朔不滿三十日其不滿之分曰朔虚<lb/>
氣盈者一節一氣共三十日有餘分爲中分中即氣<lb/>
也<lb/>
堯典所載惟命羲和一事盖人君代天理物不敢不<lb/>
重後世乃委之星翁暦官至扵推歩迎䇿又各執已<lb/>
見以爲定法其他未暇舉如唐一行所造大衍暦亦<lb/>
可取疑若可以乆用無差然未十年而已變是知不<lb/>
<pb n="KR4d0253_SBCK_035-1b"/>
可不明其理也夫天左旋日月星緯右轉日夜不止<lb/>
豈可執一故漢唐之暦屢變本朝二百餘年暦亦十<lb/>
二三變聖人作易扵革卦言治暦明時觀革之義其<lb/>
不可執一明矣<lb/>
四岳舉鯀九載績用弗成而遜位之咨首及四岳堯<lb/>
不以舉鯀之非而疑其黨姦也比之後世罪舉主之<lb/>
義甚異<lb/>
後生㸔經書須着㸔注䟽及先儒解釋不然執已見<lb/>
議論恐入自是之域便輕視古人至漢唐間名臣議<lb/>
論反之吾心有甚悖道處亦湏自家有徴諸庶民而<lb/>
<pb n="KR4d0253_SBCK_035-2a"/>
不謬底道理然後别白言之<lb/>
尚書一部只是說德而知德者實難<lb/>
遜志小心是两般<lb/>
讀書固不可不曉文義然只以曉文義爲是只是兒<lb/>
童之學湏㸔意㫖所在<lb/>
孝經十八章孔子扵曽子踐履實地中說出來非虚<lb/>
言也<lb/>
惟天下之至一爲能處天下之至變惟天下之至安<lb/>
爲能處天下之至危<lb/>
大禹謨一篇要領只在克艱両字上<lb/>
<pb n="KR4d0253_SBCK_035-2b"/>
學者湏是有志讀書只理㑹文義便是無志<lb/>
善學者如關津不可胡亂放人過<lb/>
聖人教人只是就人日用處開端如孟子言徐行後<lb/>
長可爲堯舜不成在長者後行便是堯舜怎生做得<lb/>
堯舜様事湏是就上面着工夫聖人所謂吾無隱乎<lb/>
爾誰能出不由户直截是如此<lb/>
士不可不弘毅譬如一箇擔子盡力擔去前面不柰<lb/>
何却住無怪今自不近前却說道擔不起豈有此理<lb/>
故曰力不足者中道而廢今女畫<lb/>
讀書之法湏是平平淡淡去㸔子細玩味不可草草<lb/>
<pb n="KR4d0253_SBCK_035-3a"/>
所謂優而柔之厭而飫之自然有渙然氷釋怡然理<lb/>
順底道理<lb/>
處家遇事湏着去做若是褪頭便不是子弟之職已<lb/>
缺何以謂學<lb/>
燕昭王之扵樂毅漢髙帝之扵蕭何蜀先主之扵孔<lb/>
明符秦之扵王猛相知之深相信之篤這般處所不<lb/>
可不理㑹讀其書不知其人可乎<lb/>
燕昭之封樂毅漢髙之械繫蕭何當大利害處未免<lb/>
摇動此心但有深淺<lb/>
人品之說直截是有只如臯陶九德便有數等就中<lb/>
<pb n="KR4d0253_SBCK_035-3b"/>
即一徳論之如剛而塞者便自有幾般<lb/>
古今人物同處直截是同異處直截是異然論異處<lb/>
極多同處却約作德便心逸日休作僞便心勞日拙<lb/>
作善便䧏之百祥作不善便䧏之百殃孟子言道二<lb/>
仁與不仁而已同處甚約<lb/>
人莫先扵自知不在大綱上湏是細膩求<lb/>
學者不長進只是好已勝出一言做一事便道全是<lb/>
豈有此理古人惟貴知過則改見善則遷今各自執<lb/>
已是𬒳人點破便愕然所以不如古人<lb/>
主扵道則欲消而藝亦可進主扵藝則欲熾而道亡<lb/>
<pb n="KR4d0253_SBCK_035-4a"/>
藝亦不進<lb/>
仁自夫子發之<lb/>
不可自暴自棄自屈<lb/>
志小不可以語大人事<lb/>
千古聖賢只是辦一件事無両件事<lb/>
言必信行必果硜硜然小人哉宜自考察<lb/>
退歩思量不要<graphic n="KR1405" url="https://raw.githubusercontent.com/kanripo/KR-Gaiji/master/images/KR1405.png" mimeType="image/png"/>外<lb/>
共工方鳩僝功與如川之方至此方字不可作且字<lb/>
㸔<lb/>
堯之知共工丹朱不是扵形迹間見之直是見他心<lb/>
<pb n="KR4d0253_SBCK_035-4b"/>
術<lb/>
吕正字館職䇿直是失了眼目只是術然孟子亦激<lb/>
作却不離正道<lb/>
楊子雲好論中實不知中<lb/>
大雅是綱小雅是目尚書綱目皆具<lb/>
觀書到文侯之命道已湮沒春秋所以作<lb/>
有所忿懥則不足以服人有所恐懼則不足以<hi>自立</hi>
志道據德依仁學者之大端<lb/>
湏是信得及乃可<lb/>
王文中中說與楊子雲相若雖有不同其歸一也<lb/>
<pb n="KR4d0253_SBCK_035-5a"/>
道在天下加之不可損之不可取之不可舎之不可<lb/>
要人自理㑹<lb/>
大綱提掇來細細聖㑹去如魚龍逰扵江海之中沛<lb/>
然無礙<lb/>
據要㑹以觀方來<lb/>
觀春秋易詩書經聖人手則知編論語者亦有病<lb/>
中庸言鬼神之爲徳也其盛矣乎夫子發明判然甚<lb/>
白<lb/>
俗諺云心堅石穿既是一箇人如何不打疊教靈利<lb/>
○<hi>今之</hi>學者譬如行路偶然撞着一好處便且止覺時<lb/>
<pb n="KR4d0253_SBCK_035-5b"/>
已不如前人所以乍出乍入乍明乍昬<lb/>
學者不自着實理㑹只𬋩㸔人口頭言語所以不能<lb/>
進且如做一文字湏是反覆窮究去不得又換思量<lb/>
皆要窮到窮處項項分明他日或問人或聽人言或<lb/>
觀一物自有觸長底道理<lb/>
失了頭緒不是助長便是忘了所以做主不得<lb/>
記言后稷其辭㳟其欲儉只是說末論語言伯夷叔<lb/>
齊求仁得仁㤗伯三以天下讓殷有三仁却從血脉<lb/>
上說來<lb/>
利害毁譽稱譏苦樂能動摇人釋氏謂之八風<lb/>
<pb n="KR4d0253_SBCK_035-6a"/>
七重鐡城私心也私心所隔雖思非正小兒亦有私<lb/>
思<lb/>
心官不可曠職<lb/>
太陽當天太隂五緯猶自放光芒不得那有魑魅魍<lb/>
魎來<lb/>
小德川流大德敦化小德即大德大德即小德發強<lb/>
剛毅齊荘中正皆川流也敦厚化變化<lb/>
皇極之君歛時五福錫厥庶民福如何錫得只是此<lb/>
理充塞乎宇宙<lb/>
溺扵俗見則聽正言不入<lb/>
<pb n="KR4d0253_SBCK_035-6b"/>
知道則末即是本枝即是葉又曰有根則自有枝葉<lb/>
○<hi>上逹</hi>下逹即是喻義喻利○人情物理上做工夫<lb/>
老子曰大道甚夷而民好徑<lb/>
辯便有進<lb/>
湏是下及物工夫則隨大隨小有濟<lb/>
天下若無着實師友不是各執已見便是恣情縱欲<lb/>
○<hi>三百</hi>篇之詩有出扵婦人女子而後世老師宿儒且<lb/>
不能注解得分明豈其智有所不若只爲當時道行<lb/>
道明<lb/>
韓退之言軻死不得其傳固不敢誣後世無賢者然<lb/>
<pb n="KR4d0253_SBCK_035-7a"/>
直是至伊洛諸公得千載不傳之學但草創未爲光<lb/>
明到今日若不大叚光明更幹當甚事<lb/>
大衍之數五十其用四十有九分而爲二以象兩掛<lb/>
一以象三揲之以四以象四時歸竒扵扐以象閠五<lb/>
嵗再閠故再扐而後掛既分爲二乃掛其一于前掛<lb/>
别也非置之指間也既别其一却以四揲之餘者謂<lb/>
之竒然後歸之扐扐指間也故一揲之餘不四則八<lb/>
再揲三揲之餘亦不四則八四竒也八偶也故三揲<lb/>
而皆竒則四四四有乾之象三揲而皆偶則八八八<lb/>
有坤之象三揲而得兩偶一竒則四八八有艮之象<lb/>
<pb n="KR4d0253_SBCK_035-7b"/>
八四八有坎之象八八四有震之象三揲而得两竒<lb/>
一偶則八四四有兊之象四八四有離之象四四八<lb/>
有巽之象故三竒爲老陽三隅爲老隂两偶一竒爲<lb/>
少陽两竒一偶爲少隂老隂老陽變少隂少陽不變<lb/>
分掛揲歸竒是四節故曰四營而成易卦有六爻毎<lb/>
爻三揲三六十八故曰十有八變而成卦<hi>右揲蓍說</hi>
　　　右門人周清叟亷夫所録<lb/>
先生語伯敏云近日向學者多一則以喜一則以懼<lb/>
夫人勇扵爲學豈不可喜然此道本日用常行近日<lb/>
學者却把作一事張大虚聲名過扵實起人不平之<lb/>
<pb n="KR4d0253_SBCK_035-8a"/>
心是以爲道學之說者必爲人深排力詆此風一長<lb/>
豈不可懼<lb/>
某之取人喜其忠信誠慤言似不能出口者談論風<lb/>
生他人所取者某深惡之<lb/>
因論𥙷試得失先生云今之人易爲利害所動只爲<lb/>
利害之心重且如應舉視得失爲分定者能幾人徃<lb/>
徃得之則喜失之則悲惟曹立之萬正淳鄭學古庶<lb/>
幾可不爲利害所動故學者湏當有所立免得臨時<lb/>
爲利害所動朱季繹云如敬肆義利之說乃學者持<lb/>
已處事所不可無者先生云不曾行得說這般閑言<lb/>
<pb n="KR4d0253_SBCK_035-8b"/>
長語則甚如此不已恐將來客勝主以辭爲勝然使<lb/>
至此非學者之過乃師承之過也朱云近日異端邪<lb/>
說害道使人不知本先生云如何朱云如禪家之學<lb/>
人皆以爲不可無者又以謂形而上者所以害道使<lb/>
人不知本先生云吾友且道甚底是本又害了吾友<lb/>
甚㡳來自不知巳之害又烏知人之害包顯道常云<lb/>
人皆謂禪是人不可無者今吾友又云害道両箇却<lb/>
好縳作一束今之所以害道者却是這閑言語曹立<lb/>
之天資甚髙因讀書用心之過成疾其後疾與學相<lb/>
爲消長𥘉來見某時亦是有許多閑言語某與之蕩<lb/>
<pb n="KR4d0253_SBCK_035-9a"/>
滌則胷中快活明白病亦隨减迨一聞人言語又復<lb/>
昏蔽所以昏蔽者縁與某相聚日淺然其人能自知<lb/>
毎昏蔽則復相過某又與之蕩滌其心下又復明白<lb/>
與講解隨聽即解某問比或有疑否立之云無疑毎<lb/>
常自讀書亦見得到這般田地只是不能無疑徃徃<lb/>
自變其說某云讀書不可曉處何湏苦思力索如立<lb/>
之天資思之至固有一箇安排處但恐心下昏蔽不<lb/>
得其正不若且放下時復<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>泳似不去理㑹而理㑹<lb/>
所謂優而柔之使自求之厭而飫之使自趣之若江<lb/>
海之寖膏澤之潤渙然氷釋怡然理順然後爲得也<lb/>
<pb n="KR4d0253_SBCK_035-9b"/>
如此相聚一兩旬而歸其病頓减其後因秋試聞人<lb/>
閑言語又復昏惑又適有告之以某乃釋氏之學渠<lb/>
平生惡釋老如仇讐扵是盡叛某之說却凑合得元<lb/>
晦說話後不相見以至扵死因問伯敏云曽聞此等<lb/>
語否伯敏云未也先生語朱云他却未有許多閑言<lb/>
語且莫要壞了李敏求且聽某與他說大凡爲學湏<lb/>
要有所立語云已欲立而立人卓然不爲流俗所移<lb/>
乃爲有立湏思量天之所以與我者是甚底爲復是<lb/>
要做人否理㑹得這箇明白然後方可謂之學問故<lb/>
孟子云學問之道求其放心而已矣如慱學審問明<lb/>
<pb n="KR4d0253_SBCK_035-10a"/>
辯謹思篤行亦謂此也此湏是有志方可孔子曰吾<lb/>
十有五而志于學是這箇志伯敏云伯敏扵此心䏻<lb/>
剛制其非只是持之不乆耳先生云只剛制扵外而<lb/>
不内思其本<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>飬之功不至若得心下明白正當何<lb/>
湏剛制且如在此說話使忽有羙色在前老兄必無<lb/>
恱色之心若心常似如今何湏剛制<lb/>
先生語繆文子云近日學者無師法徃徃𬒳邪說所<lb/>
惑異端䏻惑人自吾儒敗績故䏻入使在唐虞之時<lb/>
道在天下愚夫愚婦亦皆有渾厚氣象是時便使活<lb/>
佛活老子莊列出來也開口不得惟陋儒不䏻行道<lb/>
<pb n="KR4d0253_SBCK_035-10b"/>
如人家子孫敗壞父祖家風故釋老却倒來點檢你<lb/>
如荘子云以智治國國之賊惟是陋儒不䏻行所無<lb/>
事故𬒳他如此說若知者行其所無事如何是國之<lb/>
賊今之攻異端者但以其名攻之𥘉不知自家自𬒳<lb/>
他點檢在他下面如何得他服你湏是先理㑹了我<lb/>
底是得有以使之服方可<lb/>
學者先湏不可䧟溺其心又不當以學問誇人誇人<lb/>
者必爲人所攻只當如常人見人不是必推惻隱之<lb/>
心委曲勸諭之不可則止若說道我底學問如此你<lb/>
底不是必爲人所攻兼且所謂學問者自承當不住<lb/>
<pb n="KR4d0253_SBCK_035-11a"/>
某見幾箇自主張學問某問他你了得也未他心下<lb/>
不穏如此則是學亂說實無所知如此之人謂之痼<lb/>
疾不可治寜是縱情肆欲之人猶容易與他說話最<lb/>
是學一副亂說底沒柰他何此只有两路利欲道義<lb/>
不之此則之彼<lb/>
人湏是閑時大綱思量宇宙之間如此廣闊吾身立<lb/>
扵其中湏大做一箇人文子云某嘗思量我是一箇<lb/>
人豈可不爲人却爲草木禽獸先生云如此便又細<lb/>
了只要大綱思且如天命之謂性天之所以命我者<lb/>
不殊乎天湏是放教規模廣大若尋常思量得臨事<lb/>
<pb n="KR4d0253_SBCK_035-11b"/>
時自省力不到得𬒳䧟溺了文子云某始𥘉來見先<lb/>
生若發蒙然再見先生覺心下快活凡事亦自持只<lb/>
恐到昏時自理㑹不得先生云見得明時何持之有<lb/>
人之扵耳要聽即聽不要聽則否扵目亦然何獨扵<lb/>
心而不由我乎<lb/>
先生語伯敏云人惟患無志有志無有不成者然資<lb/>
禀厚者必竟有志吾友毎聽某之言如何伯敏曰毎<lb/>
聞先生之言茫然不知所入㓜者聽而弗問又不敢<lb/>
躐等先生云若果有志且湏分别勢利道義两途某<lb/>
之所言皆吾友所固有且如聖賢垂教亦是人固有<lb/>
<pb n="KR4d0253_SBCK_035-12a"/>
豈是外面把一件物事來贈吾友但䏻悉爲發明天<lb/>
之所以予我者如此其厚如此其貴不失其所以爲<lb/>
人者耳伯敏問云日用常行去甚處下工夫先生云<lb/>
䏻知天之所以予我者至貴至厚自然逺非僻惟正<lb/>
是守且要知我之所固有者伯敏云非僻未嘗敢爲<lb/>
先生云不過是硬制在這裏其間有不可制者如此<lb/>
將來亦費力所以要得知天之予我者㸔吾友似可<lb/>
進縁未曾𬒳人閑言語所惑從頭理㑹故易入蓋先<lb/>
入者爲主如一噐皿虚則䏻受物若垢汙先入後雖<lb/>
欲加以好水亦費力如季繹之學駁雜自主張學問<lb/>
<pb n="KR4d0253_SBCK_035-12b"/>
却無柰何<lb/>
伯敏問云以今年校之去年殊無寸進先生云如何<lb/>
要長進若當爲者有時而不能爲不當爲者有時乎<lb/>
爲之這箇却是不長進不恁地理㑹泛然求長進不<lb/>
過欲以已先人此是勝心伯敏云無箇下手處先生<lb/>
云古之欲明明德扵天下者先治其國欲治其國者<lb/>
先齊其家欲齊其家者先修其身欲修其身者先正<lb/>
其心欲正其心者先誠其意欲誠其意者先致其知<lb/>
致知在格物格物是下手處伯敏云如何様格物先<lb/>
生云研究物理伯敏云天下萬物不勝其繁如何盡<lb/>
<pb n="KR4d0253_SBCK_035-13a"/>
研究得先生云萬物皆備扵我只要明理然理不解<lb/>
自明湏是隆師親友伯敏云此間頼有季繹時相勉<lb/>
勵先生云季繹與顯道一般所至皆勉勵人但無根<lb/>
者多其意似欲私立門户其學爲外不爲已世之人<lb/>
所以攻道學者亦未可全責他蓋自家驕其聲色立<lb/>
門户與之爲敵嘵嘵勝口實有所未孚自然起人不<lb/>
平之心某平日未嘗爲流俗所攻攻者却是讀語録<lb/>
精義者程士南最攻道學人或語之以某程云道學<lb/>
如陸某無可攻者又如學中諸公義均骨肉蓋某𥘉<lb/>
無勝心日用常行自有使他一箇敬信處某舊日伊<lb/>
<pb n="KR4d0253_SBCK_035-13b"/>
洛文字不曽㸔近日方㸔見其間多有不是今人讀<lb/>
書平易處不理㑹有可以起人羡慕者則着力研究<lb/>
古先聖人何嘗有起人羡慕者只是此道不行見有<lb/>
竒特處便生羡慕自周末文弊便有此風如唐虞之<lb/>
時人人如此又何羡慕所以莊周云臧與糓共牧羊<lb/>
而俱亡其羊問臧奚事曰慱塞以逰問糓奚事曰挾<lb/>
䇿讀書其爲亡羊一也某讀書只㸔古註聖人之言<lb/>
自明白且如弟子入則孝出則弟是分明說與你入<lb/>
便孝出便弟何湏得傳註學者疲精神扵此是以檐<lb/>
子越重到某這裏只是與他减檐只此便是格物伯<lb/>
<pb n="KR4d0253_SBCK_035-14a"/>
敏云毎讀書始者心甚專三五遍後徃徃心不在此<lb/>
知其如此必欲使心在書上則又别生一心卒之方<lb/>
寸擾擾先生云此是聽某言不入若聽得入自無此<lb/>
患某之言打做一處吾友二三其心了如今讀書且<lb/>
平平讀未曉處且放過不必太殢<lb/>
繆文子資質亦費力慕外尤殢毎見他退去一似不<lb/>
能脫羅網者天之所以予我者至大至剛至直至平<lb/>
至公如此私小做甚底人湏是放教此心公平正直<lb/>
無偏無黨王道蕩蕩無黨無偏王道平平無反無側<lb/>
王道正直某今日作包顯道書云古人之學不求聲<lb/>
<pb n="KR4d0253_SBCK_035-14b"/>
名不較勝負不恃才智不矜功䏻今人之學正坐反<lb/>
此耳<lb/>
讀介甫書見其凡事歸之法度此是介甫敗壊天下<lb/>
處堯舜三代雖有法度亦何嘗專恃此又未知户馬<lb/>
青苗等法果合堯舜三代否當時闢介甫者無一人<lb/>
就介甫法度中言其失但云喜人同已祖宗之法不<lb/>
可變夫堯之法舜嘗變之舜之法禹嘗變之祖宗法<lb/>
自有當變者使其所變果善何嫌扵同古者道徳一<lb/>
風俗同至當歸一精義無二同古者適所以爲羙惜<lb/>
乎無以此闢之但云祖宗法不可變介甫才髙如何<lb/>
<pb n="KR4d0253_SBCK_035-15a"/>
便伏惟韓魏公論青苗法云將欲利民反以害民甚<lb/>
切當或言介甫不當言利夫周官一書理財者居半<lb/>
冡宰制國用理財正辭古人何嘗不理㑹利但恐三<lb/>
司等事非古人所謂利耳不論此而以言利遏之彼<lb/>
豈無辭所以率至扵無柰他何處或問介甫比商鞅<lb/>
何如先生云商鞅是脚踏實地他亦不問王覇只要<lb/>
事成却是先定規模介甫慕堯舜三代之名不曾踏<lb/>
得實處故所成就者王不成覇不就本原皆因不䏻<lb/>
格物模索形似便以爲堯舜三代如此而巳所以學<lb/>
者先要窮理<lb/>
<pb n="KR4d0253_SBCK_035-15b"/>
後生自立最難一人力抵當流俗不去湏是髙着眼<lb/>
㸔破流俗方可要之此豈小亷曲謹所䏻爲哉必也<lb/>
豪傑之士胡丈因舉䀲翁語云豪傑而不聖人者有<lb/>
之未有聖人而不豪傑者也先生云是<lb/>
問作文法先生云讀漢史韓柳歐蘇尹師魯李淇水<lb/>
文不誤後生惟讀書一路所謂讀書湏當明物理揣<lb/>
事情論事勢且如讀史湏㸔他所以成所以敗所以<lb/>
是所以非處優游涵泳乆自得力若如此讀得三五<lb/>
卷勝㸔三萬卷<lb/>
問伯敏云作文如何伯敏云近日讀得原道等書猶<lb/>
<pb n="KR4d0253_SBCK_035-16a"/>
未成誦但茫然無入處先生云左傳深扵韓柳未易<lb/>
入且讀蘓文可也此外别有進否吾友之志要如何<lb/>
伯敏云所望成人目今未嘗敢廢防閑先生云如何<lb/>
様防閑伯敏云爲其所當爲先生云雖聖人不過如<lb/>
是但吾友近來精神都死却無向來亹亹之意不是<lb/>
懈怠便是𬒳異說壞了夫人學問當有日新之功死<lb/>
却便不是邵堯夫詩云當鍜錬時分勁挺到磨礲處<lb/>
發光輝磨礲鍜錬方得此理明如川之増如木之茂<lb/>
自然日進無已今吾友死守定如何㑹爲所當爲慱<lb/>
學審問謹思明辨篤行慱學在先力行在後吾友學<lb/>
<pb n="KR4d0253_SBCK_035-16b"/>
未慱焉知所行者是當爲是不當爲防閑古人亦有<lb/>
之但他底防閑與吾友别吾友是硬把捉告子硬把<lb/>
捉直到不動心處豈非難事只是依舊不是某平日<lb/>
與兄說話從天而下從肝肺中流出是自家有底物<lb/>
事何常硬把捉吾兄中間亦云有快活時如今何故<lb/>
如此伯敏云固有適意時亦知自家固有根本元不<lb/>
待把捉只是不能乆防閑稍寛便爲物欲所害先生<lb/>
云此則罪在不常乆上却如何硬把捉種種費力便<lb/>
是有時得意亦是偶然伯敏云却常思量不把捉無<lb/>
下手處先生云何不早問只此一事是當爲不當爲<lb/>
<pb n="KR4d0253_SBCK_035-17a"/>
當爲底一件大事不肯做更說甚底某平日與老兄<lb/>
說底話想都忘了伯敏云先生常語以求放心立志<lb/>
皆歴歴可記先生云如今正是放其心而不知求也<lb/>
若果能立如何到這般田地伯敏云如何立先生云<lb/>
立是你立却問我如何立若立得住何湏把捉吾友<lb/>
分明是先曾知此理來後更異端壞了異端非佛老<lb/>
之謂異乎此理如季繹之徒便是異端孔門惟顔曾<lb/>
傳道他未有聞盖顔曾從裏面出來他人外面入去<lb/>
今所傳者乃子夏子張之徒外入之學曾子所傳至<lb/>
孟子不復傳矣吾友却不理㑹根本只理㑹文字實<lb/>
<pb n="KR4d0253_SBCK_035-17b"/>
大聲宏若根本壯怕不㑹做文字今吾友文字自文<lb/>
字學問自學問若此不已豈止两叚將百碎問近日<lb/>
日用常行覺精徤否胷中快活否伯敏云近日别事<lb/>
不𬋩只理㑹我亦有適意時先生云此便是學問根<lb/>
源也若能無懈怠暗室屋漏亦如此造次必扵是顛<lb/>
沛必扵是何患不成故云君子以自昭明徳古之欲<lb/>
明明德扵天下者在致其知致知在格物古之學者<lb/>
爲巳所以自昭其明德已之德已明然後推其明以<lb/>
及天下皷鍾于宫聲聞于外鶴鳴于九臯聲聞于天<lb/>
在我者既盡亦自不䏻掩今之學者只用心扵枝葉<lb/>
<pb n="KR4d0253_SBCK_035-18a"/>
不求實處孟子云盡其心者知其性知其性則知天<lb/>
矣心只是一箇心某之心吾友之心上而千百載聖<lb/>
賢之心下而千百載復有一聖賢其心亦只如此心<lb/>
之體甚大若能盡我之心便與天同爲學只是理㑹<lb/>
此誠者自成也而道自道也何嘗騰口說伯敏云如<lb/>
何是盡心性才心情如何分别先生云如吾友此言<lb/>
又是枝葉雖然此非吾友之過蓋舉世之弊今之學<lb/>
者讀書只是解字更不求血脉且如情性心才都只<lb/>
是一般物事言偶不同耳伯敏云莫是同出而異名<lb/>
否先生曰不湏得說說着便不是將來只是騰口說<lb/>
<pb n="KR4d0253_SBCK_035-18b"/>
爲人不爲已若理㑹得自家實處他日自明若必欲<lb/>
說時則在天者爲性在人者爲心此蓋隨吾友而言<lb/>
其實不湏如此只是要盡去爲心之累者如吾友適<lb/>
意時即今便是牛山之木一叚血脉只在仁義上以<lb/>
爲未嘗有材焉此豈山之性也哉此豈人之情也哉<lb/>
是偶然說及𥘉不湏分别所以令吾友讀此者蓋欲<lb/>
吾友知斧斤之害其材有以警戒其心日夜之所息<lb/>
息者歇也又曰生息蓋人之良心爲斧斤所害夜間<lb/>
方得歇息若夜間得息時則平旦好惡與常人甚相<lb/>
逺惟旦晝所爲梏亡不止到後來夜間亦不能得息<lb/>
<pb n="KR4d0253_SBCK_035-19a"/>
夢寐顛倒思慮紛亂以致淪爲禽獸人見其如此以<lb/>
爲未嘗有才焉此豈人之情也哉只與理㑹實處就<lb/>
心上理㑹俗諺云癡人面前不得說夢又曰獅子咬<lb/>
人狂狗逐塊以土打獅子便徑來咬人若打狗狗狂<lb/>
只去理㑹土聖賢急扵教人故以情以性以心以才<lb/>
說與人如何泥得若老兄與别人說定是說如何様<lb/>
是心如何様是性情與才如此分明說得好剗地不<lb/>
干我事湏是血脉骨髓理㑹實處始得凡讀書皆如<lb/>
此又問飬氣一叚先生云此尤當求血脉只要理㑹<lb/>
我善飬吾浩然之氣當吾友適意時别事不理㑹時<lb/>
<pb n="KR4d0253_SBCK_035-19b"/>
便是浩然飬而無害則塞乎天地之間是集義所生<lb/>
者非義襲而取之也蓋孟子當時與告子說告子之<lb/>
意不得扵言勿求扵心是外面硬把捉的要之亦是<lb/>
孔門别派將來也㑹成只是終不自然孟子出扵子<lb/>
思則是涵飬成就者故曰是集義所生者集義只是<lb/>
積善行有不慊扵心則餒矣若行事不當扵心如何<lb/>
得浩然此言皆所以闢告子又問飬勇異同先生云<lb/>
此只是比並北宫用心在外正如告子不得扵言勿<lb/>
求扵心施舎用心在内正如孟子行有不慊扵心則<lb/>
餒矣而施舎又似曾子北宫又似子夏謂之似者蓋<lb/>
<pb n="KR4d0253_SBCK_035-20a"/>
用心内外相似非真可及也孟子之言大抵皆因當<lb/>
時之人處已太卑而視聖人太髙不惟處已太卑而<lb/>
亦以此處人如是何足與言仁義也之語可見不知<lb/>
天之予我者其𥘉未嘗不同如未嘗有才焉之類皆<lb/>
以謂才乃聖賢所有我之所無不敢承當着故孟子<lb/>
說此乃人人都有自爲斧斤所害所以淪胥爲禽獸<lb/>
若能涵飬此心便是聖賢讀孟子湏當理㑹他所以<lb/>
立言之意血脉不明沉溺章句何益<lb/>
伯敏嘗有詩云紛紛枝葉謾推尋到底根株只此心<lb/>
莫笑無弦陶靖節箇中三嘆有遺音先生首肯之呈<lb/>
<pb n="KR4d0253_SBCK_035-20b"/>
所編語録先生云編得也是但言語微有病不可以<lb/>
示人自存之可也兼一時說話有不必録者盖急扵<lb/>
曉人或未䏻一一無病時朱季繹楊子直程敦蒙先<lb/>
在坐先生問子直學問何所據云信聖人之言先生<lb/>
云且如一部禮記凡子曰皆聖人言也子直將盡信<lb/>
乎抑其間有揀擇子直無語先生云若使其都信如<lb/>
何都信得若使其揀擇却非信聖人之言也人謂某<lb/>
不教人讀書如敏求前日來問某下手處某教他讀<lb/>
旅<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>太甲告子牛山之木以下何嘗不讀書來只是<lb/>
比他人讀得别些子<lb/>
<pb n="KR4d0253_SBCK_035-21a"/>
　　　右門人李伯敏敏求所錄<lb/>
學者湏是弘毅小家相底得人憎小者他起你亦起<lb/>
他㸔你亦㸔安得寛弘沉靜者一切包容因論爭名<lb/>
之流皆不濟事<lb/>
因論傅聖謨無志甘與草木俱腐曰他甘得如此你<lb/>
還能否因言居士極不喜狂者云最敗風俗只喜狷<lb/>
者故自號又次居士先生云此言亦有味<lb/>
因論子才不才事曰居移氣飬移體今之學者出世<lb/>
俗籠絡亦不得况能居天下之廣居<lb/>
尋常懈怠起時或讀書史或誦詩歌或理㑹一事或<lb/>
<pb n="KR4d0253_SBCK_035-21b"/>
整肅几案筆硯借此以助精彩然此是慿物湏要識<lb/>
破因問去懈怠曰要湏知道不可湏臾離乃可<lb/>
此是大丈夫事么麽小家相者不足以承當<lb/>
問楊云多時有退歩之說不知曾果退否若不退絲<lb/>
毫許牽得住前軰大量的人㸔有甚大小大事他見<lb/>
如不見聞如不聞今人略有些氣𦦨者多只是附物<lb/>
元非自立也若某則不識一箇字亦湏還我堂堂地<lb/>
做箇人<lb/>
諸處論學者次第只是責人不䏻行去<lb/>
老夫無所䏻只是識病<lb/>
<pb n="KR4d0253_SBCK_035-22a"/>
天民如伊尹之類<lb/>
問作書攻王順伯也不是言釋也不是言儒惟理是<lb/>
從否曰然<lb/>
楊敬仲不可說他有禪只是尚有氣習未盡<lb/>
因說薛象先不可令扵外面觀人䏻知其底裏了外<lb/>
面畧可觀驗<lb/>
唐虞之間不如洙泗此語不是<lb/>
輪對第一劄讀太宗起頭處上曰君臣之間湏當如<lb/>
此答陛下云云天下幸甚讀不存形迹處上曰頼得<lb/>
有所悔連說不患無過貴改過之意甚多答此爲堯<lb/>
<pb n="KR4d0253_SBCK_035-22b"/>
爲舜爲禹湯爲文武血脉骨髓仰見聖學讀入本日<lb/>
處先乞奏云臣愚蠢如此便讀疆土未復生聚教訓<lb/>
處上曰此有時辭色甚壯答如十年生聚十年教訓<lb/>
此有甚時今日天下貧甚州貧縣貧民貧其說甚詳<lb/>
上無說讀第二劄論道上曰自秦漢而下無人主知<lb/>
道甚有自負之意其說甚多說禪答臣不敢奉詔臣<lb/>
之道不如此生聚教訓處便是道讀第三劄論知人<lb/>
上曰人才用後見答要見之扵前意思<hi>志其辭</hi>上又曰<lb/>
人才用後見後又說此中有人<hi>云云</hi>答天下未知<hi>云</hi>
<hi>云</hi>天下無人才執政大臣未稱陛下使令上黙然讀<lb/>
<pb n="KR4d0253_SBCK_035-23a"/>
第四劄上賛歎甚多第五劄所陳甚多下殿五六歩<lb/>
上曰朕不在詳處做工夫只在要處秉笏立聽不容<lb/>
更轉對後王謙仲云渠毎常轉對恐小官不比渠侍<lb/>
從也<lb/>
事有難易定夫𥘉來恐難說話後却聽得入覺得顯<lb/>
道昆仲說話難予力辯之先生曰顯道隠藏在然予<lb/>
扵此一路亦時起疑以爲人在一處理在一處後又<lb/>
解云只是未相合然終是疑纔聞先生說即悟得大<lb/>
意曰道遍滿天下無些小空闕四端萬善皆天之所<lb/>
予不勞人粧點但是人自有病與他間隔了又云只<lb/>
<pb n="KR4d0253_SBCK_035-23b"/>
一些子重便是病又云只一些輕亦是病予扵此深<lb/>
有省<lb/>
見道後湏見得前時小陋君子所貴乎道者三說得<lb/>
道字好動容貌出辭氣正顔色其道如此湏是暴慢<lb/>
自逺鄙倍自逺<lb/>
人之所以病道者一資禀二漸習<lb/>
道大人自小之道公人自私之道廣人自狹之<lb/>
予因說道難學今人纔來理㑹此便是也不是何故<lb/>
以其便以此在胷中作病了予却能知得這些子見<lb/>
識議論作病亦能自說先生曰又添得一塲閑說話<lb/>
<pb n="KR4d0253_SBCK_035-24a"/>
一實了萬虚皆碎<lb/>
尚追惟論量前此所見便是此見未去<lb/>
予舉荀子解蔽逺爲蔽近爲蔽輕爲蔽重爲蔽之類<lb/>
說好先生曰是好只是他無主人有主人時近亦不<lb/>
蔽逺亦不蔽輕重皆然<lb/>
其他體盡有形惟心無形然何故䏻攝制人如此之<lb/>
甚<lb/>
若是聖人亦逞一些子精彩不得<lb/>
平生所說未嘗有一說<lb/>
廓然昭然坦然廣居正位大道安宅正路是甚次第<lb/>
<pb n="KR4d0253_SBCK_035-24b"/>
却反曠而弗居舎而弗由哀哉<lb/>
舊罪不妨誅責愈見得不好新得不妨發揚愈見得<lb/>
牢固<lb/>
因說定夫舊習未易消若一處消了百處盡可消予<lb/>
謂晦庵逐事爲他消不得先生曰不可將此相比他<lb/>
是添<lb/>
大世界不享却要占箇小蹊小徑子大人不做却要<lb/>
爲小兒態可惜<lb/>
小心翼翼昭事上帝上帝臨汝無貳爾心戰戰兢兢<lb/>
那有閑管時候<lb/>
<pb n="KR4d0253_SBCK_035-25a"/>
典常也憲法也皆天也<lb/>
要常踐道踐道則精明一不踐道便不精明便失枝<lb/>
落節<lb/>
如何容人力做樂循理謂之君子<lb/>
小心翼翼心小而道大大人者與天地合其徳與日<lb/>
月合其明與四時合其序與鬼神合其吉㓙<lb/>
吾有知乎哉晦庵言謙辭又來這裏做箇道理<lb/>
今一切去了許多繆妄勞攘磨礲去圭角寖潤著光<lb/>
精與天地合其徳云云豈不樂哉<lb/>
成孝敬厚人倫羙教化移風俗<lb/>
<pb n="KR4d0253_SBCK_035-25b"/>
存飬是主人檢歛是奴僕<hi>家兄所聞考索是奴僕</hi>
如今人只是去些子凡情不得相識還如不相識云<lb/>
云始是道人心<lb/>
詳道書好文字亦好純人專不中不遠<lb/>
汲黯秉彛厚黄老學不能汨<lb/>
上是天下是地人居其間湏是做得人方不枉<lb/>
道大豈是淺丈夫所能勝任敏道言資禀因舉君子<lb/>
不謂命也一叚<lb/>
今且未湏去理㑹其他且分别小大輕重<lb/>
行狀貶剥賛歎人湏要有道班固不如馬遷<lb/>
<pb n="KR4d0253_SBCK_035-26a"/>
人爲學甚難天覆地載春生夏長秋歛冬肅俱此理<lb/>
人居其間要靈識此理如何解得<lb/>
人不辨箇小大輕重無鑒識些小事便引得動心至<lb/>
扵天來大事却放下着<lb/>
不愛教小人以藝常教君子以藝蓋君子得之不以<lb/>
爲驕不得不以爲歉小人得以爲吝敗常亂教<lb/>
吾十有五而志于學今千百年無一人有志也是怪<lb/>
他不得志箇甚底湏是有智識然後有志願<lb/>
人要有大志常人汩沒扵聲色富貴間良心善性都<lb/>
蒙蔽了今人如何便解有志湏先有智識始得<lb/>
<pb n="KR4d0253_SBCK_035-26b"/>
有一叚血氣便有一叚精神有此精神却不䏻用反<lb/>
以害之非是精神䏻害之但以此精神居廣居立正<lb/>
位行大道<lb/>
見一文字未可輕易問是如何何患不曉<lb/>
守規矩孜孜持守規行矩歩不妄言語<lb/>
鐡劔利則倡優拙<lb/>
有理㑹不得處沉思痛省一時間如此後來思得明<lb/>
時便有亨㤗處<lb/>
今人欠箇精專不得<lb/>
人精神千種萬般夫道一而巳矣<lb/>
<pb n="KR4d0253_SBCK_035-27a"/>
有懶病也是其道有以致之我治其大而不治其小<lb/>
一正則百正恰如坐得不是我不責他坐得不是便<lb/>
是心不在道若心在道時顛沛必扵是造次必扵是<lb/>
豈解坐得不是只在勤與惰爲與不爲之間<lb/>
人之資質不同有沉滯者有輕揚者古人有韋弦之<lb/>
義固當自覺不待人言但有恣縱而不䏻自克者有<lb/>
䏻自克而用功不深者<lb/>
人當先理㑹所以爲人深思痛省枉自汩沒虗過日<lb/>
月朋友講學未說到這裏若不知人之所以爲人而<lb/>
與之講學遺其大而言其細便是放飯流歠而問無<lb/>
<pb n="KR4d0253_SBCK_035-27b"/>
齒決若䏻知其大雖輕自然反輕歸厚因舉一人恣<lb/>
情縱欲一知尊徳樂道便明㓗白直<lb/>
商君所說帝王皆是破說<lb/>
因循亦好因其事循其理<lb/>
見理未明寜是放過去不要起爐作竈<lb/>
正言正論要使長明扵天下<lb/>
古之君子知固貴扵慱然知盡天下事只是此理所<lb/>
以慱覽者但是貴精熟知與不知元無加損扵此理<lb/>
若以不知爲慊便是鄙陋以不知爲歉則以知爲㤗<lb/>
今日之歉乃他日之㤗<lb/>
<pb n="KR4d0253_SBCK_035-28a"/>
君子雖多聞慱識不以此自負<lb/>
要當軒昻奮發莫恁他沉埋在卑陋凡下處<lb/>
此理在宇宙間何常有所礙是你自沉埋自蒙蔽隂<lb/>
隂地在箇䧟穽中更不知所謂髙逺底要决裂破䧟<lb/>
穽窺測破箇羅網<lb/>
誅鋤蕩滌慨然興發<lb/>
激厲奮迅决破羅網焚燒荆棘蕩夷汙澤<lb/>
世不辨箇小大䡖重既是埋沒在小處扵大處如何<lb/>
理㑹得<lb/>
志扵聲色利逹者固是小勦摸人言語的與他一般<lb/>
<pb n="KR4d0253_SBCK_035-28b"/>
是小<lb/>
若䏻自立後論汲黯便是如此論論董仲舒便是如<lb/>
此論<lb/>
自得自成自道不倚師友載籍<lb/>
理只在眼前只是𬒳人自蔽了因一向悞證他日逐<lb/>
只是教他做工夫云不得只如此見在無事湏是事<lb/>
事物物不放過磨攷其理且天下事事物物只有一<lb/>
理無有二理湏要到其至一處<lb/>
傅聖謨說一人啓事有云見室而髙下異共天而寒<lb/>
暑殊先生稱意思好聖謨言文字體面大不小家先<lb/>
<pb n="KR4d0253_SBCK_035-29a"/>
生云某只是見此好聖謨有許多說話<lb/>
問子路死之非只合責當時不合事輙曰此是去冊<lb/>
子上㸔得來底亂道之書成屋今都滯在其間後云<lb/>
子路死是甚次第<lb/>
你旣亂道了如何更爲你解說泥裏洗土塊湏是江<lb/>
漢以濯之<lb/>
居移氣飬移體今其氣一切不好<hi>云云</hi>
這裏是刀鋸鼎鑊底學問<lb/>
人湏是力量寛洪作主宰<lb/>
習氣　識見凡下　奔名逐利　造次<lb/>
<pb n="KR4d0253_SBCK_035-29b"/>
盡歡　樂在其中　詠歸　履氷<lb/>
問顔魯公又不曾學如何死節如此好曰便是今人<lb/>
將學將道㸔得太過了人皆有秉彛<lb/>
包犠氏至黄帝方有人文以至堯舜三代今自秦一<lb/>
切壞了至今吾軰盍當整理<lb/>
先生與李尉曼卿言今人多𬒳科舉之習壞又舉與<lb/>
湯監言風俗成敗係君子小人窮逹亦係幸不幸皆<lb/>
天也然亦由在上之人<lb/>
人無不知愛親敬兄及爲利欲所昬便不然欲發明<lb/>
其事止就彼利欲昬處指出便愛敬自在此是唐虞<lb/>
<pb n="KR4d0253_SBCK_035-30a"/>
三代實學與後世異處在此<lb/>
人精神在外至死也勞攘湏收拾作主宰收得精神<lb/>
在内時當惻隱即惻隱當羞惡即羞惡誰欺得你誰<lb/>
瞞得你見得端的後常<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>飬是甚次第<lb/>
勿無事生事<lb/>
儆戒無虞罔失法度罔逰于逸罔淫于樂至哉真聖<lb/>
人學也<lb/>
把捉二字不佳不如說固執<lb/>
克已三年克之顔子又不是如今人之病要克只是<lb/>
一些子未釋然處<lb/>
<pb n="KR4d0253_SBCK_035-30b"/>
要知尊德樂道若某不知尊德樂道亦𬒳驅將去<lb/>
諸子百家說得世人之病好只是他立處未是佛老<lb/>
亦然<lb/>
邑中講說聞者無不感發獨朱益伯鶻突來問答曰<lb/>
益伯過求以利心聽故所求在新竒玄玅<lb/>
積思勉之功舊習自除<lb/>
擇善固執人舊習多少如何不固執得<lb/>
知非則本心即復<lb/>
人心只愛去泊着事教他棄事時如鶻孫失了樹更<lb/>
無住處<lb/>
<pb n="KR4d0253_SBCK_035-31a"/>
既知自立此心無事時湏要涵飬不可便去理㑹事<lb/>
如子路使子羔爲費宰聖人謂賊夫人之子學而優<lb/>
則仕蓋未可也𥘉學者䏻完聚得幾多精神纔一霍<lb/>
便散了某平日如何様完飬故有許多精神難散<lb/>
予因隨衆略說些子閑話先生少頃曰顯道今知非<lb/>
否某答曰略知先生曰湏要深知略知不得顯道毎<lb/>
常愛說閑話<lb/>
學者要知所好此道甚淡人多不知好之只愛事骨<lb/>
董君子之道淡而不厭朋友之相資湏助其知所好<lb/>
者若引其逐外即非也<lb/>
<pb n="KR4d0253_SBCK_035-31b"/>
人皆可以爲堯舜此性此道與堯舜元不異若其才<lb/>
則有不同學者當量力度徳<lb/>
𥘉教董元息自立収拾精神不得閑說話漸漸好後<lb/>
𬒳教授教解論語却反壞了<lb/>
人不肯心閑無事居天下之廣居湏要去逐外着一<lb/>
事印一說方有精神<lb/>
惟精惟一湏要如此涵飬<lb/>
無事時不可忘小心翼翼昭事上帝<lb/>
老子爲學爲道之說非是如某說只云著是而去非<lb/>
捨邪而適正<lb/>
<pb n="KR4d0253_SBCK_035-32a"/>
有道無道之人有才無才與才之髙下爲道之幸不<lb/>
幸皆天也<lb/>
我無事時只似一箇全無知無能底人及事至方出<lb/>
來又却似箇無所不知無所不能之人<lb/>
朱濟道說前尚勇決無遲疑做得事後因見先生了<lb/>
臨事即疑恐不是做事不得今日中只管悔過懲艾<lb/>
皆無好處先生曰請尊兄即今自立正坐拱手收拾<lb/>
精神自作主宰萬物皆備扵我有何欠闕當惻隱時<lb/>
自然惻隱當羞惡時自然羞惡當寛𥙿温柔時自然<lb/>
寛𥙿温柔當發強剛毅時自然發強剛毅<lb/>
<pb n="KR4d0253_SBCK_035-32b"/>
無思無爲寂然不動感而遂通天下之故<lb/>
惡䏻害心善亦䏻害心如濟道是爲善所害<lb/>
心不可汩一事只自立心人心本來無事胡亂𬒳事<lb/>
物牽將去若是有精神即時便出便好若一向去便<lb/>
壞了<lb/>
人不肯只如此湏要有箇說話今時朋友盡湏要箇<lb/>
說話去講<lb/>
後生有甚事但遇讀書不曉便問遇事物理㑹不得<lb/>
時便問并與人商量其他有甚事<lb/>
自家表裏内外如一<lb/>
<pb n="KR4d0253_SBCK_035-33a"/>
因說金谿蘓知縣資質好亦甚知尊敬然只是與他<lb/>
說得大綱話大緊要處說不得何故蓋爲他三四十<lb/>
年父兄師友之教履歷之事幾多今胷中自有主張<lb/>
了如何掇動得他湏是一切掇動剗除了方得如格<lb/>
君亦湏如此然如吏部格法如何動得他<lb/>
朱濟道說臨川從學之盛亦可喜先生曰某豈不愛<lb/>
人人䏻自立人人居天下之廣居立天下之正位立<lb/>
乎其大者而小者弗能奪然豈能保任得朝日許多<lb/>
人在此相處一日新教授堂試許多人皆徃只是𬒳<lb/>
勢驅得如此若如今去了科舉用鄕舉里選法便不<lb/>
<pb n="KR4d0253_SBCK_035-33b"/>
如此如某却愛人試也好不試也好得也好不得也<lb/>
好今如何得人盡如此某所以憂之過扵濟道所憫<lb/>
小民𬒳官吏苦者以彼所病者在形某之所憂人之<lb/>
所病者在心<lb/>
與濟道言風俗驅人之甚如人心不明如何作得主<lb/>
宰吾人正當障百川而東之<lb/>
先生曰某閑說話皆有落着處若無謂閑說話是謂<lb/>
不敬<lb/>
某與濟道同事濟道亦有不喜某處以某見衆人說<lb/>
好某說不好衆人說不好某解取之<lb/>
<pb n="KR4d0253_SBCK_035-34a"/>
某與人理㑹事便是格君心之非事<lb/>
舉徐子宜云與晦庵月餘說話都不討落着與先生<lb/>
說話一句即討落着<lb/>
說濟道滯形泥迹不䏻識人𬒳人瞞<lb/>
濟道問智者術之原是否曰不是伏羲畫卦文王重<lb/>
之孔子繫之天下之理無一違者聖人無不照燭此<lb/>
智也豈是術因說舊曾與一人處事後皆效彼云察<lb/>
見淵魚不祥如何曰我這裏制扵未亂保扵未危反<lb/>
禍爲福而彼爲之者不知如何爲不祥<lb/>
因舉許昌朝集朱吕學規在金谿教學一冊月令人<lb/>
<pb n="KR4d0253_SBCK_035-34b"/>
一觀固好然亦未是某平時未嘗立學規但常就本<lb/>
上理㑹有本自然有末若全去末上理㑹非惟無益<lb/>
今旣扵本上有所知可略略地順風吹火隨時建立<lb/>
但莫去起爐作竈<lb/>
做得工夫實則所說即實事不話閑話所指人病即<lb/>
實病因舉午間一人問虜使善两國講和先生因賛<lb/>
歎不用兵全得幾多生靈是好然吾人皆士人曾讀<lb/>
春秋知中國夷狄之辨二聖之讐豈可不復所欲有<lb/>
甚扵生所惡有甚扵死今吾人髙居無事優㳺以食<lb/>
亦可爲耻乃懷安非懷義也此皆是實理實説<lb/>
<pb n="KR4d0253_SBCK_035-35a"/>
事外無道道外無事臯陶求禹言禹只舉治水所行<lb/>
之事外此無事禹優入聖域不是不能言然湏以歸<lb/>
之臯陶如疑知人之類必假臯陶言之<lb/>
顯仲問云某何故多昏先生曰人氣禀清濁不同只<lb/>
自完飬不逐物即隨清明纔一逐物便昏眩了顯仲<lb/>
好懸㫁都是妄意人心有病湏是剥落剥落得一畨<lb/>
即一畨清明後隨起來又剥落又清明湏是剥落得<lb/>
净盡方是<lb/>
人心有消殺不得處便是私意便去引文牽義牽枝<lb/>
引蔓牽今引古爲證爲靠<lb/>
<pb n="KR4d0253_SBCK_035-35b"/>
既無病時好讀書但莫去引起來<lb/>
慥姪問乍寛乍緊乍明乍昏如何曰不要緊但莫懈<lb/>
怠緊便不是寛便是昏便不是明便是今日十件昏<lb/>
明日九件後日又只八件便是進<lb/>
語顯仲云風恬浪静中滋味深長人資性長短雖不<lb/>
同然同進一歩則皆失同退一歩則皆得問傅季魯<lb/>
如何而通如何而塞因曰某明時直是明只是懈怠<lb/>
時即塞若長鞭䇿不懈怠豈解有塞然某纔遇塞時<lb/>
即不少安即求出若更藉朋友切磋求出亦鈍甚矣<lb/>
所以淹没人只<hi>朋友</hi>說閑話之類亦能淹人某適𬒳顯<lb/>
<pb n="KR4d0253_SBCK_035-36a"/>
仲說閑話某亦隨流不長進亦甚然通時說事亦通<lb/>
塞時皆塞<lb/>
寫字湏一點是一點一畫是一畫不可苟<lb/>
彘鷄終日縈縈無超然之意湏是一刀兩㫁何故縈<lb/>
縈如此縈縈底討箇甚麽<lb/>
仰首攀南斗翻身倚北辰舉頭天外望無我這<hi>般人</hi>
今有難說處不近前來底又有病近前來底又有病<lb/>
世俗情慾底人病却不妨只指教他去彼就此最是<lb/>
扵道理中鶻突不分明人難理㑹某平生怕此等人<lb/>
世俗之過却不怕<lb/>
<pb n="KR4d0253_SBCK_035-36b"/>
舊横截人太甚如截周成之後當不得無成今皆不<lb/>
然以次第進之有大力量者然後足以當其横截即<lb/>
有出路<lb/>
教小兒湏發其自重之意<lb/>
予問䏻辨朱事曰如何辨予曰不得受用曰如此說<lb/>
便不得彼亦可受用只是信此心未及又曰只今明<lb/>
白時便不湏更推如何如何又曰凡事只過了更不<lb/>
湏滯滯泥泥子淵却不如此過了便了無凝滯<lb/>
區處得多少事并應對人手中亦讀得書<lb/>
問二兄恐不知先生學問㫖脉曰固是前日亦嘗與<lb/>
<pb n="KR4d0253_SBCK_035-37a"/>
朱濟道說湏是自克却方見得自家舊相信時亦只<lb/>
是虚信不是實得見<lb/>
我只是不說一若說一公便愛平常㸔人說甚事只<lb/>
是隨他說却只似箇東說西說底人我不說一楊敬<lb/>
仲說一嘗與敬仲說箴它<lb/>
凡事莫如此滯滯泥泥某平生扵此有長都不去着<lb/>
他事凡事累自家一毫不得毎理㑹一事時血脉骨<lb/>
髓都在自家手中然我此中却似箇閑閑散散全不<lb/>
理㑹事底人不䧟事中<lb/>
詳道如昨日言定夫時宏大磊落常常如此時好但<lb/>
<pb n="KR4d0253_SBCK_035-37b"/>
莫𬒳枝葉累倒了湏是工夫孜孜不懈乃得若稍懈<lb/>
舊習又來<lb/>
君子之道淡而不厭淡味長有滋味便是欲人不愛<lb/>
淡却只愛閙熱人湏要用不肯不用湏要爲不肯不<lb/>
爲蓋噐有大小有大大噐底人自别<lb/>
筭穏底人好然又無病生病勇徃底人好然又一㮣<lb/>
去了然勇徃底人較好算穩底人有難救者<lb/>
定夫舉禪說正人說邪說邪說亦是正邪人說正說<lb/>
正說亦是邪先生曰此邪說也正則皆正邪則皆邪<lb/>
正人豈有邪說邪人豈有正說此儒釋之分也<lb/>
<pb n="KR4d0253_SBCK_035-38a"/>
古人樸實頭明播種者主播種明樂者主樂欲學者<lb/>
却學他然長者爲主又其爲主者自爲主其爲副者<lb/>
自爲副一切皆有一定不易不爭<lb/>
宿無靈骨在師友處有所聞又不踐履去是謂無靈<lb/>
骨又云人皆可以爲堯舜謂無靈骨是謂厚誣<lb/>
後生隨身規矩不可失<lb/>
道可謂尊可謂重可謂明可謂髙可謂大人却不自<lb/>
重纔有毫髮恣縱便是私欲與此全不相似<lb/>
法語正如雷陽巽語正如風隂人能扵法語有省時<lb/>
好扵巽語有省未得其正湏思繹詩雅正變風便是<lb/>
<pb n="KR4d0253_SBCK_035-38b"/>
巽意離騷又其次也變風無騷意此又是屈原立此<lb/>
出扵有所礙不得已後世作詩雅不得只學騷<lb/>
兵書邪說道塞乎天地以正伐邪何用此湏别<hi>邪正</hi>
小心翼翼昭事上帝上帝臨汝無貳爾心此理塞宇<lb/>
宙如何由人杜撰得文王敬忌若不知此敬忌箇甚<lb/>
麽<lb/>
見季尉因說大率人多爲舉業所壞<hi>渠建寜人尤溺扵此</hi>取人<lb/>
當先行義考試當先理致毋以舉業之靡者爲上<lb/>
大丈夫事豈當兒戯<lb/>
自立自重不可隨人脚跟學人言語<lb/>
<pb n="KR4d0253_SBCK_035-39a"/>
四端皆我固有全無增添<lb/>
說本朝官制蔡元通所論亂道<lb/>
江㤗之問某毎懲忿窒慾求其放心然䏻暫而不䏻<lb/>
乆請教答曰但懲忿窒慾未是學問事便懲窒得全<lb/>
無後也未是學學者湏是明理湏是知學然後說得<lb/>
懲窒知學後懲窒與常人懲窒不同常人懲窒只是<lb/>
就事就末<lb/>
孟子言學問之道求放心是發明當時人當時未有<lb/>
此說便說得孟子既說了下面更注脚便不得<lb/>
今上重明節<hi>九月四日</hi>早先生就精舎庭前朱衣象笏向<lb/>
<pb n="KR4d0253_SBCK_035-39b"/>
北四拜歸精舎坐四拜問之答曰必有所尊非有已<lb/>
也太守上任拜廳<lb/>
學者大率有四様一雖知學路而恣情縱慾不肯爲<lb/>
一畏其事大且難而不爲一求而不得其路一未知<lb/>
路而自謂䏻知<lb/>
學䏻變化氣質<lb/>
大人凝然不動不如此小家相<lb/>
先生云某毎見人一見即知其是不是後又疑其恐<lb/>
不然最後終不出𥘉一見<lb/>
道塞天地人以自私之身與道不相入人䏻退歩自<lb/>
<pb n="KR4d0253_SBCK_035-40a"/>
省自然相入唐虞三代教化行習俗羙人無由自私<lb/>
得后以裁成天地之道輔相天地之宜以左右民今<lb/>
都相背了說不得<lb/>
髙底人不取物下人取物粘扵物<lb/>
資禀好底人闊大不小家相不造作閑引惹他都不<lb/>
起不動自然與道相近資禀好底人湏見一面自然<lb/>
識取資禀與道相近資禀不好底人自與道相逺却<lb/>
去鍜煉<lb/>
東坡論嗣征甚好自五子之歌推來顧命陳設是因<lb/>
成王即位流言所致此召公之非不任道流俗之情<lb/>
<pb n="KR4d0253_SBCK_035-40b"/>
也周之道微此其一也又爾有嘉謀嘉猷則入告爾<lb/>
后于内爾乃順之于外曰斯謀斯猷惟我后之徳此<lb/>
二也<lb/>
舊嘗通張于湖書扵建康誤解了中庸謂魏公䏻致<lb/>
廣大而不䏻盡精㣲極髙明而不䏻道中庸乃成兩<lb/>
截去了又嘗作髙祖無可無不可論誤解了書謂人<lb/>
心人僞也道心天理也非是人心只是說大凢人之<lb/>
心惟㣲是精㣲纔粗便不精㣲謂人慾天理非是人<lb/>
亦有善有惡天亦有善有惡<hi>日月蝕惡星之類</hi>豈可以善皆<lb/>
歸之天惡皆歸之人此說出扵樂記此說不是聖人<lb/>
<pb n="KR4d0253_SBCK_035-41a"/>
之言<lb/>
與小後生說話雖極髙極㣲無不聼得與一軰老成<lb/>
說便不然以此見道無巧只是那心不平底人揣度<lb/>
便失了<lb/>
學者湏是打疊田地净㓗然後令他奮發植立若田<lb/>
地不净㓗則奮發植立不得古人爲學即讀書然後<lb/>
爲學可見然田地不净㓗亦讀書不得若讀書則是<lb/>
假冦兵資盗糧<lb/>
凡所謂不識不知順帝之則晏然太平殊無一事然<lb/>
却有說擒搦人不下不䏻立事却要有理㑹處某扵<lb/>
<pb n="KR4d0253_SBCK_035-41b"/>
顯道恐不䏻乆處此間且令涵飬大處如此様處未<lb/>
敢發然某皆是逐事逐物攷究練磨積日累月以至<lb/>
如今不是自㑹亦不是别有一竅子亦不是等閑理<lb/>
㑹一理㑹便㑹但是理㑹與他人别某從來勤理㑹<lb/>
長兄毎四更一點起時只見某在㸔書或檢書或黙<lb/>
坐常說與子姪以爲勤他人莫及今人却言某懶不<lb/>
曽去理㑹好笑<lb/>
侍登鬼谷山先生行泥塗二三十里云平日極惜精<lb/>
力不輕用以留有用處所以如今如是徤諸人皆困<lb/>
不堪<lb/>
<pb n="KR4d0253_SBCK_035-42a"/>
觀山云佳處草木皆異無俗物觀此亦可知學<lb/>
天地人之才等耳人豈可䡖人字又豈可䡖有中說<lb/>
無無中說有之類非儒說<lb/>
因提宫昨晚所論事只是勝心風平浪静時都不如<lb/>
此<lb/>
先生說數說揲蓍云蓍法後人皆悞了吾得之矣<lb/>
一行數妙甚聦明之極吾甚服之却自僧中出僧持<lb/>
世有暦法八卷<lb/>
君子役物小人役扵物夫權皆在我若在物即爲物<lb/>
役矣<lb/>
<pb n="KR4d0253_SBCK_035-42b"/>
舉栁文乎歟邪之類說乎歟是疑又是賛歎不亦說<lb/>
乎是賛歎其諸異乎人之求之歟是賛歎孟子杞柳<lb/>
章一歟一也皆疑<lb/>
我說一貫彼亦說一貫只是不然天秩天叙天命天<lb/>
討皆是實理彼豈有此<lb/>
後生全無所知底似全無知一與說却透得爲他中<lb/>
虚無事彼有這般意思底一切𬒳這些子隔了全透<lb/>
不得此虗妄最害人<lb/>
過不及有兩種人胷中無他只一味懈怠沉埋底人<lb/>
一向昏俗去若起得他却好只是難起此屬不及若<lb/>
<pb n="KR4d0253_SBCK_035-43a"/>
好妄作人一切隔了此校不好此屬過人凝重闊大<lb/>
底好䡖薄小相底不好<lb/>
槐云着意重便驚疑答有所重便不得舉孟子勿忘<lb/>
勿助長<lb/>
優裕寛平即所存多思慮亦正求索太過即存少思<lb/>
慮亦不正<lb/>
重滯者難得䡖清刋了又重湏是乆在師側乆乆教<lb/>
他䡖清去若自重滯如何䡖清得人<lb/>
黄百七哥今甚平夷閑雅無營求無造作甚好其資<lb/>
與其所習似不然今却如此非學力而何<lb/>
<pb n="KR4d0253_SBCK_035-43b"/>
人之精爽負扵血氣其發露扵五官者安得皆正不<lb/>
得明師良友剖剥如何得去其浮僞而歸扵真實又<lb/>
如何得䏻自省自覺自剥落<lb/>
數即理也人不明理如何明數<lb/>
神以知來智以藏徃神蓍也智卦也此是人一身之<lb/>
蓍<lb/>
某自來非由乎學自然與一種人氣相忤纔見一造<lb/>
作營求底人便不喜有一種冲然淡然底人便使人<lb/>
喜以至一様衰底人心亦喜之年來爲不了事底方<lb/>
習得稍不喜見退淡底人只一向起發他<lb/>
<pb n="KR4d0253_SBCK_035-44a"/>
某從來不尚人起爐作竈多尚平<lb/>
因見衆人所爲亦多因他然亦有心知其爲非不以<lb/>
爲是有二三年不說破者如此不爲則已一爲必中<lb/>
此雖非中然與彼好生事不中底人相去懸絶扵事<lb/>
則如此多不爲至扵文章必某自爲之文章豈有太<lb/>
過人只是得箇恰好他人未有倫叙便做得好只是<lb/>
偶然又云文章要煆煉<lb/>
詩小序解詩者所爲天下蕩蕩乃因蕩蕩上帝序此<lb/>
尤謬可見者<lb/>
曾參髙柴漆雕開之徒是不及之好者曾晢是過之<lb/>
<pb n="KR4d0253_SBCK_035-44b"/>
好者師過商不及是過不及之不好者<lb/>
人而不爲周南召南其猶正牆面而立也學者第一<lb/>
義古之欲明明徳扵天下者此是第二孔子志學便<lb/>
是志此然湏要有入處周南召南便是入處後生無<lb/>
志難說此與秦誓其心休休一章相應周南召南好<lb/>
善不厭關雎鵲巢皆然人無好善之心便皆自私有<lb/>
好善之心便無私便人之有技若巳有之今人未必<lb/>
有他心只是無志便不好善樂正子好善孟子喜而<lb/>
不寐又不是私扵樂正子<lb/>
因曽見一大鷄凝然自重不與小鷄同因得關雎之意<lb/>
<pb n="KR4d0253_SBCK_035-45a"/>
雎鳩在河之洲幽閑自重以比興君子羙人如此<hi>之羙</hi>
文以理爲主荀子扵理有蔽所以文不雅馴<lb/>
風以動之教以化之風是血脉教是條目<lb/>
夫子曰由知徳者鮮矣要知徳臯陶言亦行有九徳<lb/>
然後乃言曰載采采事固不可不觀然畢竟是末自<lb/>
飬者亦湏飬徳飬人亦然自知者亦湏知德知人亦<lb/>
然不扵其徳而徒䋲檢扵其外行與事之間將使人<lb/>
作僞<lb/>
韓文有作文蹊徑尚書亦成篇不如此<lb/>
後生精讀古書文<lb/>
<pb n="KR4d0253_SBCK_035-45b"/>
漢書食貨志後生可先讀又着讀周官考工記又云<lb/>
後生好㸔繋辭皆賛歎聖人作易<lb/>
後生好㸔子虗上林賦皆以字數多後來好工夫不<lb/>
及此<lb/>
文纔上二字一句便要有出處使六經句不謂之偷<lb/>
使<lb/>
學者不可翻然即改是私意此不長進<lb/>
五日畫一水十日畫一松石不如此胡亂做<lb/>
某觀人不在言行上不在功過上直截是雕出<hi>心肝</hi>
人生天地間如何不植立<lb/>
<pb n="KR4d0253_SBCK_035-46a"/>
窮究磨煉一朝自省<lb/>
因問黎師侯詩不是理明義精只是揩磨得之所以<lb/>
不䏻言與人曰此便是平生愛圗度様子只是他不<lb/>
䏻言你又豈知得他是如此<lb/>
定夫挾一物不放胡做<lb/>
荆公求必他人不必求<lb/>
佛老髙一世人只是道偏不是<lb/>
周康叔來問學先生曰公且說扶渡子訟事來曾充<lb/>
之來問學先生曰公且說爲誰打關節來只此<hi>是學</hi>
又無事尚解忘今當機對境乃不䏻明<lb/>
<pb n="KR4d0253_SBCK_035-46b"/>
小人儒爲善之小人士誠小人哉<lb/>
謹致念大凡多隨資禀一致思便能出<lb/>
因說詳道舊問云心都起了不知如何在求道徳成<lb/>
而上藝成而下行成而先事成而後今人之性命只<lb/>
在事藝末上彭世昌云只是不識䡖重大小先生笑<lb/>
曰打入廖家牛隊裏去了因呉顯道與諸公說<hi>風水</hi>
禪家話頭不說破之類後世之謬<lb/>
繼之者善也謂一隂一陽相繼<lb/>
精讀書著精采警語處凡事皆然<lb/>
某今亦教人做時文亦教人去試亦愛好人發解之<lb/>
<pb n="KR4d0253_SBCK_035-47a"/>
類要曉此意是爲公不是私<lb/>
凡事只㸔其理如何不要㸔其人是誰<lb/>
說晦翁云莫教心病最難醫<lb/>
内無所累外無所累自然自在纔有一些子意便沉<lb/>
重了徹骨徹髓見得超然扵一身自然䡖清自<hi>然靈</hi>
大凡文字才髙超然底多湏要逐字逐句檢點他才<lb/>
穩文整底議論見識低却以古人髙文㧞之<lb/>
本分事熟後日用中事全不離此後生只管令就本<lb/>
分事用工猶自救不暇難難教他只就本分事便就<lb/>
日用中事又一切忘了本分事難難精神全要在内<lb/>
<pb n="KR4d0253_SBCK_035-47b"/>
不要在外若在外一生無是處但如奨一小人亦不<lb/>
可謂今要将些子意思奨他怒一小人亦不可謂今<lb/>
要将些子意思怒他都無事此只要當奨即奨當怒<lb/>
即怒吾亦不自知若有意爲之便是私感畏人都不<lb/>
得<lb/>
我這裏有扶持有保飬有摧抑有擯挫<lb/>
韓文章多見扵墓誌祭文洞庭汗漫粘天無壁柳祭<lb/>
吕化光文章玅<lb/>
古人精神不閑用不做則已一做便不徒然所以做<lb/>
得事成湏要一切蕩滌莫留一些方得<lb/>
<pb n="KR4d0253_SBCK_035-48a"/>
某平生有一節過人他人要㑹某不㑹他人要做某<lb/>
不做<lb/>
莫厭辛苦此學脉也<lb/>
不是見理明信得及便安不得<lb/>
因隂晴不常言人之開塞若無事時有塞亦未害忽<lb/>
有故而塞湏理㑹方得<lb/>
不可戱謔不可作鄕談人欲起不肖破敗意必先借<lb/>
此二者發之某七八嵗時常得鄕譽只是荘敬自持<lb/>
心不愛戯故小年時皆無侣韈不破指爪長後年十<lb/>
五六覺與人無徒遂稍放開及讀三國六朝史見夷<lb/>
<pb n="KR4d0253_SBCK_035-48b"/>
狄亂華乃一切剪了指爪學弓馬然胸中與人異未<lb/>
嘗失了後見人収拾者又一切古執去了又不免教<lb/>
他稍放開此處難不收拾又不得収拾又執這般要<lb/>
處要人自理㑹得<lb/>
截然無議論詞說蹊徑一說又一就說節不是此事<lb/>
極分明若遲疑則猶未<lb/>
大凡文字寜得人惡得人怒不可得人羞得人耻與<lb/>
晦菴書不是湏是直凑<lb/>
道在邇而求諸逺事在易而求諸難只就近易處着<lb/>
着就實無尚虗見無貪髙務逺<lb/>
<pb n="KR4d0253_SBCK_035-49a"/>
隨身規矩是後生切要莫㸔先生長者他老練但只<lb/>
他人㸔你莫㸔他人笑你莫笑所謂非禮勿視非禮<lb/>
勿聼<lb/>
管仲學老子亦然<lb/>
老衰而後佛入<lb/>
不專論事論末專就心上說<lb/>
論嚴㤗伯云只是一箇好勝見一好事做近前便做<lb/>
得亦不是事好心却不好<lb/>
老氏見周衰名勝故專攻此處而申其說亡羊<hi>一也</hi>
一是即皆是一明即皆明<lb/>
<pb n="KR4d0253_SBCK_035-49b"/>
指顯仲剰語多曰湏斬釘截鐡<lb/>
因㸔諸人下象棋曰凡事不得胡亂䡖易了又不得<lb/>
與低底下後遇敵手便慣了即敗獅子捉象捉兎皆<lb/>
用全力<lb/>
其發若機括其司是非之謂也其留如詛盟其守勝<lb/>
之謂也荘子勢阻則謀計得則㫁先生舊嘗作小經<lb/>
云意似荘子<lb/>
王遇子合問學問之道何先曰親師友去已之不羙<lb/>
也人資質有羙惡得師友琢磨知已之不羙而改之<lb/>
子合曰是請益不答先生曰子合要某說性善性惡<lb/>
<pb n="KR4d0253_SBCK_035-50a"/>
伊洛釋老此等話不副其求故曰是而已吾欲其理<lb/>
㑹此說所以不答<lb/>
　　　右包揚顯道所録<lb/>
阜民癸卯十二月𥘉見先生不䏻盡記所言大㫖云<lb/>
凡欲爲學當先識義利公私之辨今所學果爲何亊<lb/>
人生天地間爲人自當盡人道學者所以爲學學爲<lb/>
人而已非有爲也又云孔門弟子如子夏子㳺宰我<lb/>
子貢雖不遇聖人亦足號名學者爲萬世師然卒得<lb/>
聖人之傳者柴之愚參之魯蓋病後世學者溺扵文<lb/>
義知見繳繞蔽惑愈甚不可入道耳阜民既還邸遂<lb/>
<pb n="KR4d0253_SBCK_035-50b"/>
盡屏諸書及後來疑其不可又問先生曰某何嘗不<lb/>
教人讀書不知此後煞有甚事<lb/>
某方侍坐先生遽起某亦起先生曰還用安排否<lb/>
先生舉公都子問鈞是人也一章云人有五官官有<lb/>
其職某因思是便收此心然惟有照物而已他日侍<lb/>
坐無所問先生謂曰學者䏻常閉目亦佳某因此無<lb/>
事則安坐瞑目用力操存夜以繼日如此者半月一<lb/>
日下樓忽覺此心巳復澄瑩中立竊異之遂見先生<lb/>
先生目逆而視之曰此理已顯也某問先生何以知<lb/>
之曰占之眸子而巳因謂某道果在邇乎某曰然昔<lb/>
<pb n="KR4d0253_SBCK_035-51a"/>
者嘗以南軒張先生所類洙泗言仁書考察之終不<lb/>
知仁今始解矣先生曰是即知也勇也某因言而通<lb/>
對曰不惟知勇萬善皆是物也先生曰然更當爲說<lb/>
存飬一節<lb/>
先生曰讀書不必窮索平易讀之識其可識者乆将<lb/>
自明母耻不知子亦見今之讀書談經者乎歴叙數<lb/>
十家之㫖而以巳見終之開闢反覆自謂究竟精㣲<lb/>
然試探其實固未之得也則何益哉<lb/>
乙巳十二月再入都見先生坐定曰子何以束縳如<lb/>
此因自吟曰翼乎如鴻毛遇順風沛乎若巨魚縱大<lb/>
<pb n="KR4d0253_SBCK_035-51b"/>
壑豈不快哉既而以所記管窺諸語請益一二日再<lb/>
造先生曰夜來與朋友同㸔來却不是無根據說得<lb/>
出來自此幸勿輟録他日亦可自驗<lb/>
某嘗問先生之學亦有所受乎曰因讀孟子而自得<lb/>
之<lb/>
　　　右門人詹阜民子南所録<lb/>
昔者先生來自金邑率僚友講道扵白鹿洞發明君<lb/>
子喻扵義小人喻扵利一章之㫖且喻人之所喻由<lb/>
其所習所習由其所志甚中學者之病義利之說一<lb/>
明君子小人相去一間豈不嚴乎苟不切巳觀省與<lb/>
<pb n="KR4d0253_SBCK_035-52a"/>
聖賢之書背馳則雖有此文特紙上之陳言耳括蒼<lb/>
髙先生有言曰先生之文如黄鍾大吕發逹九地真<lb/>
啓洙泗鄒魯之秘其可不傳耶<lb/>
　　　黄元吉荆州日録<lb/>
爲學患無疑疑則有進孔門如子貢即無所疑所以<lb/>
不至扵道孔子曰女以予爲多學而識之者歟子貢<lb/>
曰然徃徃孔子未然之孔子復有非與之問顔子仰<lb/>
之彌髙末由也已其疑非細甚不自安所以其殆庶<lb/>
幾乎<lb/>
學問湏論是非不論效驗如告子先孟子不動心其<lb/>
<pb n="KR4d0253_SBCK_035-52b"/>
效先扵孟子然畢竟告子不是<lb/>
君子賢其賢而親其親小人樂其樂而利其利俱是<lb/>
一義皆主不忘而言仁者見之謂之仁智者見之謂<lb/>
之智之義<lb/>
人道敏政言果能盡人道則政必敏矣<lb/>
洪範有猷是知道者有爲是力行者有守是守而不<lb/>
去者曰予攸好徳是大有感發者<lb/>
三徳六徳九徳是通計其徳多少三徳可以爲大夫<lb/>
六徳可以爲諸侯九徳可以王天下翕受即是九徳<lb/>
咸事敷施乃大施扵天下<lb/>
<pb n="KR4d0253_SBCK_035-53a"/>
履徳之基是人心貪慾恣縱履卦之君子以辯上下<lb/>
定民志其志既定則各安其分方得尊徳樂道謙徳<lb/>
之柄謂染習深重則物我之心熾然謙始能受人以<lb/>
虗而有入徳之道矣<lb/>
九疇之數一六在北水得其正三八在東木得其正<lb/>
惟金火易位謂金在火鄕火在金鄕而木生火自三<lb/>
上生至九自二㑹生扵九正得二數故火在南自四<lb/>
至七亦得四數故金在西<lb/>
一變而爲七七變而爲九謂一與一爲二一與二爲<lb/>
三一與三爲四一與四爲五一與五爲六五者數之<lb/>
<pb n="KR4d0253_SBCK_035-53b"/>
祖既見五則變矣二與五爲七三與五爲八四與五<lb/>
爲九九復變而爲一卦隂蓍陽八八六十四七七四<lb/>
十九終萬物始萬物而不與乃是隂事將終陽事復<lb/>
始艮鼓萬物而不與聖人同憂道何嘗有憂既是人<lb/>
則必有憂樂矣精神不運則愚血氣不運則病<lb/>
孟氏沒吾道不得其傳而老氏之學始扵周末盛扵<lb/>
漢迨晋而衰矣老氏衰而佛氏之學出焉佛氏始扵<lb/>
梁逹磨盛扵唐至今而衰矣有大賢者出吾道其興<lb/>
矣夫<lb/>
獨漢武帝不用黄老扵用人尚可與<lb/>
<pb n="KR4d0253_SBCK_035-54a"/>
湯放桀武王伐紂丘民爲貴社稷次之君爲輕之義<lb/>
孔子作春秋之言亦如此<lb/>
王沂公曾論丁謂似出私意然志在退小人其脉則<lb/>
正矣迹雖如此扵心何媿焉<lb/>
學問不得其綱則是二君一民等是恭敬若不得其<lb/>
綱則恭敬是君此心是民若得其綱則恭敬者乃保<lb/>
飬此心也<lb/>
蓍用七七少陽也卦用八八少隂也少陽少隂變而<lb/>
用之<lb/>
棋所以長吾之精神瑟所以飬吾之徳性藝即是道<lb/>
<pb n="KR4d0253_SBCK_035-54b"/>
道即是藝豈惟二物扵此可見矣<lb/>
有已則忘理明理則忘已艮其背不見其身行其庭<lb/>
不見其人則是任理而不以已與人叅也<lb/>
亊父孝故事天明事母孝故事地察是學已到田地<lb/>
自然如此非是欲去明此而察此也明扵庶物察扵<lb/>
人倫亦然<lb/>
復小而辨扵物小謂心不觕也<lb/>
在明明徳在親民皆主扵在止扵至善<lb/>
臯陶謨洪範吕刑乃傳道之書<lb/>
四岳舉丹朱舉鯀等扵知人之明雖有不足畢竟有<lb/>
<pb n="KR4d0253_SBCK_035-55a"/>
徳故堯欲遜位之時必首曰汝䏻庸命遜朕位<lb/>
臯陶明道故歴述知人之事孟子曰我知言夫子曰<lb/>
不知言無以知人也<lb/>
誠則明明則誠此非有次第也其理自如此可欲之<lb/>
謂善知至而意誠亦同有志扵道者當造次必扵是<lb/>
顛沛必扵是凡動容周旋應事接物讀書考古或動<lb/>
或静莫不在時此理塞宇宙所謂道外無事事外無<lb/>
道捨此而别有商量别有趨向别有規模别有形迹<lb/>
别有行業别有事功則與道不相干則是異端則是<lb/>
利欲爲之䧟溺爲之窠舊說即是邪說見即是<hi>邪見</hi>
<pb n="KR4d0253_SBCK_035-55b"/>
君子之道費而隱費散也<lb/>
釋氏謂此一物非他物故也然與吾儒不同吾儒無<lb/>
不該俻無不管攝釋氏了此一身皆無餘事公私義<lb/>
利扵此而分矣<lb/>
繋辭卦有大小隂小陽大<lb/>
言天下之至賾而不可惡也雖詭怪闔闢然實有此<lb/>
理且亦不可惡也<lb/>
言天下之至動而不可亂也天下有不可易之理故<lb/>
也吉凶者正勝者也易使人趨吉避凶人之所爲當<lb/>
正而勝凶也<lb/>
<pb n="KR4d0253_SBCK_035-56a"/>
必也使無訟乎至明然後知人情物理使民無訟之<lb/>
義如此<lb/>
天理人欲之分論極有病自禮記有此言而後人襲<lb/>
之記曰人生而静天之性也感扵物而動性之欲也<lb/>
若是則動亦是静亦是豈有天理物欲之分若不是<lb/>
則静亦不是豈有動静之間哉<lb/>
磯釣磯也不可磯謂無所措足之地也無所措手足<lb/>
之義<lb/>
可坐而致也是疑辭與邪字同義<lb/>
人各有所長就其所長而成就之亦是一事此非拘<lb/>
<pb n="KR4d0253_SBCK_035-56b"/>
儒曲士之所能知惟明道君子無所䧟溺者能逹此<lb/>
耳<lb/>
斵之類如學爲士者必能作文隨其才雖有工拙然<lb/>
亦各極其至而已<lb/>
與朋友切磋貴乎中的不貴泛說亦湏有手勢必使<lb/>
其人去灾病解大病灑然豁然若沉痾之去體而濯<lb/>
清風也若我泛而言之彼泛而聴之其猶前所謂杜<lb/>
撰名目使之持循是也<lb/>
鳶飛戾天魚躍于淵言其上下察也只縁理明義精<lb/>
所以扵天地之間一事一物無不著察仰以觀象扵<lb/>
<pb n="KR4d0253_SBCK_035-57a"/>
天及萬物之宜惟聖者然後察之如此其精也<lb/>
孔門髙弟顔淵閔子騫冉伯牛仲弓曾參之外惟南<lb/>
宫适宓子賤漆雕開近之以敏逹捷給才智慧巧論<lb/>
之安能望宰我子貢冉有季路子㳺子夏也哉惟其<lb/>
質實誠樸所以去道不逺如南宫适問禹稷躬稼而<lb/>
有天下最是朴實孔子不答以其黙當扵此心可外<lb/>
無言耳所以括出賛之云<lb/>
語大天下莫能載焉道大無外若能載則有分限矣<lb/>
語小天下莫能破焉一事一物纎悉㣲末未嘗與道<lb/>
相離天地之大也人猶有所憾盖天之不能盡地所<lb/>
<pb n="KR4d0253_SBCK_035-57b"/>
以爲地不䏻盡天之所職<lb/>
自形而上者言之謂之道自形而下者言之謂之噐<lb/>
天地亦是噐其生覆形載必有理<lb/>
六十而耳順知見到矣七十而從心所欲不踰矩踐<lb/>
行到矣顔子未見其止乃未䏻臻此也<lb/>
生知蓋謂有生以來渾無䧟溺無傷害良知具存非<lb/>
天降之才爾殊也<lb/>
漢唐近道者趙充國黄憲楊綰叚秀實顔真卿<lb/>
王肅鄭康成謂論語乃子貢子㳺所編亦有可攷者<lb/>
如學而篇子曰次章便載有若一章又子曰而下載<lb/>
<pb n="KR4d0253_SBCK_035-58a"/>
曽子一章皆不名而以子稱之蓋子夏軰平昔所尊<lb/>
者此二人耳<lb/>
不踐迹謂已知血脉之人不拘形着迹然亦未造閫<lb/>
奥樂正子在此地位人䏻明矣然乍縱乍警驟明忽<lb/>
暗必至扵有諸己然後爲得也<lb/>
孔子十五而志于學是已知道時矣雖有所知未免<lb/>
乍出乍入乍明乍晦或警或縱或作或輟至三十而<lb/>
立則無出入明晦警縱作輟之分矣然扵事物之間<lb/>
未䏻灼然分明見得至四十始不惑不惑矣未必䏻<lb/>
洞然融通乎天理矣然未必純熟至六十而所知已<lb/>
<pb n="KR4d0253_SBCK_035-58b"/>
到七十而所行已到事不師古率由舊章學于古訓<lb/>
古訓是式所法者皆此理也非狥其跡倣其事<lb/>
慱學審問謹思明辯始條理也如金聲而髙下隆殺<lb/>
疾徐䟽數自有許多節奏到力行處則無說矣如玉<lb/>
振然純一而巳知至知終皆必由學然後能至之終<lb/>
之所以孔子學不厭發憤忘食易與天地凖至神無<lb/>
方而易無體皆是賛易之妙用如此一隂一陽之謂<lb/>
道乃泛言天地萬物皆具此隂陽也繼之者善也乃<lb/>
獨歸之扵人成之者性也又復歸之扵天天命之謂<lb/>
性也<lb/>
<pb n="KR4d0253_SBCK_035-59a"/>
切磋之道有受得盡言者有受不得者彼有顯過大<lb/>
惡苟非能受盡言之人不必件件指摘他反無<hi>生意</hi>
王道蕩蕩平平無偏無倚伯夷伊尹柳下惠聖則聖<lb/>
矣終未底扵蕩蕩平平之域<lb/>
重卦而爲六十四分三才𥘉二地也𥘉地下二地上<lb/>
三四人也三人下四人上五六天也五天下六天上<lb/>
一生二二生三三生萬物<lb/>
先儒謂屯之𥘉九如髙貴鄕公得之矣<lb/>
蒙再三瀆瀆則不告非發之人不以告扵蒙者也爲<lb/>
蒙者未能專意相向乃至再三以相試探如禪家云<lb/>
<pb n="KR4d0253_SBCK_035-59b"/>
盗法之人終不成噐一有此意則志不相應是自瀆<lb/>
亂雖與之言終不通解與不告同也<lb/>
八卦之中惟乾坤坎離不變倒而觀之亦是此卦外<lb/>
四卦則不然<lb/>
學問若有一毫夾帶便属私小而不正大與道不相<lb/>
似矣仁之扵父子固也然以舜而有瞽叟命安在哉<lb/>
故舜不委之扵命必使底豫允若則有性焉豈不扵<lb/>
此而驗<lb/>
元吉自謂智昧而心觕先生曰病固在此本是骨凡<lb/>
學問不實與朋友切磋不䏻中的毎發一論無非泛<lb/>
<pb n="KR4d0253_SBCK_035-60a"/>
說内無益扵已外無益扵人此皆已之不實不知要<lb/>
領所在遇一精識便𬒳他胡言漢語壓倒皆是不實<lb/>
吾人可不自勉哉<lb/>
格物者格此者也伏羲仰象俯法亦先扵此盡力焉<lb/>
耳不然所謂格物末而已矣<lb/>
顔子仰髙鑚堅之時乃知枝葉之堅髙者也畢竟只<lb/>
是枝葉學問扵大本既正而萬㣲不可不察<lb/>
䂓矩嚴整爲助不少<lb/>
象山先生全集卷三十五終<lb/>
<pb n="KR4d0253_SBCK_035-60b"/>
<pb n="KR4d0253_SBCK_035-60b"/>
</p>
<p>
</p>
  </div>
</body>
</text>
</TEI>
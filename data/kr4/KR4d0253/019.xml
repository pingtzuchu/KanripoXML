<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0253_SBCK_019-1a"/>
象山先生全集卷之十九<lb/>
記<lb/>
　　敬齋記<lb/>
古之人自其身逹之家國天下而無愧焉者不失其<lb/>
本心而巳凡今爲縣者豈顧其心有不若是乎哉然<lb/>
或者遏扵勢而狃扵習則是心殆不可考吏縱弗肅<lb/>
則曰事倚以辦民困弗蘇則曰公取以足貴勢富疆<lb/>
雖姦弗治貧羸孤弱雖直弗信習爲故常天子有勤<lb/>
恤之詔迎宣拜伏不爲動心曰奚獨我責吏縱弗肅<lb/>
民困弗蘓姦弗治而直弗信天子勤恤之意不宣于<lb/>
<pb n="KR4d0253_SBCK_019-1b"/>
民是豈其本心也哉勢或使之然也方其流之未逺<lb/>
平居静慮或有感觸豈能不忸怩扵其心至其同利<lb/>
相挺同波相激視已所行爲天下逹道訕侮正言仇<lb/>
讐正士則是心或幾乎冺矣人之所以異扵禽獸幾<lb/>
希庶民去之君子存之是心或幾乎泯吾爲懼矣天<lb/>
地鬼神不可誣也愚夫愚婦不可欺也是心或幾乎<lb/>
泯吾爲懼矣黄鍾大吕施宣扵内能生之物莫不萌<lb/>
芽奏以大簇助以夾鍾則雖瓦石所壓重屋所蔽猶<lb/>
將必逹是心之存苟得其飬勢豈能遏之哉貴溪信<lb/>
之大縣綿地過百里民繁務劇曁陽呉公爲宰扵兹<lb/>
<pb n="KR4d0253_SBCK_019-2a"/>
吏肅矣而事未始不辦民蘓矣而公未始不足姦治<lb/>
直信民莫不說而惴惴焉惟恐不能宣天子勤恤之<lb/>
意是其本心之所發而不遏扵其勢者耶然公之始<lb/>
至則修學校延師儒致禮甚恭余屢辱其禮不敢受<lb/>
今爲齋扵其治之東偏名之以敬請記扵余文至扵<lb/>
再三望道之重若不可及者某聞諸父兄師友道未<lb/>
有外乎其心者自可欲之善至扵大而化之之聖聖<lb/>
而不可知之神皆吾心也心之所爲猶之能生之物<lb/>
得黄鍾大吕之氣能飬之至扵必逹使瓦石有所不<lb/>
能壓重屋有所不能蔽則自有諸己至扵大而化之<lb/>
<pb n="KR4d0253_SBCK_019-2b"/>
者敬其本也豈獨爲縣而已雖然不可以不知其害<lb/>
也是心之稂莠萌扵交物之𥘉有滋而無芟根固扵<lb/>
怠忽末蔓扵馳<graphic n="KR1405" url="https://raw.githubusercontent.com/kanripo/KR-Gaiji/master/images/KR1405.png" mimeType="image/png"/>深蒙密覆良苗爲之不殖實著者<lb/>
易㧞形濳者難察從事扵敬者尤不可不致其辨公<lb/>
其謹之某雖不敏它日周旋凾丈願有所請公名慱<lb/>
古字敏叔淳熈二年十有二月望日廸功郎新隆興<lb/>
府靖安縣主簿陸某記<lb/>
　　宜章縣學記<lb/>
大訓有之天聰明自我民聰明天明畏自我民明威<lb/>
蓋斯民之衷惟上帝實降之作之君師惟其承助上<lb/>
<pb n="KR4d0253_SBCK_019-3a"/>
帝故曰天子内建朝廷由公卿至扵百司庶府外部<lb/>
邦邑由牧伯至扵子男附庸則亦惟天子是承是助<lb/>
故周公以徽言告成王曰克知三有宅心灼見三有<lb/>
俊心以敬事上帝立民長伯成王之誥康叔誕陳民<lb/>
常且曰外庶子訓人正人至扵小臣諸節皆所以使<lb/>
之分别乎此而播敷之以造民大譽漢董生曰今之<lb/>
郡守縣令民之師帥所使承流而宣化也是故任斯<lb/>
民之責扵天者君也分君之責者吏也民之弗率吏<lb/>
之責也吏之不良君之責也書曰萬方有罪罪在朕<lb/>
躬又曰百姓有過在予一人此君任其責者也可以<lb/>
<pb n="KR4d0253_SBCK_019-3b"/>
爲吏而不任其責乎今爲吏而相與言曰某土之民<lb/>
不可治也某土之俗不可化也嗚呼弗思甚矣夷狄<lb/>
之國正朔所不加民俗各繫其君長無天子之吏在<lb/>
焉宜其有不可治化者矣然或病九夷之陋而夫子<lb/>
曰君子居之何陋之有况非夷狄未常不有天子之<lb/>
吏在焉而謂民不可治俗不可化是將誰欺春秋之<lb/>
時去成周未遠也曽子且曰上失其道民散乆矣如<lb/>
得其情則哀矜而弗喜春秋而來至于今幾年矣覩<lb/>
民之罪視俗之惡顧不于其上之人而致其責而惟<lb/>
民是尤則斯人之爲吏可知也孟子曰饑者易爲食<lb/>
<pb n="KR4d0253_SBCK_019-4a"/>
渇者易爲飮孔子曰徳之流行速扵置郵而傳命吾<lb/>
扵其所謂不可治者有以知其甚易治也扵其所謂<lb/>
不可化者有以知其甚易化也郴據嶺爲荆湖南徼<lb/>
宜章又郴之南徼逺扵衣冠商賈之都㑹其民宜淳<lb/>
愿忠樸顓蒙悍勁而不能爲詐欺不才之吏不能教<lb/>
訓拊循其民又重侵漁之民不堪命則應之以不肖<lb/>
其勢然也夫淳愿忠樸顓蒙悍勁而不能爲詐欺此<lb/>
侵漁者之易以逞志而其積之已甚有所不堪則不<lb/>
肖之心勇發而無所還忌亦其勢然也不數十年間<lb/>
盗孽屢起宜章以是負惡聲有自來矣淳熈十有二<lb/>
<pb n="KR4d0253_SBCK_019-4b"/>
年呉矦鎰抵行都諸公貴人倒屣迎之咸稱其才將<lb/>
有論薦扵是宜章闕宰顧吏之視仕宜章若蹈豺虎<lb/>
之區無敢徃者帥府嗜呉矦之賢辟書東馳呉矦欣<lb/>
然就之至則務去民之所惡而致其所欲勉之使爲<lb/>
學以雪惡聲大葺學宫𥙷弟子員淳熈五年始建今<lb/>
學八年朝廷殊其令優其數以奬誘入學之士部使<lb/>
者各求其所隷閒田以廩之士之廪扵學者五十人<lb/>
自食而學扵其間者又數十人句讀訓詁㫖義辭章<lb/>
少長分曹皆經講授士勸其業豈惟學官異時闘爭<lb/>
<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>攘惰力侈費之習廓然爲變忠敬輯睦尊君親上<lb/>
<pb n="KR4d0253_SBCK_019-5a"/>
之風靄然爲興牒訴希闊㟁獄屢空旦晝爲求簿書<lb/>
期㑹之事僅費數刻呉矦䇿勲文史優于里居間則<lb/>
益發泉石之秘徜徉詠歌以致其適自謂兹土之樂<lb/>
中州殆不如也方其始至解除煩苛布宣天子徳意<lb/>
爲條教以曉其父兄興學校以育其子弟而其民鼓<lb/>
舞踴躍囬心異鄕惟恐居後曾不淹乆而效見明著<lb/>
暇𥙿若此然則致治施化誠莫易扵此矣雖然周道<lb/>
之行群黎好德武夫之節優扵干城㳺女之操竦扵<lb/>
喬木忠厚純積洽于庶類敦彼行葦牛羊勿踐履當<lb/>
此之時民日遷善逺罪而不知爲之者如雍容康荘<lb/>
<pb n="KR4d0253_SBCK_019-5b"/>
而忘其夷優㳺厦屋而忘其安也及道之衰王澤寖<lb/>
竭綱弛倫斁獄訟滋而干戈起民墜塗炭由是霸圖<lb/>
迭興異端並作徼其困極窘至而歸之若出荆棘而<lb/>
蹈邪蹊脫塗淖而棲茇舎喜幸之浮康荘厦屋平居<lb/>
緩帶所無有也至扵㑹載籍以自藩飾害義崇私不<lb/>
知紀極則其爲荆棘塗淖抑益深矣矌安宅而弗居<lb/>
舎正路而弗由豈得罪彼民哉呉矦其亦有憂扵是<lb/>
乎僕夫效駕必命所之千里雖逺首途發軔燕越可<lb/>
辨此學之興敢問所向爲辭章從事塲屋今所未免<lb/>
苟志扵道是安能害之哉所欲有甚扵生所惡有甚<lb/>
<pb n="KR4d0253_SBCK_019-6a"/>
扵死是心之存上帝臨女先民垂訓昭若日星呻其<lb/>
佔畢覆用敝之責有在矣夫不遠千里屬記扵予而<lb/>
豈徒哉三晉分國齊秦圖帝衍儀伏軾說士蜂起兵<lb/>
強國富是爲良臣功利之習入扵骨髓楊朱墨翟告<lb/>
子許行之徒又各以其說從而誣之帝䧏之衷茅塞甚<lb/>
矣自暴者既不足與有言而自棄者又曰吾身不能<lb/>
居仁由義故孟子道性善發四端曰人之有是而自<lb/>
謂不能者自賊者也謂其君不能者賊其君者也唐<lb/>
韓愈謂桞當中州清淑之氣蜿蟺扶輿磅礴而鬱積<lb/>
必有魁竒忠信材德之民生其間而今而後吾有望<lb/>
<pb n="KR4d0253_SBCK_019-6b"/>
扵宜章矣淳熈十有四年十有一月甲子臨川陸某<lb/>
記<lb/>
　　荆國王文公祠堂記<lb/>
唐虞三代之時道行乎天下夏商叔葉去治未逺公<lb/>
卿之間猶有典刑伊尹適夏三仁在商此道之所存<lb/>
也周歴之季跡熄澤竭人私其身士私其學横議蜂<lb/>
起老氏以善成其私長雄扵百家竊其遺意者猶皆<lb/>
逞扵天下至漢而其術益行子房之師實維黄石曹<lb/>
參避堂以舎蓋公髙惠収其成績波及文景者二公<lb/>
之餘也自夫子之皇皇沮溺接輿之徒固已竊議其<lb/>
<pb n="KR4d0253_SBCK_019-7a"/>
後孟子言必稱堯舜聴者爲之藐然不絶如綫未足<lb/>
以喻斯道之微也陵夷數千百載而卓然復見斯義<lb/>
顧不偉哉𥙿陵之得公問唐太宗何如主公對曰陛<lb/>
下每事當以堯舜爲法太宗所知不逺所爲未盡合<lb/>
法度𥙿陵曰卿可謂責難扵君然朕自視眇然恐無<lb/>
以副此意卿宜悉意輔朕庶同濟此道自是君臣議<lb/>
論未嘗不以堯舜相期及委之以政則曰有以助朕<lb/>
勿惜盡言又曰須督責朕使大有爲又曰天生俊明<lb/>
之才可以覆庇生民義當與之戮力若虚捐歲月是<lb/>
自棄也秦漢而下南面之君亦嘗有知斯義者乎後<lb/>
<pb n="KR4d0253_SBCK_019-7b"/>
之好議論者之聞斯言也亦嘗隱之扵心以揆斯志<lb/>
乎曽魯公曰聖知如此安石殺身以報亦其宜也公<lb/>
曰君臣相與各欲致其義耳爲君則自欲盡君道為<lb/>
臣則欲自盡臣道非相為賜也秦漢而下當塗之士<lb/>
亦嘗有知斯義者乎後之好議論者之聞斯言也亦<lb/>
嘗隱之扵心以揆斯志乎惜哉公之學不足以遂斯<lb/>
志而卒以負斯志不足以究斯義而卒以蔽斯義也<lb/>
昭陵之日使還獻書指陳時事剖析弊端枝葉扶踈<lb/>
徃徃切當然覈其綱領則曰當今之法度不合乎先<lb/>
王之法度公之不能究斯義而卒以自蔽者固見扵<lb/>
<pb n="KR4d0253_SBCK_019-8a"/>
此矣其告𥙿陵蓋無異㫖勉其君以法堯舜是也而<lb/>
謂每事當以爲法此豈足以法堯舜者乎謂太宗不<lb/>
足法可也而謂其所爲未盡合法度此豈足以度越<lb/>
太宗者乎不知言無以知人也公疇昔之學問熈䀄<lb/>
之事業舉不遁乎使還之書而排公者或謂容恱或<lb/>
謂迎合或謂變其所守或謂乖其所學是尚得爲知<lb/>
公者乎氣之相迕而不相恱則必有相訾之言此人<lb/>
之私也公之未用固有素訾公如張公安道吕公獻<lb/>
可蘓公明允者夫三公者之不恱扵公蓋生扵其氣<lb/>
之所迕公之所蔽則有之矣何至如三公之言哉英<lb/>
<pb n="KR4d0253_SBCK_019-8b"/>
特邁徃不屑扵流俗聲色利逹之習介然無毫毛得<lb/>
以入扵其心㓗白之操寒扵氷霜公之質也掃俗學<lb/>
之凡陋振弊法之因循道術必爲孔孟勲績必爲伊<lb/>
周公之志也不蘄人之知而聲光燁奕一時鉅公名<lb/>
賢爲之左次公之得此豈偶然哉用逢其時君不世<lb/>
出學焉而後臣之無愧成湯髙宗君或致疑謝病求<lb/>
去君爲責躬始復視事公之得君可謂專矣新法之<lb/>
議舉朝讙譁行之未幾天下恟恟公方秉執周禮精<lb/>
白言之自信所學確乎不疑君子力爭繼之以去小<lb/>
人投機密賛其决忠撲屏伏憸狡得志曾不爲悟公<lb/>
<pb n="KR4d0253_SBCK_019-9a"/>
之蔽也典禮爵刑莫非天理洪範九疇帝實錫之古<lb/>
所謂憲章法度典則者皆此理也公之所謂法度者<lb/>
豈其然乎獻納未幾𥙿陵出諫院䟽與公評之至簡<lb/>
易之說曰今未可爲簡易修立法度乃所以簡易也<lb/>
熈寜之政粹扵是矣釋此弗論尚何以費辭扵其建<lb/>
置之末哉爲政在人取人以身修身以道修道以仁<lb/>
仁人心也人者政之本也身者人之本也心者身之<lb/>
本也不造其本而從事其末末不可得而治矣大學<lb/>
不傳古道榛塞其來已乆隨世而就功名者淵源又<lb/>
類出扵老氏世之君子天常之厚師尊載籍以輔其<lb/>
<pb n="KR4d0253_SBCK_019-9b"/>
質者行扵天下隨其分量有所𥙷益然而不究其義<lb/>
不能大有所爲其扵當時之弊有不能正則依違其<lb/>
間稍加潤飾以幸無禍公方耻斯世不爲唐虞其肯<lb/>
安扵是乎蔽扵其末而不究其義世之君子未始不<lb/>
與公同而犯害則異者彼依違其間而公取必焉故<lb/>
也熈寜排公者大抵極詆訾之言而不折之以至理<lb/>
平者未一二而激者居八九上不足以取信扵𥙿陵<lb/>
下不足以解公之蔽反以固其意成其事新法之罪<lb/>
諸君子固分之矣元祐大臣一切更張豈所謂無偏<lb/>
無黨者哉所貴乎玉者瑕瑜不相揜也古之信史直<lb/>
<pb n="KR4d0253_SBCK_019-10a"/>
書其事是非善惡靡不畢見勸懲鑑戒後世所頼抑<lb/>
揚損益以附巳好惡用夫情實小人得以藉口而激<lb/>
怒豈所望扵君子哉紹聖之變寜得而獨委罪扵公<lb/>
乎熈寜之𥘉公固逆知巳說之行人所不樂既指爲<lb/>
流俗又斥以小人及諸賢排公已甚之辭亦復稱是<lb/>
両下相激事愈戾而理益不明元祐諸公可易轍矣<lb/>
又益甚之六藝之正可文姦言小人附託何所不至<lb/>
紹聖用事之人如彼其傑新法不作豈將遂無所竄<lb/>
其巧以逞其志乎反復其手以導崇寜之姦者實元<lb/>
祐三館之儲元豐之末附麗匪人自爲定䇿至造詐<lb/>
<pb n="KR4d0253_SBCK_019-10b"/>
以誣首相則疇昔從容問學慷慨陳義而諸君子之<lb/>
所深與者也格君之學克知灼見之道不知自勉而<lb/>
戞戞扵事爲之末以分異人爲快使小人得間順投<lb/>
逆逞其致一也近世學者雷同一律發言盈庭豈善<lb/>
學前軰者哉公世居臨川罷政徙于金陵宣和間故<lb/>
廬丘墟鄕貴人屬縣立祠其上紹興𥘉常加葺焉逮<lb/>
今餘四十年墮圯已甚過者咨嘆今恠力之祠綿綿<lb/>
不絶而公以蓋世之英絶俗之操山川炳靈殆不世<lb/>
有其廟貌弗嚴邦人無所致敬無乃議論之不公人<lb/>
心之畏疑使至是耶郡矦錢公期月政成人用輯和<lb/>
<pb n="KR4d0253_SBCK_019-11a"/>
繕學之既慨然撤而新之視舊加壯爲之管鑰掌于<lb/>
學官以時祠焉余𥘉聞之竊所敬嘆既又屬記扵余<lb/>
余固悼此學之不講士心不明隨聲是非無所折衷<lb/>
公爲使時舎人曾公復書切磋有曰足下扵今最能<lb/>
取扵人以爲善而比聞有相曉者足下皆不足之必<lb/>
其理未有以奪足下之見也竊不自揆得從郡矦敬<lb/>
以所聞薦扵祠下必公之所樂聞也淳熈十有五年<lb/>
歲次戊申正月𥘉吉邦人陸某記<lb/>
　　經徳堂記<lb/>
堂名取諸孟子經德不囬非以干禄也經也者常也<lb/>
<pb n="KR4d0253_SBCK_019-11b"/>
德也者人之得扵天者也不回者是德之固不回撓<lb/>
也無是則無以爲人爲人臣而無是則無以事其君<lb/>
爲人子而無是則無以事其父禹之䟽鑿稷之播種<lb/>
契之敷教臯陶之明刑益驅禽獸垂備噐用伯夷典<lb/>
禮后䕫典樂龍出納帝言尹自耕莘相成湯說由築<lb/>
巖佐武丁太公以磻溪釣漁爲文武師皆是徳也關<lb/>
龍逢誅死王子比干剖心箕子爲囚奴孔子削跡伐<lb/>
木窮扵陳蔡毁扵叔孫貽譏扵微生畆楚狂接輿晨<lb/>
門耦耕負蕢植杖之流孟子見沮扵臧倉受嗤扵優<lb/>
髠見疑扵尹士充虞者同是徳也武王纉太王王季<lb/>
<pb n="KR4d0253_SBCK_019-12a"/>
文王之緒以有天下周公成文武之業追王太王王<lb/>
季宗祀文王扵明堂盡繼述之善爲天下逹孝曾子<lb/>
受經扵仲尼以孝聞天下而名後世皆是徳也舜小<lb/>
杖則受大杖則走妻帝二女不待瞽䏂之命繕廪而<lb/>
焚捍笠以下浚井而掩鑿旁以出太伯虞仲將致位<lb/>
乎季歴斷髪文身迯之荆蠻太子申生使人辭扵狐<lb/>
突再拜稽首而死同是徳也治古盛時黎民扵變比<lb/>
屋可封漢上㳺女如彼喬木中林武夫可爲腹心所<lb/>
欲有甚扵生所惡有甚扵死證驗之著在扵塗巷况<lb/>
士大夫乎逮徳下衰此心不競豪傑不興皇極不建<lb/>
<pb n="KR4d0253_SBCK_019-12b"/>
賢智迷扵會歸庶民無所歸命學者文煩訟者辭勝<lb/>
文公實私賓義主利陵夷不捄横流不隄天常民彛<lb/>
所不可泯絶者如漢獻在許聴命扵蜮操而已舊章<lb/>
先典格言至訓櫝存珠亡轉爲藻繢邪釋繆解正漫<lb/>
真渝又轉而給㓂兵充盗糧矣疽潰蛆肆賊民猖獗<lb/>
狷狂之士方不勝憤悶矛義介節出嬰其鋒猶或憑<lb/>
天藉聖因其不遂泯絶者足爲且吾以聳觀聽然如<lb/>
孤豚之咋虎者常十八九總其實火不啻一車薪而<lb/>
水未必盈杯也信乎終亦必亡而已矣夫子生扵周<lb/>
季當極文之弊王者之迹熄書訖詩亡亦已乆矣載<lb/>
<pb n="KR4d0253_SBCK_019-13a"/>
贄之輿方羊海岱江淮河濟之間莫能用者歸而講<lb/>
道洙泗賢顔氏之樂大林放之問嘆曾點之志稱重<lb/>
南宫适禹稷躬稼之言眷眷扵柴參之愚魯而終不<lb/>
能使子賜偃商由求之徒進扵知徳先入之難㧞積<lb/>
習之錮人乃至扵此夫子既没百家並興儒名者皆<lb/>
曰自孔氏顔淵之死無疑扵夫子之道者僅有曾子<lb/>
自子夏子㳺子張猶欲強之以事有若他何言哉章<lb/>
甫其冠逢掖其衣以詩書禮樂之辭爲口實者其果<lb/>
真爲自孔氏者乎老𣆀蒙莊之徒恣睢其間摹寫其<lb/>
短以靳病周孔<graphic n="KR1011" url="https://raw.githubusercontent.com/kanripo/KR-Gaiji/master/images/KR1011.png" mimeType="image/png"/>籍詩禮其勢然也戰國嬴秦無足<lb/>
<pb n="KR4d0253_SBCK_019-13b"/>
復道漢髙帝鋤項籍其要領在爲義帝發喪一事天<lb/>
常民彛莫大扵此新城三老蓋深扵老氏者也彼知<lb/>
取天下之大計在此耳豈有匹夫匹婦不與𬒳堯舜<lb/>
之澤若已推而納諸溝中之心哉荘子譏田常盗仁<lb/>
義以竊國乃不知其學自有盗仁義以竊天下之計<lb/>
也雖然君子反經而已矣經正則庶民興庶民興斯<lb/>
無邪慝矣雲錦呉生紹古而來從余㳺求名其讀書<lb/>
之堂余既名而書之且爲其說使歸而求之孟子曰<lb/>
古之人修其天爵而人爵從之今之人修其天爵以<lb/>
要人爵既得人爵而棄其天爵則惑之甚者也後世<lb/>
<pb n="KR4d0253_SBCK_019-14a"/>
發䇿决科而髙第可以文藝取積資累考而大官可<lb/>
以歲月致則又有不必修其天爵者矣生其早辨而<lb/>
謹思之紹熈元年五月望日象山翁記<lb/>
　貴溪重修縣學記<lb/>
風俗之所由來非一日也或覩其壞而欲齊諸其末<lb/>
禁諸其外此後世政刑之所以益弊至無如之何則<lb/>
寖而歸扵苟且玩歲月習揜著便文飾說以規責偷<lb/>
譽謂理不過如是其視書傳所記治古之俗若必不<lb/>
可復至以爲未必然者有矣孩提之童無不知愛其<lb/>
親及其長也無不知敬其兄先王之時庠序之教抑<lb/>
<pb n="KR4d0253_SBCK_019-14b"/>
申斯義以致其知使不失其本心而已堯舜之道不<lb/>
過如此此非有甚髙難行之事何至遼視古俗自絶<lb/>
扵聖賢哉物之所蔽說之所迷欲之所制意之所覊<lb/>
獨不可研極考竟圖所以去之而顧安之乎取士之<lb/>
科乆渝古制馴致其弊于今已劇稍有識者必知患<lb/>
之然不狥流俗而正學以言者豈皆有司之所棄天<lb/>
命之所遺先逹之士由塲屋而進者既有大證矣是<lb/>
固制時御俗者之責爲士而託焉以自恕安在其爲<lb/>
士也二帝三王之書先聖先師之訓炳如日星傳註<lb/>
益繁論說益多無能發揮而秪以爲蔽家藏其帙人<lb/>
<pb n="KR4d0253_SBCK_019-15a"/>
誦其言而所汲汲者顧非其事父兄之所願欲師友<lb/>
之所期向實背而馳焉而舉世不以爲非顧以爲常<lb/>
士而有識是可以察其故得其情而知所去就矣退<lb/>
不溺其俗而有以自立進不負所學而有以自逹使<lb/>
千載之弊一旦而反諸其正此豈非明時所宜有聖<lb/>
君所願得而爲士者所當然乎何所悼懼何所維縶<lb/>
而顧不擇所安决所鄕哉福唐陳君顯公之爲貴溪<lb/>
視前政則優焉視比縣則優焉民言士論固巳胥輯<lb/>
而陳君自視欿然鄕學問道之誠如恐不及此其所<lb/>
以爲民師帥者大矣縣學乆不葺扵是撤講堂直舎<lb/>
<pb n="KR4d0253_SBCK_019-15b"/>
而新之祠屋士廬門廡庖湢繕治加壮創表其坊扁<lb/>
曰申義遣學職事致請記扵予陳君所鄕明著如此<lb/>
斯邑之士可不自㧞扵流俗而勉所以立所以逹者<lb/>
以無負陳君之意哉紹熈元年歲次庚戌八月二十<lb/>
有六日戊申象山陸某記<lb/>
　　武陵縣學記<lb/>
彛倫在人維天所命良知之端形扵愛敬擴而充之<lb/>
聖哲之所以爲聖哲也先知者知此而巳先覺者覺<lb/>
此而已氣有所蒙物有所蔽勢有所遷習有所移徃<lb/>
而不返迷而不解扵是爲愚爲不肖彛倫扵是而斁<lb/>
<pb n="KR4d0253_SBCK_019-16a"/>
天命扵是而悖此君師之所以作政事之所以立是<lb/>
故先王之時風教之流行典刑之昭著無非所以寵<lb/>
綏四方左右斯民使之若有常性克安其道者也是<lb/>
故鄕舉里選月書季攷三年而大比以興賢能蓋所<lb/>
以陶成髦俊將與共斯政同斯事也學校庠序之間<lb/>
所謂切磋講明者何以捨是而他求哉所謂格物致<lb/>
知者格此物致此知也故能明明德扵天下易之窮<lb/>
理窮此理也故能盡性至命孟子之盡心盡此心也<lb/>
故能知性知天學者誠知所先後則如木有根如水<lb/>
有源増加馴積月異而歲不同誰得而禦之若迷其<lb/>
<pb n="KR4d0253_SBCK_019-16b"/>
端緒易物之本末謬事之終始雜施而不遜是謂異<lb/>
端是謂邪說非以致明秪以累明非以去蔽秪以爲<lb/>
蔽後世之士有志扵古不肯甘心流俗然而苦心勞<lb/>
身窮年卒歲不爲之日休而爲之日拙者非學之罪<lb/>
也學絶道喪不遇先覺迷其端緒操末爲本其所從<lb/>
事者非古人之學也古人之學其時習必恱其朋來<lb/>
必樂其理易知其事易從不貳扵異說不牽扵私欲<lb/>
造次扵是顛沛扵是則其乆大可必孟子曰原泉混<lb/>
混不舍晝夜盈科而後進放乎四海此古人之學也<lb/>
武陵舊無縣學縣傍有勝地地有故築基蓋徃時有<lb/>
<pb n="KR4d0253_SBCK_019-17a"/>
欲遷府學扵是而不遂者今縣宰林君夢英出故基<lb/>
扵蕪穢之中而創學焉士民之有力者皆爭出財以<lb/>
相其役林君不事官府之威凡學之百役無異民家<lb/>
之爲者既成規模宏麗氣象雄威遂爲武陵壮觀先<lb/>
是倉臺薛公伯宣助成講堂今憲臺丁公逢倉臺趙<lb/>
公不迂郡侯蔣公行簡皆助錢買田以飬士林君之<lb/>
創兹學而上下翕然助成其羙如此則林君之政可<lb/>
知矣余扵是敬誦所聞以記之紹熈二年歲次辛亥<lb/>
六月上澣象山陸某記<lb/>
　　本齋記<lb/>
<pb n="KR4d0253_SBCK_019-17b"/>
唐虞之朝禹治水臯陶明刑稷降播種契敷五教益<lb/>
作虞垂作工伯夷典禮䕫典樂龍作納言各共其職<lb/>
各敦其功以成雍熈之治夫豈嘗試爲之者哉蓋其<lb/>
所以自信與人之所以信之者皆在其疇昔之所學<lb/>
後世之爲士者鹵莾泛濫口耳之間無不渉獵其實<lb/>
未嘗有一事之知其至者人才之不足爲天下用固<lb/>
無足恠雖然是又未可以汎責扵天下天之生斯民<lb/>
也以先知覺後知先覺覺後覺要當有任其責者大<lb/>
學曰物有本末事有終始知所先後則近道矣原泉<lb/>
混混不舎晝夜盈科而後進放乎四海有本者如是<lb/>
<pb n="KR4d0253_SBCK_019-18a"/>
孟子之言乃知所先後之驗成都郭震醇仁以本名<lb/>
齋求言扵余余嘉其志告以所聞後日當有以觀其<lb/>
驗<lb/>
　　臨川簿廳壁記<lb/>
壁記書前任人姓名尚矣然今官府不皆有亦視官<lb/>
府事力其人志向才具與所遭之時如何不可一槩<lb/>
論也臨川簿廳舊無壁記鄱陽張瀛季海蒞事既乆<lb/>
謂不可缺扵是搜求前任姓名至今制置四川京公<lb/>
其上不復可攷余嘗至簿廳見其𪠘宇乃京所置新<lb/>
令張君所考適首扵京異哉張君春秋鼎盛而老練<lb/>
<pb n="KR4d0253_SBCK_019-18b"/>
忠謹臨事不苟攝縣宰攝郡幕皆舉其職今又攝宰<lb/>
金谿百姓安焉是記乃未攝金谿時諉余既諾之矣<lb/>
余迫荆門之役且抱拙疾念不可食言力疾記之<lb/>
象山先生全集卷十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0253_SBCK_000-1a"/>
象山先生全集目録<lb/>
　卷之一<lb/>
　　書<lb/>
　　　與邵叔誼　與曽宅之<lb/>
　　　　與胡季隨<hi>二</hi>與趙監<hi>一</hi>
　　　與鄧文範<hi>三</hi>與姪孫濬<lb/>
　　　與李省幹<hi>二</hi>
　卷之二<lb/>
　　書<lb/>
　　　與王順伯<hi>二</hi>與朱元晦<hi>三</hi>
<pb n="KR4d0253_SBCK_000-1b"/>
　　　與吳顯仲<hi>二</hi>
　卷之三<lb/>
　　書<lb/>
　　　與童伯虞　與劉深父<lb/>
　　　與張輔之<hi>三</hi>與曹梃之<hi>三</hi>
　　　與曹立之<hi>二</hi>與黄日新<lb/>
　　　與黄元吉　與喬得占<lb/>
　　　與諸葛受之<lb/>
　卷之四<lb/>
　　書<lb/>
<pb n="KR4d0253_SBCK_000-2a"/>
　　　與李徳逺　得觧見提舉<lb/>
　　　得觧見權郡　得觧見通判<lb/>
　　　與諸葛誠之<hi>二</hi>與王徳修<lb/>
　　　與劉淳叟<hi>二</hi>與趙宰<lb/>
　　　與胡逹材<hi>二</hi>與潘文叔<lb/>
　　　與彭世昌　與曽敬之<lb/>
　　　與符舜功<hi>三</hi>與符復仲<lb/>
　　　與周亷夫<lb/>
　卷之五<lb/>
　　書<lb/>
<pb n="KR4d0253_SBCK_000-2b"/>
　　　　與吕伯恭　與吕子約<lb/>
　　　　與戴少望　與舒西羙<lb/>
　　　　與高應朝　與楊敬仲<lb/>
　　　　與項平父　與舒元賔<lb/>
　　　　與徐子誼<hi>二</hi>與趙子直<lb/>
　　　　與辛㓜安<lb/>
　　卷之六<lb/>
　　　書<lb/>
　　　　與傅全羙<hi>二</hi>與傅子淵<hi>三</hi>
　　　　與傅聖謨<hi>二</hi>與包詳道<hi>七</hi>
<pb n="KR4d0253_SBCK_000-3a"/>
　　　　與包顯道<hi>二</hi>與包敏道<hi>四</hi>
　　　　與吳伯顒　與呉仲時<lb/>
　　　　與吴叔有<lb/>
　　卷之七<lb/>
　　　書<lb/>
　　　　與勾熈載　與彭子夀<lb/>
　　　　與邵中孚　與顔子堅<lb/>
　　　　與張季忠　與胥必先<lb/>
　　　　與朱元晦　與吴仲良<lb/>
　　　　與詹子南<hi>三</hi>與陳倅<hi>二</hi>
<pb n="KR4d0253_SBCK_000-3b"/>
　　　　與包顯道<hi>四</hi>與周元忠<lb/>
　　　　與蘇宰　與程帥<lb/>
　　卷之八<lb/>
　　　書<lb/>
　　　　與張春卿　與宋漕<lb/>
　　　　與陳教授<hi>二</hi>與趙推<lb/>
　　　　與蘇宰<lb/>
　　卷之九<lb/>
　　　書<lb/>
　　　　與王謙仲<hi>二</hi>與錢伯同<hi>二</hi>
<pb n="KR4d0253_SBCK_000-4a"/>
　　　與楊守<hi>三</hi>與黄監<lb/>
　　　與林叔虎　與陳君舉<lb/>
　卷之十<lb/>
　　書<lb/>
　　　與李成之<hi>二</hi>與應仲寔<lb/>
　　　與張季海<hi>二</hi>與張元鼎<lb/>
　　　與黄康年　與胡無相<lb/>
　　　與朱益叔　與路彦彬<lb/>
　　　與涂任伯　與董元錫<lb/>
　　　與倪濟甫　與黄彦文<lb/>
<pb n="KR4d0253_SBCK_000-4b"/>
　　　與劉志甫　與邵叔誼<lb/>
　　　與江徳功　與曽宅之<lb/>
　　　與周元忠　與詹子南<hi>二</hi>
　　　與吳顯仲<lb/>
　卷之十一<lb/>
　　書<lb/>
　　　與朱濟道<hi>三</hi>與吳子嗣<hi>八</hi>
　　　與傅季魯　與陳宰<hi>二</hi>
　　　與李宰<hi>二</hi>與趙景昭<lb/>
　　　與王順伯<hi>二</hi>與尤延之<lb/>
<pb n="KR4d0253_SBCK_000-5a"/>
　　　　與豐宅之<lb/>
　　卷之十二<lb/>
　　　書<lb/>
　　　　與趙然道<hi>四</hi>與趙詠道<hi>四</hi>
　　　　與陳正已<hi>二</hi>與張誠子<lb/>
　　　　與張輔之　與饒夀翁<hi>七</hi>
　　　　與倪九成　與張季恱<hi>二</hi>
　　　　與劉伯恊<hi>二</hi>與黄循中<hi>二</hi>
　　卷之十三<lb/>
　　　書<lb/>
<pb n="KR4d0253_SBCK_000-5b"/>
　　　與郭邦逸　與郭邦瑞<lb/>
　　　與李信仲　與潘文叔<lb/>
　　　與朱子淵<hi>三</hi>與薛<lb/>
　　　與羅春伯　與鄭溥之<lb/>
　　　與馮傳之　與朱元晦<hi>二</hi>
　卷之十四<lb/>
　　書<lb/>
　　　與包詳道　與包敏道<hi>二</hi>
　　　與嚴㤗伯<hi>三</hi>與傅子淵<lb/>
　　　與羅章夫　與廖㓜卿<lb/>
<pb n="KR4d0253_SBCK_000-6a"/>
　　　與傅齊賢　與胥必先<hi>三</hi>
　　　與蔡公辯　與張徳清<lb/>
　　　與髙應朝　與姪孫濬<hi>四</hi>
　卷之十五<lb/>
　　書<lb/>
　　　與陶賛仲<hi>二</hi>與孫季和<lb/>
　　　與唐司法　與傅克明<lb/>
　　　與章茂獻　與羅春伯<lb/>
　　　與薛象先<hi>二</hi>與朱子淵<lb/>
　　　與劉漕　與吳斗南<lb/>
<pb n="KR4d0253_SBCK_000-6b"/>
　卷之十六<lb/>
　　書<lb/>
　　　與章徳茂<hi>五</hi>與張元善<hi>二</hi>
　卷之十七<lb/>
　　書<lb/>
　　　與張監<hi>二</hi>與豐叔賈<lb/>
　　　　與鄧文範　與致政兄<lb/>
　　　　與張伯信　與似清<lb/>
　　　　與沈宰<hi>二</hi>
　卷之十八<lb/>
<pb n="KR4d0253_SBCK_000-7a"/>
　　奏表<lb/>
　　　刪定官輪對劄子　荆門到任謝表<lb/>
　　　與廟堂乞築城劄子<lb/>
　卷之十九<lb/>
　　記<lb/>
　　　敬齋記　宜章縣學記<lb/>
　　　荆公祠堂記　經徳堂記<lb/>
　　　貴溪重脩縣學記　武陵縣學記<lb/>
　　　本齋記　臨川簿廳壁記<lb/>
　卷之二十<lb/>
<pb n="KR4d0253_SBCK_000-7b"/>
　　　序贈<lb/>
　　　　送毛元善序　送宜黄何尉序<lb/>
　　　　送彭子夀序　送楊通老<lb/>
　　　　贈吳叔有　贈俞文學<lb/>
　　　　贈二趙　贈僧允懷<hi>一</hi>
　　　　贈曽友文　贈汪堅老<lb/>
　　　　贈丁潤父　贈黄舜咨<lb/>
　　　　贈汪彦常　贈陳晋卿<lb/>
　　　　示象山學者　贈金谿砌街者<lb/>
　　　　贈湯謨舉　贈陸唐卿<lb/>
<pb n="KR4d0253_SBCK_000-8a"/>
　　　贈踈山益侍者　贈劉季蒙<lb/>
　　　題新興寺壁　題翠雲寺壁<lb/>
　　　朱氏子更名字說　二張名字說<lb/>
　　　格矯齋說　䟦資國寺雄石鎮帖<lb/>
　　　記祚徳廟始末　鄧文苑求言徃中都<lb/>
　卷之二十一<lb/>
　　雜著<lb/>
　　　易說<hi>四</hi>易數<hi>一張叔權書一連叔廣書</hi>
　　　三五以變錯綜其數學說<lb/>
　　　論語說　孟子說<lb/>
<pb n="KR4d0253_SBCK_000-8b"/>
　卷之二十二<lb/>
　　雜著<lb/>
　　　史評<hi>二</hi>雜說<lb/>
　卷之二十三<lb/>
　　雜著<lb/>
　　　白鹿書院論語<hi>講義</hi>大學春秋講義<lb/>
　　　荆門軍皇極講義<lb/>
　卷之二十四<lb/>
　　雜著<lb/>
　　　䇿問<hi>十六</hi>
<pb n="KR4d0253_SBCK_000-9a"/>
　卷之二十五<lb/>
　　詩<lb/>
　　　少時作　聞鸎<lb/>
　　　鸎<hi>六言</hi>晚春出箭溪<hi>二首</hi>
　　　子規<hi>六言</hi>蟬<lb/>
　　　贈化主　踈山道中<lb/>
　　　鵝湖和教授兄韻　挽石子重<lb/>
　　　挽張正應　和黄司業喜雪<lb/>
　　　㳺湖分韻得西字　和楊廷秀送行<lb/>
　　　送徳麟監院歸天童和楊廷秀韻<hi>二首</hi>
<pb n="KR4d0253_SBCK_000-9b"/>
　　　送勾熈載赴浙<hi>西監</hi>題慧照寺<lb/>
　　　贈畫梅王文顯　簡朱幹叔諸友<lb/>
　　　書劉定夫詩軸　玉芝歌<lb/>
　卷之二十六<lb/>
　　文<lb/>
　　　祭吕伯恭文　代致政祭姪槱之文<lb/>
　　　代教授祭神文　石灣祈雨文<lb/>
　　　謝雨文　荆門祈雨文<lb/>
　　　望壇謝雨文<hi>二</hi>東山禱雨文<lb/>
　　　東山刑鵝禱雨文　上泉龍潭取水禱雨文<lb/>
<pb n="KR4d0253_SBCK_000-10a"/>
　卷之二十七<lb/>
　　行狀<lb/>
　　　教授陸公行狀　宋故吳公行狀<lb/>
　卷之二十八<lb/>
　　誌銘<lb/>
　　　黄氏墓誌銘　張公墓誌銘<lb/>
　　　陸公墓誌銘　黄公墓誌銘<lb/>
　　　黄夫人墓誌銘<lb/>
　　　葛致政墓誌銘　吳伯顒墓誌銘<lb/>
　　　陸修職墓表<lb/>
<pb n="KR4d0253_SBCK_000-10b"/>
　卷之二十九<lb/>
　　程文<lb/>
　　　庸言之信庸行之謹閑邪存其誠善世而不<lb/>
　　　　伐徳慱而化<hi>觧試</hi>
　　　黄裳元吉黄離元吉使民宜之<lb/>
　　　聖人以此洗心退藏扵宻吉凶與民同患神<lb/>
　　　　以知來知以藏徃<hi>省試</hi>
　　　天地設位聖人成能人謀鬼謀百姓與䏻<lb/>
　　　首出庶物萬國咸寕<lb/>
　卷之三十<lb/>
<pb n="KR4d0253_SBCK_000-11a"/>
　　程文<lb/>
　　　孝文大功數十論　天地之性人為貴論<lb/>
　　　智者術之原論　房杜謀斷如何論<lb/>
　　　劉晏知取予論　政之寛猛孰先論<lb/>
　　　常勝之道曰柔<lb/>
　卷之三十一<lb/>
　　程文<lb/>
　　　制科<hi>觧試</hi>料敵<hi>觧試</hi>
　　　賑濟<hi>觧試</hi>唐取民制兵建官<hi>省試</hi>
　　　徳仁功利<hi>省試</hi>漢文武之治<hi>省試</hi>
<pb n="KR4d0253_SBCK_000-11b"/>
　卷之三十二<lb/>
　　拾遺<lb/>
　　　好學近乎智　學問求放心<lb/>
　　　主忠信　母友不如巳者<lb/>
　　　人不可以無耻<hi>二</hi>思則得之<lb/>
　　　君子喻扵義　求則得之<lb/>
　　　里仁為羙　則以學文<lb/>
　　　人心惟危道心惟㣲惟精惟一允執厥中<lb/>
　　　學古入官議事以制政乃不迷<lb/>
　　　汝分猷念以相從各設中于乃心<lb/>
<pb n="KR4d0253_SBCK_000-12a"/>
　　　養心莫善扵寡欲<lb/>
　　　取二三䇿而已矣　保民而正<lb/>
　　　續書何始於漢　䇿<lb/>
　卷之三十三<lb/>
　　　文安謚議<hi>孔煒撰</hi>覆謚<hi>丁端祖撰</hi>
　　　象山先生行狀<hi>楊簡𫐠</hi>
　卷之三十四<lb/>
　　　語録<lb/>
　卷之三十五<lb/>
　　　語録<lb/>
<pb n="KR4d0253_SBCK_000-12b"/>
　卷之三十六<lb/>
　　　年譜<lb/>
象山先生全集目録<lb/>
<pb n="KR4d0253_SBCK_000-13a"/>
附録少湖徐先生學則辯<lb/>
　　　　　　　　　　　　　華亭少湖徐階著<lb/>
　學則辯<lb/>
某旣編學則成朋友之相詰難者或引存養格致以<lb/>
為尊徳性道問學不可合為一事或引學問思辯篤<lb/>
行以爲必先道問學而後可及於尊徳性又或謂晦<lb/>
庵象山兩夫子均之爲聖人之徒但其入門則有不<lb/>
可強而同者其說雖殊然要皆不究夫學之所以爲<lb/>
學故必認以為二而不能信其一也夫學尊徳性而<lb/>
巳矣問也者問此者也學也者學此者也遺此之謂<lb/>
<pb n="KR4d0253_SBCK_000-13b"/>
禪離此之謂訓詁故尊徳性者君子之所主以爲問<lb/>
學者也問學者君子之所由以尊徳性者也舎問學<lb/>
而求尊徳性則徳性不可得而尊舎尊徳性而求道<lb/>
問學則亦不復有所謂問學之事此尊徳性道問學<lb/>
所以為一而非可以存養格致分屬並言者也且存<lb/>
養非他也存其所格之理焉耳格致非他也格其所<lb/>
存之理焉耳存也格也其功無二用也是乃所謂問<lb/>
學而君子所由以尊徳性者也如必析尊徳性以屬<lb/>
存養析道問學以屬格致而謂尊徳性之功别有出<lb/>
乎問學之外則中庸首章之獨言戒懼扵義旣不免<lb/>
<pb n="KR4d0253_SBCK_000-14a"/>
有所遺而大學之格物致知乃徒爲愽物洽聞之具<lb/>
而非所以致誠正修齊之實矣此豈獨不知尊徳性<lb/>
道問學亦豈識所謂存養格致㢤乃若學問思辯篤<lb/>
行其所謂慱學者非闊畧扵踐履而徒務慱其見聞<lb/>
及其旣慱然後漸次収拾以付之扵行也蓋君子脩<lb/>
身踐行旣無所不用其學矣其或學而有疑則問之<lb/>
之審問而未有得則思之之慎思而猶未能了然於<lb/>
其心則辯之之明辯之旣明則益敦行之而弗怠是<lb/>
所謂篤行者乃取慱與篤兩義相對而言非所以為<lb/>
先後之次也然則道問學尊徳性不可以分先後明<lb/>
<pb n="KR4d0253_SBCK_000-14b"/>
矣至謂両夫子入門異而均之為聖人之徒則又有<lb/>
可言者夫君子由學以入聖猶人由門以入室今指<lb/>
尊徳性道問學為兩門矣然而聖之所以為聖踐形<lb/>
盡性之外無他事也則尊徳性道問學室一而巳門<lb/>
亦一而巳安得有異入乎凡某所以斷両夫子之同<lb/>
者固慨夫世之人舉其訓話之陋妄自托扵朱子而<lb/>
詆陸爲禪舉其空寂之謬妄自托扵陸子而詆朱為<lb/>
俗也今曰均之為聖人之徒則某之所爭者固巳得<lb/>
矣又何異之足言㢤大抵子思此章其辭旨本自暁<lb/>
白蓋不徒曰尊徳性而必繼之以道問學則可見功<lb/>
<pb n="KR4d0253_SBCK_000-15a"/>
夫之有在而為尊徳性者所不能遺不徒曰道問學<lb/>
而必先之以尊徳性則可見主本之有定而為道問<lb/>
學者所不能外不徒曰尊徳性道問學而必合之以<lb/>
而之一字則可見其為一事而非耦立並行者之可<lb/>
倫是故尊徳性道問學一也朱子世以為專道問學<lb/>
而其言必主扵尊徳性陸子世以為專尊徳性而其<lb/>
言不遺夫問學此兩夫子所以同也學者苟反身以<lb/>
究夫學之不容二而又虗心以觀兩夫子之言則可<lb/>
無疑扵紛紛之說矣<lb/>
　　右學則辯華亭少湖徐公所作也辯朱陸二夫<lb/>
<pb n="KR4d0253_SBCK_000-15b"/>
　　子之學同歸一致不容有毫髮之疑矣今因補<lb/>
　　刻象山全集附刻是辯俾求象山之學者則焉<lb/>
　　荆門州儒學正閩尤溪廖恕謹識<lb/>
嘉靖己未秋九月吉旦<lb/>
<pb n="KR4d0253_SBCK_000-16a"/>
象山先生全集叙<lb/>
聖人之學心學也堯舜禹之相授受曰人<lb/>
心惟危道心惟㣲惟精惟一允執厥中此<lb/>
心學之源也中也者道心之謂也道心精<lb/>
一之謂仁所謂中也孔孟之學惟務求仁<lb/>
蓋精一之傳也而當時之弊固已有外求<lb/>
之者故子貢致疑扵多學而識而以博施<lb/>
濟衆為仁夫子告之以一貫而教以能近<lb/>
<pb n="KR4d0253_SBCK_000-16b"/>
取譬蓋使之求諸其心也迨扵孟氏之時<lb/>
墨氏之言仁至扵摩頂放踵而告子之徒<lb/>
又有仁内義外之說心學大壊孟子闢義<lb/>
外之說而曰仁人心也學問之道無他求<lb/>
其放心而已矣又曰仁義禮智非由外鑠<lb/>
我也我固有之弗思耳矣蓋王道息而伯<lb/>
術行功利之徒外假天理之近似以濟其<lb/>
私而以欺扵人曰天理固如是不知旣無<lb/>
<pb n="KR4d0253_SBCK_000-17a"/>
其心矣而尚何有所謂天理者乎自是而<lb/>
後析心與理而為二而精一之學亡世儒<lb/>
之支離外索扵刑名噐數之末以求明其<lb/>
所謂物理者而不知吾心即物理𥘉無假<lb/>
扵外也佛老之空虗遺棄其人倫事物之<lb/>
常以求明其所謂吾心者而不知物理即<lb/>
吾心不可得而遺也至宋周程二子始復<lb/>
追尋孔孟之宗而有無極而太極定之以<lb/>
<pb n="KR4d0253_SBCK_000-17b"/>
仁義中正而主静之說動亦定静亦定無<lb/>
内外無将迎之論庶㡬精一之㫖矣自是<lb/>
而後有象山陸氏雖其純粹和平若不逮<lb/>
扵二子而簡易直截真有以接孟氏之傳<lb/>
其議論開闔時有異者乃其氣質意見之<lb/>
殊而要其學之必求諸心則一而已故吾<lb/>
嘗斷以陸氏之學孟氏之學也而世之議<lb/>
者以其嘗與晦翁之有同異而遂詆以為<lb/>
<pb n="KR4d0253_SBCK_000-18a"/>
禪夫禪之說棄人倫遺物理而要其歸極<lb/>
不可以為天下國家苟陸氏之學而果若<lb/>
是也乃所以為禪也今禪之說與陸氏之<lb/>
說孟氏之說其書具存學者苟取而觀之<lb/>
其是非同異當有不待扵辯說者而顧一<lb/>
倡羣和剿說雷同如矮人之觀塲莫知悲<lb/>
笑之所自豈非貴耳賤目不得扵言而勿<lb/>
求諸心者之過歟夫是非同異毎起扵人<lb/>
<pb n="KR4d0253_SBCK_000-18b"/>
持勝心便舊習而是已見故勝心舊習之<lb/>
為患賢者不免焉撫守李茂元将重刻象<lb/>
山之文集而請予一言為之序予何所容<lb/>
言㢤惟讀先生之文者務求諸心而無以<lb/>
舊習已見先焉則糠粃精鑿之羙惡入口<lb/>
而知之矣<lb/>
正徳辛巳七月朔陽明山人王守仁書<lb/>
<pb n="KR4d0253_SBCK_000-19a"/>
象山先生文集序<lb/>
天有北辰而衆星共焉地有㤗岳而衆山宗焉<lb/>
人有師表而後學歸焉象山先生其學者之北<lb/>
辰㤗岳與自始知學講求大道弗得弗措乆而<lb/>
寖明又乆而大明此心此理貫通融㑹羙在其<lb/>
中不勞外索掲諸當世曰學問之要得其本心<lb/>
而已心之本真未嘗不善有不善者非其𥘉然<lb/>
也孟子嘗言之矣鄉爲身死而不受今爲宫室<lb/>
<pb n="KR4d0253_SBCK_000-19b"/>
之羙妻妾之奉所識窮乏得我而爲之此之謂<lb/>
失其本心其言昭晣如是而學者不能深信謂<lb/>
道爲隱而不知其著謂道爲邈而不知其近求<lb/>
之愈過愈湮欎至先生始大發之如指迷塗如<lb/>
藥乆病迷者晤病者愈不越扵日用之間而本<lb/>
心在是矣學者親承師訓向也跂望聖賢若千<lb/>
萬里之隔今乃知與我同本培之漑之皆足以<lb/>
敷榮茂遂豈不深可慶㢤嗚呼先生之惠後學<lb/>
<pb n="KR4d0253_SBCK_000-20a"/>
弘矣先生之言悉由此出上而啓沃君心下而<lb/>
切磨同志又下而開曉黎庶及其他雜然著述<lb/>
皆此心也儒釋之所以分義利之所由别剖析<lb/>
至精如辨白黒遏俗學之横流援天下於旣溺<lb/>
吾道之統盟不在茲乎爕識先生於行都親愽<lb/>
約者屢矣或竟日以至夜分未嘗見其少有昏<lb/>
怠之色表裏清明神采照映得諸觀感鄙吝已<lb/>
消矧復警䇿之言字字切已與先生之殁餘二<lb/>
<pb n="KR4d0253_SBCK_000-20b"/>
十年遺言炳炳精神猶在敬而觀之心形俱肅<lb/>
若親炙然臨汝嘗刋行矣尚多缺畧先生之子<lb/>
持之伯㣲裒而益之合三十二卷今為刋于倉<lb/>
司流布寖廣書滿天下而精神亦無不徧言近<lb/>
而指逺雖使古人復生莫之能易嗚呼茲其所<lb/>
以為後學之師表與先生諱九淵字子静撫州<lb/>
金谿人嘗講學於貴溪象山學者尊為象山先<lb/>
生云嘉定五年九月戊申門人四明袁爕書<lb/>
<pb n="KR4d0253_SBCK_000-21a"/>
有宋撫州金谿陸先生字子静嘗居貴溪之象山<lb/>
四方學者畢至尊稱之曰象山先生先生冡嗣持<lb/>
之字伯㣲集先生遺言為二十八卷又外集六卷<lb/>
命簡為之序簡自主富陽簿時已受教於先生因<lb/>
言忽覺澄然清明應用無方動静一體乃知此心<lb/>
本靈本神本明本廣大本變化無方奚獨簡心如<lb/>
此舉天下萬世人心皆如此易曰百姓日用而不<lb/>
知孔子曰二三子以我為隱乎吾無隱乎爾吾無<lb/>
<pb n="KR4d0253_SBCK_000-21b"/>
行而不與二三子者大戴記孔子之言謂忠信為<lb/>
大道忠者忠實信者誠信不詐偽而先儒求之過<lb/>
求諸幽深故反不知道孔子又名大道曰中庸庸<lb/>
者常也日用平常也孟子亦謂徐行後長即堯舜<lb/>
之道又謂以羊易牛之心足以王先生諄諄為學<lb/>
者剖白斯㫖深切著明而學子領㑹者寡簡不自<lb/>
揆度敢少致輔翼之力專叙如右開禧元年夏六<lb/>
月乙卯門人四明楊簡敬書<lb/>
<pb n="KR4d0253_SBCK_000-22a"/>
象山集序<lb/>
聖人之言心淵然無朕其涵也而有觸即<lb/>
動其應也佛氏語其涵者圓明㣲妙而秘<lb/>
之以爲竒俗學即其應者粧綴繳繞而離<lb/>
之以爲愽要之不能無所近而亦卒不可<lb/>
入何者其不能無所近者縁扵心而卒不<lb/>
可入者逺扵體也聖人者不獨語其涵懼<lb/>
人之求扵㣲而不獨語其應懼人之求扵<lb/>
<pb n="KR4d0253_SBCK_000-22b"/>
迹故哀與欽者心之體也見廟與墓而興<lb/>
者其應也體無所不具則無所不感無所<lb/>
不感則無所不應因其應而為之文扵是<lb/>
乎有哭擗衰素之等爼豆璧帛之儀儀立<lb/>
而其心逹而儀非心也此所以為聖人之<lb/>
學也佛氏則從其應而逆之以歸扵無曰<lb/>
墓與廟哀與敬皆妄也而性則離是而亦<lb/>
不離扵是者也俗學者非之曰此有也則<lb/>
<pb n="KR4d0253_SBCK_000-23a"/>
從而煩其名數深其辨愽而以為非是則<lb/>
無循也然不知冺感與應者旣以玄逺空<lb/>
寂為性而其溺扵名數辨愽者又詳其末<lb/>
而忘其所以然予故曰禪與俗卒不可入<lb/>
者皆逺扵體也聖人之言心詳扵宋儒最<lb/>
後象山陸氏出盡去世之所謂繳繞者而<lb/>
直指吾人之應心曰見虗墓哀而宗廟欽<lb/>
者心也辨此心之真偽而聖學在是矣其<lb/>
<pb n="KR4d0253_SBCK_000-23b"/>
扵致力之功雖為稍徑而扵感應之全則<lb/>
指之甚明而俗學以為是禪也其所未及<lb/>
者名數辨愽也嗟乎象山指其應者使人<lb/>
求其涵也佛氏逆其應扵無而象山指其<lb/>
迹扵應以是為禪然則為聖人者其必在<lb/>
名數辨博乎以儀為心予惡夫哀欽之無<lb/>
從也是集刻扵金谿而歲乆漫漶徳安吉<lb/>
陽何先生撫江西之明年丕闡理學以淑<lb/>
<pb n="KR4d0253_SBCK_000-24a"/>
士類乃改刻焉而命沐為序辭不獲因取<lb/>
象山言之粹者據而証之世之知者果有<lb/>
取焉則禪俗與儒之界将昭然若指掌而<lb/>
象山氏之學可知也已<lb/>
大明嘉靖四十年歲次辛酉五月吉<lb/>
賜進士出身中奉大夫江西布政司右布<lb/>
政使前奉<lb/>
勑提督江廣兩省學政刑部郎臨海後學<lb/>
<pb n="KR4d0253_SBCK_000-24b"/>
王宗沐撰<lb/>
嘉靖癸丑三月宗沐旣刻朱子大全私抄而稍論<lb/>
次朱陸二氏異同之大畧以附扵書間以請扵兩<lb/>
廣廵按侍御王公曰朱書備矣陸氏書粤之士有<lb/>
終身不及見者其圖並存之已而廣西廵按侍御<lb/>
陳公始至以請曰並刻以示二三子吾道之幸也<lb/>
其亟圖之宗沐乃更録象山先生書文語録論學<lb/>
者釐為六卷冠以慈湖陽明二先生之序刻焉旣<lb/>
成進粤之士而告之曰二先生任道開來之功傳<lb/>
　四百年于茲其㣲言奥㫖固已具扵二書苟能玩<lb/>
<pb n="KR4d0253_SBCK_000-25a"/>
　味而深繹之而不惟習見則其㫖歸之所在者可<lb/>
　釋然而無疑矣夫原扵天地以立極而通扵古今<lb/>
　以常行者道之致一而不可容或貳也貭有偏重<lb/>
　而見有早晚當㑹其未備而銷其未融者學之相<lb/>
　成而不可獨執也二先生偶以其一時之見相與<lb/>
　校訂是亦不過朋友切磋之心而後世遂分别之<lb/>
　攘斥之使不得並係扵孔氏之徒焉則夫乃采聲<lb/>
　遺實而責之太深矣乎故自今言之以彌綸宇宙<lb/>
　為已分而以繼徃開來為立心以沉迷訓詁為支<lb/>
　離而以辨别義利為關鑰本之扵收放心以開其<lb/>
<pb n="KR4d0253_SBCK_000-25b"/>
　端極之扵充四端以致其力由扵盡心知性而逹<lb/>
　扵禮樂政刑此象山先生之學之大也備觀先生<lb/>
　之書而更合之扵朱子得其所以同辨其所以異<lb/>
　則知道無不合而言各有指然後指之為俗與禪<lb/>
　者皆可得而論其㮣矣昔者子貢以孔子為多學<lb/>
　而識而孔子教之曰非也予一以貫之比其患言<lb/>
　之多也則他日又曰子欲無言聞見為知之次者<lb/>
　皆孔子之家法也至扵禪學之㫖其自私為已與<lb/>
　絶人倫類以求免生死誠為異端固聖世之所必<lb/>
　誅而不以聼者但其所以為教固以為實際理地<lb/>
<pb n="KR4d0253_SBCK_000-26a"/>
　不染一塵而佛事門中不舎一法心含萬象徧周<lb/>
　法界融㑹精粗而至扵十地五乗四教三藏傳述<lb/>
　之多亦未嘗專以着空為修證者也夫陸子之所<lb/>
　指以示人者既為孔子之所嘗是而世之所以怒<lb/>
　陸子而夷之為空者又釋氏之所本非然則陸子<lb/>
　之學謂其立論容有未罃則可而遽埒之扵禪是<lb/>
　何異諊獄者不見兩造不求情實而但以前人之<lb/>
　判其牘也而遂㫁焉夫庸無有枉濫扵其間乎顧<lb/>
　二先生之所以致是者起扵無極二字之辨夫二<lb/>
　字之輕重未足以係斯道之絶續也若以為果道<lb/>
<pb n="KR4d0253_SBCK_000-26b"/>
　之所在而不可不辨則孔子之書如首章時習二<lb/>
　字其所當講雖汗牛充棟猶未可了而無極二字<lb/>
　不明胡不且置而遽若是紛紛乎此則二先生早<lb/>
　年未定之事而陸子不執文字之教扵此亦稍自<lb/>
　背馳而愚猶憾其執之不固也而論者乃更以為<lb/>
　禪乎嗟夫道非朱陸之所得專即今而争焉而斥<lb/>
　焉扵二先生無加損也而獨怪夫學絶道䘮門户<lb/>
　之多而黨伐之衆則言多而道益晦此任道之士<lb/>
　所為懼而不敢安也六經之作本以明道然聖人<lb/>
　扵易則曰作易者其有憂患乎孟子曰臣弑君子<lb/>
<pb n="KR4d0253_SBCK_000-27a"/>
　弑父孔子懼作春秋然則易與春秋固以憂患與<lb/>
　亂賊爾苟無是焉易春秋不作也後之有言者其<lb/>
　果有不得已焉者乎而後之求之文字者其果皆<lb/>
　得夫作者之意乎訓詁馳騁之煩辯說争競之衆<lb/>
　誠可哀痛而先覺之士亦嘗有起而闢之而卒不<lb/>
　能有所撲息者何㢤盖其所以為此者有本有源<lb/>
　本源之地未能㧞而塞之則朱陸之㫖雖明而其<lb/>
　沿習沉痼之蔽未能或破宜其流之靡而莫或救<lb/>
　也愚請得借禪以明之瞿曇之宗其始以生死禍<lb/>
　福之說濟其必行是以習聞其說者皆抱必得之<lb/>
<pb n="KR4d0253_SBCK_000-27b"/>
　志而來雖狂夫悍卒皆能舎其舊而從扵寂寞孤<lb/>
　苦之鄕甚或面壁投崖刎身燃指而不悔者其志<lb/>
　誠切而其事誠專也而尚安暇扵言乎雖其事誠<lb/>
　戾扵聖教而在其宗門則固為忠信篤敬之徒矣<lb/>
　後世之言學者𥘉本非有求為聖賢之志因循前<lb/>
　却與習相成甚或姑以是而息其馳驟之倦則其<lb/>
　心以為詞說之不博而記聞之不多則其言不行<lb/>
　而其上焉者始畢其力扵訓註涉獵以求為功果<lb/>
　朝移暮易而扵所謂痛切身心者冝其畨有所遺<lb/>
　而不及矣此則立志之過也為佛者其說誠冥莫<lb/>
<pb n="KR4d0253_SBCK_000-28a"/>
　迂逺而其為事則未嘗苟也付法傳衣登壇說法<lb/>
　號稱具眼以續其師者必其真證而自得焉而猶<lb/>
　或不敢當也後世之言學者實則不至而急扵立<lb/>
　說則固有窺之未精而見之未定者固已遂為人<lb/>
　人之所傳矣雖其或旋覺扵未妥甚或自悔扵晚<lb/>
　年而其書遂行已不可改則其言之多也雖其本<lb/>
　意尚有未慊而况槩之扵聖人之道乎此則立言<lb/>
　之過也夫佛者屏除翳障獨懼有我增慢之病比<lb/>
　扵貪淫而強附宗言謂之毁謗其扵執着是巳之<lb/>
　戒若是乎其嚴也今學者之論誠有智者之失矣<lb/>
<pb n="KR4d0253_SBCK_000-28b"/>
　有愚者之得矣苟其言之是而足以相濟也則蒭<lb/>
　蕘鄙夫固當兼取以從扵是而乃有勝心焉或原<lb/>
　以偏倚而執之堅或耻扵相屈而必其勝甚或分<lb/>
　門異户又從而藩籬焉則亦無怪乎其言之多而<lb/>
　說之激矣此則勝心之過也凡是三者相因爲病<lb/>
　所謂本原沉錮纒綿雖有特出之才一入其中足<lb/>
　起足䧟未能自㧞則文字訓解縱其燁然譬之古<lb/>
　人畫蛇添足而今更爲之鱗爪也粉飾彌工去真<lb/>
　彌逺凡若是者貭之扵禪曾有不若此孟子所謂<lb/>
　五榖不如荑稗而孔子思欲居九夷也道之不明<lb/>
<pb n="KR4d0253_SBCK_000-29a"/>
　非吾黨之過而誰執其咎乎沐之庸下學不知方<lb/>
　以嘗讀二先生之書而反思焉扵其離合異同之<lb/>
　際稍得一二而因以知言之多者則道轉晦故今<lb/>
　與二三子之所從事者必其有求為聖賢之志而<lb/>
　又有取善扵人之心務礪其粗務濬其壅必不得<lb/>
　已而後言焉言以鳴道而非以闘靡也必有所主<lb/>
　而後求之文字焉文字以證其精而非以執泥也<lb/>
　而凡其畔援之說舉不得入扵其中則乆之必有<lb/>
　舎筏濟岸之日而二先生之學庶乎可續其緒矣<lb/>
　此則二公任道嘉惠之志粤之士其知所以敬承<lb/>
<pb n="KR4d0253_SBCK_000-29b"/>
　之乎陳公諱善治蜀之巴縣人王公諱紹元楚之<lb/>
金谿人嘉靖癸丑十二月吉臨海後學王宗沐謹<lb/>
識<lb/>
象山先生文集序<lb/>
</p>
<p>
</p>
  </div>
</body>
</text>
</TEI>
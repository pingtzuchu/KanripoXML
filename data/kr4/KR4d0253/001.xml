<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0253_SBCK_001-1a"/>
象山先生全集卷之一<lb/>
書<lb/>
　　與邵叔誼<lb/>
前日竊聞嘗以夫子所論齊景公伯夷叔齊之說斷<lb/>
命以祛俗惑至今嘆服不能弭忘笑談之間度越如<lb/>
此輔之切磋何可當也充其所見推其所爲勿怠勿<lb/>
畫益著益察日躋扵純一之地是所望扵君子夷齊<lb/>
未足言也此天之所以予我者非由外鑠我也思則<lb/>
得之得此者也先立乎其大者立此者也積善者積<lb/>
此者也集義者集此者也知徳者知此者也進徳者<lb/>
<pb n="KR4d0253_SBCK_001-1b"/>
進此者也同此之謂同徳異此之謂異端心逸日休<lb/>
心勞日拙徳偽之辨也豈唯辨諸其身人之賢否書<lb/>
之正偽舉将不迯扵此矣自有諸已至扵大而化之<lb/>
其寛𥙿温柔足以有容發強剛毅足以有執齊荘中<lb/>
正足以有敬文理宻察足以有别增加馴積水漸木<lb/>
升固月異而歳不同然由萌蘖之生而至扵枝葉扶<lb/>
踈由源泉混混而至扵放乎四海豈二物㢤中庸曰<lb/>
誠者物之終始不誠無物又曰其為物不二此之謂<lb/>
也學問固無窮巳然端緒得失則當早辨是非向背<lb/>
可以立决顔子之好學夫子實亟稱之而未見其止<lb/>
<pb n="KR4d0253_SBCK_001-2a"/>
盖惜之扵旣亡其後曽子亦無疑扵夫子之道然且<lb/>
謂為魯在柴愚師辟之間素所蓄積又安敢望顔子<lb/>
哉曽之扵顔顔之扵夫子固自有次第然而江漢以<lb/>
濯之秋陽以暴之雖夫子不能迯扵曽子矣豈唯曽<lb/>
子哉君子之道夫婦之愚不肖可以與知䏻行唐周<lb/>
之時康衢擊壤之民中林施罝之夫亦帝尭文王所<lb/>
不能迯也故孟子曰人皆可以為尭舜病其自暴自<lb/>
棄則為之發四端曰人之有是而自謂不能者自賊<lb/>
者也謂其君不能者賊其君者也夫子曰一日克巳<lb/>
復禮天下歸仁焉此復之𥘉也鈞是人也已私安有<lb/>
<pb n="KR4d0253_SBCK_001-2b"/>
不可克者顧不能自知其非則不知自克耳王澤之<lb/>
竭利欲日熾先覺不作民心横奔浮文異端轉相熒<lb/>
惑往聖話言徒為藩餙而為機變之巧者又復魑魅<lb/>
虺蜴其間耻非其耻而耻心亡矣今謂之學問思辨<lb/>
而扵此不䏻深切著明依憑空言傅著意見增疣益<lb/>
贅助勝崇私重其狷忿長其負恃蒙蔽至理扞格至<lb/>
言自以為是沒世不復此其為罪浮扵自暴自棄之<lb/>
人矣此人之過其𥘉甚小其後乃大人之救之其𥘉<lb/>
則易其後則難亦其勢然也物有本末事有終始知<lb/>
所先後則近道矣扵其端緒知之不至悉精畢力求<lb/>
<pb n="KR4d0253_SBCK_001-3a"/>
多扵末溝澮皆盈涸可立待要之其終本末俱失夫<lb/>
子曰知之爲知之不知爲不知是知也後世耻一物<lb/>
之不知者亦耻非其耻矣人情物理之變何可勝窮<lb/>
若其標末雖古聖人不能盡知也稷之不䏻審扵八<lb/>
音䕫之不能詳扵五種可以理揆夫子之聖自以少<lb/>
賤而多能然稼不如老農圃不如老圃雖其老扵論<lb/>
道亦曰學而不厭啓助之益需扵後學伏羲之時未<lb/>
有堯之文章唐虞之時未有成周之禮樂非伏羲之<lb/>
智不如堯而堯舜之智不如周公古之聖賢更續緝<lb/>
熈之際尚可考也學未知至自用其私者乃至扵亂<lb/>
<pb n="KR4d0253_SBCK_001-3b"/>
原委之倫顛萌蘖之序窮年卒歳靡所底麗猶焦焦<lb/>
然思以易天下豈不謬哉<lb/>
　　與曾宅之<lb/>
曩蒙訪逮切磋未究足下以親庭之命不能留臨别<lb/>
有來歳相過之約日望書劒至止竟墮渺茫何耶某<lb/>
自去年春尾在山間聞猶子槱之之訃以歸内外撫<lb/>
棺視窆之役相㝷以卒歳近者始得復至山房山間<lb/>
泉石頗多適值瀑流方壮噴玉湧雪處處爭竒經年<lb/>
之别不容不遍撫勞之旁郡朋友徃徃輳集應酬殊<lb/>
不少暇頗復勞勩旣而霖霪不解遂以感疾山間不<lb/>
<pb n="KR4d0253_SBCK_001-4a"/>
便醫藥扶病出山半山遇盛价致書越數日抵家病<lb/>
又増劇比日少甦始得發視氣力倦憊又未能作復<lb/>
稽留盛价皇恐示諭與章太愽問荅其義甚正其前<lb/>
述某之說又自援據反覆此則是足下病處所述某<lb/>
之言亦失其實記録人言語極難非心邇意解徃徃<lb/>
多不得其實前軰多戒門人無妄録其語言為其不<lb/>
能通解乃自以巳意聼之必失其實也相去之逺不<lb/>
得靣言不若将平時書問與所作文字講習稽考差<lb/>
有據依若據此為辨則有案底不至大訛舛也且如<lb/>
存誠持敬二語自不同豈可合說存誠字扵古有考<lb/>
<pb n="KR4d0253_SBCK_001-4b"/>
持敬字乃後來杜撰易曰閑邪存其誠孟子曰存其<lb/>
心某舊亦嘗以存名齋孟子曰庶民去之君子存之<lb/>
又曰其為人也寡欲雖有不存焉者寡矣其為人也<lb/>
多欲雖有存焉者寡矣只存一字自可使人明得此<lb/>
理此理本天所以與我非由外鑠明得此理即是主<lb/>
宰真䏻為主則外物不䏻移邪說不能惑所病扵吾<lb/>
友者正謂此理不明内無所主一向縈絆扵浮論虗<lb/>
說終日只依藉外說以為主天之所與我者反為客<lb/>
主客倒置迷而不反惑而不解坦然明白之理可使<lb/>
婦人童子聴之而喻勤學之士反為之迷惑自為支<lb/>
<pb n="KR4d0253_SBCK_001-5a"/>
離之說以自縈纏窮年卒歳靡所底麗豈不重可憐<lb/>
哉使生在治古盛時蒙𬒳先聖王之澤必無此病惟<lb/>
其生扵後世學絶道喪異端邪說充塞彌滿遂使有<lb/>
志之士罹此患害乃與世間凡庸恣情縱欲之人均<lb/>
其䧟溺此豈非以學術殺天下哉後世言易者以為<lb/>
易道至幽至深學者皆不敢輕言然聖人賛易則曰<lb/>
乾以易知坤以簡能易則易知簡則易從易知則有<lb/>
親易從則有功有親則可乆有功則可大可乆則賢<lb/>
人之徳可大則賢人之業易簡而天下之理得矣孟<lb/>
子曰夫道若大路然豈難知哉夫子曰仁逺乎哉我<lb/>
<pb n="KR4d0253_SBCK_001-5b"/>
欲仁斯仁至矣又曰一日克巳復禮天下歸仁焉又<lb/>
曰未之思也夫何逺之有孟子曰道在邇而求諸逺<lb/>
事在易而求諸難又曰堯舜之道孝弟而巳矣徐行<lb/>
後長者謂之弟疾行先長者謂之不弟夫徐行者豈<lb/>
人所不能哉不爲耳又曰人能充無欲害人之心而<lb/>
仁不可勝用也人能充無穿窬之心而義不可勝用<lb/>
也又曰人之有是四端而自謂不能者自賊者也謂<lb/>
其君不能者賊其君者也又曰吾身不能居仁由義<lb/>
謂之自棄古聖賢之言大抵若合符節盖心一心也<lb/>
理一理也至當歸一精義無二此心此理實不容有<lb/>
<pb n="KR4d0253_SBCK_001-6a"/>
二故夫子曰吾道一以貫之孟子曰夫道一而已矣<lb/>
又曰道二仁與不仁而已矣如是則爲仁反是則爲<lb/>
不仁仁即此心也此理也求則得之得此理也先知<lb/>
者知此理也先覺者覺此理也愛其親者此理也敬<lb/>
其兄者此理也見孺子将入井而有怵惕惻隱之心<lb/>
者此理也可羞之事則羞之可悪之事則惡之者此<lb/>
理也是知其爲是非知其爲非此理也宜辭而辭宜<lb/>
遜而遜者此理也敬此理也義亦此理也内此理也<lb/>
外亦此理也故曰直方大不習無不利孟子曰所不<lb/>
慮而知者其良知也所不學而能者其良能也此天<lb/>
<pb n="KR4d0253_SBCK_001-6b"/>
之所與我者我固有之非由外鑠我也故曰萬物皆<lb/>
備扵我矣反身而誠樂莫大焉此吾之本心也所謂<lb/>
安宅正路者此也所謂廣居正位大道者此也古人<lb/>
自得之故有其實言理則是實理言事則是實事徳<lb/>
則實徳行則實行吾與晦翁書所謂古人質實不尚<lb/>
智巧言論未詳事實先著知之為知之不知為不知<lb/>
所謂先知覺後知先覺覺後覺者以其事實覺其事<lb/>
實故言即其事事即其言所謂言顧行行顧言周道<lb/>
之衰文貌日勝事實湮扵意見典訓蕪扵辨說揣量<lb/>
模寫之工依倣假借之似其條畫足以自信其習熟<lb/>
<pb n="KR4d0253_SBCK_001-7a"/>
足以自安以子貢之逹又得夫子而師承之尚不免<lb/>
此多學而識之之見非夫子叩之彼固晏然而無疑<lb/>
先行之訓予欲無言之訓所以覺之者屢矣而終不<lb/>
悟夫子旣殁其傳固在曽子盖可觀矣况其不工不<lb/>
似不足以自信不足以自安者乎雖然彼其工且似<lb/>
足以自信足以自安則有終身不反之患有不可救<lb/>
藥之勢乃若未工未似未足以自信未足以自安則<lb/>
舎其邪而歸扵正猶易爲力也來書蕩而無歸之說<lb/>
大謬今足下終日依靠人言語又未有定論如在逆<lb/>
旅乃所謂無所歸今使足下復其本心居安宅由正<lb/>
<pb n="KR4d0253_SBCK_001-7b"/>
路立正位行大道乃反爲無所歸足下之不智亦甚<lb/>
矣今已私未克之人如在䧟穽如在荆棘如在泥塗<lb/>
如在囹圄械繋之中見先知先覺其言廣大髙明與<lb/>
巳不類反疑恐一旦如此則無所歸不亦鄙哉不亦<lb/>
謬哉不知此乃是廣居正位大道欲得所歸何以易<lb/>
此欲有所主何以易此今拘攣舊習不肯棄捨乃狃<lb/>
其狹而懼扵廣狃其邪而懼扵正狃其小而懼扵大<lb/>
尚得爲智乎夫子曰汝爲君子儒無爲小人儒古之<lb/>
所謂小人儒者亦不過依據末節細行以自律未至<lb/>
如今人有如許浮論虗說謬悠無根之甚夫子猶以<lb/>
<pb n="KR4d0253_SBCK_001-8a"/>
為門人之戒又况如今日謬悠無根而可安乎吾友<lb/>
能棄去謬習復其本心使此一陽為主扵内造次必<lb/>
扵是顛沛必扵是無終食之間而違扵是此乃所謂<lb/>
有事焉乃所謂勿忘乃所謂敬果能不替不息乃是<lb/>
積善乃是積義乃是善飬浩然之氣真能如此則不<lb/>
愧古人其引用經語乃是聖人先得我心之所同然<lb/>
則不為侮聖言矣今終日營營如無根之木無源之<lb/>
水有採摘汲引之勞而盈涸榮枯無常豈所謂源泉<lb/>
混混不舎晝夜盈科而後進者哉終日簸弄經語以<lb/>
自傅益真所謂侮聖言者矣書言日嚴祗敬六徳又<lb/>
<pb n="KR4d0253_SBCK_001-8b"/>
言文王之敬忌又曰罔不克敬典詩言敬天之渝又<lb/>
言敬之敬之又言聖敬日躋論語言敬事而信又言<lb/>
修已以敬孟子言敬王敬兄未嘗有言持敬者觀此<lb/>
二字可見其不明道矣吾與足下言者必因足下之<lb/>
及此而後言其㫖只欲足下知古人事實而不累扵<lb/>
無根之說足下謂得此說而思之足下以此為說其<lb/>
不明吾言甚矣宜其不䏻記憶附以已意而失其本<lb/>
真也又如脫灑二字亦不正足下何不言吾之見邪<lb/>
不如古人之見正吾之說虗不如古人之說實如此<lb/>
自訟則有省發之理若只𬋩從脫灑等䖏思之終不<lb/>
<pb n="KR4d0253_SBCK_001-9a"/>
能得其正此理甚明具在人心足下不幸受蔽扵謬<lb/>
妄之習今日乃費人許多氣力此事若不明白不應<lb/>
安安而居遅遅而來病倦不䏻<graphic n="KR1357" url="https://raw.githubusercontent.com/kanripo/KR-Gaiji/master/images/KR1357.png" mimeType="image/png"/>括文辭使之簡約<lb/>
信手直書大槩幸三復而頓棄其舊則當知聖賢之<lb/>
言眞不我欺也<lb/>
　　與胡季隨<lb/>
辛丑之春在南康見所與晦菴書深服邁徃丙午之<lb/>
夏呉山廨舎相從越月以識靣為喜以欵集為幸然<lb/>
區區之懐終不䏻孚逹扵左右毎用自愧大學言明<lb/>
明徳之序先扵致知孟子言誠身之道在扵明善今<lb/>
<pb n="KR4d0253_SBCK_001-9b"/>
善之未明知之未至而循誦習傳隂儲宻積厪身以<lb/>
從事喻諸登山而䧟谷愈入而愈深適越而北轅愈<lb/>
騖而愈逺不知開端發足大指之非而日與澤虞燕<lb/>
賈課逺近計枉直扵其間是必没身扵大澤窮老扵<lb/>
幽都而巳來書所舉某與元晦論太極書辭皆至理<lb/>
誠言左右䏻徹私去蔽當無疑扵此矣不然今之為<lb/>
欣厭者皆其私也豈可遽操以為驗稽以為决哉<lb/>
　　二<lb/>
王文公祀記乃是㫁百餘年未了底大公案自謂聖<lb/>
人復起不易吾言餘子未嘗學問妄肆指議此無足<lb/>
<pb n="KR4d0253_SBCK_001-10a"/>
多恠同志之士猶或未䏻盡察此良可慨嘆足下獨<lb/>
謂使荆公復生亦将無以自解精識如此吾道之幸<lb/>
傅項黄三士人品固有不同其為學亦不相似若望<lb/>
其致知明善雖子淵亦不䏻無離索之患元吉今在<lb/>
此雖稍若知過要未特逹學者之難得所從來乆矣<lb/>
道不逺人人自逺之耳人心不䏻無蒙蔽蒙蔽之未<lb/>
徹則日以䧟溺諸子百家往往以聖賢自期仁義道<lb/>
徳自命然其所以卒畔扵皇極而不䏻自㧞者盖蒙<lb/>
蔽而不自覺䧟溺而不自知耳顔子之賢夫子所屢<lb/>
歎氣質之羙固絶人甚逺子貢非䏻知顔子者然亦<lb/>
<pb n="KR4d0253_SBCK_001-10b"/>
自知非儔偶論語所載顔淵喟然之嘆當在問仁之<lb/>
前為邦之問當在問仁之後請事斯語之時乃其知<lb/>
之始至善之始明時也以顔子之賢雖其知之未至<lb/>
善之未明亦必不至有聲色貨利之累忿狠縱肆之<lb/>
失夫子荅其問仁乃有克巳復禮之說所謂已私者<lb/>
非必如常人所見之過惡而後為己私也已之未克<lb/>
雖自命以仁義道徳自期以可至聖賢之地者皆其<lb/>
私也顔子之所以異乎衆人者為其不安乎此極鑚<lb/>
仰之力而不能自已故卒䏻踐克已復禮之言而知<lb/>
遂以至善遂以明也若子貢之明逹固居㳺夏之右<lb/>
<pb n="KR4d0253_SBCK_001-11a"/>
見禮知政聞樂知徳之識絶凡民逺矣從夫子㳺如<lb/>
彼其乆尊信夫子之道如彼其至夫子旣沒其傳乃<lb/>
不在子貢顧在曽子私見之錮人難扵自知如此曽<lb/>
子得之以魯子貢失之以逹天徳已見消長之驗莫<lb/>
著扵此矣學問之𥘉切磋之次必有自疑之兆及其<lb/>
至也必有自克之實此古人物格知至之功也已實<lb/>
未䏻自克而不以自疑方憑之以決是非定可否縱<lb/>
其標末如子貢之屡中適重夫子之憂耳况又未能<lb/>
也物則所在非逹天徳未易輕言也所惡扵智者為<lb/>
其鑿也如智者若禹之行水也則無惡扵智矣禹之<lb/>
<pb n="KR4d0253_SBCK_001-11b"/>
行水也行其所無事也如智者亦行其所無事則智<lb/>
亦大矣宰我子貢有若智足以知聖人三子之智蓋<lb/>
其英爽足以有所精别異乎陳子禽叔孫武叔之流<lb/>
耳若責之以大智望之以真知聖人非其任也顔子<lb/>
請事斯語之後真知聖人矣曽子雖未及顔子若其<lb/>
真知聖人則與顔子同學未知止則其知必不能至<lb/>
知之未至聖賢地位未易輕言也何時合并以究此<lb/>
理<lb/>
　　與趙監<lb/>
垂諭新工尤慰勤企道塞宇宙非有所隱遁在天曰<lb/>
<pb n="KR4d0253_SBCK_001-12a"/>
隂陽在地曰柔剛在人曰仁義故仁義者人之本心<lb/>
也孟子曰存乎人者豈無仁義之心哉又曰我固有<lb/>
之非由外鑠我也愚不肖者不及焉則蔽扵物欲而<lb/>
失其本心賢者智者過之則蔽扵意見而失其本心<lb/>
故易大傳曰仁者見之謂之仁智者見之謂之智百<lb/>
姓日用而不知故君子之道鮮矣狥物欲者旣馳而<lb/>
不知止狥意見者又馳而不知止故道在邇而求之<lb/>
逺事在易而求之難道豈逺而事豈難意見不實自<lb/>
作艱難耳深知其非則蔽解惑去而得所止矣道本<lb/>
自若豈如以手取物必有得扵外然後為得哉鄧丞<lb/>
<pb n="KR4d0253_SBCK_001-12b"/>
扵此深知端緒幸與進而圖之<lb/>
　　二<lb/>
社倉事自元晦建請㡬年于此矣有司不復掛之墙<lb/>
壁逺方至無知者某在勑局時因編寛恤詔令得見<lb/>
此文與同官咨歎者累日遂編入廣賑䘏門今乃得<lb/>
執事發明之此梭山兄所以樂就下風也其間瑣細<lb/>
敢不自竭需公移之至續得布禀道外無事事外無<lb/>
道向嘗以智愚賢不肖過不及之說布復想洞然無<lb/>
疑扵此矣詩稱文王不識不知順帝之則康衢之歌<lb/>
堯亦不過如此論語之稱舜禹曰巍巍乎有天下而<lb/>
<pb n="KR4d0253_SBCK_001-13a"/>
不與焉人䏻知與焉之過無識知之病則此心烱然<lb/>
此理坦然物各付物㑹其有極歸其有極矣所過者<lb/>
化所存者神上下與天地同流豈曰小𥙷之哉不然<lb/>
則作好作惡之私偏黨反側之患雖賢者智者有所<lb/>
未免中固未易執和固未易致也深欲一至凾丈而<lb/>
冗擾未能輒此薦其區區尊意以為何如幸有以敎<lb/>
之<lb/>
　　與鄧文範<lb/>
昨晚得倉臺書謂别後稍棄舊而圖新了然未有所<lb/>
得殆似寛心了不可得者此乃欲有所得之心耶𥘉<lb/>
<pb n="KR4d0253_SBCK_001-13b"/>
信欲歸此意極佳但䏻不忘此意更使深厚則雖不<lb/>
歸猶歸也古人學如不及尊徳樂道親師求友之心<lb/>
不啻飢渇豈虗也哉是必務實之士真知不足者然<lb/>
後䏻如此也此與自任私智好勝爭強竊近似以為<lb/>
外飾者天淵不侔燕越異鄕察之不可不精辨之不<lb/>
可不明扵此不精明便是不識路頭終汨沒扵形似<lb/>
而無所至止綿蠻黄鳥止于丘隅扵止知其所止可<lb/>
以人而不如鳥乎知止而後有定定而後能静静而<lb/>
後䏻安安而後䏻慮慮而後䏻得學不知止而謂其<lb/>
能慮能得吾不信也人不自知其為私意私說而反<lb/>
<pb n="KR4d0253_SBCK_001-14a"/>
致疑扵知學之士者亦其勢然也人誠知止即有定<lb/>
論静安慮得乃必然之勢非可強致之也此集義所<lb/>
生與義襲而取之者之所由辨由仁義行與行仁義<lb/>
者之所由分而曽子子夏之勇孟子告子之不動心<lb/>
所以背而馳者也書曰欽厥止不知所止豈能欽厥<lb/>
止哉又曰安汝止不欽厥止豈䏻安汝止哉汝𥘉信<lb/>
問讀易之法誠知所止則其扵徃訓如歸吾家而入<lb/>
吾門矣聞秋試一中亦為之喜試中試不中有校定<lb/>
無校定本不足深計所可喜者得失之心未去未釋<lb/>
然耳此心猶未釋然則所謂棄舊者特棄其末未棄<lb/>
<pb n="KR4d0253_SBCK_001-14b"/>
其本也宜其謂之稍棄此乃害心之本非本心也是<lb/>
所以蔽其本心者也愚不肖者之蔽在扵物欲賢者<lb/>
智者之蔽在扵意見高下汙潔雖不同其為蔽理溺<lb/>
心而不得其正則一也然蔽溺在汙下者徃徃易解<lb/>
而患其安焉而不求解自暴自棄者是也蔽溺在高<lb/>
潔者大抵自是而難解諸子百家是也今倉臺雖未<lb/>
免有高潔之蔽然不自是當不難解矣復書已啓其<lb/>
端幸即求見而究其說萬一尚且遲回春晚當為一<lb/>
行也<lb/>
　　二<lb/>
<pb n="KR4d0253_SBCK_001-15a"/>
道喪之乆異端邪說充塞天下自非上知誰䏻不惑<lb/>
人之難得亦其理然也鳥獸不可與同羣吾非斯人<lb/>
之徒與而誰與當其扞格支離只得精求方畧庶㡬<lb/>
或悟耳<lb/>
　　與姪孫濬<lb/>
夏末得汝陳官人到後信胸襟頓别辭理明暢甚為<lb/>
喜慰乃知汝質性本不昏滯獨以不親講益故為俗<lb/>
見俗說牽制埋沒耳其後二三信雖是倉卒終覺不<lb/>
如𥘉信豈非困扵獨學無朋友之助而然得失之心<lb/>
未去則不得得失之心去則得之時文之說未破則<lb/>
<pb n="KR4d0253_SBCK_001-15b"/>
不得時文之說破則得之不惟可使汝日進扵學而<lb/>
無魔祟因是亦可以解流俗之深惑也山間近來結<lb/>
廬者甚衆吾祠禄旣滿無以為糧諸生始聚糧相迎<lb/>
今方丈前又成一閣部勒羣山氣象益偉第諸生中<lb/>
有力者寡為此亦良不易未能多供人耳今夏更去<lb/>
迭來常不下百人若一時俱來亦未有著處貴溪宰<lb/>
甚有政聲邑人以為乆無此人其致禮扵山間甚厚<lb/>
屢欲躬至問道而未果夏末有復其一書録徃汝觀<lb/>
之非虛辭也道之将墜自孔孟之生不能回天而易<lb/>
命然聖賢豈以其時之如此而廢其業墮其志哉慟<lb/>
<pb n="KR4d0253_SBCK_001-16a"/>
哭扵顔淵之亡喟嘆扵曽點之志此豈梏扵蕞然之<lb/>
形體者所䏻知哉孔氏之轍環扵天下長沮桀溺楚<lb/>
狂接輿負蕢植杖之流刺譏玩慢見扵論語者如此<lb/>
耳如當時之俗揆之理勢則其陵藉侵侮豈遽止是<lb/>
哉宋衛陳蔡之間伐木絶糧之事則又㡬危其身然<lb/>
其行道之心豈以此等而為之衰止文不在茲期月<lb/>
而可此夫子之志也春秋之作殆不得巳焉耳然而<lb/>
無有乎爾則亦無有乎爾此又孟子之志也故曰當<lb/>
今天下舎我其誰哉至所以祛尹士充虞之惑者其<lb/>
自述至詳且明由孟子而來干有五百餘年之間以<lb/>
<pb n="KR4d0253_SBCK_001-16b"/>
儒名者甚衆而荀楊王韓獨著專傷蓋代天下歸之<lb/>
非止朋逰黨與之私也若曰傳堯舜之道續孔孟之<lb/>
統則不容以形似假借天下萬世之公亦終不可厚<lb/>
誣也至扵近時伊洛諸賢研道益深講道益詳志向<lb/>
之專踐行之篤乃漢唐所無有其所植立成就可謂<lb/>
盛矣然江漢以濯之秋陽以暴之未見其如曽子之<lb/>
能信其皜皜肫肫其仁淵淵其淵未見其如子思之<lb/>
能逹其浩浩正人心息邪說距詖行放淫辭未見其<lb/>
如孟子之長扵知言而有以承三聖也故道之不明<lb/>
天下雖有羙材厚徳而不䏻以自成自逹困扵聞見<lb/>
<pb n="KR4d0253_SBCK_001-17a"/>
之支離窮年卒歳而無所至止若其氣質之不美志<lb/>
念之不正而假竊傳㑹蠧食蛆長扵經傳文字之間<lb/>
者何可勝道方今熟爛敗壊如齊威秦皇之尸誠有<lb/>
大學之志者敢不少自強乎扵此有志扵此有勇扵<lb/>
此有立然後能克巳復禮遜志時敏真地中有山謙<lb/>
也不然則凡為謙遜者亦徒為假竊縁飾而其實崇<lb/>
私務勝而巳比有一軰沉吟堅忍以師心婉孌夸毗<lb/>
以媚世朝四暮三以恱衆狙尤可惡也不為此等所<lb/>
眩則自求多福何逺之有道非難知亦非難行患人<lb/>
無志耳及其有志又患無真實師友反相眩惑則為<lb/>
<pb n="KR4d0253_SBCK_001-17b"/>
可惜耳凡今所以為汝言者為此耳蔽解惑去此心<lb/>
此理我固有之所謂萬物皆備扵我昔之聖賢先得<lb/>
我心之所同然者耳故曰周公豈欺我哉<lb/>
　　與李省幹<lb/>
某試吏于此頗益自信此學之不可須臾離也有朋<lb/>
自逺方來乃所大願承有意相與切磋乎此敬延跂<lb/>
俟之平甫舊相從恨其端緒未明未知所以用力今<lb/>
此又交一臂而去毎為平甫不滿此學之不明千有<lb/>
五百餘年矣異端充塞聖經榛蕪質羙志篤者尤為<lb/>
可惜何時共講以快此懐未相見間儻有所疑以片<lb/>
<pb n="KR4d0253_SBCK_001-18a"/>
紙寓諸郵筒可也<lb/>
　　二<lb/>
古先聖賢無不由學伏羲尚矣猶以天地萬物為師<lb/>
俯仰逺近觀取備矣扵是始作八卦夫子生扵晚周<lb/>
麟逰鳯翥出類㧞萃謂天縱之将聖非溢辭也然而<lb/>
自謂我非生而知之者好古敏以求之者也中庸稱<lb/>
之亦曰祖述堯舜憲章文武堯舜相繼以臨天下而<lb/>
臯陶矢謨其間曰朕言惠可底行武王纉太王王季<lb/>
文王之緒以有天下未及下車訪于箕子俾陳洪範<lb/>
高宗曰台小子舊學于甘盤旣乃遁于荒野入宅于<lb/>
<pb n="KR4d0253_SBCK_001-18b"/>
河自河徂亳曁厥終罔顯爾惟訓于朕志若作酒醴<lb/>
爾為麴蘖若作和羔爾為塩梅人生而不知學學而<lb/>
不求師其可乎哉秦漢以來學絶道喪世不復有師<lb/>
以至于唐曰師曰弟子云者反以為笑韓退之柳子<lb/>
厚猶為之屢歎惟本朝理學逺過漢唐始復有師道<lb/>
雖然學者不求師與求而不能虚心不能退聼此固<lb/>
學者之罪學者知求師矣能退聼矣所以導之者乃<lb/>
非其道此則師之罪也學扵夫子者多矣顔淵閔子<lb/>
騫冉伯牛仲弓固無可疵外此則有南宫适宓子賤<lb/>
<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>雕開近扵四子三人之外最後出如高子羔曽子<lb/>
<pb n="KR4d0253_SBCK_001-19a"/>
雖有愚魯之號其實皆夫子所喜扵二人中尤屬意<lb/>
扵子羔不幸前夫子而死不見其所成就卒之傳夫<lb/>
子之道者乃在曽子伯魚死子思乃夫子適孫夫子<lb/>
之門人光燿扵當世者甚多而子思獨師事曽子則<lb/>
平日夫子為子思擇師者可知矣宰我子貢有若其<lb/>
才智最高子夏子㳺子張又下一等然㳺夏已擅文<lb/>
學之塲而堂堂乎子張子㳺猶以為難䏻其言論足<lb/>
以動人光華足以燿俗誠非以愚魯得號者所可比<lb/>
擬至其傳道授業不謬扵聖人宰我子貢有若猶不<lb/>
在此位况㳺夏乎故自曽子傳之子思子思傳之孟<lb/>
<pb n="KR4d0253_SBCK_001-19b"/>
子乃得其傳者外此則不可以言道居今之時而尚<lb/>
友方冊取友當世亦已難矣足下求友之意切矣顧<lb/>
不知迂拙之人果足以副足下所期否乎鄙文數篇<lb/>
録徃幸熟復而審思之母徒狥其名而不察其實乃<lb/>
所願望未相見間或有未當扵足下之意者願索言<lb/>
之亦惟其是而已矣愚見所到固當傾倒正不必以<lb/>
世俗相期也<lb/>
象山先生全集卷之一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0253_SBCK_027-1a"/>
象山先生全集卷之二十七<lb/>
　行狀<lb/>
　　全州教授陸先生行狀<lb/>
先生名九齡字子夀其先嬀姓田敬仲裔孫齊宣王<lb/>
少子通封於平原般縣陸鄕即陸終故地因以為氏<lb/>
通曾孫烈爲吳令豫章都尉旣卒吳人思之迎其䘮<lb/>
葬于胥屏亭子孫遂為吳郡吳縣人自烈三十九世<lb/>
至唐末為希聲論著甚多後仕不偶去隱義興晚歲<lb/>
相昭宗未㡬罷邠隴華三叛兵犯京師輿疾避難卒<lb/>
謚曰文文公六子次子崇生徳遷徳晟以五代末避<lb/>
<pb n="KR4d0253_SBCK_027-1b"/>
地于撫之金谿解槖中装買田治生貲髙閭里徳晟<lb/>
之後散徙不復可知徳遷遂為金谿陸氏之祖六子<lb/>
髙祖有程為第四子慱學扵書無所不觀三子曾祖<lb/>
演為第三子能世其業寛厚有容四子祖戬為第四<lb/>
子再從兄弟蓋四十人先祖最㓜好釋老言不治生<lb/>
産四子先考居士君賀為次子生有異禀端重不伐<lb/>
究心典籍見扵躬行酌先儒冠昏䘮祭之禮行之家<lb/>
家道之整著聞州里六子先生為第五子生而頴悟<lb/>
䏻歩趍則容止有法五歲入學同學年長踰倍者所<lb/>
為盡能為之讀書因析義趣十嵗丁母憂居䘮哀毁<lb/>
<pb n="KR4d0253_SBCK_027-2a"/>
如成人十三應進士舉為文優贍有理致老成歎異<lb/>
年十六遊郡庠毎課試必居上㳺時方擯程氏學先<lb/>
生獨尊其說郡慱士徐君嘉言髙年好脩留意學校<lb/>
間日獨行訪諸齋先生侍諸兄衣冠講論未嘗懈弛<lb/>
由是徐君雅相禮敬明年徐君物故又明年新慱士<lb/>
将至先生聞其嗜黄老言脫畧儀檢慨嘆不樂賦詩<lb/>
見志歸葺茅齋從父兄讀書講古間出見故老先逹<lb/>
所咨叩皆不苟時居士君欲悉傳家政平日紀綱儀<lb/>
節更加櫽括使後可乆先生多與裁評弱冠造吏部<lb/>
外郎許公忻許公居閒乆故知少見先生如舊相識<lb/>
<pb n="KR4d0253_SBCK_027-2b"/>
明年許公守邵陽欲先生來居士君亦啓其四方之<lb/>
志先生扵是游湖湘抵邵陽乆之而東至臨江郡守<lb/>
鄧君予延先生于學臨江士人皆樂親之居半歲乃<lb/>
歸越數年郡慱士苗君昌言復延先生於學從遊者<lb/>
益衆苗自謂平生所尊賞者不苟至其所以禮先生<lb/>
者特異人亦以是信之其與先生啓有云文辭近古<lb/>
有退之子厚之風道學造㣲得子思孟軻之㫖推尊<lb/>
蓋如此先生覧書無滯礙繙閱百家晝夜無倦於隂<lb/>
陽星曆五行卜筮靡不通曉性周謹不肯苟簡渉獵<lb/>
所習必極精詳歲在己卯始與舉送同郡官中都者<lb/>
<pb n="KR4d0253_SBCK_027-3a"/>
適有二人皆先進知名士閱貢籍見先生姓名相顧<lb/>
喜曰吾州今乃可謂得人庚辰春官試不利辛已𥙷<lb/>
入大學故端明汪公實為司業月試輙居上游塲屋<lb/>
之文大抵追時好拘程度不復求至當惟先生之文<lb/>
據經明理未甞屈其意嘗有先進以是病之先生曰<lb/>
是不可改先生寛𥙿平直人皆樂親乆愈敬愛學校<lb/>
知名士無不師尊之明年丁居士君憂乙酉升𥙷内<lb/>
舎丙戌為學録學校綱紀日肅弊無巨細皆次第革<lb/>
之人不駭異嘗有小戻規矩者先生以正䋲之無假<lb/>
借後或以先生問其人頋稱先生之德不以為怨丁<lb/>
<pb n="KR4d0253_SBCK_027-3b"/>
亥升𥙷上舎戊子館于婺女之張氏先生授其子以<lb/>
中庸大學其父老矣毎隅坐拱手與聼講授且曰不<lb/>
自意晚得聞此張君之死其子䘮以古禮不用浮屠<lb/>
氏已丑登進士第授迪功郎桂陽軍軍學教授壬辰<lb/>
當赴迓吏且至時太孺人間親藥餌先生以桂陽道<lb/>
逺風物不類江鄉難於迎侍陳乞不赴甲午受興國<lb/>
軍軍學教授明年夏湖之南有冦侵軼将及郡境先<lb/>
是建炎虜冦之至先生族子諤甞起義應募是後冦<lb/>
攘相次犯州境諤皆𬒳檄保聚捍禦往往能却敵州<lb/>
里頼焉至是諤已死舊部伍願先生主之以請于郡<lb/>
<pb n="KR4d0253_SBCK_027-4a"/>
時先生適在信之鈆山聞警報亟歸抵家請者以盈<lb/>
門却之不去日益衆先生與兄弟門人論所以宜從<lb/>
之義甚悉㑹郡符已下先生将許之或者不恱謂先<lb/>
生曰先生海内儒宗蹈履規矩講授經術一旦乃欲<lb/>
爲武夫所爲衛靈公問陳於孔子孔子不荅今先生<lb/>
欲身爲之乎先生曰男子生以弧矢長不能射則辭<lb/>
以疾文事武備𥘉不可析古者有征討公卿即與将<lb/>
帥比閭之長則五兩之長也衛靈公家國無道三綱<lb/>
将淪旣見夫子非哲人是尊社稷是計而猥至問陣<lb/>
其顛荒甚矣故夫子荅以爼豆而遂行夾谷之㑹三<lb/>
<pb n="KR4d0253_SBCK_027-4b"/>
都之堕討齊之請夫子豈不知兵者其為委吏乗田<lb/>
則㑹計當牛羊茁壮長使靈公捨戰陣而問㑹計牧<lb/>
養之事則将遂言之乎執此而謂夫子誠不知軍旅<lb/>
之事則亦難與言理矣或者又曰禮别嫌疑事有宜<lb/>
稱使先生當方靣受邉寄誰復敢議此閭里猥事何<lb/>
足以累先生今鄕黨自好者不願尸此尸此者必豪<lb/>
俠武㫁者也今先生尸之人其謂何先生曰子之心<lb/>
殆未廣也使自好者不尸此而豪俠武㫁者卒尸此<lb/>
是時之不幸也子亦将願之乎事之宜稱當觀其實<lb/>
假令冦終不至郡縣防虞之計亦不可已是社之𥘉<lb/>
<pb n="KR4d0253_SBCK_027-5a"/>
倉卒應募非有成法令備禦文移類以軍興從事郡<lb/>
縣欲事之集勢必假借主者或非其人乗是取必於<lb/>
閭里何所不至是其爲慘蓋不必冦之來也有如冦<lb/>
至是等皆不可用無𥙷守禦因爲剽刼仁者忍視之<lb/>
㢤彼之所以必諉我者爲其有以易此也吾固以許<lb/>
之爲宜或者又曰曾子之在魯冦至則先去冦退則<lb/>
曰修我墻屋我将反爲其爲師也今先生居於鄕有<lb/>
師儒之素命於朝爲師儒之官而又欲尸此無乃與<lb/>
曾子異乎先生曰吾居鄕講授自窮約之分吾求仕<lb/>
爲禄養今之官乃吏按銓格而與之耳異乎曾子之<lb/>
<pb n="KR4d0253_SBCK_027-5b"/>
為師也今又遲次居郷老母年且八十家累過百人<lb/>
冦未至先去固今郡縣所禁比至而去必不逹剽刼<lb/>
踐蹂狼狽流離之禍徃往不可免去固不可藉令可<lb/>
去扶八九十老者從以千餘指去将焉之子欲使吾<lb/>
自附扵分位不同之曾子而甘家之禍忍郷之毒縮<lb/>
手於所可得為之事此奚啻嫂溺不援者哉或者乃<lb/>
謝不及先生於是始報郡符許之已而調度有方備<lb/>
禦有實冦雖不至而郡縣倚以為重丙申夏四月到<lb/>
任先生於事無大小處之未嘗不盡其誠於人無衆<lb/>
寡待之未嘗不盡其敬冨川單僻絃誦希闊士人在<lb/>
<pb n="KR4d0253_SBCK_027-6a"/>
學校者無㡬先生蒞職舉措謹重規模雅正誠意孚<lb/>
逹士人莫不感動興起先生方将收拾茂異而逺近<lb/>
願來親依者且衆冨川學廩素薄而又負逋不輸歲<lb/>
入僅六百石而比年不輸者乃七八百石民未必盡<lb/>
負姦吏黠徒乾沒其間簿書縁絶莫可稽證先生為<lb/>
覈實催理受輸之法甚簡而便白郡行之扵是無文<lb/>
移之䌓無追督之擾簿書以正負者樂輸儲廩充𥙿<lb/>
士人至者日衆不滿歲丁太孺人憂去職在富川者<lb/>
莫不惋惜已亥四月服闋冬末到選庚子春授全州<lb/>
州學敎授夏中得寒熱之疾繼以脾泄屢止屢作竟<lb/>
<pb n="KR4d0253_SBCK_027-6b"/>
不可療九月二十有九日卒享年四十有九先生雖<lb/>
卧病見賔客必衣冠舉動纎悉皆有節法卒之日晨<lb/>
興坐于牀問疾者必留與語㓜者人人有所訓誨談<lb/>
笑歡如也先生未嘗不以天下學術人才為念病中<lb/>
言論毎毎在此是日言之尤詳夜稍乆則正卧整衣<lb/>
衾理鬚髯疊手腹間不復言笑又數刻而逝先生道<lb/>
徳之粹繫天下之望曾未及施一疾不起識與不識<lb/>
莫不痛惜先生少有大志而深純浩慱無涯涘可見<lb/>
親之者無智愚賢否皆不覺敬愛慰釋稱其善者往<lb/>
往各以所見未嘗同也不區區撫摩而藹然慈祥愷<lb/>
<pb n="KR4d0253_SBCK_027-7a"/>
悌之風有以消爭融隙不㫁㫁刻畫而昭然脩潔清<lb/>
白之實足以澄汙律慢趣尚髙古而能䖏俗辯析精<lb/>
㣲而能容愚一行之善一言之得雖在巫醫卜祝農<lb/>
圃臧獲亦加重敬珍愛自少以聖賢爲師其於釋老<lb/>
之學辯之嚴矣然其徒苟有一善亦所不廢故先生<lb/>
無棄人而於先生亦鮮有不獲自盡者與人言未嘗<lb/>
迫遽從容敷析本末洞徹質疑請益者莫不得所欲<lb/>
而去於人言行之失度未可與語則不發或者疑之<lb/>
先生曰人之惑固有難以口舌爭者言之激適以固<lb/>
其意少需之未必不自悟也扞格忤狠之氣當消之<lb/>
<pb n="KR4d0253_SBCK_027-7b"/>
不當起之責善固朋友之道聖人猶曰不可則止况<lb/>
泛然之交者乎又况有親愛之情者乎雖朋友商確<lb/>
至不可必通䖏非大害義理與其求伸而傷交道不<lb/>
若姑待以全交道且事有輕重小大吾懼所益者小<lb/>
所傷者大所爭者輕所䘮者重故也然有時而遽言<lb/>
之盡言之力言之者蓋權之以其事權之以其人權<lb/>
之以其時也母饒氏繼母鄧氏淳熈三年以慶夀恩<lb/>
封太孺人娶王氏魏公曽孫通州使君瑊之長女也<lb/>
通州君亦以是年八月卒先生卧病聞訃制服成禮<lb/>
逮遣祭纎悉皆自經畫子艮之年十三女人皆㓜先<lb/>
<pb n="KR4d0253_SBCK_027-8a"/>
生未及著書若塲屋之文與朋友往來論學之書則<lb/>
傳録者頗衆其餘雜著古律詩墓誌書啓序䟦等門<lb/>
人方且編次将以十二月乙酉葬于鄕萬石塘謹書<lb/>
其行實之大槩以求誌於當世之君子淳熈七年十<lb/>
一月旣望弟某狀<lb/>
　　吳公行狀<lb/>
公諱漸字徳進姓吳氏舊名興仁字茂榮以舊字行<lb/>
其先自金陵徙家臨川今㡬百年矣曾大父嗣宗大<lb/>
父景章父萬右迪功郎致仕兄弟三人公居次少隨<lb/>
伯氏從學於江公匯江為鄕先生從㳺多老成宿學<lb/>
<pb n="KR4d0253_SBCK_027-8b"/>
一時英異如李公浩曾公季貍皆在公以童㓜居其<lb/>
間愿慤恭遜得子弟禮有所未解人樂告之年十有<lb/>
五䘮母髙氏服除致仕公使之治生公雅好文學重<lb/>
違致仕公意服勤數歲一日從容言其志致仕公大<lb/>
恱之更使從學未㡬㑹新教官至試𥙷弟子員郡之<lb/>
士大集公居第一自是毎試輙居上游人服其藝異<lb/>
時同事江公者與為執友公毎自挹損事之如子弟<lb/>
紹興癸酉始與舉送人謂公一第固可俯拾明年省<lb/>
試不偶公不以罪有司曰吾殆業不精丙子再舉壬<lb/>
午三舉省試皆報罷自是仕進之意衰矣其後雖屢<lb/>
<pb n="KR4d0253_SBCK_027-9a"/>
到省皆以其子姪或門人與舉送願公表率親舊敦<lb/>
勉以行公往來超然殊不以得失介意或以特奏名<lb/>
留之公曰吾來此聊復爾耳不䏻乆也謝之竟歸日<lb/>
率諸子讀書以自娛樂其聲洋洋踵門者未及見已<lb/>
為之起淳熈十年六月朔以疾卒享年六十鄉閭莫<lb/>
不惋惜公性孝事親左右無違見老者雖賤必敬慈<lb/>
祥愛物力所及者螻蟻蛙蚓之難亦必免之其謙恭<lb/>
不競人皆以為不可及至有不當其心引義正色堅<lb/>
勇亦不可奪家甚貧自奉甚薄唯祭祀賔客則致其<lb/>
豐鮮公在郡庠以行藝推為前廊居無何輙逡廵辭<lb/>
<pb n="KR4d0253_SBCK_027-9b"/>
去乾道庚寅許君及之蘇君總龜爲教官尤留意學<lb/>
校聞公學行信於鄕里造廬敦請至于再三不得已<lb/>
就之公雅爲許所知許方欲盡去宿弊事無巨細皆<lb/>
以委公公爲區䖏條畫如指諸掌許毎歎曰於是見<lb/>
君後日之施設矣事有緒即辭去其後合郡之士屢<lb/>
請延公入學教官郡守各致其禮公皆固辭不復出<lb/>
矣郷里先逹皆期公以有用乃竟不三試而死悲夫<lb/>
公娶黄氏子五人顒若厚若誠若皆世其業厚嘗與<lb/>
丁酉舉送女四人長歸某次甫笄而死次許胥訓次<lb/>
未許嫁孫男女各一人尚㓜卒之年秋九月壬申葬<lb/>
<pb n="KR4d0253_SBCK_027-10a"/>
于金谿縣歸徳鄕金石源祖塋之側葬之日送車塞<lb/>
塗祖奠于道者相望不絶行過者莫不齎咨涕夷某<lb/>
在童穉時為公所知後又妻以其女知公之平生可<lb/>
謂深且詳矣如公之徳不可不表顯于後謹覈書以<lb/>
告當世之君子淳熈十一年九月旣望壻承奉郎充<lb/>
詳定一司敕令所刪定官陸某狀<lb/>
象山先生全集卷之二十七<lb/>
<pb n="KR4d0253_SBCK_027-10b"/>
<pb n="KR4d0253_SBCK_027-10b"/>
</p>
<p>
</p>
  </div>
</body>
</text>
</TEI>
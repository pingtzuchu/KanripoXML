<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0253_SBCK_018-1a"/>
象山先生全集卷之十八<lb/>
奏表<lb/>
　　刪定官輪對劄子<lb/>
<hi>臣</hi>讀典謨大訓見其君臣之間都俞吁咈相與論辯<lb/>
各極其意了無忌諱嫌疑扵是知事君之義當無所<lb/>
不用其情唐太宗即位魏證爲尚書右丞或毁證以<lb/>
阿黨親戚者太宗使温彦慱按訊非是彦慱言證爲<lb/>
人臣不能著形迹遠嫌疑心雖無私亦有可責太宗<lb/>
使彦慱責證且曰自今宜存形迹證入見曰臣聞君<lb/>
臣同德是謂一體宜相與盡誠若上下但存形迹則<lb/>
<pb n="KR4d0253_SBCK_018-1b"/>
邦之興衰未可知也太宗矍然曰吾已悔之數年之<lb/>
後蠻夷君長帶刀宿衞外户不閉商旅野宿非偶然<lb/>
也唐太宗固未足爲陛下道然其君臣之間一能如<lb/>
此即著成效陛下天錫智勇隆寛盡下遠追堯舜誠<lb/>
不爲難而臨御二十餘年未有太宗數年之效版圖<lb/>
未歸讐耻未復生聚教訓之實可爲寒心執事者方<lb/>
雍雍于于以文書期㑹之隙與造請乞憐之人俯仰<lb/>
醻酢而不倦道雨晹時若有詠頌太平之意臣竊惑<lb/>
之臣誠恐因循玩習之乆薫蒸浸漬之深雖　陛下<lb/>
之剛徤亦不能不消蝕也鸞鳯之所以能髙飛者在<lb/>
<pb n="KR4d0253_SBCK_018-2a"/>
六翮臣願　陛下毋以今日所進爲如是足矣而愽<lb/>
求天下之俊傑相與舉論道經邦之職將見無愧扵<lb/>
唐虞之朝而唐之太宗誠不足爲　陛下道矣取進<lb/>
止<lb/>
　　二<lb/>
臣讀漢武䇿賢良詔至所謂任大而守重常竊嘆曰<lb/>
漢武亦安知所謂任大而守重者自秦而降言治者<lb/>
稱漢唐漢唐之治雖其賢君亦不過因陋就簡無卓<lb/>
然志扵道者因陋就簡何大何重之有今　陛下獨<lb/>
卓然有志扵道真所謂任大而守重道在天下固不<lb/>
<pb n="KR4d0253_SBCK_018-2b"/>
可磨㓕然人能弘道非道弘人今　陛下羽翼未成<lb/>
則臣恐　陛下此心亦不能以自遂　陛下此志不<lb/>
遂則宜其治功之不立日月逾邁而駸駸然反出漢<lb/>
唐賢君之下也神龍棄滄海釋風雲而與鯢鰍校技<lb/>
扵尺澤理必不如臣願　陛下益致尊徳樂道之誠<lb/>
以遂𥘉志則豈惟今天下之幸千古有光矣取進止<lb/>
　　三<lb/>
臣嘗謂事之至難莫如知人事之至大亦莫如知人<lb/>
人主誠能知人則天下無餘事矣管仲常三戰三北<lb/>
三見逐扵君鮑叔何所見而遽使小白置彎刀之怨<lb/>
<pb n="KR4d0253_SBCK_018-3a"/>
釋囚拘而相之韓信家貧無行不得推擇爲吏不能<lb/>
自業見厭扵人寄食扵漂母受辱扵跨下蕭相國何<lb/>
所見而必使漢王㧞扵亡卒之中齋戒設壇而拜之<lb/>
陸遜呉中年少書生耳吕蒙何所見而必使孫仲謀<lb/>
度越諸老將而用之諸葛孔明南陽耕夫偃蹇爲大<lb/>
者耳徐庶何所見而必欲屈蜀先生枉駕顧之此四<lb/>
人者自其已成之效觀之童子知其非常士也當其<lb/>
困窮未遇之時臣謂常人之識必無能知之理人之<lb/>
知識若登梯然進一級則所見愈廣上者能兼下之<lb/>
所見下者必不能如上之所見　陛下誠能坐進此<lb/>
<pb n="KR4d0253_SBCK_018-3b"/>
道使古今人品瞭然扵心目則四子之事又豈足爲<lb/>
陛下道哉若猶屈鳯翼扵鷄騖之群日與瑣瑣者共<lb/>
事信其俗耳庸目以是非古今臧否人物則非臣之<lb/>
所敢知也取止<lb/>
　　四<lb/>
臣嘗謂天下之事有可立至者有當馴致者㫖趣之<lb/>
差議論之失是惟不悟悟則可以立改故定趨向立<lb/>
規模不待悠乆此則所謂可立至者至如救宿弊之<lb/>
風俗正乆墮之法度雖大舜周公復生亦不能一旦<lb/>
盡如其意惟其趨嚮既定規模既立徐圖漸治磨以<lb/>
<pb n="KR4d0253_SBCK_018-4a"/>
歲月乃可望其丕變此則所謂當馴致之者日至之<lb/>
時陽氣即應此立至之驗也大冬不能一日而爲大<lb/>
夏此馴致之驗也凡事不合天理不當人心者必害<lb/>
天下效驗之著無愚智皆知其非然或智不燭理量<lb/>
不容物一旦不勝其忿驟爲變更其禍敗徃徃甚扵<lb/>
前日後人懲之乃謂無可變更之理真所謂懲羔吹<lb/>
虀因噎廢食者也自秦漢以來治道龎雜而甘心懷<lb/>
愧扵前古者病正坐此歲在壬辰臣省試對䇿首篇<lb/>
大抵言古事是非𥘉不難論但論扵今日多類空言<lb/>
事體遼絶形勢隔塞無可施行末章有云然則三代<lb/>
<pb n="KR4d0253_SBCK_018-4b"/>
之政其終不復矣乎合抱之木萌蘖之生長也大夏<lb/>
之暑大冬之推移也三代之政豈終不可復哉顧當<lb/>
爲之以漸而不可驟耳有包荒之量有馮河之勇有<lb/>
不遐遺之明有朋亡之公扵復三代乎何有臣乃今<lb/>
日請復爲　陛下誦之取進止<lb/>
　　五<lb/>
臣聞人主不親細事故臯陶𢋫歌致叢脞之戒周公<lb/>
作立政稱文王罔攸兼予庶言庶獄庶事唐徳宗親<lb/>
擇吏宰畿邑柳渾曰陛下當擇臣軰以輔聖徳臣當<lb/>
選京兆尹以承大化尹當求令長以親細事代尹擇<lb/>
<pb n="KR4d0253_SBCK_018-5a"/>
令非陛下所宜此言誠得臯陶周公之㫖今天下米<lb/>
鹽靡密之務徃徃皆上累宸聽臣謂　陛下雖得臯<lb/>
陶周公亦何暇與之論道經邦哉荀卿子曰主好要<lb/>
則百事詳主好詳則百事荒臣觀今日之事有宜責<lb/>
之令者令則曰我不得自行其事有宜責之守者守<lb/>
亦曰我不得自行其事推而上之莫不皆然文移囬<lb/>
復互相牽制其說曰所以防私而行私者方藉是以<lb/>
藏姦伏慝使人不可致詰惟盡忠竭力之人欲舉其<lb/>
職則苦扵隔絶而不得以遂志以　陛下之英明焦<lb/>
勞扵上而事實之在天下者皆不能如　陛下之志<lb/>
<pb n="KR4d0253_SBCK_018-5b"/>
則豈非好詳之過耶此臣所謂㫖趣之差議論之失<lb/>
而可以立變者也臣謂必深懲此失然後能遂求道<lb/>
之志致知人之明　陛下雖垂拱無爲而百事詳矣<lb/>
臣不勝拳拳取進止<lb/>
　　荆門到任謝表<lb/>
起之祠舘卑以邊城來見吏民祗承光寵伏念臣才<lb/>
由拙短學以樸專必古道之可求竭愚衷而自信用<lb/>
情所愜載僞是羞頃玷末科未更煩使荐塵薦剡遽<lb/>
沗周行𥘉紏正扵成均繼編摩扵書局坐閱五年之<lb/>
乆慚無一䇿之竒賜對祥曦誤蒙　聖奬嘖煩東省<lb/>
<pb n="KR4d0253_SBCK_018-6a"/>
反冐優恩仰麗日之重明伏下風而增忭固願鞭其<lb/>
綿力以自效扵昌時基玉維州沮漳在境擁江帶漢<lb/>
控蜀撫淮豈惟古爭戰之塲實在今攻守之要政須<lb/>
英傑以佐規恢敢謂疲駑濫膺委寄茲蓋伏遇　皇<lb/>
帝陛下道同舜禹德配湯文灼三俊之心廸九德之<lb/>
行精㣲得扵親授廣大蔚乎天成以搜訪儲材以試<lb/>
用責實肆令凡下亦𬒳甄收臣敢不益勵素心庶幾<lb/>
尺寸上禆逺略附近涓塵臣無任<lb/>
　　與廟堂乞築城劄子<lb/>
某僣有白事書曰有備無患記曰事豫則立荆門在<lb/>
<pb n="KR4d0253_SBCK_018-6b"/>
江漢之間爲四集之地南捍江陵北援襄陽東護隨<lb/>
郢之脅西當光化夷陵之衝荆門固則四隣有所恃<lb/>
否則有背脇腹心之虞由唐之湖陽以趨山則其渉<lb/>
漢之處已在荆門之脇由鄧之鄧城以渉漢則其趨<lb/>
山之處巳在荆門之腹自此之外間道之可馳漢津<lb/>
之可渉坡陀不能以限馬灘瀬不能以濡軌者尚多<lb/>
有之自我出竒制勝徼敵兵之腹脇者亦正在此善<lb/>
制事者常令其利在我其患在彼不善者反之法曰<lb/>
先爲不可勝以待敵之可勝又曰無恃其不來恃吾<lb/>
有以待之無恃其不攻恃吾有所不可攻謂能銷患<lb/>
<pb n="KR4d0253_SBCK_018-7a"/>
致利備豫不虞也荆門雖四山環合易扵備禦義勇<lb/>
四千疆壯可用而素無城壁倉廪府庫之間麋鹿可<lb/>
至累政欲修築子城畏憚其費不敢輕舉某竊謂郡<lb/>
無城郭使在内地尚且不可况其在邊平居形勢不<lb/>
立扄鑰不固無以係民心待暴客脫有緩急區區倉<lb/>
庫之儲適足以啓戎召㓂患害之致何啻丘山權今<lb/>
費役曾不毫末惜毫末之費忽丘山之害難以言智<lb/>
一旦有警誰執其咎某去冬妄意聞于帥府請就此<lb/>
役㝷得帥檄令委官置局徑自修築欲趂冬土堅密<lb/>
庶幾可乆巳扵十二月𥘉四日發手亦幸天氣晴霽<lb/>
<pb n="KR4d0253_SBCK_018-7b"/>
人心齊一臘前両旬土工畢事規模稍壯邦人慰滿<lb/>
小壘綿薄仍歲送迎事力殫竭累政之積僅足辦此<lb/>
㑹計用甎包砌立門施樓其費尚多目今見已包城<lb/>
十丈砌角臺一所建敵樓一座以此計之猶當用緡<lb/>
錢三萬本軍有買名銀一萬七千餘両隷在常平稽<lb/>
之專條不可擅用欲乞鈞慈特爲敷奏扵數内撥支<lb/>
銀五千两應副包砌支用使城壁一新形勢益壮姦<lb/>
宄沮謀民心有頼實爲無窮之利伏想鈞懷垂念邊<lb/>
城不異墻屏思患豫防乆有廟筭擇狂聽愚當不待<lb/>
辭之畢也　象山先生全集卷之十八<lb/>
</p>
<p>
</p>
  </div>
</body>
</text>
</TEI>
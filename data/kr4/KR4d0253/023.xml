<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0253_SBCK_023-1a"/>
象山先生全集卷之二十三<lb/>
　講義<lb/>
　　白鹿洞書院講義<lb/>
某雖少服父兄師友之訓不敢自棄而頑鈍踈拙學<lb/>
不加進毎懐愧惕恐卒負其𥘉心方將求鍼砭鐫磨<lb/>
扵四方師友兾獲開發以免罪戾比來得從郡侯祕<lb/>
書至白鹿書堂群賢畢集瞻覩盛觀竊自慶幸祕書<lb/>
先生敎授先生不察其愚令登講席以吐所聞顧惟<lb/>
庸虚何敢當此辭避再三不得所請取論語中一章<lb/>
陳平日之所感以應嘉命亦幸有以敎之子曰君子<lb/>
<pb n="KR4d0253_SBCK_023-1b"/>
喻扵義小人喻扵利<lb/>
　此章以義利判君子小人辭㫖曉白然讀之者苟<lb/>
　不切已觀省亦恐未能有益也某平日讀此不無<lb/>
　所感竊謂學者扵此當辨其志人之所喻由其所<lb/>
　習所習由其所志志乎義則所習者必在扵義所<lb/>
　習在義斯喻扵義矣志乎利則所習者必在扵利<lb/>
　所習在利斯喻扵利矣故學者之志不可不辨也<lb/>
　科舉取士乆矣名儒鉅公皆由此出今為士者固<lb/>
　不䏻免此然塲屋之得失顧其技與有司好惡如<lb/>
　何耳非所以為君子小人之辨也而今世以此相<lb/>
<pb n="KR4d0253_SBCK_023-2a"/>
　尚使汨沒扵此而不䏻自㧞則終日從事者雖曰<lb/>
　聖賢之書而要其志之所鄕則有與聖賢背而馳<lb/>
　者矣推而上之則又惟官資崇卑禄廩厚薄是計<lb/>
　豈䏻悉心力扵國事民隱以無負扵任使之者哉<lb/>
　從事其間更歷之多講習之熟安得不有所喻顧<lb/>
　恐不在扵義耳誠䏻深思是身不可使之為小人<lb/>
　之歸其扵利欲之習怛焉為之痛心疾首専志乎<lb/>
　義而日勉焉慱學審問謹思明辨而篤行之由是<lb/>
　而進扵塲屋其文必皆道其平日之學胸中之藴<lb/>
　而不詭扵聖人由是而仕必皆共其職勤其事心<lb/>
<pb n="KR4d0253_SBCK_023-2b"/>
　乎國心乎民而不為身計其得不謂之君子乎秘<lb/>
　書先生起廢以新斯堂其意篤矣凡至斯堂者必<lb/>
　不殊志願與諸君勉之以毋負其志<lb/>
　　淳熈辛丑春二月陸兄子靜來自金谿其徒朱<lb/>
　　克家陸麟之周清叟熊鑑路謙亨胥訓實從十<lb/>
　　日丁亥熹率寮友諸生與俱至扵白鹿書院請<lb/>
　　得一言以警學者子靜旣不鄙而惠許之至其<lb/>
　　所以發明敷暢則又懇到明白而皆有以切中<lb/>
　學者隱㣲深痼之病蓋聼者莫不悚然動心焉<lb/>
　熹猶懼其乆而或忘之也復請子靜筆之扵簡<lb/>
<pb n="KR4d0253_SBCK_023-3a"/>
　　而受藏之凡我同志扵此反身而深察之則庶<lb/>
　　乎其可不迷扵入德之方矣新安朱熹識<lb/>
　　　大學春秋講義<hi>淳熈九年八月十七日</hi>
楚人㓕舒蓼<lb/>
　聖人貴中國賤夷狄非私中國也中國得天地中<lb/>
　和之氣固禮義之所在貴中國者非貴中國也貴<lb/>
　禮義也雖更衰亂先王之典刑猶存流風遺俗未<lb/>
　盡冺然也夷狄盛强吞并小國將乘其氣力以憑<lb/>
陵諸夏是禮義將無所措矣此聖人之大憂也楚<lb/>
　人㓕弦㓕黃㓕江㓕六㓕庸至是又㓕舒蓼聖人<lb/>
<pb n="KR4d0253_SBCK_023-3b"/>
　悉書不置其所以望中國者切矣<lb/>
秋七月甲子日有食之旣<lb/>
春秋日食三十六而食之旣者二日之食與食之<lb/>
　深淺皆歷家所䏻知是蓋有數疑若不爲變也然<lb/>
　天人之際實相感通雖有其數亦有其道昔之聖<lb/>
　人未嘗不因天變以自治洊雷震君子以恐懼修<lb/>
省君子無終食之間違仁造次必扵是顛沛必扵<lb/>
是所以修其身者素矣然洊震之時必因以恐懼<lb/>
修省此君子之所以無失德而盡事天之道也况<lb/>
　日月之眚見扵上乎遇災而懼側身脩行欲銷去<lb/>
<pb n="KR4d0253_SBCK_023-4a"/>
　之此宣王之所以中興也知天災有可銷去之理<lb/>
　則無疑於天人之際而知所以自求多福矣日者<lb/>
　陽也陽為君為父為夫為中國苟有食之斯為變<lb/>
　矣食至於既變又大矣言日不言朔食不在朔也<lb/>
　日之食必在朔食不在朔歴差也<lb/>
冬十月已丑葬我小君敬羸<lb/>
　襄仲殺太子惡敬羸為之也敬羸非嫡而薨以夫<lb/>
　人葬以小君魯君臣之責深矣春秋作而亂臣賊<lb/>
　子懼蓋為是也<lb/>
雨不克葬庚寅日中而克葬<lb/>
<pb n="KR4d0253_SBCK_023-4b"/>
葬不為雨止以其有雨備也雨不克葬是無雨備<lb/>
　潦車載蓑笠士喪禮也諸侯葬其母而無雨備豈<lb/>
　禮也哉<lb/>
城平陽<lb/>
　平陽魯邑也冬使民時也然宣公葬母不能為雨<lb/>
　備不易時而遽興土工罪不可逃矣<lb/>
楚師伐陳<lb/>
　前年晉衛侵陳以其即楚之故至是楚始伐之是<lb/>
　楚未能盡得志於陳也楚子陸渾之役觀兵周疆<lb/>
　問鼎輕重是年疆舒蓼及於滑汭盟吳越而還其<lb/>
<pb n="KR4d0253_SBCK_023-5a"/>
　疆至矣然猶未盡得志扵陳鄭之間當是時使中<lb/>
　國之君臣能恐懼自治明其政令何遽不能遏其<lb/>
鋒哉<lb/>
　　又<hi>十年二月七日</hi>
九年春王正月公如齊公至自齊夏仲孫蔑如京師<lb/>
古者諸侯之扵天子比年一小聘三年一大聘五<lb/>
年一朝天子五年一廵狩周制六年五服一朝又<lb/>
　六年王乃時廵考制度于四岳諸侯各朝于方岳<lb/>
　所以考制度尊天子也故曰天子無事與諸侯相<lb/>
　見曰朝考禮正刑一德以尊天子榖梁子以為天<lb/>
<pb n="KR4d0253_SBCK_023-5b"/>
　子無事諸侯相朝誤矣禮所謂兩君相見者不䏻<lb/>
　無是事耳非定制也比年小聘三年大聘諸侯交<lb/>
　相聘問則有定制矣故曰朝覲之禮所以明君臣<lb/>
　之義也聘問之禮所以使諸侯相尊敬也是故一<lb/>
　不朝則貶其爵再不朝則削其地三不朝則六師<lb/>
　移之三王之通制也義之所在非由外鑠根諸人<lb/>
　心逹之天下先王為之節文著為典訓苟不狂惑<lb/>
　其誰䏻渝之宣公即位九年兩朝于齊乃一使其<lb/>
　大夫聘于周室王迹旣熄綱常淪斁逆施倒置恬<lb/>
　不為異春秋之作其得巳哉直書于䇿比而讀之<lb/>
<pb n="KR4d0253_SBCK_023-6a"/>
　而無懼心者吾不知矣<lb/>
齊侯伐萊<lb/>
　萊㣲國也三年之間兩勤兵扵萊齊侯之志可見<lb/>
　扵此矣<lb/>
秋取根牟<lb/>
　魯侯之志猶齊侯也<lb/>
八月滕子卒<lb/>
　名不登載書簡牘則不名<lb/>
九月晉侯宋公衞侯鄭伯曹伯㑹于扈晉荀林父帥<lb/>
師伐陳<lb/>
<pb n="KR4d0253_SBCK_023-6b"/>
　晉自靈公不君之後浸不競扵楚楚之政令日修<lb/>
　兵力日强然聖人之情常拳拳有望扵晉非私之<lb/>
　也華夷之辨當如是也前年陳受楚伐勢必向楚<lb/>
　扈之㑹乃為陳也陳不卽晉荀林父䏻併將諸侯<lb/>
　之師以伐陳春秋蓋善之<lb/>
辛酉晉侯黒臀卒于扈冬十月癸酉衞侯鄭卒<lb/>
　書地不卒于國都也不書葬魯不㑹也<lb/>
宋人圍滕<lb/>
　滕雖小國圍之則非將卑師少也滕子卒未數月<lb/>
　興兵圍之書人之為貶明矣<lb/>
<pb n="KR4d0253_SBCK_023-7a"/>
楚子伐鄭晉郤缺帥師救鄭<lb/>
　伐陳救鄭晉之諸臣猶未忘文公之霸業春秋蓋<lb/>
善之<lb/>
陳殺其大夫洩冶<lb/>
　稱國以殺罪累上也洩冶以直諌見殺名之陳罪<lb/>
著矣<lb/>
　　又<hi>七月十七日</hi>
六月宋師伐滕<lb/>
　宋大國也滕小國也滕安能害宋宋之伐滕陵蔑<lb/>
　小弱以逞所欲耳左氏謂滕人恃晉而不事宋然<lb/>
<pb n="KR4d0253_SBCK_023-7b"/>
晉之伯業方不競滕固㣲國何恃之有或者事晉<lb/>
之故而有闕扵宋故歟宋亦何義而責滕之事已<lb/>
大當字小恤其不及焉可也去年因其喪而圍之<lb/>
今年又興師而伐之其為陵蔑小弱以逞所欲明<lb/>
矣陳常弑其君孔子朝魯侯而請討之前月陳方<lb/>
　以弑君告宋為鄰邦不知此何時耶而牟牟焉興<lb/>
　師伐滕以逞所欲尚得為有人心者乎<lb/>
公孫歸父如齊葬齊惠公<lb/>
　宣公為弑君者所立懼齊見討故事齊以求免齊<lb/>
　恱其事巳而定其位自是齊魯之交厚而魯之事<lb/>
<pb n="KR4d0253_SBCK_023-8a"/>
齊甚謹齊侯之卒宣公旣身奔其喪及其葬也又<lb/>
使其貴卿徃㑹直書于䇿亂臣賊子得無懼乎歸<lb/>
　父仲遂之子貴而有寵弑君者仲遂也<lb/>
晉人宋人衛人曹人伐鄭<lb/>
　左氏謂鄭及楚平諸侯伐鄭取成而還諸侯伐鄭<lb/>
　而稱人貶也晉楚爭鄭爲日乆矣春秋常欲晉之<lb/>
　得鄭而不欲楚之得鄭與鄭之從晉而不與鄭之<lb/>
　從楚是貴晉而賤楚也晉之所以可貴者以其爲<lb/>
中國也中國之所以可貴者以其有禮義也鄭介<lb/>
　居二大國之間而從扵强令亦其勢然也今晉不<lb/>
<pb n="KR4d0253_SBCK_023-8b"/>
　䏻芘鄭致其從楚陳又有弑君之賊晉不䏻告之<lb/>
　天王聲罪致討而乃汲汲扵爭鄭是所謂禮義者<lb/>
　㓕矣其罪可勝誅哉書人以貶聖人扵是絶晉望<lb/>
　矣<lb/>
秋天王使王季子來聘<lb/>
　宣公即位十年屢朝于齊而未嘗一朝于周䏻奔<lb/>
　諸侯之喪而不䏻奔天王之喪能使其貴卿㑹齊<lb/>
　侯之葬而不䏻使人㑹天王之葬如是而天王猶<lb/>
　使王季子來聘則冠履倒置君臣之倫汨喪殆盡<lb/>
　矣<lb/>
<pb n="KR4d0253_SBCK_023-9a"/>
公孫歸父帥師伐邾取繹<lb/>
魯之伐邾無以異扵宋之伐滕特書取繹罪益重<lb/>
矣<lb/>
　　又<hi>十一月二十二日</hi>
大水<lb/>
太極判而為隂陽隂陽播而為五行天一生水地<lb/>
　六成之地二生火天七成之天三生木地八成之<lb/>
　地四生金天九成之天五生土地十成之五竒天<lb/>
　數陽也五偶地數隂也隂陽竒偶相與配合而五<lb/>
　行生成備矣故太極判而為隂陽隂陽即太極也<lb/>
<pb n="KR4d0253_SBCK_023-9b"/>
　隂陽播而為五行五行即隂陽也塞宇宙之間何<lb/>
　徃而非五行水火金木土榖謂之六府土爰稼穡<lb/>
　榖即土也以其民命所係别為一府總之則五行<lb/>
　也洪範九章𥘉一曰五行此其在天之本也次二<lb/>
　曰敬用五事次三曰農用八政次四曰恊用五紀<lb/>
　次五曰建用皇極次六曰乂用三徳次七曰明用<lb/>
　稽疑次八曰念用庶徴次九曰嚮用五福威用六<lb/>
　極者此其在人之用而所以爕理隂陽者也日月<lb/>
　五緯謂之七政四時行焉歷數興焉人君代天理<lb/>
　物歷數在躬財成輔相參賛爕理之任扵是乎在<lb/>
<pb n="KR4d0253_SBCK_023-10a"/>
　故堯命羲和舜在璿璣皆二典大政夫金穰水毀<lb/>
　木饑火旱天之行也堯有九年之水則曰浲水警<lb/>
　予蓋以為已責也昔之聖人小心翼翼臨深履氷<lb/>
　參前倚衡疇昔之所以事天敬天畏天者蓋無所<lb/>
　不用其極而菑變之來亦未甞不以為巳之責周<lb/>
　道之衰王迹旣熄諸侯放肆代天之任其誰尸之<lb/>
　春秋之書災異非明乎易之太極書之洪範者孰<lb/>
　足以知夫子之心哉漢儒專門之學流為術數推<lb/>
　類求騐旁引曲取狥流忘源古道榛塞後人覺其<lb/>
　附㑹之失反滋怠忽之過董仲舒劉向猶不能免<lb/>
<pb n="KR4d0253_SBCK_023-10b"/>
　吁可歎哉是年之水仲舒以為伐邾之故而向則<lb/>
　以為殺子赤之咎是奚足以知天道而見聖人之<lb/>
　心哉<lb/>
季孫行父如齊冬公孫歸父如齊齊侯使國佐來聘<lb/>
　宣公是年身如齊者二使其臣如齊者三聞天王<lb/>
　使王季子來聘矣未聞身如京師與使其臣如京<lb/>
　師也不待詳攷其事而罪巳著矣左氏載行父出<lb/>
莒僕之事陳誼甚高且曰先大夫臧文仲敎行父<lb/>
事君之禮行父奉以周旋弗敢失墜齊惠公之卒<lb/>
　公旣親奔其喪矣王季子之聘魯未易時而行父<lb/>
<pb n="KR4d0253_SBCK_023-11a"/>
僕僕徃聘于齊知事君之禮而奉以周旋者果如<lb/>
　是乎歸父之徃則以取繹之故齊惠公卒未踰年<lb/>
　而國佐寔來狥私棄禮見利而不顧義安然行之<lb/>
　不畏于天不愧于人人心之冺㓕一至扵此吁可<lb/>
　畏哉<lb/>
饑<lb/>
　作之君師所以助上帝寵綏四方故君者所以為<lb/>
　民也書曰天視自我民視天聼自我民聼孟子曰<lb/>
　民為貴社稷次之君為輕歲之饑穰百姓之命係<lb/>
　焉天下之事孰重扵此春秋書饑蓋始扵是聖人<lb/>
<pb n="KR4d0253_SBCK_023-11b"/>
　之意豈特以責魯之君哉<lb/>
楚子伐鄭<lb/>
　當是時晋伯旣不復可望齊魯之間熟爛如此楚<lb/>
　子之肆行其誰遏之伐鄭之書聖人所傷深矣左<lb/>
　氏所載士㑹逐楚師于頴北不見扵經縱或有之<lb/>
　亦不足為輕重也<lb/>
　　荆門軍上元設廳講義<lb/>
五皇極皇建其有極歛時五福用敷錫厥庶民惟時<lb/>
厥庶民于汝極錫汝保極<lb/>
　皇大也極中也洪範九疇五居其中故謂之極是<lb/>
<pb n="KR4d0253_SBCK_023-12a"/>
　極之大充塞宇宙天地以此而位萬物以此而育<lb/>
　古先聖王皇建其極故䏻參天地賛化育當此之<lb/>
　時凡厥庶民皆䏻保極比屋可封人人有士君子<lb/>
　之行叶氣嘉生薰為太平嚮用五福此之謂也皇<lb/>
　建其有極即是歛此五福以錫庶民捨極而言福<lb/>
　是虗言也是妄言也是不明理也惟皇上帝䧏衷<lb/>
　于下民衷郎極也凡民之生均有是極但其氣禀<lb/>
　有清濁智識有開塞天之生斯民也使先知覺後<lb/>
　知先覺覺後覺古先聖賢與民同類所謂天民之<lb/>
　先覺者也以斯道覺斯民者即皇建其有極也即<lb/>
<pb n="KR4d0253_SBCK_023-12b"/>
　歛時五福用敷錫厥庶民也今　聖天子重明于<lb/>
　上代天理物承天從事皇建其極是彛是訓于帝<lb/>
　其訓無非歛此五福以錫爾庶民郡守縣令承流<lb/>
　宣化即是承宣此福為　聖天子以錫爾庶民也<lb/>
　凡爾庶民知愛其親知敬其兄者即惟皇上帝所<lb/>
　䧏之衷今　聖天子所錫之福也若䏻保有是心<lb/>
　即為保極宜得其壽宜得其福宜得康寜是謂攸<lb/>
　好德是謂考終命凡爾庶民知有君臣知有上下<lb/>
　知有中國夷狄知有善惡知有是非父知慈子知<lb/>
　孝兄知友弟知恭夫義婦順朋友有信即惟皇上<lb/>
<pb n="KR4d0253_SBCK_023-13a"/>
　帝所䧏之衷今　聖天子所錫之福也身或不壽此<lb/>
　心實壽家或不富此心實富縱有患難心實康寜<lb/>
　或為國死事殺身成仁亦為考終命實論五福但<lb/>
　當論人一心此心若正無不是福此心若邪無不<lb/>
　是禍世俗不曉只将目前富貴為福目前患難為<lb/>
　禍不知富貴之人若其心邪其事惡是逆天地逆<lb/>
　鬼神悖聖賢之訓畔君師之教天地鬼神所不宥<lb/>
　聖賢君師所不與忝辱父祖自害其身靜時回思<lb/>
　亦有不可自欺自瞞者若扵此時更復自欺自瞞<lb/>
　是直欲自絶㓕其本心也縱是目前富貴正人觀<lb/>
<pb n="KR4d0253_SBCK_023-13b"/>
　之無異在囹圄糞穢之中也患難之人其心若正<lb/>
　其事若善是不逆天地不逆鬼神不悖聖賢之訓<lb/>
　不畔君師之敎天地鬼神所當佑聖賢君師所當<lb/>
　與不辱父祖不負其身仰無所愧俯無所怍雖在<lb/>
　貧賤患難中心自亨通正人逹者觀之即是福德<lb/>
　作善䧏之百祥作不善䧏之百殃積善之家必有<lb/>
　餘慶但自考其心則知福祥殃咎之至如影隨形<lb/>
　如響應聲必然之理也愚人不䏻遷善遠罪但貪<lb/>
　求富貴却祈神佛以求福不知神佛在何處何縁<lb/>
　得福以與不善之人也皇極在洪範九疇之中乃<lb/>
<pb n="KR4d0253_SBCK_023-14a"/>
　洪範根本經曰天乃錫禹洪範九疇　聖天子建<lb/>
　用皇極亦是受天所錫歛時五福錫爾庶民者即<lb/>
　是以此心敷于敎化政事以發明爾庶民天䧏之<lb/>
　衷不令䧟溺爾庶民能保全此心不䧟邪惡即為<lb/>
　保極可以報　聖天子敎育之恩長享五福更不<lb/>
　必别求神佛也洪範一篇著在尚書今人多讀未<lb/>
　必能曉大義若其心正其事善雖不曾識字亦自<lb/>
　有讀書之功其心不正其事不善雖多讀書有何<lb/>
　所用用之不善反增罪惡耳常歲以是日建醮扵<lb/>
　設廳為民祈福竊惟　聖天子建用皇極以臨天<lb/>
<pb n="KR4d0253_SBCK_023-14b"/>
<pb n="KR4d0253_SBCK_023-14b"/>
<pb n="KR4d0253_SBCK_023-14b"/>
　洪範九疇𥘉一曰五行次二曰敬用五事次三曰<lb/>
　農用八政次四曰恊用五紀次五曰建用皇極次<lb/>
　六曰乂用三德次七曰明用稽疑次八曰念用庶<lb/>
　徴次九曰嚮用五福威用六極<lb/>
　載九履一　左三右七<lb/>
　二四為肩　六八為足<lb/>
　　　　　　　　　　　縱橫數之皆十五<lb/>
象山先生全集卷二十三<lb/>
</p>
<p>
</p>
  </div>
</body>
</text>
</TEI>
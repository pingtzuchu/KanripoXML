<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0253_SBCK_025-1a"/>
象山先生全集卷之二十五<lb/>
　詩<lb/>
　　少時作<lb/>
從來膽大胸膈寛虎豹億萬虬龍千從頭收拾一口<lb/>
吞有時此軰未妥帖哮吼大嚼無毫全朝飲渤澥水<lb/>
暮宿崑崙巔連山以為琴長河為之弦萬古不傳音<lb/>
吾當為君宣<lb/>
　　聞鸎<lb/>
百喙吟春不暫停長疑春意未丁寜數聲緑樹黃鸝<lb/>
曉始笑從前着意聼<lb/>
<pb n="KR4d0253_SBCK_025-1b"/>
　　鸎<hi>六言</hi>
巧囀風臺急筦清逾石澗回溪好去枝枝驚夣無人<lb/>
心到遼西<lb/>
　　晚春出箭溪<hi>二首</hi>
晴雲冉冉薄斜暉春靜衡門半掩扉風入墻頭丹杏<lb/>
晚高枝頻颭亂花飛<lb/>
　　又<lb/>
長蹊窈窕晴沙㬉緑樹交加細草香歸去不縁吾興<lb/>
盡月明應得更褰裳<lb/>
　　子規<hi>六言</hi>
<pb n="KR4d0253_SBCK_025-2a"/>
柳院竹齋茅店雲蕪風樹煙溪聼徹殘陽曉月不論<lb/>
巴蜀東西<lb/>
　　蟬<lb/>
風露枯腸裏宫商兩翼頭壯號森木晚清嘯茂林秋<lb/>
　　贈化主<lb/>
學佛居山林徃徃儀狀野道人翩然來禮節何爾雅<lb/>
職事方惛惛言論飜灑灑安得冠其顛公材豈云寡<lb/>
　　踈山道中<lb/>
村靜蛙聲幽林芳鳥語警山樊紛皓葩隴麥揺青頴<lb/>
離懐付西江歸心薄東嶺忽忘飢歉憂飜令發深省<lb/>
<pb n="KR4d0253_SBCK_025-2b"/>
　　鵝湖和敎授兄韻<lb/>
墟墓興哀宗廟欽斯人千古不磨心㳙流積至滄𬈑<lb/>
水拳石崇成㤗華岑易簡工夫終乆大支離事業竟<lb/>
浮沉欲知自下升高處真偽先須辯只今<lb/>
　　挽石子重<lb/>
古重百里長寄命謀託孤今以京秩授麋至無賢愚<lb/>
州家督版帳殿最視所輸况乃積弊乆宿負堆文符<lb/>
老姦乘倉皇隂拱為師模民窮歛愈急吏飽官自癯<lb/>
天子為焦勞宵旰思良圖高選部使者庶使德意敷<lb/>
石君在薦剡聞者皆懽愉不知何方民凋瘵遲君蘇<lb/>
<pb n="KR4d0253_SBCK_025-3a"/>
君丞同安日歲旱當蠲租縣白如故事守怒牢睢旴<lb/>
頼君爭之力意得所請俞揭數授里正俾後不可渝<lb/>
又嘗宰尤溪吏軰𥘉闚𨵦首以財匱告欲闢侵民途<lb/>
君乃治稅籍弊蠧窮根株簡易以便民上下交相孚<lb/>
民自不忍負豈復煩催驅關征且損數孰謂儒術迂<lb/>
使家得此人黃屋何憂虞惜哉不及用重使吾嗟吁<lb/>
　　挽張正應<lb/>
海門晝夜吼奔雷却立吳山亦壮哉前殿神僊三島<lb/>
邃正陽閶闔九天開玉階恭授太官賜象簡親承御<lb/>
墨回多少簞瓢蓬甕士輸君留宿兩宫來<lb/>
<pb n="KR4d0253_SBCK_025-3b"/>
　　和黄司業喜雪<lb/>
疇昔詩嚢未破慳瓊瑰益自倍枵然才華甘落諸公<lb/>
後誠實徒居野老前臘雪晚成春雪早梅花靜對雪<lb/>
花妍從今長作豊登瑞廩庾家家贍九年<lb/>
　　遊湖分韻得西字<lb/>
命駕不辭春逕泥少蓬高㑹帝城西物非我軰終無<lb/>
頼書笑蒙莊只强齊天入湖光隨廣狹山藏雲氣互<lb/>
高低誰憐極目茭芻裏隱隱蒼龍卧古堤<lb/>
　　和楊廷秀送行<lb/>
學粗知方耻為人敢崇文貌蝕誠真義難阿世非忘<lb/>
<pb n="KR4d0253_SBCK_025-4a"/>
世志不謀身豈誤身逐遇寛恩猶得禄歸衝臘雪自<lb/>
生春君詩正似清風快及我征㠶故起蘋<lb/>
　　送德麟監院歸天童和楊廷秀韻<hi>二首</hi>
盡道吾廬登陟難上人得得到相㸔莫言無物堪延<lb/>
待也有茶澆舌本乾<lb/>
　　又<lb/>
聞說淮民未免飢春頭巳掘草根歸羡君稇載還山<lb/>
去更挾星郎大字詩<lb/>
　　送勾熈載赴浙西塩<lb/>
平分浙江流東境浮海角其民仰魚塩乆巳困征槯<lb/>
<pb n="KR4d0253_SBCK_025-4b"/>
麥禾與桑麻耕鋤到磽确徃歲比不登埸圃幾濯濯<lb/>
荒政勞廟謀賑廩聞數數飢羸不待飽共感君澤渥<lb/>
仁哉覆育恩所惡吏齷齪敎詔彌諄諄聼受祗藐藐<lb/>
何知國與民足已肆貪濁流離且未還已復事椎剥<lb/>
按察殊未曾聖主獨先覺重貽宵旰憂顧盻求卓犖<lb/>
君固岷峨英懐抱富荆璞邇來奏對語朝陽鳴鷟鸑<lb/>
鏘然歷帝聦簡記諒巳確外臺適虗席妙選出親擢<lb/>
此節豈輕授委寄重山嶽除音九天下衆論靡瑕駁<lb/>
攬轡首越山青萍方在握送君無雜言當不負所學<lb/>
　　題慧照寺<lb/>
<pb n="KR4d0253_SBCK_025-5a"/>
春日重來慧照山經年詩債不曾還請君細數題名<lb/>
客更有何人似我頑<lb/>
　　贈畫梅王文顯<lb/>
子作寒稍巳逼真不須向上更稱神由來絶藝知音<lb/>
少只恐今人過古人<lb/>
　　簡朱幹叔諸友<lb/>
利名風浪日相催青眼難扵世上開何事諸君冐艱<lb/>
險杖藜來入白雲堆<lb/>
　　書劉定夫詩軸<lb/>
人生不更渉何由知險艱觀君一巨軸奚啻百廬山<lb/>
<pb n="KR4d0253_SBCK_025-5b"/>
　　玉芝歌<lb/>
靈華兮英英芝質兮蘭形瓊葩兮瑶實氷葉兮雪莖<lb/>
石室兮宛宛苔茵兮菁菁䕃長松之偃蹇帶飛瀑之<lb/>
琮琤實青端而黄表眇中藏而不矜匪自昭其明徳<lb/>
羗無愧兮疇䏻<lb/>
　淳熈戊申余居是山夏𥘉與二三子相羊瀑流間<lb/>
　得芝草三偶相比如卦畫成華如蘭玉明氷瑩洞<lb/>
　徹照眼乃悟芝蘭者非二物也巳酉上已復覩瑶<lb/>
　芽迫歸拜掃不及見其華是日訪風練飛雪始得<lb/>
　一華方掇至案間時雲庵僧適至且求余言為鄕<lb/>
<pb n="KR4d0253_SBCK_025-6a"/>
　道余方作是歌因謂之曰當為子書之第持此以<lb/>
　徃㑹當有賞音者紹熈元年三月二十六日象山<lb/>
　翁書<lb/>
象山先生全集卷之二十五<lb/>
<pb n="KR4d0253_SBCK_025-6b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>具茨詩集巻二</head> <lb/>
    <p>
<pb n="KR4e0196_WYG_002-1a"/>
欽定四庫全書<lb/>
　具茨詩集巻二<lb/>
　　　　　　　　　　　　明　王立道　撰<lb/>
　五言律<lb/>
　　詠汙渠鶴<lb/>
華表歸何日乗軒事已非終朝獨含垢所幸脫虞機失<lb/>
侶頻看影長鳴似訢饑空餘出塵意皎皎向寒暉<lb/>
　　逰仙三首<lb/>
<pb n="KR4e0196_WYG_002-1b"/>
仙人住玉京累刼道初成指樹元非姓飡松偶得名龍<lb/>
噓雲蓋引虎奉嶽圗迎相待天台路何時返赤城<lb/>
玉室書名久清溪得道初赤文河上籙鴻寳枕中書龍<lb/>
吐燒丹火鸞驂度海車偶来華表上終與世人踈<lb/>
何年海上客移住緱山岑未辨雲霞色先聞鸞鳳音山<lb/>
神供石髓童子問琴心一謁紫皇去仙蹤不可尋<lb/>
　　前湯菴<lb/>
僻地多逢寺秋花滿石壇僧閒縫衲坐客到出門看失<lb/>
<pb n="KR4e0196_WYG_002-2a"/>
姓離羣乆躬耕乞食難清言殊未厭車馬去長安<lb/>
　　送嚴節推<lb/>
佐郡聲名乆辭家道路難那堪今日去猶是昔年官旌<lb/>
節先春度爰書入夜看君平能自卜留滯不須歎<lb/>
　　送陳守之任沂州<hi>郯城今沂屬邑</hi>
餘春隨五馬千里去長安羡子成刀夢従人問鳥官花<lb/>
迎新佩綬草長古雩壇政美偏多暇言追㸃爾歡<lb/>
　　許院判挽歌二首<lb/>
<pb n="KR4e0196_WYG_002-2b"/>
越人生死術何事不長年仙跡壺中隠神方肘後傳遺<lb/>
忠猶藥石故里自風烟應是軒農佐相将去九天<lb/>
醫國早稱良金門數獻方忽聞騎鶴去無復入鵷行洗<lb/>
藥春流咽藏舟夜壑光長安今罷市相恨失韓康<lb/>
　　送益上人南歸<lb/>
苦行不求知清吟祗自怡来尋白馬寺去作紫衣師弟<lb/>
子邀升座山人覔贈詩還思渡杯處明月滿須彌<lb/>
　　悼亡友<lb/>
<pb n="KR4e0196_WYG_002-3a"/>
握手幾論文髙才夙所聞将因厭塵網早已謝人羣日<lb/>
短風雲駛山空芝蕙焚不堪重挂劒宿草滿孤墳<lb/>
　　正月雪和韻<lb/>
長安春後雪猶自兆年豐萬里鴻歸處千門曉望同氣<lb/>
融疑湛露質薄故衝風莫羨梁園賦應憐東郭窮<lb/>
　　謁三忠祠<lb/>
寥落遺忠像杉松古殿隂興亡問流水哀怨動鳴禽志<lb/>
厄當年㑹神垂異代歆獨臨車馬道應識往来心<lb/>
<pb n="KR4e0196_WYG_002-3b"/>
　　春日閒居三首<lb/>
我本陸沈乆幽棲意自宜心清知俗逺地僻訝春遲種<lb/>
竹先留徑移花欲傍池門前剡溪棹来往更無期<lb/>
習静因成癖春来常閉闗山人留藥去稚子借書還讀<lb/>
傳希髙士攻辭媿小山猶牽青瑣夢供奉紫宸班<lb/>
市隠不違親移居正及春未能從白社稍得謝緇塵僦<lb/>
地但栽秫釣魚唯煮蓴時逢河曲叟笑我獨長貧<lb/>
　　題畫<lb/>
<pb n="KR4e0196_WYG_002-4a"/>
結宅千峰裏真堪與世違雲来似招隠鳥下為忘機花<lb/>
徑緣溪窄茶烟帶雨霏有時還隠几應是灌園歸<lb/>
　　村居感興三首<lb/>
芳樹含春風鳴禽亂晴日藜蒿欲滿園掃除唯一室閒<lb/>
情共水雲生計躭書帙時無問竒人悠然獨抱膝<lb/>
翩翩髙世情悠悠避時計築室近樵漁乗春樹蘭蕙雖<lb/>
無求仲隣亦有君平藝不學同時人獻賦空靡麗<lb/>
出郭車馬稀况復園林好言念當塗人翻悲灌畦老青<lb/>
<pb n="KR4e0196_WYG_002-4b"/>
瑣乆已疲𤣥文近能草澹然榮利間何如乞身早<lb/>
　　喜唐應徳見訪别墅二首<lb/>
學隠畏逢人郊扉絶四鄰時多譏偃蹇子獨念交親竒<lb/>
樹行相問幽蘭坐共紉還因漉酒便一解陶潛巾<lb/>
閒居澹時好日倚槁梧吟幸枉空虛足重聞山水音滄<lb/>
波投迹逺𤣥理寄言深野服君能慣從来多道心<lb/>
　　秋日溪上偶成<lb/>
本無羨魚意聊復上苔磯坐惜青蘋晩行攀碧樹稀兒<lb/>
<pb n="KR4e0196_WYG_002-5a"/>
童喧釣艇鷄犬狎鄰扉近喜桑麻好迎霜早授衣<lb/>
　　晚起偶成<lb/>
晩起獨悠然雲山滿目前常疑身是隠早覺性通禪座<lb/>
引清心月池分洗耳泉故園翻似客草色又經年<lb/>
　　秋居用唐人韻得五首<lb/>
平生軒組意不為慕輕肥身世䕫憐蚿風塵犬吠衣㣲<lb/>
官百指累舊業五湖歸怪得驅馳乆秋来雙鬢稀<lb/>
本為悲揺落還因厭俗塵次公酒狂士方朔謫仙人偃<lb/>
<pb n="KR4e0196_WYG_002-5b"/>
仰四空壁周旋一墊巾眼前無長物非是拙謀身<lb/>
四戸啼螀亂秋隂欲上階菊花收作枕草蔓緝成鞋得<lb/>
句先書壁因琴别置齋溪雲與山月總不費安排<lb/>
重来北山客却媿草堂靈窈窕鄭生谷寂寥揚子亭檢<lb/>
山收地志盥手閱心經長日看逾短秋聲入夜鈴<lb/>
木落隨寒雨林開際逺天水紋揺簟竹秋氣入琴絃倚<lb/>
樹禽相語班荆鹿共眠機心日以盡自訝骨如仙<lb/>
　　送駱質夫謝病歸湖州和王允寧二首<lb/>
<pb n="KR4e0196_WYG_002-6a"/>
聞君舊隠處正傍太湖濱課樹收柑子澆松養茯神秪<lb/>
緣身病累轉覺道情真何日重開徑求羊卜爾鄰<lb/>
髙卧山圍屋幽吟竹遶町鬭雞新續句相鶴舊傳經一<lb/>
鳥波間白千峰雨後青相憐少同病怪爾室常扃<lb/>
　　七夕雨二首<lb/>
漢渚邀靈匹幽盟此夜尋盈盈唯一水暮暮更為雲灑<lb/>
道流餘潤揚波蕩夕氛含情愁雨絶隨淚㸃羅裙<lb/>
靈鵲翻占雨神京似灌壇迎針絲亂度映燭淚先殘機<lb/>
<pb n="KR4e0196_WYG_002-6b"/>
石新含潤河梁欲下湍尋源海上客昏黒路應難<lb/>
　　送髙都諫倅廣東藩幕<lb/>
憐君香案吏乆奉紫宸朝暫解荷囊去言從薇省招秋<lb/>
經吳苑樹晨望海門潮逺近無須問平原欲試蕭<lb/>
　　鄉園偶成<lb/>
為園非擇勝所欲奉親娛樹與人俱散溪因主亦愚宦<lb/>
卑情自澹戰勝體猶臞敢謂輊纓冕出門多畏途<lb/>
　　讀李忠定靖康傳信錄二首<lb/>
<pb n="KR4e0196_WYG_002-7a"/>
國勢已紛如忠賢乆見疎天心未悔禍兵事竟成虛玉<lb/>
府非金穴魚符是蠟書空聞求内禪猶自昧前車<lb/>
治亂亦無端興戎自晏安㑹因千道設嶽擬萬年看城<lb/>
下盟初合宫中戱未䦨可憐忠定淚獨灑北風寒<lb/>
　　幽居<lb/>
幽居何處是一徑落花中人似鹿門隠溪将剡水通閒<lb/>
尋種瓜伴因識養雞翁獨往平生意多岐秪自窮<lb/>
　　途中暑寄所知<lb/>
<pb n="KR4e0196_WYG_002-7b"/>
旅泊淹中夏愁添毒熱新時逢隔水騎相顧滿衣塵擇<lb/>
木頻移䕃貪程更問津不緣趨捧日長作北窓人<lb/>
　　寄趙孟静<hi>時方在告</hi>
一官常卧病知爾學沈冥對客稱居士呼兒説道經支<lb/>
離堪混俗猿鳥共忘形為識峨嵋老年来畏獨醒<lb/>
舊愛山中宿因成方外遊寫經多施寺草賦獨登樓耿<lb/>
介於陵子栖遲馬少㳺未能諳蜀道夢爾到滄洲<lb/>
　　卜居後東吳曰静歐學章<lb/>
<pb n="KR4e0196_WYG_002-8a"/>
與君數相見但訝往来疎不惜買隣費初營近<lb/>
市居卑棲隨燕雀長物載圖書何日登樓賦虚名<lb/>
愧應徐<lb/>
　　賀王允寧移居二首<hi>允寧太夫人迎養於京師故首章云</hi>
仄徑不容車迢迢奉板輿思𤣥隱几處入直倚門初夜<lb/>
户蛩螿滿秋墻薜荔疎自憐趨祿養時復憶吾廬<lb/>
甲第連雲起一枝吾自安箧中鷦鷯賦壁上鵕䴊冠客<lb/>
至供蔬具人閒理藥欄不須歌考室久已夢斯干<hi>允寜未有</hi>
<pb n="KR4e0196_WYG_002-8b"/>
<hi>子故以祝之</hi>
　　柬盧浚卿移居<lb/>
年来頻卜築只傍帝城西省樹寒猶緑宮鶯春早啼官<lb/>
閒成小隱身病惬幽棲况是盧敖宅紅塵未許迷<lb/>
　　送吳道士<lb/>
紫氣来何逺青牛又出關客程江上雪歸夢海中山風<lb/>
御雙鳬去身輕一鶴還餘丹幸留贈我欲駐頽顔<lb/>
　　送楊都諫謫貴洲<lb/>
<pb n="KR4e0196_WYG_002-9a"/>
子雲羞執㦸萬里去金門衮職将誰補𤣥文祗自論銜<lb/>
恩雞舌在渉險馬蹄翻為問居夷好一官聊避喧<lb/>
　　陳封君六十雙夀<lb/>
六十鬢如絲林泉乆避時性唯便野鹿手自蓺園葵愛<lb/>
客常青眼傳家有白眉醉看章服貴莱婦笑相宜<lb/>
　　江隂花母節夀詩<hi>故醫家</hi>
一身唯苦節三徙得仙閭欲試趨庭訓還探繋肘書江<lb/>
清魚入饌秋晩藥供蔬白首堪相慰清尊幸不虛<lb/>
<pb n="KR4e0196_WYG_002-9b"/>
　　寄尹汝基<lb/>
秋杪正愁予逢君憶嵗除頽然泉上酌慰我獨離居烽<lb/>
火驚初定田園意轉疎平生匡國願早上治安書<lb/>
　　至後二日雪<lb/>
至後雪霏霏初陽力尚㣲細霑羅襪冷輕逐琯灰飛對<lb/>
樹驚花發看山失翠圍猶餘閉闗意一任積荆扉<lb/>
　　觀出軍十首<lb/>
萬騎出長安都人夹道看旗叅龍虎動劍帶鸊鵜寒𤣥<lb/>
<pb n="KR4e0196_WYG_002-10a"/>
社新分土黄金盡築壇九重憂正切又見選材官<lb/>
聖主本修文安邊再出軍戈鋋六月雪旌斾半空雲候<lb/>
騎宵中發屯營栁外分幕前文武士年少有終軍<lb/>
詔出選元戎人推衛霍雄天兵六郡卒漢馬五花驄氣<lb/>
蓋燕山石歌酣易水風匈奴行徙牧不敢向雲中<lb/>
王師亦有征慷慨羽林兵盡說從軍樂相和出塞聲旌<lb/>
麾天際下刁斗月中鳴自媿劉生勇空令氣不平<lb/>
瑣甲膺朱紱銀鞍跨紫騮将軍五道出戰士百金收賈<lb/>
<pb n="KR4e0196_WYG_002-10b"/>
勇多超乗論兵競借籌相期窮絶漠梟取左賢頭<lb/>
君王方北顧萬里動天誅日月占兵氣風雲識陣圖邊<lb/>
隅休士乆将帥受恩殊一取單于帳嫖姚真丈夫<lb/>
塞馬飲河汾兵符閫外分盡徴驃騎將逺逐虎狼羣燕<lb/>
尾翻晴旭犀皮暗曉雲不貪麟閣畫報主藉㣲勲<lb/>
邊警先秋報重興六月師簡書傳鳳闕兵陣動魚離吹<lb/>
律風初應揮戈日乍低一軍齊洒泣為感采薇詩<lb/>
大将鑿凶門邊庭節制尊登壇戈劒擁掃境鼓鼙喧投<lb/>
<pb n="KR4e0196_WYG_002-11a"/>
石軍中戯椎牛幕下恩折衝樽俎意千載與誰論<lb/>
烽火照甘泉将軍出塞年萬夫齊決拾一鼓蕩戈鋋地<lb/>
極迴看斗谷深長㫁烟蕭條夕陽外應聽哭祁連<lb/>
　　芳洲為蔡長卿題<hi>世醫家</hi>
傳聞蔡經宅一逕入烟霞地古藤蘿合溪迴城市賖藥<lb/>
畦連别塢碁局上浮槎肯念文園客相從老嵗華<lb/>
　　和鐘石學士齋夜見雪拗體二首<lb/>
素心仰𤣥鑒靈澤先成雪六出花更繁五更綿復折瓊<lb/>
<pb n="KR4e0196_WYG_002-11b"/>
筵先幄張寳鼎名香爇懐君坐中夜虛窓澹微月<lb/>
北地多苦寒春半猶飛雪東郭履盡穿淵明巾欲折林<lb/>
花吐還縮野烟凍不爇遥瞻白玉臺羣神朝二月<lb/>
　　輓張封君<lb/>
何處訪髙蹤岧嶢江上峯遺安五經笥寄傲一枝笻姓<lb/>
字漁翁識茶蔬野老供無嗟終不遇身後渥恩濃<lb/>
　　贈朱從龍外兄二首<lb/>
祗為憐同病時来款竹扉藤蘿一畝宅荷芰四時衣石<lb/>
<pb n="KR4e0196_WYG_002-12a"/>
几焚香坐春流抱甕歸池塘入幽夢相客各依依<lb/>
嵗晩不一遇知君自晏如貧收乞米帖病學養丹書野<lb/>
竹編漁舫山花薦客蔬風塵初息駕莫訝故人踈<lb/>
　　贈數疇一首<lb/>
為儒長濩落中嵗學淵潜蕙草春三徑蔷薇月半簾藥<lb/>
方閒裡輯詩巻病来添野老時相訊微吟坐短簷<lb/>
　　代贈崇安住持僧<lb/>
近市開蘭若塵中得静㡬鐘催城樹曉錫伴野雲飛化<lb/>
<pb n="KR4e0196_WYG_002-12b"/>
俗多傳偈持齋獨掩扉自今身得度僧法盡皈依<lb/>
　　題華氏撫絃小像<lb/>
池臺應未改山水已希聲妙寄丹青筆深傳緑綺情幽<lb/>
蘭春日恨别鶴夜堂驚何必雍門客能令淚滿纓<lb/>
　　代賀張尚寳兩嵗生兩子即羅峯閣老子也<lb/>
丞相好推賢金貂七葉傳恩遺掌璽日慶發夢熊年玉<lb/>
樹看雙植桑弧喜再懸慚余湯餅客秋至又登筵<lb/>
　　送萬容齋通判南雍<lb/>
<pb n="KR4e0196_WYG_002-13a"/>
人言南土樂况復郡名雄五嶺雲中合諸夷徼外通家<lb/>
傳孔林學俗仰曲江風驥足真堪展無嗟西復東<lb/>
　　送南豐尹髙文明<lb/>
無言得官晚墨綬自為榮列宿郎官寵餘春鄉國情花<lb/>
添製錦色江助酌泉清他日雙鳬至應蜚百里聲<lb/>
　　梅窓為蔡君題<lb/>
為愛孤山友閒窓手自栽塵襟風外洗野望雪中開心<lb/>
賞芝蘭共年芳桃李催不嫌居近市清夢自徘徊<lb/>
<pb n="KR4e0196_WYG_002-13b"/>
　　夀彭宣父<lb/>
三月長安道東風送客歸十年桓氏學此日老莱衣江<lb/>
入青春暖雲隨畫鷁飛鉅公名筆在桑梓自光輝<lb/>
　　送羅希文掌鄞縣教<lb/>
兩獻蓬莱賦嗟君數尚竒翩然従吏隠真不忝人師梁<lb/>
棟他時用琴書此日宜更憐桑梓近可慰白雲思<lb/>
　　夀沈徳夫母<lb/>
春日休文第東風萱草花共姜心獨苦王母髮初華綵<lb/>
<pb n="KR4e0196_WYG_002-14a"/>
服迴清晝丹帔拂曉霞人間有瑶島何處覔仙家<lb/>
　　輓盧湲江父<lb/>
鳩杖迎賓日君顔幸未衰不妨親藥裹何意泣靈輀紫<lb/>
誥生前寵青山故里思漳河風色暮歸路不勝悲<lb/>
　　送李威甫掌長興教<lb/>
匹馬河橋别南雲欲滿空歸心依岸栁秋色動江楓帝<lb/>
命師儒重文風吳越同他年逢弟子應自識胡公<lb/>
　　送俞汝承行二首<lb/>
<pb n="KR4e0196_WYG_002-14b"/>
國計須鹽鐵君行亦壯觀一星離北極六月發長安城<lb/>
樹欹殘暑河梁下急湍佇聴旋斾日獻論續桓寛<lb/>
魏闕光新命秦淮戀舊逰清心鷺洲月極目牛山秋梓<lb/>
里情何劇萱堂志已酬明時多雨露應自足忘憂<lb/>
　　送朱月河判雷州二首<lb/>
帝徳通炎海官曹接要荒緣知今别駕非復古雷陽展<lb/>
驥材堪逺歌驪思更張都門旌斾迥寒日正蒼蒼<lb/>
藝苑久蜚英才髙獨晚成東南多好郡江海足閒情春<lb/>
<pb n="KR4e0196_WYG_002-15a"/>
樹三山合寒雲五嶺平天門驚浪動此日仰賢聲<lb/>
　　補送駱尹敖歐四年兄使諸藩二首<lb/>
螭陛虛彤管龍章下赤墀尊親周典禮磐石漢宗支天<lb/>
啟儲宫豫春迴使節遲淮王如好客為索桂山詞<lb/>
泰壇初薦冊離景又重輝帝命先宗室天書出瑣闈十<lb/>
行窺聖妙千里逐春歸此日髙堂近還看著舞衣<lb/>
　　送潘勿齋司黄巖訓<lb/>
楚楚江南士扁舟向日東師儒新拜命吳越舊同風海<lb/>
<pb n="KR4e0196_WYG_002-15b"/>
氣蔵仙宅山形擅學宫諸生相問俗試與說尤公<lb/>
　　賀鮑如泉七十<lb/>
緑水遶門閒楊花滿釣船折腰寧作吏負郭且歸田義<lb/>
訓徵圖史春情屬管絃相逢不惜醉應有酒如泉<lb/>
　　送孫志髙侍母歸浙<lb/>
春水正悠悠圖書上越舟潘輿憐逺道華服炫晴洲况<lb/>
是蓬瀛客真成天姥逰明光殘草在桂樹莫淹留<lb/>
　　題陽峯一首<lb/>
<pb n="KR4e0196_WYG_002-16a"/>
楚山竒勝處共說繡林亭今古留天柱東南發地靈沱<lb/>
江深映碧巫峡逺分青雲氣時時合為霖遍四溟<lb/>
　　芳洲贈袁太醫<lb/>
明時容吏隠猶自慕滄洲絶藝成三折新詩寄四愁為<lb/>
園謝機械行世任虛舟鄉夢依然在清溪雙白鷗<lb/>
　　為顧汝隆悼亡<lb/>
旅魄悲新月歸魂逐斷雲蘭芳春日盡鸞影曉窓分廿<lb/>
載人間世千秋湖上墳重吟贈婦句悽切不堪聞<lb/>
<pb n="KR4e0196_WYG_002-16b"/>
　　野寺<lb/>
古寺亂田間尋僧夜未還萬縁塵外盡雙樹月中攀化<lb/>
俗多傳偈觀空獨揜闗問余還嗜酒何日住廬山<lb/>
　　送陸鍊師歸領道㑹<lb/>
少君初得道謁帝上清宫鳬舄来天外鴻書秘枕中祗<lb/>
緣丹室在重與世人逢縮地元無術泠然獨御風<lb/>
　　送益上人南歸<lb/>
面壁已多年遊方向日邉三千俱法界来去但隨縁俗<lb/>
<pb n="KR4e0196_WYG_002-17a"/>
逺詩成易溪晴杯渡便還思竹房月獨煮恵山泉<lb/>
　　送顧槩<lb/>
逢君未徂暑别去又重陽一官新拜命廿里古封疆水<lb/>
落舟檣逺天清驛樹長東昌本畿輔指日見輝光<lb/>
　　送張僉休寧二尹<lb/>
石室徵勞乆彤墀錫命新春光和雨露行色帶風塵折<lb/>
栁聊隨俗哦松太任真君知操割否應藉佐刀人<lb/>
　　月溪號詩<lb/>
<pb n="KR4e0196_WYG_002-17b"/>
明月共千里一谿君獨幽此時堪着屐何處有蔵舟猿<lb/>
鶴聲如答藤蘿影漸收小山今寂寞願子勿淹留<lb/>
　　送朱省簿樂安<lb/>
居人怯中夏行子發長安尊酒憐鄉國天風思羽翰鶯<lb/>
聲春盡少江色夜深寒回首孤帆逺誰歌行路難<lb/>
　　鐵瓶草堂二首<lb/>
大市多真隠名都有逸人春深草堂静雨過棘籬新貫<lb/>
蝨功非拙屠龍術不貧雲雷隨變化池上見飛鱗<lb/>
<pb n="KR4e0196_WYG_002-18a"/>
喬木不知年茒堂鎖晝烟人疑揚子宅門有米家船隠<lb/>
跡山南霧将雛冀北天晚成良有㑹莫自惜華顛<lb/>
　　輓湯母<lb/>
令子彈冠日慈親屬纊時荻灰尋舊畫機石訝新支上<lb/>
國人留輓空庭鳥助悲秋風不相惜偏向楚帆吹<lb/>
　　陽峯巻<lb/>
雄勢標南郡岐陽第一峯雲中開錦繡天際立芙蓉人<lb/>
物全荆盛辭華百代宗莫牽松桂夢宻勿待從容<lb/>
<pb n="KR4e0196_WYG_002-18b"/>
　　夀詩<lb/>
遶徑春風入臨流甲第開冠裳三島客沆瀣萬年杯紫<lb/>
誥兼君寵斑衣憶手裁瑶池何處是絃管夜頻催<lb/>
　　夀吕思齋七十<lb/>
北望心猶壯東風髮已華客盈文舉座春屬老莱家對<lb/>
酒新烏帽傳經舊絳紗非熊行自卜十載未論賖<lb/>
　　夀陸頤齋七十<lb/>
七十健逢迎知君善養生笙歌娛晚景車馬雜春聲鶴<lb/>
<pb n="KR4e0196_WYG_002-19a"/>
唳聞應慣茶經著始成漢庭方貴老章服此時榮<lb/>
　　題惠坡<lb/>
幽懐羨獨往茅屋住山坡蠟屐看鳴鳥浮觴坐淺莎薜<lb/>
蘿罥僧錫麋鹿駭樵歌我亦巖棲者藏書近若何<lb/>
　　題顧與新清溪庄和唐應徳韻四首<lb/>
罷官應自好負郭有瓜田宦味陶元亮詩才賈浪仙髙<lb/>
齋聴雨枕斜月過湖船誰共幽吟者空聞招隠篇<lb/>
舊是樵漁地投簮此卜居溪閒安藥磑春至檢農書食<lb/>
<pb n="KR4e0196_WYG_002-19b"/>
笋思分竹腰鎌擬佩魚也知濠上樂媿我未能如<lb/>
林卧堪遺俗村居復近湖應門時見鶴鼓棹不驚鳬樹<lb/>
與人俱散溪因主亦愚翻嫌太寥僻庄外有桑榆<lb/>
知君閉闗乆一徑落花深書癖年長在詩盟春更尋空<lb/>
山㡬兩屐逺道四愁吟北望休相笑平生魏闕心<lb/>
　　送周顒分教嚴州<lb/>
斯文周茂叔清節漢嚴陵風月還誰共雲山思獨凝道<lb/>
依家學重教並郡賢興庭草多幽意髙臺時復登<lb/>
<pb n="KR4e0196_WYG_002-20a"/>
　　和龍岡送白洛原将命護作因得歸沐<lb/>
畫省猶牽袂征㠶動渭潯九重将異命千里惬歸心<hi>闕</hi>
　　　　幽居忘越吟我亦多鄉思金門聊陸沈<lb/>
　　酬包元達侍御見示之作兼致别意二首<lb/>
逺道客情多停橈時共過綵衣霑雨露繡服炫星河時<lb/>
論深杯酒鄉音接棹歌清江明月滿莫問夜如何<lb/>
吳趨投暝發楚樹帶烟㣲千里占星聚雙帆逐鴈飛寧<lb/>
親恩詔渥報主壮心違尊酒憐同病天涯更獨歸<lb/>
<pb n="KR4e0196_WYG_002-20b"/>
　　郭允新宅中秋燕集限韻得王字二首<lb/>
圎魄臨秋半邀歡奉桂漿感時俱異客卜夜共清光兔<lb/>
影揺鳷鵲鴻聲度建章還思擬金鑑持以奉明王<lb/>
天街秋宇浄月露淡交光對此懐千古悠然覽四荒開<lb/>
尊浮桂影裁句競蘭芳未就登樓賦多慙姓是王<lb/>
　　秋居五首<lb/>
和靖常攜鶴羲之本好鵞山隂秋日浄湖上野烟和大<lb/>
道機中息虛名身後多淵明真解此詩酒一生過<lb/>
<pb n="KR4e0196_WYG_002-21a"/>
雲樹秋容澹悲歌野興豪蕭蘭元異種牛驥亦同槽露<lb/>
白芰荷盡天清鴻鴈髙朋逰隔千里魂夢為誰勞<lb/>
種樹邊茅宇抛書滿石牀林居慚束帶晝坐憶含香土<lb/>
木形骸拙江湖憂思長秋来頻對客山桂挹寒漿<lb/>
卧遊真自得日對輞川圖燒葉茶頻煮懸錢酒旋沽大<lb/>
言傾宋玉濳論學王符秋至吟尤苦臨風獨撚鬚<lb/>
避樹營牆短看山引坐偏長松盤野鶴疎葉度寒蟬蜂<lb/>
塢花成蜜蝸房露洗涎村居時易姓祇畏俗人傳<lb/>
<pb n="KR4e0196_WYG_002-21b"/>
　　偶成<lb/>
野外常無事多看種樹書迂頑堪自笑躑躅欲焉如飲<lb/>
客中山酒尋春下澤車倦游頻息駕意惬即吾廬<lb/>
　　送姚友竹二首<lb/>
東風桃李滿忽向剡溪歸江暖知鱸美春深愛蕨肥故<lb/>
山麋鹿友初服芰荷衣千里還相憶尋君舊釣磯<lb/>
亦知簮組累自愛水雲居匹馬歸来早三鱣屬望虛閒<lb/>
情任吳越行李總圖書何處堪髙卧山中有草廬<lb/>
<pb n="KR4e0196_WYG_002-22a"/>
　　書觀瀾巻贈行涂堂主簿父二首<lb/>
旅館忽經年歸懐感逝川雲来震澤藪春去洞庭船濠<lb/>
水思䝉吏龍門悵馬遷江湖堪寄興莫自歎華顛<lb/>
青春白日好千里一帆初野色雲俱媚江聲夜轉虚逢<lb/>
人談惠麓久客憶匡廬好去看消息殷勤戒子書<lb/>
　　代作恵坡詩鄭子<lb/>
由来厭朝市卜築近山家路入雲林杳籬侵石磴斜汲<lb/>
泉因釀酒掃徑為看花屋角清溪轉桃源那更賖<lb/>
<pb n="KR4e0196_WYG_002-22b"/>
　　夏日偶成<lb/>
窮巷謝華軒幽齋入斷垣卧遊非擇勝坐鍜欲辭喧有<lb/>
客問竒字無人知寓言時来松樹下長嘯似蘇門<lb/>
　　代夀曺山人六十<lb/>
釀酒擷園蔬為歡此度初身因烏帽寵人以白眉譽舊<lb/>
識尚書履今来長者車早諳清浄理寧藉養生書<lb/>
　　義興道中<lb/>
倚棹水雲邊溪光共杳然琴尊百里道竹樹一村烟山<lb/>
<pb n="KR4e0196_WYG_002-23a"/>
果迎秋落汀花帶晚姸夜来何處宿相逐捕魚船<lb/>
　　登孤山用唐人張祜韻<lb/>
兀坐俯孤岑翛然出世心烟霞千嶂曉桑柘半溪隂鶴<lb/>
去亭猶古人幽山更深已看塵跡逺况復近東林<lb/>
　　紫陽菴<lb/>
幽翳蔵靈境攀窺石磴寒奔峰度天外飛閣出林端憩<lb/>
洞思探籙疏泉學煮丹重来定何日明去欲辭官<lb/>
　　崇徳道中<lb/>
<pb n="KR4e0196_WYG_002-23b"/>
望望越溪幽烟波横素秋桑園多傍水荻岸一維舟落<lb/>
鴈窺沙溆行人指驛樓棹歌中夜發芳杜滿前洲<lb/>
　　吳廷宣父母雙輓<lb/>
鹿門棲隠處耕織自相依忽此歌狸首初因哭少微梁<lb/>
鴻山下宅孟母室中機寥落那堪問空餘明月輝<lb/>
　　夀苗東洲七十<lb/>
為儒不得意老去素風存愛客多懸榻謀身獨灌園柴<lb/>
門耽舊隠紗帽奉明恩白髮春来長怡情此一尊<lb/>
<pb n="KR4e0196_WYG_002-24a"/>
　　題文苑<hi>常熟錢氏别業也</hi>
家本詩書業幽居總好儒天龍座上客山海壁間圖問<lb/>
字時能說鳴琴聊自娛重来解組後不似北山逋<lb/>
　　茹瀾堂號詩<lb/>
靈液千年發虛堂半嶺懸池喧瀑布雨窓暝具區烟長<lb/>
日雲俱卧幽襟俗盡捐吾纓如可濯攜手弄潺湲<lb/>
　　陸節之夫婦七十雙夀<lb/>
奕奕金章客歸来兩鬢星仰天窺鶴唳閉户著茶經五<lb/>
<pb n="KR4e0196_WYG_002-24b"/>
栁宜同傳三休已作亭使君况有婦七十共修齡<lb/>
　　途中送春寄諸弟<lb/>
客行愁節換况復是春歸檣燕如相訊汀花亦盡飛問<lb/>
程猶故國千里更遲遲遥憶髙堂燕重嗟定省違<lb/>
　　初入都寄親知<lb/>
薄宦蓬應似往来唯所飄振衣聊息駕鳴玉更趨朝慣<lb/>
學金門隠多慚華鬢饒滄洲有故侶松桂欲相招<lb/>
　　吕梁題養素軒<lb/>
<pb n="KR4e0196_WYG_002-25a"/>
大檏元無事幽居堪自怡雲依書幌静石共藥欄欹白<lb/>
賁存吾道𤣥文任俗疑風塵千古意誰識染絲悲<lb/>
　　野望<lb/>
水漫孤村白花依别嶼紅隂隂沙際日細細午前風貰<lb/>
酒從隣媪呼舟學釣翁一春唯寄興山色鳥聲中<lb/>
　　寄王允寜用舊贈韻<lb/>
憶昨趨金馬承恩共一時君今卧西華我亦戀南枝永<lb/>
念闗中使多傳别後詩燕雲猶自隔吳苑倍相思<lb/>
<pb n="KR4e0196_WYG_002-25b"/>
　　送篆文生<lb/>
吳客偏多藝君能解古文鴻都初待詔燕市忽離羣科<lb/>
斗舟迎字鳬鷖沙漾紋相看俱得意寜惜去来勤<lb/>
　　夀蕭尹<lb/>
吏隠不違親歸来白髮新大椿宜晚嵗五栁絶風塵紫<lb/>
誥銜恩重斑衣獻舞頻庭中聞鳳吹蕭史是前身<lb/>
　　嵗暮送客<lb/>
月窮知嵗晚㳺子促歸心殘雪千門曙寒風百里隂目<lb/>
<pb n="KR4e0196_WYG_002-26a"/>
隨長路斷情寄故園深日暮幽齋裡何人共越吟<lb/>
　　得家書三首<lb/>
三春候歸鴈四月見家書客思真無賴親恩自不疎詩<lb/>
書餘舊業水竹卜新居喜極渾忘寐千金定未如<lb/>
吳楚同千里君親自一心看雲遥北極望日遲南音未<lb/>
返王陽馭空成越舄吟春来江漢水何似舊時深<lb/>
春盡逢南雁翻令感嵗華五年猶作客一命亦為家肉<lb/>
食愁黄竹蓴羮想白華何時莱子服謾向故人誇<lb/>
<pb n="KR4e0196_WYG_002-26b"/>
　　送黄三峯僉憲山東<lb/>
羨爾獨懐竒為郎已後時欲觀滄海日不戀白雲司繡<lb/>
斧承秋令丹書屬夜思寄車應問俗更訪嶧山碑<lb/>
　　和陳平岡七夕韻<lb/>
牛女何年事猶尋此夜盟多君先得巧揺筆報詩成秋<lb/>
興尊前發河流天畔明蘭章無以報空自媿同聲<lb/>
　　送夀昌吳尹<lb/>
出宰動星文孤城百里分山猶富春古道以子陵聞鳬<lb/>
<pb n="KR4e0196_WYG_002-27a"/>
舄雙看别牛刀獨樹勲重尋治縣譜美政接番君<lb/>
　　送李仲西都諫節推大名<lb/>
未厭承明直那堪祖道看象刑清禁甸持節渡桑乾朝<lb/>
下衣香在焚餘諌草殘霜楓迎去馬似照寸心丹<lb/>
　　九月七日汪維義宅對菊<lb/>
他鄉七日酒應為菊花催疎鬢風前帽覉懐江上臺秋<lb/>
光寒拂檻霞色暝侵杯揺落易為感酣歌日幾迴<lb/>
　　和孫季泉韻二首<lb/>
<pb n="KR4e0196_WYG_002-27b"/>
聖主正垂裳同依日月光芳辰共清燕聮珮此登堂座<lb/>
接陳君榻衣沾荀令香明時多事業莫遣鬢毛蒼<lb/>
髙軒貴戚里良㑹小春時逸興頻催酒清談各問詩鵷<lb/>
鸞天外集商羽曲中移聚散興餘慨何年更此期<lb/>
　　㑹同年二首<lb/>
對酒復何疑相驚十載期鯤鵬同變化鵷鷺數追隨筵<lb/>
敞通侯第歌憐少女詞不愁歸路暝後㑹恐參差<lb/>
綺席照朱甍侯家接鳳城歌鐘五雲近軒葢一時傾星<lb/>
<pb n="KR4e0196_WYG_002-28a"/>
聚慚名徳風期協友生相看語不盡特此寄同聲<lb/>
　　左順門問安同郭允新作<lb/>
追趨雙闕下瞻拜五雲間為問君王寝相隨供奉班啼<lb/>
鴉丹禁曙調馬玉墀閑佳氣葱葱合深宫護聖顔<lb/>
　　酬歐學章見贈移居<lb/>
六一歐居士琴書滿屋清故開松菊逕應有薜蘿情客<lb/>
借陳君榻鄰慙求仲名趨朝慣相逐暗識玉珂聲<lb/>
　　張映山書屋巻<lb/>
<pb n="KR4e0196_WYG_002-28b"/>
君家碧山後舊業五車書欲就張衡賦先營諸葛廬下<lb/>
帷山桂發隠几嶺雲嘘勤苦無須問行看上石渠<lb/>
　　登鏡光閣<lb/>
梵居依鳳闕虛閣瞰龍宫車馬三春賞山河四望通林<lb/>
鮮迎佛日磬逺引皇風鳥似隨緣下僧因出定逢烟花<lb/>
迷色相水樹悟真空<lb/>
　　贈僧<lb/>
杖錫去何遲東林烟雨㣲出山吟更苦得祿意多違鐘<lb/>
<pb n="KR4e0196_WYG_002-29a"/>
鼓侈齋磬袈裟厭客衣自令身得度僧俗盡皈依<lb/>
　　黄公澗<lb/>
積雨千峯潤飛流百道懸穿林驚宿鳥激石亂鳴蟬<hi>闕共</hi>
<hi>十三字</hi>楚相陵谷自依然<lb/>
　　移居<lb/>
儒宫無一畝宦薄易為家地入黄啚僻門依紫陌斜㣲<lb/>
吟對秋草閒歩拂簷花未就登樓賦端居念嵗華<lb/>
　　安黄門曽祖母九十八夀詩<lb/>
<pb n="KR4e0196_WYG_002-29b"/>
問訊日邊書髙堂百嵗初蘭孫五世滿甲子六身餘地<lb/>
訝瑶池接星占寳婺虛賓筵秋正好仙菊照華裾<lb/>
　　又柬盧浚明移居<lb/>
葵藿心常切移居近日華門窺狭斜道春傍上林花守<lb/>
拙家四壁多方書五車清談留客處寒竹浄交加<lb/>
　　歩虚詞四首<lb/>
王母傳青鳥秦娥控紫鸞相期瑶島外忽上綵雲端<lb/>
海水年来淺桃花春去殘未能逢玉舄那得問金丹<lb/>
<pb n="KR4e0196_WYG_002-30a"/>
海上三珠樹雲中七寳車空聞徃来處何地是仙家洞<lb/>
古羊成石林春棗似𤓰刀圭雖可學嵗月莫應賖<lb/>
霧幄遶霓旌氤氲滿太清龍成雲葢引虎奉嶽圗迎七<lb/>
聖猶同御三天各異程試求香案吏誰是嵗星精<lb/>
歴歴白榆中飄颻雙玉童神宫開太一仙路接崆峒子<lb/>
晉仍驂鶴浮丘亦駕鴻不須能縮地萬里自乗風<lb/>
　　寄題前湯菴<lb/>
空林迴夕照清梵尚依㣲野鷺窺僧鉢天花綴佛衣經<lb/>
<pb n="KR4e0196_WYG_002-30b"/>
翻長日過錫伴暮雲歸欲托門人宿因觀靜者幾<lb/>
　　銅雀伎二首<lb/>
掩涕辭金屋含情向白雲衣冠新卜道歌舞舊来羣貟<lb/>
枕無時覺哀猿終夜聞誰言妾薄命生死只從君<lb/>
漳河流日夜歌舞未能休艶色今誰妬餘香空自留朝<lb/>
雲不作雨陵樹早生秋滿目多疑塜君靈在此不<lb/>
　<lb/>
　具茨詩集巻二<lb/>
</p>
<p>
</p>
  </div>
</body>
</text>
</TEI>
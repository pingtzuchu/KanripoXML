<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>具茨文集巻一</head> <lb/>
    <p>
<pb n="KR4e0196_WYG_006-1a"/>
欽定四庫全書<lb/>
　具茨文集巻一<lb/>
　　　　　　　　　　　　明　王立道　撰<lb/>
　賦<lb/>
　　大祀圜丘賦<lb/>
伊我皇之繼綂立極也徳流寰區風漸海隅車書同於<lb/>
文軌疆域掩於唐虞横目之民咸熙熙皞皞嬉嬉于于<lb/>
木不貫刃道無荷殳重九譯於越裳勒豐碑於居胥北<lb/>
<pb n="KR4e0196_WYG_006-1b"/>
通窮髮南及雕題莫不稽顙内向奉珍来輸上格昊穹<lb/>
下綏皇祇洪河晝湛靈液夜濡幽明咸鬯和氣充衢我<lb/>
皇於是坐明堂考禮樂稽諸古典秩然有作惟國之南<lb/>
是經是度就陽位以肇啟挟舊規而前拓壓鴻龎而創<lb/>
基包坤維而亘絡法天體之惟員發珉石而礱錯陶人<lb/>
效其巧思蒼蒼協於正色表重階之崔嵬施廣陛於九<lb/>
級佳氣浮而蒨葱祥烟起而靄鬱迥瑶宇之廓虚聳碧<lb/>
岑之千尺廻延乎赤道森羅乎紫極卿雲彌於璇穹日<lb/>
<pb n="KR4e0196_WYG_006-2a"/>
月曜其精魄於是天子乃歴長樂出建章修大報之儀<lb/>
迎長日之至駕文玉之雕輿控騏驥之馴駟飛㢘奔而<lb/>
啟途羲和騁而執御金戈交於玉戚鸞輿雜於龍旌飛<lb/>
霞鑠電騰波錯星虎賁貫文犀之甲力士垂曼胡之纓<lb/>
紛旖旎乎後先班陸離其充盈羅幬繡幔綺轂錯衡行<lb/>
如風發止若林屯齋宫啟而晨肅周廬列而無驚氊案<lb/>
既張采席甫設天子乃戴珠旒奉蒼璧太羮粢食之儉<lb/>
𤣥酒明水之潔有黍稷之馨香有特牲之蠒栗玉梢舞<lb/>
<pb n="KR4e0196_WYG_006-2b"/>
而招揺金支動而從律獻終三觶歡洽百神命司駕而<lb/>
旋馭適扶桑之朝暾開閶闔而御黄道撞洪鐘而御紫<lb/>
宸千官列陛萬國輸琛道泰亨而離照福川至而日升<lb/>
斯可以見仁人之饗帝而孝子之饗親者也遂作頌曰<lb/>
惟皇九葉明徳馨兮圜壇穆穆秩明禋兮上下四方神<lb/>
揚靈兮嘏錫無疆宜子孫兮於千萬年永清寧兮亂曰<lb/>
黄鍾應律迎初陽禮成享帝還明堂閶闔遥瞻黼幄張<lb/>
氤氲曉日飛晴光玉輦徘徊龍馭翔琱戈金戚森寒霜<lb/>
<pb n="KR4e0196_WYG_006-3a"/>
扇開孔雀朝未央千官濟濟趍鵷行圭駢組緝鳴玉鏘<lb/>
鈞天廣樂喧八方瓊筵既登折爼将雕盤絡繹皆芬芳<lb/>
琉璃琥珀凝瓊漿飲酒樂豈恩汪洋九夷五狄来要荒<lb/>
鳳儀獸舞何蹌蹌羣臣起稱萬夀觴泰交上下賡明良<lb/>
願君之福熾且昌天髙地厚同無疆<lb/>
　　觀泉賦<lb/>
維嵗在於丙申兮值春季之佳辰帝淵居而凝道兮感<lb/>
雨露之芳零撫肇造之孔艱兮仰在天之神靈惟祠享<lb/>
<pb n="KR4e0196_WYG_006-3b"/>
之時修兮曰未既於厥誠想衣冠遺於鼎湖兮思躬致<lb/>
其精禋迺夙戒於百工兮筮榖旦而于征時龍中天而<lb/>
順動兮翊慈闈以偕行金輿玉輦先後而赫奕兮葳蕤<lb/>
乎鳳蓋之與龍旌望天夀以遥駐兮周長康之七陵孝<lb/>
思穆其上通兮若洋洋乎陟降於斯廷已乃奉慈幃以<lb/>
周覽兮歴輦道之逶迤指玉泉之佳境兮峯巒嶔崟而<lb/>
蔽虧山含澤以涌精兮玉液溜而旁滋宛銀漢之麗空<lb/>
兮飛虹飲壑而下垂颯㳫乎晴雨之灑翠壁兮電翕霍<lb/>
<pb n="KR4e0196_WYG_006-4a"/>
而過之清泠泠以揭毫兮白淙淙如凝脂蛟龍騰流以<lb/>
雨下方兮虎豹慴而不敢窺彼吕梁之懸水兮羌無以<lb/>
蹈其津涯矧匡廬之瀑布兮又何可與爭竒千官忭而<lb/>
承流兮六宫共挹於清漪湛神而洗心兮滌煩而去膩<lb/>
瞻天顔之穆粹兮承慈極而同怡抑聖智之樂水兮觀<lb/>
逝者其如斯亂曰神京峩峩環名山兮藏靈吐精激洪<lb/>
泉兮飛湍流沫匯清漣兮葳蕤翠華来自天兮爰奉夀<lb/>
母移雲軿兮逰豫永日承慈歡兮風旌日馭六龍旋兮<lb/>
<pb n="KR4e0196_WYG_006-4b"/>
多福永年至若川兮<lb/>
　　登城賦<lb/>
繄朱明之屆節兮炎暑倏其如焚塊獨處此幽庭兮氣<lb/>
鬱湮而弗伸御纎絺之輕裾兮想大壑之層氷步余馬<lb/>
於城南兮弭余轡乎曲闉歴陂陀之峻陛兮攀雉堞之<lb/>
嶙峋髙閣屹其造天兮迥四絶於㳺氛臨廣路之如砥<lb/>
兮師左右而縱横騎纍纍而變騖兮車轂撃而殷殷千<lb/>
薨疊以鱗比兮萬户鬱其連雲紛侯家與戚里兮歌鐘<lb/>
<pb n="KR4e0196_WYG_006-5a"/>
喧而晝聞瞻𤣥丘之重壇兮欽降格於萬靈眺黄金之<lb/>
廢址兮懐昔賢之遺芬尋易水之故宫兮氣慷慨而填<lb/>
膺忽㳺目以肆覽兮迥天宇之清明仰太㣲之紫都兮<lb/>
披閶闔之重門層宮嵯峨莫可以殫名兮吐佳氣之氤<lb/>
氲土山鬱其葱蒨兮麗萬夀之鴻名玉繩耿耿其下垂<lb/>
兮亘析木之長津太行西迴而逝兮窮幽陵之北垠倚<lb/>
長城以為闗兮勢獨得於建瓴偉河山之襟帶兮陋百<lb/>
二之咸秦臨風浩以增欷兮想非熊之舊勲羌守道而<lb/>
<pb n="KR4e0196_WYG_006-5b"/>
不渝兮豈不至今其猶存慨賢否之迭代兮若寒暑之<lb/>
相仍何宋徳之弗競兮委禹蹟於荆榛憫淪胥於四百<lb/>
禩兮啟帝祚於我明祖業廓其如天兮又惡可以縷<graphic n="KR1981" url="https://raw.githubusercontent.com/kanripo/KR-Gaiji/master/images/KR1981.png" mimeType="image/png"/>
雖億載其不遷兮<hi>闕</hi>　　　　　引巵酒以自觴兮若<lb/>
飡飛霞而吸玉英薰風徐来以習習兮若凌虚而軼太<lb/>
清忽浮雲之涌起兮日晻曖其晝隂雨足散於西垂兮<lb/>
豐隆滅而東行漠崦嵫之<hi>闕</hi>　兮杳四荒其㝠冥俄雲<lb/>
收而雨歇兮返照在於東林樹離離其掩映兮草萋萋<lb/>
<pb n="KR4e0196_WYG_006-6a"/>
而増榮白鵠逝而雙翔兮鳥搶飛以投林嗟予去彼故<lb/>
鄉兮依日月之光明偉余友之六七兮萃縉紳之豪英<lb/>
承休沐之餘閒兮蹇消遥於芳辰佩聖恩之優渥兮曾<lb/>
莫助其髙深願矢心於頌禱兮日兢業於盈成彼殷周<lb/>
之卜世兮良昭代之所羞稱亂曰登髙望逺夐層城兮<lb/>
平原膴膴夏氣浩兮覽觀聖圖遐思運兮願依明時耿<lb/>
垂名兮嗟嗟我友庶同心兮<lb/>
　　景雲賦<lb/>
<pb n="KR4e0196_WYG_006-6b"/>
皇帝十有七年將以季秋之月饗帝於明堂奉獻皇帝<lb/>
配二十一日辛夘曰惟其吉先時己丑太史奏景雲見<lb/>
皇上迺既齋心明禋受兹𤣥貺臣等竊稽往牒㕘綜舊<lb/>
聞天子孝則景雲出㳺又曰景雲者大平之應也臣惟<lb/>
皇上嚴父配天懋昭曠典至徳懿行通於神明蓋詩書<lb/>
所不能紀漢唐以下靡得而倫焉信所謂天子之孝古<lb/>
今而一人者矣洪恩博洽覆露羣物薄海内外莫不相<lb/>
煦以生相熙以寧昆蟲闓懌草木鬯遂諸福之物固已<lb/>
<pb n="KR4e0196_WYG_006-7a"/>
悉至則所謂太平之應其在兹乎其在兹乎臣備員史<lb/>
局覩兹盛美忘其愚譾謹拜手稽首而作賦曰粤吾皇<lb/>
之撫御兮體至道之𤣥沖握元化以儲精兮侔三五之<lb/>
淳風澤周施而徳洽兮若天旋而地容木委刃而偃革<lb/>
兮車書馭其㑹同揜殊絶之裔醜兮重九譯而来通仰<lb/>
王迹之昭夏兮軼黄虞以並隆爰發睿謨以稽徳兮裒<lb/>
古昔之遺踪覽天人之統㑹兮覃和樂而化中秩神明<lb/>
以謁欵兮凛夙夜其寅恭展備物以純恪兮百靈翳其<lb/>
<pb n="KR4e0196_WYG_006-7b"/>
畢從郊社假而洋洋兮有廟時罔怨以恫咸流祥而隤<lb/>
祉兮啓聖孝之純𠂻惟周道其𢎞備兮粲明堂之彛式<lb/>
曰嚴父以配帝兮庶尊親之並得慨大禮之久湮兮咨<lb/>
疇人之失職下綸音以博問兮羣工翕其承徳迺詔宗<lb/>
伯使考儀兮進太史而諏吉時季秋之既屆兮百司翼<lb/>
翼其咸飭吾皇儼盡志以待事兮神穆穆而凝一祗黍<lb/>
稷之未薦兮帝居歆於明徳越先時之己丑兮穹窿顯<lb/>
其降格廓璇宇之朗清兮有雲爛其承日<hi>闕</hi>　　曄幡<lb/>
<pb n="KR4e0196_WYG_006-8a"/>
纚兮紛輪囷以蕭索謂似烟而非煙兮絢異采之五色<lb/>
景煜霅以宣燿兮氣氤氲而充塞焯文章之璘㻞兮渥<lb/>
光華之的皪都人歡以騰觀兮倏闐郛而溢陌保章奉<lb/>
䇿而奔走兮表希世之珍物曰昔黄帝之神異兮爰始<lb/>
紀於師名暨有虞之呈慶兮歌旦旦而載賡斯隆古之<lb/>
上瑞兮匪懋徳其曷膺欽吾皇之法天兮精純粹而文<lb/>
明倏光被以化成兮猶日照而雲行允可就而可望兮<lb/>
恬無為以至清天既眷命而孔固兮又洊貺之以嘉生<lb/>
<pb n="KR4e0196_WYG_006-8b"/>
肇三錫以寳露兮河湛湛而再澄厥亦有動植之珍符<lb/>
兮含協氣之精英上幽通於𤣥顥兮俯允兹於坤靈休<lb/>
祥紛其砰隠兮偉卓犖於前聞肆<hi>闕</hi>羡之未已兮迎盥<lb/>
薦而昭徴仁蕃釐之熾昌兮日杲杲其方升垂離照於<lb/>
四方兮霈需澤於八垠配髙明以無疆兮綿千億之雲<lb/>
仍喜躬逢此嘉㑹兮媿含毫之未能勉陳詞以揚休兮<lb/>
流昭代之頌聲<lb/>
　　喜雪賦<lb/>
<pb n="KR4e0196_WYG_006-9a"/>
司馬相如侍帝於甘泉之宫枚臯巻談方朔弛嘲角觝<lb/>
罷戯長樂輟朝澄神澹志獨立逍遥時同雲四布輕霰<lb/>
遥集溫先寒凝乃大雨雪帝顧相如曰夫陽臺之雲淫<lb/>
誣不經大王之風與士庶争雄况楚為列國玉乃陪臣<lb/>
辭浮而志㣲吾不與也兹天不遺寡人恵此時雪燦然<lb/>
呈瑞年其以豐物其以遂子可無為寡人賦之相如乃<lb/>
再拜秉觚而進曰惟萬物之揫歛承冬氣之閉塞天地<lb/>
不交穉陽下結隠雷收聲甘霖屯澤枯槁失潤物乃不<lb/>
<pb n="KR4e0196_WYG_006-9b"/>
植於是豐隆效能滕六表職羃𤣥隂於四荒彰竒功於<lb/>
六出始紛紛而漸零既皜皜而駢積萬籟潛空千里同<lb/>
色琳珉繽紛琅玕合㳫上林則琪樹連枝御溝則瑶草<lb/>
映隰鶴翩翩而迷羣鷺下窺而不食炯如若木之華朗<lb/>
通不夜之國掩姑射之仙膚奪素娥之幽色但見方階<lb/>
瑶疏圓亭縞潔朱薨排銀皓壁增飾珪連通天之臺瓊<lb/>
飛建章之闕攀井榦而欲上目眩轉而神懾恍乎天上<lb/>
之玉樓與清都而相接是将使帝居盡為雪宫黄山變<lb/>
<pb n="KR4e0196_WYG_006-10a"/>
為長白吴門失其匹練而荆璞遺其蔵璧者也於是帝<lb/>
乃拊楹徘徊意暢心繹乃歌曰黄竹娟娟兮青鳥飛望<lb/>
佳人兮隔瑶池騏驎驤兮安終極覽祈招兮我心思又<lb/>
歌曰雲冥冥兮雪雰雰睍流光兮滋澤下行土膏渥兮<lb/>
元和凝百榖用成兮康我民於是相如復拜手稽首起<lb/>
而賡曰帝徳雲行紛四周兮磅礴滲漉物咸休兮帝膺<lb/>
嘉生與神謀兮帝歌白雪和者疇兮於是帝乃顧景徘<lb/>
徊步輦而入果書祥於有年繼宣尼之特筆<lb/>
<pb n="KR4e0196_WYG_006-10b"/>
　　憐寒蠅賦<lb/>
惟秋容之淒淡忽冬氣之復冽霜凛凛而晨凝風飄飄<lb/>
而夜發雁折蘆而南度蟬抱樹而無聲螢依依而光滅<lb/>
蛩唧唧而㣲吟爰有營營青蠅離披顛蹶垂首零丁吞<lb/>
聲冺息翅欲振而還歛足将緣而無力觸㣲風而遽隕<lb/>
依日影而羣集或低墮儿案撲之狼籍或强沿盃盂驅<lb/>
之没溺多無故而自殭與糞壌而駢積嗟爾蟲之甚㣲<lb/>
何消息之靡一昔孟夏之恢台常爾曹之志得率羣聚<lb/>
<pb n="KR4e0196_WYG_006-11a"/>
而狂攘恣貪婪而罔戢既紛擾於<hi>闕</hi>　亦沾汚於服食<lb/>
咸汝怨而汝憎與蚊虻而同疾麾之復来萃儒衡之𤓰<lb/>
窮之靡得觸王思之筆曾時月之㡬何遽黯然而喪魄<lb/>
幸隨驥而千里今苟存於一息豈所遇之非時将多罪<lb/>
而致孽吾嘗叩蟪蛄之年憂蜉蝣之翼抑定數之使然<lb/>
人何暇於欣戚惟萬物之於時咸有得而有失雖蛟龍<lb/>
之孔神或失勢而潛匿矧爾物之小醜又何足為善忒<lb/>
惟大塊之生爾誠有害而罔益能黒白之易常類讒人<lb/>
<pb n="KR4e0196_WYG_006-11b"/>
之亂國聊示儆於㡬㣲庶少懲其㒺極<lb/>
　頌<lb/>
　　擬皇史宬成儒臣獻頌<lb/>
古者國必有史左以紀事右以紀言故雖朝廷之大宮<lb/>
禁之嚴四海之廣千百萬年之逺而一時君臣謨謀政<lb/>
治風俗皆頼以有考焉所以稽得失備法戒質古今而<lb/>
觀盛衰也繇唐虞三代以来粲然具矣古者史成必緘<lb/>
之金匱藏以石室以是為一代重典尊而慎之不敢忽<lb/>
<pb n="KR4e0196_WYG_006-12a"/>
也我國家法古為治自太祖以及毅皇百五十年有實<lb/>
錄以備紀有寳訓以垂範皆職在史官修而藏之以詒<lb/>
来世然代異簡册人殊筆錄不足以昭大典示乆逺我<lb/>
皇上遂簡命諸臣重加錄而校讐焉復倣古石室為寳<lb/>
藏之所扁曰皇史宬臣愚適際厥成有以知皇上稽古<lb/>
右文之心尊祖敬宗之盛美謹拜手稽首而作頌曰惟<lb/>
古有史君舉必書左言右動載筆罔遺赫赫彤管螭㘭<lb/>
列立南董馬班各専其職惟我有明肇自太祖太宗仁<lb/>
<pb n="KR4e0196_WYG_006-12b"/>
宣英憲孝武煌煌帝業洋洋聖謨超墳襲典溢於翰觚<lb/>
廣記脩言網羅散失郡國所上太史所修芸籖縹帙金<lb/>
匱咸收簡冊既繁先後靡一於惟我皇覽於前籍因而<lb/>
出之爰正爰輯繕錄靡忒校讐孔精諸臣咸勤用觀厥<lb/>
成乃審厥藏倣古石室司空載營石室有翼匪棟匪楹<lb/>
不節不棁斵之礱之有賁其飾瑰階玉磩廓其靚深疏<lb/>
以瓊户啓以朱扄昔藏名山京師留副制崇蘭臺嚴先<lb/>
四庫其在於今乃知其陋百千萬年繄與國永夀<lb/>
<pb n="KR4e0196_WYG_006-13a"/>
　　擬七廟成頌<lb/>
皇帝嗣位十有三年洪恩汪洋方内乂安靡有金革之<lb/>
儆施及民物罔有不若其欲者於時衆神允答百祥咸<lb/>
臻州邑以瑞貢者途相踵焉斯可謂太平極治矣思惟<lb/>
國家賴祖功宗徳肇光啓之以克有今日而廟制弗稱<lb/>
無以昭厥孝思且稽之典禮亦戾古甚於是因太廟舊<lb/>
基廓而增之備七廟之制越某年某月告成臣某樂覩<lb/>
盛禮謹拜手稽首而作頌曰翳我皇明肇自太祖太宗<lb/>
<pb n="KR4e0196_WYG_006-13b"/>
仁宣英獻孝武百世千年我皇承之先後一道受命咸<lb/>
宜徳昭馨香恵同民人和氣四鬯禮樂可興迺惟典彛<lb/>
郊社耕蠶率繇古式是講是遵於惟廟祀悖經凟禮時<lb/>
謂弗欽神罔歆止肆厪宸衷爰究爰度舊基式因新宫<lb/>
始作迺召司空庀材鳩工經之營之于國之東迺召宗<lb/>
伯草圗筮吉弗儉弗踰惟古之則厥基既崇繚為都宫<lb/>
中廟翼翼太祖是宗惟南有昭惟穆北列左右以班數<lb/>
協於七壖垣廡門堂寢戺廷煌煌朱户燁燁丹楹隆棟<lb/>
<pb n="KR4e0196_WYG_006-14a"/>
雲興層簷霞矯山藻含輝金熒碧燿周廟穆清魯宫閟<lb/>
洫落而歌之其詩孔碩况兹七廟禮隳制湮歴千百年<lb/>
乃興自今既親既尊以享以祀於昭陟降神具依止無<lb/>
逺而忘無昵而豐萃以假廟乃罔怨恫霜降露濡駿奔<lb/>
伊恪賚以思成綏以戩穀何以穀之子孫千億於萬斯<lb/>
年永建皇極<lb/>
　　擬祈穀禮成頌<lb/>
古者祈穀於春所以修農事崇彛典精意以享而冀上<lb/>
<pb n="KR4e0196_WYG_006-14b"/>
帝之明賜以豐稼穡以康民人者也詩曰祈年孔夙月<lb/>
令孟春之月天子乃以元日祈穀於上帝古之制也歴<lb/>
代或弛而弗修或行而匪時太史弗告[瓜*見]土瞽弗告風<lb/>
啟蟄龍見官失而禮湮其来非一日矣惟我有明議禮<lb/>
制度有其舉之皇上御極稽古而勤民凡天地百神之<lb/>
祀禮文咸秩故兹祈穀之祭嵗必一舉迺嘉靖丙申春<lb/>
月臣愚幸得觀於禮之成因拜手稽首而為之頌曰惟<lb/>
后繼天百神是尸昭兹明徳帝其懐之休徴孔繁庶民<lb/>
<pb n="KR4e0196_WYG_006-15a"/>
滋殖有年之書望於簡冊帝懐彌固后心彌䖍三禮是<lb/>
祗馨香罔愆於仲之春乃祓乃禋祈兹嘉穀用康小民<lb/>
匪臭伊時帝夙監止乃降百福以稷以黍既播既植時<lb/>
雨而風穮蓘靡勞嵗其屢豐穫之穰穰倉庾畢盈民有<lb/>
饔飱君有粢盛粢盛既潔士女伊穀嘉生咸臻天子是<lb/>
若<lb/>
　　老人星頌<hi>夀陳處士</hi>
皇皇𤣥象三辰錯陳載出載入為緯為經惟南有星其<lb/>
<pb n="KR4e0196_WYG_006-15b"/>
光孔明太史占之是名老人隂陽合質五行儲精日助<lb/>
之華月滋其英兩兩附景乃子乃孫是星所加為國庥<lb/>
禎欃槍屏伏枉矢沉淪民無疵厲既夀且寧自今耿耿<lb/>
有吴載臨揚州之域五湖之濱於惟處士允叶厥徴肥<lb/>
遁明時孝友蒸蒸令徳令儀宜爾遐齡保艾無疆福履<lb/>
永貞<lb/>
　　瑞麥頌<lb/>
惟皇御極十有八年仁惇而義作之天下靡然同徳用<lb/>
<pb n="KR4e0196_WYG_006-16a"/>
光我列聖之鴻化至於興禮樂制度㒺不惟古之稽以<lb/>
飾政釐俗百辟卿士敬共無斁迺以嵗戊戌開明堂以<lb/>
饗上帝己亥二月命皇太子正儲位爰始省方於楚先<lb/>
後相襲恭視顯陵五月特命重臣奉皇太后以祔禮也<lb/>
覃恩勤施動惟厥時仁聖之事該而慈孝之理備矣蓋<lb/>
宗祀配帝尊親之儀也元良豫建保傅之規也寛租賑<lb/>
貸春和之澤也慎終考禮亮闇之訓也於時馨香之治<lb/>
上下允格景雲再見鬱為休符迨六月某日某縣以瑞<lb/>
<pb n="KR4e0196_WYG_006-16b"/>
麥進或一莖七八穂斯實曠世之珍物盛時之上瑞天<lb/>
道地寳交見㳫至宜列樂府被之絃歌以薦諸郊廟協<lb/>
和天人臣某恭覩厥祥敬拜手稽首而作頌曰明明我<lb/>
皇紹聖遵業惟精惟一天徳既𢎞人紀再協迺惟古訓<lb/>
是式是彛以尊以親郊廟咸宜肆惟明堂饗配翼翼儲<lb/>
闈繼啟國本攸植時邁於楚江漢来宗龍旂陽陽賁於<lb/>
𤣥室𤣥室鬱鬱先帝攸宅我其仍之妥我慈魄我皇再<lb/>
来萬物咸覩爰命有司家至户撫撫之惟何爰賜之租<lb/>
<pb n="KR4e0196_WYG_006-17a"/>
厥角載道達於帝都和氣大洽上帝載豫迺錫嘉祥不<lb/>
逺畿輔㷀㷀之麥同莖異穂或以七八<hi>闕</hi>　呈瑞玉粒<lb/>
含光如彼貫珠金芒潤澤翠葉紛敷惟此來牟帝命率<lb/>
育地不愛寳迺兆嘉穀於昭靈貺匪物之異小民其康<lb/>
箴于有位<lb/>
　表<lb/>
　　擬宗廟成羣臣賀表<lb/>
伏以制備穆清法先王之立廟誠通萃假昭孝子之享<lb/>
<pb n="KR4e0196_WYG_006-17b"/>
親制度達乎古今明聖兼乎述作神人胥慶上下均歡<lb/>
恭惟皇帝陛下巍巍若堯之則天翼翼如文之事帝立<lb/>
愛則明倫有典傳心則敬一有箴適百年興禮樂之朝<lb/>
以一人建中和之極祀分丘澤決數代之疑文禮舉耕<lb/>
蠶復歴朝之曠典兹以左祖之制雖克備於肇祀之時<lb/>
而同堂之規猶或安於前代之舊孝思罔竭古禮或踰<lb/>
乃因故址而經營遂命司空而爰作卜筮獻吉虞衡入<lb/>
材梓人效審曲之能大匠董繩直之役百工咸趨而從<lb/>
<pb n="KR4e0196_WYG_006-18a"/>
事庶民勿亟而子来世室都宫定制逺追於周廟左昭<lb/>
右穆成規獨異於魯宫堂寝維新門廡有翼信乎外有<lb/>
以不失其序而内有以各伸其尊聖孝克盡於奉先宸<lb/>
𠂻獨契於稽古者也伏願祖功宗徳培國家有道之長<lb/>
聖子神孫保社稷無疆之福寝成延於百世流光被於<lb/>
萬年<lb/>
　　擬宋王堯臣謝賜禮記中庸篇表<hi>天聖五年</hi>
伏以賜第大廷天寵獨先於多士頒經中秘聖學妙契<lb/>
<pb n="KR4e0196_WYG_006-18b"/>
於斯文義重表章道存方冊入懐袖而生輝示縉紳而<lb/>
動色臣某頓首上言六經皆載道之書莫辨乎禮三聖<lb/>
有傳心之法允執厥中訓嚴理欲之兩塗志通先後而<lb/>
一揆自仲尼没而㣲言㡬絶暨子思出而正學復明究<lb/>
極天人發揮徳業開闗啟鑰慮逺憂深附禮記而為經<lb/>
掲中庸以立號幸撥秦灰之餘燼尚存漢疏之殘篇在<lb/>
聖賢語焉而己詳顧世儒習之而不察誠明要㫖與王<lb/>
制月令而兼收性命真傳雜内則少儀而靡考盖必學<lb/>
<pb n="KR4e0196_WYG_006-19a"/>
乎古乃有獲信乎待其人而後行者也恭惟皇帝陛下<lb/>
自誠而明修道為教善繼懋周王之孝好問廣虞帝之<lb/>
公惟議禮兼得乎考文故博學肆厪於明辨恭儉莊敬<lb/>
而不煩文理宻察而有别迺於載籍之中獨究精㣲之<lb/>
藴適臚傳於清禁遂寵錫於鴻篇盖觀一書之㑹通其<lb/>
徳至矣而析衆言之淆亂惟聖能之臣某發迹草萊玩<lb/>
心章句知修身之以道慙事君而未能魚躍而鳶飛久<lb/>
荷明時之樂育天覆而地載仰私帝徳之栽培既膺甲<lb/>
<pb n="KR4e0196_WYG_006-19b"/>
榜之榮旋獲瑶編之賜喜逾宣子已如入魯而觀書徳<lb/>
忝仲尼不必適周而學禮臣敢不誠身獲上得善服膺<lb/>
素富貴而行成已不遺於成物恐須臾之離庸行必顧<lb/>
其庸言益懐戒懼之圖少助經綸之業伏願建三重以<lb/>
王天下修九經而先國家致中致和俾天地位而萬物<lb/>
育小徳大徳如日月明而四時行福兼祿位名夀之全<lb/>
治極博厚髙明之久<lb/>
　　擬進重書八廟寳訓實錄表<lb/>
<pb n="KR4e0196_WYG_006-20a"/>
伏以史嚴載筆聖謨聿備於貽孫事重考文王心允篤<lb/>
於法祖萬年之典有成一人之孝斯在歡騰中外志協<lb/>
幽明臣等誠歡誠忭稽首頓首上言竊惟左史右史之<lb/>
記古有専官大事小事之書國存恒式堯言布而如見<lb/>
周禮在而足徴典則垂一代之規謨訓儼百世之戒自<lb/>
賢聖之君不作而簡冊之積徒繁實錄上於貞觀猥多<lb/>
㣲隠之語寳訓起於明道不無潤色之詞惟我列聖之<lb/>
成書允惟千載之信史第編摩各専於一聖而簡帙世<lb/>
<pb n="KR4e0196_WYG_006-20b"/>
殊繕錄未萃於一時而字書巻别時如有待述乃謂明<lb/>
恭惟皇帝陛下睿知中興文明上治學而有獲大舉郊<lb/>
廟耕蠶之儀禮以齊民曲盡衣冠章服之等事必先於<lb/>
稽古孝尤嚴於奉親兹當嘉靖之餘益隆繼述之念宸<lb/>
衷獨契祖徳是彛乃出金匱之縹緗復給上方之筆札<lb/>
繕書簡於多士經理専於大臣俾集館閣之英各肆校<lb/>
讐之力寳訓燦然而若一實錄昭如而更新錦帙牙籖<lb/>
煥動日星之耀琅函金簡昭回龍鳳之文乃知易象春<lb/>
<pb n="KR4e0196_WYG_006-21a"/>
秋未足誇於東魯将使河圗大訓頓失寳於西周盖百<lb/>
十六年之書於兹備矣而億千萬世之史莫能尚焉臣<lb/>
等學未知方尚懐疑於盤燭才非通古敢正謬於竹書<lb/>
聊竭愚資仰酬成命伏願以兹為鑑因是得師法虞舜<lb/>
之重華體武王之纉緒盛徳大業篤成烈於前人髙山<lb/>
景行率舊章於乃祖鴻圖保有於一統燕翼永貽於萬<lb/>
年臣等云云<lb/>
　　擬皇史宬成儒臣賀表<lb/>
<pb n="KR4e0196_WYG_006-21b"/>
伏以瑶編赫奕八朝之成典載新石室閟嚴一代之藏<lb/>
書始備明聖允宜於述作制度兼得於考文逺邇均歡<lb/>
古今僅見臣等誠歡誠忭稽首頓首竊惟國必有史爰<lb/>
分左右之官史必有藏用昭悠逺之則緘諸金匱煥日<lb/>
月以同光副在京師與山川而並久周惟外府漢則殿<lb/>
中東京亦聚於蘭臺李唐類收於四庫雖徃制可尋於<lb/>
歴代而宏規未備於聖朝恭惟皇帝陛下憲天聰明法<lb/>
祖典則郊廟之式稽古不違耕桑之儀於今獨舉仁孝<lb/>
<pb n="KR4e0196_WYG_006-22a"/>
流通而帝親饗禮樂明備而天地官顧惟實錄編年誠<lb/>
一代之信史寳訓記要尤烈聖之神謨纂述既有先後<lb/>
之殊字文不無工拙之異更加繕錄復肆校讐出東觀<lb/>
之舊藏集西崑之多士經理甫勤於元輔營建已命於<lb/>
司空乃發名山之材一倣石室之制礱斵殚公輸之技<lb/>
雕鏤呈匠石之能非土非木亘厚地以盤基以奐以輪<lb/>
揜列星而争耀瑶階珉宇虹霓恍起於梁楣<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>柱瓊榱<lb/>
龍鳳飛翔於户牖匪直光前之舉實惟裕後之圖臣等<lb/>
<pb n="KR4e0196_WYG_006-22b"/>
猥以草茅濫班侍從多書既忝於柱史敘事尤劣於馬<lb/>
遷忽此遭逢奚勝快覩伏願祖功宗徳克培啓佑之休<lb/>
聖子神孫益展繼承之孝斯干兆熊羆之吉仰耀前星<lb/>
瞻洛頌邦家之長永安磐石臣無任瞻天仰聖欣躍屏<lb/>
營之至謹奉表稱賀以聞<lb/>
　　擬皇上於重華殿等各置經書備覽賜輔臣詩謝<lb/>
　　　表<lb/>
伏以宸居清暇乾行妙帝學之純聖藻昭垂晉錫仰王<lb/>
<pb n="KR4e0196_WYG_006-23a"/>
言之大肆日隆於盛徳實天縱夫多能拭目生輝銘心<lb/>
佩寵臣某誠歡誠忭稽首頓首竊惟羲元以不息資始<lb/>
虞歌以惟時永言見乎辭者聖人之情異於人者明君<lb/>
之學禹功九敘懋著修和説命三篇允懐終始降觀後<lb/>
世殊愧前聞觀逰侈而學術荒鮮知開卷之有益詞華<lb/>
繁而雅頌息遂令刪後以無詩石渠之六藝粗陳詠歌<lb/>
盖闕栢梁之七言雖麗經典奚闗斯惟志道㳺藝之難<lb/>
兼抑亦明聖述作之有待恭惟皇帝陛下虛明燭物平<lb/>
<pb n="KR4e0196_WYG_006-23b"/>
蕩養心克己邁顔揚人法舜徳已徴於晬盎志尤切於<lb/>
就将兹炎暑之方殷益藏修而靡怠萬幾多暇時禁殿<lb/>
以来㳺一息弗存懼靈臺之失養顧外史所掌司存隔<lb/>
越於南宫而中秘有藏道里逶遲於西苑爰徴簡籍分<lb/>
置宫牆庶禆緝熙之功實資取閲之便縹嚢金笥羣玉<lb/>
錯陳紫殿朱扄九流具在當翠華之順動即丹府之含<lb/>
光惟户牖之銘方兹褊矣雖造次之頃必於是焉既隨<lb/>
地以得師復因詩以言志掞龍章之藻麗裁鳳律之舂<lb/>
<pb n="KR4e0196_WYG_006-24a"/>
容句各五言篇幾廿韻日星炳煥匪誇郁郁之文金玉<lb/>
溫純允見存存之性信乎薰風雅咏並虞帝而垂芳炎熱<lb/>
短章陋唐宗而靡述者也臣某遭逢有幸賡載無能目<lb/>
眩珠璣顧名言而莫罄珍逾琬琰斯傳世以為榮墳典<lb/>
索丘之書能讀素慚於倚相梧桐鳳凰之什矢音遐想<lb/>
於召康伏願學必求心事皆盡實觀古法祖駿聲獨出<lb/>
於帝皇徳就業昌鴻烈上追於賢聖一綂而建極受此<lb/>
丕丕之基萬年以保民永作明明之后臣無任瞻天仰<lb/>
<pb n="KR4e0196_WYG_006-24b"/>
聖欣躍感戴之至謹奉表稱謝以聞<lb/>
　　擬上天帝尊號表<lb/>
嘉靖十七年月日嗣天子臣御名誠惶誠恐稽首頓首<lb/>
上言太極分兩儀無名為始乾元資萬物大徳曰生日<lb/>
月星辰仰光華於千古風霆雨露運神道於九重斯百<lb/>
王所同尊實一代之崇典頃因圜丘報本之祭益廣明<lb/>
堂宗祀之儀惟昭事之誠逺稽諸聖而尊稱之建宜酌<lb/>
於今兹敬改上曰皇天上帝薦之寳冊用協禮文欽鴻<lb/>
<pb n="KR4e0196_WYG_006-25a"/>
號之維新百神咸若儼𤣥居之如在萬世孔安得一以<lb/>
清永綏降格惟天為大莫罄名言有土有民成命夙膺<lb/>
於靈眷我将我享寅威徼錫於休徴臣無任瞻荷感戴<lb/>
之至謹奉表以聞<lb/>
　　又<lb/>
嘉靖十七年月日嗣天子臣御名稽首百拜上言伏以<lb/>
圜丘之祭大報本以事天明堂之儀嚴宗祀以饗帝綜<lb/>
百王之彛憲成一代之崇規對越無形駿奔有主誠通<lb/>
<pb n="KR4e0196_WYG_006-25b"/>
陟降諒黍稷之非馨道契幽明冀祝史之無愧臣承祧<lb/>
主鬯甫及於百七十年之時制度考文爰采於三五六經<lb/>
之籍仰惟名號未協禮文敬定尊稱恭陳瑞冊伏惟皇<lb/>
天上帝神道無為先三才而立極乾行至健鼓萬物以<lb/>
流形明明溥照臨之仁蕩蕩垂悠久之化由大徳是以<lb/>
不徳惟難名則非常名祗奉精禋聿修昭事萬邦咸若<lb/>
欽嘉號之維新億載孔安凛宸居之如在伏願尊親允<lb/>
格至和常溢於兩間孫子攸宜明命永綿於百世臣無<lb/>
<pb n="KR4e0196_WYG_006-26a"/>
任瞻荷感戴之至謹奉表以聞臣稽首百拜謹言<lb/>
　　擬駕幸無逸殿命輔臣進講御豳風亭賜從官以<lb/>
　　　上宴謝表<lb/>
伏以義存鼎建宸逰踵接於明時道洽泰交天寵洊承<lb/>
於永日歡騰朝野光溢縉紳臣某等誠歡誠忭稽首頓<lb/>
首竊惟君父之視臣子辟如一身手足之與腹心原無<lb/>
二用昌言拜而資啟沃之益大烹養而通上下之情故<lb/>
臯陶賡歌於惟㡬之時而召奭矢音於来㳺之日鹿苹<lb/>
<pb n="KR4e0196_WYG_006-26b"/>
致饗魚藻交歡自能保至治於無虞抑以昭太平之有<lb/>
象慨正雅之音既息而朝廷之分愈嚴宣室之問鬼神<lb/>
何禆聖學前殿之行綿蕞僅戢臣驕未央貽信䜟之誅<lb/>
曲江挾盡言之恨延和夏講尚爭坐立之儀内苑春逰<lb/>
祗事花魚之樂寥寥古昔卓卓今兹信惟明聖之朝乃<lb/>
見地天之㑹兹盖伏遇皇帝陛下乾健綂天震明御極<lb/>
覃孝思於明倫之典邃聖學於敬一之箴禮舉耕蠶復<lb/>
千年之曠典祀分丘澤決數代之疑文制既定於衣冠<lb/>
<pb n="KR4e0196_WYG_006-27a"/>
情尤鍾於稼穡思昔周公之教成王莫若豳風之與無<lb/>
逸詩書備紀式存經世之規亭殿肇興懋著命名之義<lb/>
頃因穆清之暇爰通張弛之宜玉輅時来肅千官於羣<lb/>
從翠華順動釋一日之萬幾顧惟泮奐之㳺彌見緝熙<lb/>
之學始命講於殿上俯及輔臣繼賜宴於亭中溥同列<lb/>
辟日新盛徳與天地而同流湛露洪恩慶君臣之相悦<lb/>
逺陋徴招之作遐追鎬飲之歡臣等學本面牆官叨從<lb/>
輦乏嘉猷之入告抱素食之深慚職歉交修奚以補仲<lb/>
<pb n="KR4e0196_WYG_006-27b"/>
山之衮志同将順尚期調傅説之羮伏願存無逸乃逸<lb/>
之心厲雖休勿休之志不遑暇食恒知小人之依能受<lb/>
盡言聿思元聖之訓惟明明后保民以至於萬年受丕<lb/>
丕基建極㑹歸於一綂臣等無任忻天荷聖感激屏營<lb/>
之至謹奉表稱謝以聞<lb/>
　　殿試策一道<lb/>
皇帝制曰朕思首自三代以来迄於宋終中間雖歴世<lb/>
有久近而其君之歴年亦有長短要之皆視其為君者<lb/>
<pb n="KR4e0196_WYG_006-28a"/>
何如耳但傳云惟周之歴世最多國祚恒久然周之所<lb/>
以享祚久本於文武之所積累亦後之繼承者能保持<lb/>
之耳上至夏商垂及唐宋亦若是焉皆基之於先王徳<lb/>
澤洽於民心亦繼之以嗣王能盡持盈慎滿之道者也<lb/>
洪惟朕髙祖髙皇帝代天行道重肇中華建振古無比<lb/>
之功徳朕太宗繼述於草創之初列聖遵承於大定之<lb/>
後百有六十餘載傳之於今朕以宗支方在沖昧之年<lb/>
入承祖位㓜弱不才多招災害於民兹来思祖宗創造<lb/>
<pb n="KR4e0196_WYG_006-28b"/>
萬艱惕然悚懼朕欲長保洪業於無窮有隆弗替永宗<lb/>
社萬禩之固保國家千世之傳民得以遂生物得以適<lb/>
所如古之良法要道朕心慕之思之不知何以得此故<lb/>
進爾多士於堂爾等藴持既久王業素嫻於懐可罄所<lb/>
知以告朕将親擇而勉之欽哉<lb/>
臣對臣聞帝王之治天下也固以善始為難而尤以保<lb/>
終為貴能保其終則其基之而為聖學藴之而為天徳<lb/>
推之而為王道莫不盡善盡美可久可大而所以保業<lb/>
<pb n="KR4e0196_WYG_006-29a"/>
之固享祚之長者皆於此乎在不能保其終則其學荒<lb/>
而弗緝徳隳而弗宏道弛而弗振而一時之治亦且於<lb/>
是乎衰矣而况於千萬年之久乎故曰慎厥終惟其始<lb/>
又曰慎厥初惟厥終帝王治天下之要臣竊以為無出<lb/>
於此者矣夫國之将興也自以為不足其亡也若有餘<lb/>
臣以草茅書生濫與計偕仰承明問雖不足以測天地<lb/>
之髙深然反𣸪聖制惟惓惓於三代以来歴世之久近<lb/>
年之長短而有及於祖宗之肇創列聖之遵承求所以<lb/>
<pb n="KR4e0196_WYG_006-29b"/>
永宗社萬禩之固保家國千世之傳民得以遂生物得<lb/>
以適所臣有以知陛下之心盖兢兢焉若不足而太平<lb/>
之基萬世之治皆可以逆決於此矣其敢無辭以復乎<lb/>
恭惟陛下以明聖之資撫盈成之運踐祚以来盛徳大<lb/>
業與日俱新志定而事成道洽而政治羣生和萬物遂<lb/>
斯世斯民皆熙然於和氣薰蒸之中徳化洋溢之内此<lb/>
董子所謂正心以正朝廷正朝廷以正百官正百官以正萬<lb/>
民而逺近莫敢不一於正公孫𢎞所謂心和則氣和氣<lb/>
<pb n="KR4e0196_WYG_006-30a"/>
和則形和形和則聲和而天地之和應者也臣雖欲有<lb/>
言亦純乎無以議為矣所以反覆究思以為陛下萬分<lb/>
有一之助者無亦曰保終而已誠以自三代以迄於宋<lb/>
中間歴世之久近歴年之長短雖雜然不齊然未有不<lb/>
以能保其終而久而長以不能保其終而近而短者也<lb/>
自一代而言則厥后之克艱降而為暴徳之罔後而湯<lb/>
以之興耿命之丕釐降而為元良之剥喪而武以之興<lb/>
自一君而言則嚴恭寅畏殷中宗所以享國之長也自<lb/>
<pb n="KR4e0196_WYG_006-30b"/>
時厥後立王生則逸生則逸而罔或克夀矣陛下所謂視<lb/>
其為君者何如臣則曰視其君之能保終與否而已其<lb/>
在於周則文武之所積累後之所以保持皆未有不保<lb/>
其終者其所以卜世三十卜年七百而卒過其歴者豈<lb/>
偶然之故哉上至夏商垂及唐宋夫亦若是而已其在<lb/>
於我國家則髙皇之創業以能保終而創之也太宗之<lb/>
繼述以能保終而繼述之也列聖之遵承以能保終而<lb/>
遵承之也陛下誠念祖宗創造之艱而欲求夫良法要<lb/>
<pb n="KR4e0196_WYG_006-31a"/>
道以永宗社以保家國使民得遂生物得適所臣竊以<lb/>
為亦無出於保終而已雖然謹終於始陛下既善其始<lb/>
矣仲舒强勉之言可毋陳也魏徴十漸之屏可無列也<lb/>
而臣區區之情猶不能無言者亦憂治世而危明主之<lb/>
意而已夫今日之務有闗於陛下之保終者臣雖不能<lb/>
備言之竊以為其大者有四四者何也一曰盡下臣聞<lb/>
人君盡下則聦明開故古之帝王雖徳之至治之極而<lb/>
猶有進善之旌有誹謗之木有昌言之拜有多聞之求<lb/>
<pb n="KR4e0196_WYG_006-31b"/>
凡以道之使言而兢兢焉日求其所未及也夫是以下<lb/>
無匿情而上無遺聽臣無隠忠而君無蔽明蓋有賞之<lb/>
而使言者傳曰興王賞諫臣是也有罰其不言者書曰<lb/>
臣下不匡其刑墨是也陛下即位以来未聞賞一諫臣<lb/>
而以言受罪者屢矣陛下設諫争之職置輔弼之臣皆<lb/>
将使為立仗馬與不然而何一鳴輙斥去也若是者其<lb/>
可以保終乎此臣所以望陛下之優直也公卿大臣皆<lb/>
陛下之所托重而恃力者固不止於四三人而已也而<lb/>
<pb n="KR4e0196_WYG_006-32a"/>
陛下之所及咨議者獨惟四三大臣而頃刻之召對倉<lb/>
卒之敷陳又未必盡其所當言與其所欲言也文學侍<lb/>
從之臣本以論説古今興衰之大要非以備數講論而<lb/>
已也而其所及陳於陛下之前者不過經筵之講章而<lb/>
講章之所及又多陳善之詞而不皆責難之語論於古<lb/>
者詳而及於今者略得無猶有所憚而未盡乎臣願陛<lb/>
下廣覽兼聽使凡公卿大臣以及於文學侍從皆得從<lb/>
容以獻其説或如司馬光之請毎日輪一員直資善堂<lb/>
<pb n="KR4e0196_WYG_006-32b"/>
夜則宿於崇文院以脩非時宣召可也逺方之賤吏閭<lb/>
里之小民雖甚微細不足以煩陛下之念然其情之休<lb/>
戚固國勢安危之所係而亦享國久近之所闗也臣願<lb/>
陛下開其自進之途使皆得以陳其欲言之情可乎凡<lb/>
此皆臣所謂盡下之説也二曰省費臣聞聖王不盡民<lb/>
之力不盡民之財故古者人君之養財也修之以六府<lb/>
厚之以八政而經之以九式無浮費也其養力也用民<lb/>
不過三日起役無過一人而又使之任老者之事食壮<lb/>
<pb n="KR4e0196_WYG_006-33a"/>
者之食無竭作也夫是以財力紓而百姓給百姓給而<lb/>
儲積富儲積富而國家安卒有水旱凶荒盗賊之患而<lb/>
皆待之有餘矣今者陛下土木之功日以益盛闕廷之<lb/>
外斤鑿相聞畿甸之間輪蹄交錯臣亦知陛下凡所經<lb/>
營類由軌物而非以供耳目之娱然天下不可户曉大<lb/>
抵君子信之而小人惑焉誠以朝廷之一金田野之百<lb/>
金也内帑之百金民間之萬金也陛下費以百金而民<lb/>
以萬金供之至於萬金則又可知矣且其所自来皆鬻<lb/>
<pb n="KR4e0196_WYG_006-33b"/>
妻僦産之需梏拲鞭扑之餘也用之益多索之益急民<lb/>
安得而不窮則亦安得而不惑至於賦漕不給又不免<lb/>
出内府以繼之而三年九年之蓄益耗至是則雖君子<lb/>
亦不能無惑焉矣若是者其以為保終之道乎陛下欲<lb/>
民得以遂生物得以適所則此固其所當先慮者矣三<lb/>
曰正俗臣聞治天下以正風俗得賢才為本盖上行下<lb/>
效謂之風衆心安定謂之俗此世道所由以盛衰而實<lb/>
治道所由以升降也陛下履中居正躬自勉以厚天下<lb/>
<pb n="KR4e0196_WYG_006-34a"/>
而風俗猶有未盡善者盖有怙侈滅義驕淫矜夸如書<lb/>
稱殷士者矣有車馬衣裘宫室競飾和五味雜五色調<lb/>
五聲以觀欲於天下如嚴安之言於武帝者矣有財多<lb/>
而光榮史書而仕宦勇猛而臨官如貢禹之所論者矣<lb/>
有交親戚倚貴勢走髙門邀大車巧笑而偽言卑陬而<lb/>
姁愉偷一旦之容以售其技如栁宗元之所譏者矣凡<lb/>
此皆古之所謂敝俗而今皆有之陛下左右之臣計亦<lb/>
有以上聞者曾是不正則日以益敝而所以為陛下治<lb/>
<pb n="KR4e0196_WYG_006-34b"/>
道之累者盖不淺矣若是者其可以保終乎臣竊以為<lb/>
正俗之道莫大於紀綱莫重於教化莫急於得人司馬<lb/>
光曰願先定紀綱以還淳美之俗言風俗則係於紀綱<lb/>
也胡寅曰朝廷有教化則士人有亷恥士人有㢘恥則<lb/>
天下有風俗言風俗之係於教化也董仲舒曰移風易<lb/>
俗使天下回心而向道類非俗吏之所能為則風俗之<lb/>
係於良吏又可見矣陛下有意於正俗其将於三者而<lb/>
留意乎四曰經武臣聞兵貴精而不貴多多而不精則<lb/>
<pb n="KR4e0196_WYG_006-35a"/>
徒耗廪給而無益於緩急之用今者兵非不多而常有<lb/>
㣲弱不振之患者何與謂之兵而不知戰也給漕輓者<lb/>
兵也服工役者兵也占於将校之役使者兵也羸老而<lb/>
坐食者兵也此孫洙所謂離為六七者也且縁邉之卒<lb/>
多强壮蠭悍而京師之兵反㣲弱不振則於古人所謂<lb/>
居重馭輕之意無乃失乎臣嘗竊求其故由於汰擇之<lb/>
無法簡教之無實而已所謂汰擇之法者何也兵之老<lb/>
弱者固多而强壮者計亦居其三四誠能擇其强壮者<lb/>
<pb n="KR4e0196_WYG_006-35b"/>
以時教之而老弱者則姑廩之而使給天雜役既不濫<lb/>
耗夫强壮之力而簡教亦不虛廢於老弱之徒兵其有<lb/>
不精乎所謂簡教之實者何也臣聞周官司馬之掌政<lb/>
也寓兵於農既使家各推其壮者以為兵然必中春教<lb/>
振旅中夏教茇舍中秋教治兵凡旗物號名鐘鼓鐲鐃<lb/>
之節莫不習之有素若闗節脉絡相通為一而又中春<lb/>
振旅王執路鼓中秋治兵王載太常盖一嵗四時之教<lb/>
而天子再臨焉非如今之所謂操者止以崇虚名應故<lb/>
<pb n="KR4e0196_WYG_006-36a"/>
事而已也如是而兵有不精乎此臣所以有經武之説<lb/>
也雖陛下所以保終之道不止於此四者然因是四者<lb/>
而求之庶幾有得於萬分之一而臣區區之私憂過計<lb/>
亦可以少自釋矣雖然臣所論者政也保國之末而享<lb/>
治之流也陛下無亦於其本源而求之乎何謂本曰禮<lb/>
是已何謂源曰仁是已禮以為本仁以為源此三代所<lb/>
以享國長久之道而我祖宗之所以立國列聖之所以<lb/>
守成皆未嘗有出於此况夫由是而盡下則仁足以容<lb/>
<pb n="KR4e0196_WYG_006-36b"/>
其直而禮足以感其誠也由是而省費則仁不忍於竭<lb/>
民禮不靡於非制也由是而正俗則一人仁而天下興<lb/>
仁也一人讓而天下興譲也由是而經武則仁不至於<lb/>
殃民禮不違於軍政也而天下之事皆可於是乎推矣<lb/>
而何有於保終乎而何宗社之弗永家國之弗保乎而<lb/>
何民有不遂其生物有不適其所者乎臣愚草野之人<lb/>
不知忌諱惟陛下恕其狂而終覽之幸甚臣謹對<lb/>
　　鄉㑹試䇿十道<hi>甲午乙未</hi>
<pb n="KR4e0196_WYG_006-37a"/>
　　第一問<hi>甲午科</hi>
有建天下之本有運天下之資何謂建天下之本功徳之<lb/>
盛可以經緯天地而成大有為之志者是也何謂運天下<lb/>
之資形勢之張可以宅中圗大而樹大有為之基者是也<lb/>
本之以功徳而復資之以形勢則動無不克事無不濟以<lb/>
之創業而可以垂億萬年無疆之統以之守成而可以保<lb/>
億萬年無疆之祚矣此愚於聖祖之基迹太宗之定鼎所<lb/>
以不區區於形勢而必有以求其本也請終言之今之建<lb/>
<pb n="KR4e0196_WYG_006-37b"/>
康即古之建康也古之國於此者若晉宋齊梁陳皆偏安<lb/>
一隅而不能由是以進取至我聖祖始自淮右渡江而基<lb/>
迹焉夫以鍾山龍盤石城虎踞在昔孔明嘗以為帝王之<lb/>
宅王導嘗以為經營四方此其根本而其言不騐於晉宋<lb/>
之朝者豈非由其無功徳以承之乎今之燕山亦古之燕<lb/>
山也古之都於此者若金若元皆苟且為治而不能由是<lb/>
以宅中至我太宗始以江淮為根本而定鼎焉夫以内而<lb/>
太行西来重岡疊阜外而渾蔚諸州髙山峻嶺在昔蘇秦<lb/>
<pb n="KR4e0196_WYG_006-38a"/>
嘗以為天府百二之國杜牧嘗以為王不得不王伯不<lb/>
得不伯而其言不騐於金元者豈非由其無功徳以基<lb/>
之乎盖失其道則形勢雖强不足以立此山河之美吴<lb/>
起所以有在徳不在險之言也彼六朝金元其功徳果<lb/>
何如哉得其道則形勢雖㣲亦足以興豐沛之間古未<lb/>
有興王之迹也而髙祖起於泗上南陽之間古亦未有<lb/>
興王之迹也而光武起於舂陵此天時地利孟子所以<lb/>
有不如人和之説也若我祖宗之興非即髙祖光武之<lb/>
<pb n="KR4e0196_WYG_006-38b"/>
儔歟然自當時觀之則一出而江漢清再舉而吴㑹平<lb/>
三征而閩越歸命四伐而荆湖率從中原之師兵不血<lb/>
刃太平之績一怒而成我祖宗之取天下易於反掌矣<lb/>
而必遲之以十六年之久豈固出漢髙下以創業而貽<lb/>
守成之基殆有不容於欲速者耳既而羣雄盡剪矣四<lb/>
夷咸賔矣内而百官之正外而民志之一紀綱有常政<lb/>
務畢舉我太宗之守天下宜亦可以無為矣而北勦强<lb/>
胡六飛三駕不免如漢武之經畧者豈顧不文景若哉<lb/>
<pb n="KR4e0196_WYG_006-39a"/>
以守成而兼創業之功殆有不容於自安耳不然則雖<lb/>
聖徳神功足以建天下於億千萬年之久而區區殘狄<lb/>
恐不免乗一日之間矣非太宗驅除之又何以定萬世<lb/>
之基哉於乎天下財賦盛於東南而金陵為之㑹天下<lb/>
戎馬盛於西北而金臺為之樞用東南之財賦綂西北<lb/>
之戎馬無敵於天下矣而我祖宗之立國則豈以之而<lb/>
自恃哉仁義得民盖取諸周規模宏逺盖取諸漢品式<lb/>
備具盖取諸唐家法嚴肅盖取諸宋而歴代之弊一切<lb/>
<pb n="KR4e0196_WYG_006-39b"/>
掃去此固聖子神孫萬世所當法也愚請頌之以為獻<lb/>
　　第二問<lb/>
人才之在天地間有可以氣運而拘者有不可以氣運<lb/>
而拘者何則氣運之行有盛有衰而人才之生亦有盛<lb/>
有衰必以為不出於氣運則古人以有為之才而不能<lb/>
成有為之功者亦多矣而可以為非天乎必以為盡出<lb/>
於氣運則古之聖賢固未嘗有不可為之時也而又可<lb/>
以為非人乎吾是以知不為氣運所拘者非常之才也<lb/>
<pb n="KR4e0196_WYG_006-40a"/>
而其拘於氣運者則亦常才而已而可以概論之乎執<lb/>
事發策而以人才之闗於氣運下詢承學請得而究言<lb/>
之夫氣運之説何始也無乃后之儒者見天下有其人<lb/>
而無其時者以為天實為之乎非也愚嘗有所騐矣唐<lb/>
虞之時洪水泛濫蒸民未粒其所以為天下患者不可<lb/>
以一二數謂之氣運之盛不可也而皋䕫禹稷之徒生<lb/>
於其時卒有以成時雍風動之化者何歟商周之初承<lb/>
桀紂之虐其所以為生民害者不可以旦夕去謂之氣<lb/>
<pb n="KR4e0196_WYG_006-40b"/>
運之衰可也而伊虺周召之徒生於其時卒有以致從<lb/>
乂迓衡之治者又何歟知此則人才之盛衰其果不可<lb/>
以氣運拘也明矣然自春秋言之則以齊之鮑叔管仲<lb/>
晉之舅犯先軫郤克趙衰宋之華元楚之子文蒍賈秦<lb/>
之百里奚吴之季札鄭之子産其才非不傑然也而大<lb/>
之僅能輔其君以主夏盟次之僅足保全境内説者固<lb/>
曰氣運之衰耳自漢唐言之則若蕭曹若丙魏若房杜<lb/>
姚宋其才蓋非管鮑諸人比也而能佐其君以立一綂<lb/>
<pb n="KR4e0196_WYG_006-41a"/>
之業以成一代之治説者固曰氣運之盛為之耳知此<lb/>
則人才之盛衰其又不能不以氣運拘也明矣要之為<lb/>
氣運拘者一方之才也不為氣運拘者天下之才也士<lb/>
君子之處世其将為一方之才乎其将為天下之才乎<lb/>
為一方之才則管鮑諸人之在春秋蕭曹諸人之在漢<lb/>
唐者其所為吾不屑也為天下之才則皋䕫禹稷之在<lb/>
唐虞伊虺周召之在商周者其所為有取也不然則定<lb/>
哀之時其氣運何如也而孔子且曰吾為東周齊宣之<lb/>
<pb n="KR4e0196_WYG_006-41b"/>
時其氣運又何如也而孟子且曰王猶反手信乎非常<lb/>
之才終有非氣運所能拘者耳而諸葛亮狄仁傑之事<lb/>
業又何暇為之屑屑哉<lb/>
　　第三問<lb/>
求帝王之治者不可不在於道求帝王之道者不可不<lb/>
本於心心也者其道之㑹歟道也者其治之基與治不<lb/>
本於道則疎略苟簡而不足以成可大之業道不本於<lb/>
心則强為襲取而不足以成可久之徳此後世之治所<lb/>
<pb n="KR4e0196_WYG_006-42a"/>
以恒不古若而賢臣之於君每不能自己其責難之誠<lb/>
也請因明問而復之人之言曰古之治天下者純任道<lb/>
后之治天下者純任法又曰三代而上治出於一而禮<lb/>
樂達於天下三代而下治出於二而禮樂為虚文信乎<lb/>
三代之治不復可見於后世也已然吾之心即帝王之<lb/>
心吾之道即帝王之道舉而措之亦存乎其人耳然自<lb/>
聖學不明不惟上之人不知所以為治而下之人亦鮮<lb/>
有能以是而導其上者在於漢吾得一董仲舒焉吾得<lb/>
<pb n="KR4e0196_WYG_006-42b"/>
一王吉焉仲舒之言於武帝曰願陛下設誠於内而致<lb/>
行之則三王何異然觀其所謂正心以正朝廷百官與<lb/>
夫勉强行道勉强學問之言則其致行之實固在是矣<lb/>
吉之言於宣帝思建萬世之長策舉明主於三代之隆<lb/>
然觀其所謂朝廷不正難以言治左右不正難以化逺<lb/>
與夫獨行於深宫之言則其長策之建固在是矣其在<lb/>
於宋吾得一程伯子焉吾得一邵康節焉伯子勸神宗<lb/>
行王道期致治如三代之隆然觀其所謂稽古正學明<lb/>
<pb n="KR4e0196_WYG_006-43a"/>
善惡之歸辨忠邪之分則其致治之説不可知耶康節<lb/>
作皇極經世曰苟有命世之人則雖民如夷狄三變而<lb/>
帝道可舉然觀其以易書詩春秋皇帝王伯盡聖賢之<lb/>
事業則其所謂帝道者不又可知耶惜武帝有嘉唐虞<lb/>
樂商周之志而不免肆惰於窮黷宣帝謂漢家自有制<lb/>
度而不免溺意於刑名神宗可與有為而卒惑於安石<lb/>
以致新法紛紜此董生之言所以見廢於漢而程邵之<lb/>
説所以不行於宋也與然而致君當道卒未能如四子<lb/>
<pb n="KR4e0196_WYG_006-43b"/>
之純粹而簡切者焉方今皇明在上興道致治有能得<lb/>
其説而存之則因心以求道因道以求治将必有在而<lb/>
徳可久業可大帝王之治可復見於今日矣若夫條鼂<lb/>
董之疏以法弱翁之忠校宣公之奏以繼子瞻之志者<lb/>
則執事責也愚何知焉<lb/>
　　第四問<lb/>
師道立而後可以明天下之正學君道立而後可以抑<lb/>
天下之異端蓋正道之行也有本異端之興也有源使<lb/>
<pb n="KR4e0196_WYG_006-44a"/>
師道不立則本之不務而其所以為學者不過口耳之<lb/>
末而已其何以明天下之正學乎使君道不立則源之<lb/>
弗塞而其所以致辨者亦不過詞説之煩而已又何以<lb/>
抑天下之異端乎夫自周禮以鄉三物教萬民而賔興<lb/>
之其待士之學正矣今則特以經義取士而支離於章<lb/>
句文詞之末經術其何由明乎自漢以来如董子之學<lb/>
春秋知正朝廷以正百官之理似矣而張禹以論語為<lb/>
帝師乃不能止外戚之强豈於事君以忠之義有未思<lb/>
<pb n="KR4e0196_WYG_006-44b"/>
耶京房之學易知帝王以功舉賢之法似矣而李固以<lb/>
鉅儒位台輔乃不能正清河之位豈於春秋提綱之法<lb/>
有未講耶然究而言之則董子正而或失之迂京房知<lb/>
道而未見道其於所謂正學者蓋均有未明也王制執<lb/>
左道亂民者有禁其衛道之意嚴矣今之佛老正所謂<lb/>
左道而乃蔓延於天下以惑世誣民異端其何由息乎<lb/>
自漢以来如文帝以黄老致清浄之治似矣而宋徽宗<lb/>
身稱道君以釀成靖康之亂何其惑之深歟晉簡文以<lb/>
<pb n="KR4e0196_WYG_006-45a"/>
知禪宗明死生之説似矣而梁武帝捨身事佛以自取<lb/>
臺城之禍何其愚之甚歟然究而言之則清浄之説失<lb/>
之荒死生之説近於妄於吾所謂異端者未之能絶也<lb/>
欲明正學謂不由於師道之立乎欲抑異端謂不由於<lb/>
君道之立乎誠使其嚴學校之教而不為虚文重選試<lb/>
之法而務求實用如周子所謂志伊尹之所志學顔子<lb/>
之所學如吕與叔所謂立士規以養徳厲行更學制以<lb/>
量才進藝則庶幾抱經義者兼徳行而才皆體用之實<lb/>
<pb n="KR4e0196_WYG_006-45b"/>
矣誠使其察妄誕之奸而使不得售禁鬻度之令而使<lb/>
日益耗如韓子所謂人其人火其居明先王之道以道<lb/>
之如歐陽子所謂仁義之説勝則楊墨之學廢則庶幾<lb/>
執左道者皆知禁絶而無崇信之非矣否則本之不端<lb/>
末流之弊其何所止極哉<lb/>
　　第五問<lb/>
治久者不能無因循之弊為治者不可無變通之宜夫<lb/>
立法之初本無不善而行之滋久則其弊有不能免者<lb/>
<pb n="KR4e0196_WYG_006-46a"/>
使無以變而通之則法日益弊而天下之事日益壊矣<lb/>
而何以善其後哉請因執事所舉屯田鹽法二事而直<lb/>
論之夫屯田之法我祖宗所以足食足兵而為國家計<lb/>
者利甚大也而今則日益壊矣始也有衛必有田今或<lb/>
衛遷而田存始也有田必有屯今或田在而屯管亡将<lb/>
校管屯因行漁獵之計監司㸃屯徒飾簿厯之文執事<lb/>
所謂名存實亡者不其然乎鹽法之行亦我祖宗所以<lb/>
酌古凖今以為邊儲計者利甚溥也而今亦日以壊矣<lb/>
<pb n="KR4e0196_WYG_006-46b"/>
存積之鹽既不充于所支常股之鹽又不足於所出商<lb/>
賈之徼利者急於取盈而鹺徒之私販者横於村落執<lb/>
事所謂利久弊滋者不其然乎伊欲變而通之則亦非<lb/>
有他道也蓋屯田之實雖亡而其名猶在其亦因名以<lb/>
責實而已無己則如元學士虞集之法欲以海濱之地<lb/>
盡以為田有能以百夫耕者則與以百夫之地能以萬<lb/>
夫耕者則與以萬夫之地而授之以世官焉是亦一説<lb/>
也鹽法之弊雖滋而其利未盡失在於去弊以存利而<lb/>
<pb n="KR4e0196_WYG_006-47a"/>
已無己則如我朝大學士丘濬之説使中納之商易粟<lb/>
以銀然必先行宋人轉般之法以通前日之商繼行漢<lb/>
人官給牢盆之法以待后日之商而次第之畢舉焉此<lb/>
亦一説也然而其要則莫先於得人焉誠使屯田得人<lb/>
則如棗祗屯許下而兵備足於魏韓重華田代北而轉<lb/>
輸省於唐者可致也鹽法得人則如管仲在齊以魚鹽<lb/>
而富國劉晏在唐以鹽利而佐用者可致也故曰有治<lb/>
人無治法奚獨二事為然哉執事進而教之幸甚<lb/>
<pb n="KR4e0196_WYG_006-47b"/>
　　第一問<hi>乙未科</hi>
有敬天之心有事天之道敬天之心存則有以致感格<lb/>
之機而天無不孚事天之道盡則有以修時憲之實而<lb/>
天無不若故敬天非難而事天為難事天非難而得事<lb/>
之之道為難此古昔聖王所以日兢兢焉察於天人之<lb/>
交求諸君臣之際而罔敢有逸志焉者凡以盡吾事天<lb/>
之實而已而豈敢飾虚文崇常典以愚天下之耳目哉<lb/>
知乎此則我太祖髙皇帝與皇上之所以勑天敬畏者<lb/>
<pb n="KR4e0196_WYG_006-48a"/>
可得而言矣如聖政紀所載愚生雖不能仰窺其萬一<lb/>
然觀當時宋濓之序首以郊廟百神之祀禮文咸秩而<lb/>
祀事舉者為言要未可謂之不知本也繼是而大本之<lb/>
正也大分之昭也軍政之肅也民志之定也風俗之新<lb/>
也凡此皆所以為事天之實而其尤可徴者如盛夏不<lb/>
雨則席藳露坐一星失次則驚惕不寐以至如觀心有<lb/>
亭衍義有廡精誠有錄洪範有圖其所以内存敬天之<lb/>
心而外修事天之實者盖與堯之欽若舜之時幾禹之<lb/>
<pb n="KR4e0196_WYG_006-48b"/>
謹戒文之昭事同一揆矣豈徒以之託諸空言戒諭臣<lb/>
下以為虚文常典而已哉惟我皇上明聖憲天勵精化<lb/>
理國家将興必有禎祥是以大之而黄河清甘露降小<lb/>
之而卉木之瑞鳥獸之祥凡諸福之物莫不畢至所以<lb/>
衍億萬載無疆之慶者於是乎在矣夫何往者忽有星<lb/>
象之異則亦安知非天心之仁愛耶而我皇上方且躬<lb/>
御宸翰凛數百言勅諭臣工同加戒慎是又有以黙契<lb/>
我太祖之心於千載之上而敬天之心事天之道無乎<lb/>
<pb n="KR4e0196_WYG_006-49a"/>
不至矣然天無私怒變不虚生則夫感格之機時憲之<lb/>
實又烏可忽之而不講耶易曰觀乎天文以察時變詩<lb/>
曰敬天之怒無敢戯豫盖星文之盈縮無常而人事之<lb/>
招徕不一試以其略求之則古有以小人而致之者矣<lb/>
如共驩居朝則五辰未撫管蔡在列則保章星動此一<lb/>
説也而今有之乎古有以夷狄而致之者矣如淵聦肆<lb/>
逆則隕星為肉遵鑒相屠則嵗星襲月此亦一説也而<lb/>
今有之乎古亦有以政失而致之者矣而今亦無之也<lb/>
<pb n="KR4e0196_WYG_006-49b"/>
則長星經天豈元朔滲濾之朝所宜有孛宿歴氐豈貞<lb/>
觀既效之日所宜聞乎古亦有以主慝而致之者矣而<lb/>
今亦無之也則星隕而雨豈宜紀於宣尼之筆而太白<lb/>
經天豈宜見於傅奕之奏乎夫數者皆無焉則其所以<lb/>
為世感格之實者果於何而致力乎夫亦求諸用人之<lb/>
間而已盖天象固常與君子相符而君子亦常與天象<lb/>
相感故傅説騎箕蕭何應昴吾嘗得諸傳記攝提之位<lb/>
列卿鈎鈐之司出納吾嘗得之星家是以君臣和而三<lb/>
<pb n="KR4e0196_WYG_006-50a"/>
台齊君子多而東壁著賢士進而少㣲絢采其理然也<lb/>
且以郎官出宰上應列宿荀陳一聚猶動徳星而况於<lb/>
朝廷之大百僚之廣拱北辰而依帝座者乎是故朝宁<lb/>
之間或忠或佞一人之身乍賢乍否一時之事有得有<lb/>
失凡此皆天心之所以為喜怒而星象之所由順逆者<lb/>
也由是求之則百司之所以欽承仰答上紓我皇上之<lb/>
憂者要必有道而鉤陳太㣲象緯咸若析木天街星宿<lb/>
清潤下之所以欽若即上之所以時憲矣書曰同寅恊<lb/>
<pb n="KR4e0196_WYG_006-50b"/>
恭和衷哉請頌之以為今日在位者之忠告<lb/>
　　第二問<lb/>
人君之治天下也不患其無統天下之法而患其無化<lb/>
天下之本法者何紀綱是也所以維持聨屬乎天下使<lb/>
其勢無不一而王道之所由行也本者何心是也所以<lb/>
感動倡率乎天下使其情無不一而天徳之所由立也<lb/>
故心不加則紀綱弛天徳純則王道備舍其本而區區<lb/>
求之於法抑末矣夫紀綱之説何時而始乎一見於書<lb/>
<pb n="KR4e0196_WYG_006-51a"/>
則五子之歌也再見於詩則棫樸之詠也然書之所戒<lb/>
則以失道而亂紀綱詩之所美則以勉勉而綱紀四方<lb/>
吾是以知紀綱固治亂興亡之由而人君一身尤紀綱<lb/>
張弛之本是豈可以不加之意哉惟昔唐虞三代之時<lb/>
不賞而勸不罸而治固無所謂紀綱也然其所以形諸<lb/>
風聲軌物之間達諸上下貴賤大小之際施諸㑹朝表<lb/>
著名位等級之殊措諸朝廷畿甸以及乎萬民之繁四<lb/>
海之逺雖無紀綱之名而有紀綱之實是故天子綂三<lb/>
<pb n="KR4e0196_WYG_006-51b"/>
公三公率諸侯諸侯制卿大夫卿大夫治士庶人其所<lb/>
以綂天下之法甚脩而峻徳之明仁義之由行典則之<lb/>
詔人紀之修皇極之建其所以化天下之本甚正信乎<lb/>
王道之備未有不由天徳之純也乃若後世則有可慨<lb/>
者矣髙祖之興規摸宏逺漢非無紀綱也而賈生太息<lb/>
於文帝之朝且有指大如股脛大如腰之説矣太宗之<lb/>
治庶㡬成康唐非無紀綱也而司馬公追論於有宋之<lb/>
世且有藩鎮阻兵士卒逐帥之譏矣宋之紀綱太祖以<lb/>
<pb n="KR4e0196_WYG_006-52a"/>
仁厚樹之仁宗以恭儉承之亦善矣而數傳之後乃有<lb/>
元帥畏偏禆偏禆畏将校将校畏士卒至或以一夫流<lb/>
言道路而為之變令推恩焉此其故何也無亦本之弗<lb/>
立而徒法有不能自行者乎中間如信賞必罸身致中<lb/>
興宣帝嘗有意於漢矣而刑名之學甘於雜伯以是為<lb/>
漢家制度可乎則其紀綱亦不過宣帝之紀綱而已刻<lb/>
意王道厲精圗治神宗嘗有意於宋矣而新法之行悮<lb/>
於安石以是而上慕唐虞可乎則其紀綱亦不過神宗<lb/>
<pb n="KR4e0196_WYG_006-52b"/>
之紀綱而已是二君者非徒本之弗立且并與其法而<lb/>
失之則夫開漢亡之釁而基宋遷之禍者吾其誰咎哉<lb/>
善乎韓子之言曰善計天下者不視天下之安危而察<lb/>
其紀綱之理亂也洪惟我祖宗創制立法萬世可行其<lb/>
紀綱則備矣其所以體之心而推之天下者有其本矣<lb/>
而承平日久人心玩愒有司奉行容有失其初意者我<lb/>
皇上以剛健中正之資而有釐正弊源之志執事以是<lb/>
為千載一時欲諸生條其所以興革之宜補捄之術而<lb/>
<pb n="KR4e0196_WYG_006-53a"/>
愚非其人也雖然亦嘗有得於朱子之説矣曰核賢否<lb/>
以定上下之分明功罪以公賞罸之施斯其紀綱之大<lb/>
者而紀綱之所以立則又在臺諫補察而無所私宰執<lb/>
秉持而無所失而人主又以大公至正之心恭已於上<lb/>
而照臨之如此而已知乎此則興革之宜補捄之術不<lb/>
有可得而論乎愚生天徳王道之説亦在其中矣若夫<lb/>
仲長綂之所謂井田于謹之所謂賞罸姚崇之所謂官<lb/>
爵杜黄裳之所謂法制要皆一偏之説而愚無取焉執<lb/>
<pb n="KR4e0196_WYG_006-53b"/>
事其毋以為嘐嘐<lb/>
　　第三問<lb/>
聖人之道存乎經聖經之傳存乎人故經有顯晦待人<lb/>
而傳道有絶續得經而存經所以載道也人所以翼經<lb/>
也此其係亦甚重矣而乃區區以文之今古求之其殆<lb/>
非吾聖人作經之意乎夫六經帝王經世之典在焉孔子<lb/>
贊之刪之定之修之其所以垂世立教者卓乎不可尚<lb/>
已夫何火於秦稍出於漢而其文僅存焉壁傳口授誠<lb/>
<pb n="KR4e0196_WYG_006-54a"/>
有上古中古下古之殊矣執事舉以下詢不可謂無好<lb/>
古之志也而愚竊有説焉蓋閲字未盡偏傍固古人所<lb/>
不取而苦於竒字或者又議子雲之艱深以不識而見<lb/>
譏者固無足道而人謂其頗識難字介甫遂以為終身<lb/>
之恨愚今豈敢以是而自諉哉夫亦求夫聖人所以作<lb/>
經之意而已噫昔倉頡之制字也天粟顯晝零之瑞鬼<lb/>
妖動夜哭之祥是誠萬世文字之祖而六經之所頼以<lb/>
傳者也顧其創之當時則有象形㑹意指事轉注假借<lb/>
<pb n="KR4e0196_WYG_006-54b"/>
諧聲之異義踵之後世則又有鳥跡蟲篆懸針薤葉鐘<lb/>
鼎玉柱八分飛白之異文要之非求道者之所先也夷<lb/>
考其始制之時字皆有義姑舉一二言之則如武之為<lb/>
武有取於止戈也乏之為乏有取於文之反正也蠱之<lb/>
為蠱有取於三蠱食皿也亥之為亥有取於二首六身<lb/>
也此其為意亦精矣要之非論道者之所急也何則聖<lb/>
人因道而作經後儒因經以求道道苟存焉經可略也<lb/>
經苟存焉文可略也則夫所謂漆書竹簡特其糟粕之<lb/>
<pb n="KR4e0196_WYG_006-55a"/>
餘而科斗𨽻文特其煨燼之末耳聖經存亡之機漢儒<lb/>
存經之功亦何與於是哉何則易以卜筮存而實亡觀<lb/>
經解所援差之毫釐繆以千里之言今之易無有也其<lb/>
所以存不有賴於施孟梁丘京費之力乎詩自春秋作<lb/>
而已亡觀左氏所引翹翹車乗雖有絲麻之章今之詩<lb/>
無有也其所以存不有賴於齊魯毛韓之功乎既脱酒<lb/>
誥復脱武成書非全也由伏生安國相為授受而二帝<lb/>
三王之傳賴以不墜焉既失月令復失王制禮非全也<lb/>
<pb n="KR4e0196_WYG_006-55b"/>
由魯淹中孔氏相為羽翼而大學中庸之㫖賴以有得<lb/>
焉麟筆既絶策書不存春秋非全也由公穀左氏而二<lb/>
百四十二年之事賴以見焉程子所以謂經不通求之<lb/>
傳傳不通求之經也吾於是深有感於經之存亡道之<lb/>
絶續而姑以文之今古為可略焉雖然三豕渡河非子<lb/>
夏莫之辨而石鼓之聱牙雖昌黎猶或難之則字學亦<lb/>
吾人之所宜盡心者特以之而求聖經則以為可緩耳<lb/>
竊嘗謂字之興莫善於秦而字之廢亦由於秦李斯之<lb/>
<pb n="KR4e0196_WYG_006-56a"/>
所作君子不可以人而廢也夫何始皇以衡石程書故<lb/>
簿書日繁字畫日趨簡便而𨽻興焉𨽻之由名固以其<lb/>
施諸徒𨽻而已斯之後於漢得一蔡邕於唐得一李陽<lb/>
氷於宋初得一徐鉉然先儒嘗謂宋之能者多於唐唐<lb/>
之能者超於宋則知陽氷之學有冠絶今古者矣方今<lb/>
朝廷之士草澤之民必有好陽氷之學而追李斯之跡<lb/>
者愚以為金匱石室之文紀徳之碑銘功之器所以垂<lb/>
休光而照後世者不可不還古文之舊而書史之刋布<lb/>
<pb n="KR4e0196_WYG_006-56b"/>
簿書之記録則姑仍乎今日之習以播同文之風而已<lb/>
彼𨽻書之賤吾以為不可施也執事其将謂何<lb/>
　　第四問<lb/>
不明於天不足以立政不深於學不足以知天何則周<lb/>
旋運行天之道也而其遲速進退未嘗不徵於星懸象<lb/>
著明天之文也而其躔度次舍亦未嘗不㑹於星此古<lb/>
聖人繼天立極君子之觀文察變所以必加之意而不<lb/>
敢忽也夫星官之書其淵源逺矣自黄帝使車區占星<lb/>
<pb n="KR4e0196_WYG_006-57a"/>
而以容成搃之此其所由始也太史公有言自初生民<lb/>
以來世主曷嘗不歴日月星辰及至五家三代紹而明<lb/>
之而巫咸甘石唐昧之書出矣姑以其略言之則二十<lb/>
八宿衆星為經水火金木土五星為緯者其象之大較<lb/>
也中外之官常明者百二十可明者二千五百㣲星萬<lb/>
千五百二十者其數之大較也有主有客有犯有孛有<lb/>
遲有留有伏有逆有表裏盈縮有含譽有昌光有格澤<lb/>
者其占之大較也欲一一而陳之要有不可以更僕終<lb/>
<pb n="KR4e0196_WYG_006-57b"/>
者雖然明問不可虚辱請舉其為用之大者為執事試<lb/>
言之可乎盖古今星官之學其為書亦瑣矣而其有關<lb/>
於立政之大用者吾得其四焉四者何曰法其象以授<lb/>
時也綜其運以起厯也辨其方以分土也察其變以觀<lb/>
灾祥也何則星之見於六經者莫先於堯典所謂在璣<lb/>
衡以齊政者其官則有羲和仲叔焉其宅則有暘谷南<lb/>
交昧谷幽都焉而民所以遂其析周夷隩之宜者於是<lb/>
在矣然其所以為紀者則曰日中星鳥也日永星火也<lb/>
<pb n="KR4e0196_WYG_006-58a"/>
宵中星虚也日短星昴也堯之政要莫有先於此亦莫<lb/>
有大於此者矣故曰法其象以授時也其在洪範曰恊<lb/>
用五紀所謂五紀者嵗日月星辰厯數是也然而嵗本<lb/>
於月月本於日日本於星辰星辰貫乎厯而厯數成焉<lb/>
自黄帝調厯起辛夘顓頊用乙夘虞用戊午夏用丙寅<lb/>
殷用甲寅周用丁巳三統用庚戌四分用庚辰而卒未<lb/>
有外星以成厯者故曰聖人作厯以天地為本以四時<lb/>
為柄以隂陽為端而必以日星為紀焉故曰綜其運以<lb/>
<pb n="KR4e0196_WYG_006-58b"/>
起厯也星土之書雖無可考而十二國之分載諸傳記<lb/>
類皆可推如𤣥枵為齊之分星而青州之星土則於禆<lb/>
竈之言知之星紀為越之分星而揚州之星土則於史<lb/>
墨之言知之實沉為晉之分星而益州之星土則於子<lb/>
産之言知之大火為宋之分星而豫州之星土則於子<lb/>
韋之言知之以至鶉火為楚之分星則於叔向之言知<lb/>
之娵訾為衛之分星則於申須之言知之以至燕之析<lb/>
木周之鶉尾秦之鶉首趙之大梁魯之降婁莫不各有<lb/>
<pb n="KR4e0196_WYG_006-59a"/>
属焉故曰辨其方以分土也其在周禮有保章氏以掌<lb/>
日月星辰之變動又有馮相氏掌二十八星之位以觀<lb/>
妖祥自春秋以来迄於今其官雖已不舉而其妖祥所<lb/>
應類有可徵春秋時嵗在星紀而淫於𤣥枵梓慎以為<lb/>
宋鄭必饑則言其所属禆竈以為周楚所惡則言其所<lb/>
衝此非嵗星乖次之應乎吴之伐越也説者以為越得<lb/>
嵗而吴伐之不出二十年越必有吴以嵗星十二年一<lb/>
周存亡之徵此非嵗星順次之應乎至於後世尤不可<lb/>
<pb n="KR4e0196_WYG_006-59b"/>
以一二舉求其順次之應則有如五星聚東井而髙祖<lb/>
帝漢也四星聚牛女而晉元王吴也求其乖次之應則<lb/>
有彗星掃東井而苻堅亾秦也嵗星犯太白而慕容亡<lb/>
燕也所謂察其變以觀灾祥者不又在是乎吁吾是以<lb/>
知星官之學不可不講而執事之問不為徒發也吾是<lb/>
以謂不深於學不足以知天而不明於天不足與立政<lb/>
也執事倘與進焉則巫咸甘石之書錢樂葛𤣥之術當<lb/>
為執事盡之<lb/>
<pb n="KR4e0196_WYG_006-60a"/>
　　第五問<lb/>
用於國者修於家者也能知今者通於古者也故觀其<lb/>
談古道之謬則可知其處今事之疎而致用之未周者<lb/>
實由其學識之未充而已愚也於是實不免焉而敢以<lb/>
干肉食者之議乎然執事謂天下之事有言之若迂而<lb/>
實有益於治名為無事而實有大可慮者而因舉夫東<lb/>
南之財賦西北之戎馬下詢承學愚竊以為是二者皆<lb/>
吾國家之大計其言之非迂也名為無事亦不可也是<lb/>
<pb n="KR4e0196_WYG_006-60b"/>
故不敢不陳其説焉夫天下財賦莫盛於東南浙東西<lb/>
江廣固皆財賦之藪也自夫海舟罷直沽之運常盈列<lb/>
淮浦之倉而至者日益積轉兌用坐食之兵列屯授分<lb/>
閫之寄而運者日益来㑹通一河閘埧相次亭傳相望<lb/>
豈非我太宗之貽謀而恭襄之偉績哉夫何近年以来<lb/>
漕渠淤塞輸輓煩勞至於遣重臣以董之而功猶未著<lb/>
者何也得無疏其流而未導其源乎天下戎馬莫盛於<lb/>
西北宣府大同固皆戎馬之藪也且又寧夏守鎮肇於<lb/>
<pb n="KR4e0196_WYG_006-61a"/>
永樂之初榆林控制創於正綂之世長城一帶烽堠逺<lb/>
延藩籬外障又非我太宗驅除之功而列聖豫防之謀<lb/>
哉夫何近年以来卒伍干紀緣邊靡寧甚至勒大兵以<lb/>
臨之而始就屈服者何也得無治其末而未絶其本乎<lb/>
伊欲財賦通於東南其説固莫先於治河而今之所以<lb/>
治河者非昔之所以治河也蓋昔之治河也欲除其害<lb/>
而今之治河也欲興其利昔欲洩之使去而今欲疏之<lb/>
使通誠以㑹通一河自淮之上下以達於濟北之境其<lb/>
<pb n="KR4e0196_WYG_006-61b"/>
水一資於黄河今河徙而流絶矣使不尋其遷徙之跡<lb/>
而導其北来之源則雖丁夫林屯畚鍤鱗比亦隨注隨<lb/>
涸而不足為久逺之計矣此愚之所謂導其源者也不<lb/>
然則尋元人海運之故道與河漕並行以為緩急之備<lb/>
可乎此非愚之言也丘文荘之言也伊欲戎馬寧於西<lb/>
北其説固莫要於備邊而今之所以備邊又非昔之所<lb/>
以備邉也蓋昔之治邉也以攘外而今之治邉也以寧<lb/>
内昔欲拒彼之来而今欲防此之往誠以大同一鎮實<lb/>
<pb n="KR4e0196_WYG_006-62a"/>
扼乎南北之交其城一面北向昔也嘗潜出矣使不豫<lb/>
求鎮防之計以絶其北出之路則雖甲兵在前金帛在<lb/>
後亦屢叛屢服而終無輯寧之期矣此則河套之地亦<lb/>
宜豫為經畧以防狄之出沒可乎此非愚之言也亦丘<lb/>
文荘之言也若夫治河之説又有如昔人所謂築隄以<lb/>
塞之開渠以疏之或欲作竹落而下以石或欲徙民居<lb/>
放河入海或欲尋九河故道或欲空河流所注之地或<lb/>
欲穿水門以殺水勢如賈譲上中下之三策賈魯疏浚<lb/>
<pb n="KR4e0196_WYG_006-62b"/>
塞之三法皆昔之所以治河者而今不暇為執事詳之<lb/>
也至於治邉之説則又有所謂擇将帥以綂我之師撫<lb/>
士卒以養我之鋭修城池以慎我之守積饋餉以足我<lb/>
之食備器械以蓄我之威禁侵掠以彰我之信如春秋<lb/>
所謂守在西夷朱子所謂備在朝廷者猶敢為今日勸<lb/>
焉不識執事肯為轉聞於當宁否<lb/>
　<lb/>
　具茨文集巻一<lb/>
</p>
<p>
</p>
  </div>
</body>
</text>
</TEI>
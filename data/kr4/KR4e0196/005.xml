<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>具茨詩集巻五</head> <lb/>
    <p>
<pb n="KR4e0196_WYG_005-1a"/>
欽定四庫全書<lb/>
　具茨詩集巻五<lb/>
　　　　　　　　　　　　明　王立道　撰<lb/>
　五言絶句<lb/>
　　春雨二首<hi>館試</hi>
霏㣲初洒潤霡霂自知時上林千萬樹樹樹有新枝<lb/>
渰渰來天際津津溜苑墻還騰百川水一雨遍遐荒<lb/>
　　郊原春望二首<hi>館試</hi>
<pb n="KR4e0196_WYG_005-1b"/>
行行窮逺陌冉冉度香車未就王孫飲聊看田父鋤<lb/>
鶯啼燕樹合水漫渚蒲新春歸不須恨化域自常春<lb/>
　　詹司訓守貞義訓巻<lb/>
早慕共姜節還誇孟母賢爾來授經處應廢蓼莪篇<lb/>
　　咏園中雜花<lb/>
　　　葵<lb/>
臥病違朝謁依然向日心不見清溪上葵花一院深<lb/>
　　　罌粟<lb/>
<pb n="KR4e0196_WYG_005-2a"/>
野人懸磬室那得粟千罌且共搴芳實無須惜落英<lb/>
　　　雞冠<lb/>
迎風如欲鬭徹曙不知啼舊得尸卿術栽花總似雞<lb/>
　　　蝴蝶<lb/>
本來百蟲身墮入諸花趣有情與無情常愛中園住<lb/>
　　　金錢<lb/>
山人賣卜歸滿砌正芳菲不堪懸竹杖留取市荷衣<lb/>
　　　蔷薇<lb/>
<pb n="KR4e0196_WYG_005-2b"/>
密蕋與繁枝參差間竹扉紅芳雖自媚緑刺罥人衣<lb/>
　　　翦春羅<lb/>
昔聞綵作花花却春羅似欲覔翦刀㾗盡付東風裏<lb/>
　　　石竹<lb/>
丰茸鬭春色枝葉何娟娟弱質難棲鳯從教香麝眠<lb/>
　　　玉簪<lb/>
擢頴疑瑤華攀條亂素手酣歌不自聊助予一搔首<lb/>
秋園金氣應含素向欄干莫作朝簪比唯宜戴籜冠<lb/>
<pb n="KR4e0196_WYG_005-3a"/>
　　　長春<lb/>
長伴百花開不共百花老悞却送春詩只疑春正好<lb/>
碧樹攀欲盡黄鳥啼正歇一花復一花常如二三月<lb/>
　　　白芙蓉<lb/>
抱質宜素秋開花如白槿對爾好𤣥談何郎新傅粉<lb/>
　　詠園中雜草<lb/>
　　　蘭<lb/>
清芬惬幽抱手自植中林不須滋九畹聊此對同心<lb/>
<pb n="KR4e0196_WYG_005-3b"/>
　　　萱<lb/>
芳叢雜芝蕙稱此北堂幽為園自可樂那必爾忘憂<lb/>
　　　書帶<lb/>
地慚揚子宅草似鄭公鄉書巻年來廢空翻白日長<lb/>
　　　繡墩<lb/>
百花春色裡一徑鳥聲中偏稱逰人坐壺觴誰與同<lb/>
　　　千年運<lb/>
朝菌無晦朔此草自千年萬物枯榮理凭欄一慨然<lb/>
<pb n="KR4e0196_WYG_005-4a"/>
　　　菖蒲<lb/>
托根長水石正與幽人宜更㸔成九節服食比華芝<lb/>
　　　鳯尾竹<lb/>
紫文何葳蕤采采露華滋不向髙岡上常依白石墀<lb/>
寂寞含清露葳蕤䕃紫苔尾長無羽翼不得上仙臺<lb/>
　　詠菊<lb/>
　　　梅花菊<lb/>
彭澤髙人里孤山處士家清明逈相映草樹亦交花<lb/>
<pb n="KR4e0196_WYG_005-4b"/>
　　　萬巻書<lb/>
生涯萬巻書何似營農圃散帙向晴簷中有諸花譜<lb/>
　　　御袍黄<lb/>
霜黄上林草天子欲更衣六宫齊望幸紅紫漫成圍<lb/>
　　　金盞銀臺<lb/>
常年老瓦盆珍重花神意白衣人不來對爾聊成醉<lb/>
　　　蜂房<lb/>
秋香初破蕋逰蜂日來往還愁蝴蝶競結窠花枝上<lb/>
<pb n="KR4e0196_WYG_005-5a"/>
　　　鵞毛菊<lb/>
弱羽綴芳枝離褷傍水涯欲識此花品唯應逸少知<lb/>
　　　樓子紅<lb/>
天工潛結構朶朶疊紅英為是登髙助偏宜樓子名<lb/>
　　　粉西施<lb/>
那得東籬下忽逢浣紗女清露濕鉛華捧心寂無語<lb/>
　　　僧衣褐<lb/>
逺師不染性持此遺陶公三徑雖云好了知色是空<lb/>
<pb n="KR4e0196_WYG_005-5b"/>
　　　雙飛燕<lb/>
花得同心媚差池雙燕飛應多戀主意社後自忘歸<lb/>
　　蛙聲<lb/>
上林故多蛙爾聲何喧闐忽感自得意寫之觀物篇<lb/>
　　題四老圗<lb/>
四老不知姓相逢各問年山深無甲子黄髮故依然<lb/>
　　題何蘭幽谷巻代<lb/>
未能㳺汗漫聊自托空虚嘆息紫芝老寥寥千載餘<lb/>
<pb n="KR4e0196_WYG_005-6a"/>
　　澹菴詩<lb/>
浮雲看世事如水見交情此道令人棄悠然想太羮<lb/>
　　題方塘<lb/>
儵忽何年來鑿此混沌竅誰知方寸間雲水常相照<lb/>
　　走筆柬數疇<lb/>
几上五千文幽棲似鹿門春光看欲盡董相試窺園<lb/>
　　南湖畊雨<hi>武陵六景為陣節推題</hi>
逺近春鳩鳴一村競田事老人抱甕來搰搰亦何意<lb/>
<pb n="KR4e0196_WYG_005-6b"/>
　　河洑漁梁<lb/>
窮鱗赴激湍漁子争夜漁何時更拊手濠上觀儵魚<lb/>
　　西山烟寺<lb/>
山空萬籟寂鐘響時出林欲尋定僧語烟蘿交翠岑<lb/>
　　桃溪晴月<lb/>
迴沿月明中溪花夾長鏡相逢溪上翁掉頭不言姓<lb/>
　　竹灣雪艇<lb/>
風雪渡頭𦂳孤城欲暮天去來總自得知是子猷船<lb/>
<pb n="KR4e0196_WYG_005-7a"/>
　　金霞夕照<lb/>
千峯如散綺夕陽在山半山中人欲歸適意忘景晏<lb/>
　　贈青烏家<lb/>
客持一巻書乾坤吐𤣥秘由來識者稀獨立寒山翠<lb/>
　　偶成<lb/>
故園千里外獨有夣魂過何時更攜手散髪共行歌<lb/>
　　采蓮曲<hi>八首</hi>
采蓮折却藕藕折絲不絶迴船向中流綰作同心結<lb/>
<pb n="KR4e0196_WYG_005-7b"/>
斜睇向芙容迴身鼓蘭楫莫待暮潮生宛轉紅粧濕<lb/>
采蓮莫采花花盡乃成子八月白露寒悵望秋江水<lb/>
采蓮復采蓮蓮葉青田田舟輕風蕩漾抛失露珠圓<lb/>
停橈采蓮花花開半花落渌水日夜波紅芳詎如昨<lb/>
去覺横塘近來驚初路遥因聴竹枝曲倒把木蘭橈<lb/>
荷葉不任裁藕絲不任縫相呼早出浦逰子怕窺儂<lb/>
鳬鷖滿中流試數雙與匹賭失碧玉篸歸家不敢説<lb/>
　七言絶句<lb/>
<pb n="KR4e0196_WYG_005-8a"/>
　　畫百花<lb/>
春光盡向筆端迴萬紫千紅次第開河陽滿縣真如錦<lb/>
却恨潘郎歸去來<lb/>
一自燕支屬漢家上林花草倍繁華却愁顔色隨春盡<lb/>
剪取枝頭一片霞<lb/>
　　又治徴巻<hi>代作</hi>
海北湖南萬里程去思時復頌番君弦歌豈為營三徑<lb/>
却望虞山多白雲<lb/>
<pb n="KR4e0196_WYG_005-8b"/>
　　九月二日侍經筵有述<lb/>
露華仙掌入三秋翠幄重開拜冕旒稱制諸儒真陋漢<lb/>
乞言尚父未論周<lb/>
　　和唐應徳紅梅詩五首<lb/>
嬌唇㸃就誰相顧獨立東風漫自愁安得昭陽借君寵<lb/>
同時鉛粉盡含羞<lb/>
京國春生富貴家美人裁錦貼新花若教置向金壺裡<lb/>
一𣲖寒江㡬㸃霞<lb/>
<pb n="KR4e0196_WYG_005-9a"/>
主人舊是謫仙家常捲簾帷入綺霞為問韓郎染根手<lb/>
何如能染樹頭花<lb/>
鄉園入夢思糢糊京國相逢識得無玉貌訝從今日改<lb/>
清標只似向來臞<lb/>
羅浮一别已如夢新向燕支山下來聞道主人重華色<lb/>
笑顔不惜為君開<lb/>
　　送蔣醫歸江隂<lb/>
逺向金門欲獻方暫因采藥去江鄉開徑我須從蔣詡<lb/>
<pb n="KR4e0196_WYG_005-9b"/>
避名君莫似韓康<lb/>
　　送吕别駕還毘陵二首<lb/>
緑樹清江曉漲平春帆遥指六龍城吳中父老相迎問<lb/>
為説新寛百萬征<lb/>
東南民力近如何日見雲帆轉北河課上不須論殿最<lb/>
由來良吏拙催科<lb/>
　　釣臺吟送人之桐廬<lb/>
洛陽争覩漢官儀獨着羊裘理釣絲莫道狂奴猶故態<lb/>
<pb n="KR4e0196_WYG_005-10a"/>
富春山水是相知<lb/>
髙臺<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嵲俯江湍古木蒼厓清晝寒千載山川猶物色<lb/>
當時諸將枉登壇<lb/>
赤符久已定長安只合歸來把釣竿後人不讀樊英傳<lb/>
肯信人間行路難<lb/>
　　南巡歌八首次韻<lb/>
丙夜天門金鎖開珠旂葆羽拂仙臺櫜鞬躍馬新都䕶<lb/>
夾轂前驅萬乗來<lb/>
<pb n="KR4e0196_WYG_005-10b"/>
千騎如雲駐楚坡楚人從此解燕歌諸君莫作思歸調<lb/>
指日鑾輿復渡河<lb/>
楚江西自岷山來春日荆門烟樹開千載襄陽多古跡<lb/>
君王欲一望强臺<lb/>
錦字親裁龍鳯斿羽林對對拱宸旒楚人浪擬相如賦<lb/>
天子元非雲夢逰<lb/>
雲車清夜度千門雷鼓轟轟河漢翻帝座暫臨南楚分<lb/>
前星正照太㣲垣<lb/>
<pb n="KR4e0196_WYG_005-11a"/>
蒼梧雲深悲帝心龍旟春向湘江潯太史由來知聖孝<lb/>
虞人何事獻官箴<lb/>
南陽舊是帝王家西入長安望已賖春風乍到龍飛殿<lb/>
羽扇紛紛引翠華<lb/>
天臨北極鬱崔嵬玉帛年年萬國來君王二月南巡狩<lb/>
春水朝宗江漢迴<lb/>
　　彰義關候駕十首<lb/>
遥望西山紫氣生月華天際更分明旌旂歴歴穿雲樹<lb/>
<pb n="KR4e0196_WYG_005-11b"/>
天子歸來白玉京<lb/>
候蹕宵驅彰義關古橋無復水潺湲人家兩岸春楊裡<lb/>
舊是桑乾第㡬灣<lb/>
年來章奏滿公車總道遐方困未舒君王一出憐民隠<lb/>
扶杖山東聴詔書<lb/>
玉戚金戈壮國容每當三五候飛龍月中真得持盈意<lb/>
常見光華䕶九重<lb/>
南北河山共一家瓊丘仙圃自繁華上陽更有餘春在<lb/>
<pb n="KR4e0196_WYG_005-12a"/>
紅藥叢叢初放花<lb/>
燕山明月照盧溝笳吹喧喧水急流行人盡唱千秋曲<lb/>
一夜歡聲逹帝州<lb/>
朱衣對仗曉追班帝在清都虎豹關鐘鼓正傳宫漏徹<lb/>
侍臣端笏拜天顔<lb/>
燈火城西㡬萬家仗來馳道滿烟霞須㬰拜舞千官合<lb/>
寳炬光中駐翠華<lb/>
鳯詔初傳自九天賜租重見漢文年燕南楚北經行地<lb/>
<pb n="KR4e0196_WYG_005-12b"/>
雨露君王本不偏<lb/>
九天晴日六龍迴綉陌春風錦障開乍聴轆轆香車逺<lb/>
又見紛紛後騎催<lb/>
　　王子裕百花圗<lb/>
路迷誰識武陵源往事空悲金谷園愛爾丹青偏入格<lb/>
須知桃李本無言<lb/>
翦綵隋宫事已非猶餘粉黛貌芳菲莫教展向金屏裡<lb/>
睡蝶游蜂盡欲飛<lb/>
<pb n="KR4e0196_WYG_005-13a"/>
傳道昭君昨入胡後宫留得美人圗紅粧翠袖分相向<lb/>
只恐君王悞一呼<lb/>
八月秋髙白露寒浣花溪裡倍堪歎莫道紅顔多薄命<lb/>
寫真猶入畫圗看<lb/>
　　老將行贈孫伯泉都督<lb/>
射䇿當年第一人秋風感歎二毛新羽書昨夜甘泉道<lb/>
知爾封侯骨相真<hi>君武舉第一人</hi>
早從卻縠問詩書廿載勲名寄直廬敢謂漢庭方貴少<lb/>
<pb n="KR4e0196_WYG_005-13b"/>
試看腰下紫金魚<lb/>
投筆還将注豹韜報恩寜復戀旌旄五陵舊職來相訊<lb/>
指㸃秋空太白髙<lb/>
百萬兵中擊柝聲綺裘繡帢入承明霸亭醉尉休相問<lb/>
帝遣将軍特夜行<hi>君所領即漢所謂北軍衛宫掖者</hi>
燈下酣歌擊唾壺匣中龍劒夜噫嗚太平不用黄公畧<lb/>
閒與兒孫説陣圗<lb/>
直下金門帶劍行蕃酋夷使盡遥驚将軍莫是今方叔<lb/>
<pb n="KR4e0196_WYG_005-14a"/>
私向傍人問姓名<lb/>
定逺思歸限玉關何如出入紫霄間緩帶輕裘修羽獵<lb/>
時時射虎向南山<lb/>
穿楊才藝本天成猨臂曽傳飛将名自託年來偏矍鑠<lb/>
彎弧躍馬萬人傾<lb/>
将軍忠孝舊儒家憂國論兵兩鬢華大樹無言鈴閣静<lb/>
笑看燕子逐飛花<hi>君忠烈公之伯子</hi>
休沐閒庭滿緑蕪丹青聊自静中娛少陵詩句余真媿<lb/>
<pb n="KR4e0196_WYG_005-14b"/>
戯博将軍畫馬圗<hi>君雅善丹青余盖欲有請也</hi>
　　送陳沂赴南京衛幕<lb/>
水落寒江送客舟雁聲雲影共悠悠晋陵風物今何似<lb/>
須信相如故倦逰<lb/>
京國逢君未㡬霜愁看歸袂拂離觴秦淮此去三千里<lb/>
流入荆溪即故鄉<lb/>
金陵幕府静魚符列㦸常閑百萬夫莫謂太平渾忘武<lb/>
國家根本壮先圗<lb/>
<pb n="KR4e0196_WYG_005-15a"/>
清秋欲盡送将歸路遶銅門失翠㣲楊栁不堪搖落後<lb/>
伴人殘菊尚依依<lb/>
三載曽趨青瑣班春風時憶舞衣斑雁飛江浦寒烟斷<lb/>
彷彿舟移見舊山<lb/>
惠山泉品逼中泠陽羨仍留楚頌亭種橘煮茶應不俗<lb/>
懶看蹤跡逐浮萍<lb/>
　　送鄭翁還廣<lb/>
燕山雨雪一冬足越嶠烟花三月多綵鷁忽隨春岸逺<lb/>
<pb n="KR4e0196_WYG_005-15b"/>
東風斜日水増波<lb/>
鳯誥新霑天北闕驪駒遥駕海南邦濃花細草催行色<lb/>
一夜春帆過曲江<lb/>
玉窖溪連海色新羅浮山下别開春南還更盡登臨興<lb/>
莫遣清江空白蘋<lb/>
城頭雲向南飛逺城下車從北發遲日暮紅塵千里隔<lb/>
曉星寒雨不勝思<lb/>
　　夀嵇川南母<lb/>
<pb n="KR4e0196_WYG_005-16a"/>
春暖瑶池花草香金魚珠履儼成行一盃沆瀣千年祝<lb/>
此夕為歡殊未央<lb/>
翠檻紅樓拂曙開瓊芝瑶蕋映金杯方平遥向麻姑語<lb/>
碧海揚塵今㡬迴<lb/>
北堂清晝藹春暉歌繞雕梁燕却飛自有神仙攜鳯吹<lb/>
不須令子舞萊衣<lb/>
二月蟠桃亦放花花枝爛熳赤城霞逡巡已結千年實<lb/>
更覔安期棗似𤓰<lb/>
<pb n="KR4e0196_WYG_005-16b"/>
誰贈君家縣圃圗紫烟白鶴列仙都江妃鼓瑟湘娥舞<lb/>
識得中間王母無<lb/>
庭前裊裊長春蘿堂上歌鐘伴綺羅聞説東鄰有好事<lb/>
金鞍銀燭夜深過<lb/>
　　有榖堂<lb/>
甲第新成髙入雲風流廿載憶徴君亭亭獨鶴閒芳草<lb/>
惟有詩書日夕聞<lb/>
陶令歸來看五栁魏公老去有三槐朱輪翠盖交生䕃<lb/>
<pb n="KR4e0196_WYG_005-17a"/>
須信當年不妄栽<lb/>
　　夏夜崇雩壇陪祀<lb/>
中天星斗淨瑶壇夾陛旌旗四月寒百辟自隨千仗下<lb/>
六龍猶在五雲端<lb/>
城南擊柝夜如何清蹕初傳萬乘過輦道逶迤多暝色<lb/>
故開宫扇望星河<lb/>
野樹蒼蒼散夕暉天門西望翠華飛㣲臣未解風雩樂<lb/>
獨咏皇恩泛馬歸<lb/>
<pb n="KR4e0196_WYG_005-17b"/>
雙闕遥瞻龍虎旗金根羽盖自葳蕤君王不遣先除道<lb/>
霑洒分明待雨師<lb/>
日轂雷行過紫都蚩尤太一總先驅聖世百神能受職<lb/>
雨師何事尚天誅<lb/>
君王此日禱桑林萬井沉沉羽衛森玉檢泥封多秘祝<lb/>
祠官偏識愛民心<lb/>
龍見修雩古有名君王親出為蒼生爐烟已結氤氲氣<lb/>
雨足森森散鳯城<lb/>
<pb n="KR4e0196_WYG_005-18a"/>
　　王母歌<lb/>
漢宫初起集靈臺絳節飄颻羽扇迴雲錦書傳青鳥信<lb/>
遥看阿母自西來<lb/>
芳春花草滿瑶池忽憶麻姑海上期欲問蓬萊水深淺<lb/>
因風遥寄萬年枝<lb/>
瑶島分明近日邊周王元未解求仙八駿﨑嶇雲外路<lb/>
空疑道里隔山川<lb/>
雲母屏前吹玉笙侍兒猶識董雙成笑余學隠金門客<lb/>
<pb n="KR4e0196_WYG_005-18b"/>
太似當年方朔生<lb/>
昨夜重逰汗漫歸依然戴勝髪如絲三千年一校仙籍<lb/>
迴指彭聃是小兒<lb/>
玉洞桃花引去津鶴聲猶似隔紅塵自嫌王烈無仙分<lb/>
乞得素書翻與人<lb/>
　　三月晦日出郊㳺衍偶誦唐人詩三月正當三十<lb/>
　　　日因用為起<lb/>
三月正當三十日又騎欵叚出城南欲賦送春詩未得<lb/>
<pb n="KR4e0196_WYG_005-19a"/>
栁溪花徑遍相探<lb/>
三月正當三十日夕陽欲盡亂啼鳩榆錢鋪地應無數<lb/>
買得春光㡬許留<lb/>
三月正當三十日把酒題詩興不慳汀洲芳草不歸去<lb/>
留得春光總是閒<lb/>
三月正當三十日鶯聲如倦復如愁緑楊拂地花成雪<lb/>
斷送春風也白頭<lb/>
三月正當三十日餘春零落入風塵閒過嵗月不知老<lb/>
<pb n="KR4e0196_WYG_005-19b"/>
失却鶯花轉覺貧<lb/>
三月正當三十日一春又向客中過薜蘿已負滄洲約<lb/>
騕褭空憐白玉珂<lb/>
三月正當三十日落花寂寂對閒門莫言春盡渾無事<lb/>
分菊移葵事更繁<lb/>
　　南村漫題<lb/>
緑野風烟入望頻栁溪松塢别蔵春莫言未識南材路<lb/>
逢着桃花試問津<lb/>
<pb n="KR4e0196_WYG_005-20a"/>
　　題梅<lb/>
獨樹離竒帶雪看小窻應絶勝江干竹床紙帳成幽伴<lb/>
冷蕋踈枝㡬嵗寒<lb/>
　　聞人氏五十夀詩<lb/>
生年半百混樵漁教子還看上石渠欲舞絳衣應未得<lb/>
却慿丹鳯早銜書<lb/>
青山盡日獨支頥白首猶堪一巻師八十年來閒擊壤<lb/>
兒童齊和紫芝詞<lb/>
<pb n="KR4e0196_WYG_005-20b"/>
　　咏閣中芍藥<hi>宣皇時移植</hi>
繚繞朱欄倚日邊葳蕤紅藥露華鮮蓬瀛本自多竒卉<lb/>
况爾栽培更有年<lb/>
瓊幹舊分天上種瑤葩偏向夏初開侍臣草罷明光詔<lb/>
獨傍清隂過碧苔<lb/>
　　題惜花美人圗<lb/>
滿苑芳菲映曉粧折将春色媚髙堂一聲啼鳥且歸去<lb/>
秪恐清露沾衣裳<lb/>
<pb n="KR4e0196_WYG_005-21a"/>
　　三窮圖為周弓岡中丞題<lb/>
妾心何事九秋霜肯為輕塵弱草傷死可復生生不媿<lb/>
悠悠千載兩共姜<hi>青年守節</hi>
忍死元非愛一身百年兩世此遺娠手縫襁褓和殘淚<lb/>
抱向髙堂囘首頻<hi>遺腹傳芳</hi>
鶵鳯新成試羽翰芳枝何意發枯蘭相看未語先成泣<lb/>
人間真有立孤難<hi>孤兒發科</hi>
昔時無子今有孫含飴兼復助晨昏庭萱含露春風滿<lb/>
<pb n="KR4e0196_WYG_005-21b"/>
三十年來貞孝門<hi>四世承懽</hi>
　　夜行武林山中贈老僧<lb/>
一盞清燈一榻塵山深狐鬼共為隣年來伎倆看都盡<lb/>
遮莫山精巧試人<lb/>
昨夜山前説法歸毒龍馴虎總忘機客來相訊還相笑<lb/>
鼠嚙床頭故褐衣<lb/>
　　題劉氏雪竹圖<lb/>
蚤聞楊氏傳清白千載君家更紹芳庭竹蕭蕭帶殘雪<lb/>
<pb n="KR4e0196_WYG_005-22a"/>
粤南應為比甘棠<lb/>
　　夀琴泉宗長六十<lb/>
七尺焦桐一脉泉髙情妙契已多年此泉直遣作春酒<lb/>
百嵗陪君調素弦<lb/>
　　寄髙大用<lb/>
故人忽漫入長安匹馬青裘霜雪寒尊酒未空還别去<lb/>
河橋相望斗䦨干<lb/>
十年遙憶洛陽春春色空隨千里塵應為未逢楊得意<lb/>
<pb n="KR4e0196_WYG_005-22b"/>
相如不是異時人<lb/>
　　徐雷溪掌羅山教<lb/>
初隨計吏入秦關暫假君恩曵組還泮水平橋春雨後<lb/>
蔵書猶憶敬亭山<lb/>
千里長淮古豫州離離逺樹接芳洲偉長一去憐王粲<lb/>
明月何人共倚樓<lb/>
　　送鄒均敷<lb/>
清秋欲盡促歸心海日蒼蒼曉隔林回首長安應未逺<lb/>
<pb n="KR4e0196_WYG_005-23a"/>
蓬萊宫闕五雲深<lb/>
　　夀詩<lb/>
攝衣欲上萬言書忽憶髙堂獨倚閭十月江南春已應<lb/>
倦逰應不似相如<lb/>
　　送周嘉遇之景陵<lb/>
燕山楚澤共㣲茫細雨春帆度漢陽好向鱣堂理吟巻<lb/>
竟陵東渚即滄浪<lb/>
　　送陸奎之嶧縣<lb/>
<pb n="KR4e0196_WYG_005-23b"/>
洙泗迴縈入古城宫墻猶是魯諸生聖朝禮樂超千載<lb/>
莫似當時不肯行<lb/>
　　題石溪<lb/>
磊磊白石清溪深栁花漫天晴復隂扁舟罷釣自來去<lb/>
無人更識滄洲心<lb/>
　　春閨<lb/>
少婦看花淚滿裳盈盈終日不成粧裁得春衣無用處<lb/>
書來猶説在遼陽<lb/>
<pb n="KR4e0196_WYG_005-24a"/>
　　送倪徳符知郴州<lb/>
楚南山水更多竒五馬春深度嶺遲問俗已窮千里目<lb/>
興來應不廢吟詩<lb/>
郴民今日總魁竒可信昌黎愛廖師更有濓溪能化俗<lb/>
郡中為訪種蓮池<lb/>
　　春日雜興<lb/>
綺閣瑤臺逈碧空春光盡在上林中瓊華島上蔷薇雨<lb/>
太液池頭楊栁風<lb/>
<pb n="KR4e0196_WYG_005-24b"/>
春色城南更可憐賣花種栁各紛然半酣落日慵騎馬<lb/>
獨整危襟坐水邊<lb/>
滿院花開錦作叢短墻一角漏春風院門深鎻閒亭晩<lb/>
惟有鶯啼緑樹中<lb/>
草蔓荒堦白日隂亭亭塔影臥空林山僧不慣迎逰客<lb/>
自對諸天誦梵音<lb/>
樓臺白日静芳林一逕蒼苔春樹隂獨坐無心看舞鶴<lb/>
石床移處落花深<lb/>
<pb n="KR4e0196_WYG_005-25a"/>
吳雲越樹夢中看曉起西窻月色寒此恨春風難解釋<lb/>
飛花無數墮䦨干<lb/>
野亭流水有餘清新雨浮萍一夜生竟日獨吟還獨酌<lb/>
故園花鳥不勝情<lb/>
海棠開遍已春深載酒重過㡬樹林地逺紅塵飛不到<lb/>
蕭然相對即禪心<lb/>
憶昨曽陪驄馬來髙歌急管逓相催斜陽芳草迷歸路<lb/>
更把餘尊聽落梅<lb/>
<pb n="KR4e0196_WYG_005-25b"/>
　　送劉志忠司定海訓<lb/>
乍脱風塵逰海嶠况從弟子拜儒官鰲山鯨浪來天外<lb/>
多羨平生有大觀<lb/>
　　送人作教龍陽<lb/>
薊門千里下荆門别意鄉情共一尊好向春風種桃李<lb/>
花開正近武陵源<lb/>
　　贈周乾詩<lb/>
為愛城南草樹幽漫攜童馬作春逰紅塵杳杳斜陽路<lb/>
<pb n="KR4e0196_WYG_005-26a"/>
却憶揚州十二樓<lb/>
　　送許琥作教六合<lb/>
昨因獻䇿滯秦關又向金陵匹馬還桃李隂隂書閣閉<lb/>
春風常伴一官閒<lb/>
　　夜觀海棠用故燒髙燭照紅粧韻七首<lb/>
乳燕低飛緑窻暮開尊共惜朱顔故文君窈窕夜當壚<lb/>
百花失色如相妬<lb/>
爛熳芳英夜似燒暝烟初傍蠟㾗消光搖翠幕㣲風起<lb/>
<pb n="KR4e0196_WYG_005-26b"/>
何處佳人舞絳綃<lb/>
春色新裁蜀錦袍看來宛轉避蘭膏當庭欲語空凝佇<lb/>
紅露滿枝明月髙<lb/>
仙姿冉冉嬌紅燭妃子春酣睡未足謫仙已去玉顔空<lb/>
凭欄猶憶清平曲<lb/>
萬蕋粧成華屋春一枝㣲亞金尊照世人恨欠杜陵詩<lb/>
此花真得無言妙<lb/>
胭脂一樹暈明紅艷色凝香清夜同不解人間能有此<lb/>
<pb n="KR4e0196_WYG_005-27a"/>
移根元自上陽宫<lb/>
繁條婀娜疊紅芳疑是佳人向晩粧寄語東風共相惜<lb/>
為留香艷伴花王<lb/>
　　代作許夀詩<lb/>
清溪一𣲖五湖通雲影波光十里同老人洗髓初成道<lb/>
為訪當年河上公<lb/>
　　題掃雪煎茶圖<lb/>
素質漸淪浮蟹眼緑塵初瀹映娥眉一杯漱入枯腸裡<lb/>
<pb n="KR4e0196_WYG_005-27b"/>
尚憶思成禪詔時<lb/>
由來風味此中優翻為羊羔錦帳羞不如僵臥蓬廬者<lb/>
自是名臣第一流<lb/>
　　帝京歌<lb/>
一自文皇破虜還薊門天險壓秦關候騎不窺雲中郡<lb/>
屯田直至紇干山<lb/>
帝座分明照冀州妖星從此霣旄頭皇圖永似西山固<lb/>
聖澤黄河萬古流<lb/>
<pb n="KR4e0196_WYG_005-28a"/>
天戈漠北静胡沙帝里長安通狹斜中貴多騎大宛馬<lb/>
都人愛種洛陽花<lb/>
滹沱易水接盧溝千古漁陽説上流聖王一統開華夏<lb/>
佳氣常朝五鳯樓<lb/>
　　礪峯上元燕㑹巻和韻<lb/>
寧親歸去隔仙家燈火長安望轉賒社裡新詩應寂寞<lb/>
天涯明月共光華<lb/>
火樹凝輝玉漏遲勝逰偏記上元時不嫌身在蓬瀛外<lb/>
<pb n="KR4e0196_WYG_005-28b"/>
綵服清觴亦自宜<lb/>
　余以省覲南還嵗餘不復陪諸兄文字之飲比再入<lb/>
　館礪峯出此巻索和盖元夕燕㑹詩也僭附二絶用<lb/>
　志聚散之感云<lb/>
　　長至日寄弟口號<lb/>
故鄉風土未全非老大兒童樂事稀尚憶雞鳴相唤起<lb/>
膝前拜舞試新衣<lb/>
滿路清霜逗客衣五更初㸃放朝歸才微襪線知無補<lb/>
<pb n="KR4e0196_WYG_005-29a"/>
心著寒灰不共飛<lb/>
節至親朋常滿堂邀歡盡日對壺觴不因獨坐長安邸<lb/>
肯信陽囘景漸長<lb/>
　　輓錢母<lb/>
貍首歌殘海樹秋熊丸空轉夜深愁板輿寥落安仁賦<lb/>
瑶水虚無阿母逰<lb/>
　詞<lb/>
　　夀談守教母六十<lb/>
<pb n="KR4e0196_WYG_005-29b"/>
薰風初入幕禁城隈繚繞朱欄畫閣楊栁枝枝弱緑隂<lb/>
中遥映滿堦紅藥萱花吐萼愛北堂春光如昨清晝永<lb/>
人在瑤池深處安排春酌恰有蓬瀛仙客羽服翩蹮<lb/>
雲車煜爚玉壺絲索玳筵前觥籌錯芳塵動正見妙舞<lb/>
清歌盡日承顔為樂想萊綵潘輿兹事古今寥廓<lb/>
　　壽陳子宣父七十<lb/>
初日上珠簾乳燕雙飛垂楊風軟逰絲捲盡有鶯聲嬌<lb/>
囀緑遍東城紅稀南陌偏稱人逰衍花外樓臺栁邊歌<lb/>
<pb n="KR4e0196_WYG_005-30a"/>
管乍開芳宴　况老景欣逢太平時滿目韶華萊衣繾<lb/>
綣麻姑相訊道蓬萊水淺人生七十古來真鮮願滄海<lb/>
桑田從今再變夀域無期華筵常展<lb/>
　　夀姚申甫父<lb/>
淵明未老賦歸來贏得清風兩袖田園三逕渾如舊桂<lb/>
子滿中度已擢雙枝秀　長君鸞誥喜重榮繡服光輝<lb/>
清晝黄花秋晩浮新酎駟馬入髙門願上千春夀<lb/>
　　吳尚質夀母<lb/>
<pb n="KR4e0196_WYG_005-30b"/>
芙蓉露滴秋江冷黄花欲滿東籬雁行歴歴海雲低想<lb/>
重閨明月正屈指歸期　春風初喜蘭芽茁齊眉燕婉<lb/>
芳菲錦屏銀燭映仙巵年年歡此㑹應不羡瑶池<lb/>
　　題來雁詞<lb/>
絳闕冬初瑶階月滿仙宫恰喜新成螭碑鴻筆帝命屬<lb/>
春卿石上丹書珍重許微臣並勒御名縞衣人来從何<lb/>
處恍惚夢魂驚　聽齋宫漏徹家童躑躅特地傳聲有<lb/>
翩翩鳴雁夜集前楹可道事都非偶皇恩重物兆先迎<lb/>
<pb n="KR4e0196_WYG_005-31a"/>
自而今禁垣清切日見被光榮<lb/>
　　又一首<lb/>
沙塞風凄瀟湘雲暖横空多少成行随陽南去待春更<lb/>
廽翔何事偏離故侣含聲戢翼下君堂堪愛是月明三<lb/>
五燭影對寒光　况翩翩縞服依依清夢歘達君傍道<lb/>
羣分類聚二語分明那時剛承恩數穹碑書托姓名香<lb/>
漸陸重看今日兆染翰待君王<lb/>
　　顧隆吉索夀周君六十<lb/>
<pb n="KR4e0196_WYG_005-31b"/>
楊栁風柔燕子斜江南春色正繁華畫樓絃管是誰家<lb/>
　冉冉歌聲迎落日盈盈舞影亂流霞千年重見碧桃<lb/>
花<lb/>
　　夀茹母七十詞<lb/>
二月春添富貴千秋人對芳菲朱顔緑髪金尊裏笑道<lb/>
古來稀　柳外歌傳金縷花前舞襯斑衣瑶池宴是承<lb/>
歡處此日報春暉<lb/>
　　代夀陳鄉人<lb/>
<pb n="KR4e0196_WYG_005-32a"/>
花滿江城月滿樓玉巵金縷共相酬主人華髪未盈頭<lb/>
　心逺不妨逰市井身閒端可傲王侯人間何處是丹<lb/>
丘<lb/>
　　馮尹父母雙夀詞<lb/>
喜金魚乍綰玉節更頒功名都就歸老田園松菊渾如<lb/>
舊徃日中元恰逢初度又小春時侯天降長庚星垂寳<lb/>
婺齊膺眉夀　堪羡君家滿庭玉樹數枝丹桂誰論謝<lb/>
竇牛刀試割百里賢聲驟片片白雲東去鄉園迢逓頻<lb/>
<pb n="KR4e0196_WYG_005-32b"/>
囘首綵衣遥拜兩袖清風一杯春酎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　具茨詩集巻五<lb/>
</p>
<p>
</p>
  </div>
</body>
</text>
</TEI>
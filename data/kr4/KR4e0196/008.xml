<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>具茨文集巻三</head> <lb/>
    <p>
<pb n="KR4e0196_WYG_008-1a"/>
欽定四庫全書<lb/>
　具茨文集巻三<lb/>
　　　　　　　　　　　　明　王立道　撰<lb/>
　傳<lb/>
　　郭索傳<lb/>
郭索軹人父郭解以侠横行一時睚眦殺人甚衆帝怒<lb/>
族解解有妾瑣姞方娠以賤故屏居外舍然遂不及禍<lb/>
逃之山中露夜奔走歎曰天乎使郭氏有後雖箝我於<lb/>
<pb n="KR4e0196_WYG_008-1b"/>
市我乃死無憾矣道遇異人為之易易已喜曰是卦内<lb/>
柔而外剛遇后緍歸於有仍之吉其兆字於凶迺濟厥<lb/>
宗匡體而黄中利見大人無咎已而生男益深自匿護<lb/>
視良謹數年解客有知其處者亟徃物色母子方貧餒<lb/>
拾遺穂田間見客媻姍却行然不得避也客遂挟與俱<lb/>
歸言於衛將軍将軍曰促見之非我誰為郭氏立孤者<lb/>
衣食之與舍中兒等問名客曰是兒索而獲宜名之索<lb/>
矣將軍唯或曰索盖其母姓将軍善其存孤名之以示<lb/>
<pb n="KR4e0196_WYG_008-2a"/>
不忘今莫可考云比壮旦夕侍衛将軍雖休沐遇將軍<lb/>
夜燭治軍簿輙望明而出匍伏將事將軍毎倚為爪牙<lb/>
間嘗語索曰而父侠也多恵亦多怨今獨以我故他日<lb/>
或將魚肉女奈何女勿輕出出必介索涕泣受教自是<lb/>
嵗輙一出嘗以七八月往来江湖間未嘗不介也索短<lb/>
小青黒大類父而精悍過之又性喜鬬小不快意輙盛<lb/>
氣勃怒兩目耽耽唾沫流噴不已諸少年相戒無犯索<lb/>
曰是夫腹中有芒毋自取疾其知索者輙為解曰索無<lb/>
<pb n="KR4e0196_WYG_008-2b"/>
腸徒外悻悻耳諸少年顧又相率親索呼索為無腸公<lb/>
子然索故俠種又倚衛将軍横甚嘗過吴吴人不為饋<lb/>
食迺率黨類盡蹂其田稻無遺種人言将軍将軍弗信<lb/>
也青舍人蘇姓者建族人索父故相善人或毒索輙居<lb/>
中解索亦畏事蘇如将軍云及後青稍稍失勢門下士<lb/>
多往事去病唯索與任安不肯去青薨以避仇不知所<lb/>
徃其子孫亦遂散處江湖間或徙海上其族最著者曰<lb/>
蝤蛑氏彭蚏氏擁劒氏往往不一姓亦時以俠聞<lb/>
<pb n="KR4e0196_WYG_008-3a"/>
太史公曰解任俠恣睢布衣權動卿相始終藉衛将軍<lb/>
保持之疑亦有過人者然不免赤族遺孤㷀㷀哀哉解<lb/>
多賊虐於人區區義信不揜其惡天之報施豈不明甚<lb/>
矣然余行闗中闗中人乃不識有郭氏後豈當時徙者<lb/>
既以族故絶至索復轉徙與<lb/>
　　孔方傳<lb/>
孔方泉人也小字阿堵先祖有功虞夏間佐禹治水以<lb/>
濟民命始封於泉桀紂之季再絶再續周成王時太公<lb/>
<pb n="KR4e0196_WYG_008-3b"/>
立九府圜法王命泉侯與東伯等乗傳周流天下既反<lb/>
命益地加爵國始大其别子入為王官世守泉府至景<lb/>
王時錄其功欲大用之單穆公慮其權重将厚自聚斂<lb/>
絶民用以實王府力諫王王不聽數年民果大困窮歴<lb/>
戰國秦之亂子孫失爵遂散處民間泉獨盛漢髙后二<lb/>
年方生方父先以避亂冐孔姓故方亦謂孔方云方性<lb/>
圓轉機變善諧俗輕重必得時海内乂安上下奉法循<lb/>
謹方雖不能以功名自見然自朝廷公卿貴人下至富<lb/>
<pb n="KR4e0196_WYG_008-4a"/>
民商賈無不欲交驩方者見方輙握手不置無論新故<lb/>
方亦多技能能與物低昻或責以事事立辦雖宫禁官<lb/>
府出入如私家人人卒值患難或甲乙相讐賊方居間<lb/>
輙解四方来求仕者亦多依方方皆為奔走之無不意<lb/>
滿方或舍去輙羈困無所成列侯公卿有求車馬宫室<lb/>
子女諸玩好方徃無不得方所至粟帛羡溢材貨坌集<lb/>
逺方珍異山海之蔵頥指立具於是衆疑方有秘術能<lb/>
使鬼通神方笑曰方無術也将鬼神亦自喜方耶名公<lb/>
<pb n="KR4e0196_WYG_008-4b"/>
卿若申屠嘉張釋之賈誼輩亦時時取給於方然終懼<lb/>
為己汙辱遇方落落或以非禮自致輙正色謝絶以是<lb/>
賢豪多不親附方方稍自失又素病體臭鄧通新得幸<lb/>
於上相工以通法當餓死上憂之召通謀所以富貴久<lb/>
長於通通叩頭泣曰陛下誠憐臣者使臣得孔方與居<lb/>
臣無患矣方時在蜀上促召貴方使續祖官職為嚴道<lb/>
使奉朝請既拜上屬方曰女廢族也頼通陶鑄女女其<lb/>
無忘通虛心以共通事方頓首謝益晝夜自磨礪盡斂<lb/>
<pb n="KR4e0196_WYG_008-5a"/>
芒角通所使不復愛身或忌方譛於通曰方多反覆背<lb/>
面各異與方昵者皆齷齪小人然通知方無他益愛任<lb/>
方㑹文帝崩景帝以齰癰之恨下詔錮方使不得為通<lb/>
用卒餓通以死後七國反又以方族嘗佐助吴囚方京<lb/>
師盡收繫方之族至貫索朽絶不得釋方死帝乃憫其<lb/>
非罪稍復其族云<lb/>
太史公曰鄧通以色幸假符衣裻釋檝櫂被紳紱無秋<lb/>
毫輔益人主負乗致冦其敗宜然而方為之使陋矣然<lb/>
<pb n="KR4e0196_WYG_008-5b"/>
以方圓轉多通能生死榮辱人人趨之如水走下晩乃<lb/>
不能庇一通卒負帝委託何哉人多尤方余竊謂太子<lb/>
既立固通命卒之時矣方曷能左右通耶即帝未崩太<lb/>
子未立通無餓死相一日疾病先犬馬填溝壑帝雖以<lb/>
方殉通如通何而懵者猶惜方事通之不終謂方不去<lb/>
通不餓死不知通制命於天耶抑方所制命耶悲夫<lb/>
　記<lb/>
　　養知齋記<lb/>
<pb n="KR4e0196_WYG_008-6a"/>
余嘗讀程氏書至所謂致知在乎所養養知莫過於寡<lb/>
欲者心竊愛之夫人心之靈莫不有知盖萬有之所涵<lb/>
衆理之所㑹而庶事之所由以應者皆於此乎在焉此<lb/>
固吾心本然之天而非外假為也古之聖人知無不至<lb/>
其思之所通感之所應沛然而達渙然而釋怡然而順<lb/>
而初無表裡精粗之異焉此其心非獨與夫人異也其<lb/>
知猶夫我也然而聖人盡之而衆人昧焉者何哉今夫<lb/>
水之濕也火之熱也美色之可愛也惡臭之可惡也夫<lb/>
<pb n="KR4e0196_WYG_008-6b"/>
人而能知之也使夫人之知皆若於水火色臭然則其<lb/>
知亦至矣明於彼而獨暗於此焉何哉聖人之於天下<lb/>
之事之物猶其於水火色臭也知之至也知之至者夫<lb/>
亦由其能養而已且孩提之童猶有不慮而知者今且<lb/>
舉天下貿貿焉冥行於膠擾紛龎之中而終身若坐牆<lb/>
屋豈其心獨不如孩童哉孩童之知純於天而衆人之<lb/>
知蔽於人也故曰大人者不失其赤子之心聖人之知<lb/>
自孩童而養之者也衆人之知自孩童而賊之者也養<lb/>
<pb n="KR4e0196_WYG_008-7a"/>
則充賊則壊其所由来漸矣記曰物之感人無窮而人<lb/>
之好惡無節是物至而人化物也人化物也者滅天理<lb/>
而窮人欲也聖愚之分有不在於此乎然而聖人無欲<lb/>
者也賢人寡欲者也衆人則徇欲者也無欲故能無不<lb/>
知寡欲故能自其所知而達之於其所不知徇欲則蔽<lb/>
焉而已然而夫人未必皆聖人則亦未必皆無欲也由<lb/>
寡焉而寡之又寡以至於無則其於知亦幾矣且人之<lb/>
一心至虚也至明也而亦至不可測也虚故能入明故<lb/>
<pb n="KR4e0196_WYG_008-7b"/>
能照故心大則百物皆通而心小則百物皆病夫心豈<lb/>
有大小哉欲之所攻則虚者壅明者昏而心斯小矣是<lb/>
其所以不可測也辟若水鑑然其於萬物之形無不受<lb/>
也無不見也然揚泥於水而聚垢於鑑則茫然無覩者<lb/>
失其所本然也故濁澄而後水之用著蔽去而後鑑之<lb/>
體昭欲盡而後心之知澈是故聖人有閉邪之道有克<lb/>
己之功有制事制心之法有勝怠勝欲之戒其所以養<lb/>
之者至備也夫是以理無不窮性無不盡命無不至而<lb/>
<pb n="KR4e0196_WYG_008-8a"/>
天下之真知於是乎在矣此豈以聞見推測為之也哉<lb/>
易曰寂然不動感而遂通天下之故然則聖人所以能<lb/>
通天下之故者正以其無所思為而有以養其寂然不<lb/>
動之體云耳愚既有得於程子之説值某以是名齋遂<lb/>
為書其語以記之<lb/>
　　洗心亭記<lb/>
亭以洗心名何取於水也失古之聖人因靜以觀動因<lb/>
寂以御感因内以制外夫是以神而明之則能通天地<lb/>
<pb n="KR4e0196_WYG_008-8b"/>
之故達古今之變舉而措之則其徳日新其業富有而<lb/>
其道在於萬世斯何也聖人之心猶水也水一萬物之<lb/>
形聖人一萬物之情夫皆以其至明焉耳矣聖人之心<lb/>
至明純乎天也而吾人之心則有不能不雜之於人者<lb/>
故情偽之所染物欲之所湼得失利害之所垢䝉則其<lb/>
虛靈之本然且将汩沒於混濁塵滓之中而不能自拔<lb/>
而何以成其身應天下之務哉此猶挹潢汙酌行潦而<lb/>
鑑之形焉鮮克見矣是非水之本也其蔽然也故君子<lb/>
<pb n="KR4e0196_WYG_008-9a"/>
欲有以成其身應天下之務者則必善事於心善事於<lb/>
心者無他亦曰以静觀動以寂御感以内制外如聖人<lb/>
之所以退藏者而已於乎此洗心之亭之所以作也夫<lb/>
攻取煩則湛一之天淆思慮消則一致之理得今當萬<lb/>
感交集衆欲紛拏之時試退而休於此亭則淵然而滙<lb/>
者志之定也泠然而聲者氣之清也瑩然而徹者神之<lb/>
存也於是乎染者畢滌湼者畢潔垢䝉者畢脱而去之<lb/>
而吾心之天澄然湛然而天地萬物之情於是乎可見<lb/>
<pb n="KR4e0196_WYG_008-9b"/>
矣若是者何也其本復也故江漢之所濯無弗皜皜者<lb/>
矣日日之所新無弗昭昭者矣由是而觀動則動亦静<lb/>
也由是而御感則感亦寂也由是而制其外則又合内<lb/>
外之道也洗心之義其大矣哉然而世之人於其一物<lb/>
之穢則必顧而惡之蹵焉而不寜而况其身乎而於心<lb/>
之穢則固安之矣斯孟子之所謂不知量者也夫一物<lb/>
之穢人必棄之今且穢其心焉而有不為天地之所棄<lb/>
乎然則心也者或由之為聖人或由之為天地之棄人<lb/>
<pb n="KR4e0196_WYG_008-10a"/>
是可畏也此亦猶夫河海溝渠異流而同源者盍亦反<lb/>
其本矣故愚因論洗心之義而併書其説以為記云<lb/>
　　擬三畏齋記<lb/>
齋以畏名示敬也三畏云何取諸吾夫子所謂君子有<lb/>
三畏而名之也夫人之心畏則戒戒則善由之玩則怠<lb/>
怠則偷偷則不善之心應之於是有邪辟放恣之為淫<lb/>
佚乖妄之志皆生於無所畏而已語曰險徑鮮敗輿夷<lb/>
道多蹶轍何則畏與不畏之間其所應殊也故畏也者<lb/>
<pb n="KR4e0196_WYG_008-10b"/>
聖人存之以保命賢人服之以補過中人守之以禔身<lb/>
詩曰畏天之威于時保之言保命也易曰君子終日乾<lb/>
乾夕惕若厲无咎言補過也詩曰戰戰兢兢如臨深淵<lb/>
如履薄氷所以禔身也蓋弗畏入畏雖聖人猶不容於<lb/>
自怠而况其下焉者乎是誠善惡之機而君子小人之<lb/>
所由岐也然而必曰有三畏者何哉三者其大也三畏<lb/>
至而天下之理得矣夫以天命之大也大人之達尊也<lb/>
聖人之言之洋洋而孔彰也天下之可畏者莫先焉然<lb/>
<pb n="KR4e0196_WYG_008-11a"/>
未有不畏天命而知大人聖言之可畏知大人聖言之<lb/>
可畏而猶肆然以敖天之命者此天下所以無理外之<lb/>
學也雖然約而言之不越乎一敬而已所以無心外之<lb/>
理而君子蓋能敬則無所不畏無所不畏則動無非天<lb/>
動無非天則盡性至命而為大人為聖人皆於我乎在<lb/>
矣又何畏與不畏之可言哉故曰齋以畏名示敬也<lb/>
　　擬修濬漕河記<lb/>
今夫京師天子之都百官之所治也六軍萬民之所萃<lb/>
<pb n="KR4e0196_WYG_008-11b"/>
也戎夷蠻狄之所四面而㑹者也禮樂之所宗也聲明<lb/>
軌物之所出也而其財賦之大莫不仰給於東南太宗<lb/>
以来盖已百幾十年於兹矣然海道久廢而財賦之所<lb/>
自来止於㑹通一河故説者謂如人身之咽喉然一日<lb/>
食不下則死亡之禍可數日而知誠善喻也然而近年<lb/>
以来乃時有壅塞或塗泥不濡脛浮塵若陸河官牐吏<lb/>
倚視而莫知所為叢檣連艦縻岸數十里不能尺寸先<lb/>
者此其故何也盖漕之成本資於黄河河一徙而之他<lb/>
<pb n="KR4e0196_WYG_008-12a"/>
則其流遂涸一也又或衝蕩激汩之餘淤泥沙積與涘<lb/>
平水乃失道二也然二者其患有久卒而其功有難易<lb/>
乃若今日則固有出於卒而難者此愚之所以皇皇而<lb/>
抱之慮也既而客有道東南来者曰塞河且復矣喜而<lb/>
愕焉疑不能若是亟也既而輸者至兑者亦至商之懋<lb/>
遷者亦至粟儲若山積貨若淵凡公私之需無不至則<lb/>
信乎河之亟復也然而程其功僅如干日程其力又僅<lb/>
如干役得非以易治其難而古之所謂善成事者哉問<lb/>
<pb n="KR4e0196_WYG_008-12b"/>
誰有事焉者則曰今少司空劉公董之水部某公某公<lb/>
等毘之是為記<lb/>
　　孝思堂記<lb/>
昔者聖王之制禮也必始於親親而尤重於死生之變<lb/>
始於親親所以不忘本也重於死生之變所以順人情<lb/>
而為之節也夫子之於親其深愛本乎天而况於事死<lb/>
之際則其情宜無所不盡其情無所不盡則将有危生<lb/>
滅性之為而不能以自割者矣禮所以順其情而為之<lb/>
<pb n="KR4e0196_WYG_008-13a"/>
節也是故為之袒括髮衰麻杖屨經以節其容為之擗<lb/>
踊哭泣以節其慟為之兆域棺槨衣衾牆翣紼旐以節<lb/>
其物為之含奠禫虞以節其饋祀為之三日三月小祥<lb/>
大祥以節其時夫以無窮之情而一約之以禮於是乎<lb/>
過之者有所裁而不及者有以勉而至故素冠廢則風<lb/>
人以為譏援琴而哀仲尼所以善子騫氏之守禮也雖<lb/>
然喪事即逺又曰之死而致死之不仁而不可為夫不<lb/>
仁而求逺其親此倍叛之心而孝子之所弗忍也禮事<lb/>
<pb n="KR4e0196_WYG_008-13b"/>
死如事生故有居喪不升降於阼階出入不當門隧蓋<lb/>
猶有子道焉則或於其親之既殯也為堂以奉之而朝<lb/>
夕獻而拜之夫亦不忍死其親之意乎此義之㣲而禮<lb/>
之所與也今夫揖遜盤辟俯仰之容必接於爼豆登明<lb/>
堂入清廟則祗慄肅敬之心惕然生焉何則事有其物<lb/>
故動不失儀物至則感是故未施敬而民敬噫孝子之<lb/>
執親之喪其所以飾物而導哀宜必有道矣夫飾物而<lb/>
導哀則思思則存存則久而不忘久而不忘者孝之本<lb/>
<pb n="KR4e0196_WYG_008-14a"/>
也歙上舍吴君某字有母之喪而未能即葬於是為堂<lb/>
以奉之而朝夕獻而拜之而或扁之曰孝思而因介侍<lb/>
御舒君于喬以請記于余余嘉吴君之孝能不忍死其<lb/>
親而憂其未能節之以禮也為推聖王所以制禮之意<lb/>
以記之<lb/>
　　㳺宜興二洞日月記<lb/>
嘉靖辛丑九月十四予侍家君㳺宜興二洞先朔約唐<lb/>
應徳偕往十五日至常州應徳以事不果十六日至宜<lb/>
<pb n="KR4e0196_WYG_008-14b"/>
興十七日買二小舟西行至善權寺寺前松栢皆合抱<lb/>
殿前頗與他處不類古碑不下十數殿前有栢偃池中<lb/>
半空如火焚僧曰此雷火也大十圍許長數丈其枝旁<lb/>
生遂成四小株甚竒古俗傳殿柱有雷篆時偶失記不<lb/>
及觀山有洞三其一小水洞在寺后左方水由洞中流<lb/>
出經石澗達於河灌田凡數頃遶山行里許乃至一大<lb/>
水洞水從諸山来流入洞中前有方池舊傳可以浮舟<lb/>
今亂石錯布寛廣亦僅數步而已洞右壁有石田數十<lb/>
<pb n="KR4e0196_WYG_008-15a"/>
區水滿其中其上乃為乾洞洞中貫一柱若分為二入<lb/>
數武地漸髙左右石皆竒麗是夜還宿寺中雨竟夕十<lb/>
八日雨漸止遂肩輿至張公洞約行三四十里洞口在<lb/>
山上其外塊然積土無可觀者入洞少憩石臺上遂束<lb/>
藳前導攀陟什數百步且休且行由后洞出其中石有<lb/>
名石牀者有名石灶者有名米堆者鹽堆者有名張公<lb/>
驢迹者天然如驢足所印有如人拱者有如纓絡旛蓋<lb/>
者仰觀有石溜出厓間蜿蜒如龍蛇雖刻畫不能肖也<lb/>
<pb n="KR4e0196_WYG_008-15b"/>
既下山宿道觀中觀甚荒落四周皆荆榛䝉翳牆間有<lb/>
玉泉字遂以名觀余從觀後散步乃見類石柱立草中<lb/>
去石柱有廢殿基其庋柱石猶存方數尺蓋常毁於火<lb/>
今所謂觀特其廡屋而已山下亦有石洞壁立水匯其<lb/>
下為方池建亭其上十九日復肩輿至玉女潭其山去<lb/>
張洞七八里許史氏得之盤屈而上徑左右皆大石林<lb/>
立如虎如象如蟠桃不可悉狀未至潭上有洞二俯見<lb/>
潭中名金液玉液下山循長澗行澗中多竒石石梁其<lb/>
<pb n="KR4e0196_WYG_008-16a"/>
上水聲潺潺從梁下㵼出少憩遂行又五十里始入城<lb/>
未至十里而雨衣皆沾濕同㳺者劉君寵蔡仲魯也二<lb/>
十二日始抵家往返凡九日云<lb/>
　　游西湖日月記<lb/>
嘉靖辛丑十月四日熊叔易唐應徳至自常州将往紹<lb/>
興弔其亡友余久有西湖之約遂附其舟行初五日早<lb/>
至蘇州是夜至吴江初六至嘉興初七至崇徳初八至錢<lb/>
塘初九至昭慶寺方丈少憩即戒壇左僧室也時已約<lb/>
<pb n="KR4e0196_WYG_008-16b"/>
楊汝成祐先至遂同觀大佛寺寺有金身半出地蓋鑿<lb/>
山為之俗云即秦王䌫船石也拜岳武穆墓祠又於其<lb/>
十六世孫處索觀武穆畫像目長細挾書觀殊不類武<lb/>
将及賜勅一通髙宗手書又岳珂誥一通已殘闕唯官<lb/>
資僅存至集慶寺觀宋理宗畫像又一軸㣲小似今人<lb/>
所圗行樂理宗居前其次度宗最後帝昺尚幼妃二人<lb/>
其一為閻妃其一不知為誰二内䜿夹侍凡為像七畫<lb/>
殊不工然紙甚古遂至下天竺觀三生石坐飛来峯入<lb/>
<pb n="KR4e0196_WYG_008-17a"/>
飛来洞洞前即靈隠寺冷泉亭在焉洞内外皆鏨石為<lb/>
諸菩薩天王像返乃宿保叔塔左僧房張子文瀚以余<lb/>
同年茅私獻瓚以余同官皆㑹飲小閣上與楊凡六人<lb/>
閣名天然圗畫俯瞰湖中毎夜慿欄有漁火滿湖㸃㸃<lb/>
照映是夜大風㣲雨無所見惟聞塔四周鈴聲鏦錚竟<lb/>
夕初十日由北山下泛湖至孤山登林和靖放鶴亭亭<lb/>
後即其墓也傍為四賢祠祀李鄴侯白居易蘇子瞻及<lb/>
和靖凡四像復登舟謁于肅愍墓墓有祠屋若干楹制<lb/>
<pb n="KR4e0196_WYG_008-17b"/>
甚壮麗晩乃抵藕花居亦一小寺也寺前皆荷池故名<lb/>
是夜宿净慈寺寺有大樓五間在佛殿左殿亦甚壮麗<lb/>
與靈隠埒殿左復有屋四十八間塑應真像凡五百軀<lb/>
軀皆長大種種異相十一日早飡罷熊君唐君别去渡<lb/>
錢塘楊茅亦各返予獨與張子僦葉舟至昭慶始别是<lb/>
日予獨處方丈戒門者無泄予返頃之陳太守仕賢来<lb/>
寺僧懼不敢隠予不得已與相見十二日予復乗小竹<lb/>
兠入城拉張子登吴山山有十廟僅入伍公城隍二祠<lb/>
<pb n="KR4e0196_WYG_008-18a"/>
而已城隍祠前望大江後望西湖環帶掩映亦一佳處<lb/>
也左有屋一區為莅任官齋宿之地遂至紫陽菴登蓬<lb/>
莱閣入野鶴亭觀仙人丁野鶴真身有洞名瑞石古洞<lb/>
凡此山石無一不可人意又有真武閣架深厓予與張<lb/>
子同飯於洞中復登輿至雲居寺然紫陽山間有路可<lb/>
徑抵雲居步行甚近未至寺有門匾曰翠濤入門多大<lb/>
松怪石磊落可愛寺依城城上粉堞參差可數因山為<lb/>
之入寺雨甚不可留遂至張子維岳所弔留宿西井寺<lb/>
<pb n="KR4e0196_WYG_008-18b"/>
寺有鄴侯井故名井員徑七八尺甃以石水深二丈許<lb/>
居民往来行汲或育金魚其中上為石欄可慿而數也<lb/>
十三日予遂還舟舟艤徳勝壩恐為好事者所踪跡稍<lb/>
徙去里許以待二君復七日始至至二十四日始抵家<lb/>
云<lb/>
　説<lb/>
　　敬義説<lb/>
夫道一而已矣而有敬義之别者何也曰敬義所以合<lb/>
<pb n="KR4e0196_WYG_008-19a"/>
外内之道也易曰敬以直内義以方外敬義立而徳不<lb/>
孤然則敬義廢徳斯孤矣而何以為道是故敬不獨成<lb/>
義不虚行體用之謂也昔者堯舜禹湯文武相授一道<lb/>
所謂以義制事以禮制心即湯之所得於三聖者也而<lb/>
敬義之云實昉於此然則易之所謂直内者制心法也<lb/>
所謂方外者制事法也夫人自五性感動而善惡分焉<lb/>
萬事出焉則吉凶悔吝始擾擾焉有百慮而殊塗者矣<lb/>
故内非敬則無以遏其萌外非義則無以貞其動而心<lb/>
<pb n="KR4e0196_WYG_008-19b"/>
之與事皆無所於制焉於是而有情欲利害之私乖妄<lb/>
淫辟之行則徳由以邪而道由以病矣此易書之所為<lb/>
作也然敬言内義言外非二之也敬其體義其用合而<lb/>
言之道也故内之不直則虛靈蔽而外無所主外之不<lb/>
方則物交蔽而内無所守此正内外之所以合一而敬<lb/>
義之所以交相為用者也不然則敬何以能成始成終<lb/>
而義外之説孟子於告子亦可以無深闢矣古之聖人<lb/>
瞬存息養何敬非義出入起居何義非敬發於其心而<lb/>
<pb n="KR4e0196_WYG_008-20a"/>
措之於事盖體即敬而用即義耳又何内外之可言哉<lb/>
且詩書所稱於堯舜湯文曰欽明曰溫恭曰聖敬日躋<lb/>
曰緝熙敬止斯豈以義為可略哉盖一敬立而義行乎<lb/>
其中心既制而天下之事盡矣故嘗竊為之説曰體用<lb/>
合一存乎心内外合一存乎敬敬義合一存乎聖<lb/>
　　夜氣説<lb/>
今夫人之一身莫非天地之氣天地之氣一也故夜旦<lb/>
為日夜旦蓋天地之氣所以能生生不已而變化既成<lb/>
<pb n="KR4e0196_WYG_008-20b"/>
萬物者也天地之氣有夜旦人之氣亦有夜旦斯皆動<lb/>
靜之所為也方其動也紛紜雜揉往来交錯羣而為萬<lb/>
有離而為百慮舉天下皆若閧市焉此其氣安得而不<lb/>
耗及其靜也則寂然而已故動極而静耗極而復晝夜<lb/>
之相交則氣之聚散出入斯其在矣天地且然而況於<lb/>
人乎誠以湛一者氣之本攻取者氣之欲人之心其始<lb/>
莫非仁義也其所得於天者本然也自其耳目之所接<lb/>
情偽之所感利欲之所攻知誘而物化焉其與存者幾<lb/>
<pb n="KR4e0196_WYG_008-21a"/>
何然其所得於天者要未嘗亡其蔽則然耳至於氣定<lb/>
之時則聞見有所不及思慮有所未營客感既除則向<lb/>
之蔽者未始不豁然開也故善養心者乗其暫開之機<lb/>
而復其所本然而其不善養者則一於蔽而日甚矣其<lb/>
所以或為聖賢而或為禽獸者皆由夫人而已而或以<lb/>
為天之降才爾殊者賊夫人之論也誠以氣之生也甚<lb/>
㣲而其積也有漸其戕之甚易而培之甚難此衆人之<lb/>
所以自滅其天而君子之所以善反其本也欲養心者<lb/>
<pb n="KR4e0196_WYG_008-21b"/>
求孟子之説而三復焉則雖有不存焉者寡矣<lb/>
　　節用愛人説<lb/>
有國者不可以不知仁義為人君而不知仁義之道者<lb/>
必有侈肆驕汰之為為人臣而不知仁義之道者必有<lb/>
逢君長惡之罪盖仁則必義義以成仁二者之相為用<lb/>
久矣何謂仁愛人其大也何謂義節用其本也古之人<lb/>
君親其民也猶赤子也盖之如天容之如地苟有以拂<lb/>
民之情而便其欲其忍之乎夫是以施必取其厚斂必<lb/>
<pb n="KR4e0196_WYG_008-22a"/>
從其薄事必度其中用必依於禮而民莫不得紓其力<lb/>
養其財以自遂於仰事俯育之間此義之盡也仁之至<lb/>
也故土階茅茨而後堯得以成其如天之仁禹非惡衣<lb/>
卑室則其胼胝而焦勞於外者恐亦無以實恵乎下也<lb/>
故仁君無侈心淫辟多虐政其所由然也而世之諂夫<lb/>
䛕臣類以為人主富有天下威福玉食此天之所以奉<lb/>
乎君故窮出萃萬方之有以為一人奉而不可謂之糜<lb/>
在吾之政有以利天下而吾心不忘百姓云耳噫是賊<lb/>
<pb n="KR4e0196_WYG_008-22b"/>
其君者也用非財不行財非民不可以徒而致也天地<lb/>
之生財不在官則在民故民之不足者由財之在官也<lb/>
民不足則政無所於善而恵無所於施而猶曰我能愛<lb/>
人愛人其誰與之况夫人君之有侈費者必有侈心侈<lb/>
心一萌則以人從欲而敗度敗禮罔不由之尚安有百<lb/>
姓之念哉昔者漢文欲作露臺而止曰百金中人十家<lb/>
之産也使文帝之念不在民計不慮費則臺成而十家<lb/>
之産傾矣傾其産而猶曰我能愛之有是哉有是哉至<lb/>
<pb n="KR4e0196_WYG_008-23a"/>
於千金萬金則又可知矣故文帝之所以為仁君者其<lb/>
用財有義而得其本也且愚聞之易曰何以守位曰人<lb/>
何以聚人曰財故用不節則財不足財不足則人不可<lb/>
得而聚人不可得而聚則位不可得而守矣由是則知<lb/>
節用固所以愛人而愛人實所以愛其國也噫人君之<lb/>
知愛其國者其勿以節用為餘事哉<lb/>
　　弭盗説<lb/>
乙未嵗盗賊竊發湖湘間守土者懼其滋蔓亟搆捕之<lb/>
<pb n="KR4e0196_WYG_008-23b"/>
有某城尉獨不行其大吏檄而詰之曰若将與盗從事<lb/>
耶奚直為此泄泄也尉唯唯而退且言曰此吾職也吾<lb/>
且徵功焉然心有不可者若炊湯而加薪使予一人揚<lb/>
之其滄㡬何夫盗者非異人殊壌若徼外夷也其敺固<lb/>
然傳曰上之所為民之歸也若上所不為而民或為之<lb/>
是以加刑罰焉而無敢不威今上之所為而民為之乃<lb/>
其所也其又何誅焉夫盗賊之罪死夫人而能知之謂<lb/>
其皆愚無知者謬也然則将故為之與語曰竊鈎者誅<lb/>
<pb n="KR4e0196_WYG_008-24a"/>
竊國者為諸侯一何不傭之甚也夫為其不傭而輕犯<lb/>
法斯故也亦有説焉矣國家乂安内外無金革之儆武<lb/>
吏坐食則例以要害付之司㳺徼焉而其子弟無頼往<lb/>
往與坊市惡少相從翕馳馬於長楸廣陌之間無人之<lb/>
地試一呼而得懐資焉則終身顛㝠食且衣之矣父兄<lb/>
知之類不忍舉或利之也其所部更與為耳目予一見<lb/>
喪資者毎叩諸老校輙能得其主名曰是某也某也輙<lb/>
黯然而已此惟河以北山之東尤甚而畿邑之間攖金<lb/>
<pb n="KR4e0196_WYG_008-24b"/>
於白晝大都之中率又此輩也若是是掲盗之幟而設<lb/>
之藪也於乎此其與徼巡之卒刀筆小吏觸憲而與盗<lb/>
盗者甚不侔矣徼巡之卒刀筆小吏與盗盗者得即寘<lb/>
于理而獨如此輩何哉郡守縣吏天子所使以理一方<lb/>
也古今所謂民之父母也而貪人墨吏乃直逐逐然巧<lb/>
取而隂奪之日出坐而决事退而宻商計其贏虚焉日<lb/>
朘月削剥膚及體栁宗元所謂豈惟怠之又從而盗之<lb/>
者也或幸而敗則其罪止於黜官彼且甘心以為是足<lb/>
<pb n="KR4e0196_WYG_008-25a"/>
相博也其不幸不敗而又因厚資捐其什一以市顯位<lb/>
者何比比然也是顯盗也何以止吾盗此之不恤而又<lb/>
奚求哉故曰上之所為而民亦為之也雖然盗賊者誅<lb/>
之非難已之難耳已之始非難其終難耳是區區者可<lb/>
咄咤解也抑獨有後虞焉人之言曰治世無盗豐世亦<lb/>
無盗是二者亦相大同道之行世謀閉不興而盗竊亂<lb/>
賊不作故外户不閉抑非無水早凶荒也其備之有具<lb/>
故其民常豐今者蓄洩之利弛而弗修郡邑上書言水<lb/>
<pb n="KR4e0196_WYG_008-25b"/>
旱者牘且盈公車煩於受焉嵗兹大祲而司空程作費<lb/>
常以鉅萬計斯皆何所取之哉貧民倒罌搜篋無顆粟<lb/>
一錢之儲而官吏督之弗置因是而轉徙流離者相望<lb/>
也而有司以課最䝉賞其征需又方百出焉夫時詘舉<lb/>
贏古人所戒今且廣用而欲約取之無是也博取之而<lb/>
欲民之無窮亦無是也民窮而欲其無為盗賊又萬無<lb/>
是也予是以終虞之古之盗賊未嘗不自小羣而為大<lb/>
羣其始以為鼠竊狗偷忽而據州郡亂天下者不少矣<lb/>
<pb n="KR4e0196_WYG_008-26a"/>
即張敞虞詡之䇿不足施而龔遂之化奚及用哉此又<lb/>
不可以責之臣也王子聞而善之作弭盗説<lb/>
　　師説<hi>代奚世卿作</hi>
夫政有休慝教有汙隆君子於是乎辨得失徵理亂焉<lb/>
民徳無恒繄上所使古者治出於一故立為彛訓布為<lb/>
紀法導為軌物聲為命令風為俗習曹趨之而無有淫<lb/>
心與其衺行焉其教之所尼政斯釐之政之所逸刑斯<lb/>
坊之上不分民而化民不易已而聽後世長民者不純<lb/>
<pb n="KR4e0196_WYG_008-26b"/>
於徳而政不可勝理也則又置輔而專屬之以教於是<lb/>
乎郡邑有博士官而治始二然黨庠術序意古亦王官<lb/>
耳而以貴以賢以道以治其為長吏師儒雖異其於得<lb/>
民同也漢唐以来官不典著或因地所宜便臣下所建<lb/>
請至我國家崇化導民慮周而制詳於是建學立師達<lb/>
之天下其所郡邑雖海陬嶺徼無十雉之城無百户之<lb/>
聚者悉置之無虛員籍其分職之數與郡邑官等而責<lb/>
亦均已然而資品擢敘比之郡邑稍輕而得之者又不<lb/>
<pb n="KR4e0196_WYG_008-27a"/>
皆雋碩博雅有宏志逺識欲建事起名盖窮老而需祿<lb/>
者半焉責雖專顧職益以不舉用是教無所於興而政<lb/>
日滋替其手遺經倚講席左右列弟子員以修故事者<lb/>
猶歴數城得一人焉况能真以身為師敦質行而樹風<lb/>
聲者豈不益僅見也某字楊君之莅教於吾鄉也其行<lb/>
彬彬不越其素其志亹亹不易其官諸弟子既樂於有<lb/>
所考業受道而尤能不忘其先人之訓以日陟降而依<lb/>
懐之其或動於心則肅焉如有在愴焉如不能以終日<lb/>
<pb n="KR4e0196_WYG_008-27b"/>
抑不可謂懋於孝而克永其思以無忘其親者乎夫文<lb/>
教者孝也孝徳之本也非是本不修教斯忘矣孝而不<lb/>
於其身猶空言爾小宛之慮善喻螟蛉焉取其似也又<lb/>
曰夙興夜寐無忝所生取其思也今楊君有夙興之思<lb/>
而以導諸生焉雖弗求似其有不似者寡矣抑不可謂<lb/>
能知教之本而不為空言者乎吾蓋知其於政為有助<lb/>
也古者求忠臣於孝子之門則楊君當必以是大有庸<lb/>
矣予既嘉其能無負於朝廷立師之意也為書其説以<lb/>
<pb n="KR4e0196_WYG_008-28a"/>
徵之<lb/>
　　鴞羮説<lb/>
五月五日羮鴞以賜百官事載前史説者以為惡鳥故<lb/>
欲食之使無遺育然必以五月之五日則食且有時其<lb/>
種之殄者㡬何矣意者以食所宜如仲夏之月其味苦<lb/>
食菽與雞與雛嘗黍之類歟則鴞又非食物之正不登<lb/>
於爼者也且以為義存去惡則百官靜事無刑固是月<lb/>
令也而罰諸鳥焉亦末矣竊謂先王謹於隂陽之際凡<lb/>
<pb n="KR4e0196_WYG_008-28b"/>
可以助陽而抑隂者無弗力焉是月也雖五陽方盛而<lb/>
一隂已生於下其勢将日長而鴞隂類也羮而食之抑<lb/>
以致抑隂之意耳其必賜之臣下示交戒也易曰童牛<lb/>
之牾又曰豶豕之牙其抑隂之道率若是矣然則羮鴞<lb/>
固童牛豶豕之義與<lb/>
　　雜説<lb/>
人之五官曰耳目口鼻心聖人聰明睿知是五官各舉<lb/>
其職者也故能首出庶物以立徳而𢎞業然雖至愚亦<lb/>
<pb n="KR4e0196_WYG_008-29a"/>
有不盡廢者耳有所不聞目有所不見心有所不能思<lb/>
蠢然與木石禽獸無異而口未嘗不食何也則其生之<lb/>
所係也天之所以齊聖愚而兼容並育者也故聾瞽狂<lb/>
罔之疾皆不能死人而不食者必死天之道也孟子曰<lb/>
飲食之人則人賤之矣何賤乎夫亦以其與木石禽獸<lb/>
者類而世之貪於飲食如王何輩其心似非愚而顧與<lb/>
愚人不相逺何居<lb/>
　<lb/>
<pb n="KR4e0196_WYG_008-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　具茨文集巻三<lb/>
</p>
<p>
</p>
  </div>
</body>
</text>
</TEI>
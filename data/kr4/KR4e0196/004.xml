<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>具茨詩集巻四</head> <lb/>
    <p>
<pb n="KR4e0196_WYG_004-1a"/>
欽定四庫全書<lb/>
　具茨詩集巻四<lb/>
　　　　　　　　　　　　明　王立道　撰<lb/>
　七言律<lb/>
　　題張學士仰宸樓巻<lb/>
仙閣岹嶢逼紫垣蘭臺新賜出君恩江光夜共青藜照<lb/>
山翠晴當錦帙翻盛事未論三萬軸多書欲問五千言<lb/>
碧山莫動焚魚興紫誥黄麻寵正繁<lb/>
<pb n="KR4e0196_WYG_004-1b"/>
　　贈北溪隱者<lb/>
古藤修竹一溪隂尋得柴關逕轉深賣畚半将供鶴食<lb/>
垂綸不着羨魚心花憐清品閒常灌詩喜新題病亦吟<lb/>
老去故情終偃蹇肯隨閭里學浮沈<lb/>
　　詠淮南八公<lb/>
霓車遥去白雲端鷄犬紛紛隨羽翰叢桂未須淹隠士<lb/>
長裾元自笑王官坐令楚國輕千乗肯向秦關試一丸<lb/>
何事茂陵空好士金莖寂寞露光寒<lb/>
<pb n="KR4e0196_WYG_004-2a"/>
　　送人上陵<lb/>
天上龍髯不可攀獨看仙寢寄人間山川萬里開形勝<lb/>
魂魄千秋自往還上食嵗朝華省吏迎神曉唱赤墀班<lb/>
春深雨露多悲感一問松楸慰帝顔<lb/>
　　嘲王允寜失僕<lb/>
戀主心㣲中路疑掉頭忽去各天涯秖言舊馬能諳道<lb/>
可信蒼鷹不受覊汲水尋源抛故侣應門逢客結新知<lb/>
君才莫是慚蕭頴回首空吟阿叚詩<lb/>
<pb n="KR4e0196_WYG_004-2b"/>
　　送人下第歸荆溪<lb/>
北上空嗟獻玉非夢魂先繞故園飛長安晴日蒼龍闕<lb/>
荆渚秋風白板扉紅樹漸随岐路盡黄花如伴逺逰歸多<lb/>
才莫訝無知已且向江頭一振衣<lb/>
　　聞何喬仲侍御移疾野寺詩以訊之<lb/>
戀主重來拂豸冠尋僧還向竹林眠百年半是滄洲客<lb/>
多病能安白骨禪閒指逺山孤枕外細聴落葉一燈前<lb/>
何時更惬烟霞賞同禮維摩結静縁<lb/>
<pb n="KR4e0196_WYG_004-3a"/>
　　送吳王二太史陪祀諸陵<lb/>
流水因山積翠分衣冠人泣鼎湖濆暫攜劍珮辭青瑣<lb/>
同向松楸拜白雲雪霽千峯明象衛星垂五夜見龍文<lb/>
子長禹穴重探後好藉雄才紀聖勲<hi>探一作尋</hi>
　　芳洲為袁御醫題和唐荆川韻二首<lb/>
白鶴山頭緑樹村祇餘猿鳥應柴門安期賣藥人常見<lb/>
舍長傳書世所尊早向帝前辭赤紱欲從方外學𤣥言<lb/>
平生自是無機械野水春添助灌園<lb/>
<pb n="KR4e0196_WYG_004-3b"/>
紅塵滿陌非故村清禁夢迴猶鹿門蚤慕名山厭昏嫁<lb/>
時逢好客命琴尊逃名賣藥不二價寄興含毫多五言<lb/>
長此陸沈堪自老藏身何必於陵園<lb/>
　　介翁見示誕孫志喜之作次韻三首<lb/>
抱孫六十應非晩裁得新詩續舊歡寵埒金張開世胄<lb/>
詞髙屈宋比衙官賓筵勝擬金錢㑹宫禁榮分襁褓完<lb/>
臺閣已傳韋氏業芝蘭頻向謝庭看<lb/>
再世懸弧添麗藻九重賜果助新歡昴精遙應中台位<lb/>
<pb n="KR4e0196_WYG_004-4a"/>
徳聚俄占太史官手和酒醴情偏渥天與麒麟福最完<lb/>
英物不須啼自識髙門只在帝京看<lb/>
自是相門多相種况逢清夜動清歡更誰好事宜風雅<lb/>
憶爾前身定宰官雙蔕含珍𤓰<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>逺九苞呈彩鳯毛完<lb/>
瑤環瑜珥真堪慰他日雲礽滿眼看<lb/>
　　哭鄭碧河一首和歐强齋韻<lb/>
七哀吟罷不堪聞零落深悲鵷鷺羣宦跡浮沈長隔世<lb/>
交情生死獨憐君修文猶借螭頭管懸劍空餘谷口墳<lb/>
<pb n="KR4e0196_WYG_004-4b"/>
魂去魂來何處是天涯日暮起愁雲<lb/>
　　寄贈唐荆川二首<lb/>
簪筆曽為漢署郎相如詞賦早升堂自憐野性躭林臥<lb/>
恐着朝衣亂鳥行溪上晴看黄鵠逺山中晩食緑蓴香<lb/>
多慚舊日滄江伴獨向金門立曉霜<lb/>
知君骯髒與時踈不為功成學漢疏垂釣溪連嚴子瀨<lb/>
躬耕人擬葛公廬因窺導氣常隨鶴欲似全年更種樗<lb/>
莫倚一丘能自老巨源昨有薦賢書<lb/>
<pb n="KR4e0196_WYG_004-5a"/>
　　春盡懐故園<lb/>
青春初動憶鄉園春盡那堪思更繁新竹從看侵薜荔<lb/>
落花不分掩蘭蓀林閒<hi>一作臥</hi>鹿豕常求伴溪晚漁樵數<lb/>
過門莫恠曼容猶徇禄十年簪紱戀君恩<lb/>
　　長陵和王允寜韻<lb/>
北極雄蟠第一峯崔嵬陵闕俯髙松空林風雨歸千騎<lb/>
向晩煙霞閟六龍翠嶺屯雲蒸帝澤蒼苔㸃石記仙蹤<lb/>
艱難百戰興王地無復秦關報夕烽<lb/>
<pb n="KR4e0196_WYG_004-5b"/>
　　上已讌集<lb/>
逰絲飛絮媚晴空繡轂銀鞍逐曉風緑野隂晴雙燕外<lb/>
黄圗樓榭百花中開筵共選流杯勝懐古因誇説劍雄<lb/>
帝里韶光須倍惜尊前且莫嘆飄蓬<lb/>
　　贈舅氏<lb/>
舊存松菊半荒蕪<hi>外大父衡陽令</hi>聲利蕭然白髪初抱病着便<lb/>
居士服好吟題遍野僧廬里中送酒禳田罷几上留書<lb/>
相宅餘樗散笑余真似舅得官猶自愛閒居<lb/>
<pb n="KR4e0196_WYG_004-6a"/>
　　送蘇幼清都諫歸養廣中<lb/>
補衮應須濟世才恩輝翻與照離杯貪趨定省辭榮禄<lb/>
敢為田園賦去來諫草更編烏鳥疏舞衣欲就芰荷裁<lb/>
江雲嶺樹頻回首隴使何時一寄梅<lb/>
　　觀蘭亭修禊圗用上已韻<lb/>
坐遵曲渚覽晴空樽俎冠裳江左風勝賞自超山水外<lb/>
遺蹤猶指畫圗中春看宇宙情俱逺醉向文詞思更雄<lb/>
陳迹祓除還此水山隂亭榭㡬蒿蓬<lb/>
<pb n="KR4e0196_WYG_004-6b"/>
　　再贈唐荆川二首<lb/>
厭看城市每移家背郭園廬十里賖為覔漁竿仍種竹<lb/>
恐妨𤓰地罷栽花病煩送客攜孤艇手校藏書過五車<lb/>
草就𤣥經誰與授知君弟子有侯芭<lb/>
草深門徑往來稀澤國風霜滿薜衣苦節喜為貧士詠<lb/>
遺榮久食故山薇春邀田父看分社夜對隣僧話息機<lb/>
却恠鵕䴊冠尚在嵗時聊着戯庭闈<lb/>
　　送陸白菴同年使周藩<lb/>
<pb n="KR4e0196_WYG_004-7a"/>
錦帆江色静芙蓉綵服翩翩紫誥重久為客居憐節換<lb/>
况堪君别與秋逢才名天下知廷碩人物吳中數士龍<lb/>
君到周南莫留滯彤扉瑣闥待從容<lb/>
　　送徐槐溪<lb/>
迢迢南陌望歸軒白馬青袍聖主恩共喜偉長來北海<lb/>
何知司馬病文園佩聲遙憶趨青瑣春色愁看付緑尊<lb/>
芳草長安門外滿王孫何日到長垣<lb/>
　　送周進士使淮便省<lb/>
<pb n="KR4e0196_WYG_004-7b"/>
長安三月共鳴珂又見輶軒向潞河草色千村梅雨暗<lb/>
蟬聲兩岸麥風和倚門正惬清秋望負弩重看故里過<lb/>
聞道江淮多赤地慿君一問嵗如何<lb/>
曉日都門送客行燕山秦樹總關情三春故國懸歸夢<lb/>
六月長淮下使旌燕子飛飛山雨急稻花細細五風清<lb/>
白雲南望堪回首非羨相如入蜀榮<lb/>
　　桂翁九日邵園和韻<lb/>
風景秋來滿習園登臨此日共金尊黄花爛熳搖晴苑<lb/>
<pb n="KR4e0196_WYG_004-8a"/>
錦樹參差照暮村野鳥知迎仙閤斾都人喜識相公軒<lb/>
清時密勿多無事合有新詩紀聖恩<lb/>
名芳久説邵陵園勝日還留北海尊慷慨風情千古地<lb/>
鬱葱花霧萬家村太行落照遙横席碣石流雲近拂軒<lb/>
豈向平泉誇樂事看垂彞鼎答宸恩<lb/>
洛陽自昔盛名園仙履同臨九日尊花下樓臺開石谷<lb/>
城中烟樹隔韋村鈎簾亂竹低圍閤解帶盤羅密映軒<lb/>
銀燭金緋歸路晩絲綸得暇聖君恩<lb/>
<pb n="KR4e0196_WYG_004-8b"/>
　　託翁雨宿浣花草堂和韻二首<lb/>
闇闇江雲拂地生百花潭水月㣲明乍看宿鳥驚枝墮<lb/>
忽聴流泉倒檻鳴人事天時無定迹江湖廊廟獨關情<lb/>
少陵寂寞遺篇在翠篠紅蕖足雨聲<lb/>
自羨茒堂得此生璽書謾復下承明擬將出處同龍臥<lb/>
况有文章應鳯鳴保傅正看今日事詠懐終見古人情<lb/>
禁河徙倚歸朝晩想像溪橋流水聲<lb/>
　　送孫毅齋學士赴南京<lb/>
<pb n="KR4e0196_WYG_004-9a"/>
舊知中允藉聲名那復仙槎向石城珥笏風雲天外静<lb/>
禁林日月海邊清寵光不異登三島辭賦終堪並兩京<lb/>
前席名賢須有待藜輝行動石渠明<lb/>
　　未翁九日即事和韻<lb/>
師道於今誰獨重兩厪元老淑吾曹乍縁藥餌違青瑣<lb/>
喜見茱茰佩紫袍秋色已深歸院静春風常在仰墻髙<lb/>
聖主正懐霖雨寄肯容黄髪老蓬蒿<lb/>
　　迎恩寺二首和韻<lb/>
<pb n="KR4e0196_WYG_004-9b"/>
野寺尋春意最閒漫騎欵叚逐苔斑鳥聲似解添詩思<lb/>
花氣偏能醒醉顔景入春來都有主地當勝處可無山<lb/>
夕陽滿樹烟光亂歸路分明忘却還<lb/>
燕臺吟望客情閒露葉烟花滿目斑日月東南時極目<lb/>
風塵西北暫開顔芳園春盡惟流水逺岫雲來似故山<lb/>
長路翩翩多去騎倦逰詞客㡬時還<lb/>
　　和玉谿學士齋夕有感韻二首<lb/>
星壇窈窕開清禁霧篆氤氲徹上𤣥此日百神俱奉職<lb/>
<pb n="KR4e0196_WYG_004-10a"/>
方春萬乘自祈年蓬瀛更羨天居近宣室還看帝席前<lb/>
淺薄慚為香案吏齋心相對夜無眠<lb/>
齋廬清夜儼相過宿鳥啾啾逗暝柯𤣥殿正嚴春日祀<lb/>
青陽應陋漢時歌星迴帝座瞻金節香滿仙階禮玉科<lb/>
自愛相如能獻賦賦成無那鬢先皤<lb/>
　　和齋夕詩又二首<lb/>
仙署衣冠自儼然幽齋燈火坐思𤣥星河永夜窺三殿<lb/>
禮樂明時際百年散帙雪披春檻外焚香鶴引晚風前<lb/>
<pb n="KR4e0196_WYG_004-10b"/>
宵長耿耿尤瞻戀天子親祠曉未眠<lb/>
齋袚相攜玉署過槐庭雨露沐新柯憂農並仰春和詔<lb/>
饗帝仍傳樂府歌制作百年誇聖代簪纓十載忝賢科<lb/>
明君側席求頗牧為念馮郎髪未皤<lb/>
　　和玉谿齋居對雪一首<lb/>
千里浮雲漲碧空瑤花寂寂舞迴風詞臣欲賦羞梁苑<lb/>
聖主方齋坐漢宫曉訝神光浮殿外夜聞仙語出帷中<lb/>
即看帝澤和天澤玉粒逢年四海同<lb/>
<pb n="KR4e0196_WYG_004-11a"/>
　　和齋夕有感<lb/>
春半閒庭興杳然况逢齋夕思偏𤣥風烟漸度芳菲節<lb/>
日月頻驚犬馬年夜氣露清仙掌畔天花雪落御爐前<lb/>
瓊樓髙處多寒在聖主宵衣恍未眠<lb/>
　　雲龍山寺獨眺次壁間韻<lb/>
縈紆石磴望中開故跡蒼茫半草萊興廢秪今雙樹在<lb/>
登臨自昔㡬人來僧攜野果修晨供鳥啄山花上石臺<lb/>
車馬紛紛千里道河流長帶夕陽回<lb/>
<pb n="KR4e0196_WYG_004-11b"/>
　　清明日獨坐感懐<lb/>
清明南北異風烟栁色鶯聲又隔年客裡登臨情易倦<lb/>
親前笑語夢常牽官閒且覔題詩伴禄薄翻資負郭田<lb/>
强半春過成底事悠然獨酌望遙天<lb/>
　　壬寅上已黄少村宅中讌㑹余未入都癸夘補作<lb/>
　　　一首<lb/>
風流誰似晋諸賢爛熳城南列禊筵何處更須尋曲水<lb/>
君家元自傍清川春還芳草虚迷望客散飛花强鬭妍<lb/>
<pb n="KR4e0196_WYG_004-12a"/>
却媿右軍無述作為君重記永和年<lb/>
　　輓吳白樓尚書<lb/>
已將舟楫濟明時更愛湖山早拂衣百里風流思緑野<lb/>
兩朝功業付黄扉閒慿獨鶴看碁局喜有羣鷗伴釣磯<lb/>
何事忽騎箕尾去千林落葉帶寒暉<lb/>
　　補作孫志髙宅端午讌集詩<lb/>
内殿初分角黍盤更開芳宴婪餘歡已知仙侣招尋慣<lb/>
况復将軍禮數寛荆楚嵗時千古恨長安風土幾人看<lb/>
<pb n="KR4e0196_WYG_004-12b"/>
自憐此日猶乖阻獨向塵途歌考槃<lb/>
　　春盡書懐<lb/>
官閒日日賦閒居芳草年年伴草廬蓂葉不隨飛絮盡<lb/>
鶯聲欲斷夕陽初虚簪畫省郎官筆未就名山太史書<lb/>
踈懶自知來往少蓬蒿滿徑不教鋤<lb/>
　　送春詩<lb/>
閒將手板獨支頤目送東風何處歸苑樹漸㸔春後密<lb/>
庭花早覺雨前稀酒邊覽鏡憐華髪馬上看山負翠㣲<lb/>
<pb n="KR4e0196_WYG_004-13a"/>
寂寂故園春易晩蒼苔應遍舊漁磯<lb/>
　　贈隠者<lb/>
髙車大盖意已踈鶡冠短褐墻東居丹經鋪案晩食後<lb/>
黄犢繫門春種餘負薪野店與沽酒學圃隣翁時乞蔬<lb/>
愚公亦近北山住為問險路今何如<lb/>
　　張太醫六十夀詩<lb/>
曵組聊隨青瑣班未須<graphic n="KR1174" url="https://raw.githubusercontent.com/kanripo/KR-Gaiji/master/images/KR1174.png" mimeType="image/png"/>嶁訪名山市朝自昔容真隠<lb/>
服食于今得大還手煮神丹供帝所家傳仙杏乞人間<lb/>
<pb n="KR4e0196_WYG_004-13b"/>
莫嫌叔夜無仙分試覔刀圭學駐顔<lb/>
　　送沈二槐改任恵州<lb/>
相逢何事忽離羣千里銅符喜再分鶴髪重看歸錦服<lb/>
鳯毛初見接青雲雙槐舊望吳中起五馬新謠海外聞<lb/>
更和淵明詩揔好知君家世自休文<lb/>
　　鄭都官嘗作代秋扇詞予竊見其多怨尤不平之<lb/>
　　　意非知道者之言遂賦此以廣之非欲競工拙<lb/>
　　　於聲律間也<lb/>
<pb n="KR4e0196_WYG_004-14a"/>
明月悠悠掩素塵不將流落怨時人千山雪滿龍蛇蟄<lb/>
一夜春歸草木新雨後桔橰堪自廢祭餘芻狗向誰陳<lb/>
應知物理同消息空為班姬賦損神<lb/>
　　聞朱從龍下第詩以慰之<lb/>
為爾臨風一愴神與誰同賞洛陽春千金曽學屠龍技<lb/>
五上猶為㸃額鱗結綬逺憐青瑣客書空長念白頭親<lb/>
㑹稽邑子應相薦莫厭窮途久負薪<lb/>
　　得秋試消息後寄弟<lb/>
<pb n="KR4e0196_WYG_004-14b"/>
静閲賢書意轉疑歎君年少不逢時天涯空自看魚雁<lb/>
春草常令寄夢思三秋聚散風前葉一着推移局裡棋<lb/>
丹桂分明天上種他年來折最髙枝<lb/>
　　題碧山<lb/>
草堂遥傍翠㣲開松竹隂森澗壑迴偶悞一官辭白社<lb/>
懸知三徑滿青苔幽情未許簪纓累浪迹從教猿鶴猜<lb/>
他日功成不相負移文且莫為君來<lb/>
　　代作賀介谿生孫一首<lb/>
<pb n="KR4e0196_WYG_004-15a"/>
湯餅重開今日燕詩篇猶記昔年歡慶餘每見鍾賢𦙍<lb/>
喜極全勝得好官秋水精神應自别青雲頭角已先完<lb/>
不因啼後知英物黄閣家聲奕世看<lb/>
　　寄夀沈毅菴七十<lb/>
晩叨一命即懸車華髪盈簪六十餘懶性不妨隨畎畝<lb/>
閒身喜復伴樵漁獨尋洞壑探丹訣頻向兒孫問賜書<lb/>
我亦舊知陽羨好買田應得近君居<lb/>
　　王次川八十夀詩<lb/>
<pb n="KR4e0196_WYG_004-15b"/>
解組閒身八十年鶡冠鳩杖意仙仙時凭野鶴看碁局<lb/>
獨引江鷗過釣船建業栽成彭澤栁童烏解説子雲𤣥<lb/>
空聞王子稱仙令何似斑衣滿膝前<lb/>
　　奉和數疇兄病起之作<lb/>
雨過幽齋草樹鮮書籖藥裹共年年身名幸遣朝簪累<lb/>
昏嫁還憂世網牽散髪行吟春水曲振衣獨立晚風前<lb/>
自嫌客至常賖酒特與空囊留百錢<lb/>
十里清溪一釣竿浮雲元未着情看小營茒宇方蝸國<lb/>
<pb n="KR4e0196_WYG_004-16a"/>
暫解朝衣稱鶡冠賦芧養狙還自笑呼牛應馬仕相千<lb/>
虛船不解逢人怒搔首春風午夢殘<lb/>
　　奉和數疇兄對酒自嘆之作<lb/>
為通花徑數誅茅長日炎氛静裡消秋動逺林催絡緯<lb/>
月和清露上芭蕉濯纓慣坐溪邊石覔句時行湖上橋<lb/>
莫向天池羞斥鷃蓬蒿九萬各逍遥<lb/>
憶騎竹馬逐諸兒忽道行年四十踰謀食一身長畎畝<lb/>
起家三世總文儒青山對酒從吾好華轂傾人笑自驅<lb/>
<pb n="KR4e0196_WYG_004-16b"/>
世路只今多險塞與君試學北山愚<lb/>
時序驚心又素秋此心應得㡬宜休㣲官出入荘生蝶<lb/>
散帙縱横王子籌物累秪餘琴鶴在道心唯共水雲謀<lb/>
年來苦熱縁多病又向山中半月留<lb/>
　　數疇兄以病阻看花之約作詩見遺次韻答之<lb/>
經時臥病覺春纔猶喜名花遲爾開好客暫虚文舉座<lb/>
新詩先覩馬卿才漸驚落絮侵碁局故引游絲罥酒杯<lb/>
我亦文園同病侣更留述作待君來<lb/>
<pb n="KR4e0196_WYG_004-17a"/>
爛熳芳園此日纔春風小徑為君開一枝早占傾城色<lb/>
四韻空慚倚馬才野外不妨頻縱棹病餘應喜數飛杯<lb/>
劉郎舊是多情者可待名花落盡來<lb/>
春深饒睡夢迴纔接得詩筒枕上開莫訝相如非病客<lb/>
須知太白是仙才洛陽更長名園價金谷空餘罰酒杯<lb/>
㸃綴春光應不惜一花乞與一詩來<lb/>
　　秋日再過顧氏清溪别業因和洞陽韻<lb/>
秋水蒹葭思不禁扁舟重繋此溪隂犢眠疎草猶迷徑<lb/>
<pb n="KR4e0196_WYG_004-17b"/>
鶴哺新松欲滿林采藥常嫌驚鹿跡山中初服野人心<lb/>
舊來漁父多相笑一别江湖霜鬢侵<lb/>
　　泛湖逰漆塘諸山再次前韻<lb/>
湖上秋風病未禁興來真欲到山隂漁蓑亂結汀洲草<lb/>
樵徑香分橘柚林逺谷采薇隨鹿跡閒巖投果見猿心<lb/>
放歌未盡空迴棹落日増波憂思侵<lb/>
　　追送陳澄江用章水東韻<lb/>
兩月相逢已隔年翩翩征袂忽離筵青春劍珮明秦嶺<lb/>
<pb n="KR4e0196_WYG_004-18a"/>
細雨桑麻繞涑川莫恨一麾猶出守須知五馬亦峩然<lb/>
傅巖今日經行處更訪當年版築賢<lb/>
爐省追陪憶往年留連何必對芳筵封陳亦自須蒲阪<lb/>
借㓂還宜念潁川故國春光難忘却清燈心事共犂然<lb/>
使君異政屏風在况有當時能薦賢<lb/>
　　題龍江<lb/>
江橋一别思如何楚水燕山嵗月多雲霧只疑龍化去<lb/>
夢魂常逐雁來過江妃夜出收遺珮海估春經惜逝波<lb/>
<pb n="KR4e0196_WYG_004-18b"/>
好似當時題柱客浮雲空負采菱歌<lb/>
　　萬梅菴詩<hi>菴在震澤之濵羣岫中</hi>
結廬不托桃李塲羅浮村畔孤山陽疎忩影落一枝瘦<lb/>
虚室風吹千斛香烟壑霏霏來暝色湖波𣺌𣺌動晴光<lb/>
江南應得春意早折寄無妨驛路長<lb/>
　　元夕憶諸弟和沈原約韻<lb/>
燈火樓臺皓魄圎客心何事憶當年鶺鴒飛處情多緒<lb/>
鴻雁來時書㡬傳春夜月如秋夜冷燕山雲與越山連<lb/>
<pb n="KR4e0196_WYG_004-19a"/>
誰家更奏思歸曲無奈愁腸萬丈牽<lb/>
　　秋日郊行<lb/>
冀北初秋暑盡消無端風雨木蕭蕭野農罷餉還傾筥<lb/>
賈客愁寒半挾貂雁礙浮雲時緩度草迎㣲露更先凋<lb/>
何人四望躊躇立多病應無辱聖朝<lb/>
　　九日同序翁邵園賞菊赴李蒲汀之約用舊韻<lb/>
㡬年聞説邵家園今日黄花對緑尊水閣山亭斜肖郭<lb/>
栁蹊松塢曲成村登髙直倚林梢檻向夕仍開竹外軒<lb/>
<pb n="KR4e0196_WYG_004-19b"/>
莫謂絲綸有餘暇太平簫鼓藉君恩<lb/>
　　和與新見贈韻一首<lb/>
髙閣層軒野水西白雲長此䕶幽棲買田祗為開三徑<lb/>
蒔藥還須滿百畦春去林中花自發客來竹下鳥先啼<lb/>
夜逰何事頻攜燭明月紛紛隨杖藜<lb/>
　　夏夜同唐應徳王道思尋顧與新清溪别業主人<lb/>
　　　追至設燕<lb/>
扶踈嘉樹䕃清流卜築曽聞顧虎頭乘興不須題鳯字<lb/>
<pb n="KR4e0196_WYG_004-20a"/>
逃空聊復上漁舟忽逢名勝尊前集好伴沈冥物外逰<lb/>
湖上秋風芳杜晚月明相憶仲宣樓<lb/>
　　謁于肅愍墓祠<lb/>
整頓乾坤事已休冥心東市更何求亦知聖主能憐舊<lb/>
無那書生欲拜侯一木空悲支大厦兩旗猶見度中流<lb/>
岳祠相望湖南北長共忠魂地下㳺<lb/>
　　送鄒學士赴南京<lb/>
搖山仙館接瀛洲稷下名儒早見收玉笋暫隨鵷鷺入<lb/>
<pb n="KR4e0196_WYG_004-20b"/>
金陵重憶鳯凰逰傳經鶴禁恩猶渥問道鵞湖意始酬<lb/>
莫愛江山久留滯佇看明主待謀猷<lb/>
　　送鴻山殿讀歸省<lb/>
珥彤㡬嵗共仙廬羨子承恩下玉除春晝正宜新賜服<lb/>
山房更檢舊藏書夢迴北闕陳情後歌倚南山獻夀初<lb/>
我亦髙堂凝望久不堪千里獨離居<lb/>
　　長至日憶諸弟<lb/>
冬至陽生春欲回天涯節序思難裁自憐北地常逢雁<lb/>
<pb n="KR4e0196_WYG_004-21a"/>
為望南雲獨上臺𤣥草已甘吾寂寞綵衣須共爾徘徊<lb/>
去年此日還相憶攜手前溪問野梅<lb/>
　　憶昔吟贈華鴻泉之金陵<lb/>
憶昔秦淮橋上逰緑槐垂穂正宜秋燕飛不記烏衣巷<lb/>
水滿㣲分白鷺洲北闕晴雲常冉冉東山斜日自悠悠<lb/>
風流誰是今安石惆悵蒼生獨倚樓<lb/>
　　孟冬陳戚畹第㑹同年有述<lb/>
甲第晨開簇錦鞍同時休沐帝恩寛形容不改登科舊<lb/>
<pb n="KR4e0196_WYG_004-21b"/>
樽俎還追錫宴歡漫擬新詩賡伐木相逢明世喜彈冠<lb/>
招尋豈為酬良月應共芳情保嵗寒<lb/>
　　詠紫薇花<lb/>
紫薇開處覔蓬瀛深院層軒拂曉晴絢爛只疑春色在<lb/>
葳㽔偏傍日華明絲綸閣下人誰伴虛白堂中韻未成<lb/>
祗恐秋風不相假緩吟深酌對寒更<lb/>
　　元日試筆<lb/>
閶闔東風送舊符氤氲佳氣繞皇都金吾千仗如雲擁<lb/>
<pb n="KR4e0196_WYG_004-22a"/>
玉佩同聲向曉趍春令已從今日布物華應與去年殊<lb/>
侍臣下直明光殿紫禁傳宣又賜酺<lb/>
　　花朝感興<lb/>
踈雨輕風濕曉烟曲江春色倍堪憐新蒲細栁行宫裏<lb/>
語燕啼鶯御道邊擬向尊前銷客思更於花下惜芳年<lb/>
明時事業非無賴揚子何為獨草𤣥<lb/>
　　院中紅杏<lb/>
天公何意屬青陽留却繁紅殿衆芳仙圃豈應須鼓發<lb/>
<pb n="KR4e0196_WYG_004-22b"/>
淄林時復見琴張朱欄露重欹晴錦翠箔風㣲浥晚香<lb/>
羨爾倚雲真得地野花空自落東墻<lb/>
　　鄭泰陵詩<lb/>
千林松檜鬱相迴永夜風生澣海哀萬國昔曽瞻氣象<lb/>
五雲空復䕶崔嵬古來鳯鳥長難至天上龍髯定不回<lb/>
苦憶焚香賜第日報恩真媿濟時才<lb/>
　　至日長陵陪祀<lb/>
長陵西接黄花鎮白雪蒼岩夜色遥隂殿衮龍猶在目<lb/>
<pb n="KR4e0196_WYG_004-23a"/>
徃時松栢已干霄總聞一怒風塵起想見千官遷次朝<lb/>
悵極兩京興廢事小山何意起漁樵<lb/>
　　題文巖畫端<lb/>
逺山近山澹空翠天風迢迢吹薜荔溪邊野橋石亂倚<lb/>
林扉晝扄花滿地主人獨歸如有遲黄精飽飯松醪醉<lb/>
山深不解名與利練袍芒鞋了生事<lb/>
　　西苑春晴<lb/>
二月韶光滿帝城上林啼鳥報新晴依空裊裊㳺絲静<lb/>
<pb n="KR4e0196_WYG_004-23b"/>
極望萋萋芳草平風煖昭陽翻翡翠波融太液浴鵁鶄<lb/>
迴看夾路花齊發應待鑾輿向此行<lb/>
　　宫栁<lb/>
占盡芳菲春暮天昭陽栁色倍堪憐千條曉濕金莖露<lb/>
㡬樹晴低青瑣烟暗葉藏鶯嬌自語飛花蹴燕舞還顛<lb/>
宸逰到處成歡賞又見朝來三起眠<lb/>
　　擬聖駕祀陵畢奉聖母汎舟西湖應制<lb/>
鳯輦逶迤環紫極春明雨露動宸思遍修祖祀橋山冢<lb/>
<pb n="KR4e0196_WYG_004-24a"/>
更侍慈顔太液池原陵迴望衣冠道汾水空慚簫鼓辭<lb/>
神聖於今兼順孝相如欲賦苦才遲<lb/>
　　聞雁<lb/>
漏轉更深月滿樓雁飛逺送一聲秋聨翩曉起芙容苑<lb/>
三五寒迷蘆荻洲古塞離雲常漠漠空山落木共悠悠<lb/>
瀟湘自是饒梁稻應為隨陽向帝州<lb/>
　　午日駕幸西苑侍㳺有述<lb/>
薰風澹蕩上陽樓西望昆明積雨收艾葉菖花迎鳯輦<lb/>
<pb n="KR4e0196_WYG_004-24b"/>
蘭橈桂槳過龍舟當年虚羨明良㑹此日恭陪伴奐游<lb/>
帝徳如天時正午㣲臣何以頌鴻休<lb/>
　　戯陸節之<lb/>
早聞通藉金閨裏謝病還攜舊金紫行年七十苦好吟<lb/>
滿巻新詩放翁似洞房鼓瑟奴婢歌秋月春鐙歡更多<lb/>
自羨名園常負郭不須塵陌逐鳴珂<lb/>
扁舟暝逐使君行已是歸帆一月程恩詔多慚優淺薄<lb/>
風期獨喜托才英江迴故國春迎棹星聚清尊夜倚瓊<lb/>
<pb n="KR4e0196_WYG_004-25a"/>
我亦天涯同病客翻憐司馬滯江城<lb/>
　　咏懐<lb/>
路難詞客㡬時還坐對荆扉手自關深樹鳥鳴春寂寂<lb/>
空墻花落曉班班兩都獻賦慚新寵五老蔵書憶舊山<lb/>
<hi>闕</hi>　　　　　　子雲莫自惜才慳<lb/>
　<lb/>
　<lb/>
　<lb/>
<pb n="KR4e0196_WYG_004-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　具茨詩集巻四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>具茨文集巻八</head> <lb/>
    <p>
<pb n="KR4e0196_WYG_013-1a"/>
欽定四庫全書<lb/>
　具茨文集巻八<lb/>
　　　　　　　　　　　　明　王立道　撰<lb/>
　　充國不欲歸功二將<lb/>
天下之事有必然有當然必然者理也當然者情也情<lb/>
可以徇理而理不可以徇情是故君子可貴可賤可生<lb/>
可死而其言終不可奪者要諸理而已理固有必出於<lb/>
此必不可出於彼者出於此則濟雖不幸而敗無恤也<lb/>
<pb n="KR4e0196_WYG_013-1b"/>
出於彼則弗濟雖幸而不敗無取也况其已然之效出<lb/>
於此而濟者已具可見顧乃避一時之嫌推以自逺而<lb/>
姑反常以徼名徇情以貶理豈惟誣人抑亦自誣而已<lb/>
吾於漢之充國有取焉方其誅先零下䍐开釋兵振旅<lb/>
䇿馬而入京師其功名固已籍籍滿朝廷矣於是而修<lb/>
退讓之節為古人之事豈非士之所貴而俗之所謂長<lb/>
者然歟故當時之愛充國者欲其稱武賢譽延夀一歸<lb/>
之功而已弗居焉是亦一説也傳曰世之治也君子讓<lb/>
<pb n="KR4e0196_WYG_013-2a"/>
能而讓其下小人農力以事其上是以讒慝黜逺由不<lb/>
爭也嘗觀晉之三卿歸自克楚而其遜功之言若出一<lb/>
口不曰君所教也士用命也則曰庚所命耳燮之制耳<lb/>
君子是以多欒郤范文子之不伐也艾㑹渾濬之爭古<lb/>
今以為大恥故曰功盖天下守之以讓勞而不伐有功<lb/>
而不徳豈非處功名者之一大律度哉然吾聞之君子<lb/>
不以變易常不以身先國不以近忘逺不以小遺大浩<lb/>
星賜之言謂之愛充國則可爾謂之知充國則未也何<lb/>
<pb n="KR4e0196_WYG_013-2b"/>
則當時西羌之叛其於中國不啻若疥癬而生事喜功<lb/>
者輒欲一舉而劓殄滅之噫亦甚快矣豈知用師之道<lb/>
固以還定安集為期殺人以逞以徼幸於一時之功固<lb/>
仁人之所隱耳而謂我充國為之乎屯田之疏凡四三<lb/>
上而異議者始一息喙而終不能止破羌彊弩之師充<lb/>
國之功其不撓於二子者幾希矣正使不幸而師老於<lb/>
田虜稽於誅妨我農功索我士氣坐食罷敝而一無成<lb/>
功焉㣲破羌彊弩之師誠㒺攸濟然而釋懐柔務戰攻<lb/>
<pb n="KR4e0196_WYG_013-3a"/>
委良圖從少筭是直可以僥倖而不可以萬全吾雖無<lb/>
功猶欲為天子一明言之使後舉者無以辛許藉口雖<lb/>
天子不察而以忌功疑我亦甘心爾今也先零破散而<lb/>
䍐开之屬竟不煩兵而下則天子亦既信老臣之言為<lb/>
不誣而知兵事之不可不圖其萬全矣而乃避矜功之<lb/>
小嫌忘經國之逺畧舎必然之常理沽讓善之虚名其<lb/>
所以謀其身者亦得矣而何以為漢家乆逺計哉昔者<lb/>
嘗讀秦史記至殽之師穆公利鄭管鑰介三帥而潛趨<lb/>
<pb n="KR4e0196_WYG_013-3b"/>
焉時惟蹇叔入則諫諸朝出則哭而送之野曰吾見師<lb/>
之出而不見其入也既而晉以先軫之力卒阨而殲諸<lb/>
殽墓木未拱而蹇叔之言信矣秦誓之作大都以違良<lb/>
士任勇夫信諞言為深悔然則為蹇叔計者亦將終以<lb/>
孟明之舉為得䇿哉理固有所不可易功固有所不必<lb/>
讓老成謀國其胸中各有定見蹇叔以不用敗充國以<lb/>
用而成其可不可要皆有必然者而何暇徇人之情以<lb/>
求名耶甚矣浩星賜之非知充國也為人臣殺其身有<lb/>
<pb n="KR4e0196_WYG_013-4a"/>
益於君則為之已欲以讓為名而使吾國家䝉無窮之<lb/>
禍此固不俟智者而後能計其失得矣漢宣之立去武<lb/>
帝猶未甚逺呻吟之聲創痍罷病之卒其絶於耳目未<lb/>
乆也藉使衛霍公孫之屬得一充國焉豈不可以少抑<lb/>
武帝之鋭而動其天而何忍以數百萬之師為胡鬼哉<lb/>
而輪臺之詔又何至末年而始下哉故吾謂充國之為<lb/>
漢將有數善焉以恩信招羌人而不果於殺仁也休兵<lb/>
屯田不血刃而䍐开服焉畧也料羌虜之必破智也慮<lb/>
<pb n="KR4e0196_WYG_013-4b"/>
及國家而不為身謀忠也漢一代老成之將誠未有出<lb/>
充國之右者易曰師貞丈人吉充國以之<lb/>
　　真為伏節死義之舉<lb/>
君子之消亂也於其治不於其亂而其知人也於其始<lb/>
不於其終誠以禍機之伏每無常形而忠義之在人心<lb/>
則固未嘗不素定也明主知其然故常用其素定之忠<lb/>
義而制其未然之亂焉此其保邦之畧存乎用俊之明<lb/>
要不待亂生而後為之防忠義已成而始識其人之有<lb/>
<pb n="KR4e0196_WYG_013-5a"/>
益於人國也故曰始之不圖終悔無及唐之𤣥宗良可<lb/>
歎已昔者常怪唐虞之盛外而百辟内而卿士莫不濟<lb/>
濟焉師師焉相安於無事而無一節義之士挺然於其<lb/>
間豈其人之不後世若哉盖至於夏商之季而後龍逢<lb/>
比干夷齊之徒出焉言激而危志貞而固其所以自靖<lb/>
自獻以無負乎當時無愧於天下後世者初不敢一毫<lb/>
自愛其身君子於是而傷世道之不幸矣夫忠義之來<lb/>
根於天體於人成於性不以生死存亡不以古今有無<lb/>
<pb n="KR4e0196_WYG_013-5b"/>
用之於治世則為嘉謀嘉猷正道直行其身與忠義而<lb/>
俱存焉者唐虞之臣是也用之於亂世則為危言危行<lb/>
精忠勁節其身以忠義而自殉者夏商以後諸臣是也<lb/>
然而君子不以是為死忠義者之不幸而深以為當時<lb/>
國家惜者何歟宋之范景仁有言古之君子消亂於未<lb/>
萌無智名無勇功吾獨不得為此使天下受其害而吾<lb/>
享其名吾何心哉吾是以知忠義之不幸在國家而不<lb/>
在臣子也然世之人主其慮淺而術疎方其承平閒暇<lb/>
<pb n="KR4e0196_WYG_013-6a"/>
之時莫不侈心縱欲以從事於聲色狗馬之間晏然自<lb/>
以為天下莫敢謀也一時載髙位食厚祿者非其私昵<lb/>
近倖則其外親小童而凡才猷之士不二心之臣一不<lb/>
見録有或昌言而顯爭之則輒斥去不用及其危機潛<lb/>
伏禍亂既成而彼偏方下邑平日未嘗一識天子之面<lb/>
而受其榮施者乃始任其難而委身焉此正韓非之所<lb/>
謂所養非所用而所用非所養者而何以為天下國家<lb/>
哉夫制之於未然者其勢順而易救之於已敗者其勢<lb/>
<pb n="KR4e0196_WYG_013-6b"/>
逆而難順而易故忠義無迹而隱然為國家之益焉逆<lb/>
而難則忠義之在臣子者非不足以自韙其身而國家<lb/>
之受弊深矣昔人嘗曰蹇叔宫之奇不用燭之武張孟<lb/>
談受大賞唐之𤣥宗良可歎哉天寳之際溺於晏安祿<lb/>
山首亂而河北無一義士賴有巡逺杲卿天與忠義孤<lb/>
城守死盖凜然為國之重然考其名位爵祿則不過一<lb/>
守一令之㣲而已夫以使之之病也任之之重也而魯<lb/>
之負杖者猶不難其死焉數子名位雖下要亦朝廷一<lb/>
<pb n="KR4e0196_WYG_013-7a"/>
命官食君禄而死其難盖無足怪者吾獨惜明皇委用<lb/>
之不早也當時祿山之必反張曲江嘗爭之矣帝固不<lb/>
以為然也九齡之忠義即巡逺杲卿之儔耳使其不先<lb/>
祿山之亂而死安知死祿山者不又有一九齡哉曲江<lb/>
之祭即其所以歎息於真卿者也噫亦晩矣此先儒所<lb/>
以推明皇之亂不在於祿山之反之日而在於罷九齡<lb/>
相林甫之年也使九齡而常在朝則安知巡逺杲卿之<lb/>
流不由之而彚征而開元之治其復還矣雖然明皇嘗<lb/>
<pb n="KR4e0196_WYG_013-7b"/>
任姚宋矣嘗任韓休張九齡矣其所以用君子而不克<lb/>
終任小人而致大亂者良以居位日乆有所蔽惑而然<lb/>
耳故曰為國有九經以尊賢為重尊賢有四事以去讒<lb/>
逺色為先㫖哉言矣<lb/>
　　萬世相天下之法<lb/>
古今之論相道者其説不一以道徳言者曰唯大人為<lb/>
能格君心之非一正君而國定此孟軻氏之説而傅説<lb/>
諸人實為之以節行言者曰立天下之大節而後能辦<lb/>
<pb n="KR4e0196_WYG_013-8a"/>
天下之大事此蘇氏之説而伊尹實為之以才能言者<lb/>
曰宰相能否視天下安危此董晉氏之説而房杜之屬<lb/>
實為之以大體言者曰不衒能矜名親小勞侵衆官而<lb/>
獨論討其大經焉此栁氏之説而曹參丙吉之徒實為<lb/>
之夫輔之以道徳貞之以節行宏之以大體而經緯之<lb/>
以才若是則於相天下之法亦幾矣而論者猶有取於<lb/>
孔明之四言以為是萬世相天下之法何哉吾知之矣<lb/>
荀子曰臣之於君也無適而非命也無所逃於天地之<lb/>
<pb n="KR4e0196_WYG_013-8b"/>
間也世之人臣類多懐是心焉以事其君故其所以奔<lb/>
走而服勤者要不過相持以分相縻以祿利而非有所<lb/>
謂繾綣不容己之情焉於是乎有曲學阿世躐取髙位<lb/>
而假經術以文其姦者矣於是乎有優游充位伴食自<lb/>
容而借鎮俗以飾其愚者矣於是乎有重厚可任不學<lb/>
無術而藉粗才以成其功者矣於是乎有剛愎自用妬<lb/>
賢嫉能而䝉主心以行其私者矣如是而猶欲以所謂<lb/>
四言者望之不亦類於持方柄欲内圓鑿也哉吾是以<lb/>
<pb n="KR4e0196_WYG_013-9a"/>
尤夫相道之不立未必皆夫人之過而君子者不能昭<lb/>
之訓而啟其𠂻也夫四言者何也曰開誠心布公道集<lb/>
衆思廣忠益也是道也夫人不能知而孔明知之噫是<lb/>
可以昭萬世之訓而為之法矣今夫所謂相者其上為<lb/>
天子之所仰成其下為百官之所承式其内為萬民之<lb/>
所倚以為安危而其外為四夷八方之所觀望以為順<lb/>
逆去就此其為責亦甚重且大矣傳曰天生民而立之<lb/>
君使司牧之有君而為之貳使師保之大臣所以貳也<lb/>
<pb n="KR4e0196_WYG_013-9b"/>
而可以姦私且愚者為之哉有志於相天下者夫亦即<lb/>
孔明而法之耳盖其於昭烈枉駕之初即慨然以馳驅<lb/>
自許厯二十一年而無變度易慮焉曰臣竭其股肱之<lb/>
力不濟則以死繼之其忠精至今可想也是故取益州<lb/>
而天下不以為貪兄弟各一主而百姓不以為貳昭烈<lb/>
臨崩有君可自取之言而亮亦不以為嫌何哉惟其誠<lb/>
耳左右昭烈父子立國巴蜀中外之事罔不經理綜畫<lb/>
而於身及家曽不一措念是故容法正用士元而人不<lb/>
<pb n="KR4e0196_WYG_013-10a"/>
以為比廢李嚴廖立殺馬謖而人不以為專何哉惟其<lb/>
公耳至其自表於後主每以攸之禕允等為言而作教<lb/>
與下拳拳於徐元直董幼宰之勤渠曰違覆而得中是<lb/>
棄敝蹻而獲珠玉也於主簿楊顒之諫生既謝之死又<lb/>
哭之其為心何如哉所謂集衆思廣忠益者孔明又自<lb/>
得之矣相天下者不於孔明而誰法哉雖然盡大臣之<lb/>
道宜建大臣之業而孔明猶不能佐昭烈而王何歟此<lb/>
世之以成敗論人物者所由滋惑也要之孔明之可法<lb/>
<pb n="KR4e0196_WYG_013-10b"/>
者相道也而其不能成業者時與勢實為之也君子亦<lb/>
惟其道而已而奚以時勢為哉孟子謂滕君曰有王者<lb/>
起必來取法是為王者師也是知滕不能王而王者之<lb/>
法固存於滕孔明不能佐其君以王而王佐之法固存<lb/>
於孔明矣君子其無以成敗論人物哉<lb/>
　　管仲致慟於鮑叔<lb/>
君子以其所可必者責之已而不以其所不可必者責<lb/>
之人故屈伸得失一無能動其情焉夫人之難知尚矣<lb/>
<pb n="KR4e0196_WYG_013-11a"/>
人之於我則亦我之於人也我之於人不可必知而欲<lb/>
責人之必我知焉亦常常之見爾夫子曰不患莫已知<lb/>
求為可知也盖所以求為可知者乃吾之所能自必吾<lb/>
且責已之不暇而暇計夫人之知我與否也與哉然責<lb/>
已之士世不一二而知己之説古今以為口實者何歟<lb/>
噫亦有自矣夫一介之士生於窮巷長於白屋其始莫<lb/>
不頓蹙齟齬困鬱離騷有不能自免於寒飢者一朝遇<lb/>
相知有氣力得位者推挽而遂釋羈絏弛負擔致身卿<lb/>
<pb n="KR4e0196_WYG_013-11b"/>
相彼其視窮阨時不啻若異世事自非大有見者亦安<lb/>
能不為之動心哉夫遇以國士此豫讓之所以死智伯<lb/>
也早不能用急而求之此燭之武所以有辭於其君也<lb/>
士固薄於不知己而厚於知己者故曰士為知已死女<lb/>
為説己容何獨一管仲鮑叔哉雖然古之人無有也其<lb/>
原起於春秋戰國之士奔走形勢其足跡交於公卿貴<lb/>
人之門冀一托身而自售焉得之則揚揚然喜一不遇<lb/>
則薾然悴悒然恨望爾吾聞辯士之善喻者曰驥之齒<lb/>
<pb n="KR4e0196_WYG_013-12a"/>
至矣服鹽車上太行蹄伸膝折尾湛胕潰遷延負棘而<lb/>
不能上伯樂一見而覆以紵衣乃始俯而噴仰而鳴聲<lb/>
達於天若出金石盖其心誠以伯樂望之人而不量其<lb/>
身之非驥也故郢人死則匠石輟斤而不斵伯牙之琴<lb/>
絶絃破軫而不更鼓者以世之不復有子期爾於乎此<lb/>
士之所以貴知己也而豈知聖賢之所以自處固不若<lb/>
是耶昔者舜固一厯山之野人也堯舉之而位以司徒<lb/>
授以百揆既乃老而禪之天下焉自後世之士得之宜<lb/>
<pb n="KR4e0196_WYG_013-12b"/>
何如其為感而舜曽不以是動其情者彼誠有大見耳<lb/>
仲尼之在春秋周流於齊魯宋衛楚蔡之間車轍幾半<lb/>
天下而曽不一大遇當時之知孔子者魯有孟僖衛有<lb/>
伯玉孔子亦聽之而已夫天生聖賢責任有在而豈區<lb/>
區由一人之私哉吾是以知舜孔之非悖施也故曰養<lb/>
其才天下無窮士成其徳古今無棄賢正使一人不知<lb/>
而天下自有知之者天下不知而後世亦自有知之者<lb/>
通塞時也屈伸勢也遇不遇命也而何能舎其所以自<lb/>
<pb n="KR4e0196_WYG_013-13a"/>
信而求人之信汲汲焉為欣戚累耶管鮑之事世多道<lb/>
之觀仲所自謂見知於鮑叔者曰貪而知其貧也怯於<lb/>
戰而知其為親也三仕見逐而知其不遭時也遺子糾<lb/>
不能死而知其不修小節也甚矣叔之知夷吾也當時<lb/>
射鉤之恨桓有殺仲之心矣鮑叔厯道其五事之賢詐<lb/>
而請諸魯於是解束縛就釁沐未幾而命為卿尊為仲<lb/>
父舉齊國惟仲之聽焉凡其所以顯庸而尊遂者秋毫<lb/>
皆鮑叔力也仲其敢㤀諸乎吾則以為不然古之聖賢<lb/>
<pb n="KR4e0196_WYG_013-13b"/>
其心事可以表天日其素行可以質鬼神明白而無疑<lb/>
正大而足以取信於天下萬世故用之臨財而㢘用之<lb/>
戰陣而勇用之事君而合用之死生而審其所為其所<lb/>
不為要可使天下共知之耳而何藉於一鮑叔哉不然<lb/>
則鮑叔能知其為貧與親諸不得已之故而其貪其怯<lb/>
其忘君事讐至今猶昭昭在人耳目固不以一鮑叔之<lb/>
知而盡信之也吾是以知聖賢之所以責於已者重而<lb/>
望於人者輕耳世之人類以為名必有所托而後起功<lb/>
<pb n="KR4e0196_WYG_013-14a"/>
必得所主而後成蒼蠅之飛逺不尋丈止驥尾則一日<lb/>
而千里焉其所附然也故馬遷謂砥行立名者非附青<lb/>
雲之士不能施於後世噫亦淺之為丈夫也吾知吾之<lb/>
所以自立而已而又如人何哉雖然夫子固曰不患人<lb/>
之不已知患不知人也管仲慟鮑叔魏之游雅以嘗失<lb/>
知髙允而自訟云爾盖當時崔浩嘗謂允之豐才博學<lb/>
一代所推所乏者矯矯風節而雅之心亦以為然然方<lb/>
浩之得罪戰慄不能一言而髙允獨敷析其是非卒有<lb/>
<pb n="KR4e0196_WYG_013-14b"/>
以悟主心而活數百人之族以是而知其矯矯也揖宗<lb/>
愛於王公趨拜之中盖挺然不為威屈以是而知其風<lb/>
節也况於忠不欺君貞不狥太子義不負翟黑忘崔浩<lb/>
又有知之而不盡者乎此雅之所以悔恨於知人之未<lb/>
明也故嘗謂知已之許在鮑叔而不在管仲不知人之<lb/>
咎游雅可以自責而髙允不可以責人謹論<lb/>
　　垂世立教之大典<lb/>
論曰讀大學書而後知聖賢憂天下之深也惟四代之<lb/>
<pb n="KR4e0196_WYG_013-15a"/>
學考諸經可見已其所以引之表儀陳之常道約之以<lb/>
法制使無失其固有者盖已莫不煥然其大明卓然其<lb/>
有定士之生於斯時者童而習焉終身而勉强焉不見<lb/>
異物而遷焉而何俟乎詔之以言也聖王不作而學校<lb/>
廢前日之所以維持紀綱乎天下者至是而蕩然無復<lb/>
存者矣嗚呼君子以是而悼周之衰也夫大道湮則邪<lb/>
説起正教弛則異學行而人心之壊斯極矣斯時也位<lb/>
不在夫子而道在焉則夫進而淑之人退而明之書吾<lb/>
<pb n="KR4e0196_WYG_013-15b"/>
夫子固無以自逭其任於天下后世矣韓子曰上而為<lb/>
君故其事行下而為臣故其説長噫説非夫子之得已<lb/>
也憂夫教之不立而天下後世將無有不得其門而入<lb/>
者乎將無有荒唐其詞以溺人而使之不自覺者乎將<lb/>
無有艱難險危其説以阻人之進者乎將無有為之不<lb/>
以其漸造之不自其端而終身擾擾焉以求之者乎而<lb/>
夫子之憂滋甚矣嗚呼此固大學之書之所以作也此<lb/>
固朱子所謂垂世立教之大典也自今觀之先之以明<lb/>
<pb n="KR4e0196_WYG_013-16a"/>
徳則為格物為致知為誠意正心而修身推之以新民<lb/>
則為齊家為治國平天下述之而為經釋之而為傳而<lb/>
孔曽相與講明之功於是為大矣夷考學記諸篇大抵<lb/>
述其所以教之之規與夫學之之益而入徳之方立教<lb/>
之法則舎大學一篇無所於考夫提其綱領而先焉所<lb/>
以為之使其易知也舉其條目而詳焉所以導之使其<lb/>
易從也其進之有序則其施之也不悖矣其為之有本<lb/>
則其求之也不拂矣是故以之為已則順而祥以之為<lb/>
<pb n="KR4e0196_WYG_013-16b"/>
人則愛而公以之為天下國家則無所處而不當古昔<lb/>
聖王之教雖不必其常存於天下而有志者因是考焉<lb/>
亦庶幾其無遺法矣乎吾夫子憂天下之心盖至是而<lb/>
可以少自慰也人之言曰太上立徳其次立功其次立<lb/>
言若夫子者其果止於立言非耶憂以起思思以立意<lb/>
意以立言言以立典典以立教教得而天下後世無有<lb/>
不得其所者矣嗚呼萬世之下其將仰而慕曰吾夫子<lb/>
之徳也鼓舞其澤而思曰吾夫子之功也謂果止於立<lb/>
<pb n="KR4e0196_WYG_013-17a"/>
言否耶抑嘗謂中庸之所謂修道所以原立教之本也<lb/>
論語之所謂富而教之所以定立教之時也孟子之所<lb/>
謂庠序學校所以設立教之地也得其本得其時得其<lb/>
地而後舉其法則立教之方盡矣大學所以挈其綱領<lb/>
論孟所以盡其精㣲中庸所以極其歸趣先之大學參<lb/>
之論孟而復會其極於中庸則入教之等盡矣愚敢以<lb/>
立教之方為上之人告以入教之等為學者告<lb/>
　　亷逺堂髙<lb/>
<pb n="KR4e0196_WYG_013-17b"/>
人臣而欲導君以尊禮其臣者必先有以伸其尊於君<lb/>
而後其説可行矣何則人之情莫不好自尊大而况於<lb/>
履天子之位居天下之上其自視為何如也其心以為<lb/>
朝廷之上所奔走而趨事者皆利賴乎我者也抑而下<lb/>
之卑而使之彼亦未必不於我乎甘心焉臣之分愈卑<lb/>
則君之尊益甚而吾晏然而位於上信乎天下之一人<lb/>
矣於此而欲導之使尊其臣彼固不能不疑於彼屈而<lb/>
此伸而吾之所以欲尊其臣顧類於欲卑其君者矣夫<lb/>
<pb n="KR4e0196_WYG_013-18a"/>
必先伸其尊於君而後入之説焉則其君樂於自尊而<lb/>
吾之説或始可以動其聽賈生太息於文帝之朝而曰<lb/>
亷逺地則堂髙嗚呼其亦可謂善喻矣其亦可謂善導<lb/>
君矣何者君之於臣非徒以分相使而已也亦以勢相<lb/>
維持云耳記曰刑不上大夫又曰大臣不可不敬也是<lb/>
民之表也古之人君所以必隆其禮於臣豈過卑以下<lb/>
其臣哉天下之所仰視逺方之所觀望蠻夷之所四面<lb/>
而内向者君之下臣而已矣元首股肱言乎其相須也<lb/>
<pb n="KR4e0196_WYG_013-18b"/>
手足腹心言乎其一體也故臣之勢既卑則主之勢亦<lb/>
降勢降則威奪威奪則命犯命犯則政弛于是而有悖<lb/>
逆無上之人焉于是而有僭亂不軌之事焉皆自夫卑<lb/>
臣始也故人主之欲卑其臣而求自尊者亦弗思之甚<lb/>
矣夷其陛而求其堂之崇世果有是禮哉楊子曰周之<lb/>
士也貴秦之士也賤卑臣之説自秦人之作俑也秦行<lb/>
之叔孫通陋儒襲之當時髙祖方自喜其為天子之貴<lb/>
而豈知騎項之態益足為天下笑哉故臣卑而君亦卑<lb/>
<pb n="KR4e0196_WYG_013-19a"/>
矣文帝之時沿漢初而不變者也朝廷之上固有朝縉<lb/>
紳暮縲絏身未違君側已捽而之圜土者區區獄吏豈<lb/>
固貴於諸侯哉而所以使之俯首下氣於牘皆之視者<lb/>
亦辱之深矣嗚呼此誼之所以忿懣而太息也然方當<lb/>
尊君卑臣之時而首倡為尊臣之説焉此其君得無駭<lb/>
而不信耶故啟之以昌言之拜則疑扵迂告之以畏相<lb/>
之事則疑於妄語之以伯父叔父之呼則疑於僭誼之<lb/>
為説亦難矣夫織薄之徒吹簫之夫固亦未足多重然<lb/>
<pb n="KR4e0196_WYG_013-19b"/>
既舉而加諸上位則固民望之攸歸也聖人之制禮也<lb/>
豈為一人惜哉㢘逺堂髙之説吾故以誼為善喻也吾<lb/>
故以為善導其君也名尊其臣而實所以自尊雖㣲文<lb/>
帝亦審有必從者矣雖然吾猶惜誼之生之晩也觀漢<lb/>
之俗大抵多蹈秦故而誼亦數推其首禍於秦如教太<lb/>
子如律令刑罰如徳色誶語之薄俗不一而足使誼之<lb/>
説聞於始皇之時則庶乎可以深絶其源而不至於甚<lb/>
敝及文帝之時而後捄之故所喻者一文帝而已未幾<lb/>
<pb n="KR4e0196_WYG_013-20a"/>
而釋之以名臣死淮南鼂錯以近臣斬東市亞父又以<lb/>
取筯之戅見殺矣彼景帝者豈亦習見夫秦俗之常而<lb/>
不能近守文帝之家法故耶嗚呼吾是以深惜誼之不<lb/>
生於秦也吾是以深惜誼之説不聞於秦也謹論<lb/>
　　三代遺直<lb/>
士之所以上附於古人者必其能立天下之大節端天<lb/>
下之大本以享天下之全名而一行之稱弗與焉大節<lb/>
者何君臣之義是也大本者何君心是也全名者何徳<lb/>
<pb n="KR4e0196_WYG_013-20b"/>
業聞望昭於一時表於後世天下之人仰而慕之而不<lb/>
可以一二名焉者也有大節然後可以服天下端大本<lb/>
然後可以化天下而天下之全名於我乎享焉斯則可<lb/>
進於古君子矣然則非後世之臣三代之臣也嗚呼是<lb/>
弗之盡而徒以一直名焉此吾之所以不滿於魏文貞<lb/>
也是所謂一行之稱予之而不盡予者也昔子産之卒<lb/>
也孔子以為古之遺直而後世之論孔明者亦以三代<lb/>
遺才稱之徵之為遺直也亦若是而已而君子何過之<lb/>
<pb n="KR4e0196_WYG_013-21a"/>
深也噫君子之論人非好論人也論諸古者所以訓諸<lb/>
今也吾恐世之徇於直而忘其大節之當立也而忘其<lb/>
大本之當正也而何能為一徵惜耶嘗觀徵之於太宗<lb/>
也糾過繩違諫無虚日賀有唐者衆矣賜之金帛以旌<lb/>
其忠列之屏幛以紀其言方諸鑑擬諸韋弦以須其益<lb/>
不惟徵以直自許而太宗固亦以直許徵當時之臣固<lb/>
有事太宗三十年而無言及獻替者徵其不為唐室之<lb/>
翹楚耶謂之曰三代遺直夫奚議然吾聞之人臣事君<lb/>
<pb n="KR4e0196_WYG_013-21b"/>
有死無二二乃辟也徵也名在建成有年數矣古之人<lb/>
有言曰竭股肱之力加之以忠貞不濟則以死繼之如<lb/>
是而後無媿於天下之大節也𤣥武之變豈徵也茍生<lb/>
之時乎存而臣之沒而背去之顧僕僕焉為讐人役徵<lb/>
其有靦面目矣田舎翁之殺碑之仆徵固以是取輕於<lb/>
太宗也故伊川謂寧無魏公之忠亮而不可無君臣之<lb/>
大義盖有以識此矣大節之弗植奚直之云乎至於貞<lb/>
觀之治僅止於米斗三錢外户不閉而不能列於三代<lb/>
<pb n="KR4e0196_WYG_013-22a"/>
之隆甚則内亂之辱外夷之侮更不免後人嗤笑徵固<lb/>
與有責矣君心之弗正而徒區區於行政用人之間抑<lb/>
末也孟子曰惟大人能格君心之非徵其嘗講之乎心<lb/>
之未格是大本之弗端也又何以其直乎哉不然則人<lb/>
將曰是三代之臣也是伊傅之亞匹而周召畢榮之儔<lb/>
也而何止以一直名耶徵之徒以一直名是吾所謂一<lb/>
行之稱予之而不盡予者也嗚呼繩之以三代徵固未<lb/>
得為純臣自後世求之要亦未可以厚責也直道如徵<lb/>
<pb n="KR4e0196_WYG_013-22b"/>
善論天下事如徵侃侃焉為後世之所尊信如徵漢唐<lb/>
而下誠亦未暇多見觀人者固當于是乎取節矣故曰<lb/>
論徵之大而責其全徵固僅得為遺直責徵之全而忘<lb/>
其直則愚亦不免有遺論<lb/>
　　願為良臣<lb/>
古人有愛君之心者知欲與其君相安於無事而不欲<lb/>
自為功以干天下之譽也夫臣之事君其事不一而其<lb/>
心亦不一也彼君安共其榮而國危不與其憂如鄙夫<lb/>
<pb n="KR4e0196_WYG_013-23a"/>
憸人者固未足多誚而乃有幸天下之有事以自名其<lb/>
忠於後世者獨何心哉古人愛君之心於是乎可識矣<lb/>
魏文貞之對太宗也曰願使臣為良臣無為忠臣嗚呼<lb/>
是豈薄龍逢羞比干而竊自附於皋陶稷契之列以夸<lb/>
毗於君也哉觀徵之言者盖不當泥其截然分别之過<lb/>
於忠良之間而藹然忠愛之㫖固當識之於言意之表<lb/>
矣君子之事君也治而相安焉亂而致身焉惟其時而<lb/>
已武子不求生事於有道之朝而於衛成之季獨周旋<lb/>
<pb n="KR4e0196_WYG_013-23b"/>
焉則今日之良臣亦他日之忠臣耳而臣之所以自居<lb/>
者則固不得不去彼而取此徵之言其有見哉去國以<lb/>
逺害誠潔矣弗愛吾君故不忍委身以致命誠難矣無<lb/>
益吾國故不為擇而取之君子於是乎有在徵其不為<lb/>
良臣而將誰為耶上下相安不動聲色使天下隂受其<lb/>
賜而吾無所與其功焉徵之願於是乎畢矣折檻牽裾<lb/>
皆出下䇿而况於剖心之事耶名在我而禍在君徵也<lb/>
其忍言之臣之於君非以其强言敢諫為難而歆之以<lb/>
<pb n="KR4e0196_WYG_013-24a"/>
堯舜使其有好之不已而能常保夫治者斯為可貴也<lb/>
故有稷契皋陶之臣而自無龍逢比干之事使其先有<lb/>
意於地下之從遊而自諉於言合稷契謀合皋陶之未<lb/>
能焉則事變之末吾恐其不免於亡羊補牢之悔而吾<lb/>
身與國其偕亡矣徵之言其有見哉其誠有愛君之心<lb/>
哉太宗初政亦稍可觀而末年志怠弗克有終若徵者<lb/>
糾過繩違諫爭已任輔政得人賀有唐者衆矣韋弦之<lb/>
比屏幛之列庶哉乎言聴諫行者而仁義之説卒致天<lb/>
<pb n="KR4e0196_WYG_013-24b"/>
下於治安者徵尤大有力焉嗚呼徵其可謂不負其志<lb/>
者哉當時如劉洎以堅貞名禇亮以鯁亮著而馬周之<lb/>
論列又表表于時皆不可謂其無意於太宗者而忠良<lb/>
之説均未有及焉則徵又獨有得矣雖然徵有稷契皋<lb/>
陶之心矣而未聞道也格心之學徵其嘗講之耶故當<lb/>
時之治雖小康而内亂之辱外夷之侮終不免為後人<lb/>
嗤笑則徵亦與有責矣况夫翦鬚之意雖美而田舎翁<lb/>
之殺終蓄諸心故鑑亡而碑亦旋仆矣其身之不保而<lb/>
<pb n="KR4e0196_WYG_013-25a"/>
何以能善君之後耶是故欲為稷契皋陶之臣者尤不<lb/>
可不知稷契皋陶之道<lb/>
　　行冲諸備藥物之末<lb/>
論曰求士者以相成為賢知道者以相濟為務故下之<lb/>
於上也不徇其所長而輔其所短而大人君子之有志<lb/>
於天下者亦每每求其所不足而不安於其所有餘者<lb/>
彼誠知自律也故曰言不期逆順期於利行味不期甘<lb/>
苦期於衛生不然則彼以便柔為佳士此以容容為得<lb/>
<pb n="KR4e0196_WYG_013-25b"/>
計而相濟相成之道亡矣而何以其士為哉夫論行而<lb/>
結交者蚤知之士也虛已以成業者忠正之輔也然世<lb/>
之大臣其佞媚從㬰之士常有餘而蹇諤之士常不足<lb/>
成侯之美其不如城北徐公固也而一時客其門下者<lb/>
莫不以為過之何哉蔽於求耳元行冲之於仁傑乃獨<lb/>
有不然者其言於梁公曰明公之門珍味多矣元冲請<lb/>
備藥物之末此豈非能以相濟為務輔其所短而不徇<lb/>
其所長者乎夫以大臣如仁傑宜若可以勿藥矣而行<lb/>
<pb n="KR4e0196_WYG_013-26a"/>
冲之所以惓惓者殆未可遂謂之過慮也美疢不如惡<lb/>
石此臧大夫之所以致慟於孟孫茍惟其愛已之是狥<lb/>
而不知其害焉則紇之涕為無從已行冲其能無意乎<lb/>
今夫上之人所貴於士者非徒欲其游楊令名譽道功<lb/>
徳習為依阿軟美之詞俯仰竦脇諧婉之態茍以取悦<lb/>
目前而鼓脣吻㺯筆墨飾容觀逐班行伈伈睍睍進云<lb/>
則進退云則退者又豈知道之士之所甘心於其上哉<lb/>
然而為羊皮者比肩為狐腋者不一二下日以諂上日<lb/>
<pb n="KR4e0196_WYG_013-26b"/>
以驕而天下之事日以益壊其平日之所以自尊而快<lb/>
意者適所以養成今日之病而已盖嘗見有富厚之家<lb/>
盛奉養竭滋味煎熬燔炙惟嗛口是務非芻豢莫陳非<lb/>
遐方異物莫御此其視參苓芷术真若弁髦土梗無所<lb/>
用之一旦氣失其平而疾攻其内則其平日方丈之珍<lb/>
九鼎之實一不足濟而牛溲馬勃顧有貴於熊蹯豹胎<lb/>
者矣何者物各有適用各有宜平則養疾則攻此固理<lb/>
身之常道而君子之所以砥行立功者亦若是而已昔<lb/>
<pb n="KR4e0196_WYG_013-27a"/>
嘗有桓侯者方其疾之在腠理腸胃而不治以為醫之<lb/>
好利而誣之耳及其疾深而覺痛則越人之逸去乆矣<lb/>
而尚可救藥乎哉吾以是知行冲之不能無意於仁傑<lb/>
也當是之時女主恣睢於上酷吏羅織於下虐熖熏灼<lb/>
以鉗鈇刀鋸待天下之士士之以無辜逮戮者不可選<lb/>
數英才碩望陷疑似而赤其族者相屬也仁傑以區區<lb/>
唐室舊臣處於其間亦危矣夫自其孝之行於事親也<lb/>
㢘之著於律身也義之激於代僚友而任患也仁之昭<lb/>
<pb n="KR4e0196_WYG_013-27b"/>
於雪無罪也直之切切於無濫刑無崇飾異端之諫也<lb/>
明之見於舉親也而精忠大節尤有不可以一二言者<lb/>
此非必行冲之心知其無所事藥雖仁傑亦自知之矣<lb/>
獨計以為知者不觀能以速禍忠臣不危身以圖功唐<lb/>
嗣之弗殄繄仁傑是賴茍為不能深自韜晦宻其機緩<lb/>
其為而以虚名結主疑以危言賈戮則功不建社稷家<lb/>
先無炊火此固行冲之所深憂也歟此固行冲之所欲<lb/>
隂藥而預防之者歟卒之母子天性之言復而不厭直<lb/>
<pb n="KR4e0196_WYG_013-28a"/>
而不訐曲而不諂柔而不懾而唐之正朔遂復其魄雖<lb/>
其授龍洗光功固有在吾謂行冲亦與有力焉耳矣雖<lb/>
然行冲者藥也儲之者仁傑也藥籠中物仁傑之所儲<lb/>
富矣其所以自醫者有餘矣故一旦出之以醫國而武<lb/>
氏之墨守發焉廬陵之廢疾起焉李氏社稷之膏肓鍼<lb/>
焉一脉既活大命斯還然後知柬之彦範輩真强劑而<lb/>
仁傑之所儲為有賴也故愚嘗為之説曰行冲之藥不<lb/>
驗於攻仁傑之時而驗於復唐祚之日仁傑之藥不驗<lb/>
<pb n="KR4e0196_WYG_013-28b"/>
於復唐祚之日而驗於授五龍之時謹論<lb/>
　　擬宋范祖禹進三經要語表<lb/>
伏以學典始終事莫先於稽古道存精一義尤切於纂<lb/>
言爰資時習之勤庶廣日新之益動闗君徳喜洽臣隣<lb/>
臣祖禹誠惶誠恐稽首頓首上言竊惟紀言專乎右史<lb/>
六經莫古於尚書立教昉於素王四子獨尊夫論語暨<lb/>
孝經垂訓於千古由曽參請益於一時誦其言莫非洋<lb/>
洋之聖謨資其理足成蕩蕩之王道卓兹經世之典允<lb/>
<pb n="KR4e0196_WYG_013-29a"/>
惟載道之文自堯舜以來其法攸具由周公而下其説<lb/>
斯長顧王政布在於方䇿之間而聖學不專於章句之<lb/>
末欲圖可乆而可大莫若易知而易從兹盖伏遇皇帝<lb/>
陛下聖神立極睿智先天必世乆王者之仁因心廣天<lb/>
子之孝庻矣富矣教矣化既無為知之好之樂之學尤<lb/>
有獲兹當聴講之暇聿求守約之方謂三經之淵㣲開<lb/>
巻有益而百篇之繁悉更僕未終誕命愚臣纂成要語<lb/>
視為樸學奚取漢武之表章托之空言徒陋唐𤣥之序<lb/>
<pb n="KR4e0196_WYG_013-29b"/>
製及我朝之命講乃更進夫三書至先臣之奮庸亦兩<lb/>
由於半部時將有待道不虛行臣祖禹學本面牆官叨<lb/>
從輦啟乃心以沃朕職未盡於交修資於父以事君忠<lb/>
敢忘於將順肆厪搜輯冀罄愚𠂻或取二三冊於一篇<lb/>
之中或得一兩句於數章之内先王之法言徳行紀錄<lb/>
罔遺聖人之綏來動和規橅具在用塵睿覽仰贊皇猷<lb/>
伏願學每知新人惟求舊恭已同乎帝舜之治率祖體<lb/>
夫殷王之心作之君作之師兆民賴一人之慶長守貴<lb/>
<pb n="KR4e0196_WYG_013-30a"/>
長守富萬年嚮五福之全臣無任瞻天仰聖激切屏營<lb/>
之至謹以三經要語若干巻隨表上進以聞<lb/>
　　擬進燕享九奏樂章表<hi>洪武四年</hi>
洪武四年某月某日吏部尚書臣詹同禮部尚書臣陶<lb/>
凱謹以所撰燕享九奏樂章進呈者伏以禮洽泰交見<lb/>
君臣之相悦樂由豫奮與天地而同和式昭至徳之光<lb/>
用助大享之養九成備奏百辟咸歡臣等誠惶誠恐稽<lb/>
首頓首上言竊惟卑髙陳貴賤之位燕享通上下之情<lb/>
<pb n="KR4e0196_WYG_013-30b"/>
自六典備於周官而賓禮掌於宗伯折俎體薦爰存名<lb/>
義之殊鹿鳴魚麗備見瑟笙之協恩優湛露澤沛需雲<lb/>
慨宵雅之詩既亡而綿蕞之儀徒在漢因秦舊唐襲隋<lb/>
乖擊柱競功臣驕未戢佩刀侈賜君好罔終雖宋宴之<lb/>
歳行第詩章之日褻詎非一人建中和之極孰能百年<lb/>
肇禮樂之興兹盖伏遇皇帝陛下聰明齊聖濬哲溫恭<lb/>
一怒止戈還綱常於萬古兩階舞羽敷文徳於九陔顧<lb/>
功允宜於象成而樂猶沿於勝國淫哇亂先王之雅夷<lb/>
<pb n="KR4e0196_WYG_013-31a"/>
韎雜中國之音將因律以和聲遂命官而正樂徳已同<lb/>
乎覆載節必貫乎始終爰分九奏之章庶極一成之妙<lb/>
渙頒嚴命俯及愚儒臣等陋擬魯生聰非師曠繆綴和<lb/>
平之響猥多蕪謭之詞一奏而為本太初之章再奏而<lb/>
為仰大明之曲民初生也品物亨也御六龍也固皆淡<lb/>
而不傷曰泰階平曰君徳成曰聖道成亦皆樂而不厭<lb/>
肆惟畢奏在樂清寧泱泱大風未敢動季札之嘆洋洋<lb/>
盈耳庶幾如師摰之初體裁僅别於下俚善美未彰於<lb/>
<pb n="KR4e0196_WYG_013-31b"/>
上徳被之律吕聊宣鎬飲之歡間以笙鏞庶續徵招之<lb/>
作伏願聴音而思臣徳非獨取其鏗鏘好樂而與人同<lb/>
咸欲聞乎管籥金聲玉振心和時發於氣和獸舞鳳儀<lb/>
今樂遂同於古樂臣等無任瞻天仰聖激切屏營之至<lb/>
謹以所撰九奏樂章隨表上進以聞<lb/>
　　問張良為韓報讐何如<lb/>
觀古人之忠義者固當體其志於顯然之際尤當察其<lb/>
機於隱然之中夫忠義一心根於天地力之所及何莫<lb/>
<pb n="KR4e0196_WYG_013-32a"/>
不存其見之事為之著者固不能自晦於人人而寓之<lb/>
謀畫之㣲者有不可遽得而推測此所以顯然者夫人<lb/>
得而知之而隱然者則非有超見而卓識者有所不能<lb/>
知也張良終始為韓請因明問而復之盖自韓非懐擯<lb/>
棄之忿而隂禍王安之宗吕政縱并吞之謀而首郡潁<lb/>
川之地良也以五世之相韓恥一朝之就滅將欲効臣<lb/>
靡之興夏而無一旅之可資抑欲如田單之復齊而無<lb/>
二城之未下由是弟死不𦵏而汲汲於始皇之報萬金<lb/>
<pb n="KR4e0196_WYG_013-32b"/>
不吝而切切於力士之求雖其舉事非出於萬全有類<lb/>
乎刺客之習而其忠憤内根於一念盖卓哉國士之風<lb/>
由今觀之博浪之椎不共戴天下邳之匿幾陷死地此<lb/>
其忠猶未灰也所幸祖龍死而秦鹿失祠狐効奸而罾<lb/>
魚倡亂良也乗豪傑起事之秋奮義士彎弓之志説項<lb/>
梁以求夫韓後立横陽而為之申徒卒之望夷之誅兆<lb/>
應於嚙驂之虎而覇上之組祚絶於當道之蛇而復讐<lb/>
之心於是乎遂矣方將輔韓成以馳驅而恃之以興復<lb/>
<pb n="KR4e0196_WYG_013-33a"/>
奈何天不祚韓楚復見殺則其讐秦之心復移於楚而<lb/>
為韓之念未改其初是以鴻溝之割甫息楚漢之爭而<lb/>
養虎之喻頓悟沛公之意卒使垓下悲歌烏江授首良之<lb/>
心於是乎畢矣夫其始滅韓者秦也則未嘗一日而忘<lb/>
秦其既殺成者楚也則未嘗一念而釋楚進説於項氏<lb/>
而非為項氏謀委身於沛公而非為沛公計區區楚漢<lb/>
彼豈樂為之臣哉不然則何黄石之編方試而赤松之<lb/>
念頓萌也使成也若在則天下當不在漢而在韓矣故<lb/>
<pb n="KR4e0196_WYG_013-33b"/>
夫康節謂之善藏其用而有取於燒棧之謀伊川稱其<lb/>
儒者氣象而獨惜其養虎之説愚則以為燒棧之謀固<lb/>
為韓也而養虎之説亦為韓也始欲阻之於蜀而歸為<lb/>
韓氏之臣繼欲速其誅項而終報韓氏之怨吁留侯誠<lb/>
人傑也哉<lb/>
　　擬漢令郡國舉孝廉詔<hi>元光元年</hi>
朕惟周官以六行教萬民以六計弊羣吏實惟孝與㢘<lb/>
為厥攸重是固風化之原治道所賴乃者徳色誶語之<lb/>
<pb n="KR4e0196_WYG_013-34a"/>
俗稍變秦故越小大臣亦多自飾於簠簋者夫事親孝<lb/>
則忠可移於君亦克施於有政孟公綽之不欲則庶幾<lb/>
為成人焉其令郡舉孝㢘各一人朕將顯擢焉以勸來<lb/>
者<lb/>
　<lb/>
　<lb/>
　<lb/>
　<lb/>
<pb n="KR4e0196_WYG_013-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　具茨文集巻八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>極元集</head>
    <p>
<pb n="KR4h0013_WYG_000-1a"/>
欽定四庫全書　　　　　集部八<lb/>
　極元集　　　　　　　　總集類<lb/>
　　提要<lb/>
　　　　<hi>臣</hi>等謹案極元集二巻唐姚合編合有詩集<lb/>
　　　　已著錄合為詩刻意苦吟工于㸃綴小景搜<lb/>
　　　　求新意而刻畫太甚流于纎仄者亦復不少<lb/>
　　　　宋末江湖詩派皆從是導源者也然選録是<lb/>
　　　　集乃特有鑒裁所取王維至戴叔倫二十一<lb/>
<pb n="KR4h0013_WYG_000-1b"/>
　　　　人之詩几一百首今存者凡九十九合自稱<lb/>
　　　　為詩家射雕手亦非虚語計敏夫唐詩紀事<lb/>
　　　　凡載集中所録之詩皆註曰右姚合取為極<lb/>
　　　　元集葢宋人甚重其書矣二十一人之中惟<lb/>
　　　　僧靈一法振皎然清江四人不著始未祖詠<lb/>
　　　　不著其字暢當字下作二方空葢原本有而<lb/>
　　　　傳寫佚闕其餘則字及爵里與登科之士一<lb/>
　　　　一詳載觀劉長卿名下註曰宣城人與唐書<lb/>
<pb n="KR4h0013_WYG_000-2a"/>
　　　　稱河間人者不同乂皇甫曽註天寳十二載<lb/>
　　　　進士皇甫冉註天寳十五載進士以登科先<lb/>
　　　　後為次置曽于冉之前與諸書稱兄弟同登<lb/>
　　　　進士者亦不同知為合之原註非後人抄撮<lb/>
　　　　諸書所増入總集之兼具小傳實自此始亦<lb/>
　　　　足以資考證也乾隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR4h0013_WYG_000-3a"/>
極𤣥集原序<lb/>
唐詩數千百家浩如淵海姚合以唐人選唐詩其識鑒<lb/>
精矣然所選僅若此何也蓋當是時以詩鳴者人有其<lb/>
集製作雖多鮮克全美譬之握珠懐璧豈得悉無瑕類<lb/>
者哉武功去取之法嚴故其選精選之精故所取僅若<lb/>
此宋初詩人猶宗唐自蘇黄一出唐法幾廢介甫選唐<lb/>
百家亦惟據宋次道所有本耳又𤣥粹苑世已稀覩况<lb/>
其他乎易嘗采唐人詩幾千家萬有餘首視此有愧蓋<lb/>
<pb n="KR4h0013_WYG_000-3b"/>
憫作者之苦心悼後世之無聞故凡一聯一句可傳誦<lb/>
者悉録不遺亦不以人廢固知博而寡要勞而無功知<lb/>
我罪我一不敢計業欲並鋟諸梓而力有未逮姑先此<lb/>
集與言詩者共之時重紀至元之五年三月旣望建陽<lb/>
蔣易題<lb/>
</p>
<p>
</p>
  </div>
</body>
</text>
</TEI>
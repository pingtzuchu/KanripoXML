<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0061_SBCK_002-1a"/>
容甫先生遺詩卷二<lb/>
　著雍困敦<lb/>
　　　劒潭移居<lb/>
身世飄零我自嗟十年三見汝移家蒼苔行處冰猶滑社燕歸時日未斜秋雨<lb/>
尚沾鄰院葉春風欲動過門車最憐月出琴停夜相對寒梅一樹花<lb/>
　　　早發靑萍港<lb/>
日岀江霧明餘寒散林薄重陰冒遠川悲風静幽壑山靑雲曖曖草白霜漠漠<lb/>
㝛莽下飢禽洑流聚漂籜昏曉異栖屯心物共淪鑠早懷一飯恩終棄百金諾<lb/>
功名久未立義故將焉託傷哉啜菽歡生涯思負郭<lb/>
　　　聖恩寺作<lb/>
沿迴積峽起道路豁平林雲木四邊合煙中淸磬音孤亭望無際明湖澄半陰<lb/>
曖曖江梅出遲遲春意深亭午暄風散氤氳不可尋日暮松聲起空山聞鼓琴<lb/>
徒令遠遊客結此幽栖心<lb/>
<pb n="KR4f0061_SBCK_002-1b"/>
　　　春申里<lb/>
郢都徙後勢猶強封邑江東見井疆豈謂上書歸質子終思當國代孱王靑山<lb/>
冰雪春流遠<hi>池有春申澗</hi>喬木歌鐘故里荒回首棘門無望禍可憐珠履滿君堂<lb/>
　　　野望<lb/>
西山朝旭隱高城城下淸霜百草平沙岸風迴江鳥墮松林雪霽寺樓明澤冰<lb/>
乍合魚猶上磽土方堅麥未生病後心懷自知少負薪終日逐人行<lb/>
　　　相見曲<lb/>
相見復相見君心一朝變杯酒定人情身危易恩怨<lb/>
　　　大隄曲<lb/>
東風吹江水花開照顔色相思人未歸日暮隄上立<lb/>
　　　吳趨行<lb/>
東南入吳趨通門廣且修舟車萬方㑹夜行晝未休靑槐夾大道白日麗朱樓<lb/>
列肆陳曼衍美女揚清謳橫波醉流轉巧笑心和柔長裾隨風舒翩翩身若浮<lb/>
<pb n="KR4f0061_SBCK_002-2a"/>
娯樂未云已心悲不可留策馬上西山高舉望八幽浮雲翳城闕俛見江海流<lb/>
讓國感延陵習禮思言游斯人不同代望古徒殷憂<lb/>
　　　檢感舊集有作<lb/>
源岀睂山見一支　萬卷未停披高才淩厲稱詩日暮歲凋零學佛時宦跡<lb/>
自殊　老姓名曾重　碑報恩尚有　在身後淸芬屬侍兒<lb/>
　　　詠史效左記室<lb/>
呂尚西入周渭上猶盤桓百里棄其國飯牛在草間乘時各自奮功立名不刋<lb/>
脫身屠釣中一舉生民安少壯不用世垂老反任官年命苟不延後世何所觀<lb/>
高材爲人棄貧賤良獨難焉知天下士一身飢且寒聖賢有不遇自古以爲歎<lb/>
　　　怨詩<lb/>
皎皎齊紈扇是妾手中織懷此冰雪姿得親君子側屬當歡愛時豈謂薄寒積<lb/>
一入蛟龍篋恩光自此畢願託涼風起不見君顔色<lb/>
　　　白秋海棠成詠<lb/>
<pb n="KR4f0061_SBCK_002-2b"/>
淚眼啼煙似有情翩翩粉蜨趁秋晴三更露下涼如水苔院無人月自明<lb/>
　　　宮怨<lb/>
高樹明河隱殿闌風簾不下夜燈殘玉階秋草無行跡坐對三更白露寒<lb/>
　　　將赴江寕題所居東軒<lb/>
屋裏圖書作四鄰庭前竹樹正三春老親嬌女團圞坐身是天涯乞食人<lb/>
　　　客中食蟹作<lb/>
陂水西風上釣闌巨螯獵獵帶霜寒漬餘白酒香噴甕和入黃柑汁满盤旱歲<lb/>
魚鹽生物少貧時鰕菜食鮮難老親病後無兼味掩淚尊前對晚餐<lb/>
　　古詩<lb/>
炎州榮橘樹華實共葳㽔秋風發奇色綠葉正含滋蹉跎白日晚霜雪迫前期<lb/>
古香徒自悦獨秀歲寒時空山人不見奈此佳人姿受命生南國悲君白玉墀<lb/>
　　　食葅<lb/>
早秋嘗㫖蓄數莖味猶正酸鹹歴四時終存歲寒性<lb/>
<pb n="KR4f0061_SBCK_002-3a"/>
　　　示僕<lb/>
同生非有屬因勢遂相役百年詎自免<hi>一作吾詎免</hi>念此<hi>一作情恕</hi>罕苛貴貧居累人事早作<lb/>
暮未息天寒井爨苦一飽媿安食貴賤各有謀相争盡智力歎彼勞心人無營<lb/>
覺爾適<lb/>
　　　宿上天竺<lb/>
倦游情未極改轍方遵<hi>一作循</hi>麓涓涓石瀨濺裊裊梯逕曲松聲雜魚梵暝色歸樵<lb/>
牧空翠緣目生孤雲共人宿山月翳<hi>一作隱</hi>寒樹風泉靜脩竹旅夢戀宵鐙羈心向<lb/>
晨旭天淸光始霽巖深氣猶肅疉嶺霧霏霏高<hi>一作疎</hi>林風穆穆往返迹未淹棲尋<lb/>
日苦促徒抱憂生嗟斯焉願投足<lb/>
　　　甘露寺<hi>一作北固甘露寺</hi>
北固巉巖勢如削怒搏滄江危欲落洪波觸山飛雨來山根晝夜鳴風雷孤亭<lb/>
直上萬木杪淸江白日無氛埃中流砰訇兩山動翠屏金碧當空開飛鳶跕跕<lb/>
不到地側身縹緲心爲摧長風浩浩奔扶桑浮天海氣靑茫茫魚龍物怪那可<lb/>
<pb n="KR4f0061_SBCK_002-3b"/>
</p>
<p>
</p>
  </div>
</body>
</text>
</TEI>
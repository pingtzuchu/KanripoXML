<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>舒文靖集巻上</head> <lb/>
    <p>
<pb n="KR4d0257_WYG_001-1a"/>
欽定四庫全書<lb/>
　舒文靖集巻上<lb/>
　　　　　　　　　　　　　宋　舒璘　撰<lb/>
　書<lb/>
　　答朱晦庵<lb/>
季春謹啓恭惟執事盛徳遥想尊候起居萬福某雖愚<lb/>
䝉不肖慕望先覺有年矣去冬摳衣進謁始獲挹道徳<lb/>
之容降既見之心執事與進循誘色温而氣和情親而<lb/>
<pb n="KR4d0257_WYG_001-1b"/>
禮厚飲食教裁不啻父兄之詔誥夫子弟也顧某何以<lb/>
當之然虛心之教迫切之誨佩服不敢忘徳所恨不得<lb/>
朝夕侍側以承博約為不滿耳師友道缺絶久矣比年<lb/>
哲人凋喪言之惻然悽愴念今所賴任重斯文者咸以<lb/>
執事為首稱大抵屬之重則愛之厚愛之厚則望之全<lb/>
負後學既全之望凡施為措置當以聖賢事業相期待<lb/>
固不可以毫釐之差為世所惜惟執事以剛大純全之<lb/>
氣恢博貫通之學涵養成就又非一日之積綏斯來動<lb/>
<pb n="KR4d0257_WYG_001-2a"/>
斯和此愚智賢不肖所共景仰固不可少有如愚慮所<lb/>
及者然兢兢業業雖堯舜不敢自已望執事益進此道<lb/>
以無負四海祈嚮實鄙夫惓惓之心也某䝉見遇良厚<lb/>
不敢以流俗諛佞禮事大君子敢用副紙陳情乞恕幸<lb/>
察僭越不勝戁竦之至<lb/>
　　答葉養源<lb/>
妻家子弟得賢師指授未審日來進學如何家庭隣里<lb/>
蕩其耳目者不少所藉以浸灌者特指授間示之言行<lb/>
<pb n="KR4d0257_WYG_001-2b"/>
閑之規矩俾觀感於精神之妙在門下必有心法某日<lb/>
與諸公相聚始知成物之道咸在吾已我念無虧精神<lb/>
必契一或有欠無限格言總成虛話端知為已之學誠<lb/>
不宜一毫有虧損也<lb/>
　　又<lb/>
持敬之説某素所不取我心不安彊自體認彊自束縛<lb/>
如篾篐桶如藤束薪一旦斷決散漫不可收拾理所宜<lb/>
然夫子教人何嘗如是其曰入則孝出則弟言忠信行<lb/>
<pb n="KR4d0257_WYG_001-3a"/>
篤敬與夫出門如見賓使民如承祭如此等處在孩提<lb/>
便可致力從事無斁則此心不放此理自明聖賢事業<lb/>
豈在他處耶<lb/>
　　答楊國博敬仲<lb/>
壽皇崩棄憂戚之懷正如來諭公庭不能盡哀退與諸<lb/>
生哭明倫堂下當是時事方岌岌後雖少定然傳聞猶<lb/>
判渙吾友入中朝與諸公數入否集賢果相敬信得展<lb/>
盡底藴否某學中諸生自得羅子有鄧夢真汪行簡戴<lb/>
<pb n="KR4d0257_WYG_001-3b"/>
泳皆有啟發可進但頺風未易返敬仲為國子師如何<lb/>
端居靜念有治已之道無治人之法我若無虧隨處皆<lb/>
應一或自蔽萬語皆空某日來灼見此弊不敢不勉更<lb/>
望見教象山行狀洞見表裏其間載有子伊川事甚當<lb/>
然鄙意謂此等處未易輕以告人人情蔽欺道心不著<lb/>
不知者徒生矛盾既知之彼自能辨此間尊晦翁學甚<lb/>
篤某不暇與議暨良心既明往往不告而知用是益知<lb/>
自反不敢尤人敬仲以為何如<lb/>
<pb n="KR4d0257_WYG_001-4a"/>
　　與袁學正和叔<lb/>
學官之除振起滯淹况得敬仲為之僚此不易得更冀<lb/>
刳心勉力時事得之傳聞令人耿耿晦翁子壽徳修諸<lb/>
賢去國令人短氣未知儕輩能公爾忘私協心謀國否<lb/>
也某學校不敢不勉然力量有限負媿為多某人去國<lb/>
見彈章與所聞皆合不知此老何為至此隨物變遷學<lb/>
問不見實地吾儕正自可畏相與勉進以堅已道為幸<lb/>
中都磨湼之地鮮不磷緇若敬仲似可砥柱願相與講<lb/>
<pb n="KR4d0257_WYG_001-4b"/>
明之<lb/>
　　與呂寺丞子約<lb/>
某衰老藏拙數嵗不通問慕用之懷不如是怠也叔晦<lb/>
沒後曽得書憂懷萬狀不能寫去冬又辱賜書負罪不<lb/>
容貸矣子約贊貳御府劇喜正人進用但自去秋岌岌<lb/>
之後所賴羣賢協贊而晦翁子壽徳修相繼去國令人<lb/>
短氣未知見集賢得展盡厎藴盡扶持之力否某蒞職<lb/>
再期麤成學舍學力短淺士習痼然其間知為已學者<lb/>
<pb n="KR4d0257_WYG_001-5a"/>
僅得六七輩日懼辜負此邦某衰老無他進只得外境<lb/>
輕浮心無他撓得一意養拙其得力處則藉與朋友講<lb/>
明以自見此外無新功矣敬仲和叔常相㑹彼此有警<lb/>
發否<lb/>
　　又<lb/>
去嵗交訊後未克嗣音邇日驚聞賜玦之命隱憂百集<lb/>
初不知所自昨日有自中都來得兄所上書忠愛深長<lb/>
意切辭婉非他人憤激者比側目者敢下石如此學力<lb/>
<pb n="KR4d0257_WYG_001-5b"/>
堅明安處逆順矧受此芬香之責履跋畏途不過遊山<lb/>
玩水當超然無累而嫠不恤緯之憂吾儕將何處耶聞<lb/>
帶赤城一虞兵甚得力又聞一子弟隨行不知為誰恐<lb/>
眷集憂憶須多多寛譬毋露一毫係累以増其千里之<lb/>
思每與兒輩言吾輩此身不過天地間數十年之物而<lb/>
昭然理義蓋千古不磨平時要著明處斷不可以數十<lb/>
年之物而失其所謂不磨者但欲酌義理之中處之安<lb/>
然耳此行甚善甚當冀緝熈學力不磷不緇以主盟斯<lb/>
<pb n="KR4d0257_WYG_001-6a"/>
道若祖宗有靈宗社無疆惟休則否泰循環吾道亦未<lb/>
窮也<lb/>
　　答袁恭安<lb/>
辱惠書知進學不苟修已作文初非二事本原既明是<lb/>
處流出以是裕身則寡過以是讀書則畜徳以是齊家<lb/>
則和以是處事則當筆端因是而加之文耳我心無累<lb/>
此道甚明聞伯仲根氣皆好過庭更加勉來書謂舉業<lb/>
不敢鹵莽然妨日力者多此非所敢聞吾友筆下若五<lb/>
<pb n="KR4d0257_WYG_001-6b"/>
行相遇取科第有餘以鄙見所欠不在此只大本未明<lb/>
故筆下多為文章反見脈理不貫爾未閒多多自愛<lb/>
　　答楊叔中<lb/>
某宰邑踰年幸不至勞勩喪本䝉雜而著聖言豈欺我<lb/>
哉來書謂得令叔講誨甚喜有賢父兄耳根易熟要須<lb/>
成徳篤行乃為實地更冀内省<lb/>
　　答沈季父<lb/>
某宰邑踰年尚未曠敗不足軫記來書謂中年勞費酬<lb/>
<pb n="KR4d0257_WYG_001-7a"/>
酢深荷憂念事緒雖叢䝉雜而著幸不至以老窮重藉<lb/>
平時師友開警之賜所示太極説謂易之極即心之極<lb/>
甚善人皆有此極而不自明無他私念障之也某致力<lb/>
於兹三十年矣日用甚覺得力古人謂偏黨至好惡無<lb/>
反側則極自㑹有忿<graphic n="KR1264" url="https://raw.githubusercontent.com/kanripo/KR-Gaiji/master/images/KR1264.png" mimeType="image/png"/>好樂憂患恐懼則心不正斯言<lb/>
斷不吾欺未審如何幸見教<lb/>
　　答孫子方<lb/>
來書謂與世不偶雖逢知己亦齟齬不合此不在他人<lb/>
<pb n="KR4d0257_WYG_001-7b"/>
更須自反使在我日用嚴密人當自信若彼此立見非<lb/>
無我之道更試與令舅講之晦翁當世人傑地步非吾<lb/>
儕所及其有不合者姑置之向在新安未嘗與諸友及<lb/>
此後有發明者能自知之後生未聞道吾儕之論一出<lb/>
便生輕薄心未能成人反以誤人此言不少更冀思之<lb/>
　　通都漕<lb/>
某竊惟三年嵗大比雖以文取士要得實才六經㫖趣<lb/>
深長苟平時學有根源發之文詞自不可掩近主文往<lb/>
<pb n="KR4d0257_WYG_001-8a"/>
往欲務新竒故命題多斷章取義不惟有失經㫖使士<lb/>
子投合有司巧于穿鑿故辭達之文少而巧説之語多<lb/>
習以成風爭竒取勝所得之士往往多輕浮躁露殊乏<lb/>
器識甚失明經取士之意有如先生經學源流士子矜<lb/>
式今兹提衡一道若明以公文闗牒考官凡所出義題<lb/>
務要明經㫖勿為斷章使學者得吐所藴庶典實之士<lb/>
得預計偕上以副國家選賢之意未識先生以為何如<lb/>
　　上淮東總領韓郎中書<lb/>
<pb n="KR4d0257_WYG_001-8b"/>
嘗謂天下之事初無難易之辨處得其要則大而難者<lb/>
猶將轉而為易况於小而易處者乎夫大而難者人必<lb/>
精心竭慮思有以處之故皆不勞而辦至於小而易處<lb/>
人必忽而不經意以易處之則難將至矣今日京口之<lb/>
潮閘是也夫京口一閘川陜荆湖江淮之都㑹漕運赴<lb/>
行闕者之所必趨也舳艫相銜嵗不下數千百萬貫斛<lb/>
率皆涉重湖冒大江備嘗乎險阻艱難幸免乎破碎淪<lb/>
溺而得至於此者莫不以手加額舉欣欣而相慶曰是<lb/>
<pb n="KR4d0257_WYG_001-9a"/>
行也已見涯涘吾屬無慮矣不謂有司處失其要不量<lb/>
利害輕重以第其出入閘栅一啟内外事濟彊凌弱衆<lb/>
暴寡而使舟中之人互為敵國也夫日俟一潮如饑待<lb/>
哺幸而可濟莫不手舞足躍執篙拽柂以覬其必入夫<lb/>
何交相持終一潮而獲濟者不過五六又皆不急之舟<lb/>
江潮一退皆閣乎灘塗之上因之而敧側破損者日不<lb/>
下三四貫朽之錢尚可復校米粟一破壞不可食矣其<lb/>
利害輕重豈不較然明白也哉又况嵗當大有漕運之<lb/>
<pb n="KR4d0257_WYG_001-9b"/>
粟原原未艾其數倍蓰於他年今重綱鱗比待乎外者<lb/>
不啻百數以前日一潮所入如是其少則雖數更朔望<lb/>
不能使之盡入也此事之甚小若不足闗執事之聴然<lb/>
錢穀之問正使臺之所司詎可以恝然不經意哉恭惟<lb/>
某官負超卓之竒才藴經綸之素志軍儲大計暫使提<lb/>
總聖天子姑以試蕭相國劉中書之規模措畫也某不<lb/>
量愚陋以小人之腹度君子之心則今日之事在使臺<lb/>
可以責之有司以次第先後給之木牌重綱先入餘舟<lb/>
<pb n="KR4d0257_WYG_001-10a"/>
次之欲出之舟又次之越次者重刑以懲繩之苟如是<lb/>
而處之則一日二日出者入者皆可濟矣豈不若難而<lb/>
甚易也哉孟子曰事在易而求之難此之謂也某嘗謂<lb/>
布衣之士身居窮約一登王公貴人之門則必為閽人<lb/>
所辭以故非公事未嘗一至公門兹因侍親部綱行在所<lb/>
坐困於此者浹辰矣是敢飾愚陋陳利害修短書為贄<lb/>
見之恭惟閣下垂仁而採擇焉<lb/>
　　答河西尉<lb/>
<pb n="KR4d0257_WYG_001-10b"/>
某伏拜誨劄特有戒食之寵禮合承命但同官間非紅<lb/>
裙無以為歡某祗奉簡書不敢速戾間䝉諸丈徹樂見<lb/>
招黽勉從命然老拙頺乎其間大阻嘉興每不遑安兹<lb/>
荷眷知敢以疾辭當不以為罪也修謝惶恐伏祈加照<lb/>
　　與汪子卿<lb/>
竊謂學有職所以分典庠序之教非行誼素著為鄉里<lb/>
所尊者不足為士子矜式執事徳望之重為今老成正<lb/>
此邦之典刑也學正久闕輒不自揆欲以此職屈致長<lb/>
<pb n="KR4d0257_WYG_001-11a"/>
者未敢率爾有請嘗凂徳粹致尊敬意得報乃知教誨<lb/>
不倦私淑鄉人未可其請某竊謂古之君子窮則獨善<lb/>
其身達則兼善天下雖未能兼善與其教行邑人孰若<lb/>
擴之於一郡想閣下亦未始恝然也倘䝉軫念不賜鄙<lb/>
夷豈惟諸生之幸某實受警提之賜豈勝願望<lb/>
　　通趙守<lb/>
某不才試吏之初躐處江右漕幕隨行逐隊無補公家<lb/>
既罷不敢旁縁為僥倖圖遂分教於此始至士子循習<lb/>
<pb n="KR4d0257_WYG_001-11b"/>
敝陋餔啜之餘渙然而散不惟學不知講而亷恥亦喪<lb/>
某私竊自念平生荷師友之訓與人為善之心不於是<lb/>
而少效則為有負故不量拙鈍妄任是責然積弊之久<lb/>
不敢驟更勉焉孜孜聴其自勸今既踰年矣雖幸氣習<lb/>
麤回然學力淺薄終未能廓然大變心甚愧焉兼新安<lb/>
學糧單乏日給四十輩而嵗終復以匱告不足招來多<lb/>
士賢師帥下車闡教闔郡傾心倘䝉特賜主盟俾不腆<lb/>
郡文學獲侍教令以廣士心實所願望<lb/>
<pb n="KR4d0257_WYG_001-12a"/>
　　答劉宰<lb/>
某近者夤縁際㑹獲見君子傾蓋之間温辭粹容深聳<lb/>
觀聴由外以探中仰知閣下趨操之淳涵養之厚故雖<lb/>
匆匆㑹晤别後心不能忘還舍未及奉狀乃拜先施之<lb/>
寵辭㫖真切皆培固國本之論夫事易壞而難立誠如<lb/>
來喻蓋事以百君子輯理之後不幸而值一小人則一<lb/>
掃而廢幸而復得賢者紹之雖典刑尚可究而綱紀條<lb/>
畫則已紊亂非積數年不能復况君子少而小人多將<lb/>
<pb n="KR4d0257_WYG_001-12b"/>
何以慰民心而固國本耶此某所目擊而隱憂者敢因諄<lb/>
誨而及之琴堂善政使長甚相知財賦之事偶因罷吏<lb/>
有辭上司不得不㑹問豈敢加征斂以作俑哉讀來文<lb/>
以究底藴見過僉聴早晚具稟下行矣得一賢令尹方<lb/>
且為一邑慶又安敢生事其間耶望懋徳日新保䕶元<lb/>
氣以今日臨民父母之心為異時膏澤天下之地某不<lb/>
勝至願匆匆具報不謹<lb/>
　　與江司法書<lb/>
<pb n="KR4d0257_WYG_001-13a"/>
某朴鈍學不加進獲值賢者教誨大愜所圖恨同官日<lb/>
淺未克盡究所懷中庸一編尤荷開警然區區短見竊<lb/>
謂分析義理太繁故日者嘗以明道先生所解為請是<lb/>
書義理精粹辭㫖深長近時諸長上以為呂與叔節本<lb/>
恐未必然取二書讀之大畧可睹近在行都與二三益<lb/>
友論及此亦皆曰然以兄沈粹學力更熟加研究如何<lb/>
有辯論毋惜開諭舊編謹用歸納㑹司戸呉兄乞導意<lb/>
所嘗奉狀兹乍還鄉少冗未及再布此人趨嚮甚佳更<lb/>
<pb n="KR4d0257_WYG_001-13b"/>
乞相與切磋得其毋逐外毋守氣反觀内省以光厥徳<lb/>
乃朋友相愛之道相望千里無由合并願言懋迪逺猷不<lb/>
宣<lb/>
　　答徐子宜書<lb/>
春間一得奉書後得家兄報知己呈徹且知兄長假道<lb/>
辱温盼至感至愧近聞被㫖入覲未及走賀幅專介辱<lb/>
賜書且拜嘉貺祗荷不遺且得詳聞動靜為慰暑氣方<lb/>
隆伏惟四牡勞還榮侍有相台候萬福某藏拙郊居麤<lb/>
<pb n="KR4d0257_WYG_001-14a"/>
遣但老境讀書苦眼澁遂成習懶耳前日見邑官謂兄<lb/>
已除郎但未知所主何曹兹詢來使知十三方解纜度<lb/>
傳聞不如是之速豈預頒除目耶諸公愛賢不令居外<lb/>
此意甚善唯是吾人生平所志期不負所學中都臭味<lb/>
頗薫炙人造道如子宜誠知有不可汨者要須惟日孳<lb/>
孳簡易明白以滌盡利禄境庶此志獲伸子宜以為何<lb/>
如某缺期在今冬已得代者書約十月交承年來揣已<lb/>
相時擬為櫟社之木負宗黨門户之責又不免而應之<lb/>
<pb n="KR4d0257_WYG_001-14b"/>
惟子宜教裁是望和叔已畢大事叔晦家庭日來少定<lb/>
但嫂叔終不能作處侍養爾敬叔已赴樂平任某未得<lb/>
書近得其子姪報到官却甚康彊絶勝居家時人旋布<lb/>
謝願言進徳勉承王事為邦家光<lb/>
　　又<lb/>
邇者辱教賜及紙筆之貺嘗具書報謝計已呈徹村居<lb/>
不聞邸報傳聞已拜起部之除正人在朝敢以為賀某<lb/>
衰拙安分足樂餘生但杞國之念未忘若得善類同升<lb/>
<pb n="KR4d0257_WYG_001-15a"/>
國家緩急有賴誠所願望郎省中如應仲實王順伯陳<lb/>
君舉某知其為賢度諸公必自盡平時㑹合莫能講宗<lb/>
社長計為國逺圖否某索居所知士大夫絶少子宜游<lb/>
宦之久當知四方賢士願以氣類相從以奠邦基朋友<lb/>
中最好呂子約如彭子壽章茂獻黄商伯亦聞其賢未<lb/>
知子宜所得者為誰有可告語幸詳喻某少凂春間得<lb/>
交代書約十月初交割且欲在未差試官前遣迓者乏<lb/>
便<lb/>
<pb n="KR4d0257_WYG_001-15b"/>
　　答袁恭安<lb/>
恭安氣貌精神有致逺器妙年篤志求師超出流輩數<lb/>
十等不勝嘉歎惜居厚多病使其彊健儘不倦誨人到<lb/>
此亦只兩得款叩令似且在家間諸頑作輟正藉提警<lb/>
凡事一切不須慮學校以某乍至整頓未成士子放心<lb/>
日久不容一旦收拾兼此間養士無資日僅給四十餘<lb/>
人過此而後則匱其間老臞貧窶占食日久不敢遽汰<lb/>
後生輩止十數人今不敢作郡庠規模只如家塾日與<lb/>
<pb n="KR4d0257_WYG_001-16a"/>
之處導其良心俾知與聖賢不異就日用間簡易明白<lb/>
處與之講究規模雖整未嘗加察亦不敢起一毫忿疾<lb/>
心勉焉孜孜不敢責效覺諸公亦無齟齬恐在我學力<lb/>
不充耳若漸有次第却挈家間子弟偕令子同過學中<lb/>
也詳細令子能言之<lb/>
　　答徐主簿<lb/>
某分教行兩朞淺學謏聞大率不能易士風雖終日矻<lb/>
矻不足為門下道自秋初伏拜教墨且拜藥餌之貺感<lb/>
<pb n="KR4d0257_WYG_001-16b"/>
戢徒深尚稽報謝良悚良慚壽皇棄羣臣方摧割間<lb/>
民言無嘉日負岌岌今幸朝事一新麤可安跡得來教<lb/>
方知春夏之交嘗排雲叫閽雖未得見讜論觀平生志<lb/>
氣則義氣激烈可知某肝膽已荷洞照勿作世俗相疑<lb/>
俾獲見藁庶激懦衷薦剡素荷吹噓今見教云云尤知<lb/>
保䕶之深安分久矣決不致有累明訓然紙後一説殊<lb/>
未曉平生荷師友箴警至頑不入處雖叱罵且欣受每<lb/>
侍教左右到盡言處方得就實豈應尚有此肝膈耶明<lb/>
<pb n="KR4d0257_WYG_001-17a"/>
以教我幸甚幸甚新史君已于中澣交印二公平昔兄<lb/>
所熟知不敢復陳新倅亦天族今日入闗新安今嵗頗<lb/>
稔王㑹稽方得故人為師又有攢陵之役凡百更望傾<lb/>
助遣介歸里乘便布狀<lb/>
　　答鞏仲至<lb/>
某曩者未見君子是心嚮慕數年矣去嵗寫心既見真<lb/>
若渴之飲飢之食惜門下事嚴侍教甚淺雖别後拳拳<lb/>
然千里對晤與昔日想儀容于髣髴間有間矣拙鈍尚<lb/>
<pb n="KR4d0257_WYG_001-17b"/>
稽奉狀劉縣丞至忽拜先施良深感愧不謂大事未畢<lb/>
遽有閨門之戚讀來教益用愴然伉儷情厚未易寛處<lb/>
人生浮脆脩短難料莊氏皷盆雖曰遊方之外然悲結<lb/>
相纒之境亦可借是以自遣未審台意如何歸祔有期<lb/>
想易傷觸見喻苦頭眩脾疾憂懷自應易感藥力作效<lb/>
甚善更在多多調燮也某官閒無事不能奉尺紙而柱<lb/>
楣剪屏之下乃貽盈幅之書事出倒置慚負何言奉謝<lb/>
萬一言不盡情<lb/>
<pb n="KR4d0257_WYG_001-18a"/>
　　又<lb/>
某少稟學後小坡溪流映帶羣山繚繞平林曠野景物<lb/>
萬狀欲置亭其上為諸生遊息地召匠計之直百緡郡<lb/>
已給瓦而學糧單乏不能辦近䝉台慈面許成就某與<lb/>
諸生不勝喜幸今輒復拜懇尚䝉終惠多寡一聴裁酌<lb/>
不敢必也干冒悚恐顒俟俞音<lb/>
　　與紹興汪教<hi>克剛</hi>
拜違以來嘗一貢問幅浸浸許久不果嗣敬惟極崇仰<lb/>
<pb n="KR4d0257_WYG_001-18b"/>
日者壽皇上賓又聞時事岌岌憂懷萬狀食息靡寧皇<lb/>
上嗣有令緒聖徳既著時政又新誠宗社無疆之福也<lb/>
仁里嵗事大稔賑貸之餘得此足慰懷守貳皆以前日<lb/>
領龜下車之初政亦不撓國事既定民樂有秋冷官遂<lb/>
可安其職第學力謭薄不能興起士心日負空餐愧㑹<lb/>
稽學廣而儲豐士子蝟集又得賢者主盟必有傑然特<lb/>
起之士作成之方有可教告者否王㑹稽想時得相聚<lb/>
否攢陵之役奔走未及定可念也<lb/>
<pb n="KR4d0257_WYG_001-19a"/>
　　與樓大防<lb/>
比辱還教以慰以感初冬苦雨伏惟禁闥雍容密邇清<lb/>
光台候榮侍萬福某分教行及兩期尚逭曠敗近聞進<lb/>
躋夕拜專直北門職近地親既清且要朝夕啟沃當無<lb/>
出諸公右人患無學學成患無地以進今大防兩得之<lb/>
必大愜所圖然中都事以所傳聞似猶泮渙况十月震<lb/>
電甚異惟先格王正厥事論思獻納間尤貴深切大防<lb/>
國爾忘家凡可以為宗社久安計者更望竭誠盡瘁以<lb/>
<pb n="KR4d0257_WYG_001-19b"/>
圖厥終兹不敢以賀詞進前張守所惠薦章䝉示回簡<lb/>
方知所自良荷吹噓但日來請託冒進幾於乞墦私切<lb/>
羞愧故甘心選調絶意不敢告人不謂朋舊睠睠不我<lb/>
釋感幸感幸少悃七六舍姪自渠陽逺歸今復省親為<lb/>
貧逺涉萬里極深懷念渠取道都下度必進謁今有家<lb/>
書一角乞分付與之或未至乞留下以俟其來或已往<lb/>
却望發回萬望賜念彭子復竟下世令人傷恨今浙東<lb/>
倉使不知為誰鄉里嵗事狼狽之甚乞白廟堂擇人以<lb/>
<pb n="KR4d0257_WYG_001-20a"/>
惠一方幸甚<lb/>
　　又<lb/>
某尸素如昨壽皇棄天下養時事岌岌憂懐萬狀食且<lb/>
靡寧時有草茅見每欲奉狀又度憃愚不足禆論思<lb/>
欲下筆而復休新君嗣服天顔威重與曩大異時聞一<lb/>
二聖語深慰天下望心甚異之度必有所自近有自中<lb/>
都來者云慈福壽成日以往事相戒天意感動為泣下<lb/>
雖未知所傳是否然已不覺掀舞為宗社慶每念人之<lb/>
<pb n="KR4d0257_WYG_001-20b"/>
良心本自明白特患無所感發一朝省悟邪念釋除志<lb/>
慮所闗莫非至善雖聖性所稟與常人殊至理義同然<lb/>
初無少間然後知前所傳聞果有所自此在太甲悔過<lb/>
成王求助之時因其初心之著相與扶持開掖若決始<lb/>
達之泉若䕶始萌之木毋阻厥善俾克有終在二三大<lb/>
臣協心輔導左右侍從誠意論思使日聞正言見正道<lb/>
犁然有當罔逆于心則正士不期親而自親邪佞不期<lb/>
遠而自遠乃為長久計吾大防學問之懿又相與日久<lb/>
<pb n="KR4d0257_WYG_001-21a"/>
自度臭味之同而日來諸公又歸心門下學可用而地<lb/>
可言此他人願欲而不可得者今幸身處之大防其任是<lb/>
責毋遜<lb/>
　　答前人<lb/>
中都時事得之傳聞草茅之慮自不能釋然耳比見繳<lb/>
頭冠法服劄子令人增氣前古敗政未見有及此某老<lb/>
矣外境闗心絶少時見諸公舉措至有昏昏悶悶時自<lb/>
讀前所論著心目俱開益見大防志操爵禄甚輕名義<lb/>
<pb n="KR4d0257_WYG_001-21b"/>
為重前此居是職者不知其幾而批勅回天卒無出李<lb/>
張右者願大防盡瘁致身為宗社計毋令李張專美有<lb/>
唐也<lb/>
　　再招汪教<lb/>
分教仁里尸禄二載不能興起士心思得鄉之善士以<lb/>
為學校領袖庶幾言動有法相觀而善以潛回風俗于<lb/>
禮義之域訪之儕輩皆推重閣下故不量踈陋而有請<lb/>
焉閣下惠然肯來遂得一見敬布腹心已荷領畧意謂<lb/>
<pb n="KR4d0257_WYG_001-22a"/>
此誠已孚不遑他慮既數日始覺公未達于禮有缺亟<lb/>
布短劄遣前敝皂回乃謂斾從他適不獲上徹昨日再<lb/>
遣以進回教諄諄乃知果以稽緩得罪反躬自訟其又<lb/>
奚辭然足下以私淑為解非所敢聞古之人與人為善<lb/>
惟恐不廣教育英才思及天下矧鄉之子弟其忍使之<lb/>
佻達而不動心乎某注心門下甚切倘貰其過而辱從<lb/>
焉豈惟某之幸實一邦之幸也公文再納敢望即賜命<lb/>
駕當率諸生而敬迓焉伏乞賜念<lb/>
<pb n="KR4d0257_WYG_001-22b"/>
　　請汪解元<lb/>
某竊惟學之不講士失趨嚮知道者鮮國有學郡有庠<lb/>
邑有序正所以講明斯道使人心不昧以復其初顧某<lb/>
不才豈宜濫居此職然自壯嵗遊學䝉師友啓發麤知為<lb/>
學蹊徑冒昧此來亦文㑹之間朝夕切偲以無負講明<lb/>
之意涖職年餘矣而學力不充竟不能興起士心每切<lb/>
自愧思得鄉之賢士相與扶持迄未之遂訪之善士誠<lb/>
以足下為稱首審聞業履端方進修不懈推重里閭悚<lb/>
<pb n="KR4d0257_WYG_001-23a"/>
然増敬恨遭逢之晚學録久缺輒欲以此職屈致比嘗<lb/>
凂徳粹轉致下悃得報知足下有不鄙意而未可其請<lb/>
某竊謂士君子之為學非徒以獨善其身名徳如許顧<lb/>
乃斂然自嗇雖足見謙徳然古人與人為善之意恐不<lb/>
若是恝髙明留聴惠然賜臨豈惟一邦之幸某實與有<lb/>
幸焉伏惟加念幸甚<lb/>
　　與汪明叟<lb/>
分教仁里二年于兹敬聞賢徳未遂既見企詠若何兹<lb/>
<pb n="KR4d0257_WYG_001-23b"/>
有小稟學中欲屈汪正叔為學正凡二遣介乃以從遊<lb/>
宿約為辭某謂學中亦有齋舍不妨受業又言門下已<lb/>
辭館蕭寺重于爽約固難之學中日來規矩亦麤整間<lb/>
亦有可共學者第學正久缺欲得正叔來為領袖庶幾<lb/>
後生輩得所矜式未識從遊賢子弟皆可來否或門下以<lb/>
為可却至推輓其來俾邦人均得所賴甚大惠也敬布<lb/>
此劄凂伯矩令叔轉懇專俟俞音常䝉垂念未相見間<lb/>
遽有此請併惟加亮<lb/>
<pb n="KR4d0257_WYG_001-24a"/>
　　與滕徳粹<lb/>
往者伏拜書誨先施之辱閲時既久始克修報負罪不<lb/>
敏迄今悚惕諒高明當未賜督過之爾後不果嗣音杳<lb/>
不聞起居狀惟有引領兹有少凂某典教踰年學力淺<lb/>
薄不能興起後進日懼有負初心每思鄉曲一二長上<lb/>
素服士心者為之領袖庶幾上下交孚士友有所矜式<lb/>
而迄未遂所圖學中舊有學正一員學録二員今皆缺<lb/>
其一虛此以俟之久矣竊聞上邑子清名庭佑清卿二<lb/>
<pb n="KR4d0257_WYG_001-24b"/>
汪文章徳望著聞邑人歸重又聞子清丈年髙行尊糾<lb/>
職縣庠規矩嚴肅後進欽承而清卿問學有源見諸日<lb/>
用今欲以此二職屈二丈不惟邦人得所則傚而某實<lb/>
賴切磋然某與二丈未接辭色禮難遽進欲借重鼎言<lb/>
且導某尊敬意力勉一行若䝉賜可望即賜一報某當<lb/>
專介奉書走請且假輿馬于邑官矣學之不講士失趨<lb/>
嚮幸有先進為之依歸擴一鄉之教以惠一邦想二丈<lb/>
必所樂為比有朱兄還里亦嘗托導區區矣萬望賜念<lb/>
<pb n="KR4d0257_WYG_001-25a"/>
得遂所請幸甚幸甚<lb/>
　　答績溪王宰<hi>柟</hi>
伏自去嵗一獲修狀繼是雖聞動靜竟不克嗣書兹拜<lb/>
教墨復出先施感慰之餘深負不敏兹聞下喻遣令子<lb/>
共學聞命愧甚自顧平時朴拙不能文所恃以用只中<lb/>
心之所見日與諸公論文能授之以意而不能達之以<lb/>
文至為已之學又以膚淺不能興起其心矻矻窮年無<lb/>
益後進方兹愧負而閣下乃欲托之以子故不知所報<lb/>
<pb n="KR4d0257_WYG_001-25b"/>
竊料過庭之訓有物有恒自有不言之教若謂公事鮮<lb/>
暇不得講究則某不敢不盡愚若作文欲求竄定甚非<lb/>
所長却恐有負責望唯台意裁之區區誠悃伏惟察亮<lb/>
　　與汪清卿<lb/>
幼不知學及壯遊太學藉師友發明始知良心之粹昭<lb/>
若日月無怠惰鹵莽之念則聖賢可䇿而到雖進修有<lb/>
懈寡過未能而大本之立蓋庶幾焉朅來此邦謬當分<lb/>
教退惟曩日淪胥之患實賴師友拯溺以返其初故亦<lb/>
<pb n="KR4d0257_WYG_001-26a"/>
欲以其所同然者淑諸人學力單微罔孚衆聴思欲得<lb/>
淵源之友相與共明此道以興起士心訪之儕輩居敬<lb/>
修已勉焉不怠誠後進所矜式故不量淺陋妄意屈臨<lb/>
以庶幾切偲之益<lb/>
　　與黄子耕<lb/>
慰唁之誠畧伸右楮惟是去嵗重䝉教賜老懶因循竟<lb/>
阻修報罪不敢文唯希恕亮即辰暑氣藴隆不審道履<lb/>
何似見令姪言曩乖調䕶雖已康復尚未及盛壯時極<lb/>
<pb n="KR4d0257_WYG_001-26b"/>
深懷仰府判令兄謹厚淳實某方幸事賢三日不見亟<lb/>
聞疾亟連日展候與郡醫環視無䇿奄成大故不勝悲<lb/>
泣幸羣僚協力聴役張使君相賙後事不至有悔令姪<lb/>
言兄平生友愛隆篤訃音未敢遽徹想達聴之後哀摧<lb/>
未易抑遏奈何奈何初擬台斾趨朝此來因得侍教人<lb/>
事乖刺㑹合重難益深愴恨二令姪言及家務每覺酸<lb/>
心窮達外境無累厥心使哭死事生兩盡其道正賴賢<lb/>
季父為之開釋耳重華晏駕臣子崩摧矧人事時乖牾<lb/>
<pb n="KR4d0257_WYG_001-27a"/>
動輒闗心痛哭之餘詎勝憂畏伏想憂國同之某未遑<lb/>
他事惟祝少自寛抑倍加保䕶為逺業珍重<lb/>
　　與徐子宜<lb/>
分教行兩朞學力不洪課效甚淺無足為朋舊道壽皇<lb/>
新棄羣臣率土崩心某赴臨之餘與諸生東嚮號慟不<lb/>
勝摧割曩時岌岌之勢朝暮跼蹐靡寧時有草茅見亦<lb/>
欲上白又恐傳聞不審徒取書生誚故不克奉狀新君<lb/>
嗣服傳聞天顔威重與曩大異又時聞一二聖語大慰<lb/>
<pb n="KR4d0257_WYG_001-27b"/>
人心又傳聞慈福壽成朝夕儆戒上為感泣豈自此一<lb/>
轉翻然進徳耶此意正要扶持不知朝夕納誨以陳戒<lb/>
于徳者今屬誰人心易明亦易惰乘此機而開導庶終<lb/>
厥徳子宜位浸顯且在彌綸地能以此意白諸當路俾<lb/>
審擇左右相與扶掖開導俾之日聞正言見正事心志<lb/>
所向時勿有間視親賢逺佞為當然誠宗社無疆之福<lb/>
也象先告哀得之道路云敵國有變尚留境上果然否<lb/>
聞山陵地未定又聞大安宮只就南内又聞新君猶未<lb/>
<pb n="KR4d0257_WYG_001-28a"/>
得躬問寢禮中外事體歸一似亦容易調䕶不審尚遲<lb/>
疑何故某冷官如坐井憂國之念徒若懸旌凢利害大<lb/>
節目有可與聞者願詳以告某近又得張史君剡章已<lb/>
托大防投下求者紛然忽以畀老拙不知所自豈諸友<lb/>
過為之譽哉羅氏子進學不怠向所得全是釋氏日來<lb/>
轉得極速端的雙眸炯炯讀禮有趣老師藉助不少士<lb/>
子多願共學第規模素陿糧食單乏校官不能展手時<lb/>
作念不無望舊史君也一笑國事既定學後溪山足可<lb/>
<pb n="KR4d0257_WYG_001-28b"/>
自娯不足為故舊念不宣<lb/>
　　與前人<lb/>
某去嵗之官亦便道求見山野之人恐與中朝不相諳<lb/>
悉相見未必囁嚅而先且不免伺候次且遂中輟乃不<lb/>
謂見訝如此省闥樞機之地鄉見南軒先生言文書極<lb/>
叢委以鄙見凡事合天下之心者則贊行之否則力加<lb/>
沮遏毋為民病可也來書謂上下可念者多此事某未<lb/>
易言自外而觀今民命病極矣到歙覺其民貧益甚土<lb/>
<pb n="KR4d0257_WYG_001-29a"/>
既瘠而供公上者大半酒税之禁無毫髮漏民幾無生<lb/>
理况今嵗淫潦麥無半收蠶又不登水潦洊至所望秋<lb/>
成未知善後計冷官雖無預觸目傷懷自不能已聞水<lb/>
災甚廣中朝曽作利害事拈出否學舍事漸有次第恐<lb/>
空踈無以副諸公之求耳到此幸遇居厚兄博洽考究<lb/>
彊毅通練懇惻愛民惜上下不契有志莫伸時對坐歎<lb/>
息爾<lb/>
　　與前人<lb/>
<pb n="KR4d0257_WYG_001-29b"/>
冬初辱報書竟未及再狀時聞中都事不勝杞國野人<lb/>
之憂未知日來如何諸公合并何以為䇿聞皆有志食<lb/>
禄任事之久正所倚賴若曰不得其職潔已以退緩急<lb/>
將誰任且望思前論後主爾忘身萬木扶持大厦自固<lb/>
但恐拔去枝撐不容著力耳㑹同志望以已見商㩁之<lb/>
君舉大防象先不及别狀<lb/>
　　通陳郎中英仲<lb/>
某恭審寵膺宸命分職天官即欲修狀叙道區區因循<lb/>
<pb n="KR4d0257_WYG_001-30a"/>
至今深負不敏愧某竊惟當今事勢官爵之崇卑皆不<lb/>
足為吾黨賀而國本之安危則深有可慮者自乾道淳<lb/>
熈長養成就善類為多往者抑而不伸莫不扼腕今則<lb/>
集賢總百官<hi>趙子宜也</hi>晦翁侍講席君子推重於一時者雖<lb/>
未盡集亦次第位乎朝矣宜設施光明大慰人望而傳<lb/>
聞時政尚猶判渙豈諸公謀慮之深不事形跡欲圖之<lb/>
以漸耶某嘗思之事固不可以驟致然今日諸賢大槩<lb/>
回䕶之功多而誠實之意少上焉者談論不切事情下<lb/>
<pb n="KR4d0257_WYG_001-30b"/>
焉者又只相安于無事故雖咸有憂國之心而未有善<lb/>
後之計竊恐日復一日機不再來又成虛度此則深可<lb/>
憂也門下忠誠篤實遇事咸有端緒必能為國家逺圖<lb/>
凡可贊襄願竭所藴以光吾道不勝幸望山陵事尚未<lb/>
聞定議臣子痛心不知邇日所向如何郡邑告饑廟堂<lb/>
何以為䇿兹事尤可慮也便中伸叙不究欲言<lb/>
　　與李倉使<hi>唐卿</hi>
某冷官不當出位有稟然事闗民瘼可以上裨諏諮者<lb/>
<pb n="KR4d0257_WYG_001-31a"/>
不敢自黙敢冒言之新安前嵗告歉民不聊生荷上司<lb/>
軫恤四五等下户苗米自體放之外凡不能應時輸納<lb/>
者初與倚閣繼䝉蠲放唯是義倉一項專辱使司前政<lb/>
陳右史行郡歙令喬奉議究心荒政賑濟之餘念四五<lb/>
等户坐受饑寒惠所不及具數以稟乞權行倚閣某於<lb/>
右史有同舍之契亦嘗贊言遂獲從所請當時令就豐<lb/>
熟年分起催新安去嵗雖免饑荒而餓羸之餘民病未<lb/>
瘳有司以未經蠲放不敢不催所得甚微所擾甚衆兼<lb/>
<pb n="KR4d0257_WYG_001-31b"/>
新陳並索民亦未能應命徒増煩擾耳今縣有公文申<lb/>
稟倘䝉念此一方特與免催甚大惠也喬宰極能官識<lb/>
事體恤下民作縣有條理幼安惠民曽聞亦嘗進拜想<lb/>
不逃藻鑑也<lb/>
　　謝李提舉<lb/>
某伏拜公牒特賜剡章褒借過實寵辱若驚某老矣藏<lb/>
拙校官幾得友朋相與切磋以無負平生師友之願耳<lb/>
不謂眷愛有加過意吹嘘顧何以辱佩服徳義銘刻不<lb/>
<pb n="KR4d0257_WYG_001-32a"/>
忘某不才特䝉異遇世俗修謝之禮宜在所不然自顧<lb/>
踈拙駢儷之文既非所長而習熟諛語又非意誠之道<lb/>
况門下篤實之徳久矣交孚用不復以進非敢為慢也<lb/>
　　與豐郎中<lb/>
竊惟當今事勢深有可憂士大夫調停之功多而正大<lb/>
之議少和同之風熾而篤實之意虧雖有憂國之心卒<lb/>
未有善後之計門下忠誠體國不撓衆枉今兹復歸朝<lb/>
行銓次之暇必能為國逺圖凡可贊襄當不俟某有請<lb/>
<pb n="KR4d0257_WYG_001-32b"/>
也山陵未聞定議臣子痛心未知日來所向如何郡邑<lb/>
告饑廟堂何以為䇿兹事尤可慮冷官不忘杞國之憂<lb/>
敢輒布之毫楮不究欲言伏乞台亮<lb/>
　　又<lb/>
某自聞長者歸朝嘗修干牘之敬未幾忽傳台斾去國<lb/>
殊駭聴聞及見邸吏報乃知被不根之謗世道嶮巇評<lb/>
論失實大令人不平司耳目者如是夫賢者處之固不<lb/>
以是為重輕然正人不容于朝而詭隨偷合者至蟠固不<lb/>
<pb n="KR4d0257_WYG_001-33a"/>
可拔國家將何賴焉可歎可歎晦翁之出益令人咨嗟<lb/>
某老矣觸目即動歸歟之興顧家貧未能只抱隱憂耳<lb/>
近聞已遂祠請且知徜徉苕霅山川之勝雖足以自娯<lb/>
忠誠體國想未能恝然也聞令似縣尉有橋山之辟今<lb/>
既訖事當還侍矣<lb/>
　　答劉淳之<lb/>
春闈注意吾友終榜不見盛名惘然増悵傷哉貧也何<lb/>
以為懷然往者西美先兄進學之初親庭甚喜先妣未<lb/>
<pb n="KR4d0257_WYG_001-33b"/>
能無疑一日忽問云為學儘好萬一饑餓如之何先兄<lb/>
謹對曰饑餓自當順受若不知學必將隕穫失措寡亷<lb/>
鮮恥唯知學乃能安於義命隨順區處終不至喪失身<lb/>
命矣夫子曰君子固窮小人窮斯濫矣妣氏聞此乃釋然<lb/>
大喜某佩服此言未嘗敢以告人今讀來教恐左右失<lb/>
利怵爾心故及之朋友在利達者類不滿人意某作念<lb/>
甚久故之官不敢入都平時以聖賢經書前輩議論粧<lb/>
裹作人自已良心原不明白一旦處外境不動難矣哉<lb/>
<pb n="KR4d0257_WYG_001-34a"/>
　　答薛大卿<hi>象先</hi>
某去冬到新安便道合求見然求名之地貿貿而來人<lb/>
將謂我有覦心焉為是而止要未能釋然也奉常居九<lb/>
卿之長真國家養才地當今善類屬望如象先者益寡<lb/>
望有以稱斯責新安學舍今漸整頓有數後生亦可教<lb/>
但自愧學力淺陋耳傅漕素不相識忽送至薦書知過<lb/>
譽之賜非所稱也當今求舉狀者例以薦賢為辭如某<lb/>
鄙陋名字素不入諸公耳未必不以我為宛轉某年老<lb/>
<pb n="KR4d0257_WYG_001-34b"/>
已不作升進夢想兄愛我以徳於利禄境毋寘念可也<lb/>
　　又<lb/>
前書䝉警誨疑某不受諸公文字深荷教督然某平生<lb/>
志趣誠不敢為矯激事但覺汲汲於利禄而求薦與夫<lb/>
委身其門皆中心所不安故不為爾諸公不鄙而薦進<lb/>
之某奚敢辭初時居厚兄亦以是見疑年老方求日就<lb/>
實地以安身奚敢作此杌隉態邪學校間但與諸公只<lb/>
就日用平實處講貫亦有數人向前自愧學力淺薄未<lb/>
<pb n="KR4d0257_WYG_001-35a"/>
能興起後進望兄賜之警教某亦自度不惰也前教又<lb/>
言出處未定以某鄙見當今如門下者幾人若皆相時<lb/>
而去國家將何賴焉且望勉旃毋為自全計未審何如<lb/>
　　與陳中書<hi>傅良</hi>
某伏自前嵗領湖外教字一修謝幅爾後聞歸郎省主<lb/>
道山載筆螭坳判花西掖吾道浸亨私切自慶但歸愚<lb/>
名沒視外境事不覺因循竟不克奉一書為媿去冬之<lb/>
官便道合求見久不游都下蹤跡次且遂止得故舊書<lb/>
<pb n="KR4d0257_WYG_001-35b"/>
悉言尊兄不遺小善力賜吹噓某何以得此傅漕無半<lb/>
面交逆知所由來但某年老自度無用於世已不作升<lb/>
進夢想縱荷諸公特達亦只斷送落花耳若尊兄知己<lb/>
之遇則沒世不忘也新安諸生幸相嚮惜規模陿小阻<lb/>
後生來意某平生志慮不敢自畔於聖賢但學問空踈<lb/>
欠缺甚多無以副其望凡可告教及别後進徳工夫幸<lb/>
悉賜示庶藉警䇿也餘祝守正毋撓力全大節以植邦<lb/>
基至禱至禱象先子宜志同氣合一時㑹聚天也莫知<lb/>
<pb n="KR4d0257_WYG_001-36a"/>
不時講究為國逺圖否<lb/>
　　答趙通判公父<lb/>
來教諄諄益知遜志時敏不替厥修學問本無窮已日<lb/>
知不足所到殆未易量詩曰上帝臨汝毋貳爾心書曰<lb/>
徳惟一動罔不吉純一是心乃克主善善為吾主動<lb/>
靜皆應雖酬酢萬事罔有他適則向之所謂雜者自無<lb/>
所容立矣不然則隨物變遷雖外境若相宜而失已已<lb/>
甚欲其日新難矣<lb/>
<pb n="KR4d0257_WYG_001-36b"/>
　　又<lb/>
某誤䝉知遇敢不盡愚未審以為何如行父别後想見<lb/>
日有共學之益更祈切磋勉歸實學學中生員有莫知微<lb/>
鄧夢真陳鋭羅欽臣數人亦可與語不鄙而進之亦簡<lb/>
修進良之道也<lb/>
　　與王大卿<lb/>
某不才冒領儒官勉焉孳孳不敢自懈雖荷士友相嚮<lb/>
大抵歙中學校寥落非吾鄉比學糧無幾日給僅四十<lb/>
<pb n="KR4d0257_WYG_001-37a"/>
輩嵗中又以匱告鄉來處學皆苟二餐而去蕩然不修<lb/>
涖職以來日與之處又朞規矩初張諸公始覺有相安<lb/>
意日來得二三良朋可與共學第學力淺薄不能有所<lb/>
興起耳或䝉台慈軫舊不我遐遺賜警誨之音俾得持<lb/>
循不勝幸望某老矣久不作升進夢想去嵗荷禮書尤<lb/>
丈漕使傅丈倉使陳丈惠然相舉皆出奬提之賜然某<lb/>
素安分事之成否不敢問也<lb/>
　　答王了夫<lb/>
<pb n="KR4d0257_WYG_001-37b"/>
某還舍得一再見尚阻披款良深媿仰即日伏惟尊候<lb/>
萬福比汪及父出示長牋敬誦不勝感戢朋友道絶無<lb/>
有箴規切磨之益而已過不聞每懷不足之歎乃今始<lb/>
見前輩風味某何幸獲此之官之期一聆警誨已緩其<lb/>
所行但某前日之見非為貪禄平生不作榮進想諸公<lb/>
薦墨非求而得得之亦不敢以門生謝只付之造物耳<lb/>
豈得一京秩還遽效登龍斷之夫乎只縁見義不明輕<lb/>
重失當鄙意蓋謂受其責者當任其事事不早正待廢<lb/>
<pb n="KR4d0257_WYG_001-38a"/>
而支不若救之未廢之前平陽缺官數月丞亦參選只<lb/>
簿尉耳初受闕時見彼中人言財賦虧陷獄訟淹延已<lb/>
日甚一日故欲亟往整之不料出處之失節舍已田而<lb/>
芸人之田兹成大謬非門下一言幾陷罟擭而不已感<lb/>
甚感甚繼是凡可以警某者悉望忠告鄉作先丈挽詩<lb/>
嘗曰責善時聞直諒聲此乃某中心受賜之言厥今世<lb/>
徳作求某既為已慶又為門下慶不宣<lb/>
　　請徐學長<lb/>
<pb n="KR4d0257_WYG_001-38b"/>
某涖職踰月剔蠧起廢夙夜不遑未獲時造學校與一<lb/>
邑賢俊講明為政之端深愧古人下車修庠序之意所願<lb/>
賢者為之領袖邑人得所矜式足以逭某之責比承有<lb/>
意退處已嘗面致願留之請兹承公文遜辭再三益深<lb/>
愧負某雖無似不能致古人弦歌之化竊亦有意于申<lb/>
孝弟之義何賢者絶之之峻也再此伸控願無遐棄非<lb/>
惟某之幸亦子衿之幸也<lb/>
　　答喬世用<lb/>
<pb n="KR4d0257_WYG_001-39a"/>
伏自離鄉日領專書之後到此即欲專介候問一來莅<lb/>
職事隨日生雖每每作念迄未果遣中夏得少微兄書<lb/>
知嘗苦臟腑恨未問訊後消息專使伏領賜教至慰至<lb/>
善即辰冬初漸寒伏惟美政告成琴堂燕裕台候神相<lb/>
萬福某不量踈拙冒爾治劇四閲月矣横陽真壯哉縣<lb/>
賦入甚輕嵗發紙錢不過十萬與治境大相遼絶土廣<lb/>
人稠詞訴極多每引放不下六七百紙亦要人決遣邑<lb/>
人幸相安士子及寄居亦未見撓政者終日應酬幸不<lb/>
<pb n="KR4d0257_WYG_001-39b"/>
倦只閲視太多兩目若眩瞀耳邑人每以勞苦見念亦<lb/>
荷其見愛終恐事太冗不能盡副其望為慊耳此外惟<lb/>
經總制錢費力又積下舊欠日被督責蓋半載闕宰而<lb/>
易權攝勢自應爾有數端欲求見不能盡寫令學生具<lb/>
之别紙尊兄榮滿有日真足為賀向來諸公列薦之議<lb/>
想不容中輟到此偶得順伯書因便書嘗專導盛徳譽<lb/>
望藹然彼當得之久矣想必能贊此事但近報憲使似<lb/>
有動靜未知果如何也林予之住前倉昨日因勸農到<lb/>
<pb n="KR4d0257_WYG_001-40a"/>
彼相見以來書謀之無不可者欲在立春交割當須自<lb/>
有書如此則台座少留亦無害惠貺附子極佳雖不常<lb/>
服亦不能缺此間藥材絶不易得又非新安比也感甚<lb/>
感甚孥累留鄉方始般挈度後月初可到此也夏間止<lb/>
攜三子一姪南來尊嫂安人伏惟懿候萬福令似伯仲<lb/>
暨眷聚均休此間稍有海物未能逺致蟹謾糟往小桶<lb/>
但批喻足矣何必寄楮券敬納回繼此便武不輟嗣當<lb/>
以進<lb/>
<pb n="KR4d0257_WYG_001-40b"/>
　　答楚仲齡<lb/>
為别易久不得奉一行書每深馳企便中辱惠教至慰<lb/>
至慰訊後又見冬序伏惟讀禮有相孝履多福某不量<lb/>
治劇涖職餘四月矣邑大事叢終日應酬不敢倦但覺<lb/>
已過之多耳春間辱惠書迄不果報每念不聞諸友消<lb/>
息得書知講習不廢深慰所思但莊卿書言别後吾友<lb/>
一洗膠固入㑹圓融而來書但云目疾作苦若不能堪<lb/>
吾友平生為學正坐膠固之病一旦掃除當日有休休<lb/>
<pb n="KR4d0257_WYG_001-41a"/>
之樂而來書但云爾豈復為所奪耶古人固有終身抱<lb/>
疾如支離䟽者猶足以養其身而終其天年况仲齡未<lb/>
至於此外無仕進之念内無饑寒之迫力學自彊超然<lb/>
自處雖少有疾何損于内孟子曰夭壽不貳修身以俟<lb/>
之雖甚不幸亦只得自安若彊以命分之説排遣之而疾<lb/>
終不能逃却恐未免自貽慼慼也惟仲齡勉之因來幸<lb/>
以前所得者見教<lb/>
　誌<lb/>
<pb n="KR4d0257_WYG_001-41b"/>
　　竺碩夫妻舒氏壙誌<lb/>
董溪竺頎碩夫之配舒氏余三從兄之女也曽祖諱某<lb/>
祖諱某考諱某與竺氏皆明之奉化人年二十而嫁事<lb/>
碩夫三十有八年而嫠後七年當淳熈己酉五月四日<lb/>
而沒越三年二月丙午合葬于居室之左薛家塢碩夫<lb/>
之墓君少孤家且貧隨母鞠養于袁氏柔惠疏通克勤<lb/>
厥已既嫁事舅姑婉而恭遇長幼卑而睦相君子慎而<lb/>
勤婣親餽問孔惠孔時酒食賓燕具有㫖蓄故能和室<lb/>
<pb n="KR4d0257_WYG_001-42a"/>
人輯宗黨而家道以豐竺氏先世服田力穡家尚朴野<lb/>
雖長厚有餘而文不逮質於是諸子能勝冠君為裹糧<lb/>
俱負笈出就明師嵗時歸覲問師友所講何説汝曹所<lb/>
肄何業所學何似躬自督課不懈益嚴他日喜語余曰<lb/>
諸子自得師麤厲之習變而為儒雅暴慢之氣轉而為<lb/>
温厚事父母處兄弟非曩日比且丐余勉勵以圖厥終<lb/>
余告之曰此心之良人所具有先生能開吾善不能予<lb/>
吾以善三子繼自今毋放毋逸改過自修離師友而不<lb/>
<pb n="KR4d0257_WYG_001-42b"/>
返式慰母心未量也至是大年請記嵗月予樂道其教<lb/>
子事故併書余言男曰大年大本大聲大用女歸王九<lb/>
成戴端書袁邦獻毛天祐屠權大聲大用及王戴毛三<lb/>
女先卒孫男曰師雍師偃師㸃師參師騫師淵孫女六<lb/>
皆幼焉叔父修職郎充徽州州學教授某誌<lb/>
　　伯禮兄壙誌<lb/>
某之從兄伯禮諱琮姓舒氏家世明州奉化縣曽祖諱<lb/>
惟政祖諱卞贈宣議郎父諱黼再薦于太學試禮部卒<lb/>
<pb n="KR4d0257_WYG_001-43a"/>
不偶兄幼在家塾聰敏秀出作詞賦講明經理輩行不<lb/>
能企及年二十四與鄉薦後連上禮部亦不偶淳熈十<lb/>
一年以特恩射䇿中甲科勅授登仕郎入選授迪功郎<lb/>
調處州麗水主簿十三年髙宗聖壽八十大赦轉修職<lb/>
郎十六年到官僅百日寢疾而歿享年五十有八實紹<lb/>
熙改元三月二日越六日訃至弟瑜奔走䕶喪以歸某<lb/>
慨念先伯父文行表後學其就而請業非齋遬不能近<lb/>
口授指畫沾丐者多獨乃齎志以歿幸兄克肖厥徳人<lb/>
<pb n="KR4d0257_WYG_001-43b"/>
曰是將濟美矣連蹇場屋晚嵗一官未為造物費而靳<lb/>
不容施人無所尤天不可怨豈不痛哉豈不痛哉兄學<lb/>
業精勤踐行篤實其沈鬱不舉益自勵與年偕進文無<lb/>
滯思辭簡潔而意已到父母終兄弟情不忍異間言入<lb/>
耳則厲聲叱之故終其身門戸如一涖官未幾上下交<lb/>
孚其歿也守率僚佐歸賻有加同僚典喪事無不勉學<lb/>
校諸生逮吏民或祭于庭或祖于道哭泣盡哀乃去噫<lb/>
是固不可彊而得也娶董氏生五男子長鎡早夭次鉉<lb/>
<pb n="KR4d0257_WYG_001-44a"/>
鑣釭一未名四女子汪知政李元松董大受郭堮其壻<lb/>
也是年冬十有二月壬寅祔于禽孝鄉先伯父墓之側<lb/>
從弟修職郎新充徽州州學教授某謹誌李元淳書<lb/>
　　瑯琊王公墓誌<lb/>
瑯琊王氏為江左著姓自晉丞相導十七世有秘書丞<lb/>
某葬明州奉化白水墺凡今族于邑者皆祀焉又四世<lb/>
有曰融者生處州文學仁幹厥後尤衍公文學之七世<lb/>
孫也曽大父某大父某父某皆隱不仕公在幼諸父早<lb/>
<pb n="KR4d0257_WYG_001-44b"/>
世伯母舒氏母董氏俱誓守義公嘗與從兄分財異居<lb/>
已而從兄歿伯母抱孤孫歸于母家公慨念曰猶子不<lb/>
克侍養咎將誰執請合同爨焉方是時恒産不自給于<lb/>
是菲飲食敝衣服冒寒暑忍辱含垢與内外同甘苦以<lb/>
治其生粟聚縷積而不競于人嵗久資十倍乃築室侍<lb/>
養事伯母如母而尊敬有加暨孫長析家貲之半與之<lb/>
公嘗為親得佳城伯母歿即其山請分兆域以葬終始<lb/>
無吝焉淳熈己酉十有三年三月公歿于正寢享年七<lb/>
<pb n="KR4d0257_WYG_001-45a"/>
十娶趙氏柔善且勤勞克相其年三月八日先公歿享<lb/>
年七十有一越三年十有一月己酉合祔于妣氏之墓<lb/>
男士穎士龍女三人皆嫁鄉人士妻孫男睎顔睎甫女<lb/>
二人尚幼公伯母我之從姑某自幼及長聞姑道公戮<lb/>
力孝養甚備至是士穎請誌墓某曰儉徳之共也吝徳<lb/>
之賊也人皆曰予儉而甘于自賊者鮮克知子之父約<lb/>
于已勤于家孝于親克恭厥徳而無墮于吝是可書也<lb/>
已故為之誌<lb/>
<pb n="KR4d0257_WYG_001-45b"/>
　　汪母鄔氏墓誌<hi>代其子萬頃作</hi>
有宋紹熈元年正月十有六日先妣太孺人鄔氏歿于<lb/>
寢明年十二月丙申合祔于明州奉化縣鳴雁山先考<lb/>
太學學諭汪府君墓太孺人之先為鄉右姓曽祖某祖<lb/>
某父某皆不仕太孺人生長饒裕通練勤苦善相我先<lb/>
君我先君游太學十有六年太孺人躬提家政禮無違<lb/>
者先君無禄蚤世太孺人訓鞠孤幼黽勉有亡使男有<lb/>
室女有家繕治居寢備言燕私而萬頃輩優游膝下不<lb/>
<pb n="KR4d0257_WYG_001-46a"/>
知父母之裕已是惟罔極之恩不肖子未有以慰厥志<lb/>
幸際髙宗大慶命服在躬方將環立兒孫怡神燕喜為<lb/>
百嵗無窮慶而天罰之極豈不痛哉太孺人生三男子<lb/>
長萬頃將仕郎次萬敵萬選四女子長適兩浙都轉鹽<lb/>
運司進士鄔必明次適鄔某鄔某皆太孺人之姪幼適<lb/>
寧海陳祉孫男七人孫女三人孤萬頃泣血謹誌<lb/>
　　先君承議壙誌<lb/>
先君姓舒氏諱黻字徳觀一字徳濟世家明之奉化曾<lb/>
<pb n="KR4d0257_WYG_001-46b"/>
祖諱文吉祖諱維政考諱卞承節郎贈宣議郎妣王氏<lb/>
贈孺人先君自幼力學與伯氏諱黼文行重於鄉以七<lb/>
上禮部對䇿入等授右迪功郎贛州贛縣西尉任滿循<lb/>
從事郎監行在贍軍激賞東庫再監潭州南嶽廟致仕<lb/>
轉通直郎淳熈七月初三日終于正寢享年七十有四<lb/>
以某年十有二月甲申朔合葬于金溪鄉永豐里廣教<lb/>
墺妣孺人李氏之域七子曰琬鄉貢進士曰琰曰球曰<lb/>
琳曰琥國學進士曰璘迪功郎徽州州學教授曰琪孫<lb/>
<pb n="KR4d0257_WYG_001-47a"/>
男二十三人某某某某一未名球琥及鋭先卒女孫十<lb/>
一人長歸李元琪次張南玘餘未行曾孫男一人未名<lb/>
先君忠厚誠篤敦行孝弟尚論古人必以檢身夷考載<lb/>
籍務明治道聲色貨利不入于心故處家庭在鄉黨官<lb/>
守涖民咸有典則可紀述興國軍教授臨川陸先生九<lb/>
齡嘗謂人曰舒君温恭足以儆傲惰之習粹和足以消<lb/>
鄙吝之心聞者以為篤論某等欲請銘于陸君迫于窀<lb/>
穸未克就其行實則有友人揚州州學教授沈煥為狀<lb/>
<pb n="KR4d0257_WYG_001-47b"/>
某泣血紀嵗月納諸壙迪功郎廬州舒城縣尉李過庭<lb/>
書諱<lb/>
　　平陽縣修社壇記<lb/>
縣社居邑西南直主簿聽事之後頽垣不治切近庖湢<lb/>
無壇壝甃而祭東有巨井汲者踐其上旁為園蔬西則<lb/>
守者之廬某承命宰邑以慶元二年夏六月六日視事<lb/>
既謁竊自念曰社稷人民均令責也今若此其何以揭<lb/>
䖍妥靈時秋祀且近未遑即修乃拔蔬緝籬即故所而<lb/>
<pb n="KR4d0257_WYG_001-48a"/>
將事祭器不備取具于學籩豆之實責財於吏凡有祭<lb/>
祀之文舊率苟簡凜然懼無以接神人之奥也自冬涉<lb/>
春克治新之始地接山麓形捄如角於是欲拓西縮東<lb/>
以逺庖湢而其南不足得地二丈于進士葉安上墾而<lb/>
闢之其繩則直繚以周牆植以松中為四壇社稷各一<lb/>
風師雨師雷師共為壇二地狹不足以容也祠祭有齋<lb/>
遷而新之出井於外以便汲者即其地而守者廬焉為<lb/>
祭器樽罍爵洗俎豆籩篚簠簋若干共厨而扃之齋館<lb/>
<pb n="KR4d0257_WYG_001-48b"/>
命守者守之春秋給米斗各二祠祭之資悉從官給每<lb/>
肇祀致齋執事者習儀於是禮文麤具人知肅敬焉壇<lb/>
場齋宇為緡錢若干磚瓦木石土役之費取具焉祭器<lb/>
為緡錢若干丹漆昭樸之費取具焉董其事者邑士徐<lb/>
仲山掌其事者史安國宋文某將去懼失其實謹識顛<lb/>
末以告來者五年夏四月四明舒某記<lb/>
　　袁徳輔墓誌<lb/>
明州奉化袁氏族大而夥不知其幾世宣州助教諱景<lb/>
<pb n="KR4d0257_WYG_001-49a"/>
琳始以財雄為鄉長者助教君之幼子也諱良佐字徳<lb/>
輔未冠而孤從諸兄事母董恭順戮力如是者三十年<lb/>
終其身如一日天資渾厚與儕輩處口如不能言見有<lb/>
不善則為之頓足不安如其言之出乎理則樂交而不<lb/>
厭循本就實絶無世俗機巧態遣子從師勉以學行而<lb/>
不專為科舉計居家則告之曰毋侵公以植私家乃睦<lb/>
毋弛勞以怠事業乃成此其躬自勉者推以為訓焉平<lb/>
生孝友不幸連喪二兄思念骨肉隱痛日深公亦再嵗<lb/>
<pb n="KR4d0257_WYG_001-49b"/>
而逝方寢疾男女婚嫁皆及時戒之曰我死毋效薄俗<lb/>
匿親喪以苟合病且革予往視之則徙榻于室之東偏<lb/>
予曰此非正寢也公聞之命亟反諸室有頃而歿紹熈<lb/>
三年六月十九日也享年五十有二娶汪氏子男八人<lb/>
曰邦傑曰邦玉曰邦度曰邦孚為季兄後曰邦紀為伯<lb/>
兄廬州司戸後曰邦正餘未名女一許嫁舒鉦某之子<lb/>
也孫女一人明年八月庚申葬于邑之連山鄉城西<graphic n="KR1245" url="https://raw.githubusercontent.com/kanripo/KR-Gaiji/master/images/KR1245.png" mimeType="image/png"/>
先大人墓之右前期諸孤請誌墓予竊歎曰大朴既散<lb/>
<pb n="KR4d0257_WYG_001-50a"/>
智偽日滋質厚如公雖文不足以自發而良知良能著<lb/>
于日用者如此是真近本者哉乃不辭而書修職郎充<lb/>
徽州州學教授舒某述<lb/>
　　舒子春墓誌<lb/>
予兄弟游學四方受師友開悟歸與鄉人士共學伯兄<lb/>
之第三子鋭氣稟醇厚感發之機特敏讀古人書善自<lb/>
涵蓄其屬文攄發胷臆雅健舒暢事大父母父母竭力<lb/>
承志無違躬家務不辭勞雖至繁劇經畫有叙事畢燕<lb/>
<pb n="KR4d0257_WYG_001-50b"/>
坐讀書平居簡重言不妄出與之處者潛格其非人或<lb/>
有爭則拱黙而俟少定徐以言開之靡不降心以聴惟<lb/>
其克踐所學儕輩期為逺器不幸年二十有六而終疾<lb/>
病予與兄弟輩坐其側且泛論生死之常忽醒然曰形<lb/>
骸幾累人神色俱還若有生意已乃黙而逝實淳熈五<lb/>
年閏六月十有一日嗚呼哀哉命也夫鋭舒姓字子春<lb/>
明州奉化人曽祖諱卞贈宣義郎祖諱黻通直郎致仕<lb/>
父名琬再上禮部母張氏將葬父母哭曰是子冠不及<lb/>
<pb n="KR4d0257_WYG_001-51a"/>
昏百嵗後孰識其墓耶異日當窆于吾夫婦之左姑殯<lb/>
焉越四年得地于邑之連山鄉廣渡墺十有一月庚寅<lb/>
迺葬季父某為之誌屬其表叔李元淳書焉<lb/>
　　迪功郎汪公墓誌銘<lb/>
汪氏之先自歙徙明之奉化家世豐其後有湜者倜儻<lb/>
　好施晚學釋氏野服山樊時號汪長老今山中人猶能<lb/>
誦説其事長老生元之元之生康世康世生高州助教邦式<lb/>
助教兄弟三人深于友愛居同財葬同壟題其家舍曰<lb/>
<pb n="KR4d0257_WYG_001-51b"/>
歡同取陸士衡詩三荆歡同株之義公助教君之子也<lb/>
諱汝賢字季顔紹興末輸財佐軍補右迪功郎尉衢之<lb/>
西安吏謂公貲進易之邑有朝貴勢敚民山顧誣盜薪<lb/>
吏縮頸不敢決公直之執其𨽻杖之于州吏駭服斯人<lb/>
俄領漕計將逞憾羅織無所得乃攟摭細故符郡鞫公<lb/>
郡將詹事周公操雅相知置符不報已而吏郎王公悦<lb/>
繼之亷得其狀遣郡博士劉公敦謂公曰某在毋恐事<lb/>
不白吾寧卧家不黨使者枉小官漕不能罪尋丁助教<lb/>
<pb n="KR4d0257_WYG_001-52a"/>
憂免喪為常州録事參軍盡心讞議惟恐有寃𣙜茶之<lb/>
法園户私粥其罪杖若商人則加等陽羨茶商挾券而<lb/>
糅以私犯法滋衆公請之郡曰律設大法耳苟盡之則<lb/>
商旅不行而𣙜貨壅非公家利也願請少寛商人以園<lb/>
户罪罪之任滿擬差監臨安府都税院未銓量丁太孺<lb/>
人陳氏憂葬有日疽發于背力疾拜賓走丘壟治窆事<lb/>
及引哀容黧黒弔者駭之反哭浹旬而終淳熈七年十<lb/>
有一月己未也享年五十有六娶張氏男子二曰伋曰<lb/>
<pb n="KR4d0257_WYG_001-52b"/>
份女子三長適里士袁良佐仲歸于某季在室孫男女<lb/>
各二公資稟温厚恥言人過喜怒不妄發承籍先人遺<lb/>
業約已安分而用益饒其養貧族歸孤女修輿梁病者<lb/>
予藥死者不能斂予棺皆發于誠實可為子孫法若夫<lb/>
儲粟以賑飢廣家塾以教鄉之子弟此公之素志未克<lb/>
施而下世矣是嵗飢伋捐萬斛食飢者有司以名上璽<lb/>
書褒嘉特授迪功郎薦飢伋又出萬緡糴粟賑施且將<lb/>
築館延師以紹公志嗚呼積而能散散而不失其所者<lb/>
<pb n="KR4d0257_WYG_001-53a"/>
誰與有志不克施有子而丕承厥志君子以是知汪氏<lb/>
之澤未斬也既祥卜地于縣之連山鄉廣渡墺葬以十<lb/>
年三月之甲申璘論撰公之世出行實遺諸孤俾乞銘<lb/>
于立朝之君子伋份泣拜曰知先人莫子若幸終惠乃<lb/>
感慨而銘<lb/>
天之美利匪私于人勿專勿壅何用不仁温温君子積<lb/>
而能散我謀斯臧厥子肯幹百爾來止毋替前徽天道<lb/>
無親栽者培之<lb/>
<pb n="KR4d0257_WYG_001-53b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　舒文靖集巻上<lb/>
</p>
<p>
</p>
  </div>
<div>
<head>舒文靖集巻下</head> <lb/>
    <p>
<pb n="KR4d0257_WYG_002-1a"/>
欽定四庫全書<lb/>
　舒文靖集巻下<lb/>
　　　　　　　　　　　　　宋　舒璘　撰<lb/>
　劄子<lb/>
　　謝傅漕薦舉劄子<lb/>
某愚不肖幼不知學溺心利欲之場以為讀書著文但<lb/>
為科舉計既冠游上庠獲見四方師友耳聞心受皆古<lb/>
聖賢事業乃始漸知曩日之陋勉而企之困不能進中<lb/>
<pb n="KR4d0257_WYG_002-1b"/>
夜以思覺好樂貪羨之心掃除不盡是心終不獲與聖<lb/>
賢同于是質之于先生先生可其言而開之以理義專<lb/>
心致志惟先生之為聴然後知天之付予于我者其良<lb/>
心之粹無好樂無貪羨廓然大公惟理之順聖賢先獲<lb/>
我心之同然故窮達用舍安于理義之常在上而與天<lb/>
地同流吾不益在下而與草木俱腐吾不損稽之于古<lb/>
若伊尹之相湯傅説之相高宗光明俊偉咸美有商使<lb/>
聘幣不行審象不肖則亦莘野傅巖一老匹夫耳甘盤<lb/>
<pb n="KR4d0257_WYG_002-2a"/>
舊學之功克俾厥后夢通于帝亦足以居寵利矣飜然<lb/>
遯野㒺顯于世高宗不以告人則烏知有盤哉其在孔<lb/>
門若顔子之居陋巷閔子之在汶上曽㸃之浴沂漆雕<lb/>
之不仕聖人深嘉屢歎非謂其能脱屣軒冕甘與鳥獸<lb/>
同羣亦與其能安義理之常耳某佩此訓亦既有年惟<lb/>
資稟鈍滯無勇進之功怠惰易形有作輟之累然藉師<lb/>
友以反其初者幸不至甚昧雖學不加進行不加修而<lb/>
拳拳之志不敢替授命之初年方壯父母俱存是時亦<lb/>
<pb n="KR4d0257_WYG_002-2b"/>
有意事功且冀捧檄之養薦遭閔凶憂患痛楚之餘血<lb/>
氣且衰而前日之意浸薄當途誤加推轂躐在江右臺<lb/>
幕下微官厚饗亦冀少展綿力隨行而入逐隊而趨言<lb/>
不盡情道屈于已韓退之幕府之况乃備嘗之退念家<lb/>
庭七百指常産不給則亦未免禄仕而當今禄仕之可<lb/>
以効力莫如郡博士讀聖人之書為理義之學可以㑹<lb/>
朋友可以申孝弟居是位以竊粟庶亦無愧故不量淺<lb/>
陋冒昧此來始者謂新安多士當有羣居共學之益不<lb/>
<pb n="KR4d0257_WYG_002-3a"/>
料養士無貲口給僅四十餘輩而嵗終復以匱告雖勉<lb/>
焉孜孜不敢自怠而資糧單乏不足以招徠後進方愧<lb/>
有負初心奚敢藉是以為進身計乃䝉門下好賢樂善<lb/>
以推轂為已任首章論薦下及么麽惠出非望褒借過<lb/>
情某私竊自念生長海濱愚鄙朴鈍之學無一可動人<lb/>
聴矧于門下居相違位相邈面目相誰何涖職未幾一<lb/>
旦保任其終身而薦之上雖門下樂善之公超出當今<lb/>
士大夫之上而某自揣愚陋不足以當此豈二三故舊<lb/>
<pb n="KR4d0257_WYG_002-3b"/>
愛某之厚為過譽之辭誤門下之聴而然乎士固樂于<lb/>
知己然世俗之禮隱之心而不安者則願有以請焉某<lb/>
自為學以來悼幼志之失思補過于其後每歎利欲之<lb/>
移人雖在孔門自顔閔之外如仲弓子夏子路子張之<lb/>
徒皆未免厥後士益失已僥倖于富貴利達者衆而孟<lb/>
軻氏灼見義理之原欲挽其弊而反之初于是有龍斷<lb/>
之喻墦間之喻鑽穴隙之喻皆所以起天下羞惡之心<lb/>
而世莫之聴上之所謂旁招俊彦既喪而下之所謂素<lb/>
<pb n="KR4d0257_WYG_002-4a"/>
位而行又乖故上則挾富貴以臨下下亦冒亷恥而干<lb/>
上薦之者既自以為恩于彼而受之者亦自以為恩于<lb/>
我遂使聖人舉賢之公道一變而為干禄之私情拜爵<lb/>
公朝謝恩私門而門生恩府之稱自唐以來厯數百年<lb/>
雖名卿大夫亦未能有擴然大變使天下同歸于至公<lb/>
之域豈不曰人皆有欲貴之心昔人有報徳之事彼既<lb/>
以知己遇我吾不委已而歸之非人情歟抑不知古人<lb/>
之事上苟理義相同則志意交孚精神黙契其合也講<lb/>
<pb n="KR4d0257_WYG_002-4b"/>
道于一堂其暌也對晤于千里出處用舍禍福利害其<lb/>
闗節脈理之相應雖無私情之感而斷金之利蓋有終<lb/>
其身而不忘者苟欲捨是必欲委已以自露其感恩之<lb/>
狀所舉賢也異時知己之報固亦理義所當然不賢耶<lb/>
見利則逝見便則奪而亦何恩之有何者勢利之交出<lb/>
乎情道義之交出乎理情易變理難忘勢則然也某幸<lb/>
䝉特達之知則思所以難忘者事門下故不敢遽稱門<lb/>
生以仰累大公之舉平時戰兢恐失未嘗矯激以戾時<lb/>
<pb n="KR4d0257_WYG_002-5a"/>
俗擇其安于義理者而願學焉是敢不揆狂斐輒露心<lb/>
腹而駢儷不情之語亦不敢以進伏惟門下矜其愚而<lb/>
教裁之不宣<lb/>
　　謝張守舉狀<lb/>
竊惟天下有大公之道行于古而不行于今同流合汚<lb/>
之士皆曰誠如是君子則曰時有先後道無古今使王<lb/>
公大人以古人之心行古人之事挈諸其上以明示天<lb/>
下孰不願影隨其後哉夫薦舉之法乃國家求賢之道<lb/>
<pb n="KR4d0257_WYG_002-5b"/>
非士大夫干禄之門是以古之時上嘗急于得賢而不<lb/>
以選拔私其下下亦謹于自治而不以利禄干諸上上<lb/>
下兩盡天下為公故亷恥明而風俗厚後世義利不明<lb/>
士失本心為已之學乖利禄之念重視阨窮遺佚若不<lb/>
能以一朝居於是有自鬻之態有請托之門上則挾富<lb/>
貴以臨下下則冒亷恥以干上拜爵公朝謝恩私門而<lb/>
門生恩府之稱厯數百年雖名卿大夫亦安于流俗而<lb/>
不能擴然以變故嘗端居而靜念謂幸生明盛時親師<lb/>
<pb n="KR4d0257_WYG_002-6a"/>
友之訓吾心所得雖不敢以古人自居至同流合汚則<lb/>
有所不忍焉故自得官以來凡恭敬以事上黽勉以效<lb/>
職已所當勉者不敢自懈至利禄之念則聴之天而不<lb/>
敢容吾心夫以拙鈍之資背時俗之所向自謂無復榮<lb/>
望而升進夢想亦不形兹者乃䝉某官好賢樂善以推<lb/>
轂為已任不由介紹不待請求排羣議而獨舉焉是閣<lb/>
下以古人之心行古人之事某雖愚陋不足以仰稱明<lb/>
遇竊喜古道復見于今夫人以古道待已而已不以古<lb/>
<pb n="KR4d0257_WYG_002-6b"/>
道事之則為有負門生之稱出于私情而非古故不復<lb/>
以進以全門下之公平生戰兢自持不敢為異擇其安<lb/>
于義理者願學焉古人有云待以國士報以國士某亦<lb/>
曰待以古道報以古道惟閣下察其情而貰其罪幸甚<lb/>
幸甚干冒威尊不勝悚恐之至<lb/>
　　謝陳倉舉狀劄子<hi>士楚</hi>
某不才誤䝉知遇世俗修謝之理宜在所謹而區區有<lb/>
懷敢私布之某幼不知學知讀書為科舉計壮嵗得師<lb/>
<pb n="KR4d0257_WYG_002-7a"/>
友然後知天之所與者為甚貴而前日干禄之念特誘<lb/>
于外而使然反躬内省益知内樂之重故得仕以來雖<lb/>
憂患困躓終不以是累其初况所謂薦舉者乃國家進<lb/>
賢之道而非士大夫干禄之門詎容枉道自媒耶古道<lb/>
浸薄利禄移人士大夫凡可以得志者雖龍斷墦間之<lb/>
態不暇顧而上之人亦失其旁招之意而市恩于下遂<lb/>
使前日舉賢之道一變而為干禄之私情拜爵公朝謝<lb/>
恩私門而門生恩府之稱自唐以來厯數百年雖名卿<lb/>
<pb n="KR4d0257_WYG_002-7b"/>
士大夫亦未能擴然大變使天下同歸于至公之域端<lb/>
居而念安得以古道自任者挽頽波于既倒之餘兹䝉<lb/>
不鄙其愚褎然公舉某寡陋曷克稱是然竊喜古道之<lb/>
復見于閣下以古道待某而某不以古道事閣下則不<lb/>
足報稱是故略去世俗之禮思勵所不逮以仰酬知己<lb/>
遇平時戰兢恐失未嘗敢為矯激以戾時俗擇其義理<lb/>
之安者願學焉今年春漕使傅公誤加論薦某嘗為叙<lb/>
生平大槩傅公不以為異辱寵答之某于傅公無一日<lb/>
<pb n="KR4d0257_WYG_002-8a"/>
雅聲容不相接故未免假言辭以自見若門下則異是<lb/>
故併書其略惟執事教裁之某不勝悚恐之至<lb/>
　　與陳倉<lb/>
某備員校官托在宇下雖與士友講習外無他職然事<lb/>
有民命所闗不容自黙者不敢自外于門下江左數州<lb/>
去嵗多以旱告幸遇賢使者究心賑䘏周爰咨詢不憚<lb/>
驅馳之勞仰見仁人之心雖古人阻飢之念何以過此<lb/>
然竊聞他郡已䝉大惠而新安六邑獨以不歉見遺某<lb/>
<pb n="KR4d0257_WYG_002-8b"/>
竊惟此邦去嵗自六月不雨至于十月旱可知矣其間<lb/>
雖陣雨沾濡絶長補短僅有半入然民病至骨往往償<lb/>
租之外便以絶糧告矧此邦山多田少貧民下户仰給<lb/>
于陸種者尤衆而旱勢如此為之一空以故民食倍艱<lb/>
冷官雖不能周知六邑之詳而歙與祁門某得之最審<lb/>
自九十月以來郊原之民便食蕨根窮日夜之力僅足<lb/>
充枵腹亦甚可憐矣而自冬厯春搜索殆盡不免流移<lb/>
狼狽如此而反不沾惠豈長民者不以告抑告之不盡<lb/>
<pb n="KR4d0257_WYG_002-9a"/>
其實耶今歙縣幸得喬宰注心郡中許續抄劄見行賑<lb/>
給而祁門姚尉者有意主張去冬郡中委之抄劄戸口<lb/>
具有條理且備言彼邑窮餓無聊之狀郡中遂專以措<lb/>
置賑濟委之止縁當時申旱不及分今止得米四千斛<lb/>
然尚以飢困者衆所得不足以周急渠有事目申稟山<lb/>
川風土與夫民物衆寡當備言之喬宰聞托契甚厚姚<lb/>
尉乃敝里一佳士皆有意于民可任以事又聞休寧日<lb/>
來亦乞抄劄鄒宰季丞亦能愛民凡有所請得賜矜從<lb/>
<pb n="KR4d0257_WYG_002-9b"/>
必能使使臺實惠下孚救此一方江左風俗大率多剽<lb/>
掠日來道路僻左去處其漸已滋惟亟圖之庶免噬臍<lb/>
舍刀匕而與知防某實有出位之罪仰恃眷奬敢助咨<lb/>
詢得賜融亮幸甚<lb/>
　　與陳倉論常平<lb/>
竊惟國家常平之法蓋以嵗有豐歉穀有高下故斂之<lb/>
豐用之歉大率欲濟飢然其斂也皆堅好之物及其散<lb/>
也多腐敗之餘蓋米之在倉餘二三年蛀損腐爛勢所<lb/>
<pb n="KR4d0257_WYG_002-10a"/>
必至又其糴也官雖給本州縣往往受納而取虐于民<lb/>
及其久也官慮其壞命之易新則又虧折其甚也往往<lb/>
因是借貸名存實亡弊至于此上司雖加督責往往不<lb/>
過鞭黥吏輩按發官吏然米終不可復深推其弊蓋由<lb/>
所積之米與郡縣廩一同郡縣之計苟乏以易新為辭<lb/>
因而借貸所在皆然切嘗考諸前史如漢時趙充國論<lb/>
湟中穀八錢謂耿中丞糴三百斛則古之積儲在穀不<lb/>
在米騐之于今藏米者四五年而率壞藏穀者八九年<lb/>
<pb n="KR4d0257_WYG_002-10b"/>
而無損而穀之中又有高下焉有大禾穀有小禾穀大<lb/>
禾穀今謂之粳稻粒大而有芒非膏腴之田不可種小<lb/>
禾穀今謂之占稻亦曰山禾稻粒小而穀無芒不問肥<lb/>
瘠皆可種所謂粳穀者得米少其價高輸官之外非上<lb/>
户不得而食所謂小穀得米多價亷自中産以下皆食<lb/>
之且常平本以賑飢不過救小民之死亡今乃高價收<lb/>
難得之粳米三四年之後又復陳腐布散之時民終不<lb/>
得堅好以食取之雖精而用則甚耗竊謂今之常平除<lb/>
<pb n="KR4d0257_WYG_002-11a"/>
義倉取之于民隨秋送納自合收米若官司收糶常平<lb/>
不如舍米取穀而穀之中只糴所謂小禾穀者常平官<lb/>
租納米一斛則折穀二斛與所糴並藏其一久不腐其<lb/>
二得米稍多其三不必換新以生弊其四品色不同官<lb/>
司難于移用其五破穀之時得米甚新反覆思之無一<lb/>
弊而有五利果可施不惟一路便可措置若敷奏朝廷<lb/>
亦可永為天下法伏乞台慈詳察<lb/>
　　論茶鹽<lb/>
<pb n="KR4d0257_WYG_002-11b"/>
契勘國家𣙜茶鹽大率淮浙之課在鹽江鄉之利在茶<lb/>
二物出産去處其價亷甚商旅先以厚資買引前後以<lb/>
本錢取貨官價既昻利亦無幾故商賈之家不免因官<lb/>
引夾帶而桀黠者或至于私販官司防夾帶之弊則置<lb/>
合同防私販之弊則責巡尉然夾帶之弊官司檢視嚴<lb/>
密有所不行故其間往往聚衆私販其初尚畏官司多<lb/>
由間道年來百十為羣公行州縣浙間之鹽江鄉之茶<lb/>
在處皆然聞之湖湘士夫謂曩者江西茶鹽只縁部使<lb/>
<pb n="KR4d0257_WYG_002-12a"/>
者闗防盜販于其所闗津渡口嚴行捕捉商人相與角<lb/>
敵已而殺傷太甚自知抵憲與為盜等死遂鼓衆横行<lb/>
不知後來朝廷收捕用幾年𣙜茶費用耶見小失大利<lb/>
害較然今私販無頼之徒官司若不能禁至因官引而<lb/>
夾帶此猶旁法而行若官司一一苛察繩之以法彼既<lb/>
失利必將私販私販透漏無藝而不能禁旁法夾帶有<lb/>
限而反加嚴是驅良賈而為無賴之歸議者欲從上司<lb/>
出榜禁戢非計之便竊嘗謂士大夫雖當守法至與民<lb/>
<pb n="KR4d0257_WYG_002-12b"/>
爭利之條誠不宜倚以為削少加寛假使商賈樂出于<lb/>
途亦不至虧常課更乞上司寛體<lb/>
　　論保長<lb/>
國家自免役之法行民户輸錢在官官願耆戸長以催<lb/>
科自後庸錢不除差役如故今之保長復以等第執役<lb/>
州縣税籍不整駕虛為實指無為有凡倚閣凡逃亡凡<lb/>
死絶凡沒籍凡竭産如此等無一蠲除盡責保長一都<lb/>
之内夏税二人秋糧二人又坐甲二年而後替二年之<lb/>
<pb n="KR4d0257_WYG_002-13a"/>
間充保正者二充保長者八保正既取上戸而保長中<lb/>
下之家一都之内中産幾何二年既取其八循環而差<lb/>
無戸可應往往千百税錢便須應役者村民不慣官司<lb/>
吏輩得以虐取一税二人已是畏懼又豈可使之竭作<lb/>
耶竊聞近來益憚應役無所解紛乃牽惹衆户共應官<lb/>
司到上司投狀乞每嵗十人人催一甲以分其力竊謂<lb/>
此事有大害存焉且以徽之歙縣言之縣三十七都每<lb/>
都税二人則一税不過七十四人轉而為十則一税將<lb/>
<pb n="KR4d0257_WYG_002-13b"/>
差三百七十人雖曰催科稍便填納差少然期㑹之奔<lb/>
走吏胥之乞覔擁遏于庭下而情不通拘係于官司而<lb/>
身不脱㸃對之費用比較之箠楚人人所不能免縱使<lb/>
令長有寛恤之心深加撫勞然上下勢嚴内外情隔非<lb/>
委之吏事必不集集事在吏非賄不行矧令長迭更未<lb/>
必皆賢賢者尚不能盡察萬一非賢吏輩誅求寧有紀<lb/>
極是向也一税之内以七十四家而受此禍而今也以<lb/>
三百七十家而受此禍利害較然而人復有請此請必<lb/>
<pb n="KR4d0257_WYG_002-14a"/>
不出于衆人公議必出于見充保長之私情夫應役官<lb/>
司非民所便彼方安坐田里吏不及門亦何便已而率<lb/>
以分保長之役是必見應役者求免目前不顧衆人之<lb/>
情不恤他日之害者之言也要之此事只在令長得人<lb/>
寛恤撫勞勿裝虛數使填納勿縱吏胥乞覓以所催成<lb/>
數為之分限使如期催捉勿比較勿監繫約為期限使<lb/>
自齎呈及所催則縱之不及數則勉之戒之使之補過<lb/>
或不及數然後取其怠慢之尤者罪以警之若令長推<lb/>
<pb n="KR4d0257_WYG_002-14b"/>
誠撫摩委曲勞來有言必信使熙熙赴官如歸則保長<lb/>
之禍自可息保長之法不必變法未嘗弊而人自弊之<lb/>
今不求諸人而求之法法變而弊益甚也伏乞詳酌<lb/>
　　論常平<lb/>
一竊謂常平立法甚峻所以闗防移易今之長吏乃以<lb/>
法峻之故重于案吏故法雖峻而弊益滋又比年嵗多<lb/>
豐稔官不散給積貯既久官司前後因仍不能究見實<lb/>
數雖上司差官盤量亦不過取見倉厫虛實責狀以申<lb/>
<pb n="KR4d0257_WYG_002-15a"/>
終不能考覈其數故今嵗發廩往往多所折閲其間以<lb/>
無為有罪固難恕然有積嵗既久而耗不過十分之一<lb/>
以十年之久蛀損耗蠧斁蕩為灰塵奚止十分之一耶<lb/>
今嵗發廩既見實數若此元額大段虧折及盜用移易<lb/>
合行遣外其有元無欺弊止是折閲乞與除豁却將見<lb/>
在數目究見徹底毋使向後以虛數相仍繼是易米為<lb/>
穀却别立項目使後來可以稽考此亦一時覈實機㑹<lb/>
若本錢太少亦乞廣行措置其本路已散數目申奏朝<lb/>
<pb n="KR4d0257_WYG_002-15b"/>
廷乞降本錢為經久之計<lb/>
　　論義倉<lb/>
一在法荒政及二分與免義倉州縣雖有奉法去處然<lb/>
上司不曽申嚴頒示往往胥吏不以告民間多有疑惑<lb/>
聞催科保長嘗議行臺陳訴今乞明降榜示特與除放<lb/>
切謂救荒之事苟卹民雖在他司門下尚復致力矧義<lb/>
倉專屬使臺以是寛民不俟他請曩者訴旱既多阻抑<lb/>
今若因是凡下等不在蠲免者亦與除放或截自若干<lb/>
<pb n="KR4d0257_WYG_002-16a"/>
㪷以下悉與蠲免甚大惠也更乞詳酌施行<lb/>
　　繳納劄子<lb/>
某近者皇華戾止屢獲進謁寫積年傾嚮之私大慰下<lb/>
情請違道左已更旬浹不審何日抵使臺驅馳不無勞<lb/>
勩想愷悌監民樂于賑卹當無他也蔣判官繼將命行<lb/>
諸邑喬令尹亦遵約束續増賑給自非星軺周詢歙民<lb/>
何以得此某䝉委訪利便事件敢不盡愚第兀坐冷齋<lb/>
民事不接不能盡知其詳姑以所聞五事條具以進亦<lb/>
<pb n="KR4d0257_WYG_002-16b"/>
嘗與喬令商確是否高明當一見而決或可施行願即<lb/>
圖之管見止此深愧不能廣副諮諏美意恃眷遇篤實<lb/>
更不敢修疊煩苛禮伏乞台察<lb/>
　　　比者台意欲蠲下户零税聞黄堂已嘗面許雖<lb/>
　　　嘗倚閣得之同僚乃有麥熟再行起催之意此<lb/>
　　　事非大監更賜一言力勉未能遽罷伏乞台照<lb/>
　　與陳倉單劄子<lb/>
比者率具劄子并事目一封上干涓史伏計已繳台覽<lb/>
<pb n="KR4d0257_WYG_002-17a"/>
内所論義倉一項不曽明具人户等第恐施行間難以<lb/>
慿據今續得喬宰勘當實數所謂四五等比上户所欠<lb/>
甚多此皆貧乏可憐無可送納正當來不曽訴荒台慈<lb/>
所深嘉憫者若截自屯特與蠲免被惠當不貲也其他<lb/>
郡邑某雖不詳知以此較彼大約可見欲望台慈推而<lb/>
行之嘗與喬宰熟議度此事使司必可行某不敢再具<lb/>
稟目敢以副劄繳納歙縣所具數目附逓以進伏乞台<lb/>
亮<lb/>
<pb n="KR4d0257_WYG_002-17b"/>
　　與陳英仲提舉劄子<lb/>
某托在宇下雖幸以冷官藏拙然目見耳聞有觸諸心<lb/>
不能自已者不揆以稟新安雖號六邑皆崇山峻嶺水<lb/>
東流浙西入彭蠡在江右若覆釜然耕墾砂礫不見平<lb/>
原自五代僭偽時陶雅倍増重賦厥今農田所入奉税<lb/>
租者强半民生艱甚在樂嵗亦有不能自活者矧上流<lb/>
之地歉嵗移粟艱難自曩嵗回禄城市蕭然今夏洊遭<lb/>
洪潦郊原蕩析邇者旱證已形雖郡禱甚勤邈無有應<lb/>
<pb n="KR4d0257_WYG_002-18a"/>
造化不為己甚庶幾有望不然則未知攸濟也竊聞此<lb/>
邦常平絶少萬一告飢則所以賑救者當有立至之幾<lb/>
是未易以立談判不然則多給緡錢儲粟以備實有望<lb/>
于門下未審執事以為如何僭率不勝惶恐<lb/>
　　再與前人論荒政<lb/>
某修敬之後未遑嗣布起居頃忽拜報書特加親染勞<lb/>
問慇懃謙虛下逮非屬吏所宜䝉罙深感激然區區之<lb/>
意不敢以世俗虛禮事君子而耳目所接足以廣周諮<lb/>
<pb n="KR4d0257_WYG_002-18b"/>
者不敢自隱新安自六月苦旱迄今兩月餘雖有得陣<lb/>
雨沾濡所在終未通濟告旱者紛然郡雖分遣官屬走<lb/>
田野猶未有分數大約恐不過五六分救荒之法大率<lb/>
以民為主却就其中與之究實乃被實惠往往今時所<lb/>
主多在官賦闗防既嚴則所遣官吏惟上所視減放恐<lb/>
未盡實矧此邦民田所入大半輸官若蠲放不盡受害<lb/>
不少今雖未至狼狽然賑救之法必須早為之計以安<lb/>
其心庶免流離向見晦翁在浙東頒條目于州縣請寄<lb/>
<pb n="KR4d0257_WYG_002-19a"/>
居為賑濟官俾賑濟官鄉擇二人為鄉官鄉官都擇二<lb/>
人為都正其抄劄戸口雖委之保正長必令都正為究<lb/>
實每都就寺院或要害處置一場算所抄大數給與之<lb/>
米其所抄劄到人戸各給與厯令都正五日一散其運<lb/>
米則委之等第之家以防折閲是時敝邑歉甚某亦嘗<lb/>
任其事雖鄉都不能盡得其人亦十得五六然抄劄在<lb/>
秋末給散乃在深冬散米之日飢餓者衆與抄劄時事<lb/>
體不同又須賑濟官通變措置是時州縣先以當來抄<lb/>
<pb n="KR4d0257_WYG_002-19b"/>
劄户口申上司拘文畏責不敢更易遂使應抄劄者不<lb/>
沾惠而不應抄劄者反得之若非賑濟官得人要須上<lb/>
司許其斟酌通變庶得盡力不然則一應文逃責以罔<lb/>
上司耳今本州見委判官措置亦得人矣所慮米斛不<lb/>
繼或諸縣難盡得人若得上司頒示條目就寄居詢訪<lb/>
令州郡嘉禮以請庶或得人可委耳又聞寧國頗有流<lb/>
離見行煮粥傳聞雖未必盡實然煮粥雖是救荒一法<lb/>
又當施之于其所宜事不早計民已流離不得已之下<lb/>
<pb n="KR4d0257_WYG_002-20a"/>
䇿况聞煮粥之聲山谷之民襁負而出一則失業二則<lb/>
暴露三則忍飢以待哺死于道路職此之由切計煮粥<lb/>
之費欲為一日之飽人亦不下一升若廣抄劄以一升<lb/>
之米給諸其家縱有死亡亦免在溝壑今若急早如前<lb/>
措置則凡鄉土之民皆可使之奠枕唯外邑流離方用<lb/>
臨時安集既境内奠枕則外來者亦抄劄姓名就寛閒<lb/>
寺院安置或給米或煮粥不至擁塞無措私計萬端毫<lb/>
楮不能盡白敢布一二惟執事裁酌之<lb/>
<pb n="KR4d0257_WYG_002-20b"/>
　　又<lb/>
竊謂救荒無十全良䇿蓋姦民多妄訴而窮民多不能<lb/>
訴在法雖各于田畞立土峯牌子標字號畞步以俟檢<lb/>
視然阡陌連亘雖官司不憚勤勞有意覈實者終不能<lb/>
履畞而視大率不過遍走都保挑十數田段以騐其虛<lb/>
實然姦民與吏囊橐而官不能盡究地理吏得所欲則引<lb/>
諸荒歉之處而匿其豐熟之地遂盡指以為歉吏不得<lb/>
所欲則引諸豐熟而匿其荒歉之處遂盡指以為熟指為<lb/>
<pb n="KR4d0257_WYG_002-21a"/>
歉則姦民之不歉者必以虛訴而獲利指為熟則窮民<lb/>
之實歉者必以妄訴而遭罪不歉而獲利是固可罪實<lb/>
歉而遭罪則含寃茹苦死無所告故尤不可不盡心况<lb/>
此邦之人畞收大半納官若荒及五分則官租且不辦<lb/>
何以自贍切見經界之法每都分為十保保自有字號<lb/>
為今之計不若令檢踏官先排定都分取見各都經界<lb/>
字號將每都田畞隨字號分而為十其一號之内如皆<lb/>
豐熟則不須檢視若其荒歉去處一號之内雖有豐凶<lb/>
<pb n="KR4d0257_WYG_002-21b"/>
不等若履畞而視決不能遍設分為數等則是寸量銖<lb/>
度繁碎又豈能周故莫若就一號之内令檢視官對衆<lb/>
量度絶長補短可得幾分其人户訴荒狀内各有字號<lb/>
畞步却視檢踏之後取其所訴之號視元檢踏實荒及<lb/>
幾分為之除放其高下豐凶雖不能盡得其實大率人<lb/>
户置田必散在諸處既得其大綱則以彼易此決不至<lb/>
大有僥倖亦不至大有枉抑至四等五等之家在荒法<lb/>
及五分便與賑濟今旱勢如許必不能自存恐其間有<lb/>
<pb n="KR4d0257_WYG_002-22a"/>
些少田畞往往只在一號之内不幸盡是荒歉而官司<lb/>
所檢既以絶長補短為之分數却恐蠲放不盡故莫若<lb/>
將上三等户隨所檢視分數與之蠲放其四等五等之<lb/>
户却于檢到分數之後更與蠲減則無不被實惠之人<lb/>
矣此法雖大為之防然阡陌之廣若欲履畞檢踏雖窮<lb/>
年不能遍只以此法為準如本州歙縣管下三十七都<lb/>
都分為十則已分作三百七十號日檢十號已是三十<lb/>
七日嵗云暮矣税限已嚴又豈容稽緩耶愚慮如此更<lb/>
<pb n="KR4d0257_WYG_002-22b"/>
在裁酌<lb/>
　　上新安張守劄子<lb/>
某踈拙不才誤䝉知遇深念事大君子之道不惟仰贊<lb/>
盛徳要當竭誠盡意知無不言庶幾不自踈外以盡報<lb/>
稱某兹䝉台諭撰祈晴文謾以拙意直叙殊媿鄙朴然<lb/>
竊自念感格之道在實不在文有如判府奏院節儉愛<lb/>
民宜有休徵淫雨泛濫雖在處皆然然古人善政所召<lb/>
蓋有虎渡河而蝗不入境者郡政苟孚焉知嘉祥之不<lb/>
<pb n="KR4d0257_WYG_002-23a"/>
我應切見行都凡遇雨水放賃錢之類必併門税俱弛<lb/>
此邦販夫販婦舉貸經生以餬其口貿易如意得利僅<lb/>
如牛毛而折閲者率大半萬一計較少利瞞税而入一<lb/>
或見邏縱不到官錢物已罄倘吏不厭所求械繫送府<lb/>
受刑追償不惟舉室飢餓又且逋債督迫實可憐憫今<lb/>
若因禱祈之次援行都例見寛幾日甚大惠也又古者<lb/>
遇災弭變或議獄緩刑或施舍已責雖今明政之下獄<lb/>
訟寡寃然囹圄之中自大辟盜賊之外其間或有干連<lb/>
<pb n="KR4d0257_WYG_002-23b"/>
久繫罪輕可赦者少賜寛假原貸亦足以召和氣至諸<lb/>
色財賦期限雖有常程因兹淫潦特與寛假俾縣吏少<lb/>
寛追逮境内舒伸亦民心悦而天意解之意也某冷官<lb/>
本不當越次有言仰恃寛和接下曩者撰文鄙陋有忤<lb/>
古意數䝉委曲開諭樂君子之易事每竊自感今輒于<lb/>
祝文畧露此意未審台意以為何如僭越不勝惶恐之<lb/>
至尚容俯伏請罪伏惟台意亮察<lb/>
　　乞差楚學正劄子<lb/>
<pb n="KR4d0257_WYG_002-24a"/>
某祗稟某分教二年學問膚淺不能興起士心日負曠<lb/>
瘝懼中間學正闕人某深惟諸生領袖正欲以徳行表<lb/>
式不宜專以文藝取訪之善類皆謂楚椿秀才學問有<lb/>
源操履端正杜門力學不同流俗某數造其廬與之語<lb/>
其人恬靜寡欲行已有恥而議論皆本前輩遂屈致學<lb/>
宫屢辭乃就欲以學正處之則再三遜避且薦婺名士<lb/>
汪堪仲解元以自代既而汪君不果來某力挽就職方<lb/>
幸其肯從不料學校敗羣子見恨斥逐妄肆詆毁至形<lb/>
<pb n="KR4d0257_WYG_002-24b"/>
訟牒雖䝉判府大卿灼見訟者不根不遂其請然楚學<lb/>
正一聞煩言超然退歸某再往扣之則求退愈力某自<lb/>
惟不才方幸得一二善類相扶持庶免曠敗一旦浮言<lb/>
胥動使賢者不能自安利害匪輕此來妄意欲從使府<lb/>
特賜給帖請楚學正前來供職庶仗台命之重某得以<lb/>
挽留為學校助干冒威嚴不勝悚恐俟命之至<lb/>
　　上太守<lb/>
昧爽到山寺隨羣待班瞢無所見既曉始知有宮門殿<lb/>
<pb n="KR4d0257_WYG_002-25a"/>
門禁衞之限意謂使君致嚴如此及見同官言及僉聴<lb/>
措置以鄙見宫殿之名州縣似不可容易倣擬若曰設<lb/>
至尊座則事體當如禁禦然山寺僧徒寢食出入其中<lb/>
未見如禁禦制守倅山門下轎入居幕次禮所當然今<lb/>
曰宫殿則事又相背馳矣若曰欲致嚴肅則胥徒扣門<lb/>
如雷不見鬷假無言之意况衣冠輻湊無所容身使臣<lb/>
學職率皆露立平旦晴明猶可烈日驟雨又將若何今<lb/>
日之事若去宫殿之名只作聖㫖追嚴道埸禁約人從<lb/>
<pb n="KR4d0257_WYG_002-25b"/>
例不入寺門官員到寺各給一牌令當直一人攜交椅<lb/>
以入許就寺門裏面待班亦未至淆亂况宫門内各有<lb/>
待漏院亦無暴露之理愚見如此率易稟聞更冀詳酌<lb/>
　　上趙運使劄子<hi>吉</hi>
某伏䝉台慈特賜誨劄俾令埋瘞旅櫬仰見布宣徳意<lb/>
靡所不周今之為民上者興利除害固不乏人至于憂<lb/>
及死亡非存心篤實察見隱微慮鮮及此某躬承嚴命<lb/>
不勝欽歎本縣舊有甸洋山為漏澤園久廢不治某自<lb/>
<pb n="KR4d0257_WYG_002-26a"/>
去夏承乏來此見路旁有暴露者心甚不忍即命築之<lb/>
因此興念欲推行其所不及嘗募邑之父老陳其姓者<lb/>
俾主其事猶未遑舉自承使帖即令刷起叢聚不掩者<lb/>
十餘所及其他四散不葬不封數不下三千餘其棺櫬<lb/>
稍全者即隨處加土修築其間大半年深朽爛重疊堆<lb/>
積或在水濱或在卑濕僅能約略數目不可復舉邑人<lb/>
咸謂此項縱使加土水潦衝蕩終不能久欲從釋氏津<lb/>
送縣司為修設縁事舊來甸洋漏澤園已命工芟削欲<lb/>
<pb n="KR4d0257_WYG_002-26b"/>
加修治圖為久計繼自今死不能葬者俾歸其中庶幾<lb/>
逐日瘞藏無復前患若其它耳目所未聞知者已一面<lb/>
搜訪以上廣明使車忠厚之徳敢此申聞或有未盡約<lb/>
束更須下示伏丐台詧<lb/>
　啟<lb/>
　　謝解啟<lb/>
棲遲里閈雅無温氏之知名薦舉鄉書輒似白家之中<lb/>
第殊非所冀豈不自驚竊以詩人作而風雅之體興漢<lb/>
<pb n="KR4d0257_WYG_002-27a"/>
儒起而離騷之格變假物情而寫志援古義以方今再<lb/>
興于梁宋之間大備于隋唐之世平仄必諧于聲律重<lb/>
輕不失乎錙銖雖則對白抽黄亦必本仁祖義斬白蛇<lb/>
而述英武備知太傅之才鑄農器而頌清平於顯晉公<lb/>
之識極其成效可謂得人惟我皇朝不更近古擢犀角<lb/>
而拔象齒附鳳翼而扳龍鱗掃開李杜藩籬蹴破班揚<lb/>
蹊徑蔚若縉紳之妙選隱然宗社之名臣彼何人斯由<lb/>
此塗出肆吾皇之再造崇列聖之舊規首復是科以幸<lb/>
<pb n="KR4d0257_WYG_002-27b"/>
多士連箱累牘再瞻日月之光聳壑昻霄莫非廊廟之<lb/>
器推行既久寧免濶踈剗革一新大為允協振儒風之<lb/>
委靡還士氣之中和俾收百戰之功來副春幃之選非<lb/>
巨富之學何以聨珠而綴玉非甚巧之技何以結繡而<lb/>
鏤金旅進實繁見收無幾獲逢遴選宜屬茂倫如某者<lb/>
棫樸小材箕裘末業學詩學禮早聞慈訓于過庭事親<lb/>
事君再得師言于避席蒲編竹簡重惜分陰雪案螢窻<lb/>
幾徂清夜文固慙于吐鳳技竊尚乎雕蟲忽當大敵之<lb/>
<pb n="KR4d0257_WYG_002-28a"/>
前遂有東隅之獲九人而已介伯仲之中間十目其嚴<lb/>
指鄉閭之希有豈意以靈芝之秀悉歸棠棣之華幸出<lb/>
自天恩歸有地兹蓋伏遇某官瓊宮近侍璇極文星挾<lb/>
富貴以來游蘊才能之固有斗間光艷管風月于毫端<lb/>
口角雌黄判是非于意表式副九重之倚來分百里之<lb/>
憂道則可行國則無小春風巷陌兒童歌元白之詩秋<lb/>
霽郊原父老話龔黄之政芹藻秀從宮之彦弦歌皆學<lb/>
道之民蘭籍得香霧行䝉潤昔年里選幾定例于一䕫<lb/>
<pb n="KR4d0257_WYG_002-28b"/>
今嵗賢書遽齒名于四傑行報治功之最屬興得晚之<lb/>
嗟元勲載想于凌烟清問愈勤于宣室優賢峻秩正唯<lb/>
人主能官人載路歡謠盡謂相門真有相故兹孱懦光<lb/>
入陶鎔某敢不益勵前修更新末習擐甲鼓先登之勇<lb/>
焚舟為必勝之期却指乃心誓無虛辱已藉吹噓之力<lb/>
逺送輕翰更期埏埴之恩不遺窳器<lb/>
　　謝王右司薦舉啟<lb/>
鄉先生鳴佩而來方展敬恭之禮部使者剡章以奏忽<lb/>
<pb n="KR4d0257_WYG_002-29a"/>
驚薦擢之私顧么麽以奚堪矧資格之有礙叨承特達<lb/>
敢露狂愚竊以欲貴雖人心所同枉道則君子所恥苟<lb/>
非其義而禄以千駟寧為之範而不獲一禽故道可為<lb/>
邦寧甘陋巷人爭言志獨樂舞雩固非矯激以沽名是<lb/>
乃從容而就義如某者才則甚短學不自彊尚論古人<lb/>
雖信有為亦若是退省終日欲求寡過而未能方將汲<lb/>
汲以修身豈敢皇皇而急仕偶藉朋友之譽誤叨鄉曲<lb/>
之評赫赫上公既拔茅而彚進皇皇憲使復推轂以惟<lb/>
<pb n="KR4d0257_WYG_002-29b"/>
勤顧何徳以稱之徒有愧于中耳兹蓋伏遇都運右司<lb/>
正直是與徳義可尊謂弼教當底于無刑既期予于治<lb/>
惟報恩莫重乎薦士爰舉爾所知雖大賢推引類之公<lb/>
然小子有反躬之懼爾鈍拙而見謂有守爾朴野而彊<lb/>
曰無華凡譽之或過其情蓋勉焉俾歸于道某敢不益<lb/>
堅素履仰報明知欲不貪泰不驕確守靜亷之訓進以<lb/>
禮退以義永遵謹飭之規感徳殊深藏心奚既<lb/>
　　謝王漕啟<lb/>
<pb n="KR4d0257_WYG_002-30a"/>
備數賓僚纔登數月剡章帝闕首出羣公泛觀薦舉之<lb/>
常莫非請求而得遽䝉公選敢布愚衷竊惟欲貴雖人<lb/>
心所同枉道則君子所恥苟非其義而禄以千駟寧為<lb/>
之範而不獲一禽故道可為邦寧甘陋巷人爭言志獨<lb/>
樂舞雩固非矯激以沽名是乃從容而就義如某者質<lb/>
則甚陋學不自彊尚論古人雖信有為亦若是退省終<lb/>
日欲求寡過而未能一覘頽風益乖雅志富貴是所欲<lb/>
亦何至求龍斷而登妻妾尚知羞又豈可乞墦間之祭<lb/>
<pb n="KR4d0257_WYG_002-30b"/>
靜念淪胥而至此深虞陷沒以皆然方將辭尊居卑而<lb/>
辭富居貧敢意以賢詔爵而以功詔禄何乃踈愚之賤<lb/>
忽䝉特達之知兹蓋伏遇都運判院寛裕包荒清明照<lb/>
物談笑足以辦事謙虛猶切下人數千里民之利病裁<lb/>
剸于目前十一郡吏之否臧羅列乎胷次切自觀省莫<lb/>
稱奬提識慮淺而見謂宏深氣質偏而彊名醇正豈愛<lb/>
之而不知其惡故譽之而或過其情所到特未量殆使<lb/>
益堅其素履我心不可轉庶幾無負于殊知乃若私第<lb/>
<pb n="KR4d0257_WYG_002-31a"/>
公朝古人至戒門生恩府叔世鄙辭既非先進所樂聞<lb/>
又豈後生之敢效僭紓悃愊期逭譴尤<lb/>
　　謝彭祭酒啟<lb/>
領諸侯之學政自彊顔露公車之章猥先借寵不求而<lb/>
得重拜且慙竊以欲貴雖人心所同枉道則君子所恥<lb/>
兹以入官繆當分教敢曰化民而成俗庶幾習是而勝<lb/>
非一覘頽風益乖雅志况專佔畢之功繆當師友之責<lb/>
每明此意私淑吾徒蓋欲知義命之歸弗敢避方拙之<lb/>
<pb n="KR4d0257_WYG_002-31b"/>
誚何圖公選下逮畸人謂行有常不在徼名而立異謂<lb/>
志于道豈容徇物以尚同題評過優屬望亦厚惟善能<lb/>
引其類將焉取斯無實而與之名殆必有故兹蓋伏遇<lb/>
都運龍圖祭酒先生行古之道執經之權以大司成之<lb/>
尊力扶清議恐郡文學之衆猶有遺才更傷末俗之易<lb/>
流坐慨善人之無幾眷言固僻頗以安恬作之使髙借<lb/>
以息競施不虞之譽甚懼過情守自信之愚莫酬知己<lb/>
乃若列門生之目謝私室之恩兹皆後世之好諛蓋亦<lb/>
<pb n="KR4d0257_WYG_002-32a"/>
古人之未見效尤罪也有識恥之既執事雅不欲聞故<lb/>
修辭因得以畧其為悃愊莫究編摩<lb/>
　　答莫司户啟<lb/>
伏以令聞廣譽久𫝊師友之間累牘連篇忽拜書辭之<lb/>
寵知効官之有地喜承教之及時仰荷先施深慙不敏<lb/>
恭惟司户朝議松筠挺操圭璧含章秉彞全物則之天<lb/>
造道得安深之地能定故能應綽知游刄之有餘有徳<lb/>
必有言濬發詞源之甚逺既題名于雁塔宜式序于鴛行<lb/>
<pb n="KR4d0257_WYG_002-32b"/>
慙兹引墨而舉綱豈曰得時而行道決南山之判已知<lb/>
守正以無阿演西掖之綸行見舉賢于不次某遭時教<lb/>
育妄意宦游迄乖捧檄之心已絶彈冠之興誤被王公<lb/>
之汲引獲陪原隰之驅馳摳衣趨隅何幸即披于雲霧<lb/>
濡毫握管愧無欲報之瓊瑤瞻頌之私名言曷罄<lb/>
　　上程安撫叔達<lb/>
伏以十國為連共仰卿雲之蔭一行作吏幸分愛日之<lb/>
暉雖曰依使臣而有光華敢不詣大府而受約束恭惟<lb/>
<pb n="KR4d0257_WYG_002-33a"/>
判府安撫殿撰給事斯民先覺正道後傳剛大之氣塞<lb/>
天地而有餘誠明之教經國家而惟叙玉堂揮翰誕揚<lb/>
孚衆之辭瑣闥塗歸密展回天之力惟君子則無入不<lb/>
自得故忠臣非擇地而後安分符深摩拊之仁攬轡有<lb/>
澄清之志南昌新府姓名已載于雲屏東觀蓬山論譔<lb/>
仍闗于天閤雖逺俗胥懷于寧輯奈上心方眷于來游<lb/>
佇聞宣室之思亟下安車之召控蠻荆而引甌越信未<lb/>
究乎經綸亮天地而理陰陽始不虛于傾徯某成均晚<lb/>
<pb n="KR4d0257_WYG_002-33b"/>
進奉水寒門自齒籍于衣冠即纒悲于風木兩分芹泮<lb/>
歎莫效于卑官三易蓮池望實踰于本等方擬駕疲而䇿<lb/>
蹇遽容附翼以攀鱗引睇輝躔聊進小夫之竿牘服勤<lb/>
外幕尚依大厦之帡幪欽誦罙勤名言曷罄<lb/>
　　上蘇運使<hi>名峴</hi>　<hi>東坡曽孫</hi>
風行十郡大開禮樂之光華智效一官幸執詢謀之轡<lb/>
御屬瓜期之甫邇望蓮幕以知歸尚冀并包不遺么麽<lb/>
恭惟都運殿撰大卿學傳聖統文紹儒宗陽春敷發育<lb/>
<pb n="KR4d0257_WYG_002-34a"/>
之仁江海蓄淵深之量明明慶胄挾氓井以爭長挺挺<lb/>
英聲嫓雲山而増重信後世不可及已惟君子是以似<lb/>
之將大展乎經綸果徧儀于清要曲臺議禮一煥新儀<lb/>
大匠呈工具嚴古式卿月方澄于玉陛使星俄粲于璇<lb/>
宵惟生財有道自守正模而禁民為非確守正義故江<lb/>
右轉輸之寄藉閩中厯試之餘輦駕驪車久鬱縉紳之<lb/>
望𤣥衮赤舄亟陪旒冕之嚴以大慰于蒼生益有光于<lb/>
前烈某成均晚進奉邑寒門一齒籍于衣冠兩纒悲于<lb/>
<pb n="KR4d0257_WYG_002-34b"/>
風木子欲養而親不待已分歸田已未信而人曰能忽<lb/>
加推轂遂使守愚之賤遽加躐等之榮何期附翼以攀<lb/>
鱗遂獲䇿蹇而磨鈍通饋餉不絶糧道豈能裨蕭相國<lb/>
之良圖檢出納悉委士人庶獲稟劉中書之成算靖言瞻<lb/>
徯罔究名言<lb/>
　　上林漕啟<hi>名枅</hi>
候吏觀文方仰使星之炳燿征夫隨牒幸驂原隰之驅<lb/>
馳惟高明無所不容故么麽望其與進恭惟都運大著<lb/>
<pb n="KR4d0257_WYG_002-35a"/>
郎中材猷超邁器格高宏抉雲錦以分章酌天漿而漱<lb/>
潤楊葉妙南宮之選芸香無東觀之游玉節聨分帶羊<lb/>
城于威部繡衣四指包熊楚于提封懽情鼓舞于褰帷<lb/>
黠膽震驚而解綬有彭蠡潤身之澤真豫章出衆之材<lb/>
諒坐席之未温即賜環而從召儒術行而天下富固難<lb/>
優一路之分有徳進則朝廷尊非久即三公之拜某成<lb/>
均晚進奉邑寒門一齒籍于衣冠兩纒悲于風木既乖<lb/>
捧檄已分歸田忽當途加推轂之私俾薄宦冒泛蓮之<lb/>
<pb n="KR4d0257_WYG_002-35b"/>
寵鱗攀翼附幸登孔氏之寢門川泳雲飛願繼南陽之<lb/>
㕔石靖言瞻徯罔罄敷陳<lb/>
　　答宋交代啟<hi>名傳</hi>
受業賢闗禮樂夙欽于先進從班漕幕步趨俄踵于絶<lb/>
塵喜諧既見之心愧荷先施之寵恭惟某官學醇探本<lb/>
徳厚鎮浮掉鞅詞場早題名于雁塔標纓仕路宜式序<lb/>
于鴛行惟不求聞達于人故未免淹翔于外芹藻秀從<lb/>
公之彦弦歌來學道之民復煩贊務于行臺益見養恬<lb/>
<pb n="KR4d0257_WYG_002-36a"/>
于靈府元老有謀宜遺朕信克昭顯祖之休先生以義<lb/>
而説王當不負格心之學某遭時教育妄意宦游奈一<lb/>
齒于衣冠遽兩悲于風木既乖捧檄已分歸田偶當途<lb/>
加推轂之私致薄宦抱續貂之愧漆雕開之未能信懼<lb/>
鰥厥官楚子文必以告新願提其耳靖言瞻徯罔罄敷<lb/>
陳<lb/>
　　上宋參議啟<lb/>
伏以千里折衝仰帥幕謨謀之秘一行作吏實外臺奔<lb/>
<pb n="KR4d0257_WYG_002-36b"/>
走之聨豈期幸㑹之來遂有瞻依之便恭惟某官文章<lb/>
領袖義道綱維秉彞全物則之初造道得安深之粹修<lb/>
天爵而從人爵果大展乎鵬程以先知而覺後知信有<lb/>
如于麟趾惟十國為連之廣藉一賢制難而安爰資黄<lb/>
髮之猷來應紅蓮之選運籌幄内誠知君子之優游補<lb/>
袞王前當慰中朝之徯望某幸逢教育妄意宦游偶當<lb/>
途加推轂之私致薄宦有攀鱗之寵靜惟愚陋其猶正<lb/>
牆面而立與倘藉提撕然後知夏屋之幪也靖言瞻徯<lb/>
<pb n="KR4d0257_WYG_002-37a"/>
罔罄敷宣<lb/>
　　黄倅啟<hi>名瓌</hi>
監于方伯之國載瞻别乘之輝事其大夫之賢幸有居<lb/>
邦之便將寫心于既見輒剡牘以先馳恭惟某官學富<lb/>
天淵才優廊廟治行咸推于第一才名夙擅于無雙乃<lb/>
積乃倉紅腐盛九年之蓄有民有社弦歌回百里之風<lb/>
固將大展于鵬程詎可久淹于驥足矧斡元樞于紫極<lb/>
實為舊物之青氊風月平分王化已流于百里雲龍感<lb/>
<pb n="KR4d0257_WYG_002-37b"/>
㑹宸聰當悟于一言惟克究于經綸始不虛于傾徯某<lb/>
幸逢教育獲在宦游未施棫樸之材洊抱蓼莪之戚已<lb/>
孤素志尚復何心屬叨宰路之薦揚獲與漕臺之奔走<lb/>
靜惟愚陋罔罄敷宣<lb/>
　　王倅啟<hi>名子淔</hi>
題别駕之輿逖瞻雋軌執皇華之轡偶玷官聨往戍在<lb/>
時依仁不日恭惟某官相門英胄昭代真賢接文獻以<lb/>
匪遙挾聲猷而嗣顯宜横騫于要路以大展于長才鄮<lb/>
<pb n="KR4d0257_WYG_002-38a"/>
水揚旌淹濟川之舟楫王畿弭轍目制物之權衡綽著<lb/>
賢勞寖階膴仕進㑹府馮泥之寵興海沂被化之歌屬<lb/>
當千里驥足之馳行奮九萬鵬程之舉平分風月儼異<lb/>
時人物之遺芳感㑹雲龍見聖世公侯之復始某獲陪多士<lb/>
幸綴末科一自叨逾僅遂拜親之志兩經憂患迄乖捧<lb/>
檄之心此身已分于歸田先達誤加以推轂遂塵漕幕<lb/>
得際屏星是邦事大夫之賢佇慰披承之素我心見君<lb/>
子則説庶諧親炙之私瞻徯滋勤名言罔既<lb/>
<pb n="KR4d0257_WYG_002-38b"/>
　　答武寧趙丞<hi>名師淵</hi>
伏以振振公族素推一鶚之賢空空鄙夫俄拜雙魚之<lb/>
寵未諧既見乃荷先施仰盛徳之謙撝顧腆顔而益厚<lb/>
恭惟知丞朝議為善最樂大雅不羣强識博聞獨究儒<lb/>
流之學忠言讜論肯為異姓之卿暫迂作楫之宏才聊<lb/>
適哦松之雅趣雖未展鵾鵬之化已先寒雁鶩之心崔<lb/>
斯立不忍負丞佇觀施設劉子政素來憂國當奮謀猷<lb/>
某賦性顓愚遭時教育方彈冠而筮仕遽枕塊以銜哀<lb/>
<pb n="KR4d0257_WYG_002-39a"/>
既乖捧檄之心已動歸田之興偶當路誤加汲引致微<lb/>
才獲與品題摳衣趨隅何幸即披于雲霧濡毫握管愧<lb/>
無欲報之瓊瑤瞻徯徒勤名言莫罄<lb/>
　　答汪通判啟<hi>名徳輪</hi>
伏審光膺細札榮貳大藩題别駕之輿指修程而慙駐<lb/>
執皇華之轡䇿蹇走以難追將諧既見之心俄拜先施<lb/>
之寵仰承謙眷敢後懽迎恭惟某官鐘鼎象賢圭璋稟<lb/>
粹立身忠孝固知君子能事君經國謀謨咸曰相門真<lb/>
<pb n="KR4d0257_WYG_002-39b"/>
有相早發儒林之藻亟揚仕路之鞭緑水泛蓮清標照<lb/>
日長途展驥逸駕追風復煩贊貳于名藩未究設施之<lb/>
逺業矧公侯之孫必復始豈州縣之職可徒勞風月平<lb/>
分王化佇流于萬里雲龍感㑹宸聰當寤于一言某賦<lb/>
性顓愚遭時教育豈期井谷之微獲際屏星之耀我心<lb/>
見君子則悦奚啻披風是邦事大夫之賢尚期發藥<lb/>
　　答李縣丞啟<hi>名充</hi>
伏以桂館騰芳久欽先進松庭對詠尚屈宏圖顧積年<lb/>
<pb n="KR4d0257_WYG_002-40a"/>
懷仰徳之私幸今日有寫心之見馳辭過譽拜賜懷慙<lb/>
恭惟某官學際天人識該今古仙苑衍蟠根之大文星<lb/>
標入夢之祥辭藻清新無復翰墨畦逕人物超邁是誠<lb/>
朝廷羽儀惟有意于撫民故不辭于貳令雖未展鵾鵬之<lb/>
化已先寒雁鶩之心素位而行寧有負丞之歎得時則<lb/>
駕佇隆致主之勲某學愧古傳才非世用誤被王公之<lb/>
汲引獲陪原隰之驅馳引領旌麾何幸即披于雲霧貢<lb/>
誠竿牘愧無欲報之瓊瑤<lb/>
<pb n="KR4d0257_WYG_002-40b"/>
　　答張主管<hi>名謂</hi>　<hi>常州府</hi>
伏以載詠花封方仰甘棠之化作賓蓮幕復聞行李之<lb/>
來愧剡記之未遑拜朋緘之先辱恭惟某官學優聖閫<lb/>
譽藹賢闗有徳必有言信詞源之浩浩能定故能應宜<lb/>
智刃之恢恢既屈用于牛刀當亟躋于鳳詔敢曰聲猷<lb/>
之韜晦尚陪原隰之驅馳雖下僚資軌則之循而使表<lb/>
有詢謀之益伊欲遭時而建䇿要當正色而立朝子房<lb/>
為帝者師丕顯漢庭之懿軌曲江有大臣節嗣揚唐室<lb/>
<pb n="KR4d0257_WYG_002-41a"/>
之芳規某學愧古傳才非世用矧連悲于風木已分處<lb/>
于田茅偶叨宰路之薦揚獲厠官聨之奔走靜惟愚陋<lb/>
其猶正牆面而立與倘藉提撕然後知夏屋之幪也載深<lb/>
瞻徯罔究名言<lb/>
　　答危尉<hi>名清卿</hi>
伏以訪名僊于隱吏思見其人傳尺素于逺方喜諧厥<lb/>
志方圖逺迓愧荷先施恭惟某官識量至分章有徳必<lb/>
有言信詞源之浩浩能定故能應宜智刃之恢恢姑斂<lb/>
<pb n="KR4d0257_WYG_002-41b"/>
設施暫迂警按外户不閉當觀綵棒之威坐席未温行<lb/>
促蒲車之召云云<lb/>
　　答黄簽判<hi>名碩</hi>　<hi>特奏狀元</hi>
伏以射䇿楓庭久仰褎然之舉作賓蓮幕未攄卓爾之<lb/>
才方期雲霧之一披敢意珠璣之先降謙光下逮慙色<lb/>
外形恭惟某官秉心塞淵好古博雅禮樂百年之先進<lb/>
文章一代之主盟京師號曰無雙久騰輿議天子擢為<lb/>
第一果快羣瞻宜陪鴛鷺之行大展鵾鵬之運何乃英<lb/>
<pb n="KR4d0257_WYG_002-42a"/>
材之妙選尚淹盛府之元僚泛緑水而依芙蓉豈為異<lb/>
數濟巨川而作舟楫行罄嘉猷某學愧古傳才非世用<lb/>
誤被王公之汲引獲陪原隰之驅馳小子不知所裁正<lb/>
資櫽括先生相與以義願賜箴規<lb/>
　　通宋漕<hi>名若水</hi>
伏審光奉明綸洊更使節輟雋京兆平糴之惠任蕭相<lb/>
國轉輸之勤凡在庇庥舉深贊詠恭惟都運郎中毓岷<lb/>
峨之秀炳江漢之靈扶雲錦以分章酌天漿而漱潤先<lb/>
<pb n="KR4d0257_WYG_002-42b"/>
生晨入太學式慰青衿郎官上應列星行趨紫極由十<lb/>
道使者正艱其選而百辟卿士咸謂之賢爰自班行載<lb/>
詢原隰玉節肇揚于閩粤繡衣旋指于湖湘益増禮樂<lb/>
之光華復究貨財之本末惟江右壤控國上流地廣而<lb/>
田多荒賦重而財益匱軍儲之輸既有定籍縣官之急<lb/>
不止常租責以所無何異匿形而求影取之殆盡尚猶<lb/>
洗垢而索瘢貪吏並縁而為姦良民淪胥而好訟勢既<lb/>
極矣公其念哉倘惠此一方俾遂其生則溢乎四海此<lb/>
<pb n="KR4d0257_WYG_002-43a"/>
為之兆某誤叨舍選獲厠官聨學有愧于古傳才不堪<lb/>
于世用偶當途之汲引備下幕以驅馳隨行逐隊無五<lb/>
善之陳尸禄素餐有三年之愧雖及瓜而代莫陪緑水<lb/>
之游庶行李之來獲快青天之覩載深瞻徯罔罄敷陳<lb/>
　　通林帥<hi>名栗</hi>
伏以招諸生于館下昔瞻國子之師拜節度于軍門行<lb/>
接河陽之幕僭修尺牘敢貢寸誠恭惟判府安撫殿撰<lb/>
大卿尚友古人潛心大業得乾坤簡易之理明春秋禮<lb/>
<pb n="KR4d0257_WYG_002-43b"/>
義之宗<hi>曽進易解春秋解</hi>惟飽仁義不願膏粱故視富貴有如<lb/>
土芥入則郎星卿月出則使節郡符未嘗枉道以從人<lb/>
莫非正色而率下善類由兹而嚮慕上心益注于倚毗<lb/>
爰陞邃殿之華載擁元戎之寄惟兹潛府素號名都陳<lb/>
太傅敦下榻之勤韋刺史著築堤之愛流風善政昔既<lb/>
有傳名公巨人今豈難繼行見化原之流布即為政柄<lb/>
之權輿某學愧古傳才非世用誤被王公之汲引獲陪<lb/>
原隰之驅馳隨行逐隊無五善之陳尸禄素餐有三年<lb/>
<pb n="KR4d0257_WYG_002-44a"/>
之愧雖及瓜而代將歸守于田廬然行李之來庶一瞻<lb/>
于棨㦸<lb/>
　　答栁推官<hi>名直</hi>
右某啟羣騶執馭喜迎蓮幕之英才雙鯉傳緘俯及芹<lb/>
宮之下士重拜先施之寵深懷不敏之慚恭惟節推學<lb/>
問該通才猷敏劭作文章之伯固知崔蔡不足多游翰<lb/>
墨之場咸曰鍾王何以尚騏驥逞籋雲之駿鸞鳳呈覽<lb/>
徳之祥宜展嘉猷徑躋膴仕泛芙蓉而依緑水豈久鬱<lb/>
<pb n="KR4d0257_WYG_002-44b"/>
于此乎振羽翮而望青霄將直趨而上矣<lb/>
　　上王漕<hi>名回江西鹽移浙西漕</hi>
伏審題膺帝制就易使華輟耿中丞平糴之司授蕭相<lb/>
國轉輸之寄僉言惟允屬部増輝恭惟某官宇量寛宏<lb/>
風猷超邁真江左人物之秀由中朝文獻而來和氣春<lb/>
風品物悉歸于長育青天白日愚夫亦覩其清明自光<lb/>
華一到于南州而風采頓新于列部首揚清而激濁益<lb/>
固本以培基雖有功見知宜副九重之前席然遣使得<lb/>
<pb n="KR4d0257_WYG_002-45a"/>
職又虞一道之攀轅爰徙行臺載將大漕允矣諮詢之<lb/>
素超然進用之階驟駕輦車豈復勞于游刃𤣥袞赤舄<lb/>
當大展乎宏規某學愧古傳才非世用誤被王公之汲<lb/>
引獲陪原隰之驅馳幸昔年傾既見之心喜今日有焉<lb/>
依之便鱗攀翼附行登孔氏之寢門川泳雲飛願繼南<lb/>
陽之㕔石載深瞻徯罔罄名言<lb/>
　　答喬宰<hi>名夢符東萊門人</hi>
伏以學道愛人將闡弦歌之化以文㑹友正資磨切之<lb/>
<pb n="KR4d0257_WYG_002-45b"/>
功顧尺紙之未修忽明緘之先辱祗承謙眷益用覥顔<lb/>
恭惟某官學海觀瀾儒林擢秀文章爾雅聿追西漢之<lb/>
風師友淵源來自東萊之𣲖允矣廟堂之器優哉民社<lb/>
之賢嵗比不登方講求于荒政公來何暮久屬望于鄉<lb/>
人然甫田之耗奚止十千而重賦之蠲不過一二恐流<lb/>
離之未免奈征斂之尚煩求牧與芻庶幾有濟剥牀以<lb/>
足豈不重傷欲收尹鐸保障之功願布陽城撫字之愛<lb/>
聞名已久仰知臭味之同修敬云初敢布腹心之悃某<lb/>
<pb n="KR4d0257_WYG_002-46a"/>
受資朴野為學荒踈冒當分教之司幸有親仁之便<lb/>
　　答交代莫教授<lb/>
伏以圜璧水之門禮樂夙欽于先進采泮宮之藻步趨<lb/>
俄踵于絶塵喜諧既見之心愧荷先施之寵恭惟教授<lb/>
學醇探本徳厚鎮浮君子之道簡而文孰窺涵養詩人<lb/>
之賦麗以則第見流傳孤羆傲兀于深叢逸驥騫騰于<lb/>
夷路不俟虞庠之論秀徑上禮部而登名既學古而入<lb/>
官要與人而為善栽培甚力富廬山合抱之材顧盼不<lb/>
<pb n="KR4d0257_WYG_002-46b"/>
遺收弋水空羣之駿究觀施設盍寘周行惟不求聞達<lb/>
于人故未免淹翔于外聿新衿佩丕顯範規已知食黮<lb/>
之飛鴞其音載好宜作充庭之振鷺厥羽為儀矧諸公<lb/>
薦墨之交馳信萬里修程之直上某昔陪俊造獲際容<lb/>
威豈期㑹合于千百人中乃作交承于三十年後世事<lb/>
真如大夢夫復何言罇前看取衰翁可發一笑但以空<lb/>
踈之學來承矜式之餘已嘗經大冶之鑪錘其肯聴拙<lb/>
工之繩墨弟子笑于列預懷納侮之慙先生相與言願<lb/>
<pb n="KR4d0257_WYG_002-47a"/>
賜告新之誨歸依之至梗槩于斯<lb/>
　　通何通判<lb/>
薄采其藻將為泮水之游言觀其旂幸際屏星之照方<lb/>
仰二天之托庇敢稽一紙以陳情朴拙無文借躐是懼<lb/>
恭惟判府大中奎躔孕秀嶽鎮炳靈抉雲錦以分章酌<lb/>
天漿而漱潤剛大直方之氣養之以中和雄深雅健之<lb/>
文發之以禮義恢乎游刄坦若靈襟一時風月之光萬<lb/>
里雲霄之步高情邁往聲華果擅于題輿清徳照人餞<lb/>
<pb n="KR4d0257_WYG_002-47b"/>
飲何妨于酌水藉甚海沂之詠流聞畿甸之郊佇聽榮褒<lb/>
亟躋華近某才能謭薄學問空踈試吏三年莫贊籌于<lb/>
蓮幕居閒五載復分教于芹宮自慙徳之不修已覺老<lb/>
之將至恐未免官長之罵豈足為學者之師幸在下風<lb/>
獲依崇庇到廣文之舍固不辭官冷客寒事大夫之賢<lb/>
難有望海涵眷厚載深瞻徯罔罄敷陳<lb/>
　　通徐通判<lb/>
言念親夫子于西京市僅俄頃間仰盛名如北斗高又<lb/>
<pb n="KR4d0257_WYG_002-48a"/>
二十載方將展事賢之敬詎容通懷舊之情惟理義之<lb/>
所同匪尊卑之有間禮則分定心以書傳恭惟判府寺<lb/>
簿剛大養元誠明篤志議論深明乎治體文章夐出乎<lb/>
時流周禮致太平之書講之有素漢廷求方正之士言<lb/>
也無頗是宜為國子先生其可處治中别駕靜究名公<lb/>
之出處益令我輩之咨嗟委贄立朝要在有為而有守<lb/>
當職論事詎容相熟以相同夫何一形于言辨之間便<lb/>
乃不取于朝廷之上競愛濃陰之桃李誰憐特操之松<lb/>
<pb n="KR4d0257_WYG_002-48b"/>
筠風月平分何妨嘯詠雲霄闊步第見昻藏惟君子能<lb/>
素位而行在賢者則引類以進已見拔茅而連茹罔有<lb/>
遐遺行看大木之為杗獨勝巨任某才無所取學不自<lb/>
彊尚論古人雖信有為亦若是退省終日欲求寡過而<lb/>
未能奚敢遽為人師蓋亦漫為禄仕念平昔願承于矩<lb/>
矱乃暮年獲際于門牆窺深喜幸之私猶恨遭逢之晚<lb/>
老矣不能用也每嗜學以難忘忠焉能勿誨乎願指迷<lb/>
而不倦我之懷矣公其念哉<lb/>
<pb n="KR4d0257_WYG_002-49a"/>
　　通太守<hi>張伯垓</hi>
伏以下車修庠序具瞻千里之師繫馬到階堂偶玷庶<lb/>
僚之列顧樗散莫適于用望牆仞豈得其門惟久服于<lb/>
威名庶獲傳于教令欣逢嘉㑹敢露愚衷竊嘗原聖人<lb/>
建學之規蓋灼見天下秉彞之性悦理義本由芻豢或<lb/>
放而不求立教化以為隄防庶知而自反爰廣明倫<lb/>
之地俾知樂善之方讀帝王之書所以陶冶此心親師<lb/>
友之訓所以切磨此道使視聴言動率循天則而孝弟<lb/>
<pb n="KR4d0257_WYG_002-49b"/>
忠信直與性成遂還民俗之大醇莫非人才而可用古<lb/>
道浸邈士風益衰濡毫握管者誇文墨之場發第决科<lb/>
者號進取之地既本衰而源逺果言絶而義乖浮華習<lb/>
成亷恥節喪第以口腹之害為心害烏知聖賢之心同<lb/>
我心不有哲人孰開後學恭惟判府都運判院道為領<lb/>
袖學著範模惟有徳必有言故文無滯思惟能定後能<lb/>
應故事靡留難風雲既入于壯懷盤錯不勞于餘刃首<lb/>
宣威于北部嗣分教于東生載揚百里之弦歌亟總四<lb/>
<pb n="KR4d0257_WYG_002-50a"/>
方之章奏夷險不更于一節内外靡見其兩心石棧天<lb/>
梯厯蜀道山川之逺銅符玉斧廣堯天雨露之恩使指<lb/>
益明上心所鄉惟兹古歙實拱行都植屏建侯尤重藩<lb/>
宣之寄承流宣化爰咨師帥之賢果聞期月之間大布<lb/>
陽春之令教行閭里福被京師端由律琯之召和有甚<lb/>
置郵而傳命孔淑不逆鴞音已集于泮林式遄其歸鳳<lb/>
詔盍頒于天闕某幸䝉教育獲齒官聨䇿名二紀餘考<lb/>
績三年罷且居貧而辭富豈曰人情倘屈道以伸身實<lb/>
<pb n="KR4d0257_WYG_002-50b"/>
乖古訓故不敢次且其態以妄為徼倖之圖自慚徳之<lb/>
不修已覺老之將至趨向既乖于流俗聰明不及于前<lb/>
時常恐到官或困廣文之罵何期作吏獲歌甑中之塵<lb/>
雖井坎未覩青天而奴𨽻咸知白日樂君子之易事信<lb/>
吾道之不窮但無韓愈文辭其敢招諸生而誨幸侍魯<lb/>
侯色笑庶幾廣多士之心盛徳在金少昊執矩願庀衽<lb/>
饔之奉即躋荷槖之班其為詠瞻不可言既<lb/>
　　通黄倅<hi>名炎</hi>
<pb n="KR4d0257_WYG_002-51a"/>
題别駕之輿正傾羣望采泮宮之藻偶玷庶僚方將事<lb/>
大夫之賢奚敢後𨽻人之敬辭鄙義拙誠著誼深恭惟<lb/>
判府大中徳懋而新氣剛以大博聞彊識獨師古道于<lb/>
聖賢往行前言來自中朝之文獻何幸故家之俗見兹<lb/>
君子之人百里扇和春風桃李一臺贊畫秋水芙蓉人<lb/>
間愛而誦之公曰職當然耳矧同流于王化知不憚于<lb/>
賢勞豈惟從事之餘分一時之風月行見執邦之貳納<lb/>
千里于陽春某久矣歸愚兹焉分教念昔居桑梓之地<lb/>
<pb n="KR4d0257_WYG_002-51b"/>
亦嘗瞻桃李之春忻聞都騎之鼎來倍覺私心之遐想<lb/>
靜惟愚陋其猶正牆面而立與倘藉并包然後知夏屋<lb/>
之幪也載深瞻俟莫罄敷陳<lb/>
　　答梁縣尉<lb/>
伏以訪名仙于吏隱思見其人傳尺素于逺方喜諧厥<lb/>
志未遑逺迓愧荷先施恭惟仙尉朝議閥閲名家膠庠<lb/>
俊士博聞彊識獨師古道于聖賢往行前言來自中朝<lb/>
之文獻且公侯之孫必復始豈州縣之職可徒勞惟有<lb/>
<pb n="KR4d0257_WYG_002-52a"/>
志于事功故不辭于警按外户不閉行觀綵棒之威坐<lb/>
席未温佇聴蒲車之召某繆當分教幸獲親賢忻聞都<lb/>
騎之來倍覺私心之喜老矣不能用也每懷鰥曠之憂<lb/>
忠焉能勿誨乎願賜提撕之益其為瞻徯罔罄敷宣<lb/>
　　答趙倅<hi>名希明</hi>
振振公子屈貳价藩空空鄙夫謬尸泮水側聴郵音之<lb/>
播擬修贄見之恭忽魚素之辱臨登龍門而來賁惠出<lb/>
非望得之若驚恭惟某官分日觀之輝受帝衷之粹文<lb/>
<pb n="KR4d0257_WYG_002-52b"/>
章光艷未甘為李杜流師友淵源直欲儕游夏輩研易<lb/>
道精微之藴期聖門廣大之歸講習得朋深明麗澤動<lb/>
靜適道益體兼山宜盛徳之光輝動羣心之嚮慕屏星<lb/>
在望已聞道路之騰歡泥軾來臨行見江山之改觀豈<lb/>
特同流于王化佇觀大振于儒風修天爵而人爵從特<lb/>
為餘事用宗室而王室固願展嘉猷某識惷且卑學踈<lb/>
而拙雖兩載淹留于學館然多士未廣其徳心職既有<lb/>
鰥教徒知困老矣不能用也幸依逸驥之蹤忠焉能勿<lb/>
<pb n="KR4d0257_WYG_002-53a"/>
誨乎願發醯鷄之覆載深瞻徯罔既敷宣<lb/>
　　答黟縣簿<hi>袁孚</hi>
祇率訓辭簡稽邦邑清通之譽久矣在人簿領之功可<lb/>
以觀政拜尺書之委貺知都騎之鼎來望履有期開緘<lb/>
増喜恭惟某官好修之節尚有典型更品之評最高輩<lb/>
作曽是扶搖之始不卑枳棘之栖寄徑則然飛聲未艾<lb/>
小物不廢君子于此盡心衆賦以平斯民亦將受賜某<lb/>
鄉風自昔覿徳從今期奉從容之談盡洗塵陋愧無便<lb/>
<pb n="KR4d0257_WYG_002-53b"/>
敏之牘少謝珍投瞻溯之深名言罔既<lb/>
　　答黟縣宰<hi>名公炎</hi>
佩維新之命來涖雷封眷獨冷之蹤首貽緘貺承顔有<lb/>
日甚喜何言恭惟某官行稱其文才周于用友天下之<lb/>
士既尊所聞開壁中之藏益昌其學尚稽蘭臺之選屈<lb/>
處子男之邦都騎在行齊民望賜諸傳有治縣譜諒講<lb/>
畜之已精藍田立頌徳碑度鐫磨之未晚式攄素藴以<lb/>
階顯庸某尚遲半紙之恭先枉一函之聘嵇子不敏愧<lb/>
<pb n="KR4d0257_WYG_002-54a"/>
乏酬書之攻武城新猷佇見愛人之效眷言瞻徯罔罄敷<lb/>
宣<lb/>
　　答祁門于尉<hi>名雲</hi>
學省同游恍如昨夢宦途相遇各以衰年重拜書辭真<lb/>
成感慨恭惟某官學為世用才與行俱豈伊黄綬之階<lb/>
可屈青㝠之步周章若此遲暮謂何仕無崇卑隨處可<lb/>
以行志民有慿藉吾黨庶幾慰心某自歎久暌將求新<lb/>
離羣而老西河之上恐凋落于舊聞論文而賦樽<lb/>
<pb n="KR4d0257_WYG_002-54b"/>
酒之詩喜陪從于清話斐然報施跂以望塵<lb/>
　　答祁門趙<hi>尉善壤同年</hi>
聴楓宸之唱夙縱後塵備芹頖之員行瞻前斾未遑剡<lb/>
托先辱飛緘深慙不腆之蹤莫稱先施之寵恭惟某官<lb/>
銀潢疏派王琯飛和斡雲錦以分章酌天漿而漱潤云<lb/>
云<lb/>
　<lb/>
　舒文靖集卷下<lb/>
</p>
<p>
</p>
  </div>
        </body>
</text>\m</TEI>
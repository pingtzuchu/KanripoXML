<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>宋布衣集巻一</head> <lb/>
    <p>
<pb n="KR4e0238_WYG_001-1a"/>
欽定四庫全書<lb/>
　宋布衣集巻一<lb/>
　　　　　　　　　　　　明　宋登春　撰<lb/>
　　韓孝子傳<lb/>
昔者呉延陵季子聘於魯入其國而説其人察其俗而<lb/>
知其政聞其樂而辨其徳先王之道於是乎見矣苟以<lb/>
心觀之何今昔之有哉子自楚過衛適鄒聞有韓孝子<lb/>
者淸修苦節之士也以明經中嘉靖乙酉鄉舉因母老<lb/>
<pb n="KR4e0238_WYG_001-1b"/>
不可離於膝下以此故不仕孝子曰朝廷明制都鄙養<lb/>
士所以待用也吾不為之用坐受其賜於此心不安遂<lb/>
以某年月日食廪若干鬻田宅服物依數輸於官時人<lb/>
笑之以為癡母死廬於墓側朝夕負土成丘高數仞讀<lb/>
書明道不喜浮文跏趺坐常數月不語有子僅能應門<lb/>
户年七十卒於家嗚呼哀哉韓孝子天性之善如此若<lb/>
幸而生於昭定之世得聖人而裁之其造就豈止此哉<lb/>
繄曽閔之亞也其行實姑為之録以俟觀風者采焉自<lb/>
<pb n="KR4e0238_WYG_001-2a"/>
有太史公書之傳之天下流於後世可以厲貪夫激薄<lb/>
子有椑於世教多矣孝子名元仕號海鶴兖州府滋陽<lb/>
縣人<lb/>
　　遼小紀<lb/>
遼王植太祖高皇帝第十四子洪武十年生母韓妃生<lb/>
二年初封衛王改封遼王國於遼東廣寜城王好武力得<lb/>
廵邉出塞練簡士馬已而坐罪奪禄㑹靖難兵起渡海<lb/>
歸改封荆州倍加禄得支二千石尉校三百人旗軍三<lb/>
<pb n="KR4e0238_WYG_001-2b"/>
百人文皇即位來朝卒諡簡王子貴烚立荒淫無道廢<lb/>
為庶人簡王第四子貴燰立卒諡肅王子豪墭立世子<lb/>
恩鏋卒以世子妻妾殉葬憲宗不許肅王次子恩鑙立<lb/>
卒諡惠王子寵涭立卒諡恭王子致格立嘉靖三年封<lb/>
卒諡莊王子憲㸅立初封句容王嘉靖十八年嗣隆慶<lb/>
三年坐罪廢為庶人發送高墻國除子㓜其母娼也今<lb/>
寄養楚王府無行論曰膏粱之性難正有以也夫傳曰<lb/>
驕奢淫泆所自邪也四者之來寵禄過也遼自首封相<lb/>
<pb n="KR4e0238_WYG_001-3a"/>
繼七王無大顯徳今庻人㸅性鄙寡施黷貨無厭蔑宗<lb/>
親秩優豎自恃察慧小才謂人莫已若者輕積細過以<lb/>
致侮慢賢豪自䧟機穽而莫之知也悲夫七世宗祧蕩<lb/>
覆燼滅何辜哉何辜哉萬厯三年九月初一日<lb/>
　　兖州四大景詩序<lb/>
兖州山東重鎮也魯周公所封之域左據海邦襁負岱<lb/>
宗腸胃洙泗懐挈鳬繹為荆呉孔道乃天子藩屏之地<lb/>
古昔睿帝喆王所自出也迨今聖裔帝胄濟濟振振而<lb/>
<pb n="KR4e0238_WYG_001-3b"/>
多才賢其薦紳學士猶敦尚古禮徃徃有良刺史來守<lb/>
是郡名列古志多矣由此觀之非喬嶽之精滄溟之靈<lb/>
焉能致之哉因繪四大景詩以紀之見一州之壯觀百<lb/>
代之雄圗也<lb/>
　　送㳺公兵備井陘序<hi>代作</hi>
㳺公守兖三載無秕政朝廷擢為山西兵憲分廵畿内<lb/>
防守要害統理戎務獲鹿為駐節之所乃戰國趙之石<lb/>
邑今我腹心之地也其西則有上黨雲中九原為之右<lb/>
<pb n="KR4e0238_WYG_001-4a"/>
臂其東則有漁陽宻雲遼海為之左腋太行雁門紫荆<lb/>
井陘之口此為天下之脊也若乃易水鹿泉常山滹沱<lb/>
之險正當京南巨衝之鎮出入吐握之門五方雜處多<lb/>
不軌之民自古陸梁之鄉用武之地至今引弓控弦之<lb/>
士氊裘狗馬之俗猶夫昔也乗釁之雄狗偷之盗或時<lb/>
竊發而民用不寧非明喆君子兼智仁勇之徳不能以<lb/>
鎮之經國者以此為隠憂焉竊以公命世之才秉文武<lb/>
之資智足以知民物之極仁足以使三軍樂死勇足以<lb/>
<pb n="KR4e0238_WYG_001-4b"/>
斷疑發大計即公車所涖撫而治之有餘矣自今我皇<lb/>
上顧無腹心之憂乃有股肱之慶天下元元之民厥有<lb/>
望哉即今首夏聞公戒日飾駕旌麾北指父老垂涕相<lb/>
誦盛徳雖牛童馬走之口亦載諸道途鮿生敬裁蕪辭<lb/>
聊代一錢之贈<lb/>
　　與兖州乙中橋秀才書<lb/>
鄙人少無檢操性褊狹實不能容物嘗因觸冒權貴脱<lb/>
虎之口屢矣亦不能自改多為人嗤笑以故亡匿山谷<lb/>
<pb n="KR4e0238_WYG_001-5a"/>
間惟與道流日親孤陋寡聞不復比為人數矣曩者以<lb/>
文章辱知於足下雖有過情之譽鄙人不敢自信亦不<lb/>
敢不加勉焉恐先犬馬之年不副足下所望也鄙人近<lb/>
來方知足下之義甚高事無過舉皆自衷出何横為流<lb/>
言所加謗讟日興鄙人甚惑之至夜不寐既而思之若<lb/>
有所見也請試言之可乎吾昔聞之君子去泰去甚所<lb/>
以防患也鄙人常以此自警固不敢為苛禮小節以形<lb/>
諸人也所以者何夫太白者易汙甚亷者易毁過潔者<lb/>
<pb n="KR4e0238_WYG_001-5b"/>
易辱是以申生遭驪姬之難也屈原罹懐王之放也二<lb/>
子皆由此道以致之耳由是觀之非同明不能相照非<lb/>
同類不能相求非同聲不能相應人情然也物理亦然<lb/>
也何以見之夫南威之容天下孰不以為美而嫫母嫉<lb/>
之妍媸之不同也泥蟠之翼天下孰不以為神而鱣鰌<lb/>
侮之類之不同也高世之才獨知之行天下孰不以為<lb/>
賢而庸人議之不肖者非之道之不同也且夫善人夜<lb/>
行自保其不為盗竊不能使狗無吠已也君子謀事自<lb/>
<pb n="KR4e0238_WYG_001-6a"/>
保其不失忠信不能使人無疑已也此其勢之必然者<lb/>
也又何刺制於其心哉人有争年以長以不辯者為勝<lb/>
也是故君子見其大而忘其細也操其常而任其變也<lb/>
嚴其已而畧其人也是以栁下季遇三黜而不去管夷<lb/>
吾就囚虜而不辭是必有故也如使南威與嫫母坐而<lb/>
爭憐失其所以為美矣蛟龍與鱣鰌起而相牙失其所<lb/>
以為神矣喆士與臧獲數而較長失其所以為賢矣譬<lb/>
若隋侯之珠使之彈雀與瓦礫何異干將之劍操之割<lb/>
<pb n="KR4e0238_WYG_001-6b"/>
肉與庖刃何殊如是者孰不謂賤其本而貴其末哉大<lb/>
雅整之於身與農夫揖譲登降可乎如是者孰不謂重<lb/>
其所輕而輕其所重哉是故君子即物而議比徳而交<lb/>
權時而作見可而進知難而退周旋不失其所守之節<lb/>
也若夫死生榮辱得失毁譽如浮雲過目瞬息而滅烏<lb/>
有定哉此可與足下盡言豈敢為迷俗者論也鄙人今<lb/>
尚良食雖不能據鞍上馬亦可以有為也足下毋以窮<lb/>
老而棄我請間以教之鄙人深有望於足下也敬裁書<lb/>
<pb n="KR4e0238_WYG_001-7a"/>
山中遥寄城府儻賜廻音揮雲以待<lb/>
　　荅樂陵王鳯岡書<lb/>
鄙人適值窮老之年逃遯山中巖居谷飲於世何望朝<lb/>
夕祓除其心惟以文章自娯不意足下辱惠玉聲道及<lb/>
徃事鄙人感激充臆為之太息昔者令先王待鄙人不<lb/>
薄列之於賔客之中揖之於廣庭之上言聽計用自幸<lb/>
有國士之知當足下為子時踐石以上者即有孝聞著<lb/>
於藩國至於今齒踈髪落遇鄙人無異先王之日葢聞<lb/>
<pb n="KR4e0238_WYG_001-7b"/>
仁不忘親誼不遺逺徳之至也去仁無親廢義不立審<lb/>
足下既不遺䟽逺之人是必不忘親矣不忘親不遺逺<lb/>
人孰忘遺足下哉鄙人獨宿長夜夢想容輝俛仰山中恨<lb/>
無晨風之翼荒具短札遥寄左右嵗杪隆寒足下當為<lb/>
宗祧自愛<lb/>
　　何蹻小傳<lb/>
何蹻者東郡人也幼習尚書舉孝亷隠居不仕以才雄<lb/>
自高性抗直不詭於俗家貧好著書喜黄老一時宗室<lb/>
<pb n="KR4e0238_WYG_001-8a"/>
貴人皆愛慕之多相迎致不就昔曾雅予凡有論辯至<lb/>
今尚記憶之大抵論為文章詩賦以養氣存神為主去<lb/>
俗澹泊為要非聖人之言不存非三代两漢之書不觀<lb/>
雖飲食起居亦與諸人異目之曰蹻以故多嗤之與予<lb/>
别二十年後聞竟以餒死論曰非俊疑傑固庸人常態<lb/>
不足怪也至於嘉言善行沒没無聞嗚呼太璞不毁無<lb/>
以為圭璋椅梓不殘無以為琴瑟斯言季世也庸詎知<lb/>
夫所謂淳厖之上也乎此可與淵心志道者言不可與<lb/>
<pb n="KR4e0238_WYG_001-8b"/>
淺學迷俗者道也何子其有也夫<lb/>
　　與濮陽李理卿連山書<lb/>
鄙人無行逃死山中巖棲雲卧朝夕與樵牧為伍掬泉<lb/>
煮茗趺坐焚香此山中活計耳昔者一遇足下於濮水<lb/>
之上談笑大噱引滿舉白披心寫意實無纎介不合當<lb/>
是之時自恨相見之晚也不意别長逺矣至於今緬然<lb/>
引領西望烟雲飛鳥無不繫情前嵗楊生附書通問渺<lb/>
無音耗殊為惘然意足下棄我如遺跡焉又肯念山中<lb/>
<pb n="KR4e0238_WYG_001-9a"/>
人山中人<lb/>
　　蘧廬生傳<lb/>
泗上公有冢嗣曰頥直其名蘧廬其號魯賢公子也自<lb/>
穉齒誦六經四子書及其抱子時道既通南逰荆呉東<lb/>
表海岱還歴稷下尋古聖賢遺跡訪問巖穴高士年三<lb/>
十畊牧嶧泗之陽㝠仁義薄曾史探聖域闚妙門芻狗<lb/>
萬物蜉蝣天地不知富貴之為榮貧賤之為辱死生夀<lb/>
夭之為變此其所以遯世無悶而與造物同逰者也予<lb/>
<pb n="KR4e0238_WYG_001-9b"/>
讀古周易至井渫不食未嘗不掩巻三致嘆古之君子<lb/>
没世而名不稱者多矣豈斯人之徒歟嗟夫嗟夫書其<lb/>
事以遺後人之慕善者鄙人何敢與於斯文<lb/>
　　書侯生活役夫巻後<lb/>
初世宗皇帝四十五杞春正月即有淮徐河渠之役大<lb/>
起南北丁夫除餉代四十萬頒白者與焉適嵗之不易<lb/>
民雖藜羮藿鬻曽不滿腹被襏襫戴簦笠偫畚挶霑體<lb/>
塗足自春至夏罷憊勞極嘘氣成雲揮汗成雨蒸而為<lb/>
<pb n="KR4e0238_WYG_001-10a"/>
疫毒流千里呻吟之聲遍於郊野傷而不起者甚衆河<lb/>
渠之功㡬廢司事者憂之以書幣徴侯生等六十人給<lb/>
以僕馬官食各分部晝夜廵其病者徃來百里之内診<lb/>
視凡數越月董役者記之所痊活一萬四千餘人生之<lb/>
功居多論曰醫之為道也大矣是以聖人不居朝廷而<lb/>
隠卜故曰醫乃仁術也民之司命也自黄帝臣俞跗之<lb/>
後邈乎無聞至春秋之世秦越人活虢太子决趙簡子<lb/>
七日而寤漢文時淳于意奉詔問之此見於太史公之<lb/>
<pb n="KR4e0238_WYG_001-10b"/>
所記載也考之上下數千年唯稱此兩人不亦難乎醫<lb/>
龢所謂上醫醫國其次疾人較之侯生雖不放之於古<lb/>
亦非俚俗醫師所可比擬哉<lb/>
　　　附樂陵王書<lb/>
　不肖孤某再拜稽首奉書先生有道孤不徳獲罪於<lb/>
　天遭此閔㓙苫塊之餘僻陋無聞恐不能承守宗祧<lb/>
　有負先王付託之意日夜寒心寢食不忘思得賢者<lb/>
　以輔之此孤之至願也孤行年四十閲人多矣孤乃<lb/>
<pb n="KR4e0238_WYG_001-11a"/>
　今而後知先生為天下士也竊嘗聞先生高卧一丘<lb/>
　而信義重於諸侯禮譲施及萌𨽻非道義之與雖饋<lb/>
　之千金却而弗受先生其賢乎哉孤之所謂天下士<lb/>
　今先生自楚不遠數千里而至敝邑此天之所以不<lb/>
　棄先王而有意於孤也先生獨不念昔日一面之識<lb/>
　而忘孤之涼徳乎意先生必不如此恝然也孤糞除<lb/>
　先人之敝廬擁篲以待先生先生肯舉玉趾以臨北<lb/>
　面請益幸而教焉宻邇舉大事於先王得講於長者<lb/>
<pb n="KR4e0238_WYG_001-11b"/>
　使無失喪紀不亦幸乎孤猶當致力以奉左右而不<lb/>
　辭也敬齎錦繡四純寶璧二雙先於文馬二駟請致<lb/>
　於先生幸勿談笑而揮之即後遣使奉迎青山之館<lb/>
　翠芷之幄辭猨鳥謝松筠出烟霞渡洙泗孤東向跂<lb/>
　足而望先生如嶽降也禮儀深媿不腆另具一通不<lb/>
　肖孤某再拜稽首奉書先生有道<lb/>
　　辭樂陵王書<lb/>
布衣旅人某再拜稽首奉書大王足下春也窶人之子<lb/>
<pb n="KR4e0238_WYG_001-12a"/>
逺道饑寒沉洿鄙俗之日乆矣末路無以自㧞遂至衰<lb/>
老築室山中足下不知僕之不肖欲置之側席以備顧<lb/>
問飾賔館為諸胄子矜式僕高足下之義嘗因以自裁<lb/>
之既無尋尺之禄又乏一藝之長乃以區區窮僻之人<lb/>
而求立乎高軒華冕之上應對乎多方仁義之府取容<lb/>
乎左右便辟之側是持方枘而加圓鑿其勢不能相合<lb/>
也亦明矣人孰不云足下宫中鴈鶩餘食可以飽僕也<lb/>
况多殘杯餘瀝亦足以飫之山人藜藿之腸豈不欲哉<lb/>
<pb n="KR4e0238_WYG_001-12b"/>
懼失于朶頥受者固為不祥而與者亦㡬乎吝矣此僕<lb/>
寧負罪而不敢奉足下嚴命也至於足下惠愛之意豈<lb/>
敢忘之僕又因足下以思之方今白頭逰遨之士遍天<lb/>
下抱一藝而終身不得售者多矣足下若肯擇其可者<lb/>
而収之僕將南逰為足下致之又何難之有哉唯恐足<lb/>
下之不好耳吾友人張順齋先生此海内布衣高士亦<lb/>
窮而無家者今寄食于陽翟之里其才藝文行過僕百<lb/>
倍他日儻以姓名求見足下不惜堦前盈尺之地召而<lb/>
<pb n="KR4e0238_WYG_001-13a"/>
進之請面試之乃知僕不妄也某再拜稽首奉書致謝<lb/>
以辭<lb/>
　　泗上公傳<lb/>
泗上公者魯靖王之後樂陵宣懿王裔子太祖高皇帝<lb/>
七葉孫也幼英發壯而長鬛廣顙望之若玉立説詩書<lb/>
重然諸好射擊劍有古豪俠風人皆壯之日與貴逰公<lb/>
子竒材劍客椎牛擊鱻日費數金圍碁賭酒終宴不罷<lb/>
平原信陵之流亞也年四十攜妻孥廬於泗水之涯因<lb/>
<pb n="KR4e0238_WYG_001-13b"/>
號泗上公家無遺金泊如也九子一甥登進士公自擬<lb/>
向平婚嫁畢無兒女之憂遂杜門謝客去華就實不入<lb/>
城市二十餘年其髪種種矣公嘗語人曰人夀㡬何雖<lb/>
勲庸當世乗軒服冕轉瞬百年一秋葉耳宿有良田百<lb/>
畆可以供饘粥薄田六十畆可以供線麻嵗時伏臘分<lb/>
甘哺孫彈琴擊缶咏歌先生之風以樂其心亦足矣勲<lb/>
庸服冕於我何有哉人皆以公為逹生又以為得異人<lb/>
授導引之術云僕自束髪時講業於魯得侍燕居執杖<lb/>
<pb n="KR4e0238_WYG_001-14a"/>
屨而從之逰乆矣因知泗上公故為泗上公傳<lb/>
　　海岱耕夫傳<lb/>
海岱耕夫者諱頥墊泗上公叔子也禄薄不足以給妻<lb/>
孥退耕於野因自謂海岱耕夫性木訥厭囂嚚被草衣<lb/>
褐疏食水飲晏如也日誦古文數篇及高士列傳獨喜<lb/>
陶徴君為人闢隙地植蘜數十本花時摘園𬞞沽時醪<lb/>
招友于摺故舊清言永夕祝太平天子萬年賔主慶膺<lb/>
祉福居常牧雞豚供父母養暑則拖杖䇿䕃茂樹抱子<lb/>
<pb n="KR4e0238_WYG_001-14b"/>
弄孫寒則擁敗絮高卧或數月不出户庭人莫窺其藴<lb/>
時飯牛商歌若出金石噫古隠君子之流也其志行不<lb/>
能悉舉此記其大畧也<lb/>
　　泗上送吕琴士還開州序<lb/>
開州古趙郡與敝邑相去三百里其地多棗栗之利而<lb/>
民殷衆富厚慷慨之士悲謌之子接踵而出以吹竽鼓<lb/>
瑟擊筑彈琴為樂闘雞走犬六博蹋鞠為戱其俗今昔<lb/>
無異也山人少學縱横家術行逰諸侯衆矣竟無遇之<lb/>
<pb n="KR4e0238_WYG_001-15a"/>
者中年以操縵之技為業徃來江湖間薦紳學士咸器<lb/>
重之適鄭王自南還從而學焉以此海内之名大著矣<lb/>
與予遇於洙泗之間言及音律之學甚悉且詳杯酒為<lb/>
驩旬日别去賦詩以送之泗水秋風寧無悲乎寧無悲<lb/>
乎<lb/>
　　與桐岡謝明府書<lb/>
僕自結髪時逰學鄒魯之間數奉教於諸君子大有所<lb/>
獲唯足下為多至於顛毛盡脱豈敢忘之哉足下結駟<lb/>
<pb n="KR4e0238_WYG_001-15b"/>
連騎旋軫西陲不知㡬何年矣自前嵗方乃一見嗟夫<lb/>
人生嘉㑹豈易得哉葢有天數耳非人力可能勝耶僕<lb/>
屢聞足下斥及賤名不知僕近來困憊不能出門户自<lb/>
信填溝壑之日不逺矣敢辱長者置之齒牙間哉今嵗<lb/>
新春恭審玉體無恙僕甚喜慰既而復有所懐僕嘗謂<lb/>
人躋耄耋之年雖持粱齕肥服食參术亦無多補矣惟<lb/>
省思慮一精神斯乃養夀命之原佚老之術也足下業<lb/>
已察之僕徒作梗偶語耳又何足較量也雖然狂夫之<lb/>
<pb n="KR4e0238_WYG_001-16a"/>
言聖人擇焉足下擇之乎<lb/>
　　再答高生書<lb/>
僕鄙野人何敢比於人數公何念之深也豈其氣味之<lb/>
相似耶又何愚智之異乎僕以足下鴻漸之翼當自致<lb/>
於青雲之上乆矣今何犖犖如是耳意白璧明珠豈終<lb/>
掩於塵埃哉必有識者俟其後也僕豈敢私知於足下<lb/>
當為國家天下自珍愛之使旋附啓<lb/>
　　辭魯宗室龍山書<lb/>
<pb n="KR4e0238_WYG_001-16b"/>
登春白吾子足下僕本逋亡介特也淹恤在外三十餘<lb/>
年險阻艱難備嘗之矣唯治古學貴文章朝夕不倦至<lb/>
於今髪敝齒腐竟無遇之者窮老以至此矣又誰咎哉<lb/>
嘗試論之懐荆山之璞握靈蛇之珠孰不以天下重寶<lb/>
惜之然而投之必見怒獻之必見刖此自信之不篤葢<lb/>
非他人之罪也若夫翳桑之殍被裘之子耻夫尺寸之<lb/>
功藐視無妄之金此非矯情干譽要皆篤於自信者也<lb/>
去年五月棄江南之業自楚而歸至於城濮得數君子<lb/>
<pb n="KR4e0238_WYG_001-17a"/>
矣皆山東之雋也今年春三月過泗上來鄒嶧吾子見<lb/>
訪山中班荆道舊觴酒豆肉徃復甚動又為之築特室<lb/>
治從者衣屨且使之無呼庚癸倐忽星紀屢遷嵗云暮<lb/>
矣僕懼懐寵之戾日夜不知所裁僕嘗私曰吾子之於<lb/>
予也譬如草木若非氣味之似也焉能以及此哉某再<lb/>
拜奉書以辭並謝吾子龍山足下<lb/>
　　謝樂陵王攜酒見訪山中<lb/>
恭承大王足下不惜玉趾見訪山中開醇酎出豐膳言<lb/>
<pb n="KR4e0238_WYG_001-17b"/>
笑盡日復領緒論徧及國語與先秦䇿士之書析精剖<lb/>
㣲深中肯綮僕瞿然而悟忽焉而覺飛動之意漸化之<lb/>
機油然矣神知心喻口不能自道也麗澤之雅一至斯<lb/>
乎家僮持簡走謝勿罪不恭幸甚右啓大王足下<lb/>
　　與高生書<lb/>
僕聞諸魯人言蕙軒子義甚高有古烈士之風焉過聼<lb/>
謬者之語饋以醇酒一甖肥牛一肩以壯夫遇我意必<lb/>
將以有為也不知吾耄而且憊也苟見其貌而悦之聞<lb/>
<pb n="KR4e0238_WYG_001-18a"/>
其言而惡之是故君子不使人見而沮之也若夫眩人<lb/>
之目亂人之耳吾弗能為已矣藉使蕙軒子誠知吾耄<lb/>
而且憊見而不沮吾將與之面結以為驩矣雖一日特<lb/>
牛之享吾弗敢辭惟吾子為知已故道之以醳蕙軒子<lb/>
　　逰嶧山記<lb/>
鄒嶧東方名山也成祖南征時特賜玲巖侯爵載在祭<lb/>
典萬世不窮非秦皇漢武荒淫之祀也考之詩書傳記<lb/>
見於魯頌保有鳬繹在春秋時為邾子國於爾雅純石<lb/>
<pb n="KR4e0238_WYG_001-18b"/>
相積連屬而成山側疊傾亞竅穴逶邃大槩似累𤓰之<lb/>
勢其餘巖洞怪石類物之形衆矣萬厯元年癸酉三月<lb/>
予與蘧廬生自兖適鄒謁孟子廟遵西南山麓而入歴<lb/>
小岡沿曲磵循蕪城迤東轉北有讀書洞出泉清冽盈<lb/>
坎而不流於此更衣膳饔復東行披荆蓁步草莽縈廻<lb/>
紆曲而上有石横枕崖畔狀如覆屋前軒後殺即燕子<lb/>
巖巖下有小洞刻石繪孔子像有記時喆薛君中離為<lb/>
之也巖之右孤桐在焉根盤石隙高五尋餘圍數尺許<lb/>
<pb n="KR4e0238_WYG_001-19a"/>
不知生於上古何代自禹分九州迨今三千餘年相傳<lb/>
以為舊物意大椿之類乎與蘧廬生引觴滿酌撫摩盤<lb/>
桓其下良乆由此而之東北升於山腹之間至片石梁<lb/>
約有半射塊峗突怒若頽若圮睥睨絶澗其深不測目<lb/>
眩股慄欲退而不能及下踰百步石羣峰相環原隰沃<lb/>
衍草鬱茂若有廬舎人境泉流石上可以潄濯北望巨<lb/>
石壁立似無路可通至則側身而入陟嶺砠據石磴由<lb/>
清宫至仙人洞洞深數十丈下有一穴通山後而出洞<lb/>
<pb n="KR4e0238_WYG_001-19b"/>
上磐石可容數千人道士屋宇居洞之左蒼藤古木佳<lb/>
卉秀石曲有幽趣可以逰息於是采山𬞞烹雲茗掃石<lb/>
焚香考鐘擊磬歌碩人在澗之章日暮山紫清暉娯人<lb/>
霞巘烟巒燦列畫幛景與神㑹心與物㝠山水清音比<lb/>
於絲竹蘧廬生欲結茅讀書矢予有終老之志焉其次<lb/>
凌晨逰至廢宫基址俱存可宜卜居於此向西北以漸<lb/>
而高躋嶔崟履碕礒魚貫猨引乃能行至此雖獵夫樵<lb/>
牧弛擔釋負攀縁肋息猶懼不免其前道狹益險阻陡<lb/>
<pb n="KR4e0238_WYG_001-20a"/>
絶轉自山口而上兩石相抱如門過此則見白雲宫坐<lb/>
石上掬泉而飲有古松七株斷碑殘碣數處訪尋勒銘<lb/>
舊畤四望蒼然汶濟洙泗經其右龜䝉徂徠峙其左滕<lb/>
薛徐兖州其前岱宗梁甫聳其後四方形勝數千里如<lb/>
在尺寸之間夫子小魯愈亦信然又北上五華頂此最<lb/>
高處也中有石竇僅如甕盎匍伏蛇行方出竇外週若<lb/>
一畆之宫兩面峭壁下臨無地前視盈尺之路超距而<lb/>
過有石枰可奕在朝天泉之傍傳者曰廣成子脩道處<lb/>
<pb n="KR4e0238_WYG_001-20b"/>
也又指紀侯墓在嶄巖之上此處雖猨狖巧㨗亦不能<lb/>
到何得而穴之墓之有無不可考此詢方人之言也如<lb/>
此異跡甚衆自不暇信其梵宇琳宫雲房丹室最盛於<lb/>
金元興替無常弗可紀録至於幽泉秘洞亦不勝數山<lb/>
之去地至巔上下四十餘里縱横倍之好竒之士雖窮<lb/>
年逰之而不能遍繄予逰天下名山多矣未有若是竒<lb/>
而且異者内虚外通鍾靈毓秀實聖賢發蹟之所藏蛟<lb/>
龍生雲雨利民人奠社稷鄒嶧之功大矣豐其禄崇其<lb/>
<pb n="KR4e0238_WYG_001-21a"/>
秩不亦宜乎予與蘧廬生毎逰必問於是因識其處歸<lb/>
來常隠起於胷中今年三月上已日記成蘧廬生伐石<lb/>
命工刻於嶧陽書院<lb/>
　　約李伯承少卿逰嶧山書<lb/>
鄙人因讀管子書所記天下名山五千二百七十邾嶧<lb/>
列其一焉高雖不及龜䝉至於靈徹峗磈其勢難以名<lb/>
狀况乃神草靈藥又多産於此鄒魯勝槩在此一山此<lb/>
去大邑車馳人走不至三日而逹矣昔聞明矦常欲尋<lb/>
<pb n="KR4e0238_WYG_001-21b"/>
真五嶽采秀名山為引年佚老之計不然則已欲復其<lb/>
志舍此甚邇何逺圖哉即今獻嵗載陽蟄蘇魚陟齎糧<lb/>
絜榼僕夫整駕飄輕裙帶長劍渉汶陽而渡洙泗即鄒<lb/>
魯之鄉矣鄙人掃石山中以待大與明矦為十日之飲<lb/>
此天下一快事也若乃垂華藻於鳬崖遺芳躅於嶧巖<lb/>
後世慕其人而稱述焉載之於野史列之於篇章昔人<lb/>
李白之樓杜甫之臺於明矦又為三矣鄙人驥尾之附<lb/>
名亦不朽乎山中之靈得人而愈勝矣明矦當以此為念<lb/>
<pb n="KR4e0238_WYG_001-22a"/>
　　　附李北山答宋鵞池約逰嶧山書<lb/>
　僕自結髪談藝四十餘年所遘海内布衣能詩者不<lb/>
　少大抵挾寸長以干人不則睥睨傲岸若無所容此<lb/>
　常態也惟足下則不然方其至自荆州纔奉咳唾即<lb/>
　如石投水不覺入之深也故留之閲嵗覩其自奉澹<lb/>
　然自視欿然自負迥然澹則寡嗜欲欿則虚受迥則<lb/>
　不適俗韻百凡山人常態悉無之夫亦難得哉一且<lb/>
　辭我曰我以布衣與縉紳頡頏非詩之故乎詩非學<lb/>
<pb n="KR4e0238_WYG_001-22b"/>
　不足以廓之非文不足以逹之與其役役塵埃以競<lb/>
　章句孰若養晦深巖徹墳典之為益乎余嘉其志不<lb/>
　虞足下竟有嶧陽之行後楊生至具道足下隠居高<lb/>
　蹈及見招逰山書不俟卒業輙歎曰有志哉山人也<lb/>
　書記翩翩進乎藝矣初僕與足下所談者詩耳既文<lb/>
　矣姑與之論文可乎六經之下莊騷太史所録足下<lb/>
　之常業也非古人之糟粕乎撮其篇採其句步其矩<lb/>
　矱學邯鄲者也操刃而得其肯綮視為止行為遲學<lb/>
<pb n="KR4e0238_WYG_001-23a"/>
　庖丁者也君奚取焉取之得雖在里巷愈資見聞取<lb/>
　之不得雖遯世没齒彌增豐蔀耳徃見人之學史漢<lb/>
　者竊其隠語欺人以所不知是又不善學魯男子矣<lb/>
　若夫逰山之約深愜予衷初以五嶽未遍捃摭方輿<lb/>
　諸志作五嶽圖考少紓卧逰之想兹奉來教云云所<lb/>
　謂望屠門而大嚼浸浸乎垂頥涎出也今走門人徐<lb/>
　子升徃訊芳躅逝將撫嶧陽之孤桐弔邾子之故國<lb/>
　讀秦碑於疊嶂俯龜䝉而盤桓聲絃歌以續鄒魯之<lb/>
<pb n="KR4e0238_WYG_001-23b"/>
　風陟絶巘以占海嶽之氣興盡一揖而返使孫登鸞<lb/>
　嘯之音復振空谷僕得為迷途之嗣宗足矣<lb/>
　　新河縣守令題名記<hi>代作</hi>
士芳不佞承乏治新河三年因閲志書内守令在國朝<lb/>
凡三十二員名除隋元六人恐嵗乆湮没臧否無聞考<lb/>
之方册循諸耆舊題其名而記之勒之於石樹於㕔之<lb/>
左常接於目省於心警諸後為令者芳也敢不自勉乎<lb/>
記曰若某也寛若某也察若某也仁若某也信若某也<lb/>
<pb n="KR4e0238_WYG_001-24a"/>
剛若某也懦若某也䛕若某也廉若某也詭若某也賄<lb/>
此十者方册所載耆舊所言也士芳曰寛則其政也緩<lb/>
其民也弛察則其政也賊其民也觖仁則其政也均其<lb/>
民也和信則其政也孚其民也篤剛則其政也厲其民<lb/>
也殘懦則其政也紊其民也迷䛕則其政也枉其民也<lb/>
誕廉則其政也威其民也誡詭則其政也駁其民也愎<lb/>
賄則其政也凟其民也驕譬若形之於影聲之於響何<lb/>
所頃而離之哉若乃寛而不緩察而不苛仁而不柔信<lb/>
<pb n="KR4e0238_WYG_001-24b"/>
而不固剛而不猛廉而不矜此六者政之經也徳之符<lb/>
也若乃懦而紊䛕而枉詭而駁賄而凟此四者徳之賊<lb/>
也政之蠧也芳也北鄙人兢兢然為此懼後為令者視<lb/>
之以為何如哉<lb/>
　　重築寧晉縣大陸澤隄祭后土文<hi>代作</hi>
萬厯五年丁丑三月甲辰知寧晉縣事胡某備以犧牲<lb/>
禱於大陸澤后土之神曰今也農隙之候有事於隄防<lb/>
某端諸龜筴謀之髦士詢諸耆艾必也神民洽和廼後<lb/>
<pb n="KR4e0238_WYG_001-25a"/>
集事因喻民以辭夫隄防之設其來尚矣易曰王公設<lb/>
險以守其國為之城郭以禦宼盗為之隄防以蔽漲溢<lb/>
為之津梁以通商旅為之關塞以禦暴客此四者自昔<lb/>
聖王明君之首務百執事所當經理者也稽古神禹畫<lb/>
九州平水土鑿砥柱導江漢䟽九河為彭蠡之障墊溺<lb/>
原隰百姓乂康齊桓公塞九河為巨隄長防以廣田居<lb/>
民富國伯成數世之利漢武帝伐淇園之竹塞瓠子之<lb/>
口以禦河决氓頼以安迨我太祖高皇帝開國之初南<lb/>
<pb n="KR4e0238_WYG_001-25b"/>
修荆襄之要東壅淮汴之衝民到于今無患此又萬世<lb/>
之利非齊桓漢武所可比擬也由是觀之隄防之務豈<lb/>
細政也哉夫大陸一澤居治之東偏廼九河所匯之處<lb/>
一枝自南逶迤而北八枝從西蜿蜒而東適或秋霖淫<lb/>
雨平地水深數尺浩渺澎湃一瀉千里駛如馬兎迅如<lb/>
錐矢牛羊不及走雞豚不及收朝為禾黍之疇暮化為<lb/>
魚鼈之鄉鵠鶩之宅矣雖半米一菽無所獲寸草尺木<lb/>
無所采百姓闔門無所奔也奄爾室頽忽爾垣毁敝撤<lb/>
<pb n="KR4e0238_WYG_001-26a"/>
暴露人畜俱困於水中央矣洶洶嗷嗷四顧無告當此<lb/>
時人人過之目睹心動况予獨無憂恤者乎明日之四<lb/>
月麥秋將届矣農務將急矣斯功不可以已矣因循舊<lb/>
防苟預為計斷者續之卑者增之薄者複之缺者補之<lb/>
詩云捄之陾陾築之登登龜曰厥卜吉哉士曰厥功序<lb/>
哉耆曰厥役均哉予曰可矣神民洽矣遂廼墾土行事<lb/>
再敕爾衆庻勿荒勿怠以干上之誅故喻以辭神其聼之<lb/>
　　與澧州劉洞衡先生書<lb/>
<pb n="KR4e0238_WYG_001-26b"/>
鄙人逰天下將遍矣皇皇栖栖無所止泊雖然蓬舟所<lb/>
逐意不出大地之上身外之計又何足較云自澧上别<lb/>
後鄙人潛伏山中空谷虚壑正宜麋鹿之性雖不能飲<lb/>
水茹芝坐石看雲亦可以樂飢矣去嵗還鄉里拜墳墓<lb/>
㑹宗族問故舊悦親戚縱酒無厭靡知底極就木之後<lb/>
乃有定論因與足下道之毎憶蕭寺風雪之夜與足下<lb/>
撥火地爐談及風雅真前無古人矣當是時適有衡岳<lb/>
之遊足下以兩言教之至今刻骨不忘世路無期不知<lb/>
<pb n="KR4e0238_WYG_001-27a"/>
何以為報也小徒邢子雲有都下參省之役為書附徃<lb/>
敬候南宫之選想足下聞道益深所著之書今不知㡬<lb/>
種何由以見之和唐詩選必有挾䇿儻不惜珠玉頒賜<lb/>
數巻傳布下邑北鄙之音為之小變自足下倡之也<lb/>
　　上邢子愿使君書<lb/>
僕新河鄙人也自束髪時講業於齊魯之間既而西走<lb/>
秦晉南歴呉越楚蜀踰漢渡洛絶河閲嶧循濮水而歸<lb/>
至於今三十餘年矣所過都邑聞有賢豪長者騷人墨<lb/>
<pb n="KR4e0238_WYG_001-27b"/>
卿大雅君子未嘗不得見也敝邑雖小介在大國之間<lb/>
雞聞畛接烟火相鄰民俗歌謡相同經此地者望郭門<lb/>
而笑聞巷言而喜者人之情也豈矯然哉僕抱末伎進<lb/>
謁明矦願賜遊觀之暇望見顔色而足矣况聞咳唾之<lb/>
音哉諺語曰匪媒而嫁者士女之醜行也無因而至於<lb/>
前者人莫不賤也投珠按劍之誚僕將不免矣何喋喋<lb/>
為之哉<lb/>
　　上餘杭周君書<lb/>
<pb n="KR4e0238_WYG_001-28a"/>
予嘗客遊五湖之南三江之間遍觀風俗知其好尚男<lb/>
勤稼穡女勞織紝是其恒業也四民之内而少媮安冗<lb/>
食之人雖桑樞甕牖之子負販之兒皆有魚鼈精糈之<lb/>
食時或稻蟹不遺種民就海濵而漁亦無凍餒之患自<lb/>
漢以來稱為東南財賦甲於天下兩都相隔三千餘里<lb/>
一水之便萬艘銜尾而至於城下天子玉食百官餼廩<lb/>
戎馬需餉頼之如咽㗋而無枵腹之憂天下之大本得<lb/>
矣自大河而北土厚水深君子尚義而有節小人朴鄙<lb/>
<pb n="KR4e0238_WYG_001-28b"/>
而無頼力田者寡而遊食者衆四民之外吾不知其㡬<lb/>
也稍遇歉嵗鬻妻賣子老弱斸草根而食刳木白而炊<lb/>
流亡海内為臣妾者不可勝紀餓殍相枕集於道為豺<lb/>
狼烏鳶厭飫之富若此時也雖有稷契之政曾史之仁<lb/>
蔑能振之矣此好尚不同南北之辨者也若我新河居<lb/>
堂水之東沙鹹之地凋敝之鄉為腹裏中下之邑棗栗<lb/>
麥荳黍稷是其宜也糞少而且力不勤况兼水旱相仍<lb/>
所産尚不足以償田賦而况給其妻孥乎今年稱稔而<lb/>
<pb n="KR4e0238_WYG_001-29a"/>
有乏食之家冬暖無雪而有號寒之民是何故哉請思<lb/>
之而必得矣管子所謂倉廩實而後知禮節衣食足而<lb/>
後知榮辱民之無良也乆矣䑕竊狗偷之徒所以接踵<lb/>
而出也此孰咎哉此孰咎哉嗟夫泣囚之心驅網之意<lb/>
吾何望也乎君侯有禦㓂之功期必為朝廷倚任故告<lb/>
之以經濟之跡此布衣之私也非敢陳之君侯其裁之<lb/>
　　荅子愿書<lb/>
昨足下過敝邑訪尋側陋明揚幽隠鄙人不足以當之<lb/>
<pb n="KR4e0238_WYG_001-29b"/>
若乃數言相投一夕千古或有之矣試嘗論之作者非<lb/>
難而識者為難識者非難而合者尤為難也物有似是<lb/>
而非似非而是者所以為難也魚目混珠非海客不能<lb/>
識之燕石似玉非良工不能辨之海客難遭良工稀遇<lb/>
鄙人所以老於天下而不復見也今幸而見知於足下<lb/>
豈不為難哉因録雜文三十首詩十四首亦魚目燕石<lb/>
之類也足下其裁之<lb/>
　　正節侯列傳序<hi>代作</hi>
<pb n="KR4e0238_WYG_001-30a"/>
東川劉子曰天地剛大之氣流行而無間變化而不息<lb/>
上運而為日月下峙而為山岳中萃而為忠臣烈士動<lb/>
異而機同理一而質殊於戱於正節侯見之矣侯遇敵<lb/>
人之難視死如飴其義膽忠心如太山屹立而不移也<lb/>
况白刃豈能屈之當蘄黄城䧟之日全軀保妻子之臣<lb/>
不可勝數以頭搶地甘為囚俘而不辭雖苟免一時之<lb/>
害曷不思異日俱為糞土矣豈如取令名於後世哉竊<lb/>
嘗見侯祠建於大江之上獲享血食數百禩雄視乎千<lb/>
<pb n="KR4e0238_WYG_001-30b"/>
古神攝乎百蠻自宋而元自元而迨我大明盛代無疆<lb/>
與天地悠乆若非剛大之氣不息之機何能以臻此也<lb/>
乎囘視媮生苟活之軰譬若九泉之與昊天也豈不萬<lb/>
萬哉哲也冀北一士耳曷敢議侯之烈度侯之心雖然<lb/>
若氣味相似千載必相感也伏讀褒忠一録未及終篇<lb/>
五内為之崩裂萬髪為之指冠此身恨不生在當時提<lb/>
一劍而臨城下親驅三軍之衆破十萬之敵食奸臣肉<lb/>
飲賊人血方乃為一快心臨文太息不禁澘然淚下也夫<lb/>
<pb n="KR4e0238_WYG_001-31a"/>
　　再上子愿書<lb/>
子愿足下鄙人年三十合室盡喪棄鄉里别墳墓餬口<lb/>
四方擔囊履屫行五萬里髪敝齒腐蹤跡遍海内矣惟<lb/>
江左徐夫子辨之山東李少卿能諒之嗟夫天下作者<lb/>
雖多無分難遇自二子之後方見足下一人後不知其<lb/>
誰耶牙絃曠律千古絶響矧此末藝哉古詩曰不惜歌<lb/>
者苦但傷知音稀斯言信乎若足下為一代騷主下禮<lb/>
泥塗之子鄙人生色矣况猥辱品題名施後世者乎以<lb/>
<pb n="KR4e0238_WYG_001-31b"/>
此論之葢青雲之士烏可不附哉<lb/>
　　荅遼王書<lb/>
羇旅孤臣某再拜稽首謹對大王足下辱賜臣書前奉<lb/>
荅不悉反復推尋終日弗醳其意葢指淮南喻大王八<lb/>
公擬臣也果如是乎臣為大王羞之而不取也劉安叛<lb/>
人也信任䜛邪䟽逺忠良蕩覆社稷竄死於窮荒為天<lb/>
下笑臣以大王之賢居明天子之世豈可同日而語哉<lb/>
八公小儒也阿意取容懐惠苟偷不能直言正諌䧟君<lb/>
<pb n="KR4e0238_WYG_001-32a"/>
於不義人皆鄙之臣雖不佞幸為盛世之民亦耻為之<lb/>
列也足下以為首稱無乃不可乎臣有狂疾數伸喙而<lb/>
不敢鳴儻少寛斧鉞乃敢布於下執事臣將登箕山渉<lb/>
潁水揖許由攜巢父前驅卞隨後役務光紉九畹之蘭<lb/>
擥三江之芷采首陽之薇茹商山之芝歸而振衣於閬<lb/>
風之巔濯足於滄溟之波晞髪於虞淵之野左挾飛僊<lb/>
右抱明月遥蕩乎自得之塲恣睢乎無窮之門轉徙乎<lb/>
不死之鄉千年萬祀大王待我於緱氏之山下視人世<lb/>
<pb n="KR4e0238_WYG_001-32b"/>
蟲臭䑕腥不可乆處也然則以氣為車以神為馬以尻<lb/>
為轡逰乎六合之外託乎其無始反乎其無終藏乎其<lb/>
無間應乎其無方不以語顯不以黙隠不以有為有不<lb/>
以無為無譽之而不可毁之而不及稱之而無名即之<lb/>
而無不見也堯舜之徳湯武之功周孔之業在此而已<lb/>
矣臣之於大王又何如也淮南八公特䑕壤餘𬞞耳何<lb/>
足道哉臣之狂言不以為戮亦幸矣敢望大王聽而説<lb/>
之乎雖然請試繹之涇渭自分不待崇朝而見矣臣又<lb/>
<pb n="KR4e0238_WYG_001-33a"/>
何呶呶於其間哉某再拜稽首謹對大王足下<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0238_WYG_001-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋布衣集巻一<lb/>
</p>
<p>
</p>
  </div>
<div>
<head>宋布衣集巻二</head> <lb/>
    <p>
<pb n="KR4e0238_WYG_002-1a"/>
欽定四庫全書<lb/>
　宋布衣集巻二<lb/>
　　　　　　　　　　　　明　宋登春　撰<lb/>
　　感遇五首<lb/>
燧后教火食沿代利欲生佃魚爭朶頥弧矢遂為兵鴻<lb/>
運乃如此海波詎能平伊余抱宿性聊以澹自營眇軀<lb/>
混羣有乗化歸無名<lb/>
周道昔淪䘮鳯徳遽云衰所頼二三子微言諒靡隳聖<lb/>
<pb n="KR4e0238_WYG_002-1b"/>
代握元化人文粲葳㽔蒼麟在郊藪朱鳥翔崇榱我后<lb/>
貴清真垂衣詢無為廣成乆已去至道當咨誰<lb/>
凉風從北來騷屑鳴南林流雲掩徂暉寥廓結重隂感<lb/>
時長太息矯首發孤吟河氷知路寒思逺知憂深亹亹<lb/>
行采芝悠悠念所欽<lb/>
神龍謝鞭䇿猛虎辭羈鞅智哉韓公子功成不受賞滅<lb/>
跡遊人間抱神而孤徃千載獨不見令人生遐想<lb/>
翩翩瑶臺客穆穆孤鳯姿口誦紫霞篇手弄白蟾蜍贈<lb/>
<pb n="KR4e0238_WYG_002-2a"/>
我崑崙圖兼之青都書去去不可留滅影凌紫虚<lb/>
　　胡馬客<lb/>
胡馬鐡連錢婀娜珊瑚鞭垂冠明月珠横劍照秋蓮笑<lb/>
買胡姬酒醉歌易水篇咄哉揚子雲白頭守太𤣥<lb/>
　　白鼻騧<lb/>
騕褭白鼻騧婀娜玉鞭斜錦韀明春陌銀鞍拂栁花經<lb/>
過劇孟飲留醉阿奴家日暮旋鳴轡長安有狹邪<lb/>
　　紫騮馬<lb/>
<pb n="KR4e0238_WYG_002-2b"/>
騮馬黄金羈行行赭電馳三春白日晚六郡良家兒厲<lb/>
劍龍庭北觧鞍鐵嶺陲歸來朝玉殿猶把漢旌旗<lb/>
　　塞下曲二首<lb/>
金鞭白馬出蕭關沙塞黄雲五月寒明主恩深猶未報<lb/>
隂山何日斬樓蘭<lb/>
燕草初齊苜蓿肥白狼山上客思歸轅門昨夜軍書到<lb/>
又領殘兵度武威<lb/>
　　公子行<lb/>
<pb n="KR4e0238_WYG_002-3a"/>
茱茰錦帶綉芙蓉千金匕首雙蛟龍旋喚燕姬招酒伴<lb/>
城南蹀躞五花驄<lb/>
　　古思邉<lb/>
井上梧桐春作花園中苜蓿初藏鴉少婦流黄挑錦字<lb/>
將軍提劍戰龍沙<lb/>
　　戰城南<lb/>
都護輕車出上谷健兒飲馬長城窟匃奴昨日戰城南<lb/>
風雨蕭蕭鬼夜哭<lb/>
<pb n="KR4e0238_WYG_002-3b"/>
　　霍家奴<lb/>
不識何人美丈夫赤鬚碧眼霍家奴公府長揖三千石<lb/>
歸來調笑酒家胡<lb/>
　　欵塞曲<lb/>
蒲萄酒熟黄羊肥碧眼戎王夜獵歸聞説漢家李廣在<lb/>
分營不敢犯金微<lb/>
　　古意二首<lb/>
妾意如幽蘭日逺自馨香郎心如明月夜夜减清光<lb/>
<pb n="KR4e0238_WYG_002-4a"/>
妾心如朱絲乆在箱篋底願為錦瑟絃無人觧調理<lb/>
　　焦仲卿妻<lb/>
城南寒食女還家燕麥青青草作花使君莫澷來相問<lb/>
自是長安有狹斜<lb/>
　　春遊曲<lb/>
江南春草芳江北栁條長玉面城中女金鞍塞上裝長<lb/>
兄游俠子夫婿孝亷郎夾轂休相問持手慎所防<lb/>
　　俠客<lb/>
<pb n="KR4e0238_WYG_002-4b"/>
南山北山射封狐白馬如飛呼韓盧日暮觧鞍招酒伴<lb/>
腰間脱下金僕姑<lb/>
　　白鵠篇送顧五<lb/>
翩翩雙白鵠乃從何方來千里一返顧萬里一徘徊不<lb/>
見王子喬飛鳴有餘哀棲托瀟湘渚毛羽何摧頽饑乏<lb/>
琅玕食凡鳥長相猜願得同心侣聯翮舞瑶臺徙倚瓊<lb/>
樹間囘首謝塵埃<lb/>
　　擬古送顧李狂遊襄陽二首<lb/>
<pb n="KR4e0238_WYG_002-5a"/>
青春駕言邁江蘺冒青英呉㑹有狂且遠託高陽生丈<lb/>
夫抱竒志豈同兒女行近情恐不任逺懐為物嬰南國<lb/>
無伯桃東海少田横結交古道䘮感激何時平<lb/>
白日照郊墟晨風悽中懐為子具樽酒中懐良不開翩<lb/>
翩孤飛鴻長鳴向我哀執手漢水上念子何時歸生當<lb/>
崇令徳死即欣泉臺<lb/>
　　將之呉越别秦中知已<lb/>
寒亭嫋嫋紫蘭枝曲池兩兩鴛鴦羽鴛鴦飛去蘭池空<lb/>
<pb n="KR4e0238_WYG_002-5b"/>
青山一别隔千里秦娥抱瑟歌陽春金尊緑酒照離人<lb/>
酒清絃正苦腸斷不堪聞我有相思曲歌竟恐憂君明<lb/>
朝又向東呉去含情結思滿秦雲<lb/>
　　孤鶴篇贈李山人<lb/>
瑶臺有孤鶴逺下玉山岑厭兹惡木枝結巢珠樹林飢<lb/>
食青琅玕刷羽揚孤音仙人王子喬邂逅論素心攜手<lb/>
白雲間相知一何深觧攜在斯湏相憶祗鳴琴<lb/>
　　秋夜鵝池侍宴應教<lb/>
<pb n="KR4e0238_WYG_002-6a"/>
車馬荒村夜流螢水面多野雲停几席江月引笙歌樽<lb/>
湛淮南酒池添道士鵞白頭慙授簡休問賦如何<lb/>
　　薊門<lb/>
桑柘兵殘後人家夕照中天秋沙鴈没月冷戍樓空選<lb/>
將燕山北連營易水東城南餘戰地燐火夜深紅<lb/>
　　春日野眺簡徐荆州<lb/>
春問沙棠楫寒生杜若洲山雲巴子國江雨仲宣樓嵗<lb/>
月餘華髪飄零隨白鷗誰憐能賦客劉表在荆州<lb/>
<pb n="KR4e0238_WYG_002-6b"/>
　　紀南樂應教<lb/>
沙市多新館章華餘舊臺細雲薰岸栁殘雪照江梅楚<lb/>
舞花鈿麗呉歈寶瑟催清尊宜落日作賦子雲才<lb/>
　　十二月還江陵草堂<lb/>
昔别草堂在重來白髪新曉窓檠自短夜雨榻猶陳猿<lb/>
鶴識吟客琴尊宜故人梅花還共笑不厭野夫貧<lb/>
　　村居秋夜即事二首<lb/>
豐草隨鳩杖長林自鶡冠竹風輕嫋嫋花露白團團秋<lb/>
<pb n="KR4e0238_WYG_002-7a"/>
晚雕胡飯夜凉芋栗盤兒童温笑語來去問加飡<lb/>
樹宻多棲鳥池深足躍魚江雲輕葛冷山月小堂虚寒<lb/>
竹依闌砌秋雲映石渠流螢何意思故故遶琴書<lb/>
　　新春堂成寄懐所知<lb/>
老去還杯酒春來自草堂揮金曽有志煮石竟無方岸<lb/>
水浮鸂鶒林花宿麝香故人江漢少念子意何長<lb/>
　　秋日江村寄懐顧五<lb/>
水白魚蝦市天青鸛鶴林露華浥細草秋氣凈遥岑子<lb/>
<pb n="KR4e0238_WYG_002-7b"/>
夜呉門調幽蘭楚客心相思渺何許日暮大江深<lb/>
　　鵞池留客<lb/>
園果風還落草蟲鳴不休竹深高閣冷花宻小亭幽白<lb/>
幘留雲鶴青藜狎水鷗一尊同客醉不用典呉鈎<lb/>
　　瑶琴怨<lb/>
秋風嫋嫋石蘭長楚姬拭淚紅巾芳蒼梧帝子去不返<lb/>
空留瑶瑟泛瀟湘<lb/>
　　江樓對月懐鄭汝推<lb/>
<pb n="KR4e0238_WYG_002-8a"/>
霜楓摇落早猿啼愁對澄江送夕暉明月樓寒人不見<lb/>
相思千里楚雲飛<lb/>
　　過夷齊祠寄别襄垣殿下<lb/>
春蕨生兮依依春薇秀兮菲菲悵逺人兮㷀獨慕公子<lb/>
兮忘歸<lb/>
雲揚兮南山河流兮潺湲懐王孫兮不見采薜荔兮烹<lb/>
蘭<lb/>
雲嫋嫋兮行春望帝子兮憂殷殷擥杜蘅兮河渚結荷<lb/>
<pb n="KR4e0238_WYG_002-8b"/>
衣兮江濆<lb/>
　　長平道中早發言懐<lb/>
流目古戰塲白日驚飈馳蠨蛸掛虚牖寒𤓰蔓枯籬𤣥<lb/>
蟬傷白露青莎被修池佳人理紈素行子心傷悲童僕<lb/>
嚴晨駕駕言渉丹湄羇旅寡良儔麗澤當依誰誰為黄<lb/>
雀吟還歌猛虎詞利劍恒在腕壯心安所期流景不可<lb/>
駐沉嘆將何為欲學騰化術松子乆吾欺人生貴適志<lb/>
知命復何疑<lb/>
<pb n="KR4e0238_WYG_002-9a"/>
　　逺别離<lb/>
我出雪溪來梅花落湘楚湘娥忽而笑留宿鴛鴦浦鴛<lb/>
鴦浦寒月照沙兩情歡極生悲嗟泠泠逝水送月落夜<lb/>
長起坐歌蘭花<lb/>
　　留别榆關知已<lb/>
促駕逺行邁迢迢事東遊紉蘭思楚澤結荷憶呉洲嶇<lb/>
嶔遵恒麓迤邐凌燕陬所歴無停跡居然隘九州投志<lb/>
在道義脱劍為誰酬念子宿昔交欲去復淹留<lb/>
<pb n="KR4e0238_WYG_002-9b"/>
　　寓忠教真人山房<lb/>
窈窕白雲谷春芝秀㡬華醉吟滄海月笑弄淥江霞丹<lb/>
竈開仙館瑶城輔帝家何年騎白鶴萬里覓雲槎<lb/>
　　送嘉禾張山人徴伯遊大梁<lb/>
芳草年年綠浮雲日日征兵戈遊子意桑柘故園情賣<lb/>
賦金何有著書名未成時無魏公子誰復重侯嬴<lb/>
　　宋中送客歸襄陽<lb/>
相送夷門道重過古驛亭南行春草綠一望晚山青鄉<lb/>
<pb n="KR4e0238_WYG_002-10a"/>
夢梁臺雨羊裘漢客星鹿門今可問花月正㝠㝠<lb/>
　　伊闕<lb/>
岸坼臨無地崖縣欲堕空松門雙鳥下蘿徑野泉通禹<lb/>
廟荒垣裏河流砥柱中樵歌起林末似覓飲牛翁<lb/>
　　春日登鈞州西臺思登洲兄<lb/>
晴沙初度鴈春樹早聞猿野店人烟少孤村霜露繁年<lb/>
華餘白髪棣蕚逺青尊故國河山北幽懐難具論<lb/>
　　戊午杪秋示義兒鯨<lb/>
<pb n="KR4e0238_WYG_002-10b"/>
天地羇愁客江山去住人悲凉十載事漂泊一綸巾此<lb/>
日知吾老他鄉獨爾親圖南未可料空負故山春<lb/>
　　鈞州除夕<lb/>
栢酒消寒色燈花坐夜分醉題招隠賦懶草送窮文春<lb/>
夢周南客鄉心冀北雲緱山有仙子吹篴靜中聞<lb/>
　　贈李棗强<lb/>
泉石元同調辭官㡬嵗華鋤雲開藥圃看月到僧家詩<lb/>
敵雙峰逈門從五栁遮秋蘭自可佩何必問丹砂<lb/>
<pb n="KR4e0238_WYG_002-11a"/>
　　秋夜獨坐詠懐<lb/>
露洒青梧濕天寒鴻鴈鳴星雲摇海戌砧杵動山城乆<lb/>
客三秋夢懐人獨夜情故鄉𣺌何許華髪嵗殘生<lb/>
　　荆州雜詩六首<lb/>
選勝樓居好慿高發興竒江雲春自裊山月夜相宜頭<lb/>
白還詞賦身閒且嵗時滄洲吾道在花鳥莫深期<lb/>
寒渚依鳬鴈春城自薜蘿登高初擬賦望極欲悲歌落<lb/>
日燕京逺浮雲楚徼多一尊饒桂醑何處弔湘娥<lb/>
<pb n="KR4e0238_WYG_002-11b"/>
流落燕州日踈狂楚國身無金難作客多病况逢春白<lb/>
髪猶公道清尊不負人相逢無狗監投䇿莫干秦<lb/>
惆悵荆州牧新詩此見招渚花無落日岸水接平潮寒<lb/>
雨沾琴岳春風試洞簫盤雲雙白鶴似欲待王喬<lb/>
問藥過城府兒童晚未回雲深宋玉宅雪暗楚王臺花<lb/>
發春猶淺樓高賦轉哀家家湘酒緑誰為一尊開<lb/>
水呈滄海賦山送白雲篇浩𣺌鵬腰客虚無鶴背仙清<lb/>
樽隨世計芳樹自流年閉閣吾將老何人問草𤣥<lb/>
<pb n="KR4e0238_WYG_002-12a"/>
　　雪夜期顧山人不至<lb/>
凍合漁樵路扁舟夜不來江頭寒鴈滅城上饑烏哀寥<lb/>
落尋仙客飄零作賦才明朝風日好花下且深杯<lb/>
　　荆南懐鄭汝推<lb/>
吾憶鄭交甫清狂世共癡留金為結客買劍贈相知慷<lb/>
慨呉公子悲歌高漸離風塵淹此日頭白欲何為<lb/>
　　送句呉豪士重遊大梁<lb/>
魏王臺上草紛紛落日中原低暮雲匹馬浪遊孤劍在<lb/>
<pb n="KR4e0238_WYG_002-12b"/>
酬恩誰説信陵君<lb/>
汴水東流接大河曽經帝里問銅駝春風三月旗亭酒<lb/>
落日夷門一放歌<lb/>
沙塵風起晝㝠㝠二月黄河尚帶氷桑柘夕陽村店路<lb/>
同誰走馬弔韓陵<lb/>
　　白石歌送呉允升<lb/>
渚宫楊栁春依依麥城宿雨朝雉飛南山白石何纍纍<lb/>
逺道之人胡不歸我欲念之心苦悲<lb/>
<pb n="KR4e0238_WYG_002-13a"/>
　　九日送張周二子<lb/>
江漢逢詩侣雲霞送酒杯鳥飛巴子國水落楚王臺寶<lb/>
劍知呉客瑶琴識越才昭丘誰更賦嫋嫋暮猿哀<lb/>
　　送周文美還海上<lb/>
與君非宿昔同病即相憐悽惻登樓賦悲凉説劍篇客<lb/>
懐江路永鄉夢海雲邉遲暮身何有還留貰酒錢<lb/>
　　送俞山人還漢陽<lb/>
落日下平原秋林白露繁獨憐長路客棲託向誰門賣<lb/>
<pb n="KR4e0238_WYG_002-13b"/>
賦金何有還家舌尚存劍歌空自苦江漢有芳蓀<lb/>
　　贈呉門顧季狂<lb/>
水落荆門晚風凉嵗欲徂且隨梁苑客好著羽陵書天<lb/>
地終懐玉江山未卜居何時結蘿薜同釣漢川魚<lb/>
　　書西園水亭<lb/>
夜合含香發春蒲出水齊年華隨短鬢客計逐幽棲山<lb/>
鶻窺人落江雲拂户低桃花迷處所錯認武陵溪<lb/>
　　早起<lb/>
<pb n="KR4e0238_WYG_002-14a"/>
臨水慙魚樂瞻雲憶所欽匣中惟寶劍世上羡黄金留<lb/>
滯防人面凄其損客心春來毎起早蘭澤一長吟<lb/>
　　贈賣藥焦老善奕<lb/>
龎眉七十强高卧水雲鄉還賣修琴藥常餘養鶴糧橘<lb/>
中無俗著肘後有僊方我亦飡霞客金華訪牧羊<lb/>
　　再贈顧逸人<lb/>
呉門豪客美且都十年負劍遊嵩廬黄金百鎰俱散盡<lb/>
方衫皁帽行長途江陵帝子愛敬客旋遺裘馬驅騎奴<lb/>
<pb n="KR4e0238_WYG_002-14b"/>
花前醉草三都賦肘後常懸五嶽圖轉眼看天爾何有<lb/>
回頭大笑滄洲孤而今恐有聊城急還留一隻金僕姑<lb/>
　　上元夜走筆戯簡呈忠教主人<lb/>
蒲萄釀瑪瑙鍾小姬裙學石榴紅任教刻漏咽銅龍江<lb/>
陵帝子醉春風醉春風樂復樂月下行來花下酌一時<lb/>
枚馬俱升堂君平簾下何寂寞<lb/>
　　沙津樂<lb/>
二月沙津江水平呉船楚榜棹歌行高樓夾岸饒商估<lb/>
<pb n="KR4e0238_WYG_002-15a"/>
小妓街頭鬻唱聲<lb/>
　　贈㑹稽劉世儒<lb/>
劉生多氣岸負劍逺行遊落日三湘酒烟花七貴樓右<lb/>
軍白羽扇季子黑貂裘我亦淮南客因逢桂樹留<lb/>
　　贈東巖主人<lb/>
東巖主人東巖棲巖花開徧巖東西有時自抱一斗酒<lb/>
醉約山翁弄玉溪<lb/>
　　己未三月寄李逸人<lb/>
<pb n="KR4e0238_WYG_002-15b"/>
天涯流落客嵗暮欲何之風雪主人少山村童僕飢已<lb/>
敦寶劍諾誰賦白駒詩季子裘雖敝終看佩印時<lb/>
　　再送張逸人<lb/>
燒藥頻留火讀書只閉關半生為北客萬里一南冠潁<lb/>
水春來别呉山夢裏看明年又秋草張翰㡬時還<lb/>
　　貽上黨程户矦<lb/>
擊筑醉燕市躍馬佩呉鈎白玉酬歌笑黄金散故侯舉<lb/>
鞭辭府長揮手謝時流願斬單于首為君雪國讎<lb/>
<pb n="KR4e0238_WYG_002-16a"/>
　　少年行<lb/>
誰家年少羽林郎寶馬金鞭從武皇新賜腰間白羽箭<lb/>
尋常射殺左賢王<lb/>
　　逺遊<lb/>
紅顔辭舊國華髪尚羇人軒冕非吾願風塵老此身梁<lb/>
鴻五噫發子建七哀頻𤣥閣年年閉花林只舊春<lb/>
　　秋日上黨道中懐故鄉知舊<lb/>
白髪生青鏡黄花吐素秋家書無鴈足客路一羊裘海<lb/>
<pb n="KR4e0238_WYG_002-16b"/>
燕辭鄉社山猿傍酒樓誰堪囘首處千里暮雲稠<lb/>
　　再示鯨<lb/>
客夢苦難成嗚雞又及晨燕鴻驚嵗晚越鳥對愁新九<lb/>
月催寒葉孤琴伴旅人相看正牢落非爾復誰親<lb/>
　　越溪女<lb/>
越溪素足女婉笑青眉揚泛水采芙蓉歸來衣更香<lb/>
　　山樓秋夜有所懐<lb/>
旅宿燕關暮天寒霜葉稀凉風生夜榻客淚下秋衣路<lb/>
<pb n="KR4e0238_WYG_002-17a"/>
逺鄉雲斷山深邉草肥堪悽珠樹鶴何日故林飛<lb/>
　　晚歸山寺二首<lb/>
月凈花林僻琴清竹院閒幽蘭芳短砌獨鶴下空山鳥<lb/>
道排雲入松門映雪關兒童夜歸去採得紫芝還<lb/>
鶴懶眠白石雲深護紫芝僧閒飜貝葉月冷浸蓮池鷲<lb/>
嶺秋尋徧虎溪夜度遲梅花伴成夢霜色澹孤帷<lb/>
　　感懐呈劉五<lb/>
劍騎任飄零天涯作客星年華雙白鬢秋夢一浮萍返<lb/>
<pb n="KR4e0238_WYG_002-17b"/>
老尋丹訣怡情誦鶴經故人劉季子相對眼能青<lb/>
　　長安僧舍<lb/>
種竹青門外分花杜曲邉關雲一以卧隴月㡬廻圓曉<lb/>
夢悲鄉樹秋風滿嶽蓮囊空金錯冷時誦馬蹄篇<lb/>
　　南遊别山東知已<lb/>
池浸芙蓉月堂含松葉烟搴衣坐白石隔竹弄幽泉客<lb/>
子𤣥洲夢佳人窈窕篇相思隔雲海秋滿木蘭船<lb/>
　　遠遊<lb/>
<pb n="KR4e0238_WYG_002-18a"/>
寥落悲歌客含蘭遲美人湘雲迷五嶺關月度三秦駕<lb/>
鶴行呉市停車賦洛神倦遊思卧海垂老釣𤣥津<lb/>
　　春日尋李錬師<lb/>
野田榮卉木春水抱僊家樹暖遊蜂狎風輕舞燕斜閒<lb/>
門通小徑高栁映明霞日宴山中客開關掃落花<lb/>
　　晉陽山中元日<lb/>
野老憐時序壺漿慰客情春盤鄰女送曉樹隴禽鳴寒<lb/>
塢驚花色窮邉聼角聲他鄉逢一笑更覺旅魂驚<lb/>
<pb n="KR4e0238_WYG_002-18b"/>
　　春日遊太原黄岩寺<lb/>
拂衣坐磐石度水聽踈鐘古殿依巖碧山花拂砌紅晴<lb/>
峰輝旭日春燕浴條風欲共巢松客安禪老化宫<lb/>
　　秋日登李仲培山樓二首<lb/>
地僻雲侵榻簾踈風滿樓霜寒籬菊晚鴈度渚蓮秋滿<lb/>
篋新詩草横磯舊釣舟清尊隨處醉萬事付江鷗<lb/>
零落十年客迢遥百尺樓霜寒龍塞晚風急鴈門秋獨<lb/>
戌三家市長河一夜舟村沽還可醉相對有雙鷗<lb/>
<pb n="KR4e0238_WYG_002-19a"/>
　　春日發上黨游洛别劉五<lb/>
晨發上黨路行行漳水湄計程梁路逺囘首晉雲遲抱<lb/>
玉豈求識含蘭欲待誰高樓倘引望花月兩相思<lb/>
　　五雲洞<lb/>
洞裏仙人去不歸洞口碧桃秋自肥石壇露滴松花冷<lb/>
夜深山鬼薜蘿衣<lb/>
　　醉中偶興<lb/>
春酒壺中爛似霞青童學煉白硃砂醉來起舞松庭月<lb/>
<pb n="KR4e0238_WYG_002-19b"/>
三嗅臨風玉樹花<lb/>
　　擬宫中行樂詞四首<lb/>
小紅亭子白闌干入道宫娥玉作冠袖出青梅彈鸂鶒<lb/>
銀瓶滿注蔗漿寒<lb/>
碧殿春深瑶草肥美人對月舞羅衣夜來不作青鸞夢<lb/>
化作彩雲何處飛<lb/>
玉輦春遊夜未央紫衣侍史謾焚香黄金鎻合鴛鴦殿<lb/>
無限春風到海棠<lb/>
<pb n="KR4e0238_WYG_002-20a"/>
琉璃硯水黄金瓶十様鸞箋寫道經太乙紫壇朝帝罷<lb/>
蕋珠深殿彩花馨<lb/>
　　自君之出矣二首<lb/>
自君之出矣棄妾漁陽西不及野田雀雙飛還雙棲<lb/>
自君之出矣腸中車輪轉欲向夢中尋路長春夢短<lb/>
　　竹枝詞三首<lb/>
行行長干里采采春田花郎君相問訊大樹是儂家<lb/>
小姑茜紅衫大姑鬱金裙把手促儂去兩兩拜湘君<lb/>
<pb n="KR4e0238_WYG_002-20b"/>
妾居揚子津郎在清江浦一自與郎别十日五風雨<lb/>
　　贈栢谷山人<lb/>
窈窕栢谷原中有食栢客不笑亦不語徃來無行跡<lb/>
　　野菊<lb/>
野菊多幽姿含香待誰發落英我欲飡芳心無遽歇<lb/>
　　老僧<lb/>
手中撚著白菩提拄杖過頭眉下垂石上曬經茶未熟<lb/>
花間童子進雙梨<lb/>
<pb n="KR4e0238_WYG_002-21a"/>
　　春郊即事<lb/>
春風嫋嫋夕陽西芳草菲菲楊栁堤行盡溪山有茆屋<lb/>
青林深處一鳩啼<lb/>
　　宫詞<lb/>
自從十五畫雙眉記得新裁白苧詞袖裏青梅大如豆<lb/>
石榴枝上打黄鸝<lb/>
　　俠客<lb/>
躍馬青門道酣歌擊玉壺腰間藏匕首談笑入秦都<lb/>
<pb n="KR4e0238_WYG_002-21b"/>
　　嬿婉誰家女<lb/>
嬿婉誰家女搴荷戯芳渚薄笑三春暉揚眉千仞羽懐<lb/>
中連城珠皎皎為誰許可人期不來日暮徒延佇<lb/>
　　南遊留别劉元和<lb/>
東風習習芳草柔欲去不去情悠悠贈劍何年刻玉字<lb/>
對君一笑説滄洲肯教白髪悲春晚乍可黄金買笑愁<lb/>
此日别離那可道相思長遶晉山頭<lb/>
　　别劉五高秀才遊洛陽<lb/>
<pb n="KR4e0238_WYG_002-22a"/>
春風嫋嫋桃花開客館飛飛燕子來遊子一朝辭此去<lb/>
故人千里夢頻廻上黨小姬白苧舞蘭陵美酒黄金罍<lb/>
與君共把接䍦倒風流不數洛陽才<lb/>
　　蕩子婦<lb/>
妾家高樓艷陽春花枝栁條兩鮮新花笑栁條空嫋嫋<lb/>
不能綰繫蕩心人花容隨貌改栁葉上眉顰惟憂葉落<lb/>
花飛盡敲碎氷壺歌彩雲<lb/>
　　聞京東有警<lb/>
<pb n="KR4e0238_WYG_002-22b"/>
暮雨催秋館長風冷菊枝坐中蛩窣窣燈下鬢絲絲四<lb/>
海尋戈日百年為客時燕山新戰後鄉信到應遲<lb/>
　　江亭對雨有所懐<lb/>
輕烟一帶起蘋洲日暮澄江送客愁細雨黄花何限泪思<lb/>
君一夜楚雲秋<lb/>
　　飲王太史山莊<lb/>
郢上文章伯山中太史家養年常種藥閒日但修花竹<lb/>
澗明秋水松林落晚霞兒童憐醉客瀹鼎夜烹茶<lb/>
<pb n="KR4e0238_WYG_002-23a"/>
　　書王侍御山房<lb/>
雲白山青柱史居茅堂滿貯玉函書鹿車暇日攜閒客<lb/>
半畆清塘自網魚<lb/>
　　韓山<lb/>
采秀來韓山韓山石崔巍不見韓衆鹿滿山秋雲飛<lb/>
　　逺遊二首<lb/>
浩浩中天立如何是丈夫乗槎湏逺去不買水精奴<lb/>
廓落孤雲合英雄一劍知欲尋龍伯國濯理舊竿絲<lb/>
<pb n="KR4e0238_WYG_002-23b"/>
　　芙蓉篇贈西安黄孝亷<lb/>
曄曄芙蓉花盈盈濯緑水素影漾清漪佳人乃相似肎<lb/>
學中園栁漫逐春風起願為並蒂花託根碧池裏我本<lb/>
燕狂人而來偶君子匣中有寶書礌礌心相許日暮望<lb/>
高樓含情不得語笑弄黄金璫願言酬知已努力揚高<lb/>
翮名成訪緑沚<lb/>
　　遊王氏郭北山樓<lb/>
徑草連村合山樓帶郭横開尊招野客倚樹聼流鶯露<lb/>
<pb n="KR4e0238_WYG_002-24a"/>
自花間滴雲從石上生㡬廻漁篴響素月嶺頭明<lb/>
　　九日寄懐劉經府<lb/>
江海十年夢關山萬里情悲歌憐宋玉談笑憶公榮目<lb/>
逐秦雲斷愁隨越鳥生北園松菊好今夕共誰行<lb/>
　　早春登鈞州西臺簡黨中丞<lb/>
汝陽春色望中來詞客長吟重自哀身世百年宜對酒<lb/>
家山千里且登臺寒雲細草鴈初至斜日孤城花自開<lb/>
白髪中丞能好事仲宣流落㡬時廻<lb/>
<pb n="KR4e0238_WYG_002-24b"/>
　　秋日登黄鶴樓懐劉四皐<lb/>
黄鶴樓前江水流故人何處木蘭舟雙雙燕子南飛去<lb/>
瑟瑟蘆花鐡篴秋<lb/>
　　贈五嶽山人<lb/>
上國有一士被褐日來徃口誦南華篇心存出霞想提<lb/>
攜赤松徒五嶽恣竒賞調弄農皇琴和彼流泉響赤水<lb/>
覓𤣥珠窮神寄象罔<lb/>
　　寄懐唐子瑞<lb/>
<pb n="KR4e0238_WYG_002-25a"/>
蕭寺秋湥冷石門山人寥落卧松雲黄花芳砌臨風㸔<lb/>
𤣥鶴鳴臯傍曉聞楚醴醉來空作客商芝歌罷正思君<lb/>
何時彩筆開緗帙花下鳴琴共夕曛<lb/>
　　寓北固山漫興<lb/>
自翦朱霞補白袍倚天還誦碧雲謠山前流水萬里去<lb/>
石上長松百尺髙清磬時聞𤣥圃玉洞簫新斸拂天梢<lb/>
采蘭踏破春江月笑弄銀鈎戱紫鼇<lb/>
　　春夜園亭小集<lb/>
<pb n="KR4e0238_WYG_002-25b"/>
春夜弄琴拂落花滿壺春酒煮春霞醉倚瓊奴問其夜<lb/>
笑指花梢月未斜<lb/>
　　江上尋張鍊師<lb/>
隔松聞桂杵玉粒搗𤣥霜水月明<hi>一作鳴</hi>笙鶴江雲冷石<lb/>
堂<lb/>
　　山中夜月送客<lb/>
松裏夜禽聲關關松上女蘿垂石闌天風吹衣月皎皎<lb/>
紫芝歌罷僊翁還<lb/>
<pb n="KR4e0238_WYG_002-26a"/>
　　春日同四勿王孫遊兖東蘭若<lb/>
四勿主人王之孫春寒喚客倒清尊梅花照眼歡意發<lb/>
酒未到口詩脾温野鶩無心還可意山鬼多伎何足論<lb/>
高歌一曲明月上醉後不聞僧敲門<lb/>
　　僊堂山<lb/>
赤足僊人跨白鹿道逢授我東華籙山下緋桃三百顆<lb/>
食了還向瑶臺宿<lb/>
　　燒藥<lb/>
<pb n="KR4e0238_WYG_002-26b"/>
笑歌山鳥外飄思海雲孤袖出金鵞蕋燒藥許松奴<lb/>
　　遊長慶觀<lb/>
古殿依巖立平橋䇿馬登抱琴尋郢客得句寄山僧杖<lb/>
外雲霞度坐中芳草艿荆門秋水淨旅鴈下江陵<lb/>
　　宿鄭氏園亭懐白石山人<lb/>
雲泉滿谷碧桃肥白石山人去未歸春至不知芳草緑<lb/>
月明松下鶴雙飛<lb/>
　　贈東隅逸人<lb/>
<pb n="KR4e0238_WYG_002-27a"/>
東隅老人能養拙春來釀酒摘松葉有時半醉臨風前<lb/>
獨抱瑶琴嘯海月<lb/>
　　登文星臺<lb/>
春酒百壺春日開東風扶我上文臺乾坤無處著雙眼<lb/>
祗對雲山舒壯懐<lb/>
　　醉中書長安酒樓<lb/>
黄鶴還來舞醉鄉調歌不用紫雲娘一瓢連月揮春甕<lb/>
大醉長安㡬百塲<lb/>
<pb n="KR4e0238_WYG_002-27b"/>
　　冬夜宿三清閣三首<lb/>
紅雲長遶玉皇家爐裏丹成結紫霞琴冷月明孤鶴怨<lb/>
氷壺昨夜浸梅花<lb/>
道人不觧塵機事愛訪吹笙騎鶴僊歌罷紫芝雲外落<lb/>
一鈎梅月映氷絃<lb/>
遥看玉雪灑長天隔匣飛光寶劍寒江月山雲頻有約<lb/>
先生歸去著黄冠<lb/>
　　别友歸山中<lb/>
<pb n="KR4e0238_WYG_002-28a"/>
杖挑一束青囊書走向山中覓雲蕨何處幽人深憶君<lb/>
白猿霞外嘯蘿月<lb/>
　　贈方士<lb/>
無何老人懸玉壺揮雲笑月出蒼梧袖裏丹砂三百顆<lb/>
時化黄金入酒壚<lb/>
　　出門行<lb/>
山有雲水有瀾壯士出門彈危冠抱劍羞歌易水寒一<lb/>
朝笑觧盤龍帶十年零落黄金鐶惟遺雙寶珠憂來不<lb/>
<pb n="KR4e0238_WYG_002-28b"/>
忍看願采金光草令人駐朱顔<lb/>
　　太暉觀晚眺<lb/>
霞月生西嶺秋雲澹暮山鳥啼僊閣近花落羽人閒白<lb/>
髪非生事黄金豈駐顔孤懐猶未愜長嘯下松關<lb/>
　　小築<lb/>
杖屨秋來健山林老去偏野花踈短砌木葉滿平田鷄<lb/>
犬夕陽盡人家橘柚連江深寒小築棲泊自年年<lb/>
　　荆州公餽酒<lb/>
<pb n="KR4e0238_WYG_002-29a"/>
菱葉青青水荇齊遶籬黄蝶菜苖肥夕陽誰送山人醉<lb/>
坐看兒童跨犢歸<lb/>
秋風嫋嫋熟黄梁池上鵞肥酒更香醉裏不妨學楚語<lb/>
竹枝歌好和漁郎<lb/>
　　八月十三夜郡樓宴集<lb/>
高樓落日秋㝠㝠西風吹送燕鴻聲半江杳靄月初上<lb/>
萬壑虚無雲自生拊檻欲窺白兎藥持杯空復紫芝情<lb/>
誰家今夜横長笛楊栁折殘怨未平<lb/>
<pb n="KR4e0238_WYG_002-29b"/>
　　沙津送林孝亷還白下<lb/>
為送王孫去踟蹰芳草邉鶯啼娃妓館花拂孝亷船易<lb/>
醉金陵酒長歌寶劍篇相思重廻首郢樹隔風烟<lb/>
　　雨中烹雞有作<lb/>
避地豈真隠謀生未有方晨烟熟雞黍墟里澹柴桑雨<lb/>
過豆花赤風高柿葉黄鄰家不相識何處覓壺觴<lb/>
　　十五夜郡齋小集<lb/>
校書罷芸閣移尊趂晚衙莓苔宜小簟蠟燭隠輕紗稚<lb/>
<pb n="KR4e0238_WYG_002-30a"/>
子能馴鴿翻堦啄落花㣲風坐醒酒明月共分𤓰<lb/>
　　宿郡齋<lb/>
燭盡憐紅影詩成掉白頭呉歌小榻夜楚雨虚堂秋殘<lb/>
夢醒餘瀝輕寒仗敝裘鮒魚甘涸轍吾亦笑莊周<lb/>
　　妓館送人還金陵<lb/>
楚水湘雲桂樹秋黄金未盡大刀頭西風謾薄班姬扇<lb/>
南浦愁看燕子樓雞塞夢廻憐玉佩龍關月冷憶貂裘<lb/>
明年郢上還芳草夾岸桃花好泛舟<lb/>
<pb n="KR4e0238_WYG_002-30b"/>
　　江閣晚望呈荆州公<lb/>
㡬處蒹葭連岸白數村烟火隔江明無家自合依劉表<lb/>
有賦誰能薦長卿巫峽去帆江樹隠衡陽歸鴈暮雲平<lb/>
黄金已盡還為客湘漢長歌萬古情<lb/>
　　九日集楚雄樓懐舊<lb/>
沱水燕關憶壯遊短衣孤劍老荆州天涯縱酒逢青眼<lb/>
馬上看楓掉白頭日暮饑烏還遶樹烟寒古堞自深秋<lb/>
江空鴻鴈無消息千里相思月滿樓<lb/>
<pb n="KR4e0238_WYG_002-31a"/>
　　集郡樓感賦<lb/>
客計蕭條白髪生江山去住一鷗輕山雲漠漠長含雨<lb/>
江草萋萋空復情楚老已忘白雪調巴童還觧踏歌聲<lb/>
猶憐顦顇飡英者落日登樓賦未成<lb/>
　　乆雨<lb/>
秋作田家苦黄粱夜自舂衡茅難乆雨桑柘易凄風懶<lb/>
織從新婦荒鋤教小童詩成還獨笑天地一衰翁<lb/>
　　秋日過羅道士山房<lb/>
<pb n="KR4e0238_WYG_002-31b"/>
自煮胡麻飯看松閉石關緑芝眉宇古白鳥道身閒劍<lb/>
秘屠龍術囊探伏虎丹不湏擇地隠隨處是青山<lb/>
　　九月七日龍山感賦簡蘇郡丞<lb/>
殘日凋山葉凉雲脆渚芹空憐黄菊酒不醉白頭人秋<lb/>
水還堪賦高臺易愴神去來隨老馬踈散任吾真<lb/>
　　郡東㕔晏坐<lb/>
晝刻分香短風簾簇影移天清聞堕羽院靜見遊絲徃<lb/>
事閒堪憶長貧老不疑黄金未可就瀛海竟難期<lb/>
<pb n="KR4e0238_WYG_002-32a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0238_WYG_002-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋布衣集巻二<lb/>
</p>
<p>
</p>
  </div>
<div>
<head>宋布衣集巻三</head> <lb/>
    <p>
<pb n="KR4e0238_WYG_003-1a"/>
欽定四庫全書<lb/>
　宋布衣集巻三<lb/>
　　　　　　　　　　　　明　宋登春　撰<lb/>
　　池中雁<lb/>
林卧寡儔侣振褐臨清池露彩集蕙草霜華變青滋翩<lb/>
彼隨陽鳥唼藻戲漣漪返顧患人指廻翔稻糧羈㝠㝠<lb/>
逞長羽繒繳何由施伊子敦孤性帶索終棲遲藜藿豈<lb/>
滿腹百年厭饑劬物嬰因住念逹生焉悵而<lb/>
<pb n="KR4e0238_WYG_003-1b"/>
　　冬夜宿郡齋<lb/>
空齋少物役獨夜有餘清栢子堦前落梅花笛裏生豈<lb/>
須山櫟壽徒結畹蘭情明日鵞池上看雲還濯纓<lb/>
　　人日寄所知<lb/>
落莫江村裏偏憐物候新百年長作客此日愧為人薄<lb/>
俗存身計殘生隨世因楚蘭漸堪把采采寄情親<lb/>
　　洞庭送徐使君投劾東歸<lb/>
秋來為客易沾巾又向瀟湘送逐臣煙草斷雲横楚塞<lb/>
<pb n="KR4e0238_WYG_003-2a"/>
夕陽落雁度江津天涯白髪無知已湖上青山有故人<lb/>
回首呉關空悵望何年滄海共垂綸<lb/>
　　自沙津江行舟次岳陽送徐使君<lb/>
漠漠晴沙江水流搴衣同上木蘭舟白蘋風起洞庭暮<lb/>
碧樹雲横楚塞秋羇客懐鄉何限泪孤臣去國不堪愁<lb/>
夕陽帆影臨空盡誰念天涯獨倚樓<lb/>
　　同句呉周秀才登岳陽樓雨中望君山作<lb/>
乆客知呉語高樓自楚歌青山浮水面白鳥没煙蘿仙<lb/>
<pb n="KR4e0238_WYG_003-2b"/>
去蒼梧逺雲生天岳多鄉闗眇何許日暮洞庭波<lb/>
　　巴陵别徐使君歸荆州邸舍<lb/>
日暮尋江渡凉風滿白蘋歸來應寂寞臨别更情親孤<lb/>
劍三秋夢扁舟萬里身著書滄海上還著舊綸巾<lb/>
　　石首阻風寄懐徐刺史<lb/>
别後相思夢屢真秋來誰寄短書頻孤舟風雨偏愁客<lb/>
萬里江湘對逐臣莊舄苦吟終適越仲宣欲賦未歸秦<lb/>
十年零落黄金盡一夜長歌獨愴神<lb/>
<pb n="KR4e0238_WYG_003-3a"/>
　　石首江阻風雨舟中夜坐懐荆州公<lb/>
八月悲風生翛翛鴻雁鳴白頭多病日黄葉此山城細<lb/>
雨孤帆落長江獨夜情遥傳一掬涙洒向楚臣纓<lb/>
　　自公安縣夜歸鵞池莊風雨驟至有作<lb/>
候雁迷寒渚昏鴉集驛亭故人江上别風雨返柴荆楚<lb/>
些秋能賦巴歈夜懶聽蓬窓小兒女相待一燈青<lb/>
　　九月三日方别駕攜酒殽見過因懐徐荆州<lb/>
客淚秋能下人情老自知塞寒鴻雁早江暖鞠華遲對<lb/>
<pb n="KR4e0238_WYG_003-3b"/>
酒憐呉語聞歌憶楚辭明年誰更健重把紫萸枝<lb/>
　　再送俞山人遊黄岡兼訊袁郡丞<lb/>
昔别在何處今看白髪新無錢愁滯客多術耻謀身錦<lb/>
瑟悲燕士幽蘭憶楚臣相思有書札時寄草堂人<lb/>
　　聞徐使君留滯漢陽寄贈<lb/>
道直謫官蚤扁舟何去遲秋深縱酒後家逺寄書時悽<lb/>
斷秦雲色悲凉越鳥枝漢陽江樹晚摇落對相思<lb/>
　　春日尋楊山人因過賀將軍園二首<lb/>
<pb n="KR4e0238_WYG_003-4a"/>
空谷春將賦幽人獨可尋風香紅藥近鳥語緑蘿深一<lb/>
笑緣巴調三年學楚唫童扶還杖䇿隨意步華林<lb/>
茅屋斜臨水石闌曲拂衣松深鶴子冷花近藥苖肥老<lb/>
去詩猶健春來酒不違欲尋江路去竹下有柴扉<lb/>
　　曹中丞以新詩見遺雪中書此簡答<lb/>
凍雀飛還去空房祗欲眠高雲斷楚塞大雪滿江天竹<lb/>
葉春仍緑梅花寒可憐歸來曹執法時寄短長篇<lb/>
　　江村寒食<lb/>
<pb n="KR4e0238_WYG_003-4b"/>
白鳥忘機乆青山吾道存興來從杖屨老去愛雞豚楊<lb/>
栁橋邉過桃華江上村童兒沽酒至風雨閉柴門<lb/>
　　寒食西郊望八嶺山作<lb/>
寒食孤村飰春山逺寺鐘登臨風候異祭掃嵗時同芳<lb/>
樹諸王墓浮雲舊楚宫天涯對衰鬢寂寞意無窮<lb/>
　　春日陪曺中丞飲城北莊晚至東湖草堂野望感賦<lb/>
芳草春初折遊絲晚正繁漁樵楊栁岸雞犬野棠村悵<lb/>
望荆門路悽迷楚客魂酬恩留寶劍還愛趙平原<lb/>
<pb n="KR4e0238_WYG_003-5a"/>
　　春日閒居<lb/>
青山歌伐木白首賦閒居鴻雁春能至梅花寒更踈繭<lb/>
絲從婦織菜甲教兒鋤日莫北窓下尊中幸不虚<lb/>
　　秋晚江上書懐<lb/>
一望家園一惘然湘雲易水共長天山中薜荔日蕭索<lb/>
江上芙蓉秋可憐楚些獨唫長下涙燕鴻又過記殘年<lb/>
黄金臺上無名字醉後還謌寶劍篇<lb/>
　　秋日登唫覽樓<lb/>
<pb n="KR4e0238_WYG_003-5b"/>
逺客不宜秋况登江上樓心隨胡雁没身為楚雲留漢<lb/>
廣饒菰米湘清聚白鷗寒砧何處發落日動鄉愁<lb/>
　　秋日聞曹中丞東湖莊堂樓初築以詩奉贈<lb/>
雲霞江色晚楚客意何如金散身無累才高世共踈開<lb/>
門聞鳥雀落日見樵漁𤣥閣還應閉白頭長著書<lb/>
　　寄嘉定徐刺史<lb/>
柴荆烏鵲定風葉正蕭蕭落日清江上懐人滄海遥年<lb/>
華隨杖屨生事寄漁樵楚客銷魂處秋來誰為招<lb/>
<pb n="KR4e0238_WYG_003-6a"/>
　　八月十四夜憶徐刺史<lb/>
桂華初發小堂東綠芷紅蘭别一藂翡翠屏前秋寂寞<lb/>
芙蓉塘外月朦朧寶書玉笈為誰隠雲錦霞箋還自封<lb/>
鴻雁不來秋又晚故人聞已到江東<lb/>
　　秋夜<lb/>
天秋鴻雁來夜寒桂華落空館復相思清飈振藂薄<lb/>
　　秋日鵞池莊與故人王惟材閒酌<lb/>
秋水浮田葉凉風吹稻花白衣燕客醉紅樹楚人家翡<lb/>
<pb n="KR4e0238_WYG_003-6b"/>
翠鳴魚筍鴛鴦立釣車鵞池堪避地與爾種胡麻<lb/>
　　江陵遇同鄉王惟材<lb/>
末路誰相問無家我獨親他鄉今接袂童稚昔為鄰江<lb/>
海飄零客風塵淪落人十年俱白首笑此夢遊身<lb/>
　　雨中呈王郎<lb/>
黄金臺下見君顔今日蕭條入楚關一顧那知添白髪<lb/>
十年何事老青山鄉愁多在煙雲外客思偏生風雨間<lb/>
我已無家問消息開畦種藥不須還<lb/>
<pb n="KR4e0238_WYG_003-7a"/>
　　夏日攜王惟材陪曹公飲城東湖亭<lb/>
漠漠林塘五月寒主人長日竹皮冠酒爐茶竈從兒理<lb/>
菜圃𤓰田引客看老去坐忘青瑣夢歸來囊貯紫金丹<lb/>
鵞池道者頻相訪笑索村醪苜蓿盤<lb/>
　　俠客<lb/>
賭擲賽劉琨家奴過孟賁千金不肯顧一劍為酬恩趙<lb/>
瑟停凰柱燕姬促象尊平生<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>段馬羞入孟嘗門<lb/>
　　與王惟材夜坐話舊<lb/>
<pb n="KR4e0238_WYG_003-7b"/>
醉謌燕市笑顔紅十載離家似夢中聞説存亡重悽惻<lb/>
對君何必嘆飄蓬<lb/>
　　閉門<lb/>
庭梅横似畫籬菊綴如錢閉户琴書客翻悲草木年黄<lb/>
金無藥物白髪滿顱顛花徑從兒掃誰來問尚𤣥<lb/>
　　秋日待家書不至感賦此詩<lb/>
澤國寒風木葉稀悲謌昨夜賦無衣自添白髪年華異<lb/>
用盡黄金生事㣲易水似憐湘月逺燕鴻還其楚雲飛<lb/>
<pb n="KR4e0238_WYG_003-8a"/>
魚書錦字無消息秋草閒門又夕暉<lb/>
　　八月十四夜遊太暉觀呈忠教真人<lb/>
碧天高處是三清金作樓䑓玉作城白鹿僊人秋弄笛<lb/>
青牛道士夜吹笙驚殘鶴夢江雲冷幻出松隂海月明<lb/>
欲寫隂符寄幽事山中老子有書迎<lb/>
　　同郡葢子材寄示文稿作此簡答<lb/>
萬金散盡一身輕白首為儒掉臂行郢里誰傳春雪調<lb/>
楚山應繋薜蘿情自知未上干秦䇿肯信歸來感婦迎<lb/>
<pb n="KR4e0238_WYG_003-8b"/>
却笑文章憎命逹十年猶在魯諸生<lb/>
　　登岳陽樓<lb/>
呉楚江山闊巴陵水國遥江流分九𣲖山勢控三苖卉<lb/>
服通州里蠻方翊聖朝毎希常道泰飲啄老漁樵<lb/>
　　芳樹<lb/>
金井梧桐樹碧枝華葉芳月明移翠影風細吐清香共<lb/>
惜三春色誰憐九月霜閨中有少婦嵗嵗憶遼陽<lb/>
　　寄嘉定徐二刺史<lb/>
<pb n="KR4e0238_WYG_003-9a"/>
豪華猶六代勝事在呉門緑樹湖邉寺紅雲海上村桑<lb/>
麻常夜緝橘柚向秋繁拂袖還鄉日應憐松菊存<lb/>
　　贈廬岳僧<lb/>
何日别東林浮杯夢澤深雲山隨去住水月即禪心鉢<lb/>
潤龍將見衣殘珠未沉行蹤遍五岳留偈待知音<lb/>
　　秋日鵞池晝卧<lb/>
卑棲佚老日高枕物華年橘柚垂茅屋菰蒲間渚田意<lb/>
中人不見事外客孤眠習靜𦕈身世長唫秋水篇<lb/>
<pb n="KR4e0238_WYG_003-9b"/>
　　八月十三夜<lb/>
江月滿江城客愁何處生殘蛩依砌響新雁與雲平露<lb/>
重楸梧白天寒松桂清弟兄在萬里此夕各含情<lb/>
　　江夏舟中值元日<lb/>
乗舲下呉㑹寒日水増波江路魚蝦美山城橘柚多維<lb/>
舟燕客醉倚棹楚童謌明發漢陽去相思奈若何<lb/>
　　經彭澤縣舟次小孤山阻雨<lb/>
山塞分呉楚山城辨土風人煙澤國異春色故鄉同曉<lb/>
<pb n="KR4e0238_WYG_003-10a"/>
飯孤山下輕帆細雨中檣烏飛自去詩罷意無窮<lb/>
　　蕪湖沙洲阻淺<lb/>
草樹山頭驛雲霞江口村葦人驚虎跡舟子記潮痕欲<lb/>
買呉姬酒能招楚客魂長波浩無際目極更何言<lb/>
　　春日寓徐公西園<lb/>
笋出過闌見桃香度水聞樹深連海色洞午散江雲石<lb/>
上抛書卷花間數鶴羣春愁如碧草隨處亂紛紛<lb/>
　　海上寒食<lb/>
<pb n="KR4e0238_WYG_003-10b"/>
風雨臨寒食偏驚流浪情梅花鄉信逺芳草客愁生青<lb/>
眼故人少白頭世事輕還餘一尊酒東海弔田横<lb/>
　　蘇臺覽古<lb/>
呉王昔日好呉鈎義士三千盡列侯覇業巳隨雲北散<lb/>
雄圖空復水東流荒臺寂寂漁樵路故壘蕭蕭草樹秋<lb/>
惟有館娃宫裏曲至今謌向采菱舟<lb/>
　　夜泊長橋<lb/>
落日長橋外維舟竹嶼孤春潮不滿㟁江鳥下平蕪負<lb/>
<pb n="KR4e0238_WYG_003-11a"/>
笈終歸楚尋山且在呉自傷漂泊意深夜醉嘑盧<lb/>
　　春日飲唐山人竹園<lb/>
蝴蝶滿園春日晴桃花梨花飛素馨千竿萬竿何菁菁<lb/>
時時風雨聞秋聲淇園闊節不足數渭川緑玉難為稱<lb/>
爾莫斸為化龍杖虚勞萬里升天行爾莫截竹學鳯笙<lb/>
拘牽衆樂相和鳴飾金綴玉非本性不如抱籜全爾精<lb/>
高陽徒籜冠生引觴大嚼無俗情其如晉代竹林彦枕<lb/>
麯眠糟損性靈却怪王猷多傲世入門先問主人名<lb/>
<pb n="KR4e0238_WYG_003-11b"/>
　　雪後<lb/>
石徑留氷雪松門鎻薜蘿地幽身自得機息鳥常過芳<lb/>
草春愁少梅花客醉多竹枝辭更好還愛楚人謌<lb/>
　　賞雪侍讌應教<lb/>
狐白暖䝉茸當謌集上公春藏金屋裏僊隠玉壺中送<lb/>
酒青樓妓焚香白玉童錦屏寒不入只許隔簾攏<lb/>
　　楚中送僧還嵋山隠居<lb/>
半偈曾聞法虚空無住心楚雲飛錫去巴水渡杯深一<lb/>
<pb n="KR4e0238_WYG_003-12a"/>
室寄何處千峰獨可尋有身縁未了此别日長唫<lb/>
　　送洪都道士<lb/>
霞外尋真侣山中問赤松僊壇花雨凈石鼎緑苔封坐<lb/>
煉金光草行持九節笻聞師還舊隠何日得相從<lb/>
　　送王生西遊<lb/>
雪裏荆門道愁中漢水春三湘曾滯客萬里欲歸身獻<lb/>
賦還過楚談兵莫入秦自傷流浪乆偏惜逺遊人<lb/>
　　春辭二首<lb/>
<pb n="KR4e0238_WYG_003-12b"/>
南浦誰家薦綠蘋野棠又發楚山春滿城芳草煙和雨<lb/>
江燕飛來似識人<lb/>
廣陌青樓楊栁新鶯花時節可憐人至今漢上多遊女<lb/>
笑折踈麻贈所親<lb/>
　　春隂<lb/>
竹裏松間石徑斜春雲長遶野人家幽窓睡覺鳥聲響<lb/>
童子開關掃落花<lb/>
　　江陵送王惟材還趙郡<lb/>
<pb n="KR4e0238_WYG_003-13a"/>
湘臯煙草洞庭雲此地逢君又送君趙瑟悲凉那可問<lb/>
楚謌悽斷不堪聞遥山對酒春將暮臨水扳花日未曛<lb/>
顦顇形容獨歸去江樓細雨歎離羣<lb/>
　　踏青楊栁洲<lb/>
驊騮蹀躞上芳洲楊栁青青楚水流日暮東風摇百草<lb/>
不知何處是昭丘<lb/>
　　遼府贈楊山人<lb/>
故鄉因别乆逆旅有新知弔古過燕市哀謌同漸離楚<lb/>
<pb n="KR4e0238_WYG_003-13b"/>
筵分醴後蜀肆下簾時欲就百錢卜長貧老不疑<lb/>
　　贈薛郎<lb/>
畫史風流數薛郎竹間茅屋對瀟湘牀頭金盡還沽酒<lb/>
愛學呉歈和楚狂<lb/>
　　夏日陪葛刺史胡少府呂尹汪三山人飲曹公東<lb/>
　　　湖水亭<lb/>
竹裏逢僊尉花間隠使車圍棋臨水檻把酒看㳺魚黄<lb/>
鳥鳴深栁青荷覆小渠物情忻自遂而我樂何如<lb/>
<pb n="KR4e0238_WYG_003-14a"/>
　　蘇州汪秀才見訪江陵草堂以詩貽之<lb/>
漂泊江鄉老此身柴門長閉任家貧雲霄放鶴渾閒事<lb/>
風雨看花又一春抱玉㡬年終獻楚懐書垂老莫干秦<lb/>
昨朝憶其接輿醉竹下狂謌見性真<lb/>
　　飲酒<lb/>
城上秋風見薜蘿十年江客意如何酒腸方大黄金盡<lb/>
世事纔知白髪多月冷却憐孤鶴怨天寒誰聼飯牛謌<lb/>
平生還愛於陵子用拙為園老一蓑<lb/>
<pb n="KR4e0238_WYG_003-14b"/>
　　秋興二首<lb/>
蕉葉臨窓巻幽花向砌分楚童秋洗竹江鶴夜鳴雲地<lb/>
僻應増嬾身潜不用文近來饒酒劵秋思更紛紛<lb/>
江上形容老山中薜荔秋鶴鳴竹院靜狙嘯蓽門幽愛<lb/>
樹収黄葉憐生洗白頭室無萊子婦誰共卧雲丘<lb/>
　　江陵送王秉之<lb/>
不恃金貂貴<hi>山人乃武弁之家</hi>常縣韋布情當筵一諾重却敵<lb/>
萬金輕慿堞哀王粲臨湘弔屈平還家留舌在少婦下<lb/>
<pb n="KR4e0238_WYG_003-15a"/>
機迎<lb/>
　　中秋夜月<lb/>
蕭蕭風露寒耿耿客衣單螢火流花砌桐隂上井闌楚<lb/>
雲常獨卧巴月共誰看身世何湏計生涯此籜冠<lb/>
　　江陵送李梓老還蘇州<lb/>
十載江陵共白頭楓橋橘酒憶蘇州此生見面應稀少<lb/>
客淚因君灑素秋<lb/>
　　破悶<lb/>
<pb n="KR4e0238_WYG_003-15b"/>
煖老慿湘酒為園仗楚童風殘青荳架露滿菊花叢流<lb/>
水十年事浮雲一病翁逹生還自古陶令不羞窮<lb/>
　　承天寺再贈王秉之山人<lb/>
貧賤論交日悽悽多苦顔井寒晨炊少室靜共僧閒囊<lb/>
裏常留藥人前笑買山飄零王逸少海上㡬時還<lb/>
　　樂圃園芙蓉鴛鴦菊竝開再呈呂尹二山人<lb/>
明月芙蓉發秋風薜荔生謌從山鬼嘯劍任奚奴擎斸<lb/>
地留殘藥休糧檢落英南枝有羇鳥同結越鄉情<lb/>
<pb n="KR4e0238_WYG_003-16a"/>
　　楚童<lb/>
白晳楚童清雙鬟挈酒瓶灌花晨汲井學字夜囊螢竹<lb/>
院晴時掃柴門客去扄弱軀偏惜汝饑渇屢曽經<lb/>
　　遼府草亭贈朱孔昭<lb/>
平原門下似君稀猶着前春舊布衣况我不如君數倍<lb/>
食魚何敢望輕肥<lb/>
　　春還海上因贈嘉定王山人<lb/>
雲度滄江冷花飛碧海春誰家無斗水涸轍有窮鱗自<lb/>
<pb n="KR4e0238_WYG_003-16b"/>
笑投珠客猶憐泣玉人肻邀笙鶴侣共爾覓𤣥津<lb/>
　　春日登荆州沙津觀音閣塔<lb/>
墖院収花雨樓臺散佛香山青巴國近鳥白楚天長樹<lb/>
色分衡岳江流入漢陽古來爭戰地誰是水雲鄉<lb/>
　　江上逢羅鍊師因簡霞西道者<lb/>
老去滄洲計春來湘水深白雲松子夢芳草楚臣心摇<lb/>
蕩江邉興蕭條澤畔吟明霞如可掬不惜報知音<lb/>
　　家兄曾學醫於鄭邦輔别十年鄭逝矣兄至江陵<lb/>
<pb n="KR4e0238_WYG_003-17a"/>
　　　因感同泣下作是詩<lb/>
兄弟悲遲暮燕關憶壯遊壺中仙客去肘後秘方留谷<lb/>
口花仍發山陽笛更愁平生多感激淚灑白雲丘<lb/>
　　重九前一日同王楊二山人飲胡將軍東郭草堂<lb/>
栁下尋陶令籬邉問葛疆南山足芋栗東郭此茅堂萸<lb/>
酒年年事菊花嵗嵗芳白頭還醉舞休笑野人狂<lb/>
　　江陵送僧還蜀<lb/>
煙樹寒雲楚水西殘瓢破衲獨行遲心無一事即相見<lb/>
<pb n="KR4e0238_WYG_003-17b"/>
千里何湏嘆别離<lb/>
　　少年行<lb/>
少年恃意氣長醉酒家樓不倚金吾勢曽隨劇孟遊卧<lb/>
山學劍術歴國揖諸侯白首無人識空悲易水秋<lb/>
　　敝園夏日遣懐<lb/>
壓架葡萄熟廵簷竹木清摇翻葵扇小欹側籜冠輕楚<lb/>
俗原非怨燕謌空復情雲霞仙不就書劍老何成<lb/>
　　同楊少通宿荆南驛館<lb/>
<pb n="KR4e0238_WYG_003-18a"/>
孤亭明月冷踈館碧梧秋雁宿新沙㟁螢飛古驛樓短<lb/>
謌多楚調永夜看呉鈎皎皎江關夢相縣萬里愁<lb/>
　　江陵為仙居兄賦<hi>並短引</hi>
　　　吾兄負氣沉欝形骸土木家無擔石之儲動以<lb/>
　　　自得為之主不為人所羈縻雖啜𬞞飲水而絃<lb/>
　　　謌晏如也<lb/>
性踈非傲物懶慢竟何求身老兼多病他鄉况值秋衣<lb/>
冠隨楚俗飲啄且荆州好似張平子曾無兒女憂<lb/>
<pb n="KR4e0238_WYG_003-18b"/>
　　戊辰夏六月江陵大水<lb/>
水氣迷津樹江聲駭市居川原那辨馬黎庻㡬為魚荆<lb/>
楚年頻異沅湘老計踈近饒浮海興東下定何如<lb/>
　　江陵草堂漫賦因憶楊少通<lb/>
踈闊平生事支離遲莫年鄉關朔雁外客舍楚江邉酒<lb/>
伴曽誰訪詩狂還自憐經過楊執㦸許寄買山錢<lb/>
　　連日風雨驟生薄寒分甘哺孫賦詩自娯園𬞞時<lb/>
　　　醪亦足養老<lb/>
<pb n="KR4e0238_WYG_003-19a"/>
江城風雨夕茅屋短長唫歴歴秋花發翛翛落葉深老<lb/>
慿孫暖眼客用酒寛心欲買羅含宅曾無作賦金<lb/>
　　秋日小園雨後遣懐<lb/>
性直難干謁時清媿賤貧江山雙草屨嵗月一綸巾秋<lb/>
色梧桐老晴光橘柚新寥寥宋玉宅千古閉荆榛<lb/>
　　九日即事<lb/>
支枕茅簷下秋風正到時菊花開較晚鴻雁故來遲棲<lb/>
託終何事行謌且杖藜百年非有道心跡豈無疑<lb/>
<pb n="KR4e0238_WYG_003-19b"/>
　　中秋雨晴小園夕坐<lb/>
老去雖躭酒秋來不費詩畦蔬新雨後茅屋晚晴時謔<lb/>
浪還齊語蠻謌愛楚兒明朝多釀黍好待菊花期<lb/>
　　遣懐<lb/>
鶴髪還齊瑟鶉衣向楚人年豐兒女瘦家逺弟兄親懶<lb/>
拙能堪事逢迎豈性真惟將詩送老更愛酒償貧<lb/>
　　連日淹雨閉門伏枕新晴後適有諸貴過予茅茨<lb/>
　　　沽酒以慰岑寂<lb/>
<pb n="KR4e0238_WYG_003-20a"/>
乆雨祗宜睡朝來還閉門薄雲籠屋角旭日照籬根倚<lb/>
杖行猶懶堆書坐欲翻不知秋草碧綿邈待王孫<lb/>
　　雨後移竹小園漫賦<lb/>
童僕幾時懶家貧願一金暄寒惟短褐風雨屢長唫江<lb/>
濶秋生蚤城高霧隠深從來愛幽意移竹間花林<lb/>
　　贈焦秀才<lb/>
富貴宜年少何為長苦辛魯生原好禮郢客豈終貧琢<lb/>
玉功須就凌雲氣益伸明年書再上應有下機人<lb/>
<pb n="KR4e0238_WYG_003-20b"/>
　　沙津妓館送楊少通渡江南征<lb/>
憐君能騎馬江漢未經過宦薄蠻方逺家貧童僕多朝<lb/>
雲憐楚子桃扇贈韓娥萬里相思字祗應候薜蘿<lb/>
　　秋夜訪承天寺二蜀僧論禪學<lb/>
籜冠隨所適竹杖復行唫夜月青蓮宇秋風祇樹林根<lb/>
塵迷至性詩酒涴禪心不學無生法其如老病侵<lb/>
　　抱孫乞食市中<lb/>
何室炊紅粟誰家共緑尊頻遊雙屨敝生計一瓢存任<lb/>
<pb n="KR4e0238_WYG_003-21a"/>
爾呼牛馬隨予愛犬豚絶交書未上為客老荆門<lb/>
　　叢竹洞<lb/>
連竹分清影接籬捲洞圓叢疎風淅淅葉宻露涓涓搗<lb/>
藥宜晨坐抛書向午眠誰知幽僻地自有野人天<lb/>
　　對酒<hi>樂府</hi>
自古推名飲而今不復疑少年當適意况我白頭時劍<lb/>
説非良計酒謌多妙辭丹砂不可食畢竟爾何為<lb/>
　　秋日野望<hi>是年戊辰大水</hi>
<pb n="KR4e0238_WYG_003-21b"/>
聼鳥中林性看雲故國心地卑湘漢闊天逺洞庭深老<lb/>
馬空知道窮猨豈擇林十年書劍客寂寞到如今<lb/>
　　雨中遣悶<lb/>
澤國秋雲重江城暮雨寒短衣為客慣長鋏向誰彈宻<lb/>
竹藏幽徑深松著小冠渚芹亦可薦何惜老荆蠻<lb/>
　　九日同仙居兄飲江陵草堂因憶故園諸弟<lb/>
客淚十年落鄉心九日縣登高巴水外望逺楚雲邉各<lb/>
醉黄華酒同悲鴻雁天浮骸能㡬日而汝且相憐<lb/>
<pb n="KR4e0238_WYG_003-22a"/>
　　乆雨小晴遣悶<lb/>
向壁梳頭白開門落葉黄巫山朝雨歇楚岫莫雲長竹<lb/>
嶼詩成後茅簷酒熟香杖藜看菊圃隨挈小壺觴<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0238_WYG_003-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋布衣集巻三<lb/>
</p>
<p>
</p>
  </div></body>
</text>\m</TEI>
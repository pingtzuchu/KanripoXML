<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0473_SBCK_032-1a"/>
清容居士集卷第三十二<lb/>
　行狀<lb/>
　　　翰林學士嘉議大夫知　制誥同<lb/>
　　　脩　國史趙公行狀<lb/>
　　　　曽祖伯洙宋朝請大夫知南外<lb/>
　　　　　宗正事贈金紫光禄大夫<lb/>
　　　　祖師雍宋朝議大夫直寳章閣<lb/>
　　　　考希聖宋宣教郎史館校勘<lb/>
公諱與<graphic n="KR1918" url="https://raw.githubusercontent.com/kanripo/KR-Gaiji/master/images/KR1918.png" mimeType="image/png"/>字晦叔宋燕懿王徳昭九世孫<lb/>
髙祖子英宗正少卿避地南徙紹興間為<lb/>
<pb n="KR4d0473_SBCK_032-1b"/>
台州黄巖丞家于縣之西橋至其子孫遺<lb/>
育蕃衍故今號西橋趙氏宗正有孫師淵<lb/>
字幾道官至太常丞爲朱文公髙第文公<lb/>
述通鑑綱目條分例舉整齊芟奪迄于成<lb/>
書皆太常所定其言理學藴奥心受耳属<lb/>
精析該邃非若語録所傳剽臆謬妄東南<lb/>
後進咸尊太常與黄幹氏並扵公爲伯祖<lb/>
公少美儀觀音吐清徹讀經史大義必本<lb/>
家訓弱冠以易入宗學登咸淳辛未進士<lb/>
第用積舍法教授鄂州鄂爲楚上流嵗備<lb/>
<pb n="KR4d0473_SBCK_032-2a"/>
武不懈公視邊將翫弛而咸淳士大夫率<lb/>
耻言邊事迺䇿諸生而問曰文武之用不<lb/>
可偏廢韓范二公不以言武而失文曺彬<lb/>
狄青不以清談而喪武文事武備豫然後<lb/>
立時未幾王師絶江守以城獻公自念為<lb/>
宋國族鄂先内附兵勢若破竹不可支而<lb/>
歸道已斷絶不得返遂上書丞相伯顔公<lb/>
言宋權臣賈某柄國十有五年脅威罔主<lb/>
棄背信好事一至爾今得兾如藩臣嵗奉<lb/>
貢幣願緩師以行成焉書未報而錢塘已<lb/>
<pb n="KR4d0473_SBCK_032-2b"/>
下實至元十三年也公知南北已混復上<lb/>
書丐返田里㑹大臣有竒公狀貌告于<lb/>
世祖皇帝十四年遣使上驛來　京師幅<lb/>
巾深衣見扵　上京<lb/>
天子清問温渥首詢其老㓜及江上事首<lb/>
尾其對復如上書所言特命給廪餼以俟<lb/>
用眀年奏言江南郡縣户口繁夥當以簡<lb/>
易治近嵗有司急切興利殊失安輯新定<lb/>
之意臣生長江南悉習利害因條類為十<lb/>
六事以進大較以擇守令釋征歛厚風俗<lb/>
<pb n="KR4d0473_SBCK_032-3a"/>
為急而末復以存活趙宗為請十六年入<lb/>
翰林為待制陞直學士復兼集賢又三年<lb/>
遷侍講學士預纂實録加太中大夫扵是<lb/>
侍講十四年矣累䟽乞致事歸里雖未得<lb/>
旨而不入翰林者幾二年久之拜翰林學<lb/>
士自鄂之來　京師凡二十有七載由里<lb/>
居而之鄂也適三十年每恨乖隔愈久冀<lb/>
一得請以終老丘隴常忽忽不樂秋風倚<lb/>
楹懐悲故鄉擁衾障袂聲出金石非復以<lb/>
宦達為可戀惜而志迄不遂抱疾朞嵗以<lb/>
<pb n="KR4d0473_SBCK_032-3b"/>
卒大徳七年正月二十有二日也年六十<lb/>
有二積官至嘉議大夫公之為侍講也言<lb/>
江以南括責營聚皆大臣與其黨類私植<lb/>
貨累鉅萬願寛今年田租以緩赤子宋世<lb/>
陵寢毁掘及移徙故宗室大姓皆非初<lb/>
詔本旨乞正其私擅之罪<lb/>
天子以為然又言乃者庚寅嵗大霧四起<lb/>
越翼日癸巳夜地震地為臣道臣强則震<lb/>
至正月甲辰西城老虎就擒虎扵象為兑<lb/>
為金其著尤異咎在姦臣簸權令已執咎<lb/>
<pb n="KR4d0473_SBCK_032-4a"/>
而　宸斷未果願蚤正天誅以應變異<lb/>
上意若微忤而終不以罪由是居家待罪<lb/>
閲三月大司徒公自　上京俾燕只干學<lb/>
士諭以復職後平章政事不灰木復為公<lb/>
奏逋負嵗積不能自養<lb/>
上曰得非指桑哥為虎者宜令有司計逋<lb/>
以償嵗别給帛粟餘勿為例人益知<lb/>
世祖皇帝神武沉斷非真忤公公天性踈<lb/>
達與人交緩急髙下盡力傾引弗避不為<lb/>
刻峭自髙亦不復計得失成就故始争趍<lb/>
<pb n="KR4d0473_SBCK_032-4b"/>
慕而間輙掉去訖無毫髪恨意傾觴煮茗<lb/>
費盡即止危坐清論一不以靡宻缺乏廢<lb/>
其雅道嵗時奠薦雖甚匱嗇猶豐絜盡力<lb/>
如舊禮自宗正四世而下皆請于　朝而<lb/>
復其役族属男女以及鄉里之俘虜而北<lb/>
來者悉贖以歸凡十一人有張生貨藥西<lb/>
闗一日過之張死已數月矣亟歸視藥劵<lb/>
盡酬所負其家人不知也遂具以告而歸<lb/>
之一士人伺公錫賜時謾言當買田亳宿<lb/>
間計資與之嵗久不至後亦不問其受欺<lb/>
<pb n="KR4d0473_SBCK_032-5a"/>
類如此同列有侮公為方拙暨死之日朝<lb/>
野咸曰善士已矣各賻奠哭弔終其歛事<lb/>
而同列亦悔昔日所侮為可愧往右丞許<lb/>
公仲平䔍意道徳性命之學奮自飭厲以<lb/>
文公四書為標凖達官髙胄皆俛首承訓<lb/>
不敢怠公時至　京師首言力行致知<lb/>
近世率清曠自髙言行若枘鑿不相入非<lb/>
儒先本旨許公深然之至觀其平居䖏身<lb/>
待人抑華養實許公雖死而昔時門人親<lb/>
聞其言者皆以為伊洛源委惟趙公為真<lb/>
<pb n="KR4d0473_SBCK_032-5b"/>
佀益以知太常之學為可信至公為有傳<lb/>
矣有詩文若干卷類聚蔵于家初娶舒氏<lb/>
御史中丞亶之五世孫未踰年而卒歛箧<lb/>
中裝歸其婦翁不取今夫人史氏奉直大<lb/>
夫知連州一之之女生三男子長孟實以<lb/>
公居　朝廷久特官為承事郎同知瑞安<lb/>
州事孟賚温州蒙古學教授孟貫以廕入<lb/>
官孟實等欲求銘當世有道以信于後俾<lb/>
桷有述謹具歴官行事如右謹狀大徳七<lb/>
年七月日從表姪具官袁桷狀<lb/>
<pb n="KR4d0473_SBCK_032-6a"/>
　　　推誠保徳功臣開府儀同三司太<lb/>
　　　傅上柱國追封薊國公謚忠哲梁<lb/>
　　　公行狀<lb/>
公諱徳珪字伯温姓梁氏大興路良鄉人<lb/>
八世祖徳成遼末以勇力善貲雄鄉里生<lb/>
子吉不仕吉子伯温金皇統進士官通議<lb/>
大夫同知河南府事遂贈吉安定郡伯郡<lb/>
伯孫牧牧子陟眀昌進士官中奉大夫同<lb/>
知南京路都轉運司事亦贈其父安定郡<lb/>
侯郡侯有别墅金世諸名士日觴詠從之<lb/>
<pb n="KR4d0473_SBCK_032-6b"/>
游中奉髫年能以詞章相周旋咸器偉之<lb/>
晚歲直節善政深自植立值金亡終老扵<lb/>
里生衎為金承奉班祗候祗候生守信終<lb/>
隆興都轉運塩使轉運生國禎終内蔵庫<lb/>
提㸃是生公後以公為左丞時　朝廷特<lb/>
號中奉曰通憲先生轉運贈榮禄大夫定<lb/>
國公謚忠毅提㸃贈榮禄大夫安定郡公<lb/>
謚僖敏公㓜歲給事<lb/>
昭睿順聖皇后宫中竒其器骨俾熟國語<lb/>
通奏對年十一太府長官愛之帥其弟徳<lb/>
<pb n="KR4d0473_SBCK_032-7a"/>
瓚同見<lb/>
世祖命相者閱二兒相者曰後當貴<lb/>
帝頷之遂使從東平忠獻王安童習憲令<lb/>
儀注年十四即襲父職至元十六年升中<lb/>
書左司員外郎二十三年遷右司郎中踰<lb/>
年復左司二十六年進太中大夫總管大<lb/>
都等路打捕府仍領左司是嵗復右司二<lb/>
十八年參議尚書省事復遷中書二十九<lb/>
年<lb/>
世祖特旨拜參知政事<lb/>
<pb n="KR4d0473_SBCK_032-7b"/>
成宗即位陞中書左丞大徳二年拜平章<lb/>
政事公未弱冠即官宫省踰三十年錢穀<lb/>
出入高下若指諸掌四方奏請率面授中<lb/>
書掾言某事當如律某當如<lb/>
先帝某年所行極邊宗王急驛調發卒無<lb/>
所從具同列拱手不能語公徐言軍用有<lb/>
故實泛索非故事不可行執筆量劑退考<lb/>
故籍無少訛誤戊子嵗地震北京<lb/>
世祖問今嵗刑部所報囚徒何煩多公對<lb/>
曰囚非犯刑罪特以徴索羅織無所從納<lb/>
<pb n="KR4d0473_SBCK_032-8a"/>
故悉為囚在獄中<lb/>
上大感悟迺悉　赦天下逋負　京師供<lb/>
給繁夥屢　奏蠲復之漕運根本江南浚<lb/>
治諸湖堤不宜使富民侵塞以殺水勢議<lb/>
自公始選部資歴吏不敢後先一時以事<lb/>
功自期者公亦與一二執政議超常格俾<lb/>
自効方大徳初元<lb/>
成宗恭儉守成一繩　祖武公亦以朝政<lb/>
自任年穀豐熟四境寜謐廟堂大臣相戒<lb/>
以清浄為治凡上書言利害歛口不敢發<lb/>
<pb n="KR4d0473_SBCK_032-8b"/>
自是希進者皆避匿後議相持既深朋聚<lb/>
比進乗事間發浸淫扵疑佀之際㑹<lb/>
上不豫遂出公湖廣安置踰年<lb/>
上疾稍瘳罪一二幸臣急召公還都遂乗<lb/>
驛朝于上京<lb/>
上問卿從何來公環視嗚咽不敢對<lb/>
上賜酒饌命歸省其母諭以將再用至九<lb/>
月　詔復入中書時公已得上氣疾與家<lb/>
人言向嘗逺謫今得再覲<lb/>
上眀白母子相完聚即死且不恨何敢復<lb/>
<pb n="KR4d0473_SBCK_032-9a"/>
有希進意遂却藥危坐謝事某日星殞西<lb/>
南有光流室中是夕薨年四十有六葬于<lb/>
宛平之樊村妻安氏今封薊國夫人柔静<lb/>
能家子一人某女三長適納速剌僉事次<lb/>
適伯達某路都提舉幼適某同知宣徽院<lb/>
今上改元詔録勲舊贈公推誠保徳功臣<lb/>
開府儀同三司太傅上柱國追封薊國公<lb/>
謚忠哲而公祖父亦復追命為國公母夫<lb/>
人完顔氏公能承侍盡道待二弟曲致恩<lb/>
意對賔客謙不失禮自以先諜踵世科尤<lb/>
<pb n="KR4d0473_SBCK_032-9b"/>
重儒士詢考安㝎别墅為圗表章一時縉<lb/>
紳咸賦詠追美其事侍<lb/>
帝左右率偵候意嚮奬拔士類至扵决事<lb/>
占奏悃欵不讓而悉簡惬稱<lb/>
上意死雖十餘年　朝廷至今猶稱道之<lb/>
前翰林脩撰知髙郵府張某次公遺事命<lb/>
桷演潤將求鴻藻以表墓道桷與張侯曩<lb/>
同在翰林見一時行事張侯以親嫌為辤<lb/>
公之弟徳璋今益都總管昔為慶元判官<lb/>
時桷居鄉里得聆公言行遂不敢以草野<lb/>
<pb n="KR4d0473_SBCK_032-10a"/>
為辤然舊聞中原故老嘗言梁斗南文采<lb/>
風度有陶靖節晚嵗志意後進争慕企久<lb/>
知迺通憲先生也先生言行在人口不絶<lb/>
方金將亡時士族解散澌盡暨獲平定推<lb/>
原高曽名字扵荒碑野塜之際皆缺軼無<lb/>
所考獨梁公八世官簿歴歴可据徳源深<lb/>
長通憲守儒之效著矣至若公行事在史<lb/>
冊者不敢有私姑次其出䖏大致使銘述<lb/>
者有考焉延祐三年九月某日翰林待制<lb/>
承務郎兼國史院編脩官袁桷狀<lb/>
<pb n="KR4d0473_SBCK_032-10b"/>
　　　翰林承旨王公請謚事狀<lb/>
公諱構字肯堂世居濰州家譜云與中書<lb/>
令同系八世祖某宋世為司農卿守鄆因<lb/>
家焉故今為東平人曽祖某金進士奉訓<lb/>
大夫滄州無棣令祖某以公貴贈正奉大<lb/>
夫太常大卿考某贈昭文館大學士資徳<lb/>
大夫公㓜嵗肄業郡學試詞賦入等杜先<lb/>
生仁傑深器之賈文正公居貞一見舘以<lb/>
教其子載與來　京師時太保劉文正公<lb/>
王文康公王文忠公持薦士權即辟為權<lb/>
<pb n="KR4d0473_SBCK_032-11a"/>
國史院編脩官丞相史公耶律公在政府<lb/>
聽公上事言論接以賔禮耶律公復戒其<lb/>
子以兄禮事焉至元二十一年授將仕郎<lb/>
命為真于時集議時政必使公預㑹裁酌<lb/>
之十二年丞相伯顔出師諭江南公實草<lb/>
詔是嵗渡江<lb/>
世祖命翰林直學士李槃與公偕行俾蒐<lb/>
擇儒藝之士眀年春次杭州公見董夀公<lb/>
某曰故宋圖籍禮器具在宜收其祕書省<lb/>
天章閣翰林太常考集目録宋史異日必<lb/>
<pb n="KR4d0473_SBCK_032-11b"/>
脩纂遂悉輦歸于　朝十四年充應奉翰<lb/>
林文字公辤曰少甞受學于李先生謙今<lb/>
先生猶教授東平實不敢先遂以其官召<lb/>
李眀年始受之十六年陞脩撰凡制誥撰<lb/>
述文康公必以命公丞相齊魯國公和禮<lb/>
霍孫領翰林開司徒府授府司直<lb/>
世祖詔大臣議道蔵可焚棄者公與議完<lb/>
救之十九年丞相阿合馬敗齊公入相議<lb/>
選舉更定法皆公手定遂授吏部郎中未<lb/>
幾改禮部後復吏部而翰林制誥猶諉公<lb/>
<pb n="KR4d0473_SBCK_032-12a"/>
參詳焉二十二年遷太常少卿<lb/>
上方定宗廟修禮樂而公昔從故宋所輦<lb/>
還者皆得補缺二十四年出為江北淮東<lb/>
道提刑按察副使御史大夫率公陛辤<lb/>
上賜酒慰遣擊奸恵民淮民猶能言其事<lb/>
二十七年除治書侍御史故相桑哥嫉公<lb/>
命與故平章魯公卜忽木檢責燕南逋負<lb/>
公先馳驛㑹計簿領迄無所迎合謂魯公<lb/>
曰公近臣某復在言路相若苛責當受罪<lb/>
不以累公也未幾桑哥伏罪二十八年調<lb/>
<pb n="KR4d0473_SBCK_032-12b"/>
選江西二十九年改翰林侍　講學士三<lb/>
十一年<lb/>
世祖升遐<lb/>
成宗嗣位分院上都制誥多公次定<lb/>
徽仁裕聖皇太后知之特賜楮幣七千五<lb/>
百復命撰<lb/>
世祖祔廟謚冊攝司徒以導禮大徳改元<lb/>
纂脩<lb/>
世祖實録陞翰林學士二年參議中書省<lb/>
事右丞相引見于栁林<lb/>
<pb n="KR4d0473_SBCK_032-13a"/>
上問昔從何人丞相奏是和禮霍孫官属<lb/>
真儒者昔奉　旨㕘用儒生今故用之時<lb/>
上初即位勵精文治年穀屢熟海内熙洽<lb/>
公從容二相間以薦士安静為急務後數<lb/>
年來執政希合生事將檢括増羡首以其<lb/>
䇿行東南公卒不肯附稱疾納禄幾一年<lb/>
七年　朝廷更政獨公無所累歸里九年<lb/>
授濟南總管禮法自持嚴而不苛凡為民<lb/>
害者悉除去丞相荅剌罕見公所申牘咸<lb/>
從之十一年太師瀋陽王等奏俾乗驛造<lb/>
<pb n="KR4d0473_SBCK_032-13b"/>
朝拜翰林學士承　旨復脩　兩朝實録<lb/>
特命贈公二代公言臣本儒家遭逢　四<lb/>
朝先世皆潛徳里士　大國美謚懼無以<lb/>
稱以臣所居官授之誠以為過今羣臣封<lb/>
謚下太常必繇翰林議官品臣首踰越將<lb/>
無以服衆<lb/>
今上時為皇太子嘗詢翰林老成必首姚<lb/>
燧王構手以酒賜之是嵗尊謚<lb/>
祖宗公撰<lb/>
太祖<lb/>
<pb n="KR4d0473_SBCK_032-14a"/>
睿宗皇后謚冊賜楮幣萬緡正月撰<lb/>
皇后冊文攝侍中讀冊至大三年以疾薨<lb/>
公在　朝廷踰四十年凡　累朝憲章損<lb/>
益能悉舉源委翰林述作自為編脩時已<lb/>
預撰先賢文懿尊酒敘論咸有据依欲輯<lb/>
為臺閣舊聞而事莫遂崇拔後進雖未識<lb/>
面汲汲稱許不絶口性剛直有不善必面<lb/>
責之有文集三十卷蔵于家子士熙今為<lb/>
翰林待制竊惟　聖朝褒録臣下見扵令<lb/>
典謹摭其居官行事請扵太史上扵太常<lb/>
<pb n="KR4d0473_SBCK_032-14b"/>
至若居家雜儀治民遺事悉弗敢次第延<lb/>
祐三年九月日門生翰林待制承務郎兼<lb/>
國史院編脩官袁桷上<lb/>
　　　李司徒行述<hi>代作</hi>
嗚呼我先公之亡銓時年十有三遺言懿<lb/>
範誠不盡知雖知之亦不能盡詳少鞠于<lb/>
趙氏外家外大父諱某為南京同知先夫<lb/>
人嘗泣語銓曰汝父沉静寡言笑篤志嗜<lb/>
古卓然遵聖賢言行為矩範强之仕弗肯<lb/>
仕凝塵敗席家事靡宻弗顧疾革猶執卷<lb/>
<pb n="KR4d0473_SBCK_032-15a"/>
瞠然若有思空約彌甚間嘗曰我幼孤長<lb/>
兄樞宻都事教我撫我繄汝舅之訓汝舅<lb/>
生三子長都事君從革次總判君從謙余<lb/>
叙為季生兵革中我先君每誨吾兄曰家<lb/>
世朔州罹亂離朝夕習騎射今邊宇寧謐<lb/>
諸児宜守儒顯親母刻木吏為也都事受<lb/>
其言朝夕以詔二弟俾從學于九山李先<lb/>
生徵吾詎願不仕非其道不可也銓幼不<lb/>
能必其成後其語諸又曰大父之墓在朔<lb/>
州地逺不能至考其事則有紫陽楊先生<lb/>
<pb n="KR4d0473_SBCK_032-15b"/>
之誌在戒其毋忘焉不幸某嵗卒年四十<lb/>
有一葬于南城栁村之原先公既卒家益<lb/>
困太夫人挈于外家化治銖粟率資以教<lb/>
銓稍長痛自感勵有以其名聞于<lb/>
世祖皇帝詔習儒業入國子學師許文正<lb/>
公焉後直省闥三年出為彰徳鐡冶提舉<lb/>
又十年同知歸徳府事始得致養于母夫<lb/>
人元貞元年過汴梁將歸　京師不幸夫<lb/>
人卒扵汴卒時年五十有八奉柩歸葬于<lb/>
栁村相其地水齧洳不可旁祔迺卜於西<lb/>
<pb n="KR4d0473_SBCK_032-16a"/>
山金河口田峪之南得合葬焉冬十有一<lb/>
月某日也元貞元年為翰林待制又三年<lb/>
轉廣平等䖏鐵冶提舉改工部員外郎承<lb/>
檄視屯田鴈門鴈門地近朔州銓思念吾<lb/>
大父葬朔州在鄯陽灰河西一里今六十<lb/>
年榛莾不可攷有楊先生英誌在雖無能<lb/>
知吾以誠求寧卒使無知哉翼日驗誌徴<lb/>
旁近卒無有哭走于野有老叟年八十餘<lb/>
迺来曰李府君葬時吾嘗治畚鍤于灰河<lb/>
今西一里隆然者其墓也銓泣且拜得封<lb/>
<pb n="KR4d0473_SBCK_032-16b"/>
崇以識焉楊先生之誌曰李君大父諱彦<lb/>
宏由彦為名者十八人自彦而别為玉者<lb/>
二十六人其諱玘者銓大父也我先考大<lb/>
父之㓜子也都事有子曰某緫判君無後<lb/>
銓由是奉都事而下皆合葬于西山而灰<lb/>
河之墓始樹楊先生之碑推大父燾後之<lb/>
徳邅時隆平非若昔時之永隔嵗時省墓<lb/>
則力猶可至也楊先生之誌又曰大父為<lb/>
山西西路課稅時耳目所逮纎悉必陳扵<lb/>
長官有以榷麴牟利即峻拒絶後患或言<lb/>
<pb n="KR4d0473_SBCK_032-17a"/>
郡縣始安輯宜用重典使不犯輙面折陳<lb/>
白非忠厚恤民本旨先公之誌翰林承<lb/>
旨王先生構則曰拱璧駟馬流俗所恃嫭<lb/>
者先公無是心也銓無所肖似自工部改<lb/>
授朝列大夫揚州路同知臺擢為監察御<lb/>
史四年少中大夫河北河南道肅政副使<lb/>
五年移淮東未幾嘉議大夫常州路總管<lb/>
不六月召為㕘議中書省事又六月除禮<lb/>
部尚書復五月轉燕南河北道肅政㢘訪<lb/>
使改昭文舘大學士中奉大夫治書侍御<lb/>
<pb n="KR4d0473_SBCK_032-17b"/>
史<lb/>
今上皇帝推賚存殁扵是得贈大父資善<lb/>
大夫司農卿上䕶軍追封兾國公謚莊順<lb/>
祖妣王氏兾國夫人考榮禄大夫司徒上<lb/>
柱國追封兾國公謚端敏妣趙氏兾國夫<lb/>
人嗚呼銓無所肖佀承藉先徳先夫人之<lb/>
訓歴歴在耳願因　朝廷光顯之寵求文<lb/>
鉅公表扵墓道俾李氏子孫後有攸考謹<lb/>
再拜叙其事于右端敏公諱從益銓今為<lb/>
翰林侍講學士娶孫氏封兾郡夫人合三<lb/>
<pb n="KR4d0473_SBCK_032-18a"/>
房孫凡幾人長某延祐四年九月日男翰<lb/>
林侍講學士中奉大夫知制誥同脩國史<lb/>
李銓狀<lb/>
　　　資徳大夫大都留守領少府監事<lb/>
　　　兼武衛親軍都指揮使知大都屯<lb/>
　　　田事贈推忠賛治功臣銀青榮禄<lb/>
　　　大夫平章政事澤國公謚忠宣鄭<lb/>
　　　公行狀<lb/>
　　　　本貫澤州陽城縣澤陽鄉屯城<lb/>
　　　　里年四十七<lb/>
<pb n="KR4d0473_SBCK_032-18b"/>
　　　　曽祖珪不仕<lb/>
　　　　祖臯故忠昌軍節度使<lb/>
　　　　父鼎故鎮國上將軍湖北道宣<lb/>
　　　　慰使贈銀青榮禄大夫中書右<lb/>
　　　　丞謚忠毅<lb/>
公諱制宜字扶威澤州陽城縣人大父節<lb/>
度當金危亡時以智略慷慨衛拯里社興<lb/>
屯田陂池之利年不展用是生忠毅公提<lb/>
天師勦羌蜀絶襄漢竒勲冠勇功次表焯<lb/>
官譜始著公忠毅公之嫡子也方勝衣時<lb/>
<pb n="KR4d0473_SBCK_032-19a"/>
忠毅携見于<lb/>
世祖皇帝特視偉之命從大臣習給事儀<lb/>
忠毅遏冦死難<lb/>
世祖震悼迺即授金符襲平陽太原之軍<lb/>
而戍鄂焉公盛年受殊數益矜謹自重控<lb/>
伏將士怗首無撓犯湖廣行中書治鄂戎<lb/>
帥䇿馬進退承教令縮蹙不自給獨公争<lb/>
器重傾下鄂守缺長執政俾攝治日坐决<lb/>
文武兩府郡益以理凡數嵗訖不除鄂長<lb/>
官十九年　詔治樓船有事扵島夷江滸<lb/>
<pb n="KR4d0473_SBCK_032-19b"/>
地不足居船官城南有何家洲洲爽廣多<lb/>
居民中書行令遷洲屋仆徹墉瓦聲汹撼<lb/>
白日交走驚泣道上公行相旁近地與洲<lb/>
無異即趣還其居洲民争持牢醴拱謝公<lb/>
揮手曰安民吾職也何謝焉鄂多火災連<lb/>
晝夜交作或言城中隠姦利羅疑佀者急<lb/>
治火可止公言咎在火政不眀火未絶而<lb/>
復誣構彼何生為遂率軍士申令約立渠<lb/>
巷俟火所未至通徹其道火是日迺止有<lb/>
盗私立部號伏近郊日暮剽刼負擔者訛<lb/>
<pb n="KR4d0473_SBCK_032-20a"/>
言將入城索之不得見數男子從城外来<lb/>
促數異顧命縛之省貴人曰得無以疑詿<lb/>
誤將出之眀日過城東門見一少年乗白<lb/>
馬行且色動公呼曰汝賊也汝貌良人也<lb/>
何作賊不速言當訊汝少年叩首吐實復<lb/>
信宿日所捕亦同欵一郡大驚二十三年<lb/>
徴入侍中眀年從　駕北征願前敵效擊<lb/>
上曰鄭制宜死唯一子在宜勿使擊復請<lb/>
戰乃命從太師以行師還　詔侍膳殿中<lb/>
加懐逺大將軍樞宻院判官春　駕如上<lb/>
<pb n="KR4d0473_SBCK_032-20b"/>
京院留母行公曰年少宜服勞願以偕行<lb/>
上愛而勿許二十八年超拜湖廣省㕘知<lb/>
政事是時鄂大臣集括歛為竒功<lb/>
上怒録其家公入辤<lb/>
上曰而父死賊難賞不及于汝今有盗臣<lb/>
貲財僮孥留貯于鄂者宜擇精善自取公<lb/>
對言某臣家入皆贓穢不可詰受之雖無<lb/>
汙然跡其由来寜無汙乎<lb/>
上益竒之鄂為舊治土俗厚薄悉周知其<lb/>
隠蘇枯翦彊翕然至和<lb/>
<pb n="KR4d0473_SBCK_032-21a"/>
上知其能賜中金五千兩間嵗具口奏臣<lb/>
向留鄂治兵臣母知臣年未更事乞臣侍<lb/>
陛下宿衛今不以卑鄙預外政府朝夕思<lb/>
念不勝任敢昧死以請復徴為内臺侍御<lb/>
史安西地嵗牧馬牧人利曠逺率併入旁<lb/>
近世業民數訴理求地持軋不下命公乗<lb/>
急傳治其事覈地得三十萬頃考籍于官<lb/>
餘悉歸于民三十一年拜行樞宻院副使<lb/>
院治衡州公統軍入衡下令不得入廬舎<lb/>
營部擇便地定井竈食罷畢發至暮整列<lb/>
<pb n="KR4d0473_SBCK_032-21b"/>
就次道遇雨卒言冝止頓舎休憇公立雨<lb/>
指畫訖一卒無敢宿民居道旁市井人雜<lb/>
語不知為官軍也湖南地介江廣賊負險<lb/>
煽昭賀聮絡廬陵諸屬邑大軍至即守固<lb/>
不復出歲一捕冦率害善地冦伺去復嘯<lb/>
集如故公至相阸塞雜耕守戍㩀其出没<lb/>
眀語歸降者釋弗殺逐殱其酋長茶賊譚<lb/>
計龍匿兵器有異志立捕得之其弟舁貨<lb/>
以緩事公趣輸于軍卒正其罪<lb/>
成宗皇帝改元復别置副使一人與公同<lb/>
<pb n="KR4d0473_SBCK_032-22a"/>
治公謂官溢常員先置者當罷入授大都<lb/>
留守領少府監未幾兼武衛親軍都指揮<lb/>
使知大都屯田始進階資徳大夫公㓜熟<lb/>
内府營繕工巧供給祠祭之屬能通達緩<lb/>
急終嵗事集無曠敗至大宴席刀匙樽斚<lb/>
必命公董領以重其事大徳七年地震太<lb/>
原平陽公承命往視且言河東罹鉅創<lb/>
聖天子出粟幣以賑活之設一不及是負<lb/>
眀詔死罪萬萬何可逭迺躬入里巷傷殘<lb/>
羸餒悉䟽録以給有市官利征商詭言某<lb/>
<pb n="KR4d0473_SBCK_032-22b"/>
地少災不宜費官廪征法宜如昔無所損<lb/>
公怒曰幸災困民民何罪且汝計征入何<lb/>
補縣官入言于<lb/>
上復其地三年公天性慤厚<lb/>
上宴大眀殿獨侍立不惰命之飲再拜辤<lb/>
上察其意賜酒二壷使歸飲于家事母蘇<lb/>
氏至孝特封潞國太夫人以寵之錫賚無<lb/>
虗嵗復加賜海青俾入禁囿尤號為異數<lb/>
大徳十年二月五日以疾薨年四十有七<lb/>
其葬在某縣某鄉自公少時己知自貴乞<lb/>
<pb n="KR4d0473_SBCK_032-23a"/>
名扵王文忠公王見而器之遂定其名字<lb/>
忠毅以死事顯故公彌欲以忠孝勉奬通<lb/>
敏有持守其居鄂十年善政藹著至今父<lb/>
老言鄭公真清士非他人比至守官靖正<lb/>
不以喜怒害事謙抑自晦中朝士大夫則<lb/>
曰鄭公真吉士也配可烈真氏丞相孛羅<lb/>
公之女子鈞今為懐逺大將軍武衛親軍<lb/>
都指揮使至大更元特贈推忠賛治功臣<lb/>
銀青榮祿大夫平章政事澤國公復下太<lb/>
常定謚曰忠宣謹具歴官行事鴻筆碩彦<lb/>
<pb n="KR4d0473_SBCK_032-23b"/>
得以取擇謹狀<lb/>
　　　榮禄大夫大司徒特封饒國公吴<lb/>
　　　公行述<lb/>
　　　　本貫饒州安仁縣開興鄉夀櫟<lb/>
　　　　里<lb/>
公諱克己字祥甫維吴氏逺有令緒泰伯<lb/>
以至徳讓嗣逃于吴周受殷命大封同姓<lb/>
而泰伯胤系因食采吴地子爵不絶周既<lb/>
衰吴越楚争王吴為越所僨子孫散䖏江<lb/>
湖間因以國氏夫差六世孫芮為秦番令<lb/>
<pb n="KR4d0473_SBCK_032-24a"/>
有徳于番號番君漢次芮功封長沙而廟<lb/>
食番世不絶宗庶蕃衍凡占籍番者悉祖<lb/>
之安仁吴世儒家宋淳熙間有從朱文公<lb/>
講學曰某皆其譜諜公之曽祖岳祖夢旂<lb/>
養潛樂幽丘園晏如也父鑑服儒業言行<lb/>
矩範閭里是否能持平善諭俾率初後皆<lb/>
尊信之劬書教子誨之曰學非以干禄遇<lb/>
不遇命也故公受其訓而行之㓜静黙寡<lb/>
嗜好達生養和非仁義之言不言其居家<lb/>
也斥絶喜愠躬行以導之不逮者微語以<lb/>
<pb n="KR4d0473_SBCK_032-24b"/>
警之其䖏于鄉也肅然如有容暴者化之<lb/>
以慈有為不善者輙自勵曰得無吴公知<lb/>
吾所為乎㓜督之以學壯奨之以仕稍有<lb/>
能輙譽之其成就也怡色若己得年益耆<lb/>
賔客造户無惰媮酒至愈莊夜分猶危坐<lb/>
治纎悉人皆曰吴公有子全節為玄教嗣<lb/>
師總攝江淮荆襄道教崇文弘道玄徳真<lb/>
人其好賢其持身常念若不及繄家教所<lb/>
致推公之徳視其子則猶可企也延祐六<lb/>
年五月玄徳扈　駕上京桷以待罪集賢<lb/>
<pb n="KR4d0473_SBCK_032-25a"/>
偕行公薨以五月丙辰訃至玄徳晝夜哭<lb/>
不絶泣且曰全節不天疾驅以歸願述先<lb/>
公之行以聲其哀桷謝曰述徳叙行宜在<lb/>
門人佐吏敢辤則又曰猶子善辱與子游<lb/>
其何辤謹按玄徳真人㓜慕老子道年二<lb/>
十從大宗師開府張公入　朝奉祠宮間<lb/>
嵗告歸省<lb/>
成宗皇帝憫許之大徳八年公與夫人夀<lb/>
七十<lb/>
上賜公上尊加帛俾乗傳以歸大徳十一<lb/>
<pb n="KR4d0473_SBCK_032-25b"/>
年特拜翰林學士中順大夫至大三年<lb/>
武宗皇帝隆孝治恩賚中外臣子繇是超<lb/>
拜榮禄大夫司徒饒國公配舒氏饒國夫<lb/>
人而公考亦追贈昭文館大學士資善大<lb/>
夫饒國公謚文靖妣陳氏饒國夫人玄徳<lb/>
奉　制書以歸延祐元年公夀八十<lb/>
天子遵<lb/>
成宗錫賜如故事延祐四年復降　璽書<lb/>
復其家命守臣王都中表鄉曰榮禄里曰<lb/>
具慶玄徳築公所居堂曰晚香曰天爵翰<lb/>
<pb n="KR4d0473_SBCK_032-26a"/>
林侍讀學士元公眀善記之矣曰齊老則<lb/>
因宋孝宗所書扁以徴其實曰樵隠公所<lb/>
居自號以寓其冲澹之意焉公夀八十有<lb/>
五將以某月某日葬于鄉之山田原子四<lb/>
人長詢次誠蚤卒次玄徳真人次全義女<lb/>
若干人孫男若干人善集賢脩撰蒙剛才<lb/>
致孫女若干人曽孫男女若干人始善来<lb/>
京師從游嘗出大父手書誡善制酒力纂<lb/>
述勿愒玩以自棄又誡其叔父持敬存誠<lb/>
為應天事神之本日承君師母以我耄為<lb/>
<pb n="KR4d0473_SBCK_032-26b"/>
辤幸未棄昭代甞惕然深念曷報稱數數<lb/>
道途非所望假我死何憾也水蹇扵山屈<lb/>
曲演迤遇順而始逹非偶然也飬深用嗇<lb/>
累逺益振扵吴氏有考丗胄顛覆抑其所<lb/>
發者誠過耶嗚呼吾扵是見之矣桷也辱<lb/>
再世之㳺耳受目矚向爲史官錫命享醴<lb/>
之禮嚴詳於記註惇史純孝賛皇風闡鴻<lb/>
藻有自来矣遂不克讓奉于太史㑭有攷<lb/>
焉延祐六年七月日具官袁桷述<lb/>
清容居士集卷第三十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0473_SBCK_020-1a"/>
清容居士集卷第二十<lb/>
　記<lb/>
　　　邵庵記<lb/>
雍虞伯生界其居之偏為庵廬焉温凊之<lb/>
隟則怡怡然飽食以歌宴休于中其廬温<lb/>
密樸質具粹且深中而虚之若璧而環若<lb/>
鑑而明樞圜而扉方闔闢以動止其温燥<lb/>
也禓以舒其清焉其凄厲也隩以休其和<lb/>
焉左顧右矚神止氣寂晝握其動夜根其<lb/>
静不丐飾于外據萬物之㑹將以極其榮<lb/>
<pb n="KR4d0473_SBCK_020-1b"/>
觀者焉廬不廣尋丈旁設易圖圖除其卦<lb/>
五十有六瞪而視之首擊而尾應迎而存<lb/>
之風至而水涌審聲遺形益原其情忽然<lb/>
控浮㳺以上征則摶制控伏囿于其内而<lb/>
不能以自恣或曰非輕世逺舉者不得以<lb/>
専是伯生曰維昔邵先遭時明康玩芳以<lb/>
嬉不激不隨順其隆汙儒者之準也吾將<lb/>
尊其廬曰邵庵何如桷曰可乎哉言無郵<lb/>
乎夫敦厚而靈明者君之先也峻簡而絜<lb/>
精者君之光也自君之出名日以張莫窮<lb/>
<pb n="KR4d0473_SBCK_020-2a"/>
其鄉黽黽然聲音笑貌之學詎昔之志也<lb/>
勉之哉兹廬之制易而不卑簡而不倚其<lb/>
取諸物非鑠我者也由質以成禮無踰矣<lb/>
迺觴以祝之介其休明曰烟烟煴煴維道<lb/>
之門悃悃欵欵維徳之本美哉廬乎足以<lb/>
為永居乎袁桷記<lb/>
　　　古劒記<lb/>
吳成季得劒一于故吳之區窮首以度合<lb/>
周尺二十有一寸下縮而圓人盡其握璏<lb/>
倍扵臘東西半焉鐔長五寸有竒口懸三<lb/>
<pb n="KR4d0473_SBCK_020-2b"/>
空古飾以琫具者金氣消竭玉質湛湛然<lb/>
望其鋒肅而不劌黝乎以温如鑑之示明<lb/>
揣其章若氷之在防養其寒光泊焉不知<lb/>
所凝日出而觀則陸離以陳為丹為碧起<lb/>
滅扵膚理風雨以休之隐隐歴歴欲泄而<lb/>
強抑客曰此何祥也成季曰粤古至人絶<lb/>
世遁逃有不得已則託劒以象五金之精<lb/>
竊隂據陽繇神以成非劒之能也維吾道<lb/>
祖以劒印授受為漢丗遺物傳信可根㩀<lb/>
劒歸宣和今得于吴吴為故都庸詎知非<lb/>
<pb n="KR4d0473_SBCK_020-3a"/>
昔之所寳且夫化而沉扵淵物之靈也返<lb/>
之扵山物之完也或曰以神不以形又曰<lb/>
以徳不以物形與物其果有變乎袁桷記<lb/>
　　　昭真山水記<lb/>
廣信昭真山晉王僊居山祖閩武夷宗為<lb/>
天冠巖翼行數十里左右扈挾悉至觀迺<lb/>
伏北俯貴溪又正北當縣居中匯泉曰寒<lb/>
月泉與藥池丹井通遵井南鱗瓦削列成<lb/>
廡有泉懸溜廡下拾級以升曰金沙益南<lb/>
至于昇僊臺臺石天設空眀無依傳言王<lb/>
<pb n="KR4d0473_SBCK_020-3b"/>
僊化是又南石室坐可二十席下視屋邑<lb/>
蟻髮旋縷凡登是山者不盡適不返故冠<lb/>
以逍遥焉上巘為靈湫逍遥西多故賢居<lb/>
三山品列徐紹宗隱益下北麓陸文安公<lb/>
書堂奠焉循西有吳緬石潛谷巖小隱巖<lb/>
皆以䖏士著吳緬石形成五嶽復曰五面<lb/>
迤東為峰二曰老人石人東屈而下得名<lb/>
六學堂以虛名僊足月巖以形名鬼谷以<lb/>
真隱名鬼谷東石壁中穴環好風出湧泉<lb/>
曰風洞輔東益髙有石箕瓢器物成琢潭<lb/>
<pb n="KR4d0473_SBCK_020-4a"/>
深不測以磜潭名又東極下水鉤盤巖壁<lb/>
削立旌陽許令刺蛟于是唐名曰馨香觀<lb/>
道士祝丹陽繪圖㑭志且言其山清刻深<lb/>
古多異石名木嵗不識伏日泉品與惠山<lb/>
同自唐李商隱劉大用王荆公毛澤民而<lb/>
下著詠可傳信夫山南為陽主陽賔隂鍾<lb/>
其所極鬱之而不化可慕可愕不一以足<lb/>
然神獨嗇之使冲漠者専其静居絜絜然<lb/>
好㳺之士少紓其耳目而卒不畀何也世<lb/>
言名山多方外居益以昭真為信丙午二<lb/>
<pb n="KR4d0473_SBCK_020-4b"/>
月袁桷記<lb/>
　　　東山精舍記<lb/>
自民迫扵生而儒日益病清宗華門淪圮<lb/>
乗接<graphic n="KR1940" url="https://raw.githubusercontent.com/kanripo/KR-Gaiji/master/images/KR1940.png" mimeType="image/png"/>然絶環珮聲東装韝衣方傴伏却<lb/>
立而甚者貿貿途路間益困苦不復振或<lb/>
以謂升降迭偶之理使然耳噫首是説者<lb/>
其未知所飬與予客京師豫章周儀之之<lb/>
甥冷有泰復先辱其㳺問其年則宜若與<lb/>
昔不相接近而甚頌且文予始異之儀之<lb/>
曰不然冷為分寧故族官簿相接所居曰<lb/>
<pb n="KR4d0473_SBCK_020-5a"/>
東山山横重屏方列若刻其尊正叔治屋<lb/>
一區負山為居治堂翼然䟽沼縈然幽林<lb/>
絜石竒梧秀竹之森爽以繚以屬前拱而<lb/>
導則黄龍幕阜蜿蜒效焉平辠沃畛鱗集<lb/>
備焉朝光夕霏户牖進而几席納也正叔<lb/>
閉門幾三十年服居士衣設丈席講論終<lb/>
日危坐清思無纖芥糠粃時為詩詞凌厲<lb/>
頓伏索索裂金石舉觴雅歌耋稚以叙酬<lb/>
酢揖讓猶昔時衣冠家氣度而卒相邂㑹<lb/>
恍然知為非人間世也嘗聞正叔舉童子<lb/>
<pb n="KR4d0473_SBCK_020-5b"/>
時意功業可拾取今迺摧落刋實益自斂<lb/>
避彬彬文質久而盖彌章焉夫不急扵外<lb/>
者宜有裕扵後大江以西士風炳如扵是<lb/>
乎則故予首書其慨然者以厲吾黨知正<lb/>
叔為可徵四明袁桷記<lb/>
　　　采芝亭記<lb/>
太行首扵三危伏扵河折北而尊為恒山<lb/>
支巒複岡畢赴扵燕秩秩然復纚属以東<lb/>
數十百里入扵海上土人以其西來號曰<lb/>
西山或曰駿極于是山急而堅凝地多空<lb/>
<pb n="KR4d0473_SBCK_020-6a"/>
寒不可以兆域又曰是為都城之衝自北<lb/>
而南太和薫然捨是奚所適扵是工部尚<lb/>
書郝公景文惕然維思實震且陰迺相其<lb/>
大塋先君子之蔵祔陿而善崩始遷而謀<lb/>
焉大徳甲辰得卜扵某山卜者曰是山之<lb/>
形翼容而咮鳴日中而升戴坎以寧以華<lb/>
以承及既塟眀年守冡以芝告公弗信展<lb/>
于墓下登坡而望則敷者荑者燁然于山<lb/>
效獻以萬歸以示其客袁桷噫是果為芝<lb/>
邪今舉世之言瑞者必首扵芝芝不常有<lb/>
<pb n="KR4d0473_SBCK_020-6b"/>
扵世故窮夸闡珍得一二焉輒指以自瑞<lb/>
使誠瑞邪寸畛尺壟其融液變化不若是<lb/>
之固而甚者竭四海之類夫芝者聚焉以<lb/>
觀不亦陋乎夫土和則芝生始公之心懼<lb/>
親之不寧故擇其温密以永其幽菌蠢而<lb/>
擢靈土之和也盈数爲萬非昔之固也不<lb/>
侈以求異徳之質也維山之陽彌鞏彌剛<lb/>
子孫之祥也孝感而文著扵瑞乎何有<lb/>
　　　梅亭記<lb/>
廣信據江浙閩越之衝萬山交牙四顧羅<lb/>
<pb n="KR4d0473_SBCK_020-7a"/>
劒㦸其氣蜿蜒磅礴為丹碧玉石長溪貫<lb/>
其中凝膏溢藍愈積愈完山水之秀甲諸<lb/>
郡故其俗多刻厲自奮矜謹節義言文學<lb/>
道徳者為儒宗治政事者為吏師建炎初<lb/>
中原縉紳家多居是州其舊聞遺語尊守<lb/>
傳信歴歴可數皆數百年文獻源委非如<lb/>
野人窶子掇拾目近為利禄地方是時人<lb/>
物之勝足以甲山水而浮屠老氏之跡實<lb/>
不與焉弋陽為縣山益深水益清車輪馬<lb/>
足之聲不入于其境寒泉蒼巖百里一色<lb/>
<pb n="KR4d0473_SBCK_020-7b"/>
山之陽有陳隱君居焉隱君守儒以自信<lb/>
閉門授書朝夕盥饋合其孫曾嬪婦男女<lb/>
將百人年九十四以終有子曰徳父教授<lb/>
帶湖十年法當得致仕官以鄉博士歸于<lb/>
家迺築室旁近之華山為雲居雲居之西<lb/>
為梅亭曰香月扵是其子敏學志仲官京<lb/>
師㑭予記之且言曰自吾大父恂恂之扵<lb/>
是居也詩書以持稼穡以時門無忿色而<lb/>
少長以叙吾不知其化之及扵里也自吾<lb/>
父觀之今七十餘矣誦聲滿户而樽斚在<lb/>
<pb n="KR4d0473_SBCK_020-8a"/>
牖氣完而色康其行舒舒其語徐徐視吾<lb/>
祖之孫曽亦相邇也噫榮何以過是袁桷<lb/>
曰天地之理嗇者豐之始周流于六虗其<lb/>
暗也實明其闢也實闔昔之澹然而無營<lb/>
者徳之基也養之于其身而施之于其後<lb/>
充以引之吾知其孝謹扵家者日益廣爵<lb/>
祿扵朝者日益侈視斯亭之手植豐融婆<lb/>
娑連理而並實隂陽之生物其不出扵是<lb/>
明矣詩曰髙山仰止景行行止亦囙以勉<lb/>
夫志仲焉<lb/>
<pb n="KR4d0473_SBCK_020-8b"/>
　　　西泉記<lb/>
髙君舜臣通敏才智之士也治其齋心之<lb/>
居表其顔曰西泉爲予言曰太行之山合<lb/>
于恒山隱伏聨亘北東以入于海肅慎朝<lb/>
鮮屹然表于其地者皆支絡也泉生扵西<lb/>
歸扵東隂陽之常性也周人有言曰肅慎<lb/>
燕亳吾北土也昔之疆理吾扵是乎考則<lb/>
凡北紀之山水繇西徂東所繇來審矣爲<lb/>
我記之舜臣扵金爲大姓官簿歴歴可紀<lb/>
居京師數世遡其泉源知其晝夜之不止<lb/>
<pb n="KR4d0473_SBCK_020-9a"/>
必達于其里禮不忘其本其髙君之謂與<lb/>
予官京師踰十餘年望所謂西山者蒼㧞<lb/>
翠峭實太行之苗裔水流無窮演迤洋溢<lb/>
導之為漕渠止之為陂塘資國用以為民<lb/>
食者泉之利也其次達官貴人囙之以丘<lb/>
壟濬其冽清挹其回環䕃藉蕃廡將利其<lb/>
子孫以求全乎兹山之下不知其幾至扵<lb/>
淡泊空曠之士則又抉尋幽深渟膏匯甘<lb/>
使夫絶塵稅駕者止焉以嗟啜焉以留無<lb/>
有窮已噫西泉之效誠博矣哉在易之象<lb/>
<pb n="KR4d0473_SBCK_020-9b"/>
曰山下出泉蒙其險釋矣謹其所之君子<lb/>
之用也髙君致用以推本厥㫖明矣究反<lb/>
復之道益驗扵身將見某百折而不撓獨<lb/>
行而不懼非兹泉也與念其祖徳繄命名<lb/>
之意與其兄堯臣閉門窮經沉思䔍行予<lb/>
得與之交將並㳺夫西山感夫昔之廢興<lb/>
不在扵險則泉之東其寧有已邪<lb/>
　　　戅庵記<lb/>
慈溪黄彦實少喜豪士澷㳺故都見世所<lb/>
稱知名人率脂韋自保秘惋恨無可與語<lb/>
<pb n="KR4d0473_SBCK_020-10a"/>
酒酣氣雄謂海㝢方宴安休明宜取天下<lb/>
事置念慮以入計畫否則搜抉險幽浩然<lb/>
為萬里㳺遇不遇命也未幾泝采石上漢<lb/>
江西㳺荆襄歴觀用武關要荒榛廢壘猶<lb/>
有能言昔時得失益慷慨自振而所見公<lb/>
卿大夫與夫布衣之士則皆與昔交㳺者<lb/>
無大異扵是治其居曰戅庵以自儆求記<lb/>
扵予亟請焉昔之養生者志專而若愚遺<lb/>
世絶俗懼其名之至也介然以逃泊然以<lb/>
遨聖人憂之慮其器之不弘不足以任斯<lb/>
<pb n="KR4d0473_SBCK_020-10b"/>
道也然舉世之士樂同而惡異曲者常安<lb/>
直者易危則寧直焉者斯近矣彦實智通<lb/>
扵事物行幾扵古人視今世之戅者吾能<lb/>
言之草野㳺京師决臆裂眥不顧生死詣<lb/>
廟堂求竒中書未出袖而利祿萌扵中非<lb/>
戅也鄉里稱任俠大言斷是否隂持短長<lb/>
以利己非戅也佯不絜清詆罵排觸而私<lb/>
有揣摩問之而若樸即之而彌汙若是者<lb/>
又其佀而靡者也彦實先大夫文節先生<lb/>
為史館官咸淳上殿論浮屠不宜入禁掖<lb/>
<pb n="KR4d0473_SBCK_020-11a"/>
度宗大怒手詔出國門未㡬貳守桐江與<lb/>
宰相兄子争事卒易他郡戅無以易此矣<lb/>
古之君子事至而名随人棄我取自謙之<lb/>
道也聞彦實居山中閉門讀書益不妄交<lb/>
求古聖賢摧折困踣之本彂而不可犯者<lb/>
養之至也予歸里聆其言斯知之矣延祐<lb/>
五年夏四月越袁桷記<lb/>
　　　桂山堂記<lb/>
江南地宜桂故凡廣居室者必植之以為<lb/>
美觀焉釋木者曰桂白華叢生冬夏常青<lb/>
<pb n="KR4d0473_SBCK_020-11b"/>
人取以自近良有以也地記言八公從淮<lb/>
南王後入山為僊作叢桂詞與漢史所記<lb/>
異予獨愛其簡絜幽古為文章宗師申言<lb/>
攀援非自息扵林莾者讀其辭可悲也矣<lb/>
上饒周君　居龍虎山囙其地之隆植<lb/>
桂于上築堂面之而名曰桂山徵記扵予<lb/>
予曰今龍虎山為道家統宗金碧晃曜出<lb/>
于縣官搜竒抉幽異夫昔時之荒煙古木<lb/>
<graphic n="KR0942" url="https://raw.githubusercontent.com/kanripo/KR-Gaiji/master/images/KR0942.png" mimeType="image/png"/>相結而袂相接也周君主畫諾以極其<lb/>
榮觀則今之所命名者若不相似何也然<lb/>
<pb n="KR4d0473_SBCK_020-12a"/>
予嘗聞古之至人其貌恂恂其言諄諄執<lb/>
中以權損益其未備黜紛華以從事于寂<lb/>
寞者非有所激也周君知周扵身謙抑自<lb/>
持思夫山林之静養其冲泊先事以自警<lb/>
古之所謂備豫而能立者近之矣周氏之<lb/>
先得道扵希夷陳先生當熈寧時猶亡恙<lb/>
見其曽玄離世樂善樹徳之訓有自来矣<lb/>
且夫託物以喻志詩人之心也仰觀扵山<lb/>
徐視吾手植者風雨氷雪貫四時而不改<lb/>
擬諸形容得無似之乎異日將㳺山中詠<lb/>
<pb n="KR4d0473_SBCK_020-12b"/>
八公之辭反招寫心僕援筆未敢以老爲<lb/>
辭也<lb/>
　　　張尚書救荒後記<lb/>
儒學提舉天台柯謙自牧爲序一通言今<lb/>
工部尚書張公之佐江浙也活饑民禠貪<lb/>
帥爲去思帥能歌詩者追美之是可謂無<lb/>
負張公矣往嵗桷以翰苑屬歸里里人言<lb/>
元帥府始治婺女有捴戎官鎮慶元言慶<lb/>
元聨蠻國入海㝡近稍失控御兵釁不可<lb/>
測乗驛入都白利害時太傳丞相坐省中<lb/>
<pb n="KR4d0473_SBCK_020-13a"/>
盛言捴戎非兼元帥不足以重鎮太傅察<lb/>
其言有私便後雖移鎮而卒用常調官如<lb/>
舊制焉大徳十一年嵗大饑浙東副帥<lb/>
<hi>缺</hi>命属吏疾傳詣行省告變曰慶元接海<lb/>
口僅數十里羣盗據島嶼出沒將入城剽<lb/>
刼願速分行省軍往翦其窟穴緩則不可<lb/>
治行省大驚將如議張公時為郎中丞相<lb/>
謂公曰計安出公以調兵非所預丞相固<lb/>
問則曰果有變帥府當印署白省副帥獨<lb/>
遣非完議也召属吏問變奚自府有鎮守<lb/>
<pb n="KR4d0473_SBCK_020-13b"/>
官今上變為何地屬吏頫首不能對遂移<lb/>
檄問盗今安在帥府得檄大驚咸言無是<lb/>
事繇是卒不發兵而慶元迄無它噫方副<lb/>
帥造謀時當饑侵窮困之急稍加以兵山<lb/>
海逋竄寧能歛手以快鋒鏑一有抗拒誣<lb/>
以叛逆則凡故家大姓蔓延扵囹圄之下<lb/>
將不可勝計人能知救荒之為美績而不<lb/>
知吾里之人微張公之言有不待賑恤而<lb/>
皆置扵死地矣敢書以補郡乗㑭知夫立<lb/>
帥府本末盖如是張公名<hi>缺</hi>字士瞻衛郡<lb/>
<pb n="KR4d0473_SBCK_020-14a"/>
人䖏事明逺知大體若是事寕勿為記其<lb/>
可乎<lb/>
　　　晚香堂記<lb/>
延陵吳成季父奉萬年之祝于崇真大徳<lb/>
甲辰二月承　詔為祠官于衡山復命歸<lb/>
祠其受道之山曰龍虎龍乕扵番為接壤<lb/>
番扵成季為鄉井扵是其嚴君偕七十矣<lb/>
迺避館屏騶却入里閭舉觴再拜以祝以<lb/>
夀宗黨姻友旁列叙坐勸酬以禮進退維<lb/>
度聚而言曰嘻其盛哉成季曰不然繄昔<lb/>
<pb n="KR4d0473_SBCK_020-14b"/>
逺祖挈國以讓晚交兵間既夀且康至于<lb/>
番君墜緒㠯興維用之嗇報必以厚自吾<lb/>
少時聞為是州一不承意則交喙争誚而<lb/>
吾父子吟詠佔畢呐呐謙讓不能出諸口<lb/>
至論成敗衰盛嘗掩卷三歎以自警厲而<lb/>
今也二老人康强起居佐理内外冠帶童<lb/>
丱咸立左右其迨乎逺祖之意願築堂以<lb/>
奉而名曰晚香其何如衆曰唯唯未幾來<lb/>
京師屡屬予以記予以謂大夫士之養莫<lb/>
侈扵羊犬豕而世之希年逺引者至以金<lb/>
<pb n="KR4d0473_SBCK_020-15a"/>
石草木為可久菊水之夀效極扵胡廣昔<lb/>
之議廣猶若糞土則名與年較不相並今<lb/>
成季榮扵其身顯扵其親惓惓然企本支<lb/>
之盛吾見吳氏子孫孝謹遜于里門秀敏<lb/>
有列于朝而耆耋老人方逰遨嬉戱擊鮮<lb/>
養醲若古之所謂偕老而終隠者其不在<lb/>
兹也傳記言王公大人晚嵗託言神僊多<lb/>
以逺禍成季㳺乎方外之畛憂世嫉邪嘗<lb/>
不自置異時承渥流問則司馬子微之對<lb/>
殆猶糠粃而名以晚香者非獨為吳氏美<lb/>
<pb n="KR4d0473_SBCK_020-15b"/>
是特有待扵成季也四明袁桷記<lb/>
　　　玉冠記<lb/>
大徳乙巳嵗二月甲申<lb/>
皇帝受釐于玉徳迺命尚服出玉冠以賜<lb/>
玄教真人張公其製為山形空其梁述温<lb/>
栗精潤隆殺悉等莫有究其攸始袁桷見<lb/>
之曰此紹興宴居所服韜髪冠也舊聞長<lb/>
老言思陵為清暑樓聚金石竒刻飛湍清<lb/>
樾森鬱蕭爽伏日退朝衣白縠羽衣冠小<lb/>
玉冠閲㝎書蹟其殆是與維古弁冕雜飾<lb/>
<pb n="KR4d0473_SBCK_020-16a"/>
以玉至晉宋間君臣上下崇習玄理清逸<lb/>
修簡始為玉冠今世所傳元帝像及晉賢<lb/>
圗軸與此無毫髮異則紹興所冠猶古帝<lb/>
王遺物按道家書言神君始建飛天玉冠<lb/>
其製與逺㳺爵弁微近疑有差等含玄秉<lb/>
陽舒精吐光繄冠維則欽承是天寵進道<lb/>
之篤其不在兹乎夫玉者陽中之隂也首<lb/>
者體形之上神精明之主也陽非隂不能<lb/>
以成合而凝之出入于斯易之門也方今<lb/>
張公以清浄理賛益熈洽縝密而不露孚<lb/>
<pb n="KR4d0473_SBCK_020-16b"/>
尹而不泄逺而望之誠理勝矣庸述其始<lb/>
以示于後袁桷謹記<lb/>
　　　孝思亭記<lb/>
三山吳眀之築亭扵陽岡大父之墓側名<lb/>
之曰孝思按昔之言禮者則曰魂歸于所<lb/>
居將致其一焉墓有祭有亭為非古矣善<lb/>
乎延陵季子之言曰魂氣無不之也夫専<lb/>
于祠宇不意若是拘也物精神著其氣彂<lb/>
揚者出于丘壟是則必首扵墓将奚以疑<lb/>
古之聖人懼其瀆且數也嚴為之防速貧<lb/>
<pb n="KR4d0473_SBCK_020-17a"/>
速朽夫豈非夫子之語祭墓為尸是墓有<lb/>
祭矣祭而不屋失祭之禮矣繇宋宰輔侈<lb/>
其墓田不復拘甲令層樓巍閣空青金碧<lb/>
巋然于坡陁之阜過者必式其防遏森翊<lb/>
誠以為千百年無慮也乾坤合運頽垣廢<lb/>
址上牛羊而履荆棘欲求子孫不可得而<lb/>
眀之方慎其繚圍構亭以綏其體魄是則<lb/>
過扵盛者必有衰吳君之志追逺以求㫖<lb/>
微意深鬱勃之興將自兹始大舜五十而<lb/>
慕昔以為難能也遡而推之探其微㫖亦<lb/>
<pb n="KR4d0473_SBCK_020-17b"/>
難能也禮抱孫不抱子祔于王父幽明之<lb/>
通瞭然而莫遺明之審之而克行之桷也<lb/>
故國之公孫其思于祖父也罔敢替囙繹<lb/>
其㫖為之記<lb/>
　　　福源精舍記<lb/>
建炎初秉義李君以勇略捍衛鄉社倜儻<lb/>
急義植徳流衍諸孫以詩學接武科目恂<lb/>
恂退讓望知為秉義家子弟衣冠浸微獨<lb/>
溧水府君之子登仕君寄隠㕓市厖眉幅<lb/>
巾治生産益有理年逾七十迺卒予請告<lb/>
<pb n="KR4d0473_SBCK_020-18a"/>
歸里其子印傳以事狀踵門求記其精舍<lb/>
㑭永逺嘉熈間溧水君卒于縣治登仕甫<lb/>
八嵗祖母朱氏奉其䘮以歸將葬于上元<lb/>
之祖塋朱母泫然曰孤児奚依少不利必<lb/>
隳其先祀相于慈溪東嶺楊奥之山卜告<lb/>
以吉結為四塋昭穆以叙而以其殤女祔<lb/>
于旁近登仕長有室曰茹氏朱母即世既<lb/>
葬茹氏曰吾姑以橐中<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>成是山夫君獲<lb/>
有成立新婦不㳤紹先繼志弗展擴則奚<lb/>
以緝前人光亦斥奩資廣山壟建祠屋精<lb/>
<pb n="KR4d0473_SBCK_020-18b"/>
舍以奉其舅姑茹氏沒于至元之十九年<lb/>
登仕君沒于至大之四年大徳六年印傳<lb/>
與其妻胡氏同入山拜墓顧瞻周迴蕪圮<lb/>
日廣胡氏曰再世尊章有成妾獨不能少<lb/>
效萬一聞佛氏有大報㤙而用其法名為<lb/>
福源精舍命僧以居遂一以浮屠所需者<lb/>
咸備具復買田若干命僧某首主㑭其弟<lb/>
子相次以繼其所度僧非李氏不得入予<lb/>
愕而有言曰吾里卿相什百各以功徳院<lb/>
為請有以其田園與子孫共分析求利益<lb/>
<pb n="KR4d0473_SBCK_020-19a"/>
穹樓矗塔坡阜松柏蔽翳綿數十里時運<lb/>
更易各降在皂隷孤童負囊倀倀不能以<lb/>
入每恨其祖父作是為無益也予嘗過其<lb/>
祠宇薪草雜糅破爐凝煤而主兹所者僴<lb/>
然有曰彼昔承寵㤙故幸若是其子孫何<lb/>
能預至于士夫之家庵廬相接幸其不為<lb/>
有司之所隷羣聚毁撤甚者發其丘壟噫<lb/>
可勝道哉予謂三孝婦之志人莫能並心<lb/>
純而孝專發扵自然非過信以溺于異端<lb/>
思其創始思其悠久是則秉義之澤良未<lb/>
<pb n="KR4d0473_SBCK_020-19b"/>
艾也為浮屠者聞予之説寧不有泚其顙<lb/>
印傳復為穴三一以葬生母張氏其二則<lb/>
夫婦囙以預備云<lb/>
　　　治平寺記<lb/>
治平寺主者以建寺本末謁予為記其狀<lb/>
曰寺在城南門外渡江曰銅湓浦鄉曰鄞<lb/>
塘平疇鬱密松竹環植望之竦然其間者<lb/>
即治平也寺建扵後唐清㤗僧曰道隆以<lb/>
法華勸民習誦持善果剏是地三十畞有<lb/>
竒始居之復得别業為畞六十其初曰東<lb/>
<pb n="KR4d0473_SBCK_020-20a"/>
李浦院錢忠懿王俶給符牒㑭永逺又改<lb/>
為保豐院宋英宗更元治平祀眀堂始易<lb/>
今名法智大師以教乗闡東南習學皆其<lb/>
徒故號為天台宗元豐間有性法師講法<lb/>
華别立機要從者雲集而田租漸廣居民<lb/>
染㿃下疾師咒水飲之飲者日益衆師咒<lb/>
扵池悉愈寺舊有東西池今咒水池猶甘<lb/>
冽可鑑師號山堂卒葬扵是寺嘉熈三年<lb/>
寺燬于時上師實主是寺遂新三門法堂<lb/>
廊廡等若干迺謝去淳祐六年堯師始成<lb/>
<pb n="KR4d0473_SBCK_020-20b"/>
殿宇居室所宜有者悉備咸淳八年子直<lb/>
良法師至曰吾不可不私㳤後學户屨日<lb/>
接簡約暢隠法華之說大備而治平名益<lb/>
著率由是陞于南湖者凡數人南湖四明<lb/>
之祖庭也復曰一蓀守是山今十有五年<lb/>
繄前脩是承昔之營構皆腐折傾漏不可<lb/>
支今幸完復粗備惟創建昔人缺軼靡有<lb/>
紀碩登其事于石桷以為今之為牧守者<lb/>
茍度嵗月堤防津梁田野之不治尚何能<lb/>
望究其本始為世胄者日墮其先祖父名<lb/>
<pb n="KR4d0473_SBCK_020-21a"/>
諱近在數十年問有不能答未有如浮圖<lb/>
氏泝源推根若是之詳者道散扵九流百<lb/>
家各自奮植吾儒之教末俗以空言為髙<lb/>
卒不能勝甚者去其舊籍郡縣養士之田<lb/>
皆澷漶不可考如蓀師所為寧不有愧庸<lb/>
囙其狀以紀亦以勵吾徒之為師長者云<lb/>
　　　海㑹庵記<lb/>
出城西門皆良田白水髙下緑樹雞犬相<lb/>
聞蓊然農家善扵其業者也予繇　京師<lb/>
回艤舟驛亭望之則朱甍碧瓦傑然為人<lb/>
<pb n="KR4d0473_SBCK_020-21b"/>
天居佛之道以枯槁堅忍為能事卉衣糲<lb/>
食樹下塜間不求其豐足故從者樂然如<lb/>
歸二千餘年為之説者以荘嚴為善果愚<lb/>
者益信狂者益怖而梵宫寳刹合郡縣山<lb/>
水之勝悉為所據日増月益有不可勝言<lb/>
者四明海之東絶䖏為補陁巖大士顯焉<lb/>
鄮之東為育王山釋迦舍利塔焉遵南為<lb/>
岳林為天台皆㳺歴之所而補陁育王自<lb/>
天子至扵王公百司乗驛奉香幣不絶扵<lb/>
道四方之民終嵗膜拜至扵西門始求其<lb/>
<pb n="KR4d0473_SBCK_020-22a"/>
渡海之路然而觸風濤煙霧率莫悉䖏所<lb/>
又舟人伺其危殆時有不利目接其事而<lb/>
来者益不止豈非其教足以傾動而為善<lb/>
者有以復其良心也有僧曰妙夀以其建<lb/>
庵之始末告曰兹庵之剏專以奉補陀育<lb/>
王岳林天台之㳺者也初卜地扵城西郡<lb/>
民任氏首不過地千歩屋三楹有同志僧<lb/>
妙然日習宗尚善勸募傾捨駢集又有僧<lb/>
元安清持以行業振勵信者俱至善士翁<lb/>
父堅翼輔之首建佛宫且割田以濟未幾<lb/>
<pb n="KR4d0473_SBCK_020-22b"/>
宣慰楊侯梓益買田以賛相由是拓地為<lb/>
畞十五屋百楹殿堂門廡迎賔習静各有<lb/>
其地泛海有舟放生有池獨不設方丈懼<lb/>
後人之佚樂以自恣也不請寺額曰海㑹<lb/>
庵懼其奪攘以為兹所之凌替也其狀若<lb/>
是願請記以求永久予曰博施濟衆昔之<lb/>
聖人猶以為慊浮屠氏日丐假扵外而皆<lb/>
足以慰其志意盖其説汪洋浩博㕘之以<lb/>
報應而為惡者懼吾儒之説百姓日用而<lb/>
不知卒之以道政齊刑者不得已之具也<lb/>
<pb n="KR4d0473_SBCK_020-23a"/>
逃空虚絶人事釋氏本㫖而其生産作業<lb/>
皆取扵吾教若今有司興繕則民不勝怨<lb/>
咨海㑹之成相胥以勸何其易也妙夀深<lb/>
湛善思事為之防曲為之制其惓惓于後<lb/>
者厥慮若是雖欲勿永久其得勿永久乎<lb/>
　　　重建延福院記<lb/>
予繇集賢還里居有僧永華躡屩重趼踰<lb/>
數千里南康來介天平㤙大師求記延福<lb/>
院興造者其狀曰院在南康建昌州西山<lb/>
曰龍城唐馬大師嘗憩寂焉殿有記宋雍<lb/>
<pb n="KR4d0473_SBCK_020-23b"/>
熙間廣陵沙門䖏暹所撰嵗久蕪圮宋末<lb/>
郡始署開陽院僧紹志主之墾殖磨刮集<lb/>
材庀工鍾閣齋室凡僧之所居䖏者咸屹<lb/>
然以成至大徳庚子主兹山三十餘年矣<lb/>
命其徒曰吾宜蔵密以興造事付汝等咸<lb/>
頓首曰曷敢不承繼曰繼福迺襲院事首<lb/>
建三門及外門曰繼祖繼夀永翌廣賔至<lb/>
之所視昔居䖏之宜益廓且完繼祐迺曰<lb/>
吾新殿視瞻廣博謂色身小大擬扵形容<lb/>
良非吾道然徧滿充塞當有是事揆諸空<lb/>
<pb n="KR4d0473_SBCK_020-24a"/>
幻則俱非實相宜改而正諸遂易舊象得<lb/>
舍利五色扵佛胷背間宋咸平僧道志所<lb/>
建或曰是若有脗合然者歟扵是梵㖵賛<lb/>
頌而若子若孫皆勇猛赴事謁扵事佛之<lb/>
徒増飾金紺象設尊重瓶鉢精絜烜然如<lb/>
人天居復増其田若干紹志終于大徳七<lb/>
年夀七十五葬寺東之陽今守其遺言祖<lb/>
子孫相繼如初孫七人曰永岫永岦永岓<lb/>
永華宗松宗槐宗權讀狀畢迺問華曰志<lb/>
師能植立若是宜有本始華拱手曰昔圓<lb/>
<pb n="KR4d0473_SBCK_020-24b"/>
悟大師得法弟子曰真牧大師賢賢度其<lb/>
徒幾千人志其派緒也予嘗聞釋氏服勤<lb/>
壊形實本持攝至扵廣居榮觀將以慴伏<lb/>
庸騃除其侈心非專以是為能事生而不<lb/>
居死而不餘故其道益固傳有言曰又何<lb/>
加焉曰教之能仁之教書遍中國為禅學<lb/>
者不立文字而其徒復守師説文字益繁<lb/>
今而曰教之扵二者將焉取乎哉他年曳<lb/>
杖㳺匡廬西㳺龍城問聰明道理其必有<lb/>
以告我則予之記興建亦得以永久也<lb/>
<pb n="KR4d0473_SBCK_020-25a"/>
　　　資教寺修三門記<lb/>
吾里法智大師以至行約言闡揚天台大<lb/>
行于浙東西謂城南延慶為祖庭故四明<lb/>
旁邑近郊雖丈室尋地多博辯秀出之徒<lb/>
過扵他郡西山資教其一也西山在郡西<lb/>
四十里周顯徳元年號廣徳院宋治平改<lb/>
曰資教負山靣湖有菱荷鳬鷗舟楫亭橋<lb/>
之勝凡郡人之㳺于湖者必至是寺湖湮<lb/>
為田㳺者不復至而寺漸頽圮紹㝎中月<lb/>
公首授徒是山後謝事上竺願復領之世<lb/>
<pb n="KR4d0473_SBCK_020-25b"/>
言上竺第一院西山號㝡卑繇月公再居<lb/>
而寺益重故講説者争趍之延祐<hi>缺</hi>年道<lb/>
師逢原以郡選主之其徒亦曰彼學専静<lb/>
選不可易也予舟過先墓必望所謂資教<lb/>
者焉空巖傾欹樹木翦落將不堪其居比<lb/>
還里則昔之頽然以興重簷翬飛表表出<lb/>
林杪道師曰吾首新三門餘以次繕治不<lb/>
田以食廢其教將有愧集徒講肄則庶幾<lb/>
希前人光三門紀修願以囑焉考諸禮經<lb/>
制有五門雉門居中故曰三門秦漢損益<lb/>
<pb n="KR4d0473_SBCK_020-26a"/>
不遵扵周連門為三唯王宫得用官署降<lb/>
殺非雉門之制久矣釋老宫室擬扵乗輿<lb/>
雖儀制有令不得禁天台以眀静為宗弊<lb/>
衣惡食脫氛垢厭榮觀汲汲以土木為急<lb/>
崇信興敬將扵是乎取夫像設之教首于<lb/>
西方其能傾動禍福必召募焉以集事師<lb/>
謝不肯寺久廢得人焉以興則吾徒之為<lb/>
校官者竊食自嬉寧得無愧焉<lb/>
　　　吉祥寺重建記<lb/>
主吉祥寺崇柏師以其興造本末為狀一<lb/>
<pb n="KR4d0473_SBCK_020-26b"/>
通㑭予為記其狀曰初寺在翁洲南香柏<lb/>
巖唐有僧慧超相攸築居峻絜厲行居民<lb/>
傾信寺遂以成漠乾祐中賜額曰崇福至<lb/>
宋咸平有真大師善持咒能愈閭巷疾病<lb/>
號真大悲崇奉益廣邑中尉曰丁漸以柏<lb/>
巖峻絶困登陟易扵廣平環以九峰繚以<lb/>
清溪審勢辨方各當其職宋治平始賜今<lb/>
額曰吉祥紹興中給事中黄龜年以讜論<lb/>
忤時宰避禍絶人事僑居絶島獨與方外<lb/>
交每至寺中時有宏智覺禅師主天童宣<lb/>
<pb n="KR4d0473_SBCK_020-27a"/>
密抉妙師表藂林其大弟子輝主是山傾<lb/>
動島嶼黄公敬之施所藏辟支佛牙為閣<lb/>
以庋而寺益増重遂為海上寺居甲乙人<lb/>
稱之為小天童繇輝師始也皇慶二年火<lb/>
一師始作法堂㑹遷它所不果終至是柏<lb/>
居之首建大殿三門次以藏室僧堂凡僧<lb/>
居之所宜營繕者畢具泰㝎三年告成俗<lb/>
姓虞氏其父酉發嘗為海運官有兄曰庭<lb/>
桂曰庭芝慨然曰吾不可不相吾弟三世<lb/>
佛像吾與弟共成之今夫浮屠氏宫室率<lb/>
<pb n="KR4d0473_SBCK_020-27b"/>
為禍福説以誘民陰奪其財民日以耗有<lb/>
國者憂之若師所成就不丐假扵外竭其<lb/>
嬴餘以復舊觀怡愉相資將瘁躬以究築<lb/>
凌隂廣腴田以為後人補緝費志專念逺<lb/>
是果能興其教者也余誌釋氏建置每有<lb/>
感扵學校若是則又重有所感也師居浄<lb/>
慈嗣法扵慧禪師屏外持攝慧之學益有<lb/>
光矣勉之哉<lb/>
　　　妙果寺記<lb/>
廬山東林寺以逺法師為祖庭其教行乎<lb/>
<pb n="KR4d0473_SBCK_020-28a"/>
海㝢閲年滋多厖幻雜糅壊宫夷址將絶<lb/>
其遺教寺僧普度慨然興復率弟子十人<lb/>
芒屨草服詣京師上書演為萬言又集歴<lb/>
代經社縁起作蓮宗寳鑑十卷<lb/>
仁宗在東宫閲其書盡初帙問曰得無欲<lb/>
布施乎合指謝不敢又問曰得無欲補僧<lb/>
職乎復謝無是想惟蓮教墜絶願　殿下<lb/>
振復時<lb/>
武宗皇帝在御近臣以其事奏即以<lb/>
詔㫖慰撫如律令至大四年始播告中外<lb/>
<pb n="KR4d0473_SBCK_020-28b"/>
而度㑭職其教為優曇主師丹陽人在縣<lb/>
為竹林山妙果寺率徒喻俗将大廣其居<lb/>
以稱<lb/>
聖天子崇重之意予嘗謂象無形儀域無<lb/>
逺邇逺公之言曰思專想寂三昧之本彼<lb/>
所謂邦國之殊異相好之莊嚴盖将絶其<lb/>
邪惑一淡泊而無所逢大雄氏設喻警蒙<lb/>
攝持示境境由心發境㓕返真清浄安樂<lb/>
包括宇宙是知道者又安有四履之分别<lb/>
哉度師博習教乗示扵衆者頫焉以導其<lb/>
<pb n="KR4d0473_SBCK_020-29a"/>
師日禪師久居東林後主天童嘗率善士<lb/>
脩逺公法来扵江西者踵不絶度師興其<lb/>
教是果能有傳也記寺興造摭其綱要以<lb/>
明初志云<lb/>
　　　石夫人廟記<lb/>
州東北隅有山昂然以尊秀特瑰異望之<lb/>
若貞女獨立凛乎莫能犯水旱祈祭輒應<lb/>
土人因其形佀而名之曰夫人山唐咸通<lb/>
八年主簿李成矩記其廟貞固之封見扵<lb/>
祠部嘉㝎十七年加昭徳順應咸淳六年<lb/>
<pb n="KR4d0473_SBCK_020-29b"/>
加福祐<lb/>
皇元合一郡縣大脩祀典兹山必預焉泰<lb/>
㝎三年州判官張思訥承命致祭肅瞻廟<lb/>
庭棟壓瓴圮心駭目瞪折旋㝠思喟然有<lb/>
言其何以稱　上命遂謀扵州尹曰蘇君<lb/>
<hi>缺</hi>同知焦君鼐州判官塔海復語其僚俎<lb/>
毅許禋割資以佐工役而凡隷扵祠下者<lb/>
胥勸相事是嵗廟成乞記扵桷原夫宓妃<lb/>
静波神女行雲此騷人墨客之寄興也二<lb/>
孤望夫至今㳺覽者羞言之若夫天姥雲<lb/>
<pb n="KR4d0473_SBCK_020-30a"/>
母穹窿磊落淫言鄙語不能以入是則兹<lb/>
山之靈功在水旱餘奚以議傳曰山澤通<lb/>
氣記禮者曰地秉隂竅于山川炳靈赫奕<lb/>
民社是依崧髙之詩實有考焉遂作迎享<lb/>
送神詞詞曰<lb/>
磅礴兮上征渰兮積兮縞繒樛木矗兮翠<lb/>
旌恍綏顧兮揚靈抱貞固兮合窈冥竒功<lb/>
教兮集鏤塍嶞兮稜稜駿兮烝烝帝祀兮<lb/>
永承<hi>一其</hi>來兮弗趾去兮莫視有穰兮<lb/>
億秭祓不祥兮盪癘宻石兮牲繫俛精思<lb/>
<pb n="KR4d0473_SBCK_020-30b"/>
兮帝制百神擁兮森衛苾芬歆兮嵗嵗<hi>二其</hi>
　　　信州自鳴山加封記<lb/>
至元十四年玄教大宗師張留孫扈從<lb/>
世祖皇帝于兩京言信州自鳴山神有靈<lb/>
狀敢詣　闕下敕禮官崇顯之是嵗<lb/>
皇帝命侍臣李衆劉子中降香實銀奩旂<lb/>
以金錦顯其神三十一年<lb/>
成宗皇帝有詔遣使致祭嶽瀆在昔登載<lb/>
者如式崇奉大徳三年三十八代天師張<lb/>
　　平錢塘潮言神以雲雨昭著自鳴山<lb/>
<pb n="KR4d0473_SBCK_020-31a"/>
事見郡乗宋元符始有廟號繇宣和迄咸<lb/>
淳制書凡十五下乞如今皇帝詔令扵是<lb/>
符于州考證無異辭至大三年玄教嗣師<lb/>
崇文弘道真人吳全節乃言曰吾徒食兹<lb/>
山有年矣闔闢摩盪繄隂陽是資變以行<lb/>
神神繇以興今<lb/>
天子禋奉祠祭吾教益昌自鳴扵龍虎封<lb/>
畛相入捨是其何言遂復請于　朝得加<lb/>
封為明仁廣孝翊化真君桷待罪翰林十<lb/>
有五年矣嗣師曰龍虎紀述吾不以累子<lb/>
<pb n="KR4d0473_SBCK_020-31b"/>
兹山肹蠁紹定之際　先正肅公嘗紀之<lb/>
矣子誠不得辭桷嘗聞之地秉隂山川竅<lb/>
焉通而後能鳴石之徵也聲生扵空因山<lb/>
以著昧其初而以為神者其諸異乎石之<lb/>
鳴也風霆流形神始出焉神非妄也兹道<lb/>
之妙老氏深知之矣予何敢語延祐三年<lb/>
四月㑹稽袁桷記<lb/>
　　　隱仙記<lb/>
宋開慶初伯父賔州我先考郡公将除<lb/>
大父尚書公喪相與議曰崇親報本唯躬<lb/>
<pb n="KR4d0473_SBCK_020-32a"/>
行是先焄蒿悽愴鬱然而莫能見者將導<lb/>
達之則屈伸之義足以考聞諸老氏有黄<lb/>
籙齋善攝度彼果能濟則吾父將超然于<lb/>
物表非崇泥以求福也齋既成以尚書公<lb/>
所遺祠部牒度道士三人王君徳華在是<lb/>
選二人皆亡化不復紀獨王君服道士服<lb/>
幾七十年徃來袁氏門且五世貴燄侈盛<lb/>
嘗親見之至枯泊頽薾則過門風雨不少<lb/>
阻且曰吾寧負袁門哉其扵宜所學者曰<lb/>
章奏符籙雨暘疾疫親究而逺扣方外士<lb/>
<pb n="KR4d0473_SBCK_020-32b"/>
来質衣以請百誑不倦以其勤且無悔故<lb/>
有所成就今年八十有八而請者益勤迺<lb/>
語予曰今卜藏于城西隅名之曰隠仙仙<lb/>
也者返真之義也魂升魄歸死生之大義<lb/>
也而釋仙者謂為不死古果有是若吾徒<lb/>
者寧能企是哉桷今年六十有一矣考其<lb/>
入道先扵吾生死者若蜉蝣生者若稊稗<lb/>
推一門之盛衰足以驗一郡之興廢而桷<lb/>
也以譾薄之技獲官　清朝今仕焉而止<lb/>
願與王君考㳺歴之舊指其歸藏則曰委<lb/>
<pb n="KR4d0473_SBCK_020-33a"/>
順觀化寧有怛扵心懼後人不能以紹志<lb/>
㑭預書平昔之出䖏且以勵于後今主焚<lb/>
修于玄妙聰明不衰夀益未艾家世㝎海<lb/>
縣自號曰蓬山志不忘初也泰㝎三年四<lb/>
月甲午見一居士袁桷記<lb/>
　　　通玄觀賈道士記<lb/>
通玄觀道士賈志福年八十三化于其居<lb/>
有徒曰王道深者言曰吾師以不言為宗<lb/>
其學澄寂寡約不為翕翕詭幻楮衣草屩<lb/>
寒暑自得有問其道者不以對機藏籥啓<lb/>
<pb n="KR4d0473_SBCK_020-33b"/>
指喻微密若口授而耳属也始為汝南民<lb/>
弱冠得法扵棲雲王真人王曰知者不言<lb/>
子㳺四方能果不言以自全乎後㳺南陽<lb/>
遇軍帥脅以語不對復辱以箠榎師正色<lb/>
畫地作無語二字軍帥竦愧謝以白金將<lb/>
築室奉之㑹得間走京兆復遇其師曰汝<lb/>
志已完忍辱易忍寵難其居京師以觀子<lb/>
之有成扵是迄歸扵京師㑹有數薦于<lb/>
先朝者復即遁去然居通玄而號清静散<lb/>
人實洞眀祁公之所强也又曰師少時嘗<lb/>
<pb n="KR4d0473_SBCK_020-34a"/>
得竒疾夢一老人授以七桃食之寤而愈<lb/>
其徴家為道士者凡七人有弟曰徳常亦<lb/>
守其學今居大名之嶽祠韜静完絜與吾<lb/>
師無異願有述以廣其道迺為之詞曰<lb/>
繄摩兠鞬厥機孔艱維柱下學知者不言<lb/>
納息于踵養神于淵匪曰不言其道已完<lb/>
道豈文傳文實累智虗辭借浮一跌千里<lb/>
竊隂據陽詭立名字夸者逐魂固者死技<lb/>
睠此嗒然奥密是造不懈其躬不喪其寳<lb/>
心焉死灰頭若蓬葆藏明委順是曰至道<lb/>
<pb n="KR4d0473_SBCK_020-34b"/>
翩翩二難孰去孰存厥徒允從匪私其温<lb/>
恍焉松聲彼聴莫聞勵爾後人永矢勿諼<lb/>
清容居士集卷第二十<lb/>
<pb n="KR4d0473_SBCK_020-35a"/>
</p>
<p>
</p>
  </div>
</body>
</text>
</TEI>
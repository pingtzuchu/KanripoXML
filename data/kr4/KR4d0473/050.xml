<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0473_SBCK_050-1a"/>
清容居士集卷第五十<lb/>
　題跋<lb/>
　　　書正肅公懲忿窒慾題扁<lb/>
忿慾皆發之不中節者桷嘗讀易之咸以<lb/>
無心為感何思何慮是則安有不正者㢤<lb/>
漢儒言感物而動失㫖多矣先正肅公謂<lb/>
忿近於剛以欲為剛徳不足探本澄源有<lb/>
合夫繫辭傳之說故其平居奉身如玉雪<lb/>
危言讜論百壬交避其剛之謂也清齋端<lb/>
居不邇聲色此絶欲之效也居朝不一二<lb/>
<pb n="KR4d0473_SBCK_050-1b"/>
年輒以直道去湯文清哭公之詩有曰獨<lb/>
畱事業在江東真實錄也從子瑛居龍虎<lb/>
居室以四大字昭示户冊且築象山之麓<lb/>
為精舍審其傳授保形以静老氏之說飬<lb/>
厥靈根吾儒之說是則安有忿慾易曰無<lb/>
有師保如臨父母正肅之訓豈虚言㢤泰<lb/>
㝎二年上已日族孫具官桷再拜謹書<lb/>
　　　跋正肅公手澤<lb/>
吾宗由宋仁皇時　光禄公轂與祥符縣<lb/>
丞　同舉開封　祥符後居東亰建炎兵<lb/>
<pb n="KR4d0473_SBCK_050-2a"/>
變　祥符孫　太保絜家從青州軍以歸<lb/>
是生　太師衛公厚徳退譲而　光祿公<lb/>
家自朝奉公亦漸替至　正獻公入太學<lb/>
師陸文安公登淳熙辛丑第　衛公之子<lb/>
　越公從　正獻游考兩家南北之分始<lb/>
得合譜訖受學于　正獻癸丣歲　越公<lb/>
與計偕不赴淳熙丁未登第自是先後為<lb/>
秘書省官為侍從人咸曰叔姪之盛師生<lb/>
之榮於是見之　正肅公見　越公鄉薦<lb/>
時年始九齡自是敦叙不絶兩家厄於祝<lb/>
<pb n="KR4d0473_SBCK_050-2b"/>
融之災舊蔵㡬盡脫焉以僅存者猶數十<lb/>
紙從姪則瑛自龍虎還里曰　䝉齋先生<lb/>
遺愛在江東社而祝之㒺敢墜因以手澤<lb/>
二通俾為象山證契曰　大資同知桷之<lb/>
曽大父曰思贊府判實則瑛之曽大父噫<lb/>
世運既殊喬木彫落書其本末願刻諸山<lb/>
中以為永乆泰㝎二年三月甲寅族孫具<lb/>
官桷拜手謹識<lb/>
　　　題從子瑛城門八詠<lb/>
始余讀陶靖節諸賢詩志意憤悱抑其意<lb/>
<pb n="KR4d0473_SBCK_050-3a"/>
而為之言盖将以從其類也五君八哀杜<lb/>
子羙䂓䂓然相近羇窮不偶故竊其佀而<lb/>
為之者焉龍虎山為道士據㑹竒怪嶄削<lb/>
率可以見於詠歌者書扵志見扵碑誌跬<lb/>
歩不敢以軼而吾從子則瑛作城門八詠<lb/>
以相示首之以仙隱言夫宗師創始之難<lb/>
也曰茅山易髙士靈寳之創首龍虎而終<lb/>
于茅山者也曰天谷慕真隱而不騁于外<lb/>
詠蓬蓽之所居則與天谷竝或曰蓬蓽勝<lb/>
之曰玄洲三隱東城慕其孝友而能以肥<lb/>
<pb n="KR4d0473_SBCK_050-3b"/>
遯自處者也曰碧玉則曰我　越公之徳<lb/>
未墜粤昔旌陽公以厚徳植樹而奉祀有<lb/>
缺懼不能以承噫今為方外流者絶其本<lb/>
枝而獨呉特進不若是則瑛能亢宗叔老<lb/>
矣不復有望異時見吾　中散公　朝請<lb/>
公之子孫成立非子也邪<lb/>
　　　跋外髙祖史越王尺牘<lb/>
<hi>齋戒之時共惟撫幹國録盛徳某伏以即日毒暑在候正君子</hi>
<hi>繁福某歸老山林一念不作殊在躬黙有神相台候動止倍介</hi>
<hi>狀可發一笑識者觀之必有公覺强健不足云者䝉示張公行</hi>
<pb n="KR4d0473_SBCK_050-4a"/>
<hi>甲符離一掃無孑遺東南膏血論建炎以来錙積寸累車馬器</hi>
<hi>當時不䘏國計以償㓛名之心竭扵叛亡目今州郡窮匱皆由</hi>
<hi>之主上實知之不䘏後世之無某所不忍為也某此心天實知</hi>
<hi>什物無恙幸置慮他覬韜飬以聞也吾人以謂如何竹洲所寓</hi>
<hi>期待幸甚幸甚五月日太傅保前光大異時横蜚尉區區之所</hi>
<hi>魏國公史浩箚子寧軍節度使致仕</hi>
朱文公作張忠獻行狀一出南軒之筆不<lb/>
過題官位姓名而己後攷三敗事跡始悔<lb/>
昔年不加審覈歸咎南軒然亦無及矣符<lb/>
離之敗陵陽李伯微甫載其事甚詳今不<lb/>
<pb n="KR4d0473_SBCK_050-4b"/>
敢為忠㝎辨明直書其所紀曰符離之役<lb/>
軍資器械失亾殆盡張魏公初聞之疑虜<lb/>
人踵至甚懼即軍中觧所佩魚遺歸朝官<lb/>
太平州通判劉藴古朝議大夫使虜求和<lb/>
僚吏有止之者乃奏乞致仕又乞朝廷遣<lb/>
使孝宗不從既而虜人不復南魏公乃謀<lb/>
再舉上亦不從及和議将成魏公持之甚<lb/>
確左相湯慶公因白藴古之事由是魏公<lb/>
遂絀李與張俱蜀士史筆不敢有所隱避<lb/>
桷以外諸孫尢宜尊所聞以傳信忠㝎尺<lb/>
<pb n="KR4d0473_SBCK_050-5a"/>
牘無一字失實者此豈私喜怒而為言者<lb/>
歟泰㝎二年五月甲子具官袁桷再拜謹<lb/>
記<lb/>
　　　書瓶城齋記後<lb/>
抑甞觀易而得兊艮焉澤以漸摩言之於<lb/>
家者也澤而不止㡬於險矣節者所以懼<lb/>
其過也當位以節節斯通矣艮者總其身<lb/>
而身有止也思不出位艮道之致因地以<lb/>
光而復降焉斯謂之謙謙非忘於事也故<lb/>
鳴謙之象著而用節之斯益困矣凌侯商<lb/>
<pb n="KR4d0473_SBCK_050-5b"/>
榷事物黙以全其機清介自律人莫有敢<lb/>
犯户冊之訓㴱契易理敢誦所聞而質諸<lb/>
良月既朢越袁桷書<lb/>
　　　䟦汪龍溪外制草<lb/>
崇觀詞臣以扇對全語為髙獨龍溪先生<lb/>
痛掃時弊盡復元祐之舊方羽書飛馳顛<lb/>
沛道路非如昔人夙搆古語而徳音四逹<lb/>
甚於奉天之感泣不幸為秦氏子擯斥逺<lb/>
道而先生迄不得再入矣抑甞考宋世内<lb/>
外制之作至公而始備故其翦裁也有丁<lb/>
<pb n="KR4d0473_SBCK_050-6a"/>
夏之風其典雅也備曽王之體肆而不野<lb/>
麗而不侈則駸駸乎歐蘇矣今觀手藁遂<lb/>
書所聞以寓仰止之意云乙丣七月望日<lb/>
袁桷書<lb/>
　　　書劉貢父舍人種竹倡和詩後<lb/>
元祐元年九月蘇文忠公以中書舍人為<lb/>
翰林學士十一月劉仲馮孔經甫為左右<lb/>
史蘇文㝎曽子開為中書舍人盖同月除<lb/>
書也劉公由秘書少監入掌詞命盖與大<lb/>
蘇公相後先孔常甫則猶在著作廷兄弟<lb/>
<pb n="KR4d0473_SBCK_050-6b"/>
父子嗚呼盛矣㢤鄧右丞熙寧間以九制<lb/>
之譽積十年為承㫖自負灝噩詎淺淺耶<lb/>
甞攷元祐初元實維丙寅姤遯之基已萌<lb/>
是歲温公薨黨論興詩禍作馴致宣政紹<lb/>
興丙寅秦相擅持南北分裂遂㝎至於開<lb/>
禧則罪歸于韓咸淳㒺上之罪昭于賈氏<lb/>
不十年而宋亡治少亂多明于天人者未<lb/>
甞不㴱知之噫前乎乾徳天聖之際又何<lb/>
其盛也今歲距丙寅僅僅十禩文明之運<lb/>
誠在于此仰止先哲感慨係之丙寅人袁<lb/>
<pb n="KR4d0473_SBCK_050-7a"/>
桷識時延祐乙丣十有二月庚寅也<lb/>
　　　跋蘇子美帖<lb/>
滄浪翁中年書猶未精詣後沈錮黜落浩<lb/>
然之氣悉心用資以為翰墨祁公號婦翁<lb/>
兖公宻友終不能為之道地前代法律之<lb/>
嚴若是<lb/>
　　　書蒲傳正左丞帖<lb/>
左丞蒲公文學政事熙寧元豐之時號為<lb/>
名流後出為亳州未㡬以揚易杭皆東南<lb/>
要郡此手帖盖由亳入覲時所作也蜀由<lb/>
<pb n="KR4d0473_SBCK_050-7b"/>
孟氏以来無兵革鬭争文士迭出至元豊<lb/>
時為翰林學士者十餘人公其一也宋世<lb/>
仁英正史皆公纂脩今蔵史院可考皇慶<lb/>
癸丑桷得與其裔孫道源同為史屬蒲為<lb/>
西蜀大族三丣之變徙興元者獨能保其<lb/>
宗家譜整備遂以　先越公所蔵左丞公<lb/>
手澤歸之以永其傳噫綸言汗簡皆家世<lb/>
舊物桷無以進議厥今理學宏闡實始於<lb/>
舂陵周元公元公之道之學實蒲公紀其<lb/>
事立賢無方願於諸孫有以廣之㑹稽袁<lb/>
<pb n="KR4d0473_SBCK_050-8a"/>
桷書<lb/>
　　　䟦懐素揮翰帖<lb/>
懐素書多才翁兄弟所書至明昌諸賢尢<lb/>
競習此體余在都下所見凢數十卷皆偽<lb/>
贗可考獨此唯宣和舊物審為非臨摹者<lb/>
　　　跋桺公權書清静經<lb/>
韓氏閱古堂清静經乃越石氏家蔵舊物<lb/>
石居新昌慶曆時刻此帖後入復古方韓<lb/>
貴盛時遂得此帖悉有紹興圖璽此籖摽<lb/>
光皇手題石氏墨本失之拘紹興本失之<lb/>
<pb n="KR4d0473_SBCK_050-8b"/>
瘠韓本失之弱今覩真蹟硬黄古紙松煤<lb/>
老色無纎粟繆妄視昔三本真碔砆也龍<lb/>
集戊申至大改元甲子日桷謹審證于後<lb/>
　　　跋顔真卿誥<lb/>
前人多疑祖父誥非其子孫所可書魯公<lb/>
舉進士開元年已長成昔人誥勅必擇能<lb/>
書者填補從唐考之徐季海之於其父嶠<lb/>
之是也從宋考之蔡君謨米芾是也此卷<lb/>
舊入思陵復古殿後入秘書省　先越公<lb/>
為秘丞時掌圖籍凢唐相誥皆入録盖徳<lb/>
<pb n="KR4d0473_SBCK_050-9a"/>
夀晚歲悉以前賢誥入祕省故也今李紳<lb/>
誥及徐顔諸誥皆舊物審㝎無疑<lb/>
　　　書舊作九華臺賦後<lb/>
潛庵鄭先生兩入翰林纂脩凢例多出其<lb/>
手于時桷亦補史屬適相後先未㡬除江<lb/>
西儒學使者所居近玉堂矮屋脫粟不堪<lb/>
旅瑣先生清言介行每言數百年承平事<lb/>
不絶口桷不揆參錯承接時則有新安汪<lb/>
尚書孫漢卿為供奉廬山曹端明子愚為<lb/>
編脩此數公者皆先世情好而桷以外舅<lb/>
<pb n="KR4d0473_SBCK_050-9b"/>
秘閣公叙宗盟於相府事契彌相厚也先<lb/>
生生於淳祐甲辰之重九日先侍郎因之<lb/>
以命名家居築九華臺湥致意焉于時桷<lb/>
實賦之由江西歸里第不數年而捐館其<lb/>
子公許以門㓛入官来　亰師攜混元山<lb/>
居題詠手澤一卷而九華臺賦實附于後<lb/>
俯仰疇昔邈不可得而桷不自知止因循<lb/>
翰苑者今十五年矣學不加進而道日益<lb/>
損異日當假道清溪拜先生之墓驗昔時<lb/>
手植之花木因以有推其子孫之興盛願<lb/>
<pb n="KR4d0473_SBCK_050-10a"/>
嗣以記之延祐三年三月已已袁桷書<lb/>
　　　書李巽伯小楷夢歸賦<hi>有跋趙子固</hi>
洛陽李巽伯建炎初同朱希真避難南来<lb/>
名望文學與希真相上下而作字體製亦<lb/>
復相佀希真書相鶴經朱文公評之矣余<lb/>
甞聞先生長者言黄長睿崇寧間㳺洛陽<lb/>
作九詠楷書㴱刻故一時洛人皆師慕之<lb/>
希真巽伯又其佀之者字學廢已乆宣和<lb/>
立書學主上所好乃薛稷禁經所謂字則<lb/>
長而逾制者也則朱李二公寧得為博士<lb/>
<pb n="KR4d0473_SBCK_050-10b"/>
耶希真甞和巽伯詩伊水嵩雲未歸得說<lb/>
平生處淚浪浪盖與夢歸同意又曰琴書<lb/>
揔驚眼文字更過人巽伯翰墨之妙可知<lb/>
今觀趙子固評書力宗元常而宋朝習鍾<lb/>
書惟黄朱李三人暨姜堯章子固耳余甞<lb/>
見丙舍帖徐浩模本出尢端明家又見褚<lb/>
河南摹力命表唐本皆纎濃遒潤至比閣<lb/>
絳宣示表如出二手則學鍾書者猶可置<lb/>
論乙酉歲余見今翰林承旨趙公子昂扵<lb/>
杭于時愛堯章書譜手之不釋逾三十年<lb/>
<pb n="KR4d0473_SBCK_050-11a"/>
趙公小楷妙天下是盖脫其形佀而師其<lb/>
神俊此卷舊蔵南康黄可玉可玉嗜古剛<lb/>
絜人也後授其徒董君有能能寳之願質<lb/>
諸承㫖公作書評焉俾勿壊延祐五年八<lb/>
月乙丣書<lb/>
　　　題東坡嶺表書歸去来辭贈卓契<lb/>
　　　順道者<lb/>
東坡先生居嶺海惟卓契順巢元脩不逺<lb/>
數千里<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>鞋問訊元脩有傳而契順止書<lb/>
歸去来辭與之如有欠恨桷扵徳常家始<lb/>
<pb n="KR4d0473_SBCK_050-11b"/>
獲見真蹟落墨淋漓光透楮背見者皆竦<lb/>
然以起敬而元脩傳非精熟蘇文者未甞<lb/>
接識昔人以鼎彝傳逺謂於監觀有補徳<lb/>
常宜廣刻使家有其書任恤之道見於盛<lb/>
世矣<lb/>
　　　跋呉丞相繳京湖帥賻陳清敏帖<lb/>
嘉㝎十一年　先越公與清敏公同在殿<lb/>
廬實得呉毅甫丞相爲第一清敏之薨丞<lb/>
相㴱徳之爲作書閫帥于時賈相年未四<lb/>
十方折節慕名丞相書至詎敢靳嗇清敏<lb/>
<pb n="KR4d0473_SBCK_050-12a"/>
子孫又安得以不家於喪為辭故事大臣<lb/>
薨有㫖州郡治喪葬㴱恐後人不知以清<lb/>
敏公家為有請故表其本末若是<lb/>
　　　書世綸堂雅集詩卷<lb/>
吾鄉盛時比屋皆故家大官咸淳賈相擅<lb/>
國絶惡四明由是衣冠皆為月集悉不敢<lb/>
議時事卒至國亾無賣降于外者當至元<lb/>
末年諸老先生猶亾恙時則有㴱寧王先<lb/>
生師表模範世綸雅集猶有洛社耆英之<lb/>
遺意甫三十有四年風塵變更乗虬上征<lb/>
<pb n="KR4d0473_SBCK_050-12b"/>
無有一人在者覽　先郡公之遺墨不勝<lb/>
悲慕世綸主人於是下世亦二十年矣桷<lb/>
以契家子猶得從封胡羯末之後願相與<lb/>
勉焉以圖無斁<lb/>
　　　題樂生詩卷<lb/>
詩於唐三變焉至宋復三變焉派於江西<lb/>
變之極有不可勝言者矣劉南嶽少年以<lb/>
詩自名晚歲獨尊楊廷秀考於風雅無是<lb/>
體參於唐宋無是體以斷絶直致為工叱<lb/>
咜轉旋駸駸乎江湖之靡者也吾鄊前哲<lb/>
<pb n="KR4d0473_SBCK_050-13a"/>
所為詩倣韓而不能愽師蘇而不能宏然<lb/>
卒無江西之弊誦建安黄初之作推而至<lb/>
扵風雅則亦有徑廷矣㝎海樂君之才以<lb/>
一編介蔣君玉度示余且求叙引噫詩不<lb/>
能以易言也觀其平淡者合自然孤絶者<lb/>
得㴱悟繪物不鄰扵巧琢至境合心㑹釃<lb/>
然百谷之泉必逹扵衆流是亦扵詩非積<lb/>
學有源者不能是也余終老林泉異日相<lb/>
尋於寂寞空絶之地相與酬倡又将盡其<lb/>
說焉<lb/>
<pb n="KR4d0473_SBCK_050-13b"/>
　　　書孫僉事訓子八字說<lb/>
一貫之㫖忠恕而己其語簡而易明大賢<lb/>
之教人曰不妄語聖人之教子則曰立與<lb/>
言二字而己過於文則漫不加省切於近<lb/>
則易以自持孫公濟川之家訓凢八字曰<lb/>
吾将以訓于家吾子之果能為儒也必将<lb/>
由是以得名使不至焉則守斯言也其不<lb/>
為小人之歸也明矣求余言以増警遂書<lb/>
以歸之俾勿墜濟川子名某日不廢學将<lb/>
以儒術起家桷老矣猶将見之<lb/>
<pb n="KR4d0473_SBCK_050-14a"/>
　　　書党承㫖篆杏壇二字後<lb/>
翰林承㫖党公篆法妙一時所書杏壇二<lb/>
字刻于曲阜藹然風雩之意千載一日也<lb/>
衍聖大宗南徙三衢設祀有廟傳嫡有緒<lb/>
今郡守趙侯敬之髣其舊址築壇於㫄昭<lb/>
掲二字於其上有新豐肖佀之意見堯於<lb/>
牆著存不忘之義也若曰思其居處孔氏<lb/>
子孫萬世不怠是則趙侯之用心良厚矣<lb/>
泰㝎三年二月具官袁桷拜手謹記<lb/>
　　　書呉子行篆書隂符經<lb/>
<pb n="KR4d0473_SBCK_050-14b"/>
唐世隂符始大行原扵李筌成扵李靖貞<lb/>
觀皇帝始酷好之命褚河南凢書一百九<lb/>
十本貞觀之意盖廣用兵之說耳李筌託<lb/>
神姥之言乃曰上有神仙抱一中有富國<lb/>
安民下有彊兵戰勝又妄増六注以惑後<lb/>
人然終不可悉解而呉子行復書之何耶<lb/>
唐人作篆惟書千文盖懼學者之未易察<lb/>
也徐鉉作項王亭賦仿李陽冰裴公徳政<lb/>
碣之遺意子行沈困市隱豐碑巨碣不能<lb/>
以自見寫其幽曠託焉以自逃者也余甞<lb/>
<pb n="KR4d0473_SBCK_050-15a"/>
聞善書者大篆不得入小篆隸書㝡懼入<lb/>
八分使子行在吾願相與評焉<lb/>
　　　題劉明叟詩卷<lb/>
大裘無文良玉不琢質至羙而無可楝擇<lb/>
也言為心聲而詩章之衍溢則又若必事<lb/>
扵模範論至扵理盡所謂模範者特餘事<lb/>
耳黄太史甞言寧律不諧不使句俗以建<lb/>
安黄初之法較之佀若有病然太史所為<lb/>
詩鍛鍊之工過於前人其所謂不諧者盖<lb/>
其變體耳吉安劉明叟示余詩一編不事<lb/>
<pb n="KR4d0473_SBCK_050-15b"/>
雕飾意氣凌厲理勝而語完嶰谷之竹合<lb/>
扵自然不假按抑而宫商敷宣各當其職<lb/>
手之不能以釋因以夙昔之所聞者書于<lb/>
後而歸之<lb/>
　　　題閔思齊詩卷<lb/>
唐詩有三變焉至宋則變有不可勝言矣<lb/>
詩以賦比興爲主理固未嘗不具今一以<lb/>
理言遺其音節失其體製其得謂之詩與<lb/>
隴西閔思齊示所爲詩沖澹流麗亹亹倣<lb/>
唐人風度寄興整雅将駸駸乎陶韋之畦<lb/>
<pb n="KR4d0473_SBCK_050-16a"/>
町矣近世言詩莫不以三百篇為主經緯<lb/>
之分茫不知所以由逺自邇漸入魏晉詩<lb/>
寧有不工者乎思齊敏而且勤輟食忘寝<lb/>
和平多而凄怨少氣完體充不以沮折為<lb/>
可撓事物之来處益有暇故其見於心聲<lb/>
者無羇窮不偶之意讀其詩以余言為證<lb/>
斯得之矣<lb/>
　　　書呉明之文編後<lb/>
始余見閩清呉明之于成均神度秀朗㳺<lb/>
于公卿将以竒言直氣感動鉤說輒同坐<lb/>
<pb n="KR4d0473_SBCK_050-16b"/>
席復與一時之能文詞者聲摩度測守繩<lb/>
合則駸駸乎班馬之軌轍而建安黄初之<lb/>
餘事将力進而不肎止也余既得請歸隱<lb/>
山中江浙挽余以校文㑹有亡子之戚旬<lb/>
日即出後知明之試進士不中幸不余誚<lb/>
而㴱病有司之不察也暨来四明将返閩<lb/>
中示其所為詩文若干卷讀之不能置是<lb/>
誠得於逺逰者多矣見聞窘于州閭舂糧<lb/>
之適不足以自廣而冒萬里者多大言以<lb/>
賈禍若明之之㳺歴漸摩薰陶悉輯於翰<lb/>
<pb n="KR4d0473_SBCK_050-17a"/>
墨藉爾求配扵古人誠不為過使果有遭<lb/>
吾見其揚于王庭清逺自儀潤色敷繹詎<lb/>
止于是編之所述㢤因書以為異日之俟<lb/>
泰㝎三年十有二月辛未朔見一居士袁<lb/>
桷書<lb/>
　　　題雲岡圗詩卷<lb/>
王侯叔能守㑹稽将悉意山水以攄其夙<lb/>
慕下車未㡬沿省檄治舶事往来市衢意<lb/>
若有不樂值寗侯善繪事命作雲岡圗朝<lb/>
夕觀覽蘧蘧栩栩見佀人而喜者也余甞<lb/>
<pb n="KR4d0473_SBCK_050-17b"/>
聞巖居谷隐之士有言夫細旃廣厦未甞<lb/>
不心掉目駭而乆居　朝廷者志念専寂<lb/>
凢其可喜可愕之事皆不足以動故其於<lb/>
山林之趣介乎其不拔一使肥遯将終焉<lb/>
以無悔若是則賦此圗者其為招隐乎其<lb/>
為反招隱乎<lb/>
　　　書馬元帥救荒事實後<lb/>
司獄永嘉林君萬里彚次元帥馬公救荒<lb/>
事實一鉅編俾有言嗟夫斂散之法不行<lb/>
扵今為牧守者亦難矣因時之凶復抑其<lb/>
<pb n="KR4d0473_SBCK_050-18a"/>
直是則於商旅奚有望焉董煟輯救荒書<lb/>
至盡至美迄莫能有遵其說而行之者病<lb/>
在於執一虚心以求則今馬公之政其近<lb/>
之矣林君之編曰台民四十九萬有竒其<lb/>
粟率糶者一十四萬七千有竒糾於冨家<lb/>
㡬三萬石有竒當是時以一郡之民能動<lb/>
于上聽其出粟至于一十有四萬非身任<lb/>
其責所為文書不大懇切不能至是冨民<lb/>
遭荒抑損以售亦必有道數盈于三萬則<lb/>
其便不便有不得已而然者也視瘠而坐<lb/>
<pb n="KR4d0473_SBCK_050-18b"/>
弊仁人之所不忍邀名以幸成夫豈仁人<lb/>
之用心馬公之政集衆思以為其佐林君<lb/>
之為首奉行而不失者皆公所辟佐吏凢<lb/>
五人見於所行事實不復著記禮之言曰<lb/>
三十年之通制國用量入以為出馬公耆<lb/>
徳碩望将參預于　天朝願以今之所行<lb/>
為權而以經制告于廟堂焉則得矣<lb/>
　　　書孫孝子事實<lb/>
余待罪翰苑見友人張希孟郭幹卿所為<lb/>
孫孝子碑及序引卓卓表著二友非取佞<lb/>
<pb n="KR4d0473_SBCK_050-19a"/>
以恱夫人者今歸老田里又見程琚孟夢<lb/>
恂二文士作孝子傳事益詳宻文雖不同<lb/>
而紀載各有條理信矣㢤事至實者易扵<lb/>
言孝非以干名而名随之是見信於州里<lb/>
有不得揜焉者矣五典之常心之固有聖<lb/>
人設為司徒以職其教唐虞之世見於旌<lb/>
表是則上古猶有失其良心者今觀孝子<lb/>
之行事悉合於五典刻意肥遯乃今起家<lb/>
入御史府䇿名振徳政事施設皆其素所<lb/>
蓄藴觀風宣化家至而户喻矧今為澄清<lb/>
<pb n="KR4d0473_SBCK_050-19b"/>
使者薄敦懦立反其澆漓惇行孝悌悉以<lb/>
其躬行施于七郡不亦美乎孝子今為浙<lb/>
東肅政僉事名楫字濟川泰㝎二年二月<lb/>
甲辰前史官袁桷書<lb/>
　　　書戒壇儀後<lb/>
余居鄰開元寺其戒壇精嚴肅静過者莫<lb/>
不悚息間遇度僧必一往閱之見其結跏<lb/>
藉草持怖畏想口誦加護不絶天神炳靈<lb/>
至有登壇仆絶不䏻終事者由是雖獰夫<lb/>
惡子率㒺敢廢懈噫使常持是心安有所<lb/>
<pb n="KR4d0473_SBCK_050-20a"/>
謂地獄也耶悟心源律師㝎上壇結夏等<lb/>
儀式願廣施諸方使人人如初受具足戒<lb/>
時清浄法海與大䧺氏告衆無異不然酒<lb/>
池肉林罪刼可勝道㢤<lb/>
　　　書大般若經闗後<lb/>
大䧺氏以汪洋廣愽之說喻於羣迷萬緒<lb/>
千說故其為書讀之茫然不知畔岸師其<lb/>
說者始作闗籥以抽其秘由是㫄行側注<lb/>
機要立具夫相從心起食息之際其来無<lb/>
端即其書以求佀若未盡捨相以求則所<lb/>
<pb n="KR4d0473_SBCK_050-20b"/>
謂一者猶以為形跡也皇祐庚寅有僧省<lb/>
悟以三蔵法師大般若經通闗重加校㝎<lb/>
至<lb/>
皇元泰㝎甲子實相距二百七十五年時<lb/>
有演忠律師其名亦曰省悟復為聲聞入<lb/>
道行位記三卷𥙷昔時之未備殆與前哲<lb/>
夙相脗合體一分殊吾儒之說近世釋氏<lb/>
率竊取以為秘探索於毫釐之際殊失其<lb/>
㫖矣自愽而約吾於是書㴱有取焉悟師<lb/>
類其書簡宻将與後来者共異時執一以<lb/>
<pb n="KR4d0473_SBCK_050-21a"/>
持捨一以悟則觀是書者為入道之軌轍<lb/>
明矣<lb/>
　　　書文宗周秘蔵圖詩卷<lb/>
宗周法師作秘蔵圖㴱取吾儒一貫之理<lb/>
昔濂溪周先生衍太極圖體一而用異歸<lb/>
其異于同則用猶一也斐然黙契不能已<lb/>
于言而法師舂容鏗鏘振孤桐之遺響發<lb/>
天籟之靈窽又率其講下珠聫璧耀将極<lb/>
其㴱造不出乎秘蔵之㫖而其融液變化<lb/>
雖億萬猶以為未盡歸一之效于是乎見<lb/>
<pb n="KR4d0473_SBCK_050-21b"/>
桷老矣倦㳺相望南湖跬歩還往之便願<lb/>
自此始<lb/>
　　　題噩上人疊秀軒賦後<lb/>
楚之詞不作乆矣晁無咎氏始分其言為<lb/>
二淵乎得其微㫖離騷九歌判不相合漢<lb/>
魏而降一而為之縝宻者為揚馬反復悲<lb/>
悼漢帝所謂鄰於楚之聲也左太沖融液<lb/>
藻繪能為一繼者不復若是晁氏豈虚語<lb/>
㢤吾鄉髙端叔先生作變離騷直與古昔<lb/>
相抗而或者謂羇窮不偶怨悱不得以自<lb/>
<pb n="KR4d0473_SBCK_050-22a"/>
振今噩上人作驃騎山賦及曡秀冽清二<lb/>
賦手而讀之誠駸駸乎古作矣渡江以来<lb/>
諸賢蹈襲蘇學以䧺快直致為夸詩與文<lb/>
率相成風科舉學盛屈宋不入於口耳積<lb/>
弊㡬二百年山林枯槁之士尚何能冀其<lb/>
髣象是則皆吾徒之罪也上人語精意新<lb/>
無模塹之弊言道也師逺㳺託興也鄰九<lb/>
辯嗟乎余老矣上人當勉之投閒謝事願<lb/>
相與過從将復見於雪竇玉几諸山斯幸<lb/>
矣泰定二年閏月乙亥清容居士書<lb/>
<pb n="KR4d0473_SBCK_050-22b"/>
　　　書禪林備用<lb/>
周官擯相行祀升降玉帛之事禮為禮儀<lb/>
為儀何謂禮執以告王者是也儀者陳設<lb/>
綴兆之位一㝎而莫易者也經籍既焚淹<lb/>
中之出不全後人以意損益僅見扵朝著<lb/>
若少儀内則弟子職所當行扵家庭一切<lb/>
廢棄儒先屢致意焉釋氏之教為三宗見<lb/>
扵動作日用不敢一有犯越者為律宗逹<lb/>
磨之學則不然調伏扵準繩之外放形骸<lb/>
黜邊幅守禮者莫能與之辨而其從心不<lb/>
<pb n="KR4d0473_SBCK_050-23a"/>
踰矩卒有合扵自然是則繕性之效略外<lb/>
以理内扵斯見之矣淫慾嗔恚皆謂之道<lb/>
大䧺氏託言為喻将以語夫上知愚者不<lb/>
察悉得以自恣職教者憂之於是為清䂓<lb/>
而曲為之防數百年来遵守㒺替世愈薄<lb/>
而俗愈侈竒衺曼美充滿區宇澤山咸大<lb/>
師始輯廣其未備詢于耆舊證于編簡作<lb/>
備用十卷以拯其極壞其勤苦之志扵是<lb/>
書足以見之余甞聞咸師縛律以為禪守<lb/>
其師說不肎以從于人清嚴峻整講道不<lb/>
<pb n="KR4d0473_SBCK_050-23b"/>
輟頑薄敬避其死也尢竒偉余愍夫吾儒<lb/>
之教淪弊若是使有若斯人者一正之斯<lb/>
得矣序其書所以識吾徒之未能也<lb/>
　　　書噩上人慈照師行述後<lb/>
佛氏之言以理譬廣釋心性其言汪洋浩<lb/>
愽譯潤有工拙而體製則一可得而同也<lb/>
宋世諸儒言理者率不以文字為工論考<lb/>
古昔措于五經則或有疑者焉太史公叙<lb/>
事幽顯變化猶龍焉不能以名狀後世宗<lb/>
之編年之法㡬絶而今世所為誌碣行述<lb/>
<pb n="KR4d0473_SBCK_050-24a"/>
悉祖襲莫能有違者夫發揚㑹稡因其事<lb/>
之實而為之也反復致意傷其不偶而表<lb/>
之也豊㓛鉅績被于絃歌鼎彝者則又皆<lb/>
太史之事荒林絶壑曠逹沖澹非有道之<lb/>
士不能為其言也言佛者三宗而習禪學<lb/>
者必以悟入為證将從其言邪則質野不<lb/>
足以傳逺引而刪之又懼不與其道合噩<lb/>
上人示所為慈照師行状泊兮若玄酒之<lb/>
致其誠韜兮若絅衣之䝉其飾逞竒闡幽<lb/>
大小委折各當其職合儒者之辭以盡縁<lb/>
<pb n="KR4d0473_SBCK_050-24b"/>
飾包括纎粟絶其疵俚是其言也傳信永<lb/>
逺為無疑也余甞聞慈照師剛毅貞固内<lb/>
外有則故所至成立上人文足以發之因<lb/>
書以吿其同志㑭入石勿墜泰㝎二年十<lb/>
月丙申清容居士書<lb/>
　　　題轟上人詩卷<lb/>
華嚴極天下之富麗樹下塜間又何其岑<lb/>
寂邪乃知豐儉愽約從心以生芥子須彌<lb/>
之喻豈虚語㢤觀轟上人西隐亭榭諸詩<lb/>
有遍法界之道将随境以觀懼其多岐而<lb/>
<pb n="KR4d0473_SBCK_050-25a"/>
亾羊也揜闗息機真㳺扵混沌之鄊萬幻<lb/>
俱滅胷中樓閣豈土木丹漆之所䏻成吾<lb/>
将與上人一叩其户牖焉<lb/>
　　　題雪竇平禪師詩卷<lb/>
大梁張武子来吾鄊始正唐律由是禪林<lb/>
悉守其法雖頌古詠物清切婉潤足以追<lb/>
配牧之商隐怡雲師盖一時與之從㳺近<lb/>
朱近墨豈虚語㢤由今而論獨僧詩猶能<lb/>
守格律而吾徒一切直致恬然不事脩飾<lb/>
觀此足以泚顙龜石寺號小院然多出名<lb/>
<pb n="KR4d0473_SBCK_050-25b"/>
輩怡雲師之漸摩灌溉於是乎見<lb/>
　　　題雪竇潛師語録後<lb/>
用潛師住清涼　先郡公将挽主㝎水未<lb/>
㡬上雪竇不果㓜歲祝髮扵觀禪師不乆<lb/>
而觀謝世乃痛自卓立㳺諸方能采其所<lb/>
長不專於一師而其貫通融㑹慊然猶以<lb/>
為未足由是瓣香之酬靳未肎出禪林有<lb/>
疑而桷獨能探用潛之意佛之學道非止<lb/>
一悟用潛能㴱知之今世禪人之病在於<lb/>
望風承嗣以希進用而居顯路者㫄收曲<lb/>
<pb n="KR4d0473_SBCK_050-26a"/>
誘了不相渉其弊日甚推用潛之用心玩<lb/>
其語言有至死不休之意廣其傳将以愧<lb/>
夫今世之弊庸叙於前足以知余言之非<lb/>
妄也<lb/>
　　　書笑堂偈頌後<lb/>
拈花微笑大䧺傳道之㫖也不笑不足以<lb/>
為道老子憤世之論也近世禪人掃跡削<lb/>
機謂微笑為疵病卒致漫誕不可救藥影<lb/>
響既絶而道益無所見聞禪師在淳祐間<lb/>
羣公傾下以平實為法門因西律師之請<lb/>
<pb n="KR4d0473_SBCK_050-26b"/>
號為笑堂是㴱得迦葉之要領感而遂通<lb/>
夫豈虚語也㢤西律師已下世矣其徒寧<lb/>
上人能寳此卷倘以聲色觀虚空将大笑<lb/>
矣泰㝎三年某月某日清容居士書<lb/>
　　　題俊老語録<lb/>
顯仁蔵用非言不足以宣而絺辭繪句悉<lb/>
堕於浮繁唯大䧺氏絶其萌芽刋落無文<lb/>
土苴瓦礫不足以喻其拙也由是禪宗沿<lb/>
襲千士一律使人冥行不知其所謂畔岸<lb/>
明極長老以其示世語㑭有叙盖其不得<lb/>
<pb n="KR4d0473_SBCK_050-27a"/>
已扵言者歸於大樸而其足以陶冶性情<lb/>
見之於歌詩發之於言辨聲從字順使人<lb/>
得以知其指示非過為椎魯以誑盲聾者<lb/>
余壯歲讀四家語於育王珙禅師曰語有<lb/>
實地有證地若華嚴所演豈空幻㢤明極<lb/>
語将大行於世敢叙以證之<lb/>
　　　跋觀禅師石菖蒲賦後<lb/>
廖寺丞賈相之門客于時方歌舞湖山沈<lb/>
酣恣縦不知有泉石清事觀禅師持此以<lb/>
奉鋪叙宏麗末章以主賓輔仁㓛為急用<lb/>
<pb n="KR4d0473_SBCK_050-27b"/>
意㴱矣厥今湖曲凄迷藤蔓一色不知此<lb/>
本流落何所言此可為於邑<lb/>
　　　跋觀禪師摩利支天贊<lb/>
觀禪師此贊為賈相作維釋迦慈悲廣度<lb/>
勅諸天以護衛濁世非黨私滅公徇其所<lb/>
請江上祈和乃拘畱信使㒺上以為竒㓛<lb/>
使終日𣑽唄香雲滿室神其吐之矣觀師<lb/>
言語不迫隐然恤緯之憂厥後師潰身竄<lb/>
三尺童孺猶指駡不絶桷㓜歲親覩其事<lb/>
今老矣尚忍言之<lb/>
<pb n="KR4d0473_SBCK_050-28a"/>
　　　書薛嚴二道士雙清編<lb/>
余㓜好讀黄庭真誥二書私謂學古調詩<lb/>
當準其音節程度後讀陳子昂李太白諸<lb/>
賢詩飄飄然清逸沖逺纎言腐語刋落俱<lb/>
盡則知二書要其標準矣渡江諸賢明切<lb/>
理性間為禅人偈語謂與風雩川上相表<lb/>
裏詩道浸廢而所謂道家者流方自治其<lb/>
學不復寄適扵吟詠之末噫實吾黨有以<lb/>
使之然也臨川道士危㓛逺以雙清詩一<lb/>
編示余攷其歲年儒者之言詩者正絶而<lb/>
<pb n="KR4d0473_SBCK_050-28b"/>
薛嚴二師方往来龍虎山中搜遐挈緒求<lb/>
遺音扵魯壁之既壞宫商相宣更迭振響<lb/>
豈乆扵其道而能化者與夫學詩而為魏<lb/>
晉有道之語亦少近古其不至成就力不<lb/>
逮焉耳習簡易近體遽謂理趣譬之酒焉<lb/>
因其薄醨而強以三齊玄酒第之不㡬扵<lb/>
過矣二師詩足以昌其道余獨惓惓焉致<lb/>
意而不置者愧吾徒之學為可愍而不在<lb/>
扵今日之弊也薛君志行絜清不自表眩<lb/>
觀妙公甞尊異之嚴亦簡整自治㓛逺云<lb/>
<pb n="KR4d0473_SBCK_050-29a"/>
</p>
<p>
清容居士集卷第五十<lb/>
<pb n="KR4d0473_SBCK_050-29b"/>
<pb n="KR4d0473_SBCK_050-29b"/>
</p>
<p>
</p>
  </div>
</body>
</text>
</TEI>
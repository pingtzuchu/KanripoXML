<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0473_SBCK_034-1a"/>
清容居士集卷第三十四<lb/>
　傳<lb/>
　　　徐師顔傳<lb/>
徐君諱師顔字子愚逺祖天聖間繇太末<lb/>
徙新定故所居里以氏得名曰徐閈君始<lb/>
生時蓮出並蔕父母器之稍長讀經史心<lb/>
徹意領年十七授室君白大人當令児從<lb/>
師外方迺㳺三衢習進士業入宋太學程<lb/>
試甲乙表流輩性倜儻急難嵗饑日具釡<lb/>
鬵滿庭廡值父喪慨曰世俗飯僧為冥福<lb/>
<pb n="KR4d0473_SBCK_034-1b"/>
吾當活餓者以報親是嵗就食者幾萬人<lb/>
太守楊潮南書以勵旁邑至元十四年<lb/>
詔用兵入南俘虜日繫馬尾疲弱棄道上<lb/>
春大疫饑民旁午君出粟募民舁骼坎瘞<lb/>
可醫食者親撫視以活遇一女子扶曳蒼<lb/>
然氣微属問之曰吾三衢儒家女命載以<lb/>
歸稍長俾為士人妻客方達可舘于君死<lb/>
已飭斂具其子辤不能行即指某地葬焉<lb/>
復嫁其孤女事繼母至孝一日妻治紉澣<lb/>
出微語君聞之自責不居内者幾月母言<lb/>
<pb n="KR4d0473_SBCK_034-2a"/>
亡是叱妻具簪服拜堂下始復初外氏族<lb/>
黨嘗質田嵗久君束劵母前願奉田以償<lb/>
其承順率類此始為信州教授首言于郡<lb/>
復儒役七百人署所居曰道悦以奉母㑹<lb/>
母思歸即解去湖南缺提舉官集賢章舉<lb/>
之辤曰母在不宜逺游受湖州迺歸秩滿<lb/>
視資當入縣佐君言昔為太學諸生中繩<lb/>
墨始得郡博士博士古官何縣佐為復授<lb/>
太平路教授所至必先新學宫嚴餼廩安<lb/>
定胡先生墓浮屠氏將夷圯之君力復而<lb/>
<pb n="KR4d0473_SBCK_034-2b"/>
致祀焉在太平時治丁蘭王祥諸祠墓扵<lb/>
仁孝殆天性待諸生穆如也晚得末疾卒<lb/>
時年七十有四曽祖某祖某子男九人觀<lb/>
先卒頤為族弟仲龍後艮革為長興州教<lb/>
授節處州路教授益晉萃復未仕女二方<lb/>
丙子時游騎入人居大索二女争死之孫<lb/>
男二十人女三曽孫男女三人所著有上<lb/>
饒集吴興集姑熟集北游錄凡十卷大理<lb/>
卿陵陽牟公序其詩曰事親若徐積詩亦<lb/>
佀之其子革留　京師將歸泣言于袁桷<lb/>
<pb n="KR4d0473_SBCK_034-3a"/>
曰先人力詩書宦不充其徳遺行又泯遏<lb/>
弗表見革等何以自樹將乞銘于翰林學<lb/>
士廣平程公以表墓子為之傳蔵于家其<lb/>
可乎迺弗敢辤<lb/>
賛曰周官以鄉三物教萬民任恤之道戰<lb/>
國而降挟持以干兾幾扵靡矣若徐君者<lb/>
不翕翕以近名禮以為防恬然孝謹彌老<lb/>
益安子孫滿門殁猶有稱旨哉<lb/>
　　　蕭御史家傳<lb/>
公諱泰登字則平姓蕭氏逺祖繇唐末遷<lb/>
<pb n="KR4d0473_SBCK_034-3b"/>
長沙占籍廬陵太和縣代有吉士曽祖諱<lb/>
逢辰官至中大夫當開慶間以安撫使副<lb/>
守鄉郡兵至卒急羣議撤近郊民居為清<lb/>
野大夫持議不下城守兵去里人徳之晚<lb/>
嵗築宅一區立田八百畆聚其族以教厚<lb/>
徳衍裕生徳安府觀察支使諱安中稱其<lb/>
先猷蚤嵗以亡徳安生中順大夫瓊州安<lb/>
撫副使諱元永玉雪矜謹倜儻自榮是生<lb/>
則平方㓜時頭角嶄異九嵗入鄉校治論<lb/>
語義屬筆精警稍長忽自悟儒以道得名<lb/>
<pb n="KR4d0473_SBCK_034-4a"/>
事物險易當品節中理齷齪翦翦無益也<lb/>
弱冠試吏調永豐丞永豐多盗區跡巢穴<lb/>
僇之丞以治稱入　京師授湖南儒學副<lb/>
提舉振直士氣使治靡宻者不敢撓部使<lb/>
者徐琰竒之言可為御史府屬㑹徐為中<lb/>
丞亟力言遂僉廣東道提刑按察司事廣<lb/>
東介絶嶺海幽篁深水蠻獠縱恣郡吏私<lb/>
表裏聲言獠不可治白日剽刦子女財物<lb/>
公贈遺良吏清謹者皆避讓郡縣多版授<lb/>
官姦宄馴積莫問使者循行擇善地坐嵗<lb/>
<pb n="KR4d0473_SBCK_034-4b"/>
月即去至則躬歴所部劾治與獠相根蔕<lb/>
及積貪濫者八十七人皆罷之减始興貢<lb/>
銀之半䟽其可宜行于臺者凡二十便事<lb/>
廣東民繇是知　朝廷有犯贓律焉初至<lb/>
廣時讙言獠㓂入境亦欲以是嘗試一坐<lb/>
大驚徐曰督盗守令職署舎在是卒有警<lb/>
我輩何自即上馬出境軍將争率兵以進<lb/>
獠迺退是嵗至元二十八年<lb/>
天子下議羣臣言按察官糜爛不任職更<lb/>
名曰肅政㢘訪司遂以舊職解後新使者<lb/>
<pb n="KR4d0473_SBCK_034-5a"/>
及御史咸言蕭按察治事纔二百日所論<lb/>
按皆引直當法不宜以舊官同罷牘甫上<lb/>
御史大夫書牘曰湏選用元貞改元<lb/>
成宗即位罷兵安南釋陪臣陶子竒歸命<lb/>
李衎為禮部侍郎奉　詔往使之遂拜兵<lb/>
部郎中介其事眀年二月入安南世子遣<lb/>
偽署官曰太尉迎　詔空首不至地因問<lb/>
何得爾偽太尉曰國世子未至不敢先以<lb/>
黄盖二皂衣數十人清路入舘世子髠首<lb/>
跣足率從吏百餘人至舘門前問<lb/>
<pb n="KR4d0473_SBCK_034-5b"/>
聖天子起居却立曰　主上新即大位二<lb/>
使者辱入弊境道里勞逺秋毫無所取誠<lb/>
切感抃敢昧死願聞　眀詔大意侍郎目<lb/>
郎中郎中前曰昔廼先王先諸蠻欵附<lb/>
朝廷録舊㓛将錫宥于汝小邦汝曷敢不<lb/>
祗畏畏克敬廼不墜厥命或少縱自恣天<lb/>
憲速罰弗敢逭宜肅恭盡事世子錯愕唯<lb/>
唯越三日備仗奉綵輿率朝服數十人導<lb/>
詔從褥道中行入其宫世子後從二使者<lb/>
授　詔世子拜伏讀　詔興稽顙曰小臣<lb/>
<pb n="KR4d0473_SBCK_034-6a"/>
不自意獲寛大如是復命再拜遂定慰賀<lb/>
皇帝　皇太后　皇后表牋貢物儀注成<lb/>
禮迺還道繇思眀時思眀帥言石西州禄<lb/>
州皆　本朝地為安南所侵幾二百里彼<lb/>
詭言山溪蠻阮盝出沒不相統虗文嵗往<lb/>
来無益至永平寨寨故宋戍兵遮道言實<lb/>
安南部領侵撓不得耕耨囬首語陶子竒<lb/>
山溪蠻誠所属奚號令不可止今已目覩<lb/>
當語而世子子竒不能對至是復命歸地<lb/>
蠻吏上下顧吝遂言吾非以侵疆来石西<lb/>
<pb n="KR4d0473_SBCK_034-6b"/>
地不足輕重設奉辭致討汝何以自洗各<lb/>
屏息一口盡歸侵地故右丞相太傅公時<lb/>
治湖廣省聞復地亟喜之為設宴以勞凡<lb/>
安南所贈遺悉返之眀年遷連州又眀年<lb/>
改為江西儒學提舉儒者用廢已久新舊<lb/>
持短長科舉律令交排鄙不中節至則擇<lb/>
知名士禮致之導誘後生斟酌可能行者<lb/>
為繩凖省檄慮囚有巡官及富民殺人誘<lb/>
傭奴以財俾自誣伏獄屢閱無異詞徐跡<lb/>
處所及所持刃亡有獨引囚曰若是汝當<lb/>
<pb n="KR4d0473_SBCK_034-7a"/>
死咸欵實得出㑹　詔使按問諸道守令<lb/>
治狀使囬丞相問官吏孰㢘使以儒學官<lb/>
蕭泰登對四年僉嶺南廣西道㢘訪司事<lb/>
海南都元帥薛闍干聲燄震海上多所為<lb/>
姦利不法立具章劾有　詔雜治抵罪覈<lb/>
殺無罪七人焚掠村堡二十四奪私没奴<lb/>
婢六百七十五雜畜三千六百五十五過<lb/>
栁州出妖民誣詿者百三十七凡黜吏二<lb/>
百一十罷攝吏四十一六年進奉直大夫<lb/>
江南行臺監察御史分守江浙行省㑹嵗<lb/>
<pb n="KR4d0473_SBCK_034-7b"/>
大饑吴流民扶曳滿道已定議出官粟守<lb/>
法吏言非　朝旨不得擅語曰民命在旦<lb/>
夕後有詰責已捐貲以償何害為行省吏<lb/>
牘積糅叢雜首尾銜絡摇手莫敢問時已<lb/>
得疾呼掾史詰難視罪輕重悉坐之又别<lb/>
為副書筆其事使後母有出入羣吏大驚<lb/>
是嵗八月疾漸革趣治棺歛手書屬其子<lb/>
語侍疾者勿宜受贈賻遂登舟不復言卒<lb/>
時年三十有八歸葬于其鄉螺岡門外配<lb/>
楊氏繼彭氏子男三文孫憲孫昇孫女三<lb/>
<pb n="KR4d0473_SBCK_034-8a"/>
大夫天性眀爽閱具獄率不為吏蔽探情<lb/>
傅意多所出活非曲假恩貸以自異重然<lb/>
諾容采精絢達官大人皆傾耳與論事或<lb/>
言太剛必折徐正色曰今世士無有剛果<lb/>
折何憂也長子文孫静専自脩留　京師<lb/>
授翰林學士程公銘俾為家傳念與公同<lb/>
年生相後纔一月薾薄不自振然職在太<lb/>
史筆削傳信惟謹迺弗辤<lb/>
賛曰大江以南號多公卿比數十年闊焉<lb/>
無聞者何邪官御史府靳靳五六人或以<lb/>
<pb n="KR4d0473_SBCK_034-8b"/>
激毁或以愞譏獨蕭公精謹自持正静益<lb/>
眀物莫能逃守儒知通据法不阿使㕘錯<lb/>
天下三年可成也年不衍用名益以昌何<lb/>
恨焉<lb/>
　　　史母程氏傳<lb/>
嗚呼余嘗得三卯錄讀之蜀禍之慘誠忍<lb/>
言也夫朱禩孫之死而復生也蜀民就死<lb/>
率五十人為一聚以刀悉刺之迺積其屍<lb/>
至暮疑不死復刺之禩孫屍積于下暮刺<lb/>
者偶不及屍血淋漓入禩孫口夜半始蘓<lb/>
<pb n="KR4d0473_SBCK_034-9a"/>
匍匐入林薄匿它所後出蜀為樞宻使嘗<lb/>
袒視人未嘗不泣下賀靖權成都録城中<lb/>
骸骨一百四十萬城外者不計嗚呼推是<lb/>
考蓋可悲也蜀眉州史氏由唐吏部侍郎<lb/>
儼從僖宗幸蜀因家焉其先墓在青神將<lb/>
二十世宋世號名族其出蜀也今唯居湖<lb/>
州一房讀其遺事益悲之史母程夫人蘇<lb/>
文忠公之母之族也夫人將携其家下峡<lb/>
江以槖金腰纒之兵暴至伏林莾與鄰嫗<lb/>
謀曰輸金果可生吾児無資不復能出蜀<lb/>
<pb n="KR4d0473_SBCK_034-9b"/>
史宗誠無噍類矣縱得生旦夕兵復至亦<lb/>
决死均死死以全史児誠不恨嫗見身死<lb/>
為吾出腰中金告児使速走湏㬰兵果執<lb/>
母謝以實亡金遂遇害翼日嫗語于鄰告<lb/>
史氏児児年甫十三從草野得尸如其言<lb/>
窆以歸且亟圖其象識曰史光母年五十<lb/>
有四嘉熙二年十月二十有七日申時死<lb/>
兵難児遂東南来占籍湖州刻意自奮以<lb/>
右科為浙東兵馬鈐轄鈐轄生子圭文嘉<lb/>
定儒學教授嘉定生子台孫某台孫儒術<lb/>
<pb n="KR4d0473_SBCK_034-10a"/>
通吏文復有子幾人而史氏繇嘉熙至于<lb/>
今且四傳矣噫蜀繇秦帝入中夏至于宋<lb/>
凡一千五百餘年文物大盛絶不知有兵<lb/>
革一旦掃削殆盡迄今百餘年遺墟敗棘<lb/>
郡縣降廢幾半可哀也已可哀也已<lb/>
賛曰婦人内徳不出門房中歌廢戰國而<lb/>
下俱不幸以著非得已也諱莫甚扵死從<lb/>
容反復烈士猶難之况士女乎歐陽公傳<lb/>
斷臂婦人以愧馮道夫人以死傳宗承平<lb/>
世澤扵是乎見作史者烏得廢諸延祐七<lb/>
<pb n="KR4d0473_SBCK_034-10b"/>
年十月壬子前史官㑹稽袁桷撰<lb/>
　　　孫孝子傳<lb/>
表厥宅里首扵唐虞若是則失其本心者<lb/>
見扵上古歟司馬遷傳貨殖滑稽或者譏<lb/>
其有激五典爲治之本捨正而求異於世<lb/>
道何補焉晉唐作史始立孝友勸勵後世<lb/>
靡然嚮風深有取焉孫孝子楫字濟川世<lb/>
爲保定雄州新城人㓜倜儻讀書通大義<lb/>
其喪父也遵禮而不瀆後調宣徳尹慨然<lb/>
曰吾惟母存何仕爲不踰月謝去事母以<lb/>
<pb n="KR4d0473_SBCK_034-11a"/>
上夀終而歸于田野者凡十七年兄蚤喪<lb/>
奉嫂彌謹卒為兄子授室姊贅李氏于家<lb/>
三十年將異居營近市髙燥以奉姊姊大<lb/>
慰喜録其孤有成性重然諾不自表襮有<lb/>
故人喪至日將葬適以故不及送抵暮促<lb/>
騎以往夜已分一家大驚其待友也有挂<lb/>
劔之義焉其居鄉隐約自持鄉多宦家絶<lb/>
不通問鄉人咸曰此孫孝子居也卒上其<lb/>
行于　朝表其門閭始為燕南府史録事<lb/>
襄陽繼授宣徳繇宣徳名始著調興和路<lb/>
<pb n="KR4d0473_SBCK_034-11b"/>
經歴改河東憲府属又調濟南卒拜監察<lb/>
御史今為浙東道㢘訪僉事其行事不阿<lb/>
多可紀余獨著其孝行扵父母兄姊朋友<lb/>
兼盡故特書太原郭幹卿嘗曰孫濟川少<lb/>
嵗能以其妻奩物償父兄逋一難能兄無<lb/>
子買妾以奉二難能郭靳許可今考其行<lb/>
信然前史官袁桷曰曩在史院時嘗纂次<lb/>
世祖以来功臣列傳考實錄所著旌表令<lb/>
尤諄切至作隠逸孝行訖未有章灼篤實<lb/>
可以詔後世若孫孝子允其人哉<lb/>
<pb n="KR4d0473_SBCK_034-12a"/>
　　　韓威敏公家傳<lb/>
公諱政字君用姓韓氏髙祖諱天麟知金<lb/>
臨潢府有恵政民祠奉之卒葬城南因家<lb/>
焉曽祖諱垂髙州節度妣李氏祖文卿知<lb/>
耀州妣孫氏貞祐避兵南遷臨淄今為益<lb/>
都人父松之膂力善戰四駙馬募兵南征<lb/>
與之俱至下邳主將竒其勇俾率益都兵<lb/>
戍山陽戊子嵗攻宋揚州殁于陣公時年<lb/>
五嵗妣劉氏挈以家山陽眀年益都為<lb/>
皇元所破淮南城守争遁去劉氏走奔莒<lb/>
<pb n="KR4d0473_SBCK_034-12b"/>
居熢火山劉母家沂州其舅業醫命習之<lb/>
盡得其術復遇一醫繇是益精稍長猶隠<lb/>
醫以自活山東連嵗大擾入于汴復歸臨<lb/>
朐又復還青社時甫弱冠見叔父順始得<lb/>
拜淄州諸塋迺復從軍取海州掠東海破<lb/>
漣水皆在功簿塔察大王鎮遼東召公以<lb/>
從至于龍庭與議事不合卒以其嘗所計<lb/>
畫者告于<lb/>
世祖皇帝遂悉以邊陲大事委之至元十<lb/>
三年討西羌相威國王領兵即授嘉議大<lb/>
<pb n="KR4d0473_SBCK_034-13a"/>
夫漢軍元帥監軍事佩金虎符軍中大驚<lb/>
曰監軍非國姓不得領<lb/>
裕宗在東宫心亦疑㑹入辤命以鎮庫弓<lb/>
挽之彀而復引者三始曰<lb/>
大帝善任使若是賜金錦衣一以行西入<lb/>
大磧斬馘凱聞還軍至臨潢得拜祖墓其<lb/>
碑記猶在十五年立五衛首授前衛親軍<lb/>
副都元帥指揮使復兼領左右衛屯田軍<lb/>
馬紀律整遏卒莫敢譁　奏以屯田各歸<lb/>
于衛而治其無良者則諸衛各有統属<lb/>
<pb n="KR4d0473_SBCK_034-13b"/>
上從之秋繕修大眀殿以治具稱十九年<lb/>
加正議大夫充樞宻院判官二十年進治<lb/>
書侍御史二十三年改淮東道按察使善<lb/>
决事有拾遺者告于其所失輙誣以金公<lb/>
遣拾遺者而叱去之商人暴死于旅邸疑<lb/>
邸人殺之驗其嗜炙有毒邸人得釋其餘<lb/>
行事往往與傳記相合常出能吏上薦士<lb/>
十三人率致位通顯在御史府定議盧右<lb/>
丞牟利罪卒流徙之二十六年卒于官年<lb/>
六十有六葬于某鄉贈嘉議大夫　部尚<lb/>
<pb n="KR4d0473_SBCK_034-14a"/>
書上輕車都尉南陽郡侯謚威敏娶孫氏<lb/>
表氏石氏殷氏男八拱承務郎廣州路増<lb/>
城縣尹次振摶奉政大夫慶元路昌國知<lb/>
州拯御藥院副使次撝皆蚤卒次揆扶持<lb/>
女十人孫男若干人摶之治昌國也興儒<lb/>
學建三皇祠嘗紀其美績且命作家傳讀<lb/>
其隧碑<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>慶趾媺有自来矣<lb/>
賛曰貞祐兵興中原士人無噍類獨臨潢<lb/>
以遺愛祠葬兹土三世牧守至扵曽孫死<lb/>
事有光威敏是承北省臨潢南保臨淄難<lb/>
<pb n="KR4d0473_SBCK_034-14b"/>
矣哉政合古先不茹不吐子孫繩繩宜哉<lb/>
　　　有元開府儀同三司上卿輔成賛<lb/>
　　　化保運玄教大宗師張公家傳<lb/>
公諱留孫字師漢系出清河東武城張氏<lb/>
留侯良之裔孫歆為司徒歆弟協為衛尉<lb/>
生魏太山太守岱自河内徙清河七代孫<lb/>
彞徙魏州昌樂為後魏侍中謚孝侯子始<lb/>
均復謚孝侯孝侯生晏之北齊兖州刺史<lb/>
生䖍雄為隋陽城令是生文瓘相唐髙宗<lb/>
子潛揚州刺史揚州生㝏為杭州刺史始<lb/>
<pb n="KR4d0473_SBCK_034-15a"/>
居江南至公十五世今為信州貴溪縣人<lb/>
曽祖宏綱集賢大學士光禄大夫柱國魏<lb/>
國公謚安惠祖粹夫金紫光禄大夫大司<lb/>
徒上柱國魏國公謚康穆皆以公貴贈父<lb/>
九徳太中大夫同知江東道宣慰使司事<lb/>
累贈開府儀同三司大司徒上柱國魏國<lb/>
公謚文簡公兄聞詩學道龍虎山見而慕<lb/>
之遂服道士服以漢天師所傳授游江淮<lb/>
間儀觀頎整見者尊異成願受其説有相<lb/>
者曰當貴極人臣而清竒絶俗視陶弘景<lb/>
<pb n="KR4d0473_SBCK_034-15b"/>
葉法静殆將過之<lb/>
世祖皇帝平江南召嗣天師宗演選公從<lb/>
行北方地髙寒皆不樂居中遂委任其事<lb/>
門室清泊處之晏如也<lb/>
世祖祠幄殿<lb/>
裕宗入侍風雨卒至召見于<lb/>
上見其貌異常士而　奏對簡異益器之<lb/>
風雨隨止遂賜廩給裘服俾嵗從北巡<lb/>
上與<lb/>
昭睿順聖皇后駐日月山<lb/>
<pb n="KR4d0473_SBCK_034-16a"/>
后疾甚召至命愈其疾若有神人獻夢于<lb/>
后遂愈<lb/>
上大喜命為上卿鑄寳劒鏤其文曰<lb/>
大元賜張上卿敕兩都各建崇真宫朝夕<lb/>
從駕日昃命衛士提輿以歸内侍强登輿<lb/>
謝不受即步出禁門十五年加玄教宗師<lb/>
授道教都提㸃管領江北淮東淮西荆襄<lb/>
道教事佩銀印眀年奏復宫觀令自别為<lb/>
籍有獻言者道蔵經多殽雜宜焚去不録<lb/>
遂宻啟<lb/>
<pb n="KR4d0473_SBCK_034-16b"/>
裕宗黄老書漢帝遵守清浄嘗以治天下<lb/>
非臣敢私言願　殿下敷奏後<lb/>
上大悟召翰林集賢議定上章祠祭等儀<lb/>
注訖行于世十七年奉　詔祠名山川給<lb/>
驛馬五十令訪遺逸以進　敕輔臣設宴<lb/>
崇真宮復餞于國南門外回朝以所見聞<lb/>
剡于　上上悉用之十八年七月<lb/>
皇曽孫生是爲<lb/>
武宗　上命擇嘉名以進是嵗分翰林集<lb/>
賢院爲兩道教專掌集賢始自公議二十<lb/>
<pb n="KR4d0473_SBCK_034-17a"/>
二年<lb/>
仁宗生復召命名今<lb/>
二帝廟諱雖用國語皆以公名義釋之二<lb/>
十五年預議集賢院賜七寳冠金錦衣玉<lb/>
珮珠履二十八年丞相桑哥敗　上欲相<lb/>
完澤穆卜之得同人之豫公曰同人柔得<lb/>
位而應乎乾豫利建侯同人為得位豫為<lb/>
建侯彖傳之辭也　陛下所擬為無疑<lb/>
未幾拜完澤公為相後卒受遺輔政二十<lb/>
九年開通恵河　上問果便利對曰漕為<lb/>
<pb n="KR4d0473_SBCK_034-17b"/>
國本孰敢議非是誠減民力取實效民必<lb/>
趍之繇是河役卒不爲民病三十一年<lb/>
上不豫遣内侍諭<lb/>
隆福太后曰張上卿朕舊臣必能善事<lb/>
太子太子繇軍中歸即<lb/>
帝位是爲<lb/>
成宗皇帝<lb/>
成宗慕道家說蕆祀彌盛在宥十年嵗輒<lb/>
祠上帝侈甚秘祝　御名皆　上所自署<lb/>
後有白鶴翔雲中命詞臣叙紀付史舘元<lb/>
<pb n="KR4d0473_SBCK_034-18a"/>
貞元年同知集賢院道教事大徳三年加<lb/>
大宗師别給銀印視二品　上御便殿命<lb/>
講南華經七年上京旱兩京山西地震復<lb/>
命祠祝謝曰祠祝實臣職祭不欲數地道<lb/>
主静厥罰惟暘見扵五行傳災繇人興願<lb/>
應天以實布徳賑惠臣敢稽首以請<lb/>
上深頷之八年　上御玉徳殿賜玉冠<lb/>
為夀十年　制授上卿十一年<lb/>
興聖皇太后自懐孟還宫<lb/>
武宗即位加大真人知集賢院事至大二<lb/>
<pb n="KR4d0473_SBCK_034-18b"/>
年領集賢院位大學士上是嵗再加特進<lb/>
時<lb/>
仁宗在東宫進講老子自是入侍必賜坐<lb/>
皇慶元年錫號輔成賛化二年命將作臣<lb/>
製玉刻文曰玄教大宗師手授曰以是傳<lb/>
教俾永逺延祐二年羣臣侍嘉禧殿<lb/>
上曰先朝備陟降持保無瑕缺者孰在咸<lb/>
未有對　上語曰張上卿其人乎衆唯<lb/>
唯遂　制授開府儀同三司號加保運四<lb/>
年以七十特敕設于其宫伎部畢列宰輔<lb/>
<pb n="KR4d0473_SBCK_034-19a"/>
以下咸奉夀復命圖像鎮崇真宮賜璽文<lb/>
曰<lb/>
皇帝之寳命翰林學士承旨趙孟頫為賛<lb/>
兩宫傳賜翌日入謝俛奏曰臣際遇<lb/>
累朝惕惕顧念罔有替今年且衰耄不去<lb/>
辱　聖世願歸老鄉里即死且不朽<lb/>
上不允七年<lb/>
英宗皇帝即位遵　累聖優褒禮再降<lb/>
璽書至治元年益求去十二月壬子酌酒<lb/>
㑹弟子少頃入寢室脩静端坐以化歛之<lb/>
<pb n="KR4d0473_SBCK_034-19b"/>
日顔色完好舉體如蛻羽兩宫震悼賻贈<lb/>
有加宰輔至于士類咸曰福人逝矣傾城<lb/>
耄稚則曰善人亡矣皆弔哭盡哀及啟靷<lb/>
木氷載路觀者嗟愕始從日月山<lb/>
世祖即命公為天師却立以謝曰嗣天師<lb/>
漢張陵之裔今居龍虎山願正其傳繇自<lb/>
三十六代嗣師宗演至于今凡四傳皆公<lb/>
所匡翊美鬚長大癯然冲退不擇貴賤傾<lb/>
下承接奏告廣殿音聲激鏞鐘聞者凜竦<lb/>
賚錫無虗嵗未嘗奉已屢錫田園以食其<lb/>
<pb n="KR4d0473_SBCK_034-20a"/>
徒當至元末嵗<lb/>
成宗新嗣位時宰不快扵御史臺<lb/>
成宗是其言讓責中丞崔公彧崔懼問䇿<lb/>
安在曰當見丞相釋所以遂與俱詣相府<lb/>
相怒霽又與同謁近臣言御史臺<lb/>
世祖皇帝建立專以懲姦慆勢尊則綱紀<lb/>
眀削之則臺不能立矣近臣大驚入言于<lb/>
上眀日大宴大眀殿諭崔曰臺為朕耳目<lb/>
朕曷不知憂卿等不職故告諭宜勿懼其<lb/>
盡心焉朕行為汝増重矣崔頓首拜手謝<lb/>
<pb n="KR4d0473_SBCK_034-20b"/>
其彌縫國體婉順若是至於排解薦助人<lb/>
不知所自亦不肯自以為功絶口不言朝<lb/>
政貴客至争短長酒盡三爵即假寐客去<lb/>
禮復初暨喪還州郡縣接祭以俟今葬某<lb/>
縣某鄉祖師八人皆贈真人事在傳宗碑<lb/>
今嗣玄教為吴全節授特進上卿玄教宗<lb/>
師崇文弘道玄徳真人以真人佩銀印者<lb/>
三人夏文泳江淮荆襄等處道教都提㸃<lb/>
曰毛頴達掌遁教事曰王夀衍領杭州開<lb/>
元宫以真人　制書命者三曰余以誠領<lb/>
<pb n="KR4d0473_SBCK_034-21a"/>
鎮江路諸宮觀曰孫益謙領杭州佑聖觀<lb/>
延祥觀曰陳日新承　詔興聖宮以　璽<lb/>
書命者九曰何恩榮提㸃信州真慶宮曰<lb/>
李奕芳提㸃南嶽廟兼衡山昭聖宫夀寜<lb/>
宫曰張嗣房提㸃潭州嶽麓官曰薛廷鳳<lb/>
舒致祥張徳隆薛玄羲徐天麟丁應松皆<lb/>
奉兩宫崇真祠事其它弟子三十有八曰<lb/>
上官與齡何斯可彭齊年薛起東李世昌<lb/>
陳彦倫詹處敬于有興王景平蔡仲哲彭<lb/>
堯臣張汝翼馮瑞京祝永慶蔡允中張善<lb/>
<pb n="KR4d0473_SBCK_034-21b"/>
式董襲常王國賓曺載静余克剛丁迪吉<lb/>
張居遜董宇定王用亨張顯良徐守勤彭<lb/>
一寜劉若冲彭師尹張逢吉趙有立程某<lb/>
施某葉某童某倪某上官某李某公兄子<lb/>
榮祖弟子熙祖亦以公故入宿衛榮祖為<lb/>
邵武路同知熙祖為衢州路同知泰定二<lb/>
年<lb/>
今上召全節曰玄教汝祖闡立其為朕祈<lb/>
永遂大祠于長春復追贈某官前史官賛<lb/>
曰<lb/>
<pb n="KR4d0473_SBCK_034-22a"/>
世祖皇帝闔一海宇蒐遺逸選藝能靡然<lb/>
踵来江南持政柄者不一二人卒不能善<lb/>
終何哉在　御三十四年命相幾二十餘<lb/>
人或解罷或斥逐獨張公無少疵病目覩<lb/>
成敗至于　五朝難矣哉蓋其行無迹曲<lb/>
焉以全得老氏之旨五福斯備前古鮮著<lb/>
詩云昭眀有融髙朗令終張公其近之<lb/>
　　　拜住元帥出使事實<lb/>
至元二十九年今浙東元帥拜住公奉<lb/>
世祖旨以行軍招安使從征爪哇于時髙<lb/>
<pb n="KR4d0473_SBCK_034-22b"/>
王二将爲蠻兵所圍公深入㧞圍出之元<lb/>
貞二年奉<lb/>
成宗旨使西域哈賛王愛其才以尚衣職<lb/>
行軍有戰㓛賞金符金帶因令其入見于<lb/>
成宗復賜虎符皇慶二年<lb/>
仁宗以金印賜丞相孛羅且俾徃哈児班<lb/>
答王所議事至中途遇也先不花王疑有<lb/>
間諜執以問答曰今　上所遣不過通<lb/>
嵗時問禮曷有他意王左右曰使者往来<lb/>
皆言有啟邊生事形迹汝此行宜得要領<lb/>
<pb n="KR4d0473_SBCK_034-23a"/>
可實言否則搒掠汝亦必言遂命跪大雪<lb/>
以問且搜其衣中無所有公曰王所問實<lb/>
不知且王從何所得是議王曰阿必失哈<lb/>
至是嘗言之且曰哈児班答王　上近支<lb/>
也吾等族属存與留不可知後使者至必<lb/>
有處分今汝往彼必生事速吐情以告我<lb/>
曰王擁兵遮道使者急求去多詭辭以脱<lb/>
阿必失哈曷可信左右曰彼統軍九萬寧<lb/>
肯不自愛惜詐言以求脱遂縳公兩手納<lb/>
諸股擊之迺曰有　璽書具在使臣往来<lb/>
<pb n="KR4d0473_SBCK_034-23b"/>
有後先拜住萬死實不知取　璽書視之<lb/>
始曰彼果無罪遂奪其虎符及丞相金印<lb/>
拘囚王所延祐元年王興兵内冦復遣使<lb/>
召公至獵所曰我已入汝境土矣公曰兄<lb/>
弟之國無内外彼地亦王地王往何所疑<lb/>
王曰親踈既分釁隙已兆勢不得不爾公<lb/>
徐言在昔<lb/>
太祖皇帝西征有訓若曰人不可以信䜛<lb/>
䜛入則宗親乖離宗親既離則百姓他適<lb/>
將貽笑扵敵國拜住嘗聞在<lb/>
<pb n="KR4d0473_SBCK_034-24a"/>
成宗時先王有盟興滅國開闗塞以安百<lb/>
姓今言猶未冺絶使者掉舌生異同令王<lb/>
致疑拜住等良不稱職敢叩頭死罪以請<lb/>
王解顔曰吾欲遣汝詣　上通好何如公<lb/>
謝不能時有不内附者梗扵路遂罷行復<lb/>
以公往昔拘所未幾王薨延祐七年弟怯<lb/>
别王立王召曰在昔先王嘗遣汝詣<lb/>
上前後不果汝今宜以素所具　奏者以<lb/>
聞是年秋入朝　上曰<lb/>
太祖造邦孔艱惟和好惇叙則宗支允寜<lb/>
<pb n="KR4d0473_SBCK_034-24b"/>
汝其以元帥職名乗驛諭朕意王既受<lb/>
上旨拊膺謝曰疆宇寜敉自此始汝来何<lb/>
遲也對曰使副有疾在道故不得速進王<lb/>
曰来旨極善使他人来吾亦不若是深信<lb/>
大較使臣多擅増减致啟邊禍公曰拜住<lb/>
来途中聆逃人言且云復將有兵變拜住<lb/>
實不信懼王惑其言而行人之言不得信<lb/>
于　上是為虗行王宜熟察善計慮拜住<lb/>
不敢他引古事為比維昔<lb/>
定宗皇帝征把禿王有滅國真薛禪使者<lb/>
<pb n="KR4d0473_SBCK_034-25a"/>
諫罷征嘗喻<lb/>
太祖得國之本明配日月量侔江海合天<lb/>
地之大徳故能混一海宇滅國真薛禪死<lb/>
已乆拜住不才願踵其䇿以獻後王從公<lb/>
言奏于　上訖如約以平王遂遣使收兵<lb/>
四境而少尼其行且曰邏者猝遇將害汝<lb/>
遂設宴三日給符信䕶行俾歸于　朝至<lb/>
治元年三月抵上京入見于　上而王亦<lb/>
遣使　奏拜住兩為行人不愛其身隆爵<lb/>
厚職所不吝然除拜非吾所預為語　朝<lb/>
<pb n="KR4d0473_SBCK_034-25b"/>
廷大臣善奏扵　上使得享至樂建牙纛<lb/>
為諸侯表得矣是年冬丞相拜住入　奏<lb/>
嘉禧殿具以功簿言迺拜中奉大夫浙東<lb/>
道宣慰使都元帥官既滿類集行事俾桷<lb/>
為奉使事實云前史官袁桷曰<lb/>
太祖皇帝經畫區夏以磐石宗犬牙扵龍<lb/>
興絶域之地四履奠安盛矣夫疆域既廣<lb/>
詔旨上意傳諭失實則時致疑争拜住公<lb/>
間闗險阻百慴不撓義正功倍以數百語<lb/>
解百萬之師非精白一心曷底于是計勲<lb/>
<pb n="KR4d0473_SBCK_034-26a"/>
上多卒稱其職俾後之為人臣者益有勸<lb/>
焉<lb/>
<pb n="KR4d0473_SBCK_034-26b"/>
</p>
<p>
清容居士集卷苐三十四<lb/>
<pb n="KR4d0473_SBCK_034-27a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0473_SBCK_047-1a"/>
清容居士集卷第四十七<lb/>
　題跋<lb/>
　　　題唐玉真公主六甲經<lb/>
靈飛六甲經一卷唐開元間書當時名能<lb/>
書者莫若李泰和徐季海然皆變習行體<lb/>
獨鍾紹亰守鍾王舊法余嘗見愛州刺史<lb/>
碑黄庭經無毫髮違越至開元間從貶所<lb/>
入朝一時字畫皆出其手此卷沉著遒正<lb/>
知非經生輩可到審定為紹亰無疑昌隆<lb/>
公主睿宗第九女景雲元年入道改封玉<lb/>
<pb n="KR4d0473_SBCK_047-1b"/>
真因以名觀方盛夏時工役迫急羣臣諫<lb/>
疏咸入魏知古之疏有曰陛下為公主造<lb/>
觀將祈福祐季夏之辰興工犯禁百姓居<lb/>
宅卒然逼迫令其轉移㓛徳何有觀地盖<lb/>
太平公主之舊第也唐世諸主多强入道<lb/>
以為報本㝠福否則和戎以弭國難為女<lb/>
子者不亦難弁併識其事于後<lb/>
　　　跋竺氏蔵舒沈二先生書<lb/>
二先生授學鄉里時踵門而登巍科瞴仕<lb/>
者固不一二數殊異以後衣冠淪落有不<lb/>
<pb n="KR4d0473_SBCK_047-2a"/>
忍言者獨剡源竺君嗣孫稷猶能守儒保<lb/>
世庋蔵二先生遺墨惟謹桷伏讀沈公書<lb/>
誨有曰兢兢自持若果能爾何用師友審<lb/>
竺君誠能用力於是舒公誌其嵗月則曰<lb/>
樂道其教子荐更百年敦厚愷悌之澤今<lb/>
復未艾竺君諸孫宜力脩而善繼焉俾勿<lb/>
墜袁桷書<lb/>
　　　題唐臨講堂司州帖<lb/>
臨書如九方臯相馬遺其玄黄筆意洞達<lb/>
妙在轉摺若拘然位置不復有神韻矣唐<lb/>
<pb n="KR4d0473_SBCK_047-2b"/>
臨十七帖較閣帖多異此卷紙品墨色真<lb/>
數百年前舊物宋世唯蘇才翁米襄陽得<lb/>
此妙解能書者必能湥辨<lb/>
　　　跋鄭太宰奏撰樂章<lb/>
故事圜丘明堂孟享宿齋之夕六宫起居<lb/>
奉表必委學士翼日復命它學士作宣荅<lb/>
詞車駕還宫始賀慶成及錫賚亦皆學士<lb/>
所為詞臣書詔填委盖不止是也自元祐<lb/>
以後罷合祭儀文悉倍舊規國用不足二<lb/>
蔡之徒悉遵王安石熈豐理財之法史官<lb/>
<pb n="KR4d0473_SBCK_047-3a"/>
書之未嘗不慨嘆也鄭皇后三為妃嬪始<lb/>
正后位實大觀四年之十月今觀太宰鄭<lb/>
公奏撰樂章之文在十二月實此年也鄭<lb/>
相世居開封三開茅社雖由椒掖之貴而<lb/>
其子孫殆有能以詩書自顯都承公興裔<lb/>
詳習刑政今世所行大理格目實自公始<lb/>
蟬聨官簿見於周文忠公所為墓碑四世<lb/>
孫出示手勅足以見一時文物之美噫翩<lb/>
翩不富之戒又何其速也延祐三年五月<lb/>
甲子史官袁桷書<lb/>
<pb n="KR4d0473_SBCK_047-3b"/>
　　　書唐臨蘭亭<hi>府故蔵紹興内</hi>
定武蘭亭文皇摹本所刻故毫髮無踰矩<lb/>
至徧賜諸王羣臣則皆一時能書所臨精<lb/>
神横逸雖抵掌相佀然猶以為優孟也余<lb/>
所見元嘉賜本第一神龍第二蘇才翁家<lb/>
本第三才翁本則祖神龍褚河南悞字本<lb/>
第四馮承素本二第五禇庭誨本第六陸<lb/>
柬之本第七㝡後復見米老所傚禇河南<lb/>
本第八傚馮承素本第九今見此為十矣<lb/>
十本皆臨書與定武㣲異同又皆繭紙非<lb/>
<pb n="KR4d0473_SBCK_047-4a"/>
雙鉤響榻所可作米友仁定此為模本失<lb/>
之矣況此卷濃淡結構皆出已意每攬二<lb/>
字落筆尤竒媚米老臨摹誑一世豈此法<lb/>
不以授其子耶柯敬仲好法書而近世輙<lb/>
效米老眩易者十有八九故余特叙所見<lb/>
且以為貴耳賤目之戒<lb/>
　　　跋齊竟陵王蕭子良書<lb/>
<hi>譔自書契以訪唯文字象形鳥叙云齊永明三年正月十九日</hi>
<hi>一卷跡總成</hi>
韋續纂書體中有張芝一筆書鍾繇行狎<lb/>
<pb n="KR4d0473_SBCK_047-4b"/>
書曹喜懸針篆書杜伯度章草書此卷盖<lb/>
五十六體之十一耳蕭子良書不傳於世<lb/>
獨述書賦其書有力而無體此卷是唐響<lb/>
榻粉蠟本茟力遒勁有智永舊法宗少文<lb/>
作一環草蕭齊咸慕之子雲書政與此類<lb/>
文皇乃湥非之何耶圭璧殘斷然猶審為<lb/>
朝覲遺寳吾於此書亦云<lb/>
　　　跋桺城懸隴西李夫人誌<lb/>
顔魯公錐沙印泥法僅傳於蔵真誠懸真<lb/>
得其遒勁魏晉隸書以扁古為工至唐虞<lb/>
<pb n="KR4d0473_SBCK_047-5a"/>
永興禇河南猶守舊法唐世碑刻作字逾<lb/>
廣遂以長勁為能而晉法悉變矣近世能<lb/>
書家不屑顔桺競為李北海書而隸體遂<lb/>
絶余拙於書而善鑒未有能易余言者往<lb/>
嵗嘗見桺公書清靜經西昇經靈寳經易<lb/>
賦心經凢五卷當以此誌為第一<lb/>
　　　題定武損本<lb/>
損本定武多匱金蟬翼越紙所印字彌精<lb/>
神不知者乃以纎瘦疑之當宣和流觴亭<lb/>
成有旨従薛嗣昌宣索急驛以進内侍梁<lb/>
<pb n="KR4d0473_SBCK_047-5b"/>
師成暮夜亟以蟬翼三紙連覆得百餘本<lb/>
故上本差瘦中本肥瘦得宜㝡下本與不<lb/>
損肥本亡異雖非北紙實皆薛氏所竊本<lb/>
也此本盖是薛氏舊本紙墨昏渝殆猶東<lb/>
郭子綦垢弊愈甚而神益清望而就之真<lb/>
有道之士也<lb/>
　　　跋懐素草書四帖<lb/>
蔵真論右軍書未若湥服後乃爲黄長睿<lb/>
所貶殆釋氏所謂報縁員嶠寳晉之餘復<lb/>
㳺戲唐蹟吾意後人無敢出議口當以是<lb/>
<pb n="KR4d0473_SBCK_047-6a"/>
為徴<lb/>
　　　跋歐陽詢隅隩帖<lb/>
評書家嘗言率更書難雙鉤盖其落筆全<lb/>
在骨法若填補肥媚則失其體舊見唐彦<lb/>
猷摹鄱陽帖筆意絶近此卷殆髣髴之矣<lb/>
　　　跋聖教序<lb/>
三蔵記舊經生多習之李西臺人品髙猶<lb/>
不免蹈襲今觀此卷遺其玄黄非有拘窘<lb/>
蓬萊神仙海鏡雲滅濡毫而踞龜殻非此<lb/>
翁也耶<lb/>
<pb n="KR4d0473_SBCK_047-6b"/>
　　　跋懐素自叙<lb/>
自叙墨蹟俱有蘇子美補字凢見數本董<lb/>
逌進徳夀殿者為第一然子美所補皆同<lb/>
殆不可曉善鑒定者終莫能次其後先今<lb/>
觀員嶠所書貴耳賤目之士願加詳焉<lb/>
　　　跋急就篇<lb/>
索靖急就王廙所蔵僅存於衣摺是渡江<lb/>
時已不完章法㣲茫轉摺之分少失之則<lb/>
訛謬矣自唐以後遂不敢以是擅名觀此<lb/>
足以驗筆塚之㓛噫誠難矣夫<lb/>
<pb n="KR4d0473_SBCK_047-7a"/>
　　　跋懐素聖母帖<lb/>
劉綱得道四明余嘗欲㳺山中攀懸崖坐<lb/>
石牎問超世之㫖而未得今觀此帖極偉<lb/>
怪素為文世未之見而此帖亦世少摹刻<lb/>
觀法書㡬三十年謏聞若是是果孤陋耶<lb/>
　　　跋玉笥觀李後主牒<lb/>
漢武南巡以天柱為南嶽而江西諸山言<lb/>
神仙者皆宗之玉笥山記所言漢武良本<lb/>
此至蕭子雲譔立館碑有曰清虚之館盖<lb/>
其地也李重光以蕞爾小邦當開寳末年<lb/>
<pb n="KR4d0473_SBCK_047-7b"/>
兵勢寖迫奉宋正朔不暇給而猶曰御批<lb/>
此殆終身不去帝號之誚所行文又曰準<lb/>
教則王制也南唐之亡城䧟猶誦佛不輟<lb/>
渡江雖㓛在曹彬而江面濶狭表裏實一<lb/>
僧圗獻于太祖宋史特諱不言耳九華先<lb/>
生道家者流李主得國之效觀其成敗爲<lb/>
之憮然前史官袁桷書<lb/>
　　　跋蔡君謨汶嶺帖<lb/>
君謨行書蘇文忠定爲第一其所摹右軍<lb/>
諸帖形模骨肉纖悉備具莫敢踰軼至米<lb/>
<pb n="KR4d0473_SBCK_047-8a"/>
元章始變其法超規越矩雖有生氣而筆<lb/>
法悉絶矣昔人嘗言程李御兵各善其用<lb/>
學程之道猶魯男子也君謨盖深知此唐<lb/>
人雙鉤多横搨執筆尊謹懼其妄出胸臆<lb/>
也今觀汶嶺帖較唐文皇棗木本益足取<lb/>
徴延祐五年六月㑹稽袁桷書<lb/>
　　　祕閣續帖劉無言雙鉤開皇蘭亭<lb/>
元祐間詔以秘閣舊蹟淳化所未臨摹者<lb/>
命劉燾無言董其事為續帖十卷至建中<lb/>
靖國畢工後大觀間蔡亰復增臨十卷去<lb/>
<pb n="KR4d0473_SBCK_047-8b"/>
無言所題命京改題通為二十卷後復有<lb/>
孫過庭書譜今世號為太清樓帖是也開<lb/>
皇真本後由榷場復入徳夀御府號神龍<lb/>
蘭亭紙前後角有神龍半璽盖唐中宗時<lb/>
所用印也理皇下嫁周漢長公主于駙馬<lb/>
都尉楊鎮故事奠雁奏進禮物一百有二<lb/>
十奩理皇從復古殿取神龍蘭亭為第一<lb/>
奩以報宋社亡楊氏子不能守歸于濟南<lb/>
張叅政斯立大徳末年復歸集賢學士李<lb/>
某余得見之以百花蟠龍官作錦為褾首<lb/>
<pb n="KR4d0473_SBCK_047-9a"/>
前有希世蔵小璽真竒物也此卷正為無<lb/>
言在秘閣親摹事見無言手跋向冰文簡<lb/>
公裔孫當韓侂胄聚閲古圗畫皆出冰鑒<lb/>
定自淳熈後圗籍考訂之富惟霅溪向氏<lb/>
錫山尢延之諸暨王厚伯三人然字畫㝡<lb/>
惡拙及今與僕遂成四人延祐七年二月<lb/>
六日越袁桷記時官集賢獲覩此卷賈相<lb/>
舊物也<lb/>
　　　跋蘇文忠與黄師是尺牘<lb/>
黄師是寔先浦城人其父頴州府君好謙<lb/>
<pb n="KR4d0473_SBCK_047-9b"/>
與二蘇公為同年進士師是遂與蘇公家<lb/>
通姻譜嘗為提㸃刑獄文忠有曰白首沈<lb/>
下吏緑衣有公言之句所謂緑衣盖指侍<lb/>
婢朝雲言師是官職之不遷云爾師是官<lb/>
至待制其弟宰星變上䟽論蔡京遂長流<lb/>
海島有子子㳺脫驂以葬歐陽徹張魏公<lb/>
義之後居四明之奉化此帖縫印曰仁儉<lb/>
者為子㳺之子而視師是為伯祖仁儉之<lb/>
曾孫應春以詩學教授鄉里後其子皆為<lb/>
達官桷嘗聞長老言其家所蔵二蘇公帖<lb/>
<pb n="KR4d0473_SBCK_047-10a"/>
凢數十紙五世澤哀皆散落殆盡此帖盖<lb/>
遭母章碩人之喪文忠所慰唁者舊亦嘗<lb/>
見石本今獲真蹟為之湥有感焉<lb/>
　　　跋米元章書<lb/>
元章壯年學蕭誠書後學段季展最後悉<lb/>
意師褚河南其體三變晚復規模大令往<lb/>
往行書為長御府米帖有楷書周官性不<lb/>
耐拘檢時有塗注中原諸賢所見周官盖<lb/>
行書也草書之變始張旭行書之變由米<lb/>
老盖其㒹逸政相佀耳孫過庭嘗自言作<lb/>
<pb n="KR4d0473_SBCK_047-10b"/>
書無一筆大令善書者必能評其優劣也<lb/>
　　　跋汪氏推恩誥<lb/>
右信州汪氏孺人誥一道實夀聖齊明廣<lb/>
慈備徳呉太后夀七十時孝宗上夀康夀<lb/>
殿推髙年恩所賜也紹熈五年復以八十<lb/>
行慶夀禮未㡬孝宗崩危疑之際定立曾<lb/>
孫母儀四朝猗歟盛哉嘗考乾淳之際國<lb/>
境寧謐天子以孝治天下一時郡縣以年<lb/>
髙聞于朝者視汴史惟㝡多舊制男女凢<lb/>
年登百嵗得官封仕而父母年九十官封<lb/>
<pb n="KR4d0473_SBCK_047-11a"/>
如民百嵗而慶夀恩八十以上始得預如<lb/>
前制差䓁焉張氏自待制時為宦族則汪<lb/>
氏之年耆盖可知矣叅政師㸃盖施公施<lb/>
為廣信人首相文定王公淮實桷外祖母<lb/>
碩人之大父于時文定作相其母夫人猶<lb/>
迎飬相府君臣廣孝扵是可見元傑沉静<lb/>
好脩學老子道猶能寳家牒於易代之後<lb/>
故國喬木藹然遺思桷也世為史官得無<lb/>
書乎袁桷記<lb/>
　　　題李龍眠雅集圗<lb/>
<pb n="KR4d0473_SBCK_047-11b"/>
龍眠舊作雅集圗在元豐間于時米元章<lb/>
劉臣濟諸賢皆預盖宴于王晉卿都尉家<lb/>
所作也嗣後詩禍興京師侯邸皆閉門謝<lb/>
客都尉竟以憂死不復有雅集矣元祐更<lb/>
政蘇文忠公爲中書舍人黄太史入史館<lb/>
張右史晁河中爲正字秦少㳺以品秩㝡<lb/>
下亦校黄本書籍未㡬晁以憂去又未㡬<lb/>
趙挺之論蘇公少㳺魯直同一疏否則晁<lb/>
亦在疏中矣噫元二之際號爲翕和黨論<lb/>
之萌盖已兆朕良可悲也此圗盖作于元<lb/>
<pb n="KR4d0473_SBCK_047-12a"/>
祐之初龍眠在亰後預貢舉考斯時之集<lb/>
則孰為之主歟曰此安定郡王趙徳麟之<lb/>
集也徳麟力慕王晉卿侯鯖之盛見於題<lb/>
詠文潛嗜飲樽罍滿几者其實也少㳺凝<lb/>
然有思其小秦王之意乎魯直每遇家妓<lb/>
輒書裙帶今乃題卷猶故態也東坡公精<lb/>
神淩厲見於筆墨而待門下三客盖未嘗<lb/>
以此易彼嘗考文章盛時各展素藴故六<lb/>
君子别集體製各備後宋之弊以華貫為<lb/>
重墓中之文前歸於周文忠公樓宣獻踵<lb/>
<pb n="KR4d0473_SBCK_047-12b"/>
之至於末造劉龍學専之矣仰止英躅庸<lb/>
書扵後<lb/>
　　　題八馬圗後<lb/>
龍眠嘗作明皇八馬圗此盖其雲仍也奚<lb/>
官調牧湥得沙苑間意態畫評云人稱髙<lb/>
名馬虧先匠余於斯圗亦云<lb/>
　　　題雙竹圗<lb/>
彭城遺派如俞且軒梁率庵皆有蕭灑意<lb/>
態世人貴耳賤目正不免如米老牛即戴<lb/>
嵩象即章得之誚此卷雙折枝煙雲慘淡<lb/>
<pb n="KR4d0473_SBCK_047-13a"/>
展閲晴齋頗有莊生去國㡬年之意<lb/>
　　　書藝祖皇帝十節度風雲圖後<lb/>
杯酒釋兵柄此啟運立極之基也然文盛<lb/>
武衰亦自此始攬風雲圗痛當作慟遺民<lb/>
袁桷書<lb/>
　　　以辟穀圗夀張治中併識其後<lb/>
叅預篤素張公孝伯于湖先生之從弟為<lb/>
貳卿時有以辟穀圗為初度夀翫其詩語<lb/>
典宻超逺非叅預公不能受未㡬入西府<lb/>
又陪㡬政偽學之禍公實彌縫雖一手獨<lb/>
<pb n="KR4d0473_SBCK_047-13b"/>
拍國史時政至今猶可考也晚歸桃源領<lb/>
祝釐十餘年康强夀考是生樗寮太中公<lb/>
亦以字畫醖藉重一時年過八十作字猶<lb/>
嫵媚本茂枝亘有自来矣桷大父嚴州於<lb/>
太中情好湥厚每相顧語時事艱塞思欲<lb/>
如叅預公嘉泰時不可得風雲變更此圗<lb/>
遂為袁氏家寳思得留侯裔孫以永兩家<lb/>
傳襲之美治中張公精神炳燿篤志文物<lb/>
於吾家族祖正肅公有三世之舊振轡甬<lb/>
水言語冰雪誠信金石優㳺孫讓而發不<lb/>
<pb n="KR4d0473_SBCK_047-14a"/>
可犯事不徒作超然有黄石公審勢之道<lb/>
桷往㳺金華聽言論之緒覩兹佳辰敢以<lb/>
叅預張公所至者為祝俛仰疇昔今百二<lb/>
十年矣庸書所聞為公夀四明後學袁桷<lb/>
書<lb/>
　　　題趙希逺山水<lb/>
前賢議大年山水平逺多朝陵往回所見<lb/>
今觀此圗殊有泉石意態吾鄉樓宣獻公<lb/>
嘉泰坐錮十年不作子公書問趙尚書時<lb/>
方尹行都其猶子輩行後先不同要知此<lb/>
<pb n="KR4d0473_SBCK_047-14b"/>
畫不當以此為重近世附㑹率類此<lb/>
　　　題家山圗<lb/>
巖壑朱鴻臚翰墨繪事乾淳諸老咸尊許<lb/>
之余屢見其書洛神賦飛湍圗當未易入<lb/>
書畫家評品信知前賢㳺戲不得以藝名<lb/>
目竹墅先生舊為江行圗登瀛圗復因思<lb/>
陵書法充為學書韻譜使之較藝書畫二<lb/>
愽士意其猶朱鴻臚也藝成而下韋仲將<lb/>
閻立本懊恨莫雪則知㳺戲湥意未為害<lb/>
道桷客錢塘獲觀家山圗於其從孫一清<lb/>
<pb n="KR4d0473_SBCK_047-15a"/>
典刑日淪雅思清集萃于牆屋之被文繡<lb/>
宜湥寳蔵以示同志<lb/>
　　　題赤壁圗<lb/>
空濛寒江望斷壁如日色羈臣謫子作淒<lb/>
然懐土語佀傷正氣余嘗讀囚山諸賦湥<lb/>
惜其才其不遇果命歟覽此長卷益知東<lb/>
坡翁百折不撓非景物可動為之一噱<lb/>
　　　題模本重屏圗<lb/>
重屏圗至汝隂王明清氏始定正坐者為<lb/>
南唐李中主像余嘗見樓宣獻公家周文<lb/>
<pb n="KR4d0473_SBCK_047-15b"/>
矩所畫初本前有祐陵御書樂天偶眠一<lb/>
章噫承平盛時君臣圗治而區區慕企耆<lb/>
年之安佚禍及於身國亡於嗣苞桑之戒<lb/>
有自来矣此卷模搨不遺毫髪乃喬仲常<lb/>
所製湥得龍眠筆意而精巧過之以此辨<lb/>
定<lb/>
　　　書牟端明脱鞾圗黄魯直返棹圗<lb/>
　　　贊後<hi>當塗所贊子昻畫時守</hi>
嘉定改元首召樓宣獻公為翰林學士承<lb/>
㫖更十七年不復有繼而學士亦乆虚不<lb/>
<pb n="KR4d0473_SBCK_047-16a"/>
用寳慶初首用鄭忠定公時則有若洺水<lb/>
程公相繼為學士端平則真文忠嘉熈則<lb/>
魏文靖文忠不肎拜命文靖不兩月即入<lb/>
政府矣淳祐特用三人曰端明李公參政<lb/>
應公其以不能辤者呉丞相一人耳至景<lb/>
定始踵用徐公端明牟公獨牟公至咸淳<lb/>
初猶學士噫四十一年理宗所命内相不<lb/>
過四五人則凢號為學士者誠難矣方陵<lb/>
陽李先生特以史局入蜀為㕘謀首辟先<lb/>
生以自近蒼黄出蜀李公造朝願給筆札<lb/>
<pb n="KR4d0473_SBCK_047-16b"/>
補其書先生之助為多龍翔之役丁董氣<lb/>
燄無敢犯一麾出守惓惓憂國絶僥踰鼠<lb/>
穴之蠧初圗見之感指摘文致之弊太史<lb/>
之圗見之裕于子孫經術淵懿為東南師<lb/>
表故國喬木殆於是見之矣念昔至元乙<lb/>
酉嘗從子昻承旨公于錢塘于時年少氣<lb/>
鋭各欲以文墨自見此圗之作實在是嵗<lb/>
鼇頭之兆殆表於是桷也學不加進而志<lb/>
日益懦肅容斯圗其亦有所感也夫延祐<lb/>
四年九月袁桷書<lb/>
<pb n="KR4d0473_SBCK_047-17a"/>
　　　題楊補之梅<lb/>
逃禪居士平生文章字畫清勁簡絜獨作<lb/>
梅花習宫體豈宋廣平遺意邪徳夀殿湥<lb/>
愛之嘗命作横披親御翰墨懼以是干進<lb/>
即脱身還里士大夫自重若此可以見昔<lb/>
時之盛<lb/>
　　　題湯叔雅梅<lb/>
舊見叔雅作三香圗踰二丈遺其女準奩<lb/>
田四十畝清實清矣如太清何叔雅性慕<lb/>
曠逹其繪事有山林枯槁之意徳夀殿乃<lb/>
<pb n="KR4d0473_SBCK_047-17b"/>
不喜之何耶遇不遇有命昔人評詩謂桺<lb/>
塘春水真富貴語叔雅豈故為是以自况<lb/>
然予嘗聞評畫家言竹外一枝水邉摇落<lb/>
非叔雅不能盖棺論始定於此圗見之<lb/>
　　　李成寒林<lb/>
李光丞畫多入御府在民間者其子天章<lb/>
以金帛悉購蔵故米元章作無李論此卷<lb/>
王都尉畫帙中物余留　京師見寳繪堂<lb/>
畫帙仙佛折枝禽畜凢三帙後入宣和太<lb/>
上皆御題姓名復加寳璽宣和㝡重光丞<lb/>
<pb n="KR4d0473_SBCK_047-18a"/>
山水今<graphic n="KR1019" url="https://raw.githubusercontent.com/kanripo/KR-Gaiji/master/images/KR1019.png" mimeType="image/png"/>潢犀軸皆舊物盖從畫冊表而<lb/>
出之者摺文猶在而後紙略剪去至治元<lb/>
年十一月丙子導　尊號玉冊置省中歸<lb/>
坐南牕書<lb/>
　　　題小坡竹石牧牛圗<lb/>
小坡竹石綽有父風後倅定武駡賊不屈<lb/>
以死其風節不墜光于前人矣坡翁流落<lb/>
困苦有悔不長作多牛翁之語將買田終<lb/>
老于陽羡而志迄不遂此圗之作無乃聆<lb/>
庭訓以寓初意與江南䆉稏千里一色乆<lb/>
<pb n="KR4d0473_SBCK_047-18b"/>
客于亰塵莊舄故鄉之思無言而色已動<lb/>
覽之悵然<lb/>
　　　題李伯時馬性圗<lb/>
<hi>為龍眠李元中作仁廟賜郝叅政此圗</hi>
龍眠三李元中厠伯時豈淺淺哉嘗聞伯<lb/>
時欲工馬形狀或有告者曰非入天廐不<lb/>
可今世所傳好頭赤等圗悉天廐摹寫鳴<lb/>
立起俛神氣洞馬腹矣後復有告者曰子<lb/>
性非馬性入於自然寧有悔悟使真入之<lb/>
曷有出理由是懺悔作大士像袁桷曰性<lb/>
<pb n="KR4d0473_SBCK_047-19a"/>
以理成物具理具區别有殊性之益彰惟<lb/>
我<lb/>
仁宗皇帝溥愽濟物一視同仁其所以際<lb/>
待大臣者實有差䓁其膺是賜非臣彬不<lb/>
足以稱<lb/>
龍御上賓先臣不接踵以逝誠有是也夫<lb/>
嗣子升至治二年命小臣袁桷叙本末謹<lb/>
稽首拜手為之書<lb/>
　　　題王黄華墨竹<lb/>
黄華老人祖襄陽筆墨至於平世不遇卒<lb/>
<pb n="KR4d0473_SBCK_047-19b"/>
至窮困流離時使之然使生元祐盛時實<lb/>
不在米老下文丹淵用墨意在筆前觀此<lb/>
卷豈在彭城下邪徳常評古精詣遂取其<lb/>
評以書<lb/>
　　　題李龍眠十六羅漢象<lb/>
龍眠白描多用呉道子卧蠶筆若一用界<lb/>
畫法則非真矣此卷山林嶔崟骨相巉崿<lb/>
猶有離王舍城真態非復有江右卑弱儀<lb/>
度神閒意定視天台靈鷲直瞬息事龍眠<lb/>
神氣洞馬腹晚脩蓮社得無冥㑹耶<lb/>
<pb n="KR4d0473_SBCK_047-20a"/>
　　　題彦敬子昻蘭蕙梅菊畫卷<lb/>
余嘗見彦敬子昻親作繪事生香踈影光<lb/>
透紙墨觀者莫不斂衽二公既下世摹傳<lb/>
益多優孟之叔敖㡬不可辨觀此生意猶<lb/>
侍杖屨時也<lb/>
　　　題子昻撃磬圗<lb/>
君子聽磬聲則思死封疆之臣蒯聵父子<lb/>
之亂於斯時也聖人得無所感柴也其来<lb/>
由也其死事果有至於此名畫記有擊磬<lb/>
圗不存子昻創意作此本其亦有所感也<lb/>
<pb n="KR4d0473_SBCK_047-20b"/>
夫<lb/>
　　　題鄭有之蘇黄海棠詩卷<lb/>
吾鄉樓楚公為令登封得嵩山之石以歸<lb/>
自渡江来南北隔絶其孫宣獻公遂築樓<lb/>
扁曰登封而貯石於其上京洛慨歎其記<lb/>
文實三致意焉華陽自甲午之破衣冠南<lb/>
来不一二數土地之宜登於王所者悉絶<lb/>
若竒花美木往往於前賢題詠中髣象而<lb/>
不復可覩金華鄭有之北山先生宣撫公<lb/>
之裔孫其家有蜀棠一本猶傳以為宣撫<lb/>
<pb n="KR4d0473_SBCK_047-21a"/>
公自鎮蜀歸時手植有之復得摩圍閣所<lb/>
刻東坡海棠詩一篇又得黄太史所草合<lb/>
為一卷每花時舉酒展卷髙歌居然萬里<lb/>
之勢見於眉睫其扵宣獻公之意政相佀<lb/>
余嘗聞牛竒章聚花石之竒麗而身不及<lb/>
享近者内翰洪公築瓊圃於第而㡬致竒<lb/>
禍孰若宣撫公清名懿行淑於後人一花<lb/>
之㣲猶存於百數十年之後古人有言曰<lb/>
十年之計在木百年之計在徳今徳與木<lb/>
俱存而無墜豈不美與謹書其事于後他<lb/>
<pb n="KR4d0473_SBCK_047-21b"/>
日訪喬木之居坐花隂之下舉觴相屬當<lb/>
為賦其事<lb/>
　　　書趙監酒墓記後<lb/>
唐世宗室其初皆有封爵世逺親盡遂與<lb/>
異姓之臣雜而仕宦至或流落民間故作<lb/>
史者湥為之歎惜然而石堤谷之慘則又<lb/>
有甚可歎息焉者也宋太祖懲前代之失<lb/>
諸降王子孫皆得登仕版而柴氏錢氏復<lb/>
與為婚姻號為㝡盛至於靖康大變流離<lb/>
南來皆得奉國牒以見于宗廟絶猜疑之<lb/>
<pb n="KR4d0473_SBCK_047-22a"/>
嫌於此可見余嘗自紹興以来考其世系<lb/>
彬彬秀出亡慮數十人至若魏王諸孫雖<lb/>
其族属號為疏逺卓然可傳者詞華則徳<lb/>
莊仲白清謹則徳老父子抑有以知祖宗<lb/>
垂裕之盛乙未秋趙君開叔出其皇祖監<lb/>
酒君之銘謂余曰此相國程公之所作也<lb/>
監酒君於魏王為九世孫而文昌公之從<lb/>
子也文昌師性命之説於慈湖先生為時<lb/>
儒宗曩先人官廣陵時詔以家世舊聞甚<lb/>
習暨歸餘姚故居毎拜髙曾墓下讀諸老<lb/>
<pb n="KR4d0473_SBCK_047-22b"/>
所述先徳夙夜畏懼不能承嗣丙子奔播<lb/>
善和故書與墓碑俱燬為庶為奴不敢自<lb/>
恨獨欲求程公之銘不可得也惕然於心<lb/>
㡬二十年今復獲于四明之族黨誠不勝<lb/>
慰喜其為我記其事余曰世之畏禍者多<lb/>
矣變姓之張禄别族之輔氏盖思以自全<lb/>
也今君之喜非昔之喜也君方以易推䇿<lb/>
隱市以自活易之道非止於是其憂患之<lb/>
湥者也飬其支離以盡其天年斯足以不<lb/>
辱其先矣餘不足為道姑書其事而歸之<lb/>
<pb n="KR4d0473_SBCK_047-23a"/>
　　　書進脩堂往還尺牘<lb/>
始　曾大父越公從正獻公時通判少卿<lb/>
方總角誦書正肅公方入小學于時諸生<lb/>
從正獻公凢數百人公教不及諸子母夫<lb/>
人戴氏手模顔魯公大字以教諸孫宗盟<lb/>
之好實夫人啟其議故越公少年作字亦<lb/>
習此體後　伯祖通判　大父嚴州尢相<lb/>
與模學進脩堂書體兩家敦叙情誼於書<lb/>
牘猶可見也嘉定癸酉嵗正獻公自九江<lb/>
召歸郎省　越公亦自桐廬入為奉常属<lb/>
<pb n="KR4d0473_SBCK_047-23b"/>
官後正獻公為待從而　越公復入著庭<lb/>
同朝凢六年後三年正獻公奉祠歸里<lb/>
越公以列卿尹臨安公作詩十章相寄奬<lb/>
勵尤湥而其首章有曰少年妙譽已超然<lb/>
不肎随羣茍目前盖猶言昔時遲赴禮部<lb/>
相從事也暨正獻公薨　越公挽章有曰<lb/>
燕堂聨族子講席後諸生盖言合譜時事<lb/>
也自正獻公而下書牘無慮數百皆蔵二<lb/>
父房往嵗從兄子禮舉此卷以授己丑之<lb/>
災凢先世舊物一夕而燼獨此以蔵于故<lb/>
<pb n="KR4d0473_SBCK_047-24a"/>
山獲全追念二祖宗盟之始今己百二十<lb/>
年舊聞零落懼不復記憶因書識于後俾<lb/>
後之子孫得以有考云甲午歲良月曾孫<lb/>
桷謹識<lb/>
　　　書馮將軍翠峰詩後<lb/>
金煬渡江世人咸稱采石㓛為䧺偉而不<lb/>
知煬之首謀以海道進兵為第一向非膠<lb/>
西用竒決勝則長驅海陵江左殆未可保<lb/>
始余閲李伯微甫繫年書湥疑紀采石之<lb/>
事為多膠西之事為略間閲傳記則知前<lb/>
<pb n="KR4d0473_SBCK_047-24b"/>
輩已議雍公之張大而伯微甫雜記亦書<lb/>
雍公經理闗狭之不遂盖未嘗不置疑於<lb/>
其間也膠西之戰李寳㓛誠不得冺若馮<lb/>
將軍事獨不得見於史為可恨惟趙氏遺<lb/>
史所記號為詳悉而所謂當時卓然奇㓛<lb/>
皆歸於李寳之偏將曺洋乃於馮將軍湥<lb/>
有異論且謂獨請海艘借勇以避虜棄陣<lb/>
却走於凱旋之先余嘗反復其事有知其<lb/>
不然者夫軍法莫嚴於背兵李寳非能假<lb/>
馮將軍者也其㨗也實寳命曺洋詣闕以<lb/>
<pb n="KR4d0473_SBCK_047-25a"/>
奏洋安得不揜美以自稱方是時猶概受<lb/>
其賞將軍之不卻走也明矣所傳聞異辭<lb/>
聖人猶疑之遺史重妄之罪湥矣微正獻<lb/>
公直筆以行遺事則將軍之㓛不止於冺<lb/>
焉而已也桷　曾大父樞宻越公尹行都<lb/>
時築射圃曰旬閲下教出將軍射法以試<lb/>
士伍白首軍校猶能誦將軍射譜　樞宻<lb/>
公訓閲之勤山陽弄兵公以不發兵坐視<lb/>
責時宰由是去國于時領兵殿巖者㡬欲<lb/>
承受風㫖襲夏震遺志以報私恩每思將<lb/>
<pb n="KR4d0473_SBCK_047-25b"/>
軍之忠烈有不待子孫而後傳也今觀翠<lb/>
峰題詠諸老贊述滿卷獨正肅公書尾之<lb/>
語猶不滿於紹㝎之事噫其亦有望於後<lb/>
者與彭叟成紀之正裔今為范氏後馮范<lb/>
之譜猶臨卭髙魏之譜也昔陶商翁劉景<lb/>
文以邊將有能詩名將軍翰墨之美誠不<lb/>
愧古昔彭叟以詩書迪紹前人光其當不<lb/>
止此敢辨遺史之妄以補家乗復以勵彭<lb/>
叟云丁酉歲正月辛未越國袁桷書<lb/>
　　　書史文靖為西山先生薦黄參軍<lb/>
<pb n="KR4d0473_SBCK_047-26a"/>
　　　家問<lb/>
嘗讀西山先生通文靖公啟有曰四紀奉<lb/>
常之第三州刺史之符華塗咸擬於直登<lb/>
雅操獨安於平進又曰青原彭蠡善政有<lb/>
百年之思太白東湖勝賞窮四時之樂味<lb/>
繹詞㫖盖不以恭奕為可貴也紹定元二<lb/>
先生去國文靖亦歸老里第今觀薦士之<lb/>
急遂因父以致其子而文靖諄諄訓諭尤<lb/>
以先生為重絶干撓之嫌於斯可見桷聞<lb/>
諸老言永國為相時欲迎公政府就養不<lb/>
<pb n="KR4d0473_SBCK_047-26b"/>
一嵗而返方永國之入相也公獨言叅預<lb/>
應公宜為文字官應時以議端平兵事謫<lb/>
歸里未㡬果得召命將入國門劉濮二豎<lb/>
相繼論去公聞之歎恨數日噫父子至親<lb/>
宜無所嫌避在隆興時若張紫㣲之總得<lb/>
近世之江文忠誠有不可處若文靖父子<lb/>
誠無可議一時廷紳不免有趙括之譏慨<lb/>
貴盛之不常愍天運之日圮三復遺墨肅<lb/>
襟以嘻是嵗五月乙亥年家孫袁桷謹書<lb/>
于其曾孫益伯題識之後<lb/>
<pb n="KR4d0473_SBCK_047-27a"/>
　　　書張仲實家譜後<lb/>
古者别姓收族莫嚴於祖廟自宗法不行<lb/>
各尊其禰不待數世而視為絶族盖譜諜<lb/>
不脩廟制不立迄無所蔵附故耳唐世廟<lb/>
院之法猶有遺意至宋令甲非君賜不得<lb/>
立由是公卿大臣各懐安茍且視以為難<lb/>
事自渡江来承賜者亡㡬其所立廟率燬<lb/>
於火或撤去不復立而獨張忠烈王故廟<lb/>
易代猶無恙方承平時張氏族號㝡盛散<lb/>
處都邑其房院稱號各以數目為别嵗時<lb/>
<pb n="KR4d0473_SBCK_047-27b"/>
烝嘗男女長㓜悉列廟下而復擇宗子以<lb/>
主祀傳于今其法盖未墜也昔摯虞以漢<lb/>
亡之後譜傳之失子孫不能言其先祖推<lb/>
其本始作族姓昭穆夫當流亂之餘理固<lb/>
若是而先儒以為厚風俗之道亦莫若明<lb/>
於譜系今仲實因故廟之舊合七世之譜<lb/>
傍行邪上如指諸掌慨今思古將襲徳踵<lb/>
媺使夫来者之有以自振而其可傳者非<lb/>
止於章綬赫奕而已夫尋丈之木其旁達<lb/>
拳曲者莫病于本也阿閣之鳯翺翔振迅<lb/>
<pb n="KR4d0473_SBCK_047-28a"/>
者無害於徳也惟其有之者斯佀之也書<lb/>
曰紹聞衣徳言又曰迪惟前人光仲實其<lb/>
朂之矣袁桷識<lb/>
清容居士集卷第四十七<lb/>
<pb n="KR4d0473_SBCK_047-28b"/>
<pb n="KR4d0473_SBCK_047-28b"/>
</p>
<p>
</p>
  </div>
</body>
</text>
</TEI>
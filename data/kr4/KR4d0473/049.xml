<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0473_SBCK_049-1a"/>
清容居士集卷第四十九<lb/>
　題䟦<lb/>
　　　書番陽生詩<lb/>
延祐丙辰余守直玉堂有以詩一編相示<lb/>
曰此番陽忠宣公族孫所作也忠宣忠節<lb/>
起家其子文恵文安文敏三公以宏博登<lb/>
政府竒辭奥學與漆書盤盂相表裏未始<lb/>
以詩名也然則詩果何自㢤唐詩之完成<lb/>
於文敏詩繇文敏興矣詩盛於唐終唐盛<lb/>
衰其律體尢為㝡精各得所長而音節流<lb/>
<pb n="KR4d0473_SBCK_049-1b"/>
暢情致㴱淺不越乎律吕後之言詩者不<lb/>
能也自次韻出而唐風益絶豪者俚腴者<lb/>
質情性自別皆䂓䂓然禅人韻偈為宗益<lb/>
不復有唐之遺音矣此編意新語清優柔<lb/>
不倨将因先世之編以復唐舊吾知其進<lb/>
未止也噫儒者之事博而且難泛焉以講<lb/>
将勞而寡成守一而充之因以考夫風雅<lb/>
之㣲㫖知詩之立言各有其體諷諫詠賦<lb/>
無不曲盡其情狀精者為言況於詩而可<lb/>
以易焉余雖未接識因其詩願有以廣之<lb/>
<pb n="KR4d0473_SBCK_049-2a"/>
　　　跋集書金剛經<lb/>
古佛如来說性本空性空不壞離相常寂<lb/>
相本虚幻若無所往則名實相相由性成<lb/>
乃得堅固凢諸音聲及莊嚴事一念無爲<lb/>
咸獲殊勝譬如燃燈由火所傳百千燈明<lb/>
不見火跡金剛正體廣博妙宻擬議分別<lb/>
即生變滅爰集衆手不渉塵刹三十二分<lb/>
各不相統初無雜亂亦絶知觧指有長短<lb/>
字有大小以平等觀象體迥忘遍滿一切<lb/>
不遺錙銖靈山付囑亦復如是慧光印空<lb/>
<pb n="KR4d0473_SBCK_049-2b"/>
如月在水謂作㓛徳即墮輪迴㑹稽袁桷書<lb/>
　　　書綵衣堂楊次公記後<lb/>
余讀禮經首五服於髙祖私怪百數十年<lb/>
卒未有為之服者損益隆殺沿於時王獨<lb/>
五服㝎制不敢有所更易豈誠有待者耶<lb/>
今得於綵衣周氏而見之矣中古之論上<lb/>
夀百歲視唐虞時若不相佀或者謂情偽<lb/>
滋多世日以薄過是而能夀非通於隂陽<lb/>
性命之說不能也隂陽性命易老相表裏<lb/>
先天無極其圗具在悉傳於希夷陳先生<lb/>
<pb n="KR4d0473_SBCK_049-3a"/>
先儒言之矣綵衣翁乃得而師之見於郡<lb/>
志趙清獻美周屯田致政綵衣詩皆為老<lb/>
人所作湯文清嘗詩而美之夫何疑焉昔<lb/>
孫思邈生隋開皇至唐永淳年過百袠周<lb/>
公其佀之歟所以踰於孫思邈之死其孫<lb/>
未生五世咸集孰有如周氏者㢤周今為<lb/>
饒大族傳十四世而宋亾有孫復為方外<lb/>
之學嘗聞紹㝎間有余君隱于番號甕隱<lb/>
老人年九十餘釋魏伯陽書自叙源委謂<lb/>
得於綵衣周氏君今南歸試求其書祖徳<lb/>
<pb n="KR4d0473_SBCK_049-3b"/>
之傳則猶可攷也延祐四年二月甲子㑹<lb/>
稽袁桷書<lb/>
　　　書虞伯生送周南翁序後<lb/>
大徳六年余嘗作郊祀十議上於奉常周<lb/>
漢唐宋偽雜之說悉釐正之十年<lb/>
朝廷作圗丘得預議焉位卑而語輕越職<lb/>
議禮若有所不可者勿議焉耳矣至大辛<lb/>
亥集賢司直周君以方士祠祭乗驛上天<lb/>
壇行濟源雍虞伯生氏叙而餞之将使之<lb/>
推致其節文以陳于<lb/>
<pb n="KR4d0473_SBCK_049-4a"/>
上㫖㢤言矣復議其禮與沈瘞相近噫其<lb/>
信然矣禮之祭天未始與山川同舉也地<lb/>
爲社主遺而不言地獨安所附乎或曰祭<lb/>
山縣則地盖瘞歟禮莫嚴於博士博士秩<lb/>
七品禮官不敢以<graphic n="KR1212" url="https://raw.githubusercontent.com/kanripo/KR-Gaiji/master/images/KR1212.png" mimeType="image/png"/>属待大典禮封諡博<lb/>
士用印專逹可否禮官唯謹惟謹伯生奉<lb/>
常三年昔之所藴見於周君之贈言合方<lb/>
士之說而復有疑焉者其必見於因革矣<lb/>
周君明辨博習所承扵虞君者甚厚因其<lb/>
說願得以攷焉其可乎㑹稽袁桷書<lb/>
<pb n="KR4d0473_SBCK_049-4b"/>
　　　書龍陽傅氏旌表記後<lb/>
博施濟衆夫子不以與人於易謙則曰稱<lb/>
物平施聖人立言夫豈一偏者㢤近世詞<lb/>
華盜衣食者用心褊陋輒以為大病李君<lb/>
之記藹然忠厚使誠若是當上史館宜書<lb/>
曰某年詔立義倉鼎州龍陽民傅某首入<lb/>
田千畝則國家之義俱得矣惜其事猶未<lb/>
至延祐四年九月㑹稽袁桷識<lb/>
　　　書真㝎武仁夫静夀堂記後<lb/>
仁人心也非性也仁果静乎靜者仁之所<lb/>
<pb n="KR4d0473_SBCK_049-5a"/>
獨性之静者人之所同也然則聖人之言<lb/>
静夀其果不可知乎聖人與衆同夫豈獨<lb/>
專其静㢤飬其心者惟静焉耳矣感物而<lb/>
静斯得之矣感物而動記禮者之失也夫<lb/>
子之言曰感而遂通天下之故斯静也非<lb/>
動也余嘗聞諸胡子胡子本於程子而朱<lb/>
子用之静動互用隂陽之㡬非仁静之說<lb/>
余豈好辯尊其所聞敢因以復於命名者<lb/>
焉㑹稽袁桷書<lb/>
　　　書凌生㓛課曆後<lb/>
<pb n="KR4d0473_SBCK_049-5b"/>
觧經而括其義例繫辭傳惟盡之釋章句<lb/>
以盡㫖意記禮者得之三傳例立經之義<lb/>
乖矣稽古萬言書之㫖微矣昔之盛時口<lb/>
相傳授猶懼其臆度玄言興微㫖不復有<lb/>
統緒隐暢之立是殆猶近古也明經設而<lb/>
帖括煩禮科設而義羅作将安取士㢤㴱<lb/>
於楚聲卒悔其篆刻蘭溪之學殆未可非<lb/>
也自王介甫㴱嫉其說晚卒不䏻以救悔<lb/>
益多而弊益甚南北分裂而相師成風者<lb/>
皆介甫舊制無以五十百歩為也<lb/>
<pb n="KR4d0473_SBCK_049-6a"/>
皇朝酌準之制秀士得以自勵溺於前者<lb/>
則曰非格律不可格律焉自出㢤其誕漫<lb/>
不統則又曰法何自立竄竊腐語率意直<lb/>
志文益弊矣經益何自而明矣賈董之對<lb/>
切而婉婉非将順也惡盡言而攻上者非<lb/>
切謂也便扵宣揚童蓋習之矯焉以自文<lb/>
者誠不知其初歟昔之哲賢由是而知非<lb/>
慎之至也師徳試于國子復類登于賓興<lb/>
譬之適逺轅無有不正者勉之㢤俟其成<lb/>
行有以告矣為作㓛課曆引越袁桷氏丁<lb/>
<pb n="KR4d0473_SBCK_049-6b"/>
己十一月識<lb/>
　　　題進士梁宜致慤亭記後<lb/>
舍奠墓左觧之者以禮神言之然則祭墓<lb/>
非古歟禮生於情親之至者彌不可以媮<lb/>
也在昔先正司馬文正公㝎家祭禮弗忍<lb/>
焉者多矣張宣公獨卓然罷屏乆而㴱悔<lb/>
乃卒復之心之不寧是則先王有所不廢<lb/>
也禮經殘缺非止祭墓焉耳矣展哭于墓<lb/>
猶秉周禮充類以使夫民之歸厚則今通<lb/>
國所行誠不曰背於古矣荏平梁君表其<lb/>
<pb n="KR4d0473_SBCK_049-7a"/>
墓亭曰致慤致慤之著羹牆之見也著莫<lb/>
大於思誠恱親有道夫豈幽明之間㢤詩<lb/>
云神保是饗孝孫有慶余扵彦中見之求<lb/>
隂於地莫近扵體魄王矦而下降殺有等<lb/>
怵惕悽愴夫豈禘甞之謂㢤記禮之失也<lb/>
余願與梁君㴱究而辨明焉<lb/>
　　　書虞伯生從子豐登字說後<lb/>
往歲余與伯生甫同官于　朝有燬宋故<lb/>
家者瞋目發赤擿數無遺藴余固曰彼不<lb/>
遜若是耶伯生曰毋庸戚吾徒不振誠有<lb/>
<pb n="KR4d0473_SBCK_049-7b"/>
罪當自治以俟㝎於是悉取夫人師友之<lb/>
源委臺閣儀注之損益精思紬繹凛凛然<lb/>
不敢一日廢将二十年伯生率以文詞名<lb/>
諸公桷也力不加進而自治者則亦罔敢<lb/>
豫延祐五年其弟徳常登進士第故家之<lb/>
誚将於是乎息今年從子豐登侍仲父来<lb/>
京師以其弟兄之字說来示呉㓜清之所<lb/>
期者至矣余何敢言雖然願因大父致政<lb/>
公命名之意而廣焉授地之法休田以逢<lb/>
年者全其力也仁熟之效在於善所飬與<lb/>
<pb n="KR4d0473_SBCK_049-8a"/>
與翼翼古曰有年其豐登之謂與維致政<lb/>
公徳充而位卑重施樂善敦薄興譲休田<lb/>
之義也施于有成曽孫之稼吾見其京且<lb/>
齊矣弸中以文外仲父訓廸有自来矣獨<lb/>
感夫昔者之詬病因以告二子願勉夫哉<lb/>
越袁桷伯長甫書<lb/>
　　　題徐天民草書<lb/>
甲申乙酉間余嘗受琴於瓢翁問譜所從<lb/>
来乃出韓忠獻家盖通南北所傳皆閣譜<lb/>
宣和譜北爲完顔譜南爲御前祇應譜今<lb/>
<pb n="KR4d0473_SBCK_049-8b"/>
紫霞前譜是也韓譜湮廢已乆東嘉郭椘<lb/>
望始紹其傳毛楊徐皆祖之不知者咸稱<lb/>
浙譜由毛楊自秘其傳故耳蔡氏四㺯嵇<lb/>
中散補之其聲無有雷同孰謂浙人能之<lb/>
乎瓢翁酒酣好作草書嘗寫前人悲憤之<lb/>
詞一日言中散廣陵散漫商君臣道喪㴱<lb/>
致意焉至毛敏仲作塗山專指徴調而雙<lb/>
絃不復轉調與嵇意合非㴱知音者不能<lb/>
又曰學琴當先本書傳俗韻自少仲連得<lb/>
法於其子余以作吏荒落向甞作琴述言<lb/>
<pb n="KR4d0473_SBCK_049-9a"/>
歴代所譜派系因覽先生遺墨俯仰疇昔<lb/>
今三十六年矣延祐六年仲夏丁丑越袁<lb/>
桷書<lb/>
　　　書栝蒼周衡之詩編<lb/>
詩有經緯焉詩之正也有正變焉後人闡<lb/>
益之說也傷時之失溢扵諷剌者果皆變<lb/>
乎樂府基於漢實本於詩考其言皆非愉<lb/>
恱之語若是則均謂之變矣歟建安黄初<lb/>
之作婉而平羈而不怨擬詩之正可乎濫<lb/>
觴扵唐以文為詩者韓吏部始然而舂容<lb/>
<pb n="KR4d0473_SBCK_049-9b"/>
激昂於其近體猶䂓䂓然守繩墨詩之法<lb/>
猶在也宋世諸儒一切直致謂理即詩也<lb/>
取乎平近者為貴禪人偈語佀之矣擬諸<lb/>
採詩之官誠不若是淺蘇黄傑出遂悉取<lb/>
歴代言詩者之法而更變焉音節淩厲闡<lb/>
幽掲明智析於秋毫數殫扵章亥詩益盡<lb/>
矣止矣莫能以加矣故今世學詩者咸宗<lb/>
之栝蒼周君衡之㳺　亰師極其㳺目之<lb/>
所寓悉歸扵詩浩溢閎愽盖将因言以宣<lb/>
情而扵眉山公之學㴱有慕而跂之者其<lb/>
<pb n="KR4d0473_SBCK_049-10a"/>
為志亦勤矣夫水宗扵海百折而卒至者<lb/>
非一日之功也故余力敘詩學之源委俾<lb/>
反而求之周君氣盛年富進進不懈異日<lb/>
胥㑹必當以余言為然也延祐六年閏八<lb/>
月庚申前史官㑹稽袁桷書<lb/>
　　　書仇按察父訓子詩後<lb/>
淵明退之諸賢惓惓訓子形扵歌詩聽之<lb/>
藐藐迄不䏻繼父業手澤存焉之戒良可<lb/>
悲也獨康節先生有子伯温捧其先人之<lb/>
詩日篤不墜卒有成立此盖絶無而僅有<lb/>
<pb n="KR4d0473_SBCK_049-10b"/>
今觀致政仇公三詩遺墨如新其子按察<lb/>
清節吏能炳炳可紀用不展志諸孫嶄然<lb/>
各自立宦業有法曰以祖訓為則顔氏之<lb/>
庭誥桺氏之家範奕葉母變今扵仇氏之<lb/>
門見之矣書曰汝克昭乃顯祖用成爾顯<lb/>
徳勉之哉<lb/>
　　　跋王使君都中年像圗詩卷<lb/>
粤昔故家江左之王贊皇之李其髙自標<lb/>
致不以華腴為可貴故其淩厲絶俗則有<lb/>
若元禮文饒官為一集卓然以名閥自重<lb/>
<pb n="KR4d0473_SBCK_049-11a"/>
其視世胄珥貂紆綬猶褓中兒耳閩王侯<lb/>
都中㓜歲登膴仕抱負竒氣折節慕義其<lb/>
為政先愷悌而後㓛利宦績光顯為東南<lb/>
牧守表官為一象盖将憫歲月之如流厲<lb/>
志考徳俾日進焉若年之有加而無斁也<lb/>
抑甞聞之今之為吏起扵荒窶甞病不知<lb/>
其所為葢其講習之道非有所素也宦學<lb/>
之門受察於父兄之側遇事剖析白首吏<lb/>
拱手不敢議其徴取者良有自来桷念昔<lb/>
曽大父太師樞宻越公嘉定間以著作郎<lb/>
<pb n="KR4d0473_SBCK_049-11b"/>
考南省多士獨得參政畱耕先生後登上<lb/>
第直道大節為淳祐全臣雖不及相天下<lb/>
士今猶嗟惜之施于諸孫詩書之澤盖未<lb/>
己也桷學不加進懼世徳之微凛然自治<lb/>
敢以通家之舊願相與勉焉以求佀夫世<lb/>
臣之文獻金章𬗋綬豈足為吾兩家榮觀<lb/>
㢤延祐六年八月辛丑契家弟四明袁桷<lb/>
書<lb/>
　　　題樓生詩集<lb/>
海隂陳處士甞言吾婦兄樓某善治生昩<lb/>
<pb n="KR4d0473_SBCK_049-12a"/>
爽以興即整理靡宻某租某山出入俱有<lb/>
法又治其所嘗往来㒺缺怠於是酌酒盡<lb/>
暮暮而醒醒而吟凢是者三十年樓之上<lb/>
世故為呉越王鎮遏使因所居有廟里民<lb/>
祠之㡬四百年今樓君已下世其子崧伯<lb/>
為余弟之子之夫始以其集相示曰踈懶<lb/>
嘻若前言果踈懶邪詩盛於江西吾郷以<lb/>
詩自名者率祖之其浸淫者為韓梅壬午<lb/>
癸未歲余始悔悟海隂譏之曰自言學術<lb/>
有悟門不謂師承廢扵是今讀樓君詩天<lb/>
<pb n="KR4d0473_SBCK_049-12b"/>
和混融不露斧鑿而其平淡造詣有陶韋<lb/>
之風焉理勝則無疵果有疵議者不能發<lb/>
口文士善譏評後率不振僕不敢若是書<lb/>
以歸尚勉之雅俗類厥考足永逺矣<lb/>
　　　書茅生家譜<lb/>
余待罪翰林甞草三茅君加封制書㴱以<lb/>
為神仙家功行累積子孫必盛茅為希姓<lb/>
則今江南茅氏豈其苖裔也與或曰三茅<lb/>
君既仙去安得有後余應之曰老子為道<lb/>
祖老子之子宗五傳而為王太傳今李姓<lb/>
<pb n="KR4d0473_SBCK_049-13a"/>
皆祖則茅氏之祖也夫何疑吾鄉公相家<lb/>
受原伯魯之誚厚貲腴田談笑立棄其困<lb/>
辱有下於皁隸甚者發丘壠惡言其家世<lb/>
之盛靖觀茅氏之自重有泚其顙者多矣<lb/>
漢世以試籀書始得為吏而唐宋制令玉<lb/>
册官必通文詞者始得為茅氏守藝猶近<lb/>
於儒者之事矣盛徳若不足老子之㫖尚<lb/>
勉㢤必有以興復矣<lb/>
　　　跋子昂贈李公茂詩<lb/>
松雪翁詩法髙踵魏晉為律詩則專守唐<lb/>
<pb n="KR4d0473_SBCK_049-13b"/>
法故雖造次酬荅必守典則然扵贈別等<lb/>
詩則僅見之淮隂李公茂胷次磊落言論<lb/>
吐冰雪擅幕府畫諾事無停畱士大夫喜<lb/>
從之㳺宜松雪翁繾綣而樂道之阮公服<lb/>
常白觀此足為人物論矣<lb/>
　　　跋宜春夏君與上饒陳先生文蔚<lb/>
　　　講經書問<lb/>
自武夷之說行其門人矜重自秘皆株守<lb/>
拱立不能親有所明辨獨勉齋黄公奮然<lb/>
衛道以其同焉者析之曲焉者直之使後<lb/>
<pb n="KR4d0473_SBCK_049-14a"/>
之人無以議湯文清公後出復以昔之所<lb/>
㴱疑者充廓之是則武夷之忠臣矣今觀<lb/>
宜春夏先生自明壯歲從上饒陳先生文<lb/>
蔚問荅疑難無苟同之病紬繹微㫖夐然<lb/>
扵尊聞之外汲井飬源端木表正蓄徳集<lb/>
善至是盡矣其孫震以進士来　亰師以<lb/>
桷族叔祖特進尚書公遺墨相示盖守宜<lb/>
春時與其大父交好良厚今八十年矣師<lb/>
友道喪愚者守之薄者背之欲求其自得<lb/>
者不可得夷考武夷釋中庸與易傳輒異<lb/>
<pb n="KR4d0473_SBCK_049-14b"/>
夫程楊者夫豈得已觀此得以攷焉<lb/>
　　　題何子方丹書後<lb/>
金石草木藥品見扵神農書二者不得以<lb/>
偏廢也自唐世方士飾侈說以動上聽卒<lb/>
致躁僨以弊或者不察遂因以置議焉厥<lb/>
今四海一轍而南北方劑判為二塗昔人<lb/>
甞言蔵用檐頭三斗火陳承箧内一壺冰<lb/>
二者胥失之矣金石變化鄰扵鴻寳故昔<lb/>
得道之士近取扵身而法之内外交飬厥<lb/>
功著焉今世所傳實祖劉先生爾朱先生<lb/>
<pb n="KR4d0473_SBCK_049-15a"/>
余甞得其書而讀之水火之騰降日月之<lb/>
摩盪差毫髮則不能成也故其起死也如<lb/>
神而非以増其聲色之奉歴亘古而不可<lb/>
廢者其說具在貴溪何大方料簡切於人<lb/>
用者為十二方本扵神農參扵難素復以<lb/>
五金八石之論曲暢而闡微焉其師陳君<lb/>
善父號名醫宋世公卿㴱重之泉源木本<lb/>
有自来矣合南北之偏扵大方有望甞聞<lb/>
龍虎經有火記六百散落雲笈願歸而求<lb/>
之則其藥愈神而人益信矣年月日四明<lb/>
<pb n="KR4d0473_SBCK_049-15b"/>
袁桷書<lb/>
　　　書江陵唐氏族譜後<lb/>
集賢脩譔番陽呉公善作江陵唐府君墓<lb/>
銘叙述世系於質肅公八世矣府君之子<lb/>
洞雲願揭徳正傳俾桷有述焉維質肅公<lb/>
立朝偉節在宋史而獨減死令莫㝎是否<lb/>
敢於府君之誌而詳言之熙寧元年著謀<lb/>
殺已傷自首者減二等為㝎律主是議者<lb/>
王安石許遵也非是議不得行者參知政<lb/>
事唐公御史中丞吕公獻可判刑部劉孝<lb/>
<pb n="KR4d0473_SBCK_049-16a"/>
叔御史劉公玉錢安道翰林學士司馬公<lb/>
也許遵在宋循吏傳蘇黄門㴱取之且謂<lb/>
其年髙多子孫由減罪之報桷考宋史則<lb/>
減殺議自登州婦人殺夫自首始唐公論<lb/>
為綱常本王許之議非也公以新法憤死<lb/>
後詳㝎勅令者卒於是而兩疑焉宜㝎律<lb/>
曰謀殺自首減等如遵議在天屬如唐公<lb/>
議若是則兩得之矣公之子淑問為名御<lb/>
史是唐公亦誠有後㢤唐故餘杭大族侍<lb/>
讀學士詢實同所自其居江陵由公父殿<lb/>
<pb n="KR4d0473_SBCK_049-16b"/>
直君始質肅公事實紀其諸孫在朝著歴<lb/>
歴可考宋社既亾衣冠故緒闔郡不能以<lb/>
一二觀呉君所為銘則世次猶可考也抑<lb/>
甞聞之鮑靚以司隸系孫為道士王逺知<lb/>
以琅邪太傅孫為茅山觀主皆知名當時<lb/>
今洞雲佐治開元宫居　亰師二十年貞<lb/>
幹善謀其源委有自来矣夫樂道人之善<lb/>
儒者之事質肅公之不得伸於一時事若<lb/>
有待庸書碑隂以告夫為史官者有攷焉<lb/>
　　　書永嘉王母香几銘<lb/>
<pb n="KR4d0473_SBCK_049-17a"/>
記禮者之言曰先祖之徳善㓛烈鼎而銘<lb/>
之衛孔悝是也嘉言不忘子張之書紳是<lb/>
也席机觴豆受於老臣則几銘舊矣況母<lb/>
訓乎口澤之存歲乆則弊為文傳信几之<lb/>
存亾復何預焉以儒成名几之銘滋乆矣<lb/>
庸書以俟<lb/>
　　　䟦劉真人帖<lb/>
飬生家性命分為二途而性宗之說與命<lb/>
宗各有七焉丘祖師以談笑詼譎活中州<lb/>
萬姓至其二傳為長生劉真人或疑其有<lb/>
<pb n="KR4d0473_SBCK_049-17b"/>
畱滯之意嘗讀淵明詩有云感彼柏下人<lb/>
㴱有感愴劉真人則曰墓中長有真空景<lb/>
豈非先兆乎至治二年春二月丁丣拜醮<lb/>
長春宫為長沙余君善之書<lb/>
　　　題姚雪齋右丞草書<lb/>
金源諸賢皆師懷素其法由黄太史始盖<lb/>
一時崇尚蘇黄遡本以求則黄本懐素蘇<lb/>
本徐季海二羙兼備則雪齋先生俱得之<lb/>
詩昉扵蘇駸駸乎太白矣字源扵黄則與<lb/>
之俱為醉素之弟子矣桷也獲㳺玉堂得<lb/>
<pb n="KR4d0473_SBCK_049-18a"/>
與其猶子承㫖公侍筆硯繼入集賢復與<lb/>
公之子侍論議今觀遺墨敢發明前賢之<lb/>
淵懿使後者得有攷焉至治二年㑹稽袁<lb/>
桷書于恱心堂<lb/>
　　　書姚牧菴贈播州楊安撫漢英樂<lb/>
　　　府<lb/>
大徳末年桷以史屬預脩<lb/>
成宗實錄于時承㫖姚先生實領史事見<lb/>
其塗抹詳㝎若不經意而一受潤色即粲<lb/>
然與班馬竝此殆其天資學力相須以成<lb/>
<pb n="KR4d0473_SBCK_049-18b"/>
者思播楊侯　朝覲本末見於太史先生<lb/>
執筆尢致意焉惟昔楊侯以中原大族世<lb/>
領䕫府羈靡之州當蜀破一時名士咸往<lb/>
依故其文獻承接的有源委聚書訓子益<lb/>
振起光采推姚公不妄許與之心是所謂<lb/>
立賢無方則凢司文衡取士類扵是有攷<lb/>
侯之子頤正君来都温慎儒雅與之論前<lb/>
朝事悉纚纚不絶示姚公所贈樂府因書<lb/>
以歸之<lb/>
　　　書葉信公家問後<lb/>
<pb n="KR4d0473_SBCK_049-19a"/>
信公貴為宰輔不忘貧約舊事壯歲客吾<lb/>
里從學城南楊氏書塾楊氏館遇甚厚咸<lb/>
淳丙寅以資政守四明舊往還皆重報之<lb/>
而以次子通判應友君為楊壻人咸服其<lb/>
盛徳咸淳政事一歸賈相江公萬里以告<lb/>
老去馬公廷鸞以稱病去信公先二公以<lb/>
歸賈每憾之後再召将中以事而公卒由<lb/>
曹娥以遁天時人事至此有不䏻容力可<lb/>
勝道㢤竹友君甞獲識于　先人侍側廣<lb/>
顙豐下其談論猶有王謝家風度俯仰四<lb/>
<pb n="KR4d0473_SBCK_049-19b"/>
十年而其子能以方外士保其家譜信公<lb/>
諸孫於余為外表則漸就零落浮雲變更<lb/>
夫豈葉氏敬觀遺墨為之愴然至治二年<lb/>
秋九月癸丑袁桷書<lb/>
　　　書楊安撫訓子詩後<lb/>
魯周公傳三十四世夫子紀二百四十二<lb/>
年之行事所不忍言是則伯禽以後為無<lb/>
聞矣家訓之嚴莫盛於顔桺若包孝肅司<lb/>
馬文正庭誥儼在至諸孫而靡傳君子之<lb/>
澤五世而斬夫豈徒言㢤播川楊忠宣公<lb/>
<pb n="KR4d0473_SBCK_049-20a"/>
其子襲爵作詩訓示韋玄成之詩有曰於<lb/>
戯後人惟肅惟謹無沗顯祖以蕃漢室公<lb/>
之詩有焉今宣撫君盛年執謙問學日績<lb/>
金玉厥躬以承休譽克昭乃顯祖視魯公<lb/>
世家實為有光尚勉之㢤則忠宣公實永<lb/>
不朽矣<lb/>
　　　題呉浩然詩卷<lb/>
讀羣公詩玩把不能去手氣與理俱明矣<lb/>
氣由物以成形而下者為道邪為人邪人<lb/>
心非與道悖亦非氣質舉世相承吾何敢<lb/>
<pb n="KR4d0473_SBCK_049-20b"/>
言觀浩然亦知道矣<lb/>
　　　書朱氏精舍圖詩卷<lb/>
婺女史學之盛有三家焉東莱之學據經<lb/>
以考異同而書事之法得於夫子之義例<lb/>
以襃貶而言者非夫子㫖矣龍川陳同父<lb/>
急於當時之利害召人心感上意激頑警<lb/>
媮㴱以為世道標準志不成而年逝識者<lb/>
悲其不遇焉說齊唐與政蒐集精要綱挈<lb/>
領正俾君臣得以有考禮樂天人圖書之<lb/>
㑹稡力返於古是則論史者無遺藴矣噫<lb/>
<pb n="KR4d0473_SBCK_049-21a"/>
自宋忠簡公以經濟才不得展用故其鄉<lb/>
之後進匡國輔世為首論人事不齊則亦<lb/>
曰有數焉耳矣方咸淳初義烏朱氏兄弟<lb/>
四人竝登進士第而伯仲季尢得名其季<lb/>
宰㝎海余得識之見其貫今古若身歴而<lb/>
知其是否其為文簡而明據㑹以歸於一<lb/>
者也竦然以叩之則曰吾於伯仲曷敢望<lb/>
後聞其兄仲晦君燁論事廟堂與南士持<lb/>
政柄者不合為理成精舍圖以歸而中原<lb/>
忠純儒雅之士藻繪襃拂皆今士大夫之<lb/>
<pb n="KR4d0473_SBCK_049-21b"/>
所仰慕而不可見者亦盛矣㢤近世南北<lb/>
之黨分朱君以越産不合扵南士而中原<lb/>
諸賢有愛於朱君審諸賢忠厚之至則朱<lb/>
君之承接者必有其道立賢無方於諸賢<lb/>
見之羣而不黨於朱君見之於是夫重有<lb/>
感焉<lb/>
　　　書楊御史奏藁後<lb/>
御史言事有二不幸焉折羣隂初萌之機<lb/>
論國是於未㝎之日若難矣不至履其危<lb/>
而蹈其禍也至若姦孽肆兇株黨連結箝<lb/>
<pb n="KR4d0473_SBCK_049-22a"/>
口拱手者千士一律至是而有言焉非夫<lb/>
捨成敗死生不能也鄒道鄉審於田承君<lb/>
劉元城決於母氏其所處既㝎故其直節<lb/>
焯焯偉著有若楊御史之言事其感憤厲<lb/>
奮悉出胷臆嶺海刀鑊雖在目睫猶往矣<lb/>
忠矣㢤昔人甞言御史以言事得名有闗<lb/>
夫世道之升降方今<lb/>
天子聖明小大臣㒺不承恪楊君論思辰<lb/>
告非若前日之難匪初惟艱尚懋敬之以<lb/>
永終譽<lb/>
<pb n="KR4d0473_SBCK_049-22b"/>
　　　題潘伯潤家譜<lb/>
㓜歲聞寧海藩繁昌公以文學政事得名<lb/>
羣公交薦乆官江淮其猶子伯潤甞從以<lb/>
行飛牋急檄一時争稱道之科舉既廢假<lb/>
館浙右辱其講授者皆楚楚可觀然而剛<lb/>
不容物論事直見底藴脂韋者良忌之每<lb/>
語繁昌公輒涕洟見于顔面繁昌死無後<lb/>
逃難蕩析而伯潤垂白服斬衰以繼晚歲<lb/>
手書宗譜以示其子惓惓于繁昌尢切噫<lb/>
今世以田宅財物争為後若繁昌之死當<lb/>
<pb n="KR4d0473_SBCK_049-23a"/>
掉去不頋矣伯潤所為誠足以警厲薄俗<lb/>
子孫其有興者願書此以俟至治三年十<lb/>
月袁桷書<lb/>
　　　書鮑仲華詩後<lb/>
宋太宗真宗時學詩者病晚唐萎薾之失<lb/>
有意乎玉臺文館之盛絺組彰施極其麗<lb/>
宻而情流思蕩奪扵援據學者病之至仁<lb/>
宗朝一二鉅公浸易其體髙㴱者極淩厲<lb/>
摩雲決川一息千里物不能以逃遁考諸<lb/>
國風之㫖則蔑有餘味矣歐陽子出悉除<lb/>
<pb n="KR4d0473_SBCK_049-23b"/>
其偏而振絜之豪宕恱愉悲慨之語各得<lb/>
其職今之言文章者皆其門人而扵詩則<lb/>
不復有同焉甞㴱疑之其力不能佀之與<lb/>
抑其心之和平不得與之同與降于後宋<lb/>
言詩者人人殊而歐陽子之詩訖未有宗<lb/>
之者滁陽鮑君庭桂仲華以詩一編介余<lb/>
所從㳺郝君時升求余叙語完氣平其於<lb/>
景也不刻削以為能順其自然以合於理<lb/>
之正考其從来有佀夫歐陽子之㫖矣今<lb/>
滁人思公數百年猶一日也而其篇詠見<lb/>
<pb n="KR4d0473_SBCK_049-24a"/>
於一泉一石者復得其遺民而宗仰之仁<lb/>
聲之入人㴱於是乎見晉本乎唐憂㴱思<lb/>
逺有堯遺風余於仲華其殆近之與至治<lb/>
三年十有二月某日袁桷書<lb/>
　　　書李弘道朝天録<lb/>
司馬氏探極南北之㳺蹟私怪其動心導<lb/>
志不專為書晚歲憤悱始以游歴者散見<lb/>
於紀傳入于渤海則禹所傳者異矣纂歴<lb/>
代之書以為言其沿革㫄分而散見誠宜<lb/>
矣自漢趙充國班超扵金城玉門纖悉利<lb/>
<pb n="KR4d0473_SBCK_049-24b"/>
害至唐西南備邊亦得其要領是誠有指<lb/>
歸夫古之善使者必通逹道里周知阨塞<lb/>
為主上道若曰行記南北之變易詢於道<lb/>
途父老之說盖未足憑也今天下一家由<lb/>
淮而燕者同一舟轍淮泗合流九河故道<lb/>
諸儒置議不已㳺於京城山前十六郡之<lb/>
名漫不能考陸務觀范志能擕志書以行<lb/>
或猶有詬病之者豫章李君以能為北行<lb/>
録簡而明博而文而扵在朝之羣彦㴱咸<lb/>
致意焉桷也學未足以傳後願刪之以俟<lb/>
<pb n="KR4d0473_SBCK_049-25a"/>
他日成之也<lb/>
　　　書紇石烈通甫詩後<lb/>
言詩者以三百篇為宗主論固善矣然而<lb/>
鄙淺直致㡬如俗語之有韻者或病之則<lb/>
曰是性情之真奚以工為千士一律迄莫<lb/>
敢議其非是紇石烈堯臣示其先府君怡<lb/>
閒吟藁一編玩其詞㫖藻繪融液一本扵<lb/>
大曆貞元之盛而幽㴱婉順則㡬於國風<lb/>
之正矣府君舊貴族遺言雅聞得扵先朝<lb/>
之故老壯歲轍迹半天下冨盛羇愁感慨<lb/>
<pb n="KR4d0473_SBCK_049-25b"/>
歡恱之事目受而心㑹冥搜逺想不極其<lb/>
摹寫不止用意若是故成<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>實足以自見<lb/>
桷舊得拜府君於堂下聆其議論明絜而<lb/>
簡易讀其詩如親見之焉泰袁元年三月<lb/>
某日袁桷書<lb/>
　　　書郝伯常經題黄鶴樓水龍吟後<lb/>
郝公以使事館儀真日襆被蓐日引馬於<lb/>
庭下請歸館使謝以未有㫖如是者十有<lb/>
六年在館中觀書不輟其未見者從制置<lb/>
司以假所作蜀漢書皆拘畱時藁㝎方是<lb/>
<pb n="KR4d0473_SBCK_049-26a"/>
時宋相以滔天之惡䝉蔽朝論士夫咸以<lb/>
道學縁飾殆如風痺不知痛痒公盖目覩<lb/>
其弊今觀此詞其意㫖可知矣公之子為<lb/>
侍讀學士甞與桷言公奉使時侍讀甫四<lb/>
歲後囬　亰師年十九以戎服見拜且泣<lb/>
公閉目不頋進退不敢其父友命易衣冠<lb/>
以進始與語焉前賢典刑峻整若是視近<lb/>
時父兄之御子弟泚顙實多因書舊聞以<lb/>
補遺事泰㝎元年三月癸丣四明袁桷書<lb/>
　　　書張子仁少監族譜後<lb/>
<pb n="KR4d0473_SBCK_049-26b"/>
張侍中曽孫忠文公叔夜忠確公克戩皆<lb/>
以死節表表著靖康宋史忠義傳兄弟竝<lb/>
立餘人不能兼也後其子孫入南一在四<lb/>
明一在福唐紹興推恩盖首及之都水少<lb/>
監張君子仁盖其裔孫惓惓以宗譜未備<lb/>
綱羅附綴支分而派別之歴歴在指掌其<lb/>
勤且勞積二十年始成焉族譜散軼皆由<lb/>
兵戎之遷徙晉世故家南北隔絶各立譜<lb/>
系元魏以来賜姓紛雜譜莫能考歐陽子<lb/>
作宰相表用志良苦而私為渤海譜猶有<lb/>
<pb n="KR4d0473_SBCK_049-27a"/>
缺文是則為譜者誠不易矣今子仁能追<lb/>
考其所自又復以職業自見光于前人其<lb/>
官都水興廢舉軼廟堂以其諳歴陞其官<lb/>
以居然子仁有不懌者桷曰胡安㝎先生<lb/>
以水利為一科故其弟子若羅適頋臨皆<lb/>
為名監司水土職在司空古尢不輕世以<lb/>
善理財穀為能吏厥今<graphic n="KR1193" url="https://raw.githubusercontent.com/kanripo/KR-Gaiji/master/images/KR1193.png" mimeType="image/png"/>渠之粟歲致千<lb/>
萬石數倍遼海不害于民而　京師益以<lb/>
羡吾知考治行者必以子仁為首夫何慊<lb/>
然因書其宗譜且以勉焉<lb/>
<pb n="KR4d0473_SBCK_049-27b"/>
　　　䟦呉子髙詩<lb/>
詩本性情能知之矣本於法度知之不能<lb/>
詳矣風雅頌體有三焉釋雅頌復有異焉<lb/>
夫子之別明矣黄初而降能知風之為風<lb/>
若雅頌則雜然不知其要領至於盛唐猶<lb/>
守其遺法而不變而雅頌之作得之者十<lb/>
無二三焉故夫綺心者流麗而莫返抗志<lb/>
者豪宕而莫拘卒至夭其天年而世之年<lb/>
盛意滿者猶不悟何也楊劉弊絶歐梅興<lb/>
焉於六義經緯得之而有遺者也江西大<lb/>
<pb n="KR4d0473_SBCK_049-28a"/>
行詩之法度益不能以振陵夷渡南糜爛<lb/>
而不可救入扵浮屠老氏證道之言弊孰<lb/>
能以救㢤呉子髙居湖湘為詩以法度自<lb/>
守髙者騰霄漢幽者抉泉石憂樂得中合<lb/>
於採詩之說矣候神人於執期望飛仙扵<lb/>
蓬瀛侈心之萌帝者之事公卿之作雅頌<lb/>
得之願與子髙異日相見而論焉燕都宋<lb/>
本誠甫進士第一橐子髙詩俾有語遂書<lb/>
以歸之<lb/>
<pb n="KR4d0473_SBCK_049-28b"/>
</p>
<p>
清容居士集卷第四十九<lb/>
</p>
<p>
</p>
  </div>
</body>
</text>
</TEI>
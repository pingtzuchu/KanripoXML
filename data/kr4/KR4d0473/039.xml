<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0473_SBCK_039-1a"/>
清容居士集卷第三十九<lb/>
　啓<lb/>
　　　上王尚書<lb/>
伏以瞻望聲容幸有登龍之舊披陳悃愊<lb/>
慙無吐鳯之長圗鼓勇之新功冀鑄頑扵<lb/>
大造掃門受業椷櫝致詞切念桷生不逢<lb/>
時長始知學伶俜素緒綺襦紈袴之習無<lb/>
聞零落青編簡漆汗書之蔵曷見久知我<lb/>
軰固當投之濁流靖念斯文豈宜束之髙<lb/>
閣操觚而歎詎秉異心倚柱而歌終持正<lb/>
<pb n="KR4d0473_SBCK_039-1b"/>
色胸臆結約肝膽輪囷惟其用拙扵今将<lb/>
欲修名扵後載惟宏博世號殊科夷考哲<lb/>
賢咸稱異數當紹聖之首創盖以窮經為<lb/>
先至大觀之重删乃因代言而設唐朝疎<lb/>
略故退之自笑其俳優宋制精詳至文公<lb/>
欲加以深厚維較藝扵詞苑杳若探丸雖<lb/>
置身扵書林悉同畫餅茍非討論扵暇日<lb/>
孰能敷奏扵一時爰取舊規各成要覽涑<lb/>
水之尚徳筆纂金桴義山之好竒文編玉<lb/>
府初學記資騷人之属對稽古編假進士<lb/>
<pb n="KR4d0473_SBCK_039-2a"/>
之試文博要之粹扵丁年統類之塵扵乙<lb/>
夜斯皆品節之效可為區别之模然獨此<lb/>
書實難其例千門萬户恍焉莫知所之六<lb/>
律五音聞之不喻其意至若寝門路鼓遂<lb/>
成君子之欺御庫神弓終藉老兵之對望<lb/>
洋之歎浩浩測海之智　一物不知過<lb/>
亦多矣兩端而竭耻莫甚焉信知梓慶之<lb/>
巧専益訝庖丁之技異伏惟内翰尚書先<lb/>
生南州元老故國重臣望壓縉紳聊復浮<lb/>
湛扵閭里文驚華夏未妨談笑扵江湖耻<lb/>
<pb n="KR4d0473_SBCK_039-2b"/>
申公之蒲輪便管寜之紗㡌樹人為急奨<lb/>
士尤先子誠齊人侈以都邑之富波及晉<lb/>
國化其潢汙之卑是用忘揣顓蒙惠徼恩<lb/>
育鉤玄提要在眀公為壯歲之筌蹄糾繆<lb/>
繩愆扵後生為百世之模範儻獲書傳扵<lb/>
琬琰尤當<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>蔵扵巾箱與汝共之㴱議中<lb/>
郎之隘非吾徒也尚祈夫子之憐欲報無<lb/>
從未言先愧<lb/>
　　　謝王尚書<lb/>
拔叔度扵㓜童㴱慙非偶執李膺之下御<lb/>
<pb n="KR4d0473_SBCK_039-3a"/>
竊喜同時敢縁擁篲之恭庸致摳衣之請<lb/>
衮褒語重茅塞心開伏念桷才實滯頑心<lb/>
尤退縮經箱塵寂莫逃家丞庶子之譏藝<lb/>
苑雲蒸誠駭翰林客卿之對深恐凋零扵<lb/>
冷譜固嘗論索扵陳編志不能以過人識<lb/>
不足以廣問戴盆望日勤無補扵三餘坐<lb/>
井窺天智有鄰扵五技衡門感歎斗室屏<lb/>
營然而切觀盤盂之書致戒必謹韋弦之<lb/>
義繕性尤深茍非取則扵古經曷足振名<lb/>
扵来世虚心實腹學始類扵安弦閑邪存<lb/>
<pb n="KR4d0473_SBCK_039-3b"/>
誠念實同扵執玉反觀典學之成訓爰採<lb/>
遜志之嘉名輙布請祈方虞僣躐豈駑駘<lb/>
已下尚希一顧之功然爰居何知遽享九<lb/>
奏之禮寒窗展玩絢兮虹蜺之章素壁髙<lb/>
張森然神鬼之䕶論深藥石字重璠璵已<lb/>
三復而吝消終九思而感併此盖伏遇某<lb/>
官言為楷範道藴經綸化閭里之澆風愍<lb/>
簮纓之弱息至誠樂易許傳新著之書雅<lb/>
量恢弘不棄一偏之士遂令少賤屢獲親<lb/>
承桷敢不躬勵前聞仰稱春秋之筆恪遵<lb/>
<pb n="KR4d0473_SBCK_039-4a"/>
眀訓益加嵗月之功永依師門以堅壮志<lb/>
　　　與陳無我論樂府<lb/>
伏承下教垂示雅詞退揆踈蕪敢居品藻<lb/>
復縁眀命之重庸誦謏聞之迂執筆靦慙<lb/>
通函傴伏切以陽春白雪之唱和者固希<lb/>
清廟朱弦之音知之尤寡㦄觀樂府之傑<lb/>
出悉為詞林之緒餘良由萬物變化之愈<lb/>
多抑使五采章施之匪易龍文被寶鼎雕<lb/>
刻益精天馬駕鼓車低徊滋窘貫珠之音<lb/>
空在累黍之器莫傳吐角含商孰分其清<lb/>
<pb n="KR4d0473_SBCK_039-4b"/>
濁析宫合徴莫辨其短長俚歌日煩古調<lb/>
㡬廢留連桃葉習晉世之風流淒切竹枝<lb/>
傳巴人之羇旅江南腸斷之句誰足近之<lb/>
涼州意外之聲今無是也風聲鳥葉當由<lb/>
動植之可通霓裳羽衣徒詫神竒而自眩<lb/>
捨陽關三疊之清怨變南鄉九闋之狹邪<lb/>
樂意生香寫天機之妙理山光水色換俗<lb/>
子之凡容彼誇刻鵠之工詎悟承蜩之解<lb/>
精義無二至道不煩靖言思之孰可繼者<lb/>
伏惟無我學士詞華泉湧言吐氷清飛星<lb/>
<pb n="KR4d0473_SBCK_039-5a"/>
急羽之秋文傾上幕投綸沈鉤之暇興滿<lb/>
南山每希白石道人之雅聲以成黄絹幼<lb/>
婦之佳制雪兒低唱未多學士之風髙墨<lb/>
客廣傳益見咸陽之紙貴桷尊聞唯謹快<lb/>
覩尤先用鹽洗金殊未眀扵物理以蠡測<lb/>
海徒竊笑其心思狂斐莫裁涵容斯幸<lb/>
　　　回宗人袁慶逺教授<lb/>
同源分流夙感陶公之詠劬躬燾後每懐<lb/>
韓子之碑均此靈根褎然望姓切以經術<lb/>
基扵博士衣冠盛扵司空名節為天下髙<lb/>
<pb n="KR4d0473_SBCK_039-5b"/>
言非其過歌詩著先人跡時與之俱念鼻<lb/>
祖嘗客扵上虞而耳孫分胙扵越土定居<lb/>
鄞水占籍開封西湖之佐蘇公風流儼在<lb/>
眀招而從太史文獻有傳光于淳熈錮在<lb/>
嘉泰父子同館繼廣受之美談師生竝朝<lb/>
陋禹宣之異禮京兆踵河南尹之祖武成<lb/>
均慕光禄公之家聲藐焉遺孤承此玄胄<lb/>
正倫之妬諸杜鑿地何心子雲之亡它楊<lb/>
泝江有考車書一致江海相逢豈無它人<lb/>
因以合譜伏維<lb/>
<pb n="KR4d0473_SBCK_039-6a"/>
教授學士摛詞展世敬業守儒謂鄧林之<lb/>
廣敷本扵一木探崑崙之無底散作群川<lb/>
田歸扵齊良非得已爰絶扵漢或曰未然<lb/>
驗賦形之不齊審受氏之有自處祧唯謹<lb/>
繫世是嚴然而内舉避親昔者之邉幅合<lb/>
族戒令先王之凖繩愧鷽鳩之圗南憫騏<lb/>
驥之伏櫪羲之之别王述趣乃不同康樂<lb/>
之愛謝荘心誠有得桷偶縁鉛槧久汙絲<lb/>
綸傳呼欣大小戴之稱臭味鄙南北阮之<lb/>
騃蔀室而得眀月當道而逢夜光百世不<lb/>
<pb n="KR4d0473_SBCK_039-6b"/>
遷揆宗支之非逺異姓為後幸譜牒之可<lb/>
通敦叙攸同參承伊始永懐繾綣曷罄敷<lb/>
陳<lb/>
　　　謝閻學士<lb/>
東觀英游乆欽諸老南州俚士獨守陳編<lb/>
念相望之逈然知無因而至爾何期銓鑒<lb/>
俾預薦揚惟清切之司存實作成扵俊乂<lb/>
王言之制曰七史官之長有三風動四方<lb/>
必訓詞之温雅詔垂萬世在書法之簡嚴<lb/>
維班馬之良不能繼獲麟之筆而燕許之<lb/>
<pb n="KR4d0473_SBCK_039-7a"/>
體難以推倚馬之才藝不兩能物無全美<lb/>
筆則筆削則削非曲學之可為見所見聞<lb/>
所聞恐直情而難致古有斗米而作傳近<lb/>
多千金以致詞好惡成一已之私褎貶失<lb/>
當時之實掩長卷以竊歎抱遺經而自娛<lb/>
故魏収以輕薄寡才咸稱穢史王通雖隠<lb/>
淪不仕獨著元經方今偉績無前太平有<lb/>
象大禮略封禪之記純誠汰郊丘之儀聲<lb/>
教萬邦文質二代追皇猷創業之永傳丕<lb/>
基嗣服之初必属鴻文以揚駿徳彰施作<lb/>
<pb n="KR4d0473_SBCK_039-7b"/>
繪極妙巧扵羣工雜比成音合天和扵衆<lb/>
耳拔犀之選非易聚毛之長亦難如桷者<lb/>
學不逮人志徒師古獻漢家三雍之頌庶<lb/>
或可能續周書王㑹之篇良非所任揆小<lb/>
材之雕鏤幸大冶之作成忘其顓蒙倍以<lb/>
踊躍兹盖伏遇某官儒林冠冕文藪凖繩<lb/>
桃李不言以成衆芳之春松柏後彫而貫<lb/>
四時之氣官僚慎簡載籍肇新争名扵朝<lb/>
難後来之居上脩身以道匪平進以依流<lb/>
深虞同升之譏上辱大賢之舉幸相知扵<lb/>
<pb n="KR4d0473_SBCK_039-8a"/>
氣味迄無假扵聲容桷敢不益勵討論上<lb/>
酬奨拔求識李邕之面當已有期效彈貢<lb/>
禹之冠不㡬扵贅因風輸感執筆寫情嵗<lb/>
律云更神休所屆庸致茵憑之禱密調鼎<lb/>
鼐之和<lb/>
　　　賀鄧善之應奉<lb/>
兹審講徹皋比班登龍尾早居三字極鉛<lb/>
槧之光榮爰作一經萃縑緗之芳潤朝端<lb/>
色動江左文眀切以詞章之體與政相通<lb/>
禮樂之宜随時斯舉誠少近古于以酌今<lb/>
<pb n="KR4d0473_SBCK_039-8b"/>
釋訓聱牙固難返殷周之盛委心綺靡殆<lb/>
有鄰齊梁之風山東之詔令温然河西之<lb/>
璽書炳在往者諸賢不競故先云亡掇拾<lb/>
成言編聫賸語形模近巧難逃脱墼之譏<lb/>
刻畫傷和殊近鏤氷之累徒畫虎以類狗<lb/>
強令鶩而随雞事非偶然時使之爾念欲<lb/>
復還其正氣抑嘗深探扵陳編然而木人<lb/>
石腸難以語經綸之事河目海口要當歸<lb/>
黼黻之才請誦所聞無出其右伏惟某官<lb/>
清言古瑟雅製方壺冶百鍊之金而成雲<lb/>
<pb n="KR4d0473_SBCK_039-9a"/>
雷之竒合八珍之味以調薑桂之美當下<lb/>
帷之多暇每傾盖而劇談意得忘筌神閒<lb/>
䑛筆船容萬斛果自致扵水中芝産九莖<lb/>
宜載歌扵殿内夙嘗相勉今匪共諛桷倚<lb/>
馬才疎屠龍技謬歸来之詞莫擬遂初之<lb/>
賦或尋話茅舍扵玉堂當廑逺想謹蔗漿<lb/>
扵金盌冀保天和傾向之忱敷陳莫既<lb/>
　　　夀鄭潜庵<lb/>
兹審玉宇金眀蓬壺瑞藹數環六甲堯年<lb/>
已合扵上元福擁三壬申旦適同扵洊九<lb/>
<pb n="KR4d0473_SBCK_039-9b"/>
江湖相慶樽俎交歡伏惟内翰學士鬱鬱<lb/>
澗松昻昻野鶴辨排堅白共誇麈尾之清<lb/>
言書喜硬黄猶習蠅頭之細字方窮太始<lb/>
之理以與造物者游陋絳縣老人之年讀<lb/>
清溪道士之易踏龜殻而一笑持蟹螯以<lb/>
髙歌夢繞故園夀客相期扵晚嵗情親近<lb/>
局麯生肎負扵良辰桷傾接維新扳援實<lb/>
舊黄絹㓜婦之詞莫擬子墨客卿之賦未<lb/>
能八千嵗為秋願致長生之祝六十飬扵<lb/>
國佇看優禮之加薄物助誠副椷凟聽<lb/>
<pb n="KR4d0473_SBCK_039-10a"/>
　　　回交代潘檢閲<lb/>
誦子墨客卿之賦竊有激昂聆諸老先生<lb/>
之言深相推挽審珠玉之將至愧糠粃之<lb/>
在前慶牘未遑巽函先枉伏惟内翰學士<lb/>
冰壺貯月水鑑懸秋下帷授徒有矻矻窮<lb/>
年之趣閉門樂道無憫憫望嵗之憂追北<lb/>
渚之歗歌覽東齊之形勝斧藻樸素丹青<lb/>
炳靈相如封禪之書直譏其陋賈誼治安<lb/>
之䇿允謂可侔濯纓益振其髙風結綬良<lb/>
非其雅志金馬門之待詔有類俳諧白虎<lb/>
<pb n="KR4d0473_SBCK_039-10b"/>
觀之談經亦㡬糅雜維兹册府亶號詞林<lb/>
寶書如山汗簡若束方偃武修文之盛乃<lb/>
立經陳紀之初候日影扵松階詞容潤色<lb/>
瞻天威扵芝閣議許討論匪慎簡扵英髦<lb/>
曷専美扵治世除書一下輿論僉諧桷學<lb/>
匪適今才不逮古重以簮纓之舊猶工鉛<lb/>
槧之勤泉石寫心比元郎之漫仕山川感<lb/>
興追杜老之壮㳺過厪㓜婦之辭重託聞<lb/>
孫之好有懌其㫖不知所裁<lb/>
　　　回冷教授<lb/>
<pb n="KR4d0473_SBCK_039-11a"/>
仰南州之喬木美䕃獨存望西山之慶雲<lb/>
英光猶在居然傾盖之幸辱以投函之謙<lb/>
斧藻溢情丹青炳目切以取士之岐不一<lb/>
用儒之道實髙賈誼少年憂國之䇿允著<lb/>
馬周逆旅入對之疏密諧法如牛毛賤若<lb/>
魚目将望然而引去寜挽之以必来方今<lb/>
人文交修禮樂備舉金馬碧雞之頌可被<lb/>
弦歌赤麟白雁之祥宜書竹帛孰爲稱選<lb/>
僉謂當仁伏惟賢良學士溟海扶摇清秋<lb/>
沆瀣圓冠方屨儼魯國之舒徐漆簡汗書<lb/>
<pb n="KR4d0473_SBCK_039-11b"/>
補羽陵之疎略寶氣横鬱天葩芬竒方按<lb/>
軌以徐行羞登途而捷進青氊舊物行廣<lb/>
髙門白水同心益窺雅志幸雲龍之有應<lb/>
成針芥之相投遺以十朋之龜貴若連城<lb/>
之璧有味其㫖固難和扵大羮無徳以将<lb/>
敢亟酬扵雜佩銘膺感幸占對簡蕪<lb/>
　　　賀吳編修<lb/>
兹審疏青汗簡錫寵身章史官之具三長<lb/>
英髦慎簡聖經之法五始盛事特書荷針<lb/>
芥之偶投慶雲龍之胥㑹編修内翰篤志<lb/>
<pb n="KR4d0473_SBCK_039-12a"/>
精白結交老蒼審黄鐘扵希聲灼知律吕<lb/>
嗜昌歜之古味允適酸鹹維懐寶而深蔵<lb/>
終待價而一試筆耕云舊學殖焉窮桷師<lb/>
友川流獻文日墜喜而不寐類文子之同<lb/>
升樂以忘憂慨宣尼扵往昔斐然賛美蔑<lb/>
以效規<lb/>
　　　夀貢仲章<lb/>
月暈虹蜺藹南漪之五色春浮花桺揆東<lb/>
作之平分孕彼玉人瑞兹寶運伏惟某官<lb/>
池塘逸興金石流波懸弧表四方之心逺<lb/>
<pb n="KR4d0473_SBCK_039-12b"/>
游結駟落筆擬千古之作長歗彈冠愛東<lb/>
方之偷桃専北門而視草盖将旬五日而<lb/>
後返抑亦一千歲以来歸桷善頌莫陳雅<lb/>
㳺屢接沈香亭北行催芍藥之詞白玉堂<lb/>
前愧伴梅花之直薄儀侑祝副穎瀆清<lb/>
　　　賀鄧善之脩譔<lb/>
伏審儒林著望詞苑貪賢超近署之清班<lb/>
贊中朝之元化光膺異數允際重熙敢縁<lb/>
肺腑之私庸寫胷臆之藴切以王言之制<lb/>
始分於唐人文之精特盛扵宋故便扵宣<lb/>
<pb n="KR4d0473_SBCK_039-13a"/>
讀者必資諧叶而直以訓告者當務簡嚴<lb/>
作者數公流為末派學疎而才勝每師浩<lb/>
汗而失扵麤疏記贍而思遲必慕敷腴而<lb/>
拙扵裁翦鳬鶴不續蕭蘭莫分盖洗金以<lb/>
鹽當研物理而攻玉必石有假朋從厯年<lb/>
滋多此道不競蔵名淵黙莫窮龍虎之變<lb/>
騰處友善柔徒欣牛馬之奔走望風随其<lb/>
臧否疾才摭其短長有符東晉之清談自<lb/>
謂西都之舊作昔君實不為四六語未嘗<lb/>
失朝廷之尊而温伯輒草廿二麻豈害為<lb/>
<pb n="KR4d0473_SBCK_039-13b"/>
錢穀之吏必此為士其何敢言然作新斯<lb/>
文是在吾黨復古之道誠惟今兹起八代<lb/>
之衰昌黎固専其事振五季之弊師魯亦<lb/>
預有功樂在羣居道無孤立伏惟修譔學<lb/>
士丰姿凝湛雅量韜深大音希聲儼一獻<lb/>
九奏之意玄酒不和成百拜三行之儀中<lb/>
和養其本根英華發扵情性譬若夜光眀<lb/>
月衆咸以為寳珍方之威鳯祥麟人莫窺<lb/>
其形状陳太丘之容衆王茂弘之盡懽以<lb/>
為黼黻帝猷曷取竟寜之事丹青神化獨<lb/>
<pb n="KR4d0473_SBCK_039-14a"/>
追正始之音桷㓜講門功早親庭誥探諸<lb/>
老之源委不知者謂得異書道前賢之心<lb/>
期無聞者猶譏曲説懼廢三槐之緒聊希<lb/>
五栁之恬為可汰之技官守不求之樸論<lb/>
要蘄傳後寜望叙遷欣覩除書缺修賀記<lb/>
幸燈火平生之舊道江湖相忘之言人皆<lb/>
曰賢亦既遂彈冠之願老而能學當益思<lb/>
炳燭之勤敢效頌規斯為處與<lb/>
　　　囘趙太社<lb/>
㐲以豎燎扶朝陽之光敢居斧藻贈貂得<lb/>
<pb n="KR4d0473_SBCK_039-14b"/>
眀月之報庸謹襲緹三復先猷重陳素欵<lb/>
切以屬辭比事匪遵魯史之舊文微顯闡<lb/>
幽允正周王之大統無傳而著惟道是眀<lb/>
然而獲麟之箋有鄰神怪矢魚之訓詎止<lb/>
觀陳紛然賣餅之譏蕞爾垂旒之喻泥天<lb/>
正扵長曆循夏五之闕文郊用辛而非長<lb/>
日之時禘尊祖而雜圜丘之謬清言何補<lb/>
墨守徒矜投膠澄百尺之渾引髪舉千鈞<lb/>
之重首勲啖趙心學邵程義理精眀賴先<lb/>
儒之啓迪權衡輕重資前哲之賛揚嘗窺<lb/>
<pb n="KR4d0473_SBCK_039-15a"/>
西周之簡編深陋後王之典禮致太平者<lb/>
猶有羣議言五伯者殆無全人廢學熈寜<lb/>
卒致爲我之歎尊王慶曆遂多刻吏之嘲<lb/>
人物眇然年運而往伏惟大尹學士山林<lb/>
圭組燈火詩書返袂髙歌法天時扵五始<lb/>
下帷坐授悟人事扵三微載惟先正細氊<lb/>
奏對之書是爲後學青箱纂輯之式集狐<lb/>
扵腋端有假扵翼成洗金以鹽良永慙扵<lb/>
瘢索桷困學有志强仕無功百年雁塔之<lb/>
聫登季世龍門之末至欒胥皁隷捫心有<lb/>
<pb n="KR4d0473_SBCK_039-15b"/>
感扵同時管鮑交朋掉首未逢扵知已翕<lb/>
然針芥終以絲蘿萬二千五百家為鄉豈<lb/>
無好學二百四十餘年行事聿覩成書擁<lb/>
篲以陳袖函非禮尚祈矜采俯賜鑒融<lb/>
　　　囘趙太社鄉飲<lb/>
習鄉上齒咸推大里之典刑隆禮尊賢幸<lb/>
屬貞元之耆舊矧蟬冕三公之地在皋比<lb/>
一變之功人物眇然年運已往扵粲雙魚<lb/>
之牘孔昭二馬之期入學祭典修願廣太<lb/>
平之盛觀升歌主人獻敢随後進以同登<lb/>
<pb n="KR4d0473_SBCK_039-16a"/>
　　　回趙太社<lb/>
切以百人逐免祗益苦心一朝解牛敢煩<lb/>
敏手念洛社久存扵鄉約而杜陵或廢其<lb/>
家聲宰肉莫均㧞毛不與仰止金刀之禮<lb/>
樂陳兹典午之春秋無以易堯不如歸趙<lb/>
粲飛函而禮讓堅縮裏以勞謙君子是憂<lb/>
貪人斯幸潛魚畏餌雖自潔扵水中羣蟻<lb/>
慕氊卒相縁扵堂上其為計則得矣獨竊<lb/>
議其可乎難以立談終祈臥治匏五石而<lb/>
無用其果不能粟萬鍾以何加頋兹可陋<lb/>
<pb n="KR4d0473_SBCK_039-16b"/>
僉謀懇切童瀆矜融<lb/>
　　　夀徐徳剛<hi>八日七月</hi>
涼生兎子瑞應麟兒玄祖流芳嵗逺猶傳<lb/>
其玉硯黄姑停宴夜分端俟扵銀津家聲<lb/>
之克振可覘宅相之深期有在桷陳人愈<lb/>
拙妙語莫工望閭里之葱葱阻舟航而耿<lb/>
耿九五一曰夀願益窮皇極之書四十不<lb/>
動心矧已開中年之衮薄儀侑祝善頌増<lb/>
情<lb/>
　　　謝程承㫖<lb/>
<pb n="KR4d0473_SBCK_039-17a"/>
爵人扵朝已甘遜避譽髦斯士忽被選掄<lb/>
小已惟驚大鈞有自切以王言之制炳若<lb/>
日星帝令之行潤如風雨三代訓誥誓命<lb/>
之作理雖同而體實殊累聖歲月日時之<lb/>
編事若近而書貴備簡嚴足以成信史清<lb/>
切然後為　人才非甚長藝莫能擅皇眀<lb/>
啓御文治興圖漆書汗簡之竒来者不絶<lb/>
金泥玉檢之陋却而未遑寬大之詔數頒<lb/>
遺逸之聘屢舉宜得鴻碩以贊雍熈大鵬<lb/>
乗風乃鷽鳩之斯集長鯨失水頋螻螘之<lb/>
<pb n="KR4d0473_SBCK_039-17b"/>
所凌憫涇渭之孰分慨薰蕕而同置拾芥<lb/>
而取青紫彼謂不難相馬而視玄黄曷云<lb/>
有遇炙手可熱涌氣如山生能齊言豈荘<lb/>
嶽之所變耻與噲伍何淮隂之過髙惟末<lb/>
俗之寔繁斯南士之不競離眀有照渙汗<lb/>
聿新鍊金扵陶冶之餘煮海扵剛鹵之後<lb/>
聚毛雖氄擢象是精懸水鏡扵廟堂今兹<lb/>
選衆審銓衡扵臺閣夙已簡僚閭巷駭聞<lb/>
江湖翹首桷之不佞人能具言性褊介而<lb/>
弗通學固陋而無補少承諸老欲窺龍馬<lb/>
<pb n="KR4d0473_SBCK_039-18a"/>
之祕圗晚效一官深愧蟲魚之曲學守西<lb/>
樞之遺緒望北門之後塵待坐松階占對<lb/>
或言其可教散襟茅宇倚歌人數其太迂<lb/>
雖慙殺青之工僅免尸素之誚既云美解<lb/>
寜敢强留蒼狗浮雲幸逃物論白駒過隙<lb/>
謂失事機蠖久屈以奚伸鴻已飛而何慕<lb/>
私以恤緯之諛見敢言出綍之舊章知之<lb/>
非艱試可乃已泛觀唐世厯攷宋朝元白<lb/>
才髙必授題而方拜歐蘇望重免給札以<lb/>
即真誰謂秦無請從隗始惟智行其無事<lb/>
<pb n="KR4d0473_SBCK_039-18b"/>
扵人何所不容然而争進駢肩一兎詎堪<lb/>
其百逐旁觀裏手前禽終失扵三驅彼非<lb/>
招而不来羌奚為而遽集議由鴟閣功在<lb/>
鑾坡此盖伏遇某官間世宗工先朝元老<lb/>
文諧律吕八音振而四懸成智合蓍龜六<lb/>
虚周而三極建既任棟梁之重彌深參术<lb/>
之儲謂立賢無方當視朔南之員幅凡成<lb/>
人有徳豈拘州里之逺遐夾袋初謄青氊<lb/>
已復桷蒙恩若是圖報謂何欲酬國士之<lb/>
知願假客卿之對承眀三入莫能書赤麟<lb/>
<pb n="KR4d0473_SBCK_039-19a"/>
白雁之祥滄海重㳺要飽識紫鳯天吴之<lb/>
異寸心有在千穎莫殫<lb/>
　　　謝李承㫖<lb/>
五載辤榮已安初服一朝出命遽復舊氊<lb/>
三已何慙重来有靦切以太史編摩之所<lb/>
翰林清切之司貴慎密而熟扵憲章尚精<lb/>
敏而逹扵事勢欲取倜儻絶羣之士将貽<lb/>
落魄無檢之譏茍従依違寡言之人必致<lb/>
脂韋不稱之弊原昔養才扵館閣之地盖<lb/>
當責效扵廊廟之時文治日興皇猷淵黙<lb/>
<pb n="KR4d0473_SBCK_039-19b"/>
委諸元宰于以彰衡石之無偏詢扵輿言<lb/>
足以知芻蕘之可擇克謹天戒慎簡乃僚<lb/>
肩摩足累之徒揚鞭而避巖棲穴處之隠<lb/>
接淅以来矧聲教久敷扵朔南而忠信可<lb/>
行扵蠻貊㧞茅以彚采葑不遺有如苦窳<lb/>
之蹤亦預陶甄之選兹盖伏遇某官精忠<lb/>
貫日盛徳格天髙宗之得傅巖營求諸野<lb/>
成湯之扵伊尹學焉後臣彌窮成性之存<lb/>
存益著匪躬之蹇蹇以匡王室其代予言<lb/>
惟宫府一體之意深念君臣同心之㑹罕<lb/>
<pb n="KR4d0473_SBCK_039-20a"/>
願因知己庸敢竭愚難得者非常之機易<lb/>
失者不次之遇方今輿地紀載悉歸于梯<lb/>
航觀闕㑹朝相望其冠盖東漸西被上際<lb/>
下蟠法過密則煩擾而不安赦愈多則姦<lb/>
媮之滋幸理錢穀雖號為俗吏當究其出<lb/>
納之源議禮樂實本扵儒生孰眀其沿革<lb/>
之理同風俗以合志尚敦朴素以去竒衺<lb/>
言舉斯心可運諸掌然文盛必有武弊而<lb/>
陽長尤懼隂来積薪憂燃非賈誼之過計<lb/>
前籌借箸乃張良之逺謀和羮難壹其酸<lb/>
<pb n="KR4d0473_SBCK_039-20b"/>
鹹成錦易工其萋斐有懸髙鑒奚假諛言<lb/>
桷累世詩書百年簮笏與銅臭而同傳敢<lb/>
謂未然為瓦注以自怡不㡬扵佀當朱門<lb/>
炙手之日乃清林散髪之秋著書期身後<lb/>
之名擊缶遂山中之樂恩蒙乗傳非所據<lb/>
以屏營技止操觚将何為而報謝念承眀<lb/>
三入而奚補望天門九重而莫通大書特<lb/>
書執筆難施扵青簡一命再命循牆深愧<lb/>
扵素餐曷稱奨提惟肩樸直玉堂獨掩恍<lb/>
江南送客之情懐衡宇載瞻形稚子候門<lb/>
<pb n="KR4d0473_SBCK_039-21a"/>
之夢寐願安静退以盡感藏<lb/>
　　　賀曽提舉<lb/>
兹審望領儒先道光王化宣尼乗桴之意<lb/>
豈果居夷㓜安度遼而還殆将易俗登<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>
可俟艤舟以須伏惟某官妙思春雲壮懐<lb/>
秋水掣鯨魚而游員嶠竒觀畢陳踞龜殻<lb/>
以挹浮丘妙言合奏身寄神京之陸海胸<lb/>
蔵東壁之木天允議居中詎宜補外桷屠<lb/>
龍技拙倚馬才疎詭御以告王良則云豈<lb/>
敢執鞭而慕晏子尚或可能不腆儀羞無<lb/>
<pb n="KR4d0473_SBCK_039-21b"/>
文敬在<lb/>
　　　招俞光逺入塾<lb/>
七嵗入小學㓜儀㴱著扵曲臺三年通一<lb/>
經俚諺敢誇扵東魯先猷滋逺頴識無聞<lb/>
空多老翁不量力之譏莫慰大賢願汝為<lb/>
之意伏惟教授學士砭頑妙手注巧良模<lb/>
樂矣誨人陋孫寳之避舍幡然就道知李<lb/>
耳之入闗談經排狗曲之嘲挟䇿耻兔園<lb/>
之固以身徇道初何愧扵古先辤富居貧<lb/>
益有覘扵雅量尚煩負劍辟咡之訓以成<lb/>
<pb n="KR4d0473_SBCK_039-22a"/>
灑埽應對之儀虚左以迎側躬而俟<lb/>
清容居士集卷第三十九<lb/>
<pb n="KR4d0473_SBCK_039-22b"/>
</p>
<p>
</p>
  </div>
</body>
</text>
</TEI>
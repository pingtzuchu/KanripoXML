<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0473_SBCK_042-1a"/>
清容居士集卷第四十二<lb/>
　䇿問<hi>問答附</hi>
　　　大都郷試䇿問<hi>延祐四年</hi>
先王之政莫先於養民洪範以食為先故<lb/>
昔之水旱歴年多而民不病者有以也周<lb/>
漢上計簿以周知民數三年則大比以登<lb/>
于王府制國用之法日計嵗㑹使之裕如<lb/>
者将以預其備也大無麥禾春秋非之則<lb/>
周知民數将悉民以備不虞歟其止為國<lb/>
用乎耿夀昌立常平皆以為便或以不便<lb/>
<pb n="KR4d0473_SBCK_042-1b"/>
罷之其去取可得聞歟亰師天下之本實<lb/>
粟重内理所當急唐貞觀轉運之法嵗不<lb/>
過三十萬石後雖増多然止給軍用至于<lb/>
貞元所入不過四十餘萬石而亰邑未嘗<lb/>
有闕抑内地無間土民不仰於官歟抑有<lb/>
司㝎制無泛冗歟<lb/>
聖天子惠飬元元實粟内畿間遇不登漕<lb/>
運或不能足今天時雨澤上協聖心中外<lb/>
豐熟九年之蓄九糓之數可講而行也将<lb/>
取諸民而備諸意其有煩擾也社倉之法<lb/>
<pb n="KR4d0473_SBCK_042-2a"/>
唐首用之後復有科折之患焉歛散之法<lb/>
壊扵後人國服為息之辯非本㫖也蔵富<lb/>
於民貧者得以濟乎糓賤傷農因時而官<lb/>
收之積嵗朽腐何以處之上下給足因其<lb/>
豐穰而講行實在今日習進士業者通識<lb/>
時務宜陳説便利以俟講明焉<lb/>
　　　㑹試䇿問<hi>至治元年</hi>
夫書者即古之史孔子刪述自唐虞二典<lb/>
以訖于周之文侯之命附以費誓秦誓而<lb/>
三墳八索九丘諸書皆芟而不録至其約<lb/>
<pb n="KR4d0473_SBCK_042-2b"/>
史記修春秋託始扵魯隐公元年寔周平<lb/>
王之四十九年也褒善貶惡特書屢書至<lb/>
獲麟而絶筆前乎唐虞之所著豈不過於<lb/>
文侯之命等篇而去彼取此泝平王而上<lb/>
沿獲麟而下豈無可紀之事而絶不為書<lb/>
是皆有深意存焉司馬子長創為史記首<lb/>
軒轅以逮漢武或有孔子所芟者子長乃<lb/>
從而録之後人翕然以為有良史之才愛<lb/>
其雄深雅健凡操史筆者如班孟堅范蔚<lb/>
宗諸儒争相蹈<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>是祖是式而未有取法<lb/>
<pb n="KR4d0473_SBCK_042-3a"/>
於春秋者焉豈聖言宏逺匪常人所可擬<lb/>
其彷彿邪自荀悦倣左氏傳為漢紀體製<lb/>
稍為近古扵是袁宏孫盛之徒並為編年<lb/>
之書而學者或忽而不習終不若子長史<lb/>
記盛行于世司馬公編資治通鑑造端於<lb/>
周威烈王二十三年繫年叙事歴漢唐以<lb/>
終五代勒成一家之言淵乎博哉此近代<lb/>
所未有也其亦得聖人之意否乎我　國<lb/>
家隆平百年功成治㝎禮樂方興纂述萬<lb/>
世之鴻規敷闡無窮之丕績吾儒之事也<lb/>
<pb n="KR4d0473_SBCK_042-3b"/>
故樂與諸君子討論之諸君子游心載籍<lb/>
聞見滋廣其於書春秋之所始終史記通<lb/>
鑑之所以製作必詳䆒而明辯之矣願聞<lb/>
其説<lb/>
　　　江浙郷試䇿問<hi>泰定三年</hi>
用賢之道治天下國家先務也人才之賢<lb/>
否本乎心術之邪正邪正者義利公私之<lb/>
辨君子小人之所由以分古之時宜無有<lb/>
黷貨而鬻獄者然伊訓曰其刑墨先儒謂<lb/>
貪以敗官之刑也吕刑論五過之疵亦曰<lb/>
<pb n="KR4d0473_SBCK_042-4a"/>
惟貨又曰無或私家于獄之兩辭當時諄<lb/>
切告戒已如此漢去古未逺嘗舉孝亷矣<lb/>
乃或萬家之縣無應令者或闔郡不薦一<lb/>
人豈自昔㢘吏已難其選歟賈長沙之言<lb/>
曰有坐不亷而廢者曰簠簋不飾或謂此<lb/>
粗可厲亷隅之士而頑頓亡耻者不格也<lb/>
賢良若董仲舒公孫弘児寛皆稱經術而<lb/>
公孫弘卒以布被脱粟之詐見譏當世則<lb/>
亷者又未可深信歟楊震辤暮夜之金劉<lb/>
寵郤父老之餽世以為美談然震之刺荆<lb/>
<pb n="KR4d0473_SBCK_042-4b"/>
州寵之守㑹稽皆治行焯著民咸徳之豈<lb/>
亷特守已之一節而惠澤之及民者不專<lb/>
在是歟方今　聖眀在上薦紳之士分布<lb/>
中外封贈足以遂顯揚禄廩足以供事育<lb/>
而十二章之典又嚴且宻也刑賞勸懲之<lb/>
道亦至矣然亷者守法奉公未必見知貪<lb/>
者嗜利營私不為少戢豈刑賞之外猶有<lb/>
當加意者歟官吏之貪亷其於政事之臧<lb/>
否民生之休戚所係至重也諸君有眀當<lb/>
世之務者其悉意以對<lb/>
<pb n="KR4d0473_SBCK_042-5a"/>
　　　答髙舜元春秋七問<lb/>
　問先儒謂春秋常事不書凡書者皆非<lb/>
　常也非常者見其不正也又謂事之非<lb/>
　常者誌于冊又謂有貶無褒邵子謂録<lb/>
　實事而善惡形乎其中愚竊謂如桓公<lb/>
　以管仲九合諸侯以奨王室孔子是之<lb/>
　如許叔入于許又如葵丘之盟同盟于<lb/>
　幽又如書有年書大有年公弟叔肹卒<lb/>
　豈皆非不善歟若謂無褒舉録而罪之<lb/>
　者愚所未曉邵子之説是歟非歟<lb/>
<pb n="KR4d0473_SBCK_042-5b"/>
答春秋書法惟吾邵子知之録實事而善<lb/>
惡形乎其中者是也又曰五覇功過不相<lb/>
掩先褒其功後貶其罪夫是之謂褒貶其<lb/>
言得之獨所謂褒貶者是啓後世紛紛之<lb/>
疑也常事不書其説得之而謂非常者不<lb/>
正則非矣謂事之非常有貶而無褒亦非<lb/>
矣㑹稽袁桷曰無褒之義諸人皆知之無<lb/>
貶之義子何知之姑以隠桓之事言之桓<lb/>
之弑兄猶以公稱何取乎其貶也夫人姜<lb/>
氏人皆醜之㑹于禚夫子不削其夫人何<lb/>
<pb n="KR4d0473_SBCK_042-6a"/>
言乎其貶此直書而見其非常也許叔入<lb/>
許褒貶皆無之也許絶十有五年而直書<lb/>
之何褒何貶焉是直書而見其非常也葵<lb/>
丘幽首止召陵之盟齊桓之尊王眀矣謂<lb/>
之貶邪吾實不敢以子糾葵丘之説考之<lb/>
皆孔孟之言也貶何從而生與季子来歸<lb/>
愚不敢謂之貶也褒其可乎此皆書非常<lb/>
之例也有年大有年因桓宣之時而書之<lb/>
亦非褒貶此亦非常事也宣公之螽蝝饑<lb/>
見扵十五年螽見扵六年大旱見於七年<lb/>
<pb n="KR4d0473_SBCK_042-6b"/>
自文公時不雨之書不一則其十六年之<lb/>
大有年誠宜書何褒貶焉是非常而書無<lb/>
疑矣叔肹兄弟之義眀矣書之亦非常也<lb/>
　問左傳載晉申生以僖四年十二月縊<lb/>
　于新城而經書扵五年之春晉里克以<lb/>
　僖九年弑卓子而經書於十年正月晉<lb/>
　以僖十年冬殺㔻鄭而經書於十一年<lb/>
　春經傳不同劉原父謂傳與經不同者<lb/>
　左氏作書雜取當時諸侯史䇿䇿有用<lb/>
　夏正者有用周正者錯雜文舛徃徃而<lb/>
<pb n="KR4d0473_SBCK_042-7a"/>
　迷故經所云冬左謂之秋也此説然否<lb/>
答以日南至考之例差兩月劉氏之説得<lb/>
之矣温麥周禾又佀夏正然杜氏悉取正<lb/>
月為十一月啓後人之議者皆杜氏也<lb/>
　問晉殺其大夫里克衛殺其大夫寗喜<lb/>
　愚竊謂晉衛殺其大夫佀大夫無罪而<lb/>
　晉衛殺之里克寗喜果無罪邪有罪邪<lb/>
答稱國以殺大夫罪累上也纂例之説得<lb/>
之矣劉氏言里克不聽優施之謀寗喜不<lb/>
從孫林父之亂陳乞不随景公之貳晉無<lb/>
<pb n="KR4d0473_SBCK_042-7b"/>
殺世子之禍衛無遂君之惡齊無立嬖孽<lb/>
之變以此言之里克寗喜之罪著矣或言<lb/>
晉衛二公皆惡其専偪而殺之理容有之<lb/>
然總殺大夫之例此特一節耳不如罪累<lb/>
上為正<lb/>
　問文十二年子叔姬卒先儒謂春秋内<lb/>
　夫人則書薨葬吾女為外夫人則書卒<lb/>
　按禮云女子許嫁笄而字伯仲叔季皆<lb/>
　字也已嫁之女各以國氏如紀伯姬宋<lb/>
　伯姬之類是也今子叔姬笄而字之卒<lb/>
<pb n="KR4d0473_SBCK_042-8a"/>
　不繫扵國何也<lb/>
答叔姬之卒以左氏考之佀若可證然僖<lb/>
公之九年復書伯姬卒則是許嫁而有字<lb/>
當以成人之䘮待之也以曽子問考之壻<lb/>
為之服書其卒亦非常事也詳見經解<lb/>
　問澶淵之㑹諸國大夫皆貶書人而虎<lb/>
　牢無貶文何哉<lb/>
答公之盟大夫自隠公始也然猶曰宋人<lb/>
莒人考其時疑非大夫也荘公蔇防之盟<lb/>
夫子不得而諱也僖盟于齊楚與中夏盟<lb/>
<pb n="KR4d0473_SBCK_042-8b"/>
之始也再盟于翟泉與大夫盟王子之始<lb/>
也然猶不書公以隠之至成公之盟蜀夫<lb/>
子迺直書之則諸侯之㑹荆人自成公始<lb/>
也魯大夫㑹諸侯之大夫迺衰周之常也<lb/>
城虎牢紀大夫之實也故兩㑹于戚皆直<lb/>
書之獨澶淵之㑹魯無大夫而後人遂以<lb/>
為貶例左氏之説遂以諱魯大夫其謬戾<lb/>
莫甚於此公㑹荆蠻猶不得而諱澶淵之<lb/>
㑹何其諱與善乎陳君舉之説曰晉之城<lb/>
𣏌合十二國之大夫為悼夫人於澶淵合<lb/>
<pb n="KR4d0473_SBCK_042-9a"/>
十三國之諸侯大夫為共姬也晉為盟主<lb/>
區區宋𣏌晉已細矣愚謂魯大夫若叔孫<lb/>
豹仲孫羯使果預㑹夫子皆直書之獨澶<lb/>
淵之㑹魯不復預書之者記晉之細也大<lb/>
夫稱人已見凡例或疑魯大夫不㑹何以<lb/>
書余答之曰齊狄<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>邢齊衛胥命蔡侯鄭<lb/>
伯㑹于鄧如此例不一皆非魯事何疑扵<lb/>
澶淵之無魯也左氏之説不可據者類此<lb/>
它國自盟㑹不書卿名見陸氏纂例<lb/>
　問荘九年夏公伐齊納子糾齊小白入<lb/>
<pb n="KR4d0473_SBCK_042-9b"/>
　于齊糾與小白皆庶子任氏謂小白是<lb/>
　子糾之庶弟争國自立孫氏亦謂子糾<lb/>
　是桓兄胡氏却謂子糾是小白之弟何<lb/>
　也<lb/>
答按史記以小白為糾弟眀矣而先儒謂<lb/>
小白為兄者由齊小白入齊之説啓之也<lb/>
愚直謂紀年既逺姑當從司馬氏之記若<lb/>
謂齊小白而謂之兄則子糾之説雖出左<lb/>
氏不應獨從公糓之説子者子般之例見<lb/>
之是也按論語公子糾其義甚眀糾為魯<lb/>
<pb n="KR4d0473_SBCK_042-10a"/>
甥魯故納之夫子之與桓之義管仲之説<lb/>
詳矣或者不逹降糾為弟者此因齊小白<lb/>
之書以論夫子謂之過焉可也夫子之書<lb/>
齊小白正是不當立之書法糾為長當立<lb/>
眀矣<lb/>
　問經閔元年春王正月經無所云公羊<lb/>
　何從而傳之<lb/>
答慶父之禍三傳通能言之前後不同蓋<lb/>
有追而紀之有張其本之法者有言禍首<lb/>
之法者通貫于一年之中無害也<lb/>
<pb n="KR4d0473_SBCK_042-10b"/>
　　　答髙舜元春秋四問<lb/>
　問襄二十有五年衛侯㑹于夷儀此衛<lb/>
　侯剽也是年衛侯入于夷儀者衛侯衎<lb/>
　也衎入夷儀不名復歸于衛而名之舜<lb/>
　元謂衛侯衎失地之君也失地之君恒<lb/>
　名之衎入夷儀不名者其脱文歟<lb/>
答衛侯入夷儀與鄭伯突入櫟之事相佀<lb/>
而實非故夫子一名之一不名之夷儀故<lb/>
邢地滅為衛所邑衛侯之入不得主其國<lb/>
政也寗喜弑剽而衛侯始入衛故夫子始<lb/>
<pb n="KR4d0473_SBCK_042-11a"/>
書衞侯衎言其復國也鄭伯突之入櫟雖<lb/>
非國都而諸侯之相與者在突而不在忽<lb/>
遇于垂居櫟之鄭伯也政在於突夫子安<lb/>
得不名之則衞侯之入夷儀在所不當名<lb/>
至入于衞則當名矣先儒之說皆有所未<lb/>
安執事謂入夷儀當名疑爲脫文則衎之<lb/>
入衛将名乎将不名乎吾故曰此夫子之<lb/>
深意也<lb/>
　問崔杼逆光而立之經書齊殺其大夫<lb/>
　髙厚殺之不以其罪也公子嘉叛晉而<lb/>
<pb n="KR4d0473_SBCK_042-11b"/>
　起曺師者經書曰鄭殺其大夫公子嘉<lb/>
　公子嘉與髙厚之辤同何歟<lb/>
答自糓梁言稱國以殺為有罪杜預則又<lb/>
為稱名為有罪之論紛紛不決陳殺其大<lb/>
夫洩冶冶豈有罪哉謂之無罪則殺陽處<lb/>
父得無罪乎或又以累上之文書之則凡<lb/>
殺大夫皆非國君矣左氏之言殺髙厚公<lb/>
子嘉一以為崔杼一以為國人其説自相<lb/>
矛盾獨公羊云稱國以殺君殺大夫之辭<lb/>
為得之桷謂専殺大夫諸侯之罪而大夫<lb/>
<pb n="KR4d0473_SBCK_042-12a"/>
之有罪無罪實不係焉有罪不可殺况無<lb/>
罪乎以此論之凡言殺大夫者蓋可見矣<lb/>
　問襄公之世有穆姜齊姜説者謂穆姜<lb/>
　成公之母謂齊姜成公之妻舜元謂何<lb/>
　由知乎成母成妻<lb/>
答穆姜宣公初即位之所逆也通於僑如<lb/>
見成公之十六年其卒也見襄之九年齊<lb/>
姜者即襄元年姜氏薨者是也其逆也見<lb/>
於成公之十四年<lb/>
　問吴子使扎来聘書札與曹椒秦術無<lb/>
<pb n="KR4d0473_SBCK_042-12b"/>
　異稱焉左氏公羊皆謂以札賢而進吴<lb/>
　子説者又謂札辤國而亂者札之為也<lb/>
　舜元謂吴夷狄之國札之賢類不得通<lb/>
　扵此也札不書族不書字不書公子何<lb/>
　賢乎札也屈完書族札不書族與曺椒<lb/>
　秦術之使夫何異哉<lb/>
答吴札楚椒同例何褒貶之有二人皆公<lb/>
子故不書姓若屈完非公族屈氏出於莫<lb/>
敖者也薳罷来聘則蒍氏也謬始扵公糓<lb/>
不攷而自破矣<lb/>
<pb n="KR4d0473_SBCK_042-13a"/>
　　　答髙舜元經史疑義十二問<lb/>
　問易有辭象變占太玄以方州部家擬<lb/>
　辭象變占其太玄方州部家九首之説<lb/>
　傳諸世者請喻其所長<lb/>
答太玄以蓋天之法為之方州部家在上<lb/>
此地承天之説也起於牛宿随天而左行<lb/>
也方州部家者以元而生三方方為三州<lb/>
州為三部部為三家其所謂八十一者則<lb/>
棄其方州部而言之也先儒多以辭象變<lb/>
占擬玄之方州部家僕獨以為非易成六<lb/>
<pb n="KR4d0473_SBCK_042-13b"/>
十四卦之後一卦之内必有辭焉有象焉<lb/>
有變焉有占焉是四者缺一不可也揚氏<lb/>
之玄既棄其方州部而獨取家而為八十<lb/>
一復取八十一而為七百二十九以賛是<lb/>
方州部者縁三以起於家若無預者焉先<lb/>
儒嘗言太玄與卦氣圖偶合邵子亦言易<lb/>
之卦始於乾而終於未濟玄之首始於中<lb/>
而終於飬中者法於中孚飬者法於頥此<lb/>
始終之異自邵子温公荆公尊玄之後如<lb/>
三蘇譏玄之説遂棄不道然其中十有七<lb/>
<pb n="KR4d0473_SBCK_042-14a"/>
卦分而為二義殊不可曉所謂卦氣圖公<lb/>
辟侯大夫卿之定卦亦不能通執事其詳<lb/>
思之<lb/>
　問易有起於中孚者未究其理<lb/>
答易起中孚先儒之説甚詳今録其説曰<lb/>
先儒言卦起中孚非也中孚復起於甲子<lb/>
耳蓋由揚雄作太玄以初卦凖中孚故先<lb/>
儒誤以為卦起中孚耳夫六十四卦首之<lb/>
以乾坤何以言起於中孚耶夫子分上下<lb/>
經而上經三十卦始於乾坤終於坎離下<lb/>
<pb n="KR4d0473_SBCK_042-14b"/>
經三十四卦始於咸恒終扵既濟未濟且<lb/>
乾配甲而起扵子坤配乙而起扵丑故六<lb/>
十四卦歴乾之甲子泰之甲戌噬嗑之甲<lb/>
申至坎離凡三甲而上經三十卦盡矣又<lb/>
歴咸之甲午損之甲辰震之甲寅至節而<lb/>
周凡六十卦為六六三百六十爻一年之<lb/>
日周矣而中孚小過既濟未濟之四卦繼<lb/>
節之後謂中孚復起甲子可也謂卦起中<lb/>
孚不可也且乾為十一月之卦而起甲子<lb/>
節爲十月之卦而得癸亥由是知上經三<lb/>
<pb n="KR4d0473_SBCK_042-15a"/>
十卦是陽生於子而終於已下經三十卦<lb/>
是隂生於午而終扵亥至中孚而陽氣復<lb/>
生於子故亦為十一月之卦自乾之起甲<lb/>
子至節六十卦而終是四其河圖十五之<lb/>
數為三百六十爻爻當一日而為六十卦<lb/>
一年之候也自中孚之起甲子至未濟四<lb/>
卦而終是四其六子之數凡二十四爻而<lb/>
爻當一氣為二十四氣應一年之候也或<lb/>
又曰何取於四其六子之數應之曰中孚<lb/>
巽上兑下小過震上艮下併既濟未濟坎<lb/>
<pb n="KR4d0473_SBCK_042-15b"/>
離互體為六子少陽少隂六子之氣分布<lb/>
於四時故四之以應二十四氣耳亦應四<lb/>
其河圖十五數而日當一卦凡六十日為<lb/>
六十卦一年之候也其淵妙如此<lb/>
　問易占法其取騐於人者當何所祖本<lb/>
　爻之變處當何為主<lb/>
答占法唯程沙随得之嘗以左氏考之古<lb/>
必有占書今旣散軼但當以變者為主然<lb/>
一爻之變猶可䆒索至二爻三爻之變則<lb/>
茫不可通舊聞唐正卿深於筮若二爻變<lb/>
<pb n="KR4d0473_SBCK_042-16a"/>
者便不敢臆斷古人心虛静因動生變隨<lb/>
變而推有千萬變而不可盡者今人心念<lb/>
駁雜無感而遂通之理縱有所感其感不<lb/>
一當從何處下手康節推象變之説亦不<lb/>
外此説卦乃占之本能通其類尚庶㡬僕<lb/>
甚有意於此然一行作吏終未有至静工<lb/>
夫茍能静斯得矣<lb/>
　問古儀禮今所存者可見端緒未審於<lb/>
　盛周之時曽盡行之乎為後世立教乎<lb/>
　愚所未曉<lb/>
<pb n="KR4d0473_SBCK_042-16b"/>
答禮爲禮儀爲儀成周盛時自天子至于<lb/>
士皆躬行而親習之者聘射燕饗昏冠之<lb/>
禮考於經無有不合謂存于書而不行者<lb/>
非也後人因周官一書謂周公營洛之後<lb/>
所成未及舉行遂併儀禮有疑其說陋甚<lb/>
亡取按蓺文志以儀禮謂之禮古經未嘗<lb/>
有儀禮之名先儒疑後漢學者見十七篇<lb/>
中有儀有禮遂合而名之者是也<lb/>
　問大小戴記其盡取諸於經乎摭漢儒<lb/>
　之說乎望喻其取諸於經者如何取諸<lb/>
<pb n="KR4d0473_SBCK_042-17a"/>
　於漢儒者如何<lb/>
答二戴之學原於后倉而小戴盛行者繇<lb/>
馬融盧植等考合衆家古文之文附之遂<lb/>
刋而行名為禮記今冠昏郷飲酒射燕聘<lb/>
義為古經之羽翼而中庸大學又為傳道<lb/>
之書若學記樂記皆集古書而為之者其<lb/>
有駁雜則哀公問儒行王制眀堂位禮運<lb/>
諸篇先儒已嘗置疑至若大戴禮之哀公<lb/>
問投壺與小戴禮無異若曽子之大學與<lb/>
祭義相佀其餘又與荀子賈誼書相出入<lb/>
<pb n="KR4d0473_SBCK_042-17b"/>
者則大戴之不及小戴多矣鄭康成後漢<lb/>
之精禮學者獨大戴未嘗為之注朱文公<lb/>
有取踐阼釁廟等篇然學者觀其㑹通不<lb/>
當貴耳而廢目也<lb/>
　問黄鐘為宫則三分損一以下生林鐘<lb/>
　之徴林鐘之徴復三分益一以上生太<lb/>
　蔟之商太蔟之商損一以下生南吕之<lb/>
　羽南吕之羽益一以上生姑洗之角姑<lb/>
　洗之角損一以下生應鐘之變宫云云<lb/>
　益損數理未逹<lb/>
<pb n="KR4d0473_SBCK_042-18a"/>
答太極元氣函三為一三者天地人也故<lb/>
必以三而損益之三統相通始成律吕陽<lb/>
之生隂曰下律也隂之生陽曰上吕也正<lb/>
變之説自古有之陳暘樂書去其清聲不<lb/>
考之過不然安得成八十四調哉<lb/>
　問井田制治願聞其詳<lb/>
答井田舊有圖譜然不通開方之法悉如<lb/>
棊局又兼以周官授地之法相參悉非舊<lb/>
制蓋鄉遂井田皆司馬法之説惟可與周<lb/>
官合而不可與孟子合先儒必欲合而一<lb/>
<pb n="KR4d0473_SBCK_042-18b"/>
之愈不可通蓋井牧小司徒之法井衍沃<lb/>
左傳之法丘井黄帝之法漢書井田亦與<lb/>
孟子微異秦廢井田開阡陌僕嘗謂井田<lb/>
古制至秦始廢兵農相通非井田之制此<lb/>
未易遽言也<lb/>
　問周官及月令真偽之理請喻其詳<lb/>
答周官或謂周公營成周後成此書而不<lb/>
及行其説無所據甚者方之為戰國隂謀<lb/>
之書吾不知其何者為隂謀也或又言劉<lb/>
歆偽為歆何所為而偽為之耶三説皆非<lb/>
<pb n="KR4d0473_SBCK_042-19a"/>
僕嘗謂周八百年其間更革損益不一穆<lb/>
王之吕刑夫子不存于書或者又将以為<lb/>
周公之所作矣兩漢唐宋歴年不及周王<lb/>
之半而官制更改皆有成書則周官之書<lb/>
當審為周時所作特不能定為何王時書<lb/>
也然周官井田禘祫郊社絶無其名先儒<lb/>
必欲以郊為圜丘井田為授地之類難以<lb/>
勉從實以其書列官分職整然有條欲强<lb/>
合於諸經遂不得不支離其説其餘可疑<lb/>
者五峯言之詳矣月令具見吕覽為吕不<lb/>
<pb n="KR4d0473_SBCK_042-19b"/>
韋書無疑陸徳眀云此是吕氏春秋十二<lb/>
紀之首後人刪合為此蔡伯喈王肅言周<lb/>
公所作皆非也月令云命太尉賛桀俊此<lb/>
蓋秦官鄭氏釋之眀矣<lb/>
　問春秋於王正月上左傳加一周字其<lb/>
　義有所謂無所謂<lb/>
答春秋云王正月左氏云周王正月皆周<lb/>
之正月然左氏増周之一字其跡若與夫<lb/>
子同而其釋經實有不同今世之以周正<lb/>
為夏十一月皆啓於左氏如書雲物取温<lb/>
<pb n="KR4d0473_SBCK_042-20a"/>
麥之類直以春夏秋冬更易而改書之後<lb/>
人紛紛之謬誤左氏其尤也正朔之説家<lb/>
有成書非立談可盡聞吴幼清亦與鄙見<lb/>
合不審得其説否<lb/>
　問周子太極圖上一空圈下二空圈當<lb/>
　存當舎乞喻之<lb/>
答太極圖的確自陳希夷傳二圏乃成人<lb/>
成仙之説非面陳不可<lb/>
　問三國之時司馬公邵康節朱文公三<lb/>
　子之言不同誰之言為是<lb/>
<pb n="KR4d0473_SBCK_042-20b"/>
答司馬編年之法當時較量極費力然既<lb/>
謂之編年不得不爾終建安而始魏亦自<lb/>
有深意但不合謂諸葛公入寇耳朱文公<lb/>
帝蜀自正但後連書晉事又不可曉若書<lb/>
莾大夫揚雄卒大與春秋書法不同莾為<lb/>
亂臣賊子春秋未有書家臣之理僕嘗謂<lb/>
正統二字扵經無所見尚書止有大統二<lb/>
字漢歴法有三統二字後人泥正統之説<lb/>
故皆不通前後遮䕶不得律以大義則漢<lb/>
以後皆當缺書若用編年備事温公之法<lb/>
<pb n="KR4d0473_SBCK_042-21a"/>
盡矣邵氏經世以不書事故可糢糊無罅<lb/>
漏然此老少年先從春秋下工夫終占得<lb/>
道理端正<lb/>
　問窮理盡性以至於命又不知命無以<lb/>
　為君子也與公伯寮其如命何又知命<lb/>
　者不立乎巖墻之下其義同否<lb/>
答命也者禀於有生之初也夫人之生天<lb/>
所與者有一定而不能移先儒雖有理氣<lb/>
之分以命言之其實一也天以命人者氣<lb/>
人受於天者理若仁義禮智則理也貧賤<lb/>
<pb n="KR4d0473_SBCK_042-21b"/>
夀夭則氣也是豈命有二也㢤析之雖殊<lb/>
命則一也尚論古聖賢之言命者其辭㫖<lb/>
蓋有不同亦各從其所由而發之啓道徳<lb/>
之門者有之逹微妙者有之有不得已而<lb/>
言之者有之又有有爲言之者有之故易<lb/>
曰窮理盡性以至於命孔子言知命孟子<lb/>
亦曰知命知其命者夫是之謂君子君子<lb/>
之所以知之者修身成徳順其正而已至<lb/>
若見危亡身不茍去就死宗廟社稷城郭<lb/>
封疆者皆得其正者也自罹刑戮此以罪<lb/>
<pb n="KR4d0473_SBCK_042-22a"/>
致而不知命者矣孔子曰公伯寮其如命<lb/>
何言公伯寮何預焉在我者豈委而廢在<lb/>
天者豈强以必今之言命者悖於此至若<lb/>
不保其身死於巖墻之下當在不弔之義<lb/>
然所謂命者乃天命之命孟子之言詳矣<lb/>
　　　答髙舜元十問<lb/>
　問吾自衛反魯然後樂正雅頌各得其<lb/>
　所<lb/>
答樂正非謂四代之樂有誤而正也魯用<lb/>
四代之樂是魯僣用之失非四代之樂非<lb/>
<pb n="KR4d0473_SBCK_042-22b"/>
也夫四代之樂各有律吕夫子安得而正<lb/>
諸古者房中之樂為二南朝聘㑹同燕飲<lb/>
郷射為二雅告神之歌為周頌頌為周王<lb/>
所得行也歌與樂相並而作三終之義可<lb/>
得而攷也季子觀樂歌詩亦與樂相通無<lb/>
以議為也至扵樂正雅頌各得其所則有<lb/>
不可不辨者范寗言孔子列黍離於國風<lb/>
殊不知季子之歌王固為王矣歌小雅而<lb/>
曰周徳之衰是歌六月至于何草不黄矣<lb/>
鹿鳴至于菁菁者莪皆美詩也曷言乎周<lb/>
<pb n="KR4d0473_SBCK_042-23a"/>
徳之衰乎今之小雅皆夫子所定則凡歌<lb/>
鹿鳴至于菁菁者莪非周徳之衰是雅頌<lb/>
之得所復與樂正眀矣太史公謂仁義陵<lb/>
遅鹿鳴刺焉夫子以前雅之無别眀矣故<lb/>
司馬氏作孔子世家曰關雎為風始鹿鳴<lb/>
為小雅始文王為大雅始清廟為頌始是<lb/>
真謂夫子所定夫子皆絃歌之以求合㲈<lb/>
武雅頌之音若是則豈得不謂之詩樂相<lb/>
合然則謂夫子正四代之樂實非也季子<lb/>
之歌大雅誠文王之徳矣然民勞至于召<lb/>
<pb n="KR4d0473_SBCK_042-23b"/>
旻此周之亂也何文王之徳乎故凡可以<lb/>
合于樂者小雅至于菁菁者莪而止大雅<lb/>
至于卷阿而止衰亂之詩不得入於樂矣<lb/>
頌之得其所者夫子直書周頌以别則魯<lb/>
之配天烝禘閟宫之廟皆非禮矣歌周頌<lb/>
之詩於魯侯之廟則奚取三家之堂夫子<lb/>
之意眀矣魯頌非告神之歌謂之頌者頌<lb/>
之變然敬之小毖振鷺閔予小子諸篇亦<lb/>
非告神之詩善乎太史公之言曰成王作<lb/>
頌推已懲艾悲彼蒙難觀至于此則後人<lb/>
<pb n="KR4d0473_SBCK_042-24a"/>
之效魯而溢美者誠可羞矣商頌是夫子<lb/>
之祖正考父所作夫子殷人遺聞墜簡附<lb/>
以傳後觀其辭想其世之宋而不足證可<lb/>
知矣肆直而慈愛商之遺聲也歌商之説<lb/>
次扵雅頌夫子之意深矣雅頌得所樂亦<lb/>
正矣非他有樂也即雅頌之歌樂也<lb/>
　問邵子謂天覆地地載天天地相函故<lb/>
　天上有地地上有天<lb/>
答邵子言天依乎地先儒言地在其中蓋<lb/>
如磨然上下皆天虛者為氣只天之形濁<lb/>
<pb n="KR4d0473_SBCK_042-24b"/>
者為體只地之形所謂天上有地者日月<lb/>
五星周行晝夜日没于地下但認得地在<lb/>
其中則天上天下皆可通矣<lb/>
　問邵子謂數起扵午<lb/>
答數起於午微妙不可言已生之數皆順<lb/>
天而行復至於乾也未生之數皆逆天而<lb/>
行姤至於坤也非午不能起陽盡於午由<lb/>
静而動此知来之妙邵子之秘先儒未嘗<lb/>
言之<lb/>
　問邵子謂天行不息未嘗有晝夜人居<lb/>
<pb n="KR4d0473_SBCK_042-25a"/>
　地上以為晝夜故以地上之數為人之<lb/>
　用<lb/>
答邵子曰先天學心法也圖從中起萬化<lb/>
萬事生乎心又曰先天圖者環中也方圓<lb/>
之圖尤宻所謂地上之數為人之用方圖<lb/>
是也用九環中則依天而行圓圖是也合<lb/>
天而行附地而生故人為萬物之靈而乾<lb/>
之九三九四其功用尤可見<lb/>
　問邵子聲音之學及字母淵源<lb/>
答縱為四聲横為七音鄭漁仲之説備邵<lb/>
<pb n="KR4d0473_SBCK_042-25b"/>
子聲音之學出於其父名古號伊川丈人<lb/>
有圖譜行于世温公切韻皆源於此然此<lb/>
學由西域来今所謂三十六字母亦從彼<lb/>
出中國四聲甚拙至沈約始眀七音先儒<lb/>
嘗言中聲合於天籟若如近世祝泌觀物<lb/>
解中韻譜却又入樂工清濁之拘荘子謂<lb/>
樂出虚乃邵子心法但得伊川丈人圖子<lb/>
一觀亦得髣髴後漢風角鳥占亦不出此<lb/>
然非至静工夫未易能通也<lb/>
　問芣苢説者謂車前其子治婦人難産<lb/>
<pb n="KR4d0473_SBCK_042-26a"/>
　愚謂采之於詩殊無義味其中必有其<lb/>
　義乞教之<lb/>
答芣苢謂治婦人難産政如釋螽斯芍藥<lb/>
之謬也先儒謂叙物以言情謂之賦情體<lb/>
物也索物以託情謂之比情附物也觸物<lb/>
以起情謂之興物動情也此詩兼興賦之<lb/>
體古樂府中魚戲蓮葉東魚戲蓮葉西之<lb/>
詩深得此意難以語言盡也<lb/>
　問詩關雎謂之國風自王季為西伯至<lb/>
　紂又命文王典治國南文王作邑於豐<lb/>
<pb n="KR4d0473_SBCK_042-26b"/>
　乃命岐邦周召之地爲周公召公采地<lb/>
　至武王定天下巡狩述職陳誦周國之<lb/>
　詩以觀民風俗得二公之徳教尤純者<lb/>
　属太史分而國之謂之周南召南作樂<lb/>
　用之被之筦絃以爲房中之樂又謂太<lb/>
　姒稱后此追稱云耳其義何如<lb/>
答地志扶風雍縣東北有周城東南有召<lb/>
城文王之爲西伯周召未得封也武王伐<lb/>
紂以後周召未得封也周召之封始於相<lb/>
成王以後詩序不足證今直以行露甘棠<lb/>
<pb n="KR4d0473_SBCK_042-27a"/>
考之眀言召伯此不可通之一也夫既以<lb/>
二南爲文王在周南則爲王在召南則為<lb/>
公此不可通之二也太姒在周南爲后妃<lb/>
在召南為夫人此不可通之三也關雎之<lb/>
作太史公所言不一或爲刺或爲康王以<lb/>
後詩但先儒之說林立雖有鄙見未易陳<lb/>
道若復異論此又佀吴㓜清宗象山之謗<lb/>
興矣世無真學貴耳賤目難以立談<lb/>
　問作史及編年實録凡例<lb/>
答日曆起居注時政記條目歐陽公言之<lb/>
<pb n="KR4d0473_SBCK_042-27b"/>
詳矣實録迺加謚以後書必有臣傳亦有<lb/>
字數限式宋元豐以後日厯壊於王安石<lb/>
建炎以後日厯壊於秦檜至咸淳之謬尤<lb/>
不足據然遺書舊聞皆足考證若欲討論<lb/>
非經月議論不可<lb/>
　問四六格式及速成之方檢閲之書<lb/>
答牋表之説當别詳具此雖小技更僕未<lb/>
易言大要寡學而才氣差敏㨗者直師東<lb/>
坡南渡以後皆宗之金源諸賢只此一法<lb/>
惟荆公一派以經為主獨趙南塘單傳莫<lb/>
<pb n="KR4d0473_SBCK_042-28a"/>
有繼者汪彦章則游乎蘇王之間若欲精<lb/>
究當取夏英公掦文公翟忠惠綦北海王<lb/>
疎寮元章簡王禹玉張安道劉莘老諸人<lb/>
文字置几案賤子當面言源委矣<lb/>
　問古賦當祖何賦其體製理趣何由髙<lb/>
　古<lb/>
答屈原為騷漢儒為賦賦者實叙其事體<lb/>
物多而情思少登髙能賦皆指物喻意漢<lb/>
賦如掦馬枚鄒皆實賦體至後漢雜騷詞<lb/>
而為賦若左太冲班孟堅兩都賦皆直賦<lb/>
<pb n="KR4d0473_SBCK_042-28b"/>
體如幽通諸賦又近楚辭矣晁無咎言變<lb/>
離騷續楚辭其説甚詳私謂賦有三變自<lb/>
後漢之變爲初栁子厚之賦爲第二蘇黄<lb/>
爲第三今欲稍近古觀屈原橘賦賈生鵩<lb/>
賦爲正體又如馴象鸚鵡諸賦猶不失古<lb/>
曹植諸小賦尤雅潤但差萎弱耳<lb/>
清容居士集卷第四十二<lb/>
</p>
<p>
</p>
  </div>
</body>
</text>
</TEI>
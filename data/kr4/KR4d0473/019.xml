<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0473_SBCK_019-1a"/>
清容居士集卷第十九<lb/>
　記<lb/>
　　　馬元帥防倭記<lb/>
自昔待蠻夷之國必傳　詔令以諭説之<lb/>
稍失撫馭則狙詐百出甚者嗜錙銖之甘<lb/>
傾接如素所交徃失上國體簸侮訕笑扵<lb/>
兹有年矣<lb/>
今天子考獻令於疆域中書省奏曰蠻夷<lb/>
之不庭實守禦長吏餌利忘公弊不可日<lb/>
長維㝎海實慶元屬縣附海司鎮遏遵考<lb/>
<pb n="KR4d0473_SBCK_019-1b"/>
舊蹟兹其為泊艤之所舶有㝎制輸其物<lb/>
以上于官勿入郡城勿止貿易則得以永<lb/>
逺虚聲生疑駱驛傳騎亡益也是宜選帥<lb/>
臣清白有譽望者制置其事<lb/>
上可其奏泰㝎二年冬十月倭人以舟至<lb/>
海口於是行省僉曰非馬公孰得當是選<lb/>
公乗驛至縣即宣諭<lb/>
上意始疑駭不肯承命反復申諭訖如教<lb/>
於是整官軍合四部以一號召列邏船以<lb/>
示備禦戢科調減騶從除征商之姦嚴巡<lb/>
<pb n="KR4d0473_SBCK_019-2a"/>
警之實慮民之投憲為文以諭收其㠶櫓<lb/>
器械而舶法卒不敢移减自便事既畢賈<lb/>
區市虚陳列分錯咿嚘争竒踏歌轉舞川<lb/>
后山君徳色效靈而公之淵思曲畫若防<lb/>
之制水不可得以殫述自始訖終凢一百<lb/>
三十有七日古之禦邊莫踰扵諸葛武侯<lb/>
韋臯善繼史有述焉今公創始於前願後<lb/>
之賢帥規隨以成非惟鄉里之奠安則國<lb/>
家懐来將自兹始王㑹之篇桷願有繼焉<lb/>
　　　兩浙轉運鹽使分司記<lb/>
<pb n="KR4d0473_SBCK_019-2b"/>
國朝定煑海之賦倍於前代邦用是資其<lb/>
選官委任為不輕兩浙設總司於杭東西<lb/>
屬郡率置分司以董督四明號為東浙繁<lb/>
夥饑饉荐罹逋負益廣急之則疲薾愁嘆<lb/>
䵩色骨立見於耄稚故受其任者為㝡難<lb/>
桷官翰林時預議中書堂嘗白丞相乞減<lb/>
嵗額丞相頷其議于時大臣咸然其説卒<lb/>
以户部籍不能易是後憂國者迄減其直<lb/>
繼今善謀邦計之士亦將有以待也泰定<lb/>
元年冬分司燬三年張侯伯威莅是邦以<lb/>
<pb n="KR4d0473_SBCK_019-3a"/>
官楮若干委于郡郡守郭侯曰兹役不可<lb/>
緩必擇善於營繕者是屬曰阮君申之縣<lb/>
庠之興尹能紹之曰尉周君一夔尉廨乆<lb/>
湮尉能起之兹其以是屬僉謀曰取扵山<lb/>
里胥是刪鬻於市大賈以喜將視其材市<lb/>
於民堅完縝密是則不負於郭侯之教矣<lb/>
六月闡工九月告成聴事崇嚴夾舍拱揖<lb/>
門臺有叙百堵具列斧斤鼛鼓不徹于垣<lb/>
周君則曰尉雖不才囹圄之設非我職矧<lb/>
轉運府設是則益以病盍去諸復以楮之<lb/>
<pb n="KR4d0473_SBCK_019-3b"/>
餘者歸于司官常患不得其人急奉於公<lb/>
怨讟滋興况復因之以竊其利周君則不<lb/>
然人皆曰作之登登周君是承去其榜笞<lb/>
民完以熈若是則任其職者絶呌囂息追<lb/>
逮其賦寧有不登于<lb/>
天府昔之使者遺愛掲於堅珉矣後之来<lb/>
者登斯堂也藹然仁政將屢書不絶桷老<lb/>
矣尚當見之泰㝎四年二月庚寅具官袁<lb/>
桷記<lb/>
　　　鄞縣小溪巡檢司記<lb/>
<pb n="KR4d0473_SBCK_019-4a"/>
城南門折行四十五里曰小溪鎮宋元豐<lb/>
置焉唐曰光溪鎮以監酒稅煙火得名治<lb/>
平元年罷酒稅以便民獨掌煙火凢言煙<lb/>
火職民訟水火盗賊其地三境交接大江<lb/>
貫其中羣溪畢㑹水清泠如明鏡巖巒擁<lb/>
秀千篙競發碧瓦朱甍翬聳鱗比望之如<lb/>
神仙居宋紹興中北客多樂居之魏文節<lb/>
公結圃墅與客大梁張武子為詩友其它<lb/>
如安儀同孫王尚書相繼卜築而為是鎮<lb/>
者于于飬恬承接履舄争闘絶庭下桷㓜<lb/>
<pb n="KR4d0473_SBCK_019-4b"/>
嵗舟至溪上猶能記髣髴也<lb/>
皇朝一海㝢立巡檢司于是地而舊鎮久<lb/>
廢故家亦湮沒毁散仕者率苟循嵗月䖏<lb/>
隘踵陋不復以崇嚴為事泰㝎元年白君<lb/>
察罕不花莅是職與父老言曰司徼之所<lb/>
不在荒寂則在獷惡吾獨愛是溪有先賢<lb/>
之遺俗薪者販者前歌後休絶枹鼓之警<lb/>
罷干棷之邏吾心固勤焉亦是土循謹之<lb/>
素願廣聴事以表兹溪咸曰然於是木踵<lb/>
以至甓效以来三年夏闡工九月告成逺<lb/>
<pb n="KR4d0473_SBCK_019-5a"/>
迎龍湫近接虹梁舉觴以落而懐牒巧訟<lb/>
者各屏息以避有合夫道徳齊禮之義迺<lb/>
相與歌曰<lb/>
作之烝烝罔聞其聲養其髙明心清以寧<lb/>
不卑其官惟後来是承<lb/>
　　　吳江重建長橋記<lb/>
震澤東受羣川汪洋巨浸至吳江尤廣衍<lb/>
地為南北衝千㠶競發駛風怒濤舂擊噴<lb/>
薄一失便利莫能制唐刺史王仲舒築石<lb/>
堤以順牽挽宋慶曆八年邑宰李問始造<lb/>
<pb n="KR4d0473_SBCK_019-5b"/>
長橋繇是各捨舟以途来徃若織水齧木<lb/>
腐嵗一治葺益為民病泰㝎元年冬州判<lb/>
官張君顯祖始莅事曰兹實首政稽工程<lb/>
財莫知攸出當謀於民民有調役維浮屠<lb/>
善計度長衢廣殿瞬息以具吾語諸其有<lb/>
獲廣濟僧崇敬寔來敬言伐木為梁弗克<lb/>
支逺易以石其迄有濟㕘知政事馬思忽<lb/>
公以督運至吳迺采其議周詢以籌首捐<lb/>
貲以勸敬復曰作事謀始不可不慎有善<lb/>
士姚　嘉禾人能任大工役必屈以委<lb/>
<pb n="KR4d0473_SBCK_019-6a"/>
繪圖相攸經畫畢具咸服姚議於是參政<lb/>
諉郡守郭侯鵬翼役未興丞相荅剌罕公<lb/>
朝京師迴道繇吳江郡白橋議丞相曰吾<lb/>
必首倡即捐萬緍而府縣士民相胥以勸<lb/>
平章髙公貫公繇湖廣江西来自江浙力<lb/>
囑張君俾終是工杜侯貞来守是土亦曰<lb/>
張之言然閏正月建橋明年二月橋成長<lb/>
一千三百尺有竒揵以巨石下逹層淵積<lb/>
石既髙環若半月為梁六十有一釃其剽<lb/>
悍廣中三梁為丈三百以通巨舟層欄狻<lb/>
<pb n="KR4d0473_SBCK_019-6b"/>
猊危柱贔屭甃以文甓過者如席舊有亭<lb/>
名垂虹周遭嵳峩因名以増榮觀焉是役<lb/>
也敬師鳩徒輸財實三之二贏財十萬復<lb/>
以為寳帶橋助姚摠其綱張君首議出於<lb/>
仁政事有脗合而是州興役見知於丞相<lb/>
誠出大幸厥今運舟相聨驛使旁午咸曰<lb/>
丞相謀國經逺張君美績繇是得書將永<lb/>
逺無極繫之以詩曰<lb/>
茫茫禹甸昔鄰扵魚維四載功兹為具區<lb/>
有失其防羣嗸喁喁曰維李侯構兹虹梁<lb/>
<pb n="KR4d0473_SBCK_019-7a"/>
經始孔艱任負揚揚嵗老水泐臨履若驚<lb/>
張君莅官飭我初政曰兹橋匪脩涉者益<lb/>
病召彼耆老貨布莫競相國之来六轡徐<lb/>
徐詢事審宜以究以圖割其緍錢㑭民樂<lb/>
輸橋既成矣虹飛于江千柱承宇羣流迴<lb/>
矼儼兮層城爛其軒䆫張君籌思相國成<lb/>
之彼清浄士式克承之千嵗永賴我庸以<lb/>
銘之<lb/>
　　　陸氏捨田記<lb/>
吳越舊俗敬事鬼神後千餘年争崇尚浮<lb/>
<pb n="KR4d0473_SBCK_019-7b"/>
屠老子學棟甍徧郡縣宋帝南渡公卿大<lb/>
臣多出兩浙而制令入政府得建宫院崇<lb/>
祖禰驅石輦木空巖閴寂之地髙下晃曜<lb/>
財日益耗而弊莫可救矣故稍自給足者<lb/>
亦承風效施跬步瞬目日不勝其繁吁可<lb/>
禁㢤宋社亡故家日降辱過昔所崇建揮<lb/>
手若不相識甚者翦夷其墓田豚蹄之祭<lb/>
不通扵焄蒿而卒未有能懲戒夫厲階於<lb/>
初其習聞者不變故雖善說巧譬終莫能<lb/>
以改也夫錫山陸元俊以其母夫人楊氏<lb/>
<pb n="KR4d0473_SBCK_019-8a"/>
捨田之狀且告曰陸故吳望族大父凱恬<lb/>
静絶企騖觀老子書若有得所與交多聞<lb/>
人是生先府君愈孝謹自治讀司馬公書<lb/>
不釋手人勸之仕則曰吾承事於家者未<lb/>
至安能弊内以益外哉未幾大父母相繼<lb/>
卒吾府君拮据治窀穸不幸以毁卒又不<lb/>
幸弟鐵孫卒於是吾母曰為物為變魂之<lb/>
屈而不能伸者也氣化則魂升求於家祭<lb/>
記禮者盡之矣求於窈㝠則莫若清浄焉<lb/>
是依汝父若弟其往也無悔而吾惓惓者<lb/>
<pb n="KR4d0473_SBCK_019-8b"/>
情有盡而哀終身不可以有盡也今將割<lb/>
田若干歸于城北之洞虚觀以廣其時思<lb/>
吾知守禮者矜其情而曲許之焉事不永<lb/>
久則吾之志墮當求能文詞者為之傳其<lb/>
文傳田不復可易矣田不可易則汝父弟<lb/>
與吾志俱不朽矣其言若是㑭余信其言<lb/>
者吾友陽榖李君希哲也希哲於陸母為<lb/>
姻聨善屬文遜扵予者求徵以示公也儆<lb/>
其子孫而余前言惓惓復將以儆夫觀中<lb/>
之徒知以輿言為可畏也袁桷記<lb/>
<pb n="KR4d0473_SBCK_019-9a"/>
　　　野月觀記<lb/>
養生説有二焉北祖全真其學首以耐勞<lb/>
苦力耕作故凢居䖏服食非其所自為不<lb/>
敢享蓬垢䟽糲絶憂患慕羡人所不堪者<lb/>
能安之調伏攝持將以復其性死生夀夭<lb/>
泊然無繫念駸駸乎笁乾氏之學矣東南<lb/>
師魏伯陽其傳以不死為宗本於黄帝韜<lb/>
精鍊形御六氣以游夫萬物之表其夀命<lb/>
益長者謂之僊而所傳確有派繫先儒深<lb/>
有取焉夫人之所受為命其夭閼戕賊必<lb/>
<pb n="KR4d0473_SBCK_019-9b"/>
不能盡其年過於厚者非自裕也盡性知<lb/>
天踐形以全其正斯二者俱得之矣天台<lb/>
多羽人居遺跡勝所相望不絶宋世有大<lb/>
梁趙公宗卿某佐縣黄巖樂而家焉踰二<lb/>
百年子孫益繁衍詩書孝友簪笏不絶於<lb/>
家乗四世孫與慶虚中父遯世樂道從北<lb/>
方之學者而慕之志彊氣堅脅不至席今<lb/>
踰十年矣遂築室委羽山之西北八牖四<lb/>
房兩翼三楹靚深以明于以坐忘不知寒<lb/>
暑之代謝順其天年以入於自然者也而<lb/>
<pb n="KR4d0473_SBCK_019-10a"/>
名之曰野月焉月猶身也則而象之者得<lb/>
無佀乎吾按其圖東西仙源南企大有北<lb/>
顧商丘誠僊人棲息之所境清則神湛嘗<lb/>
聞張平叔産是州王子晉居桐栢山二人<lb/>
皆以不死傳信盡性可以至命虚中得至<lb/>
静之説願取平叔書讀之將見王子而肅<lb/>
之矣道無異同不偏於一者則盡善桷也<lb/>
行南歸願踵門請其説尚當賦之至治元<lb/>
年九月四眀袁桷記<lb/>
　　　冲菴記<lb/>
<pb n="KR4d0473_SBCK_019-10b"/>
御史臺都事開封賈君華甫以冲名其居<lb/>
謂袁桷曰為我敷繹而記之余於易先後<lb/>
天之説精思以求而嘗得其説焉冲漠無<lb/>
迹易之初也二儀定位其氣果有分哉是<lb/>
氣也隂陽得之則為日月星辰為河漢為<lb/>
山嶽凝而瑞扵世為甘露為慶雲形而在<lb/>
下四靈連理之應係焉其於人也受中以<lb/>
生則與天地之未判同也曰生矣氣亦果<lb/>
有分哉曰寂然者初之未始離者也感以<lb/>
應不動乎内者也心君清寧行乎六氣而<lb/>
<pb n="KR4d0473_SBCK_019-11a"/>
不沴䖏乎寒暑而無背則中和者内外之<lb/>
樞紐也昔之聖人言夫上者為道下者為<lb/>
器變通事業允屬夫人若是則全其大和<lb/>
以養吾生休休焉復奚遜焉存誠以立乾<lb/>
之本也持敬以直坤之本也聖人惓惓致<lb/>
辭焉隂陽之用備矣氣生於無形成於有<lb/>
形聚散反復晝夜不置朂哉勉夫將不能<lb/>
以病矣華甫官京師踰二十年踐歴清劇<lb/>
其於事物也充然若迎刃與人交謙以善<lb/>
防臧否之色絶顔面而損益髙下各有攸<lb/>
<pb n="KR4d0473_SBCK_019-11b"/>
當是其飬之有素外不能動者矣其名曰<lb/>
冲不幾佀夫華甫竦然曰唯遂為之記<lb/>
　　　順堂記<lb/>
大徳八年余與天台陳君剛中為翰林屬<lb/>
剛中素簡曠不耐酬接獨其族子萬里禆<lb/>
益俛仰客至能使盡歡禮洽而氣和真翩<lb/>
翩良子弟也家居于台之三台山之下凢<lb/>
十有一世宋世第科目聲黌序代有其人<lb/>
焉古之言令族必曰荀陳曰王謝非貴華<lb/>
腴也薫徳以為善積小以為髙絶於聲音<lb/>
<pb n="KR4d0473_SBCK_019-12a"/>
笑貌篤躬以行者斯近矣萬里三游京師<lb/>
未嘗不與之言齊家脩身察其所養益充<lb/>
厚調官以歸謂余曰遴築堂以奉吾母兄<lb/>
弟三人而仲弟居于外今将挽之以歸抑<lb/>
反身而思之我不能和恊以至於是邪則<lb/>
又曰遴其母以妻孥之私若是邪昔之歌<lb/>
常棣之詩情義之曲盡焉者也而夫子蔽<lb/>
之曰順願則順焉其殆庶幾矣桷曰天地<lb/>
以順動不順為逆焉孛于辰為震為孽春<lb/>
秋紀之順天地之經義者孝之本矣陳仲<lb/>
<pb n="KR4d0473_SBCK_019-12b"/>
子喻於槁壤世人行事不若仲子則升斯<lb/>
堂油然以興不逺而復何憂焉化由身始<lb/>
盖何病焉為之歌曰<lb/>
彼山㠝岏孰啓源兮世十有一嗣宗蕃兮<lb/>
木之詵詵本可分兮謂本可分兮枝曷以<lb/>
存季也孔艱憂心薫兮伯也鬱陶求于原<lb/>
兮歸来歸来兮我母永歡兮<lb/>
　　　積慶堂記<lb/>
徃嵗朝廷廣錫類之澤於中外繇是執政<lb/>
大臣得追榮其三世今集賢大學士平章<lb/>
<pb n="KR4d0473_SBCK_019-13a"/>
大慈公時為翰林承㫖捧<lb/>
制書告于厥曽暨祖考惕然以思曰嗣子<lb/>
守先緒敬篤弗敢替陟降帝廷嘉惠日接<lb/>
靡有間兹惟前人寵綏功我康懿公潛光<lb/>
葆真植徳在拱把至安惠公封樹益䖍美<lb/>
䕃磅礴蓄久而未振逮先考文敏公則亦<lb/>
旁達秀發聞譽光灼矣然祿弗稱其報今<lb/>
膺是穹顯居室完好弗先烈是思曷稱永<lb/>
久遂扁其堂曰積慶有取於坤之文言如<lb/>
臨如存知所以近<lb/>
<pb n="KR4d0473_SBCK_019-13b"/>
天子之光者實有攸自桷也獲殿次集賢<lb/>
得升公之堂而㑭有言焉古之能孝者食<lb/>
息跬步不忘其本而詩人之推原則亦曰<lb/>
孝孫有慶是皆其先祖之徂賚夫源深則<lb/>
流長恃而不浚將壅焉以竭譬之善賈貨<lb/>
殖之積所從来久矣因其饒而日取之用<lb/>
殆有盡今平章公朝夕承顧問委心微言<lb/>
觸類以感悟廣聞以通導善經達權以天<lb/>
下休戚為己任所陳於上者外雖不能知<lb/>
覩命名之意若堂焉以構播焉以穫實崇<lb/>
<pb n="KR4d0473_SBCK_019-14a"/>
迺先公之徳以垂裕於萬子孫毋怠則凢<lb/>
登斯堂者亦将倣以尊祖河潤九里夫豈<lb/>
徒言乎哉<lb/>
　　　樂全齋記<lb/>
真㝎李君允希微甫故儒家幼慕冲曠閲<lb/>
其游記曰登恒山聆天雞觀出日焉遵太<lb/>
行上王屋山嵩華少室視昔時好竒之士<lb/>
遺蹟鑱刻悲愉怪愕歴歴在目而徼福頌<lb/>
語何侈愚也南踰江淮地險不足恃矣震<lb/>
澤禹功能知尊之錢塘故王都囂溽靡習<lb/>
<pb n="KR4d0473_SBCK_019-14b"/>
未有改遂窺禹穴望蓬萊乆之歴天台赤<lb/>
城知孫興公司馬承禎肥遯益有㫖武夷<lb/>
九曲其仙者誠然與道統之傳有自矣過<lb/>
九江審瀦匯之本匡山之截乎長江者非<lb/>
偶然也衡山為南嶽灊山望祭抑深疑之<lb/>
氣舒而神完則曰吾於鍾山其止乎遂日<lb/>
廣松竹桃杏鼎壺几硯之屬于以娱其客<lb/>
且益以自佚鍾山故衣冠之所僑寓也繇<lb/>
晉以南名士居焉今將居是丘以樂之為<lb/>
何如益展其地曰山房堂曰静脩齋曰樂<lb/>
<pb n="KR4d0473_SBCK_019-15a"/>
全軒曰松風而命其樂全者㑭余記余嘗<lb/>
悲好游之士名足以成矣文足以傳矣而<lb/>
不能全其身盖其沉恣豢養恃才以肆危<lb/>
機駭浪蹈之而莫知遇事瓦解其悔恨悼<lb/>
惜若無所容其生非若夫子之宋之陳之<lb/>
衛之不遇盖徳以輔名道以喻志捨是則<lb/>
非以自豫也希微生盛眀之世居于中州<lb/>
以仕焉若水達于川孰能禦遏今而曰卜<lb/>
居于南土豈託而逃者與余居京師見持<lb/>
政柄者皆善思索位置遇大利害輙執咎<lb/>
<pb n="KR4d0473_SBCK_019-15b"/>
不能解而南士以䟽逺得免希微之居南<lb/>
夫豈遂其静退與抑亦耳目之所接有感<lb/>
而然與遂為之辭曰<lb/>
顒顒鍾山覇基承兮英光盪摩隱徳貞兮<lb/>
泉纚纚兮玉鈴松摇摇兮翠旌維絜士之<lb/>
定居兮山神憺兮以受令合正命兮萬化<lb/>
成神無方兮飬千齡<lb/>
　　　竹鳯石屏記<lb/>
繇開平西南行七百里稍折西北其地有<lb/>
泉如懸簾五色貫射在昔<lb/>
<pb n="KR4d0473_SBCK_019-16a"/>
世祖皇帝名之曰三不刺以其國語志之<lb/>
也地曠衍均成沙居民鮮少地所宜惟瓜<lb/>
悉發南戍卒墾樹之瓜絶甘美按燉煌多<lb/>
種瓜沙土䟽利根蔓善達分水無沮洳昔<lb/>
常以江漢人廣其田號㑹稽其事政相佀<lb/>
至治元年<lb/>
今天子巡北邊望祭陵寢昭文館學士史<lb/>
公以屬車從旄旂交章鼓柝傳警頓次之<lb/>
暇則詢其遺俗千里一色林光野燒絶不<lb/>
接目睫怪石犬牙層獻迭見遂得一屏若<lb/>
<pb n="KR4d0473_SBCK_019-16b"/>
水玉澄澈雲根屹成巖崿雕鏤其上有叢<lb/>
竹森列旁出一木綠葉宻成前隱采鳳迴<lb/>
咮導前以飛五采紛敷不假於琢削而生<lb/>
意屈曲造物有以畀之者因名之曰竹梧<lb/>
来鳯為圖以紀之余嘗聞地之宜於五榖<lb/>
者男女必繁夥充斥盡力以食其土若夫<lb/>
絶漠廣域其寳玉光怪不可名狀而其人<lb/>
類寡鮮得非夫地之氣其凝結者為星辰<lb/>
為河嶽其聖其賢者為君師以長牧之至<lb/>
扵不能以自見者則萃其精眀剛絜之質<lb/>
<pb n="KR4d0473_SBCK_019-17a"/>
以伏于荒野一得所遭而其緹襲繅薦又<lb/>
甚於他好豈不幸哉方今<lb/>
天子寳賢飭躬以孚佑于下民兹石之瑞<lb/>
和氣之感與抑亦開太平之應以告成于<lb/>
天與史公徃在至元間從<lb/>
大帝出征嘗得二石中空如塤出虚成奏<lb/>
其一具北斗形余嘗聞史公好養生説玉<lb/>
石吾寳視於内者何如也至治三年三月<lb/>
袁桷記<lb/>
　　　曰生堂記<lb/>
<pb n="KR4d0473_SBCK_019-17b"/>
天台道士項君子虛通岐黄書其治病不<lb/>
擇富貧輙徒步以往䖏藥候脉有源委盖<lb/>
所居鄉有老醫能理傷寒受其説傷寒首<lb/>
經絡未有不通是而能為醫者治所居室<lb/>
名之以曰生且求記於余噫今之醫未嘗<lb/>
不以生為心也技薄而學淺貿貿然以游<lb/>
人之門恣意剖决遂使夫人之夀夭不得<lb/>
以盡其正命十盖有五六者焉薄人之危<lb/>
剛燥䟽補重其疾以利厚貲則凢所謂生<lb/>
者不存於其心矣天地之於品物寒暑代<lb/>
<pb n="KR4d0473_SBCK_019-18a"/>
天台道士項君子虛通岐黄書其治病不<lb/>
擇富貧輙徒步以往䖏藥候脉有源委盖<lb/>
所居鄉有老醫能理傷寒受其説傷寒首<lb/>
經絡未有不通是而能為醫者治所居室<lb/>
名之以曰生且求記於余噫今之醫未嘗<lb/>
不以生為心也技薄而學淺貿貿然以游<lb/>
人之門恣意剖决遂使夫人之夀夭不得<lb/>
以盡其正命十盖有五六者焉薄人之危<lb/>
剛燥䟽補重其疾以利厚貲則凢所謂生<lb/>
者不存於其心矣天地之於品物寒暑代<lb/>
<pb n="KR4d0473_SBCK_019-18b"/>
謝日用而不能以知為之君師以正其綱<lb/>
常為之醫以療其疾病是醫之道其賛化<lb/>
育者厥功茂著仁為人心操存動止於醫<lb/>
殆得其全矣余嘗聞道家者言陶弘景増<lb/>
本草飛走蟲魚類例有殺生心此盖誘俗<lb/>
鄙俚之論犧牲養人千萬世不能以易藝<lb/>
不如古人挾一囊以自行巢氏之説畢具<lb/>
於所挾矯誣滋甚矧有若予前所言者其<lb/>
為醫之禍㝡速矣子虚氣正而色剛立志<lb/>
不苟視財帛如糞土耐習勞苦師全真之<lb/>
<pb n="KR4d0473_SBCK_019-19a"/>
説養心若保赤子其未通者必有以日廣<lb/>
活人愈多仰俯不怍斯其為徳也大矣庸<lb/>
俟以紀至治三年九月袁桷記<lb/>
　　　信州貴溪縣楊林橋記<lb/>
貴溪環山為縣大溪貫其中支流為楊林<lb/>
秋夏水至奔潰莫能禦嵗病渉焉當淳熙<lb/>
年有僧允懐任其事懐陸出也象山文安<lb/>
公勉之曰徒杠輿梁觀政之本是則昔時<lb/>
盛平轉輸供調之勞守令有所不暇及矣<lb/>
考於成周除成梁道扵先王之財賄不用<lb/>
<pb n="KR4d0473_SBCK_019-19b"/>
役民之法其無迺因其隙而用之故不煩<lb/>
扵官者良有以也二千年来著律令者長<lb/>
吏率遵守文具飾傳舍除驛道為急使者<lb/>
所弗至不復計省民所必趨而顓受其害<lb/>
扵是乎有倡義者焉懼其嗇於財也則復<lb/>
有利益之説焉噫民之所利上所當興顧<lb/>
其力有不能事與勢實有違者夫豈惟今<lb/>
也哉龍虎山為老子祖宫其民食其業以<lb/>
游於襄陜廣蜀嵗幾萬人而江淮復不與<lb/>
道繇楊林咸惴惴焉求於上則有未及謀<lb/>
<pb n="KR4d0473_SBCK_019-20a"/>
於私則曰亦盍思以為永乆於是山之道<lb/>
士曰傅某章某首出資以倡之主兹山者<lb/>
董某曰事宜是郷之耆老某亦曰吾等詎<lb/>
坐視遂伐木聚石聳為飛梁危湍駛流帖<lb/>
俯於履轍之下訖成於至治元年十有一<lb/>
月明年董君<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>常来亰師命余以記余讀<lb/>
老子之書曰修之郷徳廼長又曰儉故能<lb/>
廣刻志繕行則其自貶損者夫豈厚生以<lb/>
自飬民困於徭役牧之者不能以告于上<lb/>
因令所著而强之将轉散而他徃清浄之<lb/>
<pb n="KR4d0473_SBCK_019-20b"/>
學不有衛翊其何以為教三君子之志深<lb/>
且逺永詔後之来楊林之橋其何有廢焉<lb/>
　　　小領水亭記<lb/>
薛君玄卿自京師歸上清二年矣習静脩<lb/>
德日治其文詞刋落雕飾以求進于道暇<lb/>
日游小領領分為兩側足以上過者岌嶪<lb/>
然龍虎山為治所其教行南北故凢驛騎<lb/>
之旁午商賈之輻湊皆本於龍虎而道必<lb/>
繇扵小領玄卿坐其旁見行者之至是皆<lb/>
假以憇息良憫其勞貴賤固一等也遂築<lb/>
<pb n="KR4d0473_SBCK_019-21a"/>
館于領之西曰崇賢作亭于領之東曰振<lb/>
衣命道人日具茗水承接以休其心昔之<lb/>
善喻者曰夸父逐日而不返今世汲汲然<lb/>
道途者皆夸父也故其捫歴河漢而不慴<lb/>
困阨蠻瘴而不懼方其去鄉里辤妻子漠<lb/>
然無惘惘之色其羇窮逆旅饘粥藥餌之<lb/>
不給而猶曰我有命焉奚以憂至扵久勞<lb/>
而思逸若登兹領然者未嘗不心一而念<lb/>
同當是時使幡然有得吾知其絶跡扵是<lb/>
途必矣玄卿曰領之東古象山陸文安公<lb/>
<pb n="KR4d0473_SBCK_019-21b"/>
講道之地其西為臺山突兀秀峙南為雲<lb/>
林麈湖聖井琵琶諸峯歴歴可數北則潛<lb/>
山之井邑稠宻髙下雞犬桑柘望之如神<lb/>
僊居吾知夫仕焉而已登兹領也必曰吾<lb/>
不復為人間事矣其善蓄而給足者則曰<lb/>
吾行其少息矣王公貴臣捧香而来于山<lb/>
亦知老子不辱莫先于善退徃来鮮少將<lb/>
見夫青牛白鹿之士倚古松而聴流水登<lb/>
斯亭也願為之執鞭以俟焉斯可矣遂掇<lb/>
其語而為之文泰定元年正月壬寅清容<lb/>
<pb n="KR4d0473_SBCK_019-22a"/>
居士袁桷記<lb/>
　　　友恭堂記<lb/>
余幼居鄉合郡里巷考門閎之髙者十居<lb/>
其六七焉　先公撫余首而言曰自圭組<lb/>
之日盛而兄弟之虧有不可勝言者今可<lb/>
稱道惟史忠獻王與汝曽外祖忠宣公白<lb/>
首若一次則曰余忠恵其季尚書貧無副<lb/>
衣出入互易貴且死也約同葬尚書之子<lb/>
寺丞不替是道以京秩讓其弟所後子二<lb/>
百年来登顯仕亡慮數十姓中外宦簿俱<lb/>
<pb n="KR4d0473_SBCK_019-22b"/>
徧歴獨號能盡兄弟道為難盖其貴盛之<lb/>
極勢軋於相等稍避嫌以退則若無所容<lb/>
其身以為吾才不能以見用者兄弟使然<lb/>
也不再傳而其祖父之所蓄棟積稛聚各<lb/>
私利其美好黨署賔客强凌很勝嵗時叙<lb/>
昭穆占對簡略觴豆不設强成禮即退言<lb/>
至是良可哀也又曰吾之事賔州汝雖嫡<lb/>
長讓其爵扵兄子凢世所慕好吾一不以<lb/>
問怡色拱立若幼子弟積誠以感遂悔焉<lb/>
而益以親汝以孤子承吾宗何憂焉若有<lb/>
<pb n="KR4d0473_SBCK_019-23a"/>
子孫衆多能率我以行則知吾門殆未父<lb/>
也受其言于今四十年余官集賢日近醫<lb/>
藥命次子瑾来侍久之復還翰林屢謁告<lb/>
以請不得命長子瓘撤舊室之蠧腐搆新<lb/>
堂以俟歸書屢至將以盡侍養之道余曰<lb/>
父子異宫兄弟同䖏古之制也幸有尚書<lb/>
公之堂在可以逸老則斯堂若兄弟居之<lb/>
誠宜遂名曰友恭實取夫先公之遺訓焉<lb/>
夫為公侯之後得為幸矣恣其私心以泯<lb/>
夫天倫氓隷之所不忍因詩書而成衣冠<lb/>
<pb n="KR4d0473_SBCK_019-23b"/>
不幸不勝衣冠而卒泯其詩書則昔之髙<lb/>
門今不能一二者其病首在是　越公之<lb/>
書在山中而余再世之積實倍焉二子能<lb/>
讀而守之又將見吾諸孫之有成而翁授<lb/>
首之泰㝎元年■月　日清容居士記<lb/>
　　　種徳堂記<lb/>
蔡侯茂先以其先郡侯之狀求銘摭其行<lb/>
事古君子也少間謁余為種徳堂記其名<lb/>
實侯崇祖之本意昭掲于户冊者集賢大<lb/>
學士郭公安道之所篆而歌詠其事以光<lb/>
<pb n="KR4d0473_SBCK_019-24a"/>
顯悉余同院之故人也若是則余何敢辭<lb/>
郡侯之樹徳盖不止於鋕銘之所紀而因<lb/>
事以詠則宜有取於行實昔人有言隂徳<lb/>
猶耳鳴想其平居篤厚廣施於郷惻然以<lb/>
求其急難御於家也敏其力者貰之不足<lb/>
者周之懼飭躬之未能蚤夜以思則曰所<lb/>
求合乎古未能也蘄正乎有道之士則曰<lb/>
吾所為能盡善邪燭計利害得無慊邪施<lb/>
於族者洽於肌髄與訓於家者蹈履足以<lb/>
日化與朝培而夕脩望嵗焉不求報豐飬<lb/>
<pb n="KR4d0473_SBCK_019-24b"/>
之以年祝之於子期之扵孫磅礴浸漬斯<lb/>
其為種徳之本㫖也茂先今為良二千石<lb/>
其季為太守鸞翥鵠峙羽儀清朝盡忠補<lb/>
過以先其祖父吾知其曽雲少者謹于里<lb/>
門長者服于王庭恂恂孝慎日補其未備<lb/>
考其興隆與徳良未艾也書曰率乃祖考<lb/>
之攸行又曰汝克昭乃顯祖願相與勉桷<lb/>
也亦從是得以有益焉泰㝎元年冬十月<lb/>
甲子四眀袁桷記<lb/>
　　　春暉堂記<lb/>
<pb n="KR4d0473_SBCK_019-25a"/>
翰林院都事韓君友謙居京師有年矣徃<lb/>
嵗築堂以奉其母夫人未幾下世今復名<lb/>
其堂曰春暉示不忘初也命余記其事焉<lb/>
孟子生於戰國距舜之時幾二千餘嵗矣<lb/>
而其言終身之慕者則必曰惟舜一人焉<lb/>
耳矣昔之聖人懼其不能皆然也為之令<lb/>
以教之為之表以勸之而作史者復取其<lb/>
卓異者以彰眀之教益詳而行益微吁可<lb/>
嘆也矣孝根於心人之所同繇古而論宜<lb/>
不若是薄然而缺焉所從来久立其名者<lb/>
<pb n="KR4d0473_SBCK_019-25b"/>
良有以也杯圈手澤存而不察非孝之實<lb/>
吾知夫韓君之升斯堂也雞鳴則思其進<lb/>
盥之儀饋食以列則思其嗜好之若初將<lb/>
惕然而奉之日入而息陳其枕簟闇乎其<lb/>
有聞也故其居於家也望之而在前思之<lb/>
而若著其䖏於鄉也身無虧焉言無擇焉<lb/>
鄉之老者曰韓氏之澤有在矣其先人之<lb/>
教未忘也立扵班朝無有父母兢兢若臨<lb/>
于其側而人始曰若是者其殆幾於永慕<lb/>
矣吾聞友謙佐治大尹執禮自持不為苛<lb/>
<pb n="KR4d0473_SBCK_019-26a"/>
刻矯亢人安其業而化俗敦教饑渇之於<lb/>
飲食義方之訓有自来矣昔孟氏之子扵<lb/>
其羇愁困窮之際始矢扵言情之感也友<lb/>
謙仕不離鄉遭世隆平卒取其言感之正<lb/>
也桷也官于朝七稔矣升春暉之堂得無<lb/>
愧乎<lb/>
　　　賀蘭堂記<lb/>
靈武李公居錢塘三十年築其第之堂而<lb/>
名曰賀蘭志不忘本也㑹桷自京師還迺<lb/>
命誌之桷嘗紬書于太史按賀蘭山在靈<lb/>
<pb n="KR4d0473_SBCK_019-26b"/>
武保静縣西草木青白望之如駁馬然者<lb/>
土音語駁為賀蘭而昔之居是山者復因<lb/>
以為姓在唐天寳時靈武號要衝後卒能<lb/>
以一旅之衆興復舊業至李王有其地天<lb/>
下易代凢九姓獨靈武以十餘州相傳者<lb/>
三百餘年其民沉鷙尚勇土壤沃曠氈酪<lb/>
駝馬給足無凶歉國狹而慮密各以金革<lb/>
相保衛患難垂乏絶不少變精急専一迄<lb/>
能奉其君長盖傳愈久則俗愈定<lb/>
太祖皇帝經略西土為武功首靈夏舊地<lb/>
<pb n="KR4d0473_SBCK_019-27a"/>
始臣服委質然猶强節好義䇿殊勲受上<lb/>
賞者史不絶書李公之仕扵江南也常兢<lb/>
兢然恵綏不忍侮其鰥寡而其扵浙東也<lb/>
事若有素今所領七郡四為其守矣風俗<lb/>
媺惡皆示諸掌而惓惓思於賀蘭者亦將<lb/>
有以振夫萎薾之習使吳越之土如吾賀<lb/>
蘭者斯可矣古者氏族之别必錫于其土<lb/>
雖逺䖏他邑其不紊殽者因是以有考賀<lb/>
蘭之山承平日滋昔時之草木意其豐茸<lb/>
嘉美當盛于公去鄉里之日而斯堂之封<lb/>
<pb n="KR4d0473_SBCK_019-27b"/>
植五采交錯宻然成文者心猶以為賀蘭<lb/>
也食必祭先耕則祭嗇斯湏不敢遺其初<lb/>
種德崇報有開必先以佀以續殆将見之<lb/>
公其以余言為徴也<lb/>
　　　沉香石記<lb/>
唐虞之時曷有玩其耳目哉余讀貢書至<lb/>
青州則有怪石者焉今文登諸島洲往往<lb/>
掇拾珍怪置几席間物易得而可喜則雖<lb/>
聖人是誠有所不廢矣浙東括蒼山松化<lb/>
為石其文理真如松或曰踰千年迺爾人<lb/>
<pb n="KR4d0473_SBCK_019-28a"/>
為至靈其化之不可測也為聖焉為神焉<lb/>
受成而不變者木與石至積之嵗月則貫<lb/>
射於日星磅礴於霜露光怪駭愕充然黝<lb/>
然為珀為玉有不可悉名者矣嘉榖為莠<lb/>
穡夫憂之鷹之為鳩橘之為枳其遷之若<lb/>
是則亦有美惡存於其中焉京城田舜舉<lb/>
為太醫院屬治其燕居眀絜靚幽得一石<lb/>
望之如水沉樛結宛轉巖崿刻削薦以文<lb/>
石過者咸以為海南土産也佀是而非其<lb/>
為怪石也奚以疑故變至於道君子之所<lb/>
<pb n="KR4d0473_SBCK_019-28b"/>
勉子盍慎諸<lb/>
　　　樂善堂記<lb/>
雲間繇魏晉以降多文人磅礴秀絜故其<lb/>
言辭幽麗瑰雅喻物形狀無留遁常驚動<lb/>
海宇是其人誠精於言者也或曰其地介<lb/>
海挾江波濤魚龍善噴薄變化人居其中<lb/>
者咸佀之宋世文儒益光顯冠帶相望數<lb/>
十年来習始變舟楫極蠻島竒貨善物徃<lb/>
徃充上國力事生産廣田侈居擬於王侯<lb/>
而仕者亦争願食扵其土夫事久則變變<lb/>
<pb n="KR4d0473_SBCK_019-29a"/>
則迭為乗除因其見聞上之人寧有不遏<lb/>
其萌芽㝎其準式者與惟烏溪趙質夫之<lb/>
居於鄉也悃愊以無營恂恂里閭足不踐<lb/>
公府汰其侈華日安扵平素其鄉人之不<lb/>
善者避之嘗曰積豪以希富富不能永也<lb/>
積書以教子吾其盡心焉勸之仕不能動<lb/>
苟利於人者誠求之泉石以為腴徳充以<lb/>
完嗒然忘世其樂道肥遯焉者歟未幾其<lb/>
子庭芝登進士第人始有言曰是殆將復<lb/>
其初矣昔故多文物不幸為大家以財雄<lb/>
<pb n="KR4d0473_SBCK_019-29b"/>
是其地氣厚積之使然也趙君不屑意焉<lb/>
於是以儒名抑進之則必以文顯文與行<lb/>
相湏以成余嘗上庭芝之文於殿廷繇是<lb/>
以求之探源泝流苟不止則其學益粹聲<lb/>
聞之逺無疑矣庭芝詣門曰嚴君以樂善<lb/>
名堂願有記退而詢諸其徃來遂以行事<lb/>
為之記質夫名宗文大父以積善聞于鄉<lb/>
樂善之義袒是<lb/>
　　　亦樂齋記<lb/>
永嘉陳子敬客京師居城南東隅車輪馬<lb/>
<pb n="KR4d0473_SBCK_019-30a"/>
蹄之聲奔激若雷雹大雨泥淖入數尺賈<lb/>
區豕圈㕘錯啾唧土俗雜南北不可辨入<lb/>
子敬門槐隂植幢盖寒苔斑菊側布踈密<lb/>
清泉滿洗白雲在户坐者不欲去去者復<lb/>
再至君蒼髯抵掌一榻為席顧余而言曰<lb/>
此亦樂齋也髙王父宣撫公受薦史太師<lb/>
太師若髙外大父舊家遺徳泯然罹變更<lb/>
漆園吏之意為我終始而言之夸者以愧<lb/>
感者以喟不幾於道乎桷幼聞長老言君<lb/>
里宅雄甲勝㯫重樓䟽軒旁薄倒景飛鳥<lb/>
<pb n="KR4d0473_SBCK_019-30b"/>
怖而海雲伏也君方少年挾䇿以自劬漠<lb/>
然其中若不能一朝䖏稍壯入太學喜名<lb/>
而益竒蒹葭芙蕖之蕭爽招提廜㢝之空<lb/>
絶境寂意冷疾筆落紙自得於杳靄千頃<lb/>
之外望者知非綺紈世子弟而視窶人子<lb/>
復不相佀何其盛也今一廢不得復廢復<lb/>
坐刻畫居京師十年無知已力慷慨引助<lb/>
視重垢積戾頑然持牒争洗濯不三宿告<lb/>
去君意氣當復摧抑闒茸而怡然以理勝<lb/>
豈榮觀之㫖託焉以自逃者與屢空晏如<lb/>
<pb n="KR4d0473_SBCK_019-31a"/>
榮辱不足以累豆羮見色情怵于内也使<lb/>
向時沉溺自恣卒遇不遂意冝朝夕弗給<lb/>
又安得為十年計天乎其成之者至矣噫<lb/>
使果止是耶則亦無以自樂夫强之而不<lb/>
復必巽徳以䖏太夫人春秋髙不能自眀<lb/>
寧勿歸也少貶以求樂於是乎有在陳子<lb/>
勉乎哉慎交而寡言正車于塗其終能有<lb/>
以直矣<lb/>
清容居士集卷第十九<lb/>
</p>
<p>
</p>
  </div>
</body>
</text>
</TEI>
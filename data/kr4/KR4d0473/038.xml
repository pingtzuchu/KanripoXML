<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0473_SBCK_038-1a"/>
清容居士集卷第三十八<lb/>
　表<hi>牋附</hi>
　　　進　五朝實錄表<lb/>
皇祖有訓聿成四繫之書大曆無疆允纉<lb/>
五朝之治夙陳載筆上徹凝旒欽以邦啟<lb/>
治平運符熙洽禮樂刑政教化之具炳若<lb/>
丹青典謨訓誥誓命之文昭如日月維累<lb/>
聖繼承之述作實皇家混一之謀猷官謹<lb/>
具寮書嚴信史雖編摩之匪一幸聞見之<lb/>
悉同欽惟<lb/>
<pb n="KR4d0473_SBCK_038-1b"/>
陛下祇奉鴻圖光膺龍御惟天佑于一徳<lb/>
咸曰湯孫受命丕若㦄年悉循堯道仁宣<lb/>
孝治學廣文明臣某等職忝汗青官慙尸<lb/>
素帝王之制可舉今已稡於鉅編詩書所<lb/>
稱何加願有光於億載<lb/>
　　　賀冊　皇太子表<lb/>
黼扆當陽首重升儲之建彤庭叶吉誕承<lb/>
鏤冊之頒宗社以貞幅員胥賀<hi>中賀</hi>切以<lb/>
天下之本在國在家皇極之言是彛是訓<lb/>
然知子莫若父故立嫡必以賢二美斯完<lb/>
<pb n="KR4d0473_SBCK_038-2a"/>
羣情允屬信為非常之慶實開太平之基<lb/>
欽惟<lb/>
陛下駿命溥將燕謀敷遺本支百世咸推<lb/>
受震之亨夀考萬年益著離明之象臣等<lb/>
濫巾膴仕欣覩上儀金石鏗鏘知協風之<lb/>
從律乾坤清晏瞻景耀之宣精<lb/>
　　　賀冊　皇太子表<hi>院作代宣徽</hi>
乾坤合徳立鼇極以建中日月繼明奉龜<lb/>
圖而示吉誕敷渙號允迪震亨<hi>中賀</hi>欽惟<lb/>
陛下寳曆儲祥璿源衍慶立嫡以長遵三<lb/>
<pb n="KR4d0473_SBCK_038-2b"/>
代有道之常受命於天膺萬年永保之裕<lb/>
惟知子莫若父故治國先齊家上當帝心<lb/>
下㝎民志臣等恪共内府欣際昌辰太極<lb/>
稱觴效驩呼而率舞寢門視膳嚴唯諾以<lb/>
致恭<lb/>
　　　賀正旦表<hi>院作代宣徽</hi>
泰元衍䇿百二十日以為春乾御當陽扵<lb/>
千萬年而受祜紫清叶奏丹陛傳臚<hi>中賀</hi>
欽惟<lb/>
陛下盛徳在躬至仁育物象闕而垂治法<lb/>
<pb n="KR4d0473_SBCK_038-3a"/>
祖訓是繩獸樽以招直言皇猷滋闡嗣嵗<lb/>
蒼規之始羣生玉燭之和臣等班辨外朝<lb/>
職嚴内宰雲迴龍衮肅瞻天日之光星拱<lb/>
鵷行䖍祝岡陵之夀<lb/>
　　　賀　武宗皇帝登極表<lb/>
乗龍御天握純乾而居正斷鼇立極奠下<lb/>
土以宅中百辟一心四方胥賀<hi>中賀</hi>欽惟<lb/>
陛下聰明合道智勇冠倫承詔撫軍展素<lb/>
書之竒略登途受璽昭黄屋之珍符惟謳<lb/>
歌曆數之有歸繄祖考神祇之允格丕基<lb/>
<pb n="KR4d0473_SBCK_038-3b"/>
永紹景命不移羣徯后以來蘇政與民而<lb/>
偕樂臣等班瞻文陛瑞仰層霄頒度量以<lb/>
朝諸矦三千同徳垂衣裳而治天下億萬<lb/>
斯年<lb/>
　　　賀　皇太后表<hi>省作為都</hi>
六飛夾日奉大曆於聖人五色補天歸玄<lb/>
功於文母事關宗社慶浹宫闈<hi>中賀</hi>欽惟<lb/>
陛下教闡周南徳參太極以慈為寳夙資<lb/>
保佑之勤維道積躬聿致怡愉之養顯坤<lb/>
元之光大卜鼎命之延洪臣等幸列周行<lb/>
<pb n="KR4d0473_SBCK_038-4a"/>
欣承嘉㑹瑶池晝迥樂四表之驩心玉殿<lb/>
春迴衍東朝之曼夀<lb/>
　　　賀　聖節表<hi>本院</hi>
天開景運篤有道之曽孫電繞神樞受介<lb/>
福于王母觚棱瑞靄閶闔儀傳<hi>中賀</hi>欽惟<lb/>
陛下誕紹蘿圖丕承葆命至仁育物得秋<lb/>
而萬寳成盛徳在躬居所而衆星拱當立<lb/>
經陳紀之始新省刑薄斂之規郊廟肇禋<lb/>
朝野胥慶臣等名汙玉署目極璇霄廣文<lb/>
王有聲之詩載歌律吕衍中宗無逸之夀<lb/>
<pb n="KR4d0473_SBCK_038-4b"/>
䖍祝華嵩<lb/>
　　　賀　聖節表<hi>府作代宗正</hi>
乾御當陽甫際中天之運斗樞繞電式臨<lb/>
彌月之祥絳闕青葱瑶京肅穆<hi>中賀</hi>欽惟<lb/>
陛下聰明合徳孝友根心偃武修文百神<lb/>
歆而九廟格敦本崇化皇極建而庶績熙<lb/>
爰開有道之長斯衍無疆之慶臣等職縻<lb/>
邦憲身阻廷趨有王者興行見温洛榮光<lb/>
之瑞祝聖人夀願増泰元神筴之書<lb/>
　　　賀　皇太后冊寳禮成表<hi>本院</hi>
<pb n="KR4d0473_SBCK_038-5a"/>
蘿圖衍瑞丕昭景命之祥寳冊騰徽誕紀<lb/>
慈元之懿聖心祗恪子道昭揚<hi>中賀</hi>欽惟<lb/>
陛下稽古聰明事親愛敬有國之母以長<lb/>
久致養聿嚴天道之要在隂陽飭躬彌謹<lb/>
禮行中禁慶洽九圍臣等職近鼇頭班聨<lb/>
龍尾玉巵前夀肅瞻長樂之儀彤筆特書<lb/>
願廣思齊之聖<lb/>
　　　賀　皇太后冊寳禮成表<hi>府作代宗正</hi>
黄鍾應律協陽徳之初亨寳冊告廷奉坤<lb/>
元之至養尊歸慈極慶洽治朝<hi>中賀</hi>欽惟<lb/>
<pb n="KR4d0473_SBCK_038-5b"/>
陛下愛敬積衷順承法道雍雍肅肅聖實<lb/>
本於太任怡怡愉愉孝有光於唐帝日嚴<lb/>
初政風動八方臣等恪謹國章欣陪班著<lb/>
瑶池畫迥幸預聞管籥之音玉斚春融願<lb/>
䖍祝岡陵之夀<lb/>
　　　賀　皇太后冊寳禮成表<hi>省作為都</hi>
乾旋坤轉㝎妙算於宫闈月吉辰良鏤徽<lb/>
音於典冊東朝禮著九㝢歡騰<hi>中賀</hi>欽惟<lb/>
陛下聖嗣大任道希少廣以天下母神㳺<lb/>
清浄之居惟泰元尊致謹怡愉之養允持<lb/>
<pb n="KR4d0473_SBCK_038-6a"/>
慈寳益屆夀祺臣等㑹弁鵷聨趨庭鼇抃<lb/>
陽回玉琯八音首協于黄鍾春滿瑶巵萬<lb/>
嵗齊呼於紫禁<lb/>
　　　賀　聖節表<lb/>
寳曆建元協重華之嘉運瑶光貫月開上<lb/>
聖之貞符盛徳在秋昊天有命<hi>中賀</hi>欽惟<lb/>
陛下智仁御極孝友根心丕顯王謨端拱<lb/>
巖廊之上達觀新邑式均道里之中取泰<lb/>
象於坤乾合離明之日月璇璣叶紀玉斗<lb/>
儲祥臣等祇率班聨肅瞻清穆宣昭鴻業<lb/>
<pb n="KR4d0473_SBCK_038-6b"/>
載歌七月之詩耆㝎武功願繼萬年之雅<lb/>
　　　史局謝鍚宴表<lb/>
立朝載筆交懷愒日之慙就館肆筵申錫<lb/>
需雲之寵恩傳宫醴光動廷紳<hi>中賀</hi>欽惟<lb/>
陛下黼黻先猷憲章祖武謂丹青信史紀<lb/>
二聖之鴻文念鉛槧微勞屬小人而燕賚<lb/>
魚藻歌騰於周室鳳簫聲遶於鈞天屆視<lb/>
朔以迎長粲飛霙而奏瑞上追槀飫下陋<lb/>
權輿臣等愧匪食功懽惟飽徳陽剛初復<lb/>
太平歌既醉之詩天威不違下拜祝無疆<lb/>
<pb n="KR4d0473_SBCK_038-7a"/>
之夀<lb/>
　　　賀正旦表<hi>省作為都</hi>
㑹謹天朝文命敷于四海曆司人統攝提<lb/>
正於孟陬率由舊章曰為改嵗<hi>中賀</hi>欽惟<lb/>
陛下道裁天地政在璇璣崇郷黨以厲賢<lb/>
才聿嚴親䇿詔郡國而謹牧養爰廣使軺<lb/>
東漸西被以如春小往大來而交泰禮行<lb/>
雅夀捧瑶斚於東朝親納直言開獸尊於<lb/>
前殿亶惟平治允際亨嘉臣等祇率鵷行<lb/>
肅登龍尾弘敷五典慙退食以罔功永保<lb/>
<pb n="KR4d0473_SBCK_038-7b"/>
萬年敢矢心而善頌<lb/>
　　　賀正旦表<hi>本院</hi>
清臺課曆允符顓頊之元明堂視朝茂正<lb/>
攝提之位陽廻象魏儀贊鴻臚<hi>中賀</hi>欽惟<lb/>
陛下經緯人文財成天地審賢良知古今<lb/>
之體能勵廉隅謂吏道以法令為師益嚴<lb/>
品節剛健密參扵太極怡愉深謹扵東朝<lb/>
車駕蒼龍導迎木徳樽開白獸詢採芻言<lb/>
臣等材乏頌椒恩叨給札春王正月推五<lb/>
始之大原　天子萬年納八荒扵夀域<lb/>
<pb n="KR4d0473_SBCK_038-8a"/>
　　　賀　皇太后正旦表<lb/>
嵗在攝提叶孟陬之令月曆符顓頊開太<lb/>
始之上元時屆履端天綏眉夀<hi>中賀</hi>欽惟<lb/>
陛下清心慈儉至養怡愉數往知來利永<lb/>
貞而坤厚體中居順祉元吉以泰亨徽音<lb/>
惟日以恒新懿徳如春而益暢臣等職叨<lb/>
視草才乏頌椒絳闕五雲王母隃臨於黼<lb/>
座玉巵萬夀神堯親捧於瑶階<lb/>
　　　全徳泰寧福慶皇太后尊號冊寳<lb/>
　　　禮成賀　皇帝表<hi>省作為都</hi>
<pb n="KR4d0473_SBCK_038-8b"/>
皇矣上帝丕昭立極之功至哉坤元申衍<lb/>
得名之典禮行宫壼化被寰區<hi>中賀</hi>欽惟<lb/>
陛下敬養日嚴文明天縱謂聖徳無加於<lb/>
孝爰盡討論而　天子必有所尊載揚徽<lb/>
美御未央而登冊即長樂以展儀鳳泊鸞<lb/>
飄寳刻永光於秦璽雲蒸霧起翠華親下<lb/>
於堯階協氣醇和嘉生博厚臣等班聨㑹<lb/>
弁夀介奉觴太微三光之庭烟煴交泰有<lb/>
名萬物之母允合永貞<lb/>
　　　賀　皇太后正旦表<hi>都省作丁已為</hi>
<pb n="KR4d0473_SBCK_038-9a"/>
正月始和資坤元而蕃衍兩儀交泰綏夀<lb/>
祉以亨嘉徳協青煒瑞浮紫禁<hi>中賀</hi>欽惟<lb/>
陛下寳慈作則履順行仁龍衮捧觴喜溢<lb/>
椒花之頌龜臺簇仗坐觀蓂莢之祥審孫<lb/>
枝之正傳定國本以蚤建邦家大慶朝野<lb/>
均懽臣某等祗率鵷行式遵鳳曆正時成<lb/>
嵗百廿日以為春利用厚生萬億年而受<lb/>
祜<lb/>
　　　賀　皇太后正旦表<hi>院集賢</hi>
褘衣視旦丕彰立極之功鳳曆頒春誕合<lb/>
<pb n="KR4d0473_SBCK_038-9b"/>
建邦之嵗笙鏞翕繹黼繡昭明<hi>中賀</hi>欽惟<lb/>
陛下道協母儀教參女史承顔致養順徳<lb/>
備於九重正位在中行願符於六五朝賛<lb/>
聖神之治禁傳慈儉之謨臣等叨侍近班<lb/>
肅瞻嘉㑹玉巵為夀儼寳殿以雲從金篋<lb/>
賜齡樂瑶池而晝燕<lb/>
　　　賀冊　皇太子表<hi>院集賢</hi>
前星定位仰宸極之聖謨陽月臨軒法坤<lb/>
元之慈訓光騰鏤冊儀謹傳臚<hi>中賀</hi>欽惟<lb/>
陛下稽古行仁憲天合道知子莫若父審<lb/>
<pb n="KR4d0473_SBCK_038-10a"/>
恭敬之積中治國先齊家盡怡愉而致養<lb/>
惟宗祊繼體之事大玩易爻重明之象深<lb/>
蓍龜協祥匕鬯承嫡臣等職縻珍舘班肅<lb/>
彤庭喜液龍顔虎拜咸呼於萬嵗禮嚴鶴<lb/>
駕鸞和共徯於三朝<lb/>
　　　冊　皇太子賀　皇太后表<hi>院集賢</hi>
承天正位詒謀啟於重闈諏日揚廷渙號<lb/>
昭於寳冊大明繼照萬邦以貞<hi>中賀</hi>欽惟<lb/>
陛下色石功深黄裳徳順以佀以續降葆<lb/>
命以丕基是訓是行席蘿圖而端本知立<lb/>
<pb n="KR4d0473_SBCK_038-10b"/>
嗣必子之有自審建儲非私之惟公施于<lb/>
神孫繄我文母臣等職塵清貫班肅上儀<lb/>
簫韶九成願盡稱觴之慶本支百世式瞻<lb/>
主鬯之尊<lb/>
　　　皇太子兼中書令賀表<hi>府作代宗正</hi>
黼扆當陽懋對紫宸之慶玄龜叶吉丕昭<lb/>
寳冊之光八音播廷羣公㑹弁<hi>中賀</hi>欽惟<lb/>
陛下悦親有道立賢無方謂一人元良勢<lb/>
實尊於藩翰而中書政本命尤慎於樞機<lb/>
孝友宣昭仁慈溥愽臣等恪司成憲欣覩<lb/>
<pb n="KR4d0473_SBCK_038-11a"/>
縟儀卜七百年願衍周家之曆上千萬夀<lb/>
咸趨漢殿之班<lb/>
　　　賀正旦表<hi>院集賢</hi>
丹扆當陽頒發春之仁政清臺治曆符建<lb/>
國之昌期日之方中天其申命<hi>中賀</hi>欽惟<lb/>
陛下澤漸滲漉心玩神明盤銘監觀徳又<lb/>
新而無斁河圖則象祉元吉之有恒獸樽<lb/>
設席以招言龍衮坐朝而問道臣等瀛洲<lb/>
布武閶闔詔儀玉燭豐穰用制九年之蓄<lb/>
紫清蠖濩業隆萬世之基<lb/>
<pb n="KR4d0473_SBCK_038-11b"/>
　　　賀　皇太后正旦表<hi>都省作丙辰為</hi>
嵗指蒼龍密叶昭華之琯雲開褕翟首稱<lb/>
長樂之觴順履始和懋隆元吉<hi>中賀</hi>欽惟<lb/>
陛下儉慈作則清浄頣神色石功深妙裁<lb/>
成而交泰黄裳位正盡滲漉以皆春母儀<lb/>
循四序之周聖孝衍三朝之祉臣等職叨<lb/>
輔相效愧爕調拜捧椒花慶載臨於元日<lb/>
宴觀桃實祈永保於萬年<lb/>
　　　賀正旦表<hi>嵗閏五月壬戌本院是</hi>
肇祚發春伸正陽之布治歸餘成嵗審長<lb/>
<pb n="KR4d0473_SBCK_038-12a"/>
至以觀生黼扆昭明彤庭肅穆<hi>中賀</hi>欽惟<lb/>
陛下仁推滲漉道協際蟠修徳錫符驗隂<lb/>
陽之消長發號出令則天地以裁成念丕<lb/>
圖演繼于祖宗究盛禮益嚴于上下臣等<lb/>
瀛洲接武文石趨班閏月㝎時泰治密齊<lb/>
扵七政皇極錫福北元永保扵萬年<lb/>
　　　賀　太皇太后正旦表<lb/>
地天交泰隂教法乎坤元閏餘歸終寳曆<lb/>
増于夏五陽浮中禁瑞靄重闈<hi>中賀</hi>欽惟<lb/>
陛下端懿母儀慈明内範怡神少廣悟黄<lb/>
<pb n="KR4d0473_SBCK_038-12b"/>
中通理之爻辨秩東郊樂青煒登平之景<lb/>
曰惟肇嵗兹用儲祥臣等給札承恩肅班<lb/>
稱慶筆徽音於彤管嵗不絶書望長樂之<lb/>
璇宫天惟曼夀<lb/>
　　　進　仁宗皇帝實錄表<lb/>
君臨十載式昭垂世之謨聖治萬方庸謹<lb/>
繫年之錄編摩玩愒敷奏凌兢欽以<lb/>
仁宗皇帝陛下濬哲積躬欽明稽古發揚<lb/>
乾健預清宫以候　先皇祇奉坤元䖍問<lb/>
寢而娛　太母審俗周知於民瘼授時彌<lb/>
<pb n="KR4d0473_SBCK_038-13a"/>
切於嵗豐謂養性存心宜採於傳記而脩<lb/>
身治國必取於禮經監觀厯代之蓍龜夷<lb/>
攷前王之軌範政要採諍臣之讜議大學<lb/>
芟衍義之浮辭爰譯成書用禆博覽至若<lb/>
譽髦斯士擢不次以待非常爵人於朝表<lb/>
有功而抑妄進每遵帝範肇立儒科廣祖<lb/>
宗百年未備之規示子孫億代永貽之訓<lb/>
珠玉非寳旁招菁莪之賢農桑惟勤旋致<lb/>
嘉禾之瑞惡衣服以申縁履之禁省畋獵<lb/>
以彰開網之仁増胄子之官資限計吏之<lb/>
<pb n="KR4d0473_SBCK_038-13b"/>
品級為民請命匪營一已之福田遇烖秉<lb/>
誠果應自天之甘澤與人不求備從諫如<lb/>
轉圜河徙故灘謫斂臣於嶺徼雪深前殿<lb/>
憫戍卒於邊防常思創業之艱益慎守成<lb/>
之效道傳精一明授受之至公孝竭怡愉<lb/>
協繼承而無間凡兹殊美冠乎羣倫濡毫<lb/>
惟懼於荒蕪削牘復虞於缺軼雖盡巧心<lb/>
於舉要蔑窮茂績之敉功欽惟<lb/>
陛下葆命誕膺鴻圖丕顯窮神知化彰明<lb/>
聖之鋪張詢事考言採臣鄰之記注屢宣<lb/>
<pb n="KR4d0473_SBCK_038-14a"/>
睿㫖迄萃鉅編雖天地之徳無俟於賛揚<lb/>
而日月之光有資於繪畫臣等職叨率屬<lb/>
識乏簡僚慕永貞之謹嚴詞慙韓愈稽太<lb/>
初之直核筆愧馬遷<lb/>
<hi>聫直致伏覩舊制進實錄表文有短長然未敢以數</hi>
<hi>行事跡以序篇首桷大徳中嘗進聖朝二帝實錄進表必加詳盡摘其所</hi>
<hi>遵守舊制撰成一篇或恐繁蕪别有副五朝實錄表未免倣效前作今輒不揆</hi>
<hi>宣讀本庶便</hi>
　　　又<lb/>
十年御極聿修四繫之編億載揚休殊乏<lb/>
<pb n="KR4d0473_SBCK_038-14b"/>
三長之筆祇成信史上徹宸旒<hi>中賀</hi>欽以<lb/>
仁宗皇帝陛下仁静根心温恭合徳詩書<lb/>
造士闡學制以設科法律為師嚴官規而<lb/>
限祿諏經作則稽古鑒今所寳惟賢卻獻<lb/>
琛而弗尚莫大於孝謹視膳以彌加蓍龜<lb/>
定主鬯之公棫樸藹奉璋之衆宜登琬琰<lb/>
永秘縑緗欽惟<lb/>
皇帝陛下慕切羮牆令行金石率時昭考<lb/>
摭言行以無遺迪惟前人繼聖明而有造<lb/>
臣等尊聞傳信竭思纂題閲厯嵗年已深<lb/>
<pb n="KR4d0473_SBCK_038-15a"/>
慙於尸素經緯日月期不朽於汗青<lb/>
　　　賀正旦表<hi>都省作癸亥為</hi>
嵗正天門陳揆治朝之位曆新人統肅嚴<lb/>
魏闕之班四表迎祥八風順律<hi>中賀</hi>欽惟<lb/>
陛下仁施滲漉命受溥將輔相財成别忠<lb/>
邪而無黨斟酌損益合禮樂以同流圭璋<lb/>
藹多士之良玉燭兆大田之慶準繩乾健<lb/>
槖籥泰亨臣等補衮功慙更弦政拙萬年<lb/>
永錫仰瞻太極之尊六甲既周行履上元<lb/>
之運<lb/>
<pb n="KR4d0473_SBCK_038-15b"/>
　　　賀　聖節表<hi>都省作癸亥為</hi>
十月為陽於赫發祥之兆一人有慶丕昭<lb/>
嗣服之初出日之升降年以永<hi>中賀</hi>欽惟<lb/>
陛下斂時錫福握乾闡珍玩天地之心陽<lb/>
初升而來復發雷霆之令隂早辨於履霜<lb/>
繩祖武以雍熙格民風而醇厚道尊泰壹<lb/>
運接上元臣等叨列近司欣逢盛旦望翠<lb/>
華之行御瑞藹五雲趨絳闕以傳臚齊呼<lb/>
萬嵗<lb/>
　牋<lb/>
<pb n="KR4d0473_SBCK_038-16a"/>
　　　賀　皇太子受冊牋<hi>省作為都</hi>
禮嚴中禁位建承華萬國以貞咸曰吾君<lb/>
之子四方来賀永厎烝民之生<hi>中賀</hi>敬維<lb/>
殿下玉璞藴珍金枝表秀繼體而承匕鬯<lb/>
如歲之春㝎志以協蓍龜維天其祐方謹<lb/>
雞鳴之問聿新鶴禁之居某䓁叨列政司<lb/>
欣傳制命父子君臣之道備允廣緝熙詩<lb/>
書禮樂之教崇式符繼照<lb/>
　　　賀　皇太子受冊牋<hi>院作代宣徽</hi>
範金作寳禮成内朝簇仗演綸驩騰四宇<lb/>
<pb n="KR4d0473_SBCK_038-16b"/>
協春秋之大義覃雨露之殊恩<hi>中賀</hi>敬惟<lb/>
殿下岐嶷天成温文夙就佩規帶矩正言<lb/>
正事之教成執玉奉盈事父事君之道備<lb/>
某等叨司庶府欣覩盛儀仰黄道之日長<lb/>
式符離照候明堂之星潤允謂震亨<lb/>
　　　賀　皇太子受冊牋<hi>本院</hi>
體元更始肅瞻玉裕之姿崇徳計勲肇錫<lb/>
朱明之服宗支襲慶國本奠安<hi>中賀</hi>敬維<lb/>
殿下英睿夙成藝文天縱清宫朝邸朱虚<lb/>
之功為髙審俗迎郊孟侯之賢允佀受介<lb/>
<pb n="KR4d0473_SBCK_038-17a"/>
福于王母繼明照於四方維軍國之樞機<lb/>
實政化之橐籥名倡百辟兩儀正而五緯<lb/>
齊徳和萬邦九榖熟而三農足某等職叨<lb/>
掌綍欣覩揚庭紀王子之吹笙有慙斧藻<lb/>
歌堯民之擊壤願廣丹青<lb/>
　　　賀　皇太子受冊牋<hi>府作代宗正</hi>
盛徳動天誕受元良之冊萬邦為憲悉資<lb/>
文武之賢政本増崇皇基鞏固<hi>中賀</hi>敬維<lb/>
殿下圭璋王度黼黻聖謨整齊乾坤指揮<lb/>
於旋轉之頃肅清宫廟怡愉於定省之間<lb/>
<pb n="KR4d0473_SBCK_038-17b"/>
亶惟不世之勲庸舉非常之典某等職司<lb/>
宗籍欣覩王綸磐石既安願上則百斯男<lb/>
之頌權衡允稱克成曰三有俊之功<lb/>
　　　賀　皇太子正旦牋<hi>省作為都</hi>
曆起上辛<graphic n="KR2227" url="https://raw.githubusercontent.com/kanripo/KR-Gaiji/master/images/KR2227.png" mimeType="image/png"/>自天之申命嵗行維戊瞻出<lb/>
日之重光萬宇薰陶九垓滲漉<hi>中賀</hi>敬維<lb/>
殿下功調玉燭政察璇璣宴錫龜臺密承<lb/>
歡於王母仗移鶴禁親奉夀於神堯維春<lb/>
之祺有秩斯祜某等導迎嘉節賛詠清時<lb/>
候銅琯之陽和式占泰㝎望青宫之葱鬱<lb/>
<pb n="KR4d0473_SBCK_038-18a"/>
允協震亨<lb/>
　　　賀千秋節牋<hi>府作代太保</hi>
月映彩雲慶仰猗蘭之瑞令行青陸書占<lb/>
玄鳦之祥維春之祺粤上斯已<hi>中賀</hi>敬維<lb/>
殿下宅心聖學匡力皇圖廣邦家太平之<lb/>
基澤窮滲漉察天人同心之理下逮芻蕘<lb/>
仁孝合名中和叶徳某等展儀榖旦徯首<lb/>
叢霄夀考萬年敢陋千秋之頌本支百世<lb/>
願陳大雅之詩<lb/>
　　　賀千秋節牋<hi>院作代詹事</hi>
<pb n="KR4d0473_SBCK_038-18b"/>
甲觀畫堂仰紀吹銅之瑞瑶山玉彩特書<lb/>
主鬯之勲維暮之春初吉云已<hi>中賀</hi>敬維<lb/>
殿下蒼規體徳銀漢儲祥稽七政之有恒<lb/>
實循冬夏消羣隂於交泰爰法坤乾興鴻<lb/>
文以闡基握龍圖而佐運兩宫定省雍容<lb/>
化日之長四表謳歌瞻徯前星之耀某等<lb/>
具寮無補盛旦有光奉曲水之羽觴齊呼<lb/>
曼夀探泰元之神䇿允謂延洪<lb/>
　　　賀　皇太子正旦牋<hi>本院</hi>
青規紀曆甫開嗣嵗之祥蒼震布和懋協<lb/>
<pb n="KR4d0473_SBCK_038-19a"/>
少陽之象自天申祐與物為春<hi>中賀</hi>敬維<lb/>
殿下經緯人文權輿政治三朝交泰聿嚴<lb/>
盛禮以奉觴四徳尊乾行美成功而瑑玉<lb/>
卜稔已符於祈榖登賢深味於拔茅慶洽<lb/>
宫闈仁施㝢縣某等叨塵頋問欣覩亨嘉<lb/>
聲徹鳳笙仰非霧非煙之瑞班随鶴駕歌<lb/>
重暉重潤之詩<lb/>
　　　賀　皇太子正旦牋<hi>省作為都</hi>
嵗正璿璣丕應震亨之象春先寳曆允符<lb/>
泰治之祥絳闕光華青宫葱鬱<hi>中賀</hi>敬維<lb/>
<pb n="KR4d0473_SBCK_038-19b"/>
殿下道随陽長徳與日新玩易中行密包<lb/>
荒而坱圠法天繼照永主器以彌綸稱觴<lb/>
前殿以承顔侍宴瑶池而受福某等禮成<lb/>
鶴禁敬謹鳬趨祈榖躬耕預卜金穰之兆<lb/>
頌椒介夀欣瞻玉裕之姿<lb/>
　　　賀　皇太子受冊牋<hi>院集賢</hi>
明堂辨儀裒對重輝之耀昕朝發冊丕昭<lb/>
上嗣之賢宗社敉寧幅員驩慶<hi>中賀</hi>敬維<lb/>
殿下孝仁生禀禮樂夙脩一人元良羽翼<lb/>
靡煩於商皓百揆時序英威共仰於秦王<lb/>
<pb n="KR4d0473_SBCK_038-20a"/>
鶴駕之御日三烏輪之光明兩某等叨塵<lb/>
仙館末綴臚庭瀛水汪洋望瑶山而親切<lb/>
宸居蠖濩瞻青路以陪從<lb/>
　　　賀　皇太子正旦牋<hi>院集賢</hi>
大曆更新叶<lb/>
皇祖建元之祚少陽正位隆神孫承嫡之<lb/>
基百辟是儀五辰攸叙<hi>中賀</hi>敬維<lb/>
殿下應乾作命受震行仁嘉禮告成歸妹<lb/>
祉吉之象外朝佐治同人文眀之祥日就<lb/>
月将而緝熙小往大来而分類某等肅瞻<lb/>
<pb n="KR4d0473_SBCK_038-20b"/>
玉裕謹候青煒詠歌重光紹天休而繼照<lb/>
弼諧庶績占嵗在之有年<lb/>
　　　賀千秋節牋<lb/>
<hi>擬賀表非禮後不進國恤未餘月百司皆</hi>
電繞斗樞允昭甲觀之瑞日昇暘谷行受<lb/>
明堂之朝宗社厎寧神祇協相<hi>中賀</hi>敬惟<lb/>
殿下欽文師古剛健法天或躍在淵龍徳<lb/>
合乎中正永言配命龜圖闡其延長仰震<lb/>
夙之非常審傳付之素定某等肅瞻睟表<lb/>
獲際重光聖孝有加羮牆之慕彌切民情<lb/>
<pb n="KR4d0473_SBCK_038-21a"/>
共戴岡陵之祝益䖍<lb/>
　　　賀千秋節牋<hi>本院</hi>
心居天位前星耀於明堂丣為春門大電<lb/>
騰于甲觀盛徳集福至和儲祥<hi>中賀</hi>敬維<lb/>
殿下體仁法元師古合道温恭事帝密贊<lb/>
化以生成問學積躬益緝熙而光大疇選<lb/>
黄髮之彦庸佐青闈之規如日之升降年<lb/>
有永某等肅瞻英偉䖍祝簡穰輯往則於<lb/>
瑶山一辭莫措採賜齡之金篋曼夀是期<lb/>
　　　賀千秋節牋<hi>省作為都</hi>
<pb n="KR4d0473_SBCK_038-21b"/>
玄鳦發祥丕顯吹銅之瑞蒼龍協紀式昭<lb/>
主器之符紫禁懽騰璿源秀衍<hi>中賀</hi>敬惟<lb/>
殿下温文秉度仁孝積躬侍宴瑶池令徳<lb/>
令儀之可述問安内寢正言正事之足聞<lb/>
如嵗之春自天其祐某等導迎穰簡賛詠<lb/>
中和瞻出日之舒遲重光允繼望彩雲之<lb/>
葱欝曼夀是期<lb/>
　　　賀　皇后正旦牋<hi>本院</hi>
王春謹時肇正内朝之治帝曆更始益嚴<lb/>
中禁之儀與物咸亨自天作合<hi>中賀</hi>敬維<lb/>
<pb n="KR4d0473_SBCK_038-22a"/>
殿下矩循内則言法徽音關雎詠歌禮避<lb/>
乎蘭殿之貴卷耳思念頌取于椒盤之文<lb/>
稽陽徳維如嵗之初考隂教曰履端于始<lb/>
某等清班接武穀旦趨朝日月竝明願上<lb/>
千萬之雅夀天地交泰載歌元二之太平<lb/>
清容居士集卷第三十八<lb/>
<pb n="KR4d0473_SBCK_038-22b"/>
</p>
<p>
</p>
  </div>
</body>
</text>
</TEI>
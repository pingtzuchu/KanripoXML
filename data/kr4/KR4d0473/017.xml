<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0473_SBCK_017-1a"/>
清容居士集卷第十七<lb/>
　贊<lb/>
　　　劉敏叔畫八君子圖贊<lb/>
五季横潰萬姓阻傷剗舊布新赫日蕩光<lb/>
變通維時君臣爾詳丕顯韓王應運斯翔<lb/>
佐帝立極肇服衆國銷兵弛財邦本茂植<lb/>
獨相十年黎獻安謐弼違雍容不撓厥色<lb/>
百壬肆妖喬嶽漂摇智深如谷終止且消<lb/>
金縢天開軒冕以朝簡在帝心王勲日昭<lb/>
燕尾之眉貫玉之姿炳靈丹青庶或類之<lb/>
<pb n="KR4d0473_SBCK_017-1b"/>
　　　　右韓王<lb/>
堂堂魏王龍章鳯質天實生之以佐王室<lb/>
射䇿玉墀慶雲耀日中外踐更執徳惟一<lb/>
西陲繹騷将弛卒驕往綏爾戎薄陳武韜<lb/>
濯以清泉釋其煎熬入秉國鈞衆味畢調<lb/>
不懾不渝迄康皇圖取日虞淵登子天衢<lb/>
朝野罔知繄王眀謨危疑之際以身調娱<lb/>
両宫熈熈萬姓于于桓圭赤舄清廟配食<lb/>
於鑠厥勲千古罔極<lb/>
　　　　右魏王<lb/>
<pb n="KR4d0473_SBCK_017-2a"/>
赫赫潞公不震不動威以服戎寛以濟衆<lb/>
宏淵雅譽磅礴肆著蚤年登庸具正百度<lb/>
貝盗斯興命公于征振旅霆發不日以平<lb/>
國財未殫抗議省兵激懦抑貪朝廷清明<lb/>
以徳報怨以爵為勸强虜効貢却立改觀<lb/>
名倡九牧進善無倦四朝師臣邦家之珍<lb/>
委蛇兩河如松如椿燕頷淳庬鮐背輪囷<lb/>
何以比之永古蔑聞<lb/>
　　　　右潞公<lb/>
儒以稽古酌時斯正用非所宜秪益其病<lb/>
<pb n="KR4d0473_SBCK_017-2b"/>
在漢懿侯治守清浄惟爾荆公行修于躬<lb/>
耽精古籍慨想遐風懷寳陸沉患莫已逢<lb/>
激而翹之以達天聦髙配五帝羞視七制<lb/>
廷議藉藉㫁以辯毅復古之志與帝俱銳<lb/>
發政累名公是喪朋晚歸鍾陵惘兮慎兢<lb/>
蹇驢空山悟彼愛憎矯矯貞姿涅而不緇<lb/>
吾將疇依為學是師<lb/>
　　　　右荆公<lb/>
帝宇永清文治斯舉取青媲白眩巧鬪嫵<lb/>
末派横流獨手莫禦弊極斯反誰受天祜<lb/>
<pb n="KR4d0473_SBCK_017-3a"/>
䔍生歐公鴻碩之宗鼓以雷霆驅以雨風<lb/>
如日之眀如川之東肇正古始四方攸同<lb/>
奬善矻矻英俊滿席彼有未至憂見于色<lb/>
𥙷衮之功其繩則直以退為完以佚為安<lb/>
髙風邈如審象以觀<lb/>
　　　　右歐公<lb/>
任當其誼三褫無畏用不展志好爵斯避<lb/>
允顯温公為世張弛執中秉徳享帝活國<lb/>
熈豐紛紜朝有奸慝歸卧洛師纂緝載籍<lb/>
元祐之初大矢厥謨稂莠既深百糓未敷<lb/>
<pb n="KR4d0473_SBCK_017-3b"/>
畀成于天力疾以除佐佑王室公心如日<lb/>
獨樂之園以迂自佚生無榮飬殁有餘泣<lb/>
深衣幅巾天骨嶙峋中有至道不以示人<lb/>
唯誠與敬千載如新<lb/>
　　　　右温公<lb/>
岷峨之山扶輿絪緼誕育至英絶類離羣<lb/>
溢為江河乗為風雲髙絶俊頴探賾炳文<lb/>
承眀邇英紬思運精騁轡以行華夷是驚<lb/>
蹇蹇匪躬上通帝靈才以貶官謗以長名<lb/>
播遷徼荒百虐冦攘繕性養神彌介彌剛<lb/>
<pb n="KR4d0473_SBCK_017-4a"/>
盤桓南歸百神從行誰謂巨浸一葦以航<lb/>
瞻彼徳容春陽秋霜烱然方瞳如犢初生<lb/>
切雲峩峩野服蒼蒼徃代莫從鍳兹耿光<lb/>
　　　　右蘇公<lb/>
沄沄修水誕弘文明維太史氏頴敏之功<lb/>
由彼岐嶷揚譽上京服襲瑰瑋綜覈文藝<lb/>
剖析幽翳謝鮑前驅屈宋擁篲玄言逍遥<lb/>
夙昔超詣正宗江西歛祍嗣裔厠身著庭<lb/>
正氣果毅筆者未成削者已繼秉畀濁流<lb/>
孰怨孰尤不怛其化心君天游精神滿腹<lb/>
<pb n="KR4d0473_SBCK_017-4b"/>
瞻望不足烝烝孝友猶在眉目清塵髙風<lb/>
曷其有終<lb/>
　　　　右黄太史<lb/>
　　　祝道士龍賛<lb/>
靈砰砰三五一視若存水神立玄為光髙<lb/>
原粒天門開靈受秩<lb/>
　　　墨竹贊二首<lb/>
墨以韜智玄以御柔渰焉雲興脱兮凛秋<lb/>
寥寥天標下為岧嶤執兹混淪函三爾超<lb/>
乗剛庸升實志勿驚比焉彚亨烝徒繩繩<lb/>
<pb n="KR4d0473_SBCK_017-5a"/>
纚者如傴若佩而組墨卿司玄謄汝于堵<lb/>
　　　子昂集賢真贊<lb/>
審中聲以比磬箾之音證墜簡以啓載籍<lb/>
之藴承明三入而不居江海一麾而無愠<lb/>
遺世而深憂盡言而寡尤瓌瑋萬物金石<lb/>
横流敷文太微慶雲瑞芝超然巖壑寄扵<lb/>
筆翰者吾猶以為杜徳機也<lb/>
　　　張廣微金書隂符經贊<lb/>
遐哉古帝握契眇綿沌沌混混超天地先<lb/>
執静御動兹為坤乾虚九蔵一書圖弢鈴<lb/>
<pb n="KR4d0473_SBCK_017-5b"/>
範圍包絡佐理宻堅氣毋受要納息以傳<lb/>
泥金著文其曄玄玄鋒淬頴脱乗雲大圜<lb/>
　　　雲中龍贊<lb/>
握玄機騰八荒憺雲中闇以彰九九合下<lb/>
土光返珠淵終智蔵<lb/>
　　　龍贊<lb/>
御乾入坤萬靈嫖姚止水飛立廽旋上朝<lb/>
神后布令藴蕯黙逃功成返淵重玄以韜<lb/>
　　　又<lb/>
玄雲嘘氣為母騰靈湫匿星斗握以機數<lb/>
<pb n="KR4d0473_SBCK_017-6a"/>
九九百糓　有<lb/>
　　　太上授經圖賛<lb/>
混元希夷空洞眇綿方圓緯經言孰可宣<lb/>
憫彼世醨述玄五千紫雲升空重席九筵<lb/>
跪坐受聽萬神參前研幾察微如珠善淵<lb/>
徳為之初道廼自然<lb/>
　　　辛稼軒畫像賛<lb/>
妖雛殂江八方沸騰手提糢糊仗義南興<lb/>
閩越荆湘是鎮是繩智名勇㓛蔑如浮雲<lb/>
䜛屢尼之耳若不聞聲裂金石湛厥心君<lb/>
<pb n="KR4d0473_SBCK_017-6b"/>
運有南北孰言一之時有未完矢詞窒之<lb/>
卒全其歸莫能躓之帶湖維居喬木欎新<lb/>
目光背甲佩兮振振審象式瞻宛其不泯<lb/>
　　　仁廟御書除官贊<lb/>
扵赫<lb/>
仁考御龍中天追琢王度左右惟賢思索<lb/>
俊髦嘉量達權稽古九官匪曰叙遷嚴嚴<lb/>
秩宗維直且清佐理大政宰士是程皇畿<lb/>
膴穰具瞻靡輕率彼緇流出納糾繩八柄<lb/>
馭臣首爵以貴或超或常執管淵思昭哉<lb/>
<pb n="KR4d0473_SBCK_017-7a"/>
雲章銖黍奠置勿私以恩不恱其媚番番<lb/>
老臣卒秉國鈞山立陽明如嵗之春　帝<lb/>
賔于天執簡涕淪虹光徹楹萬億日新<lb/>
　　　至治丞相真贊<lb/>
以元勲開國之孫佐大明麗天之主肩一<lb/>
徳以正人心集衆思以清庶務玉絜而彌<lb/>
温山立而有度審象以觀斯為太平之宰<lb/>
輔<lb/>
　　　又<lb/>
階符耀騰河嶽炳靈寔生上相秉鈞以成<lb/>
<pb n="KR4d0473_SBCK_017-7b"/>
儼兮徳容衮衣葱衡山立其威玉絜其清<lb/>
陟降　帝所翼翼是承　帝曰相賢佐我<lb/>
治平雲龍從類鼎鉉利貞懋昭顯功象于<lb/>
丹青扵赫　寶璽虹光爛明用永厥蔵詔<lb/>
爾雲仍<lb/>
　　　英廟御書開經偈贊<hi>皇太子時為</hi>
日升咸池五采耀騰昭徹水源濁垢斯澄<lb/>
維彼寸頴執一貫萬鉅纎受形莫測其變<lb/>
驪珠陸離光被寰海允符龍圖昭示億載<lb/>
　　　自贊<lb/>
<pb n="KR4d0473_SBCK_017-8a"/>
㓜承　父師之準繩壯緝文獻之淵懿守<lb/>
先天之中為初心䆒三聖之易為一致氣<lb/>
弱而詞愈卑學䟽而用益疑寥寥兩京耳<lb/>
受目接者不能紹傳吁何可言<lb/>
　　　王承㫖畫像贊<lb/>
扵赫乾運天造耆武肇敏王公粲飭皇度<lb/>
越于江濤率圖籍以朝秉直在庭不激不<lb/>
雕矢辤瓊琚風舒霰消益之以甘雨濯其<lb/>
嘉苗佐理毣思敷繹静規民甫息痍勿煩<lb/>
以疵懿徳沄沄如山出雲有聞無聲爰澤<lb/>
<pb n="KR4d0473_SBCK_017-8b"/>
後昆珮玉峩冠審象是傳之問之美百世<lb/>
弗諼<lb/>
　　　王叔能真贊<lb/>
心清而行全守廉而益堅不汲汲扵利達<lb/>
專丘壑以自完若是者五采不能以傳至<lb/>
若烱烱方瞳藹然孝悌之實發于睟容人<lb/>
知其為臺閣之秀彦藴經綸而猶未盡其<lb/>
用者也<lb/>
　　　自贊<lb/>
訥文詞而三直承明之廬拙騎射而五游<lb/>
<pb n="KR4d0473_SBCK_017-9a"/>
朔漠之域居安以窮犧爻之變比事以糾<lb/>
麟經之釋至扵見㡬歸田服恬淡而守貞<lb/>
白識者謂為知止而獨慊然猶以為有形<lb/>
迹也<lb/>
　　　馬元帥真贊<lb/>
養恬而智無遺息機而事能應贊黄閤弗<lb/>
居其功坐烏臺獨守其正制變扵劇郡若<lb/>
郢人之斤鎮戎扵大藩若秦王之鏡服芝<lb/>
术以養年將見安車造朝守規隨而樂清<lb/>
浄也<lb/>
<pb n="KR4d0473_SBCK_017-9b"/>
　　　瑞檜贊<lb/>
老子之道以恬泊真静為根本而其嚴靚<lb/>
清宻非窮極壯偉不足以為榮觀故所至<lb/>
丹雘土木與浮屠氏相埒殊庭廣寛候靈<lb/>
斿扵致祠之際尤加嚴焉四眀玄妙觀構<lb/>
寶殿倣南城之長春法式具備主者吕法<lb/>
師顧瞻中唐作而曰兹不可不加竦肅手<lb/>
植蒼檜列若幢節厥土墳剛風潤雨濡膏<lb/>
脉日起旁達蓊鬱連累相承泰㝎三年春<lb/>
正月中澣上聳結為鳳冠觀者林立考諸<lb/>
<pb n="KR4d0473_SBCK_017-10a"/>
釋檜者曰乍檜乍栢一枝而能屢變唯檜<lb/>
為然觀是則知釋者之非妄矣或曰厥今<lb/>
聖天子嗣位歴更上元洋洋乎盛徳覆被<lb/>
動植疊瑞重休四方承畏不敢以獻以告<lb/>
而祝釐儲祉道家者流有所不得辭讓迺<lb/>
繪為圖以光天之休為之贊曰<lb/>
繄檜在廷三光炳靈膏涵于膚湛其晶熒<lb/>
化為鳳雛珥冠儀刑乗風鞭雷上于帝青<lb/>
曰有徳者祥兹為利貞爰祝萬夀九垓永<lb/>
寧<lb/>
<pb n="KR4d0473_SBCK_017-10b"/>
　　　雷氏龍吟琴贊<hi>為閔思齊作</hi>
四田八日用凝扵神攫之也深養之也淳<lb/>
風生扵木莫窮其聲比物引類錫兹嘉名<lb/>
杳杳變化雲升雨㴻戞如銅盤兹其為作<lb/>
者之助<lb/>
　　　吴閑閑真贊<lb/>
徳不形禮為翼熈熈冲静之神侃侃孝友<lb/>
之色籠古絡今其詞如雲佐理以無為智<lb/>
淵而若存朝承衮龍暮撫松鶴心徹九九<lb/>
坐石盤礴是所謂養其尺宅守玄以生白<lb/>
<pb n="KR4d0473_SBCK_017-11a"/>
者耶<lb/>
　　　仰山熈禪師真贊<lb/>
　蜀僧曇簡以文詞振林下繇是東南學<lb/>
　者翕然師之育王觀禪師才辯繼其學<lb/>
　弟子熈公復繼之有詩名鳴咸淳間試<lb/>
　嘉慶圖詩禁中定為第一余獲見于浄<lb/>
　慈植節刻行言語若冰雪欲以蜀學廣<lb/>
　其徒後歸隠仰山以逝其嗣隆教師祖<lb/>
　瑛以遺象從海上請余贊迺為贊曰<lb/>
心之精神繇言以宣匪事琢雕合扵自然<lb/>
<pb n="KR4d0473_SBCK_017-11b"/>
維師集思泉湧雲溢億萬森列𣸪貫以一<lb/>
蜀學日淪志士是惜瞻彼肅容以楷以式<lb/>
　　　南湖入法師真賛<lb/>
目穿書林心超義海體用不違㓛斯十倍<lb/>
審多岐之亡羊悟忘筌以得魚追琢其詞<lb/>
不浮不蕪外嚴内熈蕭然野鶴之姿斯其<lb/>
成祖庭之羽翼絶塵世之樞機<lb/>
　　　㝎水源禪師真賛<lb/>
持律以攝心習教以騁辯語黙兩忘微㫖<lb/>
益闡薄飯一盂福不稱其徳至於據席握<lb/>
<pb n="KR4d0473_SBCK_017-12a"/>
機飈回電激誠禪林之凖式也<lb/>
　　　雪厓吴法師真贊<lb/>
　雪厓吴法師飭身制行道流所尊企弟<lb/>
　子吕虚夷請贊<lb/>
長齋以養年持敬以籲天若雞抱鷇如珠<lb/>
守淵望之山林即之珪璋知止葆静合太<lb/>
古之淳厖夫如是逍遥乎白雲之鄉<lb/>
　箴<lb/>
　　　存悔箴<lb/>
天君亭亭巖石永貞執樞維機莫我敢膺<lb/>
<pb n="KR4d0473_SBCK_017-12b"/>
鈎聲割名如蟊如螟微焉髪毛戰兢是承<lb/>
謂善實繇小而過不在大雷以鼓之艮以<lb/>
配之合動而復繇静斯㑹昔顔氏子悔實<lb/>
莫可名筮人司蓍敢告司扃<lb/>
　　　遵誨堂箴<lb/>
肅肅祖父誦戒孔昭亶惟矩衡匪矜匪慆<lb/>
式瞻里門養真簞瓢何榱題岌嶪肆其夸<lb/>
驕金糜玉毁迄用不紹巷有居人燕咡曽<lb/>
髫右觴左饘以逰以遨何白首髙位顧影<lb/>
號咷伊堂既深亦具室奥傴躬徐行慨焉<lb/>
<pb n="KR4d0473_SBCK_017-13a"/>
焄蒿户冊崇崇陟降以悚於乎後生勿夢<lb/>
夢是從爰繹具訓敢告嗣宗<lb/>
　　　貞一齋箴<lb/>
昭哉森著鉅纎受形順天之樞執動以承<lb/>
尸居者誰不震不隨謂珠蔵扵淵主静是<lb/>
師太虚無體曷思曷為聚為物均散為返<lb/>
真由感以遷若火之燎原在昔夸父逐日<lb/>
走傴鍳觀河圖繇是成數成復捨之厥數<lb/>
愈具庶物澷澷若冰斯泮固而斯應迺事<lb/>
之幹絶仁棄智望道彌渙必寂爾心必完<lb/>
<pb n="KR4d0473_SBCK_017-13b"/>
爾神筮人司易敢告靈君<lb/>
　　　誠求堂箴<lb/>
肫肫者仁婉婉者孺彼孺不言容動斯具<lb/>
以食為喜以啼為恕感匪物遷孰司昭先<lb/>
黜思絶為迄全其天揣知者誕矢激滋逺<lb/>
順隂保陽若執玉以祼太素烟煴至静無<lb/>
垠見之猶龍望之如雲猗儒守醫曰曽氏<lb/>
子言邁于京户冊是視<lb/>
　銘<lb/>
　　　復菴銘<lb/>
<pb n="KR4d0473_SBCK_017-14a"/>
弁陽老人周公謹父卜終老之丘扵先中<lb/>
丞公墓左築室其上揭名曰復庵謂其故<lb/>
人子袁桷曰復反也反諸其本也聖人作<lb/>
易之義深矣余取斯名也厥有㫖昔太公<lb/>
表東諸侯歸葬於營丘禮以謂不忘其本<lb/>
余家故齊人雖南徙吴興而其遺禮三世<lb/>
猶守之自余失仕居錢塘非有酣豢之樂<lb/>
而忘其歸不幸而不得歸者勢也今老矣<lb/>
苟終無所歸則扵𣸪之道奚取抑甞推死<lb/>
生晝夜之理其變無窮反身而觀虚一而<lb/>
<pb n="KR4d0473_SBCK_017-14b"/>
明者物莫能禦則兹丘之樂殆與造物者<lb/>
去來而莫窮其所止也子爲我暢繹而銘<lb/>
之銘曰<lb/>
大明麗天隠扵崑崙晦冥有時以全其根<lb/>
海氣騰溢爲雲爲澤吐竒滋生復反故壑<lb/>
嗟彼昏氓雎雎凉凉齒髪日化莫知其鄉<lb/>
馳車羊腸倒戈蟻垤少夸老衰運往一跌<lb/>
維子周子心君天游顧瞻松栢肇謀莵裘<lb/>
峯迴泉渟虎伏馬立鬱爲斯丘不龜以吉<lb/>
煌煌先徳如珠在淵既揚其輝終閟其妍<lb/>
<pb n="KR4d0473_SBCK_017-15a"/>
盤桓斯丘豈不念歸三返晝夜以為徳機<lb/>
伊復之道其微如芒磅礴一氣變化以彰<lb/>
原本稽中是則是象謹獨内觀動静交養<lb/>
他年逍遥駕風御雲匯為江河炳為星辰<lb/>
其來無趾其去孰止為善是嗣貽于孫子<lb/>
　　　君子齋銘<lb/>
大裘無華完玉不琢飾美自將其實愈落<lb/>
善不可為名不可近恕以養仁敬以崇謹<lb/>
謂我獨賢於徳彌損八表同雲一決終僨<lb/>
謂世實賢雎盱孔憐肥遯斯耻却行乃前<lb/>
<pb n="KR4d0473_SBCK_017-15b"/>
人我之道弭節兩忘汝不我瑕我不汝望<lb/>
煌煌嘉名揭兹户冊希賢是求探藴觀賾<lb/>
盤旋九州俯仰千古發硎淬鋒門轍户屨<lb/>
君子之泰君子之和永言銘之以宴以歌<lb/>
　　　澄心齋銘<lb/>
大梁劉君彦清佐鄞幕清浄畫一希蓋公<lb/>
之道逾月而治愈簡及朞而人莫能議噫<lb/>
使佐天下由是道也果何病今世汨汨然<lb/>
外治者多矣神明粹精交蔽而愈失其於<lb/>
内也盖不暇夫虚明之體絶慮而求者非<lb/>
<pb n="KR4d0473_SBCK_017-16a"/>
正或者謂老氏之說近此因屏不復取今<lb/>
劉君以澄心名齋動静交用有合扵聖人<lb/>
之説四眀袁桷因銘以廣之<lb/>
存神内觀形不能以久完刻意外治氣由<lb/>
是而彌衰水煩土敝維物之灾人為物靈<lb/>
其道安在内不可穢外不可悖湛然長存<lb/>
扵物何纇故操尺寸之智者成㝷丈之失<lb/>
勤錙銖之功者獲倍蓰之益御天地之一<lb/>
氣持隂陽之兩端吾見其清而不介絜而<lb/>
自全也<lb/>
<pb n="KR4d0473_SBCK_017-16b"/>
　　　雪房銘<lb/>
錢塘孫道士構雪為房居江南度不能乆<lb/>
得北如　亰師将遂焉乆之復越居庸以<lb/>
㳺始固有之廼属袁桷銘銘曰<lb/>
飬絜沮洳其變莫渝納眀屋漏其神莫䆒<lb/>
執天之冝允成徳機機可轉不可緩緩則<lb/>
懼懼無以㩀窮髮之北以儀以則爰謹視<lb/>
之毋怠毋慝<lb/>
　　　崇真觀鐘銘<lb/>
冶吉金構坎離為氣用震以時深則安安<lb/>
<pb n="KR4d0473_SBCK_017-17a"/>
迺旋鎮無極億萬年<lb/>
　　　朝陽堂銘<lb/>
焯彼曜靈光融曲阿翼翼玄黄粲其欎華<lb/>
䆒觀厥功構精沉淵若鷇斯伏若珠斯潜<lb/>
内隂以蔵外遲以進含施無垠執斗憲運<lb/>
衆瞻嘉明企而則諸言升于岱昏旦允殊<lb/>
丹流金騰下土若昧竦心愓思怠曷可悔<lb/>
嗟哉夸父競不救暍大聖維姬慎兹明發<lb/>
爰興爰䖏寸測短長少耄勿荒永儀朝陽<lb/>
　　　蔵書室銘<lb/>
<pb n="KR4d0473_SBCK_017-17b"/>
六學鴻烈代天昭明精思纂微辭以立誠<lb/>
匪事扵言不文奚宣析理日繁直致衍傳<lb/>
謂黙足以通絶其知聞敬焉孰持誠焉孰<lb/>
存趙郡氏蘇崇其書楹剖抉雲章緯經有<lb/>
程靈根湛虚服習粹精廣以觀萬約以守<lb/>
一迎之莫㝷倚兮不躓仰止元聖學海彌<lb/>
溢<lb/>
　　　極髙明齋銘<lb/>
謂天穹隆環扵九泉謂日陽靈始於虞淵<lb/>
邈焉具瞻荒忽漫漶銖黍立鈞億萬以正<lb/>
<pb n="KR4d0473_SBCK_017-18a"/>
行逺陟遐跬步攸定維先聖彛訓大賢是<lb/>
證理一分殊等級辨分不博以求孰為彌<lb/>
綸不約以觀孰歸其根積小斯髙用晦斯<lb/>
明罔有僣差是凖是繩户冊孔昭爰矢厥<lb/>
銘<lb/>
　　　九思堂銘<lb/>
虚中實中圖書之紐實以分殊虚以一受<lb/>
理原扵初思曷為九扵赫玄聖分言為中<lb/>
上由體生下應景從維李氏子受訓倥侗<lb/>
户冊孔昭執玉靡墜數窮扵玄隂陽以類<lb/>
<pb n="KR4d0473_SBCK_017-18b"/>
則皇極之言罔有偏陂<lb/>
　　　淵静齋銘<hi>爲蒙道士作</hi>
猗鉤盤審鯢桓蜀叟蒙拱以觀惔無極視<lb/>
晏温黙雷聲守綿綿珠在宫百神環時既<lb/>
至乗風摶<lb/>
清容居士集卷第十七<lb/>
<pb n="KR4d0473_SBCK_017-19a"/>
</p>
<p>
</p>
  </div>
</body>
</text>
</TEI>
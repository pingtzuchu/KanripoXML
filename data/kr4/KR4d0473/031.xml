<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0473_SBCK_031-1a"/>
清容居士集卷第三十一<lb/>
　墓誌銘<hi>㙮銘附</hi>
　　　周夫人墓誌銘<lb/>
夫人諱天福朝議大夫知瑞州周公諱應<lb/>
合之女朝議大夫直寳章閣廣東經畧安<lb/>
撫知廣州冷公諱應澂之婦今湘陰尹名<lb/>
頤孫之配世為龍興武寧人瑞州以學行<lb/>
表後進論議惜許可湘陰拔童子科整敏<lb/>
善自晦亟愛重之故㑭夫人以歸兩家為<lb/>
儒宗婦壻各得所擇衆咸曰在是夫人幼<lb/>
<pb n="KR4d0473_SBCK_031-1b"/>
静慧受女史工正書二弟始就學日諷誦<lb/>
感發相勵事尊順謹媲徳儷義能使外有<lb/>
不知絜豆籩洽昭穆靡宻斟度恩意各盡<lb/>
夫宗宜焉二子曰有泰有益保抱具訓輙<lb/>
置筆札毋誑戲稍長約繩墨躬詰難嘗言<lb/>
吾誘弟以婉督汝以嚴皆一轍也善宜亟<lb/>
稱過不可得聞書種寜有斷乎年四十有<lb/>
九以卒是嵗大徳癸卯葬仁義鄉下畬里<lb/>
女六長許嫁周志行孫男三女二仲弟分<lb/>
宜丞天鳳來　京師桷與之㳺議門户興<lb/>
<pb n="KR4d0473_SBCK_031-2a"/>
植婦道允頼數稱夫人之賢過時而彌哀<lb/>
扵是有泰實來致湘陰之命銘曰<lb/>
有崇義閭維周之敷展世秉文耳受口濡<lb/>
執彼閫儀來彛來祗宗承其和家安其慈<lb/>
誦聲在户嘉醑在廡叶于夫君婉徳以輔<lb/>
雙桐高岡附蕚煌煌擢榮舒英糓旦用光<lb/>
冽彼寒泉聿環墓田昭銘新宫實曼厥延<lb/>
　　　方夫人墓誌銘<lb/>
湖廣儒學副提舉上饒劉君安徳恭甫之<lb/>
夫人方氏大徳庚子五月己未卒卜祔先<lb/>
<pb n="KR4d0473_SBCK_031-2b"/>
墓不吉乃假葬于舎東越八年相中堂山<lb/>
兆以吉告於是其子光以事狀來　京師<lb/>
謁陳郡袁桷銘夫人世居饒之徳興幼特<lb/>
静好其父隠君常抱膝上祝曰吾家世儒<lb/>
林當為汝慎擇婚對方是時上饒劉君某<lb/>
以太學名輩待次寧國教授歸授徒山中<lb/>
饒信地接武習進士業者率相戒師劉君<lb/>
始出鄉隠君慨曰捨劉氏子奚適即徳恭<lb/>
甫也未幾寧國死徳恭甫刻意振擢不以<lb/>
貧窶自慊隠君念夫人憫徳恭不自置察<lb/>
<pb n="KR4d0473_SBCK_031-3a"/>
夫人意色無吝悕卒㑭以歸徳恭甫壯嵗<lb/>
力問學預計偕生理靡密一不問夫人銖<lb/>
黍化治手劘而身理之者寒暑曲備方丙<lb/>
子兵變時徳恭甫傾家貲以完䕶為急夫<lb/>
人力賛之事定勉夫以仕且言曰盍亦少<lb/>
慰吾父意始伯姊嫁同里蔡氏蔡姊家侈<lb/>
盛脱簪琲以服亟摇手弗受自是終老無<lb/>
異飾生男子曰升老幼卒徳恭甫晚得光<lb/>
時夫人躬訓育抱咡慈嚴酌宜迄見光克<lb/>
紹其父業焉始光㳺　京師與余交相久<lb/>
<pb n="KR4d0473_SBCK_031-3b"/>
話言母儀悲泫不已余特以為母子至情<lb/>
不足異夫賢其媲子孝其母閭里知事者<lb/>
率能是及觀夫人之行與光終身之哀見<lb/>
焉若將弗及則帷閤衽席色笑敦厚制事<lb/>
以理夫豈勉而然哉噫是宜銘夫人諱柔<lb/>
則曽祖瑋祖應奎隠君諱逢吉卒時年六<lb/>
十有三子光瓊州教授今為中書屬從事<lb/>
孫男二至大二年將治葬徳恭甫亦即世<lb/>
扵是以某月某日祔銘曰<lb/>
詩始房中維教之基芣苢薄言和平以孳<lb/>
<pb n="KR4d0473_SBCK_031-4a"/>
考視劉媛温恭具儀膏沐以韜絲枲是師<lb/>
外防内完拮据孔艱孩無矯慈諸御間間<lb/>
匪異其誠由衷允安興言遺思載汍載瀾<lb/>
女史日微徳音莫跂瞻彼墓田有顙斯泚<lb/>
松岡豐融不震不圮廣揚嘉芬式𥙿爾嗣<lb/>
　　　盧母王夫人墓誌銘<lb/>
盧氏河北望族有諱仙者家深州武強縣<lb/>
金将亡武强為秦趙要衝歲蹂兵不息由<lb/>
是徙家睢州兵浸南家益蕩析有子曰全<lb/>
掠為奴于時全生子曰榮甫十歲審其父<lb/>
<pb n="KR4d0473_SBCK_031-4b"/>
北行斷髮仰誓呼曰兒不獲見父寧即死<lb/>
行泣道中呼其父姓名道繇真㝎日號訴<lb/>
宛轉事益著里人憫之問所掠主無異辤<lb/>
卒義以歸父子復居武强稍長學書筭入<lb/>
鄉校試吏為縣從事時録事王君崇攝武<lb/>
强審盧氏子孝感且吏䏻廼曰吾女舎盧<lb/>
氏易取配遂以歸生子四曰文曰仁叔曰<lb/>
廷信季曰徳廷信生始三年不幸盧君卒<lb/>
夫人撫其四子力治桑枲甘苦淡垣屋庳<lb/>
狭内外整截有限程督訓導過者無敢譁<lb/>
<pb n="KR4d0473_SBCK_031-5a"/>
事其舅姑以夀終至元十三年詔考郡縣<lb/>
孝節扵是河北道提刑按察司審盧婦事<lb/>
不誣州達于禮部復除其家而廷信始仕<lb/>
江南調泉州晉江尉辟福建行省掾又掾<lb/>
江西叙遷為鄞縣丞復掾江浙未幾以才<lb/>
佐海道漕府陳不便事就領金符為温台<lb/>
千户嵗運粟視往嵗數三倍而夫人皆見<lb/>
之廷信為鄞丞余時里居見其䖏事精覈<lb/>
剔植蠧利官長不能出私語上府陳白伉<lb/>
直無隠嘗曰吾盧氏世為吏刻峭文致非<lb/>
<pb n="KR4d0473_SBCK_031-5b"/>
以起宗吾父有孝行迄不得上夀稍自飭<lb/>
勵繄吾母之訓戒子孫為儒兾吾母慰意<lb/>
焉至大二年夫人卒年八十有六祔葬于<lb/>
先塋延祐二年<lb/>
天子孝治天下推賚存殁而廷信秩五品<lb/>
得贈其考奉議大夫真定路趙州知州驍<lb/>
騎衛尉栢鄉縣子夫人亦追封栢鄉縣君<lb/>
四年遣其子某来　京師請銘桷待罪史<lb/>
館若盧氏事誠宜書今誌也無溢辤系以<lb/>
銘曰<lb/>
<pb n="KR4d0473_SBCK_031-6a"/>
林林生民男室女家禮失俗淪企而禄奢<lb/>
維貞丈人尚古不遐卓彼孝童木升斯華<lb/>
承筐来嬪絶其榮夸四雛在户蓬首苦心<lb/>
甕牖屹城過者肅襟宅里表植栁槐森森<lb/>
頍弁奮揚滑甘具新大耋莫嗟淑徳岑嶔<lb/>
戒而孫子服儒以嗣教經展世厥武踵起<lb/>
有隆墓田大賚告祉式時芬苾永保千祀<lb/>
　　　侯母王夫人墓誌銘<lb/>
世祖皇帝以仁立國敦節申義丕變醇厚<lb/>
至元八年時則有若太保劉文貞公議事<lb/>
<pb n="KR4d0473_SBCK_031-6b"/>
省中増益令式繇是郡縣旌表綽楔槐柳<lb/>
光于往史猗歟休哉桷繇集賢歸里居録<lb/>
事判官侯玉踵門来言曰聞子嘗執筆太<lb/>
史節婦孝子嵗終必登于史籍玉也敢有<lb/>
言玉故居濮州鄄城縣其先女直人曽祖<lb/>
敬嘗為金殿前將軍祖林金人匠緫管父<lb/>
珪仕<lb/>
皇元為濮州儒學教授濮州不幸年四十<lb/>
有一以卒母王氏生子女六人惸然未勝<lb/>
喪吾母之教四子也皆身訓之其鞠二女<lb/>
<pb n="KR4d0473_SBCK_031-7a"/>
也必教以纂組化治嫁娶耕稼能謹之以<lb/>
時家貧無生産而充然若有餘者繄吾母<lb/>
之力也玉兄弟既長而吾母益能綜核靡<lb/>
宻不知有缺怠故仕者得盡心於官政而<lb/>
不仕者孝謹稱里閭玉之為婺州永康縣<lb/>
巡檢時至大三年也母年七十有七以卒<lb/>
至是嫠居凡四十有餘年矣後復為婺之<lb/>
平凖庫副使婺之人知吾母行若是縣儒<lb/>
士具實言扵縣縣下於鄉加察考焉繇是<lb/>
以達于郡郡復移扵所居州州眀扵禮部<lb/>
<pb n="KR4d0473_SBCK_031-7b"/>
然後悉如　詔旨旌于其鄉敢以是有請<lb/>
傳永逺嗚呼劉向作列女傳當熙眀之時<lb/>
則肅雍平和藹然有闗雎士女之行至於<lb/>
末季則不幸不得全其生讀其書未嘗不<lb/>
興歎也孝慈耕桑帝堯表閭夫人生承平<lb/>
貧能以禮防少老一節實<lb/>
聖天子休養生息漸仁秉徳有自来矣盛<lb/>
矣哉能勿書乎夫人名妙善父某妣某氏<lb/>
長子伯巖　勑授定海慈溪兩縣舡官次<lb/>
某不仕幼即玉也女嫁某氏銘曰<lb/>
<pb n="KR4d0473_SBCK_031-8a"/>
勵其躬訖于逢慈儉勤夀考終表華楹帝<lb/>
堯功過者式報媺豐<lb/>
　　　劉夫人墓誌銘<lb/>
婦人之事舅姑有從其令者矣若近矣莫<lb/>
知其心焉有屈體承色先事以備逆志以<lb/>
求其得謂之孝與或曰是知及之考其中<lb/>
有疑焉今之為舅姑嚴重則生畏畏不能<lb/>
以洽玩弛則生怠怠近於凟閨門之訓厲<lb/>
以失之而容忍者於教乎何有在易之象<lb/>
曰家人嗃嗃婦子嘻嘻吾扵郝君鹽使從<lb/>
<pb n="KR4d0473_SBCK_031-8b"/>
之之夫人有取焉夫人姓劉氏河間人父<lb/>
諱鼎母牛氏夫人之姑李嘗祝香以告曰<lb/>
願吾子孫生悉如劉婦噫此非出扵令與<lb/>
知也孝根於心怨咎莫知旻天中野且悲<lb/>
且懼若婦人貞静其誠慤顯著一語以盡<lb/>
兹其為孝也大矣夫人事夫之寡叔母夫<lb/>
之孤姪有恩愛鹽使病末疾嵗久不愈斥<lb/>
竭簮珥佐醫藥教子志善能植立兩見為<lb/>
監察御史至治二年某月某日卒年七十<lb/>
有二眀年二月某日祔葬于西山之祖墓<lb/>
<pb n="KR4d0473_SBCK_031-9a"/>
桷往銘鹽使君矣今御史復請銘夫人諛<lb/>
溢辤事史官所大戒婦人事不出閫户以<lb/>
孝養為飭躬本考其姑嫜之言是宜書銘<lb/>
曰<lb/>
有言閒閒有儀珊珊視其寒温靡覿愠顔<lb/>
從姑玄宅弗愧以懌繄爾後人以永作則<lb/>
　　　韓夫人墓誌銘<lb/>
中原韓有二族居㑹稽者為安陽居廣信<lb/>
者為潁川龍圗閣學士無咎公師表一世<lb/>
其子仲止克紹家學搢紳號二韓父子而<lb/>
<pb n="KR4d0473_SBCK_031-9b"/>
廣信别出一族曰侍郎公祥字履善常卿<lb/>
公補字復善嘉熙中士類稱為二韓兄弟<lb/>
桷族祖正肅公持節江東辟入幕府在後<lb/>
省復薦為國子官人皆曰正肅善選士二<lb/>
韓公聞望駸駸與潁川相並盛矣哉天運<lb/>
合一衣冠家澌滅幾盡江浙閩蜀大略相<lb/>
近余歸老里閭有儒生踵門以告曰容徐<lb/>
氏子祖母韓夫人無為大夫諱禋之女大<lb/>
夫二韓公之親弟也自夫人歸徐門克持<lb/>
其家事姑以孝著待夫之弟妹助裝以有<lb/>
<pb n="KR4d0473_SBCK_031-10a"/>
室家其相夫也郤金以成美夫官建寜僚<lb/>
属有不孝其母者夫人引喻廣譬能使其<lb/>
妻訖事姑以禮訓子舉前史言行時刻畫<lb/>
故事人物以佐警戒故其子孫俱能守家<lb/>
教容又言曰徐故廣信大家刑部侍郎諱<lb/>
元杰實容從曽祖桷聞侍郎公侍講筵于<lb/>
時史丞相圖起復百僚皆進疏理宗猶豫<lb/>
不決侍郎獨微言曰邊事漸寜從戎以墨<lb/>
縗失國體丞相誠經濟老其才以用未晚<lb/>
也丞相聞是語憮然曰嵩之不得起復矣<lb/>
<pb n="KR4d0473_SBCK_031-10b"/>
夫人之舅諱卿子朝奉郎權知嘉興府事<lb/>
其夫諱忠甫終廣徳建平尉夫人之曽祖<lb/>
大寜奉議郎知徽州婺源縣妣諸葛氏贈<lb/>
宜人祖貴玉贈朝請大夫妣端明汪公逵<lb/>
之孫女男一拱辰將仕郎信州路永豐縣<lb/>
主簿先八年卒女一順正適祝士貴孫男<lb/>
五宜容宅安竇孫女四卒以至治二年享<lb/>
年八十以泰㝎二年某月某日葬于某山<lb/>
容不逺千里来謁銘秀整足以興植使世<lb/>
家皆若是其曷有憂廼為銘曰<lb/>
<pb n="KR4d0473_SBCK_031-11a"/>
亭亭兩家允為舊門服習懿徳克紹厥聞<lb/>
㓜工女史粲其纂紉亦㳺扵藝靡不究勤<lb/>
母目既盲䑛膜還眀来嬪于徐事姑益精<lb/>
奉脆擇甘順其性情不侈其長不夸其盈<lb/>
訓子督孫雅言諄諄厖眉秀姿儼兮淳真<lb/>
宦族日圮内教莫陳吁嗟夫人表兹堅珉<lb/>
　　　㝎水源禪師塔銘<lb/>
大雄氏以已說剖三宗禪學汪洋廣博言<lb/>
意承接絶去文字稍契入輒證為知道小<lb/>
智大黠相煽以自髙律教廢棄食不知耕<lb/>
<pb n="KR4d0473_SBCK_031-11b"/>
居不知工恣情於無畔岸而道益以昧唯<lb/>
妙源師獨憂之自嘉㝎十七年受具戒即<lb/>
㳺方眀本心久而曰不耐塵勞心曷以制<lb/>
願習賤事以調御寓本州天寜寺嵗大饑<lb/>
赤足踵門以化後始歴清職曰吾得無媿<lb/>
名教矣其師愚公持正議不肯下宰相吴<lb/>
潛潛怒繫獄辱之退居精舎獨侍側辨難<lb/>
卒有疑義愚公啟機以示曰汝今太平矣<lb/>
愚公住徑山即㑭首率僧衆愚已老學子<lb/>
林立寮下析微統宗愚喜力賛之主平江<lb/>
<pb n="KR4d0473_SBCK_031-12a"/>
薦嚴内外事不一廢舉鼓山國清辭不就<lb/>
主泉州水陸院治若薦嚴而俗士益信慕<lb/>
愀然曰吾寜久是携錫以歸桷　先曽大<lb/>
父太師樞宻越公功徳院曰定水　伯父<lb/>
賔州　先府君䖏州議曰寺缺主者善趨<lb/>
謁迎奉吾兄弟不受能以寂照解脫為義<lb/>
則庶幾㝠福源公行堅望高使力請必不<lb/>
讓以素所往来者通意廼欣然以来桷時<lb/>
年十三或問曰吾儒性善與佛所言同否<lb/>
曰同感物而動漢儒失之由是有不同焉<lb/>
<pb n="KR4d0473_SBCK_031-12b"/>
後廼曰儒釋二教分别有異在治人治心<lb/>
治人在五常治心在四大修五常治人之<lb/>
本修四大亂心之本道微世衰誠得一人<lb/>
焉不可得涕淚交下謂桷曰禄損則福益<lb/>
盍慎諸布衣鐡裓終日尸坐語徹機迅奔<lb/>
電絶壑不可制伏稍歛戢則瞬息在几席<lb/>
禪人仰之四方士尤宗之精於詩故宋名<lb/>
士喜之然不肯表襮舊築居扵越之雲頂<lb/>
將終願解㝎水以歸且命無建塔無火化<lb/>
以任其壊其徒不忍卒埋是山以至元十<lb/>
<pb n="KR4d0473_SBCK_031-13a"/>
八年卒夀七十有五俗居象山縣姓陳氏<lb/>
為僧五十有九年銘曰<lb/>
道弊扵文巵言以宣繇簡速超悟者日繁<lb/>
空浮變騰若火燎天服竒食珍謂合自然<lb/>
師實已憂榮戚靡覩或逃于谷或伏于莾<lb/>
唯大雄是遵唯古徳是祖機以峻傳言以<lb/>
戒輔通黜興廢道曷敢替幽扃潜珍户屨<lb/>
屬係彼昧其承卒黯以逝昭銘授徒勿圮<lb/>
勿翳<lb/>
　　　延慶入法師塔銘<lb/>
<pb n="KR4d0473_SBCK_031-13b"/>
四眀法智大師以天台教旨經緯導達學<lb/>
者謂為中興南湖寳講貫舊址踵主其席<lb/>
稍不厭衆議訾病交集歴代承接皆有足<lb/>
稱道至師居南湖千口無異辤師名善入<lb/>
傅姓世居㝎海大蓬因法師見異之淳祐<lb/>
十一年與半山彬師㑭受具戒㳺諸方辨<lb/>
解究詣客東掖山著教家四書㩀㑹執約<lb/>
不以文字溺泥指畫勤懇從者樂其易簡<lb/>
初佛光法師居上竺提其徒悉使出門下<lb/>
于時有善良師與師相講習各植立不肯<lb/>
<pb n="KR4d0473_SBCK_031-14a"/>
和附師與良議曰吾師大蓬兄能嗣之願<lb/>
再拜以嗣良後嗣圎覺頑空師而師卒能<lb/>
昌大蓬始典謁南湖後首教坐主赭山東<lb/>
臯世忠其説以角立為大病支離為末流<lb/>
泛不溢詞約不厓絶禪人士子咸傾仰之<lb/>
興仆復侵安衆靡懈泉南僧素宗禪學慕<lb/>
師徳重趼以請法智之學行扵東南六十<lb/>
餘州至是入海嶠人益竒之至大年中<lb/>
詔宣政行院慎採選勿阿意貪倖集議者<lb/>
曰南湖缺席捨師孰能遂以昔日所傳授<lb/>
<pb n="KR4d0473_SBCK_031-14b"/>
者深省宻啟空假破建一性眀静而互議<lb/>
交毁訖忘于言大蓬果有聞扵世崇本誓<lb/>
志師扵是有成焉其凢見扵脩植施於人<lb/>
事今不復著錫號惠觀弘教法師而自號<lb/>
曰秋虚延祐<hi>闕</hi>年五月二十有六日示寂<lb/>
為僧六十三朞年七十有八化于城南頂<lb/>
骨得舎利葬法智祖廷而以爪髮歸東臯<lb/>
冡間之精舎至元間桷納交于東臯呐若<lb/>
不能言聆其坐講則汪洋罔詰秉行潔清<lb/>
癯容儼脩粹然古徳有足興起弟子大倫<lb/>
<pb n="KR4d0473_SBCK_031-15a"/>
正道等来乞銘廼為之銘曰<lb/>
四眀之興匪事扵言橐籥萬殊貫于心源<lb/>
如水必東如失必鵠末世濫觴語益以瀆<lb/>
佔畢究鋪千緒億條炎炎詹詹泛焉以寥<lb/>
師慨有憂約陳其辭探微發機㑹歸一岐<lb/>
承宗紹傳不希其逢謝彼翕訿矢心圖終<lb/>
後歸南湖振揭初説曰吾師有傳兹道不<lb/>
滅弗蔓其根弗瑕其璞癯然蕭閒廓以恬<lb/>
泊世教日淪躡雲徂高著爾懿徳我銘用<lb/>
昭<lb/>
<pb n="KR4d0473_SBCK_031-15b"/>
　　　天童日禪師塔銘<lb/>
紹定辛卯蜀破士大夫蔽江東下成都大<lb/>
慈寺主華嚴教僧之秀朗率棄舊業以教<lb/>
外傳㳺東南若癡絶冲無凖範導達後進<lb/>
表表名世者皆其門人而範之成就益衆<lb/>
天童師其一也師諱浄日號東巖俗居南<lb/>
康之都昌姓廖氏幼嵗喜誦佛書解大義<lb/>
常食蔬果以自持年十五告父母願為浮<lb/>
屠氏眀年祝髪于廬山香林訪道仰山石<lb/>
霜遂入浙見冲師扵靈隠越二夏不契乃<lb/>
<pb n="KR4d0473_SBCK_031-16a"/>
登徑山見無凖師範大許之語在傳道録<lb/>
後見西巖惠于天童恵無凖師大弟子其<lb/>
提示與無凖無異危機敏鋒迎拒莫覩風<lb/>
止水息渙然帖順遂宻契其旨卒服從之<lb/>
㑭守蔵室後開先無文璨屈為第一璨亦<lb/>
僧之俊傑繇是譽聞益彰宋景㝎某年江<lb/>
東帥汪公立信慎許可推以主圓通咸淳<lb/>
某年江東漕使錢真孫㑭兼領東林至元<lb/>
壬辰主育王三年歸隠雪竇大徳四年集<lb/>
公議主天童師之行峻絜以完語温氣和<lb/>
<pb n="KR4d0473_SBCK_031-16b"/>
衆益得以親納其徒㑭眀徹復性不侈于<lb/>
言解其蔓惑䖏於世若無所施為遐邇嚮<lb/>
慕傑閣銅象無踵以至而於天童功㝡著<lb/>
久居東林化俗警衆民争繪以祝故其興<lb/>
天童廬山之民奉貲以助尤夥生宋嘉㝎<lb/>
十四年辛巳終至大元年戊申年八十有<lb/>
八僧臘七十有一將示寂戒其徒書韻語<lb/>
以示曰天為蓋兮地為凾吾奚為乎塔與<lb/>
庵灰吾骨兮山阿言已矢兮勿鑱越二日<lb/>
沐浴端坐而逝其徒奉遺言以化齒根不<lb/>
<pb n="KR4d0473_SBCK_031-17a"/>
壊遂歛蔵于西巖之清風塢噫耆舊日淪<lb/>
争憝恣蕩甚扵世人理不勝欲靡然頺瀾<lb/>
莫有障窒觀師景行實泚其顙今弟子在<lb/>
浙東西江東西若干人蠻溪嶺嶠承師之<lb/>
教亦不可勝紀如砥䓁来請銘銘曰<lb/>
七情盪摩約性返源喻以攝持匪夸浮繁<lb/>
末俗濫觴競立險艱眩一駭百莫執其凢<lb/>
性本湛虗分别則二不以解通不以思擬<lb/>
寂非有存感迺隨義達摩之功空其所空<lb/>
奚後人騁馳庸失玄宗空不假爲兹惟用<lb/>
<pb n="KR4d0473_SBCK_031-17b"/>
中蜀學簡昜師承其風開盲振瘖發機以<lb/>
示云彼摩尼非浄非穢往安自然是謂止<lb/>
止鮐背長身從者如水丹霞嵌空匪耀凢<lb/>
目曰兹山之頽否極斯復敬者效輸罔不<lb/>
率服山君来朝雲釃霧矗幻身既空勿鍤<lb/>
勿甓一氣孔周窮彼變易清風之塢石列<lb/>
五色恍焉如存嗣者是式<lb/>
　　　廣恩仁法師塔銘<lb/>
師名可仁貫天台縣寧海姓胡氏號木庵<lb/>
㓜嵗㳺四明山居資福寺習天台鈔疏于<lb/>
<pb n="KR4d0473_SBCK_031-18a"/>
時我　曽大父樞宻越公治　齊國楊夫<lb/>
人喪見師秀整儼恪㑭以從服闋吾必以<lb/>
汝祝髮資　楊夫人福　越公以右司郎<lb/>
中歸召為軍器少監尹臨安　樞宻之夫<lb/>
人周國陳氏曰師宜祝髪矣嘉㝎十三年<lb/>
設齋上竺迺得度于時月大師以講論訓<lb/>
諸徒願侍席側大師與　越公厚善謂師<lb/>
曰今僧徒聰敏林立稍使一人預人間事<lb/>
得無害統體乎繇是在郡治間歸胡嶴展<lb/>
治林嶂一以任師在館中參政應公㒡猶<lb/>
<pb n="KR4d0473_SBCK_031-18b"/>
未仕深器之曰使師不為僧其問學當與<lb/>
士子並中書舎人陳公耆卿時為臨安教<lb/>
授與師同里亦曰應公言然　越公入政<lb/>
府例得經院廼相攸紫巖繩約四履峻危<lb/>
有階引泉有梯淬醯除險帖石助髙審靣<lb/>
曲直周折獻秀紹㝎肇工淳祐告成屈以<lb/>
主席錫名曰廣恩崇福　伯祖吉州　大<lb/>
父尚書咸諉以事罔有弛缺徃侍諸父時<lb/>
見師承接曲盡而恃氣凌鑠者不敢出慢<lb/>
語至扵桷四世矣噫逮今五傳有不善扶<lb/>
<pb n="KR4d0473_SBCK_031-19a"/>
植者矣而師亦四傳守規蹈矩僅一二數<lb/>
兩家相視岌乎可懼桷繇翰苑歸登塔亭<lb/>
謂塔主子鎮曰往事將湮沒師之行業不<lb/>
可不紀其徒曰是在太史師以至元十七<lb/>
年某月某日入寂僧臘六十一度弟子二<lb/>
十有<hi>闕</hi>人有詩集若干卷大澤大雅相繼<lb/>
主是寺凢四十年規約散弛今有子堂子<lb/>
鎰子鎮子金子真猶能知師遺事下是不<lb/>
復解其寜有不哀也夫銘曰<lb/>
維大雄氏内寂外脩不偏一能用彰以周<lb/>
<pb n="KR4d0473_SBCK_031-19b"/>
在師敏通卒異其儔峩峩新宮百礎承宇<lb/>
以其彌縫莫或敢侮智周行圎耆年以輔<lb/>
成之匪艱承之孔難大訓厥徒黜慆砭頑<lb/>
昭銘以儆勿踰其閑<lb/>
　　　延慶良法師塔銘<lb/>
天台之學其説汪洋浩博旁訓廣詁多至<lb/>
萬言學者讀其書前迷後遺究厥本旨更<lb/>
席不能以終良法師始疑之謂繇律以入<lb/>
則心以攝持繇禪以入則心以解脱玄文<lb/>
妙旨約以㩀要事理昭晰如瘖獲吐如盲<lb/>
<pb n="KR4d0473_SBCK_031-20a"/>
獲覩其為書曰十門指要約説三卷指要<lb/>
餘論一卷教觀宏立門分户列貫穿出入<lb/>
莫窮其塗師以諸部證其義例條焉不紊<lb/>
示焉指掌其為書曰教觀撮要四卷三千<lb/>
别説則其師覺法師之言具在舉世尚同<lb/>
因省立異良非苟扵言也師名善良字子<lb/>
直號月溪族姓朱氏㝎海縣人始祝髮浄<lb/>
居習律湖心㳺杭之大雄師頑空覺大師<lb/>
空問不二門所屬三諦三千其旨意與空<lb/>
合覺大師言辯簡峻師入其室嘗㑭守講<lb/>
<pb n="KR4d0473_SBCK_031-20b"/>
席後㳺浄慈訪禮禪師以古徳語叩辯禪<lb/>
語瞬息眩晃意師泥名相為可惑師徐曰<lb/>
三觀之旨不外乎是禮謝曰其歸振汝宗<lb/>
集慶寺成朝命選主席班從者亦皆精良<lb/>
晦法師主上竺任可否師預是選講大涅<lb/>
槃經聽者雲集師懸辯提機整暢理得然<lb/>
卒師頑空上竺不能强也主禪恵擇陽報<lb/>
國藥師治平户屨日接别為堂以䖏篝燈<lb/>
星列咸曰是宜繼四眀矣嵗既久卒以輿<lb/>
論主延慶至元二十六年寺延燬茇舎草<lb/>
<pb n="KR4d0473_SBCK_031-21a"/>
緝講論彌不輟大徳元年九月某日入寂<lb/>
僧臘六十年七十有九奉遺骨歸于祖闗<lb/>
桷居邇南湖幼嵗㳺起信堂羣僧誦聲接<lb/>
几席取其書讀之茫不能解泰㝢曺先生<lb/>
説曰取子直約説讀之斯解矣後来南湖<lb/>
覩其容和以莊其説坦以眀始悟曰先生<lb/>
語不虚矣殁三十有一年弟子允恭来請<lb/>
曰公深知吾師吾教有行業碑敢以請迺<lb/>
不得辤銘曰<lb/>
天台之宗眀性合理銖縷其别弊極口耳<lb/>
<pb n="KR4d0473_SBCK_031-21b"/>
以言顯道言曷有止若舟在川茫不有涘<lb/>
若蓬繫風去莫以趾支離演文積沓縑楮<lb/>
迷途具茨珠探濁水至簡以求允究厥旨<lb/>
聚不滿握邇納步跬解其桎梏一貫真詣<lb/>
南湖之庭屨履纚纚振麈一言聞者竦起<lb/>
遺書具存毋敢訾毁昭哉是銘千祀勿圮<lb/>
　　　空山雷道士墓誌銘<lb/>
孔子白文勝質則史班固亦曰道家者流<lb/>
出扵史官豈其然乎老子為周蔵室史酌<lb/>
古今治亂成五千言致用以凖易較其治<lb/>
<pb n="KR4d0473_SBCK_031-22a"/>
良不誣也噫為老氏者其知此與河圗洛<lb/>
書聖人則之易書誠經緯也微言既湮傳<lb/>
注門户各立自勝易與書迄不能並士方<lb/>
齗齗然不可參錯進老子之説焉得力而<lb/>
勝諸士患無恒心遇不遇命耳曠百世而<lb/>
相感者吾得一人焉曰雷齊賢始予讀其<lb/>
書益知其所以言病乎世莫知其涯也齊<lb/>
賢所為書援㩀切至感厲奮發不蹈世俗<lb/>
繩墨合神以窮變盡變以翼道申言廣指<lb/>
其扵力誠至矣今知齊賢者不若是則齊<lb/>
<pb n="KR4d0473_SBCK_031-22b"/>
賢之意將終無以自表齊賢扵書無所不<lb/>
讀悉資以為是書者其道然也道散於九<lb/>
流百家同歸而殊塗唯老子㝡近然則易<lb/>
老誠相表裏邪嗚呼齊賢之志予深知之<lb/>
矣齊賢著書曰易圗筮通變義老子本義<lb/>
莊子旨義所為詩文二十卷和陶詩三卷<lb/>
齊賢名思齊家世臨川人幼棄家居烏石<lb/>
觀晚講授廣信山中暨終也復歸烏石治<lb/>
其窆而先表焉表曰空山雷道士之墓卒<lb/>
時年七十有二番昜吴成季廣信弟子也<lb/>
<pb n="KR4d0473_SBCK_031-23a"/>
嘗曰空山先生承絶學扵蕩裂繕刻志意<lb/>
却甘茹苦光景變幻皆隠慝不道飛伏控<lb/>
握愈眩愈逺道無有矣今遺書具在匪吾<lb/>
徒私彰確者如是則行若藝猶其粗也陳<lb/>
郡袁桷以是銘銘曰<lb/>
入而不出神不可以物通而不塞用不能<lb/>
以怵膏軸御輪其行彌踆無適不宜曷問<lb/>
其津生以道爲樞死以天爲徒有隆空山<lb/>
泉流舒舒矯爾後人抑華食實弗繢弗雕<lb/>
我銘是質<lb/>
<pb n="KR4d0473_SBCK_031-23b"/>
　　　戴道士墓誌銘<lb/>
予讀桃源記私竊以為慕肥遯有遺扵世<lb/>
者之説云耳後讀地志則沅南地今號為<lb/>
桃源者不與王化邇安食水土無君臣守<lb/>
令之程節扵徴需乎何有嗣後地益闢桃<lb/>
源遂為壯縣溪峒増為十州今烏能辨桃<lb/>
源也哉或曰州有桃源宫　累聖蠲復山<lb/>
水清湛其人惇厚直且信使能居之寧非<lb/>
桃源乎戴君道安和甫其人歟和甫成童<lb/>
辤家為道士性疏曠無畦町其師王君文<lb/>
<pb n="KR4d0473_SBCK_031-24a"/>
卿器之㑭逺㳺見開府大宗師于崇真宮<lb/>
隨其委令風雪承給不少替請扵人也事<lb/>
弗就弗止而人不以煩避之䖏扵衆也率<lb/>
退以自持衆先矣而君亦跋焉以及之故<lb/>
亦受制為龍瑞宮提㸃奉香于武當桃源<lb/>
性不喜臧否遇酒嗒然以忘然不復失事<lb/>
故職教者彌任器世人以記短長逐日影<lb/>
為能事君不能且鄙耻較其得失是真無<lb/>
懐尊盧之民矣豈唯桃源民哉往歸其宫<lb/>
携酒邀父老㳺白馬洞天泂近長磧山酒<lb/>
<pb n="KR4d0473_SBCK_031-24b"/>
酣援筆述韻語曰吾死必蔵是延祐七年<lb/>
還京師眀年改元至治正月某日微疾以<lb/>
逝年若干斥其囊資不能以歛遺言以弟<lb/>
子李禮謙領宮事和甫在崇真度弟子天<lb/>
台徐信初厚禮翰林待制虞君伯生㑭教<lb/>
之伯生與予皆故家見後進傲誕不復與<lb/>
語獨信初給事無惰聞論文獻道徳嘗惕<lb/>
悚不自置信初果能為請銘君斯無憾矣<lb/>
某月某日葬是山銘曰<lb/>
棄方刓觚睢盱以趨何誕之日多樸莫能<lb/>
<pb n="KR4d0473_SBCK_031-25a"/>
扶瞻彼沅溪中季載圗其徳弗雕其人允<lb/>
符持觴養和奚憾之祛命也不尤卒為天<lb/>
徒<lb/>
　　　通真觀徐君墓誌銘<lb/>
開府玄教大宗師張公留孫以玄道賛理<lb/>
陟降　帝庭踰四十年其承次授受同流<lb/>
一源罔有支别故其弟子相傳多至六七<lb/>
十人以文辭議論達國體者為之嗣教其<lb/>
餘彬彬行能清整英發林立輩出或激昻<lb/>
自脩則㑭之挈綱振維往来京師山林間<lb/>
<pb n="KR4d0473_SBCK_031-25b"/>
重其名教若是者寜不備矣夫開府弟子<lb/>
之㝡長者曰徐君余官翰林十有六年未<lb/>
始識之延祐四年開府年七十始来上夀<lb/>
閉户不復出户限邂逅于庭中若相避然<lb/>
者集賢大學士李公某傳　詔醮崇真宮<lb/>
益避跡隠奥中集賢語開府曰聞高第在<lb/>
是願接顔色可乎强之見揖以退復辤其<lb/>
師曰弟子歸山中不来矣願師自重至治<lb/>
元年専价走京師作訣别語衆咸疑焉未<lb/>
幾訃至灤陽以夏五月癸巳化于仙源宫<lb/>
<pb n="KR4d0473_SBCK_031-26a"/>
得年八十有二扵是嗣師真人吴全節率<lb/>
其弟子為位以哭皆不勝其哀且以狀求<lb/>
余銘維徐故士族祖某父某君名懋昭字<lb/>
徳明饒餘干州人饒為衣冠望郡宋端明<lb/>
湯文清公丞相江文忠公善衡鑒幼獲接<lb/>
識之繇是棄仕譜為老氏學以其道㳺江<lb/>
淮間于時烽燧連警百里土舎不相接獨<lb/>
澗飲草茹以善勸勵㑭崇信其法後皆化<lb/>
之開府公入<lb/>
皇朝隨侍二嵗即歸且誓曰釋老以募衆<lb/>
<pb n="KR4d0473_SBCK_031-26b"/>
集施為能事叩門嚅囁抑獻笑且取誚吾<lb/>
不能若是當益貶損焉積數十年作仙源<lb/>
觀乆之復作神翁觀佳木竒卉編緝墾治<lb/>
山林壠畆陂塘之利益充然衍裕卒能遂<lb/>
其𥘉言歲饑以餘食餓者不足則損直以<lb/>
售葛衣布幬十數年始一易見者服之老<lb/>
氏之學力本自治退足無欲其言黯以彰<lb/>
不知者以虚無釋之邈不相渉矣夫不丐<lb/>
扵外則必慎扵内宮室𬞞糓絲麻丹<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>之<lb/>
物燕興俯仰之節酬酢進退之儀人之生<lb/>
<pb n="KR4d0473_SBCK_031-27a"/>
不能以缺也今而曰吾無求焉將何以取<lb/>
具世以役鬼神竊服食為道吾不能知之<lb/>
不惑扵衆則害扵民者寡考其自治則扵<lb/>
吾道合清浄富强昔之時君嘗師之則凢<lb/>
刻繕者誠得矣夫何疑焉余嘗侍開府公<lb/>
言語絶臧否耆而謙黙而簡退與嗣師㳺<lb/>
彌綸損益將以行其道是非家庭之教績<lb/>
業纂素能若是乎盛矣哉大徳六年制授<lb/>
主常州路通真觀皇慶元年制加保和通<lb/>
妙崇正真人二觀亦以　璽書尉鎮焉以<lb/>
<pb n="KR4d0473_SBCK_031-27b"/>
是年某月日葬某山開府再傳曰李立本<lb/>
陳義高義高明朗通豁器行瓌特贈粹文<lb/>
冲正明教真人皆蚤世今以次傳者曰余<lb/>
以誠何思榮吴全節孫益謙李奕芳毛頴<lb/>
達夏文泳薛廷鳳陳日新餘若干人將葬<lb/>
開府惻然曰吾弟子蚤從吾㳺其亡也不<lb/>
宜以薄迺命奕芳歸蒞葬銘曰<lb/>
林林生民厥初一原帝覇肇分兵刑日嚴<lb/>
維玄元君治道不繁節約寡求罔有僣貪<lb/>
榮觀超居導迎泰和絶色屏味日用不頗<lb/>
<pb n="KR4d0473_SBCK_031-28a"/>
後侈怪竒風揮電訶造舟搆臺百靈迄訛<lb/>
赫赫<lb/>
大帝尊企清浄玄風恬寂守貞自正温温<lb/>
開府不夸不佞于帝左右淵黙無競在師<lb/>
承之儉以繩之泯泯自營卒克興之道合<lb/>
古初訖莫我病銘昭真宅是式是證<lb/>
　　　陸道士墓誌銘<lb/>
道家者流以清静無名為本時王以其宜<lb/>
扵治國靡然宗之傳世益薄長生之説侈<lb/>
卒茫昧不復講今世所傳唯法藥與術藥<lb/>
<pb n="KR4d0473_SBCK_031-28b"/>
術又鄙棄不用而法僅傳謂其宜扵水旱<lb/>
疾病通得而用之也余行天下與方外士<lb/>
㳺率不得一二蓋其傳受訛缺浮靡恣蕩<lb/>
攝思握神罔不知所以而其祛役禁制按<lb/>
圖以求叱咤瞬息欲通靈扵肸蠁不可得<lb/>
也噫其教若是而為其學者又皆不自植<lb/>
立可哀也矣余居近東嶽行祠有陸氏者<lb/>
掌其祠有年矣其四世孫曰頤真㓜嵗識<lb/>
之儀觀秀整淵乎抱道之器與之語慎重<lb/>
不伐悒悒然欲求其師未能也日尊所聞<lb/>
<pb n="KR4d0473_SBCK_031-29a"/>
抄綴盈箧樓楚公諸孫坦好黄老能以參<lb/>
考損益編簡往受其説遂為弟子後聞天<lb/>
台桐栢山有靈寳法福聖觀道士曺君為<lb/>
正傳往師之又聞維揚潘師得白真人上<lb/>
章法逺游以受然不自表襮䖏羣衆益簡<lb/>
嘿丹經筮書星曆孤虚之術悉究詣旨要<lb/>
晚得末疾疾漸革呼其弟子陸宗玄張蒙<lb/>
生語授受本末且曰我死必得袁内翰誌<lb/>
文以信後是死為不朽當葬我扵先母之<lb/>
墓側墓在翔鳳鄉白石紫虚觀右紫虚樓<lb/>
<pb n="KR4d0473_SBCK_031-29b"/>
君所建實繼其事曽大父軾大父景文考<lb/>
斗瑞生宋開慶元年殁時年六十有七實<lb/>
泰㝎二年七月某日也葬以某月某日其<lb/>
弟貴和實来請銘哀其志嘉其勤而卒不<lb/>
逢非命也與銘曰<lb/>
握竒制氣超鴻濛約束萬神驅霆風物無<lb/>
疵癘玄感功秘圗靈籥昭羣蒙後生棄暴<lb/>
甘盲聾嗟哉紫虚憂忡忡踰江越嶺兾一<lb/>
逢死生晝夜在反終不怛其化輪旋空恍<lb/>
兮步虚出雲中有縞之鶴來城東<lb/>
<pb n="KR4d0473_SBCK_031-30a"/>
</p>
<p>
清容居士集卷第三十一<lb/>
<pb n="KR4d0473_SBCK_031-30b"/>
<pb n="KR4d0473_SBCK_031-30b"/>
</p>
<p>
</p>
  </div>
</body>
</text>
</TEI>
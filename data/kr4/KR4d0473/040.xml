<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0473_SBCK_040-1a"/>
清容居士集卷第四十<lb/>
　啓<hi>疏附</hi>
　　　回宣城郭教授<hi>雷煥</hi>
江左諸賢夙慕敬亭之山水洛中九詠肯<lb/>
言亰邑之風塵擔簦而賜璧一雙馮軾而<lb/>
下城七十竒節矯亢髙名激昻伏惟教授<lb/>
學士藻思春雲丰神秋月子綦隠几立言<lb/>
深愧扵炎詹林宗墊巾置論匪鄰扵危覈<lb/>
脱頴悟折衝之敏發硎窮肯綮之情流涕<lb/>
力疏扵治安多病耻陳其封禪懐章宿邸<lb/>
<pb n="KR4d0473_SBCK_040-1b"/>
知富貴之有時棄繻入關審功名之可卜<lb/>
方盛世興賢扵郡國詎長才抱道扵草茅<lb/>
雲龍類從㝠鵬運徙遴選金臺之彦孰敢<lb/>
居前深蔵寳劒之篇豈宜緩後方争求而<lb/>
識面謂鼎来以解頥顧懐刺而却行将舉<lb/>
扇以疾避長箋鯨掣蔀室珠輝桷學殖塵<lb/>
荒經畬徳墜儒林丈人之源委老矣亡傳<lb/>
子墨客卿之詞華終焉自失每念空餐而<lb/>
増戾誠思㧞茹以避賢位卑語輕望淺任<lb/>
重吾徒掌帝之制弗稱絲綸君子贈人以<lb/>
<pb n="KR4d0473_SBCK_040-2a"/>
言有慙斧藻永繹其㫖不知所酬伏希亮<lb/>
察<lb/>
　　　答郭山長<lb/>
家近神山那有望瀛之想禄尸玉署每慙<lb/>
玩嵗之羞将賦式微之歸忽膺連茹之寵<lb/>
捫心悸惕揆分僥踰桷智不逮人噐非越<lb/>
衆老而能學永希先世之勤樂以忘憂欲<lb/>
述聖門之志考兹盛代尊彼儒流選部推<lb/>
毛之精崇文㧞犀之舉謂南士後至難效<lb/>
盧前而靈胄逺尋所宜隗始白駒空谷振<lb/>
<pb n="KR4d0473_SBCK_040-2b"/>
鷺西雝有来琳琅之書彌重錦繡之段客<lb/>
師之遇跛男子佀若倒之汾陽之許謫仙<lb/>
人于今驗矣襲蔵是謹傳誦惟驚<lb/>
　　　回府學觀禮<lb/>
瀛州清切甫賦歸休泮水肅雝適嚴秩祀<lb/>
方謹陪庭之儀注遽承巽牘之詞華進執<lb/>
豆籩升聞金石惟素王道徳之懿合蒼姬<lb/>
文質之宜謂巍坐光榮不㡬淺陋而成令<lb/>
炳著斯為故常深嘉絜已以作新共企傳<lb/>
恭而復舊奉璋相事敢居髦士之先執禮<lb/>
<pb n="KR4d0473_SBCK_040-3a"/>
遵前難免鄹人之誚<lb/>
　　　答朱生<lb/>
一還故里分安野鶴之閑三入承眀衆哂<lb/>
黔驢之技櫛髪淒其已化捫心省以獨慙<lb/>
粲然霞裾申以氷繭蔀室獲兼金之耀衡<lb/>
門駭織翠之竒伏惟賢良學士汗簡功深<lb/>
韋編思切議詞章之弊肇扵揚劉發騷雅<lb/>
之幽擬於屈宋單出雜比為律吕五采一<lb/>
就分等夷靡然變藻繢之工綽矣成灝噩<lb/>
之古然而眀理者鄰扵直致修辭者萎扵<lb/>
<pb n="KR4d0473_SBCK_040-3b"/>
曲裁謂箋記止媚上之文能之實少而制<lb/>
誥得儆衆之體作者猶難桷金匱世官青<lb/>
箱家學嘗自處扵木鴈深有哂扵土龍史<lb/>
乏三長敢述馬班之制作經迷五始莫推<lb/>
啖趙之淵微事與願違志随年徃幸覩清<lb/>
修之標度得攄磊落之襟期針芥有投漆<lb/>
膠彌固贈以繡段拜雖亟以莫辭酌彼金<lb/>
罍禮未成而先醉輪囷有感厓略是酬<lb/>
　　　回楊編修<lb/>
綴班玉署悵諸老之川流晉秩金華撫微<lb/>
<pb n="KR4d0473_SBCK_040-4a"/>
躬而涯返選繇鼎鼐事駭搢紳方虞按劒<lb/>
之疑忽荷遺珠之贈伏惟編脩學士文裁<lb/>
錦叚思湧繭絲目無全牛論固輕扵餘子<lb/>
智専老馬語或齒于陳人每憐炳燭之勤<lb/>
能破炙轂之辯嗜同昌歜玩比懸黎既接<lb/>
壤扵片雲復盍簮扵中禁事云有幸時不<lb/>
偶然桷乆困亰塵冝收朝蹟望蓬莱隔弱<lb/>
水肉羽難勝歸郷里授諸生丹心尚烱敢<lb/>
因褒拂庸寫摧蔵<lb/>
　　　賀臧户曺七十<lb/>
<pb n="KR4d0473_SBCK_040-4b"/>
光分華旦瑞<graphic n="KR2227" url="https://raw.githubusercontent.com/kanripo/KR-Gaiji/master/images/KR2227.png" mimeType="image/png"/>希齡兕觥以躋公堂允資<lb/>
禆賛鳩杖而游鄉校實頼主維人瞻夀骨<lb/>
之有傳天挺蜚聲而彌壮桷陪游再世縻<lb/>
繫一官望廣顙之彭籛雲烟縹緲想脩容<lb/>
之姑射冰雪湛凝侑慶薄儀别陳副楮<lb/>
　　　回韓知州<lb/>
伏承劄翰俾篆碑顔詳讀再三莫殫萬一<lb/>
靖惟先正按察相公智謀超俗勇略立勲<lb/>
東西戰壘之出竒左右屯田之擇便矢穿<lb/>
楊葉彤弓昭<lb/>
<pb n="KR4d0473_SBCK_040-5a"/>
大帝之恩斧破豫章金符儼百神之助烏<lb/>
府藹澄清之譽紫樞彰鎮静之謨薦士惟<lb/>
公共擬巨源之識量聴訟以理未夸廣漢<lb/>
之精眀至若更異代而振家聲以孤兒而<lb/>
傳宦牒績為罕匹人所難能編摩已著扵<lb/>
穹碑揚厲宜歸扵汗簡伏惟節使相公窮<lb/>
神述事立身揚名繼世象賢牧守之任相<lb/>
接為政以徳撫字之念彌加安陽之圖譜<lb/>
可尋頴川之風猷如在昔聞惟二今見其<lb/>
三某演誥罔功紬書無補龜跌屭贔幸附<lb/>
<pb n="KR4d0473_SBCK_040-5b"/>
驥以託名蠆尾參差願濡毫而作傳尚賖<lb/>
參覿統祈鑒融<lb/>
　　　夀史允叟<lb/>
數周甲子夀開絳縣之年瑞後中和慶萃<lb/>
金閨之彦槐堂馥郁榆社歡榮伏惟某官<lb/>
服食頥神希微養智撫松筠而閲嵗霜雪<lb/>
不移調茵鼎以樂天烟霞自得方将友安<lb/>
期扵瀛海揖子晉扵緱山坐觀盛衰笑視<lb/>
今古招邀親黨願成二老之風流約集耆<lb/>
英共繼九賢之真率薄儀侑祝副楮别陳<lb/>
<pb n="KR4d0473_SBCK_040-6a"/>
</p>
<p>
　　　埜甥定鄧氏<lb/>
西州勝士久欽翰墨之芳南國故家自笑<lb/>
冠裳之冷幸託根于外氏獲聫䕃扵清門<lb/>
不假揄揚遂諧婚對伏承某封　徳<lb/>
參女史訓服姆師從子公埜習有童心才<lb/>
猶凡品每慙鐡鑪歩之誚敢意玉鏡臺之<lb/>
緣敦義有加申盟無斁陳不腆之幣爰以<lb/>
敬初叶和鳴之占永言綏後臨風瞻倚執<lb/>
<pb n="KR4d0473_SBCK_040-6b"/>
筆感愉<lb/>
　　　趙氏請婚<hi>代作</hi>
眀珠當道愧無因而至前幽蘭深林敢不<lb/>
採而自佩庸假蹇脩之力允諧懿氏之占<lb/>
伏惟某人朗鑒冰清義襟河潤品題吾黨<lb/>
合閭里之衣冠繅藉斯文振家庭之詩禮<lb/>
有懐聫事歸擇賢宗不煩千金之致詞端<lb/>
藉七寳之合月翠屏宜晚行叅羣從之㳺<lb/>
白水同心益覬片言之助輙干将命恭俟<lb/>
報音<lb/>
<pb n="KR4d0473_SBCK_040-7a"/>
　　　長女許適趙氏<lb/>
西府垂芳遺編僅守北門視草一疏獨髙<lb/>
興懐二老之盍簮屈指故家之傳笏前言<lb/>
儼在嘉命是恭伏承令姪同知壮慕直清<lb/>
仕版方堅扵冰蘖而桷長女某幼遵婉娩<lb/>
閫儀粗習扵絲麻眼空餘子之随羣人議<lb/>
迺翁之擇壻察其素履終以淡成萬里逺<lb/>
歸自訝子平之拙百年偕老願諧敬仲之<lb/>
占腴禮莫酬副書以載<lb/>
　　　次女許適趙氏<lb/>
<pb n="KR4d0473_SBCK_040-7b"/>
伏以漢庭甲乙曩已託扵同年商邑後先<lb/>
適相符扵十載仰止青雲之素巋然喬木<lb/>
之存施于孫曽成爾姻婭伏承長令嗣學<lb/>
士思深象管譽已藹扵階庭而桷第二女<lb/>
某工謹鞶絲職粗遵扵閫奥末習競夸其<lb/>
侈靡吾徒宜守以儉純此道清風斯盟白<lb/>
水仕非為貧也願早觀金題玉躞之竒言<lb/>
得無訒乎已預述竹笥綀裳之簡有嚴報<lb/>
禮庸謹副椷<lb/>
　　　回余氏議姻<lb/>
<pb n="KR4d0473_SBCK_040-8a"/>
成季之勲象賢是嗣有媯之後教順惟慙<lb/>
念脩程方歴扵冰霜而賤跡幸安扵田里<lb/>
事適相偶時何敢違聿来金薤之華申告<lb/>
瓊茅之吉悉蠲繁縟以奉周旋直道而行<lb/>
固官箴之攸謹外言不入在梱範之必嚴<lb/>
匪惟弱息之有歸益見清門之足法奉板<lb/>
輿而調鼎膳所願事姑入玉堂以復家氈<lb/>
敢云傳壻莫攄喜臆庸致規言<lb/>
　　　季女許適余甥<lb/>
百年事契仰止髙曽再世婚姻施于姑姪<lb/>
<pb n="KR4d0473_SBCK_040-8b"/>
念造端扵幼嵗獲締好扵今辰允自氣同<lb/>
抑光肺附伏承令姪洒掃應對久遵夀母<lb/>
之䂓桷女保抱携持夙賴大家之訓展也<lb/>
衣冠之緒凛然弓冶之傳人亦有言吾為<lb/>
此懼魯衛兄弟禮已判扵立談秦晉舅甥<lb/>
事益難扵坐視勉焉亢植稱爾奨提<lb/>
　　　叔女許適史氏<lb/>
秦晉甥舅之國論世可知朱陳嫁娶之村<lb/>
披圖儼在惟華閥孰比肩而擬廼衡門争<lb/>
接踵以前盛徳有容寒宗奚讓伏承令姪<lb/>
<pb n="KR4d0473_SBCK_040-9a"/>
孫承奉衣被儒素綺𥜗之侈靡聞而桷女<lb/>
服習女工鞶絲之精未觧念游宦久塵扵<lb/>
當路而婚姻馴致扵失時立談璧雙訂諾<lb/>
金百綀裳未備敢云九十其儀鐡硯可傳<lb/>
行奏三千之牘<lb/>
　　　回史氏聘<lb/>
宦路因循莫酬宿諾相門清䆳猶守舊䂓<lb/>
荷崇篤之愈加審姻婭之攸自書来尺素<lb/>
禮重兼金歌摽梅之詩懐惟有慊效投瓜<lb/>
之報愧莫可言<lb/>
<pb n="KR4d0473_SBCK_040-9b"/>
　　　瑾請婚史氏<lb/>
元老傳宗専清名扵碧沚彌甥承緒徼餘<lb/>
福扵滄洲百年婚媾之孔昭再世姻親而<lb/>
允著伏惟某官某封　内閫服習手<lb/>
絺繡以益精而桷男辟水従游躬簡編而<lb/>
粗謹唯閥閲吾徒之當保何閭閻餘子之<lb/>
争前謝彼濁流成是古道納采用鴈欲男<lb/>
女之及時端䇿拂龜審公侯之復始敢陳<lb/>
薄禮庸載副椷<lb/>
　　　牟氏招贅書<hi>代作</hi>
<pb n="KR4d0473_SBCK_040-10a"/>
中年婚對每深禮本之思晚嵗家聲猶守<lb/>
儒林之舊盟既諧於築舘事宜免扵御輪<lb/>
老矣無能視之猶子伏承令嗣學精緗帙<lb/>
才詎止扵目前而某女某功謹鞶絲情難<lb/>
離扵膝下受餐願同其甘苦奉匜深謹扵<lb/>
寒温既重久要敢辤先施青氈硯在敢言<lb/>
翰墨之有傳銀燭屏開豫卜門闌之多喜<lb/>
　疏<lb/>
　　　易州文廟疏<lb/>
聖人之道極覆載莫得而名神眀之通若<lb/>
<pb n="KR4d0473_SBCK_040-10b"/>
淵泉無徃不在維上谷之古郡實陪京之<lb/>
奥區脱戰國任俠之風服五經仁義之訓<lb/>
化行衿佩家有衣冠然而揭䖍妥靈廟堂<lb/>
之制未舉設儀辨位籩豆之禮莫施雖像<lb/>
設之教唘扵後人而神棲之宫見乎累代<lb/>
事關我軰天祐斯文泮宫作詩願同功扵<lb/>
史克鄉校有頌豈専美扵鄭僑敢不盡心<lb/>
聿来胥宇翬飛鳥革佇㸔不日之成玉振<lb/>
金聲共享無言之化鄉閭樂助庠序増榮<lb/>
　　　贈陳無我凌波圖疏<lb/>
<pb n="KR4d0473_SBCK_040-11a"/>
右軍換鵞經不了生前之債東坡賣馬劵<lb/>
要求身後之名然而畫餅豈足充飢須信<lb/>
望梅亦堪止渴菊南道人璠璵古學瑚璉<lb/>
雅材江漢秋風付經綸扵獨笑冰霜晚嵗<lb/>
寄漫浪扵一官食苦茗而論事不休坐胡<lb/>
牀而倚聲自若寜為雞口任刮龜毛丈夫<lb/>
豈願憐出門何礙平生不道乞對鏡奚慙<lb/>
信天公之記已成孔方兄之交頓絶雪車<lb/>
豪士㑹須奪吏部之金秋水逹人寜復貸<lb/>
監河之粟知心惟一具眼無雙<lb/>
<pb n="KR4d0473_SBCK_040-11b"/>
　　　張玉田歸杭疏<lb/>
采藥神山悟朱顔之今昨呼猿靈鷲勞清<lb/>
夢之去来要當青鞵布襪徒步徑歸誰信<lb/>
黄絹色絲空言何補弄笛恨邉雲慘澹坐<lb/>
䆫惜江月淒涼落葉孤尊無復金貂之慷<lb/>
慨古梅千檻空懐玉照之風流食肉之相<lb/>
已非解牛之技焉用焦桐未遇斷木自慙<lb/>
風雪江湖肯後當時之置驛交㳺金石定<lb/>
先桑子之裹粮鄙騎驢㶚上之寒遂跨鶴<lb/>
揚州之願膝行而謝稛載以歸燈火話平<lb/>
<pb n="KR4d0473_SBCK_040-12a"/>
生慰老弟兄之白髪詩書娛晚嵗還名祖<lb/>
父之青氈恩極無言情陳有靦<lb/>
　　　周可竹移居疏<lb/>
借車載家具已知生理之疎騎馬傍人門<lb/>
可怪言辞之拙相期青眼少尉白頭可竹<lb/>
教授清比叢蘭臞如野鶴無殘盃冷炙之<lb/>
色有簞食瓢飲之安鼓琴授生徒近馬季<lb/>
長之標致隠居任漁釣入方玄英之品題<lb/>
㡬經茅屋之秋風厭聴小樓之春雨烏鵲<lb/>
三匝鷦鷯一枝欲尋莬裘之謀難課兎園<lb/>
<pb n="KR4d0473_SBCK_040-12b"/>
之效昔和靖處士享西湖之樂不以告人<lb/>
然康節先生買天津之居嘗聞醵衆既自<lb/>
慙扵唘口要當㑹扵知心不惜一言母煩<lb/>
婁請門多長者共成来往之歡尊有賢人<lb/>
不廢倡酬之適鄉閭佳話湖海髙風<lb/>
　　　許路教入舘疏<hi>代人作</hi>
道䘮扵千載之餘談經者逐章句之末士<lb/>
奮扵百代之後言理者析天人之微不有<lb/>
淵源孰為矩範某人學優聖域譽藹儒林<lb/>
光風霽月之心胸莫窮其藴清泉白石之<lb/>
<pb n="KR4d0473_SBCK_040-13a"/>
志趣所養者深名羞少室之山人衆羨關<lb/>
西之夫子得英賢而教育終愧顓蒙美盛<lb/>
徳之形容莫殫善頌却前而請虚左以迎<lb/>
　　　趙太社刻春秋法度編疏<lb/>
列國寳書慨混茫而亡紀三陳鐡㰅洞消<lb/>
息以深憂永瞻黍離之遷迄成葵丘之㑹<lb/>
蒼姬凛在素王是専攷牛耳之盟悉淪扵<lb/>
誣矯推麟趾之應莫捄扵衰顔匪惟凡例<lb/>
之嚴是曰筆削之正然而隕星退鷁非有<lb/>
貶褒歸賵求車實渝典禮直書其事足以<lb/>
<pb n="KR4d0473_SBCK_040-13b"/>
誅亂臣之心曲說以箋殆有若法吏之口<lb/>
三傳角立羣儒狐疑維昔師臣侍經白<graphic n="KR0849" url="https://raw.githubusercontent.com/kanripo/KR-Gaiji/master/images/KR0849.png" mimeType="image/png"/>
今有賢子紹業青氈討論無歆向之嫌文<lb/>
獻續間平之美年運徃矣風猷儼然㓜讀<lb/>
父書若擣珍以和扵舉鼎老嚴家訓雖嗜<lb/>
芰猶守扵加籩泯然郷校之闕遺懼爾世<lb/>
卿之淪靡願廣傳扵琬琰庸不墜扵箕裘<lb/>
白首書成允遂殺青之志清門人在益章<lb/>
夀梓之㓛<lb/>
　　　戴先生刻遺文䟽<lb/>
<pb n="KR4d0473_SBCK_040-14a"/>
羊公峴山之碑深懐身後白傅雞林之集<lb/>
豈較目前是以壁中之蔵咸嗟其斷缺航<lb/>
頭之獻或議其改更念兹汗簡之勞多孰<lb/>
若夀梓之功博生乎今者甞忽夫近志于<lb/>
古者或知其非爰舉耆先以告茂異剡源<lb/>
子少負竒志晚成大名漱六藝之菁華窮<lb/>
百氏之源委如得温璞以成連城之璧若<lb/>
裒吉金以合四懸之鏞世方尊崇老益平<lb/>
實夫人既慕其學是宜家有其書失今不<lb/>
圖斯咎誰執十年之計在木庶得廣傳同<lb/>
<pb n="KR4d0473_SBCK_040-14b"/>
心其利斷金允宜共賛不在是舉曷成斯<lb/>
文穆叅軍市上之酬敢求美價蔡中郎帳<lb/>
中之陋徒蔽脩名<lb/>
　　　尚仲良刋醫書疏<hi>景書為十圖類長沙張仲</hi>
欲觀日月星辰疇咨繪畫多識鳥獸草木<lb/>
具訓傳模矧左圖右書之教備存内榮外<lb/>
衛之微莫辨張長沙類四證以眀治病之<lb/>
本朱南陽衍百問以推用藥之原其書雖<lb/>
完厥理難究爰有多聞之士聿成一覽之<lb/>
圖考百藥之君臣推五行之母子分弦濇<lb/>
<pb n="KR4d0473_SBCK_040-15a"/>
扵坤艮别表裏之隂陽若㳺建章咸旁通<lb/>
其門户猶入武庫悉能名其甲兵允得扵<lb/>
心如指諸掌欲推已而傳世必假衆以全<lb/>
功張廣樂扵鈞天詎資聴瑩挂髙堂之素<lb/>
璧端便覽觀共勉揮毫所期刻楮<lb/>
　　　陳晦父致仕還家疏<lb/>
挂冠神武注晚嵗之蟲魚歸老鑑湖了餘<lb/>
生之麴糵駭士林之一見合選部之二宜<lb/>
喜在眉端春生足下湖西致政陳教授長<lb/>
材韞匵敏手斵輪破㡌塵侵不辨支離之<lb/>
<pb n="KR4d0473_SBCK_040-15b"/>
粟矮簷風急徒賡骯髒之歌鳥信天以無<lb/>
愁楊厄閏而彌老李太保亦為之恵米固<lb/>
以眼青蘇司業時賴其與錢終憐頭白漫<lb/>
浪江湖之迹淒涼山澤之癯囊無一錢室<lb/>
如懸磬扁舟下吳㑹願共謀屝屨之貲騎<lb/>
鶴上揚州庶益遂衡門之樂<lb/>
　　　金陵鄭生應炎道士疏<lb/>
北闕上書著詠受嗔扵唐主南山種豆貽<lb/>
言増禍扵漢朝生也有涯安之若命金陵<lb/>
鄭生精神玉絜辭辯春霏負笈登途謂功<lb/>
<pb n="KR4d0473_SBCK_040-16a"/>
名之来可立致下帷講道審義理之得為<lb/>
無窮淒涼灤水之情懐隠約金陵之夢寐<lb/>
将置身扵方外行抵掌扵人間柱史猶龍<lb/>
匪宣尼之私論塞翁失馬詎荘叟之寓言<lb/>
斷于乃心告兹多士青精顔色深培槖籥<lb/>
之㓛白日羽翰必假刀圭之助渝盟天厭<lb/>
效義風從<lb/>
　　　真定劉謙父葬母䟽<lb/>
貧迺士之常命有拘而淹屈孝為行之本<lb/>
力不逮以因循歴觀聖賢夷考傳記脱驂<lb/>
<pb n="KR4d0473_SBCK_040-16b"/>
之贈成扵斯須挂劒之酬定扵徃昔蓋惻<lb/>
隐為人之固有而忼慨則世所共難謙父<lb/>
提舉臺閣蜚英江湖漫仕郎潛衰矣虀百<lb/>
甕以自怡吏隠蕭然粟五秉而誰助假墻<lb/>
壁以葬其先母閲嵗年莫返其故居雲聳<lb/>
松楸難合延平之劒煙迷鄉國佀隔蓬莱<lb/>
之山傾麥舟則蓋有其人指米廩亦當繼<lb/>
其事古推任恤義濟厄窮觀百金為夀之<lb/>
辝誠為過舉輟一朝享客之費是在勝流<lb/>
凡我同盟知此非僣<lb/>
<pb n="KR4d0473_SBCK_040-17a"/>
　　　史朝甫鳩金疏<lb/>
衮繡舊坊痛家氈之羽化簮纓故物存遺<lb/>
址扵霜餘非假熏修曷能永逺昔梁公有<lb/>
廟以香火而綿長魏氏故荘因耕稼以蕪<lb/>
翳肯堂之志敢替居室之資孰謀矧此地<lb/>
號寳奎湖通碧沚四世五公之故躅十洲<lb/>
三島之仙蹤道氣分紅塵之囂勝槩接紫<lb/>
清之邃王珣捨宅虎丘之跡彌芳賀老棄<lb/>
家鴻禧之傳益著願慿衆力允成勝因<lb/>
　　　鞏子固鳩金疏<lb/>
<pb n="KR4d0473_SBCK_040-17b"/>
顔淵希聖簞瓢之樂有餘揚雄好玄甔石<lb/>
之儲不足道之充者身愈泰心之廣者貧<lb/>
益安子固經歴游藝精深養神恬静因五<lb/>
行而知貴賤響若蓍龜閲千官而審盛衰<lb/>
眀如水鑑腰難折米口厭言錢監河之粟<lb/>
誰償吏部之金莫奪廣厦寒士之願古蓋<lb/>
有之綈袍故人之情今斯可矣一時傾蓋<lb/>
相與揮毫<lb/>
　　　竒禪師住天童疏<lb/>
身隔片雲更上玲瓏髙處心如止水久眀<lb/>
<pb n="KR4d0473_SBCK_040-18a"/>
清浄本源行蔵不假扵脩為去住靡容扵<lb/>
擬議僉言推挽一笑承當伏惟天童怪石<lb/>
禪師潛雷在淵美玉藴石法筵擊拂大辯<lb/>
若訥以難窮丈室閉門掩息如灰而莫測<lb/>
澹兮守僧伽之鐡鉢寂然䕶摩尼之寳珠<lb/>
不滯一方難違衆論雲無心而出岫允稱<lb/>
拈提水有時而回川佇㸔興復祝聖主夀<lb/>
作天人師<lb/>
　　　冲禪師住補陀疏<lb/>
平湖春藹久居水月之上方絶岸雲深要<lb/>
<pb n="KR4d0473_SBCK_040-18b"/>
識海潮之瑞相雖神化無形而應感在世<lb/>
縁即境以示真選衆維公當仁無忝伏惟<lb/>
補陀太虚禪師澄源心鏡懸河辨鋒蔵室<lb/>
眼空一滴果投扵巨壑石盤手透正宗允<lb/>
紹扵東巖對逹官不下繩牀示諸徒靡煩<lb/>
禪板睠惟寳刹上徹紫宸香幣絡繹扵道<lb/>
塗車馬駢闐扵島嶼發乎邇見乎逺變現<lb/>
莫窮左畫圓右畫方應酬非易敢煩主宰<lb/>
庸闡拈提小白花香證西天之梵語空青<lb/>
水影印南海之圓光顯大士功祝聖人夀<lb/>
<pb n="KR4d0473_SBCK_040-19a"/>
　　　夀國堂師住廣恩疏<lb/>
法王寳刹殫億刧以莫窮盛徳佳城考五<lb/>
傳而必復維　樞庭奉先而結構實木庵<lb/>
受畫以拮据子為孫孫為玄初無間隔公<lb/>
慙卿卿慙長卒致荒蕪羣議交譏諸方竊<lb/>
笑伏惟某人溥洞下之㫖益宻為山中之<lb/>
行最尊化鶴還家飛錫歸里翠浮松栢儼<lb/>
竒觀之舊模金透簷楹増清暉之秀色祝<lb/>
彤庭夀廣緑野恩<lb/>
　　　南湖十六觀重脩疏<lb/>
<pb n="KR4d0473_SBCK_040-19b"/>
想逐心生由思為而攝以觀行随誠立積<lb/>
空假以歸于中推西方清浄之樂邦解羣<lb/>
生昏垢之苦海法智尊者開講席扵是山<lb/>
介然比丘肇化境扵此地十六觀室烱銀<lb/>
樹之光眀八千由旬儼紫臺之芬郁坐無<lb/>
虚位儀具清規巍峩髣三聖之現前拱衛<lb/>
恍諸天之如在若兹妙所允勝他方壊空<lb/>
乃算數之循環變幻成刧灰扵瞬息睠維<lb/>
名郡素號相鄉信士孔彰法身不昧陳諫<lb/>
議以筆墨為之翊賛史中令傾金帛盡其<lb/>
<pb n="KR4d0473_SBCK_040-20a"/>
荘嚴古與今同事由衆舉掄楩楠扵澗谷<lb/>
采丹雘扵陶鈞蓮花湧七寳之池貝葉集<lb/>
諸香之案雲興膚寸徧龍澤而有年毛積<lb/>
毫釐成狐裘之無價以斯功徳作是因縁<lb/>
庸報皇恩咸増佛果<lb/>
　　　永禪師還定水疏<lb/>
百年得意大槐宫真成一瞬千載還家華<lb/>
表鶴今喜重来山林以之鎮浮松栢為之<lb/>
改色去留何礙出䖏無心東州老禪骨格<lb/>
老蒼宗玄真浄沙盆之破已補佛法無多<lb/>
<pb n="KR4d0473_SBCK_040-20b"/>
寒厓之倚如春機心盡掃厭聽蕉䆫之㸃<lb/>
雨竟歸茅屋以看雲塜間之約遽忘庵外<lb/>
之事漸識微我弗顧盍歸乎来一宿閣中<lb/>
寜許當年之掉臂三生石上㑹須今日之<lb/>
㸃頭水已歸東車容虚左<lb/>
　　　儀師住天台飛瀑寺疏<lb/>
如来四十二章已成經論天台萬八千丈<lb/>
難與度量爰開祖庭以揚教觀天台飛瀑<lb/>
寺儀公講師心懸水鏡辯雨天花跨逺道<lb/>
以獨游觸緇塵而無染方且寄吟咏扵畦<lb/>
<pb n="KR4d0473_SBCK_040-21a"/>
町之外追談笑于江湖之間恵勤来亰師<lb/>
歐公嘗進而與之語文暢游河朔栁子亦<lb/>
序以壮其行二美適同羣言允惬挽之不<lb/>
可去矣奚求飛雪懸厓捨枯薪而煮茗清<lb/>
風夾徑對眀月以倚松逈絶見知益増定<lb/>
慧<lb/>
　　　真禪師住定水疏<lb/>
古人冡間樹下是大道塲彼處山色湖光<lb/>
乃真長物雖三宿恐成知見然一擊終有<lb/>
本原飛錫肯来虚車以俟真公長老松源<lb/>
<pb n="KR4d0473_SBCK_040-21b"/>
嫡嗣竹閣儒流大庾嶺擲衣了無諍語雙<lb/>
峯山舉拂允謂報恩卧白雲以送千帆之<lb/>
飛㪺清泉以展一鉢之供為仁由已斯道<lb/>
覺民今年貧勝舊年幸尚有卓錐之地東<lb/>
澗水流西澗儼相望埋玉之阡夀祝三宫<lb/>
道叅七佛<lb/>
　　　寳林塔重建疏<lb/>
如来以不二心作浮屠相至人以無縫手<lb/>
成窣堵縁睠兹寳林名冠東越平地湧起<lb/>
實許玄度之勝因兹山飛来有徐㑹稽之<lb/>
<pb n="KR4d0473_SBCK_040-22a"/>
妙句<hi>今有墨本留寺中徐浩詩兹山昔飛来</hi>雖佛燈之相續<lb/>
柰劫灰之屢更萬里有行七層儼在中殿<lb/>
記靈山之㑹已為天下之先康衢歌擊壤<lb/>
之謡共效封人之祝雖云具足要在合尖<lb/>
願力精専等童子聚沙之戯神通溥博謝<lb/>
育王使鬼之能舉筆生風成功不日<lb/>
　　　東嶽興造疏<lb/>
三宫空洞之中上通寥廓四海幅員之廣<lb/>
實有主維古稱岱宗仁並木帝伸為神屈<lb/>
為鬼端假去来生者飬死者蔵必資旋轉<lb/>
<pb n="KR4d0473_SBCK_040-22b"/>
三十餘里之太嶽七十二司之真官爰謹<lb/>
鳩工用嚴象設居士垂鶴髪而成勝果詎<lb/>
止一年懐州號龍興而闡珍符永祈萬嵗<lb/>
丹青之費雖廣黒白之業可消煩孔方兄<lb/>
之㸃頭須楮先生之落筆五榖熟而人民<lb/>
育造化功深三階平而隂陽和生成道廣<lb/>
　　　西隠道院重脩疏<lb/>
賀祕監千秋之觀門有水雲王大夫安化<lb/>
之廬居多竹樹爰宅清浄以成勝殊然而<lb/>
絳闕蘂宫乃梵靈之所幻桂棟蘭橑兹地<lb/>
<pb n="KR4d0473_SBCK_040-23a"/>
産之所為若風落山木葉盡脱如舟在水<lb/>
波濤相凌故卦氣示還返之方而丹經著<lb/>
補服之妙兹維人事必假衆修告于棟梁<lb/>
視我墻屋華表驚其如故鬱羅儼以常新<lb/>
伻来以圖還十二樓之森著神降之福祝<lb/>
三千嵗以遨嬉<lb/>
　　　脩桐栢觀疏<lb/>
福地七十二所之最允屬金庭台山萬八<lb/>
千丈之髙實通丹闕維王子乗雲而税駕<lb/>
至僊翁禮斗以建壇谷神闡靈山君集異<lb/>
<pb n="KR4d0473_SBCK_040-23b"/>
瀑水千尋而横練松花五葉以垂珠興公<lb/>
之賦曲盡其瑰竒擇木之碑悉書其逺始<lb/>
睠兹寳殿迺開元皇帝之經營攷彼漆書<lb/>
肇司馬山人之展布嵗月屢經扵代謝風<lb/>
霜曷任其枝梧羽人停鶴以興嗟客子控<lb/>
驂而問故巍峩道祖必資蠖濩以導迎縹<lb/>
緲虚皇宜假靚淵而崇奉計匠詎渉旬之<lb/>
可集商財非積萬以莫能瓊臺何昔日之<lb/>
易成玉局蓋一時之神化匪資柱石曷濟<lb/>
津梁鼴鼠飲河願早貸清溪之水精衛填<lb/>
<pb n="KR4d0473_SBCK_040-24a"/>
海當有憐白首之心烟霞改觀以翺翔草<lb/>
木懐新而鼓舞祝崇萬夀道賛重玄<lb/>
清容居士集卷第四十<lb/>
<pb n="KR4d0473_SBCK_040-24b"/>
<pb n="KR4d0473_SBCK_040-24b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0473_SBCK_045-1a"/>
清容居士集卷第四十五<lb/>
　題跋<lb/>
　　皇姑魯國大長公主圖畫奉<lb/>
　　教題<lb/>
　　　徽宗扇面<lb/>
水殿風髙菡蓞清手題紈扇墨花輕君王<lb/>
猶道宫中熱竟上臨潢五國城<lb/>
　　　定武蘭亭<lb/>
薛郎輕薄盜為鄰蟹爪金鐘眩世人從此<lb/>
子孫千百億錦囊玉軸各稱真<lb/>
<pb n="KR4d0473_SBCK_045-1b"/>
　　　牧羊圖<lb/>
髙栁風清曉日蒼牧童随處候隂凉佀嫌<lb/>
挟䇿當年客物我胷中兩未忘<lb/>
　　　吴元瑜四時折枝<lb/>
吴生天機握羣動彩筆随時作輕重幽如<lb/>
静士槃澗歌妍若妖娥漢宫寵娟娟交鳴<lb/>
疑欲語宛轉不去情相送宣和殿前花佀<lb/>
玉珎禽低昻手堪捧傳言寫生論甲乙御<lb/>
筆親題羣輩竦一朝百幻歸逝水舊苑凄<lb/>
凉麥成壟君不見桑間栗留田間雀難作<lb/>
<pb n="KR4d0473_SBCK_045-2a"/>
折枝奉宣索<lb/>
　　　九馬圖<lb/>
九衢塵沸各低頭水暗荒陂得自由矯首<lb/>
天池欲歸去乗風緩從玉皇游<lb/>
　　　江貫道煙雨圖<lb/>
江生泉石本膏肓刻削經營入渺茫老樹<lb/>
雨深龍翼重隔川雲冷縠紋長吟鞍欲度<lb/>
愁溪徑漁艇将歸認石梁擬向此中尋隱<lb/>
計底須紫禁謁虚皇<hi>行在所一夕而卒貫道紹興間召至</hi>
　　　周増水塘秋禽圖<lb/>
<pb n="KR4d0473_SBCK_045-2b"/>
蘆葦蕭蕭秋水清拒霜迎日闘紅英鵁鶄<lb/>
屬玉休驚訝嵗晚江天得共行<lb/>
　　　王振鵬狸奴<lb/>
畫堂緑幕鎮犀懸花影雲隂得散眠自是<lb/>
主家扃鎻宻晚風縁木捕新蟬<lb/>
　　　天王供佛圖<lb/>
諸天陳妙供奉佛演大乗佛以施受之佛<lb/>
亦墮因果所施不願報自然福無量布金<lb/>
與獻花輕重同一念若以多寡論冨者日<lb/>
増益天王䕶虚空如月七寳合正覺無等<lb/>
<pb n="KR4d0473_SBCK_045-3a"/>
夷即不入生滅世人重施報萬刧成輪廻<lb/>
問佛佛不言彈指即成就<lb/>
　　　徐白秋塘戯魚圖<lb/>
魚背水深一尺溪毛日暎千絲佀笑釣鼇<lb/>
狂客獨騎瘦馬歸遲<lb/>
　　　恵崇小景<lb/>
恵崇作畫荆國王文公屢褒奨之亰卞作<lb/>
宣和譜堅黜之何耶余嘗評恵崇逺景不<lb/>
踰扵吴頭楚尾殆如大年朝陵止見西洛<lb/>
山水然黄太史作詩曰坐我瀟湘洞庭豈<lb/>
<pb n="KR4d0473_SBCK_045-3b"/>
其芒鞵踰楚而南胷次浩蕩非少年所作<lb/>
也此卷得之<lb/>
　　　黄太史松風閣詩<lb/>
謂松有風松不知謂風入松風無形聲繇<lb/>
形始成言六書者取焉肇扵無名入扵有<lb/>
名萬化之始吾未始以妄聽松動風動當<lb/>
於混沌以前得之斯可矣<lb/>
　　　王生鬼戯圖<lb/>
青天白日其呈怪獻醜廼敢是昔人嘗云<lb/>
有錢鬼可使無錢鬼揶揄作斯圖者其無<lb/>
<pb n="KR4d0473_SBCK_045-4a"/>
迺逆旅燈下見其情状抑亦貂裘珠帽視<lb/>
窶人子類以此目之邪<lb/>
　　　出山佛像<lb/>
世尊雪山成道時日食一麻一米其枯槁<lb/>
蓋可見天王八十億衆猶未深伏故其獰<lb/>
雄怪醜溢于面目胡跪合掌當是净瓶不<lb/>
動以後儀相若曰相好端嚴閉目則失相<lb/>
由目成有相俱妄或有問曰丈六金身真<lb/>
妄曷辨荅者曰清净妙法身無住亦無去<lb/>
明月印海波白雲倚巖樹<lb/>
<pb n="KR4d0473_SBCK_045-4b"/>
　　　折枝<lb/>
錢生調露滴花枝蜂蝶無知鎮日随記得<lb/>
畫橋流水䖏雙紅背立隔簾窺<lb/>
　　　隆茂宗羅漢<lb/>
子昻評畫要是具眼隆無住葉石林門僧<lb/>
久居弁山故其作畫極多徳夀宫評畫以<lb/>
隆為龍眠嫡嗣今觀此巻信然<lb/>
　　　周昉金星<lb/>
兊景肅萬寳秋水瀉銀潢渺渺帝子降寳<lb/>
冠縠文裳凝睇白玉京晶熒動瑶光手弄<lb/>
<pb n="KR4d0473_SBCK_045-5a"/>
鵾雞絃運撥雲飛揚正心秉無囬緩節申<lb/>
以商西游升廣寒東廽從扶桑龜䑓鈞天<lb/>
奏八景儼髙張出入復安窮隐見定有常<lb/>
閶闔下符貺嗣嵗歌穰穰稽首連蜷靈萬<lb/>
年奉虚皇<lb/>
　　　黄居寳湖石水禽圖<lb/>
峩眉雲疊翠凄迷更着層峯小殿西誰信<lb/>
蜀王辤劒閣鴛鴦飛盡杜鵑啼<lb/>
　　　𣑽隆䕶法神<lb/>
威音無喜亦無嗔獰目揚眉定有因欲識<lb/>
<pb n="KR4d0473_SBCK_045-5b"/>
世間平等觀雲如流水月如輪<lb/>
　　　馬賁秋塘水禽圖<lb/>
古木荒陂澹澹秋禽鳬髙下意夷猶佀憐<lb/>
天際南飛鴈年去年来不自由<lb/>
　　　孤鶴圖<lb/>
一庭凉月白萬里海雲清佀欲乗天女排<lb/>
空入帝京<lb/>
　　　唐摹鍾繇賀捷表<lb/>
賀捷表唐摹有二本楮河南微瘦而勁峭<lb/>
徐季海差肥而沈着此本盖自季海来若<lb/>
<pb n="KR4d0473_SBCK_045-6a"/>
希白長沙帖所摹則祖河南舊本施武子<lb/>
墓田丙舎石刻與此筆法無異觀此足以<lb/>
知前人鈎榻之工孔世三十八白而長身<lb/>
猶取其類况此實曽玄也與冝重寳之<lb/>
　　　傳古龍賛<lb/>
下土焦聲嗷嘈靈在湫蕩游遨鼓以風挟<lb/>
以濤受帝令行林臯百糓成神㓛韜庶徴<lb/>
叙靈靡勞<lb/>
　　　何尊師醉猫<lb/>
攪甕翻盆勢不禁晚風辤醉首岑岑醒来<lb/>
<pb n="KR4d0473_SBCK_045-6b"/>
獨立䦨干畔四壁無聲蟋蟀吟<lb/>
　　　羅漢圖<lb/>
四果圓融得自如天台樓閣緫虚無何人<lb/>
繪畫供青眼拍手雲中笑客愚<lb/>
　　　錢舜舉禾䑕<lb/>
七尺長身愧負多清時空食㡬囷禾營營<lb/>
蒼䑕嚵分寸不柰詩人緫譴訶<lb/>
　　　徽宗鸂鶒<lb/>
太液池清皺碧羅兩禽相對盪春波當年<lb/>
肯憶閻中令䑛筆和鈆恨未磨<lb/>
<pb n="KR4d0473_SBCK_045-7a"/>
　　　徽宗桃核圖<hi>其廣幾尺</hi>
三足之烏千嵗芝當年曽作帝王癡黄龍<lb/>
府裏沙溪淺凖擬平分作酒巵<lb/>
　　　蕭照江山圖<lb/>
蕭郎解作湖山圖上皇一見玉色愉明知<lb/>
此景落歌舞别灑妙墨為訏謨長江吐吞<lb/>
恨無極突兀金鼇障西北雞鳴不聞中夜<lb/>
起零落烽臺候朝夕蒙衝揚帆去如仰遥<lb/>
望青徐在吾掌諸公坐談籌畫䟽年年送<lb/>
使瓜州上輪囷米舟踰沔水驕将髙眠載<lb/>
<pb n="KR4d0473_SBCK_045-7b"/>
吴妓卷蘆吹笛斜陽愁折箠投江等兒戯<lb/>
只今承平五十年蜀荆賈客船相聮箜篌<lb/>
傳歌賽神舞不信人間有今古<lb/>
　　　順宗墨行<lb/>
濃淡娟娟涼月低昻淺淺春雲胷次何須<lb/>
千畝筆端咫尺平分<lb/>
　　　臣然山水<lb/>
空江浩蕩挟秋聲不是匡廬只秣陵老子<lb/>
定囬神觀静笑渠艇子浪千層<lb/>
　　　趙昌折枝<lb/>
<pb n="KR4d0473_SBCK_045-8a"/>
瑶池朶朶玉精神滴露研朱竟奪真蛱蝶<lb/>
不知遮繡幕飛来猶認故園春<lb/>
　　　時苖留犢圖<lb/>
伯夷采薇身苦飢人言周土夷受譏鶴翻<lb/>
孤松蟬嘒栁絜腹得免身中肥昔聞汲井<lb/>
嘗投錢清白之子推父縑人生作事在平<lb/>
易鄒子受金非慊然時君作吏心不懈一<lb/>
犢相辤匪竒怪當年孝廉争入徴壷飱柴<lb/>
車魏王令<lb/>
　　　徽宗瓊蘭殿記<hi>足以指顧其髣髴記中云湖湘佳致</hi>
<pb n="KR4d0473_SBCK_045-8b"/>
玉殿遥思湘水逰欲看虞帝九疑秋二君<lb/>
野死難相佀宫女當年一様愁<lb/>
　　　蘇李河梁圖<hi>李藻</hi>
曽作河梁客山廽溪水灣春看人北上秋<lb/>
見鴈南還<lb/>
　　　燕文貴山水<hi>雲州雲應縣主簿翰林學士将仕郎守</hi>
晚色蒼茫外秋聲縹緲間亂溪環水佩千<lb/>
嶂疊雲鬟曉瀑村舂急風林寺鐸閑片帆<lb/>
如可託吾欲與君還<lb/>
　　　海潮圖<lb/>
<pb n="KR4d0473_SBCK_045-9a"/>
銀潢清淺瑞星輝的的秋光下紫微欲識<lb/>
潮音真實相落迦山畔五銖衣<lb/>
　　　海狗窠石圖<lb/>
靈璧層峯負六鼇藥欄花檻翠周遭如何<lb/>
畫史同羣吠不與君王繪旅<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>
　　　王振鵬錦標圖<lb/>
界畫家以王士元郭忠恕為第一余嘗聞<lb/>
畫史言尺寸層疊皆以凖繩為則殆猶修<lb/>
内司法式分秒不得踰越今聞王君以墨<lb/>
為濃淡髙下是殆以筆為尺也僚丸秋奕<lb/>
<pb n="KR4d0473_SBCK_045-9b"/>
未嘗以繩墨論孫吴之論兵亦猶是也然<lb/>
嘗聞鍳古之道必繇其侈靡者言之余扵<lb/>
畫㫁有取焉龍舟之圖得無近佀不然昔<lb/>
之所傳者安得乆逺至是耶<lb/>
　　　徽宗梅雀圖<lb/>
金帝母家宋外孫筆畫好樂餘風存披圖<lb/>
勘書儼相佀天水别記牙籖分明昌宫中<lb/>
三萬軸盡日雲䆫看不足平明鐵騎踰河<lb/>
来玉<graphic n="KR1923" url="https://raw.githubusercontent.com/kanripo/KR-Gaiji/master/images/KR1923.png" mimeType="image/png"/>金題碎車轂上皇寫生工入神一<lb/>
枝瀟洒江南春天興之初汝南失猶解傳<lb/>
<pb n="KR4d0473_SBCK_045-10a"/>
蔵記年日<hi>元年蔵記卷題天興</hi>爲言當年愛遺墨不<lb/>
如洗手還河北<lb/>
　　　黄宗道播州楊氏女<lb/>
長頭黒髪垂玄雲矯矯馬首雙手分彫弓<lb/>
寳刀左右挟欲領鐡騎趍崑崙前關濤湧<lb/>
如壊墻後砦百溜奔溪篁羣蠻簇唇争呌<lb/>
囂云是楊家女子㓛最髙旋如長蛇轉空<lb/>
洞快若俊鶻凌風飄還家膏沐帶簮珥父<lb/>
母見之眼垂淚君不聞木蘭女兒着金鎧<lb/>
年少從軍顔不改一朝脱役歸故鄉樂府<lb/>
<pb n="KR4d0473_SBCK_045-10b"/>
相傳至今在<lb/>
　　　魯國大長公主圖畫記<lb/>
至治三年三月甲寅<lb/>
魯國大長公主集中書議事執政官翰林<lb/>
集賢成均之在位者悉㑹于南城之天慶<lb/>
寺命祕書監丞李某為之主其　王府之<lb/>
寮寀悉以佐執事籩豆静嘉尊斚絜清酒<lb/>
不强飲簮佩雜錯水陸畢湊各執禮盡歡<lb/>
以承飫賜而莫敢自恣酒闌出圖畫若干<lb/>
卷命随其所能俾識于後禮成復命能文<lb/>
<pb n="KR4d0473_SBCK_045-11a"/>
詞者叙其嵗月以昭示来世竊甞聞之五<lb/>
經之傳左圖是先女史之訓有取扵繪畫<lb/>
将以正其視聽絶其念慮誠不以五采之<lb/>
可接而為之也先王以房中之歌逹於上<lb/>
下而草木蟲魚之纎悉因物以喻意觀文<lb/>
以鑒古審時知變其謹於朝夕者盡矣至<lb/>
於宫室有圖則知夫禮之不可僣溝洫田<lb/>
野則知夫民生之日勞朝覲賛享冕服懸<lb/>
樂詳其儀而慎别之者亦将以寓其儆戒<lb/>
之道是則魯國之所以<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>蔵而躬玩之者<lb/>
<pb n="KR4d0473_SBCK_045-11b"/>
試有得夫五經之深意夫豈若嗜竒哆聞<lb/>
之士為耳目計哉河水之精上為天漢昭<lb/>
囬萬物矞雲興而英露集也吾知縑緗之<lb/>
積寳氣旁逹候占者必於是乎得泰定元<lb/>
年正月具官袁桷記<lb/>
清容居士集卷第四十五<lb/>
</p>
<p>
</p>
  </div>
</body>
</text>
</TEI>
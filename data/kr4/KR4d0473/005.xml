<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0473_SBCK_005-1a"/>
清容居士集卷第五<lb/>
　古詩<hi>五言</hi>
　　　為贑川連教授賦梅城<lb/>
稜稜太古根縈帶鐡不如飛塵望其藩却<lb/>
走奔無餘中有冰玉人指揮萬瓊琚低昂<lb/>
受其職補理成扶胥天空斗摇寒令嚴察<lb/>
孤虚練袍立清夜鮮明映犀渠積雪誰為<lb/>
驕慷慨紛糢糊隂陽本一氣開門使之俱<lb/>
險絶貴有道面壁非吾徒司晨起視旦蝶<lb/>
夢方蘧蘧<lb/>
<pb n="KR4d0473_SBCK_005-1b"/>
　　　泊貫州次韻仲章<lb/>
沙塵暗河津遊雲蕩無餘忽忽萬里念眇<lb/>
眇孤鴻俱風水淹行頓異縣非故居雞鳴<lb/>
逐前邁殘星澹遺珠空林野氣肅古樹慘<lb/>
不舒飢禽何其悲驚飛挾鳴雛迺知俛啄<lb/>
意愧我將焉如道逺怯驚隘終憶山中廬<lb/>
誓言息機事解纓慎馳驅初夏欎新溽永<lb/>
日誰為娛因之寫初志臨風復躊躇<lb/>
　　　次韻吕學正古意二首<lb/>
初筵秩嘉賔容氣清且明至饗不在酒尊<lb/>
<pb n="KR4d0473_SBCK_005-2a"/>
罍粲東榮傷哉崇飲徒偏宕四坐驚中有<lb/>
獨醒士靦然愧非輕持觴懼濡口孤吹幽<lb/>
凰鳴永飢詎遺禮俎實期充庭<lb/>
苦心嗜昌陽古澗香莫識之人逺持贈藉<lb/>
以五色石宻節懷黝章寒暑端莫易三咽<lb/>
逥中腸起止良得力舉世希妍英椒蘭政<lb/>
紛職慎勿强嗜之㪺泉澡其徳<lb/>
　　　次韻元復初春思三首<lb/>
凍樹迴青陽羇禽競新哢喧喧人語浮稍<lb/>
稍春事動澄心絶芳華小睡足幽夢夢覺<lb/>
<pb n="KR4d0473_SBCK_005-2b"/>
天宇新朝光集飛棟<lb/>
遊塵逐平臯秀色翳榛莽油雲互東西欎<lb/>
抑不能雨昭蘇在玄功竟夕復延佇何當<lb/>
抉其巅振翮窮委羽<lb/>
逺客芳草思湛湛天外舟坐令親知疎低<lb/>
徊此淹留古樹擢竒石清流匯芳洲素心<lb/>
諒有在胡不為兹遊<lb/>
　　　雨後聞鶯<lb/>
衆卉沐新雨幽光澹餘情岸幘碧䆫冷卷<lb/>
簾白雲生起坐調素絃促軫流鶯鳴佀言<lb/>
<pb n="KR4d0473_SBCK_005-3a"/>
田家苦招我田中行昨宵隠其雷願言興<lb/>
滿盈<lb/>
　　　送李徳隆經歴其父居澧陽因乞<lb/>
　　　郡江陵以便省養<lb/>
悠悠澧陽川飛鴻去無極白雲眇何方抑<lb/>
鬱萬里色念之不得從肉臂誰為翼翩然<lb/>
領南郡解此終嵗憶楚宫昔壯麗冠珮列<lb/>
瑶席瓊英輯佳思落筆洒金碧凄其千載<lb/>
下正氣堅鐡石想此問俗餘酹酒追寂歴<lb/>
平生功名意甘㫖惕朝夕懷章遂其初居<lb/>
<pb n="KR4d0473_SBCK_005-3b"/>
夷亦云適藝蘭襲孤芳種橘企嘉植永言<lb/>
區中塵過隙殊未息<lb/>
　　　節婦吟<hi>為蒙氏作</hi>
幽蘭浄如洗晻靄桑麻墟天低泣清露因<lb/>
依護紛敷春風逺相負迺在萬里餘明月<lb/>
流素光願鑒夫君裾荷戈力行役誓將保<lb/>
無渝難以一日歡永失千歳娛<lb/>
蕩蕩明河側雙星随斗移㑹合靡有覩恍<lb/>
惚生怪竒古意不復識今情益多疑契濶<lb/>
三十春百年以為期白首一邂逅孤芳秉<lb/>
<pb n="KR4d0473_SBCK_005-4a"/>
華滋感此初意深臨風託長辭<lb/>
　　　次韻范徳機海鵠篇<lb/>
黄鵠海上來逍遥遊帝所寥寥九萬里五<lb/>
采紛異覩朝霏西山霞暮結平地土喧啾<lb/>
舞晴翠鵠首不復頫孤鳴者何禽振翮亦<lb/>
遐舉憺兮邂逅之落月耿清侣芝粮産層<lb/>
巔蘭珮在逺浦八表同其光欲言淚如雨<lb/>
臨分致黄鵠出處各有許方壺渺麟洲輪<lb/>
囷為君佇<lb/>
　　　送任懷可<lb/>
<pb n="KR4d0473_SBCK_005-4b"/>
跕跕水上鳶游游釜中魚鳶飛不得息魚<lb/>
呴何時蘇興言夙行邁晴秋振脩途挈衣<lb/>
海上州出日摇珊瑚采瓊以為粮拾羽以<lb/>
為𥚑妙顔感芳蕤流光耀陽烏盛意勿復<lb/>
沮清氛静無餘維南有英雲矯首出門初<lb/>
團團御飛盖随君為躊躇勗㢤植明徳含<lb/>
章俟昭圖<lb/>
　　　同復初功逺飲仲章家觀芍藥分<lb/>
　　　韻得一字<lb/>
深沈碧雲居錯落紫瓊室芳菲護餘春清<lb/>
<pb n="KR4d0473_SBCK_005-5a"/>
和表昭質髙叢吐騂剛新茁角繭栗傾心<lb/>
愛膏露正色浴初日含香紫宸朝奏舞彤<lb/>
庭佾駢頭澹無妬背面意愈密杯翻王母<lb/>
下斗碎壯士失霏霏玉生煙漾漾珠吐液<lb/>
絶容第無雙薄醉飲真一嫣然屬幽賞為<lb/>
爾寫清逸<lb/>
　　　洛詠五首示洛人張孟功任大正<lb/>
晴雲起嵩嶽變化如游龍感彼金谷人聚<lb/>
散同飛蓬縈紆古瀍澗百井争汲舂昔有<lb/>
陳思王作賦雕層空相望不得語遺情寄<lb/>
<pb n="KR4d0473_SBCK_005-5b"/>
㝠鴻金隄手所植荒淫竟無蹤<lb/>
三川鼎沈淪洛水以土勝如何羣英聚千<lb/>
載兵甲競僊人王子喬吹笙白雲頂下視<lb/>
北邙塚今為狐兔穽㫁碑化灰劫來者日<lb/>
以盛箕山水泠泠側聴發深省<lb/>
森森古名園玩芳納玄覽澹然觀物翁欣<lb/>
至情不減看花烏帽落秀色起晴臉一一<lb/>
卿相居舉觴雲氣湛尸坐寒暑遺妙言天<lb/>
地範一去三百年寒松白雲黯<lb/>
昔有好竒士絶頂觀海浪神泣肝膽翻興<lb/>
<pb n="KR4d0473_SBCK_005-6a"/>
逸天地放泥金與玉檢縱筆紀其妄兹山<lb/>
久寂寞着屐事幽訪太少何岧嶤兩曜随<lb/>
下上彩鸞凌風翔疑有帝子降<lb/>
經郛闡微言理窟洞玄化汲汲嵩山叟反<lb/>
復窮代謝白璧匪有瑕後賢極譏射麟經<lb/>
書薨卒外臣不以假如何莾大夫簡牘得<lb/>
矜詫徃聖既莫從掩袂效喑啞<lb/>
　　　贈汪生<lb/>
投簪事却掃衡門無雜賔衝擔鳥雀噪魁<lb/>
梧見斯人遺我以琲珠神光絢嶙峋風雅<lb/>
<pb n="KR4d0473_SBCK_005-6b"/>
久不作雄辭逞齗齗愛君春雲姿囬旋轉<lb/>
空輪飛英不受采積潤凝青蘋老我意苦<lb/>
短念此情彌親疇昔侍金鑾挽士志莫申<lb/>
薦禰固百一視君鮮儔倫先聖六籍功願<lb/>
言善彌綸辱贈莫能報清風響蒼筠<lb/>
　　　感興<lb/>
明月不受采澄波偶成文壌壤玄黄中至<lb/>
理孰與分南山有琪樹䝉彼山上雲層隂<lb/>
閟朱光積潤養竒芬深林葆真素芳妍澹<lb/>
無聞昨來京國遊緇塵日芸芸永念丘壑<lb/>
<pb n="KR4d0473_SBCK_005-7a"/>
趣攬衣意如焚<lb/>
　　　題王眉叟溪月圖<lb/>
水清不受觸月髙不受浴空景兩相忘松<lb/>
風進虛谷之人閲真静引手還在目服之<lb/>
飛上天溪流浄如玉<lb/>
　　　書孝子卷<lb/>
道旁拾枯松汲水作糜粥堂前九十母啜<lb/>
粥端勝肉人言五鼎養形渥迺有辱擊鮮<lb/>
豈無具彼網不敢觸乃翁三尺墳慈烏為<lb/>
之築亭亭忘憂花甘露手可掬花開醉春<lb/>
<pb n="KR4d0473_SBCK_005-7b"/>
風百嵗初轉轂之士歡有餘之人何不足<lb/>
　　　夜泊城北有懷孫秦二學士<lb/>
英英二學士黼黻元祐初功名軋姦黨翰<lb/>
墨尊寰區維昔淮南邦風流藹清都至今<lb/>
舊文采老蚌遺神珠百年俎豆廢荒城屹<lb/>
秋蕪黒首緫論武舊老時言儒白雲去已<lb/>
久來徃今何如蒼蒼灌木隂曽聞駐瓊裾<lb/>
艱難視天運俛首猶唐虞稻米竭秋歛菱<lb/>
芡餘嵗儲白鷗眇天末蘆葦寒蕭疎懷賢<lb/>
願有在佇立情躊躇<lb/>
<pb n="KR4d0473_SBCK_005-8a"/>
　　　淮口阻雨二首<lb/>
曉雨壓風力我帆同欵段怗怗篷底眠晝<lb/>
日慘易短獨行既無儔欲去不得返㝠濛<lb/>
水雲重寂歴榆栁㫁淮流既東馳我行安<lb/>
可緩縈迂泝三义始覺人語亂艱難意如<lb/>
斯寒鴉佇江岸<lb/>
小雨不作潮餘清在春樹㝠鴻歸興深振<lb/>
翼美無度凄凉舊如此荏苒已増嫵茫茫<lb/>
昔荆榛桑柘青幾許淮水去不休嵗閱今<lb/>
與古風雲合浩蕩我輩勞步武人言上水<lb/>
<pb n="KR4d0473_SBCK_005-8b"/>
地沙流半焦土行役儻自然春雲起飛霔<lb/>
　　　詠史四首<lb/>
青青虞美人欲舞不解前漫漫劉寄奴醫<lb/>
國真茫然風迴下相里寒沙起蒼煙徘徊<lb/>
古彭城亦復多流泉二者骨已朽胡為事<lb/>
春妍人生要垂芳豈託小草傳丈夫與女<lb/>
子籍籍同悲憐<lb/>
寰宇設天險圖書已周知鴻溝定疆理屈<lb/>
意陳卑辭永觀沛公豪豈無懷土思羣雄<lb/>
亦鄉黨輕家迺相随時來各忍性不復兒<lb/>
<pb n="KR4d0473_SBCK_005-9a"/>
女悲它年過沛宫父老垂涕洟井邑圖新<lb/>
豐雞犬猶前時論功食湯沐故里俱無遺<lb/>
成敗論昔人興懐重嗟咨<lb/>
留侯晚辟榖端有避禍意逺招商山翁不<lb/>
復為漢計平生老鋒鏑帷幄乃真智南宫<lb/>
論非䛕意冷終有忌雍容視國本孱子匪<lb/>
神器此坐端可惜欲言且深慮代王豈不<lb/>
佳語出禍立至羽翼從汝成矰<graphic n="KR0819" url="https://raw.githubusercontent.com/kanripo/KR-Gaiji/master/images/KR0819.png" mimeType="image/png"/>幸我避<lb/>
百年願已足投老空立異不見吹簫民功<lb/>
成終械繫<lb/>
<pb n="KR4d0473_SBCK_005-9b"/>
人言漢淮隂晩嵗何卑陬英賢多混跡豈<lb/>
復論恩讎泊舟楚山川緬懷意悠悠責人<lb/>
斯無難此意猶前脩近世輕薄兒流落曽<lb/>
相投飢來或乞食寒至將索裘一朝青雲<lb/>
上泯黙懷深羞髙視絶舊好削跡同避仇<lb/>
當年睚眦意談笑能相酬韓生固瑣瑣終<lb/>
勝青雲流斯人我非慕微言儆羣媮<lb/>
　　　次韻仲章初夏即事<lb/>
吏隠習疏曠晨起遺世情積栁含緑潤幽<lb/>
葵表朱明誰云地氣髙炎暑從兹生新潦<lb/>
<pb n="KR4d0473_SBCK_005-10a"/>
變歊溽飛塵増墳盈養痾尋丈内跬步不<lb/>
復行雲浮晚色盡平湖起秋聲炎凉在頃<lb/>
刻變化何縱横繕性合天和愧彼塵網嬰<lb/>
有懷金石交飛盖何由傾<lb/>
　　　城南亭<lb/>
平生泉石意勝處時相闗侣聞城南亭層<lb/>
隂絶塵闤初夏結清讌尊斚連珮環凉襟<lb/>
納虛白妙顔尊渥丹髙歌互激越白日虛<lb/>
且閑志適不願足後㑹期躋攀晴霞澹天<lb/>
末迴首疑僊寰<lb/>
<pb n="KR4d0473_SBCK_005-10b"/>
　　　讀范徳機東坊槀<lb/>
范子東坊居深巷蔽樛木架上一帙書牆<lb/>
東數叢菊明月照西山清夜勤盥沐學為<lb/>
孤鳳吟非絲亦非竹隂陽合萬籟逸饗振<lb/>
林谷水花不受唾天衣那有觸玊署青裳<lb/>
枝三嗅羞獨宿滄洲有真趣從此謝榮辱<lb/>
　　　武當張道士京師禱雨迴山中<lb/>
古有巖居子抱朴尸玄㝠被髮空洞遊蒼<lb/>
莽窮帝青手持九九文蜿蜒合揚靈維斗<lb/>
司其紐習坎鞭流霆良疇已懷新燥露滋<lb/>
<pb n="KR4d0473_SBCK_005-11a"/>
明星滌滌原野燄迴風轉塵腥無譁夜下<lb/>
令瞬息不得停兹人秘元化長跪耳黙聆<lb/>
崐崘挾潢漢紫霧嘘青萍玄鶴渰以凄百<lb/>
谷奔零零浮侈不足慕趣使歸巖扃天地<lb/>
古槖籥錬一清且庭詭幻嵗已暮願言養<lb/>
脩齡<lb/>
　　　觀梅分韻得影字<lb/>
月窟迴初陽瑰室習真静深居碧雲合澄<lb/>
觀白日永南枝歴煙霧北雪辤嶠嶺蟠柯<lb/>
翠交加疎萼玉秀整三襲雜纎繒一漱芙<lb/>
<pb n="KR4d0473_SBCK_005-11b"/>
蓉井浴鵠採其光寒蜂妬其影將養憂過<lb/>
分泯黙發深省天空流蟾墮露泠玄鶴警<lb/>
歌罷誰與言觴至不復逞<lb/>
　　　送陳仲剛歸番昜<lb/>
浩蕩南客心峥嶸西山雲憶昔登王畿縑<lb/>
緗集同文執簡玉署側藻思抽竒芬明世<lb/>
合儒彦詎有楚越分羣姝嫉蛾眉念至肝<lb/>
膽焚番江匯新田甘雨催初耘不念别者<lb/>
苦孤翮誰為羣重栁積翠霧酒盡不得醺<lb/>
扁舟鼓新棹晴川浄芸芸<lb/>
<pb n="KR4d0473_SBCK_005-12a"/>
　　　送薛玄卿歸吳予時有上京之行<lb/>
飄飄江海遊渺渺闗河役燕鴻有相避客<lb/>
子無定跡南山火雲髙北山雪新白想此<lb/>
六月時相顧各動色堠傍青松樹上有雙<lb/>
鵠翼愛君慎舟楫戒我専寢食擾擾行路<lb/>
難風花亂如棘<lb/>
　　　有感<lb/>
皎皎白面生長鋏學短長箕坐激楚聲大<lb/>
言響髙堂有客將止之反脣臂欲攘客退<lb/>
不敢言彼怒庸何傷盈盈百花露擬作終<lb/>
<pb n="KR4d0473_SBCK_005-12b"/>
嵗粮露晞百花隕掩袂翻徬徨<lb/>
　　　董道士雷泉齋<lb/>
淵淵養空洞摩盪升天行翻車震崐崘旋<lb/>
空紫金明下有五采雲散絲隕珠英以彼<lb/>
一寸光八表須臾成逆順有正性變合無<lb/>
流形火以明益枯水以堅始凝無為合冲<lb/>
澹神化凌上清<lb/>
　　　三月十二日自　殿廬歸舍梨花<lb/>
　　　盛開薄暮與陳汝海花下小飲<lb/>
兩人一百嵗共飲三十杯雙花夾蒼檜夭<lb/>
<pb n="KR4d0473_SBCK_005-13a"/>
桃倚晴臺白團燕山雪紅注天台醅振鷺<lb/>
擬髙下遊蜂謝徘徊昂首冠接䍦捧心舞<lb/>
毰毸殘日凝餘霞迴風起輕雷不念影寂<lb/>
寂但惜光皚皚珠衣㸃綴滅粟尺彌縫裁<lb/>
團圓粧奩巧宛轉寒紋迴香深妬紫檀色<lb/>
靚羞蒼苔幸兹艶陽盛不以塵土摧凡卉<lb/>
工後先孤根静栽培翫芳悟觀象擷英審<lb/>
掄材輘轢青紫場躪藉錦繡堆髙羞折腰<lb/>
栁逸亞横枝梅慇懃識花意浩蕩為我開<lb/>
殿廬龍光動瑣䆫駒影催相迎復相恨欲<lb/>
<pb n="KR4d0473_SBCK_005-13b"/>
去還相陪停雲儼若思落月寒如灰當歌<lb/>
願秉燭渇吻驚耻罍<lb/>
　　　送祝丹陽使武當山<lb/>
夙昔山水郡浮身宅冰霜迴首楚望深乗<lb/>
車升武當上有天一池夾日紅熒煌玄雲<lb/>
起丹甲群螭恣騰驤攀崖靈夀杖坐石芙<lb/>
蓉牀琳琅徹廻鸞儼立承天香麻衣採芝<lb/>
叟百嵗鬚眉蒼授子以易知永視元運長<lb/>
摩挲古金人轇轕日月光中臺古<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒天<lb/>
風振層岡揮手謝來者下土何遑遑<lb/>
<pb n="KR4d0473_SBCK_005-14a"/>
　　　贈陳文翁求篆扁<lb/>
徃聖抉天巧蟲魚構瑰竒辛勤汗簡功淪<lb/>
落誰傳兹昂昂子陳子掇拾靡棄遺清齋<lb/>
浄無塵素壁懸秦碑佀欲臥其下畫腹鬼<lb/>
神悲氣酣落長牋屈曲生妍姿㫁嶂立冰<lb/>
箸逥波捲<graphic n="KR1052" url="https://raw.githubusercontent.com/kanripo/KR-Gaiji/master/images/KR1052.png" mimeType="image/png"/>絲百幻頃刻成長鋒勁如錐<lb/>
觧衣坐晴䆫青眸光陸離客喧意自寂手<lb/>
敏心相違逺憐李氏子自謂一代師蒼徨<lb/>
大夫門筆冷情依依得非金注昬竟堕豪<lb/>
俠欺我家竹石居甕牖迎春曦煩君作佳<lb/>
<pb n="KR4d0473_SBCK_005-14b"/>
扁朝夕舒頑疲夜月走魑魅晴雲鬱蛟螭<lb/>
髙張駭衆客傳觀恐群兒能事敢强迫妙<lb/>
處通天機㑹須風日清醉墨傾淋漓<lb/>
　　　送李平叔之信陽<lb/>
維昔文昌公幽蘭閟孤芳髙秋振餘清百<lb/>
卉争歛藏颯爽眉髪古峩冠坐鄞庠歌詩<lb/>
闡温柔宫商起虚堂絢爛五色雲縹緲鳴<lb/>
鸞凰至今老諸生猶能記鏗鏘乗風侍金<lb/>
華蹇諤懷剛腸諫疏納帝榻百壬歛妖芒<lb/>
年運既莫從精爽回雲鄉空餘子雲宅澗<lb/>
<pb n="KR4d0473_SBCK_005-15a"/>
水猶湯湯永思古遺直江湖眇相望朅來<lb/>
芙蓉峯喬木鬱以蒼凝然孫枝秀妙譽參<lb/>
珪璋投牒山水州清溪趂輕艎羣公列贈<lb/>
語握手揮離觴我生識面晚懷賢意何長<lb/>
慨兹衣冠胄蒹葭隕飛霜交衢泣零落寸<lb/>
心實徬徨斯文儻未墜龍虎囬天章願言<lb/>
紹正學青雲縱翺翔<lb/>
　　　贈徐中丞二首<lb/>
南海有玄鶴孤唳雲稜層天池不肯下厭<lb/>
此魚鼈腥露冷懷長飢慘澹舒寒翎空巖<lb/>
<pb n="KR4d0473_SBCK_005-15b"/>
蔽喬松鬱鬱太古青喬松意何悄隂籟驅<lb/>
羣靈下有散髮翁黙誦離騷經妙顔粲瓊<lb/>
芝孰視眸晶熒鏗然拔長劒神光發新硎<lb/>
倐忽去已逺玄鶴空晼晚為言來何遲迴<lb/>
風起前巘<lb/>
鳬氏裒吉金紅鑪範黄鍾鍾成飾雕簴岌<lb/>
嶪蟠虬龍大鳴淳以希小鳴和且冲髙懸<lb/>
饗羣帝祥雲布青紅羣帝難强留一去三<lb/>
千秋張筵設尊斚庸錫南諸侯一擊黄鵠<lb/>
來再擊飛雲收徬徨不敢聽亟以還中州<lb/>
<pb n="KR4d0473_SBCK_005-16a"/>
師曠世本有左髙悵誰謀終然侍帝所天<lb/>
地歌同流<lb/>
　　　拙訥齋<lb/>
樗櫟老薪槱鴈以不鳴烹受形既非材卒<lb/>
莫全其生在昔有至人觀化通百靈至言<lb/>
貫圖象妙思窺璣衡乃為萬物宗熙熙遂<lb/>
生成髧彼青牛君深根護靈扃永哂鄉原<lb/>
子木偶欺聾盲設喻深止之跬步増慎兢<lb/>
世路日榛棘韜精事沈㝠滄江渺何許願<lb/>
言濯吾纓<lb/>
<pb n="KR4d0473_SBCK_005-16b"/>
　　　送鄯陽劉縣令之官宣寧二首<lb/>
嵬嵬馬邑州火山蒸鬱陶霜勁角弓直草<lb/>
净蒼鷹絛平沙細成塵迴風湧銀濤想彼<lb/>
强盛時馳突聲嗷嘈烽煙徹雲表低昂望<lb/>
前旄樓煩古喉襟燕秦據其尻八月秋氣<lb/>
肅千家釀蒲萄<lb/>
帝京布文教列邑施官曹井屋魚鱗齊禾<lb/>
黍黄雲髙幡然土俗變怗首羞雄豪出宰<lb/>
試敏手良庖靡更刀善政舊諜傳據案除<lb/>
民饕村村煙火通長塗罷建櫜雞鳴流水<lb/>
<pb n="KR4d0473_SBCK_005-17a"/>
逺鴈過平陂翺餘情樂觴詠臨風謝喧囂<lb/>
　　　題文與可風雨墨竹<lb/>
妙筆抉天巧黒雲參差髙偃疑受雨深俊<lb/>
欲凌風翺颯爽随卷舒清凉散塵囂湛湛<lb/>
不受暑靈籟虛䆫號緬懷文湖州玉雪人<lb/>
中豪想此旁礴時葆光解天弢老僧道機<lb/>
熟形影随目逃持以深贈之生意窮秋毫<lb/>
髙齋夜氣寂定回起層濤<lb/>
　　　答李生裕<hi>尚書大同公曽孫</hi>
英英金華伯皓首人中龍横經古鄞水歌<lb/>
<pb n="KR4d0473_SBCK_005-17b"/>
詩儆羣䝉<hi>風雅以訓諸生舊為鄉里教授歌</hi>正色侍邇英<lb/>
微言動宸聦一疏不合意孤身轉秋鴻俯<lb/>
仰乾坤旋舊聞渺遺蹤坐令詩書宅寒雲<lb/>
翳孤桐維曽秉文度月印五采虹知我夙<lb/>
昔侣贈言啓舂容清朝集文儒直筆書清<lb/>
忠作史聖有訓狐裘靦䝉茸挽士貴無方<lb/>
正色誰為宗虚舟萬斛積遇順凌剛風明<lb/>
時詎淹留勗徳㑹有逢<lb/>
　　　題巨然楓林雅集圖<lb/>
楓林集虚秋灝氣轉寥廓坡危草纖纖水<lb/>
<pb n="KR4d0473_SBCK_005-18a"/>
露石鑿鑿四子何方來黄塵滿芒屩據流<lb/>
濯其清班荆坐盤礴山童注新泉支鼎拾<lb/>
薪籜方囊濟勝具一一随取索想彼談笑<lb/>
時天弢脫塵縛上追巢許髙下陋山王薄<lb/>
凄凉金谷宴腥羶甕雞樂又疑東山遊粉<lb/>
鈿汙花萼老僧習止觀雅趣随筆落振衣<lb/>
從之遊素壁儼酬酢<lb/>
　　　避塵軒<lb/>
飄風捲飛蓬咫尺隔煙霧馳車與急騎憧<lb/>
憧走當路各云有所之瞬息不得語山陽<lb/>
<pb n="KR4d0473_SBCK_005-18b"/>
荷蓧翁守舍視日暮酌彼澗下泉膏沐美<lb/>
無度寒光映玉頰浩論巖中趣永謝征塗<lb/>
人看雲養真素<lb/>
　　　次韻伯生榆林中秋<lb/>
榆林月中來今月向此出天低鳥翼滅野<lb/>
浄田事畢驛馬西北鳴候吏語喧唧我行<lb/>
起視夜烱若積雪白昂頭望玄宫耿耿駐<lb/>
營室坐令八方澄不使萬景没徘徊清影<lb/>
孤躑躅悵後發<lb/>
　　　送鄭景尹還里<lb/>
<pb n="KR4d0473_SBCK_005-19a"/>
蟬冕生詩書世胄迺鄙夷沈沈喬木宅風<lb/>
煙暗茅茨此理固莫詰或言有盛衰堂堂<lb/>
魏王勲談笑帝者師風雲締嘉㑹青史傳<lb/>
忠規諸孫静且秀振鷺逰天池鄉社三十<lb/>
年永謝紈綺姿興至來上國窺探抉幽竒<lb/>
聞聞與見見栁下揚鞭辤前聖六籍功尊<lb/>
聞審群疑江源發甕口濫觴渺無涯願持<lb/>
一寸膠黄流化晴漪天風捲秋濤舟楫慎<lb/>
所持時至諒有得衡門詎棲遲<lb/>
　　　李野齋别墅圖<lb/>
<pb n="KR4d0473_SBCK_005-19b"/>
别墅依平陂翳翳桑麻隂田翁理農具晴<lb/>
雲起遥岑于時春事初佳樹響鳴禽先生<lb/>
朝出遊呼童佩瑶琴仲也行比肩叔也聲<lb/>
相尋興至或坐石臨流散虚襟有客携酒<lb/>
壺勸我手自斟共言羲皇時古風藹淳深<lb/>
巍巍居仁里盛徳世所欽三鳳在髙岡參<lb/>
飛起清音恂恂化卑讓嵗徃猶傳今披圖<lb/>
儼見之慰我夙昔心<lb/>
　　　子昂人馬圖<lb/>
飄騰天山霧盪摩玉京雲耿耿萬里姿矯<lb/>
<pb n="KR4d0473_SBCK_005-20a"/>
首空其羣迺翁愛神俊泚筆五采分翁歸<lb/>
侍帝所乗化觀芸芸彼亦與之俱追風超<lb/>
九垠<hi>下世一年時松雪翁已</hi>
　　　題墨蘭圖<lb/>
秉芳空林中介石交不黷飛英散玄佩受<lb/>
露以膏沐群妖春炫晝墨守益慎獨豈不<lb/>
念嵗晏自獻傷我足矯矯金石交挽之不<lb/>
盈掬疏清湛虚心振直耿絜腹昊天有正<lb/>
令俛仰萬物肅臨風獨躊躇白駒儼空谷<lb/>
　　　次韻瑾子過梁山濼三十韻<lb/>
<pb n="KR4d0473_SBCK_005-20b"/>
大野豬東原狂瀾陋左里交流千尋峰㑹<lb/>
合百谷水量深恣包藏神静莫比擬碧瀾<lb/>
渺無津緑樹失其涘揚帆鳥東西擊楫鷗<lb/>
没起長橋篙師歌短渡販客止天平雲覆<lb/>
幕灣迴路成砥鷹坊嚴聚屯漁舍暎渚沚<lb/>
栁絲翠如織荇帶組交薿出日浮鉦金明<lb/>
霞紆綬紫一歃澆腸迴三頮慰顙泚髙桅<lb/>
列魚貫逺吹生鳳觜前奔何無休後進復<lb/>
不已遶如林烏旋疾若坂馬駛飄飄愧陳<lb/>
人歴歴見遺趾流移散空洲崛强尋故壘<lb/>
<pb n="KR4d0473_SBCK_005-21a"/>
波清鳬聚陣日落魚㑹市土屋危可縁草<lb/>
广突如峙蓮根漲新圩蒲芽護荒坻水花<lb/>
碧團團雲葉白迤迤濬脩出飛泉闡闢搜<lb/>
故址緬思重華帝允屬夏后氏彛倫著箕<lb/>
疇偉功傳遷史目力渺無窮行跡端可紀<lb/>
前村捋柔桑沃壤接良耜餘芳錦堆爛宿<lb/>
麥翠圍侈迺知東魯儒終作中朝士養源<lb/>
匯滉瀁包荒納遐邇驅馳屢經過感歎復<lb/>
慰喜南還幸遂願永雪洗耳耻<lb/>
　　　憶昔三首<lb/>
<pb n="KR4d0473_SBCK_005-21b"/>
憶昔白雲阡有松如車輪初日炫五采湛<lb/>
湛珠露勻是時十四五恍不知其因有客<lb/>
笑指之慈䕃在汝身猛志親六籍百川渺<lb/>
無津懷刺慎所從一一先朝臣文昌古遺<lb/>
直談經鬱紛綸授以漆簡書經緯通天人<lb/>
碧波掣鯨魚瑞錦翻麒麟昌歜世所鄙食<lb/>
之迺竒珎厠身金鑾中黽俛二十春懼貽<lb/>
先師羞執筆常逡巡即今已六十誓墓廬<lb/>
松筠厚徳靡有報淚與寒泉淪<lb/>
外家甘盤宅門閎誠煒煌髙懸金碧牓中<lb/>
<pb n="KR4d0473_SBCK_005-22a"/>
有衮繡堂珠璣左右侍絲竹儼成行㓜不<lb/>
識慈顔到彼心徬徨每嵗兩過之嚴訓具<lb/>
有方膏梁病居養久爾生惰荒七嵗誦詩<lb/>
書十齡學詞章駸尋志學嵗折節師老蒼<lb/>
紀事法班馬㝠心契羲黄謬與時彦交寶<lb/>
書閲琳琅今兹乞南歸徃事増慨慷興懷<lb/>
陶與蘇秉筆追耿光凱風有遺思願言繼<lb/>
餘芳<lb/>
寥寥帝王州我翁佐其治有亭名朝陽青<lb/>
溪清且駛旁有籌邉閣羣公集裾翠翹翹<lb/>
<pb n="KR4d0473_SBCK_005-22b"/>
萬芰荷雨過争旖旎飛觴羽書來翕霍江<lb/>
上燧峩冠極遊談戎弁生縱恣予時侍其<lb/>
旁側耳聴論議翁言不見取投劾乃謝事<lb/>
坐令百萬家解甲竪降幟徘徊夕陽亭晉<lb/>
宋政相佀<lb/>
　　　重巖圖<hi>為劉明叟迺翁作</hi>
夙昔慕清隠振衣躡層巒飛鳥出天末白<lb/>
雲生樹端稍覺所歴險撫松獨盤桓緬彼<lb/>
巖中人塵世靡有干飢食千嵗芝朱顔炯<lb/>
團團一日不見之披圖儼清歡崩崖罥枯<lb/>
<pb n="KR4d0473_SBCK_005-23a"/>
藤迴流起危湍微茫暝色共凌亂生綃寒<lb/>
心期果㝠㑹願言力加餐<lb/>
　　　王叔載以江梅有佳實託根桃李<lb/>
　　　場為韻見貽因次其韻<lb/>
百川既東流震澤成三江學海詎有窮泝<lb/>
源探敦厖緬彼學古人善問如鐘撞簞瓢<lb/>
豈在樂摳衣願為邦<lb/>
六籍㑹有厄禍繇漢晉開支離起田孟誣<lb/>
偽興姚梅綿蕞匪正禮區區存曲臺吟詠<lb/>
既莫分褒貶以為才<lb/>
<pb n="KR4d0473_SBCK_005-23b"/>
峨峨神京秀轍跡貫九有奉璋弁如雲執<lb/>
轡沃在手欲窮羲黄心編簡滅科斗研摩<lb/>
詎無念急景謝衰朽<lb/>
風雨乖素期山雞鳴喈喈豈不念夙昔愛<lb/>
此日夕佳平明視青天羲輪御中街榮悴<lb/>
㑹有時願言壯其懷<lb/>
髙門深寧翁晚嵗悲絶筆愛彼樸樕才化<lb/>
為楩楠質春花五采妍秋至詎俱實遺文<lb/>
粹東楹賤子願叙述<lb/>
昔聞中書垣上有紫微閣微言續九共妙<lb/>
<pb n="KR4d0473_SBCK_005-24a"/>
義追八索嶔岑大厦傾作記金鑾託深悲<lb/>
在廣招寥寥鈞天樂<lb/>
少小不自持曲學尊蕪繁舉觴一釂之為<lb/>
言護深根先天有至理能使月窟温談笑<lb/>
襲師訓詎知雪齊門<lb/>
斥鷃不能飛欲作搶榆髙何如阿閣鳳守<lb/>
真始風翺志士惜短日碩人養屯膏蕭脂<lb/>
始薦鬯食黍迺雪桃<lb/>
昔年委閭巷初不願禄仕紬書探異門擬<lb/>
作前國史念至事益非委命以修已勿為<lb/>
<pb n="KR4d0473_SBCK_005-24b"/>
衆所譏不如道旁李<lb/>
君才如江梅不入桃李場徬徨念先猷貫<lb/>
鵠始挽彊後生捕形影争言早升堂唯餘<lb/>
白髮士耿耿無它腸<lb/>
　　　董生噩上人以叔載韻見貽再次<lb/>
　　　韻<lb/>
關河一轍跡耿耿明天江五方各異俗中<lb/>
州誠駿厖吾欲上帝閽帝閽不敢撞終然<lb/>
返初服飬佚歸海邦<lb/>
逺宦三十年石田今始開觀象慕易京登<lb/>
<pb n="KR4d0473_SBCK_005-25a"/>
真想仙梅夙昔希匠石嵗晚成輿臺志念<lb/>
詎不深樸樕慙非才<lb/>
弱冠慕静居掩息空萬有老禪深愛之微<lb/>
笑示以手忍欲如忍事吸醯過三斗終然<lb/>
寒松勁不作朝菌朽<lb/>
鞾帽成戚施逆耳風其喈昂然望南山愛<lb/>
彼日夕佳朝來何所見萬馬盈天街所以<lb/>
巢居子終然養澄懷<lb/>
辛勤下帷生涌思不停筆範鑪鎔吉金變<lb/>
化銷其質湛深陋雕蟲多聞覈萍實袖手<lb/>
<pb n="KR4d0473_SBCK_005-25b"/>
毋自藏盛世富紀述<lb/>
噩師禪林秀宛在諸天閣當其調護時危<lb/>
石繫朽索作賦極剪裁衆物各有託氲氲<lb/>
荆山玊洋洋咸池樂<lb/>
玄圃有琪樹不使枝葉繁譬彼積學人芟<lb/>
蕪養天根嵗暮霜雪至銅柯生晏温一為<lb/>
梁棟材落落懸金門<lb/>
吾師深寧翁屹屹泰華髙佳哢時一遊不<lb/>
使凡羽翺方壺貯神藥變為五色膏服之<lb/>
生羽翰陋彼東方桃<lb/>
<pb n="KR4d0473_SBCK_005-26a"/>
禀性非好遊亦不願禄仕感彼獲麟翁歴<lb/>
聘删魯史正緒願有傳固陋敢私已年衰<lb/>
絶聞見謝彼井上李<lb/>
少壯勿自摧振容上詞場鵜膏淬寒鋒談<lb/>
笑摩堅彊藉以雜纎羅貯以白玉堂辱贈<lb/>
莫知報因之結中腸<lb/>
　　　芳思亭<lb/>
　大父尚書公治圃南郊有堂亭凡十五<lb/>
　方池脩廊屈折便宜雨甚亦無礙遊事<lb/>
　逮今荒廢踰四十年故基陳跡不復可<lb/>
<pb n="KR4d0473_SBCK_005-26b"/>
　考近築一亭雜植花木廣不踰畆髣其<lb/>
　萬一名之曰芳思玩其英華將以紬繹<lb/>
　志興翰墨有紹是則　先公之志作詩<lb/>
　示瓘瑾併求親友同賦<lb/>
侃侃　尚書公投紱理泉石五堂適寒暑<lb/>
十亭送昕夕瓊英玄圃秀美䕃嘉樹碧脩<lb/>
廊不受雨來徃随履舄紅雲漲方塘丹霞<lb/>
耀翠席嘉魚黄金掌瞥見眇莫測辛勤三<lb/>
十年深逝晦朝蹟遺訓示子孫樹藝比其<lb/>
徳浮雲變須臾百幻倐消蝕空餘鄭公莊<lb/>
<pb n="KR4d0473_SBCK_005-27a"/>
耕稼給衣食緬彼行樂時衆植各有職以<lb/>
兹一畆園髣像見疇昔幽葩與群卉生意<lb/>
日不息朝陽漱靈根三咽妙紬繹曠懷事<lb/>
幽賞誓矣躬六籍<lb/>
　　　次韻袁季厚恵苦筍楊梅二首<lb/>
食苦不願餘甘囬迺稱美空巖飬滋味老<lb/>
叟清晨起斵之玉箸圎拾以付稚子駢頭<lb/>
萃豪門咀吞訝金矢維時朱明中盛徳恊<lb/>
清徴翛然在隂翳儼與松柏峙玉液生華<lb/>
池可廢杜康祀含章守元吉黄中本通理<lb/>
<pb n="KR4d0473_SBCK_005-27b"/>
絜腹表正性要以除穢滓初如橄欖食不<lb/>
作即且棄世方尚腥羶易牙正専味愧我<lb/>
清齋客足音跫然佀<lb/>
空巖迸瓊珠蕭蕭白雲中恍疑群仙立欲<lb/>
脫煙霧叢招提者誰主日出撞金鐘笙簧<lb/>
激清濁旌盖摇青紅遂令彼林谷徴索恨<lb/>
靡窮侍臣久歸田不數蔗椀功頃筐逺相<lb/>
致齒頰生冰風昂昂長松盖下有萬馬容<lb/>
同源匪異本斯文永為宗<lb/>
清容居士集卷第五<lb/>
</p>
<p>
</p>
  </div>
</body>
</text>
</TEI>
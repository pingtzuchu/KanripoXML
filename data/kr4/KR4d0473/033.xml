<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0473_SBCK_033-1a"/>
清容居士集卷第三十三<lb/>
　表誌<lb/>
　　　西山阡表<lb/>
嗚呼我　大父嚴州宋寳祐五年丁巳六<lb/>
月七日庚寅即世年六十有七後六十有<lb/>
七年是為<lb/>
皇元至治三年嵗在癸亥<lb/>
聖天子推恩文武錫命有秩不肖孫桷以<lb/>
從臣遂得贈中順大夫上騎都尉㑹稽郡<lb/>
伯　大母令人王氏㑹稽郡君是嵗五月<lb/>
<pb n="KR4d0473_SBCK_033-1b"/>
丞相忠獻王薦于<lb/>
英宗超拜侍講學士泰定元年又贈嘉議<lb/>
大夫禮部尚書上輕車都尉㑹稽郡侯郡<lb/>
君加㑹稽郡夫人嗚呼桷生七日而母史<lb/>
夫人卒　先考處州嘗語曰汝外祖敷文<lb/>
轉運公諱賔之淳祐十一年辛亥嵗秋八<lb/>
月病且革　嚴州詗疾候所命于時汝母<lb/>
年六嵗余年七嵗即指曰吾女以中外表<lb/>
願奉公㓜子　大父謝且立曰㓜子獲為<lb/>
越忠定王孫壻它日生孫寧負吾兩門哉<lb/>
<pb n="KR4d0473_SBCK_033-2a"/>
桷泣受其語以識桷髫齓時喜聞遺事于<lb/>
時　越公賔客子孫宦途著仕而　大父<lb/>
遊從咸在嘗語曰　越公為京尹十有一<lb/>
年擿括隠伏抑强振恵繄汝　大父宻以<lb/>
賛外若韋布使世不知有子弟名字其居<lb/>
越公䘮盡喪禮喪除廬于墓不入城府者<lb/>
三年匪惟鄉人言之外州士大夫能言之<lb/>
退考于家乗曰初補承務郎監無為縣襄<lb/>
安鎮知建寜府浦城縣丞　越公久侍從<lb/>
陞政府而執政子求外仕令不許故再任<lb/>
<pb n="KR4d0473_SBCK_033-2b"/>
佑神觀紹定四年　越公解機政始得授<lb/>
江南東路安撫司幹辦公事端平二年以<lb/>
侍養請于朝優許之充沿海制置司機宜<lb/>
文字淳祐七年通判嘉興兼尚書省提領<lb/>
田事所檢閱迺曰吾得以仕矣治府事無<lb/>
留難囹圄以空悉以　越公尹京法治之<lb/>
郡守謝不能提領户部財用史宅之悉括<lb/>
諸司田阿媚奉上具籍百餘萬用户部印<lb/>
入御府而以副帙置三省始愀然曰吾不<lb/>
可復治乞歸三年授江陰軍力辤以疾後<lb/>
<pb n="KR4d0473_SBCK_033-3a"/>
户部果督責浙西諸州虗籍守臣争納告<lb/>
丐罷言諸司田皆朝廷舊籍欲入虗籍則<lb/>
宜蠲舊籍未幾宅之死始悔罷而副帙在<lb/>
三省者國亡散落民間言利大臣深信之<lb/>
卒為東南害十一年知嚴州寳祐二年提<lb/>
舉台州崇道觀積官至中散大夫鄞縣開<lb/>
國子　先䖏州登朝贈中奉大夫再以登<lb/>
極恩贈中大夫維我　大父訓範嚴宻居<lb/>
家治具畢舉區别工技悉精其能堂奥危<lb/>
坐無笑色聚書至數萬卷圖畫鼎彛鑒裁<lb/>
<pb n="KR4d0473_SBCK_033-3b"/>
得源委而　先䖏州遵奉誡令教子晝夜<lb/>
不廢桷得以譾薄文藝敘升翰苑幾二十<lb/>
年再為集賢直學士今復超進為翰林侍<lb/>
講學士夙昔期望扵遺言見之今墓在桃<lb/>
源之西山王氏夫人合葬焉　大父諱似<lb/>
道字子淵曽祖諱臯累贈太保　妣楊氏<lb/>
越國夫人楊氏魯國夫人　祖諱昇累贈<lb/>
太師衛國公　妣楊氏齊國夫人　考諱<lb/>
韶少傅同知樞宻院事資政殿大學士累<lb/>
贈太師越國公　妣陳氏周國夫人配王<lb/>
<pb n="KR4d0473_SBCK_033-4a"/>
氏平江府吴江縣癯庵先生份之四世孫<lb/>
蘇養直向伯恭張安國朱元晦諸賢賦詩<lb/>
于其家圃有詩集十卷行扵世長子諱浚<lb/>
奉議郎淮西制置司機宜文字入<lb/>
皇元改授承務郎賔州同知娶史氏孫四<lb/>
曰棟楳棅栐孫女十曽孫五彦毅亨端辛<lb/>
孫女一　先䖏州諱洪朝列大夫同知處<lb/>
州路總管府事贈中奉大夫浙東道宣慰<lb/>
使都元帥䕶軍㑹稽郡公娶史氏楊氏並<lb/>
追封㑹稽郡夫人子桷為嫡長孫女三曽<lb/>
<pb n="KR4d0473_SBCK_033-4b"/>
孫二瓘瑾女四人四世孫男曮曄女徳秀<lb/>
袁為鄞聞姓晉政府繇　越公始至于<lb/>
大父承緒展世不赫赫以求髙命所居堂<lb/>
曰拙逸曰得閒殆見其雅志將以俟于後<lb/>
矣夫徳厚者報深恃報自佚必不能以顯<lb/>
郡公事兄若父讓爵避財鄉黨至今能言<lb/>
惴慄四十年而教子督切則曰我大父之<lb/>
訓我不敢私今雖未厎于成詩書之澤殆<lb/>
能以自白嵗月逾邁交友故吏凘落幾盡<lb/>
隧碑有缺幾扵無傳是則有罪矧以不腆<lb/>
<pb n="KR4d0473_SBCK_033-5a"/>
之文行于南北庸述祖徳刻于墓道俾子<lb/>
孫有考泰定元年嵗次甲子　月　日孫<lb/>
具官桷表<lb/>
　　　先大夫行述<lb/>
先大夫諱洪字季源姓袁氏袁爲眀州著<lb/>
姓州陞爲慶元宋仁宗朝詔外郡得籍開<lb/>
封舉進士嘉祐初爲開封舉首者諱轂後<lb/>
通判杭州蘇文忠公時爲郡太守日論文<lb/>
史典處州以終贈光禄大夫其宗諱㲄亦<lb/>
占籍開封試進士歴官至祥符縣丞因家<lb/>
<pb n="KR4d0473_SBCK_033-5b"/>
焉為公六世祖五世祖諱謂贈少保　髙<lb/>
祖諱臯贈太保靖康難作隨青州兵復歸<lb/>
里積善好施年八十餘預言死期别親黨<lb/>
沐浴端坐以逝　曽祖諱昇為眀州助教<lb/>
贈太師衛國公樹徳力卑讓鄉里尊信郡<lb/>
有不軌大獄命公攝治即其家搜驗得偽<lb/>
署籍姓名一千餘人皆六縣大家不以送<lb/>
官立焚之異行遺事世多所傳錄妣楊氏<lb/>
封太恭人贈齊國夫人　祖諱韶㓜學于<lb/>
族父正獻公爕登淳熙丁未第嘉泰禁道<lb/>
<pb n="KR4d0473_SBCK_033-6a"/>
學自趙忠定以下皆入黨正獻公坐廢<lb/>
越公為吴江丞得罪蘇師旦俱家居避禍<lb/>
嘉定改元褒叙趙忠定公朱文公扵是相<lb/>
次被召先後為侍從搢紳榮之尹臨安十<lb/>
年神眀愷悌自辛棄疾揚王休馬大同丘<lb/>
崈以後推公次之為同知樞宻院事以資<lb/>
政殿大學士銀青光禄大夫奉化郡開國<lb/>
公致仕贈太師越國公妣陳氏吉國太夫<lb/>
人贈周國夫人　考諱似道中散大夫知<lb/>
嚴州總覈事物能通達損益然不樂仕進<lb/>
<pb n="KR4d0473_SBCK_033-6b"/>
守次江陰將行乞祠祿以歸理宗異之贈<lb/>
中大夫妣王氏恭人贈令人公嚴州次子<lb/>
七嵗能諷誦詩書左氏通大義以　越公<lb/>
遺表恩奏補承務郎年十七試吏部銓監<lb/>
鎮江府大軍倉眀年道臨安馬光祖以樞<lb/>
宻為京尹上書往見之馬公喜謂曰是故<lb/>
袁越公孫耶光祖治京師皆先公條教今<lb/>
官位適相同然貴家諸郎多不達文墨是<lb/>
書果子所作當留以自近公謝不敏遂改<lb/>
辟監桃源酒庫檄入帥幕時馬公號嚴敏<lb/>
<pb n="KR4d0473_SBCK_033-7a"/>
客多畏避不敢進率秉燭决諸曺事命四<lb/>
客坐四隅禁私語夜分間以成案俾閱先<lb/>
後是否一日擇巻牘繁冗者以試公公䟽<lb/>
其要領言是事曲直微有隠某官所擬微<lb/>
兩端馬公大喜日以不决事委處分將俾<lb/>
徴旁邑逋負公謝曰初入官而以括責稱<lb/>
懼失　先公遺訓馬公謝之禮部尚書李<lb/>
公伯玉薦可治劇邑中書舎人劉公震孫<lb/>
薦可理瘠縣馬公去國改兩浙轉運司幹<lb/>
辦公事轉運使胡太初刻峭善伺時相意<lb/>
<pb n="KR4d0473_SBCK_033-7b"/>
旨公不樂之請告歸里胡亟怒以緑匣<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>
還司署曰不即来當議劾公起視事或咎<lb/>
之迺慰曰太初先子　先樞宻門下士知<lb/>
子能官固若是後潜說友為轉運<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>督寧<lb/>
國絹十六萬疋公婉謝曰嘉熈以来江東<lb/>
稅絹皆虚負實籍寜國尤甚莫若悉蠲虚<lb/>
名止取景定至今年逋且昔時甞以不能<lb/>
謝馬公矣說友懼蠲數廣亟命他吏然卒<lb/>
不能辦為禮部貢院封彌官甫出院度宗<lb/>
忽降手札諭賈某曰舒津太學名士袁洪<lb/>
<pb n="KR4d0473_SBCK_033-8a"/>
嘉定名臣孫宜與陞擢差遣舒同里人賈<lb/>
疑有内援遂除舒太常博士公為太社令<lb/>
就職兩月諷門下省論而舒亦以他事去<lb/>
賈相嘗曰浙東唯温處士可任事四眀士<lb/>
不宜用于時髙公衡孫趙公汝楳以户部<lb/>
侍郎汪之林以汀州陸合以軍器少監章<lb/>
士元以太常少卿趙孟傳以贑州合執政<lb/>
官至守倅凡六十餘人皆家居月為一集<lb/>
約討論先哲言行不得議時事繇是公益<lb/>
得紬繹文獻深愛重自晦絶不通京師書<lb/>
<pb n="KR4d0473_SBCK_033-8b"/>
問賈相悉偵知之迺命主管華州雲臺觀<lb/>
咸淳壬申遷通判建康府公閱事敏决老<lb/>
吏不敢詒慮獄句容有偽楮連坐二百餘<lb/>
人悉出之㝎議止誅其首帥趙溍貴騃不<lb/>
親庶務僚属上府謁不得入率用紫袋取<lb/>
畫諾公坐賔次命吏白帥今邊事益急惡<lb/>
少年掠奪市上將驕不習兵非紫袋可奉<lb/>
行帥聞即延入閤出遜語且曰將循視沿<lb/>
江諸屯壘苟可安便者毋忌也甲戌冬十<lb/>
有二月帥行郡中大驚争移徙出郭而村<lb/>
<pb n="KR4d0473_SBCK_033-9a"/>
落民與故侯聮絡者復入城有約白晝罷<lb/>
市公詢扇亂者斬之戒門者毋納村民城<lb/>
中始安夜多火災有徼卒瞻對詳練公私<lb/>
以白金立署賊曺一夕卒馳報有賊約以<lb/>
二皷縱火東門劫門鑰以出今賊俱在廟<lb/>
中治火具公遣卒往伺賊將出廟門捕二<lb/>
人有緼火在手即斬以徇諸將留城者皆<lb/>
故侯部落至是益蹇傲願習射求官賞且<lb/>
曰在昔唯陳招捕習騎射今不能復見此<lb/>
等相公矣翼日將巡城請公乗騎吏擇馴<lb/>
<pb n="KR4d0473_SBCK_033-9b"/>
馬以進公命取將馬来將異之坐城上召<lb/>
諸將曰郡庫非制置使不敢用若等求較<lb/>
射吾當以私財定髙下語畢入射將挟矢<lb/>
前喏曰願奉約束然不敢先公手弓遂弦<lb/>
三發皆中革一入的將謝不敢公强之終<lb/>
不能並卒定其賞如初諸將前曰惜侍郎<lb/>
官晚然事不可為公嘿然侍郎盖江淮間<lb/>
幕府通稱也二月帥調精鋭居屯江城中<lb/>
羸卒數百相偶語有卒夜從江滸還言趙<lb/>
制置已南遁數日將解兵還淮西總領費<lb/>
<pb n="KR4d0473_SBCK_033-10a"/>
伯恭棄軍資夜乗舟如通州入海賈相師<lb/>
潰歸揚州諸將率故侯部落將劫公出城<lb/>
公不得己微服間道歸臨安見太常丞吴<lb/>
浚浚舊為沿江參議與公厚善相對各泣<lb/>
下公曰國勢日蹙諸將率聞風内叛浚薦<lb/>
丞相陳宜中將留用之公願自劾待罪急<lb/>
辤去趙公孟傅尹臨安奏為浙西安撫使<lb/>
機宜文字不拜趙公制置慶元復奏為沿<lb/>
海制置司參議官公時已陞階朝奉郎亦<lb/>
不拜乙亥冬臨安奉表降謝太后詔諭東<lb/>
<pb n="KR4d0473_SBCK_033-10b"/>
浙諸郡如命戒毋徒以百姓汙鋒鏑時入<lb/>
南軍道上虞餘姚焚掠以行聲言留軍慶<lb/>
元備禦居無何　王師將壓境公見趙制<lb/>
置言南軍以具海舟實無意留旦夕必入<lb/>
城縱焚當先攻甬東門宜戒火政分卒保<lb/>
東城以全居民未幾果縱火焚浮橋劫江<lb/>
滸城有備不得入舟出定海以行制置司<lb/>
改宣撫司復署為參議人心危疑旁郡邑<lb/>
相屯堡未散舊不快意扵衣冠者争上變<lb/>
入爵參議官陳允平素與王姓讐讐言新<lb/>
<pb n="KR4d0473_SBCK_033-11a"/>
從福州航海来見陳參議爲書蘓都統約<lb/>
以九月乗颿下慶元當出兵以迎又言禮<lb/>
部尚書髙衡孫而下三十餘人皆聮署勸<lb/>
進時張元帥督師將征南命招討使王世<lb/>
强圍捕鞫實公儒服立庭戺見王辨陳參<lb/>
議與聮署書實亡有招討故爲宋官寜知<lb/>
讐不爲虗言王未應有戎服長髯者將登<lb/>
階見公亟下拜持抱曰此吾袁侍郎詣王<lb/>
前曰傅海舊爲建康壕寨官承宣使阮思<lb/>
聰與侍郎巡城議列木栅阮言城廣不可<lb/>
<pb n="KR4d0473_SBCK_033-11b"/>
守且木柵無所從得傅海答曰蔣山左右<lb/>
巨木可取撤近郊居民屋髙下附益可立<lb/>
具使果欲守良無難阮故呂太尉姻盛怒<lb/>
將以軍律抗對殺海袁侍郎悟旨急叱海<lb/>
入獄眀日杖海而遣之今不知侍郎何故<lb/>
立庭下海願以身贖罪王大驚具賔禮以<lb/>
迎且告元帥帥引問之故公言安反側定<lb/>
新國當絶告訐羅織翼日元帥盛軍容坐<lb/>
府有告者復言奉化昌國某大家以故王<lb/>
為名一從台州黄巖来一從海上来帥立<lb/>
<pb n="KR4d0473_SBCK_033-12a"/>
叱去之陳參議亦繇是得脫郡大疫具善<lb/>
藥以施死者給棺以殯後戒以為常行之<lb/>
踰二十年至元十五年從趙公朝京師覲<lb/>
世祖皇帝天語命班秩宜髙從行者一等<lb/>
將授總管以子㓜辤迺授朝列大夫同知<lb/>
邵武路總管府事以疾不赴至元二十年<lb/>
授温州路同知疾作復辤公㓜從王先生<lb/>
鑐學問戒以躬行為持身本毎授以言行<lb/>
編諸書公守而行之至是書陶靖節詩顔<lb/>
氏家訓為一編以寄意至元丙戌嵗侍御<lb/>
<pb n="KR4d0473_SBCK_033-12b"/>
史程公奉　詔徴士首寄聲起公公遜謝<lb/>
不敢當大徳二年改授處州路同知命下<lb/>
而公已捐舘實是嵗二月十有八日享年<lb/>
五十有四　先大夫性孝友事兄賔州如<lb/>
父器物田宅賔州所予者猶辤不敢受<lb/>
嚴州遺澤二悉讓兄子淡嗜好自建康歸<lb/>
即獨處清坐嘗曰綺縠聲色非潤身延年<lb/>
佳物諸君何慕焉喜賔客終嵗無虗日客<lb/>
去復具饌以俟不喜言人過或甚不能自<lb/>
重者猶覆䕶言無是事急施與家無長物<lb/>
<pb n="KR4d0473_SBCK_033-13a"/>
嫁娶喪葬有不能舉者悉賑與之愛博而<lb/>
内眀碩儒故官旁邑外郡俱舘致教子弟<lb/>
嘗言吾交游宜廣汎愛親仁勿為臧否可<lb/>
也有客素依公調官　京師願奉公文書<lb/>
以效勞久之客得官羣議咎客公以書慰<lb/>
之君果有得猶我之得客出書示議者迺<lb/>
止善尺牘琴奕諸藝皆過人不自詫襮毎<lb/>
言沽名激行為之良易然不可欺扵心晚<lb/>
嵗過郡土神祠桷侍行指謂曰吾言出諸<lb/>
口今得視神無愧自丙子来冠屨雜糅抑<lb/>
<pb n="KR4d0473_SBCK_033-13b"/>
負不自振甞開釋防漸而扶植之或利害<lb/>
不便必正色廣論絶其萌蘖廼止殁之日<lb/>
郷里無貴賤老穉皆驚惋不絶葬在鄞縣<lb/>
桃源郷慈溪奥之原元配史氏太師丞相<lb/>
忠定史越王浩之曽孫祖彌堅資政殿學<lb/>
士贈太傅謚忠宣考賔之朝議大夫直敷<lb/>
文閣荆湖轉運副使再娶楊氏世儒家五<lb/>
世入太學景定壬戌太學進士太平州判<lb/>
官　之女以宋眀堂恩俱贈安人男一<lb/>
桷史出女三長適丞相史荘肅公嵩之孫<lb/>
<pb n="KR4d0473_SBCK_033-14a"/>
佀伯前將仕郎次適工部尚書余天任孫<lb/>
昌期前通仕郎次適資政殿大學士史巖<lb/>
之孫益伯前承務郎孫男二瓘瑾孫女四<lb/>
長適同知餘姚州事趙孟貫餘許嫁未行<lb/>
痛惟　先大夫言履歴歴在人口耳蚤登<lb/>
膴仕將大有為迄不得展究尚義勇斷施<lb/>
止扵州里而中年泊然退静莫有知其意<lb/>
者不肖孤藐然嗣承懼嵗月之久失扵傳<lb/>
貽將益負不孝願託于立言大賢以求信<lb/>
于後世謹述歴官行事辱賜之銘而傳焉<lb/>
<pb n="KR4d0473_SBCK_033-14b"/>
　　　先君子蚤承師友晚固艱貞習益<lb/>
　　　之訓傳扵過庭述師友淵源錄<lb/>
王鑐濟南人侍御史伯庠曽孫繇次翁始<lb/>
居鄞敦厚寡言㓜師之精理學多錄言行<lb/>
教人不喜矯飾壬戌進士<lb/>
張即之㕘政孝伯子孝祥從子善為頌語<lb/>
乾道淳熙事月日先後亡異史官李心傳<lb/>
嘗質之喜校書經史皆手定善本　嚴州<lb/>
奉祠日相過從有絜疾語言清整待僮僕<lb/>
亦然書蔽其名書法之壞自張始特加太<lb/>
<pb n="KR4d0473_SBCK_033-15a"/>
中大夫以夀終<lb/>
趙汝楳善湘子為宰相壻卑退自脩精易<lb/>
象有易叙叢書可傳官至户部侍郎晚嵗<lb/>
以理財進用失士譽<lb/>
李伯玉鄱陽人為右司論事得罪後為禮<lb/>
部尚書薦以政事可作劇邑將入政府卒<lb/>
馬光祖婺州人號吏師改署佐其府性過<lb/>
急斷决無停滯一時新進效之鄉有馬元<lb/>
演時為仁和縣晨坐廨决事五百縣大治<lb/>
改官奏舉皆出馬公後為衢州坐殺饑民<lb/>
<pb n="KR4d0473_SBCK_033-15b"/>
罷<lb/>
劉震孫東平人忠肅公元孫文清公之子<lb/>
魏文靖公之壻為喬丞相行簡樞属喬相<lb/>
與劉嘗言越公尹京政治晚嵗為宗正少<lb/>
卿兼中書舎人知為諸孫署剡曰嘉定名<lb/>
臣某有孫敏材宜理瘠縣<lb/>
胡太初天台人以清苦自檢治與處州季<lb/>
鏞同其父　越公門下士胡晚始自言事<lb/>
見劉克莊所為銘<lb/>
劉黻永嘉人左史出治慶元于時奉祠山<lb/>
<pb n="KR4d0473_SBCK_033-16a"/>
中以居鄉清脩薦世號六士<lb/>
汪之林里人龍圖閣學士大猷族孫為諸<lb/>
王宮教授守汀州晚嵗十年不通時相書<lb/>
逮識樓宣獻公言出處大致不可易居同<lb/>
里巷貧益甚卒<lb/>
應文煒奉化縣人精史學年六十始入太<lb/>
學蚤㳺江淮吴毅甫作相兄淵守建康不<lb/>
去應作書諷之即謝事毅甫竒之招入相<lb/>
府不顧去史嵩之罷相猶子璟卿上書或<lb/>
言應為輔史相諷所屬掠治應益忿然卒<lb/>
<pb n="KR4d0473_SBCK_033-16b"/>
得脫癸酉嵗襄陽降應言世事已去　先<lb/>
子官金陵戒母携妻孥凡所言得失悉中<lb/>
曹説侍講粹中曽孫父為山陽佐死難㓜<lb/>
絶葷娶精易象數論語詩春秋皆有解多<lb/>
折衷舊説嵗一再至易説為里人所竊今<lb/>
不傳聞在松江儒家<lb/>
王先生應麟兄弟中博學宏詞科為翰林<lb/>
學士禮部尚書咸淳詔冊辭命皆先生所<lb/>
作著書有春秋攷逸詩攷古易攷通鑑義<lb/>
例攷困學紀聞玉海一百卷文集一百卷<lb/>
<pb n="KR4d0473_SBCK_033-17a"/>
先子命桷受業門下十年<lb/>
胡三省天台人寳祐進士賈相舘之釋通<lb/>
鑑三十年兵難藁三失乙酉嵗留袁氏塾<lb/>
日手抄定註己丑冦作以書蔵窖中得免<lb/>
定註今在家<lb/>
吴浚建昌人喜論兵為建康參議數凌侮<lb/>
郡將賈相督師舟泊龍灣客謁不得入吴<lb/>
大慟賈竒之後入為王宮教授累遷起居<lb/>
舎人嘗薦　先子于陳丞相入南起義兵<lb/>
事不濟議降文丞相殺之<lb/>
<pb n="KR4d0473_SBCK_033-17b"/>
戴表元辛未進士善論䇿失仕歸里力從<lb/>
諸先生能古文為金陵教授時與之同官<lb/>
家貧衣食喪葬咸賙之後留塾中有榆林<lb/>
集五十卷<lb/>
黄震慈溪縣人以清介聞賈相知之守撫<lb/>
州兼本路提㸃刑獄迄不能合坐論去性<lb/>
不喜鄉里獨作書以所為日抄一編寄贈<lb/>
陳蒙鄞縣人國子司業塤之子善筆札治<lb/>
獄多探竒嘗疑之後為淮西總領以浪用<lb/>
公帑罷貶建昌晚守温州夜别　先子行<lb/>
<pb n="KR4d0473_SBCK_033-18a"/>
益詭誕子孫散亡不可攷<lb/>
安劉汴人居鄞之小溪以詩義冠多士善<lb/>
清言三歴祕丞郎官素為賈相客安以科<lb/>
目自持卒不得顯用<lb/>
程鉅夫舊名文海郢州人今居建昌善鑒<lb/>
裁為侍御史時奉　詔徴江南遺逸首薦<lb/>
先子以疾辤所薦士皆知名多至大官今<lb/>
為翰林學士承旨<lb/>
謝昌元資州人淳祐甲辰别院第一守封<lb/>
州提舉廣東常平㓜嵗見劉文節公光祖<lb/>
<pb n="KR4d0473_SBCK_033-18b"/>
能道蜀士大夫言行可傳録言蜀中亡事<lb/>
甚慘僑居于鄞入　朝爲禮部尚書<lb/>
青陽夢炎西蜀人使李璮善機辯賈相愛<lb/>
之爲荆湖提㸃刑獄仕<lb/>
元朝為吏部尚書多智<lb/>
留夢炎三衢人事見　國史晚爲翰林承<lb/>
旨焚香擇吉日薦　先子于御史中丞翰<lb/>
林脩撰汪漢卿與桷官翰林時言之<lb/>
趙與<graphic n="KR1918" url="https://raw.githubusercontent.com/kanripo/KR-Gaiji/master/images/KR1918.png" mimeType="image/png"/>黄巖人篤實無城府睦姻族與<lb/>
先子俱爲史壻官　亰師歲一遣問官至<lb/>
<pb n="KR4d0473_SBCK_033-19a"/>
翰林學士卒<lb/>
盛夬金華人邃經學多本項安世氏丞相<lb/>
王爚薦為太學博士後通判慶元<lb/>
梅應發廣徳人與叔祖履道同補太學為<lb/>
慶元教授習詞科卒不成官至太府卿喜<lb/>
抄書先世書皆傳冩<lb/>
舒缶祥台州寧海人七嵗能作古文弱冠<lb/>
謁吴子良吏部大竒之吴學于陳耆卿舎<lb/>
人舎人學于葉適正則以師道自任好譏<lb/>
侮晚嵗詩益工官慶元時與之游後作書<lb/>
<pb n="KR4d0473_SBCK_033-19b"/>
俾桷往事之<lb/>
劉莊孫學于舒能文詞深沉善精思家貧<lb/>
無書傳五經能黙與先儒合病廢卒<lb/>
樓槮宣獻公族孫精曆法言宋司天氣朔<lb/>
盈虗當改章法不可用未之信後授時曆<lb/>
頒言始驗舘于賔州伯父家四十年日布<lb/>
筭疑多財者貧老卒<lb/>
應發孫㕘知政事㒡之子父為翰林學士<lb/>
時能代父書命後祕其父書不出好博以<lb/>
蠱死<lb/>
<pb n="KR4d0473_SBCK_033-20a"/>
史蒙卿乙丑進士拙程文黙誦五經其學<lb/>
喜竒説禮部尚書王公多傳授之卒以竒<lb/>
不合于王公<lb/>
陳㝎孫參知政事卓之孫為軍器監丞家<lb/>
居四十年嵗奉祭祀必哭泣年八十餘迺<lb/>
終<lb/>
余尚賔官至太府寺丞賈相入朝不得調<lb/>
孝友誠實鄉里交賢之<lb/>
謝翺南劒人僧圓志瑞州人俱能古文尚<lb/>
嚴簡氣欎不自舒困死<lb/>
<pb n="KR4d0473_SBCK_033-20b"/>
周宻湖州人與陳厚韓翼甫李義山咸淳<lb/>
初為運司同僚俱有吏才約貴日以字稱<lb/>
禁近俗名號陳能文端眀存之弟韓安陽<lb/>
裔孫善持守李豪邁名吏夀朋之孫皆蚤<lb/>
卒周中丞祕曽孫晚嵗以鑒賞游諸公微<lb/>
失雅道<lb/>
葛慶龍南康人寓居四眀僧舍精唐律詩<lb/>
酒酣能飛筆為數百言然棄不復錄有什<lb/>
一集極精警游越卒<lb/>
　　　先夫人行述<lb/>
<pb n="KR4d0473_SBCK_033-21a"/>
嗚呼桷始生之七日己不孝罹禍于　先<lb/>
夫人音容永隔無所容罪毎侍　先大夫<lb/>
嘗語曰汝生之年嵗大熱丙寅為火協于<lb/>
支干臨安居民繁湫坐地沃水猶喘息不<lb/>
得止茵席器案如執焦汝母體素弱一夕<lb/>
暴泄輙不可藥目光已離猶視汝在褓中<lb/>
復愀然曰桷来前念至是曷時可忘耶桷<lb/>
泣而記之又曰　大父嚴州與汝　外大<lb/>
父敷文公最相好伏臘治具悉相佀商榷<lb/>
品目議論好惡無一不脗合汝　祖母王<lb/>
<pb n="KR4d0473_SBCK_033-21b"/>
令人史太師甥孫故扵敷文通姻好益宻<lb/>
淳祐辛亥八月敷文病㿃下　嚴州日問<lb/>
疾敷文力疾言吾有二児二女皆未姻願<lb/>
以穉女屬公㓜子吾時年七嵗汝母年六<lb/>
嵗是月　嚴州治幣問名閱七日敷文捐<lb/>
舘　嚴州嵗時往敷文家撫汝母候笄期<lb/>
以主我中饋又無禄　嚴州即世景定辛<lb/>
酉歸于我史氏號大門　伯父賔州嚴峻<lb/>
汝母屈意朝夕承候無替惰分至大祭盛<lb/>
服俟廟門陳器薦牲饌低首傴立終日不<lb/>
<pb n="KR4d0473_SBCK_033-22a"/>
少動性絜静無華飾從母廣國夫人為昭<lb/>
化軍節度使謝公埜配貴家競侈異獨無<lb/>
纎粟模效毎一詣親黨歸悉脫去鈿靨嘗<lb/>
言教児嬰孩必蚤加訓整庶無為父母羞<lb/>
余年少時習騎射必正色切劘或從㕔屏<lb/>
偵問所與交有凡近者即掩被就睡眀日<lb/>
徐曰先丞相家無此客　先夫人少母張<lb/>
夫人所出張夫人生二女長適謝公　先<lb/>
夫人既卒謝公日迎張夫人張夫人不肯<lb/>
去泣曰吾一外孫曷忍去卒撫字見桷有<lb/>
<pb n="KR4d0473_SBCK_033-22b"/>
室張夫人言外祖敷文方死時汝母坐床<lb/>
下泣不置勸之食不食終日坐殯次不離<lb/>
服除一詣庶母房至嫁日始再詣别之家<lb/>
人莫有識其顔面者桷既長舅氏軍器監<lb/>
丞栁州某言忠定越王淳熙中召赴徳夀<lb/>
慶夀班孝宗曲宴問曰太傅㓜子今何姻<lb/>
忠㝎謝不敢孝宗曰吾為太傅成之是時<lb/>
崇憲靖王伯圭女方笄即封新安郡主以<lb/>
嫁忠宣是生敷文敷文長外家出宰武康<lb/>
縣縣滿始歸里敷文言吾祖暨外祖皆真<lb/>
<pb n="KR4d0473_SBCK_033-23a"/>
太師汝曺當謹擇婚對今甥已克堪問學<lb/>
慎毋忘外家敷文嘗言而母㓜静簡當有<lb/>
成竟迄不享年幸子在猶能慰吾意夫人<lb/>
諱棣卿字景華以宋眀堂恩追封安人謹<lb/>
按史氏譜有舉八行者諱詔贈太師冀國<lb/>
公為五世祖曽大父諱浩舊學相孝宗純<lb/>
誠厚徳歴三公以太師保寜軍節度使魏<lb/>
國公致仕追封越王謚忠定妣貝氏封齊<lb/>
魏國夫人伯祖諱彌逺相寜宗理宗太師<lb/>
中書令祖考諱彌堅資政殿學士光祿大<lb/>
<pb n="KR4d0473_SBCK_033-23b"/>
夫奉化郡開國公致仕贈太傅壯嵗尹臨<lb/>
安帥湖南多異政中令為相歴年滋多太<lb/>
傅不復肯仕家居十餘年端平改元謚忠<lb/>
宣妣趙氏新安郡主封衛國夫人考諱賔<lb/>
之朝議大夫直敷文閣荆湖北路轉運副<lb/>
使少事丘文定公崈以政事稱六為郡太<lb/>
守贈通奉大夫妣王氏恭人丞相忠定魯<lb/>
公淮之孫妣葉氏恭人俱贈碩人丙寅嵗<lb/>
冬十一月葬于鄞縣通逺鄉建奥之原卒<lb/>
時年二十有一後三十有三年　先處州<lb/>
<pb n="KR4d0473_SBCK_033-24a"/>
不祿懼體魄之不寜遂别葬于桃源鄉慈<lb/>
溪奥之原　先處州諱洪朝列大夫同知<lb/>
處州路總管府事　曽祖諱昇贈太師衛<lb/>
國公　祖諱韶同知樞密院事資政殿大<lb/>
學士銀青光祿大夫奉化郡公致仕贈太<lb/>
師越國公　父諱似道朝議大夫知嚴州<lb/>
贈中大夫男一人桷女二人長適丞相莊<lb/>
肅史公嵩之孫佀伯前將仕郎次適工部<lb/>
尚書余天任孫昌期前通仕郎　先大夫<lb/>
晚得女一人適資政殿大學士史巖之孫<lb/>
<pb n="KR4d0473_SBCK_033-24b"/>
益伯前承務郎孫男二瓘瑾孫女四長適<lb/>
同知餘姚州事趙孟貫餘許嫁未行私念<lb/>
桷孤苦不自振擢揆厥有生與　先夫人<lb/>
違棄之日俱積今宰木已抱過庭之訓懼<lb/>
無以貽子孫敢求偉扵文詞叙而銘之庶<lb/>
得以永考而有傳焉<lb/>
　　　亡妻鄭氏事状<lb/>
亡妻諱某姓鄭氏鄭為眀州令族世家于<lb/>
鄞始自元祐舉進士至宣和時其孫入辟<lb/>
雍有諱某者當孝宗時爲郎曺守平江寖<lb/>
<pb n="KR4d0473_SBCK_033-25a"/>
著至太師尚書令忠定魏郡王諱清之以<lb/>
舊學相理宗官簿益盛故君之七世祖至<lb/>
髙祖皆贈太師魯國公魯公長子某國學<lb/>
進士贈中太夫妣邊氏封太碩人魯公配<lb/>
臧夫人素嚴忠定之生夫人將不舉邊氏<lb/>
亟詣姑取保乳之長歸于其姑後碩人生<lb/>
子諱某與忠定同登嘉定丁丑進士第邊<lb/>
碩人卒忠定為之服衰以報其子亦官至<lb/>
中大夫秘書監寳謨閣待制以終扵君為<lb/>
祖贈正奉大夫妣汪氏封太碩人待制生<lb/>
<pb n="KR4d0473_SBCK_033-25b"/>
子諱某朝請大夫直祕閣主管建昌軍僊<lb/>
都觀扵君為考妣汪氏封宜人淳祐中忠<lb/>
定以師臣再相年益髙祕閣入閤承侍禆<lb/>
賛可否務總約體要纎秒不以纇于時賈<lb/>
相帥京湖數張皇軍旅邀國用朝廷抑不<lb/>
下賈相恨議繇公出辛亥嵗丞相薨庚申<lb/>
賈入相由是積二十有三年不復出仕<lb/>
先處州繇太社令奉祠里居祕閣公多能<lb/>
言臺閣舊事數往還是時祕閣新喪子無<lb/>
他嗣庚午嵗迺得君客至嘗抱立左右錦<lb/>
<pb n="KR4d0473_SBCK_033-26a"/>
𥜗珠髢注目不聽去　處州戲曰他日願<lb/>
以為子婦祕閣愀然若有屬癸酉嵗　處<lb/>
州通判建康府將之官宜人與祕閣餞飲<lb/>
于中堂共指桷曰誠宜為吾壻是嵗祕閣<lb/>
與宜人俱捐舘居第在城東門外乙亥兵<lb/>
難作　先處州以其遺言謀于其宗長始<lb/>
歸于我于時袁宗猶完盛先廟祭祀娣姒<lb/>
林立能卑順盡禮朔望承問無缺怠事桷<lb/>
外祖母張夫人甘柔凉燠調適以宜張夫<lb/>
人嚴整語相家内儀和珎組絲皆精巧有<lb/>
<pb n="KR4d0473_SBCK_033-26b"/>
度君能耳受目悟而敬成之張夫人病革<lb/>
視藥膳連月不入寢處嘗曰新婦不獲事<lb/>
先姑得事夫人斯可矣性静厚寡言笑遇<lb/>
事不輙發而是否瞭然不能易故䖏親黨<lb/>
無間言　處州㓜撫如已女君偵顔色承<lb/>
事幾二十年絶纎粟忤意己丑城中災遺<lb/>
物散燬　先處州以它事往吴杭間意忽<lb/>
忽不樂間治觴具能使如平盛時秘閣所<lb/>
後子不自振君深憂之竊從招提命所子<lb/>
嵗時以祀其先大徳戊戌嵗正月君産女<lb/>
<pb n="KR4d0473_SBCK_033-27a"/>
病榮弱桷主史甥姻于杭二月十日丁夘<lb/>
亟歸視之則已不及矣大禍仍構又八日<lb/>
而我　先處州亦捐舘舎噫念昔少時私<lb/>
欲奮勵學問以自振植　先處州愛之迺<lb/>
悉總攬酬酢俾不以亂其心不幸志昏能<lb/>
薄一無所成立四女二男皆君所出紉箴<lb/>
訓飭復能相其夫使有所不知及今一十<lb/>
有七年從宦　京師藐然孤身若忘其家<lb/>
缺内佐之助靡宻綜錯日益加多而學益<lb/>
以落文誠不能以表君之志敢求扵故家<lb/>
<pb n="KR4d0473_SBCK_033-27b"/>
之友人精扵言詞者誌而銘之君葬在鄞<lb/>
縣桃源鄉潘奥之原男瓘次瑾女一嫁餘<lb/>
姚州同知趙孟貫餘許嫁未行桷今為翰<lb/>
林待制是為　先樞宻太師越公諱韶之<lb/>
第四曽孫　先嚴州中大夫諱似道之嫡<lb/>
孫　先處州朝列諱洪之孤子也<lb/>
　　　外祖母張氏墓記<lb/>
外祖母張氏諱致和湖州徳清人嘉定六<lb/>
年七月生父某事趙崇憲靖王父子再世<lb/>
部樂伎年七嵗通音律桷曽外祖母新安<lb/>
<pb n="KR4d0473_SBCK_033-28a"/>
郡主歸崇王家見而愛之載以歸俾事外<lb/>
祖敷文轉運史公稍長為侍姬户室靡宻<lb/>
總覈合繩墨外祖性嚴急挈長覆短使不<lb/>
有忤意囊箧甲乙隨旨諭立陳于前如是<lb/>
踰三十年生二女長和政郡夫人嫁太尉<lb/>
昭化軍節度使謝埜次即　先妣㑹稽郡<lb/>
夫人歸于我　先考諱洪朝列大夫處州<lb/>
路同知總管府事二女皆嫁宰輔家于時<lb/>
謝以后族貴顯　先處州官臨安常卑讓<lb/>
䟽之外祖母雖久居相門見謝壻侈靡踰<lb/>
<pb n="KR4d0473_SBCK_033-28b"/>
限制心不樂而多留　處州以静恬自怡<lb/>
咸淳二年丙寅夏六月㑹稽夫人實生桷<lb/>
甫七日洞下遽卒又未幾　先處州病大<lb/>
熱垂死咸言不利於母將及父謝公願取<lb/>
已育之　處州在病摇手不許外祖母排<lb/>
斥詬詈户之遂日訓飭調適且祝曰児宜<lb/>
為史氏外翁自重八年謝公死泣曰吾固<lb/>
審若是吾盡力撫袁氏外孫他何之訖見<lb/>
桷娶婦生女至元二十四年二月<lb/>
日卒年七十有五葬于　先夫人墓左五<lb/>
<pb n="KR4d0473_SBCK_033-29a"/>
十武㓜通書筭善心計處州事有未及始<lb/>
諷之終以舊事敷文者言之晚嵗病瞽纚<lb/>
纚言外家事曰汝外曽祖太傅忠宣公居<lb/>
東湖滄洲十有四年不復仕作書諫兄忠<lb/>
獻辤相位不輟嵗賜生日器幣辤一再始<lb/>
受後數年不復受鄭忠定丞相忠宣公塾<lb/>
師也敷文受學焉其舊第前為舊學夀皇<lb/>
書後為授經鄭相書皆有深旨又曰音樂<lb/>
慎勿蓄今世公卿女樂皆俚野不足聽惟<lb/>
太傅壻趙崇王悉祖樂髓景祐譜調八十<lb/>
<pb n="KR4d0473_SBCK_033-29b"/>
四穿心相通嘗曰譜與易合吾不知易何<lb/>
圖可合汝識之又曰丁抗掣曳大住小住<lb/>
為喉舌綱領法曲散序忠宣刪正之曲有<lb/>
均猶韻也纍纍貫珠韻不絶也聲有盡拍<lb/>
以度非句斷也于時周待制邦彦孫璹扵<lb/>
太傅為中外表太師越忠定王嘗命譜清<lb/>
真詞手筆具在今付汝雖不解慎勿墜也<lb/>
舊以恩賜紅霞帔再封孺人記曰庶母不<lb/>
祀於孫而復曰祔于庶祖姑古不墓祭昔<lb/>
之大賢嘗慊然矣今夫禮縁扵情而義以<lb/>
<pb n="KR4d0473_SBCK_033-30a"/>
制者懼後之昵扵私者之過也先王營丘<lb/>
壟之大小無貴賤慎其始不幸有沮洳崩<lb/>
齧之患焉其修之也必有道是則扵吾外<lb/>
祖母非有過者矣以孤児傳　處州考其<lb/>
所自曰外祖母保鞠之恩重桷二子瓘瑾<lb/>
将竦然以加厚外祖母有田若干足以治<lb/>
墳壟奉春秋刻于碑隂懼瓘瑾之子若孫<lb/>
滅其情義必曰禮有所不載遂具昔之訓<lb/>
撫行事立石于墓俾勿墜某年某月某日<lb/>
外孫具官袁桷謹誌<lb/>
<pb n="KR4d0473_SBCK_033-30b"/>
</p>
<p>
清容居士集卷第三十三<lb/>
</p>
<p>
</p>
  </div>
</body>
</text>
</TEI>
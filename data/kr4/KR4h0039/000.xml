<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>聲畫集</head>
    <p>
<pb n="KR4h0039_WYG_000-1a"/>
欽定四庫全書　　　　　集部八<lb/>
　聲畫集　　　　　　　　總集類<lb/>
　　提要<lb/>
　　　　<hi>臣</hi>等謹案聲畫集八巻宋孫紹逺編紹逺字<lb/>
　　　　稽仲其自署曰谷橋未知谷橋何地也所録<lb/>
　　　　皆唐宋人題畫之句曰古賢曰故事曰佛像<lb/>
　　　　曰神仙曰仙女曰鬼神曰人物曰美人曰蠻<lb/>
　　　　夷曰贈寫真者曰風雲雪月曰州郡山川曰<lb/>
<pb n="KR4h0039_WYG_000-1b"/>
　　　　四時曰山水曰林木曰竹曰梅曰窠石曰花<lb/>
　　　　卉曰屋舍器用曰屏扇曰畜獸曰翎毛曰蟲<lb/>
　　　　魚曰觀畫題畫曰畫壁雜畫分作二十六門<lb/>
　　　　錢曽讀書敏求記謂其書不著編者姓氏後<lb/>
　　　　人以巻首有劉莘老題老子畫像詩因誤為<lb/>
　　　　莘老所輯此本巻首有淳熙丁未十月紹逺<lb/>
　　　　自序謂入廣之明年以所攜前賢詩及借之<lb/>
　　　　同官擇其為畫而作者編為一集名之曰聲<lb/>
<pb n="KR4h0039_WYG_000-2a"/>
　　　　畫用有聲畫無聲詩之意也則為紹逺編集<lb/>
　　　　確有明證豈曽所藏本偶失此序耶其中編<lb/>
　　　　次頗為瑣屑如巻五梅為一門卷六花卉門<lb/>
　　　　中又有早梅墨梅諸詩殊少倫緒然序稱畫<lb/>
　　　　有久近詩有先後其他參差不齊甚多故不<lb/>
　　　　得而次第之則紹逺亦自言之矣其所録如<lb/>
　　　　折中古夏均父徐師川陳子髙王子思劉叔<lb/>
　　　　贛僧士珪王履道劉王孟林之來李元應喻<lb/>
<pb n="KR4h0039_WYG_000-2b"/>
　　　　迪孺李誠之潘邠老崔徳符王佐才曽子開<lb/>
　　　　崔正言林子仁吳元中張子文王承可曹元<lb/>
　　　　象僧善權祖可聞人武丁韓子華蔡天啟程<lb/>
　　　　叔易李成年趙乂若謝民師李膺仲倪巨濟<lb/>
　　　　華叔深歐陽闢諸人其集皆不傳且有不知<lb/>
　　　　其名字者頗賴是書存其一二則非惟有資<lb/>
　　　　於畫且有資於詩矣乾隆四十五年二月恭<lb/>
　　　　校上<lb/>
<pb n="KR4h0039_WYG_000-3a"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4h0039_WYG_000-4a"/>
聲畫集原序<lb/>
畫之益於人也多矣居今之世而識古之人知古之事<lb/>
生長人間而覩碧落之真容淨土之慈相市朝而見山<lb/>
林氣象晷刻而觀四時變化佳花異卉無一日而不開<lb/>
珍禽竒獸不籠檻而常存凡宇宙之内苟有形者皆能<lb/>
藏吾室中世豈可廢此哉第古今畫手不能一律如論<lb/>
文章班馬固高矣韓栁歐蘇何歉乎如論書法鍾王固<lb/>
竒矣虞禇顔栁何愧乎學藝精到率可貴而無古今也<lb/>
<pb n="KR4h0039_WYG_000-4b"/>
俗士於畫但取煙顔塵容故暗舊物至稍新潔者則以<lb/>
為無足採竊嘗譬之如見八九十歳人其老雖可敬奈<lb/>
愚不解事者何不滿十歳許而有所謂神童有所謂竒<lb/>
童者其可不敬愛乎此新舊畫之别也夫玩物䘮志先<lb/>
聖格言誰敢不知警而假書畫以銷憂昔嘗有徳於紹<lb/>
逺今雖不暇留意未能與之絶也入廣之明年因以所<lb/>
㩦行前賢詩及借之同官擇其為畫而作者編成一集<lb/>
分二十六門為八巻名之曰聲畫用有聲畫無聲詩之<lb/>
<pb n="KR4h0039_WYG_000-5a"/>
意也惟畫有久近詩有先後其他參差不齊甚多故不<lb/>
得而次第之然士大夫因詩而知畫因畫以知詩此集<lb/>
與有力焉淳熙丁未十月谷橋孫紹逺稽仲序<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0039_WYG_000-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　聲畫集原序<lb/>
</p>
<p>
</p>
  </div>
</body>
</text>
</TEI>
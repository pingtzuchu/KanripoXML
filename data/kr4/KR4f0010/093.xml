<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_093-1a"/>
牧齋初學集卷第九十三<lb/>
　　外制三<lb/>
　　　　太僕寺卿吴默授大中大夫<lb/>
制曰在昔久安長治之世必有骨鯁彊直之臣<lb/>
如觹玦之解嫌疑若猛<graphic n="KR0743" url="https://raw.githubusercontent.com/kanripo/KR-Gaiji/master/images/KR0743.png" mimeType="image/png"/>之衞藜藿名在海内<lb/>
望及累朝朕用慨然想見其盛具官吴黙嶷然<lb/>
山立湛然淵停以高文冠冕南宮以素節回翔<lb/>
郎署議易名于典禮則出入陽秋著雅望于璽<lb/>
丞則毖勤夙夜迨納言封駮之日正衆議諠呶<lb/>
之時職思其居偘然以喉舌爲任義形于色再<lb/>
<pb n="KR4f0010_SBCK_093-1b"/>
三上駮正之章將朕師之不驚庶國論于有底<lb/>
比洊登乎卿寺猶養賁于丘園羽儀滋章蹈道<lb/>
彌固乃以覃恩授具階於戲繼序伊始多難未<lb/>
堪人皆競進于本朝余方求助于在廟如聞風<lb/>
烈尚有典刑母壹意于卷懐其勉思夫正國欽<lb/>
哉<lb/>
　　　　妻龎氏加贈淑人<lb/>
制曰夫婦之義備于風人雞鳴有交儆之勤琴<lb/>
瑟有偕老之嘆百爾君子閔焉傷之具官某妻<lb/>
贈宜人某氏少以女士不勤姆師克有令儀作<lb/>
<pb n="KR4f0010_SBCK_093-2a"/>
配君子命之不淑溘矣長終翟茀以朝何以慰<lb/>
縞衣之歎蘋蘩可薦依然興宿草之悲玆加贈<lb/>
爲淑人賁此愍綸詔于幽穸䰟兮不昧尚克享<lb/>
之<lb/>
　　　　繼妻殷氏加贈淑人<lb/>
制曰朕聞嚶鳴之好莫如友生簪履之求不遺<lb/>
故舊夫婦之際二者兼之死生契闊尤足悲也<lb/>
具官某繼妻贈宜人某氏有齊季女來嬪德人<lb/>
修織衽而有儀操井臼而唯謹迨于膴仕巳絶<lb/>
哭于陳根以我御窮尚興思于㫖畜式覩新恩<lb/>
<pb n="KR4f0010_SBCK_093-2b"/>
于象服永言舊事于牛衣玆加贈爲淑人庶幾<lb/>
百年之遺思不與長夜而共盡<lb/>
　　　　祖奎贈大中大夫太僕寺卿<lb/>
制曰朕休承丕緒朌布湛恩凡我臣僚均玆介<lb/>
福今吾九列之臣里居休沐乃獨請堅辭䕃叙<lb/>
追恩祖妣用以錫孝思于無窮風廉恥于有位<lb/>
余嘉乃志著之訓辭吴某乃具官某之祖父慷<lb/>
慨慕義倜儻多奇以任俠而長貧雖屢躓而不<lb/>
悔慨有大志詒于乃孫今爾孫志節巋然覃恩<lb/>
之典猶能榰柱未俗非爾之遺風也與是用贈<lb/>
<pb n="KR4f0010_SBCK_093-3a"/>
具階官於戲率祖以霈恩辭筞以敎讓傳之彞<lb/>
典著爲美譚豈不休哉<lb/>
　　　　祖母孫氏贈淑人<lb/>
制曰詩不云乎孝子不匱永錫爾類夫臣之孝<lb/>
移于君也婦之孝移于夫也孝之爲德錫類自<lb/>
天雖在没世必有譽聞某氏乃具官某之祖母<lb/>
克謹内行動應閨彝移孝敬于夫家事尊章于<lb/>
篤老宗族稱孝閨門化之施于孫子資以作忠<lb/>
令德藹然再世滋大玆特贈爲淑人我有訓辭<lb/>
表于幽宅崇臺綽楔何以加諸<lb/>
<pb n="KR4f0010_SBCK_093-3b"/>
　　　　父鵬先贈奉直大夫禮部祠祭淸吏<lb/>
　　　　司員外郎加贈大中大夫太僕寺卿<lb/>
制曰人才之生原本有自凡志節之茂著必風<lb/>
氣之先開如燧于火知鑒于水黙喻爲壹非有<lb/>
使然贈具官某乃具官某之父倜儻負奇修潔<lb/>
自好孝友急難茹荼蓼而彌甘孤特寡援老蓬<lb/>
蒿而不悔抱遺經而敎子引古人以爲師命筆<lb/>
丹鉛愽喻出蟲魚之外矢心白首風期在牖戸<lb/>
之閒爲我藎臣率由玆訓悵話言之已遠儼徽<lb/>
範之猶存是用贈具階官非獨示敎忠之規用<lb/>
<pb n="KR4f0010_SBCK_093-4a"/>
以爲壹行之表<lb/>
　　　　前母施氏加贈淑人<lb/>
制曰今吾臣子推恩必及前母揆之典禮無可<lb/>
考見而先河之祭自葉之恩有攸寄焉凡以敎<lb/>
民厚也贈宜人某氏乃具官某之前母仔肩壼<lb/>
彞率由圖史拮据荆布閔不逮于春華黽勉歲<lb/>
時溘巳先于朝露幸矣其追恩之子乃在所不<lb/>
知之人蓋簪履之棄捐猶不能遺忘于舊故而<lb/>
桮棬之戀慕安得有限隔于裏毛玆加贈爲淑<lb/>
人用以使觀感之人衆著于水木之義<lb/>
<pb n="KR4f0010_SBCK_093-4b"/>
　　　　母陳氏加贈淑人<lb/>
制曰名材之生必依喬嶂簡珠之藴不在瀿流<lb/>
旋觀哲乂之興必本娠賢之德休有華問在其<lb/>
没身贈宜人某氏乃具官某之母稟德静專結<lb/>
心貞淑少勤濯摡謹婦式于𧖟桑長服井舂操<lb/>
家門而荼苦辛勤十指每中夜而篝燈顦顇一<lb/>
身恒計日而幷食嗟相夫之多閔乃教子而有<lb/>
聞藹然麟趾之風本其仁厚肅矣羔羊之節似<lb/>
彼安貞我有寵章遡其聖善玆加贈爲淑人惟<lb/>
此彤管之美傳之無窮庶幾白華之悲釋于有<lb/>
<pb n="KR4f0010_SBCK_093-5a"/>
永<lb/>
　　　　太僕寺添註卿管京營少卿事畢自<lb/>
　　　　嚴授大中大夫<lb/>
制曰朕嗣守丕構睠顧封疆每思折衝之臣稱<lb/>
吾臨遣之寄其有文武大略久著行閒邊塞威<lb/>
名暫居卿寺者朕之錫命豈有愛焉具官某質<lb/>
性廉直姿材敏明自理官而陟水曹載膺民譽<lb/>
歷臬藩而推卓異三奉璽書逮入西陲益騰宿<lb/>
望山川諳習撫長城湟隴於聚米之餘種落畏<lb/>
懐臥羌羊胡馬於儲胥之内圖像競傳于板屋<lb/>
<pb n="KR4f0010_SBCK_093-5b"/>
萬帳知名軍容留鎭于竝邊諸戎嚙指乃登九<lb/>
列作我僕臣秉心塞淵允叶元年之頌錫馬蕃<lb/>
庶正當晝日之時式伸眷倚之懷聿有便蕃之<lb/>
命乃以覃恩授具階於戲王師在野賊壘未平<lb/>
當爾釋干戈叅廊廟之際是吾聞鼓鼙思將帥<lb/>
之秋我馬斯臧旣有聞于卿月在師中吉且上<lb/>
應乎將星爾往欽哉朕有後命<lb/>
　　　　妻胡氏仍前封<lb/>
制曰人臣之任閫外也猶女子之任閫内也古<lb/>
之卽戎者曰内政無出外政無入則寢門之業<lb/>
<pb n="KR4f0010_SBCK_093-6a"/>
豈不亦有助于疆埸乎具官某妻累封淑人某<lb/>
氏溫恭叶德雝肅爲儀佐誦讀于寒窻相高寒<lb/>
于膴仕爾夫子馳驅秦晉敭歷邊陲而爾能寄<lb/>
軍令于向屛風淸鈴索親女工于織薄氣震鼓<lb/>
桴曰惟女能相在爾室玆仍封爲淑人爾夫子<lb/>
有師中之寄爾之佽助于閫内者將與膚公俱<lb/>
奏可不𢡟哉<lb/>
　　　　祖忠臣先贈中大夫陜西布政使司<lb/>
　　　　右叅政加贈大中大夫太僕寺添註<lb/>
　　　　卿管京營事少卿<lb/>
<pb n="KR4f0010_SBCK_093-6b"/>
制曰古之有鼎銘也以稱揚其先祖之美而著<lb/>
之後世則夫子孫之有勲德而追美其先自義<lb/>
率祖亦禮之經也贈具官某乃具官某之祖父<lb/>
精金未鎔良玉不琢馴行孝謹家傳澣滌之風<lb/>
根本農桑手創詩書之業睠予卿士惟爾聞孫<lb/>
于公之門巳高巋然綽楔畢萬之後必大蔚矣<lb/>
雲仍是用加贈具階官酬而劬後之勞示我流<lb/>
光之報<lb/>
　　　　祖母王氏仍前贈<lb/>
制曰詩不云乎烝卑祖妣以洽百禮王者所以<lb/>
<pb n="KR4f0010_SBCK_093-7a"/>
事其先也今吾大寮亦得用此推恩之典所謂<lb/>
自上而下者與贈淑人某氏具官某之祖母頌<lb/>
圖叶德賔祭飭躬風雨饁耕具有家人之禮法<lb/>
農桑創業用培絃誦之本源偕老難見于百年<lb/>
餘慶有光于奕世玆仍贈爲淑人尚思介福于<lb/>
王母無忘僇力于冲人<lb/>
　　　　父木先贈陜西布政使司右叅政加<lb/>
　　　　贈大中大夫太僕寺添註卿管京營<lb/>
　　　　事少卿<lb/>
制曰士抱遺經于一室讀出車撻伐經營告成<lb/>
<pb n="KR4f0010_SBCK_093-7b"/>
之詩豈不願于身親見之乎巳不得而得之其<lb/>
子有志之士爲之默舉焉累贈具官某乃具官<lb/>
某之父學窺墳典行應範模飮水盡歡孺慕有<lb/>
聞于白首舉火市義好施不問乎黃金肆有後<lb/>
人繼其大志虎鈐祕卷發揮篋笥之書龍塞宣<lb/>
猷茂著揣摩之略是用加贈具階官節鎭方新<lb/>
于臨遣威靈默贊其折衝<lb/>
　　　　母劉氏仍前贈<lb/>
制曰古之賢母望倚門而辭伏劒者無不敎其<lb/>
子以作忠也爲吾首公之臣弘濟時艱所以慰<lb/>
<pb n="KR4f0010_SBCK_093-8a"/>
其母于㝠冥者豈有窮哉累贈淑人某氏乃具<lb/>
官某之母珩璜載德蘋藻揚芬昭婦道于組紝<lb/>
著母勤于辟績服官滋久告誡彌新絕塞馳驅<lb/>
已斷許身之志憂時忼慨常懷恤緯之忠睠我<lb/>
寶臣率玆慈訓玆仍贈爲淑人慰爾桮棬之慕<lb/>
釋吾鼙鼓之思<lb/>
　　　　管理直隷天津至山海關等處屯田<lb/>
　　　　安挿遼民事務太僕寺卿兼河南道<lb/>
　　　　監察御史董應舉授中大夫<lb/>
制曰爲國以得人爲急人臣以憂國爲先今吾<lb/>
<pb n="KR4f0010_SBCK_093-8b"/>
睠顧多艱𬗟懷共濟而國有臨事乏使之慮人<lb/>
無急病讓夷之思朕是用聽鼓鼙而咨嗟在朝<lb/>
廟而嘆息肆我卿士猶有人焉具官董應舉旣<lb/>
直且溫亦彊而義以通逹世務爲學以奉公體<lb/>
國爲心自擢銓曹以歷卿寺回翔滋久風操愈<lb/>
修乃者狡夷不廷東隅失守追惟桑土綢繆之<lb/>
策可謂蚤見而先憂屬當烽火震驚之時遂能<lb/>
奮身而抗議朕不忘收復乃眷忠勤欲試其折<lb/>
衝之能先付以屯牧之寄爾受命往矣乃以覃<lb/>
恩授具階於戲撫生齒而念版章遼人固吾人<lb/>
<pb n="KR4f0010_SBCK_093-9a"/>
也因屯種而寓軍令遼人卽吾兵也在爾之畫<lb/>
地按圖已非一日因用以生聚敎訓何待十年<lb/>
尚其策將帥之勳豈徒課農田之績嗣有崇叙<lb/>
須爾告成欽哉<lb/>
　　　　妻陳氏加封淑人<lb/>
制曰爲吾志義之臣攻苦食淡勞其身以狥國<lb/>
必有賢配艱難懃瘁以相成也朕深念之具官<lb/>
某妻累封恭人某氏生于德門得配君子布素<lb/>
之風𬒳于閨門韲鹽之操凛于白首爾夫子爲<lb/>
淸郎爲淸卿其得以壹意束修無交讁之慮也<lb/>
<pb n="KR4f0010_SBCK_093-9b"/>
爾則成之玆加封爲淑人闕狄洊加素沙如故<lb/>
永綏福履肆余寵嘉之<lb/>
　　　　祖父公義贈中大夫太僕寺卿<lb/>
制曰古之君子論譔其先祖之有德善功烈而<lb/>
銘之祭器其欲稱揚其先祖也可謂至矣今吾<lb/>
臣工追恩及祖必有書命視諸其子孫之自名<lb/>
也不滋重乎董某乃具官某之祖父天性篤誠<lb/>
内行淳備規言矩歩則子弟從之敬敏任恤則<lb/>
鄕里化之畜其善慶以燾後昆厥有聞孫爲我<lb/>
卿士是用贈具階官於戲惟乃孫祗懋厥績紀<lb/>
<pb n="KR4f0010_SBCK_093-10a"/>
于太常德善功烈皆本厥祖朕之書命尚有耿<lb/>
光哉<lb/>
　　　　祖母王氏贈淑人<lb/>
制曰善無不報天不吾欺以鄉里婦孺家人璅<lb/>
屑之行而天道罔不監觀焉用以發聞于孫子<lb/>
吾有寵章亦以著敎也王氏乃具官某之祖母<lb/>
含德在躬壺儀攸備親井臼以相夫飽糠覈而<lb/>
没齒辛勤弗懈善慶有遺施及孝孫陟于高位<lb/>
玆特贈爲淑人烝卑斯及饋享用加謂天蓋高<lb/>
尚克監止<lb/>
<pb n="KR4f0010_SBCK_093-10b"/>
　　　　父克濟先贈中憲大夫太常寺少卿<lb/>
　　　　加贈中大夫太僕寺卿<lb/>
制曰賢才之生譬之巨木磥若多節斯爲大廈<lb/>
之資傑然羣材夫豈拱把之積我有卿士蔚爲<lb/>
棟梁遡其家風厥有原本贈具官某乃具官某<lb/>
之父馴行孝謹厲節激昻雖在布衣慨有大志<lb/>
捐貲讓產視財賄如毫毛排難解紛以然諾爲<lb/>
生死至于版築以禦宼平糴以賑貧高岸崇墉<lb/>
建于指掌滯穗閒粟化爲社倉蓋誠奇偉倜儻<lb/>
之人豈曰匹夫咫尺之行宜有賢子以大而家<lb/>
<pb n="KR4f0010_SBCK_093-11a"/>
繼志事以大光洵風骨之不朽是用贈具階官<lb/>
於戲惟爾有子惟我有臣移孝作忠斯肯堂而<lb/>
肯構允文允武曰民功而國功尚其冥靈佇此<lb/>
休顯<lb/>
　　　　母馬氏加贈淑人<lb/>
制曰古之賢哲必有母師蓋圖頌之風珩璜之<lb/>
訓母儀克舉臣道具焉累贈恭人某氏乃具官<lb/>
某之母無非無儀共大慈小備嘗辛苦盡家人<lb/>
之道責備行誼有丈夫之風惟我賢臣率繇慈<lb/>
訓貞白端莊儼華丹之弗御共儉純壹祭魚菽<lb/>
<pb n="KR4f0010_SBCK_093-11b"/>
而不慙光塵未昧儀範有傳玆加贈爲淑人爾<lb/>
爲賢母子爲寶臣豈惟光昭彤管亦可以具訓<lb/>
于蒙士矣<lb/>
　　　　太僕寺少卿陳大綬授中憲大夫<lb/>
制曰閒者官常刓敝習俗競流思得秉正守義<lb/>
之人以幾疏穢鎭浮之效士多容悅此風寂寥<lb/>
誰其似之我有邦彦具官陳大綬器資肅括德<lb/>
性堅貞淵如止水之不波斷若精金之能割自<lb/>
爲邑令以及南曹擢寘外臺俾視學政奉公砥<lb/>
節謝苞苴竿牘之私守已俟時絶傳遽拜除之<lb/>
<pb n="KR4f0010_SBCK_093-12a"/>
竇十年高臥一旦升華睠顧親闈豈忍絶裾而<lb/>
出倉皇國恤遂不俟駕而行正色立朝如猛獸<lb/>
之衞藜藿夙夜謀國猶行旅之憂負擔惟其誠<lb/>
結于中是以義形于色玆以覃恩授具階於戲<lb/>
汲黯抗論則淮南寢謀干木踰垣而秦人偃息<lb/>
爾尚勉思夫正國行且收效于折衝服乃訓辭<lb/>
欽哉勿替<lb/>
　　　　父時霖原任文林郎四川叙州府高<lb/>
　　　　縣知縣封奉政大夫南京兵部車駕<lb/>
　　　　清吏司郎中加贈中憲大夫太僕寺<lb/>
<pb n="KR4f0010_SBCK_093-12b"/>
　　　　少卿<lb/>
制曰士有試于一命屯膏不施而光大于其子<lb/>
匪獨積習名敎有開必先挹彼注玆天亦以著<lb/>
廉吏之報焉毋謂廉吏不可爲也原任具官封<lb/>
具官某乃具官某之父文章炳蔚德性溫文發<lb/>
跡賢書分符蜀地脂膏不染首周官廉善之稱<lb/>
𥜗袴有聞最漢吏循良之等懸車致仕歸休乎<lb/>
一畝之宮俛首受書遺子以一經之業率繇家<lb/>
訓惟我賢臣環堵蕭然坐客之寒氊未改門庭<lb/>
寂若傳家之廉石猶新睠玆黃髪之賢契我緇<lb/>
<pb n="KR4f0010_SBCK_093-13a"/>
衣之好是用贈具階官厥考作室豈曰莫爲之<lb/>
前其子和之是以没而不朽<lb/>
　　　　母馬氏加封太宜人<lb/>
制曰白華之詩孝子相戒以養也然而必以潔<lb/>
白爲義則孝子之所謂養者蓋有異焉今吾賢<lb/>
臣家有壽母白華之養再見于今余深嘆之累<lb/>
封宜人某氏乃具官某之母淵懿可度柔嘉有<lb/>
章椎布練裙却華丹而不御衡門泌水甘淸白<lb/>
以相安是有素風施于令子守身無點養志有<lb/>
聞夕膳晨餐菽水致潔馨之養來歸燕喜飮御<lb/>
<pb n="KR4f0010_SBCK_093-13b"/>
皆孝友之朋是豈非當世之美譚而淸朝之盛<lb/>
事矣乎玆加封爲太宜人令妻壽母洵未艾于<lb/>
頌圖文駟雕軒誠何羨于古昔<lb/>
　　　　太僕寺添註少卿熊明遇授中憲大<lb/>
　　　　夫<lb/>
制曰朕眷顧疆宇寤寐俊賢願得瓌材任重之<lb/>
人以建經營告成之業却騏驥而不御人皆歎<lb/>
之聽鼙鼓而興思吾有望矣具官某謀猷膚敏<lb/>
器緼純明蔚有君子之文兼通當世之務而自<lb/>
起家邑令奮筆諫垣政邁等夷言多補助出自<lb/>
<pb n="KR4f0010_SBCK_093-14a"/>
瑣闥不薄外藩風力愈修槃根盡解頃者人才<lb/>
隤陁國事劻勷惟爾之能效在巳試欲付以遐<lb/>
衝之寄人皆曰賢先置之禁近之閒夫然後用<lb/>
乃以覃恩授具階於戲惟静而共可以明德惟<lb/>
深與幾可與盡神材周于五行用乃不匱氣備<lb/>
于四序志乃不盈益勉自修以荅民望無忘休<lb/>
美服我訓辭<lb/>
　　　　妻朱氏加封恭人<lb/>
制曰爲我志義之臣束修砥節必有賢明之助<lb/>
焉夫婦之誼同于賔友詩之所以賦彤管也具<lb/>
<pb n="KR4f0010_SBCK_093-14b"/>
官某妻封孺人某氏溫柔顓静得媲君子作其<lb/>
内治壹以儉共爰自于歸以及宦成晨昏之儆<lb/>
不替終始玆加封爲恭人服我訓辭比于圖頌<lb/>
襢衣編服終當女加<lb/>
　　　　父儒先贈文林郎浙江湖州府長興<lb/>
　　　　縣知縣加贈中憲大夫太僕寺添註<lb/>
　　　　少卿<lb/>
制曰朕聞合抱之木不生于歩仞之丘千金之<lb/>
子不出于三家之市國之元氣發爲賢才遡其<lb/>
家風必有原本贈具官某乃具官某之父志節<lb/>
<pb n="KR4f0010_SBCK_093-15a"/>
磥砢風氣激昻身致千金而不以居積射利澤<lb/>
及三黨而不以施予取名以奇偉倜儻之人修<lb/>
退讓君子之行徒豐厥德不贏其躬施于後賢<lb/>
善繼爾志疎節闊目故知爲大廈之材駟馬軒<lb/>
車庶以信高門之願是用贈具階官旋觀晝日<lb/>
之錫蔚爲長夜之光國猶有人爾復何憾<lb/>
　　　　母王氏贈恭人<lb/>
制曰古之女子莫不有左圖右史之訓珩璜琚<lb/>
瑀之規故能蔚爲母師克成賢子朕加恩人母<lb/>
原本慈訓蓋尤寵嘉之封太孺人某氏乃具官<lb/>
<pb n="KR4f0010_SBCK_093-15b"/>
某之母柔嘉可章淵懿有度發言光于訓箴動<lb/>
容資于典禮異粻宿肉敬事罔愆夜績晝舂劬<lb/>
勞匪懈殉夫殁世鬻子孤生針縷之勤不忘于<lb/>
垂老魚菽之祭尤儉于宦成居然女史之風茂<lb/>
矣娠賢之德玆加贈爲恭人於乎令妻壽母固<lb/>
已生而發聞彤管漆書蓋將没而不朽<lb/>
　　　　太僕寺少卿杜士全授中憲大夫贊<lb/>
　　　　治尹<lb/>
制曰太僕卿貳國家用專理馬政與古稍異然<lb/>
書稱僕臣之正詩頌我馬之臧自非秉心不回<lb/>
<pb n="KR4f0010_SBCK_093-16a"/>
邦之司直其可與于玆選哉具官某風操端莊<lb/>
訏謨經遠作令楚淛治行籍甚如玉在珮動必<lb/>
有聲迨登諫垣益著令聞憂國之心有悴其容<lb/>
便時之策不啻出口秉金聲玉色之姿著疏穢<lb/>
鎭浮之望朕顧瞻周行擢貳大正蓋非徒以歲<lb/>
月叙進而巳也而爾果能淵塞自將交脩不逮<lb/>
精詳辨馬物之屬彊敏<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>畜烙之弊朕甚嘉焉<lb/>
玆以覃恩授具階夫兵興以來需馬甚急虜騎<lb/>
疾如風雨而我馬虺隤不能戰又牧監非不錯<lb/>
置也而内地苦乏馬此皆爾之事守也爾尚悉<lb/>
<pb n="KR4f0010_SBCK_093-16b"/>
乃心力以佽厥政<graphic n="KR0648" url="https://raw.githubusercontent.com/kanripo/KR-Gaiji/master/images/KR0648.png" mimeType="image/png"/>渭之盛在吾郊坰予亦何<lb/>
愛于康侯蕃庶之錫乎爾其懋哉<lb/>
　　　　妻施氏加封恭人<lb/>
制曰淸公純壹之臣乃心王事者其退食委蛇<lb/>
室家相貳之私人主亦有以知之矣具官某妻<lb/>
封孺人某氏秀于閨門動以儀法珩璜之訓以<lb/>
朂子孫布素之風以敕僕御爾夫之能其官爾<lb/>
勞懋焉玆加封爲恭人於戲婦人之相助其夫<lb/>
也同于賔友人主之省視其臣也近于戸庭風<lb/>
俗有不美而天下有不治矣乎<lb/>
<pb n="KR4f0010_SBCK_093-17a"/>
　　　　父宗翹先贈徴仕郎刑科給事中加<lb/>
　　　　贈中憲大夫<lb/>
制曰書稱堂構播穫所以敎爲人子者至矣雖<lb/>
然作室與菑獨非厥考之責也與封具官某乃<lb/>
具官某之父彊學勵行質有其文屯膏不施以<lb/>
昌其後肯構肯穫蔚爲名卿爾有子矣然而本<lb/>
仁祖義爾之底法旣勤而讀書纘言爾之望歲<lb/>
良苦矣予其可以忘所自乎是用贈具階官夫<lb/>
生不逢時而身食其報没又加渥焉爾豈知其<lb/>
所使然乎詩不云乎愷悌君子神所勞矣<lb/>
<pb n="KR4f0010_SBCK_093-17b"/>
　　　　母唐氏加贈恭人<lb/>
制曰麟趾之詩序以爲關雎之應蓋因公子之<lb/>
信厚而原本于后妃也贈孺人某氏乃具官某<lb/>
之母祖風綿邈儀法肅明腆洗致養洽比逮于<lb/>
里鄰羶薌薦嘗和氣藹于媪御發其長祥篤生<lb/>
爾子正色歛容而不履不踐之德人皆望而儀<lb/>
之則豈非爾之胎敎者周而娠賢者至與玆加<lb/>
贈爲恭人朕思致成周之盛治仁及草木爾之<lb/>
遺休其未艾哉<lb/>
　　　　太僕寺少卿史弼授中憲大夫<lb/>
<pb n="KR4f0010_SBCK_093-18a"/>
制曰頃者屬夷稽誅河東陷没朕拊髀興歎願<lb/>
與卿大夫洗四郊多壘之恥凡公忠憂國之臣<lb/>
有言入告朕必知之具官某德器溫文風操廉<lb/>
辨起自邑令躋于西臺正色寡言而班行肅括<lb/>
登車攬轡則江楚澄淸家居有年體望滋茂迨<lb/>
囧寺服官之日正軍書交至之時而爾乃忼慨<lb/>
憂危指陳戰守崇墉樓櫓屹立目前大海重關<lb/>
廻環掌上蓋其氣吞醜虜直欲章天討于出車<lb/>
矧乃職在庶蕃何難整軍容于牧馬乃以覃恩<lb/>
授具階於戲匈奴未滅何以家爲以爾之志其<lb/>
<pb n="KR4f0010_SBCK_093-18b"/>
肯忘玆戎索而服我寵詞乎余不以國方蹙土<lb/>
而廢我彞章亦不以虜未渡河而忽爾儆戒有<lb/>
臣若是惟良顯哉<lb/>
　　　　妻李氏加封恭人<lb/>
制曰惟我勞臣必有賢耦蓋庭屛之不飭摧讁<lb/>
之無時牽内顧以縈心顧前期而惰氣此北門<lb/>
之刺所以作也具官某妻封孺人李氏嫺于内<lb/>
則秉是壼彞指龍具以厲功名長塗云邁問雞<lb/>
鳴而資告誡短檠相依膴仕有年御窮如故闔<lb/>
門如洗淸風可激于埋輪言閫不踰淑愼有同<lb/>
<pb n="KR4f0010_SBCK_093-19a"/>
于焚草玆加封爲恭人佩此素沙之服壹以爲<lb/>
儀故知荆布之風終焉不替<lb/>
　　　　父洪逹先贈文林郞廣西道監察御<lb/>
　　　　史加贈中憲大夫太僕寺少卿<lb/>
制曰記有之士庶人有善本諸父母而况于卿<lb/>
大夫乎朕作求世德發皇幽濳敎必有初其敢<lb/>
忘報贈具官某乃具官某之父彊學有聞負奇<lb/>
不偶醇風扇物藴孝友于家門和氣襲人解紛<lb/>
爭于閭黨終身數卷人曰君子之儒敎子一經<lb/>
使爲淸白之吏紹其素業爲我淸卿十載孤貞<lb/>
<pb n="KR4f0010_SBCK_093-19b"/>
藉用白茅之舊累年建白發揮靑簡之遺是用<lb/>
贈具階官用酬塗墍之心爾有子矣庶叶屋楹<lb/>
之望國有人焉<lb/>
　　　　母吴氏加贈恭人<lb/>
制曰楊雄不云乎女惡華丹之亂窃窕也士淡<lb/>
然忠貞白首一節斯不以華丹亂者乎非有母<lb/>
師誰與成之贈孺人某氏乃具官某之母含章<lb/>
可貞柔嘉維則饋祀而公姑交賀持家而媪御<lb/>
咸宜攻苦服勞迄無寧日御窮屛貴遂以終身<lb/>
朝韲暮鹽尚閔告勞于田畯輕綃綺縠終嗤爲<lb/>
<pb n="KR4f0010_SBCK_093-20a"/>
蠹于女紅泊然儉德之可師宛爾素風之不替<lb/>
玆加贈爲恭人永以詒女史之範不徒成爾子<lb/>
之名<lb/>
　　　　尚寶司少卿袁可立授奉直大夫<lb/>
制曰我　皇祖化成久道遐不作人摧挫有時<lb/>
扶養無巳留卑　皇考迨予冲人闢門登庸猶<lb/>
恐不及具官某風簡淸眞文章炳蔚祥刑惟允<lb/>
執法有聞乃以震門之言旋干削籍之譴口不<lb/>
言事恥漢人部黨之名退不忘君有楚尹毀家<lb/>
之志越朕嗣服起自田閒奉英簜以周旋人咸<lb/>
<pb n="KR4f0010_SBCK_093-20b"/>
想望其風采歷殿陛而進止朕尤屬目于老成<lb/>
睠玆典瑞之賢永懷仍几之託晉爾卿佐爲我<lb/>
典刑遂用覃恩授具階於戲凡今一時起家之<lb/>
人率多兩朝憖遺之老白首完節爾尚念　皇<lb/>
祖養士之仁黃髪在廷余敢忘古人求舊之義<lb/>
勉旃夙夜服此訓辭<lb/>
　　　　妻宋氏加封宜人<lb/>
制曰主聖則臣直故思志義之臣家人利女貞<lb/>
尤頼賢明之助具官某妻累封安人某氏蘭行<lb/>
彰信蕙風满盈當相夫膴仕之時能自勵御窮<lb/>
<pb n="KR4f0010_SBCK_093-21a"/>
之操及乎一朝抗疏二紀歸田風雨饁耕不廢<lb/>
丘園之禮燈窻課讀宛如賔友之期使爾夫幸<lb/>
偕隱之有人期没齒而無憾惟此女士無愧古<lb/>
人玆加封爲宜人服玆翟茀之筞益念縞綦之<lb/>
素<lb/>
　　　　父淮先贈承德郎尚寶司丞加贈奉<lb/>
　　　　直大夫尚寶司少卿<lb/>
制曰傳曰子之能仕父敎之忠親之成其子也<lb/>
記曰士庶人有善本諸父母子之成其親也贈<lb/>
具官某乃具官某之父行無考纇言有表坊以<lb/>
<pb n="KR4f0010_SBCK_093-21b"/>
孝友淑其躬居家無子弟之過以忠義勉其子<lb/>
過庭多長者之言克生直臣事我　皇祖干嚴<lb/>
譴而不悔固云無忝所生遜盛名而弗居亦曰<lb/>
皆本諸父是用贈具階官於戲没祀以仁者之<lb/>
粟奚五鼎之足云求忠于孝子之門庶百世以<lb/>
不朽<lb/>
　　　　前母陸氏加贈宜八<lb/>
制曰忠臣不頼寵而事君孝子不怙愛而慕親<lb/>
故禮有舊君之服而傳垂如母之文國家異數<lb/>
霈恩推及前母敎孝勸忠率用斯道贈安人某<lb/>
<pb n="KR4f0010_SBCK_093-22a"/>
氏乃具官某之前母行應箴圖動循珩珮新昬<lb/>
燕爾中道棄捐哀哉若人命之不淑乃無子而<lb/>
有子得因親以及親比及一年遂膺再命玆加<lb/>
贈爲宜人於戲以爾子之于爾毛裏漠然桮棬<lb/>
何慕顧此襢編之錫曾不閒于烏鳥之懐是知<lb/>
簮履之遺益無解于龍胡之痛用章誘勸非我<lb/>
恩私靈其有知尚克享此<lb/>
　　　　母安氏加贈宜人<lb/>
制曰爲人母者或賢而不著于綸綍或貴而不<lb/>
昭于管彤其能兼而有之幾何人哉贈安人某<lb/>
<pb n="KR4f0010_SBCK_093-22b"/>
氏乃具官某之母蔚爲女士實惟母師機絲閒<lb/>
讀誦之聲匕箸著平反之教迨抗章之怒未測<lb/>
而偕隱之願不違歡然舉觴喜常在于目下慨<lb/>
焉太息想齊名于古人宜爾娠賢作吾遺直玆<lb/>
加贈爲宜人瀧岡之表未艾于今介山之封有<lb/>
光誰昔<lb/>
　　　　尚寶司少卿王之寀授奉直大夫<lb/>
制曰朕嗣服以來念我　先帝往居儲副備歷<lb/>
憂危惟昔年調護之人多今日登庸之士龍胡<lb/>
莫逮鴻羽日新顧彼周行爲之愾嘆具官王之<lb/>
<pb n="KR4f0010_SBCK_093-23a"/>
寀風期魁礨志節激昻歷邑宰而稱能在刑曹<lb/>
而有執乃東朝臲<graphic n="KR1142" url="https://raw.githubusercontent.com/kanripo/KR-Gaiji/master/images/KR1142.png" mimeType="image/png"/>之日正　九廟震驚之秋<lb/>
爾猶能窮究要辭抗言奸狀我　皇祖是以有<lb/>
慈寧之召而舉朝得以釋宗社之憂惟爾孤忠<lb/>
著于易世還追奪之恩命寵以訓辭起淪棄之<lb/>
餘生置之禁近蓋隻身嚴譴固聖朝養士之深<lb/>
仁而一旦召還亦　皇祖安儲之本意致其忠<lb/>
愛爾方感痛于山陵思其著存余尤睠顧夫簮<lb/>
履乃以覃恩授具階於戲惟靖共爾位可以繼<lb/>
前修惟夙夜在公可以終後譽尚終念生全之<lb/>
<pb n="KR4f0010_SBCK_093-23b"/>
德其無忘死諫之時欽哉<lb/>
　　　　妻孔氏加封宜人<lb/>
制曰朕觀古忠臣志士身名坎壈而妻子流離<lb/>
未嘗不惻然傷之今吾追念先朝召還遺直而<lb/>
分筞及其室家國家寛大之恩顧不著與具官<lb/>
某繼妻封安人某氏女圖母越婦道可宗相夫<lb/>
子以能官奉先姑于篤老迨抗章嚴譴之日正<lb/>
闔門皇恐之時環堵篝燈晤對有同于賔友田<lb/>
園饁餉没身何羨于榮華是以雷風之震驚不<lb/>
廢瑟琴之静好國論旣定閫範滋章玆加封爲<lb/>
<pb n="KR4f0010_SBCK_093-24a"/>
宜人爾其言念國恩黽勉内治砥節必期于衰<lb/>
白立名相勸于汗靑服我訓辭永綏福履<lb/>
　　　　父登洲累贈承德郎刑部浙江淸吏<lb/>
　　　　司主事加贈奉直大夫尚寶司少卿<lb/>
制曰國家激勸臣工莫先恩命以追奪爲辱則<lb/>
尤以補給爲筞至于牽復未幾而褒冊相逮度<lb/>
越彝典佩服異恩移孝敎忠顧不美與累贈具<lb/>
官某乃具官某之父天性剛方人倫篤厚抱遺<lb/>
經以究終始業不在于蟲魚負俠骨以游里閭<lb/>
志安知夫鴻鵠慨有大節傳之後賢惟玆法署<lb/>
<pb n="KR4f0010_SBCK_093-24b"/>
之危言實乃家庭之遺敎奮一身以爲九廟子<lb/>
可下報其先人褫一命以及九京父亦何憾于<lb/>
没世迨　國論之旣定肆恩命之載頒試觀日<lb/>
月之昭回言念雷霆之摧擊人心不死何待三<lb/>
錫以爲筞天道有知豈曰十年而不復是用贈<lb/>
具階官於戲是父是子惟孝惟忠徵于本朝固<lb/>
當垂之掌故爲觀後世尚亦視彼冊書<lb/>
　　　　母趙氏加贈宜人<lb/>
制曰古之賢母劬躬燾後其後必有砥節立名<lb/>
之人以顯揚其親我有賢臣率由慈訓贈安人<lb/>
<pb n="KR4f0010_SBCK_093-25a"/>
某氏乃其官某之母言不出閫德宜爾家黽勉<lb/>
相夫有雞鳴儆戒之義恩勤鬻子有蜾蠃負化<lb/>
之仁旣娠賢而有聞遂收華而長逝惟爾令子<lb/>
茂著忠賢奮爲死諫之臣志義有光于彤管祀<lb/>
以仁者之粟顧養何慙于白華玆加贈爲宜人<lb/>
於乎遡今古之榮名惟忠孝爲不朽不獨著珩<lb/>
璜之敎亦以垂巾幗之規<lb/>
　　　　尚寶司卿歸子顧授奉政大夫<lb/>
制曰尚寶之卿掌司符璽夾侍殿廷其班行最<lb/>
爲淸切非其人名德老成宜在帝左右不以處<lb/>
<pb n="KR4f0010_SBCK_093-25b"/>
焉具官某德器温文訏謨經遠初在綸省巳謝<lb/>
聲華旋登掖垣益章體望蓋爾之正直忠厚本<lb/>
諸先民而吐剛茹柔乃其素守當徑竇奔趨之<lb/>
日遵彼周行處羣言沸羮之時默爲榰柱緜歷<lb/>
滋久簡用惟新列在清卿職司尚璽出入殿陛<lb/>
還顧瑣闈獻納之班回翔禁嚴彌覩夙夜在公<lb/>
之節甄陞惟允資望聿先乃以覃恩授具階於<lb/>
戲世變風移所貴得沉實守正之士尊賢求舊<lb/>
庶幾倡靜共爾位之風尚爲吾之典刑以勉須<lb/>
夫不次欽哉<lb/>
<pb n="KR4f0010_SBCK_093-26a"/>
　　　　原任左春坊左庶子兼翰林院侍讀<lb/>
　　　　馮有經贈禮部右侍郎<lb/>
制曰我　先帝儲闈日久育德通儒踐阼未幾<lb/>
追懐舊學德音不遠山陵告成顧瞻懷思澘然<lb/>
出涕聿舉追恩之典以終慿几之言咨爾營䰟<lb/>
聽余申命具官馮有經湛<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>經術蹈履中和蚤<lb/>
踐禁林拔自　聖祖遂叅講幄侍我　先皇誦<lb/>
文王世子之篇有裨寢門之孝非唐虞三代不<lb/>
道無忘東序之規啓沃有聞勤勞茂著胡收華<lb/>
于朝露徒齎志于辰猶昔在　先皇爲之三嘆<lb/>
<pb n="KR4f0010_SBCK_093-26b"/>
惟余冲子悼以百身是用洊越宮僚峻副宗伯<lb/>
漏彼下泉之澤蔚爲儒者之光於戲涕泗何從<lb/>
言念春宮之舊事話言猶在追懷靑殿之執經<lb/>
尚與享于在天誠何憾于入地靈其不昧鑒我<lb/>
衋傷<lb/>
　　　　諭祭原任左春坊左庶子兼翰林院<lb/>
　　　　侍讀贈禮部右侍郎馮有經文<lb/>
惟爾蚤踐翰苑洊陟桂坊事　先帝于春宮若<lb/>
甘盤之舊學蓋亦馮翼孝德之士不獨章句誦<lb/>
說之儒回翔有年奄忽長逝霜天雪夜尚想遺<lb/>
<pb n="KR4f0010_SBCK_093-27a"/>
忠鶴禁龍樓遂成陳迹悼弓劒之已往念簮履<lb/>
之如存睠我先朝式章異數賁玆新竁祭以共<lb/>
牢尚其冥靈歆此嘉饗<lb/>
　　　　下葬文<lb/>
惟爾望茂宮僚勞深講幄寵數追錫日月有時<lb/>
爾尚收歛營䰟追趨弓劒其從與享長侍　先<lb/>
皇居此幽宮庶幾不朽<lb/>
　　　　原任總督陜西三邊軍務兵部尚書<lb/>
　　　　兼都察院右副都御史贈太子少保<lb/>
　　　　謚恭襄石茂華追贈資德大夫<lb/>
<pb n="KR4f0010_SBCK_093-27b"/>
制曰閥閱在朝永念鼎鍾之績羽書旁午式勤<lb/>
鼙鼓之思無競惟人逝者可作睠言舊烈敢告<lb/>
治庭具官石茂華志慮忠純材術膚敏踐更中<lb/>
外歷著風猷蹴島寇于維揚捍强胡于汾石入<lb/>
登樞貳籌邊屛幛之閒出總元戎宣威區落之<lb/>
外上首虜者二十餘章讋羗夷者七十一族再<lb/>
臨秦隴俄然星隕于營中一望節旄尚爾風驚<lb/>
于塞上睹玆鈴索之警視彼冊府之勳矧予將<lb/>
帥之臣亦有箕裘之胤乃以覃恩追贈爾資德<lb/>
大夫錫之誥命於戲肆承平之日久致戎索之<lb/>
<pb n="KR4f0010_SBCK_093-28a"/>
漸隳黑水白山尚留殘孽旄頭畢口未斷夷氛<lb/>
起冡象祁連猶限匈奴之未滅將星高太白誰<lb/>
當長子之帥師推九原猶視之忠稱一人拊髀<lb/>
之意惟靈不昧服我訓辭<lb/>
　　　　原任太常寺卿洪文衡贈通議大夫<lb/>
　　　　工部右侍郎<lb/>
制曰朕簡召遺逸登用老成蓋將網羅武宣之<lb/>
人材修舉成康之政治虞門載闢黃髪在廷其<lb/>
不幸而淪亡余何愛于贈卹具官洪文衡學術<lb/>
醇正風操端莊當束髪以登朝迨白首而壹節<lb/>
<pb n="KR4f0010_SBCK_093-28b"/>
奉公體國殆庶幾知無不言言無不爲蹈道潔<lb/>
身則可謂三揖而進一辭而退迨我初服載陟<lb/>
淸卿雖回翔卿寺之間實蔚爲本朝之望論不<lb/>
阿世抗議以存祧廟之規義深愛君盡瘁以蕆<lb/>
園陵之禮方期枋用胡不憖遺撫　先朝梓漆<lb/>
之材慨漸凋于再世念夙夜寅淸之德恍或在<lb/>
于周行爾生平懐報國之心持以入地余一人<lb/>
懋厚終之典書而納棺是用特贈通議大夫工<lb/>
部右侍郞錫之誥命於戲士有令名至身没而<lb/>
論定國之彞典蓋生筞而死哀惟朕言之有聞<lb/>
<pb n="KR4f0010_SBCK_093-29a"/>
庶逝者其可作營䰟不昧尚服享哉<lb/>
　　　　原任南京吏部稽勳淸吏司主事安<lb/>
　　　　希范贈光祿寺少卿<lb/>
制曰爲國以養士爲先養士以厲節爲本昔我<lb/>
神祖野多遺賢蓋將鬱積一時之材以爲子孫<lb/>
百年之用如鳳麟之服猛鷙若珠玉之茂山川<lb/>
迨我新朝疇咨故老或有淪没余深嘆焉具官<lb/>
安希范德行溫文風節凝遠抗章郞署力陳社<lb/>
稷之言削籍編氓固守丘園之賁窮而譚道誠<lb/>
畢世以何求退不忘君蓋没身而後巳方當召<lb/>
<pb n="KR4f0010_SBCK_093-29b"/>
用竟不假年睠彼遺民至于今日風霜閱歷徒<lb/>
知松栢之心節目朻喬莫竟梓材之用爲之一<lb/>
涕胡不百身特贈光祿寺少卿錫之誥命於戲<lb/>
考完節于生前蓋棺始定表令名于身後簡冊<lb/>
猶新尚念我　祖百世之仁庶亦慰爾生平之<lb/>
志<lb/>
　　　　四川叙州府興文縣知縣張振德贈<lb/>
　　　　光祿寺卿謚烈愍<lb/>
制曰比以疆圉多故奔潰相仍余欲僇死而施<lb/>
生責以致命必先憫忠而厲節敎之事君庸峻<lb/>
<pb n="KR4f0010_SBCK_093-30a"/>
恩章以昭激勸具官張振德入孝出弟經明行<lb/>
脩爲吏有儒者之風居官以保障爲事屬逆酋<lb/>
之作難數郡風靡遂登陴以授兵孤城斗絶力<lb/>
戰無援盡室自焚哀哉一死之堅貞烈于猛火<lb/>
壯矣闔門之婦孺皆爲國殤惟吾謀軍師國邑<lb/>
之臣率多保身軀妻子之軰誰無百口甘視息<lb/>
以偷生視爾一門尚汗顔而愧死是用易名烈<lb/>
愍峻秩司光致祭歲時立睢陽之廟世官環衛<lb/>
字羽林之孤異數以朌寵錫斯備於戲生吾所<lb/>
欲矧二十餘口赴義如歸國猶有人蓋二百餘<lb/>
<pb n="KR4f0010_SBCK_093-30b"/>
年養士之報庶幾精爽尚克顧歆<lb/>
　　自兩制專屬館閣而贈祭誥文及武官恩<lb/>
　命誥勑房辦事者據爲職掌天啓元年余<lb/>
　當外制中書譔馮庶子贈官誥鄙俚不典<lb/>
　有抱明月而長終之語余信筆爲改竄自<lb/>
　後大臣子弟欲表章先德相率來請余受<lb/>
　　其辭而却其幣中書恚余侵官往愬於中<lb/>
　堂中堂唯唯余不與置辨也迨　今上初<lb/>
　褒贈應山諸公制詞皆出詞林歷數年而<lb/>
　　吾邑許祭酒以譔高忠憲制左官蓋中書<lb/>
<pb n="KR4f0010_SBCK_093-31a"/>
　　抉摘其制語獻之韓城藉手以報東門之<lb/>
　　役韓城喜于斥許初不問故事云何而許<lb/>
　　亦未悉余之爲始禍也　穆廟初高文襄<lb/>
　　當國歸熙甫以僕丞管制敕一時贈祭文<lb/>
　　爾雅可觀厥後辦事者多用乙科䦨入閣<lb/>
　　中亦視爲故𥿄不復簡括制詞日陋王言<lb/>
　　日輕閒與諸老言之相視目笑而已於乎<lb/>
　　亦可爲一慨也壬午長至後五日記<lb/>
牧齋初學集卷第九十三<lb/>
<pb n="KR4f0010_SBCK_093-31b"/>
</p>
<p>
</p>
  </div>
</body>
</text>
</TEI>
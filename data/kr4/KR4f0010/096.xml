<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_096-1a"/>
牧齋初學集卷第九十六<lb/>
　　外制六<lb/>
　　　　南京吏部右侍郎顧起元授通議大<lb/>
　　　　夫<lb/>
制曰朕運撫大來助求小毖睠惟舊德式念先<lb/>
猷其有　高帝豐芭之遺兩朝侍從之選表儀<lb/>
卿貳體望具瞻者朕方夢卜求之而恩命豈有<lb/>
愛焉具官某才挺天人學知今古射策名成於<lb/>
寡二臨軒象近於魁三蔚有良史之才置之禁<lb/>
近巋然師儒之敎貳我成均久列桂坊載臨璧<lb/>
<pb n="KR4f0010_SBCK_096-1b"/>
水儲端漸陟爰立有聞迨余訪落之初乃有留<lb/>
銓之命留務淸蕑允宜如水之心銓事低昻小<lb/>
試若金之用廻翔滋久雅望在人乃以覃恩授<lb/>
具階於戲非堯舜不譚有體必期于有用以社<lb/>
稷爲說迂身乃所以善君尚念國步之艱危保<lb/>
余冲子母曰留曹之淸峻可以優賢爾無忘共<lb/>
濟之思余將有卽眞之拜<lb/>
　　　　妻王氏加贈淑人<lb/>
制曰人臣飛華夷路擢秀淸塗必有佽助之賢<lb/>
以當賔友之誼疏榮旣逮愍冊宜先具官某妻<lb/>
<pb n="KR4f0010_SBCK_096-2a"/>
封恭人某氏棗修告䖍濯摡奉職本烏衣之著<lb/>
姓儀法有聞佐靑簡之名儒機絲無閒宛其死<lb/>
矣何以報之翟茀以朝嗟溘先于朝露彤管有<lb/>
煒美代後于辰猷玆加贈爲淑人蘭儀默贊于<lb/>
金夫蕙問永光乎石窌<lb/>
　　　　祖雷先贈中憲大夫湖廣襄陽府知<lb/>
　　　　府加贈通議大夫南京吏部右侍郎<lb/>
制曰國之元氣將鍾美于賢才家有樸心先欝<lb/>
蒸爲至德畜無不發報必有初先贈具官某乃<lb/>
具官某之祖父太樸不雕仁心爲質以孝弟而<lb/>
<pb n="KR4f0010_SBCK_096-2b"/>
兼任恤不言而躬行自保受以及救賔無心於<lb/>
望報宜而孫子爲吾寶臣達屨繡裳煥然有事<lb/>
于家廟純衣應杖僾焉如見其祖先是用加贈<lb/>
具階官爾能積慶于詒孫余用遡源于率祖<lb/>
　　　　祖母劉氏加贈淑人<lb/>
制曰詩稱詒謀厥孫易言受福王母蓋合中外<lb/>
百年之鬱積以培國家一代之人才非夫有穀<lb/>
之詒曷有流根之澤累贈恭人某氏乃具官某<lb/>
之祖母孝思維則淑愼無儀如生民之厥初時<lb/>
維草昧肆承家之伊始作其壼彝珩璜被躬茂<lb/>
<pb n="KR4f0010_SBCK_096-3a"/>
矩流傳于奕世機絲比德深仁累積于百年玆<lb/>
加贈爲淑人服玆烝卑之榮允叶棟隆之吉<lb/>
　　　　父國輔原任湖廣寶慶府知府贈通<lb/>
　　　　議大夫南京吏部右侍郎<lb/>
制曰朕聞黃河之水源可濫觴泰山之雲起自<lb/>
膚寸凡創業爲可繼蓋有開而必先原任具官<lb/>
某乃具官某之父風縕純明器資魁傑以南國<lb/>
之彥早踐通班以西曹之賢出守名郡惟明克<lb/>
允仁孚圜土之中旣威且懷澤流湖嶺之際㰱<lb/>
澬流之水載廉石以傳家演邵陽之書比籯金<lb/>
<pb n="KR4f0010_SBCK_096-3b"/>
而詒子徵循良之傳于國史父作之子述之啓<lb/>
公輔之望于邦家我有臣爾有子是用贈具階<lb/>
官於戲播徽猷於竹帛佇我白麻賁寵命于松<lb/>
楸慰玆黃壤<lb/>
　　　　母王氏加贈淑人<lb/>
制曰凡吾聞望之臣必有賢明之母自家所以<lb/>
刑國本立而後道生風徽有遺式穀不爽封恭<lb/>
人某氏乃具官某之母敬共内德仔肩壼儀簾<lb/>
閤相夫佐平反于丹筆篝燈廸子徵掌故于靑<lb/>
箱媲德有聞娠賢競爽炳丹靑于經史殷勤辟<lb/>
<pb n="KR4f0010_SBCK_096-4a"/>
咡之規指樞軸於機絲肅穆紘綖之訓玆加贈<lb/>
爲淑人於戲版輿已遠悵陪京雒涘之㳺銀管<lb/>
如新嗣韓國瀧岡之表<lb/>
　　　　南京通政司通政使林學曾授正議<lb/>
　　　　大夫<lb/>
制曰昔我　神祖久道作人凡其梓漆之材皆<lb/>
我儀刑之老踐更禁近布列兩都顧瞻周行蔚<lb/>
爲盛事朕于恩命豈有愛焉具官某德稟粹和<lb/>
器函莊重言行以先民爲法問學稱君子之儒<lb/>
爰自理官登于銓部淸素寡欲進爲郞吏之標<lb/>
<pb n="KR4f0010_SBCK_096-4b"/>
淡白端莊退守丘園之賁栖遟一紀羽儀滋章<lb/>
偃蹇再遷蹈道彌固迨余初服始列淸卿夙夜<lb/>
在公信無慙于舊德衣冠有異恍或疑其古人<lb/>
惟納言之職官稱爲司命而留務之淸峻可以<lb/>
優賢我有老成往司出納乃以覃恩授具階於<lb/>
戲惟我新朝其忍遐棄先朝之耆老令此舊國<lb/>
亦得瞻望先民之典刑淸廟之求助不遑黃髪<lb/>
之詢諮敢後尚其彊飯佇我徵車<lb/>
　　　　妻陳氏仍前贈<lb/>
制曰人臣委質奉公白首一節其于閨門相貳<lb/>
<pb n="KR4f0010_SBCK_096-5a"/>
死生契闊之際人主必閔然念之非徒以䘏其<lb/>
私亦以崇報也具官某妻贈淑人某氏靜顓成<lb/>
性柔嫕爲儀酒體芼羹侍奉必嫺于內則鍼縷<lb/>
刀尺相助尤毖于入官雖不永年厥有令聞中<lb/>
道捐棄終不替黃髪之期早歲勩勤遂永贊素<lb/>
絲之節玆仍贈爲淑人用以昭婦順之報不獨<lb/>
慰夫子之心<lb/>
　　　　繼妻吳氏仍前封<lb/>
制曰人臣束髪厲行老而彌固則必有賢明之<lb/>
助焉朝廷之有寵章亦所以區明風烈爲世表<lb/>
<pb n="KR4f0010_SBCK_096-5b"/>
也具官某繼室某氏儀度閒肅性資惠明宦成<lb/>
不染于紛華家食彌徵其靜好一生麤糲御窮<lb/>
何異于糟糠十載丘園晤對恍疑其賔友終相<lb/>
夫子爲我名卿翟茀以朝不改素沙之德縞綦<lb/>
相樂益堅白首之心玆仍封爲淑人尚永垂列<lb/>
女之名且默贊二南之化<lb/>
　　　　祖文明先贈太常寺卿加贈正議大<lb/>
　　　　夫南京通政司通政使<lb/>
制曰國家崇重眞儒原本正學瞽宗之祀僅有<lb/>
其人至有經明行修湛思道術鬱積于躬而發<lb/>
<pb n="KR4f0010_SBCK_096-6a"/>
聞于後者又于彝典之中著章表焉贈具官某<lb/>
乃具官某之祖父古有立德今爲碩儒矩行規<lb/>
言動應先民之法度窮理盡性學究易道之高<lb/>
深以人師而爲經師流風邈矣能善世而兼遯<lb/>
世遺書蔑如迨其子能傳其緒言而厥孫益大<lb/>
其絕學摩娑靑簡神明煥發于百年俛仰丹鈆<lb/>
晤對恍存于一室天旣厚儒行之報人益徵家<lb/>
學之傳是用贈具階官於戲文獻有徵箕裘未<lb/>
艾明德顯于三世固當爲壹行之光遺經著于<lb/>
再傳用以附儒林之傳<lb/>
<pb n="KR4f0010_SBCK_096-6b"/>
　　　　祖母陳氏仍前贈<lb/>
制曰道德博聞之儒修身遯世而又有賢明之<lb/>
妃以作之合天將鍾美于是其再世而興也不<lb/>
亦宜乎贈淑人某氏乃具官某之祖母懿質夙<lb/>
成德門作配總笄櫛縰侍奉一循于內儀箴圖<lb/>
珮環被服不異乎儒者盛年不永再世其昌律<lb/>
呂位同終取和聲之應山澤氣合是徵生物之<lb/>
祥觀孫子之駿發滋長信天道之挹注匪偶玆<lb/>
仍贈爲淑人益衍雲仍之祚永言烝卑之休<lb/>
　　　　繼祖母蘇氏仍前贈<lb/>
<pb n="KR4f0010_SBCK_096-7a"/>
制曰家道暌必始于婦人况繼室乎以賢繼賢<lb/>
和氣叶應受玆介福及于再世余有追命其何<lb/>
愛焉贈淑人某氏乃具官某之繼祖母天性鍾<lb/>
慈女圖茂矩佽德内助若琴瑟之雝和媲美前<lb/>
修譬珪璋之判合字其子則德叶鳲鳩啓其孫<lb/>
則卜徵鸞鳳遡休徵之濬發于再世信協氣之<lb/>
感聚于一人玆仍贈爲淑人於乎禮垂如母之<lb/>
文永爲徽範詩頌翼孫之美叶彼休徵<lb/>
　　　　父敦忠原任福建興化府儒學敎授<lb/>
　　　　先贈太常寺卿加贈正議大夫南京<lb/>
<pb n="KR4f0010_SBCK_096-7b"/>
　　　　通政司通政使<lb/>
制曰國家方聞篤行之臣巋然羽儀者其淵源<lb/>
家學有開必先朕固將表而出之非徒崇報而<lb/>
已原任具官贈具官某乃具官某之父言無疵<lb/>
悔行應衡規孝友可質于神明學問必根乎閩<lb/>
雒三臨講席歸休乎環堵之宮屢絕韋編畢世<lb/>
于訓詁之業肥遯離俗洗心謝末世之風塵厲<lb/>
行束修禔躬爲僞學之箴砭惟而令子爲吾寶<lb/>
臣丹鉛一經篋笥不忘乎家學白首一節風期<lb/>
有繼于前人象賢有徵燕翼未艾是用贈具階<lb/>
<pb n="KR4f0010_SBCK_096-8a"/>
官於乎匪徒命德且以表微生爲人師旣有聞<lb/>
于鼓篋没祭于社終有位于瞽宗<lb/>
　　　　母柯氏仍前贈<lb/>
制曰有蹈道之儒則必有媲德之配濳德弗耀<lb/>
夷于婦孺而卒以其子顯聞豈不休哉累封淑<lb/>
人某氏乃具官某之母稟性安貞束身祗肅奉<lb/>
尊章于上食佐夫子于下帷分半席之靑氊蕭<lb/>
然燈火守一宮于環堵永以晤言有此素風成<lb/>
其賢子羔羊之節咏其素絲多露之防嚴于白<lb/>
首臣節茂矣母儀徵焉玆仍贈爲淑人於乎生<lb/>
<pb n="KR4f0010_SBCK_096-8b"/>
未播其徽華殁乃留其儀範淑靈不昧尚克享<lb/>
之<lb/>
　　　　南京光祿寺卿管少卿事史弼授中<lb/>
　　　　大夫<lb/>
制曰朕克典神天奉先思孝洪惟我　高皇帝<lb/>
寢園原廟咸在留都歲時薦羞皇敢弗毖愼簡<lb/>
明德以薦馨香祿臣司光吾有人矣具官某縝<lb/>
宻若玉端直如弦自擢西臺以登冏寺奏議多<lb/>
聞于削藁政績必期于可書進退盤桓不難久<lb/>
次出入諷議有補本朝晉秩祿卿蔽自朕志往<lb/>
<pb n="KR4f0010_SBCK_096-9a"/>
司留寺非獨優賢蓋爾以廉辨肅括之才而本<lb/>
諸明允篤誠之德酒醴菹醢以潔以時上食膳<lb/>
羞必誠必敬自此寢廟之薦饋致告苾芬行見<lb/>
　高廟之衣冠出游顧享乃以覃恩授具階於<lb/>
戲朕觀掌故南北光祿職掌不同北以覈乗輿<lb/>
供養爲能南以庀陵廟薦祼爲職爾熟諳故事<lb/>
必能其官爾其佽右饗于我將余敢忘詒謀于<lb/>
豐芭爾往欽哉<lb/>
　　　　妻李氏加封淑人<lb/>
制曰君有公忠之臣夫有貞順之配其勤勞于<lb/>
<pb n="KR4f0010_SBCK_096-9b"/>
國與相助于家也人主其有以念之矣具官某<lb/>
妻累封恭人某氏知讓知戒有肅有慈居恒不<lb/>
替于專勤躬親舂割旣貴不忘夫敎戒身服頌<lb/>
圖幷日韲鹽在官何異于家食中宵宿火敎子<lb/>
尤勩于相夫遂成女士之名允爲母師之範兹<lb/>
加封爲淑人展衣白屨見命服之有光文駟雕<lb/>
軒知福祉其未艾<lb/>
　　　　父洪達原任山西平陽府解州儒學<lb/>
　　　　學正先贈中憲大夫太僕寺少卿加<lb/>
　　　　贈中大夫南京光祿寺卿<lb/>
<pb n="KR4f0010_SBCK_096-10a"/>
制曰古者鄕里壹行之士必有崇臺綽楔之褒<lb/>
朕廣樹風聲旁求懿德以疏榮追命之典寓闡<lb/>
幽表微之思雖出舊章亦應古法原任具官贈<lb/>
具官某乃具官某之父介圭不飾璞玉有光孝<lb/>
敬溫文少無子弟之過簡默靜退長爲君子之<lb/>
儒丹鉛獨抱夫遺經靑紫不移其素志入學鼓<lb/>
篋諸生嚴頌禮于登堂彈琴讀書家人狎詠歌<lb/>
於環堵肆我名卿光於家訓守靑氊之故物無<lb/>
忝所生奉白賁之上爻以永終譽緇衣有託黃<lb/>
壤如生是用加贈具階官於乎國有彝章蓋以<lb/>
<pb n="KR4f0010_SBCK_096-10b"/>
示先河之報鄕之子弟尚亦勤瞽宗之思<lb/>
　　　　母吳氏加贈淑人<lb/>
制曰古之賢達必有母師故公忠廉直之臣必<lb/>
不產於冶容逸樂之母家人婦子之閒風氣積<lb/>
習而家敎從之可不愼與累贈恭人某氏乃具<lb/>
官某之母克全四行愼守七章賤綺縠之蠧女<lb/>
紅躬紡績以移日惡華丹之亂窈窕服綦縞以<lb/>
終身儉爲德共不替寢門之敎繪居素後嘗餘<lb/>
裙布之風惟此令人守其善訓寡言正色奉陜<lb/>
輸輕脫之規夙夜在公稟貞靜清閑之德玆加<lb/>
<pb n="KR4f0010_SBCK_096-11a"/>
贈爲淑人於乎漢曹昭之誡子恐辱淸朝魯敬<lb/>
姜之敎家恒憂下位風徽可繼圖頌具存尚無<lb/>
忘典訓之儀庶益茂珩璜之矩<lb/>
　　　　祖鍾華贈中大夫南京光祿寺卿<lb/>
制曰朕聞人才之生必有根本源流弘長敎義<lb/>
有傳是以卿士之風猷咸稱祖考之詒穀本諸<lb/>
家史著之冊書史某乃具官某之祖父淵如有<lb/>
容粹然特達赴公家之難能急病而讓夷䘏昆<lb/>
弟之貧每絕甘而分少躬爲長者之行飲人以<lb/>
和晚多達生之言佚我以老身旣隱矣爲善何<lb/>
<pb n="KR4f0010_SBCK_096-11b"/>
意于近名德莫大焉節身乃用以昌後餘其善<lb/>
慶詒爾孫謀試觀世德之蟬連益見祖風之綿<lb/>
邈是用贈具階官於乎美其所稱論譔何慙于<lb/>
銘鼎没而不朽典祀將著于瞽宗<lb/>
　　　　祖母蔣氏贈淑人<lb/>
制曰敬姜不云乎君子能勞後世有繼古之女<lb/>
宗所以詒謀而垂戒者如此其至也能勞之報<lb/>
百世未艾而况于再世乎某氏乃具官某之祖<lb/>
母箴圖被躬棗修循禮辛勤十指潔酒食以供<lb/>
祭賔黽勉一生勤辟績以先媼御子姓憚其嚴<lb/>
<pb n="KR4f0010_SBCK_096-12a"/>
恪家人化其專勤是以保姆之規終老而不懈<lb/>
先姑之戒易世而彌敦宜爾聞孫受玆介福玆<lb/>
特贈爲淑人嗚呼惟玆恩命著爾壼儀不惟爲<lb/>
女史之光尚有助寢門之敎<lb/>
　　　　南京光祿寺少卿馮若愚授奉政大<lb/>
　　　　夫<lb/>
制曰我　皇祖久道化成人物蔚起凡今中外<lb/>
具瞻之彥卒多萬曆培養之人至於淹抑回翔<lb/>
盤桓久次老其梓漆之材留爲子孫之用於今<lb/>
爲盛朕有頼焉具官馮若愚玉潤而栗絃直以<lb/>
<pb n="KR4f0010_SBCK_096-12b"/>
端西曹執法於平反南國流聲於出守屬稅貂<lb/>
剥膚之日搘彼吽牙值倀虎擇肉之時柱其血<lb/>
吻縛厮徒於襄水塡塞濁流投養子于漢池蠲<lb/>
除宿垢是以中人肆其謡諑馴致　聖主亦爲<lb/>
嘆咨治郡九年薦章數上堂堂題柱姓名久署<lb/>
於屛風累累積薪陞轉終淹於啓事歸田園者<lb/>
十載敎子姓以六經蒿目憂時有似羊公之流<lb/>
涕閒居念舊宛如杜預之沈碑惟衰榮之有嘗<lb/>
見風雨之不改聿求舊德爰陟留卿勾稽原廟<lb/>
之膳羞綜覈寢園之饋享衣冠有異想風烈於<lb/>
<pb n="KR4f0010_SBCK_096-13a"/>
先朝爼豆惟新凜氷霜於夙夜乃以覃恩授具<lb/>
階書不云乎人惟求舊爾之在今日猶大廈之<lb/>
有巨木而淸廟之有雅音也重之以　祖考之<lb/>
詒固將儲偫於雒下優之以留務之簡豈云留<lb/>
滯於周南爾勿謂白首而見招余將惟黃髪之<lb/>
是詢爾往欽哉<lb/>
　　　　妻顧氏贈宜人<lb/>
制曰國有元妃卿有内子艱難相助恒嗟咨草<lb/>
昧之初契濶死生每愾歎芳塵之後我求懿德<lb/>
著之策書具官某妻累封恭人某氏體順爲心<lb/>
<pb n="KR4f0010_SBCK_096-13b"/>
蹈和成性辛勤相讀膏火夜宿於寒窻黽勉佐<lb/>
廉突煙朝冷於官舎順能鍾物和以致祥謝氏<lb/>
之芝蘭羅生堂戺王家之龍虎競奮戸庭雖大<lb/>
命之不遐而徽猷之如在頌高秀之行以爲國<lb/>
爵屛貴家爵忘貧述孝友之風則曰衣無嘗主<lb/>
兒無嘗父顧此家風之綿邈皆繇儀法之深長<lb/>
矧新恩錫類之辰正舊德升華之日玆加贈爲<lb/>
宜人於乎拜像而泣知珥貂之有人可頌而圖<lb/>
洵管彤之不朽<lb/>
　　　　繼妻姚氏贈宜人<lb/>
<pb n="KR4f0010_SBCK_096-14a"/>
制曰朕追慕原陵永懷長樂訪問掖廷椒房之<lb/>
故事感嘆曾參王駿之墜言當霈恩之時於吾<lb/>
臣下室家新故之際未嘗不悽愴睠顧而重以<lb/>
書命也具官某繼妻某氏禮必叶中言無出閫<lb/>
鵲巢比德相夫益勉於晨昬鳩養一心鬻子無<lb/>
閒于毛裏於玆漏澤念彼窮泉固云誼重於遺<lb/>
簮亦曰愛深於織屨螟蛉有子閨門聿著其恩<lb/>
勤麟鳳多才邦家猶藉其長養玆特贈爲宜人<lb/>
於乎繼賢明之範百年均湛露之恩廣慈孝之<lb/>
風千古釋履霜之痛<lb/>
<pb n="KR4f0010_SBCK_096-14b"/>
　　　　父季兆原任工部司務贈中憲大夫<lb/>
　　　　湖廣襄陽府知府加贈奉政大夫南<lb/>
　　　　京光祿寺少卿<lb/>
制曰祭必有先禮當數祖考世家之閥閱袁不<lb/>
如揚徵世德之淵源卿猶慙長名敎必繇於積<lb/>
習而光輝亦漸以發聞原任具官贈具官某乃<lb/>
具官某之父學擅菁華行兼圭璧橫經講學則<lb/>
雲集生徒筮仕僝工則霜淸郞署休有譽處憺<lb/>
無忮求歸休乎一畝之宮自命以千秋之業篝<lb/>
燈簾閣息游有似乎飮氷分少絶甘推解不忘<lb/>
<pb n="KR4f0010_SBCK_096-15a"/>
乎舉火奉九言於太叔守以終身放三省於子<lb/>
輿殁而得正居然白賁以廉讓爲箕裘蔚矣丹<lb/>
鉛用詩書爲簮笏是用贈具階官於乎家有譜<lb/>
牒發祥必遡于濫觴國有彝章揭德可符於汗<lb/>
簡<lb/>
　　　　母錢氏加贈宜人<lb/>
制曰蓼蕭之澤自葉以及根望祀之誠先河而<lb/>
後海故家頌賢明之母則國稱志義之臣不有<lb/>
追崇何言報稱累封太恭人某氏乃其官某之<lb/>
母發揮婦道標表母儀宜爾室宜爾家儀範茂<lb/>
<pb n="KR4f0010_SBCK_096-15b"/>
傳於九族相其夫相其子光華蔚起于一門迨<lb/>
乎卿月之流暉已見婺星之掩彩雕軒文駟追<lb/>
銅鞮就養之時風樹寒泉遡石窌開封之後罷<lb/>
社之痛有節累茵之悲何窮爲歌念母之詩彌<lb/>
深陟屺之歎玆加贈爲宜人於乎慶鍾燕翼象<lb/>
巳感於台階祥發羽儀光先賁於堂斧余將有<lb/>
事於申命爾其無憾於下泉<lb/>
　　　　南京浙江道監察御史曹汝蘭授文<lb/>
　　　　林郞<lb/>
制曰國家妙選臺諫南北竝置豐鎬重地頼執<lb/>
<pb n="KR4f0010_SBCK_096-16a"/>
憲之臣以彈治之其風采論議猶在吾轂下也<lb/>
推恩之典其可後乎具官某風簡詳密藻思淸<lb/>
華奮跡賢科爲政疲邑撫江陽交會之地字巴<lb/>
渝凋瘵之民洊陟留臺彌深宿望上章保䕶拳<lb/>
拳禁闥之思荷槖巡行凜凜陪京之寄朕嘉乃<lb/>
志樂觀厥成玆以覃恩授具階於乎奉　高帝<lb/>
之衣冠則當厪對揚之慮覽江山之形勝則當<lb/>
思鎖鑰之艱凡吾所望于爾者固不徒飛章傳<lb/>
遽稱諫臣之選而巳也爾其毖哉勿替朕命<lb/>
　　　　妻丁氏仍前封<lb/>
<pb n="KR4f0010_SBCK_096-16b"/>
勑曰人臣出宰遐邦入司雄職固國之勞人也<lb/>
不有賢婦以相其內欲壹心營職不巳難乎具<lb/>
官某妻封孺人某氏動爲柔範言著禮經攻苦<lb/>
力相夫下帷御窮不變于膴仕夜行多畏用知<lb/>
交儆之心辰告有章數厪如何之問玆仍封爲<lb/>
孺人服玆翟茀之章益茂管彤之德<lb/>
　　　　父馳周贈文林郞四川重慶府江津<lb/>
　　　　縣知縣加贈南京浙江道監察御史<lb/>
　　　　仍前階<lb/>
勑曰人之餘休如木之垂隂爲吾志義之臣蔚<lb/>
<pb n="KR4f0010_SBCK_096-17a"/>
起休問亦其先之德隂有以詒之也贈具官某<lb/>
乃具官某之父少有大志長實素心誦德誦聲<lb/>
自喜爲節俠之行依忠依孝安得此長者之言<lb/>
種德不見其逢年市義乃徵于易世宜而哲胤<lb/>
作我寶臣是用贈具階官於戲有子克家聿著<lb/>
堂皇之美厥考作室尚思塗墍之勤<lb/>
　　　　母李氏仍前贈<lb/>
勑曰食而能敎式穀所以成名養不逮親桮棬<lb/>
由之永慕贈孺人李氏乃具官某之母淵懿可<lb/>
度柔嘉有章事夫䔍疾之餘訓子童蒙之日蘭<lb/>
<pb n="KR4f0010_SBCK_096-17b"/>
儀奄没蕙問彌新簮筆生風尚想指陳于畫荻<lb/>
憂心如醉徒懷手澤於丸熊玆仍贈爲孺人哀<lb/>
此風木之悲用霈蓼蕭之澤<lb/>
　　　　南京江西道監察御史陳必謙授文<lb/>
　　　　林郞<lb/>
勑曰御史執憲轂下紀綱國體其在留臺耳目<lb/>
之寄稍遠而彈肅之任彌專自非風力肅明夙<lb/>
爲民譽何以中吾玆選乎具官陳必謙行修而<lb/>
志堅器弘而識定廉辨勵節有毁家紓國之思<lb/>
勞勩服官以勤恤民隱爲事踐更劇縣擢寘留<lb/>
<pb n="KR4f0010_SBCK_096-18a"/>
臺誠結于中義形于色人中屈軼京國爲之聳<lb/>
觀柱後惠文奸回于焉屛跡不俟陽城七年之<lb/>
久巳占魏徵百奏之陳古稱眞諫臣吾有望焉<lb/>
乃以覃恩授具階於乎我　高帝寢園原廟咸<lb/>
在舊都豐水鎬京厥有遺烈爾思忠思孝儼若<lb/>
顧瞻之紀之綱訪求故實斯所以稱職者大而<lb/>
禆余者弘矣爾往欽哉<lb/>
　　　　妻錢氏仍前封<lb/>
勑曰爲吾臺憲之臣正色歛容而風裁茂著非<lb/>
獨其束修自好也家人婦子之閒亦必能相貳<lb/>
<pb n="KR4f0010_SBCK_096-18b"/>
以有成矣朕深嘆之具官某妻封孺人某氏孝<lb/>
敬有齊儉勤無斁鳴環司饋匡卒業于三餘服<lb/>
縞從官贊素風于五緎用能使凜然風裁恒警<lb/>
戒于畏行矯矯霜稜不摧殘于交讁睠此乗驄<lb/>
之節居然弋鴈之規玆仍封爲孺人再承珈副<lb/>
之榮益懋珩璜之範<lb/>
　　　　父希堯先贈文林郞河南衛輝府輝<lb/>
　　　　縣知縣加贈南京江西道御史仍前<lb/>
　　　　階<lb/>
勑曰士之精神才術不獲試于身則必有以顯<lb/>
<pb n="KR4f0010_SBCK_096-19a"/>
聞于後土之膏也必發川之壅也必決挹彼注<lb/>
玆天道使然也贈具官某乃具官某之父器資<lb/>
魁壘性行深淳孝友于家退而修長者之行節<lb/>
俠自喜進不干鄕曲之名聚散千金生產不介<lb/>
乎目睫俛仰一室世務恒列乎鬚眉宜爾後人<lb/>
繼其大志高吾門令容駟馬巳叶再世之占度<lb/>
其旁可置萬家庶慰九京之願是用贈具階官<lb/>
於戲可垂可繼是誠在于人謀爾熾爾昌尚亦<lb/>
觀乎天咫<lb/>
　　　　母張氏仍前封<lb/>
<pb n="KR4f0010_SBCK_096-19b"/>
勑曰傳不云乎培塿無松栢朕之諫臣有居正<lb/>
秉義風彩著聞者所謂非積習名敎不至此者<lb/>
也娠賢育德母師之功其可誣哉封太孺人某<lb/>
氏乃具官某之母德備孝慈性成淑愼練裙椎<lb/>
布偕隱德于逸人苦膽寒灰佐義方而敎子是<lb/>
成廉吏作我臺臣素節高寒有華丹不御之志<lb/>
束修刻勵有機絲警戒之風儀範滋章徽華茂<lb/>
著玆仍封爲太孺人黃髪鯢齒知福履之永綏<lb/>
文駟雕軒洵往來之有煒<lb/>
　　　　河南衛輝府輝縣知縣陳必謙前母<lb/>
<pb n="KR4f0010_SBCK_096-20a"/>
　　　　錢氏贈孺人<lb/>
勑曰朕發號霈恩爲吾臣子輟蘭陔之思釋桮<lb/>
棬之痛者可謂至矣其有生不獲事没不獲封<lb/>
情有所窮禮無可考而亦得以與被焉者於乎<lb/>
此亦仁之至義之盡矣某氏乃具官某之前母<lb/>
出於忠孝之門躬有共儉之德殫十指以起家<lb/>
瘁一身而作苦經營草昧奄忽盛年墓木巳拱<lb/>
陳根不哭豈意四十餘年之久賁爾幽穸者乃<lb/>
在所不知之人乎又豈意夫情無節而禮有制<lb/>
考課不能得而覃恩得之乎於乎崇報有初蓋<lb/>
<pb n="KR4f0010_SBCK_096-20b"/>
取先河之義發祥有自必問濫觴之源因母以<lb/>
念母嗟長樂之鼓鐘同悲靜夜因親以及親使<lb/>
海隅之枯木咸被春風玆特贈爲孺人䰟兮享<lb/>
之可以爲慰<lb/>
　　　　南京四川道監察御史萬言揚授文<lb/>
　　　　林郞<lb/>
勑曰朕讀前史至皇祐宣諭御史必用忠厚純<lb/>
直通世務明治體之人未嘗不三復斯言也閒<lb/>
者遴選臺諫錯置南北妙簡循良皆用此意具<lb/>
官某才華恢傑器識沉深㧞穎賢書分符淛水<lb/>
<pb n="KR4f0010_SBCK_096-21a"/>
乃膺師薦擢寘留臺材猷滋深節槩日老昌言<lb/>
抗疏期于木直而從繩奮志觸邪俄巳隂消而<lb/>
見睍南國仰巡行之跡舊京傳且止之謡乃以<lb/>
覃恩授具階於戲以中朝選建之憲臣居留臺<lb/>
風紀之要地肅雝搢笏可以對越　高廟之神<lb/>
靈慷慨乗驄可以坐制長江之要害朕固將居<lb/>
近而御遠爾勿謂重北而輕南佇爾飛章啓余<lb/>
逖聽爾往欽哉<lb/>
牧齋初學集卷第九十六<lb/>
<pb n="KR4f0010_SBCK_096-21b"/>
</p>
<p>
</p>
  </div>
</body>
</text>
</TEI>
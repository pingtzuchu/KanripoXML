<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_075-1a"/>
牧齋初學集卷第七十五<lb/>
　譜牒二<lb/>
　　故叔父山東按察司副使春池府君行狀<lb/>
<hi>代先大夫</hi>
錢氏之先始于籛鏗其後吳越武肅王始有土<lb/>
地家世蕃衍有宋之季有通州太守諱邁者其<lb/>
子曰千一公諱元孫渡江家嘗熟之奚浦遂世<lb/>
居嘗熟自千一以下至府君凡十二代府君之<lb/>
先曰我王父贈奉政大夫刑部河南淸吏司郎<lb/>
中府君諱體仁郞中之先曰授承事郞府君諱<lb/>
<pb n="KR4f0010_SBCK_075-1b"/>
元禎又其先曰授承事郞府君諱泰自郞中以<lb/>
上皆以節俠好施稱于四方公諱順德字道充<lb/>
别號春池我王父生子五人我先君實維元兄<lb/>
公于倫次爲中子王父少遭閔凶家業中落公<lb/>
與先君掉鞅文囿思一大振起之易衣幷食焚<lb/>
膏宿火蚊虻噆膚則納其足兩甕中專勤不懈<lb/>
積數十年先君舉進士高第浹歲而殞嘉靖乙<lb/>
丑公遂成進士趣駕歸省不應制䇿又三<hi>年乃</hi>釋<lb/>
褐授刑部廣東淸吏司主事御史路楷阿分宜<lb/>
故相㫖曲殺直臣沈鍊論死新鄭再起欲盡返<lb/>
<pb n="KR4f0010_SBCK_075-2a"/>
華亭之政遂議出楷尚書以屬公公曰某所知<lb/>
者　朝廷三尺法耳不知華亭新鄭云何也卽<lb/>
明公欲貸楷請無以不肖名署爰書尚書爲之<lb/>
舌縮以屬他郞而楷卒從輕比焉癸酉慮囚關<lb/>
中甲戌奔王父喪以歸丁丑服除公在比部繇<lb/>
主事歷員外郞中端審奉法朝右有聲巳卯六<lb/>
年考滿陞湖廣嘗德府知府公爲政却羡餘蠲<lb/>
苛細櫛爬垢病惠養小弱定履畝之議田以上<lb/>
下豐确爲差而黠豪者不得以避徭役復條鞭<lb/>
之法民賦盡輸于官官爲雇役而民不擾嚴兼<lb/>
<pb n="KR4f0010_SBCK_075-2b"/>
幷之禁歸流亡之民而戸口以歲益定儲穀之<lb/>
額每百里爲委積以賑凶饑而吏不得以取盈<lb/>
修堤堰繕守禦立保甲嚴巡警嘗德襟江帶湖<lb/>
地墊而役繁民多流離公至期年郡乃大治以<lb/>
王母趙太宜人喪解官歸甲申補福建興化府<lb/>
知府自十有二月至于六月不雨公步禱于蟹<lb/>
泉而雨明日大雨往復崎嶇衝泥䧟淖父老夾<lb/>
道諠呼曰使君其乗矣郡人給事中方萬有爲<lb/>
作頌焉丁亥陞浙江按察司副使備兵嘉湖嘉<lb/>
興搢紳爲宗人婿者其舍人子叩頭迓公于㕔<lb/>
<pb n="KR4f0010_SBCK_075-3a"/>
事公不懌請它徙得徙金衢道以病調簡辛卯<lb/>
𥙷山東之武德道武德運艘要衝而所轄海豐<lb/>
霑化利津棊布海上與天津唇齒倭方躪朝鮮<lb/>
公蒐軍實繕板榦具舟車偫糗糧亟請于巡按<lb/>
御史曰無張皇無夸大修實備庀實事鎭靜以<lb/>
戢民戒嚴以待宼御史弗善也疏論公恇怯不<lb/>
任倭事乞徙內地公通籍二十餘年官不逾臬<lb/>
副又再得量移遂決計不復出巡撫趙公可懷<lb/>
薦公需調久次當超遷以竟其用疏下所司知<lb/>
之公服官廉謹計口食俸隨牒平進白首外僚<lb/>
<pb n="KR4f0010_SBCK_075-3b"/>
是故右公者或未必稱其才而嗛公者卒不能<lb/>
訾其守王父性嚴重以朝典治其家公旣登第<lb/>
少拂意長跪謝罪至介賓客以請乃解生平動<lb/>
止自矩未嘗有疾言失色蓋得之庭訓者爲多<lb/>
居恒悛悛如老書生補衣角巾低首徒步食不<lb/>
過二簋飮不過三爵堂無楹桷之飾室無紈綺<lb/>
之御生平不以問學蓋人及其卒也發其篋中<lb/>
之書丹鉛儼然標記錯互人始知其老而好學<lb/>
也公之居鄕居官大略如此斯可謂之恭敬温<lb/>
文篤實輝光之君子矣初先君通支干五行之<lb/>
<pb n="KR4f0010_SBCK_075-4a"/>
學嘗語公曰吾與若法皆當貴然若當勝我我<lb/>
患無年耳先君寢疾彌畱劒七歲孤以授公曰<lb/>
以累汝故先君之殁也公以小子爲子小子亦<lb/>
以公爲父公娶于趙生三女子側室沈氏生二<lb/>
男子長曰世臣次曰世顯後先以病夭公晚年<lb/>
痛悼閔默疾病纏綿萬曆二十八年歲在庚子<lb/>
十二月初六日飾巾易簀終于里第享年六十<lb/>
六公之幼子曰世熙其孫曰謙貞幼孺在抱奉<lb/>
縗卽位呱呱之聲與號踊上下小子追話言之<lb/>
在耳撫孤童之在髫送往事居俛仰再世日月<lb/>
<pb n="KR4f0010_SBCK_075-4b"/>
逾邁慚負生成嗚呼痛哉公夫人趙氏累封安<lb/>
人溫柔敬直式是嬪則撫沈所出之子逾于巳<lb/>
生沈亦有婦德事君夫人居寵益畏公之子孫<lb/>
稍長奉夫人之命將卜葬公于墅橋之新阡惟<lb/>
食小子毒痛馮塞不能文字庸敢濡血記事排<lb/>
纘梗槪庶幾得請于君子以誌公之墓謹狀<lb/>
　　從父弟忠甫令甫壙誌<hi>代先大夫</hi>
從父弟長曰世臣字忠甫次曰世顯字令甫叔<lb/>
父副使府君之二子也初府君以隆慶戊辰釋<lb/>
褐巳巳乞假歸生忠甫于徐州小名曰徐州辛<lb/>
<pb n="KR4f0010_SBCK_075-5a"/>
未官刑部生令甫于京師兩弟之生也相去僅<lb/>
三歲生同母長同師同補博士弟子員忠甫淑<lb/>
茂温文有淑人君子之度而令甫性伉爽多才<lb/>
藝學書鼓琹習射度曲游戲及之卽老于其伎<lb/>
者自謂弗如也府君均愛二子而尤屬望次子<lb/>
以謂能大其家萬曆乙未令甫病瘵卒年二十<lb/>
五戊戌忠甫病傷寒不汗亦卒年三十余老于<lb/>
諸生以春秋講授府君命兩弟從余遊余少失<lb/>
父以叔父爲父終鮮兄弟以兩從父弟爲弟而<lb/>
兩弟旣兄我又師事我孰謂皆去我而死斯柳<lb/>
<pb n="KR4f0010_SBCK_075-5b"/>
子厚所謂析余之形殘余之生者耶初府君爲<lb/>
興化太守爲兩弟占夢于九鯉仙手記其事畱<lb/>
故篋中曰余夢至里第次兒偃臥樓北窻下有<lb/>
老醫長身而髥者曰非得紅鈆奪命丹不可爲<lb/>
矣余緩步下樓長兒芒芒奔來以先君之命趣<lb/>
呼余余隨長兒入旁室中漆燈熒熒先君課兩<lb/>
兒讀甚嚴長兒從案上繙一帙示余裝潢潦草<lb/>
如市肆所刻時文者丹鉛塗乙相閒指其中一<lb/>
篇曰此人考第一卽中會元余諦視之而覺此<lb/>
府君所記占夢之大略也及令甫之病也有老<lb/>
<pb n="KR4f0010_SBCK_075-6a"/>
醫孫夢雲來自吳門長身而髥則所夢也診之<lb/>
曰草木之藥無所用之矣安所得紅鉛奪命丹<lb/>
乎府君爲求藥于金陵未至而卒忠甫後四年<lb/>
亦卒然則府君之記所謂長兒芒芒奔來者象<lb/>
兄弟之相追隨以逝也漆燈熒熒者象幽室也<lb/>
王父課兩孫讀者言當從王父于地下也而忠<lb/>
甫之卒也爲戊戌之三月顧太史起元首舉南<lb/>
宮其所試國學文字爲馮祭酒所賞識者忠甫<lb/>
求得其刻本以獻于府君府君手自標注命傳<lb/>
寫之浹日而忠甫暴卒然則夢中所云云蓋闇<lb/>
<pb n="KR4f0010_SBCK_075-6b"/>
記其死之年與其月也然府君占夢時太史尚<lb/>
童稚人世之榮枯死生固巳前定而課試之卷<lb/>
牘點定之朱黃巳顯顯然見之夢中此尤奇也<lb/>
世之馮知死權悍然欲與司命爭者其亦爲鬼<lb/>
神之所靳　而不自知也於乎其可哀也巳忠<lb/>
甫卒之月嘗之郡城祈夢于韋蘇州夢小婢抱<lb/>
一子曰此若遺腹子也驚而寤曰吾婦方有身<lb/>
而抱子者此弱小婢也吾其殆矣歸而病卒逾<lb/>
月果生一男子然卒夭所謂遺腹子者獨兆忠<lb/>
甫死耳嗚呼其亦可謂之妖夢巳矣令甫生一<lb/>
<pb n="KR4f0010_SBCK_075-7a"/>
男子曰謙貞今漸長嶄然露頭角兩弟之葬也<lb/>
余漬淚執筆以志其壙而又爲之辭以告哀曰<lb/>
大均播物兮俶詭渺茫札瘥夭昏兮大命靡嘗<lb/>
吁嗟公子兮競爽翺翔顔色姣好兮被服煒煌<lb/>
於乎哀哉兮今也則亡輤幃列列兮素帷雙雙<lb/>
神理荼毒兮道路衋傷掌夢是踐兮漆燈告祥<lb/>
從而父祖兮于彼幽荒追隨後先兮九京一堂<lb/>
一人有子兮宗袥之慶祭祀孔時兮窀穸相望<lb/>
惸惸我躬兮視天芒芒辭以矢哀兮訊彼巫陽<lb/>
　　從祖父令甫錢君墓表<lb/>
<pb n="KR4f0010_SBCK_075-7b"/>
君諱世顯字令甫從祖祖父憲副府君之中子<lb/>
也我曾祖王父贈刑部府君有五子長爲我王<lb/>
父次則憲副府君府君有三子而君與其伯兄<lb/>
諱世臣者皆先府君以卒伯無子而君有子曰<lb/>
謙貞葬君於憲副府君墅橋之新墓君兄弟友<lb/>
愛其祔也異兆而相望成其志也初我王父舉<lb/>
進士無祿卽世病革劒先君以授憲副府君府<lb/>
君撫先君於孤孩克有成立迨兩從祖父之長<lb/>
也先君巳稱名師宿儒有聲場屋矣先君以無<lb/>
兄弟移其友於從弟相愛不啻手足而從祖父<lb/>
<pb n="KR4f0010_SBCK_075-8a"/>
之視先君則師弟子如也當是時吾家方貴盛<lb/>
歲時伏臘文酒談讌羣從子姓相遨嬉徵逐者<lb/>
不下數十人君年最少才氣駿發出其輩行閒<lb/>
相與品題人物商略翰墨皆娓娓厭聽酒酣以<lb/>
往自起度曲談諧雜出擊劒起舞坐客皆畱連<lb/>
不肯去而君又鯁介好直言慷慨急人之難先<lb/>
君尤篤愛之以爲眞吾弟也君卒先君哭之慟<lb/>
伯與憲副府君亦相繼卒單妻稚子惸惸相吊<lb/>
先君傾身撫之壹如憲副府君之撫巳也先君<lb/>
歿又十四年矣稚者日壯壯者漸老獨向之先<lb/>
<pb n="KR4f0010_SBCK_075-8b"/>
生長者邈然不可以復作至于衣冠賓從燕好<lb/>
游娛之跡追憶兒童時蓋恍然若昔夣矣於戲<lb/>
自高祖以至於玄孫所謂其初一人之<hi>身也</hi>尊祖<lb/>
敬宗而收族宗法之廢也久矣豈或今世吾家<lb/>
之流風本俗可謂美矣其于古所謂族墳墓聯<lb/>
兄弟之遺意猶有存者吾家自高曾以來孝友<lb/>
之德表儀宗門其源深而本厚有若是耶深州<lb/>
之李氏浦江之鄭氏以敦睦著聞者率是而行<lb/>
其又何媿於戲其不可不念也矣君之葬也謙<lb/>
貞倣古石表之制屬余爲之文恭惟君之生平<lb/>
<pb n="KR4f0010_SBCK_075-9a"/>
備於我先君之壙志而志行之抑没而未章者<lb/>
嘉定唐叔達巳誌而銘之矣余不敢以再告而<lb/>
吾家之流風本俗不可使其美而弗傳也謹而<lb/>
書之以示後之人俾勿忘天啓三年閏十月從<lb/>
父晜子謙益謹述<lb/>
　　明旌表節婦從祖祖母徐氏墓誌銘<lb/>
萬曆三十四年巡按御史楊廷筠言嘗熟縣故<lb/>
民錢順理妻徐氏寡居苦節五十餘年鄕老列<lb/>
其狀按騐不妄請得旌表門閭如會典禮部覆<lb/>
覈以聞　制曰可三十六年四月符下所司行<lb/>
<pb n="KR4f0010_SBCK_075-9b"/>
事旌其門于所居之虞山里是年十月某日節<lb/>
婦卒享年七十崇禎十二年十二月葬于頂山<lb/>
祔其夫之兆初我曾王父贈郞中府君諱某娶<lb/>
趙太宜人生五子長爲我祖侍郎府君諱某次<lb/>
爲我叔祖憲副府君諱某而節婦之夫諱順理<lb/>
者其叔子也節婦故工部侍郞諱恪之孫女積<lb/>
習禮敎嶷然殊異年十九歸于我未期歲而夫<lb/>
卒遂以死自誓越三載父母微風之曰夫死而<lb/>
無子則奈何節婦曰忍死以待應爲後者曰待<lb/>
之而不得則奈何節婦曰待之而不得我則死<lb/>
<pb n="KR4f0010_SBCK_075-10a"/>
之待之而得不得未可知而或有異圖也我則<lb/>
亟死之父母知其志決乃不敢復言又十四年<lb/>
憲副府君生中子世顯出後節婦節婦抱世顯<lb/>
于襁葆世顯夭復抱其子謙貞今謙貞實克葬<lb/>
節婦嗚呼艱哉我曾王父閨門之敎肅若朝典<lb/>
節婦雖寡眎滌濯羞腆洗勞以待旦靡敢後焉<lb/>
當是時晝哭不敢而況于夜乎曾王父沒依憲<lb/>
副府君以老又豈知其子之無年乎夫死而嗣<lb/>
子未生毁容截髪煢煢顧影十四年之內皆死<lb/>
日也子死而藐狐未立單妻稚子再世一息十<lb/>
<pb n="KR4f0010_SBCK_075-10b"/>
餘年之內又皆死日也守節五十年而旌旌未<lb/>
逾年而殁五十餘年之內節婦之爲生日者無<lb/>
幾節婦之所爲方諸凡爲節者極難耳節婦長<lb/>
身竦肩靣如削瓜䦱門與宗人言音節琅琅聽<lb/>
之者皆曰丈夫也晚而好浮屠法長齋禮佛遇<lb/>
內外親踈皆有恩紀謙益之娶婦也爲納采焉<lb/>
其沒也羣從皆有分曰吾先姑之後也其敬順<lb/>
惇睦知道理如此銘曰<lb/>
曲房幽室白畫寒燈五十餘年節婦不生烏頭<lb/>
綽楔漆書靑史後千斯年節婦不死頂山之巔<lb/>
<pb n="KR4f0010_SBCK_075-11a"/>
墓木有拱堂堂白日炤此孤冡<lb/>
　　陳孺人錢氏墓誌銘<lb/>
錢氏五王遠條葉吾祖偕弟起經術從祖副使<lb/>
二子歾有孫謙貞仲不絶是生長女應一索歸<lb/>
于潁川宜爾室皇舅太守登大耋旣饋欣喜加<lb/>
餐食維虺再夢蘭未茁長懷似續心逼塞嫁時<lb/>
十七今逾廿容華嫣然初日出諄諄懷憂語啾<lb/>
喞如老成人古所恤崇禎戊寅七月七中庭露<lb/>
坐星月白非雨非霧衫袖濕舉火視之殷朱血<lb/>
此爲何祥兆非吉低廻自傷鈎掛臆明年盛夏<lb/>
<pb n="KR4f0010_SBCK_075-11b"/>
病中熱庸醫索命助鬼伯老祖母徐趨視疾猶<lb/>
問七箸顧啜泣歸來夜半扣門急嗚呼哀哉永<lb/>
分背炎熇鬰蒸焚赤日餘閣之奠蠅惡集淸揚<lb/>
端好不可識木匪貍首斂倉卒二女繼殞血㣧<lb/>
畢悍者不殱淑不福皇天老眼嗟失職癸未嘉<lb/>
平甲子吉卜葬祖塋唯墨食霜天顥顥寒凝凝<lb/>
祖母扶將呌臨穴從伯牧翁銘幽宅昭女賢明<lb/>
命奄忽埋石千年永不泐<lb/>
牧齋初學集卷第七十五<lb/>
</p>
<p>
</p>
  </div>
</body>
</text>
</TEI>
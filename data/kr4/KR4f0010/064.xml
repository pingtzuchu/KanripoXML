<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_064-1a"/>
牧齋初學集卷第六十四<lb/>
　神道碑銘三<lb/>
　　通議大夫兵部右侍郞兼都察院右僉都<lb/>
　　御史贈副都御史梅公神道碑銘<lb/>
神宗皇帝在位二十年文武恬熙北虜貢市邊<lb/>
塞人不知兵壬辰春二月寧夏鎭將哱拜子承<lb/>
恩劉東暘等殺巡撫党馨據城以叛攻下四十<lb/>
餘堡許朝土文秀辮髮胡服分道勾虜虜數犯<lb/>
玉泉花馬閒約五六月大舉應賊中朝大震議<lb/>
緩師招撫以茍不用兵爲貴梅公爲監察御史<lb/>
<pb n="KR4f0010_SBCK_064-1b"/>
昌言於朝以謂賊勢已成畜謀已久遷延一日<lb/>
則禍深一日外勾大虜內引叛人聲勢愈大風<lb/>
聞愈遠脇從愈衆人心愈疑爲今之計非力勦<lb/>
無以定禍亂非詔赦無以擕黨與非特遣無以<lb/>
重事權非破格無以庸豪傑非便宜無以中事<lb/>
機非重賞無以作士氣寧遠伯李成梁父子威<lb/>
名素著諸子家丁驍勇慣戰賊降夷雜種出入<lb/>
邊徼心輕中國獨憚李氏耳請以西事委成梁<lb/>
擇文臣知兵者監其軍天威旣臨不敢四出魚<lb/>
游釡中勢必自亂附近營路恃以無恐他方觀<lb/>
<pb n="KR4f0010_SBCK_064-2a"/>
望憚而自戢失此不圖吾不知其所終也　神<lb/>
廟深以爲然朝議方憚兵又憂李氏䟦扈不宜<lb/>
假以兵柄衆懼恟恟給事中王德完惶遽自列<lb/>
曰臣所謂收錄豪傑非爲李氏也異時有變幾<lb/>
得無連坐公歎曰人臣謀國不忠一至於此乎<lb/>
復抗䟽極論中朝果疑李氏當在遼東握兵之<lb/>
時不在廢閑罷鎭之日李氏卽有異志亦在危<lb/>
疑不安之時不在　明主洞察之後伏望　陛<lb/>
下斷自宸衷可疑卽别爲調遣可信卽立加委<lb/>
任臣願與成梁馳赴寧夏同心討賊賊知歸命<lb/>
<pb n="KR4f0010_SBCK_064-2b"/>
則臣爲　陛下之使奉揚恩赦以安反側負固<lb/>
不服則臣爲　陛下之將披堅執銳爲士卒先<lb/>
事平之日臣與成梁卽日還朝止求自明不敢<lb/>
言功若其不捷軍法具在不敢以臣之罪貽累<lb/>
他人也　上以成梁老姑徐行命公監如松軍<lb/>
以往公初謂總督魏學曾遲頓玩寇意殊薄之<lb/>
繇紅山渡河不與相見久之乃知其忠誠爲國<lb/>
傾心相信誓以其死甘肅巡撫葉夣熊自請討<lb/>
賊駐師靈州思掩學曾功代其位而忌其倚公<lb/>
以辦賊也飛謀釣謗閒阻百出公旣受事而西<lb/>
<pb n="KR4f0010_SBCK_064-3a"/>
事益難言矣六月公自領精騎二百與如松分<lb/>
兩軍壓城而陣公跨馬督戰飛礮碎從騎弗爲<lb/>
動諸將咸顧望不力焚南樓取火箭弗應城中<lb/>
射帖約內應匿弗報賊磔之城上公憤盈上疏<lb/>
自劾言諸將用兵不及見戯從前報功盡屬欺<lb/>
罔臣身先士卒激使僇力同心以報　陛下不<lb/>
能恊和反致疑忌事至此臣不得不言臣有言<lb/>
人不得不恨請下臣於理若秋冬閒西事不大<lb/>
壞卽斬臣都市以爲欺罔之戒　上已先入夢<lb/>
熊蜚語得公疏震怒逮問學曾遂以夢熊代非<lb/>
<pb n="KR4f0010_SBCK_064-3b"/>
公疏指也夢熊旣得代忌公滋甚監軍權輕無<lb/>
賜劒又奉屢㫖申誡侵越公以忠赤風勵將士<lb/>
以敢死率先行陣以老謀指授方略以誠心感<lb/>
動擕貳以機權籠駕狙詐諸將始而狎中而畏<lb/>
旣而感激踴躍願爲公死夢熊見公豁達推置<lb/>
亦少安之旋而受縧鏇於公公所畫制賊之䇿<lb/>
三曰絶勾虜曰擕脇從曰用水攻至是而其局<lb/>
大定鎭城三靣阻水壅其北而泱之賊將安往<lb/>
賊不能突出虜不能闌入是我以堤爲長圍也<lb/>
七月堤成凡千七百餘丈決水灌城城東西崩<lb/>
<pb n="KR4f0010_SBCK_064-4a"/>
各百餘丈賊守陴者皆哭徉乞降堅守以待虜<lb/>
虜數萬騎從李剛堡渡河去鎭城三十里公夜<lb/>
舉火趣李如樟邀擊如松尾之遲明兩軍夾擊<lb/>
虜大敗繞賀闌山遁去用木筏衝城竽虜首以<lb/>
示之曰此而所勾著力兔也賊絶望虜至梯城<lb/>
而下願見梅監軍靣陳歸順拜承恩東暘及濠<lb/>
望拜而去許朝躍刃踰濠如將及公壯士張進<lb/>
朝欲前公眣止之披襟而與之語朝逡巡納刃<lb/>
屈脚下拜城上下礮石熖天鼓角殷地公神觀<lb/>
安閑進止自如咸咋指歎曰梅監軍眞天人也<lb/>
<pb n="KR4f0010_SBCK_064-4b"/>
八月八日夜二鼓三人縋城來告賊以重陽入<lb/>
大城置酒南城可得也諸將莫敢信公曰往我<lb/>
任之及城諸將讓登總兵牛秉忠年七十賈勇<lb/>
而上公緣梯大呼老將軍先登矣乃畢登降人<lb/>
殺守者血流活活有聲公踞坐血醟中籍記功<lb/>
次傳呼止殺男女然燈夾拜讙呼再生南城下<lb/>
賊據大城以守諜知賊黨擕貳遣南關民李登<lb/>
往閒哱氏殺劉許自贖會劉東暘先疑土文秀<lb/>
僞病誘殺之承恩殺許朝畢邪氣幷殺東暘城<lb/>
中解甲焚香以迎王師十六日整師而入不僇<lb/>
<pb n="KR4f0010_SBCK_064-5a"/>
一人或說公盍殺降人以應封率公曰事定矣<lb/>
妄殺何爲馘劉許俘拜承恩以獻闕下括賊帑<lb/>
以補軍興籍降丁以實營伍此吾所以蕆西事<lb/>
而報　天子也夢熊聞之乃自靈州馳至封賜<lb/>
劒下令盡誅降者承恩方從公出獵遂就縛拜<lb/>
闔室自焚軍士大掠骸骨撑柱金帛狼籍道路<lb/>
公卽日襆被就道題詩驛亭長謡歎息而已東<lb/>
暘朝首級皆燬夢熊將函他首以獻使人示意<lb/>
於公公曰有一首可代其人喜而問公笑指其<lb/>
頭曰此是也遂不敢言公入朝據實奏報曰諸<lb/>
<pb n="KR4f0010_SBCK_064-5b"/>
將可以欺臣臣不可以欺　陛下也朝右皆右<lb/>
夢熊以首功論公陞太僕寺少卿遇邊撫推用<lb/>
䕃一子錦衣百戸而諸將士從公效死力者多<lb/>
不得叙嗟乎西夏之事難言也督師駐二百里<lb/>
外置酒高會遥制成敗監軍身在城下腰刀袴<lb/>
褶親受矢石成則督師總其功敗則監軍專其<lb/>
罪無閫外之事權有朝右之謡諑左枝右梧前<lb/>
顧後視不察睨眴不動聲氣陽就其籠挫陰隳<lb/>
其機牙王誅以成國體以全斯爲難之難矣明<lb/>
㫖戒侵越也公奏疏曰人之侵權必有所爲或<lb/>
<pb n="KR4f0010_SBCK_064-6a"/>
爲貪功或爲尊大或爲受享以臣爲貪功事定<lb/>
之日首叙督撫次及大將次及行閒之人監軍<lb/>
之官卽自居其功欲何爲耶以臣爲尊大臣與<lb/>
士卒爲伍倉卒聞警躍馬疾馳將領效力則下<lb/>
拜而謝之士卒有謀則執手而問之可謂之好<lb/>
尊耶以臣爲受享日夕餔糜自買柴菜居處營<lb/>
中累土爲榻以蒲代瓦風雨時至擁氊自蔽木<lb/>
版爲几案瓦盆爲頮器夜無然燭引燎自炤可<lb/>
謂之受享耶臣所以奮不顧身甘冐賊鋒者蓋<lb/>
見人情時勢之難寧死於賊以明報主之心不<lb/>
<pb n="KR4f0010_SBCK_064-6b"/>
死於讒反爲任事之戒臣之微軀誠何足惜恐<lb/>
豪傑之士見臣受禍皆懐明哲之思沮効用之<lb/>
氣非所以風示天下弘濟艱難也賊平之後抗<lb/>
疏爲舊督臣伸雪曰攘其位掩其功又欲殺其<lb/>
身乎吾願與魏同罪不願與葉同功不然他日<lb/>
何以見魯衛之士乎南城之役與將士緣梯蹴<lb/>
踏右手傷大指血沁佩玦酒閒慷慨循玦而歎<lb/>
幸哉七尺無恙其不爲此指者幾希矣公之辭<lb/>
恩廕曰角巾歸里口不言功使天下後世知臣<lb/>
一念朴忠非有所爲則臣榮多矣公以一指視<lb/>
<pb n="KR4f0010_SBCK_064-7a"/>
一身以一身許君父雖通侯胙土視之如浮雲<lb/>
而貪功攘善之徒顧欲以腐鼠嚇之不巳遠乎<lb/>
西事甫竣我師有東征之役兵絓禍結首尾七<lb/>
年而西陲晏然我得以一意東略公之功於是<lb/>
爲多　天子心知公能有意大用明年陞都察<lb/>
院右僉都御史巡撫大同又五年陞兵部右侍<lb/>
郞總督宣府大同山西三鎭又三年以父喪解<lb/>
任歸未起而卒故吾謂萬曆中龎臣碩輔膚公<lb/>
扞城之臣以公爲首而公之得以成功者以<lb/>
神宗之明知之蚤而任之力也公諱國楨字克<lb/>
<pb n="KR4f0010_SBCK_064-7b"/>
生湖廣麻城人大父諱吉弘治癸未進士爲惠<lb/>
州太守有惠政夫婦皆百歲父諱汝觀母陳氏<lb/>
生六子兩世皆以公貴贈兵部右侍郞妣皆淑<lb/>
人公生四歲雄傑異凡兒十四補博士弟子二<lb/>
十六而舉於鄕再試落第挈家居長安長安中<lb/>
戚里豪貴都市輕俠鄒魯文學燕趙竒節一旦<lb/>
盡出公下閒拉宿將健兒遨戲近畿貰酒呼盧<lb/>
走馬角射<graphic n="KR1651" url="https://raw.githubusercontent.com/kanripo/KR-Gaiji/master/images/KR1651.png" mimeType="image/png"/>衣短褏長髥巨鼻望之如羽人劒<lb/>
客識者以爲郭元振張詠之儔也癸未與仲弟<lb/>
國樓同中進士國樓選爲庶吉士公知順天之<lb/>
<pb n="KR4f0010_SBCK_064-8a"/>
固安縣刋落敎條蠲除贖鍰闊略簡便務得民<lb/>
和中官操豚蹄餉公請徵責於民公懽然烹豚<lb/>
置酒曰今日爲公了此中官大喜睋而牒追民<lb/>
至公奮髥怒罵趣鬻妻償貴人債出今日死杖<lb/>
下矣中官益喜少選戒吏僞遣人持金買民妻<lb/>
追與偕入公持金付中官叱僞買者挾婦去民<lb/>
夫婦不知也哀慟訣别中官亦慟不願得金公<lb/>
固不可曰小民償責誰不鬻妻子顧可令貴人<lb/>
折閱耶叱去益力中官與民夫婦叅立悲咽卒<lb/>
毁劵而去其御輦轂貴人多所操縱捭闔不名<lb/>
<pb n="KR4f0010_SBCK_064-8b"/>
一端其大都如此公之母臥病國樓邸舍公自<lb/>
固安跨馬入省鄕人固止之公流涕曰吾豈以<lb/>
一官易吾母乎入侍湯藥者匝月良已而後去<lb/>
人亦無以難也暇日輙較射毎就射所決訟錯<lb/>
落數語立遣去歲爰書奏上才三四通入覲乗<lb/>
駿馬插弓矢從蒼頭廬兒沿途射生逐兔箭聲<lb/>
呌空如餓鴟他邑令引車匿避問知爲公乃大<lb/>
驚其儻䓪闊達不拘細碎皆類此也公爲人奇<lb/>
偉變化權譎機警曉畼物情闇合兵法軍抵寧<lb/>
夏通賊法嚴城堡皆晝閉公大弛禁令軍中與<lb/>
<pb n="KR4f0010_SBCK_064-9a"/>
民相貿易米鹽騰涌軍實不乏公曰吾平夏州<lb/>
惟此可以言功也初視師聞城頭砲聲地濛𪷟<lb/>
如乍雨著塵一將曰此砲所至也急牽公避之<lb/>
公曰子母砲中必有母是砲皆子豈舉砲者不<lb/>
肯爲賊殺命使乎後果有内變南城下命急塞<lb/>
北門賊果從大城來攻不能奪角樓火發砲矢<lb/>
雨下公曰無恐我軍誤爇火藥耳許朝能賺我<lb/>
死乎已而果然我軍疾攻大城賊縛南城人妻<lb/>
子親戚寘長竿上居民皆痛哭公使人傳呼曰<lb/>
監軍已往取許朝之妻劉東暘之母矣賊遂解<lb/>
<pb n="KR4f0010_SBCK_064-9b"/>
縛南城始安公在雲中虜王方欵塞一日怱大<lb/>
出獵縣令關揚諫曰秋成多損稼公弗爲止後<lb/>
數日得虜諜虜欲大入以有備中止縣令乃服<lb/>
扯酋送精鐵數十斤曰虜中某山忽產此公笑<lb/>
受之命工製爲劒銘曰順義及虜來市求鐵鑊<lb/>
公禁諸邊勿與出劒示之曰前者虜王所遺鐵<lb/>
中國所未有爾何用此頑鐵爲也虜衆大譁歸<lb/>
怨扯酋扯酋詞詘遣人首服謝罪公曰我以至<lb/>
誠待爾無爲也仍與之鐡王畢邪氣者虜中知<lb/>
文法爲閒者也同諸夷來見公謾之曰汝非王<lb/>
<pb n="KR4f0010_SBCK_064-10a"/>
畢邪氣也何得僞來王扣頭自陳非僞公笑曰<lb/>
人言汝爲閒虜中我久礪斧鑕以待汝汝故馴<lb/>
謹如此幾令我誤殺好人王扣頭感泣自是輙<lb/>
輸虜情以告公以恩信待虜時其撫賞恤其凶<lb/>
饑每延見虜酋傳呼聲　尊嚴若神已而離立<lb/>
偶語娓娓如家人虜爭獻嘗所服毳裘以明身<lb/>
侍公側亦請公冠服歸襲而拜之曰猶見我公<lb/>
也他鎭虜聞公名皆呼大人延鎭帥挑釁襖兒<lb/>
殺其講事八十三人虜大殺掠延撫王用賓媾<lb/>
之不聽曰必得梅大人言爲信公命使至遂立<lb/>
<pb n="KR4f0010_SBCK_064-10b"/>
解其爲諸虜敬信如此公在兩鎭弓矢皆親督<lb/>
製虜中號曰梅弓梅矢毎燕會以寒具爲的與<lb/>
賓僚共射召諸將較獵不及者罰大觥比耦而<lb/>
射易器而飮弗問也張進諌者萊人也力能碎<lb/>
鐵石執槊不去左右每變服夜巡城壘暗中遥<lb/>
辯人影必進諫也公死進諫哭曰進諫自今無<lb/>
死所矣未幾亦死總兵張臣道經固安公致餼<lb/>
加禮張異而致問公曰棒槌崖之捷殺虜數千<lb/>
人我物色公久矣張拜伏大哭曰某血戰一生<lb/>
受文吏抑沒今願爲公死矣公之能知人得士<lb/>
<pb n="KR4f0010_SBCK_064-11a"/>
奔走豪傑非偶然也温陵李卓吾道人也好譚<lb/>
王覇大略西事起歎曰天下之兵始矣旣而曰<lb/>
克生往矣必能辦賊公次女澹然早寡爲尼從<lb/>
卓吾問佛法微言扣擊公亦參預焉人謂龎公<lb/>
靈炤後身也公呼公安袁中道爲小友中道客<lb/>
長安以學道求友爲言公遺書曰貫城之旁有<lb/>
日中之市焉雖無奇瑰異物而抱所欲者各恣<lb/>
取以去求友亦若是耳顯靈宮古栢婆娑委地<lb/>
作虬龍形東便門外奈子花如錦幄可容二十<lb/>
許人晉陽庵有唐鑄觀音像沙窩井水葛道士<lb/>
<pb n="KR4f0010_SBCK_064-11b"/>
毬順城門老中官射此余十年所得友也公儻<lb/>
欲之便以相贈袁嘗語余海內有偉人二一爲<lb/>
公一爲通州顧司馬養謙而惜余之皆不及見<lb/>
也萬曆三十三年五月十五日公卒於正寢享<lb/>
年六十有四訃聞贈官賜葬如彝典某年某月<lb/>
甲子葬於三湖之原公之配曰封淑人劉氏子<lb/>
男二人浩然早卒次之熉女六人第四女適吏<lb/>
部尚書李長庚公殁十餘年猶子之煥繇諌垣<lb/>
歷邊撫功名志節赫奕相望之煥道公行事爲<lb/>
詳又言之熉之稱爲公子也之熉書來請曰先<lb/>
<pb n="KR4f0010_SBCK_064-12a"/>
公橫身許國勞深賞薄進不爭功退不言祿先<lb/>
公之志也夫復何憾惟是夏州之役先公曰堤<lb/>
水葉曰塡土先公曰急攻葉曰緩師先公冒死<lb/>
以戡亂葉坐制而殺降截大虜下南城馘羣賊<lb/>
皆出先公隻手葉無一焉而萬曆稗史記三大<lb/>
征者見聞單薄援据錯互舉艱危耆定之績胥<lb/>
歸惎閒害成之人如信史何如國論何且夫先<lb/>
公旣口不言功而叙功之典遂因而欺枉失次<lb/>
無功者乘軒而世賞血戰者負㦸而長歎功罪<lb/>
倒置豪傑解體至今疆埸之上有朝廷負人之<lb/>
<pb n="KR4f0010_SBCK_064-12b"/>
歎在此役也先公墓木栱矣有麗牲之石在惟<lb/>
夫子哀而賜之銘所以表國功正穢史修廢典<lb/>
胥於是乎在夫子其無辭余曰諾乃叙而銘焉<lb/>
銘曰<lb/>
神廟初年四海乂安風淸浪偃如海安瀾西陲<lb/>
雜種負鄙爲災魚鰕跳擲海水羣飛　皇曰往<lb/>
哉汝監軍事戎服督師惟汝之志堂堂梅公矯<lb/>
矯如龍星馳城下決䇿軍中師圍蔽鳥虜援絶<lb/>
螘長堤雍河賊在釡底狼搏豺吞交口幷齧整<lb/>
兵頓馬我刃不血奏囊橫飛血指沁漉手提銀<lb/>
<pb n="KR4f0010_SBCK_064-13a"/>
夏以還九服錫盾雕戈鈴柝萬里名王入侍穹<lb/>
廬外徙於皇　神廟德侔蒼灝擾畜羣龍在我<lb/>
池沼養其頭角資以雨雲俾舒鱗爪以蕩祲氛<lb/>
譬彼驕人天吳罔象鼓舞相磓不越沆瀁淸廟<lb/>
有頌麟閣卽圖邈矣　神廟遠猷訏謨河山有<lb/>
窮碑石不改梅公如龍　神廟如海<lb/>
牧齋初學集卷第六十四<lb/>
<pb n="KR4f0010_SBCK_064-13b"/>
</p>
<p>
</p>
  </div>
</body>
</text>
</TEI>
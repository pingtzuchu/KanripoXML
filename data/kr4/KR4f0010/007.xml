<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_007-1a"/>
牧齋初學集卷第七<lb/>
　崇禎詩集三<hi>起二年巳巳盡五月</hi>
　　贈書<lb/>
年年謫宦束書頻部帙襹褷卷未勻不惜累人<lb/>
行汗馬可憐隨我作勞薪朱黃點勘須完好籤<lb/>
軸裝潢要簇新重<hi>去</hi>與名山作盟約莫令更<hi>平</hi>
汚傳車塵<lb/>
　　贈硯<lb/>
紫純端硯鎭書樓牛後眞令龍尾羞潦倒可憐<lb/>
書牘背光華還憶草詞頭摩娑便欲看雲起砥<lb/>
<pb n="KR4f0010_SBCK_007-1b"/>
礪猶能爲玉謀更有淳熈九經在歸裝巳足又<lb/>
何求<hi>余有宋刻九經俞石礀家物王濟之題其後紫純玉硯閩人宋珏所遺也</hi>
　　代書硯荅<lb/>
桂櫝縹囊託後車相將依舊返蓬廬但看包褁<lb/>
端溪硯不見增添祕閣書退筆冡中悲力盡短<lb/>
檠墻角歎交疎與君莫負殘年約共理雕蟲伴<lb/>
蠧魚<lb/>
　　荅書硯<lb/>
遺經古硯舊相於襆被蕭條載滿車老去論交<lb/>
惟二友歸來削跡共三餘晴窻洗胃還吞墨永<lb/>
<pb n="KR4f0010_SBCK_007-2a"/>
日撐腸欲煑書簾閣悄然私自問蓬山酉室又<lb/>
何如<lb/>
　　飮酒七首<lb/>
昔與范郞飮班荆剪葵韭<hi>天啓辛酉過吳橋飮酒范質公齋中質公</hi>
<hi>時爲吏部郞</hi>家醞淸且甘汪汪炤尊卣深談復淺酌<lb/>
日景移卯酉别後長相憶此酒似我友去年遺<lb/>
我書勸我勿淹久百壺聖之淸提攜候馬首開<lb/>
函讀未終流涎掛饞口炎風衝傳車紅塵咽堤<lb/>
柳我行良悠悠我意君知否頻年向西笑半爲<lb/>
郞中酒<lb/>
<pb n="KR4f0010_SBCK_007-2b"/>
　　其二<lb/>
閒閒桑者園在彼官道旁<hi>桑園在德州東界爲范質公別業</hi>衰<lb/>
柳疎屋宇落帆到門墻主人開酒甕延我坐草<lb/>
堂酒靣如故人別久色微蒼停杯相顧視斟酌<lb/>
彌芬芳别君三年來世故難忖量市朝塵屢生<lb/>
滄海波再颺豈知尊中物猶能保故嘗驛馬鳴<lb/>
路岐斜日炤西廊珍重故人酒且復盡一觴<lb/>
　　其三<lb/>
長安多美酒酒人食其名酒旗蔽馳道車轂相<lb/>
摩爭刁酒非洺水味薄甜如餳易酒釀天壇市<lb/>
<pb n="KR4f0010_SBCK_007-3a"/>
沽安得淸魏酒稍芬芳勁正乖典刑我性好别<lb/>
酒齒舌判渭涇對此寧不飮枯腸任雷鳴飮酒<lb/>
但霑醉眞贗皆虛聲淸濁比賢愚分别徒營營<lb/>
與君取次醉酩酊共一觥此言當杜舉聊用勒<lb/>
酒城<lb/>
　　其四<lb/>
羊羔產汾州葡萄釀安邑刁賈主人名桑落應<lb/>
候出一一走京華種種煩置驛肩荷慮顚躓車<lb/>
馳或汎溢抱攜如懷繃登頓敢奔汨一夫致一<lb/>
<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>一石數金直愛惜閟馨香收藏辟風日封題<lb/>
<pb n="KR4f0010_SBCK_007-3b"/>
復再拜輦輸權貴室貴人多不省累置似摶埴<lb/>
寂寥揚子雲扶疎守玄默徒然頌鴟夷耆酒何<lb/>
繇得<lb/>
　　其五<lb/>
世多愛官者不復知酒㫖亦有愛酒者不暇計<lb/>
官美愛酒令人狂愛官令人鄙腸爛飮不休漏<lb/>
盡宦不止耆酒與貪官皆可令人死我本愛官<lb/>
人侍郞不爲<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>我亦愛酒人致酒每盈几今年<lb/>
命大繆官罷酒亦恥長嘯謝都門斯可以去矣<lb/>
　　其六<lb/>
<pb n="KR4f0010_SBCK_007-4a"/>
吾憐袁小修豁達好飮醇開尊無好酒往往生<lb/>
怒嗔長安盛宴會賔筵正初巡當杯但一嗅瑟<lb/>
縮不沾唇俗子共愕眙知者嫌其眞袁生每大<lb/>
笑看我頭上巾自從此人死燕市無酒人酒逓<lb/>
久寂寞<hi>袁約致易州酒屬其客汪生爲酒逓</hi>酒德誰與論誓殘腹<lb/>
痛約南下湘水濵滿酌黃柑酒澆君宿草墳<lb/>
　　其七<lb/>
昔與程孟陽閒窻較酒品屈指北酒佳西笑忘<lb/>
<hi>去</hi>食寢南酒推金壇甘香比桑葚于公知我好<lb/>
載送似給廩船到競逢迎尊開破寒噤消磨長<lb/>
<pb n="KR4f0010_SBCK_007-4b"/>
日景流連乙夜枕自從來長安市酒類拾瀋還<lb/>
憶良嘗醴如饑思得餁美酒不博官吾計久巳<lb/>
審况乃官又罷頌繫受凄凜已矣歸去來無爲<lb/>
歎苒荏多乞于家酒細與程生飮<lb/>
　　送瞿稼軒給事南還三疉前韻<lb/>
門外天涯未易談江南路在潞河南同時放逐<lb/>
君先去異地覊留我不堪　聖世辨奸難曲筆<lb/>
淸時養晦忍抽簪車回峻阪何須九肱折良醫<lb/>
不憚三戎馬生郊還國恥班行失士豈吾慙琴<lb/>
心靜向弦中理棋勢全於局外諳秋卷蠅頭溫<lb/>
<pb n="KR4f0010_SBCK_007-5a"/>
諫牘春燈龍尾夢朝叅排風獵獵旋飛鷁蓄火<lb/>
溫溫養浴𧖟木落破山尋古寺花深拂水看晴<lb/>
嵐撅頭船裏新茶竈折脚鐺邊舊佛龕酒熟泉<lb/>
香無别事書滛傳僻有同耽師丹老去身多忘<lb/>
孫叔年來寢正酣何日二童還一馬相期斗酒<lb/>
共雙柑客中送客眞惆悵破涕裁詩又作憨<lb/>
　　十三日立春<lb/>
迎春春在鳳城頭簇仗衣冠進土牛鋪展煙光<lb/>
來紫陌追隨笑語到紅樓林鶯口噤思宮樹官<lb/>
柳眉舒向御溝獨有城南覊旅客與春無分又<lb/>
<pb n="KR4f0010_SBCK_007-5b"/>
添愁<lb/>
　　覔春<lb/>
春明門外亦長安不省陽春到此難朔氣逡巡<lb/>
辭弱柳光風瑟縮辟崇蘭西山翠比愁眉鏁上<lb/>
苑紅如粉本看狼藉江南春色早討春歸去莫<lb/>
敎殘<lb/>
　　春風<lb/>
午枕眠方足晴窻曝未終忽吹新白髮知是舊<lb/>
春風物候驚柔綠心情怕軟紅可憐春未老送<lb/>
我向江東<lb/>
<pb n="KR4f0010_SBCK_007-6a"/>
　　送郭中書赴督師袁公幕<lb/>
昻昻千里馬不合駕鼓車丈夫九尺身豈肯隨<lb/>
朱儒郭生俶儻人側足承明廬譬如雞羣鶴戢<lb/>
翼不得舒一朝請論事慷慨陳兵符願如漢卜<lb/>
式接踵死匈奴　天子賜顏色羣公咸歎歔近<lb/>
臣寄邊瑣此例今所無我從罷官來不見關門<lb/>
書屈指五年期今又一歲初<hi>袁公於上前抗論滅奴以五年爲</hi>
<hi>期</hi>聞君赴嚴程出祖臨交衢慙無繞朝贈控馬<lb/>
進一壺分張何所道逝將歸里閭因風問袁公<lb/>
匡復定何如<lb/>
<pb n="KR4f0010_SBCK_007-6b"/>
　　鸚鵡<lb/>
鸚鵡人憐汝雕籠豢養成翠衿矜妙麗紅觜鬪<lb/>
聰明側近偸言語憑高涴檻楹君何憂反舌時<lb/>
過寂無聲<lb/>
　　鵲巢行<lb/>
樹上老鴉羣作惡奪我鵲巢反啄鵲鵲羣苦少<lb/>
鴉苦多冬架春成枉作窠<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>將我巢爲汝室啞<lb/>
啞聒耳聽不得蒼然一鷂號鷙鳥左翎撩風右<lb/>
掠草眼看鵲弱與鴉强何忍盤回坐樹旁君不<lb/>
見鷂兮鷂兮善擇木浮圖有穴崖有屋鴉羣自<lb/>
<pb n="KR4f0010_SBCK_007-7a"/>
笑鵲自哭　注目寒空且攫肉<lb/>
　　題郭無傷所藏朱鷺畵竹是余往年所贈<lb/>
頭白蕭郞畫竹聞數莖蕭颯坐生雲霜筠雪幹<lb/>
還如我障日成隂卻擬君<lb/>
　　其二<lb/>
畵裏蕭蕭竹數竿晴窻亦解報平安年來小刼<lb/>
如風雨賴有長身共歲寒<lb/>
　　寒食<lb/>
客舍蕭蕭寄病身落花寂寂度佳晨忽聞寒食<lb/>
爲今日始覺風光巳暮春名酒盡難禁獨夜好<lb/>
<pb n="KR4f0010_SBCK_007-7b"/>
鶯啼不趂愁人吾生從道渾如夢是夢何須太<lb/>
苦辛<lb/>
　　寒食後一日作<lb/>
寒食凄凉作<hi>去</hi>不成春光取次又淸明孤臣氣<lb/>
味愁鑚火故國心情記賣餳苦恨落花隨柳絮<lb/>
謾勞啼鵙替鶯聲東風誰唱吳娘曲暮雨蕭蕭<lb/>
闇禁城<lb/>
　　無花<lb/>
客裏無花獨倚樓討春無計恨悠悠無花亦有<lb/>
便宜處省却花飛一叚愁<lb/>
<pb n="KR4f0010_SBCK_007-8a"/>
　　贈博平郭太保<lb/>
蘭錡三朝一敝裘濯龍門外看車流風窻自咏<lb/>
游仙句金穴誰論特進侯客到異書繙帳底花<lb/>
開禊帖在牀頭<hi>蕭翼賺蘭亭寺門桃李盡放郭家藏定武禊帖故云</hi>他時<lb/>
國史編家集定與聮珠一部收<hi>本朝郭忠武公有郭氏聮珠集</hi>
　　送于鏘秀才南歸<lb/>
木星入斗霾且霿疾雷震電當嚴冬孤臣束身<lb/>
待譴逐攅頭縮頸如寒蟲瓴甋累門斷人跡譙<lb/>
訶匝戸勢浩洶于子襆被就我宿掉臂徑突重<lb/>
圍中朔風褰簾霜著壁油燈無燄光曈曚布衾<lb/>
<pb n="KR4f0010_SBCK_007-8b"/>
潑水寒不寐骹背依倚彎角弓訓狐號屋鼠齧<lb/>
器夢魘驚覺杵撞胷更闌漏盡坐相慰軟語喞<lb/>
喞疑吟蛬有時激昻撫枕席蹴我起聽譙樓鐘<lb/>
誓將排雲叫閶闔寄牋苦恨飛廉慵嗟子長身<lb/>
秀眉目輪囷肝膽誰與同我歌汝和良足樂冰<lb/>
天雪窖春融融春來幾何忽巳老楊花如雪飛<lb/>
城東愛而思子苦不見三月新婦關房櫳一朝<lb/>
扣門聲剝啄策蹇揖我歸匆匆我身正坐不得<lb/>
去别子目斷南飛鴻子歸解裝正初夏楝花風<lb/>
過榴花紅故人見子應歎息訊我顔狀悲途窮<lb/>
<pb n="KR4f0010_SBCK_007-9a"/>
我生有命可自斷世事豈異馬耳風黃閣知爲<lb/>
何老子白首仍是舊阿儂𣑽川綠淨不可唾金<lb/>
壇酒碧炤<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>空五噫未遂吳市隱十賚行割華<lb/>
陽封因風寄語勿惆悵料理家釀遲醉翁<lb/>
　　左耳病戲作十二韻<lb/>
歎世侵尋似鹿皮聾雖半耳已如癡盈尊社酒<lb/>
憑誰餉決牗仙方久不窺但遇一呼仍響應若<lb/>
聆偶語却叅差僮便主瞶誇脾健婢譟醫庸諱<lb/>
腎衰强欲屬垣還側耳纔看抛枕又支頥史稱<lb/>
偏聽應如是人說佯聾或近之憎老懶令嬌女<lb/>
<pb n="KR4f0010_SBCK_007-9b"/>
剔怯狂畏與醉翁持八音未許諳全部兩造祇<lb/>
能割半詞洞裏乖龍眠正穩<hi>韓詩煩君自入華陽洞直割乖龍左</hi>
<hi>耳來</hi>牀頭鬪蟻動還疑耄呼賢吏猶多媿<hi>用黃覇傳聾丞</hi>
<hi>事</hi>歸作家公漸有期空筏音聞旋恍忽兠玄夢<lb/>
斷轉迷離不須獻馘從軍法好證圓通問道師<lb/>
<hi>鄭注馘所格者之左耳</hi>
　　冷飮示侍兒<lb/>
花前宜試樂天杯冷飮東垣未可咍笑殺家翁<lb/>
買燕女錯將溫酒當行媒<hi>家鉉翁事見周公謹小說</hi>
　　奉酬山海督師袁公兼喜關內道梁君<hi>廷</hi>
<pb n="KR4f0010_SBCK_007-10a"/>
<hi>棟</hi>將赴關門二首<lb/>
臨渝今是國儲胥<hi>山海古臨渝地俗稱榆關誤也</hi>鎖鑰東門萬<lb/>
革車匡坐油幢臨虜使橫磨墨盾草郵書鶯啼<lb/>
大纛連營靜月出雄關列竈虛蚤晚師中得梁<lb/>
慬度遼長策爲君攄<lb/>
　　其二<lb/>
貰酒論兵儤直餘靑燈賔從儼前除掃犂羨爾<lb/>
謀方老表餌慙吾術已疎甲第金鋪魚鑰管景<lb/>
鐘鐵索鴈行書白山好勒磨厓頌衰晚何因借<lb/>
後車<hi>袁自詭五年滅奴頗以講欵爲秘計故有託諷之言</hi>
<pb n="KR4f0010_SBCK_007-10b"/>
　　口占贈林將軍<hi>喬椿晉江人</hi>
超距身輕三百<hi>音陌</hi>前飛刀法自九夷傳血漂樓<lb/>
櫓如平地土拭干將更屬天<hi>林長于水戰又嘗下獄</hi>魏絳<lb/>
歌鐘懸虡考衞靑侯券空<hi>去</hi>名鐫頗聞　聖主<lb/>
思收復親式羣蛙風九邊<lb/>
　　次房海客韻送劉起歸宣城<hi>起與湯祭酒有郤祭酒歿</hi>
<hi>始還故里故詩有解釋之語</hi>
冤親塲內好叅禪鑚火應知定出煙巳分此生<lb/>
離虎口何須知已付龍泉杯蛇辨後休除病嬰<lb/>
蜺消時莫問天執手送君成一笑磨驢何日了<lb/>
<pb n="KR4f0010_SBCK_007-11a"/>
前緣<lb/>
　　追和朽庵和尚樂歸田園十咏<hi>有序</hi>
正德閒朝士有以郞官罷歸者高僧朽庵林公<lb/>
以淵明歸去來兮辭爲題賦樂歸田園十咏送<lb/>
之崇禎二年余匏繫都門客有以朽庵遺筆見<lb/>
贈者開卷吟諷喟然三歎遂援筆伸紙追而和<lb/>
之昔蘇子瞻居海南徧和陶詩子繇序而傳之<lb/>
余何敢竊比子瞻顧如子繇之言所謂欲以晚<lb/>
節末路師範淵明之萬一者其志趣不可謂不<lb/>
同也然子瞻實追和淵明而余之所和者朽庵<lb/>
<pb n="KR4f0010_SBCK_007-11b"/>
而已世之君子其尚恕余之僭踰或亦因是而<lb/>
知朽庵也夫是年四月十八日<lb/>
　　歸去來兮至覺今是而昨非　次韻<lb/>
久在樊籠始見幾高人只是急流歸畏榮未必<lb/>
知吾意忤物何妨與世違戢羽豈容尋往跡懸<lb/>
車自合歛餘輝却嫌此老還多事形影神中辯<lb/>
是非<lb/>
　朽庵宗林詩宦海漂流早見幾故園荒廢正<lb/>
　思歸往迷來悟心方樂投老尋閑願不違新<lb/>
　别廟堂無悵恨舊栽松菊有光輝池魚覊鳥<lb/>
<pb n="KR4f0010_SBCK_007-12a"/>
　還淵藪童子何勞講是非<hi>附見七首</hi>
　　舟摇摇以輕颺風飄飄而吹衣　用韻<lb/>
少日成惆悵行迷喜得歸鶴應知我返鷗亦傍<lb/>
人飛白水浮孤棹靑山見素衣飄摇謝塵網昔<lb/>
夢但依俙<lb/>
　　問征夫以前路恨晨光之熹微　用韻<lb/>
平陸成江悵我情濛濛時雨逗初晴征夫指點<lb/>
晨光好還向柴桑一路明<lb/>
　欲知歸去好前程每對征夫問一聲茅屋幾<lb/>
　家門尚掩茫茫天地末分明<lb/>
<pb n="KR4f0010_SBCK_007-12b"/>
　　乃瞻衡宇至有酒盈尊　次韻<lb/>
僮稚憙我歸舒鴈却前望眼明記舊宇身閑去<lb/>
宿恙看松繞荒徑采菊泛新釀英英南山雲庶<lb/>
與我心况<lb/>
　　引壺觴以自酌至審容膝之易安　用韻<lb/>
壺酒庭柯徙倚看南窻也似北窻寛人生何限<lb/>
遑遑者兩膝隨身沒處安<lb/>
　　園日涉以成趣門雖設而嘗關　次韻<lb/>
羣輔錄中看世代周王傳裏見乾坤此翁枯稿<lb/>
君知否容易人閒說閉門<lb/>
<pb n="KR4f0010_SBCK_007-13a"/>
　梨栗詩書責子孫菊松瓜菜樂乾坤養高不<lb/>
　受重來詔誰敢閒敲處士門<lb/>
　　策扶老以流憇至撫孤松而盤桓　次韻<lb/>
拂拭塵中眼舒眉飽看山山將人竝憇杖與我<lb/>
俱閒入景戀遲暮孤松欣往還出雲幷倦鳥幽<lb/>
意總相關<lb/>
　扶老手携杖觀幽眼見山歸林飛鳥倦出岫<lb/>
　斷雲閒松下尋詩去谿邊載酒還昔年車馬<lb/>
　路今日沒相關<lb/>
　　歸去來兮至樂琴書以銷憂　次韻<lb/>
<pb n="KR4f0010_SBCK_007-13b"/>
世人似鼠競窶藪陶家老翁悟已久官中束帶<lb/>
肯折腰山寺聞鐘卻回首南邨何事更東林種<lb/>
蓮豈必殊垂柳親朋情話聊解顏琴書流覽總<lb/>
敝帚籃輿醉臥人不知扣門乞食我何有我生<lb/>
捽兀略相似玉堂今作扶犂手和詩敢俲儋耳<lb/>
翁感懷竊比朽庵叜歸來築室祀靖節左白右<lb/>
蘇配以偶故山松菊當蘋藻薦彼淸琴侑濁酒<lb/>
　　農人告余以春及至曷不委心任去留<lb/>
　　次韻<lb/>
窈窱崎嶇意舟車丘壑閒泉流榮木下春入老<lb/>
<pb n="KR4f0010_SBCK_007-14a"/>
農顏萬物誰非寓吾生會有還達大亦同盡贏<lb/>
得去留閑<lb/>
　聞得農夫說春回畎畝閒舟車無枉跡草木<lb/>
　有榮顏尋壑穿雲去經丘踏月還百年能幾<lb/>
　日寧不放心閑<lb/>
　　胡爲乎遑遑欲何之至樂夫天命復奚疑<lb/>
　　　次韻<lb/>
人生如敎射一發貴善息陶濳避俗翁枯稿非<lb/>
本色惜哉時不偶橫流汜邦域雄劒在室中光<lb/>
芒閟淩逼洗滌資禪心抹摋仗酒力酒酣咏荆<lb/>
<pb n="KR4f0010_SBCK_007-14b"/>
軻深情自玆得耘耔盡能事嘯歌見天則醉來<lb/>
恕繆誤聊用齊淑慝仕晉誠苦饑逃宋懼弗克<lb/>
乘化游縱浪樂盡付冥默能濳乃龍性可諫匪<lb/>
鳳德餘事作詩人遺名隷酒國我和朽庵詩游<lb/>
戲幷筆墨悠悠千載後會有高人識<lb/>
　　得許同生書寄示儗歸去來兮辭<lb/>
歸兮賦就喜投閒漉酒巾將換紫綸人笑缾無<lb/>
淮上米天敎眼看淛西山一生刺襪嘗翻著萬<lb/>
事騎驢却倒還未敢援毫輕屬和正愁陶令滿<lb/>
人閒<lb/>
<pb n="KR4f0010_SBCK_007-15a"/>
　　王元之自翰林謫官賦廣陵僧舍芍藥有<lb/>
　　感傷綸閣多情客之語余屛居寂寞戚里<lb/>
　　以芍藥見遺誦元之詩適對此花感而繼<lb/>
　　作詩凡三章亦如元之數<lb/>
盤籠紅藥出天家寂寞銅甁幾朶花承日有誰<lb/>
揎翠䄂當風還自怯黃沙紅芳炤眼驚春盡金<lb/>
縷緣頭惱髩華五味爲君思齊和敢將零落怨<lb/>
天涯<lb/>
　　其二<lb/>
紅燈焰焰覆茅茨卻炤春衫黯自疑曾是芳菲<lb/>
<pb n="KR4f0010_SBCK_007-15b"/>
依上直可憐攀折贈將離綸闈舊侶蒼苔在僧<lb/>
舍新愁白髮知漫道謝公詩句好翻階先咏萬<lb/>
年枝<hi>元之詩序云紅藥當階翻自後詞臣引爲故事</hi>
　　其三<lb/>
五侯簾幕競萎蕤驛騎殷勤寄贈時夜燭去辭<lb/>
紅豔隊春風來乞曉粧詩雕闌墮珥辜新賞金<lb/>
屋餘香認舊枝莫怪宮袍長放逐君王不要賞<lb/>
花辭<hi>牡丹初號木芍藥蓋本同而末異也太白雖賦牡丹亦假借得使</hi>
　　寄題泰和蕭伯玉春浮園十四咏<lb/>
　　柳溪<lb/>
<pb n="KR4f0010_SBCK_007-16a"/>
煙著層層柳雲生靣靣溪欲尋垂釣處咫尺使<lb/>
人迷<lb/>
　　公安亭<hi>亭䕃老樟樹下</hi>
嘉樹閱元宋芳名有譽處嗟彼雕朽質吾亦宥<lb/>
老楮<lb/>
　　金粟堂<lb/>
禪罷月當戸酒醒香滿空寥寥桂花意榮落任<lb/>
秋風<lb/>
　　芙蓉池<lb/>
蓮葉何田田花香蕩疏綺惆悵採蓮人歌聲隔<lb/>
<pb n="KR4f0010_SBCK_007-16b"/>
秋水<lb/>
　　嬋娟逕<lb/>
亭亭千箇竹凜凜歲寒姿要見嬋娟質秋風粉<lb/>
落時<lb/>
　　杯山<lb/>
山如一酒杯湖水嘗灌注我好杯中物還乗此<lb/>
杯渡<lb/>
　　聽鶯弄<lb/>
弱柳依趺坐晴湖荅梵聲道人曾破戒把酒聽<lb/>
啼鶯<lb/>
<pb n="KR4f0010_SBCK_007-17a"/>
　　宜月橋<lb/>
風月新秋夜江山淸露中吹簫更度曲多此在<lb/>
橋東<lb/>
　　宿雲墩<lb/>
墩深雲所歸雲去墩仍在却疑此非墩亦是雲<lb/>
變態<lb/>
　　愚山<lb/>
江聲嚙山腰帆影掛樹杪只疑船舷上欲戞山<lb/>
頭草<lb/>
　　浮山<lb/>
<pb n="KR4f0010_SBCK_007-17b"/>
浮山山下水盡帶梅花馥似憐梅淸寒十里賜<lb/>
湯沐<lb/>
　　秋聲閣<lb/>
東風看酒汜落葉使人悲不是悲秋士秋聲那<lb/>
得知<lb/>
　　蕭齋<lb/>
蕭辰坐蕭齋縱筆作蕭字他年改精藍亦應號<lb/>
蕭寺<lb/>
　　鳬閣<lb/>
汎汎水中鳬安眠復徐引君胡爲此閣知巳問<lb/>
<pb n="KR4f0010_SBCK_007-18a"/>
詹尹<lb/>
　　次韻荅楊補見贈<lb/>
倦鳥慕林藪覊人念鄕里中年哀樂多識字憂<lb/>
患始刺促復何爲歸秉田閒耒書簏估生計鶴<lb/>
料算食指休日諒未晚拙政亦吾以息影依衡<lb/>
茅引竿向淸泚君看懸屋車豈復慮生耳<lb/>
　　其二<lb/>
微雨簾帷寂凝塵几榻靜生靣恍開卷熟客笑<lb/>
引鏡博奕爲猶賢飮酒安用聖且理幽憂疾遑<lb/>
恤膏肓病散髮謝束修毁車絶奔逬聊復學農<lb/>
<pb n="KR4f0010_SBCK_007-18b"/>
圃終當變名姓君能從我游帶月鋤可竝<lb/>
　　次張藐姑韻送房海客赴南吏部<lb/>
薄游只似在巖扃窺戸何愁屨不停淮水月如<lb/>
官况白冶城草竝客袍靑物情或可饒甘子藥<lb/>
籠無多辨豨苓莫向半山論舊事謝公墩畔雨<lb/>
冥冥<lb/>
　　閏四月廿三日夢中作<lb/>
柔桑覆籠緑毿毿密雨溫風正養𧖟門外銜泥<lb/>
春燕語櫻桃消息到江南<lb/>
　　閣訟將結赴法司對簿口號三絶句<lb/>
<pb n="KR4f0010_SBCK_007-19a"/>
突兀沙堤棘寺傍莫將鈴索笑鋃鐺台階今夜<lb/>
占星象先看垣前貫索光<lb/>
　　其二<lb/>
毁冠策蹇路人憐拂靣靑蠅互撲緣猶勝諸公<lb/>
埋詔獄一生不得到西天<hi>傷楊繆諸君子也獄中以法司爲西天</hi>
　　其三<lb/>
廿年史局歎虺隤蠧紙成箱筆作堆頭白汗靑<lb/>
成底事却將詩案繼西臺<lb/>
　　次韻藐姑送别<lb/>
紫陌靑雲未可論紅牋夢入舊慈恩到家秋枕<lb/>
<pb n="KR4f0010_SBCK_007-19b"/>
聞蛩語别路春風記鳥言身隱却憐　明主棄<lb/>
道窮還仗古人尊祝君努力匡時略安穩東吳<lb/>
老灌園<lb/>
　　二髥篇戲簡甘肅梅中丞兼呈兵部王尚<lb/>
　　書左坊文中允<lb/>
先朝昔煽亂婦寺據肘腋四海一應山奮髯相<lb/>
抵格身縻若盧獄禍蔓葦笥藉自從楊髥死士<lb/>
氣久沈汨婦寺有遺種螟<graphic n="KR1598" url="https://raw.githubusercontent.com/kanripo/KR-Gaiji/master/images/KR1598.png" mimeType="image/png"/>禪䰟魄靈狸雌雄<lb/>
幷<hi>異物志云靈狸一體自爲隂陽故能媚人</hi>訓狐朋扇劇<hi>韓詩射訓狐聚鬼徵</hi>
<hi>妖自朋扇</hi>馮城復依社夜出而晝匿冠蓋滿長安咋<lb/>
<pb n="KR4f0010_SBCK_007-20a"/>
指空歎唶在東畏螮蝀連蜷避雌霓矧彼叩頭<lb/>
蟲向火乞餘炙堂堂髥司馬中樞屹柱石長身<lb/>
出班行正氣噴交戟曁曁髯中丞輪囷肝膽赤<lb/>
尺書來酒泉忠憤壯羽檄舉朝何蚩蚩低眉戴<lb/>
巾幗賢哉此二髥庶不負頭額人生稟隂陽鬚<lb/>
者陽之液髥多得陽剛其人亦岝峉所以婦寺<lb/>
流頥頷如脯腊何用拔鬚眉天爲芟與柞我鬚<lb/>
苦不修攬鏡頗不懌旣羨緣坡竹又愧春田麥<lb/>
<hi>黃香責髥奴辭離離若綠坡之竹鬱鬱若春田之苗</hi>猛欲施錐鑿穴竅自<lb/>
穿刺馬尾非族類顚毛又狼藉旁人向我笑笑<lb/>
<pb n="KR4f0010_SBCK_007-20b"/>
我目論窄徒以髥取人子羽恐貌失二髥固絶<lb/>
倫髥奴還見責不見文宮相亦是無鬚客作詩<lb/>
寄中丞捉筆笑啞啞遥知發函時掀髥墮冠幘<lb/>
牧齋初學集卷第七<lb/>
<pb n="KR4f0010_SBCK_007-21a"/>
</p>
<p>
</p>
  </div>
</body>
</text>
</TEI>
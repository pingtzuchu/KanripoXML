<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_105-1a"/>
牧齋初學集卷第一百五<lb/>
太祖實錄辨證五<lb/>
洪武十三年九月永嘉侯朱亮祖病卒<lb/>
　實錄記亮祖之殁以爲病卒而　高皇帝壙<lb/>
　志則曰朕怒而鞭之父子俱亡亮祖父子之<lb/>
　死　高皇帝未嘗諱也實錄云　上親製壙<lb/>
　志仍以侯禮賜葬後有讀御製文集者則可<lb/>
　考而知之矣亦所謂諱而不没其實者與亮<lb/>
　祖在鎭不法爲道同所論列　上雖怒之亦<lb/>
　但知其爲胡惟庸所使擅專貪取而巳二十<lb/>
<pb n="KR4f0010_SBCK_105-1b"/>
　三年正月其次子昱始以胡黨事提問則知<lb/>
　亮祖之坐胡黨亦發于二十三年也鄭曉異<lb/>
　姓諸侯傳云罷職居江寧又坐胡黨十三年<lb/>
　卒影響傅會似是而實非不可以不正　太<lb/>
　祖于朱文正云鞭後而故于朱亮祖亦云朕<lb/>
　怒而鞭之父子俱亡蓋皆斃于杖下也　太<lb/>
　祖不諱而　國史槩從諱詞何哉<lb/>
十三年四月改封胡美爲臨川侯<lb/>
　胡美實錄不載所終開國功臣錄異姓諸侯<lb/>
　傳俱云二十六年卒王世貞功臣表云二十<lb/>
<pb n="KR4f0010_SBCK_105-2a"/>
　六年坐藍黨論死國除今按　高皇帝手詔<lb/>
　則美於洪武十七年以犯禁伏誅而据吳也<lb/>
　先之招原係臨川侯火者十七年本官爲事<lb/>
　撥李太師家其證佐甚明是知諸書皆繆而<lb/>
　功臣表藍黨之說尤爲無稽又按鄭曉異姓<lb/>
　諸侯傳云十三年董建潭王府後坐黨事二<lb/>
　十六年卒美于十七年伏誅而胡黨之發露<lb/>
　則在二十三年相去巳七年矣鄭所記甚繆<lb/>
　今竝正之<lb/>
洪武十三年七月復封鄭遇春爲滎陽侯<lb/>
<pb n="KR4f0010_SBCK_105-2b"/>
　按遇春與陸亨唐勝宗俱以多起驛馬降充<lb/>
　指揮發山西捕四達子此洪武八九年閒事<lb/>
　見于庚午詔書及姦黨錄諸招者也實錄略<lb/>
　載仲亨事而不及勝宗遇春獨于十三年七<lb/>
　月書復封鄭遇春爲滎陽侯而不詳其讁降<lb/>
　之故惟十年五月番酋寇凉州書指揮鄭遇<lb/>
　春擊却之六年書滎陽侯鄭遇春仍守朔州<lb/>
　而十年書指揮者蓋遇春奪爵之後降爲指<lb/>
　揮守凉州也考之諸招仲亨三侯俱以八年<lb/>
　責降九年復爵詔書亦云期年取回復爵遇<lb/>
<pb n="KR4f0010_SBCK_105-3a"/>
春家人楊保兒招亦云九年回京實錄書遇<lb/>
春之復爵乃在十三年何也九年復爵則十<lb/>
　年又何以書指揮也豈實錄前後錯互其不<lb/>
書于八年九年者爲脫略而書于十年十三<lb/>
年者爲贅誤耶開國功臣錄亦記十三年復<lb/>
封與實錄合鄭曉異姓諸侯傳則云坐累奪<lb/>
爵逾年復侯鄭所据者蓋庚午詔書也<lb/>
洪武十五年三月命濟寧侯顧時子敬襲爵<lb/>
實錄不載敬所終按昭示姦黨錄老濟寧侯<lb/>
妻舅李賽兒招云姊夫領大舍顧敬時嘗到<lb/>
<pb n="KR4f0010_SBCK_105-3b"/>
　丞相家商議十九年五月小濟寧侯以給親<lb/>
　具奏今因事發提問則二十三年敬以胡黨<lb/>
　連坐明矣推國史不書卒之例則敬之伏法<lb/>
　可知鄭曉異姓諸侯傳云先是坐黨　上特<lb/>
　釋時以故子得嗣侯後竟除時殁時黨事未<lb/>
　發故身得贈謚子得嗣侯安有黨事巳敗而<lb/>
　獨釋時之理乎鄭氏之傳妄矣然庚午詔書<lb/>
　獨列顧時而不及其子敬者何也蓋當時諸<lb/>
　小侯從胡謀逆者若顧時之子敬陳德之子<lb/>
　鏞楊璟之子通皆其父謀逆而其子亦與謀<lb/>
<pb n="KR4f0010_SBCK_105-4a"/>
　故詔書列其父而不及其子舉其重而書之<lb/>
　也至如申國公鄧鎭小淮安侯華中則其父<lb/>
　不與逆而其子自爲之也故獨列其子之名<lb/>
　以著其爲首惡也詔書之書法簡嚴眞不減<lb/>
　于春秋矣<lb/>
洪武十七年三月戊戌朔曹國公李文忠薨<lb/>
　按曹國之薨　太祖痛悼輟朝恩䘏備至而<lb/>
　王世貞史乗考誤載野史云文忠多招納士<lb/>
　人門下　上聞而弗善也又勸　上裁省內<lb/>
臣　上大怒盡殺其門客文忠驚悸暴卒<lb/>
<pb n="KR4f0010_SBCK_105-4b"/>
　上殺諸醫及侍者百人世貞初疑其誣後以<lb/>
　十九年景隆襲爵誥文考之而知野史之言<lb/>
　有自來也誥云非智非謙幾累社稷身不免<lb/>
　而自終又云爾其鑒前人之失保爾富貴<lb/>
　太祖之叮嚀告誡不釋然於曹國也可謂深<lb/>
　切著明矣曰身不免而自終其與夫獲考令<lb/>
　終者則有閒矣兪本記事錄云文忠病淮安<lb/>
　侯華中侍疾進藥　上疑其有毒致薨貶淮<lb/>
　安侯放家屬于建昌衛醫士全家被誅淮安<lb/>
　進藥之事與劉誠意之死狀略同胡惟庸之<lb/>
<pb n="KR4f0010_SBCK_105-5a"/>
　毒誠意也奉　上命挾醫而往淮安之侍藥<lb/>
　豈亦傳　上命耶惟庸之於誠意淮安之於<lb/>
　曹國與夫德慶之於龍鳳卒皆用以致辟豈<lb/>
　其事亦有相類者耶若曹國得罪之故史家<lb/>
　闕如無可徵考吾不得而知之矣嗚呼親則<lb/>
　甥舅功則元勲殁享大烝生傳帶礪五刑無<lb/>
　隱誰薄衛醫之鴆萬歲爲期如賜漢儀之酒<lb/>
　若乃中山馬肝之謗開平杜郵之疑汲冡之<lb/>
　科斗與孔壁而竝傳隱桓之異辭徵寶書而<lb/>
　莫辨悠悠百世可爲隕涕者也<lb/>
<pb n="KR4f0010_SBCK_105-5b"/>
洪武十七年四月進封征南功臣傅友德等<lb/>
　洪武十二年封仇成等十二侯惟成以舊勲<lb/>
　餘皆以征西有功也食祿皆二千石子孫世<lb/>
襲指揮使至十七年四月論征雲南功進封<lb/>
潁川侯傅友德爲潁國公副總兵永昌侯藍<lb/>
　玉安慶侯仇成定遠侯王弼等先爲有功身<lb/>
受侯封今功著南征當爵及子孫食祿二千<lb/>
　五百石仍各賜鐵劵實錄但舉永昌安慶定<lb/>
遠三侯而不及其他然其他多世襲如安陸<lb/>
侯之子傑宣國侯之子鎭則皆以十九年四<lb/>
<pb n="KR4f0010_SBCK_105-6a"/>
　月襲封矣鳳翔侯之孫綱宣德十年猶乞襲<lb/>
封矣蓋十二侯皆于十七年論功加世爵而<lb/>
實錄紀之從省文耳安陸宣德皆先卒其功<lb/>
　自當與十二侯竝論考襲封底簿自明<lb/>
洪武二十年靖寧侯葉昇進討東川諸蠻平之<lb/>
黃金開國功臣錄載梁國公胡顯以洪武二<lb/>
　十一年討東川功得封顯昭敬皇妃之父也<lb/>
　顯之姓氏始終不見於實錄考實錄二十一<lb/>
年討東川者靖寧景川也二十二年討九溪<lb/>
者靖寧東川普定也靖寧獨得賊首頒賞最<lb/>
<pb n="KR4f0010_SBCK_105-6b"/>
　厚不聞援信國潁國之例自徹侯進封而從<lb/>
　征之胡顯以椒房故獵封大國　聖祖愼䘏<lb/>
　名器豈宜有此且國封大事國史雖多脫略<lb/>
　寧有没而不書之理耶二十三年五月詔書<lb/>
　自三年大封以後條例封公侯者凡五十七<lb/>
　人獨不及顯洪武末年封爵詔書不載者惟<lb/>
　永定越雋二侯皆二十三年五月以後封者<lb/>
　也顯果以二十二年七月封何不在建功一<lb/>
　十五人之列耶顯之不封此其明證也王世<lb/>
　貞云据兵部黃及胡氏親供甚明余考吏部<lb/>
<pb n="KR4f0010_SBCK_105-7a"/>
　公侯伯襲封底簿皆据兵部貼黃絶無梁國<lb/>
　襲封始末王氏又何從見之斯亦妄矣又按<lb/>
　楚昭王行實云王生母昭敬太充妃胡氏都<lb/>
　指揮同知胡顯之女昭王行實爲王孫季堄<lb/>
　所編載充妃爲顯之女而開國功臣錄謂充<lb/>
　妃爲泉之妹顯之姑則紕繆甚矣行實稱顯<lb/>
　止云都指揮同知則其未嘗開國封又明矣<lb/>
　行實載昭王事蹟甚詳若有入奏召還胡顯<lb/>
　之事安得不備載耶其爲傅會無疑也余故<lb/>
　据楚昭王行實合之國史詔書徑削去之恐<lb/>
<pb n="KR4f0010_SBCK_105-7b"/>
　後人尚承其譌故存其辨于靖寧之後<lb/>
洪武二十一年十月常昇襲封開國公<lb/>
　按實錄昇自二十一年襲封同諸功臣屢出<lb/>
練兵自二十六年二月陜西召還之後遂無<lb/>
聞焉公侯伯襲封底簿載茂有弟嘗昇昇生<lb/>
繼祖發雲南臨安衛安置而不記昇之所終<lb/>
鄭曉名臣記靖難兵至浦子口昇與魏國公<lb/>
分道力戰巳而昇見　上得釋諸家記革除<lb/>
事皆爲昇立傳叅列于魏曹二國之閒今以<lb/>
逆臣錄攷之則昇爲藍玉之甥初與通謀玉<lb/>
<pb n="KR4f0010_SBCK_105-8a"/>
　旣伏誅又于三山聚兵謀逆反狀巳具爰書<lb/>
　臚列而得免于　聖祖之刑僇有是理乎然<lb/>
　則昇以二十六年伏法無可疑者襲封簿不<lb/>
　記其所終蓋諱之也昇旣伏法又安置其子<lb/>
　于雲南者茂旣無嗣不忍復誅昇之子此議<lb/>
　功議親之法也若如鄭曉所記則昇於拒戰<lb/>
　得釋之後　成祖遂釋而貰之乎抑亦旣釋<lb/>
　而終不免乎若釋而貰其罪則昇旣得釋矣<lb/>
　不應又放其子于臨安也若旣釋而仍不免<lb/>
　則以怒昇之故放其子于臨安不應兩年之<lb/>
<pb n="KR4f0010_SBCK_105-8b"/>
　内旋召見而厚賜之也故嘗昇之事當以逆<lb/>
　臣錄襲封簿二書爲正其它革除諸書所載<lb/>
　一切削去可也王世貞撰開平世家云昇抗<lb/>
靖難師得罪安置臨安以憂卒此尤爲附會<lb/>
　不足置辨<lb/>
洪武二十三年五月賜李善長從子佑及吉安<lb/>
侯陸亨等死<lb/>
按洪武實錄延安吉安平凉南雄四侯皆吉<lb/>
　安家奴封帖木所告與胡惟庸等同謀爲變<lb/>
　者也實錄于五月乙卯但記賜善長從子佑<lb/>
<pb n="KR4f0010_SBCK_105-9a"/>
　及陸亨等死而不詳其事延安等三侯旣不<lb/>
　爲立傳亦不載其所終黃金開國功臣錄於<lb/>
　四侯皆云二十六年卒王世貞高帝功臣表<lb/>
　皆書二十六年卒追論姦黨國除仲亨之賜<lb/>
　死國史旣大書其事無可疑者然延安三侯<lb/>
　皆與惟庸等約日爲變厥罪惟均旣賜亨死<lb/>
　則勝宗聚庸安得同罪而異罰耶實錄書云<lb/>
　賜亨等死曰亨等則其非一人可知以書法<lb/>
　推之蓋包括勝宗聚庸而爲之詞其必以同<lb/>
　時賜死無疑也按昭示姦黨第二錄載延安<lb/>
<pb n="KR4f0010_SBCK_105-9b"/>
　侯唐勝宗招云今蒙提問胡黨情節從實開<lb/>
　招于後又載平凉侯費聚全招則勝宗與亨<lb/>
　等俱下獄卽訊明矣又延安家人汪成招云<lb/>
　洪武二十三年正月延安侯往黃平公幹差<lb/>
　成往蘇州閏四月成到黃平回話回還彼時<lb/>
　胡黨事正發恐本官家被人招出藏匿江寧<lb/>
　縣舊識人吕二家本人同高里長赴官首告<lb/>
　送問按實錄二十三年正月勝宗討平貴州<lb/>
　平越苗蠻卽命同鳳翔侯往黃平等處屯田<lb/>
　練兵與汪成招相合汪成自黃平還卽恐胡<lb/>
<pb n="KR4f0010_SBCK_105-10a"/>
　家事發藏匿人家旋被首告則勝宗之逮問<lb/>
　亦必以是年閏四月也實錄云　上復命諸<lb/>
　司官讞之亨等皆具伏曰亨等皆具伏則勝<lb/>
　宗聚庸舉在其中矣實錄自二十三年五月<lb/>
　後延安四侯皆不復見其以五月被誅可知<lb/>
　二十三年六月載從勝宗之請給雲南諸衛<lb/>
　耕牛蓋勝宗在黃平請之也實錄云先是勝<lb/>
　宗請給至是詔給與之則是年六月勝宗不<lb/>
　在黃平又可推矣黃金於功臣之誅皆從諱<lb/>
　詞槩云二十六年薨殊爲失實世貞曽見國<lb/>
<pb n="KR4f0010_SBCK_105-10b"/>
　史多所援据而於延安諸侯悉因黃金舊文<lb/>
　不可曉也今悉從庚午詔書及昭示姦黨三<lb/>
　錄又叅互以實錄一一釐正如左<lb/>
　平凉三侯與吉安同罪同辟無可疑者開國<lb/>
　功臣錄費聚傳云二十三年自雲南召還賜<lb/>
　金帛還鄕優老二十六年卒　上爲輟朝遣<lb/>
　祭黃金未見國史故妄爲粉飾如此鄭曉異<lb/>
　姓諸侯傳云聚坐胡黨　上曰聚往征姑蘇<lb/>
　朕嘗詈責遂有反謀後竟得釋鄭氏所記亦<lb/>
　出庚午詔書苐未見其全文所謂後竟得釋<lb/>
<pb n="KR4f0010_SBCK_105-11a"/>
　者則因功臣錄記其卒于二十六年且有祭<lb/>
　恤之典求其說而不得而曲爲之詞也史家<lb/>
乖繆不可考信如此<lb/>
洪武二十四年東川侯胡海卒<lb/>
海之卒也史爲立傳記　上爲輟朝致祭鎦<lb/>
　三吾又爲撰墓志其獲考死無疑矣然贈謚<lb/>
　恩䘏槩未有聞焉實錄云海嘗有罪收其公<lb/>
　田藍玉對胡王云你家也是爲事的則知海<lb/>
　雖死牖下其實亦伏罪而沒也是時藍黨未<lb/>
發其亦以胡黨牽連者與黃金錄云當時黨<lb/>
<pb n="KR4f0010_SBCK_105-11b"/>
　論一興元功宿將惴惴焉朝不謀夕海獨擺<lb/>
脫衆中一辭莫逮卒荷寵靈考終牖下其亦<lb/>
　以得託肺附之故幸而免哉東川三子長斌<lb/>
　以從征死次玉坐藍黨次觀尚主卒其子忠<lb/>
授孝陵指揮觀之子得不坐藍黨者或以南<lb/>
康之故而東川之有罪與其得免則史旣不<lb/>
書他亦無可考也<lb/>
洪武二十五年八月江夏侯周德興以帷薄不<lb/>
脩伏誅<lb/>
　王世貞開國功臣表大書于德興之下曰十<lb/>
<pb n="KR4f0010_SBCK_105-12a"/>
　八年坐亂宮死攷庚午詔書條列臨川侯胡<lb/>
　美罪狀蓋如世貞所書而德興則以帷薄不<lb/>
　修伏誅見於國史未可以美之罪坐之也豈<lb/>
　世貞所見庚午詔書載在九朝野記者首尾<lb/>
　脫略不及深考而誤繫於德興之下耶或如<lb/>
　逆臣錄所載王誠之招則德興之子驥實犯<lb/>
　禁而幷坐德興耶抑國史所記帷薄不脩蓋<lb/>
　亦史官之微詞耶余於諸招自臨川侯外如<lb/>
　李善長之二子及費聚之子越楊璟之子通<lb/>
　達德興之子驥皆削而不載後之取徵者考<lb/>
<pb n="KR4f0010_SBCK_105-12b"/>
姦黨逆臣二錄全招則知之矣<lb/>
洪武二十六年二月凉國公藍玉謀反與吏部<lb/>
尚書詹徽等俱伏誅<lb/>
鄭曉異姓諸侯傳云藍玉反獄上集羣臣廷<lb/>
議玉强辨轉展扳染不肯服詹徽叱玉吐實<lb/>
無徒株連人玉大呼曰徽卽吾黨遂倂執徽<lb/>
按逆臣錄載徽招云近日　上位好生疑我<lb/>
必是連我也拏下則玉先伏誅而徽後始敗<lb/>
露也鄭曉所記蓋出稗史近于戲矣又史敬<lb/>
德招云二月初九日詹尚書對敬德說凉國<lb/>
<pb n="KR4f0010_SBCK_105-13a"/>
　公見拏在衛你可打聽如招我便來報我知<lb/>
　道此招亦可以徵鄭記之妄<lb/>
洪武二十八年二月宋國公馮勝卒<lb/>
　按實錄于宋公之卒書其日月又爲立傳然<lb/>
　考國史之例書卒而以誅死者王弼是也書<lb/>
卒且立傳而以誅死者廖永忠是也宋公之<lb/>
　卒也國史書其卒則如潁國定遠書其卒而<lb/>
立傳則又如德慶然而宋公實以誅死則國<lb/>
　史正用二公之例不可得而掩也勝之得罪<lb/>
　不獨以北征之故如平凉之役代大將軍總<lb/>
<pb n="KR4f0010_SBCK_105-13b"/>
　制軍事不俟朝命輙自引還跋扈不臣罪狀<lb/>
　顯著　高帝豈能貰之二十七年手詔以家<lb/>
　人違令瑣事頻煩戒諭至云禍福之來皆人<lb/>
　自致念卿兄弟相從開國有功且連姻親不<lb/>
　忍不爲卿君臣之際猜疑切責如此求其令<lb/>
　終豈不難哉本傳記北征之事但云　上以<lb/>
　此深責之其有所諱耶抑亦使人習其讀而<lb/>
　問其傳耶兪本記事錄云宋國公勝潁國公<lb/>
　友德等爲黨逆事伏誅家屬悉令自縊毁其<lb/>
　居室而焚之非兪本之錄大書特書則宋潁<lb/>
<pb n="KR4f0010_SBCK_105-14a"/>
　𬒳誅之事遂不可考矣凉國之誅在洪武二<lb/>
　十六年而宋潁相繼伏誅兪本云爲黨逆事<lb/>
　其爲藍玉之黨可知也宋潁誅而開國之元<lb/>
　功盡矣豐沛舊臣如晨星之僅存者惟長興<lb/>
　武定耳嗚呼微　孝廟之繼絶則開平之苗<lb/>
　裔尚夷愍隷微世廟之議禮則靑田之帷幄<lb/>
　孰與享烝又况菹醢隕身叅夷湛族者乎史<lb/>
　家疏繆不稽本末昧丹書之慘酷悼信誓之<lb/>
　凌夷斯則文獻無徵可爲嘆息者矣<lb/>
　又按黃金開國功臣錄凡功臣賜死與伏誅<lb/>
<pb n="KR4f0010_SBCK_105-14b"/>
　者皆諱而書卒李善長陸仲亨之類是也鄭<lb/>
　曉大事記及列傳別起一例於李善長傅友<lb/>
　德之類皆書曰暴卒惟藍玉書伏誅以暴卒<lb/>
　別于伏誅所以別諸公于玉也曉之微指也<lb/>
　攷之實錄則義例尤錯互不一有直書自經<lb/>
　及賜死者善長亨之類是也有直書其事而<lb/>
　曰伏誅者藍玉周德興之類是也有于卒之<lb/>
　年月立傳且書其賻恤而實以誅死者廖永<lb/>
　忠也有於卒之年月立傳而不載賻恤者馮<lb/>
　勝也有卒之年月但書曰卒而別立傳於封<lb/>
<pb n="KR4f0010_SBCK_105-15a"/>
　爵之年月者傅友德也有止書其卒而封爵<lb/>
　之年月幷不立傳者王弼也有其人以誅死<lb/>
　而沒其事幷不記其所終者胡美黃彬之類<lb/>
　也有不記其所終而略舉其事或在奉朝請<lb/>
　之下或在封爵之下者陸聚孫恪之類是也<lb/>
　國史大書特書發凡起例在諸公必信而有<lb/>
　徵立乎定哀以指隱桓將使誰正之哉夫班<lb/>
　馬傳漢不沒韓彭之嬰僇歐宋書唐必著文<lb/>
　靜之撫膺山河之誓未乾麒麟之圖安在逝<lb/>
　者不作來者難誣安用出入多端掩沉䰟于<lb/>
<pb n="KR4f0010_SBCK_105-15b"/>
靑史推𫾣隻字寄隱獄于丹書也哉愚不能<lb/>
　深知國史之微詞亦不敢妄效諸公之別例<lb/>
傳疑傳信良懼厚誣前人知我罪我庻幾俟<lb/>
諸百世云爾<lb/>
牧齋初學集卷第一百五<lb/>
</p>
<p>
</p>
  </div>
</body>
</text>
</TEI>
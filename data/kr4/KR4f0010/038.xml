<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_038-1a"/>
牧齋初學集卷第三十八<lb/>
　序十一<lb/>
　　侯母段宜人六十壽序<lb/>
故太傅謚榮康虞山侯公尚壽陽大長公主遭<lb/>
　國家承平蒙休席寵管宗正領朝班者四十<lb/>
餘年　大長公主薨榮康有子昌胤今官繕部<lb/>
郎則段宜人所生也宜人今年六十長安賢士<lb/>
大夫與其子游者登堂介壽稱萬年之觴而以<lb/>
其詞屬余昔者孔子論詩以關雎鵲巢爲始漢<lb/>
之儒者劉向匡衡勸戒於成帝之世其於匹配<lb/>
<pb n="KR4f0010_SBCK_038-1b"/>
之際生民之始可謂精且詳矣關雎之德徵於<lb/>
麟趾而其化極於兔罝鵲巢之德徵於采蘩而<lb/>
其化極於羔羊夫以干城之武夫退食之大夫<lb/>
何與於閨門匹配之事而詩人比物連類引而<lb/>
歸之於二南然後知夫周之盛世敎化行風俗<lb/>
美賢才衆多在位皆節儉正直其原本皆始於<lb/>
房中而劉向論次列女傳與洪範五行隂陽休<lb/>
咎之應相爲表裒此其義可深長思也　太長<lb/>
公主親承　仁聖　慈聖兩官之隂敎洋洋乎<lb/>
關雎之風宜人實繼之仰事榮康俯育繕部斯<lb/>
<pb n="KR4f0010_SBCK_038-2a"/>
鵲巢之夫人起家而居有之者矣以戚屬言之<lb/>
繕部之於國家殆亦公子公姓之屬也繕部服<lb/>
官所至著聲跡有羔羊節儉正直之風其於公<lb/>
侯爲千城腹心則又非中林武夫之可比凡此<lb/>
皆宜人之敎也原本而言之則皆　壽陽之遺<lb/>
休而　仁聖　慈聖之餘福也今日之燕喜豈<lb/>
獨爲宜人賀而已哉　聖天子在宥天休滋至<lb/>
　皇太子加冠出閤中都上合幹連理之瑞<lb/>
天子命閣臣賦詩未幾奴揷叩邊求貢如終軍<lb/>
所云衆支内附解編髮而蒙化者宜人之稱壽<lb/>
<pb n="KR4f0010_SBCK_038-2b"/>
適當此時豈非人世吉祥善事哉　天子懋修<lb/>
六宮之政珩璜琚瑀之訓自家刑國關雎之化<lb/>
行而洪範五行之論寢而不作中都之瑞應所<lb/>
自來也雖然合幹連理草木之瑞也宜人躬有<lb/>
鵲巢之德敎其子爲羔羊兔罝之臣此所謂人<lb/>
瑞也繇此言之奇木連理之瑞與元狩竝稱者<lb/>
殆不如侯氏之庭令妻壽母考鐘而伐鼓者其<lb/>
瑞尤足徵也考劉向匡衡所論奏風化之義則<lb/>
徵瑞於今日其亦可知已矣余舊待罪太史氏<lb/>
思頌述　國家關雎鵲巢之德以繼二南之盛<lb/>
<pb n="KR4f0010_SBCK_038-3a"/>
於宜人之稱壽爲祝嘏之辭又因以徵盛世之<lb/>
符瑞所謂不一書而足者也是爲序崇禎戊寅<lb/>
四月<lb/>
　　顧毋王夫人壽序<lb/>
王夫人者故南京光祿寺少卿涇陽顧公之配<lb/>
也光祿未第時與予先君友善余兒時從先君<lb/>
造門光祿呼爲小友拜夫人堂下自時厥後過<lb/>
涇里必起居夫人二十餘年矣戊午正月夫人<lb/>
年七十契家子某屬余爲文以壽余初謁光祿<lb/>
光祿以吏部郎里居門庭蕭寂凝塵滿座巳出<lb/>
<pb n="KR4f0010_SBCK_038-3b"/>
見與渟兄弟摳衣低首頌禮甚嚴余淩厲蹋踧<lb/>
塵拂拂上覊貫意豁如也後數年光祿辟講堂<lb/>
於東林蘭蕕消長朋徒雲集又數年黨議漸起<lb/>
以謂裁量執政品覈公卿有丼陵汝南之譏涇<lb/>
里咫尺之地風濤相豗余以閒過之捧手屏足<lb/>
猶恐餘波及人洶洶如也光祿殁闔棺而論定<lb/>
與渟兄弟名行茂著諸孫嶄然露奇設帨之日<lb/>
羅拜爲夫人上壽夫人追念二十年事菀枯寒<lb/>
燠變換於尊酒閒停盃愾歎與家人相勞苦也<lb/>
子觀王章下廷尉獄章小女夜起號哭曰平生<lb/>
<pb n="KR4f0010_SBCK_038-4a"/>
獄上呼囚數嘗至九今八而已我君剛直先死<lb/>
者必君而孔融被收男女寄他舍兄渴飮主人<lb/>
肉汁女曰今日豈得久活何賴知肉味乎士君<lb/>
子竪節抗論蘊義生風遭時不幸不惟我躬之<lb/>
不恤而其家人婦子流離酸楚之狀至今有餘<lb/>
痛焉光祿旣高明令終遺休未艾而　國家寛<lb/>
仁無跼蹐鉤黨之虞夫人得以優游高堂奉觴<lb/>
上壽夫人北向而祝告戒子孫以無忘　聖天<lb/>
子之賜則是舉也其可以爲嘗事而不書乎謙<lb/>
益受知光祿又與與渟兄弟游于夫人之稱壽<lb/>
<pb n="KR4f0010_SBCK_038-4b"/>
也喜而書其事且身待罪國史則夫頌　國家<lb/>
有道之長逈異於前代以昭記簡冊者固史臣<lb/>
之志也<lb/>
　　畢母孫太夫人八十序<lb/>
新都畢公孟侯以正直忠厚表率西臺海内望<lb/>
之以謂大人長德而不知其年始服官政父母<lb/>
皆稱具慶也今年春畢公以京兆少尹休沐子<lb/>
舍母孫太夫人年八十余讀京兆所著乞言太<lb/>
夫人貞順母儀之行與詩書琚瑀之敎蓋魯敬<lb/>
姜曹大家之倫巫祝頌禱之辭非所以薦於太<lb/>
<pb n="KR4f0010_SBCK_038-5a"/>
夫人也其可稱述者則太夫人母子之閒乎太<lb/>
夫人博極羣書身在閨閤中能指畫天下大事<lb/>
故少保胡襄懋公被逮太夫人尚稚齒夢伏闕<lb/>
廷爲少保上疏白冤狀至今猶能省記其語居<lb/>
恒教誡諸子心稱引古誼京兆冠柱後惠文巡<lb/>
行四方猶廩廩傳勑不絶也嗟乎當嘉靖之季<lb/>
年阿附宰執蠭起攻少保者皆列瑣闥臿齒牙<lb/>
以謂成丈夫者也太夫人一婉弱女子職不出<lb/>
組紝紡績之閒而爲勞臣憤盈見諸夢寐太夫<lb/>
人之巾幗也不賢於世之大冠乎其夢也不愈<lb/>
<pb n="KR4f0010_SBCK_038-5b"/>
於人之視而晝乎京兆奉母師之敎忼慨發攄<lb/>
榰柱西臺者數年太夫人之夢不啻於其身親<lb/>
見之有開必先豈不信哉京兆在西臺距太夫<lb/>
人少時幾六十年矣太夫人數省覽封事視嘉<lb/>
靖季年事如何京兆自西臺出甫歷星霜臺綱<lb/>
國論比年來下上如何太夫人當稱觴上壽與<lb/>
京兆家人私語從頌及之亦頗爲停杯歎息否<lb/>
也自去年建夷難作舉朝捧手愕眙恨不起少<lb/>
保於九京而用之太夫人夢中之語六十年如<lb/>
執左劵京兆趣駕還朝以太夫人之遠猶入告<lb/>
<pb n="KR4f0010_SBCK_038-6a"/>
我后且以諗於僚友雖欲不著之廊廟也其可<lb/>
得乎夫漆室女之嘯魯也與嫠婦之恤周也當<lb/>
事者不自憂而又欲禁他人之憂而婦人女子<lb/>
出而憂之今固非其時也而又有京兆爲之子<lb/>
太夫人可以勿憂矣六十年夢中之語可以不<lb/>
復省記矣京兆以此稱壽太夫人而太夫人爲<lb/>
之歡然引滿則庶乎其可也余固不能爲巫祝<lb/>
頌禱之辭也雖然余之爲巫祝頌禱也則豈惟<lb/>
太夫人母子閒而已哉<lb/>
　　林母吳太夫人八十序<lb/>
<pb n="KR4f0010_SBCK_038-6b"/>
萬曆戊午建州夷躪遼東大司馬傳檄徵天下<lb/>
兵羽書首及南都南都兵多游閒市兒一旦聞<lb/>
調發之令人抱妻子牽衣哭抵死不欲行閩中<lb/>
林克武先生守南職方郎申儆軍令以大義激<lb/>
勉士卒南都兵旬日而發不後師期先生之敎<lb/>
也是年秋先生伻來視余余訪職方署中事且<lb/>
問訊先生母太夫人伻爲余言先生當溽暑時<lb/>
指麾軍書輒至夜分蚊蚋攢靣肩髀頺墮如壓<lb/>
石猶激昻不少休太夫人屛營却行須先生之<lb/>
入酌醴捧冰以相勞苦猶復問邊報警急若何<lb/>
<pb n="KR4f0010_SBCK_038-7a"/>
士卒行役何日其資糧屝屨得庀具否也先生<lb/>
之憂國也與太夫人之憂其子也斯已勤矣雖<lb/>
然太夫人之憂不獨憂其子也亦以憂國也夫<lb/>
遼左一隅受兵禍未必及於南卽及於南有參<lb/>
贊諸大臣在責不耑在職方而先生獨引以爲<lb/>
憂太夫人又以其子之憂爲憂豈所謂太蚤計<lb/>
者歟日者兩彗竝出翼軫氐房之閒光怪燭天<lb/>
余數中夜起候吾母數夜起勞余曰吾聞彗帚<lb/>
也帚以掃除逆虜子且就枕矣無庸憂也余自<lb/>
此踧踖不敢復夜起比聞先生母子閒語心又<lb/>
<pb n="KR4f0010_SBCK_038-7b"/>
奕奕然如無所薄也嗟夫爲人臣子者猶家人<lb/>
也家之有傔從臧獲其憂虞疢疾未有不同患<lb/>
者也遼左有事而南不得安參贊諸大臣有事<lb/>
而職方不得安職方有事而先生母子舉不得<lb/>
安卽以余之不肖欲以閒居奉母而一意於稷<lb/>
黍稻梁之事亦豈能晏然而酣寢也歟令憂國<lb/>
者胥若先生母子則四郊可以無壘而小人有<lb/>
母亦可以無歎於室矣是尚可謂之太蚤計歟<lb/>
詩有之王事靡盬憂我父母古之勞人志士悔<lb/>
小明之仕而懷孔邇之恤其一時家人婦子隱<lb/>
<pb n="KR4f0010_SBCK_038-8a"/>
憂私語國史採之太師聽之至今猶播之咏歌<lb/>
然則先生母子之閒其亦可以紀述也矣先生<lb/>
往司理吾郡諸博士弟子之有聞者皆召置門<lb/>
下而謙益其首今年太夫人年八十諸弟子咸<lb/>
往爲壽而以其序屬余余故略生辰爲壽之嘗<lb/>
辭而述先生母子閒之憂以爲憂國者告焉且<lb/>
爲之祝曰太夫人益健七箸先生謀國當益長<lb/>
余自此一意於稷黍稻梁之事而不復以夜起<lb/>
憂吾母也夫<lb/>
　　馬母李太孺人壽序<lb/>
<pb n="KR4f0010_SBCK_038-8b"/>
今天子天啓元年孟春三原馬侍御奉其母李<lb/>
太孺人祿養於京師侍御之同年同官方君孩<lb/>
未輩胥往爲壽而屬余爲其敘太孺人之生辰<lb/>
實九月十八日而諸君以孟春上壽春於令爲<lb/>
發生於五嘗爲仁正月乾之九三萬物棣通之<lb/>
時也又　天子新改元萬壽無疆實惟其始諸<lb/>
君以是月上壽所以象太孺人之德且慶其遭<lb/>
也嗟乎太孺人以盛年自誓子啼女嘷家貧如<lb/>
洗譬之夭桃穠李不獲在和風艶陽之中而雪<lb/>
霜雨雹交加回互有顦顇槁落而已豈自意有<lb/>
<pb n="KR4f0010_SBCK_038-9a"/>
今日哉太孺人生七十有八年矣侍御起家襄<lb/>
陽令入爲名御史持橐攬轡登車有光孫枝蘭<lb/>
茁寵命滋至窮隂沍寒久之變而爲陽春長松<lb/>
巨栢冬夏靑靑而又當和風艶陽之日桃李紛<lb/>
披於前芝蘭羅生於下則人亦有不勝歎羨者<lb/>
矣所可爲太孺人慶者此也而吾以爲又有大<lb/>
焉者當　神宗之末造班行寂寥奏囊嗔咽天<lb/>
地閒揫歛揺落凄然如秋旣而兩朝登格鼎成<lb/>
相逮以時序言之則所謂日窮於次月窮於紀<lb/>
星回於天數將幾終而更始之會也今也沖人<lb/>
<pb n="KR4f0010_SBCK_038-9b"/>
在上俊乂盈廷宮府晏然無事國家之窮隂沍<lb/>
寒亦將變而爲陽春而太孺人以此時奉觴稱<lb/>
壽不尤幸歟當　天子改元之日侍御與諸君<lb/>
繡衣法冠上殿呼萬歲退而垂魚委佩以朝太<lb/>
孺人太孺人顧視堂戺之閒與子姓列拜進壽<lb/>
者皆供奉赤墀下接武䕫龍而簉羽鵷鷺者也<lb/>
太孺人居恒敎誡侍御曰必報國無負　聖主<lb/>
諸君稱觴沃洗笑語卒獲太孺人以斯言傳勑<lb/>
諸君燕及朋友媚於天子太平之盛事可以被<lb/>
管弦而著圖史太孺人之慶顧不大歟改元之<lb/>
<pb n="KR4f0010_SBCK_038-10a"/>
月　天子方加元服籍田辟雍之政次第修舉<lb/>
侍御與諸君奉太孺人之敎善事　聖主養老<lb/>
乞言仁及草木將于是乎在余從太史氏後紀<lb/>
載國家之盛以比於李翺卓異之記如太孺人<lb/>
者蓋將不一書而足也姑引其端若此云<lb/>
　　吳母程孺人七十序<lb/>
新安吳母程孺人年十八而嫁二十一而寡誓<lb/>
死撫孤凡五十年而春秋七十今年三月爲設<lb/>
帨之辰其子長孺排纘其苦節懿行告於四方<lb/>
請爲稱壽之文余讀之而歎曰生辰爲壽之詞<lb/>
<pb n="KR4f0010_SBCK_038-10b"/>
非古也是人子之所欲致於其親而宗黨親串<lb/>
之所以交相爲頌祝者也若孺人之壽則邦家<lb/>
之光海內之吉祥善事而非一家之私慶也其<lb/>
爲詞烏可以已乎國家之制節婦自三十以下<lb/>
年至五十則旌表其門閭旌之云者勸之之道<lb/>
也而恥之之道存焉古之旌門者有烏頭雙闕<lb/>
綽楔崇臺白圬赤角之制使見之者可以悛心<lb/>
而改行則恥之之說也歐陽公爲五代史載王<lb/>
凝妻李氏事以謂聞李氏之風可以愧士之不<lb/>
自愛其身而忍恥以偷生者其恥馮道六臣之<lb/>
<pb n="KR4f0010_SBCK_038-11a"/>
倫可謂至矣恥之爲義大矣臣恥失節於其君<lb/>
婦恥失節於其夫士恥失節於其友廉恥之道<lb/>
興而天下國家蔑繇亂亡矣故吾謂吳母之節<lb/>
宜旌其在今日當閹兒宦孽寡廉鮮恥之世尤<lb/>
不可以不旌而旌門之典猶未有聞焉其或未<lb/>
講於恥之之道歟雖然孺人之節蓋亦有無待<lb/>
於旌者當孺人早寡長孺兄弟俱在綳裹中含<lb/>
荼茹蓼百死而一生至於今長孺名成行立諸<lb/>
孫嶄然見頭角孺人康强壽考膺受<hi>多福</hi>天之旌<lb/>
孺人豈不大哉人之旌孺人也烏頭雙闕巳爾<lb/>
<pb n="KR4f0010_SBCK_038-11b"/>
崇臺綽楔已爾天之旌之也以多福以壽考以<lb/>
多賢子孫白首高堂優游燕喜譬之如景星慶<lb/>
雲長在天地之閒夫景星慶雲一見再見天下<lb/>
咸以爲吉祥善事而况其長在天地之閒乎知<lb/>
天所以旌孺人之意則所以爲孺人壽者亦庶<lb/>
乎其可矣余舊史官也竊取歐陽公之史法於<lb/>
孺人之壽略舉夫勸之恥之之說以爲天下告<lb/>
焉而又以旌典之未下激而歸之於天則尤於<lb/>
司世敎者有厚望也是爲敘<lb/>
　　黃母張夫人七十序<lb/>
<pb n="KR4f0010_SBCK_038-12a"/>
給諫萬安黃君公讓抗疏極論權相幾蹈不測<lb/>
賴　聖天子保全得薄譴量移至南吏部郞復<lb/>
歷淸班而其母張夫人年七十先是給諫之父<lb/>
太公七十庶嘗張君天如爲之序具道給諫左<lb/>
官時太公執手慰勞與其家門子姓之詳海內<lb/>
學士大夫皆頌述以爲美談而天如復述給諫<lb/>
之意以請於余謀所以爲夫人壽者余之文不<lb/>
足以附天如之後明矣而亦有不能不致誦於<lb/>
夫人者蓋給諫以彊直之資事　神聖之主指<lb/>
斥權奸摩切忌諱給諫固以爲去親事君爲君<lb/>
<pb n="KR4f0010_SBCK_038-12b"/>
之忠臣不得復爲親之孝子也三疏伏闕嚴㫖<lb/>
譙訶朝野皆愕眙相告太公處之夷然而夫人<lb/>
亦能引大義自安其幸而得全者　君也亦天<lb/>
也今玆之稱壽也垂魚在前舒鴈行列夫人從<lb/>
太公北向祝　天子萬年南靣而舉給諫之觴<lb/>
豈非淸朝之休徵而舊都之盛事哉方周之盛<lb/>
也其臣有功而見知其詩曰將母來諗及其衰<lb/>
也勞於從事而不得養其詩曰憂我父母四牡<lb/>
之不遑也其君知之其臣亦以其君爲可告也<lb/>
故其詞比於傷傷而不敢怨北山之不均也其<lb/>
<pb n="KR4f0010_SBCK_038-13a"/>
君旣不見知其臣亦不敢以來告自矢也故其<lb/>
詞比於怨怨而無所傷傷之與怨其周室盛衰<lb/>
之際乎給諫以忠言見知　人主將母來諗不<lb/>
告而得所欲君臣父母之閒傷且無之而况於<lb/>
怨乎留都爲豐鎬舊京夫人從容就養燕喜稱<lb/>
壽潘安仁所謂御版輿升輕軒遠覽王畿近周<lb/>
家園者庶幾似之然而太公與夫人俱健飯不<lb/>
若潘氏太夫人在堂有羸老之疾也諸孫胚胎<lb/>
前光冠劒偉然不徙席長筵列稚齒也給事蹇<lb/>
蹇匪躬白華潔白不若安仁之失身昬朝以拙<lb/>
<pb n="KR4f0010_SBCK_038-13b"/>
者自命也以此三者爲夫人壽幷以獻於太公<lb/>
不亦可乎天如曰夫子之言善哉雖然以夫人<lb/>
家門子姓之盛傲潘氏之奉母不若稱四牡之<lb/>
詩所謂將母來諗者幷以誦吾　君也稱夫人<lb/>
之子比四牡有功之臣稱給諫所遭之時所遇<lb/>
之主比於成周之盛世斯可謂善頌善禱已矣<lb/>
請書之以爲序<lb/>
　　益都任氏壽讌序<lb/>
崇禎戊寅侍御史益都任君被　簡命來按吳<lb/>
中故事御史巡行天下州郡一歲還報　天子<lb/>
<pb n="KR4f0010_SBCK_038-14a"/>
以君爲能詔復留一年乃以庚辰之秋報　命<lb/>
而任君之父太公與夫人壽考燕喜適當覽揆<lb/>
之辰君以便道過家上壽於是君之屬吏郡守<lb/>
陳侯輩推公之意屬余爲祝嘏之詞余嘗讀詩<lb/>
至四牡北山二章未嘗不廢書而歎也四牡之<lb/>
詩曰王事靡盬不遑將父將母其詞蓋未嘗不<lb/>
怨北山之詩亦曰王事靡盬憂我父母其怨亦<lb/>
未嘗有加於四牡然是二詩者何相去之懸也<lb/>
四牡之詩敘曰有功而見知則說矣四牡之怨<lb/>
臣子不知也其父母亦不知而人主知而勞之<lb/>
<pb n="KR4f0010_SBCK_038-14b"/>
故以來諗爲說北山之怨人主不知也其大夫<lb/>
亦不知也而臣子獨知之故以獨賢爲刺知與<lb/>
不知之閒其說與刺之分乎任君令榆次治行<lb/>
第一　天子親擢居西臺又數以知兵爲朝右<lb/>
推轂　上識其姓名需次大用可謂見知矣今<lb/>
之歸而稱壽也繡斧在戸輶軒在門太公冠柱<lb/>
後惠文率其婦子北向祝　天子萬年豈非有<lb/>
功而說乎四牡之詩次鹿鳴之什也忠臣嘉賔<lb/>
禮樂光蕐則作歌諗其勞北山之詩次谷風之<lb/>
什也朋友道絶怨亂竝興則不均告其病今之<lb/>
<pb n="KR4f0010_SBCK_038-15a"/>
稱觴上壽陳詩合樂其次於鹿鳴而不次於谷<lb/>
風也亦明矣自今以往君將爲　天子經營四<lb/>
方贊助天保采薇之盛治其不遑將父將母也<lb/>
固當比於四牡之臣子太公夫婦慷慨行義能<lb/>
使其鄕人抗詞諭虜保全閭里君雖經營四方<lb/>
其爲將父將母也亦大矣又豈有不舍然者乎<lb/>
六月之詩美吉甫之燕喜受祉來歸飮御而卒<lb/>
之曰侯誰在矣張仲孝友吉甫以文武征伐張<lb/>
仲以孝友處內宣王以此成中興北伐之業况<lb/>
以孝友之臣而任征伐之事四牡之勞臣卽六<lb/>
<pb n="KR4f0010_SBCK_038-15b"/>
月之共武也其有功而見知知而說也又豈可<lb/>
勝道哉今日之燕會君臣父子之義備焉小雅<lb/>
之廢興係焉非獨任氏一家之慶而巳也陳侯<lb/>
曰善哉以四牡之詩爲任公祝又以六月之詩<lb/>
爲　聖天子祝善頌善禱其爲祝嘏也又何以<lb/>
加焉請書之以爲序<lb/>
　　甬東陸氏壽讌序<lb/>
甬東陸生符字文虎以文章志節見知於余其<lb/>
父及嫡母春秋皆六十後先稱壽文虎自傷其<lb/>
不遇無以爲父母光寵且悲其生母之早世也<lb/>
<pb n="KR4f0010_SBCK_038-16a"/>
爲文以請於余累數千言余讀之而歎曰善哉<lb/>
斯可以壽其親矣韓退之之稱歐陽詹以謂父<lb/>
母老矣捨朝夕之養以來京師其心將以有得<lb/>
而歸爲父母榮也雖其父母之心亦皆然退之<lb/>
之云蓋爲詹之父母言之也若文虎之父母潔<lb/>
身修善敎其子爲白華之孝子其所期於文虎<lb/>
者殆有異於詹之父母則文虎之以志養志者<lb/>
可知巳矣而又何欿焉世俗之所謂有子者錦<lb/>
衣鞶帶自天賁錫騰譽之章連帳而至佐觴之<lb/>
實阜階而陳文虎心艶之以是爲能光寵其親<lb/>
<pb n="KR4f0010_SBCK_038-16b"/>
則夫國老之門上公之廟稱詩獻頌呼千歲而<lb/>
祝萬年者其亦可以爲光寵歟因子之淹抑不<lb/>
遇而睥睨其親豎兒傖父肆其揚揚奴僕下賤<lb/>
咄咄腹誹文虎之所爲黯然傷心也文虎其以<lb/>
世之公卿大夫爲賢於傖父奴僕而朝市之閒<lb/>
爭名爭利者不猶夫揚揚咄咄者歟文虎奉其<lb/>
親以潔身修善身爲白華之孝子裒衣博帶奉<lb/>
觴敶詞巍峩河嶽之容而鏗鍧金石之奏我知<lb/>
爲父母者必相顧而歎曰幸哉有子相與歡然<lb/>
舉一觴矣今天下不爲無事以文虎之器資馳<lb/>
<pb n="KR4f0010_SBCK_038-17a"/>
驅皇路不入而離部黨之籍則出而膺師旅之<lb/>
事安得如今日者居隱畏約以其盛年暇日侍<lb/>
几杖而御板輿乎文虎歌南山之什笑語卒獲<lb/>
退而歌北山歌小明燕喜之餘相與愾然太息<lb/>
停觴而輟樂然後益知夫今日之燕會眞不可<lb/>
易得也矣余喜文虎之能壽其親自傷其僇人<lb/>
鮮民而無以與於斯會也作甬東陸氏壽讌序<lb/>
牧齋初學集卷第三十八<lb/>
<pb n="KR4f0010_SBCK_038-17b"/>
</p>
<p>
</p>
  </div>
</body>
</text>
</TEI>
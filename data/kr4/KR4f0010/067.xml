<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_067-1a"/>
牧齋初學集卷第六十七<lb/>
墓表二<lb/>
　　南海黃夫人墓表<lb/>
嗚呼是爲南海黃氏夫人之墓夫人故贈某官<lb/>
吳公諱某之妻今江西道監察御史光龍之母<lb/>
也萬曆某年某月某日卒于餘干其子之官寢<lb/>
越某年歲在庚申御史奉　上命巡鹽淛江屬<lb/>
其部民錢謙益使表夫人之墓是年　神宗<lb/>
光宗相繼登假　天子初登大位以萬曆四十<lb/>
八年八月朔爲泰昌元年謙益復官京師乃按<lb/>
<pb n="KR4f0010_SBCK_067-1b"/>
夫人之行而表之曰嗚呼易稱臣道婦道皆曰<lb/>
無成而代有終又曰恒其德貞婦人吉夫子凶<lb/>
此爲處嘗言之也非所語于危疑屯難之日也<lb/>
若夫人者女而婦婦人而夫子不可以不表也<lb/>
夫人之未嫁也其父死于浙夫人以其喪歸以<lb/>
一荏弱待年之女子扶輤設旐煢煢返葬歷三<lb/>
千里如堂適庭故曰女而婦及夫人之寡也一<lb/>
子易一子嬰夫人操持門戸生產滋殖御史長<lb/>
家所畜玩好聚而焚之曰以壹其子于學也初<lb/>
夫人將葬其夫其兄怵之曰地不食母以竪子<lb/>
<pb n="KR4f0010_SBCK_067-2a"/>
卜也夫人不聽乃克葬及御史以孤童顯人曰<lb/>
卜兆惟夫人能故曰婦人而夫子嗚呼婦人者<lb/>
秉利貞之情含幽吝之氣者也聽傔從顧私親<lb/>
尊巫史信鬼而好禨其恒性也而又當死喪頻<lb/>
仍危疑屯難之日而夫人卓然如此謂夫人爲<lb/>
丈夫女可矣謂世之丈夫舉若是吾不敢也嗚<lb/>
呼國家當主少國疑死喪屯難之日能人勢要<lb/>
其傔從也中官阿母其私親也飛章騰說其史<lb/>
巫也身家妻子死生禍福其鬼與禨也當此之<lb/>
時猶欲雍頌進退緩步低首以養體持祿爲事<lb/>
<pb n="KR4f0010_SBCK_067-2b"/>
一旦權移于婦寺禍成于禁近而後呼天而悔<lb/>
之不巳晚乎夫易稱無成未嘗不言有終也曰<lb/>
婦人吉未嘗不繫之曰夫子凶也則夫宜女而<lb/>
婦宜婦而女與夫宜夫子而婦人者皆見戒于<lb/>
易者也謙益深有懼焉用敢表夫人之行鑱諸<lb/>
墓上匪夫人之表以詔臣子嗚呼是年十月晦<lb/>
日癸酉史官嘗熟錢謙益表<lb/>
　　澤州王氏節孝阡表<lb/>
余在史舘承乏外制凡孝子節婦與被推恩贈<lb/>
封之典者必謹而書之不厭詳複以謂國家崇<lb/>
<pb n="KR4f0010_SBCK_067-3a"/>
臺綽楔倣古表厥宅里之制然或有及有不及<lb/>
惟其發聞于子孫田里婦孺家人蔀屋之事無<lb/>
不茂著于　朝廷之典冊庶幾見且聞者嗟咨<lb/>
愾嘆轉相告語猶有所感勉而相勸也今歲南<lb/>
臺侍御王君允成屬余表其父母之墓余讀憲<lb/>
使張君光縉所排纘事狀嘆曰此所謂應古旌<lb/>
表之法而發聞于其後者與余從事外制表章<lb/>
天下孝子節婦湮沒幽鬱者多矣今于侍御父<lb/>
母得表其隧道之石猶前志也其何敢辭府君<lb/>
諱簢字汝賢曾大父嵩大父仲名父武母任氏<lb/>
<pb n="KR4f0010_SBCK_067-3b"/>
兄弟五人君于倫次爲叔子王氏以耕冶起家<lb/>
代有隱德府君之大父始敎其子弟業儒府君<lb/>
爲郡弟子員有名于時以孝死而侍御卒以儒<lb/>
術顯云府君父歿時纔舞象耳母任慟哭不食<lb/>
欲從死府君哭而告母曰大父母老矣五男二<lb/>
女累累未有室家母死是重死吾父也又哭而<lb/>
誓兄弟曰所不惟母之話言是訓是行者生無<lb/>
以事吾母死無以見吾父矣于是任孺人乃食<lb/>
而府君以孤僮上事大父母中事母下佽長兄<lb/>
以掖諸兄弟喪葬盡禮歷五十年內外斬斬門<lb/>
<pb n="KR4f0010_SBCK_067-4a"/>
屏晏然府君沉塞有氣形貌魁碩仲兄解囚囚<lb/>
中道逸去府君挺身見大府慷慨白事大府奇<lb/>
而釋之伯仲與人無崖岸邑屋少年易而侮之<lb/>
府君在坐人無敢陜輸視伯仲者兩季弟病疫<lb/>
省視湯藥不避垢穢人或以謂府君府君泣曰<lb/>
我子視諸姪稍長卽有傳染猶愈于死吾弟也<lb/>
府君念母勤以立身揚名爲已任下惟矻矻不<lb/>
少休母與二季相繼病府君窮百道治之形神<lb/>
殫瘁母病良巳而府君遂不起卒之日隣里巷<lb/>
哭行路之人皆歎有泣者萬曆戊子之四月也<lb/>
<pb n="KR4f0010_SBCK_067-4b"/>
享年四十府君配任孺人家人呼之曰小任别<lb/>
君母也孺人事其姑備有儀法姑性嚴重孺人<lb/>
獨得其歡心嘗侍姑疾踰月不解衣姑喜謂孺<lb/>
人若孝事我天當以孝婦報若生平布衣蔬食<lb/>
不好刺繡不事宰殺尼師巫覡不登其門相府<lb/>
君二十餘年以及課侍御兄弟篝燈宿火熒熒<lb/>
如一昔也府君疾革孺人遂不食妯娌固止之<lb/>
孺人曰往吾病瘍幾殆夫子撫我曰若死我必<lb/>
不再娶今吾忍夫子獨身地下乎時侍御兄弟<lb/>
亦病侍御哭父失聲氣息支綴或謂孺人曰若<lb/>
<pb n="KR4f0010_SBCK_067-5a"/>
孺子何孺人曰吾兒病必愈愈且大吾門吾徵<lb/>
之昔夢矣無相溷也竟不食而死後府君卒蓋<lb/>
兩月衣裳黹紩扄鐍完好視其封題皆府君卒<lb/>
之日也享年三十有九初侍御以邑令考最贈<lb/>
府君如其官任爲孺人　今天子卽位覃恩海<lb/>
內府君得贈南京廣西道監察御史而仍贈任<lb/>
爲孺人府君與孺人以其卒之歲葬于浪井川<lb/>
東原祖塋下至是三十有六年矣惟孝與節國<lb/>
之元氣天地之所與立也世道交喪士大夫以<lb/>
頑鈍茍免爲能事波流茅靡餘風未殄降將纍<lb/>
<pb n="KR4f0010_SBCK_067-5b"/>
臣塡塞囹圄　天子旴衡動色以風厲之而未<lb/>
有止也府君夫婦死孝死節應古旌表之法而<lb/>
湮沒幽鬱發聞于其子侍御當鼎革之際公忠<lb/>
骨鯁其風節議論竦動天下淵源弘長所得于<lb/>
家庭者多矣歐陽子表唐子方之先墓以謂子<lb/>
方方進用于時其所以榮其親者未知其止侍<lb/>
御固今之子方也論次其家世而原本其節義<lb/>
之所自則其可以表于金石而信之後世者蓋<lb/>
巳不一書而足也豈待考諸後日而徴其顯榮<lb/>
之未止也哉<lb/>
<pb n="KR4f0010_SBCK_067-6a"/>
　　勑封安人丁氏墳前石表辭<lb/>
安人長興丁氏光祿寺大官署正諱某之子歸<lb/>
安茅氏廣東按察司副使諱坤之婦工部都水<lb/>
司郞中諱國縉之妻也封孺人再封安人皆在<lb/>
萬曆中天啓二年某月某日卒其孤元儀暎以<lb/>
其年十二月十一日祔安人于都水公之阡元<lb/>
儀有文名知兵略國家方用兵元儀慷慨應辟<lb/>
旣葬弁絰帶而從戎事三年之喪卒哭金革之<lb/>
事無辟禮也于是元儀以墓上之石來請曰願<lb/>
有述也謙益曰諾其辭曰太公之後是始有丁<lb/>
<pb n="KR4f0010_SBCK_067-6b"/>
條葉被澤望于長興是生安人夙有多譽從父<lb/>
服官大官之署維都水公有室再捐朝于京師<lb/>
乃委禽焉茅爲世家族大而貴揭揭都水爲時<lb/>
職志安人歸之和鳴鏘鏘如圭有邸如金斯相<lb/>
孌佊諸姫爰居爰處有攜有嬰累累孤女衾裯<lb/>
敘進襁褓錯交如姪如娣孰裏孰毛皇舅鹿門<lb/>
聞而歎曰此雖女子何愧巾襪都水報政最于<lb/>
山東其新孔嘉命服在躬疾瀕于危誓以身先<lb/>
强起再覲寄孥畿甸盜生近郊白晝洶洶懷刃<lb/>
衷甲慬而卽戎出爲辨强非婦之義土塡左闔<lb/>
<pb n="KR4f0010_SBCK_067-7a"/>
古也有志都水嶽嶽擢居西臺瞻望父兮豈不<lb/>
懷歸安人曰噫將子無顧短衣秃袖以率媪御<lb/>
歸就子舍婦後夫先異粻宿肉扶侍有年回翔<lb/>
再仕爲令于淅勞其晨昏以尉遷謫淅人凶饑<lb/>
亦孔之憂珥脫衣穿賙彼殣流廣置姬侍以弗<lb/>
無子亦旣抱子而進未巳相乳更抱莫知所生<lb/>
同仁均養協氣交幷量移郞署周旋南北相厥<lb/>
簠簋共其𧖟織皇舅壽耉老苕霅閒衣冠賔從<lb/>
儼如神仙腆洗克共曰婦有助杖屨閑閑燕笑<lb/>
飮御居皇舅喪情文折衷相夫有聞蔚爲禮宗<lb/>
<pb n="KR4f0010_SBCK_067-7b"/>
都水行河以死勤事舟舩下上哀徹水澨報夫<lb/>
地下撫孤匶前撫膺陷胷臨絶之言鄕里洊饑<lb/>
道殣相枕指麾孤童傾倒囷廩大築幽宮都水<lb/>
是安工作聚業倣于周官安人之爲節度卓犖<lb/>
燕及惸婺施于婣族安人之敎夙夜齎咨無念<lb/>
爾祖先君之思寡居以還布衣蔬食奉佊戒法<lb/>
以佽婦職年五十四寢疾而徂冡子韎韋覊于<lb/>
南都安人喟曰吾可以死父有墜言庶其在是<lb/>
吉祥而逝容儀委蛇譬如旅人日暮赴家元儀<lb/>
自南見星而赴遇使于涂哭而問故徒跣號呼<lb/>
<pb n="KR4f0010_SBCK_067-8a"/>
與弟庀喪卜祔先兆龜食告祥安人之命都水<lb/>
之室豈曰渴葬王事孔亟曰元儀暎誕惟二孤<lb/>
元儀曁曁暎也與與有女七人二實巳出長而<lb/>
有歸哀哉蚤卒維彼五女三女之存擗慟臨穴<lb/>
哀感行人元儀念母銜哀罔極實來求詩以斲<lb/>
墓石大書深刻阡表之辭庸詔來者過而眡之<lb/>
　　封㳟人孫氏墓碑<lb/>
今上之元年建州夷不悔禍浹辰之閒䧟我瀋<lb/>
遼順天府府丞新安畢公懋康銜使命將行言<lb/>
者謂公精曉兵事宜留治兵公奮然上疏請募<lb/>
<pb n="KR4f0010_SBCK_067-8b"/>
江淮閒鹽戸漁丁殊死敢戰者束以部伍身自<lb/>
訓練幸得一當奴酋　天子壯其議下所司覆<lb/>
奏行有日矣而母㳟人之訃適至余往唁之公<lb/>
掐膺呼曰天乎懋康進不得死于奴也退而不<lb/>
得死吾母也懋康自是無死所矣有麗牲之石<lb/>
以請于吾子子母辭焉嗚呼余聞㳟人少磊砢<lb/>
有丈夫之槩故少保績溪胡襄懋公以功高被<lb/>
逮㳟人夢伏闕上章慷慨數千言如劉向谷永<lb/>
之訟陳湯者至老猶能記憶之余嘗敘其事以<lb/>
壽㳟人以謂㳟人之爲女子也可以愧世之丈<lb/>
<pb n="KR4f0010_SBCK_067-9a"/>
夫其夢也可以愧世之視而醒者當此時建州<lb/>
之難作矣余自度無所用于世猶冀以區區筆<lb/>
札憤盈叫呼庶幾有動乎世之君子今又三年<lb/>
禍益烈矣日夜拱手燕笑幾幸其不渡河不航<lb/>
海舉中朝之命聽于必不可恃之西虜世之所<lb/>
謂丈夫者與夫視而醒者其果如何也府丞事<lb/>
雖未行其僇力疆圉爲國家雪蹙地喪師之恥<lb/>
固有其時而㳟人之大志亦可以無憾獨余以<lb/>
不肖之軀浮湛死局疾呼大號吻燥筆枯瞪目<lb/>
顧視化爲瘖啞猶埶筆而紀㳟人之葬其能無<lb/>
<pb n="KR4f0010_SBCK_067-9b"/>
媿色矣乎㳟人姓孫氏性通敏誦詩百篇貫穿<lb/>
經史好爲歌詩有和平麗則之音事舅姑孝嘗<lb/>
刲股以療姑疾撫庶出之子莫辨巳子婦道母<lb/>
儀靡不純備舉其大者其細可知也㳟人嫁畢<lb/>
氏爲江西南昌府武寧縣主簿封中憲大夫順<lb/>
天府府丞某之妻有男子子七人府丞及二季<lb/>
㳟人出也享年八十有二卒于天啓元年之四<lb/>
月某甲子葬于梅山之新阡實某年某甲子銘<lb/>
曰<lb/>
婺女之精下爲人彼美淑媛維降神明詩習禮<lb/>
<pb n="KR4f0010_SBCK_067-10a"/>
被質文躬服櫛縱志衿紳夢提封事排帝閽援<lb/>
忠嘘枯叫穹旻九關虎豹爭侁侁弭首睨視弱<lb/>
女身帝曰女歸大女門卑女美子從以孫歸來<lb/>
閶闔開嶙峋有子法冠侍帝晨狡夷作孽白水<lb/>
津陳屍漂血遼海殷　皇赫斯怒雷霆震爰命<lb/>
整旅江淮濆甲光襲日戈攫雲習流背嵬張吾<lb/>
軍將星高高婺星昏棘人素冠哭且奔爲母起<lb/>
冡黟山垠象彼祈連樹麒麟旁置萬家何足云<lb/>
我作銘詩託貞珉百爾巾幗眎刻文<lb/>
　　房母左太宜人墓表<lb/>
<pb n="KR4f0010_SBCK_067-10b"/>
封太宜人左氏故太中大夫陜西按察使益都<lb/>
房公諱如式之副室而南京太僕寺少卿可壯<lb/>
之生母也少卿與余竝中萬曆甲科並事　神<lb/>
光熹三廟以及　今上竝坐閹禍閣訟牽連再<lb/>
謫崇禎九年五月太宜人卒少卿卜以次年十<lb/>
二月葬于雲門之新阡而屬余表其墓少卿之<lb/>
狀太宜人備矣其事按察公也婉而㳟其承信<lb/>
淑人也卑而理撫嫡出之子婦字而敬敎其子<lb/>
威而孫御臧獲庀家事肅而寛廉而不劌古所<lb/>
稱賢明貞順之德斯已兼舉矣余之文何以加<lb/>
<pb n="KR4f0010_SBCK_067-11a"/>
諸而余於少卿母子之閒有深痛焉余與少卿<lb/>
兩尊人先背棄皆有老母罷官歸田里互相問<lb/>
訊曰太夫人無恙乎開椷酌酒交相慶也先太<lb/>
淑人沒少卿哭之而哀太宜人年八十少卿奉<lb/>
英簜之節過家上壽余告於母殯拜而遣使不<lb/>
自知其伏地失聲也吾母知少卿爲余謫官每<lb/>
愾然曰少卿之爲朋友亦巳足矣其若念母何<lb/>
太宜人則軟語勞少卿曰若所爲牽連謫官者<lb/>
海內大人君子也吾爲若母有餘榮矣兩家之<lb/>
母言猶在耳兩家之子交頌母言以相慰藉其<lb/>
<pb n="KR4f0010_SBCK_067-11b"/>
簡牘至今錯互篋衍而二母者今安在也詩不<lb/>
云乎有母之尸饔潁封人曰小人有母聶政曰<lb/>
有老母在此子之念其母也趙太后稱婦人異<lb/>
甚嚴延年之母不忍見壯子受刑僇此母之念<lb/>
其子也嗚呼父母之念其子一也丈夫識道理<lb/>
重名義猶能挫情割愛若婦人之愛憐其子毛<lb/>
裏而已矣湩血而巳矣介子推范滂之母不數<lb/>
見而搤臂流乳之痛凡爲母子何獨不然余與<lb/>
少卿不幸而繫籍黨部觸忤權倖以憂老母雖<lb/>
二母之賢明貞順無惡於其子而母子之閒雍<lb/>
<pb n="KR4f0010_SBCK_067-12a"/>
容暇豫開口而笑者其爲時日固巳少矣杼柚<lb/>
之敎門閭之望銜哀茹恤終天而巳矣曷有窮<lb/>
乎余旣諾少卿之請傷心漬淚每埶筆不忍下<lb/>
旋被急徴下吏少卿請之不懈益勤曰非子之<lb/>
過也太宜人望子言久矣創鉅痛甚志懣氣塞<lb/>
假玆石以告哀余之爲此言也猶鳥獸之巡過<lb/>
其故鄕翔回鳴號蹢䠱而踟躕也猶燕雀之啁<lb/>
噍之頃而後乃能去也後之仁人孝子過而視<lb/>
焉其亦爲之徘徊歎息也夫崇禎十年九月十<lb/>
七日<lb/>
<pb n="KR4f0010_SBCK_067-12b"/>
　　劉氏兩節婦墓表<lb/>
劉氏兩節婦者上林苑監左監丞劉可斆之嫡<lb/>
母徐氏生母侯氏而贈監丞劉君體性之室也<lb/>
劉君爲諸生下帷攻苦兩節婦篝燈佐讀黽勉<lb/>
有無妯娌先後如也劉君沒兩節婦截髪自誓<lb/>
以撫藐孤辛勤四十餘年克有成立可斆克邀<lb/>
　天子之休命以顯其親烏頭雙闕　旌門有<lb/>
閌方此時母子相泣閭巷聚觀太息又數年而<lb/>
兩節婦沒旣葬可斆以事繫請室泣而謁余請<lb/>
表其墓嗟夫荀息有言生者不愧死者復生不<lb/>
<pb n="KR4f0010_SBCK_067-13a"/>
悔忠臣節婦其道一也兩節婦芳年令姿齊心<lb/>
共命捐生以殉其天誓死以立其子比其子成<lb/>
立有以下報所天兩節婦之事畢矣豈知其生<lb/>
前天日晶明榮及其身又豈知其身後風雨漂<lb/>
搖憂及其子也哉子之才不才親之所與被也<lb/>
若憂喜禍福之不可知則天也今日之事是亦<lb/>
生者之所不愧而死者之所不悔也假令爲人<lb/>
子者躬虧體辱親之行爲世之所指名親之沒<lb/>
也太中大夫侍御史持節䕶喪事中千二石治<lb/>
莫府冡上玉衣梓宮東園溫明如乗輿制度復<lb/>
<pb n="KR4f0010_SBCK_067-13b"/>
土之後　天子賜上尊養牛手詔敦趨赴都堂<lb/>
視事此亦人世之極榮矣而於人子之誼奚當<lb/>
焉今以可斆之爲人子夙興夜寐以求無忝所<lb/>
生而不免於縲絏之患可斆雖自傷爲子無狀<lb/>
痛不欲生然生者之不愧可知也兩節婦地下<lb/>
有知亦必曰非吾子之罪死者之不悔又可知<lb/>
也夫兩節婦之高行宗伯旌之國史書之後有<lb/>
劉子政范蔚宗者必有取焉余可以無述也述<lb/>
兩節婦之所以生不愧死不悔而因及可斆之<lb/>
所以無憾於其母者以表於其墓用以知天道<lb/>
<pb n="KR4f0010_SBCK_067-14a"/>
之必復而兩節婦之遺祉未艾也姑伐石以待<lb/>
焉<lb/>
　　瞿太公墓版文<lb/>
余年踰壯與瞿子元初讀書拂水山房雞鳴風<lb/>
雨篝燈刻燭往往爲余道其家世及其祖太公<lb/>
事行曰瞿之先世居河南徙通州之海門宋末<lb/>
避兵來嘗熟有諱達者受元將旗號狥未下城<lb/>
邑授百夫長遷轉憐口提領有孝子曰嗣興宋<lb/>
文憲方正學爲撰誌狀者也孝子之子諱莊宫<lb/>
至福建左叅政　高皇帝賜手詔奬諭載在大<lb/>
<pb n="KR4f0010_SBCK_067-14b"/>
誥者也莊之後六世爲吾祖吾祖之生也曾祖<lb/>
家中落長子爲諸生賣田入貲國學益大困吾<lb/>
祖年十八代父應繇役給公上老胥宿吏莫敢<lb/>
以僮子假易御臧獲課耕耨勤情勞佚部分井<lb/>
然中外數百指嚴憚如家丈人也曾祖病革謂<lb/>
曰伯以入貲鬻產吾將減其分以償汝吾祖泣<lb/>
曰大人以兒故減兄嫂產得無減兄嫂淚乎兒<lb/>
生有命大人柰何爲此言曾祖歎曰吾固知兒<lb/>
之無所藉吾產也生平不信禨鬼曾祖母病不<lb/>
知人巫降神於庭吾祖自外入問之不覺腳屈<lb/>
<pb n="KR4f0010_SBCK_067-15a"/>
下拜神援筆判曰以汝純孝夜半當蘇汝母至<lb/>
夜分大聲發床前母遂蘇又五十餘年乃終吾<lb/>
祖亦六十餘矣每新燕來時仰視屋梁周走而<lb/>
呼曰孃孃安在乎嗚嗚啜泣與燕語相下上家<lb/>
人咸相顧泫然也吾祖撫羣從子姓及故人子<lb/>
弟收卹敎誨具有恩禮其人始見德久之或操<lb/>
戈相向巳而又以好來吾祖厚遇之自如少能<lb/>
洞悉情僞老而彌熟人有相欺者陽受其　讕<lb/>
而隂識之其人終身以爲能欺吾祖也其治生<lb/>
未嘗俛拾卬取以心計釣奇田畝錢布藏弆腹<lb/>
<pb n="KR4f0010_SBCK_067-15b"/>
笥每謂吾家簿藉在十指伸屈中傳别書契經<lb/>
目而巳未嘗省視曰何待人之薄也閭左有大<lb/>
議邑宰及鄕老刺刺私語移日吾祖至輒一言<lb/>
而決退亦不以告人邑有大繇役及大祲傾身<lb/>
爲人先費輙數百金其所爲多疎闊迂緩會有<lb/>
天幸家益起嘗曰人何苦爲善不力天未嘗虧<lb/>
負人也吾與瞿星卿顧朗仲爲文會諸老人相<lb/>
率諫吾祖若孫日夜從諸狂生衣袖反接兩眼<lb/>
生頂上不早禁絶之且破而家吾祖笑曰吾縱<lb/>
吾孫與之游恐其不得當也而顧欲麾之門外<lb/>
<pb n="KR4f0010_SBCK_067-16a"/>
乎其後諸子皆爲名士拂水文社遂甲天下朗<lb/>
仲嘗曰知我者惟吾父與太公也朗仲許爲吾<lb/>
祖譔事狀吾子他日採而誌之爲吾祖之宋與<lb/>
方也吾死不恨矣言已涕泣汍瀾悲不自勝余<lb/>
心識之不忍忘萬曆丁未朗仲卒又數年元初<lb/>
衰絰過余再拜而請曰歐陽子之言曰非敢緩<lb/>
也蓋有待也吾每誦斯言未甞不彷徨歎息繼<lb/>
之以泣也今吾老矣無可待者矣朗仲且死猶<lb/>
以不及狀吾祖爲恨吾之不忍死吾祖也與其<lb/>
不忍死吾朗仲也胥以累吾子子其無辭余諾<lb/>
<pb n="KR4f0010_SBCK_067-16b"/>
其請逡巡未及爲而元初又歿迄今二十五年<lb/>
矣嗚呼人世之不可以把翫也一彈指之閒已<lb/>
三世矣而孝子慈孫之思不死其親也重泉之<lb/>
下窮塵之後其耿耿者何時而已乎余故譔次<lb/>
其語以遺其諸孫使樹石太公墓門幷以告於<lb/>
元初之墓太公諱依京萬曆丙申九月卒壽八<lb/>
十有一元初者吳之名士瞿純仁也銘曰<lb/>
司徒三物以敎萬民二曰六行興賢禮賔萬曆<lb/>
之世熙和如春藹藹瞿公際此昌辰孝乎惟孝<lb/>
德必有鄰睦婣任恤安冨恤貧國有大故奮袂<lb/>
<pb n="KR4f0010_SBCK_067-17a"/>
墊巾大冠如箕視其齒齦國有大役鼛鼓振振<lb/>
守閭待令敢有弗䖍<hi>叶</hi>國有大烖我無逡巡傾<lb/>
箱倒庋指其廩囷春秋讀法祭酺諄諄德行道<lb/>
藝誰與比倫世敎下衰醜類頑嚚奇衺相及觵<lb/>
撻齗齗鄕老云邈本俗不存安能汲汲彌縫使<lb/>
淳墓木巳拱宿草載陳作爲銘詩以詔斯人崇<lb/>
禎癸未五月契家子錢謙益造<lb/>
牧齋初學集卷第六十七<lb/>
<pb n="KR4f0010_SBCK_067-17b"/>
</p>
<p>
</p>
  </div>
</body>
</text>
</TEI>
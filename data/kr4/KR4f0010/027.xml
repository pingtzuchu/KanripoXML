<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_027-1a"/>
牧齋初學集卷弟二十七<lb/>
　雜文七<lb/>
　　冨責主人文<lb/>
昔人逐貧送窮之作皆以貧鬼致辭譴訶不少<lb/>
貸而冨鬼則不及焉孫樵逐痁鬼文列四鬼之<lb/>
目曰謟鬼曰矯鬼曰巧鬼曰錢鬼是四鬼者皆<lb/>
冨鬼之族類儔黨也樵旣知冨鬼之情狀而擬<lb/>
諸其形容矣又欲招之以文冨鬼故不好文幾<lb/>
其與子墨作緣亦傎甚矣乎余里居食貧峭獨<lb/>
自憙時聞大冠揶揄聊述其語爲冨責主人文<lb/>
<pb n="KR4f0010_SBCK_027-1b"/>
知冨鬼之不可招故安于其責而不慙也意略<lb/>
與樵反其辭曰翰林主人索居暑夕月在南斗<lb/>
明河垂席雲物輕鮮人影單隻倚仗徬徨瞻睇<lb/>
四壁有聲愾然若咳若息若啼而厲若愬而搤<lb/>
譆譆出出音聲四射傾聽不明掩耳逾嘖曰余<lb/>
爲冨鬼百鬼之王暫舍冨室薄㳺窮鄕過子之<lb/>
門有如琢氷門神冷落戸鬼凌兢入子之室徒<lb/>
有憂滿竈君辭突厠鬼去溷退筆成冡殘編滿<lb/>
家傲不人後癖必人過撫巳咄咄視天夢夢保<lb/>
此四極御彼五窮凡今之人莫如冨厚百爾具<lb/>
<pb n="KR4f0010_SBCK_027-2a"/>
瞻上帝所右鬼猶求食人胡弗走不親而懿匪<lb/>
昬而媾借其餘光逐彼遺臭彼翔我趨彼植我<lb/>
僂彼噉我甘彼灼我灸衎衎飮酒仡仡禦宼惟<lb/>
力是視遑恤我後我有顏靣無獲其皮劈眥析<lb/>
頰逄彼之宜彼笑未色我解其頥彼方曰咨我<lb/>
蹙其眉賜之餘瀝匍匐叩稽不比臣虜况乃等<lb/>
夷我有話言沓口岐舌鴟夷滑稽瀾翻轉折嚘<lb/>
嚶喔吚附耳未絶陳見悃誠誓死流血退而屛<lb/>
人偶語戞戞轉喉似喑出氣復咽哿矣冨人入<lb/>
而後說爲臣則忠作婦斯哲齒牙轆轤骨節臠<lb/>
<pb n="KR4f0010_SBCK_027-2b"/>
卷口承餘竅唇嚙足汗尻高首下肩聳脇穿剜<lb/>
肉折俎剝膚肆筵見金則攫有恥必捐子不醜<lb/>
窮人誰子姸脂膏却潤捷徑辟先人敝官冷有<lb/>
地無權資人莠口博人鈍顏搖唇抺摋背靣銡<lb/>
鉗魯冠越棄夏箑冬懸咎譽遷隨彼何有焉冨<lb/>
而可求伐柯有則彼其之子亦旣弋獲善事官<lb/>
長伺候顏色結交駔獪厭飫酒食妻子竱慮僮<lb/>
奴幷力如牛之耕如螣之賊囊櫝充牣子貸滋<lb/>
植大冠如箕項領成飾鄕老稱愿兒童嘆息子<lb/>
胡自苦坎壈失職用我之言易子之求廻馭弭<lb/>
<pb n="KR4f0010_SBCK_027-3a"/>
節師彼前修鴈䳱爲羣稻梁是謀揶揄屛息樓<lb/>
裂奚憂儛置筆札辭去交㳺願就幸舍爲子持<lb/>
籌主人聞之閔默隱几煩寃塡臆㗦嘈聒耳宿<lb/>
醉方酲夢寱未止回膓傷氣屛營徙倚曙光解<lb/>
駮晨露沾灑欠伸久之晞髮叩齒左顧丹鉛右<lb/>
命圖史忻忻樂康忘其所以冨鬼喟曰不可爲<lb/>
矣撫膺高蹈不顧而起<lb/>
　　楚女對<lb/>
楚之南有季芈者美而惠弱不好弄善女紅授<lb/>
女誡列女傳書筓而適于某氏不苟訾笑久之<lb/>
<pb n="KR4f0010_SBCK_027-3b"/>
舅姑弗善也其叔妹妯娌咸䟽遠之其夫憐之<lb/>
而弗敢暱也里有夏巫氏者極醜無雙臼頭黝<lb/>
顏深目曷鼻齞唇結喉旁行蝺僂手不識刀尺<lb/>
目不辨結縷倮逐與人合無道涂溷厠擇焉行<lb/>
年五十而後嫁好滛不衰其夫固知之久之其<lb/>
舅姑安之其叔妹妯娌交譽之其夫亦弗忍絶<lb/>
也夏巫氏時引鏡自笑曰吾之美與惠世固無<lb/>
有季芈何爲女子有辭家者過夏巫氏夏巫氏<lb/>
必祝之曰肖我肖我而笑詈季芈不絶口隣女<lb/>
有習夏巫氏者問之曰子固里之不售女也子<lb/>
<pb n="KR4f0010_SBCK_027-4a"/>
何賢于季芈夏巫氏曰我善嫁隣女曰季芈實<lb/>
先子行何謂善嫁夏巫氏曰非此之謂也季芈<lb/>
之嫁也一嫁而巳矣善嫁者無不嫁也里之人<lb/>
貴顯者吾嫁門第焉冨厚者吾嫁貲焉賈者吾<lb/>
嫁鬻販焉飯脂洗削者吾嫁奇羡焉傭保吾嫁<lb/>
直焉奴虜吾嫁桀黠焉椎剽賊盜吾嫁藏焉丏<lb/>
乞吾嫁殘羹餘瀝焉吾十指如懸錐而衣食嘗<lb/>
有餘且以豢吾舅姑叔妹而蠱吾夫焉季芈之<lb/>
一嫁也此不嫁之精者也故曰我善嫁隣女曰<lb/>
然則子何以無淫名夏巫氏曰我善滛我非好<lb/>
<pb n="KR4f0010_SBCK_027-4b"/>
淫也汚其身有利于巳則爲之也利我者以我<lb/>
專利也不好淫淫我者以我耑淫也不謀利我<lb/>
是以食淫利無滛名且里之人老者吾假女焉<lb/>
孤孩者吾假母焉壯者吾假兄弟焉皆假物也<lb/>
向者吾嫁亦假也吾有淫黨而無淫人誰適名<lb/>
我故曰我善淫隣女曰是二者則誠善矣如醜<lb/>
何夏巫氏曰頭臼因而爲廣髻顏<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>因而爲玄<lb/>
衣因深目而視下因曷鼻而眉蹙齞唇結喉因<lb/>
而爲囁嚅旁行蝺僂因而爲磬折人惠我而愛<lb/>
其醜也乆而漸忘之且歸美焉季芈洵美矣雖<lb/>
<pb n="KR4f0010_SBCK_027-5a"/>
然季芈不善爲美而我善醜以我之善醜易季<lb/>
芈之不善美則季芈之稚齒婑媠猶天人也雖<lb/>
鳴之發于餘竅猶芷若之紛郁以口承之不暇<lb/>
矧敢笑且詈之耶隣女歸以告季芈季芈穆然<lb/>
不應楚王聞之曰嘻是國之無敎令也乃命施<lb/>
夏巫氏表季芈之閭以爲女宗<lb/>
　　書武林禳夷事<lb/>
今年春王師分四道討建州夷三道敗沒殺我<lb/>
一僉事二總兵中外大震武林諸山浮圖有律<lb/>
行者相率然燈禮懺告哀于佛諸大夫士相焉<lb/>
<pb n="KR4f0010_SBCK_027-5b"/>
或曰是詛之也秦嘗詛楚王熊相是匹敵之禮<lb/>
也或曰非詛也禳也禳之之義何居周官大宗<lb/>
伯六祀六祈則掌之太祀侯禳禱祠之祝號則<lb/>
掌之小祝以迨于司巫女巫各有事守凡以寧<lb/>
風旱彌災兵國有大故號呼于神以求福也夫<lb/>
周禮者周公致太平之書也當周之盛時天子<lb/>
穆穆諸侯皇皇六卿分職各率其屬時和年豐<lb/>
天無烈風隂雨白雉鬯草之貢至自荒服國固<lb/>
無風旱烖兵之足虞其有之則其所召致感應<lb/>
者不在人也是故一則曰以事鬼神示再則曰<lb/>
<pb n="KR4f0010_SBCK_027-6a"/>
以同鬼神示德之休明人無不和而天神人鬼<lb/>
地祗或有不同不和則六癘之自作聖人得以<lb/>
索而治之然而用牲用幣祈嘄告哀不敢專用<lb/>
攻說從事求乎陰之道也治世浸遠五行之沴<lb/>
滋多風旱災兵刼運促數而大雄氏之敎始盛<lb/>
其所以弭災拯難升幽陟明固不遠于周官之<lb/>
法則亦聖人所不廢也今　天子深居法宮乆<lb/>
道化成建州一隅伏屍流血干犯和氣六癘之<lb/>
自作不歸于人鬼天神地祗之不同不和而誰<lb/>
歸與周官之制度蕪廢侯祈禱祠之法巳不可<lb/>
<pb n="KR4f0010_SBCK_027-6b"/>
攷見不告于大雄氏而誰告與雩祭之用女巫<lb/>
也歌哭而請今建州之烖豈直旱暵與浮屠之<lb/>
禮懺也其唱嘆不比于歌其悲哀不比于哭與<lb/>
舉國之人皆莫適爲女巫而浮屠焉代之是不<lb/>
亦亡于禮之禮與然則大夫士之相之也何居<lb/>
曰吾聞之浮屠有䕶眞者瓦盂草食守木义如<lb/>
金科斯律行之表也率䕶真之道以之爲臣必<lb/>
不以持祿養交罔上以之爲長必不以苞苴竿<lb/>
牘漁下以之立朝必不以[言*翕]訿噂沓賣友雖棄<lb/>
氏毁髪固天子之寶臣也大夫士之相之也宜<lb/>
<pb n="KR4f0010_SBCK_027-7a"/>
或曰是舉也大夫士請之浮屠鑒其誠往焉爲<lb/>
大夫士者里居而抱疆埸之憂匍匐稽顙告哀<lb/>
于佛其進而謀人之軍師邦邑又何如也侯喜<lb/>
者唐之處士也劉逸淮之亂作吊汴州文投之<lb/>
大川以訴李翺曰誠之至者必上通上帝聞之<lb/>
劉逸淮其將不久後數月劉逸淮竟死然則佟<lb/>
夷之死且亡其有日矣書其事以俟之萬曆巳<lb/>
未夏四月<lb/>
　　節婦文氏旌門頌<hi>有序</hi>
洪武七年春三月甲午　詔旌吳縣民妻守節<lb/>
<pb n="KR4f0010_SBCK_027-7b"/>
者三人姚榮三妻黃氏旌門在吳縣之閶門里<lb/>
具實錄中後二百四十二年吳縣有姚節婦文<lb/>
實榮三七世孫汝轍之妻巡按御史請得表署<lb/>
其門如黃氏　制曰可于是符下有司行事所<lb/>
旌門亦在閶門里綽楔相望焉文之隕所天也<lb/>
爲萬曆庚辰子希孟生十月乳哺之餘掖置苫<lb/>
次麻與襁相襲也希孟少病嗽齒擊乳迸迷離<lb/>
枕席閒不辨血湩中更家難覆巢完卵艱危萬<lb/>
狀萬曆乙卯孀居三十有六年與𬒳旌典希孟<lb/>
旣以春秋舉於鄕有聞望矣媲烈則繡黼娠賢<lb/>
<pb n="KR4f0010_SBCK_027-8a"/>
則珪璋煌煌乎圖史之遺則　聖朝之盛事也<lb/>
黃之被旌故史臣蘇伯衡作旌門頌旌門之有<lb/>
頌古無聞焉自伯衡昉也其亂曰嗟臣事君猶<lb/>
婦從夫凡百在位曷鑒曷圖伯衡當開國初去<lb/>
僞吳僭竊未遠其告誡臣子者甚備承平以來<lb/>
偷玩滋有惟玆閶門通邑大都乘軒列騶過姚<lb/>
氏之宅里者道相逮也其亦有下車肅揖攷舊<lb/>
史之訓辭而興起者乎謙益待罪國史謹書其<lb/>
事以遺希孟俾鑱之樂石猶伯衡之志也頌曰<lb/>
我　祖建國崇奬節孝　神孫十葉風聲彌耀<lb/>
<pb n="KR4f0010_SBCK_027-8b"/>
徵節于吳有黃有文崇臺綽楔後先一門龍宗<lb/>
有鱗鳳集有翼維黃自誓文也是則是則伊何<lb/>
忍死立孤哀哀苫塊襁褓是扶哭摧蒼天泣掩<lb/>
黃口吳趨罷歌闔廬崩耦哀此藐孤命比垂髪<lb/>
含飴雜淚嚙乳迸血靡晨匪昏靡令匪冬寒燈<lb/>
晝靑朔雲夏同厥孤漸長維母作傅敎之春秋<lb/>
朂以匕箸鴻匹不再豹生有文是母是子達于<lb/>
九閽　帝曰兪哉媲女前烈漆書交映烏頭雙<lb/>
揭峩峩閶門甄胄之里軒車轔轔有來至止覩<lb/>
彼赭白問諸琬琰豈無轅廻亦有顏淟嗟此婦<lb/>
<pb n="KR4f0010_SBCK_027-9a"/>
嫠朝虀莫鹽旌門有伉過者具瞻天咫不遠<lb/>
皇匪爾私載高食厚云胡弗思匪癉曷章匪誅<lb/>
曷封訓於蒙士式彼女宗曷鑒曷圖莫非臣子<lb/>
載筆作頌敬嗣舊史<lb/>
　　節婦韓氏旌門銘<hi>有序</hi>
崇禎三年吏部文選淸吏司郞中臣必顯言臣<lb/>
曾祖父元祖以諸生早夭曾祖母韓氏年二十<lb/>
有八毁容截髪瀕死自誓力作以奉舅姑血淚<lb/>
以育孺子茹荼攻蓼五十餘年州里言其狀監<lb/>
察御史將覆覈上請家本衞籍衞弁來索賄家<lb/>
<pb n="KR4f0010_SBCK_027-9b"/>
人欲予之韓嚙指曰吾誓死守節若以賄得旌<lb/>
是毁吾節也乃罵絶之且死戒子孫勿復言旌<lb/>
表事臣祖承光累年外吏臣父振基數月省垣<lb/>
未獲具䟽陳請臣遭逄　聖明待罪銓部敢昧<lb/>
死上聞伏惟　陛下鑒百年之苦節閔三世之<lb/>
死孝幸得表署其門如制令其自臣祖父以下<lb/>
咸死且不朽　制曰可於是草莽臣謙益舊待<lb/>
罪太史氏謹爲之銘銘曰巖巖衝關下有潼水<lb/>
注河激華龍門伊始神區帝戸風氣完塞彼都<lb/>
士女淑茂厥德有美韓姞來歸于孫嚴霜夏墜<lb/>
<pb n="KR4f0010_SBCK_027-10a"/>
所天不存雙雙華顚呱呱襁褓閔予幼稚哀彼<lb/>
篤老寒燈雨侵敗幃風擁哀哀血淚迸爲乳湩<lb/>
厥孤旣立母節未署伊誰抑没韎韋跗注民彝<lb/>
有嘗天咫不遐挹彼注兹發祥厥家子應星郞<lb/>
孫拜夕闈曾孫趾美前光後輝乃扣帝閽抗疏<lb/>
請䘏　帝曰兪哉汝表汝錫崇臺綽揳銀榜漆<lb/>
書天晶日明炤曜里閭㝠㝠長夜墓木巳拱寒<lb/>
灰琯飛重泉波涌　皇明如日靡幽弗燭孰云<lb/>
百年蔽此蔀屋誰謂華高母節齊而誰謂潼遠<lb/>
母節逝而誰謂衝關峻不可仰烏頭雙表遠抗<lb/>
<pb n="KR4f0010_SBCK_027-10b"/>
高掌舊史作銘勒諸樂石崇獎節義用詔罔極<lb/>
　　新安呂氏節孝旌門銘<lb/>
崇禎十五年闖賊陷雒陽故南京叅贊尚書呂<lb/>
公維祺被執抗辭罵賊而死余從故篋中得公<lb/>
所詒先世節孝事狀摩娑流涕追惟宿諾乃爲<lb/>
敘而銘焉敘曰節婦牛氏河南府新安縣介村<lb/>
里人呂鄕妻也鄕死時年二十九闔戸自經女<lb/>
弟救之得免家貧子稚隣媼憐而諷之嫠靣截<lb/>
髮以死自誓篝燈紡績聲淚奄然泣涕漬濕麻<lb/>
枲日亭午突蕭然無煙終不肯匄貸一錢曰與<lb/>
<pb n="KR4f0010_SBCK_027-11a"/>
人通財非嫠婦事也子孔學貧不能爲儒習書<lb/>
獄爲縣吏文無害能佐縣令平反孫維祺舉進<lb/>
士官吏部郞呼孔學謂曰夫子好行其德指囷<lb/>
以周人之急而家輟火里人靳之曰無若呂公<lb/>
代客用窮今幸少有餘貲盍亦行夫子之志乎<lb/>
孔學傾家以贍三族澤及窮嫠母之敎也牛氏<lb/>
卒壽七十有八孔學老矣號踊致毁苫次病亟<lb/>
子婦以酒肉進終不肯御冡廬沍寒風饕雪虐<lb/>
人勸之歸不可曰我先人葬母身自負土手皴<lb/>
足重繭我以孺子故弛於畚築又忍燕寢居息<lb/>
<pb n="KR4f0010_SBCK_027-11b"/>
棄吾母於宿莽乎里人言母病腫瀕死孔學籲<lb/>
天請代感異夣遇異人診之一昔而起兒童婦<lb/>
女爭傳其事皆曰呂孝子也天啓四年御史丘<lb/>
兆麟上其狀禮部案驗不妄奉　詔表厥宅里<lb/>
曰旌表故民呂鄕妻牛氏貞節及呂孔學孝子<lb/>
之門母子節孝同日竝旌史策所罕聞國制所<lb/>
未有也旌門之後凡十九年而有叅賛公死節<lb/>
之事銘曰　惟　皇建極崇獎節孝樹之風聲<lb/>
顯顯呂氏母子婦孺篤守天經栢舟之節白華<lb/>
之孝旁達神明一門雙闕烏頭漆書燭幽洞冥<lb/>
<pb n="KR4f0010_SBCK_027-12a"/>
神錫祕祉靈泉神芝誕育夏卿雒邑隳突天虧<lb/>
地圯親賢在庭食竭力盡抗辭談笑獲此利貞<lb/>
肝膽輪囷碧血不化鬱爲神靈雒陽城下思鄕<lb/>
之夢遄歸　帝京節婦有孫孝子有子惟我有<lb/>
臣天包元命國叶貞符純嘏合幷卽圖立廟<lb/>
帝命洊加揚芬億齡金銷石泐汗靑凜然敬斲<lb/>
斯銘<lb/>
　　金節婦錢氏旌門銘<hi>幷序</hi>
崇禎八年巡按浙江御史臣某言紹興府山隂<lb/>
縣民金某妻錢氏年十八歸於金二十三而寡<lb/>
<pb n="KR4f0010_SBCK_027-12b"/>
一女提一子抱截髮嫠靣矢志自誓衰麻與襁<lb/>
褓相襲也血淚與乳潼相和也乆之紡績以課<lb/>
弱女修脯以敎稚子籲天刲股以療病姑茹荼<lb/>
攻蓼克有完節萬曆四十七年卒年五十三謹<lb/>
按節婦錢氏後門寒素伶俜孤苦俯子仰姑捐<lb/>
身幷命用能報稱所天全歸下地所謂之死靡<lb/>
它復生不愧者也臣牒下所司案驗不妄請得<lb/>
表署其門如會典　制曰可後三年節婦之子<lb/>
廷策謁謙益於請室請爲旌門之銘銘曰　旌<lb/>
門之典備於有唐逺我國家甲令煌煌烏頭雙<lb/>
<pb n="KR4f0010_SBCK_027-13a"/>
闕綽楔嶙峋勸爲人婦勸爲人臣惟　皇御極<lb/>
崇獎節孝金寡高行門閭有耀高行維何誓死<lb/>
報夫血湩育子殘肌療姑金銷石泐丹誠不改<lb/>
琢冰積雪四十餘載鴻孤行單鸞孤影隻相彼<lb/>
禽鳥有耦有匹鳥鼠同穴靈貍互雄人而無恥<lb/>
孰長倮蟲閹孫塞路媼子盈朝蜾肖蝝蕃廉恥<lb/>
道消持祿鉤黨如弗我克國邑軍師棄比遺跡<lb/>
　皇匪爾寵爾訶爾辱小刑刀鋸大刑爵祿多<lb/>
壘蹙國泄泄䧏災爾之弗圖亦巳焉哉惟此庶<lb/>
婦習禮蘊義送往事居鞠躬盡瘁惟婦殉家惟<lb/>
<pb n="KR4f0010_SBCK_027-13b"/>
臣耆國三事大夫云胡弗䀌崇臺有伉表厥宅<lb/>
里　帝庸勸節亦以明恥莫堊匪　<graphic n="KR1423" url="https://raw.githubusercontent.com/kanripo/KR-Gaiji/master/images/KR1423.png" mimeType="image/png"/>匪丹悛<lb/>
者停車赧者頳顏纍臣謙益舊太史氏作爲銘<lb/>
詩敬告卿士<lb/>
　　雙節堂銘<hi>幷序</hi>
永樂初嘗熟民朱昌朱亮應　詔徙家京師兄<lb/>
弟相繼殁昌婦錢亮婦陳皆盛年自誓鞠其遺<lb/>
孤曰良曰鉉皆克有成鉉中進士拜御史奏旌<lb/>
其門閭爲堂號曰雙節倪文僖諸公爲記傳胡<lb/>
忠安商文毅諸公爲詩與頌而前塘戴進爲之<lb/>
<pb n="KR4f0010_SBCK_027-14a"/>
圖此天順閒事也耳孫某出以示余余拜而展<lb/>
視絹素完好風烈如在因念二節婦之殁二百<lb/>
餘年所謂雙節堂者缺瓦斷礎不可復跡矣而<lb/>
觀者拱手歛容如二寡之危坐於此堂而肅揖<lb/>
其下也天地閒物無不敝惟節義爲可久是故<lb/>
殘肌斷脰者彌痛而忠臣節婦不替於世爲之<lb/>
銘曰二寡高行萃於一堂輕裾齊縞朱顏竝蒼<lb/>
秋稗同炊寒燈互影呱呱二孤血淚塡哽鴻節<lb/>
旣伸熊丸有託惟此崇構御史所作素椽粉板<lb/>
二百餘年我披畫圖有風肅然霜棲舊礎月澹<lb/>
<pb n="KR4f0010_SBCK_027-14b"/>
上楹恍見二嫠栗玉堅冰悍夫俯躬譁者不語<lb/>
摳衣趨風欲拜堂下三槐之堂駟馬之門棟宇<lb/>
翬飛今則焉存石泐刼灰節義不隊巋然斯堂<lb/>
亘古嘗在<lb/>
　　義冡碑銘<lb/>
虞山之北繇天潭谷邐迤而下林麓薈蔚後崗<lb/>
而靣城凡五十餘畮買之置義塜焉廣二百五<lb/>
十七步修如廣之數而贏十八國民無私地域<lb/>
者與夫死於道路者則以告族而埋之叅政陸<lb/>
君仲謀實爲經始請於邑宰張侯溝封之而申<lb/>
<pb n="KR4f0010_SBCK_027-15a"/>
其禁令謙益謹書其事系之銘詩以告後之人<lb/>
俾勿壞銘曰帝奠九壥濟於壽仁厥類不齊扎<lb/>
瘥夭昏邑厲有祀漏澤有園掩骼埋胔豈惟孟<lb/>
春<hi>其一</hi>維玆都邑民人所戾極熾而豐氣亂作癘<lb/>
道路不掩溝壑斯斃莫司置楬莫掌除骴<hi>其二</hi>白<lb/>
骨榰柱靑燐斷續瘈狗晝嘷饑烏夜啄膟膋日<lb/>
燎骹股雨濯痛湛淵泉殠達墻屋<hi>其三</hi>風凄晝日<lb/>
䰟語道周天寒雨濕有聲啾啾豈無蓋帷亦有<lb/>
首丘悍夫涕淚仁人以憂<hi>其四</hi>虞山之隂天潭之<lb/>
陽爲扈爲嶧如防如牆宮以嶞山襲以脊岡畫<lb/>
<pb n="KR4f0010_SBCK_027-15b"/>
丘繞還近郊莽蒼<hi>其五</hi>乃捐泉布乃植封樹乃給<lb/>
轊櫝乃族墳墓以葬以貍以表以署旣度以畮<lb/>
又度以歩<hi>其六</hi>山則再成地匪不食纍纍者墳不<lb/>
見白日昔無席薦今有寢室革其呻喚歛彼䰟<lb/>
魄<hi>其七</hi>告於邑宰宰曰禕矣　疀慮終樵牧禁始<lb/>
爰命山虞以及蜡氏部分林麓昭示無止<hi>其八</hi>凡<lb/>
此捐瘠皆我族類我心䀌傷非作而致不麛不<lb/>
卵澤有攸漑如水斯瀵如火出燧<hi>其九</hi>大書深刻<lb/>
載此銘詩凡百君子過而眂之梧丘垂仁射聲<lb/>
流滋岸頺城復斯冡勿夷<hi>其十</hi>
<pb n="KR4f0010_SBCK_027-16a"/>
　　第五公畵像贊<lb/>
第五公者周姓諱召詩字二南鎭江之金壇人<lb/>
也兄弟五人皆射策甲科登膴仕公獨老逢掖<lb/>
行又第五遂自號第五人稱之曰第五公丙丁<lb/>
之交㭬人竊枋其爲之冡宰者第五公之伯兄<lb/>
也第五公詒書强諫弗聽登明倫堂伐鼓號哭<lb/>
裭諸生之巾衣以歸未幾而卒後十餘年其子<lb/>
簡臣介生蔚爲儒宗件繫公行事謁有道而文<lb/>
者志之于是第五公之名滿天下矣春秋之法<lb/>
誅不辟親季友之於公子牙慶父是也其有力<lb/>
<pb n="KR4f0010_SBCK_027-16b"/>
不能正託而逃焉衞子鮮之託於木門吳季札<lb/>
之耕於延陵是也第五公之義其在衞鱄吳札<lb/>
之閒乎初應山楊忠烈公劾閹削籍冡宰猶里<lb/>
居半夜舉火疾呼塾師之門蹴而起之曰天眼<lb/>
開矣戊辰冬余以枚卜被逐冡宰大喜徧召其<lb/>
親知歡宴累日冡宰幸余之廢退比於應山此<lb/>
亦余之知已也簡臣持第五公畵像屬余爲贊<lb/>
遂牽連書其事嗟夫冡宰之於余若是則執筆<lb/>
而贊第五公之像其亦公之所不吐也夫贊曰<lb/>
有珮者玉有服者緋有泚其顙色如死灰逢掖<lb/>
<pb n="KR4f0010_SBCK_027-17a"/>
之衣章甫之冠不愧不怍有氣桓桓七尺之軀<lb/>
載骨負肉上天下地父母所育怒髮俯植奮髯<lb/>
旁騖云胡中道鬻彼熏腐頖宮之門掛我冠裳<lb/>
長嘯闔棺我歸我藏第五之名永敝泉壤忸怩<lb/>
鄙夫敢拜公像<lb/>
　　駝基覘銘<lb/>
姚寛西溪叢語曰登州駝基島石可啄硯島蓋<lb/>
海運道也新城王季木遺余駝基硯爲之銘曰<lb/>
海島有石取以琢硯涉彼風濤登於書案世無<lb/>
淮安疇復海運晴窻摩娑使我三歎<lb/>
<pb n="KR4f0010_SBCK_027-17b"/>
　　琴銘<hi>張生斲琴以獻范司馬余爲之銘</hi>
吳張斲桐越其祖髹采薦之高平府余系之銘<lb/>
曰淸厲而靜和潤而遠此范氏之譜也<lb/>
　　杖銘<lb/>
用之則行舍之則藏惟吾與爾危而不持顚而<lb/>
不扶將焉用彼崇禎八年春牧翁銘<lb/>
　　又<lb/>
挂百錢沽一壺登高不懼涉遠不孤策扶老兮<lb/>
擅嘉名嗟靈壽兮非吾徒<lb/>
　　　滸墅關重修關壯繆廟碑銘<lb/>
<pb n="KR4f0010_SBCK_027-18a"/>
萬曆某年戸部黃州張君大猷榷關滸墅重修<lb/>
漢前將軍漢壽亭侯壯繆廟奉揚　今天子之<lb/>
明命加以衮冕而屬史官錢謙益爲之銘銘曰<lb/>
桓桓壯繆環衞宸極鈎陳閣道作廟翼翼崇關<lb/>
將將神亦戾止是爲離宮作鎭星紀　天子曰<lb/>
咨咨女東南女財女賦女土曷堪鬯草闕貢萑<lb/>
苻傳警占在鳥衡歲曰有眚侯眷南顧弭節吳<lb/>
地胥濤晝晏金虎夜避織篚綸絮轉運炙輠浮<lb/>
淮達河飛涌祠下舳艫晻靄帆檣叅差垂旒端<lb/>
冕坐而臨之都山鐵銘長沙銅誓大庇我吳鎭<lb/>
<pb n="KR4f0010_SBCK_027-18b"/>
撫海澨鐵馬嘶嚙金戈後先再戰殲倭雲旗儼<lb/>
然西陵舉烽郁洲如帶以報以祇民神有賴右<lb/>
我三吳以奉　皇明計臣司關史臣作銘<lb/>
牧齋初學集卷第二十七<lb/>
<pb n="KR4f0010_SBCK_027-19a"/>
</p>
<p>
</p>
  </div>
</body>
</text>
</TEI>
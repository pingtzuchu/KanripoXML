<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_030-1a"/>
牧齋初學集卷第三十<lb/>
　序三<lb/>
　　少師高陽公奏議序<lb/>
嗚呼天之愛國家可謂至矣其治也必爲之生<lb/>
佐命之人其亂也必爲之生致命之人而其久<lb/>
治而孽亂方盛而兆衰也必爲之生保大定傾<lb/>
之人天之生斯人以救世也猶人之儲藥以救<lb/>
病也有是病必畜是藥以對治之以故疾病時<lb/>
有而人之性命有所恃以無恐然而天之生斯<lb/>
人也有才必竟其用有用必盡其才其或才有<lb/>
<pb n="KR4f0010_SBCK_030-1b"/>
所未盡而用有所未竟也又若爲之登頓簸弄<lb/>
用以中國家之緩急而顯豪傑之能事其愛惜<lb/>
人才而務欲全之也無以異于其愛國家也嗚<lb/>
呼我國家中葉全盛乃有奴酋之難不可謂非<lb/>
孽亂兆衰之會而保大定傾之人若故少師高<lb/>
陽公者豈非天之所篤生也與蓋奴自撫順發<lb/>
難勢如旋風熛火不可嚮邇廣寧陷振武潰寧<lb/>
前焚舉四海之大　九廟之重岌岌乎寄命于<lb/>
堵墻公于斯時以文學侍從之臣自請當邊關<lb/>
廟社之寄以謂保關外乃可以保關内保關内<lb/>
<pb n="KR4f0010_SBCK_030-2a"/>
乃可以保畿内首闢八里舖畫地築城之議而<lb/>
關門之規摹大定經營四載闢地四百餘里奴<lb/>
棄廣寧退守河東此公之功在初鎭者也巳巳<lb/>
之役五日而赴闕一夕而出鎭挽遼帥遼兵于<lb/>
狂走驚痸之時決幾呼吸轡勒在手關門耆定<lb/>
京師解嚴遵永四城次第收復以報　天子此<lb/>
公之功在再鎭者也公前後出鎭方略具在奏<lb/>
議中使公之言得行于初鎭之日則全遼可復<lb/>
何有于寧錦使公之言得行于再鎭之日則河<lb/>
西可闢何止于四城晉陽之讒梗于前中山之<lb/>
<pb n="KR4f0010_SBCK_030-2b"/>
謗閒于後奴之游魂尚在而我之國耻未雪此<lb/>
天爲之也然自公再鎭之後奴雖一再入卒不<lb/>
敢窺左足于關門而神京晏然安于覆盂譬之<lb/>
治室家者焉墻垣繕完閈閎堅厚扄鐍内設嚴<lb/>
更外儆雖有穿窬偸兒昏夜竊發而主人固高<lb/>
眠燕寢無犬吠之警矣天實生公爲國家料理<lb/>
東事東事定而公之能事畢矣夫然後假手羯<lb/>
奴卑公以完節于是乎成仁取義之局始全而<lb/>
忠臣志士敵愾除兇之氣志益憤盈而不可解<lb/>
人徒知天之生公所以制奴而豈知天之死公<lb/>
<pb n="KR4f0010_SBCK_030-3a"/>
乃所以殄奴也與公奏議凡若干卷南司馬范<lb/>
公請于公而刻之刻甫竣而殉難之訃至矣以<lb/>
謙益白首門生俾爲其序公受知　熹宗皇帝<lb/>
臨軒授鉞以謂漢則孔明唐惟裴度　今天子<lb/>
平臺召見日暮秉燭親以東事付公而朝右之<lb/>
權奸封疆之愞吏旁掣而交柅之公不獲孤立<lb/>
行意復　祖宗之舊疆以報　二聖故其奏對<lb/>
之文讓功任罪憂讒畏佞茹荼銜堇邑鬱孤憤<lb/>
者居多人皆以公之死奴爲難事而不知公之<lb/>
在邊心口交枳進退惟谷譬如炎帝之嘗草一<lb/>
<pb n="KR4f0010_SBCK_030-3b"/>
日而百死其難其苦殆不啻一死而巳也　今<lb/>
天子赫然震怒誓滅奴以朝食使公之書得進<lb/>
于廣厦細<graphic n="KR0999" url="https://raw.githubusercontent.com/kanripo/KR-Gaiji/master/images/KR0999.png" mimeType="image/png"/>僃乙夜之覽其必將愾然太息憐<lb/>
公之志而盡用其言于身後後之君子論其世<lb/>
而考其行事然後知公之才果有所未盡其用<lb/>
亦果有所未竟而天之所以生公與其愛我國<lb/>
家者信非偶然也若余也衰遲退廢老而不死<lb/>
進無所與于國恤而退無以效于師門撫公之<lb/>
遺文忍痛而書其後掩卷慟哭不自意其强顔<lb/>
猶居此世而已矣崇禎巳卯九月十七日辛未<lb/>
<pb n="KR4f0010_SBCK_030-4a"/>
門生錢謙益謹叙<lb/>
　　榮康侯公奏疏序<lb/>
故太慱駙馬都尉謚榮康侯公遭時淸晏領戚<lb/>
里堂宗政五十餘年戚臣無他建白歲時奏謝<lb/>
不過雍畤祈年長楊扈從之屬而已公當　神<lb/>
廟靜攝批答稀簡礦稅煩興遼左蹙地往往抗<lb/>
章切諌流涕痛哭而其最大者則無如國本一<lb/>
事蓋自萬曆中震位久虛霆怒交作舉朝公疏<lb/>
伏闕環視莫敢署名公曰宗人府文職一品衙<lb/>
門此會典也願以乘韋先之疏上懷印入午門<lb/>
<pb n="KR4f0010_SBCK_030-4b"/>
蒲伏待罪疏雖畱中　上意感寤深矣迨辛丑<lb/>
冊立代藩之訟與挺擊之獄復相挻而起此二<lb/>
者國之大疑也公羊母貴之議未敢訟言也借<lb/>
藩封爲榜様則國疑趙虜掘蠱之事未有内閒<lb/>
也假狙擊以嘗試則國又疑疑生惑惑生釁釁<lb/>
生妖蜺窺日蒙大禍乃作公於此時據經引義<lb/>
慷慨別白羣疑屛息國是耆定語有之善解結<lb/>
者佩觹公于國家其爲佩觹也亦大矣嗚呼世<lb/>
之諱言國本者動則曰疎逖小臣妄議宫闈離<lb/>
閒骨肉詩不云乎問我諸姑遂及伯姊　壽陽<lb/>
<pb n="KR4f0010_SBCK_030-5a"/>
大長公主　神宗之妹　先帝之姑也問寢長<lb/>
樂起居未央家人　兩宫兄嫂　帝后豈復如<lb/>
外人疎屬漏禁中之語言溫室之樹乎公以肺<lb/>
附戚屬參預　宗社至計特羊之饗不祈免于<lb/>
中立靑蒲之泣不責報于擁佑然則國本之事<lb/>
公而不言誰當言者公旣言之則誰不當言者<lb/>
小夫壬人挾持邪說詆金玦爲過憂誣羽翼爲<lb/>
惎閒覽公諸疏斯可以閒執其口矣公之子繕<lb/>
部郞昌胤輯公奏疏刻之而請余爲其序余於<lb/>
公之忠言讜議關係國本者特表而出之以補<lb/>
<pb n="KR4f0010_SBCK_030-5b"/>
國史之闕且使斷國論者有所衷焉公以戚臣<lb/>
得謚可謂曠典雖然公卿大臣歌暇豫而思集<lb/>
菀者無不上謚公于謚得上中者何也先朝之<lb/>
忠于　先帝者其得禍深矣公以戚臣故懂而<lb/>
獲免者也<lb/>
　　少保梁公䘏忠錄序<lb/>
神廟卽位富於春秋江陵專執國枋以操切綜<lb/>
覆爲治中外大吏耆事奉職府庫充實胡虜保<lb/>
塞時則有若故太子太保吏部尚書贈少保眞<lb/>
定梁公出鎭畿輔入筦中樞邊僃修舉首功屢<lb/>
<pb n="KR4f0010_SBCK_030-6a"/>
奏文武爲憲首稱勞臣掌銓未久而江陵卒遂<lb/>
以人言引退天啓初高邑趙忠毅公歷疏公生<lb/>
平大節訟之于朝贈䘏之典始僃自忠毅之疏<lb/>
出而公之不附江陵始暴白于天下此䘏忠錄<lb/>
之所繇作也當江陵之驟敗也天下爭抉擿其<lb/>
罪比其後也則又爭傅會其功余則以爲江陵<lb/>
之功可錄其罪亦不可貰而紹述江陵者以隂<lb/>
柔爲和平以憒眊爲老成盡反其政以媚天下<lb/>
江陵所用之人一切抑没其精彊幹辦之才略<lb/>
奄然無復存于世如梁公者砥節首公功在邊<lb/>
<pb n="KR4f0010_SBCK_030-6b"/>
徼持忠入地至易代而後白此亦紹述者之罪<lb/>
也夫江陵所用之人良馬也江陵以後所用之<lb/>
人雄狐也黠鼠也江陵能御良馬者也江陵以<lb/>
後能豢狐鼠而巳耳國家之事與狐鼠謀之則<lb/>
良馬必將遷延負轅長鳴而不食以梁公之才<lb/>
寧以江陵故屛退豈能與狐鼠爭路乎江陵以<lb/>
後人材之升降此亦國事得失之林也讀斯錄<lb/>
者其亦可三嘆已矣公在本兵浙省羅木營兵<lb/>
變公請于江陵江陵曰是必得徤令更兵事者<lb/>
往撫之公曰舊滑令張隹胤其人也江陵頷之<lb/>
<pb n="KR4f0010_SBCK_030-7a"/>
命張公往遂定公與江陵立談數語而弭兩浙<lb/>
之亂向令今日公在本兵江陵在政府豈以奴<lb/>
寇遺君父哉余與公諸孫中翰維樞論次公譜<lb/>
錄念江陵之遺事不勝其愾然也爲牽連書之<lb/>
如此<lb/>
　　刻鄒忠介公奏議序<lb/>
故御史大夫謚忠介吉水鄒公舉進士卽抗疏<lb/>
論江陵奪情拜杖闕下投荒九死兒童婦女皆<lb/>
知其姓名余覊貫時去萬曆丁丑才十餘年王<lb/>
母卞淑人道公事以訓予咨嗟嘆息如千古以<lb/>
<pb n="KR4f0010_SBCK_030-7b"/>
上人也天啓壬戍始得謁公於朝一見如平生<lb/>
懽公初入朝朝右望見公衣冠以爲有異門墻<lb/>
高峻如泰山喬岳之不可仰而秋霜烈日之不<lb/>
可近公顧頽然藹然威儀易直語言坦率無人<lb/>
而不得至其前也嘗過予邸舍抵掌談笑欠伸<lb/>
于坐隅之榻語方更端未悉摩腰坦腹齁齁熟<lb/>
睡矣其疎節直腸胸中無事大都若此然其於<lb/>
軍國大故朝廷大議人才摧折忠邪消長之故<lb/>
一語及之意氣坌涌目光注射若矢之激弦星<lb/>
之奔彴曾不可以禁禦也每有所見聞輙草疏<lb/>
<pb n="KR4f0010_SBCK_030-8a"/>
入告伸𥿄屬筆率其意所欲言其所以告君父<lb/>
者一如其告賓朋告妻子讕言長語閒亦闌及<lb/>
意不假膏餙文不加點竄久之或倂其削藁忘<lb/>
之要亦其天性使然非有意學古人以詭辭焚<lb/>
草爲能事也公殁閩人林銓字六長鈔得其奏<lb/>
議五卷每出游幷其所作詩卷貯篋衍中崇禎<lb/>
乙亥銓客濳山山谷寺流賊卒至銓部署寺僧<lb/>
據山半以守數日食盡守者亦去銓盡棄其資<lb/>
斧取忠介奏議及其詩卷縛兩肘右手提桀石<lb/>
左手持白挺背劎且鬪且走踉蹌百餘里踰兩<lb/>
<pb n="KR4f0010_SBCK_030-8b"/>
日還寺飢餓無所得食拍手大笑曰吾縱餓死<lb/>
幸以忠介免矣又七年自越游吳典衣賣文少<lb/>
有剩餘盡付梓人鏤版以傳于世而屬予序之<lb/>
自江陵亡後忠介見忌時相不得一日容於朝<lb/>
晩登三事爲奄黨論逐以死身死之後閩海之<lb/>
布衣初無造門之游半靣之雅乃獲其遺文斷<lb/>
簡愛惜保䕶以其身殉之於戎馬擊撞死生呼<lb/>
吸之際是可嘆也忠臣直士名節道義天地閒<lb/>
之元氣也讒夫小人視之爲骨讐血怨必欲斬<lb/>
艾之澌滅之俾無遺種而後已嗚呼天地閒之<lb/>
<pb n="KR4f0010_SBCK_030-9a"/>
元氣終不可以滅亡而讒夫小人磨牙鑿齒者<lb/>
相仍而未艾如銓之爲其亦斯世所不可少也<lb/>
與崇禎辛已十二月序<lb/>
　　范司馬叅機奏疏序<lb/>
叅機奏疏若干卷南京兵部尚書叅贊機務吳<lb/>
橋范公所著也侍御方君孩未爲芟其煩長抉<lb/>
摘其指意以傳于世而屬余序之余讀之喟然<lb/>
而歎曰嗟乎良醫之治病有標有本治標者寒<lb/>
熱補瀉七方十齊可以診而知知而言者也至<lb/>
于本病㿂結深傳變隱診之者難知知之者難<lb/>
<pb n="KR4f0010_SBCK_030-9b"/>
言故曰三折肱知爲良醫上醫醫國豈不信哉<lb/>
頃者海内多事奴訌于北寇蔓于南　天子睠<lb/>
顧陪京以畱樞付公公在事凡四年廉辨以率<lb/>
僚屬公嚴以杜干請勤敏以蒐軍實詰戎備誠<lb/>
信以撫將士勵拳勇南額兵八萬人堪戰者不<lb/>
滿萬荷戈則爲象物脫巾則爲驕子定營制簡<lb/>
家丁治樓船練火器將知兵兵習將部曲壁壘<lb/>
煥然一新于是乎有援池援滁援廬之師江浦<lb/>
之役賊烽夜炤江水不能以片羽飛渡誰之力<lb/>
也公之建置以謂非戰無以爲守非守江無以<lb/>
<pb n="KR4f0010_SBCK_030-10a"/>
守陵守京非守江北無以守江南此守江南之<lb/>
大局也以池河衞關山以關山衞滁浦此守江<lb/>
外之大局也宿重兵于廬游兵出英六之閒東<lb/>
據鳳泗西應皖楚南控江北扼淮此守江北之<lb/>
大局也寇自豫趨廬自鳳趨池又自和趨浦寇<lb/>
無所不窺我無所不應尅期于漏刻决幾于呼<lb/>
吸料無不當而應無不先公之全局曉然如畵<lb/>
圖聚米寇無能出吾彀中也雖然此公之治標<lb/>
病者也非所以治本也天下之病莫大乎縱方<lb/>
張之寇豢必叛之賊奉之以土地資之以物力<lb/>
<pb n="KR4f0010_SBCK_030-10b"/>
假之以名號寛之以歲月使之休養生息布置<lb/>
部署爲其所願爲而海内莫之敢指此所謂診<lb/>
之而難知知之而難言者也公抗疏發其機牙<lb/>
抉其苞孽西賊膽寒中樞心悸公坐此去不旋<lb/>
踵矣嗟乎良醫之醫國也其奏效豈不獨難而<lb/>
用心豈不獨苦哉唐末之於巢也劉巨容欲畱<lb/>
之以徼富貴高騈欲縱之以聳朝廷元末之於<lb/>
谷眞也主撫者吞浮海之餌主捕者膺覊管之<lb/>
禍今之縱獻賊也何居天祚　聖明翫寇者伏<lb/>
法矣誤國者輿尸矣游魂假息飽颺而去者行<lb/>
<pb n="KR4f0010_SBCK_030-11a"/>
且懸首藁街公之言於是乎炳丹靑而信金石<lb/>
矣公盡折肱之能而國收瞑眩之效唐元之季<lb/>
世豈足道哉孩未之表而傳之也固曰　聖天<lb/>
子殷憂多難將以公爲岐摯扁鵲奏疏具在標<lb/>
本之症參伍于簡牘之閒其庶幾比于玉凾金<lb/>
匱乎然則孩未亦醫國者之指南也崇禎辛巳<lb/>
正月序<lb/>
　　趙文毅公文集序<lb/>
文中子曰謝靈運小人哉其文傲君子則謹沈<lb/>
休文小人哉其文冶君子則典甚矣君子小人<lb/>
<pb n="KR4f0010_SBCK_030-11b"/>
之文可辨而知也王氏之論之詳矣而吾以爲<lb/>
又有要焉者君子之文必剛小人則柔君子之<lb/>
文必陽小人則陰上下數千年未有以易此者<lb/>
也故吏部左侍郞贈禮部尚書謚文毅趙公文<lb/>
集若干卷自公之殁已大行于時而其子敘州<lb/>
守隆美始屬余敘之蓋公在史舘慨然有志于<lb/>
經世之學中更讒阻不獲枋用故其忠君憂國<lb/>
别白賢佞見于文章者爲多回翔進退反覆齟<lb/>
齬而抑塞磊落之氣鬱然不少變衰讀者可以<lb/>
想見其爲人也與公同時登舘閣取卿相富貴<lb/>
<pb n="KR4f0010_SBCK_030-12a"/>
顯融勝于公者亦多矣其文之傳于世者或脂<lb/>
韋而寡風骨或纖碎而饒芒刺平津之曲學與<lb/>
臨川之新學知言之君子有爲之掩卷而三嘆<lb/>
者豈若公之文昔人所謂芒寒色正人望而敬<lb/>
者與公當　神廟之初年首建大節天下聳動<lb/>
爭自濯磨以附公後塵迄今六十餘年仗節蘊<lb/>
義久而彌盛皆自公發之讀公之文視其平生<lb/>
之大節而萬曆以來國論士風皆可以考見焉<lb/>
士君子陽明剛大之氣養而無害其發于文章<lb/>
而關於世道如此后之有志于睎公者讀公之<lb/>
<pb n="KR4f0010_SBCK_030-12b"/>
文而有所感發焉亦于剛柔陰陽之介蚤辨之<lb/>
而已矣<lb/>
　　耀州王文肅公文集序<lb/>
吾師耀州王文肅公旣没其子淑抃收拾遺文<lb/>
枕籍與俱者凡八年屬有流民之亂血戰擊賊<lb/>
襁負以免襆被走三千里謀梓於謙益俾爲其<lb/>
序公弱冠卽以文雄三輔及其占上第入詞垣<lb/>
掌書命職啓沃回翔承明著作之庭垂三十年<lb/>
高文典冊出公手筆者爲多當　神廟中葉頎<lb/>
然負公輔之望海内正人君子仰爲斗杓而憸<lb/>
<pb n="KR4f0010_SBCK_030-13a"/>
邪小人視爲質的要所謂芒寒色正望而敬之<lb/>
者則一耳比其没也海内惜公未竟其用而益<lb/>
想慕其遺文凡傳寫誦習者蓋莫不躍然以起<lb/>
聳然以服乆之愀然愾然旁皇慘澹而如有弗<lb/>
獲者也公秦人也洪河泰華之氣磅礴鬱積大<lb/>
奮於公其氣骨方嚴峭獨故其文日光玉潔與<lb/>
金天相晶瑩其胸中彌綸一世無所不有故其<lb/>
文抱杜含鄠欱澧吐鎬陸海之珍藏畢具畏天<lb/>
命悲人窮撫已而閔時每結轖而形于言譬諸<lb/>
河流擘華蹈襄回復萬里當其飈衝水激有漰<lb/>
<pb n="KR4f0010_SBCK_030-13b"/>
湱澩灂之聲焉於乎盛矣本朝謚文肅者十有<lb/>
三人惟公與漷縣岳公直道大節約略相似岳<lb/>
甫相而得禍公將相而被阨其遭時齟齬亦同<lb/>
也岳無子其詩文多散佚淑抃於公文攟摭類<lb/>
次謹謹傳之惟恐失墜此可以幸公之有後也<lb/>
岳之類博稿楊文忠用以柅中官封爵掌故至<lb/>
今傳之後有謀王斷國者求有用之文於舘閣<lb/>
其必有取于公矣夫<lb/>
　　顧端文公文集序<lb/>
涇陽先生顧端文公文集若干卷其次子南京<lb/>
<pb n="KR4f0010_SBCK_030-14a"/>
工部主事與沐所編次也刻成以屬謙益俾爲<lb/>
其序謹案公逾弱冠發解南畿其文詞縱橫駘<lb/>
蕩一洗舉子熟爛之習海内震動若奮雷之啓<lb/>
蟄快風之振槁長而通治體持國論晩而湛于<lb/>
理學其文與年俱進要其縱橫駘蕩故自如也<lb/>
嗚呼公之學程朱之學也其遇亦程朱之遇也<lb/>
蓋公自登朝再入吏部皆忤宰執以去與高忠<lb/>
憲公講學東林而黨論隨之伊川之在紹聖崇<lb/>
寧大略相似晚年以淸卿召引疾不至不獲如<lb/>
考亭之在紹熙猶有行宮之奏煥章之講而黨<lb/>
<pb n="KR4f0010_SBCK_030-14b"/>
議學禁則不啻過之然自有宋迄今程朱之名<lb/>
懸諸日月而邢恕范致虛陳賈傅伯壽之徒果<lb/>
安在哉由昔以視今此可爲嘆息者也公之文<lb/>
最著者銓曹建言疏以自反規切人主海内爭<lb/>
傳之上婁江救淮撫二書遏紹述之萌牙救黨<lb/>
禍之滋蔓人所棘喉薄吻噤不敢言者皆自公<lb/>
發之公初以吏部郞里居余幼從先夫子省謁<lb/>
凝塵蔽席藥囊書籤錯互几案秀羸善病人也<lb/>
已而侍公于講席裒衣緩帶息深而視下醇然<lb/>
有道者也及其抗論天下大事風行水決英氣<lb/>
<pb n="KR4f0010_SBCK_030-15a"/>
勃發不可遏抑如此先夫子少與公同學居恒<lb/>
字公曰叔時論士喜狂簡論文善養氣嗚呼知<lb/>
端文者其惟先夫子乎孔子曰吾黨之小子狂<lb/>
簡斐然成章成章而曰斐然此端文之文也孟<lb/>
子曰我善養吾浩然之氣養氣而曰浩然此端<lb/>
文之所以爲文也<lb/>
　　顧太史文集序<lb/>
故春坊諭德崑山顧公升伯諱天埈有文集若<lb/>
干卷殁後數年邑令嘉善葉君刻之以行于世<lb/>
而其子某屬余爲序公以雄駿峭特之資遭<lb/>
<pb n="KR4f0010_SBCK_030-15b"/>
神宗皇帝拔擢服官史局卽毅然以名宰相爲<lb/>
已任好學廣問深心矯思以講求所謂濟時之<lb/>
業乆之資望滋茂徒黨翕集聲光四出不可掩<lb/>
蔽於是咎譽錯互而一斥不可復矣萬曆初江<lb/>
陵以徤敗其後執政者陰柔憒眊逓相師承公<lb/>
獨抉擿其隱祕曰天下以庸人病執政豈知執<lb/>
政冐庸人之名陰操威福大柄以欺天下自是<lb/>
朝論較然執政者遂無可解免矣公又謂當世<lb/>
人才日麄風習日僞著論擊排胥天下氣節道<lb/>
學之士舉不得免焉公之手眼橫騖側出干一<lb/>
<pb n="KR4f0010_SBCK_030-16a"/>
世之上高而危矣暌而孤矣易曰莫之與則傷<lb/>
之者至矣豈不然與屛居日乆霜降水落物論<lb/>
衰止天下之畏忌公者始而疑中而殺乆之且<lb/>
徘徊歎惜望其復用而公已病且老天下事亦<lb/>
漸難措手非復公摩厲以須之日矣嗚呼其可<lb/>
歎也公生平志業頌慕李文饒其文章爽闓激<lb/>
切亦略似之公嘗敘蒲州張文毅公之文曰天<lb/>
下有文人之文章有豪傑之文章豪傑之文章<lb/>
雲蒸龍變之氣遇感卽發寧容較深淺商工拙<lb/>
于其閒耶然則儗公於文饒其不能爲文饒者<lb/>
<pb n="KR4f0010_SBCK_030-16b"/>
天也以言乎豪傑之文章則一也<lb/>
　　徐司寇畵溪詩集序<lb/>
自萬曆之末以迄於今文章之弊滋極而閹寺<lb/>
鈎黨凶烖兵燹之禍亦相挻而作嘗取近代之<lb/>
詩而觀之以淸深奥僻爲致者如鳴蚓竅如入<lb/>
鼠穴凄聲寒魄此鬼趣也以尖新割剝爲能者<lb/>
如戴假靣如作胡語噍音促節此兵象也鬼氣<lb/>
幽兵氣殺著見於文章而氣運從之有識者審<lb/>
聲歌風岌岌乎有衰晩之懼焉蓋至於　今上<lb/>
之中久道化成順氣協應而大司寇寳摩先生<lb/>
<pb n="KR4f0010_SBCK_030-17a"/>
之詩始出先生之詩不騁奇於篇什不求工於<lb/>
字句舂容而妙麗鏗鏘而鏜鎝如四時之有春<lb/>
也如五音之有宮也天地元聲具在于是先生<lb/>
之詩出而宇内幽隂鬼殺之氣蓋已蕩爲和風<lb/>
而化爲淸塵矣其關於氣運顧不大歟昔者有<lb/>
唐之世天寶有戎羯之禍而少陵之詩出元和<lb/>
有淮蔡之亂而昌黎之詩出說者謂宣孝章武<lb/>
中興之盛杜韓之詩實爲鼓吹今東夷南寇王<lb/>
師在野游䰟醜類將取次埽除而先生之詩應<lb/>
運而出　天子大開明堂采詩定樂將以先生<lb/>
<pb n="KR4f0010_SBCK_030-17b"/>
之詩爲風始豈偶然哉先生衷髪登朝羽儀自<lb/>
好居官則引大議與　天子宰相相可否出處<lb/>
則抗大節襆被去國介不終日先生之爲人詩<lb/>
所謂如金如璧者也其發而爲詩則精金之有<lb/>
聲也良玉之有孚尹也人知先生之詩可以潤<lb/>
色休明挽回運數不知先生固天地之元氣也<lb/>
學者誦先生之詩因而得其爲人則庶乎其可<lb/>
矣<lb/>
牧齋初學集卷第三十<lb/>
<pb n="KR4f0010_SBCK_030-18a"/>
</p>
<p>
</p>
  </div>
</body>
</text>
</TEI>
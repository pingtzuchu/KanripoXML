<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_028-1a"/>
牧齋初學集卷第二十八<lb/>
　序一<lb/>
　　皇明開國功臣事略序<lb/>
謙益承乏史官竊有志於纂述考覽　高皇帝<lb/>
開國功臣事蹟若定遠黃金海鹽鄭曉太倉王<lb/>
世貞之屬人自爲書踳駮疑互未易更僕數則<lb/>
進而取徵於實錄實錄備載功臣錄籍所謂臧<lb/>
諸宗廟副在有司者也革除以後再經刋削忌<lb/>
諱弘多鯁避錯互孔子曰吾猶及史之闕文也<lb/>
疑者丘蓋不言將使誰正之哉天啓甲子分纂<lb/>
<pb n="KR4f0010_SBCK_028-1b"/>
　神宗顯皇帝實錄繙閱文淵閣祕書獲見<lb/>
高皇帝手詔數千言及奸黨逆臣四錄皆　高<lb/>
皇帝申命鏤版垂示後昆者國史之脫誤野史<lb/>
之舛繆一一可據以是正然後奮筆而爲是書<lb/>
先之以國史證之以譜牒叅之以别錄年經月<lb/>
緯州次部居於是開國功臣之事狀粲然矣元<lb/>
人蘇天爵撰名臣事略疏其人若干而繫之以<lb/>
事不用史傳之體而宋李燾長編商訂異同舉<lb/>
正得失最爲詳愼謙益竊於二家取法焉古之<lb/>
史家必先網羅放失舊聞摭經采傳孔子行求<lb/>
<pb n="KR4f0010_SBCK_028-2a"/>
七十二國寳書太史公採世本國語司馬光修<lb/>
通鑑先令其屬官草長編今簡牘浩煩是非漫<lb/>
漶一無所援据而儼然以作者自命攀遷固而<lb/>
駕壽瞱非愚則誣也謙益之爲書姑志其小者<lb/>
近者如掌故之籍如甲乙之簿或筆或削發凡<lb/>
起例則以俟後之君子斯謙益之志已矣是書<lb/>
經始于天啓四年癸亥又明年乙丑除名爲民<lb/>
賃糧艘南下舩窗據几攤書命筆歸田屛居溷<lb/>
厠置筆越三年始告成事點勘麤畢而　先帝<lb/>
登遐之詔至矣嗚呼謙益狂愚悻直觸忤權倖<lb/>
<pb n="KR4f0010_SBCK_028-2b"/>
　聖朝寛仁得以優游里閈從事牘聿摩娑卷<lb/>
帙省念歲時其敢忘　先帝之大德哉明年戊<lb/>
辰　今上改元崇禎而書成於丁卯之八月是<lb/>
年十二月舊史官錢謙益謹叙<lb/>
　　開國羣雄事略序<lb/>
序錄開國羣雄首滁陽亳都者何也志創業也<lb/>
數月而館甥朞年而别將脫眞龍於魚服之中<lb/>
而借以風雷傅之羽翼滁陽之於　聖祖其亦<lb/>
天造草昧有開必先者乎元失其鹿斬木揭竿<lb/>
魚書狐呼之徒汝潁先鳴淮徐響應濠城遙借<lb/>
<pb n="KR4f0010_SBCK_028-3a"/>
聲勢因緣起事而滁陽位又在四雄之下彭趙徐<lb/>
城之逋宼也儼然踞坐堂皇指撝奔走所謂微乎<lb/>
微者也滁陽旣歿孤軍無倚假灤城之虛名噓崖<lb/>
山之餘燼用以部署東南號令天下定臺城開吳<lb/>
國建帝王萬世之業日月出而爝火熄於是龍鳳<lb/>
之君臣事業風銷煙滅杳然蕩爲窮塵而淪爲灰<lb/>
刼矣嗟夫安豐之擐甲寧逆耳於靑田瓜步之膠<lb/>
舟終歸獄於德慶漢祖天授不諱受命於牧羊光<lb/>
武中興聊復稱帝於銅馬用是繫以年月疏其終<lb/>
始放司馬遷楚漢月表之意俾後世有觀焉昔張<lb/>
<pb n="KR4f0010_SBCK_028-3b"/>
衡上書謂更始居位光武初爲其部將然後卽眞<lb/>
宜以更始之號建於光武之初然則龍鳳之號或<lb/>
亦　高皇帝之所不廢也次僞天完次僞漢次僞<lb/>
夏志割據也次東吳次慶元志盜竊也天命不僭<lb/>
夷狄有君故以擴闊陳友定終焉於乎有元非暴<lb/>
虐之世庚申非亡國之君也惟其聰明自用優柔<lb/>
不斷權分椒塗政出奸佞寵賂於焉滋章紀綱爲<lb/>
之委替沙河之潰師費以億萬而敗將歸踞於臺<lb/>
端高郵之圍宼功在漏刻而大軍立卸於城下省<lb/>
院之駮議未決而航海之寶賄直達於宮中江淮<lb/>
<pb n="KR4f0010_SBCK_028-4a"/>
之壁壘方新而曠林之干戈相尋於閫外馴至撫<lb/>
軍之院朝設而夕罷講解之書此奉而彼格南討<lb/>
之詔㫖甫出河北而北征之師旅已擣燕南然後<lb/>
仰觀乾象而喟然知事之不可爲也寧有及乎詩<lb/>
不云乎殷鑒不遠在夏后之世後之人主讀儀鑒<lb/>
之詩而以庚申爲前車雖與天無極可也書成後<lb/>
之十六年涂月朔舊史官錢謙益謹敘<lb/>
　　重輯桑海遺錄序<lb/>
余讀吳萊立夫桑海遺錄序稱淮隂龔開聖予<lb/>
所作文宋瑞陸君實二傳類司馬遷班固所爲<lb/>
<pb n="KR4f0010_SBCK_028-4b"/>
陳壽以下不及也余往搜癸辛雜職見聖予水<lb/>
滸三十六贊知爲經奇之士因立夫之言求問<lb/>
其所謂二傳者而卒不可得意其蕪滅不復傳<lb/>
人閒矣江隂李君如一家多藏書有陶宗儀九<lb/>
成草莽私乘余從借得之聖予所作二傳及君<lb/>
實挽詩序皆具載焉篝燈疾讀若聞嘆噫鬚髯<lb/>
奮張髮毛盡竪手自繕寫不敢以屬侍史漬淚<lb/>
徹𥿄不數行輙掩卷罷去也當似道專國時宋<lb/>
瑞累爲臺臣劾罷中外踐更席不暇煖年僅三<lb/>
十有七援錢若水例致仕而君實以乙科居廣<lb/>
<pb n="KR4f0010_SBCK_028-5a"/>
陵幕府凡十有六年李制置祥甫始上其名于<lb/>
朝當此時舉朝之視二人者猶輕塵之棲弱葉<lb/>
惟不得掃而去之也迨北兵日迫宋瑞由贛州<lb/>
勤王而君實亦以奉請留中朝廷之上始知有<lb/>
此兩人嘻亦已晚矣宋瑞守平江陛辭始建分<lb/>
鎭用兵之策朝議猶以其論闊遠書上不報至<lb/>
景炎新造陳宜中猶以議論不合使言者劾罷<lb/>
君實張世傑力爭始召還嗟乎天下方胡馬渡<lb/>
江翠華浮海此誠所謂中流遇風胡越相濟之<lb/>
時已而大臣猶用機械銡軋人言官猶用畢牘<lb/>
<pb n="KR4f0010_SBCK_028-5b"/>
抹摋人首尾應和如承平時故事一二勞臣志<lb/>
士奮身于滄海橫流之中爲國家任難卒使之<lb/>
有項不得信有唾不得吐騈首縮舌與社稷俱<lb/>
燼宋家三百年宗廟一旦不食其所繇來者漸<lb/>
矣蓋非獨似道一人之故也夫勞臣志士旣得<lb/>
死所所以報國恩而酬人望者無餘事矣獨其<lb/>
志有所爲而時事不可爲時事猶或可爲而坐<lb/>
視其必不可爲持忠入地殺身無𥙷千載而下<lb/>
攬其事者欷歔煩酲天地改色靈風怪雨發作<lb/>
於敝𥿄渝墨之閒而况立夫之去宋季非立乎<lb/>
<pb n="KR4f0010_SBCK_028-6a"/>
定哀者乎又况聖予之與君實同居幕府而身<lb/>
爲遺老者乎嗚呼其尤可感歎也矣立夫所輯<lb/>
桑海遺錄旣不可得而見而其序幸存今又得<lb/>
聖予二傳則其書猶不亡也余故錄爲一通藏<lb/>
之篋衍題之曰重輯桑海遺錄與立夫同時者<lb/>
黃文獻公溍作陸君實傳後序𥙷聖予之闕逸<lb/>
訂新史之同異其文亦遷固儔也庸倂著之新<lb/>
史二傳多沿襲聖予又巳著于史故不復載武<lb/>
夷謝翺臯羽者信公之客亦以遺老終猶君實<lb/>
之有聖予也其遺文以類附焉若有宋之餘民<lb/>
<pb n="KR4f0010_SBCK_028-6b"/>
舊事網羅放失不可勝紀余藏書不多力未之<lb/>
逮也蓋將遍訪之好古君子如李君者以卒立<lb/>
夫之志焉而爲之序以發其端萬曆四十七年<lb/>
夏四月史官錢謙益謹叙<lb/>
　　少司空晉江何公國史名山藏序<lb/>
少司空晉江何公穉孝起家萬曆中道德洽聞<lb/>
蔚爲大儒慨國史之無成書也敭榷典謨勾稽<lb/>
掌故發憤盡氣編摩數十年遂告成事公旣殁<lb/>
其書始大行于世仲子南戸部郞九說詒書謙<lb/>
益使爲其序謙益竊謂公之爲是書也有三難<lb/>
<pb n="KR4f0010_SBCK_028-7a"/>
焉亦有三善焉東漢以後之史皆成於異代今<lb/>
以昭代之人作昭代之史忌諱弘多是非錯互<lb/>
公羊託指于微詞韓愈戒心于顯禍一難也遷<lb/>
固之書討論於再世晉唐之史假借於衆手今<lb/>
以一人一時網羅一代之事旣非耑門服習之<lb/>
學又無史局纂修之助二難也龍門之採世本<lb/>
也涑水之脩長編也述作之源流筆削之先資<lb/>
也今之紀載紛如其可資援据者或寡矣遠無<lb/>
徵于𣏌宋近或指乎隱桓三難也公之爲書也<lb/>
果斷以奮筆采毫貶芥不以黨枯仇腐爲嫌此<lb/>
<pb n="KR4f0010_SBCK_028-7b"/>
一善也專勤以致志年經月緯不以頭白汗靑<lb/>
爲解此二善也介獨以創始發凡起例不以斷<lb/>
爛蕪穢爲累此三善也公盛年遷讁讀書講道<lb/>
無聲色貨利之好無榮名膴仕之慕專精覃思<lb/>
窮年繼晷故其著作之成就如此嗚呼本朝學<lb/>
士大夫從事于史者衆矣以海鹽之志焉而弗<lb/>
史以太倉之力焉而弗史以南充之位與局焉<lb/>
而弗克史國家重熈累洽度越漢唐而史事闕<lb/>
如此亦士大夫之辱也後有徵明史者舍公何<lb/>
適矣雖然書成而署之曰名山藏隱史名也其<lb/>
<pb n="KR4f0010_SBCK_028-8a"/>
總而稱記也則本紀志傳闕焉記大事則年表<lb/>
闕焉終篇則叙傳闕焉削史體也一再登庸官<lb/>
至卿貳藏弆篋衍不敢繕寫進御辟史職也公<lb/>
蓋未嘗自以爲史也謙益竊取其書讀之開天<lb/>
之創業月表具在其可委諸陳跡乎開國之重<lb/>
典丹書未亡其猶問諸故府乎朱墨之秘錄豈<lb/>
無取於是正而丹青之俗說豈無待於刋削者<lb/>
乎公之史旣有成書而不敢以史自命豈徒也<lb/>
哉天啓中余承乏右坊公與祥符王損仲皆官<lb/>
光祿時時過從商略史事損仲告公曰古之爲<lb/>
<pb n="KR4f0010_SBCK_028-8b"/>
史者記則記書則書史則史公之稱斯名也何<lb/>
居公蹴然起謝曰喬遠固陋守其樸學藏諸鏡<lb/>
山之下傳諸家塾僭矣敢冒國史之名詒本朝<lb/>
三百年史局之羞乎余與損仲嘆此達言以爲<lb/>
美譚繇今觀之非公之道德洽聞具有三善者<lb/>
不能史非公之好學深思信而好古不能不自<lb/>
以爲史也然則今之大書深刻發名山之藏而<lb/>
傳諸通邑大都者以徵于後世則可矣其無乃<lb/>
非公之志也與<lb/>
　　新刻十三經注䟽序<lb/>
<pb n="KR4f0010_SBCK_028-9a"/>
十三經注䟽舊本多脫誤國學本尤爲踳駮邇<lb/>
者儒臣奉　㫖讎正而繆缺滋甚不稱　聖明<lb/>
所以崇信表章至意毛生鳳苞竊有憂焉專勤<lb/>
較勘精良鋟版窮年累月始告成事而屬謙益<lb/>
爲其序序曰十三經之有傳注箋解義䟽也肇<lb/>
于漢晉稡于唐而是正于宋歐陽子以謂諸儒<lb/>
章句之學轉相講述而聖道麤明者也熈寧中<lb/>
王介甫憑藉一家之學創爲新義而經學一變<lb/>
淳熈中朱元晦折衷諸儒之學集爲傳注而經<lb/>
學再變介甫之學未百年而熸而朱氏遂孤行<lb/>
<pb n="KR4f0010_SBCK_028-9b"/>
于世我　太祖高皇帝設科取士專用程朱<lb/>
成祖文皇帝詔諸儒作五經大全于是程朱之<lb/>
學益大明然而再變之後漢唐章句之學或幾<lb/>
乎滅熄矣漢儒之言學也十年而學㓜儀十三<lb/>
而學樂誦詩舞勺成童而舞象二十而學禮惇<lb/>
行孝弟三十而博學無方孫友視志春誦夏絃<lb/>
秋學禮冬讀書其爲學之科條如是而巳其言<lb/>
性言天命也木神則仁金神則義火神則禮水<lb/>
神則知土神則信存惻隱羞惡㳟敬是非之心<lb/>
以長育仁義禮智之性所謂知性知天者如是<lb/>
<pb n="KR4f0010_SBCK_028-10a"/>
而巳宋之學者自謂得不傳之學于遺經埽除<lb/>
章句而胥歸之于身心性命近代儒者遂以講<lb/>
道爲能事其言學愈精其言知性知天愈眇而<lb/>
窮䆒其指歸則或未必如章句之學有表可循<lb/>
而有坊可止也漢儒謂之講經而今世謂之講<lb/>
道聖人之經卽聖人之道也離經而講道賢者<lb/>
高自標目務勝于前人而不肖者汪洋自恣莫<lb/>
可窮詰則亦宋之諸儒埽除章句者導其先路<lb/>
也修宋史者知其然于是分儒林道學釐爲兩<lb/>
傳儒林則所謂章句之儒也道學則所謂得不<lb/>
<pb n="KR4f0010_SBCK_028-10b"/>
傳之學者也儒林與道學分而古人傳注箋解<lb/>
義疏之學轉相講述者無復遺種此亦古今經<lb/>
術升降絶續之大端也經學之熄也降而爲經<lb/>
義道學之偷也流而爲俗學胥天下不知窮經<lb/>
學古而㝠行擿埴以狂瞽相師馴至于今輇材<lb/>
小儒敢於嗤點六經呰毁三傳非聖無法先王<lb/>
所必誅不以聽者而流俗以爲固然生心而害<lb/>
政作政而害事學術蠱壞世道偏頗而夷狄寇<lb/>
盜之禍亦相挻而起孟子曰我亦欲正人心君<lb/>
子反經而巳矣誠欲正人心必自反經始誠欲<lb/>
<pb n="KR4f0010_SBCK_028-11a"/>
反經必自正經學始　聖天子廣厦細<graphic n="KR0999" url="https://raw.githubusercontent.com/kanripo/KR-Gaiji/master/images/KR0999.png" mimeType="image/png"/>穆然<lb/>
深思　特詔儒臣是正遺經進御誠以反經正<lb/>
學爲救世之先務亦猶　二祖之志也不然夫<lb/>
豈其王師在野方隅未靜汲汲然橫經籍傳如<lb/>
石渠開陽故事潤色太平也哉鳳苞之較刻也<lb/>
表遺經也尊聖制也砥俗學也有三善焉余故<lb/>
狥其請而爲之序膚淺末學不揆檮昧序贊聖<lb/>
經譬諸測量天地繪畫日月非愚則狂也遡經<lb/>
傳之源流訂俗學之舛駮使世之儒者孫志博<lb/>
聞先河後海無離經而講道無師今而非古胥<lb/>
<pb n="KR4f0010_SBCK_028-11b"/>
天下窮經學古稱　聖明所以崇信表章至意<lb/>
則是言也於反經正學其亦有小𥙷矣夫崇禎<lb/>
十二年十一月序<lb/>
　　蘇州府重修學志序<lb/>
今上甲子蘇郡續脩學志成司敎劉君某司訓<lb/>
劉君某後先董其事而文太史文起實爲其序<lb/>
兩劉君以爲謙益少游于學宮應博士弟子選<lb/>
亦宜有言序諸首學志之修昉于蔡司理昻而<lb/>
王文恪公序之文恪亦學之博士弟子也故以<lb/>
人才之出如范文正者望諸鄕之子弟焉而文<lb/>
<pb n="KR4f0010_SBCK_028-12a"/>
起之序則以鄕賢之籍人物之攷推明作者風<lb/>
勵作成之意而愾歎于吾蘇之所以重者亦猶<lb/>
文恪之志也余雖有言亦何以加諸而兩劉君<lb/>
之請不可以巳則姑述其謏聞以告于鄕之子<lb/>
弟其亦可乎宋景祐初范文正來典鄕郡始請<lb/>
立學而安定胡先生爲之師當是時安定之門<lb/>
人稱于海内而滕甫錢藻范純佑輩則學之弟<lb/>
子也自時厥後居師席者如王逄之朱伯原陳<lb/>
唐卿之徒相率推明安定之敎師嚴道尊英才<lb/>
輩出逮于我明蘇人士爲極盛則夫師之所以<lb/>
<pb n="KR4f0010_SBCK_028-12b"/>
敎弟子之所以學其亦有可得而言者乎安定<lb/>
嘗患隋唐以來仕進者苟趨利祿尚文辭而遺<lb/>
經業其敎授諸生一以經術爲本學者之於經<lb/>
術也譬如晝行之就白日而夜行之光燈燭也<lb/>
非是則倀倀乎何所之矣古之學者九經以爲<lb/>
經註䟽以爲緯專門名家各仞師說必求其淹<lb/>
通服習而後已焉經術旣熟然後從事于子史<lb/>
典志之學泛覽博採皆還而中其章程檃其繩<lb/>
墨于是儒者之道大備而後胥出而爲名卿材<lb/>
大夫以效國家之用師以此敎弟子以此學豈<lb/>
<pb n="KR4f0010_SBCK_028-13a"/>
獨安定之于吾蘇也哉自儒林道學之岐分而<lb/>
經義帖括之業盛經術之傳漫非古昔然而勝<lb/>
國國初之儒者其舊學猶在而先民之流風餘<lb/>
韻猶未泯也正嘉以還以勦襲傳訛相師而士<lb/>
以通經爲迂萬曆之季以繆妄無稽相誇而士<lb/>
以讀書爲諱馴至于今俗學晦蒙繆種膠結胥<lb/>
天下爲夷言鬼語而不知其所從來國俗巫士<lb/>
志滛民風厲生心而發政作政而害事皆此焉<lb/>
出使安定諸公而在有扼腕痛哭而已矣嗚呼<lb/>
又豈獨吾蘇爲然也哉雖然吾蘇土風淸嘉文<lb/>
<pb n="KR4f0010_SBCK_028-13b"/>
學精華海内之學者未能或之先也在有宋時<lb/>
天下之立學自吾蘇始而安定之敎條所謂傳<lb/>
經誼信師說者吾蘇士實先被之近世以來勦<lb/>
襲繆妄之學流傳四方者吾蘇士應和之最捷<lb/>
蘇之于海内蓋所謂得氣之先者也溯流而窮<lb/>
源數典而尊祖郵文詞而返經術禰安定而宗<lb/>
周孔吾蘇之人士能不首任其責矣乎朱伯原<lb/>
之文曰爲文足以貫道爲經足以通理其緖言<lb/>
具在也自唐陸中允宋王魏國二十五賢以下<lb/>
其芳規具在也以曾文定之文章而六經閣之<lb/>
<pb n="KR4f0010_SBCK_028-14a"/>
一記不能不屈服于浙帥古之人其明經而窮<lb/>
理如此其深且篤也反而求之吾鄕之子弟其<lb/>
有餘師也矣不然斯制之修也<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>採遺文考見<lb/>
陳迹以爲是學之文學掌故而巳先之以文恪<lb/>
重之以文起不啻錞于申之而兩劉君又諄複<lb/>
于余之贅言何爲也哉是志也成鄕人子弟來<lb/>
㳺來觀因余之言有所考問而興起焉奮乎百<lb/>
世之下文定之風烈與安定之敎思若將旦暮<lb/>
遇焉余少應博士弟子選今且老矣庶幾有辭<lb/>
于鄕之子弟而兩劉君風勵作成之意亦不徒<lb/>
<pb n="KR4f0010_SBCK_028-14b"/>
也哉<lb/>
　　鄕約序<lb/>
建德宋侯來令嘗熟豈弟明允朞年而大治修<lb/>
舉鄕約申明　高皇帝諭民六言以訓于蒙士<lb/>
反復訓解鏤版頒布期于家諭而戸曉焉鄕約<lb/>
之制莫備于周官周官大司徒以三物敎萬民<lb/>
而賔興之二曰六行孝友睦婣任恤　高皇帝<lb/>
之諭民所謂孝順父母六行之首也尊敬長上<lb/>
六行之二也和睦鄕里則睦婣與任恤兼舉焉<lb/>
而繼之曰敎訓子孫各安生理無作非爲大司<lb/>
<pb n="KR4f0010_SBCK_028-15a"/>
徒以鄕八刑糾萬民其七曰造言之刑其八曰<lb/>
亂民之刑造言者訛言惑衆亂民者亂民改作<lb/>
執左道以亂政皆不安生理務作非爲者也周<lb/>
官於六刑之外加此二刑故　聖祖亦諄諄戒<lb/>
諭焉然大司徒之六行八刑　聖諭以六言蔽<lb/>
之大哉王言比之周官蓋尤簡約而著明矣地<lb/>
官之屬鄕大夫之職正月之吉受敎法于司徒<lb/>
退而頒之于其鄕吏州長黨正族師各掌其敎<lb/>
治政令月吉則屬民而讀法今吾宋侯之所修<lb/>
舉者謂非周官之遺法不可也吾里之人尚深<lb/>
<pb n="KR4f0010_SBCK_028-15b"/>
念侯之德意無以空言憖置之哉昔宋文憲旣<lb/>
致仕　高皇帝賜詩有訓人法度之語而春坊<lb/>
司直郞汪叡罷歸又爲語飭戒使知鄕鄙所繇<lb/>
嚴憚余官侍從日乆浮沉竊祿無補聖朝今且<lb/>
將退而老矣推侯之意以告于里之父老子弟<lb/>
固余之事也是爲序<lb/>
　　取節録序<lb/>
取節錄十卷容城孫奇逄字啓泰之所輯也以<lb/>
史家凡例取之則忠義壹行孝子烈婦之屬居<lb/>
多以公羊三世考之則所見所聞居多甚矣啓<lb/>
<pb n="KR4f0010_SBCK_028-16a"/>
泰之長于取節也啓泰生于北方與定興鹿太<lb/>
嘗伯順偕㳺于吾師高陽公之門公器之曰吾<lb/>
四友之二也天啓中逆奄亂政伯順從公于關<lb/>
門奄所遣刺事者旁午帳下公每厲聲訶問你<lb/>
家老公云何不少假顏色奄遣人屬伯順通慇<lb/>
懃于公伯順叱去之甲子之秋公疏請人覲欲<lb/>
有所建白羣小訴于奄謂公將興晉陽之甲伯<lb/>
順爲謀主伯順弗顧也當是時桐城左僉院嘉<lb/>
善魏給事長洲周吏部先後逮繫其子弟傔從<lb/>
閒行晝伏莫敢舍者啓泰與伯順之父太公子<lb/>
<pb n="KR4f0010_SBCK_028-16b"/>
化麟及其門人張果中兄弟通行爲之囊橐燕<lb/>
中好義者十餘曹受啓泰太公部署或捃摭橐<lb/>
饘或奔走刺探鳥舉烏集若漢之期門左嘗督<lb/>
學三輔太公設匭立表于門曰醵錢救左提學<lb/>
者輸此鄕人投匭者雲集左旣考死則又按籍<lb/>
俵散江村之地舉旛旗而擊鼛鼓不畏奄知奄<lb/>
亦竟弗知也余以枚卜被訐伯順言于蒲州當<lb/>
爲　上力言分别兩人是非蒲州囁嚅不能決<lb/>
伯順誓不復見蒲州伯順守定興抗節死虜余<lb/>
被逮過白溝果中迎謂曰太公病矣遣其孫候<lb/>
<pb n="KR4f0010_SBCK_028-17a"/>
公于此去才兩日耳余獄急權臣趣殺之啓泰<lb/>
果中輩借貸醵五十金詒余且曰社稷有靈必<lb/>
不爲左魏之續公母恐也苕上茅止生屢急難<lb/>
客啓泰署其室曰北海亭啓泰不應徵辟危坐<lb/>
亭上朱黃甲乙著書滿家要之不離取節者近<lb/>
是余讀爾雅戴斗極爲崆峒其下曰幽都古稱<lb/>
其氣角立其風精悍逆奄之時乾兒義孫錯列<lb/>
朝著吾師與伯順屹如狂瀾之底柱而太公啓<lb/>
泰輩蘊義風生魯衞奇節之人燕趙悲歌之士<lb/>
蓋僅有存者天官書言中國山川東北流尾沒<lb/>
<pb n="KR4f0010_SBCK_028-17b"/>
于勃碣吾師與諸人其亦斯世之勃碣也與世<lb/>
衰道微廉恥滅熄臣叛其君子逆其父士賣其<lb/>
友弟子背其師皆失節之屬也楊焉之治河也<lb/>
患底柱而鐫之忠臣義士其爲底柱也亦大矣<lb/>
扶持長養之猶恐不足又從而鐫之鐫之亦如<lb/>
底柱之沒水中終不能去而世之爲楊焉者未<lb/>
已啓泰之爲此錄也其將以是爲底柱乎抑亦<lb/>
致戒于患而鐫之者乎嗚呼其尤可嘆息也詩<lb/>
曰惟其有之是以似之余嘉啓泰之有而似之<lb/>
也爲序之如此戊寅中秋望日序<lb/>
<pb n="KR4f0010_SBCK_028-18a"/>
　　建文忠編引<lb/>
吾郡朱鷺白民好談遜國時忠義搜訪五十餘<lb/>
年撰建文書法余爲上之史舘長洲陳公允又<lb/>
輯建文忠編蓋撮舉其尤者其表章忠義闡幽<lb/>
表微之志一也公允素䖍事關壯繆侯謂侯巳<lb/>
膺帝號宜于史外起例作本紀以張之夢壯繆<lb/>
降于榻前飄鬚㦸手鄭重諈諉文旣成而貞珉<lb/>
湧見豐碑矻立龍幡屭負巋然于端門閣道之<lb/>
間若有邪許佑助者人言壯繆䕶前呼同列爲<lb/>
老革罵孫氏爲狢子何庸<graphic n="KR1522" url="https://raw.githubusercontent.com/kanripo/KR-Gaiji/master/images/KR1522.png" mimeType="image/png"/>措大之筆端以爲<lb/>
<pb n="KR4f0010_SBCK_028-18b"/>
寵靈余以爲不然忠義之在天地無古今無久<lb/>
近壯繆之于先生遜國諸臣之于少帝人心天<lb/>
日豈有兩哉公允一老逢掖矢心于忠義若此<lb/>
與天地間神明正氣丹心碧血往來陟降如磁<lb/>
引鐵如燧取火壯繆之馮而鍳之宜也詩不云<lb/>
乎神之聽之終和且平公允之言神聽之矣世<lb/>
之公卿大夫其言足以熒主聽刼國論固未必<lb/>
神之所聽也夫豈惟不聽而已莠言自口神乃<lb/>
時恫譴與怒將隨之嗚呼可不懼哉丁丑嘉平<lb/>
月書<lb/>
<pb n="KR4f0010_SBCK_028-19a"/>
　　南昌趙氏族譜序<lb/>
南昌之趙氏出於宋魏悼王廷美其始遷于鍾<lb/>
陵爲别子之祖者修武郞續之與忠翊郞緖之<lb/>
也魏王之子十人其第四子曰追封廣陵郡王<lb/>
德雍謚康簡熈寧中用太嘗禮院言封康簡次<lb/>
子承亮爲秦國公奉廷美祀贈樂平郡王謚恭<lb/>
靜恭靜第六子曰高密侯先整高密第九子曰<lb/>
贈金紫光祿大夫叔㫜修武忠翊則光祿第四<lb/>
第六子也靖康之難自杭徙進賢縣修武居縣<lb/>
東忠翊居縣西相距十餘里及營兆域修武居<lb/>
<pb n="KR4f0010_SBCK_028-19b"/>
東而卜西忠翊居西而卜東相戒後世子孫歲<lb/>
時上冡趾相錯也自時厥後苗裔日繁而書詩<lb/>
之澤益衍至汝偩公文行鬱藹不應徵辟與里<lb/>
中四賢齊名譜云進賢改井爲邑自此始進賢<lb/>
故晉鍾陵縣徽宗崇寧二年以南昌縣進賢鎭<lb/>
升爲縣當修武徙家時進賢升縣巳久譜之云<lb/>
吾不能徵之也勝國初古濟公徙南昌之白塘<lb/>
迨嗣㣧公又徙于忠孝鄕嶞山夾澗風氣鬱盤<lb/>
聚族而居燈火相接弦歌洛誦之聲洋溢乎西<lb/>
東趙于是乎滋大嗣胤公九傳爲封比部公應<lb/>
<pb n="KR4f0010_SBCK_028-20a"/>
麟濳德弗曜以發其贏于參議公參議公論次<lb/>
先德釐正支庶作家譜若干卷且撰譜略一通<lb/>
寓書謙益使爲其序焉謙益嘗考宋之宗室太<lb/>
祖太宗魏王之子孫最爲蕃多以魏悼王下言<lb/>
之淳熈八年凡七千二百九十六人而嗣字行<lb/>
未見數世系表亦莫得其詳也則豈非播遷之<lb/>
後大宗正司及西南外宗正皆移以避狄又有<lb/>
散而之四方如修武兄弟者而宗司所掌籍牒<lb/>
錄圖譜之屬遂因是以淪亡失次與今南昌之<lb/>
譜歷十七代服屬井然可以舉僊源類譜之遺<lb/>
<pb n="KR4f0010_SBCK_028-20b"/>
而補世系表之缺不徒有關于家乗而巳也參<lb/>
議公之惓惓于譜事也所謂能識其大者與當<lb/>
魏王貶死房州子孫惴惴懼不得比于氓庶及<lb/>
乎二帝北轅諸王騈首就僇太宗之後十不存<lb/>
一而修武兄弟卒以魏王之世系避地得全盛<lb/>
大蕃衍引之勿替由此言之天道之屈信往復<lb/>
豈可以一時一瞚計哉參議公志節鯁介由吏<lb/>
部郞出參外藩其修是譜也循覽太宗魏王之<lb/>
後參觀于天人之閒豈惟不忘其先抑藉以敎<lb/>
世也與攬者其亦知觀感也矣參議公令嘗熟<lb/>
<pb n="KR4f0010_SBCK_028-21a"/>
謙益以博士弟子受知于公故不辭而叙其譜<lb/>
其于公之善政令聞略而不書懼謏聞也且以<lb/>
有待也宋史宗室傳及世系表皆載魏王子十<lb/>
人第四子爲德雍與譜脗合而馬端臨通考不<lb/>
列德雍之名又載魏王第四子德彝此則馬氏<lb/>
之誤未可信通考而疑史也因叙斯譜而幷及<lb/>
之<lb/>
　　雙鳳顧氏族譜序<lb/>
太倉顧生天叙以其譜來請曰顧之先譜凡再<lb/>
修曰睿者修於永樂序之者翰林待詔河南李<lb/>
<pb n="KR4f0010_SBCK_028-21b"/>
公幹也曰有終者修於正統序之者禮部侍郞<lb/>
羊城陳公璉翰林修撰嘗熟張公洪也天叙之<lb/>
先人念族大而譜佚手自蒐輯將踵門乞文於<lb/>
下執事而一旦溘先朝露惟先人之有墜言也<lb/>
敢再拜泣血以請余攷其譜以晉尚書右丞悅<lb/>
之字君叙爲始袒悅之二子曰愷之覬之愷之<lb/>
居晉陵無錫覬之仕晉後爲北海益州尹卒官<lb/>
遂家焉覬之二十四世曰鎡曰鈞曰鎰宋初鎡<lb/>
徙汴鈞鎰徙吳鈞生守禮守禮生建安昕建安<lb/>
生珣珣生伯理徙嘗熟東南之河舍昕生珍珍<lb/>
<pb n="KR4f0010_SBCK_028-22a"/>
生臨卽譜所載熈寧三年嗣孫臨題識者也伯<lb/>
理六世曰子安元末徙居雙鳳里今割隷太倉<lb/>
此顧氏世系遷徙之大略也考之於史悅之止<lb/>
愷之一子愷之傳亦然覬之仕宋歷任太守刺<lb/>
史未嘗尹北海父黃老司徒左西椽於悅之逈<lb/>
不相及也北海在靑州安得云北海益州晉職<lb/>
官郡置太守京師所在則曰尹益州安得稱尹<lb/>
也譜序他無所援据咸取徵於臨之題識臨會<lb/>
稽人東坡詩所稱顧子敦也何其言蹐駮不倫<lb/>
一至於此譜稱永樂初不戒於火睿之妻陳負<lb/>
<pb n="KR4f0010_SBCK_028-22b"/>
譜圖以出而其他盡燬則其放失漫漶無足怪<lb/>
也顧居雙鳳稱甲乙族登鄕榜者二人舉進士<lb/>
者二人譜乆闕佚不修而天叙父子孳孶講求<lb/>
殆有合於古者尊祖敬宗收族之義君子重有<lb/>
取焉譜猶史也信傳信疑傳疑疑者丘蓋不言<lb/>
而已矣修撰宿儒也博於譜牒之學序吳中世<lb/>
譜多至百餘家待詔字貞臣仕元爲戸部侍郞<lb/>
佐擴廓帖木兒軍被俘入官仕至待詔致事老<lb/>
死於吳序題永樂二年年八十有六卽其卒之<lb/>
歲也修撰序稱引待詔之言而又云余不知其<lb/>
<pb n="KR4f0010_SBCK_028-23a"/>
人聞有李待詔者吏部尚書張紞之父執意其<lb/>
人也待詔爲張公父執信然然修撰與待詔竝<lb/>
時後先官翰林而不能知其本末文獻之足徵<lb/>
豈不難哉余故幷著之以示讀斯譜者<lb/>
　　宋文憲公䕶法錄序<lb/>
謙益㳟讀　高皇帝御製文集稽首颺言曰天<lb/>
命我　祖統合三敎大哉蔑以加矣巳讀故翰<lb/>
林學士承㫖文憲宋公集則又嘆曰嗟乎夫憲<lb/>
章　聖祖者舍文憲何適矣　聖祖稱佛氏之<lb/>
敎幽贊王綱開國以來凡所以裁成輔相設敎<lb/>
<pb n="KR4f0010_SBCK_028-23b"/>
佑神靡不原本一大事因緣而文憲則見而知<lb/>
之爲能識其大者廣薦之記楞伽金剛之叙通<lb/>
幽明顯權實大聖人之作用存焉傳有之金鐸<lb/>
振武木鐸振文文憲其　高皇帝之木鐸與繇<lb/>
文憲以闚　聖祖之文其猶易之有翼春秋之<lb/>
有傳也與聖人之言天也算以周髀測以土圭<lb/>
而天體見焉于以憲章　聖祖蓋思過半矣<lb/>
聖祖現身皇覺乘願輪以御天文憲應運而起<lb/>
典司禁林輔皇猷而宣佛敎前代以翰林學士<lb/>
爲内相文憲之於　高皇帝有相道焉雲從龍<lb/>
<pb n="KR4f0010_SBCK_028-24a"/>
風從虎聖人作而萬物覩文憲以大儒應聘君<lb/>
臣之際史官頌之至今抑豈知其夙受付囑開<lb/>
華嚴法界于閻浮提其爲雲龍風虎又有大焉<lb/>
者乎姚恭靖之于　成祖閟現稍異要皆後天<lb/>
奉時佐　二祖以章明佛乘日月未改聖謨洋<lb/>
洋而儒生掩耳如塵沙刧事豈不誖哉或謂文<lb/>
憲故服習程朱程朱辭闢佛氏凜于戎索何可<lb/>
越也於戲　聖祖不云乎天下無二道聖人無<lb/>
兩心夫道譬之則日也　聖祖出而日中天矣<lb/>
程朱見日于牖隙文憲見日于扶桑其廣狹至<lb/>
<pb n="KR4f0010_SBCK_028-24b"/>
不同量也生盛明之世而墨守程朱終不能仰<lb/>
靑天而覩白日悲夫文憲集無慮數十本余<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>
次其關于佛事者合諸雲栖所輯而僭爲之叙<lb/>
以諗于世之憲章者文憲三閱大藏人海算沙<lb/>
有如指掌在儒門中當爲多聞總持至其悟因<lb/>
證地著見于文字中必有能勘辨之者固非學<lb/>
人所可得而評隲者也萬曆丙辰冬十有一月<lb/>
朔翰林院編修虞山錢謙益謹序<lb/>
　　陽明近溪語要序<lb/>
自有宋之儒者高樹壇宇擊排佛學而李屛山<lb/>
<pb n="KR4f0010_SBCK_028-25a"/>
之徒力相牚柱耶律湛然張大其說以謂可箴<lb/>
江左書生膏肓之病而中原學士大夫有斯疾<lb/>
者亦可以發藥於是聰明才辯之士往往㳺意<lb/>
於别傳而所謂儒門澹泊收拾不住者卽於吾<lb/>
儒見之矣吾嘗讀柳子厚之書其稱浮圖之說<lb/>
推離還源合於生而靜者以爲不背於孔子其<lb/>
稱大鑒之道始以性善終以性善不假耘鋤者<lb/>
以爲不背於孟子然後恍然有得於儒釋門庭<lb/>
之外渉獵先儒之書而夷考其行事其持身之<lb/>
嚴任道之篤以毗尼按之殆亦儒門之律師也<lb/>
<pb n="KR4f0010_SBCK_028-25b"/>
周元公朱文公皆扣擊於禪人而有悟焉朱子<lb/>
齋居之詩曰了此無爲法身心同晏如彼其所<lb/>
得固巳超然於語言文字亦豈落宗門之後五<lb/>
花開後狂禪瀾倒埽末流之塵跡修儒行爲箴<lb/>
砭閟現之閒亦有時節因緣在焉其微權固未<lb/>
可以語人也本朝之談學者新會之主靜河津<lb/>
之藏宻固已别具手眼至於陽明近溪曠世而<lb/>
作剖性命之微言發儒先之祕宻如泉之涌地<lb/>
如風之襲物開遮縱奪無施不可人至是而始<lb/>
信儒者之所藏固如是其富有日新迨兩公而<lb/>
<pb n="KR4f0010_SBCK_028-26a"/>
始啓其扄鐍數其珍寳耳李習之年廿有九叅<lb/>
藥山退而著復性書或疑其以儒而盜佛是所<lb/>
謂疑東隣之井盜西隣之水者乎疑陽明近溪<lb/>
之盜佛也亦若是巳矣滇南陶仲璞撮兩家語<lb/>
錄之精要者刻而傳之而使余叙其首余爲之<lb/>
序曰此非兩家之書而儒釋叅同之書可以止<lb/>
屛山之諍而息湛然之譏者也若夫以佛合孔<lb/>
以禪合孟則非余之言而柳子之言也崇禎壬<lb/>
午涂月虞山錢謙益叙<lb/>
　　華嚴懺法序<lb/>
<pb n="KR4f0010_SBCK_028-26b"/>
華嚴之爲經王也夫人而知之矣肇于晉廣于<lb/>
唐于是有實义難陀之譯有淸凉國師之䟽鈔<lb/>
有李長者之合論有杜順和尚之法界觀千年<lb/>
以來薄海内外頂禮而捧誦者無慮萬億不可<lb/>
說轉而華嚴懺獨後出其製之者曰唐一行其<lb/>
藏之者曰雞足山其尊信而流通之者今麗江<lb/>
郡世守木君也難者曰懺之爲言悔也悔者五<lb/>
十一心數中之一法耳華嚴經者稱性而談該<lb/>
心之變而道之者也有經可以無懺有經而必<lb/>
有懺則何異儒家之以五緯配五經乎一疑也<lb/>
<pb n="KR4f0010_SBCK_028-27a"/>
一行之學精于天官曆數其所述作載在唐書<lb/>
甚詳不聞其留意于敎典也設留意于敎典以<lb/>
彼其精思神解豈無奇文奥義可以垂世立敎<lb/>
而屑屑于稱名號勤禮拜之爲務乎二疑也古<lb/>
之藏書名山者皆慮譏切當時危言賈禍故俟<lb/>
易世之後方敢宣傳今製懺禮佛何嫌何忌而<lb/>
暫加韜晦且一行生于初唐卒于開元爾時六<lb/>
詔不賔雞足越在化外其振錫也何自其繙經<lb/>
也何因𥿄帛之力不能千年刼火滄桑何以完<lb/>
好如故三疑也解之者曰子之所疑皆世閒法<lb/>
<pb n="KR4f0010_SBCK_028-27b"/>
耳非所論于出世法也華嚴之義帝網重重須<lb/>
彌芥子互相容納安在經之可以該懺而懺之<lb/>
不可以該經乎恒人之學可以詳略精麤論也<lb/>
若一行者天台祝流水西行雒下識聖人復出<lb/>
逆流現身博綜象數豈非華嚴十地中人其難<lb/>
以凡心測量明矣豈其詳于星曆而略于宗敎<lb/>
從口所出卽爲眞詮安在經論之精而懺文之<lb/>
麤乎佛法從因緣生興廢顯晦皆有時節懺之<lb/>
製于一行而傳付于普瑞成于唐而出于明㯢<lb/>
于龍首而藏于雞足閟于葉榆崇聖而顯于木<lb/>
<pb n="KR4f0010_SBCK_028-28a"/>
君皆有數存乎其閒無可疑者此而可疑則華<lb/>
嚴之出于龍宮傳于于闐亦可疑矣地越蘭滄<lb/>
星分鉞爟藏弆于深山古寺固已深于禹穴而<lb/>
神于唐多矣聖典所在諸天䕶持不離𥿄帛可<lb/>
使堅如金石又何散佚腐敗之足虞乎　聖天<lb/>
子聖輪御世崇信大乗方以華嚴法界舍攝羣<lb/>
生而木君表章懺法實維其時時節因緣如寶<lb/>
羅網交光攝入惟天眼佛眼爲能知之木君世<lb/>
篤忠貞保釐南服濟世潤生一本華嚴行門先<lb/>
刻是經演䟽鈔翻印三藏總持宣布浩如烟海<lb/>
<pb n="KR4f0010_SBCK_028-28b"/>
今復流通懺文與䟽鈔合論竝傳震旦佛法付<lb/>
囑國王大臣豈不信哉是經不可思議懺亦不<lb/>
可思議木君之尊信流通其因果亦不可思議<lb/>
聚沙居士見作隨喜遂盥手援筆而爲之序<lb/>
　　蕭伯玉起信論解序<lb/>
泰和蕭伯玉精硏性相之宗叅訪尊宿繙閱大<lb/>
藏極心硏慮俯仰叩擊者數年而起信論解始<lb/>
出蓋自賢首圭峰以來解斯論者科節繁多疏<lb/>
記錯互使學之者窮老盡氣汩沒於文句之中<lb/>
莫能得其要領伯玉之爲是解也剖性相之藩<lb/>
<pb n="KR4f0010_SBCK_028-29a"/>
籬攝宗敎之精髓䟽通證明氾濫於莊列關尹<lb/>
之書開遮竝用縱奪雙顯昔人有言非郭象注<lb/>
莊子乃莊子注郭象也伯玉之注起信亦如是<lb/>
而已雖然余竊有戲論爲學人告焉當東事之<lb/>
殷也有申甫者以談兵見余于長安余笑曰未<lb/>
也甫歸嵩陽山中掘地窖出其師所傳石匣兵<lb/>
圖以示余余又笑曰未也甫不懌而去又數年<lb/>
甫以談相宗聞於長安伯玉往扣之余問伯玉<lb/>
云何伯玉亦笑曰未也無幾何甫以兵死嗟乎<lb/>
甫之兵圖其所授於師者未必非也而已足以<lb/>
<pb n="KR4f0010_SBCK_028-29b"/>
死矣吾不知所授於論師者何也令後之學斯<lb/>
論者不具伯玉之深心不知其所爲開遮縱奪<lb/>
者而率其顢頇籠統之見師心信口影宗掠敎<lb/>
以爲性相之學如是輾老僧之足而血童子之<lb/>
指其禍有不可勝言者矣世之學人無以伯玉<lb/>
斯論爲申甫之兵圖庶幾不爲明眼人所笑耳<lb/>
　　心城先生全集序<lb/>
今天子在宥化成崇信佛乗在御極後之十餘<lb/>
年而吾友劉心城先生棄家入道以宰官現比<lb/>
丘身在七年之甲戍記曰清明在躬氣志如神<lb/>
<pb n="KR4f0010_SBCK_028-30a"/>
耆欲將至有開必先天降時雨山川出雲我<lb/>
皇上之崇佛所謂先天弗違而心城之現身其<lb/>
亦有開必先者與我　二祖乘金輪以開天則<lb/>
宋文憲姚㳟靖應運而佐命我　皇上御寶筏<lb/>
以度世則心城逗機而顯神有君有臣或主或<lb/>
伴華嚴世界重叠涌現於閻浮提中良非偶然<lb/>
者於是心城之子古泃會稡其世諦文字自入<lb/>
官至於入道年經時緯都爲一集而請余序其<lb/>
首心城爲台宗之世適爲卽中之上首弟子其<lb/>
所演說皆因緣生法空假中之義諦高者入青<lb/>
<pb n="KR4f0010_SBCK_028-30b"/>
天深者入黃泉而余何足以知之余所知者心<lb/>
城而已當心城守黔時以孤城捍强寇能使數<lb/>
百萬衆骸骨撑拄死守經年視人世閒死生利<lb/>
害如毫毛耳一旦慕卽中之道長於其師二十<lb/>
有一年側行捧手稽首稱弟子其學道之專誠<lb/>
如此人謂心城橫身誓死致命於危城尚易而<lb/>
委體布髮折節於本師尤難昔人有言出家乃<lb/>
大丈夫之事非將相之所能爲如心城之爲豈<lb/>
復知將相之足慕而以出家驕之者乎讀心城<lb/>
之書者一以爲當機之痛棒一以爲釁鼓之毒<lb/>
<pb n="KR4f0010_SBCK_028-31a"/>
藥其悲愍勸厲如諸天鍾鼓聲其勇猛奮迅如<lb/>
師子無畏音因是而知其所以不屑爲將相者<lb/>
因是而求其所以鍵鑰於台宗扣擊於本師者<lb/>
無徒<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>摭於語言文字而爲守株刻舟之徒則<lb/>
可也嗟夫世之魔民盲子拾儒先之唾餘辭而<lb/>
闢佛者不少矣孔子師老𥅆孟子闢楊墨不闢<lb/>
老莊則孔孟之於佛可知也佛氏之道幽贊王<lb/>
綱　聖祖固著爲典訓矣我　皇上之崇佛所<lb/>
以祖述　聖祖而臣下之不敢謗佛者所以憲<lb/>
章　聖主也反孔孟背典訓蔑　聖謨非聖無<lb/>
<pb n="KR4f0010_SBCK_028-31b"/>
法先王所必誅不以聽而世或懵不知戒惟魔<lb/>
民盲子之是師心城不以此時發慈悲心見廣<lb/>
長舌相撈籠而抜濟之長夜之不旦也豈非先<lb/>
知先覺者之責乎願心城母疲於津梁余雖檮<lb/>
昧請執簡而陪其後焉癸未仲春日序<lb/>
牧齋初學集卷第二十八<lb/>
</p>
<p>
</p>
  </div>
</body>
</text>
</TEI>
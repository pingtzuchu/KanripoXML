<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_070-1a"/>
牧齋初學集卷第七十<lb/>
　傳一<lb/>
　　呂講經傳<lb/>
呂講經者名智壽字松巖北平宛平縣時雍坊<lb/>
呂氏子也始爲童子辭父母出家慶壽寺依惠<lb/>
禪師學浮圖法洪武元年年十六出游山東之<lb/>
齊河縣建定慧寺十五年領符牒於京師遂主<lb/>
其衆庚辰歲靖難兵起　太宗幸濟南壽朝見<lb/>
請從軍自效奉勑募兵五千人號敢勇忠效軍<lb/>
累陞都指揮同知神武中衞帶俸從征橫刀躍<lb/>
<pb n="KR4f0010_SBCK_070-1b"/>
馬身先士卒所至功爲多靖難兵罷悉繳上欽<lb/>
賜銀幣鈔錠請返僧服　詔同衍禪師住慶壽<lb/>
寺管北平府僧綱司副都綱事永樂元年召赴<lb/>
南京陞僧錄司右覺義旋陞右講經　詔住持<lb/>
能仁雞鳴天禧三寺齊河定慧寺燬於兵壽請<lb/>
重建　詔工部爲庀治六年扈　駕巡守北京<lb/>
　詔修廣薦法會度白溝河五處陣亡將卒九<lb/>
年母馬氏沒於齊河追封都督夫人賜墳地五<lb/>
十畝葬具錢物皆內府優給十一年奉命住持<lb/>
慶壽寺　詔以月朔望陞天王殿法座說法勸<lb/>
<pb n="KR4f0010_SBCK_070-2a"/>
誘四衆十七年三月衍禪師示寂於慶壽寺<lb/>
上臨問者三命壽治葬事起塔於寺祖墳之西<lb/>
九月二十日無疾端坐而逝異香滿室如衍禪<lb/>
師化時士庶皆驚歎　上爲文命禮部員外郞<lb/>
鄭復言致祭起塔祖墳內與衍相望衍禪師者<lb/>
故贈少師榮國公謚恭靖姚公廣孝也贊曰余<lb/>
嘗道齊河信宿定慧寺豐碑巋然載呂講經事<lb/>
從寺僧訪得其事狀一卷皆國史所不載遂舉<lb/>
其略爲立傳寺之後院供榮國及講經畵像榮<lb/>
國樂易頎秀似文人老衲而講經相奇偉巨目<lb/>
<pb n="KR4f0010_SBCK_070-2b"/>
方頥靣如沈鐡英姿颯爽閃動影堂燈火閒想<lb/>
見其身領忠效軍衝鋒酣戰時也余蓋爲之歛<lb/>
容肅揖久而後去云<lb/>
　　工部右侍郞贈尚書程公傳<lb/>
公諱紹字公業山東掖縣人也永樂初占籍德<lb/>
州左衞曾祖賢封懷慶府推官祖瑶舉進士歷<lb/>
官江西右布政使父訥贈工部右侍郞公生十<lb/>
歲能屬文二十七舉於鄕次年舉進士除河南<lb/>
汝寧府推官廉明仁恕多所平反從賑荒使者<lb/>
巡行河雒單車徒步與殘民相勞苦民擁道泣<lb/>
<pb n="KR4f0010_SBCK_070-3a"/>
曰㣲公吾儕小人無孑遺矣行取擢戸科給事<lb/>
中當是時　人主深居貂璫四出大臣環私植<lb/>
黨舉朝貿貿然如行雺霧中公在諫垣以别白<lb/>
賢奸澄淸世道爲巳任白簡屢上皆彈劾執政<lb/>
私人抉擿其票擬踳駮執政心銜之礦稅之使<lb/>
奏逮有司鋃璫桁楊道路狼籍公再三論救危<lb/>
言抗論觸冒忌諱　人主優容之山西礦使劾<lb/>
知縣韓薰公特疏申理遂除名爲民或曰執政<lb/>
假以修怨非　上意也公歸奉太公里居晨花<lb/>
夕月馨膳絜飡者二十餘年　光廟御極卽家<lb/>
<pb n="KR4f0010_SBCK_070-3b"/>
起太嘗寺少卿旋奉太公諱服闋徵拜太僕寺<lb/>
卿廷推都察院副都御史巡撫河南至則舉其<lb/>
爲理官時經營儲偫者倒囊出之凡所施罷不<lb/>
踰漏刻櫛垢爬痒若民自爲儀封宗人爲盜囊<lb/>
橐淫虐彰聞莫敢何問公列上其罪狀　詔囚<lb/>
送高墻諸宗惕息杜門穴墻相戒莫敢犯天啓<lb/>
四年玉璽出臨漳公上疏曰秦璽之不足徴久<lb/>
矣今璽之出適在臣疆內道路諠譟流聞禁闥<lb/>
旣不應還瘞地下又不敢私秘人閒欲遣官恭<lb/>
進闕庭跡踄貢媚非臣誼所宜亦恐　皇上之<lb/>
<pb n="KR4f0010_SBCK_070-4a"/>
所寶者在彼不在此臣雖什襲薦之　皇上且<lb/>
瓦礫置之也謹先馳奏聞候命進止昔者王孫<lb/>
圉不寶玉珩齊威王不寶炤乗蠻夷偏覇猶知<lb/>
尊賢寶善炤矅史冊况於全盛之朝　明聖之<lb/>
主乎今之大臣如總憲鄒元標馮從吾尚書王<lb/>
紀盛以弘孫愼行侍郞曹于汴等憂國奉公白<lb/>
首魁艾又有一斥不還之詞林久錮不起之臺<lb/>
諫思皇多士國之寶臣臣不能挽回天聽汲致<lb/>
明廷徒獻符貢璽效七十二代之故事臣竊羞<lb/>
之伏望　皇上踐履大寶克受貞符怡神寡欲<lb/>
<pb n="KR4f0010_SBCK_070-4b"/>
親賢納諫在朝之忠直勿事虛拘遺野之名賢<lb/>
急爲登進玉瓉瑟於淸廟瑚璉賁於明堂共襄<lb/>
大器永固金甌雖謂虞舜黃璽夏禹玄圭至今<lb/>
存可也區區傳國寶其眞僞豈足論哉逆奄方<lb/>
侈言符命得公疏大怒公遂移疾告歸又十年<lb/>
而　今上卽家起公爲工部右侍郞　慶陵寶<lb/>
頂成加服俸一級年至乞休四疏始得請家居<lb/>
又三年而卒享年七十六贈工部尚書復䕃一<lb/>
孫入監娶袁氏子二人震爲南京戸部郞中泰<lb/>
爲中書舍人公爲人深衷篤厚眞率坦迤善善<lb/>
<pb n="KR4f0010_SBCK_070-5a"/>
惡惡根於天性與人居虛懷折節退然如不勝<lb/>
衣一旦犯大難解大疑捍大患雲行雨施雷轟<lb/>
電掣死生禍患視之蔑如也中州承平日久兵<lb/>
馬芻糧藩司窟穴其中公一切按覈討軍實而<lb/>
申儆之中州之有兵自公建鉞始也歸德汝寧<lb/>
彰德閒羣盜扇動旋就撲滅厥後有勤王之役<lb/>
後撫范公率公部兵以行踴躍前駈爲諸鎭之<lb/>
冠焉已巳冬奴薄都城公家居募壯士入援自<lb/>
辦行粮七千餘兩事平議敘公固讓曰主辱臣<lb/>
死用此敘功獨不慮貽奴虜哂乎其慷慨任事<lb/>
<pb n="KR4f0010_SBCK_070-5b"/>
持大體如此公之葬也次子泰屬其友盧禮部<lb/>
世㴶爲行狀以上史館禮部之狀公曰忠孝淸<lb/>
勤生平所學惟此四字又曰才識膽三者具備<lb/>
而一本之誠此六言者可以蔽公矣余舊待罪<lb/>
太史氏知公事爲詳禮部篤論君子其言足徴<lb/>
也平生不爲人作傳而獨爲此文後有君子得<lb/>
以考覽焉贊曰玉璽之獻也　天子親御文華<lb/>
門璽貯御前逆奄手捧之憑軒頒示羣臣皆呼<lb/>
萬歲傳制受賀而罷奄初侍　上側傳璽時當<lb/>
扆而立指揮下上示人以魁柄在手非人臣之<lb/>
<pb n="KR4f0010_SBCK_070-6a"/>
度也巳而屢興大獄斬艾善類幾至移國程公<lb/>
之奏上玉璽有㫖哉以道事君知幾其神矣程<lb/>
公身事四朝敭歷中外懸車致仕以恩禮始終<lb/>
觀公所遭際蓋猶有慶曆閒盛世大臣之流風<lb/>
焉嗚呼休矣<lb/>
　　雷孝子傳<lb/>
雷孝子者名振關陜西華隂縣人也孝子之父<lb/>
年八十有五遘棄疾勺水不入口者五日孝子<lb/>
筊卜之弗吉刲臂肉大如錢者三烹藥而進之<lb/>
其父飮藥欠伸呼家人曰我思食粥噉粥盡二<lb/>
<pb n="KR4f0010_SBCK_070-6b"/>
盂明日病良巳强飯徐步優游里閈者一年而<lb/>
卒孝子廬於墓側老屋三閒上漏下穿天寒月<lb/>
黑悲風蕭颼孝子拊膺夜哭與嘷狐啼猿相應<lb/>
和也鄕老白上其事所司咸異之將聞於朝舉<lb/>
聚土旌門之制格於令不果余同年進士楊君<lb/>
呈秀官戸部主事華隂人也爲余道其事楊君<lb/>
又言孝子爲縣博士弟子員俯躬下氣恂恂德<lb/>
讓君子也爲說者曰韓退之爲鄠人對言鄠有<lb/>
剔股以奉母者今孝子亦云豈秦人之遺風耶<lb/>
退之以不幸因而致死毁傷滅絶爲慮而以謂<lb/>
<pb n="KR4f0010_SBCK_070-7a"/>
不當旌門孝子當刲臂時計盡無復之毁傷滅<lb/>
絶有不暇計又況於門之旌不旌耶慈谿黃東<lb/>
發謂鄠人對決非韓子之文而宋景濂因之然<lb/>
我　高皇帝之著令實與韓子脗合余不敢非<lb/>
也今世士大夫全軀保妻子精於自爲拔一毛<lb/>
以利其君親有所不爲有刲股如孝子者生於<lb/>
斯時旌之以風世其亦　高皇帝之所不禁乎<lb/>
激而傳之無使其無聞焉<lb/>
　　吳孝子家傳<lb/>
吳孝子士志字伯高世家嘗熟之城南曾祖寅<lb/>
<pb n="KR4f0010_SBCK_070-7b"/>
官武昌府同知正德七年覇州賊劉六劉七趙<lb/>
璲自山東河南掠湖廣上下武昌者再寅攝守<lb/>
帥舟師擊之江中兩指揮爲左右翼諜者告曰<lb/>
賊黃衣黃蓋帆檣一色艗首畵白鵝者劉六也<lb/>
白鵝舟至命兩翼齊發矢六中項墮水死璲詳<lb/>
薙髮入武當圖變寅詗知璲善奕詳病募奕者<lb/>
璲懷利刃來見就床前對奕久之璲起旋戒健<lb/>
卒以犬血覆其首一人出袖中椎椎其肩遂縛<lb/>
璲檻車送京師寅生朋來朋來生楚儒皆博士<lb/>
弟子員孝子楚儒長子也年八歲父母出避倭<lb/>
<pb n="KR4f0010_SBCK_070-8a"/>
中道相失孝子歸守其廬曰家人終當於此索<lb/>
我父沒孝子痛欲從死其大母年九十餘及其<lb/>
母强之食乃日進粥一盂淚漬枕席重裀俱浥<lb/>
爛二母不知其夜哭也嘗早起見其父素衣玄<lb/>
冠坐靈牀上良久乃滅向靈牀大慟絶而復蘇<lb/>
語家人曰無止我哀我哀極乃徐徐得生自是<lb/>
數慟絶以爲嘗冬日曝簷下手其父事狀攬筆<lb/>
欲有所更定舌卷口噤索飲不能嚥而卒孝子<lb/>
執喪踰小祥目失明耳失聰口失音血枯骨立<lb/>
見者悲之以爲人腊也免喪未幾竟死年五十<lb/>
<pb n="KR4f0010_SBCK_070-8b"/>
六舊史氏曰孝子死十餘年城南有徐孝子明<lb/>
俊亦以孝死明俊之子濟忠實撰孝子行狀濟<lb/>
忠安貧好古亦孝子也故援据其言爲傳史稱<lb/>
劉六焚刼漢口指揮滿弼等追及之中箭溺死<lb/>
又稱趙風子自髠爲僧江夏軍趙成獲之皆不<lb/>
及寅大政記則云成旣擒璲武昌署印同知吳<lb/>
寅所遣吏卒亦至以行狀參考之則史家之缺<lb/>
略多矣余悲寅有禽盜之績而冺滅不傳故詳<lb/>
載之於傳首云<lb/>
　　丁節婦傳<lb/>
<pb n="KR4f0010_SBCK_070-9a"/>
丁節婦龔氏其夫丁高吏部郞奉之孫也節婦<lb/>
靜好淑愼歸於高而不見答節婦無後言高嗜<lb/>
酒多內嬖夏之日輕裾薄裝騈肩游曲廊中徴<lb/>
逐飮酒節婦衣大布之衣循墻而過之凜凜焉<lb/>
猶恐微風自衣袂中出也高死節婦撫其家婢<lb/>
逾於高在時人以爲難節婦寡居五十年提强<lb/>
葆之孤里中兒無敢闚其戸限者一味之甘必<lb/>
以奉尊章僮約井然餘蔬殘炙非節婦賜子莫<lb/>
敢侵也節婦鬒髮老而不衰櫛有遺髮必鬋之<lb/>
以爲髢曲則次之衣經數澣猶可以當風帷堂<lb/>
<pb n="KR4f0010_SBCK_070-9b"/>
而歛簇簇皆嫁時衣也節婦龔子立本之祖姑<lb/>
立本爲余道之如是史官曰高雖家本貴公子<lb/>
一狂童耳賢不見答之死靡它其斯以爲節乎<lb/>
宋人之女夫有惡疾作芣苢之詩其言曰芣苢<lb/>
之惡也采之擷之終不忍棄而况於惡夫乎節<lb/>
婦之殉高亦此志也繇此推之臣子之言擇君<lb/>
而事者視其君不如芣苢又何讁焉然吾觀古<lb/>
之自誓者多毁形截髮而節婦之愛其髪也滋<lb/>
甚詩有之彼君子女綢直如髮截髮不如誓髮<lb/>
於髢之不忘也<lb/>
<pb n="KR4f0010_SBCK_070-10a"/>
　　孝女荆觀傳<lb/>
孝女荆觀者丹陽人荆燽之女而賀賔仲之出<lb/>
也觀少巧惠異甚賔仲母華絶愛憐之遂長賀<lb/>
氏凡事絲纊文繡不學而能修嚴鮮潔雜於珠<lb/>
璣紈縠之閒寥然獨異華奉佛觀亦好佛賔仲<lb/>
讀書觀亦嗜讀書一日讀白樂天廬山草堂詩<lb/>
喟然而歎願早依佛力盡此報身不復作兒女<lb/>
子刺促閨閣中華以爲不祥趨而掩其口燽寢<lb/>
疾於毗陵觀從華往省視病稍閒歸信宿而燽<lb/>
之訃至觀蓬垢奔哭時方沍寒涕號憑塞與風<lb/>
<pb n="KR4f0010_SBCK_070-10b"/>
雪交咽頓踊於輿中輿夫契需蹈冰孔聲相籍<lb/>
也比至伏屍哭極哀巳而哭聲下隊弇抑喉吭<lb/>
閒羣呼之不反就視之形神離矣觀死時年十<lb/>
五萬曆丙辰之二月也觀死賔仲哭之慟曰燽<lb/>
有女而我無甥君子悲之賔仲名某國子生燽<lb/>
官五城兵馬指揮今舉稱司城譌也錢先生曰<lb/>
古之閑有家者莫不有師傅保姆之敎詩書圖<lb/>
史之戒珩璜琚瑀之節是以女貞婦順繡黼相<lb/>
望而今世無聞焉余家江南采問故家遺俗丹<lb/>
陽賀氏頗著於家範重垣如城小弱女子不識<lb/>
<pb n="KR4f0010_SBCK_070-11a"/>
聽事婦旣抱子朝於尊章必匍匐叩稽上食乃<lb/>
退荆觀賀之自出越梁過宋比於孝娥豈偶然<lb/>
哉傳荆觀者徐媛媛以工筆札名多粉澤之語<lb/>
余以爲於觀不倫也作荆觀傳<lb/>
　　楊烈婦傳<lb/>
楊烈婦者尚寶少卿富順楊述中之女也號曰<lb/>
二姑少習管彤潔齊莊敬年十六適同郡郭懋<lb/>
宏十九而懋宏卒無子烈婦以死自誓書古烈<lb/>
婦詩於衣帶閒曰妾心一片鐡不與紅爐滅妾<lb/>
髪可剪頭可截蜀人聞而義之居十八年懋宏<lb/>
<pb n="KR4f0010_SBCK_070-11b"/>
有介弟懋相舉第二子禮當後懋宏烈婦請於<lb/>
懋宏之祖告廟而立之喟然歎曰吾今可以踐<lb/>
衣帶之言矣家人每防閑之不得閒少卿以使<lb/>
事歸里烈婦將歸寧辭於夫柩頓踴陷膺歸而<lb/>
侍於少卿夙夜彌謹神情慘憺有求死之色少<lb/>
卿察知之勑衞甚嚴經十許日後稍懈烈婦坐<lb/>
蒲團上出袖中帶整衣自經衣袂肅然顏色陽<lb/>
陽如平時發其篋笥附身附棺凡歛含之事無<lb/>
不庀治得數尺蹏書皆訣别之辭紙敝墨渝近<lb/>
者亦數年矣其屬諸姊妹曰無讀書我爲讀書<lb/>
<pb n="KR4f0010_SBCK_070-12a"/>
誤聞者莫不感涕焉烈婦死時年三十有六萬<lb/>
曆丁巳之四月也史官曰富順故江陽地今屬<lb/>
敘州敘州漢犍爲郡所治也犍爲古稱士大夫<lb/>
之郡士多仁孝女姓貞專而江陽以女絡特聞<lb/>
故其語曰符有先絡僰道張帛繇楊烈婦觀之<lb/>
前志所傳豈誣也哉蜀地星應輿鬼與秦同分<lb/>
其土風有精敏悍勇之目而烈婦委蛇十八年<lb/>
卒踐衣帶之言國家大雅之化被乎江漢之域<lb/>
美矣抑亦其家敎使然也<lb/>
　　顧節母傳<lb/>
<pb n="KR4f0010_SBCK_070-12b"/>
上海縣舉人臣國縉言臣不天少遭閔凶行年<lb/>
六歲臣父見背母劉上奉尊章下撫孺子殘鐙<lb/>
敗帷與鬼幷日家貧親老甔盎無少儲米薪鹽<lb/>
醯悉出手指臣少就鄉學一孤童走二里外歸<lb/>
稍暮劉指林木而泣噫歎之聲與悲風遠近宿<lb/>
火夜織呼臣讀書其旁忍寒作苦手足皸瘃泣<lb/>
涕零亂機杼沾漬臣大父母相繼歿典衣庀喪<lb/>
捧土就墳獨力經營備極荼苦臣海上孤生服<lb/>
母敎訓得與上計者偕一覲　天子闕廷而劉<lb/>
歿巳十又八年矣伏惟　聖朝以孝治天下鄕<lb/>
<pb n="KR4f0010_SBCK_070-13a"/>
里婦孺片善寸節皆得表署而劉獨茹苦重泉<lb/>
身死名沫臣若徼倖進取俟河之淸不及今扶<lb/>
服陳請倘一旦卒塡溝壑䰟魄私恨何有窮巳<lb/>
伏覩甲令旌表之條近稽子孫陳乞之例俛懷<lb/>
烏鳥銜結之情陷膺腐眥叫號旻天伏乞　勑<lb/>
下禮部移咨都察院行巡按直隷御史按驗不<lb/>
妄准格旌表臣雖一物深荷　聖慈隕首毀形<lb/>
未能報答臣昧死上請疏上　上曰其命所司<lb/>
知之國縉姓顧氏父曰可大少得狂易之疾巳<lb/>
復以膈死劉以死自誓而有生誄之者曰念死<lb/>
<pb n="KR4f0010_SBCK_070-13b"/>
決死爲生復生宗人之辭也國縉旣拜疏錄草<lb/>
稿以歸鄕老傳誦之皆爲流涕史官錢謙益採<lb/>
國縉疏及宗老之誄作母劉傳贊曰余攷國史<lb/>
實錄巡按御史歲條上所按驗孝子節婦應旌<lb/>
表者史臣必謹書之蓋烏頭雙闕綽楔之制表<lb/>
於一時而實錄表於萬世誠重之也國縉疏巳<lb/>
下所司旌門有日矣余按而書之詞繁而不殺<lb/>
它日以上史館<lb/>
牧齋初學集卷第七十<lb/>
</p>
<p>
</p>
  </div>
</body>
</text>
</TEI>
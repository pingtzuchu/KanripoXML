<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_051-1a"/>
牧齋初學集卷第五十一<lb/>
　墓誌銘二<lb/>
　　禮部右侍郞兼翰林院侍讀學士贈太子<lb/>
　　少保禮部尚書謚文毅郭公改葬墓誌銘<lb/>
萬曆中歸德沈文端公在政地江夏郭文毅公<lb/>
在翰苑咸以公廉彊直爲時斗杓而兩公者亦<lb/>
深相得也四明沈文恭公當國日久訾議叢集<lb/>
不能不意忌歸德郭公署禮部事於四明多所<lb/>
枝拄言者詆訶四明連及其黨其人皆宿昔歸<lb/>
附郭公者於是四明之私人謀傾郭公以翦歸<lb/>
<pb n="KR4f0010_SBCK_051-1b"/>
德械旣成矣楚宗人華趆上書首告楚王非㳟<lb/>
王子王大懼輦輸其金錢走闕下使人私於郭<lb/>
公幸母窮治楚事請以餽首相者餽公公怒揮<lb/>
之去而持楚事益力四明以下皆宛轉爲王請<lb/>
公固不可及楚中勘疏至假王事頗有踪緒華<lb/>
趆首不盡誣公持議益偘偘諸爲楚者疾其梗<lb/>
巳也又患其知楚賄而軋巳也訟言楚宗之來<lb/>
皆公使之相與盡力排公而嗾王飛章劾公以<lb/>
相抵公抗疏伸辯以王餽金書上聞且向人極<lb/>
言楚藩行賄狀移病疏四上乃得允舟泊楊邨<lb/>
<pb n="KR4f0010_SBCK_051-2a"/>
須解凍而後發而妖書之獄起　上初得妖書<lb/>
也以謂牽連宮禁惎閒骨肉憤懣不能食下詔<lb/>
大索四明之私人聚族而謀曰楚事方殷而妖<lb/>
書踵作此可以一網而盡也以楚事傅致妖書<lb/>
則妖書之人可懸購而以妖書證明楚事則楚<lb/>
獄可立解也於是四明從容爲　上言妖書非<lb/>
他人必臣下相傾爲此微引其端以聳動　人<lb/>
主御史康丕揚則曰自華赿訐楚王而奸人無<lb/>
所忌憚妖書楚事事不相侔實一根柢給事錢<lb/>
夢臯則曰首相一貫不主楚事則妖書不出矣<lb/>
<pb n="KR4f0010_SBCK_051-2b"/>
次相賡不上楚掲則妖書不出矣妖書實出郭<lb/>
某而沈鯉爲亂臣賊子實與同謀四明乃擬㫖<lb/>
窮治務得眞賊幷勒公以楚事聽勘荆門州故<lb/>
同知胡化老而狂易上書告州官阮明卿謂妖<lb/>
書出其手事下刑部夢臯等告尚書蕭大亨胡<lb/>
化與郭同舉於鄉郭在楊邨乗婦人輿宿歸德<lb/>
邸舍相與竄謀不可失也大亨讞胡化使引公<lb/>
及歸德化叩頭大叫痛哭曰阮知州殺我一家<lb/>
我自來叫冤郭舉進士後二十年音驛不通何<lb/>
謂同作妖書我亦不知誰爲歸德公等但爲蜀<lb/>
<pb n="KR4f0010_SBCK_051-3a"/>
犬殺人媚人卽見　皇上斷胡化之頭亦如此<lb/>
說蜀犬者斥夢臯也刑部郞王述古如其言具<lb/>
讞　上曰誣也盡釋之而東厰捕得妖人皦生<lb/>
光異時嘗以宿憾把鄭皇親造妖詩大署其門<lb/>
者　上意欲歸獄於生光四明意未厭掲請詳<lb/>
鞠丕揚抗章訟生光之枉請少緩其獄賊之父<lb/>
子兄弟可授首闕下所謂兄弟者指公與其兄<lb/>
國子監丞正位也　上怒以阿庇反賊罷丕揚<lb/>
四明力救之以免而獄益急丕揚方巡城與提<lb/>
督陳汝忠追捕無虚晷逮醫人沈令譽及名僧<lb/>
<pb n="KR4f0010_SBCK_051-3b"/>
達觀從令譽床頭獲片紙語連歸德門人刑部<lb/>
郞于玊立吏部郞王士麒皆削籍而恨玊立尤<lb/>
甚欲幷殺之歸德與監丞之門邏卒周徼戸闔<lb/>
不敢晝啓揚邨竝岸重圍擊柝嚻呼徹晝夜喧<lb/>
傳　上出龍票逮公及玊立喝令早自裁也可<lb/>
以無辱公曰大臣有罪當伏法死都市何爲自<lb/>
屛草外時五十初度乃賦詩曰濁酒一盃聊自<lb/>
壽大家頭上有靑天意氣自如也汝忠盡械公<lb/>
僕隷竈婢乳媼及傭書者男婦老㓜共十五人<lb/>
刺爇鍼灼五毒參至每上彭考兩脅肉拉毁墮<lb/>
<pb n="KR4f0010_SBCK_051-4a"/>
地竟無所得汝忠以金吾告身誘書役毛尚文<lb/>
令引沈令譽而以乳媼龔氏十歲女爲徵會訊<lb/>
之日東厰陳矩詰龔氏女汝見妖書版幾何曰<lb/>
版有一房矩笑曰妖書僅二三葉而版有一房<lb/>
乎詰尚文曰沈令譽語汝刋書何日尚文曰十<lb/>
一月十六戎政廣平王公曰妖書以𥘉十日獲<lb/>
而十六日又刋書將有兩妖書乎考皦生光妻<lb/>
妾及十歲兒以鍼刺指爪令引公皆不肯生光<lb/>
坐箯輿中瞠目仰罵康錢死則死耳千刀萬剮<lb/>
我一身當之奈何敎我奉沈相意妄扳郭侍郞<lb/>
<pb n="KR4f0010_SBCK_051-4b"/>
總憲三原温公禮部侍郞晉江李公越席而起<lb/>
曰讞獄者苦不承安有旣承而反相抵者乎御<lb/>
史牛應元湯兆京沈裕皆爭之力矩嘆曰朝廷<lb/>
有人遂具讞上大獄乃得解公旣去御史史學<lb/>
遷勘楚事其冤大白四明積不爲清議所容乃<lb/>
拉歸德與偕去而楚宗與王相搆不巳至於刧<lb/>
王人殺開府三十餘人騈首就僇假令華赿之<lb/>
來公果爲禍始公與諸宗衡宇相望當此之時<lb/>
或取一編菅焉或取一秉秆焉公其能晏然而<lb/>
巳乎羣小聚謀殺公欲借妖書以解楚事久之<lb/>
<pb n="KR4f0010_SBCK_051-5a"/>
妖書寢而楚事乃益白公之不爲羣小所殺者<lb/>
天也其大節凜然終不得而抹摋者亦天也公<lb/>
何憾矣哉先是楚勘疏入　詔廷臣會議人持<lb/>
一牘李公在部爲撮略以進而諸人謂公匿議<lb/>
單不上公不置辯李公上言曰臣爲之也言者<lb/>
乃息妖書獄急翰林華亭唐公偕晉江楊公卽<lb/>
墨周公會稽陶公正告四明郭將不免人謂公<lb/>
有意殺之四明跼䠞無所容揮杯茗酹地以子<lb/>
孫爲誓唐公復進曰亦知公無意殺之臺省方<lb/>
希風下石而公不早結此獄似有意瓜蔓何以<lb/>
<pb n="KR4f0010_SBCK_051-5b"/>
辭於天下後世乎四明色沮獄漸解而蕭大亨<lb/>
欲脫皦而坐公也手削爰書授王述古述古扺<lb/>
其藁於地曰此獄若成刑部諸郞當盡數抵償<lb/>
不獨明公也大亨默然而止順天通判孫許靣<lb/>
折戸部尚書趙公世卿奈何附權相以害正人<lb/>
趙立命駕往說四明四明亦爲心動當是時權<lb/>
相之勢焰熏天障日宮府震動海宇軒簸而詞<lb/>
臣散僚引据名義嶽嶽不少鯁避如此然自時<lb/>
厥後詔獄繁興黨籍代有傾危之禍釀於縉紳<lb/>
而婦寺小人相挻而乘其敝誰生厲階至今爲<lb/>
<pb n="KR4f0010_SBCK_051-6a"/>
梗吾觀國史至癸卯甲辰之閒未嘗不廢書而<lb/>
嘆息也公諱正域字美命楚之江夏人其先世<lb/>
有諱聰者以驍勇事　高皇帝受長弓大矢食<lb/>
案之賜子孫世習武至公父諱懋始以文舉於<lb/>
鄉仕至趙州守以公詹事考贈如其官母王爲<lb/>
淑人公舉萬曆癸未進士改翰林院庶吉士除<lb/>
編修甲午充東宮講官陞春坊中允歷諭德庶<lb/>
子凡五年皆不離講幄　神廟嘗夜飮偶問哥<lb/>
兒此時出閣否自是　東朝每午夜出講以爲<lb/>
嘗天寒甚罏無宿火公大聲語近侍曰無論<lb/>
<pb n="KR4f0010_SBCK_051-6b"/>
皇太子玉體柔脆不耐寒凍卽我輩三四措大<lb/>
承乏禁近亦何忍其霜天雪夜膚僵口噤以死<lb/>
乎翼日語傳禁中罏火郁然矣事雖瑣細公所<lb/>
以擁佑　東朝良有深意也敘遷陞南京國子<lb/>
監祭酒條上監規七事請倣司馬光十科胡瑗<lb/>
二齋以<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>眞才請罷納貢母以明經之選夷於<lb/>
鬻爵李都督者寧遠之孫魏國之壻也騎而過<lb/>
文廟門學錄李維極執而抶之侯家奴百數蹋<lb/>
邸門而寧遠魏國盛氣愬公公曰以學錄抶都<lb/>
督誠過雖然公侯子入學習禮亦國子生耳安<lb/>
<pb n="KR4f0010_SBCK_051-7a"/>
得褻衣走馬橫絶先師廟門以先師抶國子生<lb/>
非以學録抶都督也卽上疏曲有所歸不若兩<lb/>
平之令詣門交相謝而罷居二年陞詹事府詹<lb/>
事儲講如故壬寅晉禮部右侍郞掌翰林院篆<lb/>
踰年回部攝部事公在部諳典故惜名器堅執<lb/>
持敢諫諍不貸錯胥史不假權郞吏部務爲之<lb/>
肅然孟夏朔日食值　廟祀公言禮諸侯旅見<lb/>
天子入門不終禮者四日食其一也當祭而日<lb/>
食牲未殺則廢宜以朔日專救日翼日享廟從<lb/>
之封益王使者將發而王薨公斷以聘儀遭喪<lb/>
<pb n="KR4f0010_SBCK_051-7b"/>
入竟則遂也諸侯相聘必致主命况天子之於<lb/>
臣耶卒遣使行夏至陪祀諸臣託疾不至公謂<lb/>
祀事不䖍繇　上久不躬祀所致請下詔勑厲<lb/>
其意實以諷切　人主回夷候內府玊價覊留<lb/>
病死號泣道左公曰　明主可以理請奈何以<lb/>
小費失外夷心䟽請支給　上趣令承運庫予<lb/>
之其援据典訓顧恤國體皆此類也日食之占<lb/>
曰日從上食占君知侫臣安心用之以亡其國<lb/>
四明惡之召欽天監臺官罵曰若妄言禍福當<lb/>
叅公曰宰相憂盛危明顧不若瞽史乎彼能叅<lb/>
<pb n="KR4f0010_SBCK_051-8a"/>
我能救母恐也四明聞之而止兩淮稅使魯保<lb/>
請專勑關防兼督淛直織造歸德持不可而四<lb/>
明票㫖兼予之公曰改造礦稅之別名也保得<lb/>
關防是總督四省也勑可與關防不可與也四<lb/>
明强應曰好而使文書房近侍以　上命脅公<lb/>
公持之益力四明告歸德　上怒甚必有處分<lb/>
歸德曰郭以此去官可矣四明慙幷恚歸德而<lb/>
　上顧司禮曰保不要關防也罷郭侍郞是好<lb/>
官四明疑公有內援益比而孽公矣秦王爲其<lb/>
庶子請封世子公堅執不與又請封郡王四明<lb/>
<pb n="KR4f0010_SBCK_051-8b"/>
擬㫖下部公堅執不肯覆四明又使前奄以<lb/>
上怒脅公公弗應牓示部門曰秦王繇中尉進<lb/>
封次子不得封郡王母妃年未五十其庶子不<lb/>
得封世子不得違條例告擾於是秦府所推金<lb/>
錢皆不效而恨公者益深矣謚議起當奪者之<lb/>
子孫訴於政府四明曰我在誰敢奪公曰敢奪<lb/>
者我也援筆判曰如黃光昇當謚是海瑞當殺<lb/>
也如許論當謚是沈鍊當殺也如吕本當謚是<lb/>
鄢懋卿趙文華皆名臣不當削奪也疏上竟格<lb/>
不下而謚議不果行公之與四明相枝拄者其<lb/>
<pb n="KR4f0010_SBCK_051-9a"/>
大端如此而其它固未可悉數也公在儲講日<lb/>
久深悉　神廟父子慈孝儲位必無臲卼冊立<lb/>
之後政地頗自負定䇿公爲詩志喜有曾誇麟<lb/>
趾周公子不俟鴻飛漢老人之句妖書事發請<lb/>
戒諭東宮侍衞伴讀等官以公爲東朝講官可<lb/>
鈎連發難雖震驚弗顧也　上召　皇太子慰<lb/>
諭曰哥兒莫恐不干汝事　皇太子亦語近侍<lb/>
何故曲殺我好講官奸人聞之氣奪本公所以<lb/>
得全者　神　光二廟之力也公歸田後聲實<lb/>
益著海內望旦夕枋用以爲一出則太平可立<lb/>
<pb n="KR4f0010_SBCK_051-9b"/>
致聞公之訃雖芸夫紅婦無不嗟咨歎息謂天<lb/>
之無意於斯世也公在史舘與福淸葉文忠相<lb/>
厚善公高明果毅勇於擔荷福淸樂易善柔妙<lb/>
於調御兩人交相䂓切心皆不以爲然而不相<lb/>
非也福清大拜而公溘逝海內惜福淸不得公<lb/>
自代而福淸亦用以爲恨雖然公雖不用其所<lb/>
自樹立巳足以表見於天下矣嚮使得君專政<lb/>
優游綸閣之中以調停爲爕理以遵養爲包荒<lb/>
以朝廷爵祿爲果蓏以國家元氣爲癰痔身贏<lb/>
老成長厚之福而國食敝窳朽蠧之禍公亦豈<lb/>
<pb n="KR4f0010_SBCK_051-10a"/>
願之乎用而負國家不用而自負用不足以爲<lb/>
伸而不用不足以爲詘以此易彼必有能辨之<lb/>
者矣福淸之論楚事曰七國未削而錯先危公<lb/>
弗是也卒有妖書之禍嗚呼錯則巳愚矣人臣<lb/>
殺身有益于君則爲之矣安得謂胡廣趙戒賢<lb/>
於李固也舉世悠悠鮮不智彼而愚此可勝歎<lb/>
哉公卒於萬曆壬子五月二十四日享年五十<lb/>
有九妻張氏繼室畢氏生子四人文封武封昭<lb/>
封宣封其三爲任子女二人嫁宗人藴鎱李㮋<lb/>
公沒後之四年　上兪禮部請贈禮部尚書賜<lb/>
<pb n="KR4f0010_SBCK_051-10b"/>
祭葬天啓初奉　光廟遺詔䟽恩舊學加贈太<lb/>
子少保䕃一子中書舍人加祭一壇謚文毅嗚<lb/>
呼成　光廟之德者　先帝也孰謂　先帝不<lb/>
聖明哉公爲文章雄健磊落似其爲人生平好<lb/>
有用之學於朝章國故河漕鹽屯兵食大計四<lb/>
方風土人物利弊興革儲峙胸中倒篋而出之<lb/>
裕如也所著有黃離集若干卷皇明典禮志武<lb/>
昌江夏郡縣志楚事妖書始未十三經補注凡<lb/>
若干卷葬以乙卯二月墓在龍泉洞山文忠公<lb/>
旣誌而銘之矣其改葬於某阡也昭封以續志<lb/>
<pb n="KR4f0010_SBCK_051-11a"/>
屬余曰昭封生於楊邨僅十日而乳媼之夫械<lb/>
去媪日夜哭乳湩不下慬而不死以父任爲郞<lb/>
坎軻跋㚄幾塡牢戸眞世之不幸人也惟夫子<lb/>
哀而賜之銘他日庶可以見先文毅於地下余<lb/>
曰此吾之志也其何敢辭銘曰<lb/>
於穆上帝高居法宮靈璅沈沈應門九重日車<lb/>
中天雲旗在下豈無宮隣厥有金虎矯矯郭公<lb/>
江漢炳靈如弦斯直如冰斯清豫章銅山淮南<lb/>
寶賂火齊堆盤金錢塞路經書滅鄫史紀易馬<lb/>
九廟神靈誰與敢假銅匭旁午銀璫錯互鬼神<lb/>
<pb n="KR4f0010_SBCK_051-11b"/>
晝號眞宰上訴殺機蹶張箝網林植全身保名<lb/>
　聖主之力自公之去視天夢夢章奏寢閣朝<lb/>
著霧雺自公之亡䜛人罔極葦笥籍盈端禮碑<lb/>
泐嗟公一身繫國紀綱國論職志黨禍濫觴流<lb/>
言丹靑木沈石浮窮塵一昔枯竹千秋勒銘幽<lb/>
石爲示無止母耽黃扉而媿靑史<lb/>
　　南京禮部尚書贈太子少保李公墓誌銘<lb/>
天啓初纂修　神宗顯皇帝實錄朝議歙然以<lb/>
謂舊史官京山李公起家隆慶中早入史舘四<lb/>
十餘年朝嘗國故皆能貯之篋笥編諸譜牒且<lb/>
<pb n="KR4f0010_SBCK_051-12a"/>
又老于文學諳識吏事誠非新進少年所可幾<lb/>
及昔馬融三入東觀張華再典史官竝取博聞<lb/>
咸資舊德誠令得專領史局早蕆厥事於國史<lb/>
有光焉當國者格其議不果行久之起南京大<lb/>
嘗寺卿稍遷南京禮部右侍郞陞尚書名曰錄<lb/>
用實不令與史事而公遂以年至移疾致仕天<lb/>
啓六年閏六月卒于家春秋八十公卒之五年<lb/>
而　神廟實錄始告成事嗟乎蕉園之削藁久<lb/>
閟人閒芸閣之署名未知誰某羣公之金紫巳<lb/>
陳作者之墓木將拱顧欲執鉛墨以相稽撫汗<lb/>
<pb n="KR4f0010_SBCK_051-12b"/>
靑而流涕豈不迂哉此吾于李公之葬爲之徬<lb/>
徨三歎而不能自巳也公諱維楨字本寧其先<lb/>
豫章人高祖九淵徙楚之京山九淵生珏珏生<lb/>
景瑞景瑞生淑舉進士官至福建左布政公之<lb/>
父也公生而夙惠讀書能記他生之所習年十<lb/>
八舉于鄉二十一上進士第選翰林院庶吉士<lb/>
除編修　穆廟實錄成陞修撰在史舘與新安<lb/>
許文穆公齊名同舘爲之語曰記不得問老許<lb/>
做不得問小李　仁聖皇太后修胡良巨馬橋<lb/>
詞臣撰碑進御江陵公獨取公文同舘皆側目<lb/>
<pb n="KR4f0010_SBCK_051-13a"/>
焉乙亥內計遂出爲陜西叅議遷提學副使自<lb/>
是浮湛外僚凡三十年始稍遷至南太嘗其閒<lb/>
居艱者再左遷量移者再同時故人多在臺閣<lb/>
公流滯自如終不一通慇懃願蒙子公力得入<lb/>
帝城也凡自翰林出爲外吏者多鄙夷其官不<lb/>
肯習吏事公官于秦晉梁蜀江淮歷叅議副使<lb/>
叅政按察使以至右布政使討虜于鄜衍征番<lb/>
于洮岷行河于潁平妖于淛採木于蜀精彊治<lb/>
理不敢以詞垣宿素少自暇豫文人才子不得<lb/>
志于仕宦則往往耆聲色縱飮愽以耗雄心而<lb/>
<pb n="KR4f0010_SBCK_051-13b"/>
遣暇日公自讀書而外泊然無所嗜好簾閣據<lb/>
几焚膏秉燭捃摭舊聞鑚穴故紙古所謂老而<lb/>
好學者無以逾公也公初在舘閣有重名碑版<lb/>
之文炤曜四裔晚僑居白門廣陵閒洪裁艶辭<lb/>
旣足以沾丏衣被而又能骫骳曲隨以屬厭求<lb/>
者之意海內謁文者趨走如市門下士爭招要<lb/>
冨人大賈受取其所奉金錢而籍記其目以請<lb/>
公栖毫閣筆次苐應之一無倦色也其生平俶<lb/>
儻好士輕財重氣坐客嘗滿干謁請求貧者以<lb/>
爲橐而黠者以爲市其或假竿牘竊名姓恣爲<lb/>
<pb n="KR4f0010_SBCK_051-14a"/>
奸利者窮而來歸遇之反益厚交游猥雜咎譽<lb/>
錯互頗以此受人誣染終不以介意也天性孝<lb/>
友遇其諸弟患難緩急異靣而一身其傲弟不<lb/>
見德反輘轢之家居懼禍衰晚避地屬有急難<lb/>
未嘗不手援也公之自翰林出也劉御史臺論<lb/>
江陵罪狀數其忌公而逐之江陵敗人或謂公<lb/>
當抗論自白公曰江陵惜我才欲以吏事練我<lb/>
彼未嘗阨我我忍利其死以爲贄乎揚忠烈唱<lb/>
移宮之議權倖交嫉嘖有煩言奮筆爲庚申記<lb/>
事人或咻之公曰吾老矣舊待罪末史不惜以<lb/>
<pb n="KR4f0010_SBCK_051-14b"/>
餘年爲國家別白此事　聖朝不以文字罪人<lb/>
非所患也人知公樂易博達修長者之行不知<lb/>
其所期待持擇如此　今上四年辛未其孤國<lb/>
子生營易詣闕請䘏于朝　贈太子少保賜祭<lb/>
葬如令甲十二月葬公于游山之原公娶王氏<lb/>
子三人營易營室營國孫若干人營易旣葬公<lb/>
持所撰行述及周吏部士顯之狀謁余而請曰<lb/>
願有述也余以史舘後進受知于公公乞休時<lb/>
余在右坊寓書相告曰能援我以進又能相我<lb/>
以退者必子也余是以諾營易之請櫽括其事<lb/>
<pb n="KR4f0010_SBCK_051-15a"/>
狀舉其所知者以爲之誌公有大泌山房集及<lb/>
續集若干卷行于世其文章之聲價固以崇重<lb/>
于當代矣後世當有知而論之者銘曰<lb/>
穆廟戊辰舘選聿隆七相蟬連猗嗟數窮煌煌<lb/>
列宿太微紫宮嘒彼抱歎實命不同沙堤道在<lb/>
平津閣空巋然靈光壽考顯融八座引退八十<lb/>
考終挹彼注玆天之報公金聲玊色大吕黃鍾<lb/>
銘無愧詞以質幽宮<lb/>
　　南京國子監祭酒馮公墓誌銘<lb/>
公諱夢禎字開之姓馮氏其先高郵人也國初<lb/>
<pb n="KR4f0010_SBCK_051-15b"/>
徙嘉興之秀水以漚麻起富至鉅萬祖父皆不<lb/>
知書憐公少惠試遣就塾暮歸吟諷不輟王母<lb/>
惜膏火呵止之引被障窻疏帷燈至旦其專勤<lb/>
如此隆慶庚午舉於鄕再試不第王父母及母<lb/>
相繼卒家漸圯再喪婦脫身游外家其爲文穿<lb/>
穴解故擺落畦逕含咀菁華匠心獨妙嘗自詭<lb/>
䂓摹唐瞿二家得其衣鉢萬曆丁丑舉會試第<lb/>
一選翰林院庶吉士海內傳寫其文果以爲唐<lb/>
瞿再出也與同年生宣城沈君典鄞屠長卿以<lb/>
文章意氣相豪縱酒悲歌跌宕俛仰聲華籍甚<lb/>
<pb n="KR4f0010_SBCK_051-16a"/>
亦以此負狂簡聲鄒忠介公抗論江陵拜杖遠<lb/>
戍公獨送之郊外執手慷慨歸仰屋直視靣氣<lb/>
墳赤太公流涕曰盍從我而歸乎吾不忍見壯<lb/>
子流血死墀下也公塡咽不能荅潠血數升請<lb/>
急從太公南歸三年赴闕除翰林院編修癸未<lb/>
分考會試丁父憂又四年丁亥京察以浮躁謫<lb/>
官公在史舘人或戒之曰翰林官婉娩靚閒如<lb/>
好弱女子眉下於頥尻高於頂至公卿如傳遽<lb/>
耳公曰我則不能如赤脚婢弓足躃踖行數步<lb/>
便思解去亦欲耐事口噤生癭肺腑槎牙逬出<lb/>
<pb n="KR4f0010_SBCK_051-16b"/>
齒頰我亦無如也江陵殁執政精求史舘中觚<lb/>
角嶄出能蘖牙異同者及其未翼也而翦之公<lb/>
坐是謫終以不振公庶嘗假歸師事旴江羅近<lb/>
溪講性命之學居喪蔬素專精竺墳叅求生死<lb/>
大事紫栢可公以宗乗唱於東南奉手摳衣稱<lb/>
幅巾弟子鉗錘評唱不舍晝夜里居十年蒲團<lb/>
接席漉囊倚戸如道人老衲流連山水品香鬭<lb/>
茗如游閒退士四方學者日進身執經卷朱黃<lb/>
甲乙如兔園老塾師蕭閒淡漠身心安隱超然<lb/>
無意於榮進矣癸巳補廣德州判官量移行人<lb/>
<pb n="KR4f0010_SBCK_051-17a"/>
司副尚寶司丞升南京國子監司業遷右諭德<lb/>
署南京翰林院再遷右庶子拜南京國子監祭<lb/>
酒公文章譽望學者以爲高人朗士秀出天外<lb/>
不可梯接推誠導和誘掖奬勸諸生橫經挾筴<lb/>
如牆而進如聞鼓鐘如聽誓命自成均敎衰橫<lb/>
舍鞠爲園蔬博士倚席不講公至而方領雲集<lb/>
夜誦盈耳後先四年文體士氣歙然一變端居<lb/>
造士闊略酬對南曹郞疾其慢巳飛章劾公公<lb/>
笑曰此代西湖移文趣我也遂移病去官太學<lb/>
生張榜舉幡小敎場諸生千餘人會幡下奔走<lb/>
<pb n="KR4f0010_SBCK_051-17b"/>
訟訴榜獨上疏願冠鐵冠挾鋘斧殺身以直公<lb/>
有詔許留用榜繇是顯名天下而公遂不復出<lb/>
矣築庵於孤山之麓名其堂曰快雪山雲團戸<lb/>
湖水浮堦禪燈丈室清歌洞房海內望之以爲<lb/>
仙眞洞府凡九年而卒卒之日晨噉粥俛拾箸<lb/>
于地臂不能舉屈一臂以支枕熟睡至夜分形<lb/>
神離矣書生朱鷺作放箸歌十章以謂公方寸<lb/>
湛然人世閒功名冨貴恩讎毁譽撒手放下不<lb/>
啻如一箸云爾公爲文章踈朗通脫不以刻鏤<lb/>
求工惟佛乗之文爲憨山諸老所推服有眞實<lb/>
<pb n="KR4f0010_SBCK_051-18a"/>
居士集若干卷其子有俊才不重督課嘗曰古<lb/>
有神人生數子各取著一深窟中與七日糧踴<lb/>
身入靑㝠數子各勇怖奮迅忽到父所過七日<lb/>
不出死矣我於汝曹亦如此其解脫世相皆此<lb/>
類也昔者元好問之論士曰氣曰量曰品品之<lb/>
所在不風岸而峻不表襮而著不名位而重不<lb/>
耆艾而尊天地之美器造化靳固之不輕予人<lb/>
閱千萬人之衆歷數百年之久乃一二見之嗚<lb/>
呼如馮公者豈非其人與不然則何以其位不<lb/>
大齒不尊而風流弘長衣被海內迄於今未艾<lb/>
<pb n="KR4f0010_SBCK_051-18b"/>
與謝安石之採藥携伎房次律之彈琴奕碁天<lb/>
下後世胥以王佐歸之豈以用不用爲軒輊與<lb/>
公固巳觀化而去視身後之名亦一箸耳而余<lb/>
之所以論公者如此公卒於萬曆乙巳十月廿<lb/>
二日享年五十有八子三人驥子鵷雛去邪葬<lb/>
公於西溪之梅塢公所樂游欲携家地也余與<lb/>
鵷雛好而驥子之子文昌游於吾門公殁後三<lb/>
十八年文昌奉其父所述行状來請銘銘曰<lb/>
公嘗夢游金膏水碧宛委之山摽峯置嶺錯落<lb/>
周阹朱門雙鍰銖衣委珮旌幢導迎藹藹仙官<lb/>
<pb n="KR4f0010_SBCK_051-19a"/>
王堦平墄庭樹擊戞筝瑟珊珊金床瑶席服御<lb/>
尚煖封識宛然九秋爲期如屈信臂放箸却還<lb/>
孤山西溪梅花萬樹淸瑶明玕山高水深鳥啼<lb/>
花落總非人閒良嘗舊篆桐柏新銘閱千萬年<lb/>
　　都察院右副都御史巡撫山東贈資善大<lb/>
　　夫兵部尚書徐公墓誌銘<lb/>
公姓徐氏其先處仁以尚書從宋南渡僑居姚<lb/>
江四傳爲彥明令嘉禾占籍海鹽今爲嘉興海<lb/>
鹽人也公諱從治字仲華曾祖璹祖鼎父應奎<lb/>
祖父皆贈資善大夫兵部尚書妣皆夫人公之<lb/>
<pb n="KR4f0010_SBCK_051-19b"/>
祖病隆冬思食瓜父泣禱於西疇瓜累累臥藁<lb/>
葉下人呼爲孝瓜徐母黃氏夢金甲神執干舞<lb/>
中庭寤而生公甫四歲海潮夜溢床搨簸蕩忽<lb/>
有廚浮床下端坐而免十歲讀袁紹檄豫州文<lb/>
拍几歎詫塾師問之曰恨不生當其時手馘老<lb/>
暪耳萬曆癸卯領鄕薦丁未舉進士知安慶桐<lb/>
城縣勾稽畝稅平亭獄訟朞年而大治大水浪<lb/>
過峽山口視其刻石曰宋理宗紹定四年洪水<lb/>
至此蓋五百年矣乗舩破浪軒頓巨浸中相度<lb/>
捍禦灑沈賑饑全活無算水降按行圩岸築堤<lb/>
<pb n="KR4f0010_SBCK_051-20a"/>
八萬七千餘丈晝夜雜作土實石堅水不復爲<lb/>
害居官彊直不善事御史外計當量移自請改<lb/>
武學敎授轉國子助敎遷南京禮部主事至郞<lb/>
中知山東濟南府屬邑官吏解銀林立堂下公<lb/>
援筆判牒尾次第舒鴈引去東方多事募百金<lb/>
之士捐金推食搏力勾卒其後征妖捍萊拳勇<lb/>
歙集蓋取諸此也舉治郡卓異賜金錫宴升山<lb/>
東按察司副使分守兖東而白蓮賊之變作公<lb/>
受命監軍鞾刀䇿馬亂漲河衝黑雨夜半入兖<lb/>
城賊塞路要遮弗顧也大軍將攻鄒公語大將<lb/>
<pb n="KR4f0010_SBCK_051-20b"/>
楊肇基曰兵法攻城爲下賊精銳聚紀城夏店<lb/>
踞鄒滕之中吾擊其首尾其中必兩救不如擣<lb/>
其中堅冲堅破則兩城皆瑕矣分一師陽攻鄒<lb/>
大將從閒道疾趨攻嶧賊恇駭焚其營寨奔滕<lb/>
賊之大勢熸矣我軍圍鄒未下公曰師老矣頓<lb/>
兵城下無益不如分兵勦滕斷其右臂使不得<lb/>
相救鄒可立破也乃率三將簡驍勇直擣滕城<lb/>
賊棄滕退保兩伏山以輕騎躡擊之而逸者勿<lb/>
追伏山之賊盡矣於是急攻鄒鑿城通道賊泥<lb/>
首乞降擒賊首徐鴻儒獻捷赦脅從四萬六千<lb/>
<pb n="KR4f0010_SBCK_051-21a"/>
有奇觸冐矢石櫛沭暑雨巢車晝望鈿甒夜偵<lb/>
在行閒六月勞不解甲倦不支枕計殱妖之伐<lb/>
公功爲多陞布政司右叅政分巡濟南叙功加<lb/>
右布政使督漕江南會蓮妖再發東撫王公惟<lb/>
儉謂非公不能辦賊題留守沂按臣力主撫與<lb/>
公異議遂請告歸養復中外計量移卽家起薊<lb/>
州兵備尋加左布政使奴警益急薊撫皆庸人<lb/>
不可與共事復移病歸里不兩月奴入大安口<lb/>
陷遵化薊撫伏法而公益見推重辛未起山東<lb/>
武徳道兵備及淮而孔有德叛攻陷濟南六邑<lb/>
<pb n="KR4f0010_SBCK_051-21b"/>
倍道宵征赴監軍之命於萊無何拜都察院右<lb/>
副都御史巡撫山東二月朔與萊撫謝公璉同<lb/>
日受事卽日賊巳抵城下自二月四日至於四<lb/>
月肉薄環攻不舍晝夜礮石星流飛矢雨射城<lb/>
中蒙頭而炊負戸而汲公意氣自若激厲將士<lb/>
拊巡夷傷栖止麗譙誓共生死賊舞梯衝攻我<lb/>
自三靣至於八靣我伏鎗砲須其上而擊之賊<lb/>
築高臺瞰我自一臺至三四臺我緃機火焚其<lb/>
臺而堕之賊闕地道穴我深可旋馬自一洞至<lb/>
數十洞潜隧響穿城隅逬塌幾陷者數矣我用<lb/>
<pb n="KR4f0010_SBCK_051-22a"/>
穴塹寘壺焚穬縱火之法薰尸滿窟賊死者無<lb/>
算公又與總戎楊御蕃遊擊彭有謨選擇死士<lb/>
懸門突擊後先搏戰殺賊數千人贊畫主事張<lb/>
國臣奉撫議以出援兵皆畏賊左次主者亦聽<lb/>
之以爲撫成則萊圍自解姑以援萊爲名耳三<lb/>
月初國臣遣使爲賊求撫公嚼齒大罵安得尚<lb/>
方劒斬此大奸細乎乃抗疏白其狀曰國臣以<lb/>
撫爲賊解嘲而賊借撫爲緩兵急攻之計國臣<lb/>
使每一至則賊攻轉急國臣曰我不當縋城出<lb/>
擊以怒賊也果爾則必使賊任意攻打我拱手<lb/>
<pb n="KR4f0010_SBCK_051-22b"/>
以萊授賊如孫元化斷送登城故事而後可成<lb/>
國臣之撫乎當孔賊之過靑也舊撫臣余大成<lb/>
擁兵三千追擊甚易元化遺書云賊巳就撫兵<lb/>
不可往東一步以壞撫局大成如其戒而止及<lb/>
至登城明知張燾兵巳順孔賊又使燾領兵出<lb/>
戰又聽三百餘賊誑言而開門揖盗致登城數<lb/>
十萬生靈盡作刀頭之鬼今萊城被圍賊視臣<lb/>
等猶元化也公然爲之解曰吳橋激變有因也<lb/>
一路封刀不殺也一聞詔使遂止兵不攻也吾<lb/>
誰欺欺天乎今元化入京巳久又得國臣僞報<lb/>
<pb n="KR4f0010_SBCK_051-23a"/>
盈庭集議必以爲一紙賢於十萬援兵絶跡不<lb/>
來職此故矣臣死當爲厲鬼殺賊斷不敢以撫<lb/>
之一字靣謾　至尊淆亂國是送封彊而戕生<lb/>
命一誤再誤不可收拾也疏入中朝皆不以爲<lb/>
然公方重圍困守無以罪也而賊徒益棄疾於<lb/>
我四月十六日架元化所遺西洋大礮攅擊城<lb/>
西南隅勢甚厲公方簡閱丁壯指麾出戰左右<lb/>
請少避之公曰不可語未絶口礮中顙額身仆<lb/>
血膋中萊撫馳而撫之絶矣萊人大臨守陴者<lb/>
皆哭其子同貞等自淛來奔喪扶櫬返葬　朝<lb/>
<pb n="KR4f0010_SBCK_051-23b"/>
廷聞而傷之追贈資善大夫兵部尚書䕃一子<lb/>
錦衣衞百戸世襲予祭葬賜祠額曰忠烈嗚呼<lb/>
兵部條上方略固曰萊撫守萊東撫駐靑調度<lb/>
公不入萊可也公不入萊必不死公不死而號<lb/>
於人曰我奉詔駐靑不敢失尺寸雖亡萊不任<lb/>
受罪也公之意以爲東撫控壓全齊駐靑不足<lb/>
以鎭萊人之心而入萊則可以繫全齊之命委<lb/>
一身於孤城示全齊之人以必死而刼之以不<lb/>
得不救是公之居萊者所以救萊也賊盡銳合<lb/>
圍累旬浹月慮我師之綴其後必不敢解圍長<lb/>
<pb n="KR4f0010_SBCK_051-24a"/>
驅狼豕奔突是公之守萊者所以保全齊也賊<lb/>
致死於萊力盡不抜勞瘁單乏師老形變解圍<lb/>
之後以全力䠞登賊三鼔氣竭枝梧撑拒不翻<lb/>
城內應則銜尾宵遁是公之固萊者所以復登<lb/>
也柳子厚論睢陽之事曰俾其專力於東南去<lb/>
備於西北力保於江淮而功靖乎醜虜以此論<lb/>
公斯得其大者雖然世知公以死守萊之爲功<lb/>
而不知其以死拒撫之尤爲功也賊以撫謾登<lb/>
以撫謾萊且以撫謾中朝而獨不能謾公公死<lb/>
之後馴至於侮明詔戕命使而萊卒堅守不下<lb/>
<pb n="KR4f0010_SBCK_051-24b"/>
公以死持之也故曰其功在萊登之撫疆吏主<lb/>
之萊之撫中朝主之公之拒撫非拒賊也而拒<lb/>
中朝也拒求撫之賊易拒主撫之中朝難以死<lb/>
拒賊易以必死拒中朝難故曰其功在社稷嗚<lb/>
呼斯其故難言之矣公爲人孝友廉潔正直忠<lb/>
厚矜細行勤小物和不狥人介不絶俗蓋質有<lb/>
其文彬彬名實之君子也爲吏去觚角絀雕琢<lb/>
有所施設機張鍵閉往往能出人薊門軍索餉<lb/>
圍撫院於遵化公單騎馳入隂部署夷丁標兵<lb/>
分營四門按兵不動登城而呼曰給三月糧趣<lb/>
<pb n="KR4f0010_SBCK_051-25a"/>
歸守信地否將擊汝衆聲　如雷薨然而散其<lb/>
沈幾應變類此而惜其所就之止于此也公殁<lb/>
時六十有一妻黃氏累封夫人子五人同貞恩<lb/>
貢生襲錦衣衞西司房理刑副千戸有貞益貞<lb/>
濟貞復貞俱庠生女一字譚某崇禎七年十二<lb/>
月二日葬於曹家湖之阡在海鹽縣西三十里<lb/>
公宰邑考文所取士多以文章風節著周忠介<lb/>
順昌方御史震孺宮諭拱乾其尤也於是同貞<lb/>
屬宮諭件繫事蹟爲行狀而介御史以乞余銘<lb/>
銘曰<lb/>
<pb n="KR4f0010_SBCK_051-25b"/>
羯奴外訌王略中否專城失守列郡風靡婪婪<lb/>
孔賊閒釁反戈月暈重圍雷轟專車援孤蚍蜉<lb/>
控絶虎豹誓命沈城碎首飛礮公雖隕節萊完<lb/>
登復虚危之壄四履如幅遼西畿東朔馬縱橫<lb/>
金柝罷擊和門不扄禡牙樹纛孰非臣子委而<lb/>
去之如脫敝屣公碎一身以奠全齊使知國邑<lb/>
重於命軀　帝庸勸節峻逼台司逃臣骨驚志<lb/>
士髪植享祀有嚴鄕夢不假睢陽廟中雒陽城<lb/>
下忠表汗竹烈光羽林斲石幽竁永質古今<lb/>
　　南京大理寺評事張君墓誌銘<lb/>
<pb n="KR4f0010_SBCK_051-26a"/>
崇禎壬午四月闖賊再圍汴城五閱月不解張<lb/>
君以南評事里居分守北城傾家以給守者民<lb/>
皆願爲君死秋盡黃河水大至挾霖雨灌城越<lb/>
三日賊游騎入之君猶效死不去賊怒揮刃<lb/>
墮水中其子寧生乘船來援乃得出十月初九<lb/>
日創甚卒於封丘之寓館享年六十有五十一<lb/>
月十六日渴葬于城西三里河之新塋寧生避<lb/>
難南奔持宗伯孟津公之書哭而謁銘於余嗚<lb/>
呼今天下士氣竭臣節靡逃亡俘虜相視以爲<lb/>
固然頃者荆襄陷沒持斧之使俛首臣服夾侍<lb/>
<pb n="KR4f0010_SBCK_051-26b"/>
而先馬又見告矣當此之時有如張君者唱明<lb/>
君臣大義技柱於重圍絶地之中洪水浸之而<lb/>
不驚白刃臨之而不懾使天下士大夫相朂以<lb/>
致命遂志無委辟之患難無倖生之臣子所以<lb/>
勸忠孝而勵頑頓者可謂至矣吾將取以爲臣<lb/>
鵠焉其忍不誌而銘之乎君諱如蘭字子馨其<lb/>
先山西沁水人也高祖銳弘治中爲開封府推<lb/>
官因家焉銳生舜臣舜臣生電電生尚德尚德<lb/>
徙睢州君之父也君之姑嫁孫中丞中丞愛君<lb/>
夙惠俾從其姓補博士弟子員弱冠舉鄕試久<lb/>
<pb n="KR4f0010_SBCK_051-27a"/>
之不第署封丘敎諭知同官冨平二縣遷南京<lb/>
大理寺評事覃恩請　勑命始復張姓君爲政<lb/>
潔廉慈愛疆力耆事在同官建重關以扼虜築<lb/>
石堤以捍城人至今頼之冨平簪筆吏千餘人<lb/>
囊槖盤㸦通輕俠傾京師君壹切案治相傳勑<lb/>
莫敢犯逋賦益起咸寧爲冡宰依倚逆奄修怨<lb/>
於舊宰冨平公君力持之政聲藉甚僅量移南<lb/>
評事復坐除名咸寧螫之也咸寧敗奉詔以原<lb/>
官起用而君遂不復出家食十五年而終君自<lb/>
少至老讀書强學朱黃二毫不省去手手鈔經<lb/>
<pb n="KR4f0010_SBCK_051-27b"/>
史別集說家之書至數百卷好法帖古印斷碣<lb/>
殘章搜訪於崩厓古冡榛莽煨燼之中考點畫<lb/>
辨欵識今之趙明誠吾子行也有亭圃在改臺<lb/>
繁圃閒與詞人張林宗阮大冲飲酒射獵登高<lb/>
賦詩極望平蕪歎杜甫高李之不可作蓋君之<lb/>
爲人不獨其孝友忠義凜然大節而倜儻博達<lb/>
中原豪俠亦未有能先之者嗚呼已矣可勝歎<lb/>
哉君娶雷氏王氏生三子曰寧生㳟生保哥寧<lb/>
生爲國子生以城守有功題敘礧砢有志節稱<lb/>
爲君子者也寧生之來也余與之坐而問曰君<lb/>
<pb n="KR4f0010_SBCK_051-28a"/>
所著書及金石錄猶有存乎泣曰皆問諸水濵<lb/>
矣王孫西亭竹居父子藏書及王損仲之彜鼎<lb/>
猶存乎曰盡矣問張林宗阮太冲曰林宗盡室<lb/>
以茷渡筏絓於屋角覆焉太冲漂浮遇大樹入<lb/>
於其腹槁而死嗚呼中州數百年文物與儒雅<lb/>
風流一旦俱盡其不獨爲君悲而已也銘曰<lb/>
汴京城闕兮再困重圍河伯不仁兮相其淫威<lb/>
矯矯張君兮誓死自持河身可徙兮我心不移<lb/>
佳城鬱鬱兮大河之湄滄桑陵谷兮刻此銘詩<lb/>
<pb n="KR4f0010_SBCK_051-28b"/>
<pb n="KR4f0010_SBCK_051-28b"/>
</p>
<p>
</p>
  </div>
</body>
</text>
</TEI>
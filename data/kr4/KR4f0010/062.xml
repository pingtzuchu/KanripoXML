<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_062-1a"/>
牧齋初學集卷第六十二<lb/>
　神道碑一<lb/>
　　嘉議大夫吏部左侍郞兼翰林院侍讀學<lb/>
　　士贈資德大夫太子少保禮部尚書兼翰<lb/>
　　林院學士謚文毅趙公神道碑銘<lb/>
趙文毅公之卒也七年而克葬葬二十三年而<lb/>
褒䘏贈謚彝典始大備又八年而崇禎六年距<lb/>
公卒三十有八載而謙益始書其墓隧之碑謹<lb/>
按趙氏其先宋簡國良顯公仲談之後其子中<lb/>
大夫士鵬守江隂軍遂家焉曾祖諱實徙居嘗<lb/>
<pb n="KR4f0010_SBCK_062-1b"/>
熟祖諱玭父諱承謙廣東布政司叅議嫡母蕭<lb/>
氏母張氏公諱用賢字汝師中隆慶五年進士<lb/>
選翰林院庶吉士授簡討萬曆六年江陵張公<lb/>
當國父䘮有　詔起復公抗疏請聽終制杖六<lb/>
十爲編氓家居六年以原官召用陞右春坊右<lb/>
贊善久之遷司經局洗馬𬋩國子監司業又遷<lb/>
右春坊右庶子十五年以詹事府少詹事管南<lb/>
京國子監祭酒明年陞南京禮部右侍郞十九<lb/>
年召爲禮部右侍郞兼翰林院侍讀學士敎習<lb/>
庶吉士二十一年改吏部左侍郞兼官如故未<lb/>
<pb n="KR4f0010_SBCK_062-2a"/>
幾移疾歸里二十四年三月十五日卒于家年<lb/>
六十有二葬羅墩之阡公應庻嘗選名在第四<lb/>
　穆宗皇帝拔置第一事　神宗皇帝爲史官<lb/>
長身聳肩議論風發突兀班行中人望而識之<lb/>
江陵之起復也公與編修吳中行刑部郞艾穆<lb/>
沈思孝進士鄒元標後先拜杖　闕下削籍里<lb/>
居江陵威權日盛人咸謂禍至無日公闔門誦<lb/>
讀意氣自如公有女許御史吳之彥之子鎭之<lb/>
彥懼及坐鎭于其弟下曰婢子也用以辱公公<lb/>
返幣告絶之彥乃大喜公亦不以屑意也壬午<lb/>
<pb n="KR4f0010_SBCK_062-2b"/>
江陵卒朝政大變　上始召用公當是時吳縣<lb/>
申公新安許公執政江陵舊人未汰除者猶布<lb/>
滿九列見公等驟起田閒不能無內慚且忌而<lb/>
公與吳公起家詞林執政者惴惴然懷應侯蔡<lb/>
澤之恐會御史李植江東之故以攻江陵擢用<lb/>
不快於吳縣連章侵之新安大怒遂攘臂攻江<lb/>
李而其疏所謂意氣感激偶成一二事自負以<lb/>
不世之節號召浮薄喜事之人黨同伐異誣上<lb/>
行私者蓋專指公等也江陵威震人主奪情議<lb/>
起舉國保留若狂彗星出西南長亘天道路以<lb/>
<pb n="KR4f0010_SBCK_062-3a"/>
目公等出萬死不顧一生爲國家計綱嘗何謂<lb/>
偶成一二事江陵之餘黨蠅營狗苟皆䕶惜之<lb/>
如頭目而獨以朋黨坐公等新安於是乎忮而<lb/>
傎矣公抗章請罷極言朋黨之說漢宋小人所<lb/>
以去君子而空人國者慮開讒賊之端遏仁賢<lb/>
之路騁報復之私淆是非之公長謟諛之風來<lb/>
壅蔽之漸其詞甚辨而直忌者無以難益深恨<lb/>
公太倉王公亦以忤江陵起甫入朝上八不平<lb/>
之疏力攻江李其意亦未嘗不在公等也自時<lb/>
厥後交口沓舌明與公等爲難而公知必不見<lb/>
<pb n="KR4f0010_SBCK_062-3b"/>
容求去不得遂引而南矣公之南也執政畏偪<lb/>
心倖其稍遠及其久次于南也海内望公旦夕<lb/>
枋用爲之挼手扼腕其語不絶于耳則又患而<lb/>
苦之吏部郞趙南星抗論時事謂不當以畱署<lb/>
棄公朝堂爲之大閧執政雖責譴給事郞署之<lb/>
右公者終不得巳而召公比太倉再相有　三<lb/>
王竝封之命公極論其不可且曰錫爵初至之<lb/>
日慨然以冊立爲第一事引而身任之乃御札<lb/>
之密封揭帖之獨進閣臣禮部咸不與知一旦<lb/>
諭從中出道路籍籍謂默有啓告致成此舉數<lb/>
<pb n="KR4f0010_SBCK_062-4a"/>
千里應召而來曾未浹月踰旬而巳蒙不韙之<lb/>
疑錫爵之心亦豈能安於此哉疏上事得寢而<lb/>
公旋進貳冡宰與部郞顧憲成辨論人材以進<lb/>
賢退不肖爲巳任物望益附公公故所絶婚吳<lb/>
之彥者太倉人也遣其子鎭飛章訐公當國者<lb/>
主之蜚語流聞中外<graphic n="KR0837" url="https://raw.githubusercontent.com/kanripo/KR-Gaiji/master/images/KR0837.png" mimeType="image/png"/>洶公抗疏力辯求去章<lb/>
三上得請舉朝大閧訟公者章滿公車咸報聞<lb/>
御史大夫李公世達御史吳弘濟吏部郞安希<lb/>
范刑部孫繼有譚一召皆相繼去行人高攀龍<lb/>
力排宵人鄭材楊應宿希風吠聲又得重譴去<lb/>
<pb n="KR4f0010_SBCK_062-4b"/>
於是善類一空朝右持淸議者嚄唶莫敢發聲<lb/>
當路相慶數年來黨局妯騷自今幸少得齂泗<lb/>
矣當時之傾公與慶曆中以孤甥女子之獄誣<lb/>
歐陽公略相類歐陽終得白且大用而公一去<lb/>
不復此可爲歎息者也蓋嘗論之公之見逐在<lb/>
癸巳而其械成于癸未甲申兩年之閒不獨公<lb/>
生平用舍之局決于此而壬午以後四十餘年<lb/>
之朝局亦懸于此何也江陵旣逝執政之精神<lb/>
才術不用之以反舊政圖國恤而專用以枝柱<lb/>
公等吳沈江李樹的于前鄒趙顧高俠轂于後<lb/>
<pb n="KR4f0010_SBCK_062-5a"/>
裁量執政水火薄射而公爲之魁難乎其免矣<lb/>
始坐公以朋黨旣逐公以婚姻竝一機牙也故<lb/>
曰公生平用舍之局決於此也執政旣疑公舉<lb/>
不信海內賢士大夫于是乎燈傳鉢授爲畱中<lb/>
永錮之法以壅遏淸議消磨人才公沒之後正<lb/>
人皆不見登用用亦不久而所謂鄒趙顧高者<lb/>
遂與黨議相終始故曰壬午以後四十餘年之<lb/>
朝局亦懸于此也公爲人孝友誠信公忠强直<lb/>
未嘗一日忘君父未嘗一念不在天下國家雖<lb/>
嬉遊燕笑酒酣樂作偶語及之未嘗不側席而<lb/>
<pb n="KR4f0010_SBCK_062-5b"/>
嘆投箸而起也拜杖之日刲敗肉如掌陳夫人<lb/>
腊而藏之公意有所不可嚙齒奮臂輒從容奉<lb/>
櫝進曰公且休矣盍亦爲餘腊地乎公爲之斂<lb/>
容嘆息而終不能改也東南財賦甲天下賦斂<lb/>
日增而科派無别徵輸日急而隱漏多端公訪<lb/>
求悉其利弊在宮坊延進士袁黃商搉四十七<lb/>
晝夜條陳十四事上之執政不說以謂南人不<lb/>
當言南事終寢閣不行在南雍修國學舉遺賢<lb/>
復勛舊送監之制斥豪右侵占之地郭文毅奉<lb/>
爲絜法在南五年亟請建儲早敎　元子及宥<lb/>
<pb n="KR4f0010_SBCK_062-6a"/>
言官李沂斥閹鯨最爲剴切令公得行其志竟<lb/>
其學君子必進小人必退國本必早定生民必<lb/>
乂安而　神熹之際國家必無鈎黨之禍公之<lb/>
不用蓋昔人所謂蒼生無福者而豈一人之故<lb/>
哉公强學好問老而彌篤午夜攤書夾案燃巨<lb/>
燭窻户洞然毎至達旦其爲文章博達詳贍尤<lb/>
長於奏議書牘有文集若干卷晚年撰三吳文<lb/>
獻志國朝典章因革錄未就而卒公初娶張氏<lb/>
早喪又娶湯氏能爲五七言小詩又娶陳氏子<lb/>
三人琦美刑部郞中余嘗表其墓祖美國子監<lb/>
<pb n="KR4f0010_SBCK_062-6b"/>
生倜儻有父風隆美敘州知府以廉辨聞女七<lb/>
人皆歸士族孫男女若干人曾孫男女若干人<lb/>
琦美隆美皆公沒補廕　先帝思公有功國本<lb/>
又䕃祖美之子士履爲中書舍人諸孫皆競秀<lb/>
而隆美之子士春舉鄕書公之沒也小人希當<lb/>
國㫖數尋聲吠公子弟凛凛懼禍以故卹典遼<lb/>
緩墓碑亦久而未立觀於公之身後則公之剛<lb/>
腸直節顑頷於當世者其又可思已矣銘曰<lb/>
龍淵大阿剸犀截龍遇彼柔蔓鈍其鍔鋒暨暨<lb/>
江陵蛟龍豹虎禮變金革權傾宮府公奮巨手<lb/>
<pb n="KR4f0010_SBCK_062-7a"/>
刜其狂顚陽劍一麾有光屬天江陵以後盤互<lb/>
<graphic n="KR1166" url="https://raw.githubusercontent.com/kanripo/KR-Gaiji/master/images/KR1166.png" mimeType="image/png"/>枒便文自營載鬼一車葛藤蔓草孰斧斯之<lb/>
氷刃霜鍔將安所施國家多故黨論椽揭天不<lb/>
祐助人與奚孽白日行天大星隕庭元氣渾顥<lb/>
烱然上升死爲閻羅司彼姦虣金碧之神尅期<lb/>
來告讒邪螟特職競作羅治鬼斯克治人則那<lb/>
虞山熊熊江流如帶朝隮夕潮公赫斯在徵于<lb/>
史䇿質諸鬼神凡百君子眡此刻文<lb/>
　　資德大夫正治上卿都察院左都御史贈<lb/>
　　太子太保安邑曹公神道碑<lb/>
<pb n="KR4f0010_SBCK_062-7b"/>
傳曰不有君子其能國乎君子之進退關于世<lb/>
道之盛衰以吾師安邑曹公徵之豈不信哉萬<lb/>
曆中之黨議播于庚戌而煽于辛亥二三小人<lb/>
飛謀釣謗以一網盡東南西北之君子公以吏<lb/>
垣掌內計佐太宰冨平孫公稍斥其渠率其黨<lb/>
相與磨牙爭之久之公與冨平相繼引去公退<lb/>
而班行一空萬曆末年之黨局成矣泰昌元年<lb/>
公以太嘗少卿起家屢遷都察院僉都御史吏<lb/>
部左侍郞未幾逆閹之難作公進而旋退而天<lb/>
啓之黨禍烈矣　今上卽位召公爲左都御史<lb/>
<pb n="KR4f0010_SBCK_062-8a"/>
未幾閣訟又起公㨿法守經力爲糾正久之以<lb/>
年至乞身而公之生平遂與黨論相終始矣嗚<lb/>
呼俛仰三十年閒黨論三變雄唱雌禍黨同伐<lb/>
異以宮府爲城社以婦寺爲窟穴馴至于朝野<lb/>
震動衣冠塗炭而以人之國爲孤注然而丁卯<lb/>
之閹禍卽辛亥黜幽之伏戎也戊辰之閣訟卽<lb/>
丁卯媚閹之遺種也公剪其勾萌撞其機牙搘<lb/>
柱于三十年之前而其滋蔓潰決不可禁禦乃<lb/>
在三十年之後公之進也若南山之起于隴蜀<lb/>
天下仰爲維首其退也若黃河之沒于勃碣天<lb/>
<pb n="KR4f0010_SBCK_062-8b"/>
下猶用爲砥柱而其進而旋退退而不復進也<lb/>
山川沸騰穀洛交鬬夷虜寇盜亦相挻而起蓋<lb/>
自公之進退與黨論相終始而世道往復之際<lb/>
有難言者矣此可爲嘆惜者也公之爲人孝弟<lb/>
忠信明允篤誠如嶞山喬嶽未嘗有意自髙而<lb/>
登假者仰企焉如和風暄日未嘗有意近人而<lb/>
披拂者暱就焉立朝務持大議當事務存大體<lb/>
論人務取大節主張名敎扶養風義愛惜善類<lb/>
其素所畜積也而其于小人也有所彈劾處分<lb/>
未嘗不惻然如傷也一言之可採寸長之足錄<lb/>
<pb n="KR4f0010_SBCK_062-9a"/>
未嘗不引而進之也其或反唇相稽操戈入室<lb/>
未甞不引咎自責退而忘其誰某也與盰眙馮<lb/>
應京同舉進士以聖賢之學相鏃礪居家老屋<lb/>
三閒不蔽風兩席門葦簷含菽飮水端居叅究<lb/>
羣萃扣擊春星秋霜移日分夜壯而仕老而休<lb/>
終其身于學問之中而巳爲諸生時講求兵農<lb/>
錢賦邊防水利之要與應京訂經世實用書强<lb/>
半出諸腹笥授淮安府推官䕶陵寢禽劇盜爬<lb/>
搔淮泗閒利病其舉而措之者也在省垣論奏<lb/>
皆天下大計萬曆閒推六科人才如先朝之推<lb/>
<pb n="KR4f0010_SBCK_062-9b"/>
葉與中也居憲府雙藤倚户外百僚肅然有顧<lb/>
太康之風遲重寡言人或以衰晚目之及奴薄<lb/>
都門諭札日數十下條對商搉不移漏刻詰奸<lb/>
警備旋至立應精彊少年皆斂手嘆服知公爲<lb/>
有用之學也薄嗜慾勇辭讓進禮退義不失尺<lb/>
寸少宰之推也越關中馮恭定公而用公小人<lb/>
設械欲藉是兩惎之公固讓不可不旬月堅請<lb/>
去小人卒無以偒公其沉幾先物不俟終日皆<lb/>
此類也蓋嘗論之公之學惟仁與誠而巳騶虞<lb/>
之不殺鳯皇之不摶仁也春風之解凍夏雨之<lb/>
<pb n="KR4f0010_SBCK_062-10a"/>
解暍誠也仁則無我好賢疾惡皆一體也何惜<lb/>
乎黨議誠則無僞方内直外皆天則也何畏乎<lb/>
學禁易曰天之所佑者順也人之所助者信也<lb/>
惟仁與誠天佑之矣公之完名全身好德令終<lb/>
豈偶然哉若公之始終黨論不得究其大用則<lb/>
斯世自有任其咎者而于公何與哉公諱于汴<lb/>
字自梁平陽之安邑人也曾祖諱庠祖諱司民<lb/>
父諱希舜世有壹行皆以公貴贈左都御史而<lb/>
妣皆爲夫人公以崇禎庚午致仕歸里甲戌正<lb/>
月十九日考終于正寢壽七十有七夫人侯氏<lb/>
<pb n="KR4f0010_SBCK_062-10b"/>
子曰良以公任爲南京户部郞中丙子三月曰<lb/>
良奉　天子之休命大葬公于安邑北郭之賜<lb/>
塋後三年戊寅貽書謙益俾書其墓道之碑萬<lb/>
曆庚戌公與高陽孫公分試南宮謙益實出其<lb/>
門自是厠名部牒實與公相終始閣訟之興謙<lb/>
益爲黨魁公之晚出不爲時所容者亦以謙益<lb/>
故也追惟今昔君臣師友之閒有餘痛焉故敢<lb/>
牽連書之庸以徵于國史云耳銘曰<lb/>
晉水吳山有唐遺民參晉之區篤生異人龍宗<lb/>
有鱗鳳集有翼天生斯人以厈王國介圭不琢<lb/>
<pb n="KR4f0010_SBCK_062-11a"/>
精金有聲貞心匪石直筆如繩始登天垣卒踐<lb/>
憲府首攖宮隣載蹈金虎羣隂繁興孤陽一綫<lb/>
覽此鳳德介彼龍戰水火煎逼風雷喧豗正直<lb/>
是與厥德不回公之在朝頎然元老國有元龜<lb/>
士有師保公之在野皤皤壽耉讒消南箕譽象<lb/>
北斗　天子命我角巾西歸　上帝命我飾巾<lb/>
待期耀靈晝晦經星夜落浩然元氣還歸磅礴<lb/>
民思冬日士嘆長夜誰能畵筆雕繪造化節其<lb/>
一惠媲彼兩賢文中文淸季孟之閒白首門生<lb/>
纏悲安仰斲石刻詞永敝天壤<lb/>
<pb n="KR4f0010_SBCK_062-11b"/>
　　資德大夫都察院左都御史贈太子少保<lb/>
　　兵部尚書謚忠憲高公神道碑銘<lb/>
今上御極更始首僇逆閹言者始上故資德大<lb/>
夫都察院左都御史高公死狀　天子曰噫是<lb/>
吾守正捐生之臣也贈公太子少保兵部尚書<lb/>
謚曰忠憲崇禎三年某月公之子世儒始奉<lb/>
天子之寵命大葬公於錫山之阡俾謙益書其<lb/>
墓隧之碑謙益謹按我　皇祖神宗皇帝久於<lb/>
其位天下恬熙小人近倖孽牙其閒一二君子<lb/>
奮起下位以搘拄國是而朋黨之論始出所謂<lb/>
<pb n="KR4f0010_SBCK_062-12a"/>
一二君子者高邑趙公無錫顧公其尤也公舉<lb/>
進士實出趙公之門萬曆癸巳趙公忤時相被<lb/>
逐公以行人奉使還甫三日卽抗疏分别忠佞<lb/>
極言閣臣不當隂除異巳鋤善類以空人國奉<lb/>
　㫖詰問偘偘不少鯁避遂降掲陽縣潻註典<lb/>
史而顧公亦以言事罷歸無錫故有龜山先生<lb/>
東林書院公與顧公修復遺址講學其中久之<lb/>
東林之名益高海內淸名之士淹久不用者其<lb/>
應和益廣而羣小疾其厲已爭相標目遂譁然<lb/>
以東林爲質的天啓初大起廢籍公與趙公相<lb/>
<pb n="KR4f0010_SBCK_062-12b"/>
次枋用羣小滋不說會應山楊公疏擊逆閹魏<lb/>
忠賢而公以考覈回道御史褫閹之私人崔呈<lb/>
秀於是羣小合謀嗾忠賢曰東林必殺公忠賢<lb/>
怖且恚亦曰東林殺我然不知所謂東林者何<lb/>
等也甲子冬假會推事盡逐公等乙丑戍趙公<lb/>
逮楊公等殺之丙寅又逮公等七人公不辱死<lb/>
于水嗚呼朋黨之禍至於斯極矣然其所繇來<lb/>
久矣公與趙公實與之終始豈非天哉公初聞<lb/>
有使收捕與家人處分燕語若將治嚴就徵者<lb/>
夜分闚其室爐香拂然也封題宛然也及諸河<lb/>
<pb n="KR4f0010_SBCK_062-13a"/>
形神離矣裳衣戍削口鼻未嘗少沾濕也湛淵<lb/>
潔身不以苟生辱國北向叩頭不以垂絶廢禮<lb/>
結願來世不以之死忘君從容就義守死善道<lb/>
嗚呼難哉公爲人齋莊閑靜不苟訾笑淵停嶽<lb/>
峙如也束修立朝其發念未嘗不歸君父其持<lb/>
議未嘗不本名節其斡旋䕶持未嘗不在世道<lb/>
人才故以一散曹得譴去而天下以大人長德<lb/>
歸之其自田閒起家也　熹廟幼冲婦寺中外<lb/>
盤㸦爲窟穴公慨然以斥遺奸淸國本爲巳任<lb/>
抗章極論前後三四上羣小激怒　先帝謂訕<lb/>
<pb n="KR4f0010_SBCK_062-13b"/>
朕不孝欲以危法中公又請禁講學以撼公公<lb/>
弗爲動也御史大夫闕僉言推公公固辭不可<lb/>
公居恒謂此衙門得人可以救世申憲綱舉臺<lb/>
規察守令確有成畫受事之日雙藤倚户外風<lb/>
采肅然逾月而報罷當是時外庭攻閹急羣小<lb/>
依閹亦急公欲外輯外廷内齊政地中渙羣小<lb/>
爲彌縫匡救之計而亦莫能聽也嗚呼公之不<lb/>
能久於位者天也其不能救閹禍者亦天也公<lb/>
何與哉公生平學問以誦法程朱眞知實踐爲<lb/>
主揭陽之行發憤窮究所至登臨吊古雲水孤<lb/>
<pb n="KR4f0010_SBCK_062-14a"/>
淸益恍然發悟家居二十餘年水邊林下洗心<lb/>
退藏尤於靜中得力湛淵之時內不獲身外不<lb/>
見水皆我之靜境也委順而去與聖賢之曵杖<lb/>
易簀夫何以異嗚呼如公者斯可謂學斯可以<lb/>
講矣公諱攀龍字存之世爲嘗州之無錫人祖<lb/>
諱材父諱德徵妣陸氏實生公材有弟曰較任<lb/>
黃巖知縣壯而無子遂以公爲子其後皆以公<lb/>
貴贈太僕卿妣皆淑人妻王氏封淑人子三人<lb/>
世儒世學皆任子世寧邑諸生公之沒也世儒<lb/>
請于　朝得贈三代如公今官公卒于天啓丙<lb/>
<pb n="KR4f0010_SBCK_062-14b"/>
寅三月十七日享年六十有五其世次官爵及<lb/>
所著書若干卷誌于墓譜于家者皆不具書嗚<lb/>
呼近代朋黨之禍烈矣其始則宣政之碑也其<lb/>
中則淳慶之禁也最後則延熹建寧之獄也彼<lb/>
方立黨籍公則爲溫爲蜀其如公何彼方禁僞<lb/>
學公則爲雒爲閩其如公何彼方逞黃門若盧<lb/>
公則爲膺爲滂其又如公何精金之鍜百鋉良<lb/>
玉之火三日張羅布網蔓衍三朝愈變而愈毒<lb/>
適以完節卑公彼小人者冰山旣傾腐骨猶臭<lb/>
徒爲海內所咀嚼唾罵傳之無窮令其轉而自<lb/>
<pb n="KR4f0010_SBCK_062-15a"/>
計當亦知其不可也雖然公之忠君愛國死而<lb/>
彌篤靈修美人之思有餘恫焉何樂乎與惂淫<lb/>
謡諑之徒比長絜短于身後也然則嬋媛太息<lb/>
攄幽憤以告來者其亦吾黨之爲而無乃非公<lb/>
之志也與謙益不肖附公臭味之末慬而不死<lb/>
敢因公碑首麤述朋黨梗槪而系之以銘銘曰<lb/>
唐虞世遠麟鳳憂出非其時來何求高冠長佩<lb/>
芳澤稠珩璜琚瑀紛相摎回翔延佇經九秋虹<lb/>
蜺揚光白日雺蘭芷不分蕙爲茅先君後身衆<lb/>
所讎一夫九首擇肉投　帝閽高高靈璅幽死<lb/>
<pb n="KR4f0010_SBCK_062-15b"/>
暴都市生纍囚天地爲籠逝何繇淸冷之淵水<lb/>
淊滔蹇裳抗跡依前修崖山巨浸淸淮流公非<lb/>
水解乃天遊皎如白日臨中洲扈從　三后參<lb/>
前駈雲旗晻靄衛九斿手援斗柄駕龍輈騎鯨<lb/>
被髮覽冀州俯視人世殷戈矛蜩螗沸羮爭嘲<lb/>
啁靈不言兮心豫冘乗風載雲過帝丘<lb/>
　　文林郞福建道監察御史贈太中大夫資<lb/>
　　治少尹太僕寺卿周公神道碑銘<lb/>
天啓元二之閒逆閹忠賢巳居中用事周公爲<lb/>
御史因盛夏冰雹論內臣爲害訟言攻之當是<lb/>
<pb n="KR4f0010_SBCK_062-16a"/>
時閹猶未改名公疏所謂魏進忠者也公旣首<lb/>
發閹奸而後先言乳母不當入宮近侍不當典<lb/>
兵皆以剪閹之翼而遏其機牙迨癸亥内計極<lb/>
論閹與其私人郭鞏交關亂政狀鞏大慚且懼<lb/>
諸與鞏濳附閹者聳聽喘汗人自以爲麗公白<lb/>
簡遂聚族而謀公矣乙丑閹徵楊魏諸公考死<lb/>
羣小脅閹曰必殺周某遂嗾吳江舊貪令曹欽<lb/>
程飛章告公公喪父里居坐削籍追賍獄未上<lb/>
而檻車徵矣公之下詔獄也以丙寅四月十三<lb/>
日其畢命也以六月十七日年僅四十有五越<lb/>
<pb n="KR4f0010_SBCK_062-16b"/>
七日始得出暴尸都市肢體斷爛其慘毒視楊<lb/>
魏一也公被急徵後織閹又飛章誣奏傳言將<lb/>
孥僇公之母以驚死所坐贓多不能償其子廷<lb/>
祚廷祉亦旦夕祈死會　今天子御極遂竭蹷<lb/>
詣闕訟冤　天子嘉公首發奸逆贈太僕寺卿<lb/>
褒䘏有加又　詔所司定鞏等罪狀於是天下<lb/>
雖芸夫牧竪無不稱公之忠爲之嗟咨嘆泣而<lb/>
咀嚼鞏等恨不得臠其肉也嗚呼公又何憾哉<lb/>
公爲兒時聞其父談楊忠愍事輒抵掌曰好好<lb/>
念其祖之死於冤也燈窻誦讀流涕覆靣甫入<lb/>
<pb n="KR4f0010_SBCK_062-17a"/>
臺卽疏請昭雪焉其言事傳㫖廷杖者三比其<lb/>
得免言笑舉止無以異也下獄考掠逾兩月無<lb/>
屈詞且死以老母爲念無怨言其死於忠孝蓋<lb/>
天性也公少儁傑廉悍遇事風發舉進士益自<lb/>
刮磨飭理以跱聲業釋褐爲武康知縣視篆德<lb/>
淸調煩仁和剔宿蠧斷疑獄三邑皆以爲神明<lb/>
其在西臺諳熟典故曉畼法令慷慨發舒知無<lb/>
不言東事之殷也議恢復計兵餉責成中樞執<lb/>
政皆鑿鑿可施行巡視光祿歲覆冐破二萬餘<lb/>
金閹王體乾以郊廟享用爲言公据會典駮正<lb/>
<pb n="KR4f0010_SBCK_062-17b"/>
閹亦爲屈服鞏被彈猶狺狺不相下公曰今劉<lb/>
朝典兵行邊鞏能出片𥿄遏朝吾請爲洗交結<lb/>
之名鞏噤不敢應其善抗辯屈人皆此類也公<lb/>
每昌言于朝謂士大夫當持平心渙黨議無使<lb/>
國家爲熙寧紹聖之續其言論風㫖於世所指<lb/>
目賢人君子亦不盡相附麗而魏公在諫垣尤<lb/>
爲牴牾及內外勾連中㫖數出慨然知國事日<lb/>
非而是非邪正不可假易也于是大臣言官相<lb/>
繼放逐遂不惜傾身願與之同去與之同罪而<lb/>
卒與之同禍嗚呼公可謂忠讜持達致身授命<lb/>
<pb n="KR4f0010_SBCK_062-18a"/>
之君子矣公諱宗建字季侯蘇州之吳江人也<lb/>
曾祖諱用吏部尚書贈太子太保謚恭肅祖諱<lb/>
式舉人父諱輯符母顧氏太僕寺卿諱存仁之<lb/>
女祖父皆以公贈太僕寺卿而妣皆淑人妻申<lb/>
氏封淑人子男六人廷祚以䕃爲國子生廷祉<lb/>
邑諸生後公卒次廷禧廷禖廷祺廷禥廷祚以<lb/>
崇禎五年十二月葬公於叟字圩之賜塋惟公<lb/>
與魏公爭論故僉院王公德完遂相擊排魏描<lb/>
畫其末路而公䕶惜其初節所謂相爭如虎者<lb/>
也及糾鞏疏出魏公亦聞而嘆焉魏周之爭舉<lb/>
<pb n="KR4f0010_SBCK_062-18b"/>
朝幾分左右袒旣而隷黨籍死閹禍白首同歸<lb/>
闔棺論定閹之煽虐殆天所以成公等與余於<lb/>
墓隧之碑重複書之不獨使兩家子弟通知二<lb/>
父志亦以信于後世云耳銘曰<lb/>
國有㭬人金虎在旁羣小蠅附厥翼始張雄唱<lb/>
雌和設隂施陽公首奮筆扶摘附璫譬如迅震<lb/>
破彼蟄藏飛謀釣謗倳刃以償葦笥之籍始於<lb/>
魏揚瓜蔓及公討捕刋章身塡牢户䰟復桁楊<lb/>
腐肉安逃枯骨何葬明明昊天云何弗愴　神<lb/>
　熹之際黨論拒撑分部立墠沸羮楊湯塡河<lb/>
<pb n="KR4f0010_SBCK_062-19a"/>
濁流焚玉崑岡勞臣志士同歸一坑<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>熖焚如<lb/>
顯此忠良孰云長夜天晶日光嗟我于公同籍<lb/>
同方我爲黨魁慬而後亡悼往撫今有淚盈眶<lb/>
刋文碑石過者衋傷<lb/>
牧齋初學集卷第六十二<lb/>
<pb n="KR4f0010_SBCK_062-19b"/>
</p>
<p>
</p>
  </div>
</body>
</text>
</TEI>
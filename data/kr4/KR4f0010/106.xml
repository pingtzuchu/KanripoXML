<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_106-1a"/>
牧齋初學集卷第一百六<lb/>
讀杜小箋上<lb/>
　歸田多睱時誦杜詩以銷永日閒有一得輒<lb/>
　舉示程孟陽孟陽曰杜千家注繆僞可恨子<lb/>
　何不是正之以遺學者予曰注詩之難陸放<lb/>
　翁言之詳矣放翁尚不敢注蘇予敢注杜哉<lb/>
　相與歎息而止今年夏德州盧户部德水刻<lb/>
　杜詩胥鈔屬陳司業無盟寄予俾爲其叙予<lb/>
　旣不敢注杜矣其又敢叙杜哉予嘗妄謂自<lb/>
　宋以來學杜詩者莫不善於黃魯直評杜詩<lb/>
<pb n="KR4f0010_SBCK_106-1b"/>
　者莫不善於劉辰翁魯直之學杜也不知杜<lb/>
　之眞脉絡所謂前輩飛騰餘波綺麗者而擬<lb/>
　議其橫空排奡奇句硬語以爲得杜衣鉢此<lb/>
　所謂旁門小徑也辰翁之評杜也不識杜之<lb/>
　大家數所謂鋪陳終始排比聲韻者而點綴<lb/>
　其尖新儁冷單詞隻字以爲得杜骨髓此所<lb/>
　謂一知半解也弘正之學杜者生吞活剥以<lb/>
　尋撦爲家當此魯直之隔日瘧也其黠者又<lb/>
　反脣於西江矣近日之評杜者鉤深抉異以<lb/>
　鬼窟爲活計此辰翁之牙後慧也其橫者幷<lb/>
<pb n="KR4f0010_SBCK_106-2a"/>
集矢於杜陵矣嗚呼大雅之不作久矣德水<lb/>
　北方之學者奮起而昌杜氏之業其殆將箴<lb/>
宋元之膏肓起今人之廢疾使三千年以後<lb/>
渙然復見古人之總萃乎苫次幽憂寒窗抱<lb/>
　影紬繹腹笥漫錄若干則題曰讀杜詩寄盧<lb/>
小箋明其因德水而興起也曰小箋不賢者<lb/>
識其小也寄之以就正于盧且道所以不敢<lb/>
當序之意癸酉臘日虞鄕老民錢謙益上<lb/>
　　逰龍門奉先寺<lb/>
天闕象緯逼雲臥衣裳冷<lb/>
<pb n="KR4f0010_SBCK_106-2b"/>
蔡絛西清詩話黃魯直較本云王荆公言天<lb/>
闕當作天閱對雲臥爲親切予讀韋述東都<lb/>
記龍門號雙闕以與大内對峙若天闕焉此<lb/>
逰龍門詩也用闕字何疑程大昌演繁露亦<lb/>
引水經以證之予按韋應物龍門逰眺詩鑿<lb/>
山導伊流中斷若天闕又云南山鬱相對此<lb/>
杜詩注脚也荆公妄改殊不足信<lb/>
　冬日雒城北謁玄元皇帝廟廟有吳道子<lb/>
　畫五聖圖<lb/>
配極玄都閟凭高禁籞長守祧嚴具禮掌節鎭<lb/>
<pb n="KR4f0010_SBCK_106-3a"/>
非嘗碧瓦初寒外金莖一氣旁山河扶繡户日<lb/>
月近雕梁僊李盤根大猗蘭奕葉光世家遺舊<lb/>
史道德付今王畫手看前輩吳生遠擅場森羅<lb/>
移地軸妙絕動宮牆五聖聮龍衮千官列雁行<lb/>
冕旒俱秀發旌斾各飛揚翠栢深留景紅梨迥<lb/>
得霜風箏調玉柱露井凍銀牀身退卑周室經<lb/>
傳拱漢皇谷神如不死養拙更何鄕<lb/>
　唐自高祖追崇老子爲祖天寶中見像降符<lb/>
　不一而足人主崇信之極矣此詩直記其事<lb/>
　以諷諫也配極四句言玄元廟用宗廟之禮<lb/>
<pb n="KR4f0010_SBCK_106-3b"/>
　爲不經也碧瓦四句譏其宮殿壯麗踰制爲<lb/>
　非禮也世家遺舊史謂開元中奉勑升老子<lb/>
　莊子爲列傳之首序伯夷上然太史公不列<lb/>
　于世家終不能改易舊史蓋微詞也道德付<lb/>
　今王謂玄宗親注道德經及置崇玄學然未<lb/>
　必知道德之意亦微詞也畫手以下八句記<lb/>
　吳生畫圖也世代之寥廓如彼畫圖之親切<lb/>
　若此冕旒旌斾眩矅耳目不亦近於兒戲乎<lb/>
　翠栢四句叙冬日之景也身退以下四句始<lb/>
　略見大意以謂老子五千言其要在淸凈無<lb/>
<pb n="KR4f0010_SBCK_106-4a"/>
　爲理國立身是故身退則周衰經傳則漢盛<lb/>
　卽令不死亦當藏名養拙豈肯憑人降形爲<lb/>
　妖爲神以博人主之崇奉乎此詩雖極意諷<lb/>
　諫而鋪張盛麗語意渾然所謂言之無罪聞<lb/>
　之足戒者也<lb/>
　　投贈哥舒開府<lb/>
受命邊沙遠歸來御席同軒墀曾寵鶴畋獵舊<lb/>
非熊<lb/>
　哥舒翰與安祿山思順竝爲節度使祿山在<lb/>
　范陽思順與翰分控河隴故曰受命邊沙遠<lb/>
<pb n="KR4f0010_SBCK_106-4b"/>
　也翰素與二人不協天寶十一載竝來朝玄<lb/>
　宗使高力士於城東崔駙馬池亭讌會賜熱<lb/>
　洛河以和解之故曰歸來御席同也寵鶴非<lb/>
　熊卽御席之人分別言之言祿山思順軒墀<lb/>
　之鶴耳豈如翰爲畋獵之非熊乎以衛懿公<lb/>
　託諷玄宗譏其暱于私倖不能屛祿山思順<lb/>
　而專任翰也劉辰翁漫評之曰此語深媿士<lb/>
　大夫實不知作何解可爲一笑<lb/>
　　麗人行<lb/>
　本朝楊愼云古本多足下何所著紅蕖羅襪<lb/>
<pb n="KR4f0010_SBCK_106-5a"/>
　穿鐙銀二句徧攷宋版竝無之楊氏詩話往<lb/>
　往改竄僞託以欺後人流俗多爲所誤故辨<lb/>
　之於此<lb/>
　　送高三十五書記<lb/>
崆峒小麥熟且願休王師請公問主將焉用窮<lb/>
荒爲<lb/>
　吐蕃每至麥未熟時卽率部衆至積石軍穫<lb/>
　取之呼爲吐蕃麥莊哥舒翰遣將邀擊匹馬<lb/>
　不還此詩記其事又戒以勿逢迎人主好武<lb/>
　之意窮兵於石堡河曲也高適爲翰掌書記<lb/>
<pb n="KR4f0010_SBCK_106-5b"/>
　故曰軍事留孫楚劉辰翁云崆峒猶言一大<lb/>
　地也紕漏至此稍知兔園冊者不爲而世猶<lb/>
　宗之何也<lb/>
　　上韋左相<lb/>
霖雨思賢佐丹青憶舊臣應圖求駿馬驚代得<lb/>
麒麟沙汰江河濁調和鼎鼐新韋賢初相漢范<lb/>
叔巳歸秦<lb/>
　天寶十三載霖雨六十餘日天子以宰輔或<lb/>
　未稱職命楊國忠精求端士故曰霖雨思賢<lb/>
　佐非尋嘗使霖雨故事也上以見素經事相<lb/>
<pb n="KR4f0010_SBCK_106-6a"/>
　王府有舊恩可之故曰丹靑憶舊臣他本作<lb/>
　老臣直臣皆非也范叔歸秦此句託意最爲<lb/>
　深遠蓋見素雖爲國忠引薦公深望其秉正<lb/>
　去國忠以匡時故以范叔歸秦諷之國忠之<lb/>
　在唐猶穰侯以外戚擅秦也今范叔巳歸秦<lb/>
　矣穰侯其可少避乎蓋詭詞以勸之見素雖<lb/>
　不能用公言然公之謀國用意深切如此千<lb/>
　載而下可以感歎也舊注以爲喩見素父凑<lb/>
　仕隋歸唐凑以永淳二年釋褐未嘗仕隋舊<lb/>
　注紕繆多此類也<lb/>
<pb n="KR4f0010_SBCK_106-6b"/>
　　同諸公登慈恩寺塔<lb/>
高標跨蒼天烈風無時休自非曠士懷登兹飜<lb/>
百憂方知象敎力足可追㝠摉仰穿龍蛇窟始<lb/>
出枝撑幽七星在北户河漢聲西流羲和鞭白<lb/>
日少昊行清秋秦山忽破碎涇渭不可求俯視<lb/>
但一氣焉能辨皇州廻首叫虞舜蒼梧雲正愁<lb/>
惜哉瑤池飮日晏崑崙丘黃鵠去不息哀鳴何<lb/>
所投君看隨陽鴈各有稻梁謀<lb/>
　三山老人曰此詩譏天寶時事也秦山忽破<lb/>
　碎喻人君失道也涇渭不可求云云言淸濁<lb/>
<pb n="KR4f0010_SBCK_106-7a"/>
　不分而天下無紀綱文章也虞舜蒼梧思古<lb/>
　之聖君而不可得也瑤池日晏言明皇方耽<lb/>
　於滛樂而未巳也賢人君子多去朝廷故以<lb/>
　黃鵠哀鳴比之小人貪祿戀位故以陽鴈稻<lb/>
　梁刺之也按此詩首言高標烈風登玆百憂<lb/>
　登高視下岌岌乎有漂搖崩折之恐正起興<lb/>
　也涇渭不可求長安不可辨所以廻首而思<lb/>
　叫虞舜蒼梧雲正愁猶太白云長安不見使<lb/>
　人愁也唐人多以王母喻貴妃瑤池日晏言<lb/>
　天下將亂而宴樂之不可以爲嘗也宋人詩<lb/>
<pb n="KR4f0010_SBCK_106-7b"/>
　說多支離可笑三山老人論此詩殊近理故<lb/>
　取之程孟陽曰玄宗逰宴貴妃皆從幸蒼梧<lb/>
　雲正愁闇指二妃之事也故以瑤池日晏惜<lb/>
　之<lb/>
　　白絲行<lb/>
繰絲須長不須白越羅蜀錦金粟尺象牀玉手<lb/>
亂殷紅萬草千花動凝碧巳悲素質隨時染裂<lb/>
下鳴機色相射美人細意熨帖平裁縫滅盡鍼<lb/>
線跡春天衣著爲君舞蛺蝶飛來黃鸝語落絮<lb/>
逰絲亦有情隨風炤日宜輕舉香汗輕塵汚顏<lb/>
<pb n="KR4f0010_SBCK_106-8a"/>
色開新合故置何許君不見才<hi>一作志</hi>士汲引難恐<lb/>
懼棄捐忍覊旅<lb/>
　傅咸集曰河南郭泰機寒素後門之士不知<lb/>
　余無能爲益以詩見激切可施用之才而况<lb/>
　沉淪不能自拔于世余雖心知之而末如之<lb/>
　何此屈非復文辭所了故直戲以荅其詩云<lb/>
　郭詩曰皦皦白素絲織爲寒女衣寒女雖巧<lb/>
　妙不得秉杼機天寒知運速况復鴈南飛衣<lb/>
　工秉刀尺棄我忽若遺人不取諸身世士焉<lb/>
所希况復巳朝餐曷由知我饑此詩用泰機<lb/>
<pb n="KR4f0010_SBCK_106-8b"/>
　之言而反之泰機以白絲寒女自喻而致憾<lb/>
　於衣工之棄我以冀咸之相薦此詩謂白絲<lb/>
　素質不自貴重而隨時染裂春天衣著隨風<lb/>
　輕舉亦可謂妙于趨時者矣然而有香汗輕<lb/>
　塵之汚有開新合故之置向之汲汲求進徒<lb/>
　自點耳所以才人志士深思汲引之難恐懼<lb/>
　棄捐而忍于覊旅也此詩全用選詩而屬意<lb/>
　尤爲深婉故曰熟精文選理豈欺我哉<lb/>
　　哀王孫<lb/>
高帝子孫盡隆準龍種自與嘗人殊豺狼在邑<lb/>
<pb n="KR4f0010_SBCK_106-9a"/>
龍在野王孫善保千金軀<lb/>
玄宗凌晨自延秋門出親王已下多追之不<lb/>
　及故曰骨肉不待同馳驅也王孫不肯道姓<lb/>
名但乞爲奴困苦若此且竄逃荆棘身無完<lb/>
膚形容變盡幾不可辨識矣然隆準之子孫<lb/>
千人亦見其能免於逆胡之物色乎故曰龍<lb/>
種自與嘗人殊王孫善保千金軀危之也亦<lb/>
戒之也祿山使孫孝哲殺霍國長公主及王<lb/>
妃駙馬等刳其心以祭慶宗又殺皇孫及郡<lb/>
縣主二十餘人王侯將相扈從入蜀者子孫<lb/>
<pb n="KR4f0010_SBCK_106-9b"/>
　兄弟雖嬰孩皆不免刑戮當時降逆之臣必<lb/>
　有爲賊耳目<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>捕王孫妃主以獻奉者如張<lb/>
　均者不難爲賊毁阿奴三哥家事又何有於<lb/>
　王孫故曰愼勿出口他人狙又曰哀哉王孫<lb/>
　愼勿疎蓋囑其愼防此輩不獨如孫孝哲爲<lb/>
　賊寵任者也有宋靖康之難羣臣爲金人摉<lb/>
　索趙氏宗室遂無遺種逆臣媚子千載如一<lb/>
　轍讀此詩可爲流涕<lb/>
　　哀江頭<lb/>
明眸皓齒今何在血汚逰䰟歸不得淸渭東流<lb/>
<pb n="KR4f0010_SBCK_106-10a"/>
劒閣深去住彼此無消息人生有情淚沾臆江<lb/>
水江花豈終極黃昏胡騎塵滿城欲往城南忘<lb/>
城北<lb/>
　此詩興哀於馬嵬之事專爲貴妃而作也蘇<lb/>
黃門曰哀江頭卽長恨歌也斯言當矣淸渭<lb/>
劒閣寓意於上皇貴妃也玄宗之幸蜀也出<lb/>
　延秋門過便橋渡渭自咸陽望馬嵬而西則<lb/>
淸渭以西劒閣以東豈非蛾眉宛轉血汚逰<lb/>
䰟之地乎故曰去住彼此無消息行宮對月<lb/>
夜雨聞鈴寂寞傷心一言盡之矣人生有情<lb/>
<pb n="KR4f0010_SBCK_106-10b"/>
　淚霑臆江水江花豈終極卽所謂天長地久<lb/>
　有時盡此恨綿綿無絕期也宋人謂一秦一<lb/>
　蜀託諷玄肅父子之閒非也黃昏胡騎塵滿<lb/>
　城欲往城南忘城北興哀無情之地沉吟感<lb/>
　歎瞀亂迷惑雖胡塵滿地至不知城之南北<lb/>
　此所謂有情癡也陸放翁但以避死惶惑爲<lb/>
　言殆亦淺矣<lb/>
　　塞蘆子<lb/>
五城何迢迢迢迢隔河水邊兵盡東征城内空<lb/>
荆𣏌思明割懷衛秀巖西未巳廻略大荒來崤<lb/>
<pb n="KR4f0010_SBCK_106-11a"/>
函蓋虛爾延州秦北户關防猶可倚焉得一萬<lb/>
人疾驅塞蘆子岐有薛大夫旁制山賊起近聞<lb/>
昆戎徒爲退三百里蘆關扼兩寇深意實在此<lb/>
誰能叫帝閽胡行速如鬼<lb/>
　是時賊據長安史思明高秀巖重兵趨太原<lb/>
崤函空虛公以爲得延州精兵萬人塞蘆關<lb/>
　而入直擣長安可以立奏收復之功也首言<lb/>
　五城荆𣏌惜其單虛無兵可用也思明自愽<lb/>
陵寇太原舍河北而西故曰割懷衛秀巖自<lb/>
大同與思明合兵故曰西未巳兩寇欲取太<lb/>
<pb n="KR4f0010_SBCK_106-11b"/>
　原長驅朔方河隴而長安西門之外皆爲敵<lb/>
　壘故曰廻略大荒來崤函蓋虛爾也疾驅塞<lb/>
　蘆子言塞蘆子而疾驅長安非壅塞之塞也<lb/>
　薛景僊守扶風關輔響應取道扶風與景僊<lb/>
　合力則收復尤易也寇方從事於西而我出<lb/>
　奇蘆關以擣其虛故曰蘆關扼兩寇此公之<lb/>
　深意也兵貴神速不可使寇知而備之故曰<lb/>
　誰能叫帝閽胡行疾如鬼也王深父以爲不<lb/>
　當撤西備而爭利於東宋人又有謂塞蘆子<lb/>
　以拒吐蕃者荆公極推深父不應無識至此<lb/>
<pb n="KR4f0010_SBCK_106-12a"/>
　　晚行口號<lb/>
遠媿梁江總還家尚黑頭<lb/>
　江總十八解褐年少有名侯景之亂崎嶇累<lb/>
　年至會稽郡曰梁江總以總在梁遇亂尚少<lb/>
　年也劉辰翁云著一梁字見其自梁入陳又<lb/>
　自陳入隋歸尚黑頭也强作解事可笑不知<lb/>
　總入隋年七十餘矣劉之不學如此總後有<lb/>
　自梁南還尋草宅詩云紅顏辭鞏雒白首入<lb/>
　轘轅其非黑頭可知矣<lb/>
　　北征<lb/>
<pb n="KR4f0010_SBCK_106-12b"/>
微爾人盡非於今國猶活<lb/>
　許彥周云禍亂旣作惟賞罰當則再振否則<lb/>
　不可支矣元禮首議誅國忠太眞無此舉雖<lb/>
　有李郭不能奏興復之功故以活國許之予<lb/>
　謂微爾人盡非猶云微管仲吾其被髪左袵<lb/>
　也其推許之至矣<lb/>
　　行次昭陵<lb/>
舊俗疲庸主羣雄問獨夫讖歸龍鳯質威定虎<lb/>
狼都天屬尊堯典神功協禹謨風雲隨絕足日<lb/>
月繼高衢文物多師古朝廷半老儒直詞寧戮<lb/>
<pb n="KR4f0010_SBCK_106-13a"/>
辱賢路不崎嶇往者災猶降蒼生喘未蘇指麾<lb/>
安率土盪滌撫洪鑪壯士悲陵邑幽人拜鼎湖<lb/>
王衣晨自舉石<hi>一作鐵</hi>馬汗嘗趨松栢瞻虚殿塵沙<lb/>
立暝途寂寥開國日流恨滿山隅<lb/>
　此詩草堂詩箋叙於北征之後蓋肅宗收京<lb/>
　後作也往者災猶降言安史之亂乃隋末之<lb/>
　災再降於今日也指麾盪滌序收復之功也<lb/>
　石馬汗嘗趨潼關之戰昭陵奏是日石人馬<lb/>
　皆流汗事見安祿山事蹟李義山復京詩天<lb/>
　敎李令心如日可要昭陵石馬來韋莊再幸<lb/>
<pb n="KR4f0010_SBCK_106-13b"/>
　梁洋詩興慶玉龍寒自躍昭陵石馬夜空嘶<lb/>
　皆記此事也黃鶴叙于天寶五年今人多仍<lb/>
　其謬故正之<lb/>
　　洗兵馬<lb/>
已喜皇威淸海岱嘗思僊仗過崆峒<lb/>
雍録崆峒山在原州高平縣卽笄頭山涇水<lb/>
　之所發源也肅宗自靈武起兵而杜詩云云<lb/>
者元和志隴山在隴州之北卽靈州靈州卽<lb/>
靈武也肅宗卽位靈武南回自原州入卽崆<lb/>
　峒在回鑾之地矣<lb/>
<pb n="KR4f0010_SBCK_106-14a"/>
靑春復隨冠冕入紫禁正耐煙花繞鶴駕通宵<lb/>
鳳輦備雞鳴問寢龍樓曉<lb/>
　肅宗卽位後下制曰復宗廟於函雒迎上皇<lb/>
　于巴蜀道鑾輿而反正朝寢門而問安朕願<lb/>
　畢矣上皇至自蜀卽日幸興慶宮肅宗請歸<lb/>
東宮不許巳而聽李輔國讒閒遂有移仗之<lb/>
事其端巳見於此此詩蓋援據寢門問安之<lb/>
　詔引太子東朝之禮以諷諭也鶴駕龍樓不<lb/>
欲其成乎爲君也其詞嚴矣湖州有顏魯公<lb/>
　放生池碑載其上肅宗表云一日三朝大明<lb/>
<pb n="KR4f0010_SBCK_106-14b"/>
　天子之孝問安侍膳不改家人之禮東坡云<lb/>
魯公知肅宗有媿于是故以此諫也<lb/>
攀龍附鳳勢莫當天下盡化爲侯王汝等豈知<lb/>
蒙帝力時來不得誇身强關中旣留蕭丞相幕<lb/>
下復用張子房<lb/>
　攀龍附鳳指靈武勸進之人靈武之事公心<lb/>
　所不與是時方加封蜀郡靈武元從功臣肅<lb/>
　宗之意獨厚于靈武故婉詞以譏之豈知蒙<lb/>
　帝力不得誇身强卽介子推所謂二三子貪<lb/>
　天功以爲已力也郭湜高力士傳云輔國趨<lb/>
<pb n="KR4f0010_SBCK_106-15a"/>
　馳未品小了纖人一承攀附之恩致位雲霄<lb/>
　之上欲令猜阻更樹勲庸移仗之端莫不由<lb/>
　此與公詩意正相脗合關中旣留蕭丞相謂<lb/>
　房琯也琯自蜀奉冊留相肅宗故曰旣留也<lb/>
　張子房謂張鎬也時鎬方代琯爲相故曰復<lb/>
　用琯與鎬皆玄宗舊臣遣赴行在肅宗用之<lb/>
　而不終者也蕭丞相或以謂指杜鴻漸據新<lb/>
　書卿乃我蕭何之語失之遠矣<lb/>
　　　　　卷第一百丹六<lb/>
<pb n="KR4f0010_SBCK_106-15b"/>
</p>
<p>
牧齋初學集卷第一百六<lb/>
<pb n="KR4f0010_SBCK_106-16a"/>
</p>
<p>
</p>
  </div>
</body>
</text>
</TEI>
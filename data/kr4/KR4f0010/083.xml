<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_083-1a"/>
牧齋初學集卷第八十三<lb/>
　題跋一<lb/>
　　跋淳熈九經後<lb/>
淳熈九經槧本元人兪石礀所藏後歸徐子容<lb/>
侍讀余得之於錫山安氐孝經易經後俱有王<lb/>
文恪題字此書楮墨尊嚴古香襲人真商周閒<lb/>
法物可作吾家宗彞也石礀者名琰隱居吳之<lb/>
南園老屋數閒古書金石充牣其中傳四世皆<lb/>
讀書修行號南園兪氏金張七葉不足羡也吾<lb/>
子孫得如兪氏足矣<lb/>
<pb n="KR4f0010_SBCK_083-1b"/>
　又<lb/>
淳熈九經點斷句讀皆精審如論語書云<hi>句</hi>孝<lb/>
乎惟孝<hi>句</hi>友于兄弟又甚矣<hi>句</hi>吾衰也久矣<hi>句</hi>
吾不復夢見周公又子不得視猶子也<hi>句</hi>非我<lb/>
也夫<hi>句</hi>二三子也中庸所求乎子以事父<hi>句</hi>未<lb/>
能也所求乎朋友先施之<hi>句</hi>未能也皆與今本<lb/>
逈别學者宜詳考之<lb/>
　　讀左傳隨筆<lb/>
公入而賦<hi>句</hi>大隧之中其樂也融融姜出而賦<lb/>
<hi>句</hi>大隧之外其樂也洩洩杜注曰賦賦詩也以<lb/>
<pb n="KR4f0010_SBCK_083-2a"/>
賦字爲句則大隧四句其所賦之詩也鍾伯敬<lb/>
不詳句讀誤認爲左傳敘事之辭加抺而評之<lb/>
曰俗筆今人學問麄淺敢於訾譏古人特書之<lb/>
以戒後學<lb/>
　　二<lb/>
僖二十四年傳鄭公子士洩堵兪彌建安本公<lb/>
子士洩<hi>讀</hi>岳珂本公子士<hi>讀</hi>按二十年注公子<lb/>
士鄭文公子洩堵寇鄭大夫此注云堵兪彌鄭<lb/>
大夫者洩姓見前不須更舉也今人皆以洩屬<lb/>
上讀宜從岳本二十五年楚子伏巳而<graphic n="KR1069" url="https://raw.githubusercontent.com/kanripo/KR-Gaiji/master/images/KR1069.png" mimeType="image/png"/>其腦<lb/>
<pb n="KR4f0010_SBCK_083-2b"/>
建安本伏字絶句則巳當音以岳本及淳熈本<lb/>
皆伏巳絶句則巳當音紀陸德明音義不云音<lb/>
紀則知當以楚子伏爲絶句而巳作以音不音<lb/>
已也讀書句讀宜詳勿以小學而忽之<lb/>
　　三<lb/>
少讀宣十二年戰於邲傳云屈蕩尸之殊不覺<lb/>
其誤讀前漢王嘉傳坐戸殿門失闌免師古曰<lb/>
戸止也嘉掌守殿門止不當入者而失闌入之<lb/>
故坐免也春秋左氏傳曰屈蕩戸之乃知流俗<lb/>
本尸字乃戸字之譌也本傳云彘子尸之又云<lb/>
<pb n="KR4f0010_SBCK_083-3a"/>
以表尸之遂譌戸爲尸耳淳熈九經本長平游<lb/>
御史本相臺岳氏本巾箱小本竝作戸而建安<lb/>
本却作尸知此字承譌久矣宜亟正之<lb/>
　　四<lb/>
襄二十四年傳寡君是以請罪焉陸德明本是<lb/>
以請請罪焉竝七井反徐上請字音情請請罪<lb/>
焉句法當拈出<lb/>
　　五<lb/>
昭十九年傳以度而去之杜注連所紡以度城<lb/>
而藏之音義云去之起呂反藏也裴松之注魏<lb/>
<pb n="KR4f0010_SBCK_083-3b"/>
志云古人謂藏爲去今關中猶有此音正義云<lb/>
字書去作弆羌莒反謂掌物也今關西仍爲弆<lb/>
東人輕言爲去音莒前漢陳遵傳皆臧去以爲<lb/>
榮師古曰去亦臧也音丘呂反又音舉字書陳<lb/>
遵傳作弆宋景濂文屢用藏弆字<lb/>
　　六<lb/>
子服景伯旣言伐邾之不可而孟孫曰二三子<lb/>
以爲何如惡賢而逆之言季孫自賢其伐邾之<lb/>
謀而諸大夫不敢逆也對曰以下皆景伯之言<lb/>
也知必危何故不言魯德如邾而以衆加之可<lb/>
<pb n="KR4f0010_SBCK_083-4a"/>
乎知魯不當以不德加邾巳知其危而不得不<lb/>
言也杜注云何故不言以上大夫阿附季孫之<lb/>
言魯德如邾云云則孟孫忿答大夫也文義違<lb/>
背似爲未允景伯不與伐邾之謀而城下之盟<lb/>
則深恥之負載造於萊門請釋子服何於吳釋<lb/>
舍也釋我猶言舍我請不與盟也吳人許之以<lb/>
王子姑曹當之而後止傳曰次國之上卿當大<lb/>
國之中中當其下下當其上大夫以王子當景<lb/>
伯重之也注言魯人欲留景伯質吳復求王子<lb/>
交質而後兩止皆非也<lb/>
<pb n="KR4f0010_SBCK_083-4b"/>
　書史記項羽高祖本紀後<lb/>
班氏父子踵太史公紀作書以謂愼覈其事整<lb/>
齊其文而其體例各有不同史於漢元年諸侯<lb/>
罷戲下就國之後歷舉楚之所以失天下漢之<lb/>
所以得者使後世了然見其全局楚之殺義帝<lb/>
不義之大者也故首舉之幷次年江中賊殺之<lb/>
事而終言之不復繫之某年也廢韓王成爲侯<lb/>
巳又殺之而諸侯心離矣臧荼因此擊殺韓廣<lb/>
而諸侯不用命矣田榮以怒楚故殺三田幷王<lb/>
三齊而齊叛矣榮與彭越印令反梁地而梁叛<lb/>
<pb n="KR4f0010_SBCK_083-5a"/>
矣陳餘說田榮擊嘗山以復趙而趙叛矣是時<lb/>
漢還定三秦起而乗其敝復以徵兵怨英布而<lb/>
九江亦將叛矣所至殘滅齊人相聚而叛而田<lb/>
橫亦反城陽矣撮項王舉事失人心局勢之大<lb/>
者總序於漢元二之閒提綱挈領較如指掌此<lb/>
太史公作史之大法也班書以事之先後爲次<lb/>
首序田榮之反次及漢定三秦遺羽書次及九<lb/>
江稱疾次及羽使布殺義帝次及陳餘立趙年<lb/>
經月緯一循史家之例而於太史公序事之指<lb/>
意則失之遠矣於高祖本紀亦然項羽出關至<lb/>
<pb n="KR4f0010_SBCK_083-5b"/>
北擊齊一叚是也楚本紀不係年月而詳具於<lb/>
月表觀者可以叅考而得不然則如劉知幾之<lb/>
所謂載諸史傳成其煩費而表可以不作矣此<lb/>
史之又一法也史云漢之四年楚遂抜成臯漢<lb/>
使兵距之鞏令其不得西是時彭越渡河擊楚<lb/>
東阿殺楚將軍薛公項王乃自東擊彭越漢王<lb/>
得淮隂兵欲渡河南鄭忠說漢王乃止壁河內<lb/>
使劉賈將兵佐彭越燒楚積聚項王東擊破之<lb/>
走彭越漢王則引兵渡河復取城臯軍廣武就<lb/>
敖倉食項王巳定東海來西與漢俱臨廣武而<lb/>
<pb n="KR4f0010_SBCK_083-6a"/>
軍相守數月此一叚總敘楚漢滎陽成臯閒轉<lb/>
戰相持之事先舉其綱而後目之也次云當此<lb/>
時彭越數反梁地絶楚糧食項王患之爲高俎<lb/>
置太公其上願與漢王桃戰此在羽東擊彭越<lb/>
漢殺曹咎等汜水上復取成臯之後項王與漢<lb/>
王臨廣武閒而語漢王傷走入成臯卽上文與<lb/>
漢俱臨廣武而軍相守數月之事而終言之也<lb/>
此已下又詳書楚王命大司馬咎守成臯及漢<lb/>
復取成臯之事曰我十五日必誅彭越定梁地<lb/>
卽上听紀項王東擊破之走彭越者是也非又<lb/>
<pb n="KR4f0010_SBCK_083-6b"/>
一事也漢大破楚軍汜水上盡收楚國貨賂卽<lb/>
上所紀引兵渡河復取成臯軍廣武就敖倉食<lb/>
之事而又終言之也下文云項王在睢陽聞海<lb/>
春侯軍敗則引兵還漢軍方圍鍾離昧於滎陽<lb/>
東項王至漢軍畏楚盡走險阻此一叚又應前<lb/>
項王已定東海來西與漢臨廣武而軍相守數<lb/>
月之事而又終言之也先後皆此一事也綱而<lb/>
目之目而綱之錯綜反覆非復史家嘗例然於<lb/>
高紀則以事繫年部居井然使後人可以互考<lb/>
也班馬之異同學者之所有事也繇吾言而求<lb/>
<pb n="KR4f0010_SBCK_083-7a"/>
之庶幾大書特書發凡起例得古人作史之指<lb/>
要而不徒汨沒於句讀行墨之閒乎書之以俟<lb/>
好學深思者政焉<lb/>
　　又<lb/>
以項高二紀觀之二公之序事筆力曲折蓋亦<lb/>
有可竊窺者鴻門覇上之事史在項紀漢在高<lb/>
紀史云項羽遂入至於戲西沛公軍覇上未得<lb/>
與項羽相見此兩軍相望之形也而漢略之沛<lb/>
公左司馬曹無傷云云項羽大怒曰且日饗士<lb/>
卒爲擊破沛公軍當是時項羽兵四十萬在新<lb/>
<pb n="KR4f0010_SBCK_083-7b"/>
豐鴻門沛公兵十萬在覇上此兩軍强弱之大<lb/>
勢也而漢又略之且羽紀項羽大怒係於曹無<lb/>
傷<hi>云云</hi>之下然後及范增說羽<hi>云云</hi>漢紀旦日合戰<lb/>
直係於增言之後雖略本高紀而序事之先後<lb/>
則有閒矣史序項伯欲呼張良與俱去良乃入<lb/>
具告沛公沛公大驚曰爲之奈何張良曰誰爲<lb/>
大王畫此計者曰鯫生說我曰距關母內諸侯<lb/>
秦地可盡王也故聽之良曰料大王士卒足以<lb/>
當項王乎沛公默然曰固不如也且爲之奈何<lb/>
危急之際突兀譙讓歸咎於設謀者家人絮語<lb/>
<pb n="KR4f0010_SBCK_083-8a"/>
所謂溺人必笑也而漢略之張良曰請往謂項<lb/>
伯言沛公不敢背項王也沛公曰君安與項伯<lb/>
有故張良曰秦時與臣游項伯殺人臣活之今<lb/>
事有急故幸來告臣事巳亟矣却窮究其所以<lb/>
告良之故娓娓相告語此情語也而漢略之沛<lb/>
公曰孰與君少長良曰長於臣沛公曰君爲我<lb/>
呼入我得兄事之張良出要項伯項伯卽入見<lb/>
沛公沛公奉巵酒爲壽約爲婚姻問其少長願<lb/>
得兄事一時無可奈何諈諉相屬之意可以想<lb/>
見奉巵酒爲壽何其鄭重也而漢略之項王卽<lb/>
<pb n="KR4f0010_SBCK_083-8b"/>
日因留沛公與飮項王項伯東嚮坐亞父南嚮<lb/>
坐亞父者范增也沛公北嚮坐張良西嚮侍范<lb/>
增數目項王舉所佩玉玦以示之者三序某嚮<lb/>
坐者爲下文舞劒翼蔽張本也亞父之下獨云<lb/>
亞夫者范增也於此燕一坐中點出眼目所謂<lb/>
國有人焉者也而漢略之樊噲直入譙羽之事<lb/>
漢紀從略具噲傳中史云於是張良至軍門見<lb/>
樊噲樊噲曰今日之事何如良曰甚急今者項<lb/>
莊抜劒舞其意嘗在沛公也噲曰此迫矣臣請<lb/>
入與之同命良與噲偶語惶駭噲曰與之同命<lb/>
<pb n="KR4f0010_SBCK_083-9a"/>
何其壯也而噲傳略之噲卽帶劒擁盾入軍門<lb/>
交㦸之衞士欲止不內噲側其盾以撞衞士仆<lb/>
地噲遂入披帷西嚮立瞋目視項王頭髪上指<lb/>
目眦盡裂項王按劒而跽曰客何爲者披帷西<lb/>
嚮立立於張良之次也噲目無項羽羽亦稍心<lb/>
折於噲與一生彘肩噲覆其盾於地加彘肩上<lb/>
抜劒切而啗之此眞爲噲開生靣矣而噲傳略<lb/>
之史云項王未有以應曰坐樊噲從良坐史狀<lb/>
項羽毷<graphic n="KR2765" url="https://raw.githubusercontent.com/kanripo/KR-Gaiji/master/images/KR2765.png" mimeType="image/png"/>氣奪一語曲盡漢但云項王默然而<lb/>
已從良坐又與西嚮立相應也沛公曰今者出<lb/>
<pb n="KR4f0010_SBCK_083-9b"/>
未辭也爲之奈何樊噲曰云云何辭爲於是遂<lb/>
去此脫身至軍之決䇿而漢弗載也當是時項<lb/>
王軍在鴻門下沛公軍在覇上相去四十里欲<lb/>
敘沛公置車騎閒行之事而先言兩軍相去若<lb/>
干里又謂張良曰從此道至吾軍不過二十里<lb/>
耳度我至軍中公乃入昏夜閒道蜘蹰促迫狙<lb/>
伺兔脫可悲可喜而漢亦弗載也繇此觀之二<lb/>
史之體例豈不畫然迥别與抑亦班氏父子所<lb/>
謂愼覈其事整齊其文者乃其所以不逮太史<lb/>
公者與二書之可擬議者多矣聊因二紀以發<lb/>
<pb n="KR4f0010_SBCK_083-10a"/>
其端爾<lb/>
　　跋季氏春秋私考<lb/>
近代之經學鑿空杜撰紕繆不經未有甚於季<lb/>
本者也本著春秋私考於惠公仲子則曰隱公<lb/>
之母盜殺鄭三卿則曰戍虎牢之諸侯使刺客<lb/>
殺之此何異於中風病鬼而世儒猶傳道之不<lb/>
亦悲乎傳春秋者三家杜預出而左氏幾孤行<lb/>
於世自韓愈之稱盧仝以爲春秋三傳束高閣<lb/>
獨抱遺經究終始世遠言湮譌以傳譌而季氏<lb/>
之徒出焉盂子曰始作俑者其無後乎太和添<lb/>
<pb n="KR4f0010_SBCK_083-10b"/>
丁之禍其殆高閣三傳之報與季於詩經三禮<lb/>
皆有書其鄙倍略同有志於經學者見卽當焚<lb/>
棄之勿令繆種流傳貽誤後生也<lb/>
　　題何平子禹貢解<lb/>
往余搜採國史獨儒林一傳寥寥乏人國初則<lb/>
有趙子長嘉靖中則有熊南沙近見何玄子之<lb/>
注易私心服膺以爲可與二公接踵者也玄子<lb/>
之弟平子作禹貢解上自山海經下逮桑酈水<lb/>
經古今水道分劈理解如堂觀庭如掌見指此<lb/>
亦括地之珠囊治水之金鏡也昔謝莊分左氏<lb/>
<pb n="KR4f0010_SBCK_083-11a"/>
經傳隨國立篇製木方丈圖山川土地各有分<lb/>
理離之則州别縣殊合之則㝢内爲一吾每嘆<lb/>
之以爲絶學今平子殆可以語此平子其茂勉<lb/>
之更與玄子努力遺經兄弟竝列儒林豈非本<lb/>
朝盛事哉<lb/>
　　跋王右丞集<lb/>
文苑英華載王右丞詩多與今行槧本小異如<lb/>
松下淸齋折露葵淸齋作行齋種松皆作老龍<lb/>
鱗作種松皆老作龍鱗竝以英華爲佳送梓州<lb/>
李使君詩山中一夜雨樹杪百重泉作山中一<lb/>
<pb n="KR4f0010_SBCK_083-11b"/>
半雨尤佳蓋送行之詩言其風土深山冥晦晴<lb/>
雨相半故曰一半雨而續之以僰女巴人之聮<lb/>
也崔顥詩寄語西河使知余報國心英華云余<lb/>
知報國心如俗本則顥此句爲求知矣如此類<lb/>
甚多讀者宜詳之<lb/>
　　讀南豐集<lb/>
臨川李塗曰曾子固文學劉向余每讀子固之<lb/>
文浩汗演迤不知其所自來因塗之言而深思<lb/>
之乃知西漢文章劉向自爲一宗以向封事及<lb/>
烈女傳觀之信塗之知言也及觀王子發南豐<lb/>
<pb n="KR4f0010_SBCK_083-12a"/>
集序云異時齒髪壯志氣銳其文章之慓<graphic n="KR0743" url="https://raw.githubusercontent.com/kanripo/KR-Gaiji/master/images/KR0743.png" mimeType="image/png"/>奔<lb/>
放雄渾瓌偉若三軍之朝氣猛獸之抉江湖之<lb/>
波濤煙雲之姿狀一何奇也方是時先生自負<lb/>
爲劉向不知韓愈爲何如耳退之進學解言太<lb/>
史相如子雲而不及劉向蓋古人之學問各有<lb/>
原本深造獨得如昌歜羊棗之嗜甘苦自知非<lb/>
如今之人誇多炫博而其中茫無所解也歐陽<lb/>
公曝書得介甫許氏世譜忘其誰作曰當是子<lb/>
固作介甫未便會如此荆公銘子固之母曰宋<lb/>
且百年大江之南有名世者先焉是爲夫人之<lb/>
<pb n="KR4f0010_SBCK_083-12b"/>
子今人或訾謷子固不知其自視於歐陽公及<lb/>
荆公果如何也<lb/>
　　讀蘇長公文<lb/>
吾讀子瞻司馬溫公行狀冨鄭公神道碑之類<lb/>
平鋪直序如萬斛水銀隨地涌出以爲古今未<lb/>
有此體茫然莫得其涯涘也晚讀華嚴經稱性<lb/>
而談浩如煙海無所不有無所不盡乃喟然而<lb/>
歎曰子瞻之文其有得於此乎文而有得於華<lb/>
嚴則事理法界開遮涌現無門庭無墻壁無差<lb/>
擇無擬議世諦文字固巳蕩無纖塵又何自而<lb/>
<pb n="KR4f0010_SBCK_083-13a"/>
窺其淺深議其工拙乎朱少章云東坡未作勝<lb/>
相經藏及大悲閣記嘗與陳季嘗論文曰某獨<lb/>
不曾作華嚴經耳季嘗指魚魫冠曰請擬華嚴<lb/>
經頌之坡索筆疾書不易一字少章知魚魫冠<lb/>
頌之爲華嚴而不知他文之皆華嚴也此非知<lb/>
坡之深者也蘇黃門言少年習制舉與先兄相<lb/>
後先自黃州已後乃步步趕不上其爲子瞻行<lb/>
狀曰公讀莊子喟然歎息曰吾昔有見於中口<lb/>
未能言今見莊子得吾心矣後讀釋氏書深悟<lb/>
實相叅之孔老博辯無礙然則子瞻之文黃州<lb/>
<pb n="KR4f0010_SBCK_083-13b"/>
巳前得之於莊黃州巳後得之於釋吾所謂有<lb/>
得於華嚴者信也中唐已前文之本儒學者以<lb/>
退之爲極則北宋已後文之通釋敎者以子瞻<lb/>
爲極則孟子曰孔子之謂集大成二子之於文<lb/>
也其幾矣乎<lb/>
　　題中州集鈔<lb/>
元遺山編中州集十卷孟陽手鈔其尤雋者若<lb/>
干篇因爲抉擿其篇章句法指陳其所繇來以<lb/>
示同志者蓋自靖康之難中國文章載籍梱載<lb/>
入金源一時豪俊遂得所師承咸知規摹兩蘇<lb/>
<pb n="KR4f0010_SBCK_083-14a"/>
上泝三唐各成一家之言備一代之音而勝國<lb/>
詞翰之盛亦嚆矢於此孟陽老眼無花能炤見<lb/>
古人心髓於汗靑漫漶丹粉凋殘之後不獨于<lb/>
中州諸老爲千載之知巳而後生之有志於斯<lb/>
者亦可以得師矣遺山論溪南詩老辛愿曰敬<lb/>
之業專而心敏敢以是非白黑自任每讀諸人<lb/>
之詩必爲之探源委發凡例解絡脉審音節辨<lb/>
淸濁權輕重片善不掩微纇必指如老吏斷獄<lb/>
文峻網密絲毫不相貸如衲僧得正法眼徵詰<lb/>
開示幾于截斷衆流同志中有公鑒而無姑息<lb/>
<pb n="KR4f0010_SBCK_083-14b"/>
者必以敬之爲稱首遺山題中州集後云愛殺<lb/>
溪南辛老子相從何止十年遲遺山上下百年<lb/>
尚論一代風雅而獨津津于一老豈徒然哉吾<lb/>
觀孟陽殆無愧于斯人而余之言不能如遺山<lb/>
之推辛老使天下信而徵之則余之有媿遺山<lb/>
多矣癸未夏日書于玉繠軒<lb/>
　　題懷麓堂詩鈔<lb/>
弘正閒北地李獻吉臨摹老杜爲槎牙兀傲之<lb/>
詞以訾謷前人西涯在館閣負盛名遂爲其所<lb/>
掩蓋孟陽生百五十年之後搜剔西涯詩集洗<lb/>
<pb n="KR4f0010_SBCK_083-15a"/>
刷其眉目發揮其意匠於是西涯之詩復開生<lb/>
靣譬如張文昌兩眼不見物巳久一旦眸子淸<lb/>
朗歷歷見城南舊游豈非一大快耶近代詩病<lb/>
其證凡三變㳂宋元之窠臼排章儷句支綴蹈<lb/>
襲此弱病也剽唐選之餘瀋生吞活剝叫號隳<lb/>
突此狂病也搜郊島之旁門蠅聲蚓竅晦昧結<lb/>
愲此鬼病也救弱病者必之乎狂救狂病者必<lb/>
之乎鬼傳染日深膏肓之病日甚孟陽於惡疾<lb/>
沈痼之後出西涯之詩以療之曰此引年之藥<lb/>
物亦攻毒之箴砭也其用心良亦苦矣孟陽論<lb/>
<pb n="KR4f0010_SBCK_083-15b"/>
詩在近代直是開闢手舉世悠悠所謂親見楊<lb/>
子雲祿位容貌不能動人其孰從而信之可一<lb/>
喟也癸未夏日書<lb/>
　　書李文正公手書東祀錄略卷後<lb/>
西涯先生李文正公東祀錄一卷在懷麓堂全<lb/>
集中此其手書以貽太原喬公白巖者劉司空<lb/>
敬仲藏弆是卷出以示余余嘗與敬仲評論本<lb/>
朝文章深推西涯語焉而未竟也請因是而略<lb/>
言之國初之文以金華烏傷爲宗詩以靑丘靑<lb/>
田爲宗永樂以還少衰靡矣至西涯而一振西<lb/>
<pb n="KR4f0010_SBCK_083-16a"/>
涯之文有倫有脊不失臺閣之體詩則原本少<lb/>
陵隨州香山以迨宋之眉山元之道園兼綜而<lb/>
互出之弘正之作者未能或之先也李空同後<lb/>
起力排西涯以刼持當世而爭黃池之長中原<lb/>
少俊交口訾謷百有餘年空同之雲霧漸次解<lb/>
駮後生乃稍知西涯嗚呼唏矣試取空同之集<lb/>
汰去其吞剝尋撦吽牙齟齒者而空同之靣目<lb/>
猶有存焉者乎西涯之詩有少陵有隨州有香<lb/>
山有眉山道園要其自爲西涯者宛然在也卷<lb/>
中之詩雖非其至者人或狎而易之不知以端<lb/>
<pb n="KR4f0010_SBCK_083-16b"/>
揆大臣銜君命祀闕里紀行之篇什和平尔雅<lb/>
冠裳珮玉其體要故當如此狎而易之者祗見<lb/>
其不知類而已矣若近代訾謷空同者魈吟鬼<lb/>
嘯其雲霧尤甚于空同而不自知也又烏足以<lb/>
知西涯哉余將與敬仲别矣敬仲暇日焚香簾<lb/>
閣勿著西涯空同于心眼中取兩家之集平心<lb/>
易氣旋而觀之以余言爲何如他日幸有以敎<lb/>
我也<lb/>
　　題歸太僕文集<lb/>
歸熈甫先生文集昆山嘗熟皆有刻<hi>刻本</hi>亦皆不<lb/>
<pb n="KR4f0010_SBCK_083-17a"/>
能備而送陳自然北上序送蓋邦式序則宋人<lb/>
馬子才之作亦誤載焉余與熙甫之孫昌世互<lb/>
相搜訪得其遺文若干篇較槧本多十之五而<lb/>
誤者芟去焉於是熈甫一家之文章粲然矣熈<lb/>
甫生與王弇州同時弇州世家膴仕主盟文壇<lb/>
海內望走如玉帛職貢之會惟恐後時而熈甫<lb/>
老於場屋與一二門弟子端拜雒誦自相倡歎<lb/>
於荒江虛市之閒嘗爲人敘其文曰今之所謂<lb/>
文者未始爲古人之學苟得一二妄庸人爲之<lb/>
巨子以詆排前人弇州笑曰妄誠有之庸則未<lb/>
<pb n="KR4f0010_SBCK_083-17b"/>
敢聞命熈甫曰唯庸故妄未有妄而不庸者也<lb/>
弇州晚年頗自悔其少作亟稱熈甫之文嘗讃<lb/>
其畵像曰風行水上渙爲文章風定波息與水<lb/>
相忘千載有公繼韓歐陽予豈異趨久而自傷<lb/>
其推服之如此而又曰熈甫誌墓文絶佳惜銘<lb/>
詞不古推公之意其必以聱牙詘曲不識字句<lb/>
者爲古耶不獨其䕶前仍在亦其學問種子埋<lb/>
藏八識田中所見一差終其身而不能改也如<lb/>
熙甫之李羅村行狀趙汝淵墓誌雖韓歐復生<lb/>
何以過此以熈甫追配唐宋八大家其於介甫<lb/>
<pb n="KR4f0010_SBCK_083-18a"/>
子繇殆有過之無不及也士生于斯世尚能知<lb/>
宋元大家之文可以與兩漢同流不爲俗學所<lb/>
澌滅熈甫之功豈不偉哉傳聞熈甫上公車賃<lb/>
騾車以行熈甫儼然中坐後生弟子執書夾侍<lb/>
嘉定徐宗伯年最少從容問李空同文云何因<lb/>
取集中于肅愍廟碑以進熈甫讀畢揮之曰文<lb/>
理那得通偶拈一帙得曾子固書魏鄭公傳後<lb/>
挾冊朗誦至五十餘過聽者皆欠申欲臥熈甫<lb/>
沉吟諷詠猶有餘味宗伯每嘆先輩好學深思<lb/>
不可㡬及如此今之君子有能好熈甫之文如<lb/>
<pb n="KR4f0010_SBCK_083-18b"/>
熙甫之於子固者乎後山一瓣香吾不憂其無<lb/>
所託矣癸未中夏日書<lb/>
</p>
<p>
</p>
  </div>
</body>
</text>
</TEI>
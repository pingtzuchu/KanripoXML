<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_109-1a"/>
牧齋初學集卷第一百九<lb/>
讀杜二箋上<lb/>
　讀杜小箋旣成續有所得取次書之復得二<lb/>
　卷侯豫瞻自都門歸攜杜詩胥鈔巳成帙矣<lb/>
　無盟過吳門則曰寄盧小箋尚未付郵筒也<lb/>
　德水於杜别具手眼余言之戔戔者未必有<lb/>
　當於德水宜無盟爲我藏拙也子美和舂陵<lb/>
　行序曰簡知我者不必寄元余竊取斯義題<lb/>
　之曰二箋而刻之甲戌九月謙益記<lb/>
　　行次昭陵<lb/>
<pb n="KR4f0010_SBCK_109-1b"/>
往者災猶降蒼生喘未蘇指麾安率土盪滌撫<lb/>
洪鑪<lb/>
　班固東都賦曰往者王莽作逆漢祚中缺天<lb/>
　人致誅六合相㓕於時之亂生民幾亡鬼神<lb/>
　冺絕壑無完柩郛罔遺室原野厭人之肉川<lb/>
　谷流人之血秦項之災猶不克半書契以來<lb/>
　未之或紀故下人號而上訴上帝懷而降監<lb/>
　乃致命乎聖皇於是聖皇乃握乾符闡坤珍<lb/>
披皇圖稽帝文赫然發憤應若興雲霆擊昆<lb/>
　陽憑怒雷震遂超大河跨北嶽立號高邑建<lb/>
<pb n="KR4f0010_SBCK_109-2a"/>
　都河雒紹百王之荒屯因造化之盪滌體元<lb/>
　立制繼天而作系唐統接漢緒茂育羣生恢<lb/>
復疆宇勳兼乎在昔事勤乎三五右班賦序<lb/>
建武革命之事幾二百言此詩以二十字櫽<lb/>
　括無遺詞古人脫胎換骨之妙最宜深味故<lb/>
　詳著之於此<lb/>
　　兵車行<lb/>
車轔轔馬蕭蕭行人弓箭各在腰耶孃妻子走<lb/>
相送塵埃不見咸陽橋牽衣頓足欄道哭哭聲<lb/>
直上干雲霄道傍過者問行人行人但云點行<lb/>
<pb n="KR4f0010_SBCK_109-2b"/>
頻或從十五北防河便至四十西營田去時里<lb/>
正與褁頭歸來頭白還戍邊邊亭流血成海水<lb/>
武皇開邊意未已君不聞漢家山東二百州千<lb/>
邨萬落生荆杞縱有健婦把鉏犂禾生隴畝無<lb/>
東西况復秦兵耐苦戰被驅不異犬與雞長者<lb/>
雖有問役夫敢申恨且如今年冬未休關西卒<lb/>
縣官急索租租稅從何出信知生男惡反是生<lb/>
女好生女猶得嫁比隣生男埋没隨百草君不<lb/>
見靑海頭古來白骨無人收新鬼煩冤舊鬼哭<lb/>
天隂雨濕聲啾啾<lb/>
<pb n="KR4f0010_SBCK_109-3a"/>
　此爲南詔之師而作也天寶十載鮮于仲通<lb/>
　討南詔喪師於瀘南楊國忠掩其敗狀反以<lb/>
　捷聞制大募兩京及河南北兵以擊南詔人<lb/>
　莫肯應募國忠遣御史分道捕人連枷送詣<lb/>
　軍所于是行者愁怨父母妻子送之所在哭<lb/>
　聲振野此詩篇首直敘其事而設爲征人問<lb/>
　答之辭君不聞以下言山東二百州皆以征<lb/>
　伐之苦繹騷至此不獨南詔一役爲然故曰<lb/>
　役夫敢申恨也且如以下言雖爲土著之民<lb/>
　而田廬荒蕪租稅無所從出亦不免於死亡<lb/>
<pb n="KR4f0010_SBCK_109-3b"/>
　不獨征人也君不見以下舉靑海累年之故<lb/>
　事以明征南之必不返爲可痛也不言征南<lb/>
　之苦而言山東關西隴右其詞哀苦而不迫<lb/>
　如此一則曰君不聞一則曰君不見有詩人<lb/>
　呼祈父之意焉是時國忠方貴盛未敢斥言<lb/>
　之故雜舉河隴之事錯互其詞若不耑爲南<lb/>
　征而發者此作者之深意也<lb/>
　　洗兵馬<lb/>
中興諸將收山東捷書夜報淸晝同河廣傳閒<lb/>
一葦過胡危命在破竹中秖殘鄴城不日得獨<lb/>
<pb n="KR4f0010_SBCK_109-4a"/>
任朔方無限功京師皆騎汗血馬回紇餧肉蒲<lb/>
萄宮巳喜皇威淸海岱嘗思僊仗過崆峒三年<lb/>
笛裏關山月萬國兵前草木風成王功大心轉<lb/>
小郭相謀深古來少司徒淸鑒懸明鏡尚書氣<lb/>
與秋天杳二三豪俊爲時出整頓乾坤濟時了<lb/>
東走無復憶鱸魚南飛覺有安巢鳥靑春復隨<lb/>
冠冕入紫禁正耐煙華遶鶴駕通宵鳳輦備雞<lb/>
鳴問寢龍樓曉攀龍附鳳勢莫當天下盡化爲<lb/>
侯王汝等豈知蒙帝力時來不得誇身强關中<lb/>
旣留蕭丞相幕下復用張子房張公一生江海<lb/>
<pb n="KR4f0010_SBCK_109-4b"/>
客身長九尺須眉蒼徵起適遇風雲會扶顚始<lb/>
知籌筞良靑袍白馬更何有後漢今周喜再昌<lb/>
寸地尺天皆入貢奇祥異瑞争來送不知何國<lb/>
致白環復道諸山得銀甕隱士休歌紫芝曲詞<lb/>
人解撰河淸頌田家望望惜雨乾布穀處處催<lb/>
春種淇上健兒歸莫嬾城南思婦愁多㝱安得<lb/>
壯士挽天河凈洗甲兵長不用<lb/>
　洗兵馬刺肅宗也刺其不能盡子道且不能<lb/>
　信任父之賢臣以致太平也首序中興諸將<lb/>
　之功而卽繼之曰巳喜皇威淸海岱嘗思僊<lb/>
<pb n="KR4f0010_SBCK_109-5a"/>
　仗過崆峒崆峒者朔方回鑾之地安不忘危<lb/>
　所謂願君無忘其在莒也兩京收復鑾輿反<lb/>
　正紫禁依然寢門無恙整頓乾坤皆二三豪<lb/>
　俊之力於靈武諸人何與諸人徼天之幸攀<lb/>
　龍附鳳化爲侯王又欲開猜阻之隙建非嘗<lb/>
　之功豈非所謂貪天功以爲已力者乎斥之<lb/>
　曰汝等賤而惡之之辭也當是時內則張良<lb/>
　娣李輔國外則崔圓賀蘭進明輩皆逢君之<lb/>
　惡忌疾蜀郡元從之臣而玄宗舊臣遣赴行<lb/>
　在一時物望最重者無如房琯張鎬琯旣以<lb/>
<pb n="KR4f0010_SBCK_109-5b"/>
　進明之譖罷矣鎬雖繼相而旋出亦不能久<lb/>
　於其位故章末諄復言之靑袍白馬以下言<lb/>
　能終用鎬則扶顚籌策太平之效可以坐致<lb/>
　如此望之也亦憂之也非尋嘗頌禱之詞也<lb/>
　張公一生以下獨詳於張者琯已罷矣猶望<lb/>
　其專用鎬也是時李鄴侯亦先去矣泌亦琯<lb/>
　鎬一流人也泌之告肅宗也一則曰陛下家<lb/>
　事必待上皇一則曰上皇不來矣泌雖在肅<lb/>
　宗左右實乃心上皇琯之敗泌力爲營救肅<lb/>
　宗必心疑之泌之力辭還山以避禍也鎬等<lb/>
<pb n="KR4f0010_SBCK_109-6a"/>
　終用則泌亦當復出故曰隱士休歌紫芝曲<lb/>
　也兩京旣復諸將之能事畢矣故曰整頓乾<lb/>
　坤濟時了收京之後洗兵馬以致太平此賢<lb/>
　相之任也而肅宗以讒猜之故不能信用其<lb/>
　父之賢臣故曰安得壯士挽天河凈洗甲兵<lb/>
　嘗不用蓋至是而太平之望益邈矣嗚呼傷<lb/>
　哉　公以上疏救房琯自拾遺移官流落劒<lb/>
　外終身不振此其一生出處事君交友之大<lb/>
　節而後世罕有知之者則以房琯之生平爲<lb/>
　唐史抹殺而肅宗之逆狀隱而未暴故也史<lb/>
<pb n="KR4f0010_SBCK_109-6b"/>
　稱琯登相位奪將權聚浮薄之徒敗軍旅之<lb/>
　事又言其高談虛論招納賔客因董庭蘭以<lb/>
　招納貨賄若以周行具悉之詔爲金科玉條<lb/>
　者琯以宰相自請討賊可謂之奪將權乎劉<lb/>
　秩固不足當曵落河王思禮嚴武亦可謂浮<lb/>
　薄之徒乎門客受贓不宜見累肅宗猶不能<lb/>
　非張鎬之言而史顧以此坐琯乎請循本而<lb/>
　論之肅宗擅立之後猜忌其父因而猜忌其<lb/>
　父所遣之臣而琯其尤也賀蘭進明之譖琯曰琯<lb/>
　昨於南朝爲聖皇制置天下於聖皇爲忠於<lb/>
<pb n="KR4f0010_SBCK_109-7a"/>
　陛下則非忠聖皇於陛下何人也而敢以忠<lb/>
　不忠爲言其仇讎視父之心進明深知之矣<lb/>
　李輔國之言曰陳玄禮高力士謀不利於陛<lb/>
　下六軍將士盡靈武功臣皆反仄不安琯與<lb/>
　鎬在朝何啻十玄禮百力士肅宗豈嘗斯須<lb/>
　忘之是故琯之求將兵知不安其位而以危<lb/>
　事自效也許之將而又使中人監之不欲其<lb/>
　專兵也又使其進退不得自便也敗兵之後<lb/>
　不卽去而以琴客之事罷俾正衙彈劾以穢<lb/>
　其名也罷琯而相鎬不得已而從人望也五<lb/>
<pb n="KR4f0010_SBCK_109-7b"/>
　月相八月卽出之河南不欲其久於内也六<lb/>
　月貶琯而五月先罷鎬汲汲乎惟恐鉏之不<lb/>
　盡也琯敗師而罷鎬有功而亦罷意不在乎<lb/>
　功罪也自漢以來鉤黨之事多矣未有人主<lb/>
　自鉤黨者未有人主鉤其父之臣以爲黨而<lb/>
　文致罪狀榜之朝堂以明欺天下後世者六<lb/>
　月之詔豈不大異哉肅宗之事上皇視漢宣<lb/>
　帝之於昌邑其心内忌不啻過之幽居西內<lb/>
　辟穀成疾與主父之探爵鷇何異移仗之日<lb/>
　玄宗呼力士曰微將軍阿瞞幾爲兵死鬼矣<lb/>
<pb n="KR4f0010_SBCK_109-8a"/>
　論至於此當與商臣隋廣同服上刑許世子<lb/>
　止豈足道哉唐史有隱於肅宗歸其獄於輔<lb/>
　國而後世讀史者無異辭司馬公通鑑乃特<lb/>
書曰令萬安咸宜二公主視服膳四方所獻<lb/>
珍異先薦上皇嗚呼斯豈李輔國所謂匹夫<lb/>
　之孝乎何儒者之易愚也余讀杜詩感雞鳴<lb/>
　問寢之語考信唐史房琯被譖之故故牽連<lb/>
　書之如此<lb/>
　　奉贈太常張卿二十韻<lb/>
方丈三韓外崑崙萬國西建標天地闊詣絶古<lb/>
<pb n="KR4f0010_SBCK_109-8b"/>
今迷氣得神仙逈恩承雨露低相門淸議衆儒<lb/>
術大名齊軒冕羅天闕琳琅識介珪伶官詩必<lb/>
誦夔樂典猶稽健筆淩鸚鵡銛鋒瑩鸊鵜友于<lb/>
皆挺拔公望各端倪通籍踰靑瑣亨衢炤紫泥<lb/>
靈虬傳夕箭歸馬散霜蹄能事聞重譯嘉謨及<lb/>
遠黎弼諧方一展班序更何躋適越空顚躓游<lb/>
梁竟慘悽謬知終畫虎微分是醯雞萍泛無休<lb/>
日桃隂想舊蹊吹嘘人所羡騰躍事仍暌碧海<lb/>
眞難涉靑雲不可梯顧深慙鍛鍊才小辱提攜<lb/>
檻束哀猿叫枝驚夜鵲棲幾時陪羽獵應指釣<lb/>
<pb n="KR4f0010_SBCK_109-9a"/>
璜溪<lb/>
　方丈崑崙指秦皇漢武也秦皇之求方丈漢<lb/>
武之窮崑崙皆爲天地古今闊絕不可致之<lb/>
　事豈如玄宗使張均取妙寶眞符於寶僊洞<lb/>
　往而旋獲乎均以此取倖於玄宗故曰氣得<lb/>
　神仙迥恩承雨露低也方丈四句隱然借秦<lb/>
　皇漢武以諷玄宗之求僊亦諷均不當以求<lb/>
　僊得倖也相門以下言均之門第如此遭際<lb/>
　如此聲望如此豈不可以自致公輔何事以<lb/>
　求僊倖進耶投贈之詩託諷深厚如此其意<lb/>
<pb n="KR4f0010_SBCK_109-9b"/>
　切則其詞愈婉此風人之指也適越以下自<lb/>
　陳其顚躓又敎均以大臣之道當爲國求賢<lb/>
　不當以求僊逢迎人主非徒望之以薦引也<lb/>
　應指釣璜溪以太公望自况其自待亦不薄<lb/>
　矣<lb/>
　　收京<lb/>
生意丼衰白天涯正寂寥忽聞哀痛詔又下聖<lb/>
明朝羽翼懷啇老文思憶帝堯叨逢罪巳日霑<lb/>
灑望靑霄<lb/>
　收京之時上皇在蜀巳誥定行日肅宗汲汲<lb/>
<pb n="KR4f0010_SBCK_109-10a"/>
　御丹鳳樓下制不能少待李泌有言後代何<lb/>
　以辨陛下靈武卽位之意乎此詩云忽聞哀<lb/>
　痛詔又下聖明朝蓋譏之也泌每言家事必<lb/>
　待上皇又爲群臣草表致上皇東歸能調䕶<lb/>
　兩宮故以商老許之肅宗巳卽大位而以商<lb/>
　老羽翼爲言亦元結書太子卽位之義也玄<lb/>
　宗内禪故以帝堯稱之肅宗未盡人子之禮<lb/>
　公所不與故曰憶帝堯皆微辭也逢罪已之<lb/>
　日而霑灑靑霄其不誦而規可知矣公詩言<lb/>
　商老不一而足曰每怪商山老兼存翊贊功<lb/>
<pb n="KR4f0010_SBCK_109-10b"/>
　曰日莫還歌紫芝曲時危慘淡來悲風皆指<lb/>
　泌也其大意則於贈韓諫議詩發之<lb/>
　　奉贈王中允<lb/>
中允聲名久如今契闊深共傳收庾信不比得<lb/>
陳琳一病緣明主三年獨此心窮愁應有作試<lb/>
誦白頭吟<lb/>
　庾信哀江南賦曰大盜移國金陵瓦解余乃<lb/>
　竄身荒谷公私塗炭三日哭於都亭三年囚<lb/>
　於别館以侯景擬祿山以子山擬摩詰可謂<lb/>
　切當矣曹公謂陳琳曰卿罪狀孤一人足矣<lb/>
<pb n="KR4f0010_SBCK_109-11a"/>
　何至上及祖父當時從逆之臣必有謗訕朝<lb/>
　廷進獻符命如玄宗之數張均所謂與逆賊<lb/>
　作權要官毁阿奴三哥家事者其視陳琳之<lb/>
　於曹公以敵國相訾謷罪更不可言矣維獨<lb/>
　痛憤賦詩聞於行在故曰不比得陳琳也維<lb/>
　旣陽瘖不受僞署一病三年肅宗復責授中<lb/>
　允故曰窮愁應有作試誦白頭吟其於鄭䖍<lb/>
　則曰可念此翁懷直道也霑新國用輕刑皆<lb/>
　譏肅宗政刑之失當也<lb/>
　　寄岳州賈司馬六丈巴州嚴八使君兩閣<lb/>
<pb n="KR4f0010_SBCK_109-11b"/>
　　老五十韻<lb/>
衡岳啼猿裏巴州鳥道邊故人俱不到謫宦兩<lb/>
悠然開闢乾坤正榮枯雨露偏　每覺昇元輔<lb/>
深期列大賢秉鈞方咫尺鎩翮再聮翩禁掖朋<lb/>
從改微班性命全　賈筆論孤憤嚴詩賦幾篇<lb/>
定知深意苦莫使衆人傳貝錦無停織朱絲有<lb/>
斷絃浦鷗防碎首霜鶻不空拳<lb/>
　嚴武之貶已見於貶房琯之制而賈至以中<lb/>
　書舍人出守汝州舊書不載他皆無可考此<lb/>
　詩云秉鈞方咫尺鎩翮再聯翩知至與公及<lb/>
<pb n="KR4f0010_SBCK_109-12a"/>
　武後先貶官也按十五載八月玄宗幸普安<lb/>
　郡下詔制置天下此詔實出至手此事房琯<lb/>
　建議而至當制賀蘭之譖已入至安能一日<lb/>
　容於朝廷琯將貶而至先出守其坐琯黨明<lb/>
　矣至父子演綸受知于玄宗肅宗深忌蜀郡<lb/>
　舊臣其再貶岳州雖坐小法亦以此故也每<lb/>
　覺昇元輔深期列大賢蓋琯等用事則必將<lb/>
　引用至武故其貶也亦聮翩而去貝錦以下<lb/>
　雖移官州郡而以憂䜛畏譏相戒未能一日<lb/>
　安枕也公送至出守詩西掖梧桐樹不勝遷<lb/>
<pb n="KR4f0010_SBCK_109-12b"/>
　謫之感太白亦云聖主恩深孝文帝憐君不<lb/>
　遣到長沙可以互見<lb/>
　　高都䕶驄馬行<lb/>
安西都䕶胡靑驄聲價歘然來向東此馬臨陣<lb/>
久無敵與人一心成大功功成惠養隨所致飄<lb/>
飄遠自流沙至雄姿未受伏櫪恩猛氣猶思戰<lb/>
塲利腕促蹄高如踣鐵交河幾蹴曾氷裂五花<lb/>
散作雲滿身萬里方㸔汗流血長安壯兒不敢<lb/>
騎走過掣電傾城知靑絲絡頭爲君老何由却<lb/>
出橫門道<lb/>
<pb n="KR4f0010_SBCK_109-13a"/>
　此詩感歎驄馬之失所也此馬產於靑海轉<lb/>
　戰交河豈自知功成之後羈紲豢養收歛其<lb/>
　雄姿猛氣而俛首受伏櫪之恩縱使聲價歘<lb/>
　然傾城掣電豈其萬里流血之志乎靑絲絡<lb/>
　頭爲君老何繇却出橫門道橫門者長安走<lb/>
　西域之道也廉頗馬援據鞍躍馬與老驥之<lb/>
　驤首嘶風亦何以異曰爲君老有感憤之思<lb/>
　焉願終惠養可以爲感恩而未可以爲知巳<lb/>
　也瘦馬行爲房次律而作胡靑驄或云爲哥<lb/>
　舒翰也<lb/>
<pb n="KR4f0010_SBCK_109-13b"/>
　　潼關吏<lb/>
哀哉潼關吏百萬化爲魚請囑防關將愼勿學<lb/>
哥舒<lb/>
　初哥舒翰請堅守潼關郭子儀李光弼亦謂<lb/>
潼關大軍唯應固守不可輕出玄宗信國忠<lb/>
　之言遣中使趣之項背相望翰不得巳撫膺<lb/>
　慟哭而出然則潼關之失守豈翰之罪哉潼<lb/>
關之陷陳濤之再敗其罪皆在於趣戰者故<lb/>
　曰請囑防關將愼勿學哥舒又曰安得附書<lb/>
與我軍忍待明年莫倉卒此可以爲千古用<lb/>
<pb n="KR4f0010_SBCK_109-14a"/>
　中人監軍之戒<lb/>
　　遣興<lb/>
府中羅舊尹沙道尚依然赫赫蕭京兆今爲時<lb/>
所憐<lb/>
東坡曰明皇雖誅蕭至忠然甚懷之侯君集<lb/>
　云蹉跌至此至忠亦蹉跌者耶故子美亦哀<lb/>
　之案蕭至忠未嘗官京兆尹不當曰蕭京兆<lb/>
若以蕭望之比至忠則望之爲左馮翊未嘗<lb/>
爲京兆也天寶八年京兆尹蕭炅坐贓左遷<lb/>
汝隂太守史稱其爲林甫所厚爲國忠誣奏<lb/>
<pb n="KR4f0010_SBCK_109-14b"/>
　譴逐則所謂蕭京兆蓋炅也炅先代裴耀卿<lb/>
　爲轉運使又拜河西節度使嘗擊吐蕃於白<lb/>
　草姚汝能安祿山事跡云蕭炅爲河南尹以<lb/>
　贓下獄林甫佐之特與轉太府卿未幾拜京<lb/>
　兆尹高力士權移將相炅親附之其事亦詳<lb/>
　舊書吉溫傳中所謂赫赫蕭京兆者亦可想<lb/>
　見唐京兆尹多宰相私人相與附麗若炅與<lb/>
　鮮于仲通輩皆是故曰府中羅舊尹沙道尚<lb/>
　依然也故爲人所羨今爲人所憐用漢成帝<lb/>
　時童謠哀之亦刺之也仲通附國忠旋亦見<lb/>
<pb n="KR4f0010_SBCK_109-15a"/>
　逐此詩雖刺炅亦以諷仲通也世所傳志林<lb/>
　及詩話等書多後人假託此蓋非東坡之言<lb/>
　也<lb/>
　　秦州雜詩<lb/>
東柯好崖谷不與衆峯羣落日邀雙鳥晴天養<lb/>
片雲野人矜險絶水竹會平分采藥吾將老兒<lb/>
童未遣聞<lb/>
晴天養片雲吳季海本作養他本皆作卷晴<lb/>
　天無雲而養片雲於谷中則崖谷之深峻可<lb/>
　知矣山澤多藏育山川出雲皆叶養字之義<lb/>
<pb n="KR4f0010_SBCK_109-15b"/>
　養字似新而實穩所以爲佳如以尖新之見<lb/>
　取之此一字却不知增詩家幾丈魔矣<lb/>
　　建都<lb/>
蒼生未蘇息胡馬半乾坤議在雲臺上誰扶黃<lb/>
屋尊建都分魏闕下詔闢荆門恐失東人望其<lb/>
如西極存時危當雪恥計大豈輕論雖倚三階<lb/>
正終愁萬國翻牽裾恨不死漏網辱殊恩永負<lb/>
漢庭哭遙憐湘水䰟窮冬客江劒隨事有田園<lb/>
風斷靑蒲節霜埋翠竹根衣冠空穰穰關輔久<lb/>
昏昏願枉長安日光輝炤北原<lb/>
<pb n="KR4f0010_SBCK_109-16a"/>
　此詩因建南都而追思分鎭之事終以房琯<lb/>
　之議爲是也牽裾以下追敘移官之事蓋公<lb/>
　之移官以救琯而琯之得罪以分鎭故牽連<lb/>
　及之也是歲七月上皇移幸西内九月置南<lb/>
　都於荆州革南京爲蜀郡一置一革汲汲然<lb/>
　欲反其父之所爲非盡爲形勝也公心痛之<lb/>
　而不敢訟言故曰雖倚三階正終愁萬國翻<lb/>
　願枉長安日光輝炤北原定哀之微詞如此<lb/>
　　登樓<lb/>
花近高樓傷客心萬方多難此登臨錦江春色<lb/>
<pb n="KR4f0010_SBCK_109-16b"/>
來天地玉壘浮雲變古今北極朝廷終不改西<lb/>
山寇盜莫相侵可憐後主還祠廟日莫聊爲梁<lb/>
父吟<lb/>
黃鶴曰吐蕃陷京師立廣武王承宏爲帝郭<lb/>
　子儀復京師乘輿反正故曰北極朝廷終不<lb/>
　改言吐蕃雖立君終不能改命也此說良是<lb/>
　西山寇盜蓋指吐蕃若以劒南西山之事言<lb/>
　之而曰朝廷終不改則迂而無謂矣可憐後<lb/>
　主還祠廟殆以代宗任用程元振魚朝恩致<lb/>
蒙塵之禍而託諷於後主之用黄皓也日莫<lb/>
<pb n="KR4f0010_SBCK_109-17a"/>
　聊爲梁父吟傷時戀主而自負亦在其中其<lb/>
　興寄微婉一句而包數義如此<lb/>
　　贈秘書監江夏李公邕<lb/>
伊昔臨淄亭酒酣託末契重敘東都别朝隂改<lb/>
軒砌論文到崔蘇指盡流水逝近伏盈川雄未<lb/>
丼特進麗是非張相國相扼一危脆爭名古豈<lb/>
然關鍵歘不閉例及吾家詩曠懷埽氛翳慷慨<lb/>
嗣眞作咨嗟玉山桂鍾律儼高懸鯨鯢噴迢遰<lb/>
坡陁靑州血蕪没汶陽瘞哀贈竟蕭條恩波延<lb/>
揭厲子孫存如綫舊客舟凝滯君臣尚論兵將<lb/>
<pb n="KR4f0010_SBCK_109-17b"/>
帥接燕薊朗詠六公篇憂來豁蒙蔽<lb/>
自此至篇末學者多苦其汗漫不屬吾謂論<lb/>
　文以下論其文也楊李崔蘇邕同時文筆之<lb/>
　士邕之論文也歎崔蘇之已逝伏盈川而夷<lb/>
特進與燕公之論相合燕公首推盈川次及<lb/>
崔李世皆歎其是非之當何至於邕則相扼<lb/>
　不少貸蓋崔蘇巳殁而邕獨與說爭名說雖<lb/>
　忌刻亦邕之露才揚巳有以取之盧藏用所<lb/>
　以致戒於干將莫耶也關鍵歘不閉用老子<lb/>
　道經之言言邕之不善閉也例及以下論其<lb/>
<pb n="KR4f0010_SBCK_109-18a"/>
　詩也邕之詩可以接踵吾祖六公之篇可以<lb/>
　追配嗣眞之作所謂鍾律儼高懸鯤鯨噴迢<lb/>
　遰也膳部之没也李嶠以下請加命武平一<lb/>
　爲表上之邕旣子孫如綫而已則舊客凝滯<lb/>
　感今思昔此所以不能自已於哀也<lb/>
　　憶昔<lb/>
憶昔先王巡朔方千乗萬騎入咸陽隂山驕子<lb/>
汗血馬長驅東胡胡走藏鄴城反覆不足怪關<lb/>
中小兒壞紀綱張后不樂上爲忙至令今上猶<lb/>
撥亂勞身焦思補四方我昔近侍叨奉引出兵<lb/>
<pb n="KR4f0010_SBCK_109-18b"/>
整肅不可當爲留猛士守未央致使岐雍防西<lb/>
羌犬戎直來坐御牀百官跣足隨天王願見北<lb/>
地傅介子老儒不用尚書郎<lb/>
憶昔之首章刺代宗也肅宗朝之禍亂皆張<lb/>
　后李輔國爲之代宗在東朝已身履其難少<lb/>
　屬亂離長於軍旅卽位以來焦心勞思禍猶<lb/>
未艾亦可以少悟矣乃復信任閹宦奪子儀<lb/>
　之兵柄以召犬戎之難此不亦童昏之尤者<lb/>
乎公不敢斥言故以憶昔爲詞其次章則追<lb/>
　思開元之全盛而深歎其不可復見也<lb/>
<pb n="KR4f0010_SBCK_109-19a"/>
　　戲題寄上漢中王<lb/>
魯衞彌尊重徐陳略䘮亡空餘枚叟在應念早<lb/>
升堂<lb/>
　開元十四年上幸寧王憲宅與諸王宴探韻<lb/>
　賦詩曰魯衞情先重親賢尚轉多瑀爲憲之<lb/>
　子故曰魯衞彌尊重卽用明皇詩語也劉會<lb/>
　孟評此詩魯衞對偶然貴介之盛賔客之感<lb/>
　其自敘亦在裏許劉之無知妄論一至於此<lb/>
　而趙子嘗猶稱述之豈不異哉<lb/>
　　諸將<lb/>
<pb n="KR4f0010_SBCK_109-19b"/>
主恩前後三持節軍令分明數舉杯<lb/>
杜鴻漸入成都以軍政委崔寧日與僚屬縱<lb/>
　酒高會故曰軍令分明數舉杯追思嚴武之<lb/>
軍令實闇譏鴻漸之日飮不事事有愧於持<lb/>
節而辜主恩也八哀詩於嚴武則云豈無成<lb/>
都酒憂國只細傾可以互相證明<lb/>
　承聞故房相公靈櫬自閬州啓殯歸塟東<lb/>
　都有作<lb/>
一德興王後孤䰟久客閒<lb/>
房琯相玄宗建分鎭討賊之議首定興復之<lb/>
<pb n="KR4f0010_SBCK_109-20a"/>
　策故以一德興王許之琯以賀蘭進明之譖<lb/>
　爲肅宗所惡幾致伊生嬰僇之禍故以伊尹<lb/>
　比之寓意於玄肅父子之閒亦微詞也<lb/>
　　舍弟觀自藍田迎妻子到江陵因寄<lb/>
庾信羅含皆有宅春來秋去作誰家短牆若在<lb/>
從衰草喬木如存可假花卜築應同蔣詡徑爲<lb/>
園須似邵平瓜比年病酒開涓滴弟勸兄酬何<lb/>
怨嗟<lb/>
　庾信羅含之宅雖在荆州所謂信美非吾土<lb/>
　也譬諸巢鷰春來秋去是可以爲家乎短牆<lb/>
<pb n="KR4f0010_SBCK_109-20b"/>
　喬木指秦中之故居也蔣詡隱杜陵邵平隱<lb/>
　靑門皆公故里之人老於田園者非泛指尋<lb/>
　嘗隱淪也弟勸兄酬言歸秦之樂也舊注不<lb/>
　解以爲思卜居荆南踵庾信羅含之跡失之<lb/>
遠矣<lb/>
　　折檻行<lb/>
嗚呼房魏不復見秦王學士時難羡靑襟胄子<lb/>
困泥塗白馬將軍若雷電千載少似朱雲人至<lb/>
今折檻空嶙峋婁公不語宋公語尚憶先皇容<lb/>
直臣<lb/>
<pb n="KR4f0010_SBCK_109-21a"/>
　永泰元年代宗命裴冕等十三人於集賢殿<lb/>
　待制以備詢問蓋亦傚貞觀時瀛洲學士之<lb/>
　意獨孤及上疏以爲雖容其直而不錄其言<lb/>
　故曰秦王學士時難羨嘆集賢待制之臣不<lb/>
　及貞觀之盛時也次年國子監釋奠魚朝恩<lb/>
　帥六軍諸將聽講子弟皆服朱紫爲諸生朝<lb/>
　恩遂判國子監事集賢待制之臣不能救正<lb/>
　故曰靑衿胄子困泥塗白馬將軍若雷電言<lb/>
　敎化陵夷而中人子弟得以橫行也當時大<lb/>
　臣鉗口飽食效師德之畏遜而不能繼宋璟<lb/>
<pb n="KR4f0010_SBCK_109-21b"/>
　之忠讜故以折檻爲諷言集賢諸臣自無魏<lb/>
　宋輩耳未可謂朝廷不能容直如先皇也<lb/>
　　戲爲六絕句<lb/>
庾信文章老更成淩雲健筆意縱橫今人嗤點<lb/>
流傳賦不覺前賢畏後生<lb/>
楊王盧駱當時體輕薄爲文哂未休爾曹身與<lb/>
名俱㓕不廢江河萬古流<lb/>
縱使盧王操翰墨劣於漢魏近風騷龍文虎脊<lb/>
皆君馭歷塊過都見爾曹<lb/>
才力應難誇數公凡今誰是出羣雄或㸔翡翠<lb/>
<pb n="KR4f0010_SBCK_109-22a"/>
蘭苕上未掣鯨魚碧海中<lb/>
不薄今人愛古人淸詞麗句必爲鄰竊攀屈宋<lb/>
宜方駕恐與齊梁作後塵<lb/>
未及前賢更勿疑遞相祖述復先誰别裁僞體<lb/>
親風雅轉益多師是汝師<lb/>
　作詩以論文而題曰戲爲六絕句蓋寓言以<lb/>
　自况也韓退之之詩曰李杜文章在光焰萬<lb/>
　丈長不知羣兒愚那用故謗傷蚍蜉撼大樹<lb/>
　可笑不自量然則當公之世羣兒之謗傷者<lb/>
　或不少矣故借庾信四子以發其意嗤點流<lb/>
<pb n="KR4f0010_SBCK_109-22b"/>
　傳輕薄爲文皆闇指竝時之人也一則曰爾<lb/>
　曹再則曰爾曹正退之所謂羣兒也盧王之<lb/>
　文劣於漢魏而能江河萬古者以其近於風<lb/>
　騷也况其上薄風騷而又不劣於漢魏者乎<lb/>
　凡今誰是出羣雄公所以自命也蘭苕翡翠<lb/>
　指當時研揣聲病尋摘章句之徒鯨魚碧海<lb/>
　則所謂渾涵汪洋千彚萬狀兼古人而有之<lb/>
　者也亦退之之所謂橫空盤硬妥帖排奡垠<lb/>
　崖崩豁乾坤雷硠者也論至於此非李杜誰<lb/>
　足以當之而他人有不憮然自失者乎不薄<lb/>
<pb n="KR4f0010_SBCK_109-23a"/>
　今人以下惜時人之是古非今不知别裁而<lb/>
　正告之也齊梁以下對屈宋言之皆今人也<lb/>
　蓋曰吾豈敢以才力出羣而妄自誇大乎於<lb/>
　古人則愛之於今人則不敢薄期於淸詞麗<lb/>
　句必與古人爲鄰則可耳今人目長足短自<lb/>
　謂竊攀屈宋而轉作齊梁之後塵不亦傷乎<lb/>
　則又正告之曰今人之未及前賢無怪其然<lb/>
　也以其遞相祖述㳂流失源而不知誰爲之<lb/>
　先也騷雅有眞騷雅漢魏有眞漢魏等而下<lb/>
　之至於齊梁唐初靡不有眞靣目焉含是則<lb/>
<pb n="KR4f0010_SBCK_109-23b"/>
皆僞體也別者區别之謂裁者裁而去之也<lb/>
　果能别裁僞體則近於風雅矣自風雅以下<lb/>
　至於庾信四子孰非我師雖欲爲嗤點輕薄<lb/>
　之流其可得乎故曰轉益多師是汝師呼之<lb/>
　曰汝所謂爾曹也哀其身與名俱㓕諄諄然<lb/>
　呼而寤之也題之曰戲亦見其通懷商榷不<lb/>
欲自以爲是後人知此意者鮮矣<lb/>
牧齋初學集卷第一百丹九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_074-1a"/>
牧齋初學集卷第七十四<lb/>
　譜牃一<lb/>
　　請<lb/>
誥命事略<hi>崇禎元年九月</hi>
先祖諱順時其先出吳越武肅王家世素封曾<lb/>
祖父孤童中落先祖與其弟副使公力學奮勵<lb/>
嘉靖巳未會試舉春秋第一觀政吏部是冬奉<lb/>
　命餉遼東軍抵家未彌旬而卒先祖倜儻有<lb/>
大志不屑爲章句小儒焚膏宿火講求天文律<lb/>
歷河渠兵農諸家之學提綱舉要薈蕞成書凡<lb/>
<pb n="KR4f0010_SBCK_074-1b"/>
百餘卷名曰資世文鑰蓋通典通考之流亞也<lb/>
其餉遼也從老戍退卒問訊虜情邊事登關城<lb/>
望渝海酹酒賦詩慨然有吞胡出塞之思是時<lb/>
遼東大饑道殣相望人或謂先祖南人不耐苦<lb/>
寒盍待發春而行先祖曰吾一人寒其忍十萬<lb/>
人饑乎抵遼中寒竟以此病卒年二十有九<lb/>
先祖母卞氏先祖背棄年甫三十先君生七年<lb/>
祖母截髮貯棺中以立孤自誓曾祖父性嚴重<lb/>
奉事惟謹庀治喪事必先諸叔曰吾冡婦弗敢<lb/>
後也分財產戒先人無取贏曰若孺了弗敢先<lb/>
<pb n="KR4f0010_SBCK_074-2a"/>
也先君能勝外傅不假與顔色稍不如命則對<lb/>
案不食涕淚交頥居恒以綱嘗道義爲典訓曰<lb/>
吾願汝爲古人不願汝爲今之望人也歲時延<lb/>
請賔客省視故舊族戚閭里之窶貧者待以舉<lb/>
火推食解衣設糜掩骼咸脫簪珥爲之謙益稍<lb/>
長敎以書傳每詔之曰吾欲效范文正公買良<lb/>
田爲義莊而汝父不能盈吾志也汝必勉之又<lb/>
曰我老矣正如俚語怕你做官時我做鬼至今<lb/>
思其言輒爲泣下謙益舉進士先君排纘祖母<lb/>
苦節草疏趣上之留中不報侵尋十九年遇<lb/>
<pb n="KR4f0010_SBCK_074-2b"/>
今天子霈恩得以及追榮之典而崇臺綽楔表<lb/>
厥宅里巳不可復請矣嗚呼傷哉<lb/>
先君諱世揚年十二三能闇記五經史記文選<lb/>
凡百餘萬言世授胡氏春秋收拾旁魄<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>逖疑<lb/>
互旣成以授學者學者咸師尊之從而執經考<lb/>
疑者繼於門先君自念少孤思早自竪立以報<lb/>
母勤累試不見收而祖母違養蚤夜呼慕聲入<lb/>
黃泉銜哀七年以孝死先君志節激昻好談古<lb/>
忠節奇偉事每稱述楊忠愍海忠介諸公嚼齒<lb/>
奮臂欲出其閒卒之日手定其所爲古文及所<lb/>
<pb n="KR4f0010_SBCK_074-3a"/>
輯古史談菀藏弆之以卑謙益且遺之言曰必<lb/>
報國恩以三不朽自勵無以三不幸自狃嗚呼<lb/>
謙益其敢忘諸先君嘗作聱隅子自傳其葬也<lb/>
宗伯宣化公誌之敢撮其大略以上史館<lb/>
家母姓顧氏外祖諱玉柱山東按察司副使方<lb/>
正彊直以朝典治其家吾母在女氏巳有儀法<lb/>
自歸先君以迨老不好戲笑不知游冶靣不施<lb/>
粉澤身不御綺紈目不識優倡妖尼耳不聽吳<lb/>
歌瞽詞雖盛暑不飾不見媵侍雖親壻姪必䦱<lb/>
門與之言日夜課紡績敎剪製機杼刀尺聲軋<lb/>
<pb n="KR4f0010_SBCK_074-3b"/>
軋然戚屬閒族出遨嬉必辟吾母有矜好炫冶<lb/>
者輒毀容敝服以見退而相謂曰何乃自苦或<lb/>
笑曰此笨人耳謙益免先君之喪數年不出母<lb/>
意殊安之曰兒了秀才事足矣乙丑坐閹禍削<lb/>
籍母迎謂曰汝無官吾有子矣閹鉤黨益急相<lb/>
驚追捕者日數十至母曰猶有天道汝必無恙<lb/>
蓋吾母莊敬閒止能識大體古所稱母師殆無<lb/>
愧焉<lb/>
妻陳氏爲里中右族曾祖官南京國子監祭酒<lb/>
其父與先君爲文社相狎也故以女歸於我妻<lb/>
<pb n="KR4f0010_SBCK_074-4a"/>
從我於諸生十年旣第之後從於倚廬者三年<lb/>
家食者八年用覃恩封孺人進封安人未幾被<lb/>
追奪之命朝夕洶懼者三年今年得復對誥親<lb/>
知相賀妻曰吾聞應山母妻棲止譙樓風雪中<lb/>
日不得再食賴天地祖宗之庇免此幸矣庸敢<lb/>
有他望乎謙益追理前事亦爲黯然出涕也<lb/>
　　刻古史談菀目錄後序<lb/>
先君子讀史之役始於萬曆丙午而談菀之成<lb/>
則在萬曆己酉凡四載而始竣謙益奉諱以還<lb/>
每發故篋淚淫淫不忍視里人郭春卿任是正<lb/>
<pb n="KR4f0010_SBCK_074-4b"/>
崑山張旉孟任梓又六年始告成事先君子之<lb/>
言曰吾讀正史如饗大官焉體節之薦充溢員<lb/>
方久而能使人憊吾讀稗史如嘗異味焉小蟲<lb/>
水草蜇吻裂鼻久而能使人荒是故稗而不史<lb/>
弗典也史而不稗弗志也吾取材於史借徑於<lb/>
稗太平鉤異撮繁就簡不出瑣言碎事而天咫<lb/>
民則吉凶情僞之指意如指掌焉斯不亦史官<lb/>
之流裔而稗官之質的乎四年之中横經籍書<lb/>
寸紙不遺秃管成冡子雲之手齎油素太沖之<lb/>
溷置刀筆以先君子方之無不及矣易簀之前<lb/>
<pb n="KR4f0010_SBCK_074-5a"/>
一日手自封識以詒謙益曰此宋人之遺弓也<lb/>
吾死無忘吾所爲殫瘁矣於乎謙益又何忍贊<lb/>
一辭哉循覽先君子所論次班范以前多采擷<lb/>
呂覽淮南及劉向所序諸書去古未遠資博而<lb/>
事約六代以後蕪文穢史手自䋲削遂使甲乙<lb/>
之帳簿與腐爛之邸報字櫛句纂比於良史則<lb/>
先君子陽秋之筆略見一斑後有作者弗可誣<lb/>
巳作之不止乃成君子是故勵德業者恒存乎<lb/>
旌行他山之石可以攻玉是故辨貞吝者恒存<lb/>
乎物差善言天者必驗於人三世之事信而有<lb/>
<pb n="KR4f0010_SBCK_074-5b"/>
徵君子蓋雅言之故神逵咫聞终焉語有之敎<lb/>
之春秋爲之聳善而抑惡焉以戒勸其心先君<lb/>
子豈徒託諸空言其亦春秋之志乎於乎先君<lb/>
子甫弱冠卽以文章節義自負偃蹇數奇旣不<lb/>
得出入承明臿齒牙樹頰胲有所建竪於當世<lb/>
而盛年壯志耗磨於博士家言以其餘力寄之<lb/>
墳典編摩稍倦輒呼大白佐之酒後耳熱誦沈<lb/>
攸之十年讀書之語泣數行下也先君子之論<lb/>
著盡此先君子之精亦盡此矣謙益雖不肖不<lb/>
能爲箕敢不惟遺弓之言是識於乎宋人之弓<lb/>
<pb n="KR4f0010_SBCK_074-6a"/>
其餘勁飲矢於石梁宋人殆不亡也後有讀先<lb/>
君子之書而悲其志者無論爲史爲稗登諸劉<lb/>
氏輯略之列將先君子之䰟默舉謙益亦死且<lb/>
不朽萬曆乙卯九月孤謙益泣血謹識<lb/>
　　先太淑人述<lb/>
先太淑人姓顧氏外王父諱玉柱歷官至山東<lb/>
按察司副使嘉靖庚戌虜薄都城選藩臬入賀<lb/>
有威望者視師　命下夜漏方四刻卽上馬去<lb/>
按視訖日巳旰矣逃傷者數千號哭擁門立馬<lb/>
於門闔令從馬腹度虜退移疾請致仕嘗歎曰<lb/>
<pb n="KR4f0010_SBCK_074-6b"/>
活千人者必封吾其有後乎家居數年以嘉靖<lb/>
甲寅十一月巳未生太淑人於嘗熟之虞山里我<lb/>
先公諱世揚曾王父贈刑部郞中諱體仁王父<lb/>
嘉靖巳未進士贈禮部右侍郞諱順時王母贈<lb/>
淑人卞氏先公七歲而孤王母截髮自誓以耆<lb/>
於成外王父才而壻之年十七歸於錢氏後十<lb/>
二年萬曆壬午謙益生後二十八年庚戌謙益<lb/>
進士及第先公棄背後十年泰昌庚申用謙益<lb/>
編修覃　恩封太孺人後四年天啓甲子用中<lb/>
允封太安人次年謙益坐閹　罷歸奪封誥後<lb/>
<pb n="KR4f0010_SBCK_074-7a"/>
四年崇禎戊辰用禮部右侍郞封太淑人謙益<lb/>
坐枚卜被訐次年巳巳得白奉太淑人家居五<lb/>
年享年八十考終於內寢某年某月某日歸祔<lb/>
於海虞山北市橋先公之阡於是哀子謙益哭<lb/>
而言曰嗚呼謙益不天不死鬼神兇怒降兹酷<lb/>
毒其又敢溢美攘善誣玄堂之片石重于天誅<lb/>
謹按我太淑人之德行合於古之圖史所載信<lb/>
而可徴者有七曰順曰莊曰貞曰勤曰儉曰仁<lb/>
曰慈請言順曰我王母性方嚴太淑人肅共誠<lb/>
至遇有譙訶側行却立若無所容先公豪於文<lb/>
<pb n="KR4f0010_SBCK_074-7b"/>
酒中年坎壈縱酒霑醉丙夜呌呶太淑人匿避<lb/>
空屋中稍閒瀹湯茗而進之先公急病讓夷不<lb/>
治生產太淑人黽勉佽助不以無爲解終不自<lb/>
以爲能事及其爲母雖箱篋瑣屑必白謙益不<lb/>
自取進止蓋太淑人之少也爲女而未嘗爲婦<lb/>
其老也爲婦而未嘗爲母隂幽坤從終身而巳<lb/>
者也請言莊曰我曾王父暨外王父皆以朝典<lb/>
治閨門我王母禮宗也通曲禮內則文公小學<lb/>
奉爲典訓太淑人未嘗知書而闇與之合雖盛<lb/>
暑不飾不見媵侍雖親壻姪必䦱門與之言雖<lb/>
<pb n="KR4f0010_SBCK_074-8a"/>
大喜笑未嘗至矧雖盛怒無疾言大聲延見婦<lb/>
女色正而詞輯無貧冨貴賤如一有輕脫陜輸<lb/>
者局促侍坐退而喜曰腰背閒釋去重石矣宗<lb/>
人侍御家有㛰禮太淑人蒞事危坐達旦頭目<lb/>
未嘗轉動袿衣戍削若圖刻然四婢子夾侍如<lb/>
帷牆人莫見其靣侍御歎曰此異人也每舉以<lb/>
爲法式請言貞太淑人擇辭而說擇地而蹈浹<lb/>
月不出閨閫經年不識聽屏不接游閒之女不<lb/>
近袨冶之尼耳不聽瞽詞吳歌目不識優舞童<lb/>
索戚屬族出遨嬉必辟太淑人有出閫之言相<lb/>
<pb n="KR4f0010_SBCK_074-8b"/>
戒勿令太淑人知也邑屋亡賴子弟約日爲亂<lb/>
鄰里洶洶徙居太淑人曰吾兒宦未歸義不當<lb/>
出門吾殉此而巳宗老固以請太淑人曰必之<lb/>
母氏則可使其姪夏時御以如外王父故第三<lb/>
日而復每言之未嘗不追悔也蓋宋伯姬楚貞<lb/>
姜之事太淑人實優爲之請言勤儉曰太淑人<lb/>
習勞執勤晚寢早作旣饋以後六十年如一日<lb/>
也執麻枲課紡績賦事獻功有程有要寢門以<lb/>
內機杼之聲軋軋然刀尺之聲琅琅然也入其<lb/>
室椸枷必整枕簟必歛箴管縏袠井井然也不<lb/>
<pb n="KR4f0010_SBCK_074-9a"/>
耀珠翠不施膏澤不著方空吹綸之衣歲時賔<lb/>
祭一御新衣卽藏弆之陳衣之夕故嫁時衣猶<lb/>
有存者芥醢之醬桃梅之諸躬親擇治缾瓿淨<lb/>
潔餘閣之奠皆手澤也居恒以戒暴殄知慙愧<lb/>
爲訓其天性如此請言仁曰太淑人仁心爲質<lb/>
合於佛之慈悲老之重積發一言惟恐傷人行<lb/>
一事必思利益人食不濡雞鼈行不踐蟲蟻日<lb/>
給食必先幼稚者時給衣必先老病者每置食<lb/>
必先計餕餘而後食糗餌粉餈必剖分之左右<lb/>
顧視恐有不滿於意殆佛家所謂減分布施也<lb/>
<pb n="KR4f0010_SBCK_074-9b"/>
宗婦乳母之類窮則養之病則藥之死則祭之<lb/>
垂白扶杖哭太淑人柩前者過時而愈哀庶出<lb/>
之妹歸嚴氏歸氏皆號咷隕絶同仁均愛此其<lb/>
徵也請言慈曰嗚呼太淑人之慈至矣盡矣不<lb/>
可以復加矣謙益生而多病太淑人之生母陳<lb/>
老於錢氏與乳母共視保三人之命皆懸繃中<lb/>
兒也謙益舉於鄕請於先公鬻故第以償債太<lb/>
淑人勸爲之曰兒它日非無大宅者也鄰人轉<lb/>
鬻故第我貧不能贖太淑人方食放箸而歎以<lb/>
是知其始之挫情也謙益免先公之喪家食七<lb/>
<pb n="KR4f0010_SBCK_074-10a"/>
年太淑人安之曰如是足矣乙丑之削籍也太<lb/>
淑人不戚而以再出爲慮戊辰之被讒也太淑<lb/>
人不愠而以得歸爲喜毎歡顔相慰勞曰吾老<lb/>
矣汝作閣老何用落得今日母子團圝耳五年<lb/>
之中保視甚於繃褁時復加一飯復損一衣不<lb/>
在謙益而反在太淑人也饘酏芼羮手自調糝<lb/>
遣侍婢視其食否以告逮彌留之前一夕猶是<lb/>
也太淑人素堅强自持雖老能立語移日不欠<lb/>
伸跛倚是歲上日壽觴初舉賀客雜遝元夕後<lb/>
微告劇越三日而屬疾寢三日而革病不噦噫<lb/>
<pb n="KR4f0010_SBCK_074-10b"/>
沒不嚬呻右脅吉祥奄然安寢子言之子生三<lb/>
年然後免於父母之懐謙益之生也五十有二<lb/>
年而始免於慈母之懐崇禎六年歲在癸酉其<lb/>
免之之歲正月二十四日丙辰時加戍其免之<lb/>
月之日之時也嗚呼痛哉謙益狂愚悻直再觸<lb/>
網羅葦笥之籍同文之獄流傳洶懼一日數驚<lb/>
太淑人强引義命自安然其撫心飲淚惟恐見<lb/>
壯子受刑僇固未忍以告人也以太淑人之至<lb/>
德胡不百年驚憂促算豈或繇是惡子頑狠尚<lb/>
不從死然卽死亦何足贖嗚呼痛哉謙益三舉<lb/>
<pb n="KR4f0010_SBCK_074-11a"/>
子不育歸田之歲舉一子太淑人歿之七月又<lb/>
舉一子故名長子曰孫愛次曰孫娠所以志也<lb/>
孫愛之議㛰於瞿給事之女孫也太淑人實命<lb/>
之曰人以汝故去官結昬姻以敦世好不亦善<lb/>
乎媒氏復以許中允之女孫告太淑人曰是先<lb/>
君故人之子也幸有次孫必昬於許孫娠生中<lb/>
允遺書許字如太淑人之言詩不云乎詒厥孫<lb/>
謀以燕翼子謙益敘太淑人之慈敢終之以此<lb/>
歲在甲戌正月小祥哀子謙益泣血稽顙謹述<lb/>
　　外庶王母陳氏夫人壙銘<lb/>
<pb n="KR4f0010_SBCK_074-11b"/>
夫人外王父山東按察司副使顧公諱玉柱之<lb/>
側室也實生吾母外王父卒夫人來依吾母遂<lb/>
老錢氏夫人生於吳趨無冶容出於單門言動<lb/>
不茍外王父以爲有儀法善事外王母劉劉視<lb/>
之如姪娣劉疾革便溲皆手捧之比歿蓬垢涕<lb/>
號三歲無鹽酪吾母舉子多不育謙益生託於<lb/>
乳媪夫人視保益謹兒夜啼夫人與乳媪劒之<lb/>
行促則趨緩則翔四足躑躅聲與兒啼下上先<lb/>
君時被酒呌呶夫人抱兒匿空屋嚴寒手不敢<lb/>
戰恐賊風感冒兒也謙益長而夜讀夫人辟績<lb/>
<pb n="KR4f0010_SBCK_074-12a"/>
易數錢置果食王母卞夫人閒賜糕餠案頭累<lb/>
累然與筆墨雜貯謙益目屬之雖欠伸不敢寢<lb/>
謙益舉於卿夫人病喜而少閒旬日卒享年七<lb/>
十有九萬曆三十四年十月十五日也以歲之<lb/>
不易權厝於外王父墓旁四十五年十二月初<lb/>
一日始克葬庀葬事者外王父冡孫夏時也夫<lb/>
人卒五年謙益中進士及第官翰林念夫人之<lb/>
勤於其葬也漬淚徹壙書銘告哀銘曰烏目山<lb/>
龍㵎水從君夫人窆於此誰之銘者外孫子丁<lb/>
巳長至莆田宋珏書石納壙<lb/>
<pb n="KR4f0010_SBCK_074-12b"/>
　　亡兒壽耉壙志<lb/>
嗚呼我先君與余皆單子余妻生子佛霖殤妾<lb/>
王氏生檀僧亦殤汲汲焉惟嗣續之是虞天啓<lb/>
三年癸亥以太子中允告歸八月生一男子是<lb/>
時吾母年七十湯餅之會與壽筵相逮遂名之<lb/>
曰壽耉其母微也余妻與王氏更母之兒生而<lb/>
隆準豐下目光激射啼聲喤喤然親朋雜然視<lb/>
之無凡兒啼怖狀咸曰此所謂解著濳夫論不<lb/>
妨無外家者耶明年甲子余以諭德赴召兒幼<lb/>
不能從每啼呼索余輒往余讀書閣中指窻櫺<lb/>
<pb n="KR4f0010_SBCK_074-13a"/>
而號諸母羣譬解之乃止人從長安來必問爹<lb/>
好否且問何時歸也余聞而憐之又明年乙丑<lb/>
逆奄用事盡剪除海內士大夫不附巳者余首<lb/>
隷黨籍除名以歸抵家乳母抱兒迎於門入而<lb/>
拜母於堂家人慰勞恍若夢寐不知其涕之交<lb/>
於頥也奄鈎黨益亟邏者錯跡里門余錮門扄<lb/>
戸塊處一室若頌繫然兒扶床繞膝不肯跬步<lb/>
離余三年之內風雨晦明幽憂孤寂余之於兒<lb/>
如形之有影未嘗舍去又如良朋好友之在吾<lb/>
前而金石玩弄之在吾側也孰意一旦去我而<lb/>
<pb n="KR4f0010_SBCK_074-13b"/>
死耶兒病疹法不當死庸醫誤之不禁穈粥病<lb/>
漸劇巳而藥之稍解矣復不戒食飲以死死之<lb/>
夕便溲必起於床乳母曰若憊矣無自苦兒摇<lb/>
首不肯猶自力强起反席未安而沒兒僅五歲<lb/>
耳於死生之際若此嗚呼痛哉兒甫剪髪能坐<lb/>
立岳岳如成人僮僕見之不敢欹視戲言雖童<lb/>
稚能藐大人遇余執友若程孟陽李長蘅輩拱<lb/>
手側立未嘗失子弟之禮歲時入影堂見先世<lb/>
畫像必肅拜致敬指問某祖某妣依依不忍去<lb/>
尤好禮佛及僧胡跪膜拜儼若夙習不好戲弄<lb/>
<pb n="KR4f0010_SBCK_074-14a"/>
每見古書名畫摩娑繙閱至奪之不肯舍孟陽<lb/>
酒閒淋漓戲墨兒得一紙輒藏去時效之書窻<lb/>
浣壁華亭董尚書過余兒出扇牽衣索畵尚書<lb/>
欣然點筆兒注視不暫捨尚書笑曰兒欲竊吾<lb/>
畫法耶余有古圓硯兒愛玩之一日問硯安在<lb/>
王氏妾曰汝父苦貧已鬻之矣兒轉靣向壁悽<lb/>
然泣下余亦爲泣下嗚呼令早知兒寶硯如此<lb/>
卽千金弗忍割也兒尤有志節梨栗之屬不色<lb/>
授不肯取乙丑秋兒才三歲江隂顧道民以鏤<lb/>
刻彌勒像贈兒兒不肯受曰是去年以絲燈遺<lb/>
<pb n="KR4f0010_SBCK_074-14b"/>
我矣當遺燈時兒尚未晬也兒毎戲笑曰我必<lb/>
作狀元一日忽語余爹知我乎我錢福也自是<lb/>
輒自呼錢福歲餘乃巳家人咸異之余旣罷歸<lb/>
猶惴惴懼不免毎自念卽死兒他日成立猶可<lb/>
奉吾母時時摩其頂而未忍言也丙寅之三月<lb/>
緹騎四出警報日數至家人環守號泣兒忽告<lb/>
余曰爹勿恐爹勿恐明年卽朝　皇帝矣遂爲<lb/>
執笏叩頭呼萬歲狀又曰爹所朝非今　皇帝<lb/>
乃　新皇帝也　新皇帝好　新皇帝大好言<lb/>
之再四余愕問何以知之兒曰影堂中諸公公<lb/>
<pb n="KR4f0010_SBCK_074-15a"/>
冠服列坐樓下敎我爲爹言如是僮應索綯坐<lb/>
檻上我叱起之詢之僮應果然嗚呼異哉是年<lb/>
七八月稍解嚴明年兒死凡四月而　先帝登<lb/>
遐　新天子神聖逆奄殛死慨然下　明詔卹<lb/>
錄死廢諸臣兒之云若執左券而兒不得見也<lb/>
嗚呼兒之言其有神者告之如古所謂熒惑散<lb/>
爲童謡者耶其眞吾祖吾父馮而儀之而錫以<lb/>
兆語耶兒能見亡人又與謦欬相接豈其死徵<lb/>
耶兒死董尚書書來慰余以謂兒必名僧異人<lb/>
被謫而旋去者然與否邪兒能前知余之不死<lb/>
<pb n="KR4f0010_SBCK_074-15b"/>
與　新天子<hi>之神</hi>聖而不能自知其夭折耶兒如<lb/>
有知其將不以死爲悲而以言之驗爲喜耶抑<lb/>
亦余之耑愚悻直觸忤世網固當與逮繫諸君<lb/>
騈死於東厰北司之間會有天幸慬而不死而<lb/>
兒實代余以死也嗚呼其可哀也巳古之喪子<lb/>
者多矣白樂天蘇子瞻所謂達生知道者也其<lb/>
喪子也未嘗不過時而悲而况於余乎孔子之<lb/>
阨於陳蔡也其徒之不及門者未嘗不廻旋思<lb/>
之而况於兒乎况兒之生於患難而前死乎余<lb/>
於吾兒哀則哭之思則夢之懼其痛巨以憂老<lb/>
<pb n="KR4f0010_SBCK_074-16a"/>
母則抑而止之余處於達不達之閒者也兒如<lb/>
知之其以余爲不及情者而巳矣兒死於天啓<lb/>
丁卯五月十六日其葬也以　新天子改元崇<lb/>
禎之三月淸明日在夏臯祖瑩之旁其父謙益<lb/>
爲書石而納諸壙<lb/>
　　亡妹嚴氏孺人合葬誌<lb/>
吳郡嚴柞子若妻錢氏先祖封禮部侍郞諱某<lb/>
之孫先君封禮部侍郞諱某之女少保嚴文靖<lb/>
公諱訥之孫婦試中書舍人諱治之婦也先祖<lb/>
舉嘉靖已未進士文靖公爲座主先君少孤文<lb/>
<pb n="KR4f0010_SBCK_074-16b"/>
靖公召致家塾命中書爲之主中書生十子而<lb/>
子若其弟九子也故先君以吾妹歸焉妹之適<lb/>
嚴氏也中書初殁家貧多子不能具中人之產<lb/>
習勞執勤不憚夙夜叔妹妯娌列屋如鷄栖庭<lb/>
戸交錯機杼之聲相聞處之怡怡然誾誾然未<lb/>
嘗有違言誶語也子若習舉子不就性好聚書<lb/>
故家舊里冷攤小肆繙閱訪求如有弗得蠧簡<lb/>
齧翰蟫穿鼠穴裝潢補緝目眵手繭久之聚書<lb/>
至數千卷賈人多就鈔傳寫因以購得祕本營<lb/>
求貿易輾轉不厭其得以窮老自娛亦用此也<lb/>
<pb n="KR4f0010_SBCK_074-17a"/>
子若專勤書癖亡失衣冠有朱公叔之風性儉<lb/>
嗇數米而炊家人啼號掩耳弗顧吾妹乳哺子<lb/>
女支持婚嫁頭蓬不櫛衣垢不浣以其身爲席<lb/>
薦爲帷蓋者垂四十年嘗嘆且泣曰我爲勞人<lb/>
於嚴氏足矣不知何年了此債也崇禎己卯七<lb/>
月病暍庸醫誤藥之暴卒年五十有五吾妹亡<lb/>
子若忽忽不樂性理荒忽若不知人臥蓐三年<lb/>
癸未十二月卒年六十吾妹生子一人女六人<lb/>
庻男子二人女四人長子有翼卜以甲申二月<lb/>
合葬于鳳皇山之新阡嗚呼吾終鮮兄弟有異<lb/>
<pb n="KR4f0010_SBCK_074-17b"/>
母之妹二人先君愛其女異甚視其壻猶子也<lb/>
先君旣沒吾妹事吾母顧太淑人益親歲時歸<lb/>
寧諸甥男女扶床繞膝吾晚而生子妹撫愛之<lb/>
逾于已子也癸酉太淑人見背七年哭吾妹又<lb/>
三年哭歸氏妹今又哭子若天之使余晼晚孤<lb/>
特塊然久居此世者何也銘曰<lb/>
葬從其夫銘從其妻終天之哀視此涕洟<lb/>
牧齋初學集卷第七十四<lb/>
</p>
<p>
</p>
  </div>
</body>
</text>
</TEI>
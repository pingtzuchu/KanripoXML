<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_103-1a"/>
牧齋初學集卷第一百三<lb/>
太祖實錄辨證三<lb/>
洪武元年九月陶安卒<lb/>
　黃金諸書皆稱安追封姑孰郡公攷實錄本<lb/>
傳但追封其祖父父爲姑孰公祖母母爲夫<lb/>
　人此安爲江西叅政時事安固未嘗贈公也<lb/>
　安本集載誥詞甚明又安妻喩氏追封姑孰<lb/>
　郡夫人繼妻陳氏封姑孰郡夫人俱有誥文<lb/>
　安之署銜則止云中奉大夫江西等處行中<lb/>
書省叅知政事耳洪武二年追贈劉基祖父<lb/>
<pb n="KR4f0010_SBCK_103-1b"/>
爵皆永嘉郡公妻封永嘉郡夫人基時官御<lb/>
史中丞蓋國初推恩之制如此<lb/>
洪武三年七月中書省左丞楊曅伏誅<lb/>
按實錄楊憲嗾侍御史劉炳劾奏汪廣洋又<lb/>
　敎炳誣奏刑部侍郞左安善　上下炳於獄<lb/>
　太史令劉基盡發憲奸狀及諸隂事令羣臣<lb/>
　按問伏誅然則劾奏楊憲者劉基也而開國<lb/>
　功臣錄則以爲李善長按劉辰國初事墳云<lb/>
楊憲爲御史中丞　太祖嘗曰楊憲可居相<lb/>
　位數言李善長無大才胡惟庸謂善長曰楊<lb/>
<pb n="KR4f0010_SBCK_103-2a"/>
　憲爲相我等淮人不得爲大官矣憲因劾汪<lb/>
　廣洋不公不法李善長奏排陷大臣放肆爲<lb/>
　奸等事　太祖以極刑處之又云楊憲淩說<lb/>
　高見賢夏煜嘗言李善長無宰相材　太祖<lb/>
　曰善長雖無宰相材與我同里自我起兵事<lb/>
　我涉歷艱險勤勞簿書功亦多矣我旣爲君<lb/>
　善長當爲相蓋用勲舊也今後勿言按國初<lb/>
　太祖用勲舊相李善長胡惟庸以鄕曲相依<lb/>
　附而楊憲輩新進喜事專務搏擊善長等皆<lb/>
　畏之　太祖亦曰有此數人譬如惡犬則人<lb/>
<pb n="KR4f0010_SBCK_103-2b"/>
　怕則憲等氣燄可知憲等數言善長無相材<lb/>
　居然有蔡澤欲代應侯之意故善長乗其排<lb/>
　陷廣洋激　上之怒而亟剪之善長非欲援<lb/>
　廣洋也以自救也劉誠意則因淩說之彈善<lb/>
　長爲善長解於　上前且又嘗言憲不宜相<lb/>
　耳行狀云公與憲素厚亦不載發憲奸狀之<lb/>
　事實錄誠意本傳云憲等欲誣陷基未及發<lb/>
　而伏誅故知盡發憲奸狀及諸隂事者善長<lb/>
　也非誠意也此國史之誤當以國初事蹟正<lb/>
　之善長與惟庸結黨相比蓋巳有年庚午之<lb/>
<pb n="KR4f0010_SBCK_103-3a"/>
　禍肇於此矣<lb/>
洪武三年詔天寧寺禪僧祖闡瓦官敎僧克勤<lb/>
䕶送日本僧祖來還國<lb/>
　宋文憲送無逸勤公序與實錄記僧祖闡克<lb/>
　勤奉使日本事互相發明序云日本疑祖來<lb/>
　乞師中國欲拘辱之無逸力爭得免據實錄<lb/>
　祖來爲良懷所遣良懷方以竊據被逐日本<lb/>
　疑祖來因疑䕶送祖來歸國者此其情也序<lb/>
　又云王欲延闡住持天龍寺先遣無逸還無<lb/>
　逸再三以死爭之日本旣以祖來疑中國其<lb/>
<pb n="KR4f0010_SBCK_103-3b"/>
　請住持雖曰延之實則拘留耳此卽聖諭所<lb/>
　謂拘留二載及十四年遺書所謂加以無禮<lb/>
　者也無逸歸見　上端門備陳其故闡亦附<lb/>
　奏島夷不知禮義微勤臣不能再覩天顏矣<lb/>
　此實錄所載今年五月去舟纔還備陳本國<lb/>
　事體云云也所載白金文綺之賜皆與實錄<lb/>
　同　上顧侍臣言勤一沙門乃能不辱君命<lb/>
　諭其父華毅使冠巾出仕則日本之於闡勤<lb/>
　以拘留始以慙服終蓋克勤之力居多安得<lb/>
　謂二僧攘趙秩奉使之功洪武六年克勤官<lb/>
<pb n="KR4f0010_SBCK_103-4a"/>
　考功監丞見實錄十年　高皇帝手詔諭山<lb/>
　西布政司華克勤見　御製文集皇明馭倭<lb/>
　錄謂野史之言皆僧徒粉飾誤也實錄主存<lb/>
　大體故紀載頗略賴文憲集稍志一二　高<lb/>
　皇帝御製詩見於文憲䟦甚確文憲身在禁<lb/>
　林豈肯附會僧徒與國史牴牾耶日本之崇<lb/>
　佛自唐巳然臨濟一宗流傳最盛　聖祖遣<lb/>
　僧化導有微權焉萬曆初虜王求僧及經江<lb/>
　陵命宣大巡撫勿拒且云經必有　高皇御<lb/>
　製序文方可與之嗚呼知　聖祖之微權者<lb/>
<pb n="KR4f0010_SBCK_103-4b"/>
　江陵也<lb/>
洪武四年十二月追贈汪興祖爲東勝侯<lb/>
按黃金開國功臣錄興祖以洪武三年封東<lb/>
勝侯人有言其過者　上弗與誥劵令仍以<lb/>
都督職從征自效四年死於蜀命省部議封<lb/>
贈授以原封鐵劵實錄於洪武三年十一月<lb/>
大封功臣紀封侯者凡二十八人不及興祖<lb/>
是年十二月又封薛顯爲永城侯讁居海南<lb/>
亦不記興祖封侯不與劵之事但於四年十<lb/>
　二月賞平蜀功之後記追封興祖爲東勝侯<lb/>
<pb n="KR4f0010_SBCK_103-5a"/>
　及載其誥文而已本傳記追封興祖與實錄<lb/>
　同合國史前後觀之則興祖之侯出於追贈<lb/>
　無可疑者然公侯鐵券式所載封興祖制詞<lb/>
　首尾完備確然可据又不得以功臣錄爲誣<lb/>
　也考洪武二十三年詔書條列所在隨軍征<lb/>
　討累有戰將之功未有總兵之名而論舊封<lb/>
　者十九人東勝侯汪興祖居第十詔書所條<lb/>
　列凡追贈者皆不與焉此三年先封之明證<lb/>
　也况又有鐵劵可据耶昭示姦黨第二錄載<lb/>
　德勝男張宣云東勝侯巳前那裏不曾厮殺<lb/>
<pb n="KR4f0010_SBCK_103-5b"/>
　洪武二年投北來降的人被別人殺了却將<lb/>
　東勝侯貶上海南去不是因四川厮殺那裏<lb/>
　肯取他回來以此招推之則所謂封侯後人<lb/>
　有言其過者言其殺降之過也封侯而不與<lb/>
　劵讁居海南亦如薛顯之例次年乃以征蜀<lb/>
　召還令從征自效也顯於五年正月以征和<lb/>
　林召還則興祖之召還又先於顯也興祖封<lb/>
　侯之後以有過而奪券及其從征死事則盡<lb/>
　復原封以授其子實錄獨書追贈又稍節約<lb/>
　其誥文盡没三年封侯之實斯可謂脫誤之<lb/>
<pb n="KR4f0010_SBCK_103-6a"/>
極矣然則以鐵劵覈之三年封侯當爲二十<lb/>
九人幷永城爲三十人不當云二十八人也<lb/>
　不然則或以十二月與永城竝封而同貶不<lb/>
當幷其封而削之也今幸有劵文詔書可以<lb/>
考証不然未有不据國史而刋別錄者矣國<lb/>
史之不足徵如此又按兪本皇明記事錄洪<lb/>
武三年大封功臣第二十二人開國輔運推<lb/>
誠柱國晉王府左相東勝侯汪興祖兪本所<lb/>
載與功臣鐵劵式合又可以證實錄之闕<lb/>
洪武八年三月德慶侯廖永忠卒<lb/>
<pb n="KR4f0010_SBCK_103-6b"/>
　德慶侯廖永忠之卒也實錄爲之立傳備書<lb/>
　其功次與其卒之歲月而又曰　上賻遺之<lb/>
　甚厚以其子權襲爵史家因之無異詞矣劉<lb/>
　辰國初事蹟載永忠以僣用龍鳳不法等事<lb/>
　處死王世貞史乗考誤援据洪武十年　聖<lb/>
　祖戒諭勳臣之詞與永樂中紀綱獄辭有廖<lb/>
　永忠開國功臣僣犯被誅之語謂劉辰所載<lb/>
　爲不誣於是永忠之被誅始著而人皆以國<lb/>
　史之書法爲有隱矣余偶讀通鑑博論記丙<lb/>
　午年事云是歲廖永忠沉韓林兒於瓜歩<lb/>
<pb n="KR4f0010_SBCK_103-7a"/>
　大明惡永忠之不義後賜死博論蓋洪武二<lb/>
　十九年寧憲王奉　勑編定旣成表上之鏤<lb/>
　版内府其書實我　聖祖所注意者然後知<lb/>
　永忠之被誅雖爲其僣侈犯上實以沉韓林<lb/>
　兒之故也滁陽卽世　上方孤軍無倚渡江<lb/>
　以來聲勢翕合實有藉於龍鳳開省稱王承<lb/>
　制行事十餘年不改姑蘇之役猶稱皇帝聖<lb/>
　㫖吳王令㫖　聖祖何嫌於奉龍鳳哉安慶<lb/>
　之圍　聖祖拒劉基之諫躬擐甲胄出之水<lb/>
　火之中　聖祖何汲汲焉若是哉丙丁之閒<lb/>
<pb n="KR4f0010_SBCK_103-7b"/>
　大命旣集彼一牧竪耳其何能爲聖公旣死<lb/>
　光武猶憐而葬之且存其祀盆子亦食均輸<lb/>
　稅以終其身　聖祖何難於待韓氏而必欲<lb/>
　剪㓕之哉永忠以小人之腹爲君子之慮一<lb/>
　旦沉林兒以逢上指論功之日使所善儒生<lb/>
　窺瞰上意可謂果於誣上而巧於要君矣<lb/>
　聖祖對廷臣訟言之以逆折其邪心厥後卒<lb/>
　以不義賜死　聖祖之心事百世而下昭然<lb/>
　如日月之中天永忠有掩靣於地下而已豈<lb/>
　不愚而可憐哉然則　聖祖之誅永忠也何<lb/>
<pb n="KR4f0010_SBCK_103-8a"/>
　以不明正厥辟而以僣犯爲詞曰念其兄也<lb/>
　念其功也正其辟則弗可以襲矣殺其罪以<lb/>
　存其嗣忠厚之道也高帝之誅丁公也不遑<lb/>
　錄其後光武之封子宻也不及正其辜我<lb/>
　聖祖之於永忠斯所謂義之盡仁之至也歟<lb/>
　于國史則諱之于博論則彰之其又何居曰<lb/>
　國史之諱之爲一時也博論之彰之爲萬世<lb/>
　也曰沉韓林兒於瓜歩曰大明以永忠爲不<lb/>
　義後賜死於林兒則書其名於大明則紀其<lb/>
　號於永忠則正其罪曰不義曰賜死其詞簡<lb/>
<pb n="KR4f0010_SBCK_103-8b"/>
而該其義博而嚴愚以爲此非寧憲王之書<lb/>
法而　聖祖之書法也博論之修其卽我<lb/>
聖祖之作春秋也歟然則今之史家刋落龍<lb/>
鳳之事使元宋之際不得比於秦楚之月表<lb/>
此後世媚臣腐儒之所爲而豈　聖祖之志<lb/>
　也哉<lb/>
洪武十年三月復永城侯薛顯所食祿<lb/>
按永城以始封時削祿至十年三月全給實<lb/>
錄載之甚明王世貞功臣表乃云七年加千<lb/>
石誤也實錄凡列侯祿千五百石者七年增<lb/>
<pb n="KR4f0010_SBCK_103-9a"/>
千石蓋謂唐勝宗等是時顯全祿未給當不<lb/>
在此例也顯坐胡黨見於庚午詔書及實錄<lb/>
本傳甚明而表以爲二十六年追論藍黨國<lb/>
除世貞以熟習典故自負往往無所援据鑿<lb/>
　空杜撰聾瞽後世以爲無從駮正而姑妄爲<lb/>
　之說也豈不異哉<lb/>
洪武十一年靖海侯吳禎卒<lb/>
靖海之功不减於江隂其殁也恩禮備至而<lb/>
　實錄不爲立傳僅附數語於江隂之後而巳<lb/>
　今攷庚午詔書靖海死後亦坐胡黨國史之<lb/>
<pb n="KR4f0010_SBCK_103-9b"/>
　闕傳豈爲是耶然公侯坐胡黨者詔書所列<lb/>
　先後二十二人獨靖海之子忠襲封不替豈<lb/>
　靖海之功大而罪未著　聖祖特宥之耶凡<lb/>
　庚午詔書坐胡黨者皆不得祀雞鳴山功臣<lb/>
　廟今得與享東序者亦惟靖海一人<lb/>
　按庚午詔書載通胡謀逆者公侯二十二人<lb/>
　生者上刑死者孥戮不待言矣其有死而子<lb/>
　仍襲侯者靖海也子不襲而弟仍襲侯者南<lb/>
　安也身死而子得䧏指揮者六安也皆所謂<lb/>
　巳死不知其反之繇者也如六安之例其子<lb/>
<pb n="KR4f0010_SBCK_103-10a"/>
降指揮者宣德也所謂爲胡陳所誘朝廷於<lb/>
禮無欠者也詳　聖祖備條亂臣之意一則<lb/>
涉於疑似一則近於脇從於罪爲稍輕故其<lb/>
子孫幸免參夷得及寛政若滎陽汝南永嘉<lb/>
　之類反狀著明負罪深重則其後必無噍類<lb/>
雖欲爲愍隷而不可得矣哀哉<lb/>
十二年正月宜春侯黃彬往臨淸練兵<lb/>
彬不知其所終考實錄不書卒之例知其非<lb/>
令終也考庚午詔書及奸黨錄知其坐胡黨<lb/>
　也開國功臣錄云十二年練兵臨淸召還後<lb/>
<pb n="KR4f0010_SBCK_103-10b"/>
　數年卒鄭曉異姓諸侯傳云練兵臨淸後坐<lb/>
　胡黨　上念其未嘗失朝廷禮宥之數年卒<lb/>
　鄭氏不見庚午詔書全文誤以彬等之坐黨<lb/>
　在十三年故傅㑹以爲　上曲宥之不知彬<lb/>
等黨事皆發於二十三年詔書所謂朝廷於<lb/>
　禮無欠者謂朝廷待彬未嘗失禮豈謂彬未<lb/>
　嘗失朝廷禮哉鄭氏之誤解近於郢書燕說<lb/>
　而大書特書標於史傳疑誤後人豈非大繆<lb/>
　哉王世貞功臣表書十七年薨亦未足据也<lb/>
洪武十二年十二月中書右丞汪廣洋貶海南<lb/>
<pb n="KR4f0010_SBCK_103-11a"/>
自縊卒<lb/>
　廢丞相汪廣洋勑見　高皇帝御製文集實<lb/>
　錄所載與御製文集同但稍文其辭耳勑云<lb/>
遣人追斬其首特賜勑以刑之而實錄云廣<lb/>
　洋得書慚懼遂自縊卒又云坐事貶海南死<lb/>
於道乃知凡實錄所書自經賜死皆史臣有<lb/>
隱之詞非事實也實錄廣洋本傳云至是御<lb/>
史中丞凃節言誠意伯劉基遇毒死廣洋宜<lb/>
　知狀　上問廣洋云云廣洋貶死在十二年<lb/>
　之十二月蓋此時凃節巳上變告惟庸惟庸<lb/>
<pb n="KR4f0010_SBCK_103-11b"/>
等當亦下吏其獄成伏誅則在十三年之正<lb/>
　月耳据昭示姦黨錄諸招廣洋實與惟庸合<lb/>
謀爲逆而　上但以坐視廢興誅之蓋此時<lb/>
　胡黨初發其同謀諸人尚未一一著明也<lb/>
國初諱誅爲廢曰廢丞相汪廣洋者蓋誅之<lb/>
也<lb/>
洪武十三年正月御史中丞涂節告左丞相胡<lb/>
惟庸與御史大夫陳寧等謀反<lb/>
　自洪武八年以後惟庸與諸公侯約日爲變<lb/>
　殆無虛月或候　上早朝則惟庸入内諸公<lb/>
<pb n="KR4f0010_SBCK_103-12a"/>
　侯各守四門或候　上臨幸則惟庸扈從諸<lb/>
　公侯分守信地皆聽候惟庸調遣期約舉事<lb/>
　其閒或以　車駕不出而罷或以宿衛嚴宻<lb/>
　不能舉事而罷皆惟庸宻遣人麾散約令再<lb/>
　舉見於姦黨三錄者五年之中期會者無慮<lb/>
　二百餘噫亦危矣諸公侯多嚄唶宿將惟庸<lb/>
　輩亦文法老吏一旦舉事如中風狂走朝堂<lb/>
　攘臂而大言道塗連袂而抗議島夷草地交<lb/>
　關宻約流傭厮養參預祕計夜集曉散會比<lb/>
　期門彼挽此推號同邪許此豈非天厭其惡<lb/>
<pb n="KR4f0010_SBCK_103-12b"/>
　神奪其鑒乗輿無觸瑟之驚廟門鮮袨服之<lb/>
　恐使之貫盈敗露自取㓕亡也哉如其不然<lb/>
　則爰書具在豈無傅致一時反狀巳明抑或<lb/>
　傳疑百世後之君子摩挲簡牘必有俛仰心<lb/>
　悸徬徨涕流者矣爲撮其要辭臚列如左<lb/>
　嘉靖中贈故大監雲奇爲司禮太監以其守<lb/>
　西華門發胡惟庸謀逆也南京城西華門内<lb/>
　有大門北嚮其高與諸宮殿等後堂甍棟其<lb/>
　在曰舊丞相府卽胡惟庸故第前有眢井卽<lb/>
　所謂醴泉出邀　上臨幸伏甲謀不軌者也<lb/>
<pb n="KR4f0010_SBCK_103-13a"/>
　雲奇之事國史野史一無可考嘉靖中朝廷<lb/>
　因中人之請而加贈何孟春据中人之言而<lb/>
　立碑王世貞舊丞相府志据國史以駮之其<lb/>
　辨甚正第亦疑惟庸私第不當在禁中而未<lb/>
　有以覈其實也余考奸黨第二錄載盧仲謙<lb/>
　招云洪武九年秋太師令金火者引仲謙同<lb/>
　儀仗户耿子忠等往見丞相前去細柳坊胡<lb/>
　府門首又汝南侯火者壽童招云胡丞相在<lb/>
　細柳坊住與我官人住近嘗與丞相往來飮<lb/>
　酒則惟庸私第在細柳坊明矣按洪武京城<lb/>
<pb n="KR4f0010_SBCK_103-13b"/>
　圖志廣藝街在上元縣西舊名細柳坊一名<lb/>
　武勝坊又攷街市圖廣藝街在内橋之北與<lb/>
　舊内相近此惟庸私第不在禁中之明證也<lb/>
　世貞云　高帝初下金陵以元御史臺爲中<lb/>
　書省後爲吳王徙居舊内而別立中書省按<lb/>
　實錄丙申　上入金陵居富民王綵帛家七<lb/>
　月諸將奉　上爲吳國公以元御史臺爲公<lb/>
　府置江南行中書省　上兼總省事丙午八<lb/>
　月拓建康城初舊内在建康舊城中因元南<lb/>
　臺爲宮稍庳隘　上乃命劉基等卜地定新<lb/>
<pb n="KR4f0010_SBCK_103-14a"/>
　宮於鍾山陽戊申正月自舊内遷新宮一統<lb/>
　志云舊内城在京城中元爲南臺地本朝旣<lb/>
　取建康首宮於此比皇城大内宮殿成此稱<lb/>
　爲舊内然則舊内則元御史臺也世貞謂<lb/>
　上爲吳王徙居舊内誤也又云省中丞相以<lb/>
　下至六尚書侍郞當各有堂閤按洪武元年<lb/>
　命置六部固云國家之事總之者中書分理<lb/>
　者六部不聞六部皆属中書省爲省中僚屬<lb/>
　也世貞疑五部五府卽故中書省大都督府<lb/>
　之遺址而又云　上下金陵卽有此省府及<lb/>
<pb n="KR4f0010_SBCK_103-14b"/>
　臺自當與舊内相近其後改卜大内居都城<lb/>
　左偏一隅不應預建省府及臺於宮之兩傍<lb/>
　夫　上爲吳王居舊内則省府當近舊内及<lb/>
　旣卽大位改築新宮則省府當近大内此不<lb/>
　待辨而明者洪武京城官署圖宗人府五部<lb/>
　在承天門外御街之東五府太常寺在承天<lb/>
　門外御街之西志刻於洪武二十八年　上<lb/>
　詔禮曹繪圖鋟梓以今之五部五府推之則<lb/>
　昔之省府其不與大内相遠亦明矣苐未知<lb/>
　卽此地否耶俟詳考之<lb/>
<pb n="KR4f0010_SBCK_103-15a"/>
牧齋初學集卷第一百三<lb/>
<pb n="KR4f0010_SBCK_103-15b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_019-1a"/>
牧齋初學集卷第十九<lb/>
東山詩集二<hi>起辛已三月盡一月</hi>
　　三月七日發灊口徑楊干寺踰石碪嶺出<lb/>
　　芳村抵祥符寺<lb/>
黟山崚嶒比華尊連岡屬嶺爲重門我從灊口<lb/>
旋登頓裵徊薌石過芳邨山嶞谷襲水見底灘<lb/>
聲半出煙嵐裏千叢竹篠衣石壁一徑落花𬒳<lb/>
流水茅屋人家類古初橫枕溪流架樹居白足<lb/>
女郞齊碓蕨平頭兒子半义魚路出谼中山始<lb/>
放黃山軒豁見容狀一簇蓮花擁閶闔千仞天<lb/>
<pb n="KR4f0010_SBCK_019-1b"/>
都展屛障旋觀溪谷相廻縈浮溪如却容溪迎<lb/>
溪流環山山繞谷周遭匼匝如列城玆山延袤<lb/>
蘊靈異千里坤輿盡扶侍倒寫萬壑流穢惡離<lb/>
立千山䕶空翠天心地肺杳難推明日懸厓杖<lb/>
䇿時一重一掩吾肺腑到此方知杜老詩<lb/>
　　禊後五日浴湯池留題四絶句<lb/>
香溪禊後試溫湯寒食東風谷水陽却憶春衫<lb/>
新浴後竊黃淺絳道家裝<lb/>
　　其二<lb/>
山比驪山湯比香承恩竝浴少鴛鴦阿瞞果是<lb/>
<pb n="KR4f0010_SBCK_019-2a"/>
風流主妃子應居第一湯<hi>南部新書御湯西北角則妃子湯餘湯邐</hi>
<hi>迤相屬而下</hi>
　　其三<lb/>
沐浴頻看稱意身刈蘭贈藥想芳春憑將一掬<lb/>
香泉水噴向茸城洗玉人<lb/>
　　其四<lb/>
齊心同體正相因䘠濯何曾是兩人料得盈盈<lb/>
羅襪步也應抖擻拂香塵<lb/>
　　　奉和<lb/>
　素女千年供奉湯拍浮渾似踏春陽可憐蘭<lb/>
<pb n="KR4f0010_SBCK_019-2b"/>
　澤都無分宋玉何繇賦薄裝<lb/>
　　　其二<lb/>
　浴罷湯泉粉汗香還看被底浴鴛鴦黟山可<lb/>
　似驪山好白玉蓮花解捧湯<lb/>
　　　其三<lb/>
　睡眼朦朧試浴身芳華竟體欲生春憐君遙<lb/>
　噀香溪水蘭氣梅䰟暗著人<lb/>
　　　其四<lb/>
　旌心白水是前因覷浴何曾許别人煎得蘭<lb/>
　湯三百斛與君携手䘠征塵<lb/>
<pb n="KR4f0010_SBCK_019-3a"/>
　　宿桃源菴作短歌題壁示藥谷主人佘掄<lb/>
　　仲<lb/>
天都諸峯屛障開白龍潭水緑浪廻浴罷湯池<lb/>
暝投宿流泉午夜如崩雷溪山至此非嘗調主<lb/>
人卜築領其要刻疏雲氣排窻櫺穿穴煙嵐置<lb/>
堂奥山中辛夷花放榮世上桃李俱落英却笑<lb/>
仙源迷子驥還緣藥谷訪容成老僧三年不出<lb/>
戸蓋頭莫爲誅茅誤雨後黃山更奇絶看我靑<lb/>
鞵去時路<lb/>
　　夜雨<lb/>
<pb n="KR4f0010_SBCK_019-3b"/>
淙淙活活夜分鳴知是溪聲是雨聲明日穿山<lb/>
憑兩屐却過雲外看泉生<hi>黃山第三十一峯名雲外峯</hi>
　　初八日雨不止題壁<lb/>
憑仗鞵尖與杖頭浮生腐骨總悠悠天公儘放<lb/>
狂風雨不到天都死不休<lb/>
　　桃源菴小樓坐雨看天都峯瀑布作<lb/>
崇朝澎濞雨不止小樓蘙薈雲霧裏千流競寫<lb/>
白龍潭四窻橫挂天都水水飛石擊相砯砰龍<lb/>
虵攫拏山谷鳴軒楹圾垃天欲漏隱几屛息心<lb/>
怦怦薄莫解駮日車露次第呼童戒杖屨始知<lb/>
<pb n="KR4f0010_SBCK_019-4a"/>
急雨非無故天欲老夫看瀑布<lb/>
　　天都瀑布歌<lb/>
天都諸峯遙相從連綿嶧屬無罅縫山腰白雲<lb/>
出衣帶雲生疉疉山重重峯内有峯類皴染須<lb/>
臾蓊合仍混同曾雲聚族雨決溜溪山天水齊<lb/>
溟濛是時水勢猶未雄江河欲決翻坌壅良久<lb/>
雨足水積厚瀑布倒寫天都峯初疑渴龍甫噴<lb/>
薄抉石投奅聲䃔　復疑水激龍抝怒捽尾下<lb/>
抜百文洪更疑羣龍互轉鬪移山排谷轟圓穹<lb/>
人言水借風力橫那知水急翻生風激雷狂電<lb/>
<pb n="KR4f0010_SBCK_019-4b"/>
何處起發作亦在風水中波浪喧豗草木亞搜<lb/>
攪軒簸心忡忡潭中老龍又驚寤綠浪濆涌軒<lb/>
窻東山根颯拉地軸震旋恐黃海浮虛空亭午<lb/>
雨止雲戎戎千條白練回冲融憑闌心坎舒撞<lb/>
春坐聽濤瀬看奔衝愕眙莫訝詩思窮老夫三<lb/>
日猶耳聾<lb/>
　　初九日發硃砂菴逕觀音巖登老人峯<lb/>
黃山之麓山匼匝雙峯拱峙作門闔枝撑長訝<lb/>
巨石墜攀躋惟恐兩厓合壽藤古木相夤緣一<lb/>
徑隂沈少見天脚底溟濛踏雲氣頂上噴灑過<lb/>
<pb n="KR4f0010_SBCK_019-5a"/>
飛泉霞城乳竇亘山足陽壑隂巖互攅簇硃砂<lb/>
洞室趾天都采藥仙源接香谷振衣直向老人<lb/>
峯曾雲疉涌鋪虛空初似炊煙浮樹杪却看膚<lb/>
寸起封中緜緜飛絮却復迎團團車蓋遙相竝<lb/>
白衣蒼狗半有無樓閣華鬘逓穿迸蕩胸觸石<lb/>
彌絪縕車馬決驟旌旗棼如濤如浪復如海至<lb/>
竟但可名爲雲須臾雲歸如鳥集晞髪靑松身<lb/>
溼溼回頭却望老人峯傴僂仍向天都立<lb/>
　　緣天都峯趾度斷凡橋下木梯憇文殊菴<lb/>
天都趾右石屛南嶞山嶧嶺崿且嵁峭壁崩厓<lb/>
<pb n="KR4f0010_SBCK_019-5b"/>
罅欲裂異松穴石攅如簪嶔崟數里俄半擘岝<lb/>
峉百丈咸中弇峯巒移步貌改易蒼翠著靣人<lb/>
熏酣崎嶇鳥道陟又下摧頽繭足縮復探盤回<lb/>
下梯身入井嘯呼命侶聲出甔僧徒扶曵咸右<lb/>
袒輿人負荷長左擔俯躬正恐肱三折側足祗<lb/>
容劒一椷挽葛千尋出洞穴誅茅一畝憇小菴<lb/>
天都東拱勢翼翼勝蓮後負形沈沈上擁趺石<lb/>
宮宅穩下臨莽蒼光景涵靈山削成隱佛土普<lb/>
門應現開精藍淸曉𣑽貝響林樾午夜佛火明<lb/>
煙嵐香象拒門表奮迅神鴉乞食離嗔貪隨喜<lb/>
<pb n="KR4f0010_SBCK_019-6a"/>
幸到文殊座投瞑還同彌勒龕軍持漉囊在何<lb/>
許桑下一宿吾所慙<lb/>
　　宿文殊院夜起看月<lb/>
三十六峯月魄裏老僧夜喚神鴉起空山午夜<lb/>
光景微濛濛薄霧霑人衣<lb/>
　　初十日從文殊院過喝石菴到一綫天下<lb/>
　　百步雲梯逕蓮華峯憇天海<lb/>
昔與炤上人共訂黃山約執手文殊院披雲一<lb/>
長嘯蓮花溝畔少人跡蛾度虵行限削壁炤公<lb/>
前輓幻公推如上天門生四翼磧沙披歷見幽<lb/>
<pb n="KR4f0010_SBCK_019-6b"/>
居白石錯落爲周阹背屋厜㕒疉雲浪下方軒<lb/>
豁呈日車亭午齋鐘赴天海接翅神鴉已先在<lb/>
盤回折下百步梯行人項領與踵齊九步喘汗<lb/>
十步息度樾穿林又枳棘靑柯坪前縋韓愈蒼<lb/>
耳林中失李白須臾復出海子巓意行縣度兩<lb/>
茫然誰知絶頂千尋地只倚孤懸一綫天蓮峯<lb/>
未上日已晚放杖松窻聊自忖莫愁山中石路<lb/>
滑終羡老僧脚頭穩<lb/>
　　登始信峯廻望石筍矼<lb/>
三十六峯抜地涌此峯跂之纔及踵臨深爲高<lb/>
<pb n="KR4f0010_SBCK_019-7a"/>
地使然附婁翻能瞰高冡松枝懸度勢獵獵略<lb/>
彴孤騫風傱傱石徑曾無飛鳥度茆菴尚有殘<lb/>
雪擁上視近天心氣肅下臨無地䰟魄悚平鋪<lb/>
萬狀盡雲練幻出千嵐似丘壟邐迤廻望石筍<lb/>
矼萬峯矗矗攅穹蒼故知造化善戲劇遂使鬼<lb/>
物齊開張破碎虛空作苑囿摶捖厚土成珪章<lb/>
孤撑扶陷互相詭妥伏蹙鬭不可詳益州二筍<lb/>
何微眇天平萬笏空廻翔起視大壑限尋丈却<lb/>
立萬仞憑堵墻高陵巨谷堆衆皺都邑嶺陸分<lb/>
毫芒篆雲一點出九子突煙片縷回池陽心駭<lb/>
<pb n="KR4f0010_SBCK_019-7b"/>
神移耳目怠積蘇累塊今安在中天惝怳游化<lb/>
人步地蒼茫窮豎亥錐鑿將無死渾沌刻畫何<lb/>
當罪眞宰經營團辭記靈異忽漫執筆成晦昧<lb/>
眼看夕陽信奇絶安知夜半不遷改笑殺區區<lb/>
刻劒人但認一漚作黃海<lb/>
　　登煉丹臺歸宿天海<lb/>
是日日御薄下春萬里一碧澄秋容煉丹臺陽<lb/>
訪丹室斗絶下瞰馮夷宮靈區占據宜神物隂<lb/>
雨穿穴多蛟龍何當刼灰養伏火豈有石室支<lb/>
㓻風頫窺悼慄據櫺檻却倚眩運憑虛空丹峯<lb/>
<pb n="KR4f0010_SBCK_019-8a"/>
香爐屹相向翠微飛來翼以從三十六峯離又<lb/>
屬化貿幻出千芙蓉俛仰堪輿恣枕藉烟海茫<lb/>
茫天地易星河錯落九天近日月回周兩丸迮<lb/>
高山矗立羣螘封巨浸微茫一牛跡憶昔軒轅<lb/>
鑄丹鼎相度玆臺作宮宅抽添火候資陽烏採<lb/>
煉隂符用月魄役使百靈守罏韛錯列千峯儼<lb/>
陛㦸一襲珠函至今在千年鬼物誰敢搤天風<lb/>
蕭騷日已夕攬衣欲下心不懌文楸萬木聲摵<lb/>
摵素女淸絃響金石南斗闌干星可摘安得商<lb/>
飈發兩腋望仙峯頂看月白<lb/>
<pb n="KR4f0010_SBCK_019-8b"/>
　　十一日繇天都峯趾逕蓮華峯而下飯慈<lb/>
　　光寺抵湯口<lb/>
天都屴崱不可上縋腰束胸將安往蓮花峯下<lb/>
徑仄垂㓻風蓬蓬吹勒回墱道千盤互攀援足<lb/>
巡廻途目欲旋兩腋風生似掖扶絶壁雲遮失<lb/>
泯眩靈山惜别如乍逢凝嵐積靄開重重丹厓<lb/>
却轉圍紺殿翠微深處聞齋鐘未央長信巳遷<lb/>
改慈光香火千年在碧桃花開繞石塔砂溪水<lb/>
流環法海<hi>普門塔在寺後寺舊名法海菴</hi>經丘歷广重躊躇却<lb/>
望靑峯卽畵圖襞褶雲衣看疉嶂微茫雪逕認<lb/>
<pb n="KR4f0010_SBCK_019-9a"/>
天都六六蓮峯倚林樾嘆息靑蓮久蕪沒曾聽<lb/>
當時吳會吟惟有黃山碧溪月<hi>李太白夜泊黄山聞殷十四吳</hi>
<hi>吟詩云昨夜誰爲吳㑹吟又云我宿黃山碧溪月</hi>
　　十二日發桃源菴出湯口逕芳村抵灊口<lb/>
老夫入山雨洗塵山容水色相鮮新老夫下山<lb/>
雨祖道雨氣溟濛山更好春山皎潔如秋淸先<lb/>
庚後甲雨却迎已放飛流縣瀑布更鋪雲海媚<lb/>
新晴人言此行天所予宜晴卽晴雨卽雨海市<lb/>
何當用禱祈石廩還應薦酒酤三十六峯憎我<lb/>
回屯雲罨霧晝不開桃花溪水尤惜别鳴車濺<lb/>
<pb n="KR4f0010_SBCK_019-9b"/>
轍爭洑洄山中桃花紅未了人閒春去知多少<lb/>
試聽同聲山樂禽何如交響頻迦鳥<hi>汪澤民記云宿湯寺</hi>
<hi>聞啼鳥聲甚異若歌若答節奏疾徐名山樂鳥下山咸無有余於湯口道中聞之信然</hi>
　　湯池<lb/>
圖經云湯池在黟山東紫石峯下香泉溪中有<lb/>
湯泉黃帝服還丹肌膚皴折浸湯泉七日故皮<lb/>
隨水而去斯須白龍見池中笙歌繞空雲霧消<lb/>
散見珠函玉壺持歸石室浮丘公題記于南峯<lb/>
石壁<lb/>
峨峨紫石峯逬泉瀉天半下有湯泉口濆沸然<lb/>
<pb n="KR4f0010_SBCK_019-10a"/>
罏炭隂陽交劑和凉溫互輸灌暄暖便䘠濯淸<lb/>
泠宜靧盥立象徵明夷流惡類奔竄蒸池匪檻<lb/>
涌瀵魁徒澶漫天爲湯沐賜神用隂火熯不數<lb/>
硫黃觕肯比礜石潬<hi>天下湯泉多作硫黃氣惟驪山是礜石泉黄山乃硃</hi>
<hi>砂泉</hi>惟昔軒轅帝在宥天下亂神丹内服食靈泉<lb/>
外烹煆一浴肌理皴七日毛髓換龍來雲翕集<lb/>
鳳吹霧消散漿露玉壺凝冠履珠函貫至今石<lb/>
壁題隱隱南山矸我來值春晚桃花湯渙瀾<hi>桃花</hi>
<hi>峯下有桃花溪水名桃花湯流入湯泉</hi>香風解煩酲蒸氣淟微汗<lb/>
嚥嗽綠腸淨拂拭紫絡粲原憲腫可差皇甫痺<lb/>
<pb n="KR4f0010_SBCK_019-10b"/>
應渙陸渾火焚灼焦原勢糜爛未能除人痾安<lb/>
用滌身痯誰把浮丘袖永懐玉女姅執熱竟何<lb/>
云晞髪起長歎<lb/>
　　天都峯<lb/>
萬曆甲寅普門和尚始陟天都絶頂丙辰闊庵<lb/>
和尚偕同衣九人再登累石爲塔揭二竿縣以<lb/>
旛燈從下望之塔如人立幡從風廻翔厥後罕<lb/>
有繼跡者焉<lb/>
天都九百仞竦出羣峯上我行陟慈光厜㕒正<lb/>
北望繁如冕旒垂突如甲胄壯仙都儼侍衞蓮<lb/>
<pb n="KR4f0010_SBCK_019-11a"/>
花屹相向煉丹雖鼎足頫伏慙輩行削從大地<lb/>
抜高與靑天抗浮雲不能齊飛鳥孰敢竝古云<lb/>
天之中軒轅此游放巉巗負斧依幔亭列衞仗<lb/>
月白霞衣鮮風淸廣樂張憑虛命天老排空召<lb/>
雲將至今數千祀眞都隱沆碭普門始荒度闊<lb/>
菴繼䇿杖絶陘引猿臂缺竇縛馬枊橫穿身入<lb/>
甕倒擲頭觸瓽百仞更顚頓方石見輪廣累塔<lb/>
象人立樹幡危石當神燈不可見色界吾安仰<lb/>
昔聞三天都圖記互評量此爲天子都彼爲天<lb/>
子鄣廬率西南屛大鄣東北嶂譬如侯甸服離<lb/>
<pb n="KR4f0010_SBCK_019-11b"/>
衞帝都王香谷氣方馥桃花水初漲帝將觴百<lb/>
神吾欲合秬鬯<lb/>
　　蓮華峯<lb/>
蓮華峯岝峉高與天都竝峯趾仄下垂屈盤隱<lb/>
梯磴峯如蓮正開趾如荷有柄緣莖拊其瓣百<lb/>
折峯始竟側身竇石腹刺促藕絲經鏬漏忽穿<lb/>
穴藕孔隙光映上有半閒广凸如蓮子逬又有<lb/>
蓮花心數尺凹圓徑羣峯簇相拱田田荷葉盛<lb/>
我來倚孤藤敢與㓻風競支頥雲梯畔足跂目<lb/>
轉瞪自從出湯口諸峯互延亘天都尊無如蓮<lb/>
<pb n="KR4f0010_SBCK_019-12a"/>
峯變難凭初疑玉井頭如船藕相擎簇簇靑蓮<lb/>
房萬葉擁却迎及憇文殊院西靣看最靚妙花<lb/>
聳靑壁石瓣承其脛趺坐敷莊嚴明粧比端正<lb/>
西北瓣未圓菡萏一峯稱南下桃花峯飛梁似<lb/>
連賸玉繠近可攀連理遙相命數武俄改易一<lb/>
瞚已幽夐側出橫秋波平鋪落明鏡顧盻良已<lb/>
煩畵圖豈能評惟有靑蓮眼嘗見勝蓮勝<lb/>
　　石筍矼<lb/>
黃帝上昇後靈山忽涌濆化成千尺峯乃是雙<lb/>
石筍詭異窮堪輿象滋靡域畛幻化石有靈包<lb/>
<pb n="KR4f0010_SBCK_019-12b"/>
解筍無盡危矼如防盛列石類欄楯銳如浮圖<lb/>
矗鑯如劒㦸展<hi>叶</hi>闊如波濤散蹙如篆籕緊或<lb/>
屬而駱驛連迮復徐引或宮而障圍撑拄匪囚<lb/>
僒或如經天星未及尺而隕或如靈胡掌襞裂<lb/>
地爲墳象物總雜糅攫搏互駮蹖大地刻玲瓏<lb/>
神匠碎齏粉琢鏤鬼盡驚奇譎天亦哂我來陟<lb/>
此岡憑高數嶾嶙指顧眩景光心目困摭攟西<lb/>
北山中折勢與削成準沆碭仙都出靑縹翠微<lb/>
近廬江畫衣帶池陽堆庾囷虛煙長藹藹人語<lb/>
或殷殷側足臨大荒傾耳扣虛牝片石投下空<lb/>
<pb n="KR4f0010_SBCK_019-13a"/>
䃔䃧似雷霣中天腐骨輕下界夕陽隱生年厄<lb/>
枯䈙世事叢苞稹安知石能言不以我爲箘<hi>高誘</hi>
<hi>曰箘竹筍也</hi>
　　鍊丹臺<lb/>
我登鍊丹臺詄蕩上靑天旋觀六六峯一一排<lb/>
靑蓮崇臺據中央宛如蓮菂然千瓣復萬莖廻<lb/>
抱相鈎連玉屛展靑嶂香罏罨紫煙奇峯劒危<lb/>
石櫛列差髆肩橫若羅劒盾矗若奮戈鋋猛若<lb/>
屯天獸疑角夾九閽伏若萬金革摐鳴復收旋<lb/>
神靈旣役使頑礦俱騰騫相將守丁甲誰敢窺<lb/>
<pb n="KR4f0010_SBCK_019-13b"/>
汞鉛日車陽焰煆月駕隂火然至今丹鼎中光<lb/>
氣流朱殷在昔軒轅帝垂裳理八埏命龍戮絶<lb/>
轡驅虎定阪泉六相資輔弼五賊收狂癲藥得<lb/>
君臣配火用文武煎海宇罏韛定隂陽藥物全<lb/>
然後事修煉黃服朝上玄服食八甲子<hi>圖經云浮丘公</hi>
<hi>煉丹經八甲子黃帝服七粒上昇</hi>登假千萬年有如世不治慕<lb/>
道求神仙張樂洞庭野採藥黟山巓何異周穆<lb/>
滿車轍馬跡焉軒皇去我久刀圭世莫傳願發<lb/>
珠函祕進獻玉扆前<lb/>
　　慈光寺<lb/>
<pb n="KR4f0010_SBCK_019-14a"/>
普門頭陁行光明動　帝后　兩宮賜剃染少<lb/>
府給組綬脫却金紋衣麻鞵露兩肘毘盧金像<lb/>
設𣑽筴琅函剖煌煌慈光額　天子維獻壽金<lb/>
貂馳北黟銀榜賁南斗寺踞天都隴靣勢抗龍<lb/>
首朱砂拱其左㬪嶂掖而右飛閣千尋涌諸天<lb/>
四圍負龍像震旦尊鍾魚六時吼幡幢内家織<lb/>
齋鉢大官糗鋪張金世界變現錦陵阜嗚呼卅<lb/>
年來滄桑逼陽九宮移長信屢卜應沙鹿久玉<lb/>
衣寢廟重脂澤鏡奩厚八極誠晏如三災所時<lb/>
有椒塗恩賜節榆塞金錢走招提佐軍興衲衣<lb/>
<pb n="KR4f0010_SBCK_019-14b"/>
裁短後我來禮慈光俛仰思　文母僧徒日魚<lb/>
雅禪誦午譁釦空山猶昇平慈恩正攝受泉流<lb/>
石塔下桃紅碧溪口客拜漉水囊僧持埽花帚<lb/>
尚祈白毫力庶復金輪舊頂禮九蓮座<hi>宮中稱慈聖</hi>
<hi>爲九蓮菩薩</hi>涕洟重稽首<lb/>
　　下黃山留宿故方給事方石書館題壁兼<lb/>
　　懷孟陽<lb/>
春盤剪韭夜留賔高館明燈笑語親左掖雞栖<lb/>
傳奏牘中堂鵩止見承塵老成春後孤花少朋<lb/>
舊秋來宿草頻尚有故人頭白盡爲言玆會重<lb/>
<pb n="KR4f0010_SBCK_019-15a"/>
傷神<lb/>
　　過方司馬子玄故第<lb/>
秋卷書生射䇿過卽看殊錫寄關河白山節鎮<lb/>
𤇺煙少丹旐遄歸䕃敘多二八金鐘縣甲第三<lb/>
千鐵騎擁琱戈白頭老友春風淚寂寞生芻問<lb/>
雀羅<lb/>
　　訪孟陽長翰山居題壁代簡<lb/>
三日天都約裹糧差池燕羽正相望却回謝客<lb/>
新游屐來訪盧鴻舊草堂長翰山中書數卷松<lb/>
圓閣外樹千章到門他日何人記莫漫題名字<lb/>
<pb n="KR4f0010_SBCK_019-15b"/>
幾行<lb/>
　　三月廿四日過釣臺有感<hi>是日聞陽羡再召</hi>
嚴瀬曈曈旭日餘桐江瀧盡挂帆初老夫自有<lb/>
漁灣在不用先生買菜書<lb/>
牧齋初學集卷第十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_036-1a"/>
牧齋初學集卷第三十六<lb/>
　序九<lb/>
　　壽福淸公六十序<lb/>
閣師少保臺山葉公以萬曆戊午壽六十舉初<lb/>
度之觴記曰六十始壽公輔政八年而後歸歸<lb/>
五年而始壽徐步賜金之橋燕游福廬之山袞<lb/>
衣達屨角巾布袍道路聚觀指目以謂神仙宰<lb/>
相幷爲一人而公亦忻然顧笑計其焦勞拮据<lb/>
八年于黃閣之中猶噩夢之在宿昔也嗟夫人<lb/>
知公今日之樂而不知公之有今日則甚難也<lb/>
<pb n="KR4f0010_SBCK_036-1b"/>
方公繇南吏部入叅大政　天子高居九重應<lb/>
門沉沉莫可扣擊而甘陵南北部之爭紛如于<lb/>
下公廉平以牧身誠敬以格　主紆廻以酬物<lb/>
憂心惸惸茹荼含蓼卒以結　主和鎭國論委<lb/>
蛇進退于功名之會噫何其難也先是福王猶<lb/>
未之國一妄男子上書指斥宮禁中外震恐以<lb/>
謂大獄將作公密揭再三上請瘐死其人勿下<lb/>
其章究問以傷國體　上感悟其事得寢而公<lb/>
因其閒得以力請之國次年事乃決方議之殷<lb/>
也言者責公邀九卿伏闕死爭公孫謝不可而<lb/>
<pb n="KR4f0010_SBCK_036-2a"/>
　上猶欲緩之國期使中使諭意公公涕泣極<lb/>
論夜分封還御札者再　上始不格公請而言<lb/>
者或未之知也公意有所不得行深夜屛營涕<lb/>
泗沾漬甚至比政地于叢祠夷閣臣于土偶以<lb/>
庶幾明用訊之心而冀將伯之助繇此觀之今<lb/>
之得以休沐稱壽爰笑爰語豈不爲厚幸哉長<lb/>
年三老中流遇風懂而獲濟當其艤舟停檝酌<lb/>
酒告勞舟中之人莫不讙詉相應和然其風濤<lb/>
相豗捩柁呼號與陽侯爭一旦之命豈舟中之<lb/>
人所能知也哉公于今日亦其檥舟酌酒之時<lb/>
<pb n="KR4f0010_SBCK_036-2b"/>
也巳公之别自號曰臺山攷于詩南山有臺樂<lb/>
得賢也得賢則能爲邦家立太平之基故曰樂<lb/>
只君子邦家之基今夫山之有臺也用以爲簑<lb/>
笠草屬之微者也然而時雨將至則簔笠之覆<lb/>
盖不小于夏屋何者誠庇之也公迂身救時補<lb/>
苴搘柱以養和平之福而卒能不震不動貽宗<lb/>
社萬年之安公之簑笠天下也大矣簑笠覆蓋<lb/>
天下而天下弗知時雨旣降胥委而去之甚且<lb/>
踐踏之弗顧而簔笠之用自如也公所爲邦家<lb/>
之基者覆蓋之效在乎再世又豈必使霑體塗<lb/>
<pb n="KR4f0010_SBCK_036-3a"/>
足之人交口而頌之哉謙益對制䇿公讀卷爲<lb/>
總裁官而繆子昌期以癸丑舉南宮皆公門下<lb/>
士荷公覆蓋日乆不敢自後于道旁指目及舟<lb/>
中呌呶之人故謙益敢稱南山之詩以獻于公<lb/>
詩人之樂得賢也必歸美于君故其詩曰萬壽<lb/>
無期又曰遐不眉壽公稱觴之日北向稽首爲<lb/>
　天子誦萬年謙益稱詩獨取南山有臺庶可<lb/>
以陳于工歌之末矣夫<lb/>
　　贈文文起宮相六十序<lb/>
自古國家當昌明順豫之世保大持盈必有老<lb/>
<pb n="KR4f0010_SBCK_036-3b"/>
成耆艾敦龎魁碩之人應運而出而人臣之當<lb/>
大任也亦非可以捷得而驟至往往紆廻盤錯<lb/>
備嘗歷試老其才以有爲蓋天之生才國之養<lb/>
士與士君子之善自爲養玆三者相須而成相<lb/>
求而應有識者可以按而知之也吾友文君文<lb/>
起弱冠舉孝廉束修厲行垂三十年臚傳之日<lb/>
兒童婦女皆知其名指目爲忠孝狀元遭逆璫<lb/>
之禍阽危瀕死慬而得免然後登進於　天子<lb/>
之講幄君以偉望宿學精誠啓沃　天子心知<lb/>
爲眞講官改容禮之而君抗疏劾巨奸爲璫黨<lb/>
<pb n="KR4f0010_SBCK_036-4a"/>
䕶法者引經義切時弊其言皆中名實於是海<lb/>
内咸服君始終一節其所爲引經論道者不徒<lb/>
託之空言旦夕引領宣麻喜而相告也君使事<lb/>
旣竣將奉英蕩之節以還講筵而適會其六十<lb/>
之誕辰稱觴祖道者趾相錯也君之壻嚴生栻<lb/>
謂余不可以無言余觀君爲孝廉時其風采骨<lb/>
幹旣可以爲　天子之大臣矣顧邅迍乆之然<lb/>
後及第旣第而譴逐隨之蓋神熹之際天之生<lb/>
君與國之所以養君者若此及其起廢籍遇<lb/>
明主則又抗言極論幾不欲與宵人邪類一日<lb/>
<pb n="KR4f0010_SBCK_036-4b"/>
竝立于本期君豈不知雍容平進赴功名之會<lb/>
哉則君之所以善自養者可知巳矣秦穆公之<lb/>
悔而自誓也詢黃髮思良士而致嘆於截截善<lb/>
諞言漢李固亦言一日朝會諸侍中竝皆年少<lb/>
無一宿儒大人可備顧問者誠可嘆息夫君德<lb/>
之成敗生民之利病國家社稷安危之故豈少<lb/>
年獧佞利口捷足之徒可以僥倖而嘗試哉以<lb/>
宼菜公之賢張忠定謂其用太蚤仕太速且曰<lb/>
蒼生無福然則人才之生其用之早晚蓋有天<lb/>
意非人所得而主也君之善自養亦久矣天之<lb/>
<pb n="KR4f0010_SBCK_036-5a"/>
生君與國之養君亦至是而可矣過此以往君<lb/>
且爲黃髪爲壽耉今玆之始壽猶日之拂于扶<lb/>
桑也何足以爲君賀哉宋元祐閒蘇子瞻指文<lb/>
潞公謂契丹使曰使者見其容未聞其語其綜<lb/>
理庶務雖精練少年有不如其貫穿古今雖專<lb/>
門名家有不逮更二十餘年余將書此語授簡<lb/>
於嚴生以申前賀然而不獨爲君賀而已也<lb/>
　　李本寧先生七十敘<lb/>
雲杜李本寧先生以詞林宿望回翔藩服者四<lb/>
十餘年而始登七十謙益于先生史館後進也<lb/>
<pb n="KR4f0010_SBCK_036-5b"/>
禮當有辭以祝先生因念國朝史館莫盛于<lb/>
莊皇帝之戊辰而先生以文章擅聲然卒不能<lb/>
免綘灌之忌先生出史館之局夷矣　天子不<lb/>
御講筵積有歲年故時史官更直侍立典持縑<lb/>
牘之地塵凝網積不可辯識史官閒騎馬之九<lb/>
衢與六部大臣楊鞭相揖控馬之隷皆捧手愕<lb/>
眙此謙益入史館時事也　天子文學侍從之<lb/>
臣皆在禁林前代比之蓬池道山其體貌不宜<lb/>
日降以宿儒鉅公焯焯如先生者不亟還之禁<lb/>
近館閣之重何可幾也先生服官史館在隆慶<lb/>
<pb n="KR4f0010_SBCK_036-6a"/>
與　今上初新鄭江陵之閒九變復貫先生歷<lb/>
歷如指掌以今時政觀之則又有高曾規矩之<lb/>
歎矣　天子一旦講求初政咨嗟號咷垂裳綈<lb/>
几之時左右顧視求宿儒大人議論通古今可<lb/>
顧問者先生又豈徒爲史館之重而巳也海内<lb/>
人才彫落故老舊德相望如晨星而先生與焦<lb/>
弱侯先生皆在金陵金陵舊京也豐水鎬京大<lb/>
雅之所咏歌也　高皇帝作人未艾山川靈淑<lb/>
之氣不至衰歇而貽二老于舊京豈偶然哉剥<lb/>
之上九曰碩果不食君子得輿不食之果天之<lb/>
<pb n="KR4f0010_SBCK_036-6b"/>
所以貽國家也君子之得輿吾有望矣余之祝<lb/>
先生者如此姚子孟長輩善是言也以薦于先<lb/>
生歌南山有臺之章侑焉而余又竊聞之于人<lb/>
先朝文章盡在館閣王李之徒以館閣相訾謷<lb/>
海內靡然從之先生起而禪王李之統豐碑典<lb/>
冊炤曜四裔文章之柄乃復歸館閣其有功于<lb/>
館閣甚大文章不朽之盛事必有如韓歐其人<lb/>
者出而定之固非後生小子所與知也是爲序<lb/>
　　史玉池太常六十序<lb/>
義興史玉池先生初官諫垣諤諤持正論與執<lb/>
<pb n="KR4f0010_SBCK_036-7a"/>
政牴牾歸臥陽羡之山若干年起家太嘗寺少<lb/>
卿奉使至中途抗疏救劉御史及請蚤立　皇<lb/>
太孫甚力　上切責譴歸余遇之吳門勞苦先<lb/>
生先生蹶然起立曰孟麟言事無狀　天子幸<lb/>
寛鈇鑕之誅且人臣無狗馬積誠足以動主至<lb/>
煩　人主震怒其又敢自爲名乎余微窺先生<lb/>
視益下息益深憂國戀主蓋低廻不能置也名<lb/>
節之盛莫如後漢當其時樹立風聲抗論惛俗<lb/>
士有不談此者則芸夫牧竪已呌呼之夫所貴<lb/>
于名節者以衛國也而卒以殉國則亦其爲之<lb/>
<pb n="KR4f0010_SBCK_036-7b"/>
魁者自憙之意勝而憂國之心微朋徒部黨之<lb/>
氣重而靈修美人之思薄與今天下內無刑人<lb/>
腐夫外無甘陵南北部士君子之視名節也如<lb/>
象之有牙犠鷄之有尾惟恐不鋤而去之亦無<lb/>
有刻石立墠以激揚題拂爲事者而鉤黨之憂<lb/>
未歇渙羣之君子卒不可期于世此何故與先<lb/>
生憂國忠公犯顔極諫若彼而深思易氣厚自<lb/>
尅責若此豈猶夫世之君子與天下當士氣頺<lb/>
阤國論峭急譬之中流遇風舟中之人呌號惶<lb/>
怖而長年三老不震不動捩柁開船于怒風崩<lb/>
<pb n="KR4f0010_SBCK_036-8a"/>
濤之中乃克有濟令長年三老呌號惶怖比于<lb/>
舟中之人其不淪胥者亦鮮矣時之[言*翕]訿噂沓<lb/>
以鈎黨爲事者皆呌號惶怖之人也天其將有<lb/>
意于先生以是爲國之長年三老與漢鮑宣爲<lb/>
諫大夫嘗上書言朝臣亡有大儒骨鯁白首耆<lb/>
艾魁壘之士論議通古今喟然動衆心憂國如<lb/>
飢渴者請急徵何武師丹彭宣傅喜疏再上卒<lb/>
納宣言今之大儒骨鯁白首耆艾魁壘之士先<lb/>
生其選也　天子誠欲建敎化圖安危如鮑宣<lb/>
所云云者先生欲不爲長年三老其可得乎先<lb/>
<pb n="KR4f0010_SBCK_036-8b"/>
生今年六十湯子鶴翔等徵余言爲先生壽先<lb/>
生道德文章之盛談之者侈矣余獨著先生憂<lb/>
國之心而又祝其興起在位以爲邦家之光如<lb/>
此云<lb/>
　　鄒彥吉七十序<lb/>
昔劉伯蒭陸鴻漸列水次第皆稱惠山寺石泉<lb/>
第二今楊子江南零水爲江水所没而廬山康<lb/>
王谷水道遠莫致鄒彥吉作惠泉亭記曰名雖<lb/>
第二不啻第一蓋篤論也彥吉以學憲家居爲<lb/>
園于惠山之下客過無錫必㪺惠山水粉槍末<lb/>
<pb n="KR4f0010_SBCK_036-9a"/>
旗譚品泉記水之事已而游愚公之谷吐納其<lb/>
風流裵徊不忍去于是彥吉之名與石泉相上<lb/>
下彥吉之論水也蓋其自論云耳今年彥吉年<lb/>
七十翁子兆吉以稱壽之辭屬余余不嫺于辭<lb/>
不能如世之文章家以巫祝之言進也則請以<lb/>
泉品品彥吉噴薄詭激其源沸湯者彥吉之詩<lb/>
與文也渟泓閒止可辨眉髪者彥吉之鑒裁也<lb/>
且鼎且缶以飮以歠蘇蘭薪桂蠲病析酲挹注<lb/>
無已時者彥吉之風流弘長而衣被萬物也彥<lb/>
吉以盛年謝事放情滌慮徜徉山水之閒奇石<lb/>
<pb n="KR4f0010_SBCK_036-9b"/>
美箭歩武錯迕淸歌妙舞耳目眩易歐陽子之<lb/>
記浮槎山水以謂富貴之樂與山林者之樂不<lb/>
可得兼而彥吉得而兼之自有慧山以來聽山<lb/>
溜之潺湲飮石泉之滴瀝者不可勝數如彥吉<lb/>
者復幾人哉以此爲彥吉壽可矣彥吉雖老膚<lb/>
神淸令視履不少衰或者以膏肓泉石不竟其<lb/>
用爲恨少陵之詩曰在山泉水淸出山泉水濁<lb/>
陸鴻漸之論水江水取去人遠者井取汲多者<lb/>
而彥吉之記惠泉以遇而多累爲斯泉之不幸<lb/>
彼固各有指也令彥吉爲出山之泉則品彥吉<lb/>
<pb n="KR4f0010_SBCK_036-10a"/>
者不能與石泉相上下固巳明矣彥吉豈以彼<lb/>
易此哉兆吉曰善哉余方酌慧山石泉吹嘘鼎<lb/>
䥶爲先生稱壽以子之言佐茶事可也<lb/>
　　畢封君八十壽序<lb/>
天啓元年七月爲新安畢太翁之誕辰士大夫<lb/>
之官京師者先期屬謙益爲其敘謙益于太公<lb/>
之子府丞公有道義之知又辱諸大夫之委不<lb/>
敢以辭未幾建州夷陷我河東畿輔大震府丞<lb/>
公以知兵見推擇䘖命募兵江淮又未幾以削<lb/>
杖歸諸大夫來告我曰府丞䘖恤歸矣雖然太<lb/>
<pb n="KR4f0010_SBCK_036-10b"/>
公之稱壽終未可以已也子無忘子之緒言謙<lb/>
益聞太公行事于府丞公最詳太公少倜儻有<lb/>
大志于書無所不闚以國子生久次主寧武薄<lb/>
廉辨得民以禮致仕左圖右書哦詩問字歸休<lb/>
乎一畞之宮今年八十矣府丞雖以削杖歸覽<lb/>
揆之辰易衣破涕與諸弟舒鴈行列奉觴上壽<lb/>
太公當爲之听然笑語卒獲又以其閒杖策黟<lb/>
山浴軒轅之湯池訪容成之丹鼎修登眞度世<lb/>
之事太公之景福未艾也雖然太公仁人也退<lb/>
不忘君東方之事其負國恥而懐　主憂也深<lb/>
<pb n="KR4f0010_SBCK_036-11a"/>
矣遼城之肉薄也遼水之血殷也混同黑水之<lb/>
波沸而浪蹙也　主上東顧旰食而吾忍稱觴<lb/>
而沃洗乎遼之父老子弟與四方材官徤兒骸<lb/>
骨撑柱肝腦塗裂而吾忍與吾之子姓燕笑于<lb/>
一堂乎太公顧語府丞停柸嘆息必不以家樂<lb/>
而遺國恤知其不能舍然于此也而吾又有以<lb/>
爲太公賀者府丞之爲人其身退然如不勝衣<lb/>
一旦奮臂而出願爲國家敵愾雪恥此太公之<lb/>
敎也太公優游杖履出其老謀以與府丞參伍<lb/>
握奇車攻之事敎射可以飮酒行陳可以列俎<lb/>
<pb n="KR4f0010_SBCK_036-11b"/>
兵法可以部勒賓客子弟府丞祥琴之日仗鉞<lb/>
專征出而受脤歸而飮御用太公之敎舉而錯<lb/>
之東事不足辦也夫如是太公日稱觴燕笑可<lb/>
矣又何以不舍然乎太公善爲歌詩府丞他日<lb/>
執訊告成太公自爲鐃歌鼓吹之曲播于管弦<lb/>
余將登太公之堂按節而歌以爲壽問太公之<lb/>
不舍然者今如何也是爲敘<lb/>
　　江兆豫侍御六十序<lb/>
新安方萬里嘗論有宋之人才國運以謂元祐<lb/>
人才非不盛而符觀宣靖世運衰以章蔡消之<lb/>
<pb n="KR4f0010_SBCK_036-12a"/>
也慶元嘉定淳祐亦尚有人才而世運愈衰以<lb/>
侂遠淸嵩消之也宋之人才非不長而宋之權<lb/>
臣消之消人才所以消世運消至于賈似道則<lb/>
運無可消而有所歸矣余每誦其言未嘗不嗟<lb/>
咨嘆息回翔于盛衰消長之際也我　神祖享<lb/>
國長乆于國運爲極盛至于晚年而人才有日<lb/>
消之嘆矣消之以逮繫消之以貶斥消之以廢<lb/>
棄消之以淹抑消之之法不一而足然逮一再<lb/>
傳而老成登用班行充斥人才蔚然足以供數<lb/>
世之用則孰非　神祖之所詒也哉　神祖之<lb/>
<pb n="KR4f0010_SBCK_036-12b"/>
于人才生成長養惟恐不及雨露雷霆無非至<lb/>
敎恒以其消之者長之而非如宋之所謂消者<lb/>
消之以權臣而一消不復長也記有之豐水有<lb/>
芭武王豈不仕詒厥孫謀以燕翼子數世之仁<lb/>
也斯　神祖之謂也與　今天子元二之閒闢<lb/>
門開牕羣賢競進恭巳虛懷從諫弗咈然一時<lb/>
敢言直諫之士以次謫降如侍御江君兆豫輩<lb/>
不下數十曹識者竊憂之以爲國運當維新之<lb/>
時而人才有漸消之象無乃非　聖主之意與<lb/>
無幾何諸謫降者强半召還而臺省推轂兆豫<lb/>
<pb n="KR4f0010_SBCK_036-13a"/>
輩者章滿公車始而切責已而報聞今且將轉<lb/>
圜矣於是人始知向之摧折言者曉然非　人<lb/>
主本意而　聖天子追惟豐芭之深仁紹述祖<lb/>
考以生成長養爲事人才國運之滋長者殆將<lb/>
百世而未艾也於是兆豫年六十矣其里人某<lb/>
以余爲同年進士且相好也屬爲稱壽之辭余<lb/>
惟漢永和中李固嘗上䟽言朝廷聘楊厚賀純<lb/>
等待以大夫之位以病免歸一旦朝會見諸侍<lb/>
中無一宿儒大人可顧問者誠可嘆息是日有<lb/>
詔徵用厚等漢永和中爲夷之初旦虹蜺揚煇<lb/>
<pb n="KR4f0010_SBCK_036-13b"/>
猶能以固言徵用厚等況今日哉兆豫旦夕召<lb/>
還其以人才國運消長盛衰之故爲　聖主極<lb/>
言之李固之嘆息于永和與萬里之痛惜于元<lb/>
祐慶元其意指不同皆萬世之殷鑒也遭逢不<lb/>
諱之朝發抒未竟之志使　聖主鬯豐芭數世<lb/>
之仁而國家收宿儒大人之用余之所祝者遠<lb/>
矣鄕里頌禱之嘗辭豈足道哉昔人稱新安地<lb/>
勢斗絶其地平視天目尖故其山川雄秀而人<lb/>
物卓偉今新安士大夫礧砢負風節者後先相<lb/>
望余獲交其人多矣當兆豫初度之日胥會而<lb/>
<pb n="KR4f0010_SBCK_036-14a"/>
稱壽睇視壁閒之文誦萬里之言而深思之其<lb/>
亦有嗟咨嘆息如余者乎知其不徒燕飮而相<lb/>
樂也<lb/>
　　按察使黃公八十壽序<lb/>
廬陵海茹黃公舉進士高第爲令畿輔以治行<lb/>
第一擢拜御史敭歷中外拂衣高臥歸享山林<lb/>
之樂又十有餘年而稱八十之觴吉爲文學道<lb/>
誼之邦萬曆以來前鄒後李所謂龍宗有鱗而<lb/>
鳳集有翼也余辱交於鄒李鄒李亟稱黃公爲<lb/>
其鄕之淑人君子余與公後先仕途未及撫塵<lb/>
<pb n="KR4f0010_SBCK_036-14b"/>
接席而熟聞其聲迹在赤縣則以循良顯聞在<lb/>
臺班則以篤誠自矢不以鈎距釣奇不以鷙擊<lb/>
愉快正直忠厚兼而有之信鄒李之爲篤論也<lb/>
公長西臺晉卿寺駸駸通顯矣一旦中謠諑以<lb/>
歸耕閑釣寂識者有錮人聖世之嘆然而二十<lb/>
年之閒朝野之際亦多故矣沙路甫築而翰音<lb/>
之凶已聞旌節方懸而檻車之徵旋及鉤黨則<lb/>
身錄飮章禁錮則名隷刻石當小明悔仕之時<lb/>
而抱大夫不均之歎求如公之優游止足游樂<lb/>
邦而栖化國者有幾人哉商侯晜弟蔚爲國寳<lb/>
<pb n="KR4f0010_SBCK_036-15a"/>
于公之高門何氏之賜䇿公蓋于其身親見之<lb/>
斯可以爲公壽也已公不聞懸車之說乎古者<lb/>
大夫七十縣車而致事車之爲物也負重致遠<lb/>
行千里不契需器之有用者也致事則縣之于<lb/>
屋壁譬之旣雨之襏襫旣獲之桔槹以爲無所<lb/>
用之云耳當其無有有之用就縣車之後而察<lb/>
識其輪轅輻轂固無一而弗具也語有之高車<lb/>
駟馬帶傾覆又有之仕宦不止車生耳行乎萬<lb/>
里之塗恃其有用而不知止息則必有僨轅折<lb/>
軸之患豈若縣之于屋壁以其無用爲有用也<lb/>
<pb n="KR4f0010_SBCK_036-15b"/>
哉古之君子仕而歸乎其鄕卽爲鄕先生先王<lb/>
制縣車之禮所以優賢養老抑亦以此著止足<lb/>
之義俾以敎其鄕人子弟與余之知公久矣而<lb/>
公亦時時念余余遘黨禍幽于請室商侯推公<lb/>
之意不遠三千里詒書見存余高商侯之誼幸<lb/>
公之有子而益知公之家風爲可尚也於公之<lb/>
稱壽爲縣車之說以侑一觴吉之士大夫如余<lb/>
所謂後李者登堂介壽覽余之文得無有徘徊<lb/>
嘆息者乎知其不徒獻酬而旅退也<lb/>
　　壽侍御汝瞻兄八十序<lb/>
<pb n="KR4f0010_SBCK_036-16a"/>
萬曆庚申十月十七日余兄侍御史汝瞻八十<lb/>
之誕辰也汝瞻之誕以十月而稱觴上壽先期<lb/>
至者嗔闐閭左頌禱之文金相玉軸銜錯壁閒<lb/>
余欲爲汝瞻壽而懼未有以當也雖然汝瞻余<lb/>
宗老也而又修明譜牒習于錢氏之故請徵吾<lb/>
錢之故以壽汝瞻錢氏之有聲文苑若文禧之<lb/>
試學士院以笏起草若希白之試崇政殿日未<lb/>
中而就世皆艶稱之汝瞻爲諸生卽以文藻擅<lb/>
江左其在西臺衡文齊楚士子至今傳寫奉爲<lb/>
科條斯可書也錢氏之以吏治著者代不乏人<lb/>
<pb n="KR4f0010_SBCK_036-16b"/>
而安道爲寧海軍節度推官治平末爲殿中侍<lb/>
御史時人因蘇子瞻詩以鐵肝御史目之汝瞻<lb/>
繇廣州司理入爲御史偘偘奉職其官階與安<lb/>
道悉合斯可書也宋興以來三世制科者獨錢<lb/>
氏一家而易明逸皆掌書命史臣侈爲盛事今<lb/>
汝瞻子孫科第高門綽楔相望歩武閒宋公垂<lb/>
之序傳芳集所謂靑油暢轂追次服儒者幾萃<lb/>
于一門斯又可書也唐李翺著卓異記凡臣下<lb/>
盛事家世徽範輝昔而炤今者皆備載焉吾錢<lb/>
之有汝瞻其亦可以附于卓異之後乎然吾攷<lb/>
<pb n="KR4f0010_SBCK_036-17a"/>
安道出臺後家貧母老至丏貸親舊以給朝晡<lb/>
文僖蚤歷貴要晩年鬱鬱恨不得干黃𥿄上押<lb/>
字汝瞻掛冠以來蕩滌情志游娛於園池歌舞<lb/>
之閒四十年于此矣汝瞻所得與文僖孰多況<lb/>
安道哉夫人生之有富貴壽考猶車輿之能載<lb/>
物也文僖諸公其于富貴壽考亦各有所負載<lb/>
矣未有全而舉之倍任而不傾如汝瞻者也豈<lb/>
天之稱量殊耶抑汝瞻之爲輪轂者厚耶錢故<lb/>
有宣靖公若水者少游華山陳希夷謂之曰子<lb/>
神淸可以學道不然當富貴但忌太速耳宣靖<lb/>
<pb n="KR4f0010_SBCK_036-17b"/>
知命有節度卒懇避權位此亦通于察車之道<lb/>
者也知宣靖之所以詘則知汝瞻之所以贏然<lb/>
則汝瞻之壽豈可量哉余故徵錢之故以壽汝<lb/>
瞻而又歸本于天著其所以壽者以爲宗之人<lb/>
告焉夫錢之先有斟雉羮而饗帝受壽八百枕<lb/>
高而眡遠者希白之著書稱籛後人此亦錢之<lb/>
故也爲汝瞻壽者宜必有取于此矣然而余之<lb/>
文略焉爲其比于荒也姑取其信而有徵著于<lb/>
譜牒者如此云<lb/>
　　陳中丞六十序<lb/>
<pb n="KR4f0010_SBCK_036-18a"/>
陳公謝中州節鉞家居五年而春秋六十覽揆<lb/>
之辰邑之薦紳大夫相率舉觴上壽而以祝嘏<lb/>
之詞屬余公自舉進士令劇邑擢南臺敭歷淸<lb/>
卿以至今官生平砥節首公鞠躬盡瘁知有<lb/>
君父不知有身家知有道義不知有身名其在<lb/>
中州冐鋒刃觸機械誓欲以七尺殉賊今得以<lb/>
優游田里長筵稱壽而可以無祝乎蓋公任事<lb/>
之難非獨當將憍卒惰師老餉匱之日左右支<lb/>
吾俛仰布置之難也當國者以豫爲陷阱有强<lb/>
宼無重兵調發則不應奔命則不給以豫委公<lb/>
<pb n="KR4f0010_SBCK_036-18b"/>
而不憂豫事之或僨也則難以公爲孤注分其<lb/>
柄掣其肘切責則奪其所杖中制則乖其所之<lb/>
以公委豫而惟恐公事之不僨也則尤難公曰<lb/>
吾奉　詔討賊朝受命而夕致身他何恤焉大<lb/>
帥之尾賊也在二百里之內督撫之尾大帥也<lb/>
在二百里之內遷延宿留以爲故事公偵賊所<lb/>
至輕衣免胄疋馬先馳而大帥無復有擁兵觀<lb/>
望者矣衝泥淖冐風雨上下山坂出入賊巢穴<lb/>
中以草棘爲館宇以鞍馬爲席薦以黃塵爲糗<lb/>
糧以白汗爲湯沐與士卒共甘苦同死生瘡痍<lb/>
<pb n="KR4f0010_SBCK_036-19a"/>
相撫摩死傷相慰弔而士無有不踴躍用命願<lb/>
爲公死者矣公作吏以來所至不名一錢無毫<lb/>
釐銖兩不以佐軍興享士卒流賊聞其風爲咋<lb/>
指曰陳都堂淸官也以故迄公在事斬獲獨多<lb/>
招撫獨衆而河南北無一城失守令久留公於<lb/>
豫賊豈足平哉小人之計門户也深于計疆埸<lb/>
且借疆埸以快門戸驅除之計公其如彼何公<lb/>
志在報國獨立行壹意寧奮臂瞋目致死于疆<lb/>
埸而無寜容頭過身求生于門户彼其如公何<lb/>
小人之謀困公也中山之書盈篋白帝之言空<lb/>
<pb n="KR4f0010_SBCK_036-19b"/>
市豈不幾幸其旦夕一跌以入吾股掌之中然<lb/>
而不能者天也　上之神明與公之精誠交相<lb/>
感格也易曰天之所助者順也人之所助者信<lb/>
也履順而思乎信天助之矣弛擔釋負角巾布<lb/>
袍人倫東國而燕喜西都回思在事之日戎馬<lb/>
交蹠于前坎陷隂伏于後憂危滿眼進退惟谷<lb/>
如宿昔之噩夢醒而思之猶爲之汗流魂悸今<lb/>
之得稱壽于此堂也豈非天哉公年六十齒髪<lb/>
郁然談論娓娓竟日旣有老謀而又有壯事流<lb/>
氛日熾王師在野　聖天子拊髀頗牧朝野之<lb/>
<pb n="KR4f0010_SBCK_036-20a"/>
推轂者無虚日公其能久居此乎公行且强起<lb/>
爲　天子滅奴盪宼經營告成然後退享山林<lb/>
之樂未晚也昔宋文潞公以耆年宿德出鎭西<lb/>
都王荆公爲詩餞之有曰功業逈高嘉祐末精<lb/>
神如破貝州時自今以往更二三十年當有稱<lb/>
荆公此詩以爲公壽者余雖老矣從諸君子之<lb/>
後登公之堂尚能賦而頌之<lb/>
　　謝象三五十壽序<lb/>
鄞縣謝君象三舉進士高第知嘉定縣治行第<lb/>
一入爲監察御史會叛賊孔有德據登州　天<lb/>
<pb n="KR4f0010_SBCK_036-20b"/>
子震怒興師致討命西臺擇御史有文武大略<lb/>
者遣往視師衆皆股栗莫敢應君慨然請行督<lb/>
勵將士指授方略解萊圍復登城叛人銜尾從<lb/>
海道遯去於是東省底定長安解嚴　天子嘉<lb/>
其功拜太僕寺少卿以旌異之而君以太公之<lb/>
慼歸旣免喪優游里門不樂仕進今年五十以<lb/>
九月爲覽揆之辰其長君孝廉宣子屬余爲其<lb/>
敘記君初爲舉子余在長安東事方殷海内士<lb/>
大夫自負才略好譚兵事者往往集余邸中相<lb/>
與淸夜置酒明燈促坐扼腕奮臂談犂庭掃穴<lb/>
<pb n="KR4f0010_SBCK_036-21a"/>
之舉而其人多用兵事顯擁高牙捧賜劒登壇<lb/>
而仗鉞者多矣久之則暴骨原野塡屍牢戸者<lb/>
項背相望求其經營告成振旅而飮至者幾人<lb/>
哉君于今日列長筵開昔酒親朋雜遝絲竹交<lb/>
奮追行閒之辛苦思厎事之艱難如噩夢之獲<lb/>
寤而旅人之得歸也不可以盍然一笑舉觴而<lb/>
目壽乎日者奴孽稽誅流氛孔亟　天子拊髀<lb/>
側席以思封疆之臣君故息影自匿有息機摧<lb/>
橦之思君之受命而東也客從長安來言君方<lb/>
從客燕閒理巾舄整書帙若無有所事者余喜<lb/>
<pb n="KR4f0010_SBCK_036-21b"/>
曰謝君必能辦賊今之退而息影悠然而抱膝<lb/>
也將終焉而已乎抑將幡然而起出其已試於<lb/>
東者爲鉛刀之再割乎晉人有言好以暇好以<lb/>
衆整天下事固非撫劍疾視怒目哆頤者之所<lb/>
能辦也史稱謝安石雖受朝寄東山之志始終<lb/>
不渝從容宴衎折秦鞭而安晉鼎此亦整暇之<lb/>
效也余無以壽君舉謝家故事爲君進一觴可<lb/>
矣遂書之爲敘以復於宣子君無效昔人捉鼻<lb/>
余他日亦不如新亭之朝士以蒼生安石相惎<lb/>
君其頷之否也<lb/>
<pb n="KR4f0010_SBCK_036-22a"/>
　　宋太公七十壽序<lb/>
長洲宋君令申舉進士爲武陵令治行高等擢<lb/>
給事中爲權奸所不說左官於外量移南大理<lb/>
評事而其父太公春秋七十覽揆之辰郡中諸<lb/>
公咸具羊酒往賀而屬余爲稱壽之詞余以謂<lb/>
生辰爲壽非古也人生百年幸而當稱壽之日<lb/>
親知過從耄稚錯列相與談世事感時敘留連<lb/>
往復舉酒相屬此亦人情所不能已也日者天<lb/>
下之網嘗密矣佞臣鄙夫搆秋荼束濕之網罔<lb/>
上而行其私當此時給諫在夕垣矯尾厲角以<lb/>
<pb n="KR4f0010_SBCK_036-22b"/>
抗當塗之人太公燕居深思憂聖世念壯子其<lb/>
必有減匕箸停杯酒中夜屛營扶床而撫枕者<lb/>
矣　天子一旦翻然感寤尸巨奸解密網旬日<lb/>
之閒天晶日明乾坤軒豁而太公七十稱壽適<lb/>
當其時覽揆之日長筵紛列五音繁會給諫悉<lb/>
數而告曰　聖天子今日行某政明日用某人<lb/>
今日捐何田租明日理何刑獄太公炷香北向<lb/>
祝　天子萬年退而舉給諫之觴與親朋觥籌<lb/>
交錯賦旣醉而稱未晞也斯不亦人世之極懽<lb/>
吉祥之善事乎自今以往　聖天子之盛德大<lb/>
<pb n="KR4f0010_SBCK_036-23a"/>
業未艾太公之壽亦未艾而給諫以其時發攄<lb/>
志氣鼓吹休明于是乎逆奴埽穴蛾賊授首禮<lb/>
樂興而弦歌作　天子臨雍拜老安車蒲輪迎<lb/>
致太公行養老乞言之禮太公之引滿愉快又<lb/>
何如也吾郡之耆老崑山有周壽誼翁及毛翁<lb/>
皆年百有餘歲稱爲人瑞周翁歷元及明所謂<lb/>
生長兵閒者不足以當太公毛翁生當國初生<lb/>
盛及見其孫之舉鼎元可謂奇矣吾謂毛翁如<lb/>
人年壯盛康强無疾病不足以爲喜以太公今<lb/>
日方之譬如當桑榆之景有羸老之憂一旦霍<lb/>
<pb n="KR4f0010_SBCK_036-23b"/>
然良已脫沉疴而復少壯其爲慶幸豈啻拔宅<lb/>
度世而已哉余與給諫有道義之好書此以爲<lb/>
太公侑一觴自玆每十年一祝　天子聖政之<lb/>
記與太公記年之歷攷之國史徵諸野史固可<lb/>
以互見而錯舉也是爲序<lb/>
　　永豐程翁七十壽序<lb/>
永豐程使君九屛繇南曹郎出守鎭江治行爲<lb/>
天下第一　天子念東南要地愼重監司之官<lb/>
持簡爲按察司副使治兵蘇松而使君之父太<lb/>
公以今年壽七十丹陽荆大徹往在使君宇下<lb/>
<pb n="KR4f0010_SBCK_036-24a"/>
與諸衿紳往稱百年之觴而屬余爲序余觀生<lb/>
辰爲壽之詞不過鋪張盛美稱引人世吉祥善<lb/>
事而州民之祝其邦君大夫則曰登彼公堂萬<lb/>
壽無疆雖原本雅頌亦比于巫祝之聒耳君子<lb/>
弗道也若太公之矯志勵行淑其躬而敎其子<lb/>
者則余請得而書之太公起自孤生零丁荼苦<lb/>
依其繼母以有成立束修自好不贏其躬再世<lb/>
而始大太公孝故能教其子以忠太公儉故能<lb/>
敎其子以廉太公慈故能敎其子以惠今自甄<lb/>
冑以北京江以南襦袴興歌而鴻鴈息哀者其<lb/>
<pb n="KR4f0010_SBCK_036-24b"/>
孰非太公之德敎所與被乎當逆奄之時邑掌<lb/>
故承大吏風㫖持簿籍醵金爲奄建祠太公奮<lb/>
臂大言聲淚俱咽毁其簿抵之于地慟哭于先<lb/>
聖之廟而出當是時奄祠廟徧天下開府巡方<lb/>
者爭懷磚負土趨事惟恐後太公一老逢掖能<lb/>
引大義不顧生死斯已奇矣使君在郎署中以<lb/>
風節顯聞岳峙山立人以爲鉅人長德太公之<lb/>
家敎積習使然也余讀史記萬石君以恭謹世<lb/>
其家子孫皆爲二千石尊寵舉集其門史家艶<lb/>
稱之然考其家敎不過使其子孫馴行孝謹澣<lb/>
<pb n="KR4f0010_SBCK_036-25a"/>
厠䄖數馬足而已無他忠言大略可以法今而<lb/>
傳後者也而漢之風俗斤斤長厚以保家門守<lb/>
冨貴爲能事陳咸謝其父曰具悉所言不過敎<lb/>
人讇耳孔光張禹之流保身持祿依附名行至<lb/>
于欺君父賣國家而不知悔則豈非內行修謹<lb/>
立名非眞之流弊耶太公一老逢掖毅然以風<lb/>
節爲已任終發聞于子繇此觀之太公之敎其<lb/>
子視萬石君豈不有徑庭哉蓋吾夫子惡鄕愿<lb/>
思狂狷而史亦稱李固之節視胡廣趙戒猶糞<lb/>
土吉州道義之鄕歐陽永叔而後文章節義澹<lb/>
<pb n="KR4f0010_SBCK_036-25b"/>
菴誠齋之流風在焉太公之所以敎其子者方<lb/>
諸西漢此亦千古得失之林矣自今以往使君<lb/>
之名行益高太公之家敎亦益著　天子將見<lb/>
百年養三老行釋奠乞言之禮國史當謹書其<lb/>
事推明國家風俗敎化之盛逈異于西漢而以<lb/>
太公之家敎爲質的焉余之執筆而稱壽自附<lb/>
于惇史之後者固將不一書而足也是爲序<lb/>
　　范太公八十序<lb/>
廣陵范君異羽以吏部郎引疾家居凡數年<lb/>
天子卽家起爲尚寳司司丞而異羽之父雲從<lb/>
<pb n="KR4f0010_SBCK_036-26a"/>
翁以今年八月爲八十之誕辰異羽方辦嚴趨<lb/>
召乃廻翔里中爲太公稱百年之觴蓋自　神<lb/>
廟之末年天子深居小人用事唱爲甘陵雒蜀<lb/>
之議公然以鈎黨爲名海內士大夫凡負名節<lb/>
持議論者靡不以一網錮之而異羽爲吏部郎<lb/>
汲汲以辨論官邪登用正直爲能事此所謂芳<lb/>
蘭當門不得不鋤者也異羽慨然移病歸侍太<lb/>
公太公笑謂曰吾爲慶雲令不五月而趣歸豈<lb/>
願若久據要津哉于是異羽日起居太公修閒<lb/>
居侍奉之樂匡床坐譚石鼎聯句融融洩洩父<lb/>
<pb n="KR4f0010_SBCK_036-26b"/>
子自爲知己不復知人世閒風濤喧豗作何狀<lb/>
也　今天子闢門開窻簡用遺佚言者首惜異<lb/>
羽是以有尚璽之召而太公八十稱壽實惟其<lb/>
時追惟數十年來枯菀之交集陵谷之推移錯<lb/>
互倐忽其可爲停杯而嘆息者亦多矣太公之<lb/>
誕辰以八月枚乗所謂八月之望與諸侯兄弟<lb/>
觀濤於廣陵之曲江此其候也夫廣陵之濤天<lb/>
下之至奇也向令乗舟弄潮隨波出沒與陽侯<lb/>
爭頃刻之命比其免也氣盡魄奪欷歔息勞安<lb/>
得所謂怪異詭觀者而發皇其耳目哉太公有<lb/>
<pb n="KR4f0010_SBCK_036-27a"/>
道人也結綬未幾而脫屣去之彼其縱覽于人<lb/>
世不似置身曲江之上登高而極目者乎數十<lb/>
年來菀枯陵谷譬諸廣陵之濤䘏然足以駭者<lb/>
以太公觀之適足以澡槩胸中灑練五藏而已<lb/>
矣自時厥後太公之壽如川之方至而異羽之<lb/>
功名亦未可紀極猶濤之氣所謂以神而非者<lb/>
三也太公亦舉觴屬客爲之浩浩焉落落焉而<lb/>
已矣於停杯嘆息又何有哉太公聞余言顧視<lb/>
異羽殆亦爲輾然而一笑也矣<lb/>
　　沈翁八十序<lb/>
<pb n="KR4f0010_SBCK_036-27b"/>
吳郡沈先生今年八十四月十一日爲其誕辰<lb/>
吳之孝秀陸履長許孟宏陸彦修與其子伯叙<lb/>
玉當游請余爲祝壽之詞余之稚子孫愛方授<lb/>
經於伯叙而伯叙兄弟又繆以一日之長事余<lb/>
則夫登堂爲壽之客宜莫先于余矣而可以無<lb/>
言乎余惟人生百年之內其欣慨多端至於生<lb/>
辰爲壽親知襍遝杯酒勸詶則遭時撫事傍偟<lb/>
感歎之意爲多今天下方多故胡馬逼淮水洪<lb/>
河灌汴京闖賊踞襄漢都會丘墟江流橫絕而<lb/>
吾吳介恃　天子之寵靈男耕女織仰父附子垂<lb/>
<pb n="KR4f0010_SBCK_036-28a"/>
白之老不見兵革翁當此時席長筵列孫子浮<lb/>
杯樂飮抗音高歌爲太平之幸人豈不快哉吾<lb/>
聞翁之生平孝友節俠仁心爲質好譚說兩漢<lb/>
兩宋忠義磊落之事每高吟張睢陽聞笛詩文<lb/>
文山正氣歌使諸孫屬而和之遭時艱危　聖<lb/>
主側席酒酣以往感江上之烽煙悵中原之板<lb/>
蕩其何忍養靑龍騎白鹿置時事于局外哉吾<lb/>
讀六月之詩序以爲南陔廢則孝友缺白華廢<lb/>
則廉恥缺馴至于小雅盡廢則四夷交侵而中<lb/>
國微然後知南陔白華之詩采薇采芭諸詩之<lb/>
<pb n="KR4f0010_SBCK_036-28b"/>
所自出也孝友廉恥之士不立于朝則法度廢<lb/>
隂陽失爲國之基隊諸夏衰而夷狄盛必至之<lb/>
理也伯叙兄弟服習翁之敎誨崇南陔之養而<lb/>
厲白華之節一旦得時而駕在帝左右經營車<lb/>
攻薄伐之業於奴宼乎何有詩曰文武吉甫萬<lb/>
邦爲憲又曰侯誰在矣張仲孝友孝友之臣于<lb/>
車攻薄伐逈不相及而詩人連比言之豈偶然<lb/>
哉班史稱車千秋銷惡運遏亂原因衰激極道<lb/>
迎善氣傳得天人之佑助而郭汾陽當吐蕃入<lb/>
宼車駕東幸其論奏以爲抑𥪡刁易牙之權任<lb/>
<pb n="KR4f0010_SBCK_036-29a"/>
蘧瑗史魚之直則黎元自理宼盜自平此其說<lb/>
與小雅之序固可以比類而互觀也繇此言之<lb/>
國家求南陔白華之臣子亦已亟矣伯叙兄弟<lb/>
出而爲張仲方叔也不遠矣來歸飮御炰鼈膾<lb/>
鯉其所以爲翁壽者當尤盛於今日而余之爲<lb/>
翁祝也旣稱道其父子閒且以小雅之義徧告<lb/>
天下之爲臣子者蓋亦頌禱之法宜爾諸君子<lb/>
皆學古之道必不以余言爲贅也<lb/>
牧齋初學集卷第三十六<lb/>
<pb n="KR4f0010_SBCK_036-29b"/>
<pb n="KR4f0010_SBCK_036-29b"/>
</p>
<p>
</p>
  </div>
</body>
</text>
</TEI>
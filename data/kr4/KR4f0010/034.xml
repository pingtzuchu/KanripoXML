<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_034-1a"/>
牧齋初學集卷第三十四<lb/>
序七<lb/>
　　兵使慈溪馮公進秩督學福建敘<lb/>
崇禎丙子秋虜陷昌平<graphic n="KR1011" url="https://raw.githubusercontent.com/kanripo/KR-Gaiji/master/images/KR1011.png" mimeType="image/png"/>畿南　詔徵天下兵<lb/>
入衞於是蘇松兵使馮公督其兵以行抵濟寧<lb/>
虜退解嚴有　詔班師而公旋奉新命晉秩往<lb/>
督八閩學政兩臺使者謂吳中不可一日去公<lb/>
交章請留而公以王言不宿於家旦夕治裝行<lb/>
矣吳淞副總戎許君念公共事之雅乞余文以<lb/>
爲賀余於公之遷而竊有歎於主爵者重閩而<lb/>
<pb n="KR4f0010_SBCK_034-1b"/>
輕吳名爲知公而實未知所以用公也夫主爵<lb/>
者之用人也猶奕者之下子也必審其局靣猶<lb/>
醫者之用藥也必察其病症不審局而下子不<lb/>
察症而用藥此敗亡之道也今天下北患揷東<lb/>
患奴中原患宼獨東南無恙而蘇松以區區二<lb/>
郡當天下財賦之半京邊皆仰給焉蘇松之肥<lb/>
瘠安危天下之肥瘠安危也比之於棋局此當<lb/>
爲何地東南財力盡矣吏治刓敝民生蹙急閭<lb/>
閻之下草澤之閒奕奕然有朝不及夕之憂而<lb/>
横征重賦折筋絶骨之求未有艾也譬之於病<lb/>
<pb n="KR4f0010_SBCK_034-2a"/>
勢此又當爲何症自公之蒞吾吳也以文武兼<lb/>
資之器遇緩急多故之日上下說服士民豫附<lb/>
公之於吳以當局則國手也以療病則上藥也<lb/>
一旦奪之以予閩者何也閩之在海內以局勢<lb/>
論之當爲邊角不當爲腹腴閩之學政或有弗<lb/>
理也此一肢一節之病非腹心之憂也有奕於<lb/>
此戀邊角而棄腹腴則奕必敗有醫於此治肢<lb/>
節而舍腹心則病必亡主爵者重閩而輕吳何<lb/>
以異此且今之遷公者以隨牒平進待公者也<lb/>
非知公而善用之也巳巳之役勤王之兵悲怨<lb/>
<pb n="KR4f0010_SBCK_034-2b"/>
就道幾如唐天寶中分道捕人故事頃者邸報<lb/>
阻絶譌言弘多吳中一旅之師從公於邁莫不<lb/>
皆骨騰肉飛髮植如竿欣欣焉有吞胡滅虜之<lb/>
氣非公何以得此於行閒哉師之出也懸先大<lb/>
夫之像於堂皇戎服拜辭誓以此身殉國禡旗<lb/>
誓師與將士㰱血酹酒情詞奮厲聲淚逬咽余<lb/>
爲之泣下霑襟語觀者曰馮公此行必能辦賊<lb/>
吾屬可安枕矣向令留公於吳當東南半壁之<lb/>
寄治餘皇習水戰淬水犀之甲募載禽之士北<lb/>
禦揷東勦奴中盪宼三四年閒必能爲國家當<lb/>
<pb n="KR4f0010_SBCK_034-3a"/>
一靣一旦有事呼吸應變興蘄王之舟師復淮<lb/>
安之海運以瀕海一隅之地制海內之重輕非<lb/>
公誰與辦此哉唐之末也置鄭絪於鳳翔而唐<lb/>
幾再振宋之南也置宗澤於磁相而宋乃復立<lb/>
本朝宸濠之變王恭襄用王文成於上流濠一<lb/>
發而就擒今者奪公以予閩閑指麾訓練之能<lb/>
而理朱黃鈆槧之業則豈知用公者哉今天下<lb/>
之大勢亦岌岌矣民窮財盡虜宼交訌其在奕<lb/>
勢不可不謂之殘局其在病症亦不可遂謂之<lb/>
康强勿藥也而用人者之忽易如此以失著救<lb/>
<pb n="KR4f0010_SBCK_034-3b"/>
將敗之棋以繆方診危殆之病天下之事其亦<lb/>
可爲寒心巳矣余於公之遷不敢以爲喜而爲<lb/>
之俯仰歎息者此也夫吳之士民不可一日去<lb/>
公扶老携幼驚惋相告遮道而號哭者其詞未<lb/>
可更僕悉數余則以爲公之此行有關於用人<lb/>
之大政而吳人愛慕之私爲不足道也故因許<lb/>
君之請而敘之如此<lb/>
　　大司馬吉安茂明李公叅賛留務序<lb/>
崇禎十二年南京兵部尚書員缺　天子命卽<lb/>
家起故戎政尚書吉水李公叅贊機務命下之<lb/>
<pb n="KR4f0010_SBCK_034-4a"/>
日海內士大夫拊手相賀衿紳之士韎韋跗注<lb/>
之徒下及兒童走卒靡不欣欣有喜色而相告<lb/>
也客有諗余者曰李公之品地在玉鉉大斗之<lb/>
閒　當宁深知之固將叅預密勿在　帝左右<lb/>
留務之簡特以爲傳遽云耳何賀者之相蒙也<lb/>
余曰是則然矣然未知　天子任公之重與其<lb/>
所以重公者也南都根本之地先朝以儲宮監<lb/>
國繼以勲臣守備自黃忠宣以耆碩鎭陪京始<lb/>
有叅贊機務之命委任之隆兩都文臣所獨也<lb/>
當　武宗南巡之日翠華野宿虎旅夜驚喬莊<lb/>
<pb n="KR4f0010_SBCK_034-4b"/>
簡任南叅贊張皇六師嚴更巡徼逆彬輩慴伏<lb/>
不敢動宗社有泰山之安其功不在王文成下<lb/>
也今海內多事王師在野憑城伏莽實煩有徒<lb/>
　天子念根本重地以機務委公公之任豈後<lb/>
忠宣莊簡哉日者宼逼浦口烽火達於白門蓋<lb/>
岌岌矣穀城之賊飽而颺去雖蔓延唐鄧閒未<lb/>
嘗頃刻忘荆襄也孫吳有國時合暮西陵舉烽<lb/>
火三鼓未竟達吳郡之南沙晉明帝患王敦之<lb/>
逼也改授荆襄四州以分上流之勢參觀於今<lb/>
江關浦口留都之門户也置戍設守無可疑者<lb/>
<pb n="KR4f0010_SBCK_034-5a"/>
西陵烽火之虞荆襄上流之勢形勢未改要害<lb/>
如故此不可不深思早計也荆襄一路我旣與<lb/>
賊共之賊瞰我則高屋之建瓴也我肄賊則鞭<lb/>
長之不及馬腹也詩不云乎徹彼桑土綢繆牖<lb/>
戸今之金陵以荆襄爲牖戸江關浦口堂密之<lb/>
閒耳留務之命　天子實以桑土寄公譬之奕<lb/>
棋局在腹則急腹局在邊則急邊天下根本在<lb/>
南故以留務委公是亦善奕者之置子也公往<lb/>
理戎政汰老弱淸冐濫中官之厮養侯家之騎<lb/>
從依草附木者一切釐革中外匈匈蜚語流聞<lb/>
<pb n="KR4f0010_SBCK_034-5b"/>
　上心知其公忠曲意保全歸田十餘年而有<lb/>
今命　天子之知公深矣置公於南以南重公<lb/>
亦以公重南也　主上神聖度越三五用舍操<lb/>
縱疑於鬼神其所以任公之重與所以重公者<lb/>
豈庸臣小知所能窺測其一二哉自叅贊設官<lb/>
以來以道德勳名著聞者多矣而端毅文成兩<lb/>
王公爲最公謝戎政家居闢依仁書院與鄉之<lb/>
士友講明文成之學布衣蔬食一飯不忘君國<lb/>
士大夫之望公者猶端毅之在三原也今居此<lb/>
宫與兩王公百年接踵豈偶然哉端毅在留都<lb/>
<pb n="KR4f0010_SBCK_034-6a"/>
飛章抗疏郵傳錯互時人爲語曰兩京十二部<lb/>
獨有一王恕而文成當　世廟初言者謂宜登<lb/>
庸揆席居論道經邦之地其言果行則嘉靖之<lb/>
治當比隆於成周矣公旣膺特簡當以端毅之<lb/>
事　憲廟者事　今上　天子闢門求賢內外<lb/>
竝用文成所不能得之於　世廟者公其將得<lb/>
之於　今上乎　天子任公之重與所以重公<lb/>
者自今日始固將不一書而足也羣賢之宦於<lb/>
吉者若吉水令陸君某廬陵令劉君某近公之<lb/>
居沐浴其德教而喜公之有新命也以謙益于<lb/>
<pb n="KR4f0010_SBCK_034-6b"/>
公有道義之好屬爲文以賀而余爲序之如此<lb/>
　　奉賀宮傅晉江黃公奉　詔存問序<lb/>
太子太傅晉江黃公以大宗伯謝政家居年踰<lb/>
八十　天子眷念舊德特遣行人　賜手勑存<lb/>
問授几乞言中外縉紳讙呼相慶以謂　天子<lb/>
當如元祐之待文潞公起之旣老九十造朝不<lb/>
獨以上尊文綺修優老之故事也謙益詞垣後<lb/>
進遡諸師門實爲公門下士其敢無一言以賀<lb/>
蓋嘗尚論公之生平而夷考其出處公之修身<lb/>
厲行表著於先朝者猶易而其孤行獨立保持<lb/>
<pb n="KR4f0010_SBCK_034-7a"/>
於今日者最難何也當　神宗之世久道化成<lb/>
朝著肅穆公以翰苑詞臣不絿不競靖獻於蓬<lb/>
山鶴禁之閒此恭人碩儒之所有事也當　熹<lb/>
宗之世明夷初旦海宇霧雺公以館閣儒臣不<lb/>
戁不竦潔身於宮鄰金虎之際此端人長德之<lb/>
所有事也故曰易也迨　今上御極以英明不<lb/>
世出之主負綜覈大有爲之志小人乗權藉勢<lb/>
以操切竊國枋以懻忮箝國論以深機快恩怨<lb/>
以積威罔利權撈籠布置别成一隂慘詭隨之<lb/>
世界而公以老成宿素出掌邦禮遇大禮大兵<lb/>
<pb n="KR4f0010_SBCK_034-7b"/>
大譴援典制引分義據經廷諍不少回互譬之<lb/>
五行之宿芒寒色正側出於隂雲翳駮之中其<lb/>
不爲之目奪而神聳者亦鮮矣人知公之奏對<lb/>
持國體養士氣補偏救弊明與執政相枝柱而<lb/>
不知其方嚴魁壘引繩切墨所以默折其機牙<lb/>
而潛杜其窟穴者尤多也往傅文毅在部無事<lb/>
不爭其章奏特煩於五曹卒以忤權罷去以王<lb/>
文忠之宿望遭逢盛際亦不能不齟齬於廬陵<lb/>
而況於公乎公旣去而奸佞接跡菑害頻仍<lb/>
天子喟然側席思公之公忠而喜其難老於是<lb/>
<pb n="KR4f0010_SBCK_034-8a"/>
有存問之舉大臣去而使人主思之難矣去而<lb/>
使英主思之抑又難矣公何以得此於　天子<lb/>
哉昔者秦穆公喪師於崤歸而作誓夫子錄之<lb/>
以繼訓誥之後而秦誓之所思者詢玆黃髮也<lb/>
一介斷斷也其所戒者截截善諞言也冒疾技<lb/>
聖也自古奸邪小人禍人國家者始必以諞言<lb/>
爲鈎餌熒惑主心後必以冒疾爲羅網壅塞賢<lb/>
路而國家之所以榮懷杌隉安危而治亂者在<lb/>
人主之能悔與不能而巳穆公之誓曰我皇多<lb/>
有之昧昧我思之思者悔之幾也易曰不遠復<lb/>
<pb n="KR4f0010_SBCK_034-8b"/>
無祇悔元吉幾乎微乎敗而思思而悔隂陽回<lb/>
薄精祲摩盪天地將應之而況於人乎　天子<lb/>
之思公也所謂幾也吉之先見者也思黃髮戒<lb/>
諞言庸技聖而屛冒疾於以上答譴告下凈氛<lb/>
祲舉而措之在乎取携之閒而巳矣頃者狡奴<lb/>
入犯羽書旁午　天子赫然震怒下哀痛之詔<lb/>
視秦穆之素服哭師不啻過之而公將以師臣<lb/>
造朝贊采薇天保之盛治於秦之黃髮何有謙<lb/>
益雖屛廢舊承乏太史之後竊取夫子刪詩之<lb/>
義欲舉秦誓以獻於吾君而又念其反覆陳戒<lb/>
<pb n="KR4f0010_SBCK_034-9a"/>
歎息於古今之謀人者推而明之可以爲用人<lb/>
論相之炯鑑是舉也有關於天下國家之大故<lb/>
是用謹而書之非徒以爲公賀而已也崇禎十<lb/>
六年正月吉日<lb/>
　　贈錦衣吳公進秩一品序<lb/>
崇禎十年錦衣山隂吳公荷　上特簡以都指<lb/>
揮使掌衞事受事未半載以公廉勤愼深當<lb/>
上心進秩一品　上愼惜名器獨於公則朝上<lb/>
而夕報可誠重之也天啓中逆奄用事用其私<lb/>
人許顯純掌詔獄而公適爲之副羣小搆大獄<lb/>
<pb n="KR4f0010_SBCK_034-9b"/>
以一網盡海內正人君子嗾奄授意而顯純操<lb/>
刀焉每出片紙所署名姓累累如保牒公從容<lb/>
語顯純無多所連染連染太多於鈎黨者則快<lb/>
矣盍亦自爲他日地乎顯純雖檮昧亦爲聳動<lb/>
後先縱舍幾四十人其免而復逮者高忠憲輩<lb/>
是也其終得免者如余是也公又佐顯純定爰<lb/>
書坐贓皆無左證預爲昭雪地羣小詗知之嗾<lb/>
奄逐公幾陷不測公去而大獄始成楊左輩皆<lb/>
考死海內洶洶幾至移國蓋公之進退其關係<lb/>
國事如此不獨爲詔獄重輕也　今上龍飛公首<lb/>
<pb n="KR4f0010_SBCK_034-10a"/>
先召用時相用枚卜逐余公不肯屈節附麗時<lb/>
時訟言爲余不平時相心啣之屢推掌衞事皆<lb/>
不報乆之相焰益張用其私人掌衞事屬鍜錬<lb/>
起大獄約略如逆奄用顯純故事及時相罷免<lb/>
私人以他事得罪而　上始簡用及公公感激<lb/>
知遇誓以身報每刺舉一事平反一獄必齋沐<lb/>
焚香昭告於神明而後行事以羔羊素絲之節<lb/>
風勵家庭其諸子皆闔門洗手奉公敎誡公之<lb/>
誠心質行砥節首公孚契於士大夫而昭格於<lb/>
　人主不終歲而受三錫之命宜也先是言者<lb/>
<pb n="KR4f0010_SBCK_034-10b"/>
謂環衞詔獄宜叅用儒者不當專任雜流因仍<lb/>
先朝弊習公故偉望碩儒所條奏咸引經術傳<lb/>
古誼史策書之謂國家用儒者傾環衞自　今<lb/>
上始此本朝之盛事不獨爲公賀而已也蓋嘗<lb/>
循本而論之衞與厰之設皆起永樂中當是時<lb/>
國家紀綱法度盡在閣部而閒有所監督收考<lb/>
則付之厰衛閣部股肱心膂也厰衞則四目四<lb/>
聰之一也二百年來閣與厰衞之勢嘗分其權<lb/>
相爲峙而不相爲借是故以萬眉山之穢糾汪<lb/>
直革西厰侃然與商文毅比肩竝事一無所鯁<lb/>
<pb n="KR4f0010_SBCK_034-11a"/>
避何也人主之體尊閣部附之以爲尊而國家<lb/>
之權重厰衞不能藉之以爲重所謂相爲峙而<lb/>
不相爲借者也嘉靖萬暦之交國體稍變閣不<lb/>
能不倚於厰衛而厰衞亦不能有加於閣其相<lb/>
爲峙者猶故也至天啓而大變閣與衞皆厰之<lb/>
私人衞附厰以尊而閣反附衞以重相借相合<lb/>
而閣之體獨輕　今上神明獨斷厰衞與閣㫮<lb/>
奉職不暇不敢有所假借乆之而閣始睥睨其<lb/>
閒司閒抵隙而隂收衞以爲用外托刺舉之名<lb/>
內行鉗網之計下有所毛舉則其端不出於外<lb/>
<pb n="KR4f0010_SBCK_034-11b"/>
廷上有所擊斷則其怨全歸於　人主其假靈<lb/>
則神叢也其積威則鹿馬也閣與衞合浸淫移<lb/>
奪而舉朝不知幸　神聖之主蚤見而逆銷之<lb/>
然後閣與厰衞之勢仍分而其權仍不相借魁<lb/>
柄在手宮府一體漸復祖宗之舊實自　上之<lb/>
用公始此其關國故豈淺鮮哉　孝宗皇帝不<lb/>
云乎與我共天下者三公九卿也是時刑獄委<lb/>
任三法司緹綺帥領徼循而巳牟斌掌詔獄正<lb/>
色直詞枝柱戚畹如斌者君子以爲眞弘治中<lb/>
人物也　天子聰明仁厚同符　孝宗方冨於春<lb/>
<pb n="KR4f0010_SBCK_034-12a"/>
秋勵精圖治公且竭股肱之力佐吾君恤國體<lb/>
養元氣復見弘治之盛又豈斌所可望其萬一<lb/>
也哉余於公之嚮用喜國家之有人而又深窺<lb/>
　聖天子執持紀綱之微意故颺言之如此余<lb/>
再陷網羅賴　天子深恩得保首領而公不畏<lb/>
權倖持三尺法以感悟　明主其事當具載國<lb/>
史此則天下之士大夫皆能言之而余固不敢<lb/>
以贅及也<lb/>
　　贈蓬萊令左君擢西臺序<lb/>
崇禎十一年五月海内郡國吏以尤異徵者久<lb/>
<pb n="KR4f0010_SBCK_034-12b"/>
次　闕下　天子悉召見左順門親問其治狀<lb/>
命尚方給筆札條奏兵食大計擇其尤者若干<lb/>
人充翰林科道之選而蓬萊令耀州左君擢山<lb/>
東道監察御史先是孔有德㨿登城以叛君單<lb/>
車之任受事於密水山簡兵馬庀糗芻先後數<lb/>
十戰身冒矢石八月而城復當是時殘血膏樓<lb/>
櫓遺骸撑閭巷撫恤瘡痍扶養孤寡奪赤子於<lb/>
强兵悍監之口襁褓而衽席之君雖一邑令中<lb/>
朝士大夫所推舉文武具備身兼數器者必君<lb/>
也今一旦簪筆荷橐爲　天子之言官　天子<lb/>
<pb n="KR4f0010_SBCK_034-13a"/>
不爲不知君矣君何以自效哉國家之大患東<lb/>
患奴中原患宼　天子旰食有年矣奴數萬壓<lb/>
竟邊吏傳遽相告舉朝震驚奄忽宵遁驟如風<lb/>
雨來不知所向去不知所之此何說也大入則<lb/>
躪畿輔小入則掠城堡虜婦女刼財帛捆載而<lb/>
去虜之嘗也城有所不屑攻野有所不屑掠忽<lb/>
然而來飃然而去此非虜之嘗也或曰送揷子<lb/>
歸巢也非肄我也挿子旣已歸奴且子壻畜之<lb/>
矣揷之巢卽奴之巢也揷有巢而奴共之我可<lb/>
以安枕乎或曰爲揷部求賞也我之欵揷者以<lb/>
<pb n="KR4f0010_SBCK_034-13b"/>
紲奴也我畏奴急奴而隂借揷以媚奴揷則畏<lb/>
奴德奴而陽挾奴以閒我奴不肯居賞之名而<lb/>
我則坐輸欵之實我何能紲奴反爲奴紲耳貢<lb/>
市之事以隆萬全盛之時新鄭江陵明察之相<lb/>
竭中國之物力以奉虜苟安數十年比其末也<lb/>
不能得其一部落一閒諜之用而況於今日乎<lb/>
流宼蔓延半天下一旦俛首就撫此豈有雄尚<lb/>
緄撫三明之將追鋒束馬窮追極討波駭鳥竄<lb/>
窮困而乞䧏乎襄漢之閒連城而居列柵而守<lb/>
者其終能弭首帖耳就我之絛縼乎以李察罕<lb/>
<pb n="KR4f0010_SBCK_034-14a"/>
之雄奮臂討賊百戰百勝海內震慴田豐王士<lb/>
誠窮蹙乞降之殘宼也卒殲於其乎今之將帥<lb/>
何如察罕今之䧏宼何如豐士誠晏然建旂鼓<lb/>
騰露布以受降撫叛爲能事吾不知其所終也<lb/>
此二者國家之大事也君何以策之　天子焦<lb/>
勞求治愈求而愈無當亦嘗號咷索人矣屢索<lb/>
而屢不獲其所以然者何也譬之病者促數攻<lb/>
治藥不效則咎醫醫不效則又咎藥藥與醫促<lb/>
數更易而病未良已也兵與食藥也料兵料食<lb/>
者醫也知其病之所在診視而療治者治病之<lb/>
<pb n="KR4f0010_SBCK_034-14b"/>
方也今不思治病之方而汲汲於求醫量藥是<lb/>
以攻治急而病滋劇也傳曰上醫醫國其次疾<lb/>
人君等皆醫國者也　天子旣以兪扁命我何<lb/>
不寫形察脉論得病之所在爲　天子精言之<lb/>
此其說在醫緩扁鵲之告晉平齊桓也奴宼之<lb/>
事此所謂疥㿅末疾何足煩湯熨哉萊州之役<lb/>
君身在行閒譬之良醫曾挾禁方治危疾則主<lb/>
人必傾心而聽之矣君以已效之醫挾經驗之<lb/>
方以進於　人主　天子將以醫國之事累君<lb/>
在君茂勉之而已矣君之邑子楊生龍徵以余<lb/>
<pb n="KR4f0010_SBCK_034-15a"/>
之知君也乞余言以爲賀君固不以得御史爲<lb/>
光寵而余亦不以一御史爲君賀也輒舉　天<lb/>
子之所以知君與君之所以自效者以正告之<lb/>
雖然亦不獨爲君告而已也<lb/>
　　贈涇陽張儀昭序<lb/>
崇禎丁丑余被徵下吏四方孝秀在闕下者多<lb/>
僂行相問訊願關木索秉鈇鑕以相從於圓狴<lb/>
其在關中則華州郭宗昌胤伯王承祚元昌涇<lb/>
陽張炳璿儀昭耀州<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>綿宗茂聞以辟召至耀<lb/>
州左佩弦　漢中王彥芹獻臣以謁選至耀<lb/>
<pb n="KR4f0010_SBCK_034-15b"/>
州楊龍徵伯龍以游學至諸子者皆金聲玉色<lb/>
質有其文之君子也諸子之知余也本諸其鄕<lb/>
之先正若故宗伯王文肅公司空馮恭定公及<lb/>
宗伯盛公而儀昭之舉主爲侍御曲周路公路<lb/>
公令涇陽待儀昭以賔師之閒出按吾鄕抗疏<lb/>
爲余申雪大忤權倖儀昭以路公知余而余亦<lb/>
以路公知儀昭交必有道豈不信哉儀昭將行<lb/>
引古人贈處之義拜而乞言余惟君子之道或<lb/>
出或處或黙或語如是而已然而有難焉有易<lb/>
焉有重焉有輕焉不可以不之審也方余之壯<lb/>
<pb n="KR4f0010_SBCK_034-16a"/>
也策足淸華馳騁皇路余之身非一人之身而<lb/>
天下之身也天下之望余者重而余之自處則<lb/>
甚難今老而退廢又得罪以在此余之身非天<lb/>
下之身而一人之身也天下之責余者輕而余<lb/>
之自處亦甚易若儀昭者儼然應　天子之明<lb/>
詔郡國勸駕以來殆將重余之所輕而難余之<lb/>
所易其何以自處哉且　天子旣闢門開窻號<lb/>
咷博求倣古之玄纁備禮斯巳重矣及其至也<lb/>
不策之於廷不命之於朝姑以付之所司有司<lb/>
者不深維　人主重士之初意而揣其示之以<lb/>
<pb n="KR4f0010_SBCK_034-16b"/>
輕亦聊以舉行故事稱塞詔條而已士將從<lb/>
人主之所重乎亦姑從其所輕乎抑亦狥　人<lb/>
主與有司之所輕而不自有其重乎則士之自<lb/>
處良亦難矣徵聘之舉莫盛於兩漢之季鮑宣<lb/>
爲諫大夫言高門去省戸數十步求見出入二<lb/>
年不省願賜數刻之閒竭毣毣之思若此則士<lb/>
欲副　人主之重其道何繇永和中用李固言<lb/>
徵用江夏黃瓊等而固之遺瓊書以謂觀聽望<lb/>
深聲名太盛毁謗布流應時折减繇此言之士<lb/>
之欲自有其重亦甚不易也　今天子用辟召<lb/>
<pb n="KR4f0010_SBCK_034-17a"/>
之意而小變其法使之自試州郡隨牒平進譬<lb/>
之放騏驥於修途而不急其銜策則其不千里<lb/>
者亦鮮矣兩漢之重徵聘也未必非所以輕而<lb/>
今日之輕也未必非所以重此　聖天子馭吏<lb/>
之法亦養士之仁也詩不云乎凡百君子各敬<lb/>
爾身儀昭其敬之哉使後世謂本朝之徵聘賢<lb/>
於兩漢遠甚不負　人主所以重士之初意而<lb/>
已矣若自處之難易則又何計焉儀昭其以吾<lb/>
言徧告諸子幷以復於路公余他日雖老耄猶<lb/>
及見諸子之有成尚能執簡以記之<lb/>
<pb n="KR4f0010_SBCK_034-17b"/>
　　送段含素應辟召還商城序<lb/>
崇禎十一年海內賢良文學應辟召者雲集京<lb/>
師商城段子含素試於吏部當得令大邑需次<lb/>
還里段子若有不釋然者告其友高子平仲曰<lb/>
余將隱矣高子以問錢子錢子曰段子之不釋<lb/>
然者有故非爲其身也　天子慨然念吏治刓<lb/>
弊資格委頓開辟召之科重郡國守令之選甚<lb/>
盛舉也　天子所重有司故輕之其所急則故<lb/>
緩之吏持詔書到門促迫上道貧者賣田以供<lb/>
車馬不獲如徵醫巫者猶爲駕也及其來也以<lb/>
<pb n="KR4f0010_SBCK_034-18a"/>
一切之法待之以舉主爲殿最以竿牘爲下上<lb/>
以賕賂爲劇易使　天子號咷博求玄纁備禮<lb/>
之至意不復曉然於天下天下之士有次且稱<lb/>
病不至者亦有悔本不欲來如王式者此有司<lb/>
之過也繇此言之段子雖欲釋然其可得哉漢<lb/>
元始中徵文學賢良問以治亂英俊竝進咸聚<lb/>
闕庭而九江祝生奮史魚之節發憤懣譏公卿<lb/>
汝南桓寛亟稱之如叚子輩流蓋亦有其人矣<lb/>
　天子方宵旰求治何不延見便殿問以治亂<lb/>
如元始故事使之舒六藝之風陳治平之原而<lb/>
<pb n="KR4f0010_SBCK_034-18b"/>
徒以州郡之職驅使天下豪俊何相天下士之<lb/>
薄也當今俊乂盈廷朝無倖位三事大夫度無<lb/>
有當軸括囊如車丞相者亦無有上榷筦之利<lb/>
不師古始如桑大夫者卽有如九江祝生奮史<lb/>
魚之節我知其逡巡踧踖舌橋而不能下何嫌<lb/>
何諱而不以此時開陳治亂廣論議之路收徵<lb/>
召之益吾以爲此非　人主之意殆公卿大夫<lb/>
爲國計者有未盡也段子之行不訟言其故而<lb/>
以將隱爲辭吾以知段子之所存逺矣段子師<lb/>
事吾友高忠憲公忠憲以任道許之今年謁余<lb/>
<pb n="KR4f0010_SBCK_034-19a"/>
於請室以事忠憲之禮事余曰先師之緒言也<lb/>
余知段子之志意不汲汲於一官者也故舉其<lb/>
所不釋然者以告之高子今擢西臺爲言官爲<lb/>
　天子開陳治亂橋當世之失猶望高子矣余<lb/>
之告段子者亦幷以爲高子告也<lb/>
　　贈蘇松兵使高君加銜留任序<lb/>
東海孩之高君以左叅議備兵蘇松甫三載而<lb/>
有陜西之擢撫臣上言蘇松國家重地江海鉅<lb/>
防請加憲使職銜治兵備事如故奏上不旬日<lb/>
而璽書下東南士民莫不交口讙呼　聖天子<lb/>
<pb n="KR4f0010_SBCK_034-19b"/>
愼惜名器中外啓事多侵閣不下而獨亟兪君<lb/>
加銜之議誠重之也謙益請得而推言之日者<lb/>
星紀之次時以氛祲告而今年歲星在虛危虛<lb/>
危齊地之分埜也吳分與虛危接比如鄰壤而<lb/>
天官家言齊分有賢臣輔世夫齊方得歲而君<lb/>
自齊以臨吳中吳之得君也時謂得天矣君所<lb/>
建分司地曰太倉太倉與遼海相望椰帆鐵艦<lb/>
衝風而蹙波者與我共之而淮安王建海運汎<lb/>
海之役自太倉以達遼餘皇如織君家膠萊之<lb/>
閒去遼海不宿舂今居太倉以籌海事稽天巨<lb/>
<pb n="KR4f0010_SBCK_034-20a"/>
浸如在盤盂杯勺閒無事則掛扶桑之弓有警<lb/>
則尋舳艫之蹟居東南半壁而隱然利國家之<lb/>
重非君其誰也自徑竇多而束修自好之吏不<lb/>
得與賕吏競進自請託行而敢力死戰植髮如<lb/>
竿之士不得與游弁比肩自豪傑之幷兼與奸<lb/>
人之抵讕爲虎爲䑕首尾一身而小民不得以<lb/>
安旦夕之命君建節以來廉吏發舒武夫競勸<lb/>
而閭左晏然有仰父俯子之樂蘇松天下之根<lb/>
本也　天子之所以卑君者豈其微哉雖然謙<lb/>
益嘗讀杜氏詩其稱許高蜀州適者不一而足<lb/>
<pb n="KR4f0010_SBCK_034-20b"/>
至有汲黯廉頗之目而唐史之傳適以謂適尚<lb/>
節義談王伯以功名自許而卒以言浮其術爲<lb/>
譏未嘗不反復三歎也君與適同姓以詩篇崛<lb/>
起一代所謂方駕曹劉者殆無愧焉而　天子<lb/>
以重地卑君行且有總戎開府之寄遭時遇主<lb/>
於蜀州乎何有君含弘貞亮議論鑿鑿副名實<lb/>
非適輩流所儗議自今以往君功名日章責望<lb/>
亦日益重願君益懋勉之無忘其所以爲汲黯<lb/>
廉頗者謙益不能爲杜氏之詩歎羙君之盛德<lb/>
大業而於文稍知史法不敢以頌竊比於古人<lb/>
<pb n="KR4f0010_SBCK_034-21a"/>
贈言之義不任其覼縷云爾<lb/>
　　嘗州何司理考績序<lb/>
郢中具茨何侯起家進士司理嘗州三年而政<lb/>
成上其績於宰士應上上考繆太史當時侯之<lb/>
同年友也詒書諗余子其敘矣國家郡置司理<lb/>
竱以明刑爲職而司理吾四郡者所讞刑獄與<lb/>
廵方之使輶軒相竝是故何侯理嘗州一郡而<lb/>
四郡之人皆交口稱何侯以謂公廉仁恕無寄<lb/>
請無留獄問遺請寄不行古臯陶蘇公其人也<lb/>
余旣耳何侯賢時時從人訊侯則又謂侯雍容<lb/>
<pb n="KR4f0010_SBCK_034-21b"/>
詳雅和外而惠中譬之天球簠簋望而知爲宗<lb/>
廟之器非鉛刀之效於一割者也質之當時以<lb/>
其言爲信嗟乎司理古刑官也國家以是爲官<lb/>
也朝於御史而夕於監司用以亭疑獄重民命<lb/>
如農之無越畔焉而今之官是者曰姑舍是仕<lb/>
宦取超等踰匠安用司空城旦書乎彼將曰我<lb/>
今日一御史也則易置御史而爲我則又曰我<lb/>
它日給舍御史也則舍置我而爲給舍御史司<lb/>
理一人之身一御史爲之叢數給舍御史爲之<lb/>
寄而其爲司理者其與幾何矣觀政於亭傳取<lb/>
<pb n="KR4f0010_SBCK_034-22a"/>
㨗於徑路游聲揚光拜除如流而奉法循理者<lb/>
益寡矣何侯之爲理如是是其古之作士者與<lb/>
是所以爲宗廟之器而非效用於一割者歟伏<lb/>
生書云欽哉欽哉惟刑之謐哉而太史公以謐<lb/>
爲靜惟謐與靜先儒以爲論刑之要而余以爲<lb/>
非獨論刑亦所以論士也持此以論何侯抑亦<lb/>
有徵於庶獄庶愼之外者歟惟何之先有廷尉<lb/>
少卿者學尚書於眺錯又與張湯同時而獨以<lb/>
務仁恕無冤囚稱考之家傳有老嫗賜策之異<lb/>
史家至今傳道之今何侯爲刑官理平在職掌<lb/>
<pb n="KR4f0010_SBCK_034-22b"/>
隤阤刑辟不中之時亦今之何公也余論次何<lb/>
侯事以少卿爲徵它日者著於家傳比於老嫗<lb/>
之簡策則庶乎其可矣<lb/>
　　靖江令趙侯考績序<lb/>
靖江故江隂馬䭾沙地僞吳將屯兵戍守屹然<lb/>
重鎭國初凡三遣重兵以戰船布鳥翼陳橫江<lb/>
而克之靖江之爲江防要害固已久矣今三吳<lb/>
鉅防無甚江海靖江雖小縣實大江門戸其關<lb/>
於東南最重顧自設縣以來官玆地者輒以乙<lb/>
科選擇又往往多左遷去重於置縣而輕於置<lb/>
<pb n="KR4f0010_SBCK_034-23a"/>
令則亦官人者之過也雖然官兹地者亦有郵<lb/>
焉其一人曰我雖令不得比他壯縣驚濤颶風<lb/>
飛溢震撼則我先爲壑江洋之盜車舟檣馬出<lb/>
没無時則我先頓刃建牙持斧之使操白簡而<lb/>
取盈則我先挂籍獨薦剡則我後耳我安得獨<lb/>
賢其一人曰我雖令孤懸大江中黿鼉魚鼈之<lb/>
與處而鼃黽之與同夜郎王謂漢孰與我大也<lb/>
其誰能難我夫官人者旣輕玆地而官玆地者<lb/>
舉若此兩人又操左劵而取輕何置令之爲也<lb/>
南昌趙侯亦以乙科來顧能以玆邑重以三年<lb/>
<pb n="KR4f0010_SBCK_034-23b"/>
奏最上於天官邑人臚侯治狀余覆而徵之案<lb/>
無冤獄獄無遁囚禮士息民以爬以休桑田每<lb/>
每陸接維揚揶帆蹙波飛鳥食蝗夫是以民歌<lb/>
優饒地頌侵沃薦章交騰而前修莫若也賢哉<lb/>
趙侯不以邑小自薄不以壤僻自尊與余向所<lb/>
云云何霄壤耶天下承平日乆長江安流如一<lb/>
衣帶靖江之在江濵如茭蘆中聚沙耳一旦有<lb/>
事餘皇交呼鐵鎖橫絶然後思國家所以屯兵<lb/>
扼險之意而悔夫置令之輕也豈有及哉因趙<lb/>
侯以重玆地因玆地以重江海之防擇吏安民<lb/>
<pb n="KR4f0010_SBCK_034-24a"/>
爲東南根本之慮將自趙侯始吾故書之於冊<lb/>
以爲趙侯賀且以有望焉<lb/>
　　送楊縣丞歸雲南序<lb/>
韓退之言諺數慢必曰丞至以相訾謷今也不<lb/>
然自丞以上日訾謷不暇丞秩卑無譏焉然求<lb/>
免於慢者則鮮雲南楊侯以貢士來爲縣丞三<lb/>
年母喪歸邦之大夫士酹酒出祖史官錢某執<lb/>
<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>言曰楊少尹今丞尉適百里供張甚設道路<lb/>
聚觀今子奔喪萬里外見星而行襆被舂糧閔<lb/>
閔可憐人將以子相訾謷慢豈可得哉子讀書<lb/>
<pb n="KR4f0010_SBCK_034-24b"/>
纘言俛首一官彊直愼法不以數慢爲解子之<lb/>
得訾謷於人也賢於讚頌遠矣自丞以上其得<lb/>
訾謷於人也胥若子訾謷何病焉子歸朝夕啜<lb/>
爾菽飯爾蔬比及三年襆𬒳舂糧起家加大邑<lb/>
其得訾謷也滋甚余乃不敢復慢子矣丞起拜<lb/>
而稽顙垂涕洟而别<lb/>
牧齋初學集卷第三十四<lb/>
</p>
<p>
</p>
  </div>
</body>
</text>
</TEI>
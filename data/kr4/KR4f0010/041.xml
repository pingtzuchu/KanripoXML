<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_041-1a"/>
牧齋初學集卷第四十一<lb/>
記一<lb/>
　　高陽孫氏闔門忠孝記<lb/>
崇禎十一年十一月十日奴酋兵陷高陽故少<lb/>
師大學士孫公死之公之子五人孫六人與從<lb/>
子孫八人皆死婦女童稚爭先就義者三十餘<lb/>
人公御其子姓嚴諸子皆被服儒素鏃礪文行<lb/>
二郎壬子舉人鉁四郎秀才鋡五郎尚寶司丞<lb/>
鑰尤奇偉短衣匹馬更侍關門善騎射曉兵事<lb/>
兄弟相期許願以橫磨大劒馳騖黑山白水之<lb/>
<pb n="KR4f0010_SBCK_041-1b"/>
閒諸孫皆岐嶷嶄然露頭角落筆萬言非凡兒<lb/>
也城陷之日五郎解裘血戰手刃數奴奴得而<lb/>
臠之城下二郎戰敗被執奴偪降徒跣牽曳荆<lb/>
棘蔟足心叢刺矗出跗上斫兩臂揕其胷終不<lb/>
屈而死二郎子中書舍人之沆秀才之滂皆死<lb/>
之滂刃出腰膂創甚伏地把搔鐫平其頞鼻而<lb/>
死三郎鈐之子秀才之澋被執誑奴曰引我之<lb/>
圈頭得見宰相以金帛予汝奴曳至老營見公<lb/>
方踞坐罵奴拜而起卽挼手罵曰我得見老爺<lb/>
足矣寧有金帛予汝曷不速殺我奴財揮刃首<lb/>
<pb n="KR4f0010_SBCK_041-2a"/>
砰然墮於前公歎曰眞我家孫子也四郎子尚<lb/>
寶司丞之洁自河閒反馬歸力戰奴刃劈其腦<lb/>
斷其喉矢穴腹貫背而出執五郎之子之瀗使<lb/>
喂馬不肯沸湯沃頭靣糜爛而死六郞鈰七郎<lb/>
鎬皆戰城下死而四郎被重傷臥積屍中僮侯<lb/>
果自任丘逃歸見之脇中三矢鏃深不可抜口<lb/>
張不言微舉手揮果令去果脫故衣裹之負歸<lb/>
城南莊覔水半瓢灌之氣上而絶果以十四日<lb/>
得公屍於圏頭橋告高奄以其喪歸以次行求<lb/>
諸子孫屍乞於親戚松棺柳翣歛以麤布而五<lb/>
<pb n="KR4f0010_SBCK_041-2b"/>
郎七郎屍卒不可得於是太監起濳奏疏輔臣<lb/>
承宗子孫男婦內外親口皆死止逃一六歲孫<lb/>
及其母　上惻然念慘及闔門首命優卹而薛<lb/>
國觀當國遂格其事或曰高陽令雷覺民國觀<lb/>
之私人也黠而貪盡逐公所畜守城材官壯士<lb/>
尅其餉以輸國觀城陷逃匿國觀所公長孫錦<lb/>
衣之淓詣闕籲天語侵縣令以此逢國觀之怒<lb/>
或曰國觀讎正人君子也讎公之狥國而死奴<lb/>
也非爲縣令也昔卞壼死蘇峻之難二子相隨<lb/>
赴賊尚書郎弘訥重議以謂許男疾終猶蒙二<lb/>
<pb n="KR4f0010_SBCK_041-3a"/>
等之贈壺伏節國難父子幷命賞疑從重况在<lb/>
不疑於是壼得改贈謚曰忠貞祠以太牢贈世<lb/>
子昣散騎侍郎昣弟旴奉車都尉公之勲勞懋<lb/>
於濟隂子孫就義衆於昣旴　聖朝崇奬忠孝<lb/>
超邁典午而上無始興之愍卹下無弘訥之駮<lb/>
議此可爲痛哭者也奴之陷河西也公在樞部<lb/>
請贈卹監軍高邦佐副將羅一貴與張銓何廷<lb/>
魁竝立廟京師邦佐之僕高永爲主死義幷卹<lb/>
之以風示天下今公不得比於邦佐一貴公之<lb/>
子孫不得比於邦佐之僕何其傎也人言奴恨<lb/>
<pb n="KR4f0010_SBCK_041-3b"/>
公挾遼土復四城柱欵議城陷之日必欲夷其<lb/>
家門滅其種族國觀非奴也亦攘臂而助之嗚<lb/>
呼助天爲虐不祥助天爲虐者奴也助奴爲虐<lb/>
者國觀也國觀誅奴孽其將不久爲之記以待<lb/>
焉崇禎十五年中秋日虞山錢謙益記<lb/>
　　應天巡撫軍門軍器庫記<lb/>
今天子初卽位遼左方有事新城王公以太僕<lb/>
寺少卿陞都察院右僉都御史出撫應天人或<lb/>
謂公公今可以無憂遼矣公曰不然遼之憂不<lb/>
在一隅象恒不佞竊以謂中外文武將吏人人<lb/>
<pb n="KR4f0010_SBCK_041-4a"/>
以遼爲事而後遼事可辦也身雖在東南其敢<lb/>
忘遼事乎公旣受事飭戒吏士申明號令卹民<lb/>
隱蒐軍實修城隍治樓櫓薙宼盜詰奸宄大江<lb/>
以南所部肅然搜括帑藏得羡餘二萬金輸之<lb/>
遼左簡選壯士敎束伍行陣之法造營房立寢<lb/>
廬又建軍器庫若干閒貯所造兵刃火器之屬<lb/>
營舍完固甲仗堅好軍容整暇鼓角讙亮吳趨<lb/>
之里儼然如衝邊重鎭援遼之師將悍而卒驕<lb/>
過城下知公有備逡巡引去閭左奸民隂懷異<lb/>
志與江海大盜鈎連爲變咸相率首服東南得<lb/>
<pb n="KR4f0010_SBCK_041-4b"/>
晏然無事而公遂以勞瘁得病病且不起易簀<lb/>
之夕口喃喃數問遼事如何關門守禦如何於<lb/>
乎人知公之勤事而不知公之死事人知公之<lb/>
死於吳而未必知公之死於遼也余嘗觀唐孫<lb/>
樵書襃城驛壁以謂舉今州縣皆驛也未嘗不<lb/>
歎息於其言雖然樵之所云者州縣而已今之<lb/>
高牙大纛專制一方者其官如古之連率節鎭<lb/>
而其所爲能事者位署案牘請謝賔客游光揚<lb/>
聲拜除如流其不或如唐之州縣者無幾也其<lb/>
有忘身殉國如王公者則又盡瘁以死而不得<lb/>
<pb n="KR4f0010_SBCK_041-5a"/>
雍容揖讓躋九列而登三事則世之驛傳其官<lb/>
者其必以王公爲戒矣褒城之壁可勝志乎爲<lb/>
說者曰周文襄撫江南二十有二年得以安位<lb/>
而行其志今久任之法不行促數更易其驛傳<lb/>
其官宜也左傳載魯叔孫昭子居一日必葺其<lb/>
墻屋去之如始至嗚呼朝廷之大官方鎭之重<lb/>
任其不得比於昭子之旅舍耶士君子居官卽<lb/>
旦暮與回翔閱歷等耳又可以久近異意耶王<lb/>
公在江南後先僅二年爾天啓四年歲在甲子<lb/>
嘗熟錢謙益記<lb/>
<pb n="KR4f0010_SBCK_041-5b"/>
　　福建布政司修造記<hi>代福淸公</hi>
泰昌元年十一月福建布政司火自堂庫㕔舍<lb/>
以至於步廊皆燬天啓元年二月始撤而新之<lb/>
堂皇靚深庫藏堅厚規摹高廣皆踰於舊自某<lb/>
月甲子始事至某月甲子落成初火作及於庫<lb/>
左布政使沈公命陳兵警備以捍國人母闌入<lb/>
救火救火者抵罪火旣息命府人庫人簡汰瓦<lb/>
礫取藏金於煨燼之中使攻金之工鎔而出之<lb/>
藏金無恙而溢於舊額者凡三千餘兩遂以爲<lb/>
興造之費凡木石瓦甓之直皆先給其半量工<lb/>
<pb n="KR4f0010_SBCK_041-6a"/>
命日視其舊而加羡焉工爭赴功民不知役初估<lb/>
費以萬計及其成也不出於府藏之餘金此邦<lb/>
之人驚而相告以謂是役也役鉅而不疲用艱<lb/>
而不匱災不能害時不能詘殆天之相之非人<lb/>
力也宜託之文章以紀成事垂之永久古之爲<lb/>
政者水旱凶災兵火之患皆有其備然必得其<lb/>
人而後備可舉也昔者鄭之火也子産命出宗<lb/>
祏府庫各儆其事今庫不戒於火興作繕修旬<lb/>
月而畢舉閩之火政於是乎庶子産矣遼之兵<lb/>
猶閩之火也河東西之奔潰魚爛而亡迄今張<lb/>
<pb n="KR4f0010_SBCK_041-6b"/>
目顧視莫敢議興復焉豈事利害成壞殊歟抑<lb/>
天道使然歟噫使世之治遼者如閩之治火而<lb/>
遼亡之後猶畫遼於堵墻之上如諸公之於此<lb/>
役也我知夫害可以利壞可以成而天道可以<lb/>
無問也遼之禍烈於火而治遼者坐視遼燼祖<lb/>
宗二百餘年之封疆曾不若藩司之棟宇嗚呼<lb/>
天下之事豈不以其人與予此邦之人也方幸<lb/>
締搆之成而又有亡遼之憂因記斯役也三致<lb/>
歎焉其不特以著其成亦庸以告世之君子沈<lb/>
公名某後沈公而蕆其事者閔公某游公某其<lb/>
<pb n="KR4f0010_SBCK_041-7a"/>
僚屬贊助具在碑隂<lb/>
　　蘇州府修學記<lb/>
蘇郡之學肇自范文正公規摹宏麗甲於東南<lb/>
厥後廢興不一天啓迄今二十年再修而再圯<lb/>
啓聖之祠委諸草莽六經之閣鞠爲馬肆明倫<lb/>
堂傾斜技撑凜然欲壓司理平湖倪君朔望瞻<lb/>
謁周視而歎曰吾何忍坐視學宮之廢安得精<lb/>
彊廉辨之士爲我仔肩是役者乎熟視諸生王<lb/>
一經曰無以逾子一經再拜受命乃約胄子諸<lb/>
生之賢者周茂蘭吳銛朱壽陽徐樹丕等勾會<lb/>
<pb n="KR4f0010_SBCK_041-7b"/>
計庸不以一錢經胥史手消功單賄則三千金<lb/>
可辦也以復於倪君倪君曰諾盡捐其贖鍰以<lb/>
應而後先開府巡方諸公曁郡邑之長皆有佽<lb/>
助經始於庚辰夏四月凡五月而告成祠廟矗<lb/>
然樓閣翼然堂宇巋然締搆堅緻彤髹駮蔚乃<lb/>
八月旣望太守陳君曁倪君行釋菜禮於啓聖<lb/>
祠子弟駿奔耋老歎嗟禮成而退郡之孝秀數<lb/>
十人踵門而請曰願有記也以無忘倪君之功<lb/>
予少游於斯學今雖退廢亦猶學之老博士弟<lb/>
子也其何敢辭予聞之也古者井田之制旣定<lb/>
<pb n="KR4f0010_SBCK_041-8a"/>
里有序而鄉有庠八歲入小學十五入大學其<lb/>
有秀異者移鄕學於庠序移國學於少學諸侯<lb/>
歲貢少學之異者於天子學於大學命曰造士<lb/>
行同能偶則别之以射然後爵命焉此書所謂<lb/>
侯以明之時而颺之承之庸之者也中年考較<lb/>
命國之右鄕簡不帥教者移之左左移之右又<lb/>
不變則移之郊移之遂屛之遠方此所謂撻以<lb/>
記之否則威之者也先王之治天下正德利用<lb/>
厚生廉讓生而爭訟息者養之敎之而巳春令<lb/>
出民里胥坐於右塾鄰長坐於左墪冬民畢入<lb/>
<pb n="KR4f0010_SBCK_041-8b"/>
婦人相從夜績歌咏餘子在序室民之在壄在<lb/>
邑無非學也無非敎也出學而不帥敎者入學<lb/>
而不變者則有撻記移屛之刑于是乎制五刑<lb/>
而聽其訟繇此觀之學之所棄刑之所収也未<lb/>
有不先學而後刑者也論於鄉升之司徒升之<lb/>
學升諸司馬而後告於王士之論定而任官者<lb/>
如此其衆也則其不帥敎不變而移且屛焉者<lb/>
或寡矣則是學之用長而刑之用短也亂政者<lb/>
殺疑衆者殺四誅者不以聽何其嚴也獄成而<lb/>
告於王三又然後制刑三讓而罰三罰而恥諸<lb/>
<pb n="KR4f0010_SBCK_041-9a"/>
嘉石歸於圜土桁楊梏拲無非學也無非敎也<lb/>
則是學之意嘗勝刑而刑之意嘗不勝學也豈<lb/>
惟是哉鄕射恒於斯受成恒於斯詩不云乎矯<lb/>
矯虎臣在泮獻馘張仲以孝友處內方叔以征<lb/>
伐處外亦皆鄉人之子弟繇俊秀而升論者也<lb/>
人主思將帥之臣則於學乎取之學興而文武<lb/>
之道兼舉矣三代以降秦以吏爲師漢以經爲<lb/>
師唐人重詞賦宋人重制科豈無崇儒勸學之<lb/>
主而不知先王所以敎化之意法律之家與詩<lb/>
書爭馳將帥之科與文學竝設教與刑爲二文<lb/>
<pb n="KR4f0010_SBCK_041-9b"/>
與武爲二成周之盛治豈復可幾於後世哉<lb/>
聖天子廣厲學官崇奬經術慨然思見豐芭棫<lb/>
樸之盛而蘇學之復興實惟其時倪君刑官也<lb/>
顧獨以學較興復爲已任可不謂知所先後哉<lb/>
居今之世姦邪竝生則思擊斷之吏奴宼交訌<lb/>
則思爪牙之士然吾以爲學興而可以兼舉者<lb/>
誠有見於先王敎化之原　明主圖治之意也<lb/>
昔者范文正公天章條列首以興學取士先德<lb/>
行爲言其守邊也所至賊不敢犯西人以謂胷<lb/>
中有數萬甲兵吾鄕之士游是學也以文正爲<lb/>
<pb n="KR4f0010_SBCK_041-10a"/>
師出而用世爲孝友征伐之臣斯亦可矣居文<lb/>
正之鄕游文正之學不媿爲文正之鄉人子弟<lb/>
三代以下人才風俗一變而至於道也將自今<lb/>
日始可不勉哉予故狥諸生之請書倪君之績<lb/>
因道先王之學政及所望於今者使歸而刻石<lb/>
焉崇禎十四年十月二十九日虞山錢謙益記<lb/>
　　景寧縣改建儒學記<lb/>
景寧縣之有儒學景泰三年置縣時兵部尚書<lb/>
孫公原貞所剙也地在縣治之西北因僧寺改<lb/>
剙成化六年知縣林堉加葺大成殿東齋泮橋<lb/>
<pb n="KR4f0010_SBCK_041-10b"/>
二十一年知縣高政增建西齋後堂地勢偪陋<lb/>
三靣皆荒塜文廟講堂偭背不合櫺星門兩掖<lb/>
逼民舍學門東出委巷中正德壬申知縣林傑<lb/>
闢門於震方自隆慶壬申以逮萬曆癸未知縣<lb/>
陳嚴之林喬松姜師閔修葺略備然而靣勢渙<lb/>
散像設黯淡士氣窳惰而科名寥落若與宮宅<lb/>
地形之說相叶應焉宣城徐君日隆爲令之期<lb/>
年政淸民肅百廢具興建麗譙樹講堂山城下<lb/>
邑煥然改觀祇謁廟下周視嗟咨喟然而歎曰<lb/>
玆地之不足以宅吾先師久矣與其修治也不<lb/>
<pb n="KR4f0010_SBCK_041-11a"/>
如改作乃相地於縣治之西而遷焉捐俸錢搜<lb/>
贖鍰量工命日庶民子來經始於崇禎十四年<lb/>
之二月越二月訖工四月朔日迎先師像於郊<lb/>
外用釋奠禮告成廟後枕乙山前朝辛峯左右<lb/>
翼然若趨若拱谿水廻合繇右掖左滙泮池桂<lb/>
山如屛鶴溪如帶觚稜千雲丹艧耀日諸弟子<lb/>
員釋菜而退講讀飲射聚觀太息以謂徐君之<lb/>
卜遷也勇其作事也敏傭工惟時役不告勞作<lb/>
貌顯嚴若有鬼神佑助不可以不記也予惟廟<lb/>
學之設所以敎國之子弟使之以瞻以儀有所<lb/>
<pb n="KR4f0010_SBCK_041-11b"/>
觀感而興起也景寧之爲邑分自靑田劉文成<lb/>
奮乎靑田橋褐爲帝者師夫獨非國之子弟乎<lb/>
哉文成憤元政紊亂盜賊賄賂公行至欲感槩<lb/>
自裁及其叅石抺軍事與婺州諸將士角逐於<lb/>
衝車飛矢之閒自誓爲元之遺民没身而已矣<lb/>
一旦風雲玄感致命懷節觸迕權奸之死不悔<lb/>
世之傳文成者以爲出鬼入神乘風雲而御六<lb/>
氣不知其希聖希賢凜然忠孝人也文成少授<lb/>
春秋經義至今在人口繇文成之忠孝遡其學<lb/>
問之原本則先聖敎人之指意可知已矣故曰<lb/>
<pb n="KR4f0010_SBCK_041-12a"/>
吾志在春秋行在孝經儒者所童而習之者也<lb/>
爲臣則忠爲子則孝用以謀王斷國則可以成<lb/>
變化而行鬼神繇文成之學以遡於先聖先師<lb/>
一而已矣景寧之人士㳺於斯學有所觀感而<lb/>
興起焉師文成而可矣今天下虜宼交訌王師<lb/>
在野得文成一二輩庶可以慰　天子拊髀之<lb/>
思其當自文成之郷人始詩不云乎在泮獻馘<lb/>
徐君之修廟學也韓子之所謂爲政知所先後<lb/>
可歌也已是年六月朔日記<lb/>
　　憺歸閣記<lb/>
<pb n="KR4f0010_SBCK_041-12b"/>
故南京太僕寺少卿慈谿馮公少時讀書城東攬<lb/>
採江山之勝每誦謝康樂淸暉能娛人游子憺<lb/>
忘歸之句顧而歎曰異時有買山錢數緡爲閣<lb/>
於此署之曰憺歸與通人高士讀書飮酒其中<lb/>
可以樂而忘死矣舉進士繇刑部郎出守襄陽<lb/>
稅監陳鳳橫甚縛其叅隨斃之獄　神廟弗罪<lb/>
也然疏公名於御屛九年不得遷於是移病歸<lb/>
里訓二子讀書者十年二子者長元颺次元飈<lb/>
後先舉進士世以配大小馮君者也　光廟御<lb/>
極起南京光祿寺少卿踰年遷太僕又踰年而<lb/>
<pb n="KR4f0010_SBCK_041-13a"/>
卒公性好登渉宦游所至與山水有緣守襄多<lb/>
暇角巾布袍命駕獨往摉得謝巖於厠溷中嘯<lb/>
咏竟日吏人持案牘就判分司南滁官舍在琴<lb/>
臺之畔壺觴賔客往往如醉翁所云中年里居<lb/>
過城東釣游故地留連不忍去久宦減産不能<lb/>
庀一閣每與故人談讌未嘗不以爲歎亦听然<lb/>
自喜也公沒而滁人思之立祀於醉翁之旁寺<lb/>
右有閣數楹追公之墜言樹之眉曰憺歸庶幾<lb/>
公䰟魄猶來此也公沒之十八年小馮君復守<lb/>
太僕父子同官淸德相望人以爲美談拜公之<lb/>
<pb n="KR4f0010_SBCK_041-13b"/>
遺像退而徙倚斯閣欣慨交集泣涕霑衣詒書<lb/>
告予曰願有記也嗟乎山川閱人人亦閱山川<lb/>
也峴山之所以名者羊叔子之淚杜征南之碑<lb/>
也滁山之所以名者韋左司之詩歐陽公之酒<lb/>
也今滁之有斯閣也又將與公垂之北樓衞公<lb/>
之東齋竝峙於山高水淸之閒滁閱公耶公閱<lb/>
滁耶公仕宦三十年力不能庀一閣今玆之翼<lb/>
然於滁者視世之井幹麗譙齊雲而棲霞者果<lb/>
孰爲壯麗而久長耶人世功名冨貴一瞚而失<lb/>
之如浮雲之變滅其可與山川相倚薄者淸名<lb/>
<pb n="KR4f0010_SBCK_041-14a"/>
與盛德而巳登斯閣也其可以慨然而囗思巳<lb/>
矣昔張無盡游瑯琊寺作四賢堂詩仰二曾王<lb/>
歐之風流欲招東坡作客以配六一今觀於馮<lb/>
公父子閒典刑人物故知不外求而足也刻之<lb/>
石以竢之公諱若愚字大成舉萬曆壬辰進士<lb/>
崇禎十四年十月晦日虞山錢謙益記<lb/>
　　徐州建保我亭記<lb/>
嘉興朱子夢弼司敎徐州以書述徐人之言而<lb/>
來告曰戲馬臺之左南望雲龍山有亭翼然顔<lb/>
曰保我徐人爲户部分司郎中韓君作也君之<lb/>
<pb n="KR4f0010_SBCK_041-14b"/>
保我徐三年矣徐方洊饑畿南山東之流移渡<lb/>
河而南與饑民偪處君爲食以食餓給錢以散<lb/>
遣居者行者部分肅然流宼警急南山盜尅日<lb/>
爲變集保甲千人夜據山城盜聞風散去徐之<lb/>
民饑不道殣宼不内潰君之力也署徐淮兵道<lb/>
篆不以傳遽爲解巡雉堞籍丁壯設礟石修羊<lb/>
馬墻懸金以教射手開十石弓引滿破的一軍<lb/>
叫呼相賀土宼孽東郊從數十騎<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>其伏獲二<lb/>
酋以歸汗淫淫被馬鞍也礦賊袁某東犯分撥<lb/>
嬰城城外布營犄角敗之於郝家集斬酋三首<lb/>
<pb n="KR4f0010_SBCK_041-15a"/>
賊退折抵城南五十里桃山馬步二萬有奇君<lb/>
身自督陣敗賊於中停廟殺二百餘人抜營遁<lb/>
去移師擊蕭宼王六魁搗其巢僅以身免三戰<lb/>
皆大捷賊不敢左足窺徐君之力也日者賊乗<lb/>
勝入雒城闕煨燼閭閻塗炭微君徐之不爲兩<lb/>
河者幾希徐之大夫士庶讙舞僦功以有斯亭<lb/>
婦女脫簮珥兒童懷塼塹咸謂我公保我之功<lb/>
不可冺也假辭以志之庶君之名與斯亭俱不<lb/>
朽敢具以請焉予惟徐之爲州自楚漢以來爲<lb/>
名鎭宋元豐中蘇子瞻上書論其形險安危爲<lb/>
<pb n="KR4f0010_SBCK_041-15b"/>
最切今天下方有事兩河閒宼賊蜂起則徐當<lb/>
復爲重鎭韓君起郎署司倉庾無城池士馬之<lb/>
寄而能以全力保徐屹爲金湯其功尤可尚也<lb/>
傳曰勇夫重閉浹辰之閒而楚克其三都無備<lb/>
也夫無備則襄雒之兩都會以親籓節鉞守之<lb/>
而潰有備則徐之一州以郎署守之而固然則<lb/>
韓君之功其可冺而斯亭其可以不作乎登斯<lb/>
亭也西北望芒碭劉季朱三之枌榆猶在也西<lb/>
俯白門樓曹公之所縛呂布也東南臨呂梁吳<lb/>
明徹之所堰泗以灌徐也又東眺泗水三城高<lb/>
<pb n="KR4f0010_SBCK_041-16a"/>
齊之所版築以扼陳也落成置酒登高賦詩數<lb/>
百年英雄割據節鎭廢興之遺跡依俙在焉其<lb/>
能無慨然而思悄然而恐矣乎據要害收豪傑<lb/>
招利國之冶户籍饑寒强鷙之民以捍大盜蘇<lb/>
子瞻之建白於元豐者舉行於今日庶幾南北<lb/>
晏然徐爲重鎭而韓君保我之功其有繼乎書<lb/>
之以詒朱子以復於徐之人刻陷壁閒其不惟<lb/>
以旌韓之功俾有官君子往來於斯者咸得以<lb/>
覽觀焉韓君名昭宣字次卿少師蒲州公之孫<lb/>
以任子爲郎能世其家者也<lb/>
<pb n="KR4f0010_SBCK_041-16b"/>
　　錢湛如先生祠堂記<lb/>
嘉善錢湛如先生旣殁之十五年博士弟子員<lb/>
考文而徵行謀祀先生於學宮相與上其事於<lb/>
所司所司皆報曰可先生之子副使繼登諸生<lb/>
繼振舉人繼章推先生遺志固辭學宮之祀請<lb/>
於郊外絃誦釣游之地别築祠堂以妥先生之<lb/>
魂以慰其鄉人之思考成之日邦君大夫率其<lb/>
邑里秀民胥會祠下再拜奠幣略如釋菜之儀<lb/>
副使兄弟肅拜於後莫敢適爲主禮也禮成旣<lb/>
畢事而來請文以記之予學周禮攷師儒之職<lb/>
<pb n="KR4f0010_SBCK_041-17a"/>
而知先王立敎之意至深遠也先王之世一道<lb/>
德同風俗士之與於賔興入賢能之書而登於<lb/>
天府者固已熟習於大司徒鄕三物之敎夫人<lb/>
而可以爲師儒矣及其爲師氏保氏三德六藝<lb/>
不獨以敎養國之貴游子弟而邦國之民亦與<lb/>
被焉其敎國子也成均之法掌於大司樂其以<lb/>
賢得民以道得民也九兩之繫掌於太宰其沒<lb/>
也有報焉以爲樂祖祭於瞽宗則又春官宗伯<lb/>
之所司也周之盛世君道盛而師道亦統於君<lb/>
及其衰也吾夫子設敎於洙泗之閒蓋亦本師<lb/>
<pb n="KR4f0010_SBCK_041-17b"/>
儒得民之職而非敢以師道自貳於君也師道<lb/>
之盛昉於東漢昌於河汾師道盛而君道或幾<lb/>
乎熄矣迨於宋道學儒林分而爲二道學盛而<lb/>
儒道亦幾乎熄矣先王立敎之本意誰有明之<lb/>
者哉先生之道端粹而沖和高明而博厚其爲<lb/>
學以强學力行爲宗其立身以孝友溫恭爲準<lb/>
其敎人以闇修愼靜爲的居家而鄕人式之居<lb/>
官而兆人懷之師儒之道備矣不聚徒黨不立<lb/>
壇墠敎不出於詩書化不越於里塾師儒之名<lb/>
遜而不居而况於道學乎殁而辭瞽宗之祀先<lb/>
<pb n="KR4f0010_SBCK_041-18a"/>
生之道光於身後矣斯祀也立門人世儒來遊<lb/>
來觀於先王立敎之意其有所興起乎師儒之<lb/>
道明而儒林道學將自二而歸於一不獨爲爼<lb/>
豆之盛事而已也武塘錢氏自閣學中丞憲副<lb/>
三公以文學名世羣從蔚起昭回五色上應慶<lb/>
霄皆原本於先生閣學之稱先生以謂如沱漢<lb/>
之發源於岷嶓今玆之祀其亦先河後海之義<lb/>
歟記曰釋奠必有合吾喜其於祀典有合也於<lb/>
是本其意以告來者<lb/>
　　　復介石書院記<lb/>
<pb n="KR4f0010_SBCK_041-18b"/>
故太僕寺卿伯剛顧公在諫垣以言事讁居庸<lb/>
關外久之得還吳卜居大石山下爲樓於山之<lb/>
麓以祀吳公子游而宋著作信伯王公與其始<lb/>
袒原魯先生祔焉顔之曰介石書院濟南李攀<lb/>
龍爲之記樓之上有雲泉庵庵僧司祠中香火<lb/>
久而忘其故棄三賢神主於墻角將奄爲巳有<lb/>
太僕玄孫苓請於兵使者宋公逐僧而復故祠<lb/>
額焉旣蕆事而請予書之予惟佛氏之塔廟與<lb/>
吾儒之祠宇多託於名山巨石修竹茂樾之閒<lb/>
各有疆理無相越也天池之斥墓地使千年之<lb/>
<pb n="KR4f0010_SBCK_041-19a"/>
古刹化爲昆明之刼灰吾不忍以屋廬火書之<lb/>
論張之大石之修先祠使百年之俎豆比於甘<lb/>
棠之憇苃吾不敢以捨宅布地之緣蓋之各成<lb/>
其是而巳矣登斯樓也楹桷彫煥燈火靑熒先<lb/>
賢之像設儼然在焉巳而觀太僕之締搆寒泉<lb/>
鏦錚如聆其淸聲修篁擊戞如見其直節俛仰<lb/>
徬徨有不愾然而興起者乎後之君子其尚相<lb/>
與瞻仰而引之弗替也哉若夫吳公之後中吳<lb/>
之名賢多矣何以獨祀著作以其地則保祐之<lb/>
祠著作故在震澤之鄕較而陽山非其所也攀<lb/>
<pb n="KR4f0010_SBCK_041-19b"/>
龍之記頗推論著作所以得配子游者其言支<lb/>
離傳會非予所知也嘉苓之志爲記其修復如<lb/>
此崇禎辛巳十一月朔日虞山錢謙益記<lb/>
牧齋初學集卷第四十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_079-1a"/>
牧齋初學集卷第七十九<lb/>
　啓<lb/>
　　賀福淸相公啓<lb/>
伏諗釋位言歸稱觴初度退應四時之序卷之<lb/>
則藏壽居五福之先吉無不利其爲慶慰曷可<lb/>
名言竊謂完名全節抗章每歎矜昔人迂身善<lb/>
君作相獨難於今日一辭而退則恐出山之小<lb/>
草徒然有負於蒼生抵死不休則爲耐彈之綿<lb/>
花畢竟何顏於黃閣誠進退之維谷豈上下之<lb/>
不交試觀近代之公卿少有完傳卽或引年而<lb/>
<pb n="KR4f0010_SBCK_079-1b"/>
壽考不免遺譏恭惟老師相公閣下生甫及申<lb/>
旣明且哲先憂繫於民譽爰立簡於　帝心當<lb/>
大任於　人主拱默之時維其艱矣渙小羣於<lb/>
舉朝騰沸之日或者疑之矧猶有社稷之憂恐<lb/>
或在蕭墻之內蜇吻裂鼻如神農之嘗毒一日<lb/>
而百生忘寢遺飱如孔子之聞韶三月而不改<lb/>
以精誠之一寸格神聖於九閽巳奏膚公遂從<lb/>
雅志封還　御札猶聞中使之傳宣抗别都門<lb/>
遂藹羣公之祖帳未逮懸車之歲先爲秉燭之<lb/>
游臥里門者五年歷春秋始六十偕故人於里<lb/>
<pb n="KR4f0010_SBCK_079-2a"/>
舍說彼平生列孫子於長筵語以　帝德樂聖<lb/>
人而飮酒顧影頽然想長安之奕棋推枰筦爾<lb/>
恩波浩浩長爲平地之神仙噩夢悠悠回想格<lb/>
天之事業自此坐致難老之壽于以仰祈有道<lb/>
之長謙益翰苑焦芽公門長物豈云報德足當<lb/>
衣鉢之私苟不辱知或在文字之末酌彼大斗<lb/>
占星嘗望乎高閩侑以南山歌風敢陳於下里<lb/>
　　答方長治啓<lb/>
千里一士方興異代之艱片字百金遂獲同心<lb/>
之貺笑與抃會愛以知幷竊念某章句小儒菰<lb/>
<pb n="KR4f0010_SBCK_079-2b"/>
蘆賤士十年不字知偃蹇巳久棄於時四十無<lb/>
聞悔氏名之浪傳於世紙窻竹屋念生平之况<lb/>
味仍是昔人金門玉堂想年少之扳登有如因<lb/>
夢蓋乆巳自分爲長物誠不敢竊附於名賢何<lb/>
意單疎猥賜示問恭惟某官門下才全而德備<lb/>
外義而內仁以高文發跡賢科以異政著稱循<lb/>
吏固巳名動區極聲薄雲天而又渾然天成絶<lb/>
去崖岸尚賢而與能崇知而卑禮如余廓落未<lb/>
奉聲塵徒以我友之云遂託伊人之好存其菅<lb/>
蒯飾以靑黄不鄙其篆刻蟲雕而奨以掌故下<lb/>
<pb n="KR4f0010_SBCK_079-3a"/>
窮之業不笑其螢乾蠧死而慰以汗靑有日之<lb/>
期通懷若斯負媿何巳至如疆埸之多事正當<lb/>
朝著之乏人借箸而籌自笑何賢於博奕廢書<lb/>
而歎徒然仰視乎屋楹伏承來命之拳拳轉使<lb/>
我心之痒痒卽其談邊陲之大計不遺鄙人則<lb/>
知懷社稷之深憂尚有君子我之懷矣何解於<lb/>
安石之蒼生君其勉諸行將爲方叔之元老<lb/>
　帳詞<lb/>
　　賀任文昇侍御考滿帳詞<lb/>
伏以靑蒲白簡凜横榻之威名金鐘大鏞壯<lb/>
<pb n="KR4f0010_SBCK_079-3b"/>
本朝之氣色雅望久崇於惟月膚公行著於爲<lb/>
霖薄海聳歡留臺增重恭惟某官秀山靈氣通<lb/>
海榮光胷苞吐鳳之雄文早魁繠榜手擅解牛<lb/>
之妙技出宰花封春歌寡和於郢中霜簡獨高<lb/>
於白下矢心憂國每懷焚草之忠勤抗疏辨奸<lb/>
詎減裂麻而慟哭圖箱車而經武氣懾彊胡監<lb/>
闈棘以衡文風淸瑣院爬垢蠧以裨國計何畏<lb/>
馮城蒐金矢以佐軍興用舒仰屋廷臣無出右<lb/>
者　天子居然器之北及三年洊膺上考當國<lb/>
家厲精之日爭赴功名况疆圉多事之時尤資<lb/>
<pb n="KR4f0010_SBCK_079-4a"/>
俊傑人事修而天文數變戎心狡而民力中乾<lb/>
徒使　至尊之獨憂誰恥四郊之多壘我之懷<lb/>
矣徒深向日之思國有人焉實藉回天之力不<lb/>
聞不見察周婺之私憂未亂未危回越人於驚<lb/>
走　朝廷深知治行豈但儀簪橐之班牙纛不<lb/>
足爲榮要當勉旂嘗之績某久欽白筆忻頌緇<lb/>
衣髩已雙蓬兀坐閭閻而曝日身猶一葉喜聞<lb/>
臺閣之生風事大夫之賢徒跂望其儀羽聽輿<lb/>
人之誦敢嗣響於風謡調歸朝歡爲祖道贈<lb/>
石城天闕風光好鳳凰臺上春回早靑袍御史<lb/>
<pb n="KR4f0010_SBCK_079-4b"/>
去朝天嬌驄踏遍燕山草虜騎知多少演兵車<lb/>
風掀電掃白山前勒石磨厓紫禁煙花曉　再<lb/>
敷奏治安書稿先記取東南枯稿將海内周回<lb/>
布算一盤棋從頭探討方叔今元老佐中興采<lb/>
薇天保要擎天但須隻手整頓乾坤了<lb/>
　書<lb/>
　　上高陽師相書<lb/>
謙益再疏得請巳於十二月廿九日出國門歸<lb/>
而奉老母讀殘書長爲虞山下一老農不辱師<lb/>
門庶其在是惟是仰籌國事俛念師恩幽憂慮<lb/>
<pb n="KR4f0010_SBCK_079-5a"/>
歎往復於懷義不忍以去國之人喑默而不言<lb/>
也是以敢私布之恭惟老師以黃閣元老出而<lb/>
視師更置將率蒐討軍實榆關一墻屹爲長城<lb/>
老師一日在關奴必不敢牧馬南下而畿輔可<lb/>
以高枕矣一旦　聖天子念老師暴露良苦趣<lb/>
召還政事堂關城之事其誰任之撫道有如胡<lb/>
宗憲朱紈其人者乎諸將有如戚繼光兪大猷<lb/>
其人者乎語有之人各有能有不能羣天下高<lb/>
足闊歩大言不量之徒與夫小廉曲謹矜巳傲<lb/>
物之士而責之以決大計成大功吾有以知其<lb/>
<pb n="KR4f0010_SBCK_079-5b"/>
不能也又况巧僞塗飾容頭過身之人又豈可<lb/>
以其窕言無當誤而聽之乎爲老師計當亟擇<lb/>
一沉雄博大可當戰守恢復之任者告之　天<lb/>
子一以關城之事委之而巳則從容燕閒往來<lb/>
登萊關海閒總其機宜而責其成功斯當今第<lb/>
一切務也以神堯之聖失之伯鯀以孔明之賢<lb/>
失之馬謖今日之禦夷止在一關今日之守關<lb/>
止藉一人昔日巳非一誤今日何可再誤願老<lb/>
師之熟思之也自古克敵制勝其事不一要必<lb/>
節鎭與將率爲一將率與偏裨爲一偏裨與士<lb/>
<pb n="KR4f0010_SBCK_079-6a"/>
卒爲一曉暢洞逹欣說鼓舞歡然有樂生之心<lb/>
而愾然有誓死之氣然後可以致果殺敵無往<lb/>
而不利今關門之上營制巳立行伍巳明可謂<lb/>
有律矣然有將士行伍之兵而未必有父子兄<lb/>
弟之兵千百夫之長以及士卒廩廩奔命如不<lb/>
終日大抵秋隂揫歛之令多而向榮脈發之意<lb/>
少如是而何以戰戰何以勝卽不戰而又何以<lb/>
守也且夫勾稽宋鹽會計出內爲國家節省㡬<lb/>
何畜積幾何此計部度支之事也非行軍用師<lb/>
者之所宜也用兵之道驅赤子而蹈白刃有退<lb/>
<pb n="KR4f0010_SBCK_079-6b"/>
死無進生而曰女必爲我徒死女必不冐破一<lb/>
錢不虛費一粒節身量腹而安然爲我死則人<lb/>
必失笑而却走矣范文正經略西夏臺諫劾其<lb/>
所舉官侵漁邊餉文正上章理之且曰邊吏勞<lb/>
苦酒食讌會不宜過爲損削前輩知大體捐細<lb/>
故如此士安得不爲之死而功安得不成乎聞<lb/>
守關之將令曰士登陴夜然燭相繼以便守望<lb/>
今非不善也每燭一枝直三錢關城風急夜然<lb/>
十餘燭才可達旦計一月然燭之費幾及一千<lb/>
錢而官所給未及半也士月給糧餉不能宿飽<lb/>
<pb n="KR4f0010_SBCK_079-7a"/>
安得有餘錢買燭燭稍不繼邏者刺得之又必<lb/>
出四五百錢爲請方得解此事甚小然大將親<lb/>
細務而小卒困將令槩可見矣願老師正告將<lb/>
率大創積習一如李牧王剪所以用衆之法使<lb/>
關門有父子兄弟之兵則退可完守進可決戰<lb/>
而奴不足憂矣夫謙益之所言者皆老師之所<lb/>
知且以爲不足知者也然古之大人君子集天<lb/>
下之事成非嘗之功必使吾之所知與其所謂<lb/>
不足知者人人得挾以至於吾前而後羣策羣<lb/>
力胥天下爲吾用而吾得以坐制而不勞詩不<lb/>
<pb n="KR4f0010_SBCK_079-7b"/>
云乎詢於蒭蕘夫不待詢採而冒昧以其言進<lb/>
斯必爲蒭蕘之所笑矣以謙益之將隱也𣏌人<lb/>
之憂不敢以告人而效其一二於師門幷以爲<lb/>
别謙益惶恐死罪<lb/>
　　答唐訓導<hi>汝諤</hi>論文書<lb/>
謙益啓累辱　過存未獲接奉復蒙不鄙　賜<lb/>
之書敎欲推避以文墨事衰遲失學無以承命<lb/>
歎息踧踖蹙然累日　門下兄弟以雄才博學<lb/>
棹鞅藝苑所著古今詩解各出手眼務爲世之<lb/>
承學啓聾發瞶其爲功於斯文也可謂專且博<lb/>
<pb n="KR4f0010_SBCK_079-8a"/>
矣反覆來敎穿穴數千載極論本朝諸公而以<lb/>
王弇州爲依歸殆以爲至於斯極者門下虛懹<lb/>
下問不惜取道於瞽僕雖固陋亦嘗奉敎於君<lb/>
子矣安敢閟其所聞不一二陳道於左右夫文<lb/>
之必取法於漢也詩之必取法於唐也夫人而<lb/>
能言之也漢之文有所以爲漢者矣唐之詩有<lb/>
所以爲唐者矣知所以爲漢者而後漢之文可<lb/>
爲曰爲漢之文而巳其不能爲漢可知也知所<lb/>
以爲唐者而後唐之詩可爲曰爲唐之詩而巳<lb/>
其不能爲唐可知也自唐宋以迄於國初作者<lb/>
<pb n="KR4f0010_SBCK_079-8b"/>
代出文不必爲漢而能爲漢詩不必爲唐而能<lb/>
爲唐其精神氣格皆足以追配古人其閒爲古<lb/>
學之蠹者有兩端焉曰制科之習比於俚道學<lb/>
之習比於腐斯二者皆俗學也然而文章之脈<lb/>
絡畫然如江河之行地代有其人人有其傳固<lb/>
非俗學之可得而亂也弘正之閒有李獻吉者<lb/>
倡爲漢文杜詩以叫號於世舉世皆靡然而從<lb/>
之矣然其所謂漢文者獻吉之所謂漢而非遷<lb/>
固之漢也其所謂杜詩者獻吉之所謂杜而非<lb/>
少陵之杜也彼不知夫漢有所以爲漢唐有所<lb/>
<pb n="KR4f0010_SBCK_079-9a"/>
以爲唐而規規焉就漢唐而求之以爲遷固少<lb/>
陵盡在於是雖欲不與之背馳豈可得哉獻吉<lb/>
之才固足以顚頓馳騁惟其不深惟古人著作<lb/>
之指歸而徒欲高其門墻以壓服一世矯俗學<lb/>
之弊而不自知其流入於繆斯所謂同浴而譏<lb/>
裸裎者也嘉靖之季王李閒作決獻吉之末流<lb/>
而颺其波其勢益昌其繆滋甚弇州之年旣冨<lb/>
於李而其才氣之饒著述之多名位之高尤足<lb/>
以號召一世然其爲繆則一而巳今觀弇州之<lb/>
詩無體不具求其名章秀句可諷可傳者一卷<lb/>
<pb n="KR4f0010_SBCK_079-9b"/>
之中不得一二其於文卑靡冗雜無一篇不偭<lb/>
背古人矩度其規摹左史不出字句而字句之<lb/>
譌繆者累累盈帙聞其晚年手東坡集不置又<lb/>
亟稱歸熙甫之文有久而自傷之語然而歲月<lb/>
逾邁悔之無及亦足悲矣夫本朝非無文也非<lb/>
無詩也本朝自有本朝之文而今取其似漢而<lb/>
非者爲本朝之文本朝自有本朝之詩而今取<lb/>
其似唐而非者爲本朝之詩人盡蔽錮其心思<lb/>
廢黜其耳目而唯繆學之是師在前人猶倣漢<lb/>
唐之衣冠在今人遂奉李王爲宗祖承譌踵僞<lb/>
<pb n="KR4f0010_SBCK_079-10a"/>
莫知底止僕嘗論之南宋以後之俗學如塵羹<lb/>
塗飯稍知滋味者皆能唾而棄之弘正以後之<lb/>
繆學如僞玉贋鼎非博古識眞者未有不襲而<lb/>
寶之者也繆學之行惑世而亂眞使夫人窮老<lb/>
盡氣至死而不知悔其爲禍尤慘於俗學二十<lb/>
年來亦有知訾謷李王者矣學彌觕而識彌下<lb/>
若近年之談詩者蒼蠅之鳴作於蚯蚓之竅遂<lb/>
欲以一隙之見上下今古公安袁小修嘗歎息<lb/>
曰少陵秋興元白長恨諸篇皆千秋絶調彼何<lb/>
人斯奮筆簡汰此輩無心所以昧目賢哉小修<lb/>
<pb n="KR4f0010_SBCK_079-10b"/>
其所見去人遠矣嗟夫古學一變而爲俗俗學<lb/>
再變而爲繆繆之變也不可勝窮五方之音變<lb/>
而爲鳥語五父之逵變而爲䑕穴譬諸病症愈<lb/>
變愈新自良醫視之其所繇傳染要不離於本<lb/>
病而巳誰生厲階至今爲梗豈能不追歎於獻<lb/>
吉哉門下力學掞文卓然有志於古學者也故<lb/>
敢爲門下誦其所聞願門下於古詩解壹本古<lb/>
人爲解故而盡削妄庸附會之語庶幾古學粲<lb/>
然復明於世其爲功於斯文也誰能尚之昌黎<lb/>
有云蚍蜉撼大樹可笑不自量僕學殖荒落丈<lb/>
<pb n="KR4f0010_SBCK_079-11a"/>
筆衰退於文墨事誠不足以當蚍蜉顧其從事<lb/>
於斯深思而詳說之蓋有日矣如世之叫囂跋<lb/>
扈撼前修以要名者自分無有惟門下裁而敎<lb/>
之某再拜<lb/>
　　與京口性融老僧書<lb/>
不肖孽深障重慈母奄逝伏承大德遠賜弔唁<lb/>
法門眷屬慈悲哀愍感泣之餘不勝隕絶承示<lb/>
敎著述種種屬累流通證明雖在苫塊之中五<lb/>
內崩潰倘能仰宣佛法卽可俯答慈恩自當瀝<lb/>
血敷文滴淚和墨豈敢以荒迷爲辭廢業自解<lb/>
<pb n="KR4f0010_SBCK_079-11b"/>
哉第展轉思惟殊多疑惑庸敢披露眞心酬諮<lb/>
下問竊嘗謂大藏經論浩如煙海諸大法師論<lb/>
師疏鈔注解不啻入海算沙雖復窮年硏味皓<lb/>
首披陳尚不能了後人更於何處别出手眼縱<lb/>
復有一知半見自謂名通譬諸日月中天而爝<lb/>
火螢火依微自炤不亦勞而無功乎維摩結所<lb/>
說經做秀才時曾閱肇公疏義言簡義精嘗謂<lb/>
如郭象注莊王弼解易可以離經而孤行也今<lb/>
之擬微於肇公同乎異乎如其同也何取於以<lb/>
水濟水曾無益乎牛毛徒自添其蛇足如其異<lb/>
<pb n="KR4f0010_SBCK_079-12a"/>
也不冒吳楚僣王之譏則貽武夫亂玉之誚矣<lb/>
法華直解未遑諦觀援例斷駮當亦如是楞嚴<lb/>
一經集長水之會解經無盡之刪定近代又有<lb/>
交光法師親承記莂大闡密微師之要領指歸<lb/>
何若豈欲效評唱之宗風以文句爲牽勸乎且<lb/>
以宗判敎則尋行數墨畢竟剜肉成瘡以敎明<lb/>
宗則句後聲前又是無風起浪徒滋學人之擬<lb/>
議未蒙佛祖之印可殆不如不作之爲愈也目<lb/>
連願法具見慈心循本而談亦有未安試請大<lb/>
德深自思惟果能具目連之六通向如來之王<lb/>
<pb n="KR4f0010_SBCK_079-12b"/>
覺撈籠含識津筏幽明不妨代金口爲宣說現<lb/>
白毫而濟度若猶未也則水陸之齋儀慈悲之<lb/>
法懺翹勤頂禮利益弘多何必擅立科儀自創<lb/>
壇宇以世法喩之內制掌之閣臣外制草於翰<lb/>
苑欽承　帝命口代　天言又必先呈　御覽<lb/>
後付尚璽然後渙汗風行絲綸雷動若使六卿<lb/>
競管詞頭百辟爭揮書命則王言出自多門詔<lb/>
令能無掛壁吾有以知其不可也願法之作未<lb/>
知以何事因緣奉何佛勑㫖誓願之力固不唐<lb/>
捐矯誣之嫌殆亦未免更須求大悲智人重加<lb/>
<pb n="KR4f0010_SBCK_079-13a"/>
勘辨耳昔人感婆子機緣立焚疏鈔伏願大德<lb/>
狥芻蕘之狂言回桑榆之末炤於鄙人作婆子<lb/>
觀於諸著述作疏鈔觀但能然祖龍一炬之火<lb/>
卽是演法門無盡之燈心光炳然大千俱了若<lb/>
不肖見短察眉過滋多口惟有然燈炷香向佛<lb/>
前發露懺悔而巳知我罪我惟師命之上巳後<lb/>
一日謙益稽顙再拜<lb/>
　　與卓去病論經學書<lb/>
謙益頓首前辱示經解數篇置几案閒偶一繙<lb/>
閱得詩二傳考有詩傳宗端木之語蹷然而起<lb/>
<pb n="KR4f0010_SBCK_079-13b"/>
曰世安得有此書恨無從取而徵之讀至終篇<lb/>
乃盍然而笑曰古今經傳之疑義有必須詳考<lb/>
曲證而後明者有可一言而決者所謂可一言<lb/>
而決者此類是也前漢儒林傳魯人申公爲魯<lb/>
請齊人轅固生爲齊詩燕人韓嬰爲韓詩趙人<lb/>
毛長傳詩是爲毛詩毛詩傳自子夏隋經籍志<lb/>
謂毛詩序子夏所創毛公及東漢衞宏所潤益<lb/>
先儒相承授受如是而巳子貢之詩傳傳之者<lb/>
三家耶大小毛公耶古書之淪亡而晚出多矣<lb/>
齊建武中得尚書舜典於大桁晉太康中得紀<lb/>
<pb n="KR4f0010_SBCK_079-14a"/>
年師春於汲縣此書何從而得之孟喜從田王<lb/>
孫受易得易家候隂陽災變書詐言田生且死<lb/>
時枕䣛獨傳喜梁丘賀謂安得此事喜之詐僞<lb/>
曲說史猶爲證明其非安有端木之詩傳與西<lb/>
河比肩竝出而自漢及隋不著經籍者乎近儒<lb/>
尊之者曰傳鴟鴞則知金縢居東爲避魯而孔<lb/>
書致辟管叔之說妄傳楚宮則知春秋城楚丘<lb/>
爲內詞而三傳封衞之說妄夫周公之誅管蔡<lb/>
也齊桓公之存三亡國也載在經史炳如日星<lb/>
信斯言也六經尚書三傳皆當束之高閣燔爲<lb/>
<pb n="KR4f0010_SBCK_079-14b"/>
刼灰而左氏公穀司馬遷毛鄭以下諸大儒皆<lb/>
千古眯目瞽聽寱言狂易之人乎誕誣不經莫<lb/>
此爲甚而去病不以爲異何也以中庸九經分<lb/>
配小雅諸什而以鶴鳴一章配修身冠小雅之<lb/>
首程朱表章中庸之後委巷小生無知杜撰自<lb/>
納敗闕首尾畢露其陋尤甚於豐坊之僞石經<lb/>
以去病之高明淹雅老於斯文不肯一筆抹摋<lb/>
顧爲稱量比擬曰詩傳毛傳孰異孰同孰得孰<lb/>
失此不亦勞而無功用心於無所用乎譬之有<lb/>
遺矢於此一人逐而甘之以爲觥飮也又一人<lb/>
<pb n="KR4f0010_SBCK_079-15a"/>
從旁正之曰是有擇焉其可嗜者五穀之精英<lb/>
其他則糞穢也甘之者可謂大愚矣從而正之<lb/>
者亦未可以爲智也引喩不經聊以發去病一<lb/>
笑耳六經之學淵源於兩漢大備於唐宋之初<lb/>
其固而失通繁而寡要誠亦有之然其訓故皆<lb/>
原本先民而微言大義去聖賢之門猶未遠也<lb/>
學者之治經也必以漢人爲宗主如杜預所謂<lb/>
原始要終尋其枝葉究其所窮優而柔之饜而<lb/>
飫之渙然冰釋怡然理順然後抉擿異同疏通<lb/>
疑滯漢不足求之於唐唐不足求之於宋唐宋<lb/>
<pb n="KR4f0010_SBCK_079-15b"/>
皆不足然後求之近代庶幾聖賢之門仞可窺<lb/>
儒先之鈐鍵可得也今之學者不然汨沒於舉<lb/>
業眩暈於流俗八識田中結轖晦蒙自有一種<lb/>
不經不史之學問不今不古之見解執此以裁<lb/>
斷經學秤量古人其視文周孔孟皆若以爲堂<lb/>
下之人門外之漢上下揮斥一無顧忌於兩漢<lb/>
諸儒何有及其耳目回易心志變眩疑難橫生<lb/>
五色無主則一切街談巷說小兒竪儒所不道<lb/>
者往往奉爲元龜取爲指南此無他學問之發<lb/>
因不正窮老盡氣而不得其所指歸則終於無<lb/>
<pb n="KR4f0010_SBCK_079-16a"/>
成而巳矣嗚呼有歐陽公之才然後可以黜繫<lb/>
辭有朱子之學然後可以補大學然而君子猶<lb/>
疑之以爲如是則不足以闢王充之問孔誅楊<lb/>
雄之僣經也若近代之儒膚淺沿習繆種流傳<lb/>
嘗見世所推重經學遠若季本近則郝敬踳駮<lb/>
支蔓不足以點兔園之冊而當世師述之今與<lb/>
漢唐諸儒分壇立墠則其聽熒詩傳認爲典記<lb/>
也又曷怪乎孔子曰述而不作信而好古吾以<lb/>
爲今人反之曰作而不述疑而好今何也以其<lb/>
疑於古不疑於今知援今而證古不知援古而<lb/>
<pb n="KR4f0010_SBCK_079-16b"/>
證今也又曰學而不思則罔思而不學則殆吾<lb/>
以爲今人又反之曰學而不學則罔思而不思<lb/>
則殆非不學不思也學非其所學而思非其所<lb/>
思也僕少不通經長而失學今老矣親見去病<lb/>
專勤憤悱從事於經學白首紛如不知老之將<lb/>
至以爲今之經神儒宗非吾所逮及也又不自<lb/>
滿假虚心下問故因論詩傳而放言之以求正<lb/>
焉身雖懵於經學不知一二猶冀百世之下得<lb/>
吾言而存之可以箴俗學之膏肓而起其廢疾<lb/>
也去病其終有以敎之無以爲狂瞽而舍我焉<lb/>
<pb n="KR4f0010_SBCK_079-17a"/>
幸甚幸甚謙益再拜<lb/>
　　跋語<lb/>
式耜編纂先生文集諸體略備而書牘猶寥<lb/>
　寥數章蓋先生少而高簡自命無投知自炫<lb/>
　之啓壯而登朝所言大抵關於國是人材不<lb/>
　欲以先覺居已不欲以私恩示人故槩從削<lb/>
稿式耜亦編輯末繇也猶記戊辰首夏聞式<lb/>
　耜掖垣之信喜而寓書長安諄諄勗勉其略<lb/>
　曰凡人立朝先於布局有爲數十世之局者<lb/>
　有爲數十年之局者遞而降之有爲不終朝<lb/>
<pb n="KR4f0010_SBCK_079-17b"/>
　之局矣欲速見小進銳退速無論營身家保<lb/>
　妻子之徒卽果有志於功名氣節而見不出<lb/>
　目睫志不在久遠亦所謂爲不終朝之局者<lb/>
　也今幸遇　維新之朝事不世出之主不以<lb/>
　此時爲國家持數十世之局其何以副淸時<lb/>
　報　聖主乎足下今日旣當事當以辨别人<lb/>
　才邪正爲第一義某樸而忠某材而奸某訥<lb/>
　而賢某辨而佞大都忠國家利社稷者必忠<lb/>
　不忠國家不利社稷者必奸忠者必眞奸者<lb/>
　必僞眞者多攘多拙僞者必佞必巧以此衡<lb/>
<pb n="KR4f0010_SBCK_079-18a"/>
　之百不失一苟其不忠國家不利社稷則雖<lb/>
　營三窟之巧借百足之助口舌瀾翻心力翕<lb/>
　張必當鋤而去之剪而薙之若其他不關宗<lb/>
　社利害不係善類消長有可以功名驅使可<lb/>
　以名義攝持者一一當渙羣散黨引而歸之<lb/>
　大道如此則仕路日淸人才日冨元氣日厚<lb/>
　此爲國家持數十世之局者也新咨中賢者<lb/>
　蔚起幸以此意眞切商量必有同聲同氣羣<lb/>
　起而應求者太平之期可立而待也卽此一<lb/>
　篇先生立朝之槩不可想見乎蓋先生平生<lb/>
<pb n="KR4f0010_SBCK_079-18b"/>
　持論一味主於和平絶無欹帆側柁之意特<lb/>
　忌者不知必欲以伐異黨同之見盡力排擠<lb/>
　使之沉埋挫抑槁項山林而後快假使先生<lb/>
　得乘時遘會吐氣伸眉以虛公坦蕩之懷履<lb/>
　平康正直之道與天下掃荆棘而還太和雍<lb/>
　熙之績豈不立奏而無如天心未欲治平人<lb/>
　事轉相撓阻歲月云邁白首空山徒令其垂<lb/>
　老門生閉戸誦讀共抱圜桃之歎此式耜於<lb/>
　編纂之餘而竊不勝世道之感也因幷述之<lb/>
　以綴於後崇禎癸未八月門人瞿式耜謹跋<lb/>
<pb n="KR4f0010_SBCK_079-19a"/>
</p>
<p>
牧齋初學集卷第七十九<lb/>
<pb n="KR4f0010_SBCK_079-19b"/>
</p>
<p>
</p>
  </div>
</body>
</text>
</TEI>
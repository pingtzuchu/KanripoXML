<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_081-1a"/>
牧齋初學集卷第八十一<lb/>
　疏<lb/>
　　五臺山募造尊奉<lb/>
欽賜藏經寶塔疏<lb/>
五臺山普濟法雲等寺各有尊奉藏經　皇明<lb/>
弘治萬曆兩朝先後欽賜者也洪惟我　孝宗<lb/>
敬皇帝奕世肆德天下歸仁迨及我　神宗顯<lb/>
皇帝乆道化成軌迹夷易是以琳宮寶塔移兠<lb/>
率於人閒玊軸琅函徧山川爲海藏觀五臺之<lb/>
頒賜若此則四海之尊崇可知蓋我佛塵刹現<lb/>
<pb n="KR4f0010_SBCK_081-1b"/>
身實爲二聖故斯世撈籠被化遠及百年惟<lb/>
豐亨豫大之靡嘗致奴虜寇盜之交作兵燹纏<lb/>
綿於赤縣干戈旁午於靈山崇禎六年九月流<lb/>
寇入焉七年七月逆奴入焉奴則旋去而復來<lb/>
寇則久踞而後遁赤麋辮髪更番選佛之塲螘<lb/>
賊羯胡蹂踐淸凉之國摉金剔玉腥穢佛身碎<lb/>
錦剝綾毁傷法寶飛灰蕩燼慘悽經雷火之輪<lb/>
雨血風毛恍愡洒人天之泣比丘妙象感是因<lb/>
緣誓欲庋此殘經鎭以寶塔將諮謀於介衆乞<lb/>
唱導以一言余惟萬曆全盛之時正三寶昌明<lb/>
<pb n="KR4f0010_SBCK_081-2a"/>
之運北胡削衽受戎索於法王西虜扣關回狼<lb/>
心於佛乗肆我皇風之宣畼彌增佛日之光明<lb/>
刼運漸開風流滋下鬬諍之禍國種彼刀兵貪<lb/>
黷之殃民慘於殺掠島夷冒帝釋之名號魔民<lb/>
倒龍象之刹竿凡玆孽蠧之萌芽皆是氛祲之<lb/>
徵兆欲躋昭夏應仰慈恩山僧之誓願聿堅我<lb/>
佛之鑒觀斯在所建之塔非塔卽諸佛之全身<lb/>
所藏之經非經乃諸佛之慧命一旦浮圖建竪<lb/>
雀離涌見於虛空從此多寶輝煌龍藏何殊於<lb/>
半滿顯惟　列聖御寶刹以周天佑我　聖皇<lb/>
<pb n="KR4f0010_SBCK_081-2b"/>
乗金輪而柱地威神炬燭則犬羊戎馬投戈聆<lb/>
替戾之音聲慈炤燈明則南戸左言率土現窣<lb/>
波之影像彌天寶網修羅永遁於藕絲匝地金<lb/>
繩震旦盡登於蓮界卜年卜世比國祚於塵沙<lb/>
　聖子神孫鞏皇圖於法界如上功德資廣長<lb/>
以證明若欲稱揚書海墨而難罄崇禎十年九<lb/>
月嘗熟錢謙益謹疏<lb/>
　　西方蓮社小引<lb/>
愈光上人𣑽行精嚴住持畿南之永聖寺海內<lb/>
學士大夫過斯地者靡不停驂解鞍參禮扣擊<lb/>
<pb n="KR4f0010_SBCK_081-3a"/>
信宿而後去丁丑初夏余被急徵抵新城去上<lb/>
人所居不一舍有感於杜子美宿大雲寺贊公<lb/>
房之事申旦不寐枕上成四詩及抵寺而上人<lb/>
巳赴碧雲講席洞門深院梵放鍾殘詠子美沃<lb/>
野塵沙之句與其徒佇立久之徘徊悒怏而去<lb/>
所作四詩不復繕寫亦不復省記爲何語矣戊<lb/>
寅秋余解獄南歸上人順世巳逾年枉道出高<lb/>
陽不復過高橋拜上人影堂殊以爲恨今年其<lb/>
上首弟子龍埜訪余山中奉上人遺命將糾合<lb/>
宰官居士結西方蓮社於寺中請余一言以爲<lb/>
<pb n="KR4f0010_SBCK_081-3b"/>
唱導嗟夫斯寺也當神京之要路居扶風之上<lb/>
游馬足塵飛車輪霧合當其戒徒御騁輶軒綸<lb/>
閣闕員延英促對往往望招提而掉臂聽𣑽唄<lb/>
而攅眉一旦權失寵衰時移物換漢相憂養牛<lb/>
之賜秦市思逐兔之游政事堂中覽州圖而悸<lb/>
悼夕陽亭畔仰藥盌以流連當斯時也顧欲羨<lb/>
山寺之高眠聽禪堂之粥鼓其可得乎若乃刀<lb/>
兵刼起刑獄政煩白骨靑燐猶入深閨之夢單<lb/>
衣葦席半爲通籍之人嗟玉石之俱焚感蕙芝<lb/>
之互歎丁玆殺運哀我生民不空門之歸也不<lb/>
<pb n="KR4f0010_SBCK_081-4a"/>
樂邦之往也將安往乎將安歸乎愈先運無緣<lb/>
之慈流宿因於沒世龍埜發廣大之願傳遺鉢<lb/>
於師門唱此勝緣共延法侶將使天涯道路轉<lb/>
盻西方宦海風波回頭彼岸春明門外無非覺<lb/>
路津梁王舍城中盡是華嚴樓閣不獨同登寶<lb/>
筏受佛勑於再來抑可長䕶金輪報國恩於無<lb/>
盡余也菰蘆長物草土餘生以是因緣遥爲贊<lb/>
歎欲懺鋃鐺之業債聊舒筆墨之光明嘗寂光<lb/>
中知上善必爲印可塵沙刼裏仗諸佛共賜證<lb/>
明云爾<lb/>
<pb n="KR4f0010_SBCK_081-4b"/>
　　化城寺重建大殿疏<lb/>
雙溪化城寺者徑山興福萬壽禪寺之下院也<lb/>
接待之工經始於佛日化城之號肇錫於寧宗<lb/>
歲月滋深壞成相續牛眠馬鬛兆域族於寶坊<lb/>
鳥革翬飛尋斧縱乎行樹斷碑欲泐遺礎僅存<lb/>
嗟像敎之式微蓋人天之有待今兵部右侍郞<lb/>
總督薊遼本如吳公最初承紫栢之付囑身任<lb/>
金湯旣而作牧伯於斯邦大弘誓願爰有尊宿<lb/>
號曰鎧公實惟仔肩罔惜膚髮于是機緣輻輳<lb/>
攝折雙施革靣革心非焦瑕之設版我疆我理<lb/>
<pb n="KR4f0010_SBCK_081-5a"/>
若汶陽之歸田形勝頓還灌莽斯闢琅凾貝葉<lb/>
咸有庋棲軍持漉囊于焉至止禪誦不改像設<lb/>
有嚴名曰化城實則寶所矣鎧公草昧伊始規<lb/>
畫方新逝將大建法幢重搆寶殿忽焉順寂時<lb/>
不待人其法嗣曰慈門德公念本師之云亡慨<lb/>
墜言之猶在矢志紹述努力經營吳公乃自薊<lb/>
門詒書某曰吾子德公之族姓而鎧公之雅游<lb/>
也無靳一言以告四衆余惟吳公身連重鎭道<lb/>
栖空門鈴柝相聞而鐘魚互答夕烽傳報而禪<lb/>
燈湛然故能視空有爲一如融理事而無碍且<lb/>
<pb n="KR4f0010_SBCK_081-5b"/>
公䕶塔廟如頭目則何忍三韓之故土陷彼犬<lb/>
羊憫衆生如裏毛則何忍遼海之遺黎沒於湯<lb/>
火運慈悲爲神武借撻伐爲撈籠則白山可夷<lb/>
黑水可塞腥羶可以爲淨土椎髻可以爲佛奴<lb/>
以是機緣熾然建立竪浮圖於雲際固將譬彼<lb/>
聚沙移兠率於人閒又復何殊折草哉斯言也<lb/>
塵沙諸佛大千刼內自應彈指證明紫栢諸公<lb/>
嘗寂光中亦有合掌讃歎云爾<lb/>
　　一樹菴募造佛殿疏<lb/>
崇禎庚午孟冬余與孟陽共栖拂水山居太空<lb/>
<pb n="KR4f0010_SBCK_081-6a"/>
上人過而訪焉於時霜楓未落秋潦始淸停車<lb/>
則千林放紅晏坐則萬頃韻碧上人顧而樂之<lb/>
留連旬月然且别去乃踵門而請曰性融所居<lb/>
一樹菴在新安黃羅山中偕同衣性智經營滋<lb/>
久庵廬一新住持有嚴禪誦不絶惟此如來之<lb/>
像設尚無殿閣以莊嚴敢祈一言以告四衆余<lb/>
惟能仁之慈願歷河沙而不窮象敎之冥摉書<lb/>
海墨而未了况玆庵締搆之終始與上人履歷<lb/>
之因緣孟陽所敘次緣起備矣余復何言哉余<lb/>
嘗謂壞空成住上觀千歲則塵沙之器界歷然<lb/>
<pb n="KR4f0010_SBCK_081-6b"/>
報應果因近考目前則昆明之刼灰如在惟玆<lb/>
徽郡昔號繁雄旋觀寅卯之閒幾成百六之會<lb/>
虎入邑而傅翼豖擇人以磨牙絳帕黃旗布地<lb/>
有模金之尉朱提赤仄傾家無避債之臺僇辱<lb/>
橫及於妻孥屠殺不免於雞狗亂將作矣閔孰<lb/>
甚焉一旦天晶日明波恬浪息仰父俯子無虞<lb/>
瓜蔓之抄戸誦家絃盡脫葦笥之籍黃白之山<lb/>
林無恙金銀之氣色如新凡此　皇恩誰非佛<lb/>
力當知昔年之水火竝衆生之業識所招則今<lb/>
日之淸寧正我佛之光明所被誠欲迎和而避<lb/>
<pb n="KR4f0010_SBCK_081-7a"/>
殺無如植福以種因况此邦之人夙饒物力結<lb/>
構則丹楹刻桷上薄雲霄宴會則胹鼈臇鳬下<lb/>
窮水陸捐華屋一椽之直省玉筵一金之需用<lb/>
以回向佛門庀治精舍聚沙可以建塔累土可<lb/>
以爲山兩上人無著天親業已現身而應化諸<lb/>
善信慈悲法喜何難彈指而落成哉上人曰善<lb/>
哉融等將奉此木鐸開彼金繩子他日腰包扣<lb/>
訪樂觀厥成可也<lb/>
　　徑山募造大悲閣疏<lb/>
雙徑山中有一比丘名曰大舟發大願心願於<lb/>
<pb n="KR4f0010_SBCK_081-7b"/>
此山起大樓閣作大悲菩薩像建大悲懺壇誓<lb/>
願利益有情紹隆三寶俾此山中祖師代興重<lb/>
規疉矩熾然建立如唐宋時走五百里踵居士<lb/>
門願得一言以爲昌導居士合掌讃歎而語之<lb/>
曰大悲觀世音以八萬四千母陀羅臂八萬四<lb/>
千淸淨寶目遍入微塵國土拯拔一切有情離<lb/>
諸苦惱種種善巧方便現身說法必以時節因<lb/>
緣爲主如華嚴普門品所陳是也佛言一切國<lb/>
土種種災難起時當造千眼大悲像誦持大悲<lb/>
心陀羅尼神呪能使敵國歸降雨暘時若百官<lb/>
<pb n="KR4f0010_SBCK_081-8a"/>
萬民皆行忠赤諸龍鬼神靡不擁䕶今　聖天<lb/>
子在宥天下具正等覺乗轉輪位謂非大悲菩<lb/>
薩現身不可也然而東虜游䰟尚在海內奸宄<lb/>
閒作　宵衣旰食四顧而未舍然是豈山川鬼<lb/>
神有不率俾而百官萬民有未盡忠赤者與<lb/>
成祖文皇帝御製大悲經呪序曰如來化導首<lb/>
重忠孝忠臣孝子跬步之閒卽見如來如其不<lb/>
然轉盻之閒卽成地獄末法衆生造孽深重不<lb/>
忠不孝上干天地之和下結山川之沴故水旱<lb/>
刀兵之刼起而應之當此時節因緣化導忠孝<lb/>
<pb n="KR4f0010_SBCK_081-8b"/>
消疵癘以還太和牢籠拔濟人王法王之願力<lb/>
均有賴焉　文皇帝之心其卽　今皇帝之心<lb/>
亦卽大悲菩薩之心也歟山僧野衲麻鞋草食<lb/>
無蒿目當世之志以何因緣弘發誓願豈非塵<lb/>
沙諸佛所䕶念而　文皇帝之靈實式憑之者<lb/>
歟大舟勉之吾知吳會之閒金錢布地飛樓傑<lb/>
閣如兠率天宮下移人世在一彈指閒而巳<lb/>
　　天台山天封寺修造募緣疏<lb/>
佛法之有宗敎律也譬之一鼎三足不可闕一<lb/>
者也然而權實隱顯開遮歷然各視其時節因<lb/>
<pb n="KR4f0010_SBCK_081-9a"/>
緣以爲唱導譬之醫王因病發藥寒熱溫凉君<lb/>
臣佐使用得其當卽烏頭狼毒皆可以療病苟<lb/>
爲不然則用參苓以殺人與毒藥何異哉萬曆<lb/>
年中諸方有三大和尚各樹法幢紫栢以宗雲<lb/>
棲以律憨山以敎三家門庭稍别而指歸未嘗<lb/>
不一譬之近世名醫其亦猶東垣河閒丹溪之<lb/>
診治不執一方而能隨方療病者歟三老旣沒<lb/>
魔外煩興上堂下座戲比俳優瞎棒盲拳病同<lb/>
狂易聾瞽相尋愈趨愈下師巫邪說施符呪棗<lb/>
亦皆借口參禪誑惑愚昧邪師惡道下地獄如<lb/>
<pb n="KR4f0010_SBCK_081-9b"/>
箭射良可悲也良可懼也長夜將旦台敎聿興<lb/>
鬼神爲之唱緣人天爲之呵䕶喚迷頭者必資<lb/>
明鏡刮眯目者必仰金箆攻台敎以治狂禪庶<lb/>
幾廢疾可興膏肓可砭立方療病其莫先於此<lb/>
乎天台寺萬曆某年不戒於火比丘某發大誓<lb/>
願勵志修復而乞余言以告四衆嗟乎寺之火<lb/>
也火於正敎將熸之時比其修也修於狂禪漸<lb/>
息之日天火之以示戒而人修之以顯法除舊<lb/>
布新扶衰革弊其亦有因緣時節示現於其閒<lb/>
乎我知斯寺熾然建立智者大師現身佛刹如<lb/>
<pb n="KR4f0010_SBCK_081-10a"/>
寶羅網豈待余言爲讃歎哉<lb/>
　　華山寺募緣疏<lb/>
吳郡華山寺者晉支公遁擁錫地也靈峯鬱起<lb/>
靑牛垂度世之文古㵎奔流白馬著飛山之跡<lb/>
蓮花一瓣六時之刻漏交傳烏道千尋七寳之<lb/>
樹聲競奏雲棟風窻信物外靈眞之宅殘燈仄<lb/>
壁豈人閒香火之宮自榛蕪載闢於千年而謡<lb/>
諑僅存其一畝禪誦不改衣裓之巢鷃暫驚雲<lb/>
樹依然洗鉢之孤猿乍返居士旣惟力以䕶持<lb/>
名僧乃應機而至止演四十九年之法笑比拈<lb/>
<pb n="KR4f0010_SBCK_081-10b"/>
花剖一百八句之宗頭能點石印以息心似化<lb/>
人之語幻叅必了義猶谷響之答泉可謂釋網<lb/>
重維靈山生色者巳然而班荆布席茂草尚深<lb/>
於法堂捉麈譚經天花僅散於丈室將薙草崇<lb/>
基依巖表刹功德譬之河沙唱導先乎隻字余<lb/>
惟今代像敎淩夷波旬放恣濟空山而設版逐<lb/>
法王爲逋客攘臂仍之恬不爲怪矣今夫高岸<lb/>
爲谷屈指巳移刼火洞然大千俱壞何况功名<lb/>
舟壑薤上之露易晞第宅滄桑局內之棋不定<lb/>
一旦金穴旣圯銀海不飛碧血化爲鬼燐黃腸<lb/>
<pb n="KR4f0010_SBCK_081-11a"/>
穿爲兔穴而空門之鐘磬暎玉匣以傳聲古殿<lb/>
之燈火拂金蚕而流炤䰟游知媿灰冷何堪人<lb/>
皆爲佛法而拊心余則愍斯人而雪涕且土固<lb/>
有宜物各有主卽使佞佛匪福謗法無郵而經<lb/>
像煙銷改精舍爲甲乙之第𣑽唄響絶鞠花宮<lb/>
爲禾黍之塲蘭宇擥悲松巖獻誚是可忍也誰<lb/>
能說之嗟乎佛法無諍象法有爲凡具信心各<lb/>
發弘誓使殿閣相望丹靑竝勒金姿寶相三身<lb/>
璀璨於中天白足赤髭四花炤曜於萬品則揭<lb/>
慧日於昬衢在我不徒自利而扇凉風於火宅<lb/>
<pb n="KR4f0010_SBCK_081-11b"/>
使彼亦復無他苟能讃歎於斯言卽可廻向乎<lb/>
諸佛<lb/>
　　重修虎丘雲巖寺募緣疏<lb/>
虎丘雲巖寺之燬於火也蓋八年於此矣丙子<lb/>
二月相國茂苑公投簪海岸邀野老以來游載<lb/>
酒松關偕同人而至止於時風物駘蕩花柳芳<lb/>
姸相與縱覽雲山俛仰今昔香樓金道無復舊<lb/>
觀架壑梯巖僅存遺址天荒地老悲昆明之刼<lb/>
灰鬼爛神焦悵陸渾之新火琅函寶笈仰惟<lb/>
英廟之奎章尚爾騰輝於草木金鳬白虎𬗟想<lb/>
<pb n="KR4f0010_SBCK_081-12a"/>
中吳之地脉能無寄旺於林臯靈山遭灰墨之<lb/>
刑同罹一刼福地具莊嚴之相終免三輪山僧<lb/>
旣袒右而告哀羣公咸虗左而授簡資其固陋<lb/>
俾爲秉韋之先相此機緣用作布金之導余觀<lb/>
吳下長安之甲第錯列堦衢雒陽之名園彌望<lb/>
阡陌然而土木日廣工作滋興役鬼神而不休<lb/>
靡金錢而無算其於玆山則未聞有咄嗟檀施<lb/>
歡喜經營者亦獨何歟夫燥濕暑寒宜有闔廬<lb/>
之辟歌哭聚族豈無輪奐之稱若乃廣廈曲<graphic n="KR0999" url="https://raw.githubusercontent.com/kanripo/KR-Gaiji/master/images/KR0999.png" mimeType="image/png"/>
制逾北第右平左墄僣儗西都故知傳舍之閱<lb/>
<pb n="KR4f0010_SBCK_081-12b"/>
人亦懼高明而瞰室一旦金還車子夢醒役夫<lb/>
朱戸丹靑俄爲外廐黃衫步輦忽降中堂玉盞<lb/>
金杯取次資爲口實斲椽礱石寧渠寫入劵書<lb/>
嗟何及矣不亦愚乎有白傳之文章斯可以居<lb/>
履道之亭舘有晉公之勳業斯可以治集賢之<lb/>
池臺怪石奇峯遠摉磐固之苗裔丹楹綺戸近<lb/>
撫威遠之家園方謂奥突風樓幷攅一室更詫<lb/>
十洲三島幻出人閒何待高傾而曲平早巳壑<lb/>
譏而峯誚袁廣漢之花木移置上林何將軍之<lb/>
山林鞠爲茂草固其所也又何歎乎若能省彼<lb/>
<pb n="KR4f0010_SBCK_081-13a"/>
錢刀惜其物力追昔賢捨宅之意佽今日興復<lb/>
之工以名山爲園林園林莫佳焉以古寺爲第<lb/>
宅第宅莫甲焉以靑山白社爲主人則主人嘗<lb/>
在不須悲更易於王侯以高人勝流爲徒侶則<lb/>
徒侶不孤無事戒傷殘於草木東西二寺之名<lb/>
勝固將煥發千年珣珉二王之風流何難接踵<lb/>
後世哉若夫紹興之經藏修佛事於戎馬倥<graphic n="KR1555" url="https://raw.githubusercontent.com/kanripo/KR-Gaiji/master/images/KR1555.png" mimeType="image/png"/>
之時則張魏公逗機而說法永樂之興修表佛<lb/>
刹於神聖雍熈之日則楊文貞順化而鋪文凡<lb/>
我龍象之倫竝了金湯之義願力堅固一切如<lb/>
<pb n="KR4f0010_SBCK_081-13b"/>
來所證明因果弘多無煩窮子爲唱導者也崇<lb/>
禎九年三月虞山老民錢謙益疏<lb/>
　　募修開元寺萬佛閣疏文<lb/>
我　太祖乗金輪以御世嘗稱佛氏之敎幽贊<lb/>
皇綱　列聖繼承崇奉不替三百年來華夏乂<lb/>
安戎狄賔服華嚴世界涌現於閻浮提何其盛<lb/>
也　神廟之末泰西狡夷竄入中夏蟻聚蜾傳<lb/>
久而益滋士庶惑其敎者敢於背違　祖訓毁<lb/>
棄佛像甘爲左食侮言之徒未幾而羯奴叛蓮<lb/>
妖興生民塗炭王師在野刀兵之禍迄今未艾<lb/>
<pb n="KR4f0010_SBCK_081-14a"/>
卒有興嗟於被髮邵氏致感於聞鵑西敎之來<lb/>
識微之君子不能不爲之三歎也今年奴越畿<lb/>
輔躪山東血肉狼籍骸骨撑柱蓋燕趙齊魯之<lb/>
閒旁趨倒植背佛乗而崇西敎者多矣宜其及<lb/>
也開元寺僧海能慨寺後萬佛閣久圯以修復<lb/>
爲巳任吳君子張異度徐九一皆感其精誠爲<lb/>
之唱導而屬余以一言先之余惟今天下奴寇<lb/>
交訌淮海震動而吳中獨不受兵此　聖天子<lb/>
之福力也亦佛力也然西敎之浸淫闌入亦有<lb/>
年矣釁生而孽牙不可以不備開元建自赤烏<lb/>
<pb n="KR4f0010_SBCK_081-14b"/>
石佛因緣宣布於震旦於斯地也作危樓傑閣<lb/>
供養諸佛爲人天之眼目士庶瞻禮見像起信<lb/>
其必能仗金剛力墮彌戾車我知西敎不崇朝<lb/>
而滅熄矣于以仰祝　萬壽寧風旱彌刀兵俾<lb/>
吳中永爲樂邦佛國而海內重覩金輪之盛豈<lb/>
不休歟昔僞吳張氏改易開元臥佛爲立佛吳<lb/>
中脊脊不寧國初重建臥佛有時和年豐之瑞<lb/>
開元居郡治之坤方其興圯修廢於郡國形勝<lb/>
不可謂無關也余願吳之君子慨然布金俾不<lb/>
日成之可矣<lb/>
<pb n="KR4f0010_SBCK_081-15a"/>
　　北禪寺興造募緣疏<lb/>
吾郡之北禪寺卽唐之乾元寺皮陸集中所云<lb/>
戴宅蓋戴逵與其子顒捨宅爲之宋祥符中賜<lb/>
名大慈講寺其詳見於顧逋翁趙子昻記中本<lb/>
朝興圯不一隆慶萬曆之閒三空恩公量虛惠<lb/>
公野懷果公相繼住持三公之後有熙遠胤公<lb/>
深修五定淨持七支盡力宏䕶以起廢接衆爲<lb/>
事而屬余爲唱導之文余惟今世法幢倒折魔<lb/>
外盛行波旬之屬儼作導師師子之蟲推爲龍<lb/>
象聾聚聾而擊鼓瞽扶瞽以拍肩黎丘之奇鬼<lb/>
<pb n="KR4f0010_SBCK_081-15b"/>
殺人子而不疑西土之迷夫失巳頭而狂走佛<lb/>
法之淩夷可謂至於斯極者矣惟兹古寺肇自<lb/>
乾元是法珣法藏二公之所以闡台敎也是淨<lb/>
𣑽法主之所以演法華也是東屛澄炤諸老之<lb/>
所以弘講席也居今之世而欲樹末法之津梁<lb/>
救衆生之狂易非反經明敎遵古德之遺規其<lb/>
道無繇也夫佛法如大地之載衆生從地倒者<lb/>
須從地起經敎爲藥草之療百病中藥毒者還<lb/>
用藥攻知假子之非眞則眞子故在黎丘之鬼<lb/>
禍自銷識迷頭之非我則明鏡了然若多之狂<lb/>
<pb n="KR4f0010_SBCK_081-16a"/>
性立止窮冬凜冽咸借庇於復陶儉歲饉饑均<lb/>
待命於良稷胤等發願興復意在斯乎意在斯<lb/>
乎凡我善信共蕆勝緣風樓月殿溯寂公禪坐<lb/>
之時金磬貝書似皮陸談經之日重耀昬衢之<lb/>
燭盡隳彌戾之車不帷珣𣑽諸老衣鉢嘗新抑<lb/>
亦靈山一會儼然未散矣<lb/>
　　募建表勝寶恩聚奎寶塔疏<lb/>
兹塔之建也故觀察觀復蕭公大發誓願力任<lb/>
仔肩自哲人有摧木之嗟而寶地乏布金之助<lb/>
經始垂及廿載量工僅逾四成厥維艱哉嗚呼<lb/>
<pb n="KR4f0010_SBCK_081-16b"/>
唏矣原夫觀察之造塔願力固歸元於佛事緣<lb/>
起實發因於形家語佛法殆書海墨而不窮論<lb/>
形家乃留更僕而可數蓋邑之有來脉也自沙<lb/>
山而顧山而虞山而縣治結焉邑之有朝水也<lb/>
自曹湖而宛山而華蕩而州蕩而環流聚焉兌<lb/>
龍結則巽維之體勢宜高客水朝則城口之關<lb/>
闌欲緊乃今平沙鋪展分支徑落馬鞍流派奔<lb/>
騰順勢直趨婁水縣治已結無層拱叠衛之形<lb/>
水口長流寡磅礴縈紆之勢山自西來者旣抱<lb/>
我而復去水之東下者欲顧我而不留是以炁<lb/>
<pb n="KR4f0010_SBCK_081-17a"/>
有所鍾我不能審其所會而支有所止彼反得<lb/>
乗其所來屹彼浮圖奠玆巽位內可以朝揖縣<lb/>
治外可以攔截衆流移主客反背之情成龍虎<lb/>
回抱之局在昔東西瀍㵎卜雒所以契龜隂陽<lb/>
流泉居岐於焉相宅又况托因緣於像敎表福<lb/>
德於法輪者哉乃者畚築弛工登馮輟響樹網<lb/>
侵淩於鳥䑕雕角穿穴於雨風未能符儀鳳之<lb/>
祥抑且犯靑烏之忌何也巽爲文章之府塔有<lb/>
卓筆之形人言卓筆無鋒當主文星缺陷且入<lb/>
城而瞻塔猶坐堂而視檻朽木枝撑舉目則覩<lb/>
<pb n="KR4f0010_SBCK_081-17b"/>
戈矛之狀積栱斷爛觀象則應破碎之占是謂<lb/>
勢吉而形凶法當趨全而補缺年來白茆淤塞<lb/>
七浦奔趨昔猶或却而或前今則有瀉而無折<lb/>
譬如千帆競鷺萬馬橫馳違蜿蜒翔舞之經犯<lb/>
簾刼箭割之讖水局旣汗漫莫鎖龍身將阧洩<lb/>
無餘陵谷之變如斯桑梓之憂曷巳矧斯邑夙<lb/>
稱冨庶久際昇平黑白之業橫陳人物之葘多<lb/>
有而訛言屛息於邑屋奸軌歛跡於郊圻凡我<lb/>
邦國之敉寧孰非佛力之加被帷兹塔廟號曰<lb/>
支提用以表勝而報恩亦能滅惡而生善祥雲<lb/>
<pb n="KR4f0010_SBCK_081-18a"/>
蓋覆故知刼火不焚淨土莊嚴定使三災永息<lb/>
役鬼神而周沙界有若微塵寧風旱而彌烖兵<lb/>
何殊影響此又人天交贊事理同符者矣謙益<lb/>
往覩勝因曾叅末議久慙病廢莫效涓埃爰有<lb/>
老人粤帷戴氏甲子齒逾於綘縣晨昏行比於<lb/>
緇衣載感晬容屢占異夢趣斯塔亟宜建竪不<lb/>
啻三令而五申囑謙益力爲導揚幾於辟咡而<lb/>
提耳嗟乎方今紱冕鶴列俊乂鵾飛卿大夫翹<lb/>
首而分王國之憂都人士拭目而觀用賔之利<lb/>
惟此比閭之有事宜屬版籍之老民古稱謀及<lb/>
<pb n="KR4f0010_SBCK_081-18b"/>
庶人亦曰詢於介衆管仲求識道於老馬田單<lb/>
拜小卒爲神君斯佛勑所以下及蒭蕘在凡夫<lb/>
何敢仰辭筆舌伏望巨公大人善男信女覩形<lb/>
覽勝知鄙言之不爲無稽揆果察因信佛說之<lb/>
歷然有據共矢宏願大施淨財俾雀離之浮圖<lb/>
一新烏目之地形增勝三輪涌地何須玄度重<lb/>
來七寳現前卽是育王出世從上諸佛當共證<lb/>
聚沙之緣庶我愚公亦允叶移山之願天啓七<lb/>
年歲在丁卯八月朔日聚沙居士錢謙益疏<lb/>
　　書西溪濟舟長老冊子<lb/>
<pb n="KR4f0010_SBCK_081-19a"/>
庚辰之冬余方咏唐風蟋蟀之章修文讌之樂<lb/>
絲肉交奮履舄錯雜嘉禾門人以某禪師開堂<lb/>
語錄緘寄且爲乞敘余不復省視趣命僮子於<lb/>
蠟炬燒却颺其灰於溷厠勿令汚吾詩酒塲也<lb/>
獻歲拏舟游武林泊蔣邨策杖看梅徧歷西溪<lb/>
法花憇鄭家庵濟舟長老具湯餠相勞觀其舉<lb/>
止樸拙語言篤摰宛然雲棲老人家風也口占<lb/>
一詩贈之有頻炷香燈頻掃地不拈佛法不談<lb/>
詩之句不獨傾倒於師實爲眼底禪和子痛下<lb/>
一鉗錘耳師以此地爲雲棲下院經營數載未<lb/>
<pb n="KR4f0010_SBCK_081-19b"/>
潰於成乞余一言爲唱導余惟今世狂禪盛行<lb/>
宗敎交喪一庵院便有一尊祖師一祖師便刻<lb/>
一部語錄吟詩作偈拈斤播兩盲聾喑啞互相<lb/>
讃歎架大屋養閒漢展轉牽勸慧命斷絶同陷<lb/>
於泥犂獄中披毛載角宿業未艾良可憫也良<lb/>
可哀也師能守雲棲家法持戒䕶生專勤淨業<lb/>
肯堂肯搆爲雲棲荷擔兒孫當魔外猖披之日<lb/>
隱然爲正法長城天龍鬼神所共䕶念區區下<lb/>
院一茅蓋頭於建立乎何有或謂雲棲立法平<lb/>
穩門頭稍弱其後人未必有竪起脊梁負荷大<lb/>
<pb n="KR4f0010_SBCK_081-20a"/>
事因緣者余以爲不然譬如人家祖父創業重<lb/>
規叠矩子孫懦下不失爲鄕里善人不至爲惡<lb/>
劣敗類滅門絶戸也爲雲棲之弱子猶愈於爲<lb/>
魔外之狂兒也君子創業垂統爲可繼也書之<lb/>
以爲下院募緣序幷以諗於世之爲末法金湯<lb/>
者辛巳仲春聚沙居士書於蔣邨之舟次<lb/>
　　追薦亡友綏安謝耳伯疏<lb/>
同志曰友誼本結于三生今也則亡悲益深于<lb/>
一旦輒陳微悃仰凟慈尊亡友太學生綏安謝<lb/>
兆申少能振奇壯而學道疲精竹素誠萟林之<lb/>
<pb n="KR4f0010_SBCK_081-20b"/>
勞人矢志金湯信法門之爭子乃以命運之蹇<lb/>
兼之疾疢之凶一領靑衫不分生埋于塲屋半<lb/>
生白骨終然死客于道涂嗟戢身之一棺何殊<lb/>
牖下歎藏舟于半夜巳隔生前麈尾劇談尋味<lb/>
齒牙之論蠅頭細字摩娑篋笥之書陳迹依然<lb/>
新吾安在伏念兆申負氣壯往種性多聞惟其<lb/>
以俠而兼儒未免借嗔而作佛捨身布髪固肯<lb/>
爲法而忘軀努目信眉亦多輕死而重氣心依<lb/>
蓮漏久巳種淨土之因緣身入藕絲或恐作修<lb/>
羅之眷屬在凡夫何從何去惟如來悉見悉知<lb/>
<pb n="KR4f0010_SBCK_081-21a"/>
敢以未了之交情仰証無遮之法㑹㳟惟大覺<lb/>
早賜證明放嘗寂光攝旅䰟于孤圓之白月入<lb/>
無生忍銷客氣於方熾之紅爐誓願刹塵窮刼<lb/>
報恩于無量圓融淨穢它生受勑以重來<lb/>
　　爲卓去病募飯疏<lb/>
農山先生學本眞儒仕爲廉吏有包函宇宙之<lb/>
大志而蓋頭僅存其一茅有饑寒溝壑之深心<lb/>
而量腹不充其數口三旬自笑一飽無時原憲<lb/>
之固窮貧也非病潘岳之用拙信而有徵哿矣<lb/>
冨人誰與指道旁之囷傷哉貧士終然泣泉下<lb/>
<pb n="KR4f0010_SBCK_081-21b"/>
之珠敢告同人共思周急或授餐致弟子之養<lb/>
豈必萬鍾或扣門送賣文之錢何妨滿陌無令<lb/>
方朔長羡飽于侏儒如彼淵明亦銜恩于冥報<lb/>
向仁祖而索食故自農山之素心效㣲生之乞<lb/>
醯抑亦我輩之能事謹疏<lb/>
<pb n="KR4f0010_SBCK_081-22a"/>
</p>
<p>
</p>
  </div>
</body>
</text>
</TEI>
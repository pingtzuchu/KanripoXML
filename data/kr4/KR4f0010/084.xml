<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_084-1a"/>
牧齋初學集卷第八十四<lb/>
　題跋二<lb/>
　　記鈔本北盟會編後<lb/>
崇禎巳巳冬奴兵薄城下邸報斷絶越二十日<lb/>
孤憤幽憂夜長不寐繙閱宋人三朝北盟會編<lb/>
偶有感觸輒乙其處命僮子繕寫成帙釐爲三<lb/>
卷古今以來可痛可恨可羞可恥可觀可感未<lb/>
有甚於此書者也　神宗末年奴初發難余以<lb/>
史官里居思纂緝有宋元祐紹聖朋黨之論以<lb/>
及靖康北狩之事考其始禍詳其流毒年經月<lb/>
<pb n="KR4f0010_SBCK_084-1b"/>
緯作爲論斷名曰殷鑒錄上之於朝以備乙夜<lb/>
之覽遷延屛棄書不果就奴氛益熾而余亦冉<lb/>
冉老矣是編之錄其亦猶殷鑒之志乎錄始於<lb/>
政和七年丁酉盡於靖康二年丁未宣政末馬<lb/>
定國題酒家壁詩云蘇黃不作文章伯童蔡翻<lb/>
爲社稷臣三十年來無定論到頭奸黨是何人<lb/>
錄成點筆一過又書此詩於跋尾是冬之小至<lb/>
日虞山老民錢謙益書<lb/>
　　記月泉吟社<lb/>
月泉吟社倣鎖院試士之法以丙戍小春月望<lb/>
<pb n="KR4f0010_SBCK_084-2a"/>
命題丁亥正月望日收卷三月三日揭曉以春<lb/>
日田園雜興爲題收二千七百三十五卷選中<lb/>
二百八十名自第一名羅公福至六十名賞羅<lb/>
縑深衣布筆墨有差送詩賞各有小劄往復主<lb/>
其事者浦陽月泉社詩盟吳渭淸翁主考謝翺<lb/>
睪羽其年前至元二十四年也按胡翰作謝翺<lb/>
傳謂其自勾越之越之南鄙依浦陽江方鳳永<lb/>
康吳思齊亦依鳳三人皆高年俱客吳氏里中<lb/>
柳貫作方鳳墓誌言浦陽吳明府渭與其伯兄<lb/>
弟闢家塾延致先生吳溪上晚善括蒼吳善父<lb/>
<pb n="KR4f0010_SBCK_084-2b"/>
武夷謝臯羽則知翺傳所謂依吳氏以居蓋依<lb/>
渭也睪羽死葬睦之白雲邨其徒吳貴買田祀<lb/>
之月泉精舍貴必渭之子弟也睪羽以丙戍哭<lb/>
信公於越臺丁亥哭於西臺距信公亡五六年<lb/>
正吟社考詩之年也當有宋初亡黍離板蕩之<lb/>
日遺民舊老皆依渭以居渭可謂非嘗人矣西<lb/>
臺慟哭記稱友人甲乙若丙張孟兼之注以吳<lb/>
思齊馮桂芳翁衡實之而不及渭諸爲睪羽立<lb/>
傳者亦不列渭名非吟社之刻則渭幾冺沒無<lb/>
傳余故表而出之本朝程克勤輯宋遺民錄載<lb/>
<pb n="KR4f0010_SBCK_084-3a"/>
王鼎翁謝臯羽輩僅十有一人余所見遺文逸<lb/>
事吳越閒遺民巳不啻數十人欲網羅之以補<lb/>
新史之闕以洗南朝李侍郞之恥世之君子其<lb/>
亦與我同此歎惋者乎癸未初夏日記<lb/>
　　跋汪水雲詩<lb/>
錢塘汪元量字大有以善琴事謝后及王昭儀<lb/>
國亡隨之而北後爲黃冠師南歸其詩見鄭明<lb/>
德陶九成瞿宗吉所載僅三四首夏日晒書理<lb/>
雲閒人鈔書舊冊得其詩二百二十餘首手寫<lb/>
爲一帙湖州歌九十八首越州歌二十首醉歌<lb/>
<pb n="KR4f0010_SBCK_084-3b"/>
十首記國亡北徙之事周詳惻愴可謂詩史有<lb/>
云第二筵開入九重君王把酒勸三宮酡酥割<lb/>
罷行酥酪又進椒盤剝嫰蔥又云客中忽忽又<lb/>
重陽滿酌葡萄當菊觴謝后巳叨新聖㫖謝家<lb/>
田土免輸糧與鄭明德所載花底傳籌殺六更<lb/>
風吹庭燎滅還明侍臣寫罷降元表臣妾簽名<lb/>
謝道淸合而觀之紫蓋入雒靑衣行酒豈足痛<lb/>
哉水雲作謝后挽詩曰事去千年速愁來一死<lb/>
遲國滅君死幽蘭軒之一燼詎可以金源爲夷<lb/>
狄而易之乎余欲續吳立夫桑海餘錄卒卒未<lb/>
<pb n="KR4f0010_SBCK_084-4a"/>
就讀水雲詩畢援筆書之不覺流涕漬紙崇禎<lb/>
辛未七夕牧翁記<lb/>
　　跋王原吉梧溪集<lb/>
江隂王逢原吉元末不應辟召我　太祖徵至<lb/>
京師以老病辭歸有梧溪詩集七卷載元宋之<lb/>
際逸民舊事多國史所不載原吉爲僞吳畫策<lb/>
使降元以拒淮故其游昆山懷舊傷今之詩於<lb/>
張楚公之亡有餘恫焉而至於吳城之破元都<lb/>
之失則唇齒之憂黍離之泣激昂愾歎情見乎<lb/>
辭前後無題十三首傷庚申之北遁哀皇孫之<lb/>
<pb n="KR4f0010_SBCK_084-4b"/>
見獲故國舊君之思可謂至於此極矣謝臯羽<lb/>
之於亡宋也西臺之記冬靑之引其人則以甲<lb/>
乙爲目其年則以羊犬爲紀廋辭讔語喑啞相<lb/>
向未有如原吉之發攄指斥一無鯁避者也戊<lb/>
申元日則云月明山怨鶴天暗道橫蛇丙寅築<lb/>
城則云孺子成名狂阮籍伯才無主老陳琳殆<lb/>
狂而比於誖矣或言犂眉公之在元籌慶元佐<lb/>
石抹誓死馳驅與原吉無以異佐命之後詩篇<lb/>
寂寥或其志故有抑悒未伸者乎士君子生於<lb/>
夷狄之世食其毛而履其土君臣之義雖國亡<lb/>
<pb n="KR4f0010_SBCK_084-5a"/>
社屋猶不忍廢則其居華夏仕中朝又肯背主<lb/>
賣國以君父爲市儈乎夷齊之不忘殷也原吉<lb/>
之不忘元也其志一也孔子必有取焉彼謂原<lb/>
吉爲元之遺民不當與謝臯羽諸人竝列於忠<lb/>
義者其亦闇於春秋之法巳矣<lb/>
　跋朱長文琴史<lb/>
朱長文琴史載董庭蘭事云薛易簡稱庭蘭不<lb/>
事王侯散髮林壑者六十載㒵古心遠意閑體<lb/>
和撫絃韻聲可以感鬼神天寶中給事中房琯<lb/>
好古君子也庭蘭聞義而來不遠千里琯爲給<lb/>
<pb n="KR4f0010_SBCK_084-5b"/>
事中庭蘭巳出門下後爲相豈能遽棄唐史謂<lb/>
其爲琯所昵數通賕謝杜子美論救琯亦云庭<lb/>
蘭游琯門下有日貧病之老依倚爲非琯之愛<lb/>
惜人情一至於玷汚易簡在天寶中以琴待詔<lb/>
翰林與琯同時其言必信繇易簡之言觀之則<lb/>
庭蘭固高人也賕謝之事出於譖琯者之口唐<lb/>
史固出於流傳而子美亦未爲篤論也以次律<lb/>
之賢抱誣簡牘而庭蘭一老亦悠悠千載伯原<lb/>
詩史一旦洗而出之可謂大快次律貶廣漢庭<lb/>
蘭詣之次律無慍色唐人詩云惟有開元房太<lb/>
<pb n="KR4f0010_SBCK_084-6a"/>
尉始終留得董庭蘭庭蘭果通賕謝依倚爲非<lb/>
者肯以朽耄從房公於蜀漢貶謫之日乎書此<lb/>
以訂唐史之誤<lb/>
　　題錢叔寶手書續吳都文粹<lb/>
吳郡錢穀叔寶以善畵名家博雅好學手鈔圖<lb/>
籍至數十卷取宋人鄭虎臣吳都文粹增益至<lb/>
百卷以備吳中故實余從其子功甫借鈔與何<lb/>
季穆周安期共加芟補欲成一書未就也功甫<lb/>
名允治介獨自好不妄交接口多雌黃吳人畏<lb/>
而遠之余每過之坐談移日出看囊錢市餻餠<lb/>
<pb n="KR4f0010_SBCK_084-6b"/>
噉余老屋三楹叢書充棟白晝取一書必秉燭<lb/>
緣梯上下一日語余吾貧老無子所藏書將遺<lb/>
不知何人明日公早來當盡出以相贈吾欲閱<lb/>
更就公借之何如余大喜淩晨而往坐語良久<lb/>
意色閔默不復言付書事余知其意亦不忍開<lb/>
口也辛酉冬余北上往别病瘍初起瘡瘢滿靣<lb/>
衝寒映日手寫金人弔伐錄本子忽問余曹能<lb/>
始尚在廣西有便郵屬彼覓通志寄我余初欲<lb/>
理付書舊約語薄喉欲出而止無何功甫卒藏<lb/>
書一夕逬散鈔本及舊槧本皆論秤擔負以去<lb/>
<pb n="KR4f0010_SBCK_084-7a"/>
一本不直數錢也功甫少及見文待詔諸公嘗<lb/>
言吳中先軰學問皆有原本惟黃勉之爲别派<lb/>
袖中每攜陽明空同書札出以示人空同就醫<lb/>
京口諸公皆不與通問勉之趨迎爲刻其集諸<lb/>
公皆薄之又云李空同言不讀唐後書左國璣<lb/>
爲左宜人之弟空同文稱內兄內外兄弟在小<lb/>
戴禮亦唐後書耶四部大函之書别字譌句堆<lb/>
積卷帙兩司馬當如是耶每抉擿時人制作余<lb/>
每指其口失笑而止鳴呼功甫死吳中讀書種<lb/>
子絶矣余欲取吳士讀書好古自俞石礀以後<lb/>
<pb n="KR4f0010_SBCK_084-7b"/>
網羅遺逸都爲一編老生腐儒笥經蠧書者悉<lb/>
附著焉庶功甫輩流不泯泯於沒世且使後學<lb/>
尚知有先輩師承在也姑志之於此<lb/>
　　跋趙忠毅公文集<lb/>
高邑趙忠毅公諱南星字夢白卓犖負大節悲<lb/>
歌慷慨輕死重氣古稱鄒魯守經學韓魏多奇<lb/>
節公蓋兼而有之其爲文章䟽通軒豁能畼其<lb/>
所欲言不拘守尺幅而有宋元名家之風至於<lb/>
擊排朋黨伸雪忠憤抑塞磊落萬曆閒文人當<lb/>
推公爲首其詩痩勁有風致惜其猶未脫李空<lb/>
<pb n="KR4f0010_SBCK_084-8a"/>
同畦逕掀髥㦸手時露傖父靣目耳公嘗酒閒<lb/>
屬余我死子當志吾墓公歿後余罷官里居其<lb/>
子請輦上名高者爲之往聞王弇州以四部稿<lb/>
遺公公緣手散之邨僮里媼人持一二帙而去<lb/>
余爲志豈遂足以當公幸公子爲我藏拙也<lb/>
　　跋傅文恪公文集<lb/>
近世翰林先生人各有集詩賦制誥敘記碑志<lb/>
之文無不臚列觀者多束之高閣或用覆醬瓿<lb/>
耳先師定襄文恪公之集高可數尺余爲存其<lb/>
可觀者數卷文之傳也貴使人得其神情謦欬<lb/>
<pb n="KR4f0010_SBCK_084-8b"/>
千載而下如或見之若應酬卷軸之文學徒胥<lb/>
史互相傳寫槩而存之則其人之精神反沈沒<lb/>
於此中不得出矣或曰公之精神在大事狂言<lb/>
此集雖不傳可也<lb/>
　　書王損仲詩文後<lb/>
祥符王惟儉字損仲多聞彊記與人覆射經史<lb/>
每弋獲摩腹大笑曰名下定無虛士讀古文品<lb/>
外錄抉擿其紕繆軒渠向余兄每爲此君䕶前<lb/>
今不當云悔讀南華第二篇乎晉江何穉孝修<lb/>
明史題曰名山藏損仲指而笑曰記則記書則<lb/>
<pb n="KR4f0010_SBCK_084-9a"/>
書此何爲者吳原博修姑蘇志成楊君謙遥見<lb/>
其題不開卷擲而還之豈爲過乎損仲家無餘<lb/>
貲盡斥以買書畫彝鼎風流儒雅竟日譚笑無<lb/>
一俗語可謂名士矣其詩婉弱有俊語爲文簡<lb/>
質以刻畫自喜惜其少年崛起無師友摩切之<lb/>
力未免於無佛處稱尊也<lb/>
　　題王司馬手簡<lb/>
崇禎元年余以閣訟待罪長安臨邑王公和仲<lb/>
爲大司馬手書慰諭一日至數十紙恨不能爲<lb/>
余排九閽叫閶闔執䜛慝之口而白其誣也余<lb/>
<pb n="KR4f0010_SBCK_084-9b"/>
旣罷歸公以疆事下獄死精爽可畏時時於夢<lb/>
寐中見之其手跡久而散佚櫝其存者以示子<lb/>
孫公書法蒼老語多稜　感激想其掀髥執簡<lb/>
欲盡殺奸䛕小人於毫兔閒可敬也<lb/>
　　跋董侍郞文集<lb/>
閩中董侍郞崇相以所著文集示余引丁敬禮<lb/>
對陳思王之語俾余刪定其文余感其意不忍<lb/>
辭朱黃甫竣而崇相沒矣萬曆閒崇相爲吏部<lb/>
郎遼左全盛建州夷方戒車入貢崇相獨策其<lb/>
必叛每逢邊人輒問遼事嗟咨太息若不終日<lb/>
<pb n="KR4f0010_SBCK_084-10a"/>
福淸當國崇相遺書極論遼事謂建夷之禍不<lb/>
出四五年奴酋有子歹商德明之元昊也又謂<lb/>
金人兩道伐宋以四月舉汴今之災異不下宣<lb/>
政今之邊鎭只恃一遼一旦有事內虛外弱首<lb/>
尾牽制何恃而不恐金再舉而宋虜者以不聽<lb/>
李綱散遣勤王諸將之故今可泄泄不早爲之<lb/>
所乎承平日久頗以崇相言爲不祥亦不重怒<lb/>
憖置之而巳六七年而奴酋難發崇相之言若<lb/>
左券崇相老矣耳聾目眵龍鍾班行中與談遼<lb/>
事則目張齒擊劃然心開精彊少年弗如也飛<lb/>
<pb n="KR4f0010_SBCK_084-10b"/>
章削牘大聲疾呼指畫安危激勸忠義風擊泉<lb/>
涌筆有舌而腕有口也余所取崇相之文胥以<lb/>
此類求之其它㳂襲應酬者多所塗乙焉亦崇<lb/>
相之志也天啓元年奴陷遼陽袁自如以邵武<lb/>
令入計匹馬走山海周視形勢七日夜而返崇<lb/>
相要過余邸舍共策遼事夜闌燈灺僮僕僵臥<lb/>
崇相拍案擊節殘缸吐燄朔風獵獵射窻紙迄<lb/>
今更二十三年狡奴益横自如磔崇相死而吾<lb/>
衰巳甚約略如崇相往年摩娑遺集掩卷三歎<lb/>
爲書其後如此癸未三月晦日記<lb/>
<pb n="KR4f0010_SBCK_084-11a"/>
　　書鄒忠介公賀府君墓碑後<lb/>
故徵仕郞文華殿中書舍人丹陽賀公之卒也<lb/>
吉水鄒忠介公書其墓碑後十九年爲崇禎壬<lb/>
午公以子世壽貴得贈兵部右侍郞都察院右<lb/>
僉都御史乃礱石以斲忠介之碑刻趺篆首陳<lb/>
之隧道而屬謙益記其事余與世壽兩牓皆同<lb/>
舉得以契家子事公公與嘗州沈伯和長興丁<lb/>
長孺金壇于中甫吾里繆仲醇爲友以節槩意<lb/>
氣相期許余晚出亦叅與焉公遂以弟畜余不<lb/>
以年家輩行也長孺中甫時人以爲黨魁公與<lb/>
<pb n="KR4f0010_SBCK_084-11b"/>
周旋患難不少引避仲醇布衣韋帶伯和老於<lb/>
公車公以長兄事之肩隨却立老而不衰應山<lb/>
楊忠烈令嘗熟官滿不能賃車馬公質貸爲治<lb/>
裝楊公被急徵語所親曰江左更安得一賀知<lb/>
忍乎世壽以鈎黨被錮公告余曰吾喜吾兒之<lb/>
得與黨人也吾又喜兄之碩果不食也辛酉冬<lb/>
余報命北上公病亟矣執手榻前氣息支綴諄<lb/>
諄念主幼時危國論參錯而以枝柱屬余余至<lb/>
今愧公墜言也漢之黨人自相署號以財救人<lb/>
者曰八廚其中如度尚張邈胡母班皆以將帥<lb/>
<pb n="KR4f0010_SBCK_084-12a"/>
顯名而劉儒有珪璋之質以災異上封事桓帝<lb/>
不能納此其人皆與君俊顧及互相題拂蘊義<lb/>
生風俗儒不察希風元凱而以廚爲諱陋矣孔<lb/>
子曰季孫之賜我粟千鍾也而交益親南宮敬<lb/>
叔之乗我車也而道加行微夫二子之貺財則<lb/>
丘之道殆將廢矣繇此觀之人冨而仁義附孔<lb/>
子不諱言廚而俗儒顧諱之者何也公家不逾<lb/>
中人晚年匱乏減先人之產未嘗以無爲解公<lb/>
殁而江南節俠之種子絶矣緩急扣門無可告<lb/>
語者矣忠介之文書公之大節爲詳世道休明<lb/>
<pb n="KR4f0010_SBCK_084-12b"/>
黨論屛息雖有范蔚宗亦何容以朋徒部黨之<lb/>
議標榜於今日乎然而千里誦義亦太史公之<lb/>
所亟稱也遂假其隂以記<lb/>
　　跋劉司空同年會卷<lb/>
成弘之際吾鄕吳文定李文安諸公在長安有<lb/>
三同五同之會賦詩繪像至今流傳人閒以爲<lb/>
美談其所謂同者蓋同榜同鄕同官同甲子之<lb/>
類也當是時朝野恬熙士大夫仕宦不出都門<lb/>
雍容舘閣邸舍中皆有佳園别館朝罷經過飮<lb/>
酒分韻以相虞樂其流風餘韻至今猶可想見<lb/>
<pb n="KR4f0010_SBCK_084-13a"/>
也今年丁丑劉大司空敬仲與其同榜五人俱<lb/>
在請室中敬仲手書絹素以紀其事而屬余識<lb/>
其後夫敬仲之所謂同者同榜同縶二同而巳<lb/>
與夫先朝之三同五同殆不可同日而語矣杜<lb/>
子美之詩云空中聖人奏雲門天下朋友皆膠<lb/>
漆豈不可爲三歎哉吾旋觀諸公或拮据河渠<lb/>
或鞅掌國計或僇力疆埸或諷議臺省皆奉公<lb/>
憂國有古勞人志士之風在圜土之中槍首交<lb/>
臂捁拲相向者其人材卓犖如此則夫紆朱柂<lb/>
紫高議雲臺之上者又豈不有什百於此者乎<lb/>
<pb n="KR4f0010_SBCK_084-13b"/>
詩云王國克生維周之楨又云濟濟多士文王<lb/>
以寧以請室中之人才觀之則今天下動稱乏<lb/>
才或非篤論也嘉靖庚戍虜薄城下徐文貞趙<lb/>
文肅建議請用廢臣聶豹廢將周尚文等天下<lb/>
多故阨塞磊落之奇材不容於廟堂而掩沒於<lb/>
狴犴之閒則此中固亦人才之淵薮爲工師匠<lb/>
石者固未可過而不視歟余觀諸公多感時惜<lb/>
别留連光景之語故書此以振其朝氣幷以告<lb/>
世之爲文貞文肅者也時崇禎十年七月十日<lb/>
　　書姚母旌門頌後<lb/>
<pb n="KR4f0010_SBCK_084-14a"/>
余爲姚母作旌門頌在萬曆之丁巳又三年巳<lb/>
未孟長舉進士高第選入翰林太孺人文駟雕<lb/>
軒就養玉堂之署蓬池之鱠郢水之醪孟長晨<lb/>
夕視具雜腆洗而進之詞林傳誦以爲美譚天<lb/>
啓乙丑逆奄搆禍衣冠塗炭孟長奉太孺人喪<lb/>
南歸廬於墓側攀栢哀號聲動林木佛燈熒熒<lb/>
與素帷相映三年如一日也　今天子卽大位<lb/>
元兇就殛卽家擢孟長爲太子贊善盡給所奪<lb/>
官誥且有後命孟長悼往事感新恩而悲太孺<lb/>
人之不及見也屬文起侍讀書余所作頌刻之<lb/>
<pb n="KR4f0010_SBCK_084-14b"/>
樂石而復命余志其後余與孟長定交二十有<lb/>
五年登堂拜母於太孺人有猶子之誼而文起<lb/>
則太孺人之稚弟也奄禍之方熾也以余三人<lb/>
爲黨魁刺探之使朝於吳門而夕於虞山匈匈<lb/>
如不終日孟長閒遺余赫蹏書語不及他輒曰<lb/>
得無損太安人眠食乎以孟長之念吾母則其<lb/>
念母勤可知也以孟長之篤摰於念母太孺人<lb/>
雖長寢其齧指之思倚門之望終不能舎然又<lb/>
可知也一旦天晶日明余三人同日竝命余旣<lb/>
具冠衣拜母堂上退而念孟長之所以諗余者<lb/>
<pb n="KR4f0010_SBCK_084-15a"/>
痛定思痛君臣母子之閒其不能無泫然也巳<lb/>
昔蘇子瞻自黃州召歸爲王晉卿作詩道其出<lb/>
處契闊之故而終之以不忘在莒之戒余於孟<lb/>
長之刻玆石也其感殆不後於子瞻故詳著之<lb/>
如此詩有之孝子不匱永錫爾類余三人期交<lb/>
勉之哉崇禎改元之六月<lb/>
　　跋高存之邨居詩卷<lb/>
存之丈家食幾三十年閉門學道時方鈎黨風<lb/>
濤喧豗優游自得有終焉之志讀邨居詩可想<lb/>
見矣今方官御史大夫踞獨坐雙籐倚戸外羣<lb/>
<pb n="KR4f0010_SBCK_084-15b"/>
僚奉手屛氣不知存之居太微執法之署視菰<lb/>
蘆中老屋數閒又何如也廣陵舟中爲密緯題<lb/>
此卷入長安見存之當以語之天啓甲子八月<lb/>
　　書竹林七賢畵卷<lb/>
天啓壬戍冬余請告將出都門高邑趙忠毅公<lb/>
過邸舍曰此後再晤未省何時明日當攜一尊<lb/>
酒偕高存之來劇譚盡日而别時內計戒嚴余<lb/>
以爲辭公大笑曰公亦爲此言乎避嫌疑存形<lb/>
跡豈我輩事哉遂以刁酒固始鵝爲餉公亦不<lb/>
復來此後遂不得見公矣存之者無錫高忠憲<lb/>
<pb n="KR4f0010_SBCK_084-16a"/>
公也逆閹之難二公相繼受禍余慬而不死曾<lb/>
爲忠憲作神道碑序其師友部黨之詳而不獲<lb/>
效一言於忠毅蓋忠毅與余氣誼感激有後死<lb/>
之託其家子弟未必知也丹陽姜中翰以所藏<lb/>
竹林七賢卷求題開卷而忠毅忠憲之手跡儼<lb/>
然爲之掩袂拭靣不能自禁嗚呼十四年以來<lb/>
死生患難宛如度一小刼其閒世事可悲可畏<lb/>
可涕可笑亦不復堪再道也總付與阮公一慟<lb/>
幷借諸賢酒杯澆我塊壘耳崇禎巳巳七月<lb/>
　　題張天如立嗣議<lb/>
<pb n="KR4f0010_SBCK_084-16b"/>
天如館文之殁也諸執友議立後焉論宗法以<lb/>
次及次房之應立者又於應立之中推擇其稚<lb/>
齒便於撫育者天如之母夫人曁其夫人咸以<lb/>
爲允諸晜弟皆曰諾嗚呼天如之歿而耿耿視<lb/>
不受含者獨念母夫人耳自今以往庭戸依然<lb/>
田廬如故夫人甘衣美食僮奴指使乆而忘天<lb/>
如之亡也天如之䰟魄晨夕於母夫人之側久<lb/>
而自忘其亡也季札有言苟先君無廢祀民人<lb/>
無廢主吾誰敢怨吾輩庶可以慰天如於地下<lb/>
乎嗣子生十齡未有名字諸公以狗馬之齒屬<lb/>
<pb n="KR4f0010_SBCK_084-17a"/>
余余爲命其名曰永錫而字之曰式似詩有之<lb/>
孝子不匱永錫爾類又有之敎誨爾子式穀似<lb/>
之是子也推孝子不匱之思應蜾蠃類我之祝<lb/>
善事其大母及母天如猶不死也豈必屬毛離<lb/>
裏而後使人曰幸哉有子也哉<lb/>
　　書寇徐記事後<lb/>
子暇爲舉子時蒔花藝藥焚香埽地居則左琴<lb/>
右書行則左絃右壺一旦爲廣文於徐當兵荒<lb/>
洊臻寇盜盤㸦之日挾弓刃衣袴褶授兵登陴<lb/>
厲氣巡城日不飽菽麥夜不御筦簟世閒奇偉<lb/>
<pb n="KR4f0010_SBCK_084-17b"/>
男子磊落變化何所不有試令子暇攬鏡自炤<lb/>
不知向來有此靣目否故當盍然而一笑也徐<lb/>
爲南北重鎭宋元豐中蘇子瞻以謂徐城三靣<lb/>
阻水樓堞之下以汴泗爲池獨其南可通車馬<lb/>
屯千人於戲馬臺與城相表裏而積二年粮於<lb/>
城中雖用十萬人不易攻也子暇則以爲徐城<lb/>
東北枕河南阻重山獨西方一望平原四戰衝<lb/>
要所宜厚防宜選一能將結營戲馬臺專事訓<lb/>
鍊不與調遣以與道衞相犄角則徐城可保蓋<lb/>
古今形勝不同攻守之略亦與時互異徐城獨<lb/>
<pb n="KR4f0010_SBCK_084-18a"/>
不然自元豐至於今日一也屯兵宿戍襟帶南<lb/>
北豈獨爲守徐計令子瞻生於今日不知其慷<lb/>
慨建白又當何如子暇又云徐一道一鎭一州<lb/>
牧二衞三營雖有多官之名不得一官之用徐<lb/>
之不破亡者幸耳痛哉斯言以襄雒兩都會親<lb/>
藩胙土儼然城闕而賊燬之如燎毛何有於徐<lb/>
濟不戒而有襄襄不戒而有雒文武大吏不肯<lb/>
爲國家同心辦賊開門揖盜寇何能爲襄雒之<lb/>
不戒徐之前車也徐之能戒天下之左劵也余<lb/>
故讀子暇之記事謹書其後以勸能者且使讀<lb/>
<pb n="KR4f0010_SBCK_084-18b"/>
子暇之書者撫掌歎息無謂今天下遂無子瞻<lb/>
也辛巳冬日牧翁書<lb/>
　　題程孟陽贈汪汝澤序<lb/>
閩中董侍郞崇相負經濟喜功名當遼事孔亟<lb/>
號咷呼<graphic n="KR1127" url="https://raw.githubusercontent.com/kanripo/KR-Gaiji/master/images/KR1127.png" mimeType="image/png"/>每逢人輒詠將伯助子之詩涕泗橫<lb/>
臆雖以余之不肖數相招邀期爲縣官助一臂<lb/>
而余未有以應也余未識汪汝澤然爲崇相之<lb/>
客而孟陽之友卽其人可知矣孟陽此文磊落<lb/>
抑塞使人起勞人志士息機摧撞之歎崇相老<lb/>
矣屛居海上令見此文當作廉將軍被甲躍馬<lb/>
<pb n="KR4f0010_SBCK_084-19a"/>
狀而余方煨飯折脚鐺邊如枯木寒灰都無煖<lb/>
氣可爲一笑也<lb/>
　　題張子鵠行卷<lb/>
金陵張子鵠世將家也天啓二年督漕入京師<lb/>
甫踰淮東方盜起烽煙四塞子鵠荷戈坐甲與<lb/>
漕夫艘卒拮据於宵旗夜柝之閒戒嚴稍解以<lb/>
其閒作爲詩歌息勞舒嘯過邸舍請余是正焉<lb/>
子鵠深目㦸髥有幽燕老將之風讀孫子兵法<lb/>
妙得其解大江南北襟帶險要與夫江淮習流<lb/>
之卒吳越擊劒之客無不收貯奚囊中天下方<lb/>
<pb n="KR4f0010_SBCK_084-19b"/>
多事何暇以翰墨爲勳繢耶慶曆以來稱名將<lb/>
者無如戚南塘兪盱江南塘之練兵實紀盱江<lb/>
之正氣集使文人弄毛錐者爲之我知其必縮<lb/>
手也子鵠繼兪戚之後登壇秉鉞方當論兵法<lb/>
議束伍修緝方略有用之書長歌短謳請一切<lb/>
庋置高閣他日功成奏凱效曹景宗競病之什<lb/>
余當屬而和之<lb/>
　　書笑道人自敘後<hi>陳如松又號白菊道人</hi>
顏延之稱陶淵明畏榮好古此非知淵明者饑<lb/>
來叩門冥報相貽淵明之畏饑寒慕祿仕亦猶<lb/>
<pb n="KR4f0010_SBCK_084-20a"/>
夫人耳饑凍誠不可耐而違巳不堪其病口腹<lb/>
自役悵媿交作就官少日眷然懷歸固卽其畏<lb/>
饑寒慕祿仕之本懷耳淵明固云質性自然非<lb/>
矯厲所得而以畏榮好古爲言則亦遠其懷矣<lb/>
今世文煩吏敝獨太倉州太守同安陳君淸靜<lb/>
寡慾蘇醒氓庶有古人之風觀君之自敘峭獨<lb/>
自憙意有不可卽日解綬其亦昔人所謂腰下<lb/>
有傲骨者歟君年五十餘奮跡仕途與淵明少<lb/>
異然吾觀淵明賦歸去來年四十一而白樂天<lb/>
作醉吟傳司空表聖記休休亭年皆六十七千<lb/>
<pb n="KR4f0010_SBCK_084-20b"/>
載之下第其品級初無閒然則後世之視君其<lb/>
又可知巳矣<lb/>
　　書于廣文崇祀錄後<lb/>
語有之桃李不言下自成蹊于公爲廣文恂恂<lb/>
不勝衣舉杯浮白听然移日一旦捐館舍弟子<lb/>
廢講行服縉紳先生及里巷細人皆爲流涕此<lb/>
豈非太史公所謂忠實心誠信於士大夫者歟<lb/>
唐張旭爲嘗熟尉志但載其與老父判牘一事<lb/>
而草聖祠之祀至於今不廢公之酒德與旭略<lb/>
相似昔王無功所居東南有盤石立杜康祠祭<lb/>
<pb n="KR4f0010_SBCK_084-21a"/>
之尊爲師以焦革配他日祔公草聖祠比於杜<lb/>
康之焦革有如王無功其人者埽地而祭吾知<lb/>
公必顧而享之以爲賢於兩廡之餘瀝也<lb/>
牧齋初學集卷第八十四<lb/>
<pb n="KR4f0010_SBCK_084-21b"/>
</p>
<p>
</p>
  </div>
</body>
</text>
</TEI>
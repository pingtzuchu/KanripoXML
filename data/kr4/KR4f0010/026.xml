<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_026-1a"/>
牧齋初學集卷第二十六<lb/>
　雜文六<lb/>
　　書錢塘大慈山甘露院二牒後<lb/>
錢塘大慈山甘露院二牒一則會同十年七月<lb/>
吳越有國時所給有吳越國王押字及鎭東軍<lb/>
節度使印文一則宋治平二年四月中書門下<lb/>
牒付者也吳越牒中所稱會同十年卽晉出帝<lb/>
開運四年耶律德光滅晉所改也是年六月吳<lb/>
越忠獻王弘佐卒弟弘倧立十二月弘倧爲羣<lb/>
下所廢立弘俶則知吳越國王者弘倧也弘佐<lb/>
<pb n="KR4f0010_SBCK_026-1b"/>
卒以鎭東節度使授弘倧至八月制授弘倧東<lb/>
南兵馬都元帥鎭海鎭東節度使故印文止稱<lb/>
鎭東也治平二年牒後所書右僕射兼門下侍<lb/>
郞平章事不署姓者安陽韓忠獻王琦也中書<lb/>
侍郞兼戸部尚書平章事曾者晉江曾宣靖公<lb/>
公亮也吏部侍郞參知政事歐陽者廬陵歐陽<lb/>
文忠公修也吏部侍郞叅知政事趙者虞城趙<lb/>
康靖公槩也三公皆署姓而忠獻獨不署以忠<lb/>
獻集考之忠獻於治平元年甲辰冬三表乞罷<lb/>
相上許以仁廟終祥再請至二年乙已夏累申<lb/>
<pb n="KR4f0010_SBCK_026-2a"/>
前請此或其杜門乞休不赴都堂時也以二牒<lb/>
所載徵諸史傳無弗合者獨吳越牒中會同十<lb/>
年之紀覽者往往致疑蓋德光滅晉雖以二月<lb/>
丁巳朔建國改號而漢高祖亦以是月辛未起<lb/>
河東仍稱晉天福十二年吳越之正朔何以不<lb/>
奉漢而奉遼况四月丁丑德光已卒於殺胡林<lb/>
矣此牒行於七月不應猶以會同紀年此不能<lb/>
無疑者也攷之遼史自阿保機卽位九年吳越<lb/>
與契丹信使不絶吳越之通好契丹久矣契丹<lb/>
入主中國吳越奉其正朔當在諸州鎭之先是<lb/>
<pb n="KR4f0010_SBCK_026-2b"/>
年七月德光雖已死而漢令未及於東南故猶<lb/>
以會同紀年其改而從漢則在八月受漢制之<lb/>
後也吳越備史没會同天福而追紀開運四年<lb/>
亦可謂微而章矣遼史德光紀是年改元大同<lb/>
而會同無十年與此牒及諸史異或者又以爲<lb/>
疑按王溥五代會要德光僞降赦改國號大遼<lb/>
稱會同十年歐陽史諸家亦同蓋降赦則稱會<lb/>
同而改元則曰大同改元之後不三月而德光<lb/>
卒故大同之號不行於中國而僅存於國史牒<lb/>
文所從据其降赦之文國史所書紀其改元之<lb/>
<pb n="KR4f0010_SBCK_026-3a"/>
實固可以互攷也葉隆禮契丹國志以是年爲<lb/>
會同十一年隆禮之志成於淳熙中遼史未入<lb/>
中國其舛誤不可枚舉徐無黨注歐陽史以謂<lb/>
契丹年號諸家舛謬非一莫可考正因是牒以<lb/>
考之則益信矣江隂李君貫之博雅好古叢書<lb/>
蠹簡每遇之無不藏弆出二牒以示余命爲之<lb/>
跋尾余學殖旣鮮又善遺忘略疏其槩以復於<lb/>
貫之貫之幸悉舉所聞以改焉萬曆四十八年<lb/>
庚申春正月<lb/>
　　再書錢塘大慈山甘露院二牒後<lb/>
<pb n="KR4f0010_SBCK_026-3b"/>
往余爲江隂李貫之考錢塘大慈山甘露院二<lb/>
牒距今七年矣治平二年四月之牒韓魏公爲<lb/>
宰相書銜而不姓曾魯公爲次相歐陽文忠趙<lb/>
康靖爲執政則署姓而不名余未及深考第据<lb/>
魏公安陽集二年乙已夏仁廟終祥累申前請<lb/>
遂妄謂魏公之不署姓或以杜門乞休不赴都<lb/>
堂之故而非敢以爲允也今年偶讀王明淸揮<lb/>
麈錄云明淸嘗得治平元年英宗批可進狀一<lb/>
紙於梁才甫家宰執書臣而不姓且花押而不<lb/>
書名以歲月考之則韓魏公曾魯公歐陽文忠<lb/>
<pb n="KR4f0010_SBCK_026-4a"/>
趙康靖作相叅時也但不曉不名之義後閱沈<lb/>
存中筆談云本朝要事對稟嘗事擬進畫可然<lb/>
後施行謂之熟狀事速不及待報則先行下具<lb/>
制草奏知謂之進草熟狀白紙書宰相押字他<lb/>
執政具姓名進草卽黃紙書宰相執政皆於狀<lb/>
背押字始悟其理不知今又何如耳明淸所得<lb/>
進狀與甘露院牒皆在治平元二閒四公作相<lb/>
叅之日甘露院之牒蓋中書門下奉勑賜額令<lb/>
本州飜錄降付逐寺院者也讀明淸之錄考其<lb/>
所謂熟狀進草者是牒蓋亦熟狀之遺而宰執<lb/>
<pb n="KR4f0010_SBCK_026-4b"/>
皆不名則宋朝故事如此也及考葉夣得石林<lb/>
燕語則云唐誥勑宰相書名者皆不書姓惟單<lb/>
名則書姓蓋以爲宰相人所共知不待書姓而<lb/>
見國朝雖單名亦不書姓他執政則書所以異<lb/>
宰相之禮也夢得所記宰相不署姓之故視存<lb/>
中爲詳如魏公正所謂單名不書姓者也誥勑<lb/>
不書姓則其見於文牒者又可知也余初不知<lb/>
宰相不署姓爲宋之故事而以臆考之微揮麈<lb/>
錄諸書則余之誤誰與是正然是時曾魯公實<lb/>
爲次相而與二執政同署姓則知宰相之不署<lb/>
<pb n="KR4f0010_SBCK_026-5a"/>
姓不獨異於執政抑亦異於次相也以是牒推<lb/>
之又可以補夢得之所未備也存中又記中書<lb/>
劄子宰相押字在上次相及叅政以次向下樞<lb/>
宻院劄子樞長押字在下副貳以次向上以此<lb/>
爲别是牒之書銜繫於年月之後先左右叅次<lb/>
次相又次宰相蓋以後爲尊而不别行是知文<lb/>
牒之行於下者其制又與劄子異也治平去今<lb/>
五百六十餘年故紙敝牘使人摩娑不忍置文<lb/>
獻之不可以無徵豈不信哉余學問踳駁不審<lb/>
於闕疑愼言之訓是以有向者之誤今旣巳知<lb/>
<pb n="KR4f0010_SBCK_026-5b"/>
之不敢塗竄以自蓋也庸敢備書以詒貫之俾<lb/>
附於是牒之後雖然自時厥後有所弋獲尚當<lb/>
次第書之貫之老而好學故知不以我爲贅也<lb/>
天啓六年四月<lb/>
　　記溫國司馬文正公神道碑後<lb/>
天啓壬戌得司馬文正公神道碑刻於長安肆<lb/>
中紙敝墨渝深加寶重而又竊怪其不盛行於<lb/>
世也遂命良工裝潢屬友人程孟陽題而藏諸<lb/>
篋衍後三年乙丑被放歸田讀元人程鉅夫集<lb/>
溫公墓碑老杏圖詩序曰公之墓碑仆於羣憸<lb/>
<pb n="KR4f0010_SBCK_026-6a"/>
之日而斷碑之隙有杏生焉金皇統閒夏邑王<lb/>
令建祠修復老杏迄今二百餘年矣白雲翁家<lb/>
與之隣益用封殖皇慶之元翁爲平章政事出<lb/>
所繪圖及修復之碑使廣平程某序之鉅夫之<lb/>
序所謂夏邑王令者壽春王廷直金皇統閒夏<lb/>
邑令也白雲翁者元平章察罕也鉅夫記修復<lb/>
事頗略然有以知其出於磨泐之後而碑之傳<lb/>
於世者爲不易也考於通志得廷直所自記曰<lb/>
紹聖閒仆溫公墓碑而磨其文靖康復公官爵<lb/>
欲再立而未暇迄今五十餘年埋之深土毁滅<lb/>
<pb n="KR4f0010_SBCK_026-6b"/>
杇漫不傳於世天眷有德乃生杏樹一株於碑<lb/>
座龜趺之側蟉枝屈蟠春花夏實廷直以皇統<lb/>
戊辰秋八月行令夏臺問諸守僧圓眞訪得舊<lb/>
本於公曾姪孫曰作曰通之家命工刋模碑靣<lb/>
穴隙不可鐫磨碑隂碎裂閒實以土蓋初仆時<lb/>
自龜而上推撲使然也欲别選鉅石作豐碑則<lb/>
又無大葬時朝廷物力公族姪孫綺曰不若橫<lb/>
碑作小段而模立之則龜杏不損後之人知其<lb/>
異焉因斲碑而爲四額一䟦一共六石僧法洪<lb/>
率闔邑僧院咸出貲助之圓眞又出私帑於墳<lb/>
<pb n="KR4f0010_SBCK_026-7a"/>
院法堂之後設堂以祀公置碑石焉號曰温公<lb/>
神道碑堂此皇統修復之始末也余初得此碑<lb/>
凡四紙縱長丈餘橫半之與斲碑爲四之說符<lb/>
合爲皇統時所修復無疑也余所存者四石而<lb/>
已其額與跋皆不可攷矣然而是碑也仆於宋<lb/>
復於金龜趺之僅存老杏之封殖皆有鬼神䕶<lb/>
持而余乃幸而得之又豈易哉余又謹按公以<lb/>
元祐元年九月卒於位二聖親臨其喪哲宗再<lb/>
遣使詔其孤康又遣大臣諭指俾奪遺命從官<lb/>
葬命入内内侍省供奉官李永言乗驛詣涑水<lb/>
<pb n="KR4f0010_SBCK_026-7b"/>
相地卜宅於是以十月甲午掘壙發陜解蒲華<lb/>
四州卒穿土復選尚方百工爲葬具十月復命<lb/>
公從子富提舉之十二月丙戌墓成其葬也以<lb/>
二年正月辛酉旣葬之明年勑翰林學士蘇軾<lb/>
撰碑上親爲篆字以表其首又命永言及公從<lb/>
孫桂督將作百工起樓於墓之東南以居焉樓<lb/>
之大制基極相距凡四丈有五尺上爲四門門<lb/>
爲二牖下爲二門門爲一墄複閣周於碑廻廊<lb/>
環於閣繚垣四起爲之蔽衞凡七月而畢事土<lb/>
木金石杇墁丹艧之工總會一萬六千有奇而<lb/>
<pb n="KR4f0010_SBCK_026-8a"/>
所損之數稱是此元祐中大葬溫公恩禮之大<lb/>
略也八年九月宣仁聖烈皇皇后崩紹聖元年<lb/>
七月三省言前後臣僚論列元祐以來司馬光<lb/>
等罪惡詔司馬光呂公著各追所贈官幷謚告<lb/>
及追所賜神道碑額仍下陜西鄭州各於逐官<lb/>
墳所拆去官修碑樓及倒碑磨毁奉勑所撰碑<lb/>
文訖奏從許將之言僅免斲棺僇屍而已四年<lb/>
二月追貶淸遠軍節度副使四月又貶朱厓軍<lb/>
司戸參軍徽宗追復未幾而崇寧復貶姦黨之<lb/>
碑大書深刻者再皆以公等爲首靖康初元除<lb/>
<pb n="KR4f0010_SBCK_026-8b"/>
元祐學術黨禁贈公爲太師而事已不可爲矣<lb/>
廷直修復公墓在金皇統八年戊辰紹興之十<lb/>
八年也距紹聖仆碑時計五十有五年異國之<lb/>
臣左衽之長乃能摩娑斷碑以修復爲巳任洪<lb/>
眞輩皆僧徒相與佽助之唯恐後其視紹聖崇<lb/>
寧諸人又何如也然而當是時賊檜爲政和議<lb/>
告成天水之封劉筈之冊皆在紹興皇統閒涑<lb/>
水之墓雖儼然修復公亦何樂乎有是哉嗚呼<lb/>
公墓之廢興關於有宋之存亡庸敢牽連書之<lb/>
於碑刻之後後之君子亦將有感焉是年冬十<lb/>
<pb n="KR4f0010_SBCK_026-9a"/>
有一月二十七日虞山老民錢謙益謹記<lb/>
　　讀盧德水所輯龍川二書後題<lb/>
德州盧德水刻陳同甫三國紀年史傳序題之<lb/>
曰龍川二書又深自貶損以謂淺見寡聞不敢<lb/>
出手作序擬請虞山先生數語以發明二書之<lb/>
所以然嗚呼余少而讀龍川之書爲之寤而歎<lb/>
寐而起酒闌燈灺屛營欷歔者二十餘年矣其<lb/>
敢無一言以副德水之意乎靖康之事天下之<lb/>
大變也紹興之請和皇統之策命天下之大辱<lb/>
也堂堂中國五十年之閒龍川以匹夫庶士奮<lb/>
<pb n="KR4f0010_SBCK_026-9b"/>
起而任天下之辱思一洗之而無以自效故假<lb/>
三國之君臣以見志焉三國紀年者龍川之春<lb/>
秋也以言乎帝胄則備疎而搆親以言乎舉事<lb/>
則劉難而趙易以言乎立國則巴蜀蹙而南渡<lb/>
寛然蜀以鼎足抗衡而宋以島夷屈服龍川不<lb/>
云乎後主之庸豈後世之庸主哉然則後世之<lb/>
所謂庸主者可知已矣志曰漢略悲其君臣之<lb/>
志也以愍夫不足悲者也孫氏之立國君臣上<lb/>
下畫江之慮精矣及晚年國勢旣定參分造盟<lb/>
以函谷爲界而明與魏絶以皓之昬暴猶有靑<lb/>
<pb n="KR4f0010_SBCK_026-10a"/>
蓋入雒之思而南渡之君臣據錢塘一隅之地<lb/>
叩頭乞哀惟恐失之不亦傷乎志曰吳略著其<lb/>
自立也以表夫不能立者也孔子曰吾志在春<lb/>
秋三國紀年其亦龍川之志乎龍川之志則志<lb/>
乎中興而已故其爲史傳序也以中興遺傳終<lb/>
焉忠臣義士中興之本也謀臣辯士中興之資<lb/>
也譬之鳥焉忠臣義士其肝膈也謀臣辯士其<lb/>
毛羽也有謀辯之略而無忠義之心則徐秉哲<lb/>
王時雍之倫竭其精神才智朝金而夕楚者是<lb/>
豈可備驅策者乎有忠義之心而無謀辯之用<lb/>
<pb n="KR4f0010_SBCK_026-10b"/>
則所謂拱手而談正心誠意爲風痺不知痛痒<lb/>
之人者亦要歸於無用而已矣是二者皆偏才<lb/>
也人主患不得英豪而用之英豪者有忠臣義<lb/>
士之心而具謀臣辯士之略如蜀之有亮如吳<lb/>
之有瑜是也以英豪之人而生昬庸衰濁之世<lb/>
譬如神龍之在溝壑也田夫孺子爭以爲怪異<lb/>
不將醢之則將豢之夫避醢而就豢亦豈神龍<lb/>
之所欲哉宋當斯時和議成黨論盛鄙夫盤互<lb/>
於廟堂賢人刺促於羅網如龍川者再入大理<lb/>
獄晚得一第以死而况於龍伯康趙次張輩抑<lb/>
<pb n="KR4f0010_SBCK_026-11a"/>
没草野又豈可勝道者子天生英豪使斯世不<lb/>
獲其咫尺之用此則人主之過而天下之大不<lb/>
幸也余於龍川二書竊窺其中興之大志悲其<lb/>
以英豪自命而卒於無成故因德水之請書之<lb/>
於編末發千載一慨焉今天下全盛建州小奴<lb/>
游䰟殘魄漸就澌滅而士大夫深憂過計有如<lb/>
歐陽子之云唐子孫不能以天下取河北者<lb/>
天子方拊髀英豪一旦登庸德水使執政召問<lb/>
當從何處下手德水必有以自獻矣余老矣尚<lb/>
能執簡以記之崇禎丙子陽月朔<lb/>
<pb n="KR4f0010_SBCK_026-11b"/>
　　孝譽先生私謚議<lb/>
崇禎五年五月故鎭遠侯勳衞楊州顧君卒江<lb/>
左薦紳大夫與顧君游者悲其才不效於時位<lb/>
不稱其志倣古人私謚之法謀所以易其名者<lb/>
胥走告於舊史氏錢謙益謙益議曰勳臣子弟<lb/>
之有散騎參侍自洪武九年始也朝會大事佩<lb/>
弓刀充宿衞其有材器超卓者不次擢用然自<lb/>
洪永以來膺是選者郭忠武而外未有聞焉則<lb/>
豈非貴不期驕富不期侈甘毳足以豢其心而<lb/>
綺紈足以柔其骨於其中求一勞人志士殆所<lb/>
<pb n="KR4f0010_SBCK_026-12a"/>
謂牛毛而麟角者歟君弱不好弄痛刮磨豪習<lb/>
讀書修行一以忠武爲法則其在環衞也我方<lb/>
有事屬國奮身請東征以麓川騰衝之役爲比<lb/>
旣而有封議不果謝病家居御史薦君率江淮<lb/>
兵援遼牽連讁戊亦猶忠武之志也君生平忠<lb/>
孝大節無愧於忠武如諸公之議考私謚以易<lb/>
名不惟君死且不朽抑亦激勸後人感槩竪立<lb/>
庶可以稱塞我　高皇帝廣厲勳舊之德意謹<lb/>
按謚法孝之例有五君之事母有曾閔之孝緹<lb/>
騎及門鋃鐺逮繫君旌旄以别其母登車煒煌<lb/>
<pb n="KR4f0010_SBCK_026-12b"/>
旣免然後跪謝告實可不爲慈惠愛親乎毁家<lb/>
報國身瀕九死已已之冬詒書告别單車就道<lb/>
誓獨身死佟奴以解嚴而止可不謂秉德不回<lb/>
大慮行節乎東海侯陳文得謚孝國史以爲異<lb/>
典吾以爲莫如君宜又按謚法狀古述今曰譽<lb/>
君著鎭遠先獻記下上十一朝網羅貫穿非一<lb/>
家之史也論邊政議漕鹽舉而厝之可以佐縣<lb/>
官緩急詩不云乎庶幾宿夜以永終譽君可謂<lb/>
譽矣請謚曰孝譽先生謹議是年冬十一月舊<lb/>
史官嘗熟錢某述<lb/>
<pb n="KR4f0010_SBCK_026-13a"/>
　　顧孝廉請贈議<lb/>
萬曆閒吳中有三孝廉曰崑山歸季思嘗熟顧<lb/>
朗仲長洲文文起文起登上第爲天子之大臣<lb/>
而季思朗仲皆前死巡方者以季思名行上聞<lb/>
得贈翰林院待詔且命更舉其未盡者吳之人<lb/>
士僉謂朗仲不可以後余惟季思之道淸而貞<lb/>
廉靜而閒止朗仲之道弘而毅篤誠而沉塞季<lb/>
思庶幾伯夷之淸而朗仲兼有伊尹之任巡方<lb/>
者之於二賢非有軒輊而不蚤聞焉則吾黨之<lb/>
過也朗仲少䘮父哭踊拊心焦肺嘔血終身爲<lb/>
<pb n="KR4f0010_SBCK_026-13b"/>
錮疾臥則心怦怦然非抱持不能寐事後母至<lb/>
孝朗仲病後母籲天請代未幾亦死每曰子而<lb/>
不孝非子也吾惡夫以孝取名者也生平不妄<lb/>
取一錢遇人緩急典衣借貸未嘗以無爲解居<lb/>
閒請託謝絶郡邑公正發憤則奮臂削牘不避<lb/>
讎怨每曰士而不廉非士也吾恥夫以廉成名<lb/>
者也繇此言之孝廉之行朗仲之所不欲居而<lb/>
况於其名乎又况於假其名以取旌乎然則朗<lb/>
仲之爲人如何曰其學以窮經好古爲宗一義<lb/>
之未析一物之不知其所爲食寢俱廢者也其<lb/>
<pb n="KR4f0010_SBCK_026-14a"/>
志以忘身善物爲務一民之未安一物之失所其<lb/>
所爲疻痏在躬者也篤信好學强立不返爲子<lb/>
必死孝爲臣必死忠得志則沛然德敎行於兩<lb/>
閒不得志則浩然眞氣返乎大宅是則朗仲而<lb/>
已矣朗仲與江隂繆當時同舉鄕書當時於世<lb/>
少所許可每曰朗仲吾師也唐人李遐叔作三<lb/>
賢論曰元之志行當以道純天下劉之志行當<lb/>
以六經諧人心蕭之志行當以中古易今世以<lb/>
二君擬之朗仲其元劉之比乎當時其蕭之倫<lb/>
乎當時以奄禍考死與劉侍講齊名爲當時所<lb/>
<pb n="KR4f0010_SBCK_026-14b"/>
心師者其人又何如哉舉是以應　明詔雖非<lb/>
朗仲之志其誰曰不宜謹議<lb/>
　　吳中名賢表揚續議<lb/>
國家崇獎名節風勵流俗著之甲令凡忠臣孝<lb/>
子義夫節婦旌表其門閭蓋倣古表厥宅里崇<lb/>
臺綽揳烏頭<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>書之制士大夫之賢者得祀於<lb/>
鄕之學宮蓋倣古瞽宗樂祖鄕先生沒而祭於<lb/>
社之制世道下衰風敎刓敝鄕里婦孺雖有伯<lb/>
姬孝已之行截髪刲股殘肌捐身非其子孫冨<lb/>
厚竿牘游揚卒皆草亡木隕聲銷影滅鄕賢之<lb/>
<pb n="KR4f0010_SBCK_026-15a"/>
祠木主林立多於儲胥有志者過而唾之若坐<lb/>
塗炭數年以來士大夫廉恥掃地辮髮而事奴<lb/>
挾筴而干寇者<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>靣攘臂恬不知恥是豈可視<lb/>
爲細故哉我　皇上深惟治理激厲頑懦兪前<lb/>
按臣祁彪佳之請表揚已故舉人張基歸子慕<lb/>
朱陛宣皆贈翰林院待詔又命以後巡按御史<lb/>
各宜留心風敎確訪眞品薦舉以聞於是吳之<lb/>
縉紳孝秀耆老公舉其續宜表揚者舉人二人<lb/>
生員一人謹條列其行事如左<lb/>
顧雲鴻嘗熟人中萬曆庚子鄕試雲鴻少䘮父<lb/>
<pb n="KR4f0010_SBCK_026-15b"/>
拊心嘔血終身抱怔忡之疾非抱持不能寐事<lb/>
後母至孝雲鴻病後母籲天請代後雲鴻死旬<lb/>
月以哀卒後母之殉其子古未有也博學深思<lb/>
研精六籍易簀之夕雒誦易象琅琅出席蓐閒<lb/>
讀書藤溪山中介居絶俗急公赴義不顧頭目<lb/>
以忠孝名節爲已任丁未鎖院對策至天災民<lb/>
窮淚簌簌下沾漬楮筆嘗語所知大丈夫殺身<lb/>
取義當轟轟烈烈如疾雷閃電公等暖姝自好<lb/>
他日縱遇難死節不過作文文山謝叠山耳甫<lb/>
强仕而卒學者私謚爲孝毅先生雲鴻在公車<lb/>
<pb n="KR4f0010_SBCK_026-16a"/>
與江隂繆昌期長洲文震孟以名行鏃礪繆文<lb/>
皆嚴事之不敢鴈行進繆爲忠臣文爲名相則<lb/>
雲鴻之品第可知也<lb/>
張世偉吳江人中萬曆壬子科鄕試服習其祖<lb/>
基之家訓七歲喪母上食號慟塾中兒皆爲流<lb/>
涕父殁事其兄如其父急朋友之難甚於巳鄕<lb/>
邦有大利病縉紳囁嚅相顧必自世偉發之謝<lb/>
絶請託誅茅灌畦死無以爲歛倪司李賻之乃<lb/>
發喪世偉崚嶒自守不依附東林講席以釣聲<lb/>
名黨人咸目攝之曰此爲淸流嚆矢者也晚年<lb/>
<pb n="KR4f0010_SBCK_026-16b"/>
謝公車不赴閭里有急難必望走焉有不善相<lb/>
戒曰無使張孝廉知其所居嚴重於公卿其卒<lb/>
也謙益題其銘旌曰孝節張先生之柩世偉晚<lb/>
與文閣學震孟周忠介順昌朱孝介陛宣爲友<lb/>
而姚學士希孟出其門諸公以名行顯聞世偉<lb/>
居其前爲唱于焉陛宣旣得旌矣於世偉何疑<lb/>
楊大濚吳縣儒學生員故宮保南京兵部尚書<lb/>
莊簡公之子也吳有君子曰王仁孝先生敬臣<lb/>
大濚少從之游縕袍徒歩徐行下視人不知爲<lb/>
宮保之子性廉靜見非義氣色艴終不可犯干<lb/>
<pb n="KR4f0010_SBCK_026-17a"/>
闇然躬行孚尹旁達望而知爲仁孝先生之徒<lb/>
也事莊簡及嫡母生母竭盡誠孝居三喪哀毁<lb/>
如一晜弟四人析產獨取其薄丁巳戊午閒歲<lb/>
饑民陳死無算收瘞枯骼凡兩年可萬計居家<lb/>
訓子肅若朝典冠昏喪祭必用古禮年逾艾危<lb/>
坐一室朱黃誦讀夜分不輟疾革衣冠肅然以<lb/>
手指心而逝吳人稱爲端孝先生吳趨故嚴重<lb/>
王敬臣纖兒婦人皆呼王孝子敬臣沒推服大<lb/>
濚如敬臣萬曆十四年御史上敬臣孝行　神<lb/>
宗特授國子監博士用敬臣例旌大濚於身後<lb/>
<pb n="KR4f0010_SBCK_026-17b"/>
其誰曰不宜<lb/>
右條列吳中三賢行事如右皆徵諸國人詢於<lb/>
介衆起九京而俟百世可信不誣者也列郡之<lb/>
中亦有弓旌賁及著作繁富㳺光揚聲傾動海<lb/>
内者矣嗟夫瓦器飮食或以虛僞貽譏穀皮綃<lb/>
頭或以釣采蒙誚取宋璞以混周玉採春華而<lb/>
忘秋實豈執事者所以奉　詔條砥末俗稱塞<lb/>
　聖主崇獎風勵之至意者乎敢忘其固陋獻<lb/>
斯議以備采擇焉癸未孟<graphic n="KR1101" url="https://raw.githubusercontent.com/kanripo/KR-Gaiji/master/images/KR1101.png" mimeType="image/png"/>月虞山老民錢謙<lb/>
益謹議<lb/>
<pb n="KR4f0010_SBCK_026-18a"/>
　　放生說<lb/>
放生戒殺三代以上未有其名然而未有大於<lb/>
此時者也何也周官川衡澤虞所掌凡以共祭<lb/>
祀賔客喪紀之用其它攻猛獸除毒蠱去鼃黽<lb/>
射矢鳥各有攸司皆以生之之道殺之也國君<lb/>
春田不圍澤大夫不掩羣士不取麛卵田不以<lb/>
禮曰暴天物則田而殺焉寡矣獺祭魚然後虞<lb/>
人入澤梁豺祭獸然後田獵鳩化爲鷹然後設<lb/>
罻羅草木零落然後入山林昆蟲未蟄不以火<lb/>
田參觀王制月令夏小正之所載則非時而殺<lb/>
<pb n="KR4f0010_SBCK_026-18b"/>
焉者寡矣諸侯無故不殺牛大夫無故不殺羊<lb/>
士無故不殺犬豕庶人無故不食珍則無故而<lb/>
殺者寡矣魯隱公大國之君也登百金之魚臧<lb/>
孫以爲亂政宣公夏濫於泗淵里革斷其罟而<lb/>
弃之周德下衰其凜凜於王制若此而况其盛<lb/>
時乎古之帝王以天地山林川澤爲一家以鳥<lb/>
獸禽魚羣生萬物爲一體無地而非放生之地<lb/>
無物而非放生之物也辨方正位體國經野設<lb/>
官分職皆放生戒殺之法親賢遠奸禁女謁屛<lb/>
閹寺攘夷狄皆放生戒殺之事也民無夭扎物<lb/>
<pb n="KR4f0010_SBCK_026-19a"/>
無疵癘麒麟游鳳凰集臮鳥獸魚蟞咸若豈其<lb/>
以人主之尊躬家人之細行旦得一鳥焉而縱<lb/>
之暮得一魚焉而畜之至以不取不放見笑於<lb/>
夷狄如梁武者哉唐宋之世天下始有放生池<lb/>
唐乾元中命天下置放生池凡八十一所顏魯<lb/>
國文忠公爲之碑宋天禧中王欽若奏以西湖<lb/>
爲放生池爲人主祈福蘇文忠公謂西湖不可<lb/>
廢者五此其首也唐宋之置放生池吾所謂家<lb/>
人之細事也王欽若之請則宦官宮妾之愛其<lb/>
君也然而顏蘇兩文忠拱手讃歎如恐不及者<lb/>
<pb n="KR4f0010_SBCK_026-19b"/>
何也尊王制因末法導揚人主之仁心仁聞而<lb/>
勸誘天下以好生惡殺此仁人君子之所有事<lb/>
也唐用閹人殺天下宋用新法殺天下屛弃兩<lb/>
文忠於外生民日就湯火而祈福於一魚一鳥<lb/>
其放生戒殺不已隘乎君子亦爲之一喟而巳<lb/>
矣塘栖張子羽斥菜湖爲放生池建流水長者<lb/>
閣於池中延秘宻嚴公主其事其友張秀初沈<lb/>
不傾共爲唱導或難之曰栖水去杭城五十里<lb/>
西湖故放生池也何必改作曰子不見夫官府<lb/>
之庫藏乎勾稽會計密於秋荼今又重之以嚴<lb/>
<pb n="KR4f0010_SBCK_026-20a"/>
㫖峻法然貪官汚吏穿穴而乾没者不可勝誅<lb/>
也富家翁媪嚢金櫝帛手自扄鐍中夜取火而<lb/>
視之不遇胠篋探嚢發匱之徒則其亡失者鮮<lb/>
矣物公則翫法乆則渝西湖之放生官府之庫<lb/>
藏也栖水之放生翁媼之嚢櫝也何必西湖之<lb/>
是而栖水之非顏文忠之碑曰環海爲池周天<lb/>
布澤動植依仁飛沉受獲蘇文忠之奏曰郡人<lb/>
數萬會於湖上所活羽毛鱗介以百萬數皆西<lb/>
北向稽首仰祝千萬歲壽栖水之爲斯善學兩<lb/>
文忠已矣衡公自栖水來敘諸君建置之意屬<lb/>
<pb n="KR4f0010_SBCK_026-20b"/>
余綴以一言余拱手讃歎曰斯所謂諸上善人<lb/>
俱會一處得厠名其閒幸矣作是說以廣之<lb/>
　　袁祈年字田祖說<lb/>
公安袁祈年其字曰未央吾友小修之子而爲<lb/>
後於伯修庶子者也自公安之三袁以才名掉<lb/>
鞅藝苑而其子弟之英妙者皆有名於時江漢<lb/>
之閒人皆知有袁未央矣一日飮余長安邸中<lb/>
請改字於余余别字之曰田祖而告之曰周禮<lb/>
春官籥章凡國祈年於田祖龡豳雅擊土鼓以<lb/>
樂田畯注曰田祖始耕田者謂神農也甫田之<lb/>
<pb n="KR4f0010_SBCK_026-21a"/>
詩曰琴瑟擊鼓以御田祖傳曰田祖先嗇也先<lb/>
王之制禮也大報本而反始是故以報焉則祭<lb/>
先嗇以祈焉則御田祖其爲尊祖一也雖然豈<lb/>
惟田有祖哉文亦有之三百篇詩之祖也屈子<lb/>
繼别之宗也漢魏三唐以迨宋元諸家繼禰之<lb/>
小宗也六經文之祖也左氏司馬氏繼别之宗<lb/>
也韓柳歐陽蘇氏以迨勝國諸家繼禰之小宗<lb/>
也古之人所以馳騁於文章枝分流别殊途而<lb/>
同歸者亦曰各本其祖而已矣今之爲文者有<lb/>
兩人焉其一人曰必秦必漢必唐舍是無祖也<lb/>
<pb n="KR4f0010_SBCK_026-21b"/>
是以人之祖禰而祭於已之寢也其一人曰何<lb/>
必秦何必漢與唐自我作古是被髮而祭於野<lb/>
也此兩人者其持論不同皆可謂不識其祖者<lb/>
也夫欲求識其祖者豈有他哉六經其壇墠也<lb/>
屈左以下之書其譜牒也尊祖敬宗收族等而<lb/>
上之亦在乎反而求之而已田袓胚胎前光蟬<lb/>
蛻俗學卓然有志於文者也吾姑語子以文之<lb/>
祖子歸而叩擊於小修以吾言爲端其於吾言<lb/>
必有進焉子江漢之閒人也江漢朝宗於海尊<lb/>
祖之義也詩不云乎沔彼流水朝宗於海<lb/>
<pb n="KR4f0010_SBCK_026-22a"/>
　　陸君陳字說<lb/>
甬東陸生符嘗讀陳亮同父之自賛所謂人中<lb/>
之龍文中之虎愾然有意乎其人也遂字文虎<lb/>
旣而意有所未安也請改字于余余觀東方朔<lb/>
諫武帝願陳泰階六符生之姓名適有合焉因<lb/>
字之曰君陳而爲之說曰三代而下賢臣志士<lb/>
有志于理平所以規切摩厲其君未有不本於<lb/>
三階六符者也東方生西漢全盛事雄才大略<lb/>
之君假詼諧倡辨以陳其說人主用其一二遂<lb/>
能鞭笞四夷表章六經致白麟寶鼎之瑞同父<lb/>
<pb n="KR4f0010_SBCK_026-22b"/>
當宋南渡光氣分裂星分不越女牛參井之閒<lb/>
乃欲挾縱橫恢復之計以干庸主窮老盡氣而<lb/>
不得一試亦足悲矣吾願生爲東方生不願生<lb/>
爲同父也東方生所陳泰階之事不可得而聞<lb/>
矣生一旦如同甫上書故事　天子驚異累日<lb/>
使執政召問從何處下手其何以置對夫永康<lb/>
之功利驟而陳之能使其君畏然而不可詘也<lb/>
新安之誠正久而陳之能使其君猒然而不可<lb/>
易也良醫之用藥也虚則補之實則瀉之若必<lb/>
欲舉一而廢一則均爲風痺不知痛癢之人而<lb/>
<pb n="KR4f0010_SBCK_026-23a"/>
已矣記有之事君先資其言拜自獻其身以成<lb/>
其信吾知生之必有以也生之爲人也孝友令<lb/>
恭有君陳之遺德焉則三代以下之臣將姑舍<lb/>
是而况於詼諧倡辯之流乎<lb/>
牧齋初學集卷第二十六<lb/>
<pb n="KR4f0010_SBCK_026-23b"/>
</p>
<p>
</p>
  </div>
</body>
</text>
</TEI>
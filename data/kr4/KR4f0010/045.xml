<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_045-1a"/>
牧齋初學集卷第四十五<lb/>
　記五<lb/>
　　耦耕堂記<lb/>
萬曆丁巳之夏予有幽憂之疾負疴拂水山居<lb/>
孟陽從嘉定來流連旬月山翠濕衣泉流聒枕<lb/>
相與顧而樂之遂有棲隱之約亾何孟陽有長<lb/>
治之役卒卒别去子遂覊紲世冈䟦前㚄後爲<lb/>
山中之逋客者十有餘年矣天啓中予遭鈎黨<lb/>
之禍除名南還塗中爲詩曰耦耕舊與高人約<lb/>
帶月相看竝荷鋤蓋追思疇昔之約而悔其踐<lb/>
<pb n="KR4f0010_SBCK_045-1b"/>
之不蚤也世故推移人事牽輓匹夫硜硜之節<lb/>
不能自固咎譽錯互搆扇旁午殘生眇然不絶<lb/>
如縷然自此得以息機摧撞長爲山中之人而<lb/>
孟陽不我遐棄惠顧宿諾移家相就予深幸夫<lb/>
迷塗之未遠而隱居之不孤也請於孟陽以耦<lb/>
耕名其堂孟陽笑而許之嗟夫予與孟陽遭逢<lb/>
聖世爲太平之幸人其所爲耦耕者蓋亦感閒<lb/>
居之多暇喜一飽之有時庶幾息勞生而稅塵<lb/>
鞅豈與夫沮溺者流輟耕太息於蔡葉之閒歎<lb/>
滔滔以沒世羣鳥獸而不返者哉余與孟陽之<lb/>
<pb n="KR4f0010_SBCK_045-2a"/>
似沮溺其耦俱之跡而巳而其樂則固有過之<lb/>
者矣然亦有不能無慨然者予之得交於孟陽<lb/>
也實以長蘅長蘅與予偕上公車嘗歎息謂予<lb/>
吾兩人才力識趣不同其好友朋而嗜讀書則<lb/>
一也他日世事麤了築室山中衣食幷給文史<lb/>
互貯招延通人高士如孟陽輩流髣髴淵明南<lb/>
邨之詩相與詠歌皇虞讀書終老是不可以樂<lb/>
而忘死乎予曰善哉信若子之言予願爲都養<lb/>
給掃除之役請以斯言爲息壤矣荏苒二十餘<lb/>
年長安邸舍酒闌燈灺之語猶歷歷在耳而長<lb/>
<pb n="KR4f0010_SBCK_045-2b"/>
蘅巳不可作矣人生歲月眞不可把翫山林朋<lb/>
友之樂造物不輕予人殆有甚於榮名利祿也<lb/>
予之得從孟陽於此堂也可不謂厚幸哉莆田<lb/>
宋比玉予三人之友也爲作八分書以扁於堂<lb/>
而予記其語於壁閒世之君子過而攬焉其亦<lb/>
有如予之慨然者乎崇禎三年錢謙益記<lb/>
　　朝陽榭記<lb/>
耦耕堂東南之茀地瓦礫叢積登之有異焉因<lb/>
而爲臺狀如敦丘起屋半閒以障風雨於是厓<lb/>
之爲拂水石之爲三沓峯之爲石門石城合沓<lb/>
<pb n="KR4f0010_SBCK_045-3a"/>
攢簇於尋丈之內灌木族叢仰承厜㕒紛紅駭<lb/>
綠蔽虧變換榭踞山之東旦卽見日名之曰朝<lb/>
陽取爾雅釋山之云也梁簡文帝招眞治碑曰<lb/>
高巖鬱起帶靑雲而作峯拂水縣流灑天河而<lb/>
俱㑹又曰其峯則有石門石城虛峗自然神功<lb/>
挺起今斯榭之所直者高巖縣流樵夫牧人皆<lb/>
能指示其處至所謂石門石城者流俗皆莫知<lb/>
漫舉北山一二拳石以當之耳予按姑蘇志云<lb/>
過吳王廟五六里有試劒石又有三沓石與石<lb/>
城石門諸峯錯峙乃知三沓石之東試劒石下<lb/>
<pb n="KR4f0010_SBCK_045-3b"/>
石壁呀然中開俗謂之劒門卽石門也石之西<lb/>
其厓如防如削巨石錯列如雉堞樓櫓卽石城<lb/>
也簡文云虚峗挺起信不誣也舊志稱二峯在<lb/>
頂山西北蓋未可信又云石城吳王置美人處<lb/>
据漢書注及郡國志卽吳縣之靈巖山無容在<lb/>
虞山也予爲記於壁閒庶游斯榭者可以舉目<lb/>
而得之且使讀者知古人模狀山水其言語簡<lb/>
妙爲不可及也崇禎四年二月二十五日記<lb/>
　　秋水閣記<lb/>
閣於山與湖之閒山圍如屛湖繞如帶山與湖<lb/>
<pb n="KR4f0010_SBCK_045-4a"/>
交相襲也虞山嶞山也蜿蜒西屬至是則如密<lb/>
如防環拱而不忍去西湖連延數里繚如周墻<lb/>
湖之爲陂爲寖者彌望如江流山與湖之形經<lb/>
斯地也若胥變焉閣屹起平田之中無垣屋之<lb/>
蔽無藩離之限背負雲氣胷盪煙水隂陽晦明<lb/>
開歛變怪皆不得遁其豪末閣旣成主人與客<lb/>
登而樂之謀所以名其閣者主人復於客曰客<lb/>
亦知河伯之自多於水乎今吾與子亦猶是也<lb/>
嘗試與子直前楹而望陽山箭缺累如重甗吳<lb/>
王拜郊之臺已爲黍離荆棘矣邐迤而西江上<lb/>
<pb n="KR4f0010_SBCK_045-4b"/>
諸山參錯如眉黛吳海國康蘄國之壁壘亦已<lb/>
蕩爲江流矣下上千百年英雄戰爭割據杳然<lb/>
不可以復跡而况於斯閣歟又况於吾與子以<lb/>
眇然之軀寄於斯閣者歟吾與子登斯閣也欣<lb/>
然騁望舉酒相屬已不免啞然自笑而何怪於<lb/>
人世之還而相笑與客曰不然於天地之中有<lb/>
山與湖於山與湖之中有斯閣於斯閣之中有<lb/>
吾與子吾與子相與晞朝陽而浴夕月釣淸流<lb/>
而弋高風其視人世之區區以井鼃相跨峙而<lb/>
以腐䑕相嚇也爲何如哉吾聞之萬物莫不然<lb/>
<pb n="KR4f0010_SBCK_045-5a"/>
莫不非因其所非而非之是以小河伯而大海<lb/>
若少仲尼而輕伯夷因其所然而然之則夫䕫<lb/>
蚿之相憐鯈魚之出遊皆動乎天機而無所待<lb/>
也吾與子之相樂也人世之相笑也皆彼是之<lb/>
兩行也而又何閒焉主人曰善哉吾不能辯也<lb/>
姑以秋水名閣而書之以爲記崇禎四年三月<lb/>
初五日<lb/>
　　明發堂記<lb/>
斥山居以爲墓鄕之爲堂爲閣游焉息焉者皆<lb/>
墓域也直秋水閣之後竹樹晻曖礀石錯列宮<lb/>
<pb n="KR4f0010_SBCK_045-5b"/>
之以爲墓田丙舍其中爲堂前榮後寢高明而<lb/>
靚深倣越溪張氏之製命工圖以來有以栢屋<lb/>
售者度而移焉不爽尺寸名之曰明發於以登<lb/>
牢蔬饌親賔示吾子孫母忘其初也庭中有老<lb/>
梅修竹浮水溜渠空翠自堕淸隂不改堂之東<lb/>
歩檐周流廻廊交屬其前楹近臨墓道游人士<lb/>
女竝肩接踵薄而觀之如坐鏡中紛紅拖碧如<lb/>
雜圖畵折而東拂水之礀繞墓前穴墻而出以<lb/>
注於簷下雨過泉雍水石鬭擊蛇龍攫挐風雷<lb/>
喧豗潰而西傾折回直舒爲漫流閘束崖旋濆<lb/>
<pb n="KR4f0010_SBCK_045-6a"/>
沸土瀑潨然而下經第五橋以入於明堂之水<lb/>
梁簡文所謂拂水縣流天河俱會者循行吾欄<lb/>
檻之閒猶硯池帶水也礀之洑流又折而北滙<lb/>
於堂之西石壁之下有泉湛然所謂歸來泉也<lb/>
泉之下洄池蓄停礀石平布其西築室方丈幽<lb/>
䕃薈蔚翠蔓蒙絡日車蒼凉月輪穿漏此吾堂<lb/>
之别館也堂之東北隅有樓以燕處有隂室以<lb/>
違夏有陽室以違冬庋閣庖湢順序以爲此吾<lb/>
所以翼夫堂也予之營斯堂也財一年而有急<lb/>
徵之禍縶踰年而歸歸而廬於此也歲時伏臘<lb/>
<pb n="KR4f0010_SBCK_045-6b"/>
晨昏肅拜顧明發有懐之義未嘗不僾然如有<lb/>
見愾然如有聞也霜凄月黑風雨如晦白楊蕭<lb/>
騷山谷震駭念古之孝子遶墳而啼攀栢而泣<lb/>
未嘗不膚粟骨驚媿而祈死也良夜開卷閒房<lb/>
點筆追思壯年昔游春燈秋卷未嘗不撫駒策<lb/>
驥歎老至而悲無聞也雒中之冠帶汝南之車<lb/>
騎蜀郡之好事鄠杜之諸生聞聲造門希風枉<lb/>
駕屨舄交錯舟舩塡咽邑屋閴其無人空山爲<lb/>
之成市畏虛名之難居知物望之不易副未嘗<lb/>
不逖然以思默然以慙而悄然以恐也歲月荏<lb/>
<pb n="KR4f0010_SBCK_045-7a"/>
苒世務牽紲廬三年而復返俛仰感歎輒爲之<lb/>
記詩不云乎無念爾祖聿修厥德吾子孫念之<lb/>
哉若夫遊觀之美山林鳥魚之樂非吾所以名<lb/>
堂之意也其敢以示子孫乎廬居後之三年涂<lb/>
月二十八日謙益謹記<lb/>
　　花信樓記<lb/>
於墓道之東偏擇爽塏之地撤耦耕堂而徙焉<lb/>
招孟陽也堂之前隙地與秋水閣相直庀山居<lb/>
之餘材爲樓五閒後山如屏前湖如鏡堤池折<lb/>
旋景物攢簇名之曰花信而劉狀元胤平書其<lb/>
<pb n="KR4f0010_SBCK_045-7b"/>
額拂水游觀之盛莫如花時祝釐之翁媼踏靑<lb/>
之士女連袂接衽摩肩促步循月堤穿水閣笑<lb/>
呼喧闐游塵合沓呵之不能止避之不勝趨也<lb/>
作斯樓也而美其名幾以飽其觀聽誘而奪之<lb/>
樓旣成堤之西東閣道相望不能中分游者而<lb/>
來者滋益衆客或惎余誘而奪之之法不巳窮<lb/>
乎予曰予之名樓也以花信而游人之追奔走<lb/>
集者爲花來也當此之時風柔日麗春山如粧<lb/>
春湖如鏡弱枊繅煙天桃暈雨相與握蘭贈藥<lb/>
思吟怨歌靚觀微歩傍徨徙倚非有以誘之誰<lb/>
<pb n="KR4f0010_SBCK_045-8a"/>
得而奪之迨乎向春之末迎夏之陽鶬鶊喈喈<lb/>
羣女出桑游者息觀者止紅綻綠肥草長麥秀<lb/>
於斯時也誰誘之而誰奪之耶吾與子倚飛閣<lb/>
臨長堤身游於嬌花寵柳餘香殢粉之中欣欣<lb/>
然如有得也巳而時序遷改繁華代謝譬之雨<lb/>
止雲收酒闌人散未嘗不洫然如有所失也造<lb/>
物者之於吾與子也其誘且奪之則已久矣而<lb/>
子猶未之寤歟客曰藏舟於山夜半有力者負<lb/>
之而趨昧者不知也姑記其語於壁花時登斯<lb/>
樓也更與子飮酒<lb/>
<pb n="KR4f0010_SBCK_045-8b"/>
　　留仙館記<lb/>
得周氏之廢圃於北郭古木藂石鬱蒼薈蔚其<lb/>
西偏有陿室焉爲之易腐柱傾加以塗墍樹綠<lb/>
沈几山翠濕牖煙霞澄鮮雲物靚深過者咸歎<lb/>
賞以爲靈區别館也樹之眉曰留仙之館客視<lb/>
而歎曰虞山故仙山也斯館也西望乾元宮徐<lb/>
神翁之雪井在焉迤而南爲招眞治梁簡文所<lb/>
銘二始八會者也折而北爲烏目山淳于斟遇<lb/>
慧車子授虹景經處也子將隱矣有意於登眞<lb/>
度世名其館爲留仙不亦可乎予曰不然予之<lb/>
<pb n="KR4f0010_SBCK_045-9a"/>
名館者慈谿馮氏爾賡號留仙者也予取友於<lb/>
天下多矣晚而得留仙晜弟留仙之於我古所<lb/>
謂王貢嵇呂無以尚也予旣老於一丘而留仙<lb/>
爲　天子之勞臣枝柱於津門渝水之閒逖而<lb/>
思思而不得見眉之館焉所以識也客曰是矣<lb/>
則胡不書其姓繫其官而以别號名館使人疑<lb/>
於望仙迎仙之屬歟予笑曰子必以洪厓赤松<lb/>
飡六氣而飮沆瀣者而後爲仙歟吾之所謂仙<lb/>
者有異焉老子吾夫子之所學焉者也一則曰<lb/>
吾聞諸老耼再則曰吾聞諸老耼禮經之所載<lb/>
<pb n="KR4f0010_SBCK_045-9b"/>
也許叔遜龍沙之祖也淨明忠孝其敎<hi>法具</hi>在也<lb/>
以眞誥考之忠臣孝子歷數千百年猶在金房<lb/>
玉室之閒迄於今不死也以留仙之館比於望<lb/>
仙迎仙何不可哉士君子出而致身遂志分主<lb/>
憂振國恤其爲修煉也視山澤之癯鷮息禽戲<lb/>
塊然獨存者所得孰多吾嘗從樵陽之侶窺石<lb/>
函之閟籍得厠名其閒者吾黨蓋有人焉未可<lb/>
謂神仙去人遠也客曰善哉請書之以爲記俟<lb/>
其他日功成身退爲五湖三峯之游宴坐於斯<lb/>
館相與縱飮舒嘯而以斯文示之崇禎壬午小<lb/>
<pb n="KR4f0010_SBCK_045-10a"/>
歲日記<lb/>
　　玉繠軒記<lb/>
河東君評花最愛山礬以爲梅花苦寒蘭花傷<lb/>
豔山礬淸而不寒香而不豔有淑姬靜女之風<lb/>
蠟梅茉莉皆不中作侍婢予深賞其言今年得<lb/>
兩株於廢圃老墻之下刜奥草除瓦礫披而出<lb/>
之皆百歲物也老幹攫挐樛枝扶疎如衣從風<lb/>
如䄂拂地又如人梏拲乍脫相扶而立相視而<lb/>
笑君顧而樂之爲屋三楹啓北牖以承之而請<lb/>
名於予予名之曰玉繠而爲之記曰瑒花之更<lb/>
<pb n="KR4f0010_SBCK_045-10b"/>
名山礬始於黃魯直以瑒花爲唐昌之玉繠者<lb/>
段謙叔曾端伯洪景盧也其辨證而以爲非者<lb/>
周子充也夫瑒花之卽玉繠耶非耶誠無可援<lb/>
据以唐人之詩觀之則劉夢得之雪繠瓊絲王<lb/>
仲初之瓏鬆玉刻非此花誠不足以當之有其<lb/>
實而欲奪其名乎物珎於希忽於近在江南則<lb/>
爲山礬爲米囊野人牧竪夷爲樵蘇在長安則<lb/>
爲玉繠神女爲之下九天停飈輪攀折而後去<lb/>
固其所也以爲玉繠不生凡地惟唐昌及集賢<lb/>
翰林有之則陋又以爲玉繠之種江南惟招隱<lb/>
<pb n="KR4f0010_SBCK_045-11a"/>
有之然則子充非重玉繠也重李文饒之玉繠<lb/>
耳玉樹靑䓤長卿之賦也瓊樹璧月江總之辭<lb/>
也子充又何以云乎抑將訪其種於宮中窮其<lb/>
根於天上乎吾故斷取玉繠以牓斯軒春時花<lb/>
放攀枝弄雪游詠其中當互爲詩以記之訂山<lb/>
礬之名爲玉繠而無復比瑒更礬之譏也則自<lb/>
予與君始崇禎十五年十二月二十九日牧翁<lb/>
記<lb/>
　　匪齋記<lb/>
易比之六三曰比之匪人世儒之解曰匪人猶<lb/>
<pb n="KR4f0010_SBCK_045-11b"/>
曰小人也易言君子小人多矣於泰曰內君子<lb/>
而外小人於否曰內小人而外君子遯則曰吉<lb/>
曰否解則曰有解曰退革則曰豹變曰革靣師<lb/>
之上六旣濟之九三曰小人勿用同人之九三<lb/>
曰小人弗克皆鑿鑿乎指小人而質言之也於<lb/>
比何獨不然比之卦以九五居陽爲主而五隂<lb/>
皆求比焉比而不以元永貞則凶邪之道永貞<lb/>
而不遇其主則猶未免於咎也初六之有孚盈<lb/>
缶永貞而遇其主故曰无咎終來有它拔茅彙<lb/>
征不遐遺朋亡泰之道也故曰吉六二之自內<lb/>
<pb n="KR4f0010_SBCK_045-12a"/>
内而得君六四之外比外而得賢故皆曰貞吉<lb/>
六三近者皆隂而遠無應所與比者皆非其人<lb/>
中懷永貞蘊初六之盈缶而不遇其主者也莫<lb/>
益之或擊之莫之與則傷之者至矣象曰不亦<lb/>
傷乎夫子蓋傷之也水流濕火就燥比之相從<lb/>
各以其類漢之有李固胡廣趙戒之匪人也唐<lb/>
之有陸贄裴延齡趙憬之匪人也易不言君子<lb/>
小人而曰匪人虛其位以俟人主之決擇也不<lb/>
言凶不言咎而言傷者何也有九五剛中之主<lb/>
顯比於上五隂之求比者用三驅之道以縱舍<lb/>
<pb n="KR4f0010_SBCK_045-12b"/>
之雖違有孚之吉而終免後夫之凶則亦止於<lb/>
傷而巳矣崇禎元年子以閣訟奉　明㫖鐫責<lb/>
曰中有匪人　上方向學精於詩書取原筮之<lb/>
辭以斷枚卜之獄不斥言小人而曰匪人使臣<lb/>
子雖退廢其名猶可居也震怒之後事得白卽<lb/>
放歸王用三驅失前禽之義也　聖主之放其<lb/>
臣也有哀矜無忿疾傷之之道也客有唁予者<lb/>
曰蹇之六二曰王臣蹇蹇匪躬之故安知　上<lb/>
不以蹇之匪躬朂子乎予曰是何敢哉請以<lb/>
上之明㫖名其讀書之齋曰匪而繹其說以爲<lb/>
<pb n="KR4f0010_SBCK_045-13a"/>
記<lb/>
牧齋初學集卷第四十五<lb/>
<pb n="KR4f0010_SBCK_045-13b"/>
<pb n="KR4f0010_SBCK_045-13b"/>
</p>
<p>
</p>
  </div>
</body>
</text>
</TEI>
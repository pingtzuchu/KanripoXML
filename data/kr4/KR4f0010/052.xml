<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_052-1a"/>
牧齋初學集卷第五十二<lb/>
墓誌銘三<lb/>
　　兵部右侍郞孫公墓誌銘<lb/>
崇禎十一年十月奴酋犯薊鎭　天子命推擇<lb/>
廷臣有才望者勝樞貳之任于是潼關孫公繇<lb/>
大理寺丞擢兵部右侍郞拜命之日廬兒戍卒<lb/>
靡不㦸手相賀甫一月無疾而卒年四十有八<lb/>
十一月之三十日也公之弟必茂奉喪歸秦以<lb/>
次年十二月二十四日葬公于先塋撰次行狀<lb/>
走使四千里屬余志其墓嗚呼今天下最急才<lb/>
<pb n="KR4f0010_SBCK_052-1b"/>
者有二曰銓事也兵事也公于二者皆有專才<lb/>
皆將試于用矣而不得竟爲可嘆也公舉萬曆<lb/>
丙辰科進士繇戸禮二部郞擢吏部佐冡宰趙<lb/>
忠毅公澄汰仕路一日而徙諸淸郞之淹久者<lb/>
棊置銓司北則劉廷諫南則程國祥閩則鄒維<lb/>
璉朝著歙然改觀而小人多所不便比奄以逐<lb/>
趙公未幾公讁去再奉嚴譴除名及公再起長<lb/>
垣爲冡宰小人倚爲窟穴公偘偘舉其職不少<lb/>
假易小人比長垣以計典中公又左遷以去公<lb/>
廉辨彊直人才物論儲偫于胸中有萬曆初名<lb/>
<pb n="KR4f0010_SBCK_052-2a"/>
選郎之遺風再起再謫不得竟其志而銓事亦<lb/>
不可爲矣公居潼華閒諳識阨塞要害通知其<lb/>
豪傑流賊之起也公以山西司按察司經歷量<lb/>
移南祠部請急里居建議設重鎭以扼關秦賊<lb/>
不出豫賊不入挈缾口而壅之寇可盡也鄕人<lb/>
恤其私以勞師動衆柅之寇自是渡澠池而西<lb/>
莫可禁禦矣假滿還畱都途出柘城歸德遇寇<lb/>
設守皆恃以無恐在歸德也賊潰堤而入數十<lb/>
騎薄城引弓詬罵城中兇懼公曰此欺我無兵<lb/>
也令傔從環射之賊中傷逬散登陴者始有固<lb/>
<pb n="KR4f0010_SBCK_052-2b"/>
志賊旣退人皆謂公知兵可辦賊也賊逼江浦<lb/>
公守石城門叅贊范公移咨假公署職方以備<lb/>
非嘗其倚重如此久之遷南吏部考功司郞中<lb/>
升尚寳司丞轉理丞旣任樞貳謂虜懸軍深入<lb/>
我援兵巳十三萬當扼險邀擊聚而殱之無藉<lb/>
口老謀持重以成南下之勢蚤夜呼憤莫有應<lb/>
者盛氣結轖强陽暴亡竟用是死而人徒知其<lb/>
以勤死而巳公之父給諫公以危言讜論不容<lb/>
于朝公少而與聞國論有澄淸天下之志雖在<lb/>
郞署小人以黨魁目之逆奄誅僇朝士皆公所<lb/>
<pb n="KR4f0010_SBCK_052-3a"/>
雅故鋃璫過關門者倉皇出餞畱連涕泣奄聞<lb/>
而惡之欲殺公而未果也及朝政更易奄餘黨<lb/>
仍用事公所與同志汲引者賣公以媚長垣久<lb/>
之遂取大位而公猶滯散寮每嘆曰程郞之綸<lb/>
扉不如劉郞之縲絏也吾陸沉于此有餘榮矣<lb/>
公生平連蹇仕宦實以黨論之故比　天子知<lb/>
公且大用矣而一昔彊死嗚呼此亦黨人爲之<lb/>
乎抑亦黨人之䋄所不能盡而天爲之殄瘁乎<lb/>
其尤可悲也巳公爲人孝友忠信誠心質行信<lb/>
于士大夫而與被于孤寡煢獨周恤振救死生<lb/>
<pb n="KR4f0010_SBCK_052-3b"/>
急難多人所不知事繼母撫孤稚皆非人情所<lb/>
恒有者公殁而必茂喪之如父撰公行狀别白<lb/>
邪正是非一無所鯁避蓋家庭閒風義如此此<lb/>
亦可以觀公矣公諱必顯字克孝先世自淛之<lb/>
餘姚徙秦數傳居潼關祖諱承光選貢知沔縣<lb/>
父諱振基戸科給事中外轉山東僉事　今上<lb/>
覃恩贈奉政大夫改京銜母覃曁前母劉俱封<lb/>
宜人繼母賈封太宜人蓋異數也妻張氏繼妻<lb/>
景氏皆無子以必茂之子士驤爲後一女適朝<lb/>
邑周雯余辱交于公二十餘年戊寅之秋執手<lb/>
<pb n="KR4f0010_SBCK_052-4a"/>
邸舍悲余之䝉難而傷其不能相明也公方駸<lb/>
駸向用若有閔默不自得者徒以余故也其何<lb/>
忍不銘銘曰<lb/>
太華削成兮潼關屹然是生偉人兮枝柱金天<lb/>
河流奔騰兮衝關却阻展如之人兮排奡齟齬<lb/>
是父是子兮兆域相望元氣熊熊兮浮薄華陽<lb/>
河水南流兮潼水東廻千秋萬世兮孰塞我悲<lb/>
　　嘉議大夫南京工部右侍郞葉公墓誌銘<lb/>
萬曆中東林之君子退而講學海內負淸名者<lb/>
爭相引重而黨人則深惡其軋巳閒執其一二<lb/>
<pb n="KR4f0010_SBCK_052-4b"/>
瑕疵者以相詆讕指淸議爲横議隂䕶其所抉<lb/>
讁之人以箝天下之口甲寅乙卯之閒其說始<lb/>
大熾葉公官南太僕抗疏闢之以謂決裂國論<lb/>
敗壞人心莫此爲甚當是時言者方雄唱雌和<lb/>
引繩批根公眇然孤踪忽發讜議羣驚且恚聚<lb/>
族而攻公公不激不隨端坐而肆應之且累疏<lb/>
乞歸言者卒無以勝公　神　熹之際東林之<lb/>
與黨論迭相勝負然公之言卒未嘗不勝其故<lb/>
何哉嗚呼公之所以勝者蓋有所以爲公者在<lb/>
也公諱茂才字叅之其先世自吳江徙居無錫<lb/>
<pb n="KR4f0010_SBCK_052-5a"/>
高祖諱昌曾祖諱芮祖諱謨世有濳德謨生聯<lb/>
娶許氏而生公公靣目淸削不苟訾笑體骨稜<lb/>
層若出衣表自爲諸生見者巳改容異焉舉萬<lb/>
曆巳丑進士選刑部主事念父老改南京工部<lb/>
榷關蕪湖盡革它稅不名一錢胥吏以嘗例爲<lb/>
請公爲俚語訶之曰勿多言左右排列金剛檯<lb/>
我不動矣巳事上羡金數千奏疏曰久旱而得<lb/>
通故有羡金請不爲例且進羡非臣志也　神<lb/>
廟嘆嘉賜白金松布以旌異焉改吏部郞中再<lb/>
請告歸久之起禮部郞中歷陞尚寶司司丞少<lb/>
<pb n="KR4f0010_SBCK_052-5b"/>
鄕南京大理寺丞南京太僕寺少卿始一出家<lb/>
居十五年矣又七年起大僕寺少卿改太嘗寺<lb/>
少卿皆不赴陞南京工部右侍郞甫三月請致<lb/>
仕公仕宦强半在南什九在告布衣蔬食食淡<lb/>
攻苦有堂三楹不施丹雘安人老矣躬親紡織<lb/>
靑燈白髪熒熒丙夜其肥遯苦節雖小夫稚子<lb/>
無閒言也當言官與公爲難盛氣奮筆爭欲有<lb/>
加于公問影吠聲描頭畵角巳不遺餘力然終<lb/>
不能毁公之廉以爲貪而訾公之恬以爲躁至<lb/>
于今衡門如故子姓蕭然雖夙昔操戈向公者<lb/>
<pb n="KR4f0010_SBCK_052-6a"/>
未嘗不聞其風而感讀其書而思望其室廬而<lb/>
低徊不能置也嗚呼此吾所謂有所以爲公者<lb/>
也公生平學問躬行實踐信心爲巳感民彞痛<lb/>
國是是是非非如風檣弦矢觸而必發豈有意<lb/>
與黨人爭勝負哉天啓中閹禍將作急流勇退<lb/>
優游終老高忠憲之殉難也慷慨急難以免其<lb/>
子緹騎邏卒交跡於道不少鯁避人始知公非<lb/>
以智免也孔子曰吾未見剛者又曰仁者必有<lb/>
勇其公之謂與公卒於崇禎二年六月十七日<lb/>
享年七十有二安人華氏卒於天啓四年二月<lb/>
<pb n="KR4f0010_SBCK_052-6b"/>
二十六日享年六十有八公性篤孝自營生壙<lb/>
於江隂馬鎭先人之穴左沒後之五年十月與<lb/>
安人合葬焉安人生子繼武九歲而殤生一女<lb/>
嫁秦雷震側室胡氏生二女嫁孫竑禾薛憲伯<lb/>
公之卒也其嗣子繼斌光輔得請　賜祭葬乃<lb/>
屬職方華君允誠爲狀而謁銘於余華君學行<lb/>
卓然稱爲公後進者也其狀公爲信銘曰<lb/>
居官三十年泊然儒素閱世七十年渾然赤子<lb/>
夫人不言直哉如矢角巾東歸虚堂隱几顥然<lb/>
眞氣沒而不死我鑱銘詩用勵頑鄙<lb/>
<pb n="KR4f0010_SBCK_052-7a"/>
　　山東兖州府滕縣知縣　特贈太僕寺少<lb/>
　　卿姬公墓誌銘<lb/>
天啓二年五月白蓮賊陷滕縣知縣事姬公死<lb/>
之九月賊平公之父收屍反葬蓋六月而後殮<lb/>
撫臣趙彥上其事　詔贈太僕寺少卿有司立<lb/>
祠春秋祭祀給其父母誥命䕃一子入監四年<lb/>
二月歸葬于州西郭之北後十四年崇禎戊寅<lb/>
任子琨官刑部河南司主事奉　熹宗朝詔令<lb/>
所司覆奏簡牘及黃諭德景昉所撰行狀謁謙<lb/>
益于請室而請誌其墓謹按公諱文胤字士昌<lb/>
<pb n="KR4f0010_SBCK_052-7b"/>
西安府華州人也生于萬曆壬午之三月癸卯<lb/>
以春秋舉于鄕六上春官乃以祿養謁選年四<lb/>
十有二其蒞滕壬戌四月下旬也奔走叅謁未<lb/>
遑視事居三日而難作當是時滕民什九從賊<lb/>
公徒步呌號從兵登陴不滿三百人比賊至才<lb/>
數十人耳問民何以從賊則曰禍繇董二董二<lb/>
者延綏巡撫某之子也公登城呼賊而告之曰<lb/>
若等皆吾民以董二故鋌而走賊吾執董二窮<lb/>
治其罪以伸若冤而赦若等復爲良民其可乎<lb/>
公長身赤靣鬚髥奮張兩門牙如施丹雘乗墉<lb/>
<pb n="KR4f0010_SBCK_052-8a"/>
大呼聲殷殷動樓櫓賊望見以爲神人讙呼羅<lb/>
拜俄而箭發于西隅二賊斃焉視之則延綏沙<lb/>
柳簳也賊憤盈肉薄而上遂不可禦五月之十<lb/>
八日也公緋衣坐堂上嚼齒罵賊賊前搏公裂<lb/>
其冠裳以銀鐺鎖之公大罵胡不速殺我賊顧<lb/>
不忍越三日不食賊勸之食不可勸之去又不<lb/>
可爲詩八章書于屋壁以縣印遺狀付門子魏<lb/>
顯炤僮守務北向再拜自縊而死二十一日之<lb/>
夕也顯炤乞棺于賊不許乞布裹屍許之遂瘞<lb/>
于官署之池側公父所從收公屍也賊考掠顯<lb/>
<pb n="KR4f0010_SBCK_052-8b"/>
炤索印顯炤以印予父國臣以遺狀予妻之父<lb/>
高登士及守務反而罵賊死之　詔䘏公也幷<lb/>
録顯炤守務復其家而董二者城陷遁去其後<lb/>
卒以賄免嗚呼公以視事三日之官守巷無居<lb/>
人之邑率數十孑遺之民抗數萬方張之寇城<lb/>
之未陷也可以去而弗去賊之勸行也可以走<lb/>
而弗走絕百可倖生之塗而定一死無復之之<lb/>
計用以明示天下後世無破城不死之縣令無<lb/>
陷賊不死之臣子公之自處審矣致命遂志忠<lb/>
也無沗所生孝也明恥敎戰仁也是公之三大<lb/>
<pb n="KR4f0010_SBCK_052-9a"/>
節也　熹廟之詔亦有三善焉旌不踰時也功<lb/>
不濫敘也䘏不下遺也終天啓之世蓮妖滅蜀<lb/>
寇平而奴孽不内躪者復滕之賞足以勸也若<lb/>
董二之佚罰則有司之過也余故牽連書之無<lb/>
使其求名不得焉爾公世爲華州人曾祖諱伸<lb/>
祖諱夏皆有隱德父諱籙增廣生員倜儻負大<lb/>
節有聲關中先後娶四婦生五男子三女子與<lb/>
公皆異母而同仁均愛家門無閒人以爲難公<lb/>
妻杜氏生三子長琨次瑅次璟琨服官廉辨慷<lb/>
慨厲節能繼公之志者也銘曰<lb/>
<pb n="KR4f0010_SBCK_052-9b"/>
公逾弱冠兮初歌鹿鳴夢一偉人兮緋袍靣頳<lb/>
曰余同姓兮周之宗盟要公汴橋兮前期却迎<lb/>
公之之滕兮汴冰砯砰瞻彼季路兮廟貌孔明<lb/>
高冠佩劍兮儼如平生廻車伏軾兮流涕怔營<lb/>
曾未信宿兮寇盜搶攘食焉不辟兮死而結纓<lb/>
天卑完節兮如射雋正季冬贈夢兮叶彼大貞<lb/>
匪妖匪噩兮受命穆淸天門詄蕩兮乗風上征<lb/>
扈從　先皇兮雷車霓旌蚩尤前驅兮玄武後<lb/>
行馘奴盪宼兮汛掃欃槍報命　帝所兮旗旐<lb/>
央央河渭抱縈兮太華削成高墳巋然兮配此<lb/>
<pb n="KR4f0010_SBCK_052-10a"/>
令名忠臣孝子兮請視斯銘<lb/>
　　文林郞陜西道監察御史李君墓誌銘<lb/>
崇禎初謙益以與枚卜被訐　天子下法司雜<lb/>
治法司覆驗淛闈成案再三考讞具如前狀條<lb/>
奏以聞訏者慚且恚遂幷攻法司其勢張甚於<lb/>
是陜西道監察御史李君上言謙益無罪所司<lb/>
爲國家執法不肯傅致反受誣詆䜛夫高張欲<lb/>
以一手障天無人臣禮反覆數千言其言直其<lb/>
指平夫巳氏抵讕放恣亦口噤無以答君疏出<lb/>
而國論益大定嗟乎國論亦何嘗之有然而有<lb/>
<pb n="KR4f0010_SBCK_052-10b"/>
可恃者恃夫予我者之必爲君子而阨我者之<lb/>
必爲小人也夫巳之賢不肖不可知而人之爲<lb/>
君子小人如黑白之不可假以不可知之賢不<lb/>
肖而取徵于不可假之君子小人則是非邪正<lb/>
不待後世而已明矣若李君者吾所謂君子而<lb/>
可徵者也君諱柄字汝謙曾祖諱英祖諱滿父<lb/>
諱承式嘉靖丙辰進士歷官福建左布政自大<lb/>
同徙家江都遂占籍焉生子九人舉進士者三<lb/>
舉鄉書者一其長子遼東巡撫兵部侍郞諱植<lb/>
而君其第四子也舉天啓壬戌進士選中書舍<lb/>
<pb n="KR4f0010_SBCK_052-11a"/>
人秩滿選授御史奉　命巡視厰庫查刷光祿<lb/>
巡按浙江雲南卒於官君鄉舉二十餘年中舍<lb/>
六年廉靖閑止有大人長德之目及爲御史所<lb/>
至益著聲績厰庫之役巡視者多所連染商人<lb/>
獨交口頌君　上爲歎異焉淛西海塘壞親乗<lb/>
小艓掀舞洪濤颶風中估計工作省費十餘萬<lb/>
塘成陞俸一級雲南加派羡糧不報大農者數<lb/>
萬君下車一切釐革普酋爲心折焉乃飛檄曉<lb/>
諭禍福酋俛首就撫此君之歷官其大事可記<lb/>
者也君家世居雲中布政公在職方議復朶顏<lb/>
<pb n="KR4f0010_SBCK_052-11b"/>
三衛而巡撫公請復舊遼陽皆國家大計不幸<lb/>
中格方奴揷交警君論戰撫機宜糾劾宣大將<lb/>
帥旬月閒條議數上且言臣父兄生長塞上習<lb/>
知邊事灼見利害故敢爲　明主别白言之蓋<lb/>
君自爲諸生則巳講求兵農鹽鐵曉畼經國之<lb/>
務其建白邊事意欲求以自試卒父兄未竟之<lb/>
業而止于優詔報聞而巳此君之有大志而未<lb/>
遂者也最君之生平其家居也父黨稱其孝鄕<lb/>
里稱其修交友稱其信其服官也　天子知其<lb/>
廉朝廷推其能臺省服其平其卒官而歸也滇<lb/>
<pb n="KR4f0010_SBCK_052-12a"/>
民道祭過車而普酋亦撫膺慟哭其誠信于蠻<lb/>
夷如此其他可知也嗚呼君之爲君子也斯可<lb/>
謂信而有徵矣其在言路未嘗苛求一人未嘗<lb/>
毛舉一事其於余又非有部黨之誼雅故之好<lb/>
而慨然公正發憤千載而下讀君之奏疏知君<lb/>
之爲君子而因以知君之所彈治者爲小人以<lb/>
余之不肖亦或有追而惜之者豈非厚幸哉今<lb/>
君之子以余之獲援于君以謂非君之所鄙夷<lb/>
也俾志其墓余方恃君以徵于後而君之子顧<lb/>
欲恃予以徵君則又豈不過哉君卒于崇禎五<lb/>
<pb n="KR4f0010_SBCK_052-12b"/>
年十月十九日年六十有九妻高氏孝敬慈祥<lb/>
相其夫爲淸白吏稱女師焉卒于崇禎四年十<lb/>
月年六十有九子六人元素元介皆國子生次<lb/>
元聘元瑞元覲元翰女三人某年某月合葬于<lb/>
白陽山之新阡銘曰<lb/>
水則有坊帛則有幅凡今之人云胡不淑猗嗟<lb/>
李君束修自牧有物有恒式金式玉國有煩言<lb/>
浮石沉木障彼狂瀾奮我簡牘夫人不言百世<lb/>
所矚悠悠靑史我以君卜<lb/>
　　吏科給事中贈太嘗寺少卿侯君墓誌銘<lb/>
<pb n="KR4f0010_SBCK_052-13a"/>
天啓七年正月吏科給事中嘉定侯君卒于家<lb/>
年五十有九明年其子南京兵部武選司主事<lb/>
峒曾奏疏曰臣之先臣震暘以狂直得罪先朝<lb/>
幸遇　陛下卽位復官諫垣而先臣巳不待矣<lb/>
先臣觸忤權倖持忠入地得比死事諸臣其沐<lb/>
霈恩死且不朽於是　天子褒君素著忠讜特<lb/>
贈太嘗寺少卿又二年將葬峒曾次君之生平<lb/>
爲狀泣而請于余曰願有述也余與君同年進<lb/>
士同事　熹廟後先同被譴逐其知君爲深嗚<lb/>
呼黨論之相持也自萬曆之末蘊崇沸騰以迄<lb/>
<pb n="KR4f0010_SBCK_052-13b"/>
天啓元二之閒君居恒惄然心憂謂其禍與國<lb/>
家相終始誓欲以其身爲榰柱旣入諫垣論三<lb/>
案論經撫以謂當斬除葛藤别白功罪其言明<lb/>
白正大舉朝韙之亡何而事益難言矣當國論<lb/>
之殷也士大夫堅壘不相下若䑕之鬪于穴也<lb/>
久之羣小知公論不可勝折而入于中官阿姆<lb/>
若䑕之伏於社而食於角也言者或不知知者<lb/>
又或不言而君獨早知而極言之客氏之再入<lb/>
也君請收回成命以勾結奸閹傾危椒寢爲言<lb/>
奉　嚴㫖切貴其後一疏紏劾四輔暴白逆奄<lb/>
<pb n="KR4f0010_SBCK_052-14a"/>
搆殺舊司禮王安事尤切中忌諱而君又抗章<lb/>
再上得罪然後已當是時逆閹猶未熾君先事<lb/>
察其機牙摘發其所與鈎連者君去三載而禍<lb/>
大作刋章錄牒糜爛朝野君以病且死慬而獲<lb/>
免　今天子愼惜名器獨於君贈䘏不少吝其<lb/>
亦曲突徙薪之忠有鑒於　聖心矣乎君雖死<lb/>
奚憾哉君之少也從其母育於外氏稍長侍其<lb/>
祖宦游蘄黃湖湘閒暴露跋涉良苦故雖生長<lb/>
世家無紈袴子弟之容君之祖父皆倜儻好施<lb/>
不事生產相繼捐館舍而君久困公車送往事<lb/>
<pb n="KR4f0010_SBCK_052-14b"/>
居衣食百須經營黽勉備所不堪君之更事練<lb/>
智疆力忍訽亦賴此也釋進士褐爲行人馳驅<lb/>
楚粤數萬里單車匹馬不擾廚傳曰此亦使職<lb/>
也爲給事中巡視皇城曁巡靑多與內侍鐫譙<lb/>
所執奏多寢閣不下閒居休沐輙討論軍國大<lb/>
計或語及人才國恤則蹙然如不終日蓋君之<lb/>
大志欲以虛公正直爲國家塞朋黨之議救淸<lb/>
流之禍其稍閒則修復畿輔水田及吳淞水利<lb/>
講求數百年利病以康天下而遭時齟齬萬不<lb/>
一試徒以諫官自見而巳君孝性篤至其父深<lb/>
<pb n="KR4f0010_SBCK_052-15a"/>
念之至爲詩以示子孫其爲人質厚沉深不苟<lb/>
訾笑與人交能爲人盡賓筵客座談讌欵洽聞<lb/>
人死喪急難之故必爲之側席而坐嗟咨嘆息<lb/>
坐客皆爲不懽君之爲勞人志士連蹇坎軻其<lb/>
骨相或亦應此而君子知其必有後也君諱震<lb/>
暘字得一祖諱某福建布政使司右叅政父諱<lb/>
某明經歲貢贈吏科給事中母陳氏封太孺人<lb/>
妻龔氏廣東布政錫爵之女生三子長峒曾也<lb/>
次曰岷曾岐曾岷曾早死而岐曾猶未仕人皆<lb/>
以爲國士女四人崇禎四年十二月葬於圓海<lb/>
<pb n="KR4f0010_SBCK_052-15b"/>
沙之祖塋君父祔祖葬于穆而君葬於次昭不<lb/>
敢與穆齒禮也銘曰<lb/>
君嘗涉風桅傾檝覆嘯呼掀帆指血滲漉長年<lb/>
賴君以脫魚腹及乎登朝波濤粘天剸蛟驅鰐<lb/>
冐沒九淵事雖不克能以身旋遡君之生蹇始<lb/>
坎終死遇渙恩天晶日融吁其悲矣銘此幽宫<lb/>
　　直隷河閒府儒學訓導劉君墓誌銘<lb/>
崇禎十一年十二月三十日奴兵陷吳橋訓導<lb/>
劉君廷訓死之其子爾成以其喪歸葬奉其叔<lb/>
吏部郞中廷諫所撰行狀再拜稽顙屬先友武<lb/>
<pb n="KR4f0010_SBCK_052-16a"/>
進惲厥初寓嘗三千里謁銘於余謹按君字式<lb/>
伯順天府通州人也祖諱釣不仕父諱某某贈<lb/>
刑部主事母王氏贈安人以歲貢謁選得官奴<lb/>
之掠畿南也縣令謀棄城走君要止之率衆以<lb/>
守凡三月奴偏軍嘗我輙引去巳而盡銳力攻<lb/>
令縋城遁去君入學舍麾其妾趣去我將上死<lb/>
屬其稚孫於所善僧隆貴介而趨南城誓守者<lb/>
曰守死逃亦死曷若守死爲滿城忠義鬼乎守<lb/>
者噭然而哭曰願爲公死守三日夜城三隅擾<lb/>
亂獨南城晏然奴肉薄而登如墻引射矢注衣<lb/>
<pb n="KR4f0010_SBCK_052-16b"/>
甲血朱殷穴胸而出濡縷屬于屨君猶强自力<lb/>
束胸拒戰連中六矢乃仆踰月其子發棺更歛<lb/>
靣如生須髥奕奕奮舉喪之歸也諸生及閭左<lb/>
數百家道哭過車兒僮傭保皆剪𥿄買漿以奠<lb/>
君兄弟博文矯行自相師友吏部偘偘爲世名<lb/>
臣君老於明經亦卒用殉節顯吏部稱君讀書<lb/>
盤山諸生以其閒藉草坐語君吾伊自如口喃<lb/>
喃如夢寱諸生故呌呶大聲屬其耳若弗聞也<lb/>
與人交無貴賤賢愚少長處之油油然好談人<lb/>
善　衡抵掌嚏唾噴溢頥頰否則瞪目顧視一<lb/>
<pb n="KR4f0010_SBCK_052-17a"/>
言錯誤靣赤墳起歸自刻責慚其人者累日遡<lb/>
君之生平樂易樸誠謹畏人也其臨大節倜儻<lb/>
自力如此君之殁也享年六十有五娶唐氏繼<lb/>
室以張氏王氏子爾成郡諸生孫二人曰坦增<lb/>
增卽所屬僧者也未知其存否於是君之子葬<lb/>
君也渴人謂宜需　國家之愍綸以庀大葬而<lb/>
不克待也嗚呼古之人主于其臣之死事也得<lb/>
其尸而襚之道而哭之引而親推之或吊其妻<lb/>
或養其子可謂備禮矣士以死國爲市君以死<lb/>
士爲餌士之自待與夫君之待士也不巳薄乎<lb/>
<pb n="KR4f0010_SBCK_052-17b"/>
君守師儒之官無民社之寄致命遂志自辦一<lb/>
死而巳向令回翔身後糜爛七尺以博半通之<lb/>
綸此所謂左手據圖右手刎其頸者也而謂君<lb/>
爲之乎以學官死以士禮葬傳不資船轝窆不<lb/>
費錢物於其致身之初志庶可以無憾君之自<lb/>
待與國家之待君殆可謂兩得矣君之子其知<lb/>
之矣余旣爲之誌於其銘也變而爲招魂之辭<lb/>
以哀之曰<lb/>
胡塵壓兮城堞隳霹靂車兮聲殷雷綸巾鎧兮<lb/>
縫衣甲流矢攢兮短兵接矢洞胸兮鏃貫腸膏<lb/>
<pb n="KR4f0010_SBCK_052-18a"/>
塗襠兮血漬裳登空同兮緤我馬雲㝠㝠兮絕<lb/>
轡之野䰟不歸兮威靈怒撫箕尾兮鳴河鼓幽<lb/>
都廣莫兮䰟歸來蚩尤彗兮玄武旗篾束腰兮<lb/>
革裹屍犀軒直蓋兮非我須夫人兮自有美子<lb/>
蓀何爲兮獨愁余梁山嶞兮潞沙紆長終古兮<lb/>
安汝居<lb/>
　　陜西延安府延長縣知縣郝府君墓誌銘<lb/>
崇禎丁丑新城張果中訪余請室爲我稱郝君<lb/>
萬曰君萬之父爲延長令處流賊巢穴中賊營<lb/>
蔓延數百里上覆飛鳥延長公之官君萬帕首<lb/>
<pb n="KR4f0010_SBCK_052-18b"/>
袴褶負弓矢前驅以鞭梢扣壘門大呼曰我覇<lb/>
州舉子郝傑也從父之官過而假道于若若許<lb/>
我幸甚不然則我無以見我父請先死于此以<lb/>
頸血濺虎落矣賊酋壯其言許之君萬顧旁賊<lb/>
曰我馬痡矣趣秣我馬又曰饑甚趣飯飯我賊<lb/>
爲進酒食飮㗖如流食已鼾睡鼻息撼壁壘已<lb/>
而公至羣賊猙獰髪植公端坐箯輿中平視指<lb/>
揮騶從伍伯如也賊益異之相與傳送之他壘<lb/>
過數壘賊酋有介馬而馳者君萬躍馬及之賊<lb/>
笑曰能騎是乎卽以與公君萬躍上賊馬挾巳<lb/>
<pb n="KR4f0010_SBCK_052-19a"/>
馬而馳所過賊壘見所乗馬皆辟易辟道莫敢<lb/>
誰何矣君萬出入賊中熟識酋長部落具知其<lb/>
營壘行陣堅瑕虚實賊環攻延長不勝諜知設<lb/>
守者假道舉子也遂逡巡引去果中奇士也余<lb/>
心識其言明年戊寅余出獄君萬過邸舍余爲<lb/>
道果中云云君萬曰主臣有之非傑之能也吾<lb/>
父之之官也賣千金之產以行單車叱馭剋日<lb/>
就道父旣以身許國矣傑敢愛死乎孤城斗大<lb/>
墟落無人烟賊設長圍困我微吾父忠誠感激<lb/>
父老子弟效死弗去傑能伸兩臂捍賊乎圍旣<lb/>
<pb n="KR4f0010_SBCK_052-19b"/>
解冐雨循城墮而折脇移病歸數月城遂陷延<lb/>
人至今尸祝吾父也傑何庸之有余嘆曰有是<lb/>
父斯有是子果中之言徵矣公家居六年脇病<lb/>
寢劇今年七月二十四日年五十九卒于家君<lb/>
萬將奔喪卜葬撰次事狀屬其友楊主事希孔<lb/>
拜而謁銘于余按狀公諱鴻猷字勳甫先世自<lb/>
秦徙覇州父諱智輕財好施以能成其志事繼<lb/>
母如母撫兄之遺孤女如巳女鄕之稱孝友者<lb/>
歸焉娶于王生四子俊傑位佺俊佺皆早世傑<lb/>
則君萬舉丁丑進士今官太嘗寺博士公器資<lb/>
<pb n="KR4f0010_SBCK_052-20a"/>
傑出少讀左國班馬南華鴻烈之書作爲制義<lb/>
飈發泉流北方之學者未能或之先也年三十<lb/>
登賢書晚而與君萬偕入鏁院君萬旣登第課<lb/>
其孫惟訥日移漏仆方吮毫覃思公巳落筆盡<lb/>
數𥿄撫而嘆曰竪子遂先我著鞭阿婆雖老大<lb/>
猶堪壓倒三五少年也其倜儻堅强老而自負<lb/>
如此銘曰<lb/>
幽都北極野惟崆峒角立精悍是生俊雄賊避<lb/>
單車民保窮髪風施鄜延氣厲㪍碣勤官屯膏<lb/>
死事質㝠哲人乗箕孝子見星海抱岳廻戴斗<lb/>
<pb n="KR4f0010_SBCK_052-20b"/>
之下我銘幽竁與此終古<lb/>
　　齊孝廉墓誌銘<lb/>
齊君諱國璽字符卿其先自漢平敬侯受居高<lb/>
陽曾祖諱能贈徵仕郞祖諱敬才四川都司斷<lb/>
事贈承德郞父諱養蒙文華殿中書舍人擢戸<lb/>
部江西司主事母許氏封安人君少有夙惠弱<lb/>
不好弄孫仲子楚惟以尚書敎授爲大師楚惟<lb/>
者吾師高陽公之子而齊君之姑之夫也君負<lb/>
笈從楚惟游括羽鏃礪益宏肆于文詞今元輔<lb/>
綿竹公從其兄游高陽之門君與之馳騁上下<lb/>
<pb n="KR4f0010_SBCK_052-21a"/>
不少退次而同縣李文敏公在史舘亟以英妙<lb/>
目君年三十得惡疾臥蓐三年輿疾試京兆輙<lb/>
得雋明年試禮部疾甚不能自力乃罷歸未幾<lb/>
而卒崇禎元年之三月也年三十有四妻韓氏<lb/>
兩浙運使作楫之女生二子煜與煌也旣葬之<lb/>
十年煜巳爲諸生有聲以其姻家蔣戸部範化<lb/>
所著狀謁銘于余狀稱君內行淳至奔其祖之<lb/>
喪四百里見星而行不言不食撫棺慟哭絶而<lb/>
復甦家本素封與朋友交補衣蔬食如後門寒<lb/>
素蓋士之孝友壹行懷仁藴義者也而以一舉<lb/>
<pb n="KR4f0010_SBCK_052-21b"/>
子病天豈不悲哉嗚呼高陽之門海內之雄俊<lb/>
集焉余犬馬之齒長故弟畜楚惟而文敏綿竹<lb/>
皆以一飯先予而君又爲楚惟之弟子蓋高陽<lb/>
之門長則遜余而少則推君也十餘年以來文<lb/>
敏以故相爲先朝舊臣綿竹新在日月之際而<lb/>
君巳前死余則幽憂窮蹙祈死而不死蓋少而<lb/>
不遇者莫如君而老而不遇者莫如余也今吾<lb/>
師巋然若魯靈光楚惟兄弟鄂柎競爽余乃執<lb/>
筆志君之墓<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>然供文字之役不巳恧乎豈吾<lb/>
師之門固亦如許商之　四科鄭玄之薄官閥<lb/>
<pb n="KR4f0010_SBCK_052-22a"/>
而君之子不以我爲老耄而舍我乎抑亦君之<lb/>
札瘥夭折爲天所奇左非世之卓犖偏人固不<lb/>
足以表其幽而抒其憤乎不然則或者君賦命<lb/>
之窮及其枯骨墓中之片石猶不獲徼惠于演<lb/>
綸畫詔者以耀泉壤而固以屬余也斯其可悲<lb/>
也巳銘曰<lb/>
此子也才余爲之銘可以不死有子而孝謁余<lb/>
爲銘斯爲有子高河湯湯佳城儗儗有光如虹<lb/>
長映箕尾<lb/>
　　博野王秀才墓誌銘<lb/>
<pb n="KR4f0010_SBCK_052-22b"/>
秀才王姓不知其名博野人王敎官之第三子<lb/>
也娶吾師髙陽公側室之女崇禎戊寅吾師闔<lb/>
門死虜秀才亦死焉高陽公之長子銓以高苑<lb/>
令奔喪歸渴葬以俟　天子之恩命哀其妹之<lb/>
早寡慬而不死也屬余志其夫之葬銓之言曰<lb/>
秀才之世父諱興與先君同舉于鄕吾弟含之<lb/>
岳翁也秀才又娶吾妹兩家蓋世爲婚姻其爲<lb/>
人悛悛退讓攻苦力學不以家門炫耀鄕里生<lb/>
于萬曆戊午死時年二十有一數生子而殤遂<lb/>
無後吾妹煢煢寡婦秀才之介弟磨牙相吞噬<lb/>
<pb n="KR4f0010_SBCK_052-23a"/>
賴上官保全之耳得吾子之一言以葬其夫未<lb/>
亡人實藉鎭撫焉子其無辭嗚呼志其墓不知<lb/>
其人敘其人不知其名古未有也雖然吾師之<lb/>
子孫接踵而死虜者河岳其相而鐘呂其音皆<lb/>
雄駿奇偉人也秀才爲吾師之壻相與掉鞅詞<lb/>
塲頡頏下上知其器資俶儻非庸庸佼佼者也<lb/>
吾師之闔門乗城而死轉戰而死巾幗襁褓而<lb/>
死靡不裹創飮血握拳裂眦秀才之死我知其<lb/>
非望風逃遁引頸而就刃者也秀才死矣進而<lb/>
陪吾師之後乗登頓九天廻翔帝所退而與諸<lb/>
<pb n="KR4f0010_SBCK_052-23b"/>
子相從英䰟灝氣乗雷載雲匽薄字宙之閒秀<lb/>
才雖死猶不死也余老且衰矣槁項黃馘視息<lb/>
田閒使吾師含歛之事愍䘏之典僅託于殿師<lb/>
之夙沙驂乗之同子不能扣閽詣闕以片言自<lb/>
效于師門余之生曾不若秀才之死也巳狥銓<lb/>
之請爲之志以慰其妹之思而又作招䰟之詞<lb/>
以相其哀銘曰<lb/>
天門閉兮九坑痯墨水沸兮白溝斷甲耀日兮<lb/>
城壓雲虜肉薄兮士爭先隳斗極兮裂天鼓列<lb/>
星從兮隕如雨戈摏喉兮矢穴腸膏生燐兮骨<lb/>
<pb n="KR4f0010_SBCK_052-24a"/>
負霜結余冠兮整余帶須龍輈兮雲之際從公<lb/>
子兮挾鬼雄怒風悲兮嘯雨靈䰟歸徠兮反故<lb/>
居祝背招兮婦爲尸靑春謝兮白日短蘭膏明<lb/>
兮長夜遟祀國殤兮陳浩倡靈娛樂兮聽歌詩<lb/>
牧齋初學集卷第五十二<lb/>
<pb n="KR4f0010_SBCK_052-24b"/>
</p>
<p>
</p>
  </div>
</body>
</text>
</TEI>
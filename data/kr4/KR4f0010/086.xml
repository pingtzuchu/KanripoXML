<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_086-1a"/>
牧齋初學集卷第八十六<lb/>
　題跋四<lb/>
　　書金陵舊刻法寶三書後<lb/>
金陵少宗伯殷秋崖先生手訂楞嚴解十卷采<lb/>
錄華嚴合論爲約語四卷又得宗鏡會要於長<lb/>
干精舍鋟梓行世又七十有餘年而滇南陶仲<lb/>
璞太守獲其版於公之諸孫將募送嘉興經藏<lb/>
以廣流通而屬余書其事當嘉靖中士大夫之<lb/>
崇信佛乗者公與故太宰陸莊簡公爲最陸以<lb/>
弘䕶金湯爲能而殷以精硏性相爲要皆法門<lb/>
<pb n="KR4f0010_SBCK_086-1b"/>
龍象自具金剛眼睛者近世魔禪橫行聾叅啞<lb/>
證瞎棒胡喝世尊四十九年所說彼將束之高<lb/>
閣屛爲故𥿄而何有於此三書乎宰官長者影<lb/>
慕禪宗互相唱歎以爲甚難希有經所讖佛法<lb/>
將滅魔子出家師子身中蟲還食師子肉正爲<lb/>
此輩授記也今者狂燄少息病根未除正須昌<lb/>
明宗敎以扶元之藥治狂易之症譬如奴寇交<lb/>
訌生民塗炭必差擇兵將儲偫糧食然後可以<lb/>
爲樸滅之計欲救魔禪則此三書者亦佛法之<lb/>
貲糧兵食也佛言烏洛迦蛇最毒嘗患毒熱以<lb/>
<pb n="KR4f0010_SBCK_086-2a"/>
身遶旃檀香樹其毒旋息魔禪如毒蛇三書如<lb/>
旃檀香樹流布津梁此末法中第一義諦世豈<lb/>
無如陸殷兩公深心塵刹者乎仲璞爲龍湖高<lb/>
足弟子而時時抵齒於三峯禪余嘗以躶國解<lb/>
衣諷之今觀其沈酣於三書汲汲然歡喜讃歎<lb/>
知其眼光爍然不爲波旬隻手所障也喜而爲<lb/>
之證明如此癸未正月聚沙居士書<lb/>
　　跋傅文恪公大事狂言<lb/>
近代館選丙戍巳丑爲極盛諸公有講會硏討<lb/>
性命之學丙戍則袁伯修蕭允升王則之巳丑<lb/>
<pb n="KR4f0010_SBCK_086-2b"/>
則陶周望黃昭素董思白及文恪公幅巾布衣<lb/>
以齒敘不以科敘詞林至今以爲美譚文恪公<lb/>
溫丈靜退光風淑氣熏然襲人不以講學樹壇<lb/>
墠而其學視諸公爲尤精每謂昔人移頭換靣<lb/>
是學問中穿窬手於單傳直指深信不疑然實<lb/>
死心於儒門乃能穿穴逗漏打破漆桶非如今<lb/>
人影掠話頭從鬼窟中作活計也狂言謂大慧<lb/>
大悟一十八遍小悟不計其數元晦先生及伊<lb/>
川橫渠我朝羅整庵雖嘗學禪微有所見安能<lb/>
透徹如許又謂陽明龍溪尚未了向上一著獨<lb/>
<pb n="KR4f0010_SBCK_086-3a"/>
知一念禪家謂之獨頭無明蓋無量刼來生死<lb/>
本也須知有向上事將此生死根本轉爲湼槃<lb/>
妙智陽明云無聲無臭獨知時此是乾坤萬有<lb/>
基認此爲極則毫釐千里矣此公之心學也考<lb/>
公之爲人繩趨矩步進寸退尺作省心記記過<lb/>
差以自省曰平生亭亭楚楚以丈夫自雄乃爲<lb/>
百欲作臧獲驅之禽獸之羣又云今之譚禪者<lb/>
皆宗趙大洲只貴眼明不貴踐履之說終日談<lb/>
玄說妙考其立身制行辭受進退之際無一毫<lb/>
相應者乃反貶剝周程豈知彼在塔中安坐而<lb/>
<pb n="KR4f0010_SBCK_086-3b"/>
我乃遥說相輪耶因病發藥箴砭乾慧口鼓之<lb/>
流可謂至矣讀公書正宜於此處著眼庶可謂<lb/>
學佛作家不負吾師一片老婆心也<lb/>
　　跋雪浪師書黃庭後<lb/>
余少習雪浪師見其御鮮衣食美食譚詩顧曲<lb/>
徙倚竟日竊疑其失衲子本色丁未冬訪師於<lb/>
望亭結茅飯僧補衣脫粟蕭閒枯淡了非舊觀<lb/>
居無何而示寂去矣師臨行弟子環繞念佛師<lb/>
忽張目曰我不是這箇家數無煩爾爾嗟乎師<lb/>
之本色如此豈余向者號嗄兒童之見所能相<lb/>
<pb n="KR4f0010_SBCK_086-4a"/>
其髣髴也哉讀師所書黃庭經當知與五千四<lb/>
十八卷一切法寶等同無異雖然作如是觀所<lb/>
謂又是一重公案非師本色矣<lb/>
　　跋憨山大師大學綱領決疑<lb/>
此憨山大師所著大學綱領決疑也大師居曹<lb/>
溪章逢之士多負笈問道大師見舉子身而爲<lb/>
說法今年過吳門舉似謙益曰老人游戲筆墨<lb/>
猶有童心要非衲衣下事也子其謂何某聞張<lb/>
子韶少學於龜山闚見未發之中及造徑山以<lb/>
格物物格宗㫖言下叩擊頓領微㫖晚宋稱氣<lb/>
<pb n="KR4f0010_SBCK_086-4b"/>
節者皆首子韶繇今觀之子韶抗辨經筵晚謫<lb/>
橫浦執書倚立雙趺隱然視少年氣節殆如雪<lb/>
泥鴻爪非有得於徑山之深而能然耶然徑山<lb/>
以物格折子韶而大師欲遍攝今之爲子韶者<lb/>
願力不同其以世諦而宣正法則一也扁鵲聞<lb/>
秦人愛小兒卽爲小兒醫今世尚舉子故大師<lb/>
現舉子身而爲說法何謂非衲衣下事乎子韶<lb/>
嘗云每聞徑山老人所舉因緣如千門萬戸一<lb/>
蹋而開今之舉子能作如是觀大師金剛眼睛<lb/>
一一從筆頭點出矣<lb/>
<pb n="KR4f0010_SBCK_086-5a"/>
　　書宋文憲公壁峯禪師塔銘後<lb/>
金陵𣑽刹志載嘉靖元年碧峯寺記云洪武五<lb/>
年壬子勑工部黃侍郞重建先是碧峯禪師奏<lb/>
上建寺請名　高皇帝御賜號因以題寺按建<lb/>
寺之年卽禪師示寂之歲也宋文憲碑文立於<lb/>
次年癸丑七月旣望何以不載建寺緣起章明<lb/>
法門盛事耶國初工侍僅黃立恭一人攷之欽<lb/>
錄集洪武二十年五月鞍轡局大使黃立恭於<lb/>
大庖西奉聖㫖至二十一年戊辰　御製修報<lb/>
恩寺塔記始稱工部左侍郞黃立恭昔本技流<lb/>
<pb n="KR4f0010_SBCK_086-5b"/>
今職工部安得於五年先官工侍耶記稱師棄<lb/>
髮存鬚出使西洋諸國授爵固辭俗所傳西洋<lb/>
記稱碧峯同三寶太監下西洋事蓋委巷小人<lb/>
之語寺記殆承此譌也鄭和等使西洋始自永<lb/>
樂七年師示寂久矣如有之則文憲於天界曇<lb/>
公記奉使西域事甚詳何獨略於師耶記又稱<lb/>
師祈雨靈異爲眞人所譛投之水火無損後辭<lb/>
歸西域巳時陛辭期午時出潼關是日以上賜<lb/>
袈裟遣守關吏奏上師生於乾州名族而曰西<lb/>
域胡僧示寂金陵茶毗聚寶山而曰辭上西歸<lb/>
<pb n="KR4f0010_SBCK_086-6a"/>
師世壽六十五而記稱　高帝讃碧峯像云年<lb/>
逾七十幾益又謬矣國初大浮屠惟碧峯最著<lb/>
流傳神異未易更僕寺記所載皆非實錄他可<lb/>
知巳示現微權與諸法實相無二末法無正知<lb/>
見往往以神通相眩惑請以文憲塔銘正之<lb/>
　　跋善繼上人血書華嚴經後<lb/>
半塘壽聖禪師藏善繼上人血書華嚴經故學<lb/>
士承㫖宋文憲爲序讃新安有謝陛少連者爲<lb/>
之跋尾備載此經去來事而曰永明師一轉爲<lb/>
善繼再轉爲文憲以文憲爲善繼後身誤也文<lb/>
<pb n="KR4f0010_SBCK_086-6b"/>
憲序云無相居士未出母胎母夢異僧手寫是<lb/>
經來謂母曰吾乃永明延壽宜假一室以終此<lb/>
卷母夢覺已居士卽生其贊永明遺像曰我與<lb/>
導師有宿因忽悟三世了如幻此文憲爲永明<lb/>
再來之證也若永明之爲善繼善繼之爲文憲<lb/>
陛之言將安據耶文憲序讃載其門人李耑鄭<lb/>
淵所刻濳溪後集中蓋文憲未入　國朝之作<lb/>
而善繼寫經始於至正二十五年乙巳成於次<lb/>
年丙午文憲生於元至大庚戍計是時五十有<lb/>
七年矣序云今逢勝因頓憶前事文憲殆親見<lb/>
<pb n="KR4f0010_SBCK_086-7a"/>
善繼者安得爲善繼後身乎三世去來如屈信<lb/>
臂不可思議然以應身信之則後先歷然謝氏<lb/>
之譌不可不訂也丙辰冬十月過半塘瞻禮是<lb/>
經因志其後<lb/>
　　跋淸敎錄<lb/>
淸敎錄條列僧徒爰書交結胡惟庸謀反者凡<lb/>
六十四人以智聰爲首宗泐來復皆智聰供出<lb/>
逮問者也宗泐往西天取經其自招與智聰原<lb/>
招逈異宗泐之自招以爲惟庸以贓鈔事文致<lb/>
大辟又因西番之行絶其車馬欲陷之死地不<lb/>
<pb n="KR4f0010_SBCK_086-7b"/>
得巳而從之智聰則以爲惟庸與宗泐合謀故<lb/>
以贓鈔誣奏遣之西行也果爾則宗泐之罪自<lb/>
應與惟庸同科　聖祖何以特從寛政著做散<lb/>
僧耶豈季潭之律行素見信於　聖祖知其非<lb/>
妄語扺謾者故終得免死耶汪廣洋貶死海南<lb/>
在洪武三十二年十二月去惟庸之誅纔一月<lb/>
耳智聰招辭惟庸於十一年巳云如今汪丞相<lb/>
無了中書省惟我一人以此推之則智聰之招<lb/>
未可盡信也聞淸敎錄刻成　聖祖旋命庋藏<lb/>
其版不今廣布今從南京禮部庫中鈔得內閣<lb/>
<pb n="KR4f0010_SBCK_086-8a"/>
書籍中亦無之<lb/>
　　又<lb/>
按淸敎錄復見心招辭本豐城縣西王氏子祝<lb/>
髪行脚至天界寺除授僧錄司左覺義欽發鳳<lb/>
陽府槎芽山圓通院修寺住洪武二十四年山<lb/>
西太原府捕獲胡黨僧智聰供稱胡丞相謀舉<lb/>
事時隨泐季潭長老及復見心等往來胡府復<lb/>
見心坐淩遲死時年七十三歲泐季潭欽蒙免<lb/>
死著做散僧野史稱復見心應制詩有殊域字<lb/>
觸　上怒賜死遂立化於階下不根甚矣田汝<lb/>
<pb n="KR4f0010_SBCK_086-8b"/>
成西湖志餘載見心臨刑道其師訢笑隱語<lb/>
上逮笑隱而釋之尤爲傅會笑隱入滅於至正<lb/>
四年而爲之弟子者宗泐也來復未嘗師笑隱<lb/>
野史之傳訛可笑如此<lb/>
　　石刻首楞嚴經緣起<lb/>
新安程生高明少而好學歲乙卯有眞靈降於<lb/>
其室如紫陽桐栢之於楊許者久之辭去有馮<lb/>
于卟者而告曰余唐李太白也有問焉則如響<lb/>
多譚名理書畫奇逸無俗筆人以爲眞太白也<lb/>
爲生書首楞嚴經將刻之石以傳而屬余序其<lb/>
<pb n="KR4f0010_SBCK_086-9a"/>
緣起夫首楞嚴言鬼道則莫辨於十類矣言仙<lb/>
道則莫辨於十種仙矣今之馮于程生者以爲<lb/>
仙則猶有馮焉而所謂晝伏而夜游不及於人<lb/>
者其族類猶未離乎鬼也以爲鬼則歸依大乘<lb/>
以筆墨流通佛法其識已超越於仙趣矣而况<lb/>
於鬼歟然則其爲鬼與仙歟非鬼歟非仙歟固<lb/>
不可得而定也麻姑取米擲地成丹砂王方平<lb/>
笑曰吾老矣不喜作狡獪變化也太白少遇司<lb/>
馬子微自謂神游八極之表而今猶作此伎倆<lb/>
比於神君紫姑之流得無爲方平笑歟以仙籍<lb/>
<pb n="KR4f0010_SBCK_086-9b"/>
考之如太白者未有不度名東華簡刋上帝者<lb/>
也使世有陶隱居則眞靈位業之圖周班固有<lb/>
序矣而猶滯淫於鬼與仙之界歟然則其太白<lb/>
歟非太白歟又不可得而定也眞誥稱有聖德<lb/>
爲地下主者凡二千四百年乃得入仙階而又<lb/>
有以三百年爲一階者以二百八十年爲一階<lb/>
者繇寶應壬寅以迄今日遠矣以仙階之遷轉<lb/>
則年限歷然非如人閒歷數考如歷刼也今之<lb/>
馮于卟者卽眞太白也其鬼道歟仙道歟抑繇<lb/>
鬼而仙如仙階之有等數歟吾亦無從而定之<lb/>
<pb n="KR4f0010_SBCK_086-10a"/>
也吾所知者佛事門中不捨一法人之情傲化<lb/>
而親誘尊鬼而說仙有鬼神馮儀其閒游戲神<lb/>
通以引衆生而起其正信神道設敎庶乎末法<lb/>
之宜也是舉也無問其爲鬼爲仙爲太白與非<lb/>
太白要爲諸佛所共䕶念有歡喜讃歎而巳<lb/>
　　跋米元章記顏魯公事<lb/>
忠臣誼士殁而登眞度世往往有之蓋當其見<lb/>
危授命之死靡佗脫離分叚生死如旅人之去<lb/>
其次舍耳東坡云顏平原握拳透爪死不忘君<lb/>
此正其修煉得力時也劉聰自知爲遮須國王<lb/>
<pb n="KR4f0010_SBCK_086-10b"/>
且不畏死而况如魯公者乎讀米南宮所記魯<lb/>
公事方攤書欲臥時不覺悚然而起<lb/>
　　記峨眉仙人詩<lb/>
巴陵楊一鵬萬曆庚戍進士爲成都府推官登<lb/>
峨眉山有狂僧踞佛座睨楊笑曰汝猶記下地<lb/>
時行路遠啼哭數日夜吾撫汝頂而止耶楊憶<lb/>
兒時語大驚禮拜耳語達旦臨别囑曰三十<hi>年後</hi>
見汝於淮上楊後開府淮安一日薄暮有野僧<lb/>
擊鼓稱峨眉山萬世尊寄書發函得絶句七首<lb/>
傳其五云謫向人閒僅一週而今限滿苦難留<lb/>
<pb n="KR4f0010_SBCK_086-11a"/>
淸虛有約無相負好覔當年范蠡舟業風吹破<lb/>
進賢冠生死關頭著脚難六百年來今一遇莫<lb/>
將大事等閒看浪游生死豈男兒敎外眞傳别<lb/>
有師冨貴神仙君兩得尚牽韁鎖戀狂痴難將<lb/>
蟒玉拒無嘗勳業終歸土一方欲問後來神妙<lb/>
處碧天齊擁紫金光頒來法㫖不容違僊律森<lb/>
嚴敢洩機楚水吳山相共聚與君同跨片霞飛<lb/>
其二首秘不傳質明大索寄書僧已不知所往<lb/>
矣流寇焚鳳陽陵寢楊以失救論死西市神色<lb/>
揚揚如平嘗但連呼好師傳數聲而已楊之仲<lb/>
<pb n="KR4f0010_SBCK_086-11b"/>
子昌薦告余曰萬世尊名大傅今尚在峨眉往<lb/>
來人閒無嘗處人亦時時見之<lb/>
　　題劉西佩放生閣賦後<lb/>
天台泐子後身爲慈月夫人以台事示現吳中<lb/>
勸人蠲除殺業最爲痛切其言曰魚蝦之屬方<lb/>
下箸時猶喞喞悲鳴入喉方止惟天耳能聽之<lb/>
而人與鬼神皆不知也現身鬼神道中勸誘血<lb/>
食者俾受佛戒雖未盡奉行亦有爲減膳者嗚<lb/>
呼可以人而不如鬼乎豫章王于一持劉西佩<lb/>
放生閣賦示余以錦繡綦組之文宣揚戒殺放<lb/>
<pb n="KR4f0010_SBCK_086-12a"/>
生第一義諦以慈月之事觀之此諸天鬼神所<lb/>
共䕶念者也而况於人乎東坡作岐亭詩岐亭<lb/>
之人化之有不食肉者坡作詩以戒殺西佩作<lb/>
賦以放生世之君子願以文章作佛事者應作<lb/>
如是觀<lb/>
　　書放生池冊後<lb/>
嘉生議捐華滙田三十畝鑿放生池歸之福城<lb/>
塔院爲一邑普利時武林無生上人住持福城<lb/>
而佛日法師以講演疏鈔至相與證明其事合<lb/>
掌讃歎嘉生兄弟服習宮相之敎訓而乃祖封<lb/>
<pb n="KR4f0010_SBCK_086-12b"/>
太史公往游長安結放生社於燕中旃檀佛前<lb/>
著爲條約蓋慈心功德其家世演迤若此昔北<lb/>
齊顏侍郞作歸心篇勒之家訓言好殺生之報<lb/>
驗最爲詳切而其五世孫魯公撰天下放生池<lb/>
碑銘流傳金石今之許氏庶幾近之夫放生之<lb/>
福報莫先於多男子而詩人美周之公子必取<lb/>
興於麟趾以其不履生蟲不踐生草爲文王后<lb/>
妃仁厚之報故知此生孤單短折爲多生殺生<lb/>
之報卽子姓煩多而產破鏡鴟鴞之屬或噬人<lb/>
或自殺其種殺業尤深感殺報尤重而世人或<lb/>
<pb n="KR4f0010_SBCK_086-13a"/>
未之知也邑之人莫不願多男子莫不願有賢<lb/>
子弟覩嘉生此舉其誰不歡喜踴躍竭心力而<lb/>
佽助之兩湖澤國皆將化爲八功德水而何有<lb/>
於斯滙乎<lb/>
　　題佛海上人卷<lb/>
佛海上人欲續修傳燈錄謁余而請曰願有以<lb/>
敎我也嗟乎禪學蠱壞至今日而極矣吳中魔<lb/>
民橫行鼓聾導瞽從者如市余辭而闢之良苦<lb/>
要之殊不難辨也拈椎竪拂胡喝盲棒此丑淨<lb/>
之排塲也上堂下座評唱演說此市井之彈詞<lb/>
<pb n="KR4f0010_SBCK_086-13b"/>
也繆立宗祧妄分枝派一人曰我臨濟之嫡孫<lb/>
一人曰彼臨濟之假嗣此所謂鄭人之爭年以<lb/>
先息爲勝者也古德之立言如精金美玉而今<lb/>
人如瓦礫古德之行事如寒冰凜霜而今人如<lb/>
糞土希聲名結儔黨圖利養營窟穴以乞兒市<lb/>
駔之爲而襲訶佛罵祖之跡入地獄如箭射鬼<lb/>
神皆知譴訶而愚人如蛾之附火死而不悟豈<lb/>
不悲哉昔人謂贊寧爲僧中之董狐覺範爲禪<lb/>
門之遷固當斯任者必如將印在手縱奪惟我<lb/>
又如摩尼在握胡漢俱現然後可以勘辨機緣<lb/>
<pb n="KR4f0010_SBCK_086-14a"/>
發揮宗㫖不然手眼未明淄澠莫别宵行之熠<lb/>
燿夜然之隂火將與蘭膏明燭爭光奪炤長夜<lb/>
昏塗倀倀乎莫知所適從何傳燈之與有續禪<lb/>
燈者所以續佛命也傳燈之指一淆則佛命亦<lb/>
幾乎斷矣可不愼哉上人將徧走海內名山古<lb/>
刹網羅放失以蕆續燈之役新安江似孫輯本<lb/>
朝僧史有年矣上人之採訪必自似孫始也其<lb/>
幷以余言告之<lb/>
　　又題<lb/>
佛海發願修續傳燈錄乞言於余别去八載巳<lb/>
<pb n="KR4f0010_SBCK_086-14b"/>
儼然成帙矣當佛海載筆之初魔民外道橫踞<lb/>
法席靡然從之者如中風飮狂叫號跳𨁝余辭<lb/>
而闢之欲以一掌堙江河故於斯錄之修嗟咨<lb/>
太息三致意焉曾幾何年而向之橫行倒植者<lb/>
灰飛煙滅其所著之書皆巳颺爲塵沙鞠爲糞<lb/>
土矣從上諸尊宿眞叅實悟一言一偈如牟尼<lb/>
寶珠揭日月而嘗新經刼火而不壞有眞必顯<lb/>
無假不歸可不畏哉可不醒哉佛海斯錄區别<lb/>
宗派勘辨機緣其用心良苦傳燈之源流旣明<lb/>
一切野狐惡又不攻而自破矣閑邪去僞之指<lb/>
<pb n="KR4f0010_SBCK_086-15a"/>
隱然於筆削之閒此又其著錄之深意也雲棲<lb/>
淨土之宗子雪浪論師之巨擘其於單傳一宗<lb/>
門戸少别要其歸宿如旅人之赴家未始不一<lb/>
也末法刓敝影掠話頭者往往豔禪門而薄宗<lb/>
敎故以一門該之收其不禪而禪者正以拒其<lb/>
禪而不禪者兵之有交有攻藥之有泄有補皆<lb/>
此志也世固多金湯弘䕶者人天眼目從此不<lb/>
孤矣<lb/>
　　題同學會言<lb/>
自梁溪有東林之會顧端文高忠憲以明善爲<lb/>
<pb n="KR4f0010_SBCK_086-15b"/>
宗力闢吳門無善無不善之宗㫖臯比之席海<lb/>
內望風奔赴忌者側目遂合道學黨錮而爲一<lb/>
禁迄於今未衰毗陵孫文介公生同時講同學<lb/>
而其意㫖有異焉其論學以易爲宗其論易以<lb/>
艮背爲宗端居索處窮理盡性不聚徒不設敎<lb/>
一二同人布席函丈覃思瞑目相與疏通證明<lb/>
而巳梁溪之明善也有善則有不善太極降而<lb/>
爲隂陽五行吉凶悔吝生焉其猶有立極之思<lb/>
乎毗陵之艮背也曰艮其背不獲其身行其庭<lb/>
不見其人身且不獲人且不見而何有於善惡<lb/>
<pb n="KR4f0010_SBCK_086-16a"/>
吉凶之紛紛艮　象無極也無極則無善無<lb/>
不善不落隂陽五行矣微乎微乎兩家之宗㫖<lb/>
異而同同而異其有可深長思者乎諸子生毗<lb/>
陵之鄕學文介之學又有張席之吳巒稚兩公<lb/>
導其先路離經辨志繇制科之業而視歸乎聖<lb/>
賢也不遠矣於其以文來謁也書此以諗焉<lb/>
　　讀嚴道徹獨寤寐言<lb/>
余讀道徹子獨寐寤言視瞿元立所著生傳大<lb/>
有徑庭焉古之文人多好反言擊排如所謂反<lb/>
騷非國語者未有躬自擊排如道徹子者也白<lb/>
<pb n="KR4f0010_SBCK_086-16b"/>
公有言人固可與微言夫人之可與微言者亦<lb/>
鮮矣人生而吉凶相攻情僞得失相感猶形之<lb/>
有影也人有形而影斯傅焉至於影又豈有傅<lb/>
之者哉坐而起行而止離之則宛然而卽之則<lb/>
無有也貌影中之人而别其美醜象其色笑雖<lb/>
善畵者必窮執影中之人而加以玄冕施以桁<lb/>
楊雖善使物者不能也元立之傳道徹子摉次<lb/>
其生平比於曾史皆影也鏤塵畫空飾以靑黃<lb/>
豈有實相可指據哉道徹子乃作寤言痛自繩<lb/>
削佹佹乎惡其影而去之而不知其亦影也道<lb/>
<pb n="KR4f0010_SBCK_086-17a"/>
徹子之爲道徹善畵者之所不能圖而善使物<lb/>
者之所不能索固自若也元立也道徹子也以<lb/>
影問影將使誰正之哉且道徹子之痛自繩削<lb/>
不以飾智而盜名乎而盜固聖賢精爲之者東<lb/>
郭先生之語盜曰若一身庸非盜耶道徹子之<lb/>
盜東郭先生之所竝席而坐也古之人有所盜<lb/>
必有所捨堯舜不盜慈湯武不盜忠周公不盜<lb/>
弟道徹子循覽於家人婦子自視欿然所不盜<lb/>
者固巳侈矣獨盜名足病乎聖人不死大盜不<lb/>
止極元立所摉次不出仁義道德之屬皆盜餘<lb/>
<pb n="KR4f0010_SBCK_086-17b"/>
也元立以爲金玉而道徹子以爲土苴視世儒<lb/>
之發冡臚傳攘臂而仍者不巳遠乎道徹子語<lb/>
余寤言之爲夢囈也久矣子何以覺我余曰爲<lb/>
善無近名爲惡無近刑莊生爲子作注脚矣余<lb/>
復何言道徹子笑而不答或曰道徹子姓嚴氏<lb/>
古稱蜀莊亦曰嚴周道徹子今之莊生也<lb/>
　　題顧與治偶存稿<lb/>
今天下文士入閩無不謁曹能始謁能始則無<lb/>
不登其詩于十二代之選人挾一編以相誇視<lb/>
如千佛名經獨與治有異焉能始題其詩曰偶<lb/>
<pb n="KR4f0010_SBCK_086-18a"/>
存所以别與治也詩之爲物陶冶性情標舉興<lb/>
㑹鏘然如朱絃玉磬悽然如焦桐孤竹惟其所<lb/>
觸而詩出焉今之爲詩者以剽賊排比爲能事<lb/>
如貧兒之數寶如買菜之求益是豈復有詩也<lb/>
哉與治寄托高深風義綿邈襆被絮酒吊亡友<lb/>
于陳根絶哭之後胸中聲氣伊鬱蜿蜒泄爲聲<lb/>
詩劉夢得所謂孤桐朗玉自有天律吾于與治<lb/>
見之王輔嗣論易曰召雲者龍命律者呂隆墀<lb/>
永歎遠壑必盈吾取以爲論詩之法且以論與<lb/>
治之詩試以吾言寓能始視如何也<lb/>
<pb n="KR4f0010_SBCK_086-18b"/>
　　題胡白叔六言詩<lb/>
曹能始見人詩卷輙笑曰開卷定是七言律詩<lb/>
以今人習爲此體熟爛可厭也白叔近作六言<lb/>
絶句二十餘首如雀噪鳩呼時忽聞淸蟬幽鳥<lb/>
之聲使人耳根冷然前後際斷可爲一快雖然<lb/>
白叔其善藏之若令紛然屬和王右丞一日滿<lb/>
人閒又將恨白叔爲作俑矣<lb/>
　　題吳太雍初集<lb/>
古人之詩文必有爲而作或託古以諷諭或指<lb/>
事而申寫精神志氣抑塞磊落皆森然發作于<lb/>
<pb n="KR4f0010_SBCK_086-19a"/>
行墨之閒故其詩文必傳傳而可乆余觀西吳<lb/>
吳太雍之文憂時憤世抗論惛俗如遒人之警<lb/>
道路如司寤之詔夜時此吾所謂有爲而作者<lb/>
也漢始元中徵賢良文學問以治亂汝南桓寛<lb/>
稱中山劉子推言王道撟當世反諸正九江祝<lb/>
生奮史魚之節發憤懣議公卿而車丞相及兩<lb/>
府之士括囊不言阿意苟合皆有彼哉斗筲之<lb/>
誚海內多故　天子方號<hi>咷博</hi>求太雍執此以往<lb/>
論列殿廷與劉子祝生何異憂時撟世之士豈<lb/>
無著論以相明如桓寛者乎<lb/>
<pb n="KR4f0010_SBCK_086-19b"/>
</p>
<p>
</p>
  </div>
</body>
</text>
</TEI>
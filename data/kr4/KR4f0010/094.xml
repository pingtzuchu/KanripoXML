<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_094-1a"/>
牧齋𥘉學集卷第九十四<lb/>
　　外制四<lb/>
　　　　工科給事中魏大中授徵仕郎<lb/>
勑曰朕運撫多艱助求小毖歷選賢俊充斥諫<lb/>
垣安得公忠體國之臣參錯其間使風聲凛然<lb/>
而國是以定與具官魏大中恭敬溫文弘深肅<lb/>
括蔚爲民譽久在使垣周爰咨諏載驅英簜瑣<lb/>
闈晉列封駮有聞蓋爾有正色寡言之風而懐<lb/>
淡然無我之志受寵有憂色納忠多苦言居無<lb/>
墮替之容進無扳援之黨先資之獻視彼周行<lb/>
<pb n="KR4f0010_SBCK_094-1b"/>
而如結之心形於入告朕有嘉焉乃以覃恩授<lb/>
具階於戲闢門伊始納牗惟人以緇衣巷伯之<lb/>
思勵其素節以彈冠振衣之想立我新朝誦虞<lb/>
人之箴爾尚輸忠於辛甲以鄭公爲鏡余将取<lb/>
法於貞觀益勉辰告之猷無負夕郎之拜<lb/>
　　　　妻錢氏封孺人<lb/>
勑曰士淡然孤貞窮通一節何暇問室家乎然<lb/>
而北門之歎未免上聞則相貳之賢蓋亦砥節<lb/>
之資也具官某妻某氏頌圖叶德棗栗告䖍奉<lb/>
白髪以服勞辛勤生死却丹華而攻苦黽勉歲<lb/>
<pb n="KR4f0010_SBCK_094-2a"/>
時迨通籍之有年益負屛而相勵夜行多畏凜<lb/>
然行露之防辰告有章宛爾因風之儆如玆媲<lb/>
德何靳分筞玆特封爲孺人闕狄之章尚頻仍<lb/>
於殊錫素沙之德知不改其生平<lb/>
　　　　父邦直先贈奉熾郞行人司行人加<lb/>
　　　　贈徵仕郞工科給事中<lb/>
勑曰士有沉冥没世身不出一畆之宮而束修<lb/>
砥行以見於後斯所謂鄉先生没世而可祭於<lb/>
社者與朕思式而表之矧其有子贈具官某乃<lb/>
具官某之父人之逸民天之君子内行純備儼<lb/>
<pb n="KR4f0010_SBCK_094-2b"/>
介圭之有章至德可師扇和風而𬒳物因心制<lb/>
行非有使然博喻爲師是亦爲政乃其式穀於<lb/>
爾子蓋皆模範以古人靑簡猶新指鬚眉而激<lb/>
勸丹心未死按圖像以考求攻木之敎有聞匪<lb/>
石之心不改是用贈具階官於古有曜宜揭德<lb/>
以振華非朕敢私用厲世而磨鈍<lb/>
　　　　母蔣氏贈孺人<lb/>
勑曰敬姜不甞稱乎君子能勞後世有繼夫愛<lb/>
其子而勞之不若勞其身者之以身教也爾某<lb/>
氏乃具官某之母性閑圖史訓奉姆師操荼蓼<lb/>
<pb n="KR4f0010_SBCK_094-3a"/>
以爲心習井舂而作苦抱絲貿布勤敗杼以相<lb/>
夫幷食易衣市遺編而教子劬躬巳逝娠賢有<lb/>
聞封駮禁闈尚想指陳於畫荻隱憂瑣闥終懷<lb/>
手澤於斷機玆特贈爲孺人庶幾釋孝子之悲<lb/>
亦以章女宗之德<lb/>
　　　　工科給事中方有度授徵仕郎<lb/>
勑曰朕博求俊乂廣置言官班行載盈臨朝發<lb/>
歎思見正色讜言之士以幾鎭浮疏穢之風苟<lb/>
得其人中我玆選國有彝典先以訓辭具官某<lb/>
風操端莊言行謹直肅然淸廟之器粹然孚尹<lb/>
<pb n="KR4f0010_SBCK_094-3b"/>
之姿爲令廉能冠於澤潞報政優異擢在諫垣<lb/>
既明且淸其言不愧乎先正允文而静立朝有<lb/>
慕乎前修君子之德風曰不流而不倚吉人之<lb/>
辭寡蓋有脊而有倫乃以覃恩授具階於戲國<lb/>
家以得人爲彊若虎豹之衞藜藿以一言取重<lb/>
若觹玦之解嫌疑故崔公發言則淄靑慙服而<lb/>
汲直在内則淮南寢謀爾其以靖共正直爲倡<lb/>
余豈以蜩螗沸羹爲患欽余時命愼乃攸司<lb/>
　　　　妻閔氏仍前贈<lb/>
勑曰夫婦之義始乎人倫故谷風有御窮之悲<lb/>
<pb n="KR4f0010_SBCK_094-4a"/>
而鷄鳴致偕老之祝朕於臣子蓋深歎之具官<lb/>
某妻贈孺人某氏秉是壺彞作其内治夙興夜<lb/>
寐躬濯摡以有䖍朝韲暮鹽服井舂而不解吁<lb/>
其悲矣胡不永年中夜傍徨尚想牛衣之感涕<lb/>
日月逾邁誰其翟茀以來朝玆仍贈爲孺人尚<lb/>
有聞於管彤知無憾於宿草<lb/>
　　　　繼妻張氏仍前贈<lb/>
勑曰爲吾志義之臣服官廉辨有事殿中則其<lb/>
相助之賢攻苦而食貧者亦巳勤矣朕有愍冊<lb/>
其何忍遺具官某繼妻贈孺人張氏既靜而顓<lb/>
<pb n="KR4f0010_SBCK_094-4b"/>
終温且惠箴圖之訓學於先姑洗腆之供及於<lb/>
再世竭黽勉而相讀珥無光輝躬操作而之官<lb/>
衣猶穿弊光塵巳往儀度有存治業寢門儆戒<lb/>
尚思夫行露上章瑣闥風規彌感於視星玆仍<lb/>
贈爲孺人不獨慰夫子之心亦以章女宗之範<lb/>
　　　　父恒先贈文林郞山西潞安府長治<lb/>
　　　　縣知縣加贈徵仕郞工科給事中<lb/>
勑曰國計莫先於樹人家修必本於種德樹人<lb/>
如積糓以旣穫爲成功種德如力田以勤敷爲<lb/>
能事肆我瑣闥粤有賢臣原本先人著之書命<lb/>
<pb n="KR4f0010_SBCK_094-5a"/>
贈具官某乃具官某之父器資恢傑德性温文<lb/>
孝養厥親牽車牛而服賈好行其德解服驂以<lb/>
卹貧篤厚深中與人無厓岸之異感槩立節行<lb/>
巳在儒俠之閒不贏其躬以昌厥子高吾門可<lb/>
容駟馬旣有徴於里閭度其旁可置萬家誠何<lb/>
恨於泉壤是用加贈具階官於戲或源或委宜<lb/>
食報於先河爾熾爾昌尚流光於後裔<lb/>
　　　　母程氏仍前贈<lb/>
勑曰麟趾之詩咏公子信厚之德而原本於后<lb/>
妃國家之治所以仁及草木也我有賢臣追念<lb/>
<pb n="KR4f0010_SBCK_094-5b"/>
慈訓娠賢燾後余寵嘉之贈孺人某氏乃具官<lb/>
某之母天性鍾慈女圖叶矩易衣幷日儉共迄<lb/>
於没身洗腆齍盛勤勞萃於十指慈和藹於媪<lb/>
御顓靜化於閨門發其長祥篤生爾子無險詖<lb/>
私謁之念似其母儀有不踐不履之仁本於胎<lb/>
敎玆仍贈爲孺人關雎之應旣有聞於爾身麟<lb/>
趾之徵尚茂著於爾後<lb/>
　　　　刑科給事中薛大中授徵仕郎<lb/>
勑曰有事殿内之臣吾所爲職諫諍資規益者<lb/>
也苟得其人咫尺丹陛執簡却立朝右屛息而<lb/>
<pb n="KR4f0010_SBCK_094-6a"/>
人主動容其責任顧不重與具官某器資恢傑<lb/>
風力肅明早以長才試於爲邑屢居上考擢在<lb/>
諫垣當羽書交至之時兼國論紛紜之日悉心<lb/>
條奏信志敷陳畫地聚圖有言必底於可績正<lb/>
繩直筆無論不期於矯時甫踐月請之班巳著<lb/>
日聞之効乃以覃恩授具階在昔三原粤有前<lb/>
喆奏牘流播炳若丹靑爾生於其鄕亦有瞽宗<lb/>
之思乎惟篤誠可以繼前修惟博逹可以經世<lb/>
務爾必勉之無姑求賢於世之君子而足也則<lb/>
余汝嘉<lb/>
<pb n="KR4f0010_SBCK_094-6b"/>
　　　　妻秦氏仍前封<lb/>
勑曰周官之以六計弊羣吏莫不以廉爲主然<lb/>
而士君子之能廉多始於家室北門歎交謫而<lb/>
家人利女貞斯可以觀矣具官某繼妻封孺人<lb/>
某氏環珮應圖衡規合德恭大慈小朝韲暮鹽<lb/>
自誓以裙布之風佐夫爲淸白之吏突煙朝冷<lb/>
坐㸔釡甑之生塵鈴索夜闌共喜寢門之如水<lb/>
淸班旣踐内美滋彰玆仍封爲孺人祇服訓辭<lb/>
永綏福履益勉夜央之問用襄辰告之猷<lb/>
　　　　父約封文林郎河南歸德府寧陵縣<lb/>
<pb n="KR4f0010_SBCK_094-7a"/>
　　　　知縣贈徵仕郎刑科給事中<lb/>
勑曰易稱積善餘慶傳言德厚流光故隂德之<lb/>
門必高於後而祥刑之策或授於先挹彼注玆<lb/>
蓋天道使然也封具官某乃具官某之父飭躬<lb/>
厲行陳義本仁矩行規言師孝友於千古春華<lb/>
秋實備文行於一身折節以爲善於家傾貲以<lb/>
好施於國流離載道望之如歸饑寒塞門待以<lb/>
舉火敦六行以重任恤旣以仁厚起家本六計<lb/>
之弊廉能又以淸白訓子凡此象賢之美誰非<lb/>
燕翼之詒是用加贈具階官於乎鴻羽爲儀大<lb/>
<pb n="KR4f0010_SBCK_094-7b"/>
顯於堂坊之後虎賁猶在試觀於殿陛之間<lb/>
　　　　戸科紿事中史孔吉授徵仕郎<lb/>
勑曰昔稱王仲舒爲拾遺秀出班行乃動帝目<lb/>
蓋有事殿内之臣密侍瑣闥風流吐茹皆有獻<lb/>
替非獨能言而巳具官某經術湛深器緼純茂<lb/>
發跡賢科兩宰劇邑所至治理風績炳然迨登<lb/>
諫垣封章屢上論事以和衷爲準籌邊以竭澤<lb/>
爲憂策皆便時言可底績至於進止雍頌敷奏<lb/>
詳雅如良璧之有邸而精金之有聲朕臨朝顧<lb/>
視念彼周行先民之風藹然猶在若爾者可以<lb/>
<pb n="KR4f0010_SBCK_094-8a"/>
爲天子法從之臣矣玆以覃恩授具階夫給事<lb/>
中在帝左右古多用履素立德者爲之而後世<lb/>
徒以爲言官而巳朕今欲使封駁凛然殿陛動<lb/>
色諫官之勢不輕而朝廷日重其所以望爾者<lb/>
遠矣静共爾位勿替朕命爾其念哉<lb/>
　　　　妻蔣氏仍前封<lb/>
勑曰婦人之貴從夫者也倘從其貴不從其賢<lb/>
則翟茀之筞不光而縞綦之思彌苦巳具官某<lb/>
妻封孺人某氏環珮應圖琬琰合德異粻宿肉<lb/>
則舅姑忘貧荆布操作則家人屛貴惟玆米玉<lb/>
<pb n="KR4f0010_SBCK_094-8b"/>
之姿迄無𥘉終之異夫婦之閒宛如賔友媲賢<lb/>
如是不巳難乎玆仍封爲孺人服此休命不替<lb/>
素風蕭然瑣闥之游何異鹿門之隱<lb/>
　　　　父餘道先封文林郎福建建寧府崇<lb/>
　　　　安縣知縣加封徵仕郎户科給事中<lb/>
勑曰師道立則善人多善爲人師者有相於國<lb/>
家之養士者也而食報於其後又何疑乎封具<lb/>
官某乃具官某之父孝友成性溫栗比德家傳<lb/>
載廉之石菽水爲歡庭生交讓之木冠衣相代<lb/>
嗟數奇而不偶能博喻以爲師不收榎楚之威<lb/>
<pb n="KR4f0010_SBCK_094-9a"/>
益衍菁莪之澤遐不作人施及其子今爾子纘<lb/>
言勵行蔚爲寶臣是則爾之成勞也是用加封<lb/>
具階官爾方白首窮經豈知章服之筞有以加<lb/>
於韋布乎先河後海國家崇本之道宜爾爾其<lb/>
善承之<lb/>
　　　　母潘氏仍前封<lb/>
勑曰　皇考庚戌之歲子大夫登於朝者不爲<lb/>
不多矣官於禁近者少也官禁近矣父母俱存<lb/>
者又少也兼而有之矣當霈恩之際值稱夀之<lb/>
日者抑又少也於戲是不惟人之全福家之積<lb/>
<pb n="KR4f0010_SBCK_094-9b"/>
慶不可多遘而天地休明之氣亦有限焉封孺<lb/>
人某氏乃具官某之母出自德門備有儀法今<lb/>
爾子爲靑璅之臣而爾與夫俱黃髪之老吉祥<lb/>
善事駢集一門可謂盛矣夫德者福之基也家<lb/>
者邦之基也朕旣巳觀德於家又以徵天地休<lb/>
明之氣朕甚懌焉玆仍封爲孺人朕方有意於<lb/>
養老乞言之事而侍養之臣祥祉如是其尚善<lb/>
持之思其所感應召致也則豈惟一家之慶哉<lb/>
　　　　兵科給事中李遇知授徵仕郎<lb/>
勑曰乃者東夷不靖河東失守徵發塡委朝野<lb/>
<pb n="KR4f0010_SBCK_094-10a"/>
繹騷議者率以謂議論不省則無以責成功封<lb/>
駁不嚴則不可振積習兵垣得人而疆事思過<lb/>
半矣具官某風力肅明機用周敏初爲健令在<lb/>
我近畿蔚有令名躋於諫署班行秀出如衝牙<lb/>
之有聲糾覆精明若操刀之能割至於論兵事<lb/>
之疏尤多切時務之言指顧遼山渝水之閒可<lb/>
以坐而籌畫敷陳出車命将之事庶幾立見施<lb/>
行若爾者可以爲兵垣之選矣乃以覃恩授具<lb/>
階自兵興以來道謀孔多戎律刓敝夷眈眈志<lb/>
日在我我睽睽目不在敵夷所以逞我所以蹙<lb/>
<pb n="KR4f0010_SBCK_094-10b"/>
也實爾之言無忘國恤掖垣瑣闥之地皆枕戈<lb/>
坐甲之人人咸以遼爲事斯遼事辦矣爾其懋<lb/>
哉<lb/>
　　　　妻王氏贈仍前封<lb/>
勑曰讀小戎之詩而知秦之婦人女子皆能先<lb/>
國恤而後室家嶄然有士行也遺風有存予其<lb/>
恡此贊冊具官某妻封孺人某氏動稟詩書言<lb/>
光箴訓饁耕佐讀甘麤糲以御窮荆布之官比<lb/>
素絲而叶德收華巳舊錫命維新風動掖垣誰<lb/>
問封章於右省霜淸板屋空懷茵轂於西戎兹<lb/>
<pb n="KR4f0010_SBCK_094-11a"/>
仍贈爲孺人尚其黙贊夫德音用以有禆於王<lb/>
事<lb/>
　　　　父友竹先贈文林郞直隷大名府東<lb/>
　　　　明縣知縣加贈徵仕郞兵科給事中<lb/>
勑曰傳曰子之能仕父敎之忠夫敎非其辟咡<lb/>
之謂也生而有氣誼可見殁而有風骨可詒式<lb/>
糓之似有深於提耳者與贈具官某乃具官某<lb/>
之父學有根柢言成文章驥足未展於名塲燕<lb/>
翼每勤於喆嗣以任恤敎鄕里肅如鼛鼓之招<lb/>
以德義愧囂浮嚴於榎楚之撻用爲庭訓施及<lb/>
<pb n="KR4f0010_SBCK_094-11b"/>
官方啓廸有聞規摹滋茂是用贈具階官於戲<lb/>
再世而昌旣有徵於播穫九原可作斯無愧於<lb/>
典型<lb/>
　　　　母某氏仍前封<lb/>
勑曰臣子勤勞王室砥節首公進而有尸饔之<lb/>
思退而有燕喜之慶一悲一喜未嘗不回翔錯<lb/>
互也國家蓋有以慰之封太孺人某氏乃具官<lb/>
某之母躬傳茂矩性稟深慈機絲攻苦於一身<lb/>
膏火佐勤於兩世今爾子旣顯融瑣闥而爾尚<lb/>
優㳺板輿惟榮與壽可謂兼之矣於戲王于興<lb/>
<pb n="KR4f0010_SBCK_094-12a"/>
師爲人臣者咸有無衣之賦不遑將母爲人子<lb/>
者寜無絶裾之悲爾旣勉其子以事君余當因<lb/>
其子以念母兹仍封爲太孺人尚其彊飯以迓<lb/>
餘休母重倚閭以牽内顧<lb/>
　　　　兵科給事中明時舉授徵仕郎<lb/>
勑曰國家六科之設名應六曹東師之出兵垣<lb/>
尤重籌邊論將以封駮爲折衝非眞心弘濟之<lb/>
臣曷與焉具官某心事樸忠局幹緜遠出宰西<lb/>
江報政北地爬剔疾苦扶養小弱可謂良吏矣<lb/>
頃者柬事方殷兵食坐困爾新從西方來封事<lb/>
<pb n="KR4f0010_SBCK_094-12b"/>
數上勾稽夷虜有表餌制禦之謀劈畫戰守有<lb/>
畫地指陳之狀朕東顧旰食每三歎焉玆以覃<lb/>
恩授具階夫言官筆戰於廟堂邊臣心戰於疆<lb/>
圉此今日之通患也使言官之畢牘與邊臣之<lb/>
烽堠胥用以向賊而不恤其它東方豈足慮乎<lb/>
爾典司兵垣且憂遼事良苦朕將倚以辦遼矣<lb/>
爾其念哉<lb/>
　　　　妻唐氏仍前贈<lb/>
勑曰國家霈恩推及家室死生契闊咸卹其私<lb/>
具官某妻贈孺人某氏溫恭媲德黽勉御窮節<lb/>
<pb n="KR4f0010_SBCK_094-13a"/>
衣量腹以事尊章風雨雞鳴以相夫子而不得<lb/>
與君子偕老翟茀以朝命也如何爲之永歎然<lb/>
爾夫不以絲枲而忘菅蒯之思國家不以宿草<lb/>
而遺采蘩之徳則爾亦可以無憾矣玆仍贈爲<lb/>
孺人膺國之再命我有訓詞從姑於九京爾其<lb/>
與享<lb/>
　　　　繼妻王氏仍前封<lb/>
勑曰古之賢婦克相其夫者多明識道理有忠<lb/>
君憂國之思焉不徒以織紝饋食爲能事也具<lb/>
官某繼室封孺人某氏育德名家作嬪良士撫<lb/>
<pb n="KR4f0010_SBCK_094-13b"/>
孤孩有莫辨之仁事君姑有在側之孝至於心<lb/>
念國恤勉其夫以急君而身留子舍代其夫以<lb/>
事父割兒女婉孌之私成丈夫慷慨之節若爾<lb/>
者可謂女士矣玆仍封爲孺人爾夫方拮据兵<lb/>
垣指畫邊事爾尚益庀内政贊我諫臣爾亦與<lb/>
有成勞哉<lb/>
　　　　父誥先封文林郎江西吉安府廬陵<lb/>
　　　　縣知縣加封徵仕郎兵科給事中<lb/>
勑曰予觀於土風巴之人有好古樂道之詩焉<lb/>
今其遺民猶有存者封具官某乃具官某之父<lb/>
<pb n="KR4f0010_SBCK_094-14a"/>
𬒳服儒素規矩古人事親而飮水盡歡敎弟而<lb/>
膏火無閒爾子通籍起家而爾終守幽人之吉<lb/>
退修長者之行𬞞食布衣宛然野老渥顔白髪<lb/>
話彼平生好古樂道誠無愧焉是用封具階官<lb/>
於戲疏榮霈恩國有彞典然白駒空谷之思亦<lb/>
攸寄焉非爾不足以與此<lb/>
　　　　母王氏仍前贈<lb/>
勑曰嘉榖㫖酒可以養母此亦巴人之詩也朕<lb/>
推恩臣下循覽怙恃之間蓋愴然傷之封孺人<lb/>
某氏乃具官某之母相夫有佩韋之順敎子有<lb/>
<pb n="KR4f0010_SBCK_094-14b"/>
宿火之勤黽勉劬勞不媿女史爾子出宰百里<lb/>
爾能封鮓訓廉加飯問獄三年有成猶及見之<lb/>
今爾子方致身靑璅而爾巳歛影黃壚話言不<lb/>
遐圖像空設良足悲矣玆仍贈爲孺人庶幾寸<lb/>
草之心足慰樹蘐之慕<lb/>
　　　　福建道監察御史周宗建授文林郞<lb/>
勑曰昔在我　孝廟扶養言官開受讜論易世<lb/>
之後忠厚正直鬱然成風朕嗣服以來追懷先<lb/>
正慨然有典刑之思焉具官某得南方文學之<lb/>
華抱先正先憂之志膏雨之政浸灌淛西洊陳<lb/>
<pb n="KR4f0010_SBCK_094-15a"/>
内臺令問滋茂爾旣博通經術貫穿世務而又<lb/>
本諸憂國之心發以便時之策籌邊徼而悉要<lb/>
害辨賢奸以渙小羣朕顧瞻周行省覽封事庶<lb/>
幾於爾有先正之望焉乃以覃恩授具階爾乃<lb/>
祖起家　孝廟中著聲南垣恭肅之名于今爲<lb/>
烈惟恭與肅忠厚正直之表也爾尚祇一乃心<lb/>
紹衣先德朕將以前烈卑爾爾其念哉<lb/>
　　　　妻申氏仍前封<lb/>
勑曰二南之風閨門之細事皆所咏歌而罕可<lb/>
指述此王化之最盛也今安得而見之具官某<lb/>
<pb n="KR4f0010_SBCK_094-15b"/>
妻封孺人某氏淑茂柔明休有華問學於舅姑<lb/>
以事夫子以爾夫學殖之勤服官之毖則爾之<lb/>
交儆於旭旦而治業於寢門者其亦可想見矣<lb/>
乎玆仍封爲孺人其益相爾夫效爾績用以章<lb/>
明王化亦惟爾之休<lb/>
　　　　父輯符封文林郎浙江杭州府仁和<lb/>
　　　　縣知縣加封福建道監察御史仍前<lb/>
　　　　階<lb/>
勑曰朕惟人材之難長育有素風流之來彌遠<lb/>
則弓冶之傳滋大豈可誣哉封具官某乃具官<lb/>
<pb n="KR4f0010_SBCK_094-16a"/>
某之父恭肅之孫孝秀之子慨有大志似其先<lb/>
人結繩掌故富有腹笥水利兵農爛如指掌非<lb/>
惟有名士之風蓋亦抱通儒之器抱道不施以<lb/>
詒其子今爾子竟爾志矣於戲魏公之遺笏代<lb/>
著淸風王氏之靑箱世諳舊事風流弘長非爾<lb/>
其誰是用封具階官爾尚傳述祖德磨切後賢<lb/>
使爾子之風績克媲乃祖顧不休與<lb/>
　　　　母顧氏仍前封<lb/>
勑曰吾聞之敬姜曰君子能勞後世有繼然則<lb/>
古之賢母所以娠賢而教忠者其必繇於此矣<lb/>
<pb n="KR4f0010_SBCK_094-16b"/>
封孺人某氏乃具官某之母家風綿邈儀法肅<lb/>
明言稱先姑服習珩璜之訓無違夫子辛勤簮<lb/>
笏之遺至於斷機之教益勤於學殖而備官之<lb/>
訓不替於宦成式穀有人誥誡彌苦則古之母<lb/>
師無以加矣玆仍封爲孺人爾子風猷未艾爾<lb/>
之優㳺象服往來雕軒固有日矣能勞之報顧<lb/>
不著與<lb/>
　　　　山西道監察御史江秉謙授文林郞<lb/>
勑曰昔我　皇祖儲養諫臣迨於末命除授如<lb/>
恐不及山陵既成人物滋茂朕瞻彼周行蓋不<lb/>
<pb n="KR4f0010_SBCK_094-17a"/>
勝豐芭之思焉而霈恩之典其能已乎具官某<lb/>
經學承家儒術飾吏出宰劇邑蔚有賢聲𥜗袴<lb/>
之謡有聞膏雨之澤滋潤晉陟臺憲風聲凜然<lb/>
虛巳奉公志每存乎交儆盡忠補過心如結於<lb/>
在廷共傳且止之謡快覩巡行之跡顧瞻法從<lb/>
幸有人焉乃以覃恩授具階朕開受言路朝上<lb/>
夕下立維新之朝則當奮祓濯之氣居可言之<lb/>
會則當收藥石之功若乃埋輪示威焚草爲愼<lb/>
此衰世之事而非朕所望於爾也爾其毖哉<lb/>
　　　　妻汪氏仍前封<lb/>
<pb n="KR4f0010_SBCK_094-17b"/>
勑曰人臣出宰大邑入陪法從勞於王事而不<lb/>
得顧卹其私則内助斯重矣具官某妻封孺人<lb/>
某氏婉娩淑儀儉共令德拮据辟績之苦宛若<lb/>
儒生追陪膏火之餘自爲賔友居寢門而治業<lb/>
黽勉中宵視封事而戒心殷勤問夜爾夫得以<lb/>
一心營職爾有助焉玆仍封爲孺人再命是膺<lb/>
初勞勿替<lb/>
　　　　父應曉原任四川重慶府涪州通判<lb/>
　　　　先贈文林郎浙江寧波府鄞縣知縣<lb/>
　　　　加贈山西道監察御史仍前階<lb/>
<pb n="KR4f0010_SBCK_094-18a"/>
勑曰木本水原臣子承家之學先河後海國家<lb/>
追遠之恩具官贈具官某乃具官某之父行馴<lb/>
簡柙學咀英華廿載入山勵隱居之遠志一行<lb/>
作吏借宦跡以薄㳺涪水之歌詠猶存黟山之<lb/>
藏書殆遍作縣有譜試㸔廉石之傳荷槖生風<lb/>
不負籯金之敎是用贈具階官嗟斯人之不作<lb/>
庶可用以爲儀<lb/>
　　　　前母胡氏贈孺人<lb/>
勑曰數典而忘祖非故也登枝而捐本非仁也<lb/>
朕比下詔霈恩尤敦篤於原本故臣子之有志<lb/>
<pb n="KR4f0010_SBCK_094-18b"/>
弗信者悉逮及焉某氏乃具官某之前母孝慈<lb/>
天授共儉少成黽勉備㫖蓄之勤閱歷盡糟糠<lb/>
之苦譬彼開國承家之事實爲荒度草昧之人<lb/>
實命不猶溘焉先逝逮乎曠蕩追恩之日乃得<lb/>
均霑後子之封其可愍矣玆特贈爲孺人於戲<lb/>
覩口澤而思以言乎所生之子見圖像而拜豈<lb/>
望於不知之人推恩體及夫人情異數不限於<lb/>
功令爾靈不昧尚服享哉<lb/>
　　　　母汪氏仍前贈<lb/>
勑曰貞順賢明母儀之所兼重也古之賢母稱<lb/>
<pb n="KR4f0010_SBCK_094-19a"/>
於天下能敎其子其可誣哉贈孺人某氏乃具<lb/>
官某之母被服圖頌不解於身諷誦詩書略皆<lb/>
上口旣能食而能敎亦有嚴而有慈是正一字<lb/>
之舛譌取諸腹笥慨歎千秋之風義敎以心師<lb/>
遂成爾子之名不愧母師之號玆仍贈爲孺人<lb/>
於戲綸綍之筞滋至而管彤之譽無窮是母是<lb/>
子厥惟顯哉<lb/>
　　　　廣西道監察御史㳺士任授文林郎<lb/>
勑曰朕睠顧東方拊髀太息蓋欲順殺氣以用<lb/>
兵法文昌而命將而懼未有以稱也我有臺臣<lb/>
<pb n="KR4f0010_SBCK_094-19b"/>
期振國恥慨有大志予寵嘉之具官某學求經<lb/>
國志在救時自爲令而循良巳有聞於當世甫<lb/>
就西臺之列屬當東事之殷慷慨上書諄復論<lb/>
事盂江鑑海攬世務於目前餌虜穽夷聚兵符<lb/>
於尺幅予嘉乃志明試以功遂命爾於彼東南<lb/>
簡江淮習流之卒身親敎練成越人君子之師<lb/>
用以張吾三軍期於自當一隊爾受命往矣乃<lb/>
以覃恩授具階於戲自唐宋以來往往用文臣<lb/>
爲大將朕命爾非小也非寛不可以養人非嚴<lb/>
不可以御衆非廣不可以集事非斷不可以成<lb/>
<pb n="KR4f0010_SBCK_094-20a"/>
功聽我訓辭著爲紀律朕有後命爾往欽哉<lb/>
　　　　妻段氏仍前封<lb/>
勑曰易不云乎隂雖有美含之以從王事夫以<lb/>
從王事臣道也而妻道亦參預焉人臣砥節首<lb/>
公必得閨門之佽助豈偶然哉具官某妻封孺<lb/>
人某氏休有華問歸於令人躬洗削以御貧服<lb/>
素沙而比德爾夫子旣奮身師旅方有外憂而<lb/>
爾能庀業寢門俾無内顧蓋不惟身甘麤糲量<lb/>
腹以佐養士之風抑可親執鼓桴向屛以作三<lb/>
軍之氣所謂以從王事誠無愧焉玆仍封爲孺<lb/>
<pb n="KR4f0010_SBCK_094-20b"/>
人爾其益勤夙夜以相夫子石窌之封朕不遺<lb/>
爾<lb/>
　　　　父讓先贈文林郎浙江湖州府長興<lb/>
　　　　縣知縣加贈廣西道監察御史仍前<lb/>
　　　　階<lb/>
勑曰士能詠歌一室抱遺經以昌其後斯巳賢<lb/>
矣矧其慷慨負奇風義弘長大啓其後之人以<lb/>
勤王事贈具官某乃具官某之父通材膚敏亮<lb/>
節激昻志在春秋刋訓故專門之學下窮掌故<lb/>
鄙蟲魚篆刻之文嗟有志而無時終藏器而不<lb/>
<pb n="KR4f0010_SBCK_094-21a"/>
賈肆尚友之心於千古㳺於酒人韜濟世之德<lb/>
於一鄕稱爲長者惟而賢子似其先人持槖殿<lb/>
廷載舊史麟經之筆奮戈夷虜出傳家豹略之<lb/>
書蓋堂構之有聞信風骨之不朽是用贈具階<lb/>
官尚佇師中之錫蔚爲泉下之光<lb/>
　　　　母明氏仍前封<lb/>
勑曰臣子奮不顧身勤勞王事妻子不足戀惟<lb/>
有母尸饔之思足以奪之我有志義之臣必本<lb/>
賢明之母著之女史休有譽問封太孺人某氏<lb/>
乃具官某之母淑愼應圖堅貞苦節寒水慄慄<lb/>
<pb n="KR4f0010_SBCK_094-21b"/>
誓白首以殉夫宿火熒熒篝靑燈而敎子燕及<lb/>
<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>寡嘗自分衣食之餘斥置義田曰以終先君<lb/>
之志至於寢門之告戒必先砥節而首公日暮<lb/>
而倚閭幸無以老人爲念秋高而選將當獨分<lb/>
社稷之憂肆我賢臣率繇慈訓玆仍封爲太孺<lb/>
人爾其優㳺眠食勸勉勳名旋觀東事之告成<lb/>
甞御北堂而燕喜<lb/>
　　　　陜西道監察御史蔣允儀授文林郎<lb/>
勑曰宋制有言在廷之臣位下而望重者惟諫<lb/>
官而已朕大弊羣吏妙簡諫官試職未幾卑以<lb/>
<pb n="KR4f0010_SBCK_094-22a"/>
書命其愼重臺諫猶前志也具官某器資綿遠<lb/>
德性溫文茂著循良再更繁劇乃膺師薦擢置<lb/>
西臺蒿目憂時以四郊多壘爲恥直筆繩世以<lb/>
衆言淆亂爲憂旬月之間奏章數上補助政體<lb/>
皆可施行乃以覃恩授具階於戲心以御氣氣<lb/>
局恢則心益小學以經世世務達則學益深惟<lb/>
忠實可以不撓惟精誠可以不懈朕方觀爾之<lb/>
尚勉於厥修欽哉<lb/>
　　　　父弘憲原任戸部貴州淸吏司署員<lb/>
　　　　外郎事主事加贈奉直大夫<lb/>
<pb n="KR4f0010_SBCK_094-22b"/>
制曰傳稱明德之後必有逹人蓋其弘長風流<lb/>
積習名敎志氣可以黙喻而擩染非有使然余<lb/>
有寵章表其懿德用以著敎非獨廣恩原任具<lb/>
官贈具官某乃具官某之父恭敬温文孝弟忠<lb/>
信强學博喩緍道以爲絲陳義本仁旌行而爲<lb/>
佩自膠庠而敎國子以人師而爲經師歸休乎<lb/>
環堵之宮終天年而將母入宫爲錢糓之吏盡<lb/>
地力以事君管榷政而指掌秋毫憂存國恤賑<lb/>
凶烖則隨車夏雨誠感人窮至其沒不忘君可<lb/>
謂死以勤事肆而令子蔚有家風澹泊自將不<lb/>
<pb n="KR4f0010_SBCK_094-23a"/>
改寒氊之雅志公忠憂國庶幾易簀之遺言淸<lb/>
白萃於一門羽儀用乎再世是用加贈具階於<lb/>
戲節其一惠誠無愧鄉之先生祀於瞽宗可以<lb/>
敎國之弟子<lb/>
　　　　雲南道監察御史趙于逵授文林郎<lb/>
勑曰我　先帝踐阼未幾舜旌斯舉除授臺諌<lb/>
如不終日鼎成之後接踵而來皆　先帝所以<lb/>
遺朕也推恩之典其可後哉具官某風義篤厚<lb/>
器識恢明往在使垣夙有令聞英簜相望於西<lb/>
北馳驅不憚夫咨<graphic n="KR1258" url="https://raw.githubusercontent.com/kanripo/KR-Gaiji/master/images/KR1258.png" mimeType="image/png"/>越予嗣服之初乃就憲臺<lb/>
<pb n="KR4f0010_SBCK_094-23b"/>
之職雄班初滿邊事方殷風采足以肅臺端議<lb/>
論足以扶國是正色對仗有獨立敢言之風奮<lb/>
志車攻有㓕虜吞胡之志朕甚嘉焉乃以覃恩<lb/>
授具階今日方舉國憂遼遼何足憂也韓愈身<lb/>
兼憲職力贊蔡州之師范仲淹起自諌官驚破<lb/>
夏人之膽尊俎折衝責在爾輩爾其竟爾緒言<lb/>
勿替朕命欽哉<lb/>
　　　　妻王氏贈孺人<lb/>
勑曰雷風順承易著家人之道琴瑟靜好詩懐<lb/>
偕老之思具官某妻某氏夙有多譽來嬪德門<lb/>
<pb n="KR4f0010_SBCK_094-24a"/>
侍奉則總笄益䖍賔祭則酒食祇飭收華永逝<lb/>
遺範猶存胡不百年遂爾先封於馬鬛庶幾夙<lb/>
夜尚思交儆於雞鳴玆特贈爲孺人爾其有知<lb/>
尚克享此<lb/>
　　　　繼妻李氏贈孺人<lb/>
勑曰婦有相夫而不及其成亦有成夫而不見<lb/>
其盛人能弘道末如命何具官某繼室某氏善<lb/>
事君姑克相夫子篝燈佐讀有無踰仲卿之規<lb/>
推食字孤有兼倍所生之感蕭然邸舍溘爾長<lb/>
終不及見姑尚想彌留之慟無以聞母彌深伉<lb/>
<pb n="KR4f0010_SBCK_094-24b"/>
儷之悲玆特贈爲孺人庶幾芝簡之頒無復泉<lb/>
臺之憾<lb/>
　　　　繼妻水氏封孺人<lb/>
勑曰女德無極婦道有終迨於繼續之閒滋有<lb/>
故新之異具官某繼室某氏德應女圖道齊師<lb/>
氏作鵲巢居有之配鍾蜾臝肖我之慈子皆有<lb/>
逾於巳生人亦莫辨其所出無復單衣之感彌<lb/>
深緩帶之思至於相貳之多勤又其淑愼之餘<lb/>
事玆持封爲孺人於戲鸞鳳之和鳴巳徵祥於<lb/>
臺閣鳲鳩之叶德尤昭美於管彤<lb/>
<pb n="KR4f0010_SBCK_094-25a"/>
　　　　父㠐先贈修職郎行人司行人加贈<lb/>
　　　　文林郎雲南道監察御史<lb/>
勑曰古稱水深土厚無逾西秦漢舉孝弟力田<lb/>
多出三輔惟此良士佑彼後人趙某乃具官某<lb/>
之父馴行孝謹矢志篤誠帶經而鋤空勤穮蓘<lb/>
於望歲釋耕而歎終期播穫於象賢惜哉有志<lb/>
而無時展矣是父而是子持槖簮筆發揮靑簡<lb/>
之遺正色讜言藉用白茅之素是用贈具階官<lb/>
用彰種德之光益厚樹人之報<lb/>
　　　　母蕭氏封太孺人<lb/>
<pb n="KR4f0010_SBCK_094-25b"/>
勑曰古稱女士亦云母師圖史之訓具存式糓<lb/>
之報不爽某氏乃具官某之母順柔以事君子<lb/>
辛勤以持門戶靑燈白日積有歲年黃卷素帷<lb/>
互相磨切子旣躋於法從女亦蔚爲禮宗惟此<lb/>
娠賢是爲胎教兹特封爲太孺人令妻壽母知<lb/>
讃誦之不慙文駟雕軒將往來之有煒<lb/>
　　　　福建道監察御史李思啓授文林郞<lb/>
勑曰御史執憲轂下持斧郡國將命宣㫖固難<lb/>
其人乃者賊壘未平竝邊多警以巡行之使兼<lb/>
閫外之權朕於臨遣蓋尤重焉具官某性資恢<lb/>
<pb n="KR4f0010_SBCK_094-26a"/>
傑風力彊明奮自循良擢居臺憲雄班𥘉入讜<lb/>
言有聞惟雲中上谷之間實藩籬要害之地命<lb/>
爾相視衿要籌阨塞於屛幛之中撫馭師徒宣<lb/>
國威於種落之外不徒近固鎖鑰抑可遥壯風<lb/>
聲爾受命往矣乃以覃恩授具階於戲内以擁<lb/>
衞神京外以讋服大虜倂三關而設守實有良<lb/>
規兼兩道以制夷豈無長策尚勉思夫攬轡將<lb/>
佇望於策勳欽哉<lb/>
　　　　陜西道監察御史李逹授文林郎<lb/>
勑曰御史執憲轂下非徒聮法從持議論而已<lb/>
<pb n="KR4f0010_SBCK_094-26b"/>
其精神足以折<graphic n="KR1839" url="https://raw.githubusercontent.com/kanripo/KR-Gaiji/master/images/KR1839.png" mimeType="image/png"/>衝其果毅足以扞禦侮古有<lb/>
社稷臣玆其選也具官某材函特逹德佩光明<lb/>
筮仕祥刑蔚爲民譽峻登憲職秀出雄班頃者<lb/>
東夷不臣遼疆日蹙方羽書旁午之日正戎行<lb/>
單弱之時爾乃慷慨上書邁征就道逝將率巴<lb/>
渝之衆簡庸蜀之人雪子弟遼水之讎正夷虜<lb/>
藁街之僇有臣若此朕深歎焉乃以覃恩授具<lb/>
階於戲寢淮南之謀頼汲黯之正色正淮西之<lb/>
討資韓愈之昌言勿謂外寇之盛衰不係中朝<lb/>
之得失朕言維服爾往欽哉<lb/>
<pb n="KR4f0010_SBCK_094-27a"/>
　　　　妻汪氏贈孺人<lb/>
勑曰士旣通顯而念韍佩之盟未嘗不愀然也<lb/>
况其賢孝有聞者乎國家蓋代爲愍之具官某<lb/>
妻封孺人某氏家有素風身多儀法雞鳴問寢<lb/>
則孝著慈庭蟲飛戒安則勤箴士行方宜其室<lb/>
不永於年官燭宵殘嗟短檠之未棄臺霜夕冷<lb/>
嘅長夜之有人玆仍贈爲孺人用賁泉室之恩<lb/>
式昭管<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>之美<lb/>
　　　　繼妻汪氏仍前封<lb/>
勑曰釐降之風邈矣二女女之曰以觀刑也若<lb/>
<pb n="KR4f0010_SBCK_094-27b"/>
乃元妃繼室媲美虞汭以光於有家則士大夫<lb/>
家難之具官某繼妻封孺人某氏圖史𬒳躬環<lb/>
珮叶德應歸妹其娣之吉良袂有占爲有齊季<lb/>
女之尸采繁彌飭繼修壼政用嗣徽音問寢食<lb/>
於高堂殷勤無間嚴啓閉於内屛肅穆有加玆<lb/>
仍封爲孺人尚敦儆戒之風以著觀刑之範<lb/>
　　　　父之章先贈文林郞浙江湖州府推<lb/>
　　　　官加贈陜西道監察御史仍前階<lb/>
勑曰士有奇不售坎壈長終而發其祥於後人<lb/>
也俯仰之間有天道焉贈具官某乃具官某之<lb/>
<pb n="KR4f0010_SBCK_094-28a"/>
父器本特逹才復經奇繁露玉杯湛深經術之<lb/>
學雕蟲篆刻縱橫子史之文乃不偶於數奇終<lb/>
自廢於狂易趙嘉之遺言臥蓐竟爾無時酈炎<lb/>
之末命止戈終焉有子顧我荷槖之彦爲爾肯<lb/>
構之人是用贈具階官於戲挹彼注玆亦何憾<lb/>
於造物求忠移孝庶有永於前人<lb/>
　　　　母方氏仍前封<lb/>
勑曰婦人之殉夫也有截髪毁肌之操國家之<lb/>
崇節也有崇臺綽楔之褒其有苦節有加旌門<lb/>
未逮而獲以其子顯者則旌典與封典蓋交幷<lb/>
<pb n="KR4f0010_SBCK_094-28b"/>
焉封太孺人某氏乃具官某之母淑愼無儀堅<lb/>
貞厲志當其夫嬰奇疾子在孤生供藥物於十<lb/>
指之中煢煢宿火操門戸於一紀之内慄慄履<lb/>
霜蓋殉夫於夫在之時不待寡而後寡存夫於<lb/>
夫亡之後乃爲窮而又窮幸藐孤之有成嶄然<lb/>
頭角悲未亡之後死閱此歲時眞古今節孝之<lb/>
所難乃功令表章之或後兹仍封爲太孺人於<lb/>
戲我心匪石白首何異於盛年有子克家<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>管<lb/>
有光於簮筆尚永傳於靑史終有待於漆書<lb/>
牧齋初學集卷第九十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_065-1a"/>
牧齋初學集卷第六十五<lb/>
　神道碑四<lb/>
　　資政大夫兵部尚書贈太子少保申公神<lb/>
　　道碑銘<lb/>
國家休明昌大之運自　世廟以迄　神廟比<lb/>
及百年可謂極盛矣公卿大夫際昇平而樹鴻<lb/>
駿者不可勝數其在我吳則申文定公父子爲<lb/>
最著登於　世廟之朝迨　神廟而大拜者文<lb/>
定公也仕於　神廟之朝迨　今上而大用者<lb/>
司馬公也先後六朝父子一德譬之作室塈茨<lb/>
<pb n="KR4f0010_SBCK_065-1b"/>
資於後昆譬之種樹梓漆食於易世　祖宗養<lb/>
士之効豈不大哉司馬之殁也其子騰芳濟芳<lb/>
請於朝　詔贈太子少保給祭葬錄一子入胄<lb/>
監崇禎十三年十月大葬於靈巖鄉之新阡俾<lb/>
謙益書其隧道之碑謹按故資政大夫兵部尚<lb/>
書申公諱用懋字敬中特進光祿大夫左柱國<lb/>
少師兼太子太師吏部尚書中極殿大學士贈<lb/>
太師謚文定申公第二子也母封一品夫人吳<lb/>
氏公爲諸生文定在舘閣折節讀書如後門寒<lb/>
素文定賢而愛之閒嘗蒐討掌故講求邊務以<lb/>
<pb n="KR4f0010_SBCK_065-2a"/>
佐文定於政地不獨囊篋細碎有助於晨昏也<lb/>
萬曆癸未舉進士除刑部主事明習法比吏無<lb/>
以欺改兵部車駕司主事陞武庫司員外逾年<lb/>
移疾請告文定公亦致政歸里補職方司員外<lb/>
陞武選司郞中公在車駕覈馬政淸郵符提約<lb/>
明故具有條理在武庫關給布花剋期省牒内<lb/>
庫不稽營軍叫讙在武選勾稽襲替摉考冒濫<lb/>
部居課第咸著牘聿潔廉以奉公勤敏以成務<lb/>
諳練部故曉暢物情大司馬有所舉厝必問申<lb/>
郞中云何嚴重於諸曹矣　神廟留心疆事遼<lb/>
<pb n="KR4f0010_SBCK_065-2b"/>
東總兵久缺奪職方郞中以下官咸謂非公不<lb/>
能副　上指遂以武選調職方司郞中公謂遼<lb/>
左惟李氏世將知虜虛實所畜夷漢丁能捍虜<lb/>
死戰李氏守遼實自守其家以李氏委遼以遼<lb/>
委李氏而後遼可保也卽家起故寧遠伯成梁<lb/>
及其子如松　上大喜乃釋然無東顧憂武弁<lb/>
陞除壹以督撫薦剡爲準薦不及格者不輕用<lb/>
用必人與地相宜于是名將杜松董一元兄弟<lb/>
麻貴麻承恩張承胤竝建旗鼓邊徼改觀屬國<lb/>
之役兵久戍不解公謂鮮人仰兵食於我而我<lb/>
<pb n="KR4f0010_SBCK_065-3a"/>
遥給鮮人以自困非策也請勑督撫酌議進止<lb/>
諭鮮人不得專倚中國坐觀成敗公題覆東征<lb/>
事宜多矣其老成持重動中肯棨皆此類也久<lb/>
之告歸侍文定於里門三年始赴闕一時謂職<lb/>
方卒無以逾公邊鎭奏捷屢荷敘賚壬寅以寧<lb/>
夏捷功加五品京堂銜管事　神廟召至隆宗<lb/>
門問襖兒都司奴兒干都司扯力艮部落三事<lb/>
公條對精詳若出笏記　神廟傳㫖歎嘉郞中<lb/>
九年考滿疏上不下癸卯　上手詔陞太僕寺<lb/>
少卿仍管職方事明年冬始奉　㫖回寺先後<lb/>
<pb n="KR4f0010_SBCK_065-3b"/>
歷兵部諸曹十九年守職方八年餘荷　上知<lb/>
遇益偘偘自發舒稅監楊榮通阿瓦𬗟夷開道<lb/>
蠻莫遼監高淮私置兵都城外請復鎭守皆抗<lb/>
疏糾劾兵部敘安南繼襲功請支冏寺馬價公<lb/>
謂夷方繼襲本非血戰軍功欽州内訌卽是交<lb/>
南流賊渠魁未獲醲賞謂何疏罷其賞舉朝以<lb/>
爲知體念文定老疏請侍養家居六年奉文定<lb/>
諱又八年　熹廟御極以原官起用三年陞南<lb/>
京太嘗寺卿是時遼左淪喪畿輔震驚公上言<lb/>
建四輔以鞏神京京東南建城於通州高未店<lb/>
<pb n="KR4f0010_SBCK_065-4a"/>
之閒爲左輔西南建城於良鄉蘆溝橋之閒爲<lb/>
右輔西北建城於鞏華城功德寺之閒爲右輔<lb/>
東北建城於密雲順義之閒爲左輔各宿重兵<lb/>
統以元戎監以知兵使者虜繇東北入左輔出<lb/>
兵以扼其衝而右輔從左左輔從右各分兵夾<lb/>
擊如假道三衞右輔出兵以扼其後而左輔從<lb/>
左右輔從右各分兵追襲如直薄都城下則京<lb/>
營堅壁合守無輕出擊四輔各設長圍以坐困<lb/>
之又補三靣外羅城設民堡練鄕兵令郡邑正<lb/>
官參預武備疏上不報南太嘗入賀上恢復遼<lb/>
<pb n="KR4f0010_SBCK_065-4b"/>
疆疏主高陽樞輔三方聯絡之策而以奇正因<lb/>
敵漸規進取亦下部議覆乙丑陞都察院右副<lb/>
都御史巡撫順天公至鎭訪問故戚大將軍繼<lb/>
光建置遺跡單車東巡周行三千餘里亭障幾<lb/>
何墩軍幾何藺石渠答幾何口疏手指歷歷如<lb/>
甲乙險要阨塞窮歷老將退卒所不至者方病<lb/>
足不良於行兩健兒掖而登沙石盤㸦衣履鈎<lb/>
裂喘息支綴不但巳也事竣上東巡八事　上<lb/>
優詔寵答焉鎭軍十六萬闕餉至八十餘萬拊<lb/>
循慰諭宣布恩德迄公任無敢譁者　今上初<lb/>
<pb n="KR4f0010_SBCK_065-5a"/>
起兵部左侍郞三品考滿加右都御史新城王<lb/>
公總督宣大請欵挿以制奴公力主其議王公<lb/>
病免三十六家束不的未受欵王公薦公自代<lb/>
不果公歎曰禍未艾也上薊昌修攘大計疏釐<lb/>
爲八事進九邊圖說以續許襄毅之後蒿目邊<lb/>
事如不終日巳巳六月束酋果以議婚爲名導<lb/>
奴大入十一月奴犯薊東　上震怒下本兵於<lb/>
獄命公署部事越四日　詔公爲兵部尚書卽<lb/>
日抵任而奴巳薄城下九門晝閉人情兇懼執<lb/>
政莫敢言公從容爲上言請弛一日禁以通煤<lb/>
<pb n="KR4f0010_SBCK_065-5b"/>
采中外始安督師之繫也部帥祖大壽鸇恐颺<lb/>
去　上手詔樞輔追止之公據案草檄大壽感<lb/>
泣旋師越數日援兵大集公分撥信地隷各大<lb/>
帥分兵爲六營以南靣外羅城永安左安右安<lb/>
三門爲中營滿桂主之隷以宣大兵萬餘廣寧<lb/>
東便兩門爲左翼祖大壽主之隷以遼兵九千<lb/>
廣渠西便兩門爲右翼馬世龍主之隷以京營<lb/>
兵八千東則朝陽東直兩門爲東營黑雲龍主<lb/>
之隷以關寧兵二千西則阜城西直兩門爲西<lb/>
營孫祖壽主之隷以密雲兵三千聯絡布置壁<lb/>
<pb n="KR4f0010_SBCK_065-6a"/>
壘一心自是京師可固守矣滿桂者嚄唶宿將<lb/>
受命總理急欲一創奴不奉師期與奴戰敗沒<lb/>
公引罪自劾　上溫㫖慰留奴自是遂拔營去<lb/>
明年正月奉　㫖解任奴在城下五十餘日<lb/>
上數御便殿賜茶菓召問退虜方略辨色而入<lb/>
乙夜而出傳宣接道軍書刺閨覆奏批答取辦<lb/>
漏刻裳衣枕藉食飮錯互稍閒則周行城陴俯<lb/>
察營壘履聲犖犖然與僵徒瘃卒更相蹋蹵解<lb/>
嚴浹月始還邸舍　上知其忠而閔其勞公雖<lb/>
去毎敘賚未嘗不及公公忠勤謀國未嘗詭詞<lb/>
<pb n="KR4f0010_SBCK_065-6b"/>
激諫如良醫之診治鑿鑿皆有左證天啓初建<lb/>
四輔之議人以爲迂已而奴披薊北輮畿南狼<lb/>
穾豕竄無一尉一堠能少㚄其角距者此公之<lb/>
言騐於事後者也高文襄在隆慶中有請儲邊<lb/>
才之議公援以入告留中四年矣　上取文襄<lb/>
原疏進覽立見施行此公之言行於去後者也<lb/>
公嘗憂漕運梗咽摭採丘文莊衍義及元人朱<lb/>
張故跡議復海運聞者噤莫敢應今歲　上遂<lb/>
採吳人議舉行此公之言行於身後者也公爲<lb/>
人易直溫厚周詳曲密言笑煦煦然憂主辱念<lb/>
<pb n="KR4f0010_SBCK_065-7a"/>
國愾攅眉折肱如恐不及病且革嚬呻歎噫以<lb/>
奴寇未滅爲慮語不及私　神廟時儲位未安<lb/>
文定從容調䕶誼不得如踈賤小臣嚻呼歎鳴<lb/>
激䀨　上怒言者不察譌爲將順流傳膏飾乆<lb/>
而滋甚公先後拜疏伸雪瀝血䁝剖腎腑四易<lb/>
世而始白昔人有言此陛下家事東朝之事<lb/>
神廟與　今上親爲證明豈可動哉使文定羽<lb/>
翼苦心不致抑沒而因以發皇　兩朝慈孝光<lb/>
於國史其爲忠孝也大矣家居三十年平繇役<lb/>
賑凶饑急病讓夷吳人倚爲司命歲時伏臘問<lb/>
<pb n="KR4f0010_SBCK_065-7b"/>
遺親知故舊雖惸嫠老孤馬醫洗削無不逮及<lb/>
殁之日質劑書契塡塞篋衍行道皆爲歎泣公<lb/>
之存也人知其好施不知其貧其殁也人知其<lb/>
貧不知其好施而貧也此於公爲細事亦可以<lb/>
觀公矣公蘇州吳縣人曾大父諱某大父諱某<lb/>
皆以文定公貴贈如其官配贈淑人欽氏繼室<lb/>
封安人楊氏封淑人顧氏子男六人承芳授試<lb/>
中書含人聮壁庠生皆早卒傳芳䕃尚寶丞以<lb/>
哭公卒騰芳授中書舍人薦芳濟芳皆䕃國子<lb/>
生崇禎十一年十月十八日卒於里第享年七<lb/>
<pb n="KR4f0010_SBCK_065-8a"/>
十九謙益件右公行事喟然歎曰人言古今人<lb/>
不相及殆古今不相及耳天下士何可盡誣也<lb/>
本朝稱名本兵者遠則劉忠宣近則王襄毅忠<lb/>
宣起孤生受　孝廟特達之知獨力行一意無<lb/>
所閒染公以貴游子弟困黨論之謡諑睨眗交<lb/>
集顧視滋多視忠宣難也襄毅肩貢市當新鄭<lb/>
專斷之日拱手受成議無所鯁避公以孤危寡<lb/>
援値政地之闒茸方圓互晝枘鑿相入視襄毅<lb/>
難也以兩巳巳之役比而論之內無團營之兵<lb/>
外無亨彪之將資捍禦於禁近寄廟社於堵墻<lb/>
<pb n="KR4f0010_SBCK_065-8b"/>
使于忠肅當之猶將歛手却步賴　主上神靈<lb/>
羯奴奔迸身名顯融豈非尤難之難者哉語有<lb/>
之爲臣不易繇異代視公必有爲之累欷而太<lb/>
息者系之銘曰<lb/>
文定作相我祖惟　神惟文定有子惟我有臣<lb/>
公之知兵厥有家譜服官樞曹早歲籌虜幽薊<lb/>
偪處雜種羯胡禁門條對聚米畫圖　帝曰汝<lb/>
懋乃父是似我其試哉以詒孫子蠢爾奴酋薄<lb/>
我神京穾如焚如勢如建瓴　帝庸震驚爰命<lb/>
圻父張皇六師齊以鉞斧分兵六營設守八靣<lb/>
<pb n="KR4f0010_SBCK_065-9a"/>
厲兵秣馬戒以不戰奴知有備濳師夜逃　帝<lb/>
曰念哉惟汝之勞公拜稽首　天子萬年角巾<lb/>
東還白首歸全議䘏祠官議謚太嘗復土之祭<lb/>
　天語煌煌高墳石闕邦人拜之惟忠惟孝<lb/>
神祖是思生榮死哀是父是子刻詩墓門以詔<lb/>
無止<lb/>
　　南京刑部尚書沈公神道碑銘<lb/>
公諱演字叔敷湖之歸安人也以鄉進士諱煓<lb/>
者爲曾祖以封南京尚寶司卿諱塾者爲祖而<lb/>
工部左侍郞贈都察院右都御史謚端靖諱節<lb/>
<pb n="KR4f0010_SBCK_065-9b"/>
甫者之子也端靖後以其子文定公謚㴶之貴<lb/>
追贈三世至光祿大夫柱國少保兼太子太保<lb/>
戸部尚書武英殿大學士公文定之弟也而於<lb/>
端靖爲叔子與文定鄕會試皆同舉文定選入<lb/>
翰苑而公自引居留曹其歷官也於南歷工兵<lb/>
二部於北歷工禮二部以端請家居移病省侍<lb/>
十餘年服除出爲叅議於福建於江西爲副使<lb/>
於山西轉布政於福建爲右於陜西爲左入爲<lb/>
順天府尹刑部侍郞天啓中削籍　今上起侍<lb/>
郞工部陞南京刑部尚書予告歸年七十三以<lb/>
<pb n="KR4f0010_SBCK_065-10a"/>
崇禎十一年十一月卒於里第葬於某地之某<lb/>
阡　天子賜祭葬如甲令以慰寵其家公有子<lb/>
樺殤以伯兄之次子楘爲後於是楘之兄中丞<lb/>
公棨以公之胄出位序行治爲書請余銘其墓<lb/>
隧之碑余讀而歎曰士君子之用於斯世也有<lb/>
得其位行其志而爲其所欲爲者矣亦有得其<lb/>
位行其志而不得爲其所欲爲者國家之事任<lb/>
與其人不相値而其人遂不得極其設修以赴<lb/>
國家之急是可歎也公在郞署都水董織造以<lb/>
庀婚禮主客謹縧索以御貢夷耆事數典知國<lb/>
<pb n="KR4f0010_SBCK_065-10b"/>
大體敭歷外服兵荒旁午催徵繹騷江右之改<lb/>
折閩之加額秦之藩工藩祿勾稽羨溢櫛爬伏<lb/>
匿括額外銀鉅萬以抵正額而儲偫以備非嘗<lb/>
復數萬雖有大役不病加派川餉初解京後給<lb/>
陜積逋四十餘萬請仍以京運給陜川餉給川<lb/>
京邊各還其額而川餉不得逋其縫紉調齊融<lb/>
通濟變皆此類也閩海市塲移於呂宋不近北<lb/>
港洋舡未泊嚴檄巡徼而通倭接濟者絶矣謂<lb/>
許瑞善用林容湯克寛不善用曾一本後事之<lb/>
師也收其魁桀使勦捕自效貪賞構怨勢不返<lb/>
<pb n="KR4f0010_SBCK_065-11a"/>
顧海寇新附閩將沈有容移登萊議令簡其桀<lb/>
黠者以北登得其用而閩安布政司火煆金於<lb/>
煨燼還庫金三十餘萬而籍其羨以新堂庫厥<lb/>
後殿工浩煩𫾣剝日急公請暫借閩庫三分之<lb/>
一以紓民困逆奄藉口於公盡數起解未又而<lb/>
公以忤奄去人乃知空閩庫以進奉非公本指<lb/>
也南刑部諸曹郞濫受詞訟符牒四出叫囂隳<lb/>
穾雞狗不得寧公受事一切禁絶都民炷香祝<lb/>
誦歡呼更生讀律精詳筮仕時手自箋注諸所<lb/>
平反覆案老獄吏捧手瞪視每有執奏申律意<lb/>
<pb n="KR4f0010_SBCK_065-11b"/>
叅條例　上未嘗不稱允也公歷官四十年諳<lb/>
曉典故周知土俗披文相質輔術而行所至治<lb/>
理所謂得其位行其志而爲所欲爲者也然而<lb/>
國家之患莫大乎東奴西寇而公之所深憂而<lb/>
熟計者亦在於此在客部奴兒干部貢夷工孛<lb/>
羅怙衆騷然公給衆賞革三人賞以申罰迄不<lb/>
敢譁遺書執政謂奴巳幷南關當隂求其部落<lb/>
合北關以翦之毋使蔓而難圖也越十三年而<lb/>
有撫順之事遼事之殷也公多所建置請以遼<lb/>
民復遼土以遼土贍遼民興復屯鹽盡天下力<lb/>
<pb n="KR4f0010_SBCK_065-12a"/>
以强遼卽用遼以蘇天下堅左右輔以固神京<lb/>
屯臨淸上下以䕶運建民堡以衛近畿通海運<lb/>
以佐屯牧其後昌灤固守遵永復宇而山東以<lb/>
無備被躪公之言無一不左驗其策流寇也以<lb/>
爲不在調兵而在集民不在窮其往而在遏其<lb/>
來勦以經略不若督撫勦以督撫不若郡縣勦<lb/>
以郡縣不若團結鄉鎭人自爲守又謂江南地<lb/>
勢不足制中原扼要帷江北孫曹梁魏所爭皆<lb/>
在合肥徐邳宜設撫鎭宿重兵以開屯䕶漕倣<lb/>
曹操之開芍陂孫權之立濡須塢以足餉倣謝<lb/>
<pb n="KR4f0010_SBCK_065-12b"/>
玄之堰呂梁樹柵立七埭以䕶運屯田旣開流<lb/>
人土著如水得堤其流自止今安慶設撫亦用<lb/>
公議也公歷官錢穀刑名拮据職守不得東捍<lb/>
奴西盪寇奴比年長驅寇蔓延殘破楚豫而公<lb/>
則巳老矣此所謂得其位行其志不得爲其所<lb/>
欲爲者耶公里居畫江南守禦事尤詳謂江南<lb/>
之守在鄉鎮不在城在水戰不在陸戰采石蕪<lb/>
湖爲陵京門戸四安東<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>爲江淛咽喉福山爲<lb/>
通泰路徑按圖畫形諄復告戒汲汲乎若家戸<lb/>
之鍵鑰也闢館舍庀薪水招延四方奇士佽飛<lb/>
<pb n="KR4f0010_SBCK_065-13a"/>
蹶張舞劒刺擊風角測占一長一技靡不望走<lb/>
其門網羅延攬冀得一二人以效一臂於國家<lb/>
見謾而不怒數亡而不悔窮老而不倦觀公之<lb/>
晚年則其所欲爲而未得者其可知也嗚呼士<lb/>
大夫當壯盛之時策高足騁長馭奔赴功名之<lb/>
會迨其老也崦嵫景促鍾漏智短其不消縮而<lb/>
頽廢者亦鮮矣若公者何其壯也子囊遺言城<lb/>
郢宗澤長呼過河公之憤盈竭蹷死而後巳其<lb/>
用心亦何以異然則世之公卿將相以朝廷爲<lb/>
傳遽玩日而視䕃者獨何心歟公謂吳中積貯<lb/>
<pb n="KR4f0010_SBCK_065-13b"/>
盡在城外宜築外城以爲備量工度址願斥數<lb/>
萬金以代經始而人莫之應也四安之復城也<lb/>
公實始事以潰于成皆不可以不書銘曰<lb/>
蔚矣沈氏再世其昌父子兄弟有公有卿溫溫<lb/>
端靖暨暨文定公居其閒金舂玉應縱橫智刃<lb/>
富有腹笥卷如囊括出則川委俯給軍興仰佐<lb/>
縣官均輸鉅萬轉斡亳端麗水舊金陸渾新火<lb/>
裨竈或信祝融相我旬宣滋乆乃陟京尹鳩功<lb/>
方僝邦禁克允引年息馬致事懸車營此菟裘<lb/>
樂彼桑榆公曰吁哉我心荼苦奴寇未滅敢恤<lb/>
<pb n="KR4f0010_SBCK_065-14a"/>
死所䰟魄離散憂心忡忡殁而猶視鬼神所恫<lb/>
刻詩墓門載以龜趾豈曰激贊以告臣子<lb/>
　　都察院右副都御史巡撫雲南錢公神道<lb/>
　　碑銘<lb/>
錢公之葬也閣學遂安方公誌其竁詹端曲沃<lb/>
李公表其墓祭酒山隂倪公狀其行三公之丈<lb/>
銜華佩實固巳勒諸琬琰流爲丹靑矣公之二<lb/>
子栴棻相與謀曰隧道之碑宜有刻也有虞山<lb/>
之宗老在跣而來請謙益謹据三公之文摭其<lb/>
族出歷官行治而序之曰公諱士晉字康侯出<lb/>
<pb n="KR4f0010_SBCK_065-14b"/>
吳越武肅王之後元至正閒嘉興侯國馮徙家<lb/>
嘉善嘉興侯後　世爲汝寧府同知諱貞貞<lb/>
生吾仁吾仁生繼科娶陸氏生二子長爲東閣<lb/>
大學士士升次卽公也祖考皆以公贈中大夫<lb/>
山東右叅政妣皆淑人再以閣學贈通議大夫<lb/>
南京禮部右侍郞惟錢氏遠有代序公侯復始<lb/>
汝寧方州著績譬岷山之濫觴祖考逢掖劬躬<lb/>
若昆岡之韞璧條葉發祥伯仲競爽公與閣學<lb/>
鼓吹文筆則塤箎叶奏鏃礪名行則韋絃交儆<lb/>
雲閒蔚其聲華沛國稱其友愛矣萬曆癸丑舉<lb/>
<pb n="KR4f0010_SBCK_065-15a"/>
進士釋褐授刑部主事儲宮以挺擊震驚朝右<lb/>
以風癲鬻獄深心抉擿破晉優枯菀之謀昌言<lb/>
柱榰折趙虜桐木之禍戚畹屏息宵小怵心刑<lb/>
曹之爰書誣州犂爲上下工垣之抗疏疑馬融<lb/>
之飛章大計射螫慬而獲免鈎黨牽連從此始<lb/>
矣出守大名繼督津餉絶權相之問遺裁逆奄<lb/>
之支附如山如岳不吐不茹乃有緹騎監奴蒼<lb/>
頭養子擅開府署橫行屠僇公禽其瓜牙落其<lb/>
角距案徐宣之家屬棄市東海捕侯覽之賔客<lb/>
陳尸濟隂於是閹媼竝憎宮府交搆李膺之錄<lb/>
<pb n="KR4f0010_SBCK_065-15b"/>
牒無不逮捕張儉之考辭多所連引遂與趙忠<lb/>
毅諸公除名禁錮嗟乎震之來<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>國有大東小<lb/>
東之論夷之𥘉旦朝皆我公我母之徒　聖人<lb/>
御極宇宙昭融三案燔燒四凶馘<graphic n="KR0914" url="https://raw.githubusercontent.com/kanripo/KR-Gaiji/master/images/KR0914.png" mimeType="image/png"/>不有君子<lb/>
其何能國公等之謂歟公内仁外義崇智卑禮<lb/>
廉辨持巳博大御物腹笥富有則春華秋實竝<lb/>
器而弆藏意匠經綸則箕風畢雨竝時而發作<lb/>
其守大名也遼瀋初陷畿輔繹騷括贖鍰以抵<lb/>
加派閱車馬以給軍興簡六郡之良家募三河<lb/>
之年少搏力勾卒擐甲裹糧此則魯公之所以<lb/>
<pb n="KR4f0010_SBCK_065-16a"/>
守平原也其擢副使督餉天津也河西再陷饋<lb/>
運梗塞覈關寧之萬旅量時日爲三運道通子<lb/>
午之谷師無庚癸之呼近饋渝關遠輸島帥此<lb/>
則虞詡之所以通下辯也　今上初以山東右<lb/>
布政使督漕也句會敏給號令精明單舸徧歷<lb/>
於江淮飛書絡繹於齊楚債弁悍卒肅如負霜<lb/>
暴漲湍流夷爲平陸五月而萬艘雲集八月而<lb/>
千倉露積此則韓滉之所以輸東渭也三運告<lb/>
竣當宁歎嘉擢都察院右都御史巡撫雲南公<lb/>
以爲六詔天末夷漢雜居蜀道旋通滇寇未憖<lb/>
<pb n="KR4f0010_SBCK_065-16b"/>
李德裕之扼西山先城柔遠韋城武之制南道<lb/>
必復石門建師宗暨板橋十城控引爨𤏡通霑<lb/>
益至永寧十站襟帶𧖟叢興鼓鑄以制錢貝疏<lb/>
海道以洩滇洱多積榖以偫軍實建營壘以束<lb/>
軍伍罷貢金以蘇困踣築夷館以防閒諜普孽<lb/>
怙力囊<graphic n="KR4201" url="https://raw.githubusercontent.com/kanripo/KR-Gaiji/master/images/KR4201.png" mimeType="image/png"/>岑儂公於是朝發兵符暮衝蠻峒雷<lb/>
轟電掣東蠻斷瀘水以乞盟陶酋挾詐扇動交<lb/>
廣公於是百道長圍一靣解網神禽鬼縱南人<lb/>
效丹漆以輸誠薅櫛滋勤揃刈斯舉事煩食少<lb/>
志決身殲崇禎乙亥十二月十日寢疾終於官<lb/>
<pb n="KR4f0010_SBCK_065-17a"/>
舍春秋五十有九軍亡葛亮吏哭祭遵婦女髽<lb/>
首羌夷剺靣長子栴引柩卽路次子棻見星號<lb/>
奔哭而問故忍死謀事以庚辰某月某日葬於<lb/>
嘉興縣<hi>里仁</hi>都之新阡元配　淑人祔焉嗚呼年<lb/>
極中身實昊天之不弔物忌太盛亦鬼神之害<lb/>
盈薏苡之謗何傷松栢之墳巳閉公之二子件<lb/>
繫生平文孫曰黙作爲家傳草索詣闕竟雪梁<lb/>
松之讒金柁籲天終辨岳飛之枉謙益叨承論<lb/>
譔敢傳溢言敬刋樂石之詞以俟愍綸之典銘<lb/>
曰<lb/>
<pb n="KR4f0010_SBCK_065-17b"/>
駟馬華胄錦樓弘文圓珠方玉光氣奫淪中丞<lb/>
之生晜弟媲美二龍長衢䨇驥千里公之大節<lb/>
介石堅冰淸如朱弦直如玉衡强項爲郞翼我<lb/>
東朝持憲畿輔折彼左貂公之彌綸隂揫陽煦<lb/>
嘘氣成雲膚寸致雨津門阻海轉餉東方遼師<lb/>
萬喉仰吾餱糧江淮萬艘飛輓神京僦五致一<lb/>
水梗陸<graphic n="KR1817" url="https://raw.githubusercontent.com/kanripo/KR-Gaiji/master/images/KR1817.png" mimeType="image/png"/>公督漕餉芻騰粟翔士喜宿飽國歌<lb/>
乃倉建牙萬里控帶六詔逷彼蠻方如視堂穾<lb/>
普岑竄伏𤏡爨按堵氛消銅柱勳高玉斧公衣<lb/>
陞屋滇民巷哭柳翣悽悽歸於淛西歛無金錢<lb/>
<pb n="KR4f0010_SBCK_065-18a"/>
有緹十兩翡翠徒聞明珠安往忌盈鬼謀鑒德<lb/>
天咫上有白日下有靑史嶞山蜿蜒宰樹參差<lb/>
悠悠終古視此豐碑<lb/>
　　南州徐氏先塋神道碑銘<lb/>
今天子卽大位肆命臣下贈封其祖禰又以<lb/>
兩朝霈恩凡京朝官遇遷擢得以新銜補給於<lb/>
是工部都水司郞中徐君待聘叅政湖廣贈其<lb/>
祖侯父懋德爲中大夫湖廣布政使司右叅政<lb/>
兼按察司僉事祖妣吳氏妣過氏皆淑人君將<lb/>
之官過家上冡奉制書以歸焚其副於墓上退<lb/>
<pb n="KR4f0010_SBCK_065-18b"/>
而請於謙益曰吾祖父之葬也幽宮隧道咸有<lb/>
刻文今待聘備官三品攷諸令甲墓門之石應<lb/>
用螭首龜趺之制願有述以昭示子孫無忘<lb/>
天子之休命謙益以不敏辭者再請益堅乃爲<lb/>
論次之謹按徐氏蓋南州孺子之後裔宋建炎<lb/>
中千十四公徙居嘗熟遠祖瓊爲李將軍贅婿<lb/>
人呼李墓徐氏以將軍葬地名也瓊之後又十<lb/>
世曰鯤鯤之子曰天民父子皆有隱德樂義而<lb/>
好施天民有四子季曰栻舉進士歷官南京工<lb/>
部尚書以兵部右侍郞考滿贈祖父如其官侯<lb/>
<pb n="KR4f0010_SBCK_065-19a"/>
則其長子字世卿所謂鳳唐府君者也君形貌<lb/>
魁碩重遲不戲及長貫穿經史譚說古今世務<lb/>
衮袞如決河父老獨身應繇役對獄訟厚其修<lb/>
脯延經師以敎子弟尚書曰栻之仕學得潰於<lb/>
成元兄之敎也君闊達多知善治生歲大祲發<lb/>
粟掩骼惟力是視鄕黨歸仁焉正德末內江李<lb/>
康和公治水三吳君家枕白茆之涇熟知利病<lb/>
條數事上之李公歎嘉亟命相視白茆之役內<lb/>
江爲最君有助焉卒年六十八葬於李墓之先<lb/>
塋君生三子次曰懋德字勉之是爲虹江府君<lb/>
<pb n="KR4f0010_SBCK_065-19b"/>
尚書之兄子也而長於尚書一歲少而同學長<lb/>
相優也以國子生謁選爲光祿寺監事　肅皇<lb/>
帝升遐䕶從山陵明年　莊皇帝謁永陵轉典<lb/>
簿㕔錄事典司道路駐蹕供張之事先後賜寶<lb/>
鈔金幣又明年以覃恩貤贈其父遂致仕歸君<lb/>
在官能舉其職餘姚趙端肅公稱之以厲其屬<lb/>
其爲人悃愊不華坦率無他腸而好靣折人過<lb/>
人憚而服之卒年六十七葬於李墓思政鄕之<lb/>
新阡君無子以弟樹德之子爲後卽叅政君也<lb/>
徐自尚書以來族大寵多輕肥綺紈雄長閭左<lb/>
<pb n="KR4f0010_SBCK_065-20a"/>
君築圃舍旁簾閣據几課子弟讀書其中而巳<lb/>
叅政君被服儒素傳德襲訓寵光及於三代豈<lb/>
偶然哉嘗攷古金石之例至金元之閒而始有<lb/>
先塋昭德之碑蓋倣唐人先廟之文而爲之者<lb/>
也用以紀追命表先德莫此爲宜然而讀其文<lb/>
往往多頌而寡志略死而諛生君子譏焉謙益<lb/>
承叅政君之命謹條其族系世德著　國家之<lb/>
所以申命自天徐氏之所以劬躬燾後者刻之<lb/>
樂石垂示無忘而綴之以銘詩其詩曰<lb/>
栢翳之後是始有徐十望其九繼跡史書遥遥<lb/>
<pb n="KR4f0010_SBCK_065-20b"/>
華胄出於南州强幹修枝深源濬流尚書奮跡<lb/>
錫命煌煌介受福祉如河濫觴叅政趾美必復<lb/>
其始如河導源一潤九里於推叅政有祖有考<lb/>
奕世載德惟善爲寶祖柔而嘉考剛而塞是穮<lb/>
是茺肯播肯獲綿綿之慶發於書詩于蕃于宣<lb/>
皇帝命孔時石麟蒼蒼玄宮久閟天光昭回愍<lb/>
綸下賁匪善奚積匪德奚遣蒿莙悽愴如或見<lb/>
之岌峙豐碑過焉必下深刻銘章用示來者<lb/>
牧齋初學集卷第六十<lb/>
<pb n="KR4f0010_SBCK_065-21a"/>
</p>
<p>
</p>
  </div>
</body>
</text>
</TEI>
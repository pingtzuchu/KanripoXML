<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_003-1a"/>
牧齋初學集卷第三<lb/>
　歸田詩集上<hi>起天啓五年乙丑盡六年丙寅</hi>
　　天啓乙丑五月奉詔削籍南歸自路河登<lb/>
　　舟兩月方達京口塗中衘恩感事雜然成<lb/>
　　詠凡得十首<lb/>
破帽靑衫出禁城　主恩容易許歸耕趂朝龍<lb/>
尾還如夢穩臥牛衣得此生門外天涯遷客路<lb/>
橋邊風雪蹇驢情漢家中葉方全盛五噫何勞<lb/>
歎不平<lb/>
　　其二<lb/>
<pb n="KR4f0010_SBCK_003-1b"/>
罷免休嗟白髮重軟紅塵土尚髼鬆朱絃宛轉<lb/>
班淸廟天仗森嚴坐辟雍東觀靑編時偃仰西<lb/>
淸黃繖日從容他年春雨犂鉏後一一軒渠詫<lb/>
老農<lb/>
　　其三<lb/>
雙髩飄蕭類轉蓬布帆無恙向江東豈知路鬼<lb/>
椰揄日猶借河神舶趠風<hi>舟抵甲馬營余禱於金龍神有反風之異</hi>
遠駕那須存老馬高飛誰與弋冥鴻江天回首<lb/>
眞寥廓不礙微雲綴碧空<lb/>
　　其四<lb/>
<pb n="KR4f0010_SBCK_003-2a"/>
巳分班聯隔鷺鴻祇應伴侶託魚蟲故書堆可<lb/>
當長枕今雨軒如在短蓬數卷丹鉛還老子<lb/>
両朝朱墨付羣公<hi>余攤書舟中草開國功臣事略時方掊擊三案議改正</hi>
<hi>光廟實錄</hi>汗靑頭白君休笑漫擬千年號史通<hi>新莽時封</hi>
<hi>司馬遷爲史通子</hi>
　　其五<lb/>
世情炎冷日相交堅坐渾如看叫呶去燕來鴻<lb/>
俱作客拙鳩巧鵲總營巢行藏漫欲紆三宿消<lb/>
息眞當玩六爻巳分灰心思學道奪官何必怨<lb/>
譏嘲<lb/>
<pb n="KR4f0010_SBCK_003-2b"/>
　　其六<lb/>
塵世榮枯通與苓蜀莊祇合老沈㝠麟游不省<lb/>
戕胎卵龍鬪何知及蝘蜓心靜六時聞刻漏眼<lb/>
明五嶽見眞形江天雲物淸明候或有人看處<lb/>
士星<lb/>
　　其七<lb/>
齊物粗知䝉邑書詎應戴笠羨乗車敝冠何意<lb/>
彈新沐脫髪誰能戀曉梳身隱不須言放逐時<lb/>
淸未可廢樵漁耦耕舊有高人約帶月相看竝<lb/>
荷鋤<hi>謂程孟陽也</hi>
<pb n="KR4f0010_SBCK_003-3a"/>
　　其八<lb/>
數載奔波苦骨皮除名於我亦相宜巳輸勇退<lb/>
成高尚更可書空作笑資去國尚占台鼎宿<hi>用萬</hi>
<hi>眉山去位事以指時相</hi>視師難問玉關期<hi>高陽請入覲之後爲奄黨所恨</hi>
<hi>累疏求去不許</hi>閒身贏得無餘事徙倚舡窻自咏詩<lb/>
　　其九<lb/>
單舸衝風滯楚州淮隂南下又無舟誰人解唱<lb/>
公無渡對此眞令我欲愁黑浪粘天排宋鷁赤<lb/>
雲夾日炙吳牛頻年跨下橋邊水炤我勞勞巳<lb/>
白頭<lb/>
<pb n="KR4f0010_SBCK_003-3b"/>
　　其十<lb/>
幾番江頭問渡時卽今眞箇是歸期夕陽京口<lb/>
橫漁艇細雨新豐颺酒旗林鳥自應欣宿早山<lb/>
雲尚恐笑歸遲素衣莫歎緇塵化短髮依然舊<lb/>
髩絲<lb/>
　　渡淮聞何三季穆之訃賦九百二十字哭<lb/>
　　之歸而酹酒焚諸殯宮以代哀誄<lb/>
今年罷官歸太歲在乙丑端陽發潞河盛夏過<lb/>
界首家僮遠來迎衝炎裹糧糗山妻書一紙頗<lb/>
問平安不楮尾一二行欹邪字難剖似言旬月<lb/>
<pb n="KR4f0010_SBCK_003-4a"/>
閒失我平生友摩娑以爲無瞪視良復有熨眼<lb/>
添昬花撞胷類杵臼呼童細問之老淚逬如瀏<lb/>
吾友生東海松栢出培塿少小淩輩行長成壓<lb/>
儕耦譬如眉著靣又若冠戴首江山胷鬱蟠蛇<lb/>
龍筆蚴蟉讀書冨等身賦詩捷义手心恥章句<lb/>
蠧目笑儒生鯫讀史竄豖魚注經理蝌蚪卓犖<lb/>
故不羣經濟雅自負貫穿貴與前畋漁漁仲後<lb/>
大事窺掌故小物識雜糅制度令甲乙職官志<lb/>
誰某東南水溝洫西北旱田畝食貨紛榷鹽河<lb/>
渠費堰帚往往窮源本一一貫樞紐尤諳將相<lb/>
<pb n="KR4f0010_SBCK_003-4b"/>
略能發功利蔀嫌疑決毫釐支離削騈拇世事<lb/>
供涕唾流俗喪械杻求志良巳奢用我挾以走<lb/>
皇皇著作庭濟濟俊人藪引君著其閒夫亦何<lb/>
恧忸四十誤儒冠變奇不成偶揣摩雙髩絲射<lb/>
策寸心嘔靣顏委塵土文章付矇䏂轉喉巳觸<lb/>
諱鞠躬亦蒙咎雉羅罹無時雀角獄再掊蜀犬<lb/>
爭自吠晉<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>或有嗾惸惸孤憤盈戚戚憂生久<lb/>
一從吾黨游磁鐵永相取雒誦然宿火淸言酌<lb/>
昔酒寒燈吐殘花春盤薦新韭夜雨泊小舟明<lb/>
星坐高阜陶陶移日夜忽忽過卯酉石渠滋同<lb/>
<pb n="KR4f0010_SBCK_003-5a"/>
異堅城五攻守史家訂朱墨文苑薙稂莠破愁<lb/>
仗酒兵白戰啓辯牗角逐急追逋歡喜快爬垢<lb/>
拍案豈好辯絶倒呼善誘屛風僵倦僕鄰墙起<lb/>
睡叟伊余苦顓蒙乗馬不知牡以友爲鞭策頻<lb/>
年賴擊扣傲兀喜見君敝衣不掩肘長風起靑<lb/>
蘋高霜肅蒲柳摧頽塌翼時使我氣亦陡辯博<lb/>
開心蒙堅彊剝顏厚直諒而多聞夫誰出君右<lb/>
去年京江别臨分出苦口自言星星髮不紆若<lb/>
若綬室無伶玄妾家有馮衍婦功名今巳矣歸<lb/>
與老覆釜<hi>君墓田在覆釜山虞山支山也見高僧傳</hi>明發易前期豈<lb/>
<pb n="KR4f0010_SBCK_003-5b"/>
謂訣尊卣宦海多喧豗世運値陽九戞戞上竿<lb/>
魚蒙蒙喪家狗尚期與親串笑談共蔬䔩斯人<lb/>
今不存有酒誰鼓缶俯仰一凄斷哀歌向南斗<lb/>
嗟君不遇時被褐泣瓊玖習習鳥觸籠圉圉魚<lb/>
在笱孤生嘗坎坷高步忤夷醜躍馬悲生髀引<lb/>
弓志中髃國論憂沸騰戎索憤踐蹂窻櫺圖九<lb/>
塞藜藿念　三后視天信夢夢閔人實怮怮云<lb/>
胡信宿閒鬼伯坐相趣盛年顧日景壯志蔽牆<lb/>
<graphic n="KR2825" url="https://raw.githubusercontent.com/kanripo/KR-Gaiji/master/images/KR2825.png" mimeType="image/png"/>籌策罷東略簡編絶西狩巫陽逝不招靈璅<lb/>
邈難叩高高不可論耿耿何時朽意者視不含<lb/>
<pb n="KR4f0010_SBCK_003-6a"/>
無乃柩或吼彊死能爲厲前志豈云苟聞君病<lb/>
彌留危坐視栱枓淸明飭衣巾暇豫戒朋舊室<lb/>
家本逆旅兒女同鷇㝅逝將歸樂土相與宿舂<lb/>
䊆從玆離怨親况乃念謑詬裝嚴辦早發夜盡<lb/>
罷干掫快若辭穿絡行矣脫繩糾知幻剖膠革<lb/>
觀空餉甁瓿報盡期種蓮瞋忘豈入藕荆凡無<lb/>
喪存彭殤何夭壽是夢本非眞一覺了不受哀<lb/>
哉蠅蚋羣競此貛貉厹死巳醒啽囈生猶歎于<lb/>
喁斯言吾亦贅君其笑窶藪<lb/>
　　次韻荅徐大于王謝餉參之作<lb/>
<pb n="KR4f0010_SBCK_003-6b"/>
自從失淸河人葠價騰貴金繒市久絶包茅貢<lb/>
不至桓桓毛將軍單師與虜對來獻皮島捷數<lb/>
莖遠將寄周德方休明楛矢在篋笥藥物可託<lb/>
諷肉食豈知媿頃聞柳河敗惙惙夜不寐綣玆<lb/>
包蕭歎感彼葛藟庇憂心自煎熬服食轉顦顇<lb/>
聊以詒吾友珍重靈草視臭味敢差池甘溫庶<lb/>
同類佇看復舊遼貂參滿內地載約賡此章共<lb/>
拜吾君賜<lb/>
　　贈星士<lb/>
澆書攤飯醉仍眠任運騰騰信往緣萬事未曾<lb/>
<pb n="KR4f0010_SBCK_003-7a"/>
惟有死此生自斷豈繇天宿酲巳過一千日小<lb/>
駐還須五百年更進一籌君識否海山兠率正<lb/>
茫然<lb/>
　　依韻答江上李貫之<lb/>
雀喧鳩聚亦汹汹寂莫秋江媿臥龍有北巳知<lb/>
人共卑東家何意子爲恭憂時君比張平子埋<lb/>
炤吾懷阮嗣宗席帽山頭相憶處秋風茅屋捲<lb/>
三重<lb/>
　　投老<hi>丙寅閠六月廿一日</hi>
投老經年掩蓽門淸齋佛火自晨昏衣裳旋覺<lb/>
<pb n="KR4f0010_SBCK_003-7b"/>
蜉蝣改籬落頻看木槿繁時至雄風生左角夢<lb/>
廻斜日炤西垣水邊林下君知否定有高人一<lb/>
笑論<lb/>
　　惆悵詞三首<lb/>
淸切吳音和𣑽音殘經晚院影沈沈含嬌欲共<lb/>
荷花語寂寂誰知不染心<lb/>
　　其二<lb/>
羅袖當風憶舞腰雙蛾不逐黛㾗銷雲鬟霧髻<lb/>
依稀在只是冰心未許描<lb/>
　　其三<lb/>
<pb n="KR4f0010_SBCK_003-8a"/>
秋風偏向夜窻淸一片銀河畵不成俗殺陳王<lb/>
神女賦月明吹作步虛聲<hi>步虛聲陳思王所作</hi>
　　蛺蝶詞四首<lb/>
一庭花霧晝冥濛蛺蝶雙飛逐好風依約黃簾<lb/>
還繡幙可曾飛過宋家東<lb/>
　　其二<lb/>
顚倒鴛鴦手自裁封題重疉又頻開生憎蛺蝶<lb/>
非靑鳥却放雕籠鸚鵡來<lb/>
　　其三<lb/>
倚盡疏窻十二闌愁腸不似帶圍寛春光殢殺<lb/>
<pb n="KR4f0010_SBCK_003-8b"/>
閒庭院蛺蝶雙飛也作團<lb/>
　　其四<lb/>
小院廻廊日漸西雙雙戲影共萋迷春風自愛<lb/>
閒花草蛺蝶何曾揀樹棲<lb/>
　　小至夜翁孝先兄弟挐舟相邀與寇白泥<lb/>
　　飮<lb/>
銀燭何煩炤豔粧十眉端合坐生光白頭未可<lb/>
妨歡笑紅粉猶能恕酒狂桃葉話殘人似夢鶯<lb/>
歌聞罷夜還霜明朝發興拌泥飮莫放愁隨一<lb/>
線長<lb/>
<pb n="KR4f0010_SBCK_003-9a"/>
　　寇白<lb/>
雙髩輕攏首未膏風懷約略比春濤問名欲傍<lb/>
香山柳得姓還從萊國桃慵倚晚粧殘畵燭愛<lb/>
翻新曲倚檀槽褰帷泛瑟吾能賦莫謂閒情不<lb/>
似陶<lb/>
　　程將軍<hi>相如</hi>挽詞<lb/>
據鞍橫海劇論兵柳市花宮任借名三矢何曾<lb/>
悲老大<hi>用廉頗事</hi>一錢豈但直生平<hi>用程不識事</hi>歌姬零<lb/>
落吹篪去門客凄凉乞食行至竟英雄埋骨處<lb/>
白楊塞草亦蕪城<lb/>
<pb n="KR4f0010_SBCK_003-9b"/>
　　瞿五丈星卿挽詞四首<lb/>
尚書神道儼儀刑閣老文章炤汗靑<hi>福淸少師爲作墓銘</hi>
三世簪纓存舊德百年篋衍見遺經山中尚想<lb/>
瞿硎叟<hi>瞿硎見晉書隱逸傳海虞人浚塘得其墓刻磚云葬於此</hi>天上仍看<lb/>
傅說星夢裡馺娑何處所良嘗知巳勒新銘<hi>君嘗</hi>
<hi>夢前身爲馺娑殿主</hi>
　　其二<lb/>
少年民譽巳淸流晚節孤風更寡儔宦况蕭閑<lb/>
如漫叟家居恭謹類恬侯畦蔬過雨親芟擷書<lb/>
草篝燈重勘讎歎息斯人今不作笭箵自上釣<lb/>
<pb n="KR4f0010_SBCK_003-10a"/>
魚舟<lb/>
　　其三<lb/>
湖重岡複草芊眠鬱鬱西山好墓田馬鬛封塋<lb/>
依丙舍兔園燈火記丁年存家笏是先朝賜誓<lb/>
墓文應後世傳釣水遊丘連宰樹鄕人加敬拜<lb/>
新阡<lb/>
　　其四<lb/>
衰鬢驚秋歎索居閑思朋舊轉蕭疎登朝劇喜<lb/>
彈冠日投老相期汗簡餘<hi>君著皇明臣略頗就余商榷</hi>月白<lb/>
東臯頻命酒花深北郭共巾車西風老淚憑誰<lb/>
<pb n="KR4f0010_SBCK_003-10b"/>
灑寂寞空齋畵紙書<lb/>
　　玉川子歌題玉川子畵像玉川子江隂顧<lb/>
　　大愚道民也深目㦸髥其狀如羽人劒客<lb/>
　　遇道士授神行法一日夜走八百里居楊<lb/>
　　舍市去江隂六十里人試之與奔馬竝馳<lb/>
　　玉川先至約十里許任俠喜施舍好奇服<lb/>
　　所至兒童聚觀亦異人也<lb/>
玉川子何弔詭朝游淮隂城暮宿吳門市萬廻<lb/>
不足號千廻趙北燕南在脚底㓻風怒生兩腋<lb/>
邊蹇驢摺著巾箱裏闊衣褎高屐齒長須奴赤<lb/>
<pb n="KR4f0010_SBCK_003-11a"/>
脚婢白牛爲服乘駱駝背行李石猴小于拳檻<lb/>
虎馴而跽儼如洪厓先生負戴共移居又如中<lb/>
山老馗扶携出游戲市兒拍手羣追隨君亦蚩<lb/>
蚩頗自哆今年六十五素絲披兩耳髮短心尚<lb/>
長足縮踵猶跋我觀世人之行盡如馳熙熙穰<lb/>
穰往來疾於矢爭名奪利死不休鍾鳴漏盡行<lb/>
未巳閒隨竪亥步天地忙與羲和競刻晷君今<lb/>
江頭老布衣胡爲乎芒芒奔波亦如此世路苦<lb/>
偪側出門不容軌孟郊顰眉阮籍哭虎豹擇人<lb/>
魑魅憙擇地徐行猶恐遭顚頓盡氣狂奔何以<lb/>
<pb n="KR4f0010_SBCK_003-11b"/>
避棘枳我昔盛年好馳騁今縛誅茆守蓬蘽香<lb/>
篆縈簾閤不開凝塵蔽榻裘如委君之疾馳裹<lb/>
糧重繭良巳疲我方神游于徐欠伸猶未起漆<lb/>
園雙蝶夢正甘華山五龍睡初美君歸來乎從<lb/>
我游悔不與君折其趾圖中一叟類道者幅巾<lb/>
黄縧著麻履權奇俶儻閟不見安閒蕭散差可<lb/>
擬披圖展玩更對君乃知畵工有深㫖同牀異<lb/>
夢各不知坐起問景終誰是吁嗟乎君其善識<lb/>
圖中意它年爲君作傳竊比方山子<lb/>
　　休休歌示禪人漢月<lb/>
<pb n="KR4f0010_SBCK_003-12a"/>
休休休咄咄咄莫問胡天與漢月多開口饒敗<lb/>
闕正好拈來一筆刷君不見牧齋老人太痴絶<lb/>
不事叅禪不縛律天寒霜重苦不眠兩脚凍僵<lb/>
如削鐵起來開尊斟美酒煖簇熏籠煨榾柮呵<lb/>
手頻偎酥粉胷齧唇屢竊鸚哥舌擁被醺酣欲<lb/>
上潮倒床鼻息如雷發日高三丈夢未醒憑君<lb/>
有口如何說休休休咄咄咄君家禪宗我不會<lb/>
夜來燒却乾矢撅<lb/>
　　蠟梅二首<lb/>
羅浮曾見夢中身髣髴新粧改麴塵雀啅乍驚<lb/>
<pb n="KR4f0010_SBCK_003-12b"/>
三月露<hi>嶺南薔薇露染衣輒黃山谷詩色染薔薇露</hi>蜂歸暗簇十分<lb/>
春染成宮様宜金屋剪出花房惱玉眞寂寂銅<lb/>
甁愁對汝扣門還憶縞衣人<lb/>
　　其二<lb/>
涪翁戲咏惱人香京雒居然壓衆芳風味爲君<lb/>
傳譜牒晶明終自恨平章<hi>蠟梅以山谷二詩盛於京雒山谷云花似</hi>
<hi>梅五出而不能晶明頗爲蠟梅减價</hi>釵頭雪色消金縷帳底春心<lb/>
啓蠟房莫以黃中笑梔貌<hi>尤延之蠟梅詩梔貌寧欺我輩人</hi>狗<lb/>
蠅今日遍江鄕<hi>范石湖梅譜蠟梅品最下者俗謂之狗蠅</hi>
　　陸仲子移贈蠟梅二株次前韻爲謝<lb/>
<pb n="KR4f0010_SBCK_003-13a"/>
綠衣約略是前身幻出宮粧不染塵磬口半含<lb/>
仍索笑檀心通體自生春禪家漫說脾爲蜜仙<lb/>
女休誇額點眞風物羨君香閤裏攕攕撚蠟對<lb/>
佳人<lb/>
　　其二<lb/>
野外垂垂鎖暗香移來庭院借君芳蜜奴破雪<lb/>
催春信蠟使衝寒拆報章絳淺黃輕呈國色金<lb/>
塗銅沓締花房寒梅瘦勁終難狎只合溫柔老<lb/>
是鄕<lb/>
　　再叠前韻二首<lb/>
<pb n="KR4f0010_SBCK_003-13b"/>
蒿藋依然託此身生香逈自出埃塵淩寒數朶<lb/>
偏辭雪暎日千房各貯春霜女換靑排冷豔月<lb/>
娥暈白鬬淸眞移根漫說吳中譜不信司花肯<lb/>
借人<hi>梅譜蠟梅經接者花踈其品最佳</hi>
　　其二<lb/>
閒庭小院始<hi>去</hi>生香燭暗簾開别有芳針縷夤<lb/>
緣爲侶伴步摇支綴見文章麴衣綽約宜當夕<lb/>
黃裏依微恐退房莫道南枝成别種歲寒誰共<lb/>
白雲鄕<hi>梅譜蠟梅本非梅類</hi>
　　薛丈饋大魚兼寄二絶句戲答<lb/>
<pb n="KR4f0010_SBCK_003-14a"/>
長魚發發帶冰脂想見寒江出網遲放箸驩娯<lb/>
看一飽夜來風雪老漁知<lb/>
　　其二<lb/>
臥劒朝來割素鬐金盤巳見鱠如絲當筵置食<lb/>
還三歎爲憶衝波䟦浪時<lb/>
　　寒夜聞姬人語戲作<lb/>
衣篝寒覆五更霜枕畔車鳴夢許長逐客幷無<lb/>
員外置姬人猶說侍中郞綠衣公論吾何恃紅<lb/>
粉流年汝未忘漸喜花朝近生日擬裁致語慰<lb/>
凄凉<lb/>
<pb n="KR4f0010_SBCK_003-14b"/>
　　丙寅除夕<lb/>
寂寂田家老瓦盆歲時兒女共寒溫流年巳餞<lb/>
如過客窮鬼頻除尚欵門夜靜曙光凝竹柏窻<lb/>
虛雪色泛琴罇殘燈側畔冠巾影心跡憑誰子<lb/>
細論<lb/>
牧齋初學集卷第三<lb/>
</p>
<p>
</p>
  </div>
</body>
</text>
</TEI>
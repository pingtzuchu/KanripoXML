<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_055-1a"/>
牧齋初學集卷第五十五<lb/>
　墓誌銘六<lb/>
　　徐元晦墓誌銘<lb/>
元晦之卒也爲天啓癸亥之四月年五十有一<lb/>
余與西安方孟旋哭之而慟退而與南司空張<lb/>
公司馬王公經紀其家事孟旋元晦之執友也<lb/>
張公王公其同里爲婚姻者也又九年崇禎辛<lb/>
未其孤璣等卜葬于橫瀝之東原奉王公所撰<lb/>
行狀來乞銘元晦諱文任吳郡之太倉人也少<lb/>
有俊才弱冠入南太學爲祭酒馮公所知當是<lb/>
<pb n="KR4f0010_SBCK_055-1b"/>
時孟旋爲諸生都講巋然長德元晦一旦與之<lb/>
齊名登堂拜母以交友聞于東南又十餘年元<lb/>
晦辱與余游又進余而友於孟旋蓋元晦之取<lb/>
友始于孟旋而卒于余也元晦之與人交也彊<lb/>
直摩切責備行誼至不可容忍其爲人無所不<lb/>
盡死喪契闊靡不相䘏米鹽璅碎靡不相同家<lb/>
人婦子之訽誶靡不可相告語也諸生子弟有<lb/>
來歸者必爲之授室授餐庀幃帳具膏火又爲<lb/>
之警其惰而勸其勤曰吾庶幾古人爲國家養<lb/>
士之意也才智蠭涌精彊有心計閭里銖兩之<lb/>
<pb n="KR4f0010_SBCK_055-2a"/>
奸皆知之或把其宿負及得其死力好爲人緩<lb/>
急以排難解紛爲務黠者或陽以急難來元晦<lb/>
以爲窮而投我傾身爲之弗䘏也家本素封揮<lb/>
斥數千金緣手輙盡亦時用居積自救其所贏<lb/>
不能當什一元晦心獨自喜以爲非他人所辦<lb/>
也東事之殷也王公奉命經略元晦將䇿蹇走<lb/>
關門縱觀阨塞闇簡將帥奮臂爲之助會王公<lb/>
召還乃止余在長安每手疏國家兵農大計相<lb/>
告曰子其勉之無使人謂詞垣無人也應山楊<lb/>
忠烈公識元晦於余家卽以忠義相期許每遺<lb/>
<pb n="KR4f0010_SBCK_055-2b"/>
書論天下事必曰元晦視如何也其推服元晦<lb/>
如此嗚呼元晦少年時腸肥腦滿願與海內雄<lb/>
駿君子掐擢胃腎以自效於國家至其中年身<lb/>
名寥落疆圉多故癢癢然惟恐不得一當以謂<lb/>
不得之于身猶庶幾得之于友如余之不肖元<lb/>
晦不以爲非其人也元晦沒未幾孟旋亦謝世<lb/>
而余再被放逐衰遲連蹇蓋巳悄然無復當世<lb/>
之志矣豈元晦之取友非與抑元晦之不遇猶<lb/>
足以窮其友于身後與其可哀也巳元晦之父<lb/>
曰光祿公諱可久母王氏其家世具光祿志中<lb/>
<pb n="KR4f0010_SBCK_055-3a"/>
初娶金氏今合葬于墓繼室以唐氏男四人璿<lb/>
璣瑀琛女子四人銘曰<lb/>
嗚呼元晦捐不貲之身爲國家臿齒牙樹頥頦<lb/>
可以爲世之偉人扣囊厎之智爲縣官理鹽鐵<lb/>
蒐兵食可以爲古之能吏嗟夫元晦止於如此<lb/>
隹城鬱鬱東海之隈潮汐往復波濤喧豗後千<lb/>
斯年孰知其爲元晦而悲<lb/>
　　邵茂齊墓誌銘<lb/>
嗚呼茂齊死矣銘非余其孰宜爲之茂齊少負<lb/>
俊聲甫壯爲諸生祭酒科舉之文傳寫海内窮<lb/>
<pb n="KR4f0010_SBCK_055-3b"/>
鄕陋儒挾兎園一冊其中必有茂齊氏名生徒<lb/>
雲集至賃屋列肆以居茂齊不爲程文熟爛之<lb/>
習析理嶄絶匠心獨妙閒亦譚諧以出尖巧其<lb/>
于學旁通鈎貫不名一家隨資開導學者如行<lb/>
大霧中不自知其沾濕海内咸以爲通儒大人<lb/>
不謂其猶老諸生也然卒不得志于有司以死<lb/>
或者曰盧擕文章有首尾韋岫知其必貴茂齊<lb/>
文起伏無餘地其不得貴且壽宜也嗚呼科舉<lb/>
進士之業誠足以相士也吾見有黝昧若頑鐵<lb/>
者矣有棼若亂絲拆若襪線者矣若契戾取科<lb/>
<pb n="KR4f0010_SBCK_055-4a"/>
第胥不一驗而獨茂齊驗乎今小宗伯隨州公<lb/>
往在左坊嘗語余曰巳酉應天瑣院中幾得邵<lb/>
生竟不知復落者何也嗚呼豈非其命哉初余<lb/>
與茂齊讀書山中茂齊早起宿膏火走筆盡數<lb/>
紙颯颯如𧖟之食葉冠盥整衣橫經列席應四<lb/>
方學子之叩擊從頌洛誦聲出林表午飰巳偕<lb/>
余散歩北山信足輙數里覩某水某峯乃知行<lb/>
之近遠閒過遜國忠臣黃公墓纍纍蓬顆中必<lb/>
要余斂容肅拜摩娑臥碣愾歎久之乃去當是<lb/>
時余方冠首茂齊折輩行與交以文章事業相<lb/>
<pb n="KR4f0010_SBCK_055-4b"/>
期許余因以有聲諸生閒以此知茂齊之爲人<lb/>
風流弘長急于風義而長于善善者也茂齊竦<lb/>
身昻首儀觀偉然稠人衆㑹冠蓋騈列茂齊眉<lb/>
目軒出其上若踰丈尋羣言沸羮囂聲壓屋片<lb/>
語劈分洞中肌理四座閴然無人聲賓筵客座<lb/>
主賓闊疎瞪目顧視茂齊獻酬羣心譚謔閒作<lb/>
暄然若陽春之入座隅也達心而多可不爲崖<lb/>
厈表襮之行門有好事之客而不拒雜賓簿有<lb/>
金蘭之交而不厭徵逐長裙峩冠下帷講授輕<lb/>
衣緩帶文酒流連山水之徜徉僧廬之禪寂歲<lb/>
<pb n="KR4f0010_SBCK_055-5a"/>
時伏臘烹羊博塞之宴游幷日促晷應之有餘<lb/>
閒酒闌燈灺譚說古今人才節槩與夫經奇俠<lb/>
烈之事欲奮臂出其閒遇不平奮髥張目或嚙<lb/>
齒大罵不少休蓋其志之所存者不得自見而<lb/>
世亦莫有知之者矣此可爲痛惜者也茂齊少<lb/>
意氣奔放視功名可以引手致其與余交旣倦<lb/>
游矣寒窻紙燈顧影擲筆撫几悲吟意欲颺去<lb/>
庚戌之秋執余手而語曰余病消渴甚自此無<lb/>
意于人世矣視其中若有不自得者病革之日<lb/>
顧稚子在前指以屬余無甚憐之色偕僧徒頌<lb/>
<pb n="KR4f0010_SBCK_055-5b"/>
佛號奉手而逝年四十有六萬曆三十九年某<lb/>
月也初茂齊有二僮子稚而黠時誘之妄言以<lb/>
爲笑一夕戲問曰我它日作何官皆對曰老敎<lb/>
官耳一僮子爲老儒謦咳一僮子爲弟子員僂<lb/>
而前謁茂齊顧余大<graphic n="KR1744" url="https://raw.githubusercontent.com/kanripo/KR-Gaiji/master/images/KR1744.png" mimeType="image/png"/>我爲鄭廣文子當時時<lb/>
乞酒錢矣嗚呼豈意其老死諸生二僮子之言<lb/>
亦無徵也哉茂齊諱濓茂齊其字也别字曰齊<lb/>
周姓邵氏高祖曰恥齋先生某有一行門人徐<lb/>
禎卿志其墓大父某父昌鉏四十七年某月葬<lb/>
于北山之新阡嗚呼茂齊死矣茂齊之傳于後<lb/>
<pb n="KR4f0010_SBCK_055-6a"/>
者實賴干斯文而文之傳不傳亦有命焉不可<lb/>
得而知也雖然天之厄茂齊甚矣不當復厄之<lb/>
身後余之文其又或以茂齊傳也然則銘茂齊<lb/>
者非余而誰也銘曰<lb/>
丸丸長松其身千章臥于壑谷弗施棟梁雖然<lb/>
弗施其膏爲肪化爲茯苓千年有光吁嗟乎斯<lb/>
爲茂齊之藏<lb/>
　　瞿元初墓誌銘<lb/>
虞山之西麓有精舍數楹直拂水巖之下予友<lb/>
瞿元初君之别墅也君諱純仁字曰元初祖曰<lb/>
<pb n="KR4f0010_SBCK_055-6b"/>
南莊翁布衣節挾奇君之才以爲能大其門買<lb/>
田築室庀薪水膏火以資士之與君游處者君<lb/>
所居北山靣湖有竹樹水石之勝而其所取友<lb/>
曰瞿汝說星卿邵濂茂齊顧雲鴻朗仲皆一時<lb/>
能士秀民相與擺落俗慮讀書咏歌其中晴煙<lb/>
晦雨春腴夏隂互見于硏席之上悉收覽之以<lb/>
放于文辭故拂水之文社遂秀出于吳下君才<lb/>
情駿發以文章意氣自豪而累不得志於場屋<lb/>
余弱冠與君游君時時顧余嘆曰吾往從尊府<lb/>
先生授春秋見子之長與書案等耳豈自意今<lb/>
<pb n="KR4f0010_SBCK_055-7a"/>
日與子上下筆硯閒哉巳又嘆曰吾祖父皆在<lb/>
淺土墓未有刻文而逡巡不克舉庶幾歐陽子<lb/>
之所謂有待者也吾髪種種矣吾少與同學者<lb/>
星卿仕而歸茂齊朗仲窮而死而吾猶蹩躠不<lb/>
休者念吾祖之墜言也子爲我識之吾死不恨<lb/>
矣言巳輙舉酒霑醉哀歌泣下余聞而悲之然<lb/>
卒怏怏不得志以死君狀貌豐偉如河朔傖父<lb/>
垢衣蓬髪不事濯盥其爲文鮮姸妙麗嫣然如<lb/>
時花美女見之者意其神仙中人也驟而與之<lb/>
語落落穆穆如不可人意者周旋久之聲氣欵<lb/>
<pb n="KR4f0010_SBCK_055-7b"/>
洽棋酒雜進談諧閒作與其居者往往不能捨<lb/>
去孝於親篤於友晚猶嶄然自負其有欲以見<lb/>
於世遇精彊少年色稍不相下必折抑之乃巳<lb/>
蓋君雖困而文章意氣未嘗少衰也初君之祖<lb/>
以力田起家及其殁也僮奴穿穴其中慮君或<lb/>
有所勾稽謀所以困君君方淸讌談笑輙相與<lb/>
聒譟鷄豚幾何米鹽幾何鄙猥璅碎語刺刺不<lb/>
休君搖首曰我巳知之矣若且去率以是爲嘗<lb/>
君之生產以此日挫而卒亦不以屑意也病且<lb/>
革屬其友曰吾死勿近婦女勿歸城市斤山居<lb/>
<pb n="KR4f0010_SBCK_055-8a"/>
以營齋供佛無爲俗子所溷盈吾志矣迄無他<lb/>
言而卒萬曆巳未之十二月也享年五十有三<lb/>
天啓七年正月葬於寳嚴灣之先塋君有四男<lb/>
子忠美肅美蚤夭今之葬君者共美宣美也余<lb/>
觀唐末嘗錄有名儒者方干等十五人賜孤䰟<lb/>
及第每念君與茂齊朗仲輙泫然流涕唐以詩<lb/>
取士如干者雖不第其詩巳盛傳於後世而君<lb/>
等之擅場者獨以時文耳嗚呼今之時文有不<lb/>
與肉骨同腐朽者乎君等之名其將與草亡木<lb/>
卒澌盡而巳乎當今之世有援唐故事追錄名<lb/>
<pb n="KR4f0010_SBCK_055-8b"/>
儒者乎縱欲錄之其何所挾以附於干等之後<lb/>
乎茂齊殁余爲之志而今又銘君之墓余之文<lb/>
其信足以傳君於後世乎否乎亦姑寫余之所<lb/>
以哀君者而巳銘曰<lb/>
斐然之文散爲寒芒魁然其質歸於山岡有光<lb/>
熊熊珠含玉藏才耶命耶刻此銘章<lb/>
　　何季穆墓誌銘<lb/>
季穆何氏名允泓淮王府左長史諱鈁之子也<lb/>
年十四五則巳厭薄程文熟爛之習姑爲之以<lb/>
塞其父之意窮日分夜發篋中書誦讀之爲詩<lb/>
<pb n="KR4f0010_SBCK_055-9a"/>
歌古文累數萬言長史公沒流離世故有飄薄<lb/>
之歎始欲以科目自奮而其學問亦日以成就<lb/>
蓋自唐宋以來經世大典如杜鄭馬丘四氏之<lb/>
書儒者多不能舉其凡例而季穆攟摭解剝窮<lb/>
極指要久之涵肆貫通儼然如專門名家凡古<lb/>
今地理官制河漕錢穀與夫立國之强弱用兵<lb/>
之利害上下千餘年年經月緯如數一二閒有<lb/>
所舉正辨駮矯尾厲角若質古人於窻戸之閒<lb/>
而與之抗論也好譚三吳水利訪問三江故道<lb/>
及夏周疏濬遺跡窮鄕沮洳扁舟往返嘗遇盜<lb/>
<pb n="KR4f0010_SBCK_055-9b"/>
奪襆被忍凍以歸家人咸竊笑之遼亡之後論<lb/>
失地喪師之故每拍案呼憤或靳之曰遼東西<lb/>
是君田舍耶相與一笑而止生平落落穆穆不<lb/>
飾容止衣垢不澣履決不紉其遇人意有不可<lb/>
目直上視不交一言里人忌而惡之聞履屐聲<lb/>
率搖手避去嘗引鏡自笑安得渠一昔死令滿<lb/>
城人開口笑耶顚嚏日久憂生歎世抑鬱不自<lb/>
聊遂發病不汗以死天啓五年之五月也年四<lb/>
十有一崇禎某年葬福山之祖塋季穆少於余<lb/>
三歲實兄事余余官宫相駸駸通顯而季穆淹<lb/>
<pb n="KR4f0010_SBCK_055-10a"/>
頓諸生嘗語余曰王介甫得王逢原以天民許<lb/>
之逢原死嘉祐中不及見介甫得政是亦介甫<lb/>
之不幸也余應之曰石守道作慶曆聖德詩范<lb/>
希文猶目爲鬼怪令逢原不死安知不爲金陵<lb/>
之吉甫耶今季穆旣窮死而余亦晼晚放廢追<lb/>
思壯年盛氣朋友相規切之語十餘年閒俛仰<lb/>
如異世矣陳同甫王道甫之殁也葉正則立新<lb/>
例倂志之其言曰同甫得無以死後餘力引而<lb/>
齊之使道甫亦傳而信乎古之君子悼賢人志<lb/>
士之抑沒而惟恐其不得而信也其用心至于<lb/>
<pb n="KR4f0010_SBCK_055-10b"/>
如此今吾季穆之抑沒甚於道甫而又無同甫<lb/>
可以倂誌則其可以傳而信者將何恃乎嗚呼<lb/>
是余之罪也夫銘曰<lb/>
余哭季穆舟次界首有詩千言灑淚漬酒胸懷<lb/>
鬱盤鬚眉抖擻此詩可傳銘于何有嗚呼詩之<lb/>
與銘孰傳不傳身後之名亦有命焉哀哉季穆<lb/>
其又將俟之於天<lb/>
　　王季和墓誌銘<lb/>
昔者聖賢之在天下知其身之非我有而戚戚<lb/>
然迂其身以濟一世也席不煖突不黔身體偏<lb/>
<pb n="KR4f0010_SBCK_055-11a"/>
枯手足腁胝至於老死而不悔故曰舜禹周孔<lb/>
彼四聖者天民之憂苦遑遽者也佛氏者出以<lb/>
塵沙爲國土以歷刼爲歲年撈籠拔濟至于舍<lb/>
王位弃氏髪投厓割肉而後究其所欲爲其願<lb/>
彌奢其道彌廣然而有本焉吾夫子固謂博施<lb/>
濟衆堯舜病諸而如來亦言滅度衆生實無衆<lb/>
生得滅度者顔子之簟瓢陋巷淨名之杜口毘<lb/>
耶彼固非超然燕處而置斯世于度外者也古<lb/>
之君子退而詠歌一室非以自爲也出而驅馳<lb/>
一世非以爲人也求其志而巳矣吾友季和少<lb/>
<pb n="KR4f0010_SBCK_055-11b"/>
而服習名敎讀書纉言鏃礪進士之業壯而游<lb/>
于顧朗仲瞿元初邵茂齊長而游于顧仲恭何<lb/>
季穆通經汲古束修厲行是是非非里中人嚴<lb/>
憚之中更家難事蓮池和尚于雲棲稱幅巾弟<lb/>
子遂以金湯弘䕶爲巳任視伽藍塔廟猶其室<lb/>
廬也視方袍圓顱猶其眷屬也視焚修講誦營<lb/>
齋利生之事猶其省試應制也俗之人有欲交<lb/>
關季和者必之于僧僧之徒有欲交關僧衆者<lb/>
亦必之于季和迨其後也交知之緩急閭族之<lb/>
保受與夫馬醫洗削一揖半靣之人勃蹊諈諉<lb/>
<pb n="KR4f0010_SBCK_055-12a"/>
靡不之于季和季和亦傾身任之不辭炎風流<lb/>
汗朔雪刮靣旦旦而求之未嘗不在五父之衢<lb/>
也日旴不食足繭不息窮年累歲率以爲嘗㑹<lb/>
而計之一歲之中其自爲謀者百不得一焉旬<lb/>
月之中其爲親朋謀者十不得一焉搰搰然戚<lb/>
戚然舌敝唇乾懷憂召怨久而其人抗手不相<lb/>
顧巳亦自忘之矣嗚呼季和其亦天民之憂苦<lb/>
遑遽而小用之者與抑其志之所存撈籠拔濟<lb/>
以多生爲誓願而此生其發因與斯其可悲也<lb/>
巳顧伯欽以奄禍逮繫季和要仲恭冐暑走數<lb/>
<pb n="KR4f0010_SBCK_055-12b"/>
百里求解于要人傷暍道病歸而寢劇遂不起<lb/>
其沒也不欲死妻子之手武林聞谷禪師與嚴<lb/>
忍公持誦佛號撫之而絕天啓乙丑之某月某<lb/>
日也享年四十有　季和王氏諱宇春山東叅<lb/>
政諱之麟之子也天性孝友事其諸兄如父嘗<lb/>
謂余曰吾昆弟死不忍相離也將共兆域以葬<lb/>
不以家室祔子爲合而誌之余曰宋張畼愛其<lb/>
弟輯臨終遺命與輯合墳議者非之子雖有治<lb/>
命子之諸子未必從也季和沒其子昌諤昌諴<lb/>
葬于某地之阡而屬余銘銘曰<lb/>
<pb n="KR4f0010_SBCK_055-13a"/>
吾有友譬一車朗仲軾伏以趨邵瞿蓋却泥汚<lb/>
仲恭箱雜任居季穆蚤能挶持君爲輪周通塗<lb/>
材器良困契需行千里敗兩軥我爲御徒踟蹰<lb/>
作銘詩悲祝余<lb/>
　　馮嗣宗墓誌銘<lb/>
君諱復京世爲嘗熟人國初戌懷遠衛高祖諱<lb/>
玘官御史弘治中疏請歸故籍祖諱梁父諱覺<lb/>
皆不仕妻盛氏生三男子舒偉節知十天啓二<lb/>
年卒年五十君强學廣記不屑爲章句小儒少<lb/>
而業詩鈎貫箋疏嗤宋人爲固陋著六家詩名<lb/>
<pb n="KR4f0010_SBCK_055-13b"/>
物疏六十卷謂冠昏喪祭不當抗家禮於㑹典<lb/>
作遵制家禮四卷羅舊聞述先德作先賢事略<lb/>
十卷族譜四卷年四十餘始見本朝實錄謂通<lb/>
紀詳而野吾學裁而疎弇山炫博妄而繆憲章<lb/>
典則自鄶無譏作編年書駮正得失曰明古史<lb/>
略草創未就而殁君形容淸古風止詭越翹身<lb/>
曵步軒唇鼓掌悠悠忽忽如也性嗜酒酒杯書<lb/>
帙錯列几案歌嘔少倦則酌酒自勞率以爲嘗<lb/>
數踏省門不得舉詠左思詩馮公豈不偉白首<lb/>
不見招往往被酒高歌至於泣下嘗之白門日<lb/>
<pb n="KR4f0010_SBCK_055-14a"/>
旰輙登雨花臺縱飮慟哭哭罷復飮飮巳復哭<lb/>
人不知何所爲也死之日語家人曰吾將爲㝠<lb/>
官以日中上人曰須明日乎曰非也鬼神以夜<lb/>
半爲日中耳及時而絶銘曰<lb/>
阮籍死矣哭聲千年君字嗣宗其哭亦然唐衢<lb/>
謝翺後善哭者君亦何爲有淚如寫遺書滿家<lb/>
子孫繩繩先號後笑請眎斯銘<lb/>
　　李緝夫墓誌銘<lb/>
吾先君之執友曰李文伯樗篤學好修人也伯<lb/>
樗每過先君擕其子緝夫以來先君敎余呼緝<lb/>
<pb n="KR4f0010_SBCK_055-14b"/>
夫爲兄曰安得若能文如李家兄乎是時緝夫<lb/>
長于余三歲余才十歲耳余稍長卽與緝夫同<lb/>
硯席余居城東緝夫居城西緝夫晨來而暮去<lb/>
風雨明晦足跡可數也余少跅<graphic n="KR1375" url="https://raw.githubusercontent.com/kanripo/KR-Gaiji/master/images/KR1375.png" mimeType="image/png"/>自喜好越禮<lb/>
以驚衆緝夫故淳謹及與余游則亦蓬跣跳號<lb/>
類余里閈閒相與訾謷之弗顧吾伊稍閒輙與<lb/>
緝夫譚覇王之大略評詩文之得失放言極論<lb/>
不爲町崖緝夫听然而笑以余爲知言也居數<lb/>
年有婚宦之事各自解去余幸取科第而緝夫<lb/>
治曲臺禮專門名家屢不得志于有司緝夫自<lb/>
<pb n="KR4f0010_SBCK_055-15a"/>
念祖父爲儒者百年單家寒素未可以旦夕振<lb/>
起遂從事于宫宅地形之術忘廢食寢扞冐風<lb/>
雪以爲功名富貴可以戾契致也終歲所得束<lb/>
修羊不足以市方丈之地則假諸倍稱之息以<lb/>
故緝夫之遇益左志願益奢家亦益貧而其勞<lb/>
瘁拮据亦益甚卒用是以死嗚呼其可悲也巳<lb/>
緝夫少有大志中年爲儒生低首摳衣顧好學<lb/>
天官壬遁家言閉戸握算以爲天下方有事是<lb/>
兵家所必用也丑寅之閒逆奄煽禍余惴惴懼<lb/>
不免緝夫過余私語曰歲在甲子七月五星聚<lb/>
<pb n="KR4f0010_SBCK_055-15b"/>
講于張王室必再興子其無憂　上卽位更始<lb/>
緝夫喜而相告曰吾言有徵矣子必勉之吾窮<lb/>
且老復何恨哉其語意感慨一似重有屬者别<lb/>
數日而病未幾而死崇禎元年之四月四日也<lb/>
緝夫諱胤熙卒之年春秋四十有九明年余罷<lb/>
官東歸其子象璧葬緝夫于興福祖塋之側而<lb/>
泣來請銘嗚呼緝夫意氣抑塞有尊主庇民之<lb/>
大志不能自出旣窮且老矣則汲汲然冀一見<lb/>
之于其友而余又未有以慰其望焉誦白樂天<lb/>
贈友之詩所謂待君贊彌綸者千載而下可爲<lb/>
<pb n="KR4f0010_SBCK_055-16a"/>
隕涕也矣銘曰<lb/>
歲在巳巳陽月日吁嗟緝夫返此室有山如堂<lb/>
形氣密靑烏告祥龜襲吉宜爾孫子世朱紱<lb/>
　　繆采璧墓誌銘<lb/>
采璧姓繆氏名純白故宮諭贈詹事西溪先生<lb/>
之次子也西溪初與余定交采璧巳能文章有<lb/>
聲諸生閒矣以父之執事余捧手摳衣俯而納<lb/>
屨余安之弗爲止也西溪遭閹難徒跣告哀相<lb/>
向而哭西溪不使他子而使采璧以其習于余<lb/>
也巳而鈎黨益急余有抱蔓之懼采璧有完卵<lb/>
<pb n="KR4f0010_SBCK_055-16b"/>
之憂執手踧踖不敢出氣痛定思痛喜極而涕<lb/>
未嘗不相顧霑裳也西溪之殁十有七年蒙<lb/>
天子之恩䘏十五年矣而弗克葬今年五月余<lb/>
過江上召諸子靣數之其語切直不可聞采璧<lb/>
閔默不語退而深自刻責咄咄嘆詫若無所容<lb/>
未幾屬疾七日不汗而卒采璧之子畹擗踊而<lb/>
號曰天乎吾父之不得葬吾祖以死也有諸父<lb/>
在而吾父獨死畹之不得葬吾父也畹之責也<lb/>
畹其容有死所乎於是卜以十一月某日葬采<lb/>
璧于永安之新阡母徐氏祔焉哭而乞銘于余<lb/>
<pb n="KR4f0010_SBCK_055-17a"/>
公羊子不云乎不及時而日渴葬也及時而不<lb/>
日慢葬也過時而日隱之也過時而不日謂之<lb/>
不能葬也過時而不葬則比于慢葬矣謂之不<lb/>
能葬則亦君子之所隱也余之有隱于西溪者<lb/>
蓋亦公羊子之志而采璧乃以余之一言而死<lb/>
治以不能葬之罪則采璧可以免矣公羊子又<lb/>
曰赦止者免止之罪辭也若采璧者豈特免于<lb/>
罪而巳其亦可以爲孝子矣乎畹之葬采璧也<lb/>
不得爲渴葬當時而不日正也其此之謂乎若<lb/>
采璧與畹也斯可以爲西溪之子孫矣采璧年<lb/>
<pb n="KR4f0010_SBCK_055-17b"/>
十七補博士弟子員數試京兆將以明經歲貢<lb/>
而死死之年僅五十有七娶徐氏繼室張氏子<lb/>
六人畹畇<graphic n="KR3041" url="https://raw.githubusercontent.com/kanripo/KR-Gaiji/master/images/KR3041.png" mimeType="image/png"/>畮畦畸女九人采璧讀書好古卓<lb/>
犖有志行余皆不備書書其所以死者則其生<lb/>
可知也銘曰<lb/>
身死而父不葬吁可誡也身死而以父之不葬<lb/>
亦可喝也余之於繆氏也隱其父閔其子刻斯<lb/>
文以志焉昌黎有言人欲久不死而觀居此世<lb/>
者何也<lb/>
　趙靈均墓誌銘<lb/>
<pb n="KR4f0010_SBCK_055-18a"/>
君諱均字靈均姓趙氏父宦光毁家葬父偕其<lb/>
配陸卿子隱于寒山之丙舍世所謂趙凡夫者<lb/>
也家世在凡夫誌中靈均娶于文諱俶字端容<lb/>
其高祖父衡山公徵明曾祖父文水公嘉祖父<lb/>
虎丘公元善父爲貢士從簡字彥可彥可以名<lb/>
行世其家靈均少而受學遂以其女娶焉靈均<lb/>
從其父傳六書之學又從燕山僧見林授大梵<lb/>
字幷諸國字母變體形聲譜韻之奧指畫形聲<lb/>
分署部居移日分夜父子自相講習端容明詩<lb/>
習禮旣饋而公姑贊賀謂靈均曰此我之賢婦<lb/>
<pb n="KR4f0010_SBCK_055-18b"/>
而汝之逸妻也寒山一片石可以無恙矣凡夫<lb/>
殁靈均家益落賓客益進其㢮置自便視流俗<lb/>
如糞溲日益甚端容性明惠所見幽花異卉小<lb/>
蟲怪蝶信筆渲染皆能撫寫性情鮮姸生動圖<lb/>
得千種名曰寒山草木昆蟲狀摹內府本草千<lb/>
種千日而就又以其暇畵湘君擣素惜花美人<lb/>
圖遠近購者塡塞貴姬季女爭來師事相傳筆<lb/>
法靈均入而翫其妻施丹調粉寫生落墨畵成<lb/>
手爲題署以别眞贗日晏忘食听听如也出而<lb/>
與賓客搜金石論篆籀問奇字訪逸典長日永<lb/>
<pb n="KR4f0010_SBCK_055-19a"/>
夕無所俚賴閒託于虞初諾臯以耗磨光景陶<lb/>
陶欵欵如也酒食袛飭㫖蓄庀具晨夕百須靡<lb/>
不出端容十指中靈均不知其所繇辦也以是<lb/>
得蕩滌情志隱居放言者十餘年崇禎甲戌六<lb/>
月端容卒年四十有一又七年庚辰五月靈均<lb/>
亦卒年五十靈均無子以從弟之子錕爲後一<lb/>
女曰昭嫁平湖馬氏撰其父母事狀使錕來請<lb/>
銘余嘗讀李易安金石錄序嘆其伉儷之賢才<lb/>
藻之美而惜其不能終也如靈均夫婦者其才<lb/>
可以耦其窮亦可以老而天不與之壽且斬其<lb/>
<pb n="KR4f0010_SBCK_055-19b"/>
後何耶生同志死同穴視明誠所得不巳多耶<lb/>
先趙氏之金石今獨其目在耳小宛之堂芸籖<lb/>
縹帶亦如所謂連艫累舳散爲雲煙者有無聚<lb/>
散不可重爲嘆息耶凡夫之有靈均許叔重之<lb/>
有昭也靈均之<hi>有昭</hi>蔡中郞之有琰也有女而能<lb/>
傳其父其遂可謂之無子耶嗚呼其可悲也巳<lb/>
靈均夫婦以某年某月合葬于寒山祔祖父之<lb/>
阡而余爲之銘曰<lb/>
臺傾池涸兮寒山之廬灰飛煙熸兮寒山之書<lb/>
粉繪剔軸兮金石蠟車長夜不瘞兮光氣有餘<lb/>
<pb n="KR4f0010_SBCK_055-20a"/>
子祝類我兮女歌弃予銘以告哀兮弔彼幽墟<lb/>
　　張孟舒墓誌銘<lb/>
吳有君子曰文文起姚孟長周景文名行爲一<lb/>
世所宗而張異度朱德陞以孝秀奮袖其閒與<lb/>
相下上孟舒異度之兄也諸君之交孟舒也以<lb/>
異度而其重孟舒也則自以孟舒孟舒之父益<lb/>
之先生於先君爲執友余之交孟舒而重之也<lb/>
猶諸君也癸酉之秋余訪孟舒于越來溪登素<lb/>
心堂夾窻助明凝塵栖几經史列左旁行庋右<lb/>
知其人修然自好讀書尚志者也堂之失也六<lb/>
<pb n="KR4f0010_SBCK_055-20b"/>
十年而復又以其閒葺祖墓梓家集庀三族之<lb/>
葬昬皆度身量腹以有事焉知其修古六行尊<lb/>
祖敬宗而收族者也越三年丙子孟舒年七十<lb/>
異度屬余爲記以稱壽孟舒讀之而喜是年七<lb/>
月病卒異度哭之慟退而作爲行狀率孤子楟<lb/>
請銘于余狀言孟舒孝于親信于友恭謹狷潔<lb/>
內行淳備而尤稱其慷慨慕義周旋景文于逮<lb/>
繫之日人以爲難景文者忤閹考死所謂忠介<lb/>
公者也孟舒嘗語余景文削藉屛居每指窻下<lb/>
小池曰有此水在吾何憂被徵促别顧而語曰<lb/>
<pb n="KR4f0010_SBCK_055-21a"/>
疇昔之夜夢池中荷花盛開與兄執手談笑其<lb/>
猶有生還之望乎柩車北歸權厝池上顧視荷<lb/>
花爛然不覺噭然而哭孟舒儒者晚而好佛其<lb/>
亦感景文之正夢悟死生夜旦之故與孟舒之<lb/>
葬在巳卯之某月異度悲諸君之奄逝知人世<lb/>
之不可把翫欲及其身以章厥兄也渴而謁銘<lb/>
佘爲之愾然嘆息故敘孟舒之生平而以夢終<lb/>
焉孟舒諱世俊世爲吳江人曾祖諱某歷官南<lb/>
安太守祖諱基鄕舉不仕　今上用按臣言追<lb/>
贈翰林院待詔父諱尚友爲諸生祭酒母袁氏<lb/>
<pb n="KR4f0010_SBCK_055-21b"/>
副使尊尼之女妻陳氏布政使鎏之孫女皆明<lb/>
德之後生一男二女葬吳縣西花園邨之祖塋<lb/>
銘曰<lb/>
越溪之宅老桂數章有莞有秸幽幽空堂衡門<lb/>
剝啄軍持漉囊霜空月駕禪誦將將經營墖廟<lb/>
䕶持金湯如賈欲贏如旅俶裝楞伽之巓雀離<lb/>
回翔後千斯年配此銘章<lb/>
　　張叔子墓誌銘<lb/>
秀才陳式來告我曰崇禎壬午五月東陽張叔<lb/>
子覲省其父中丞公于濟上而式與之偕病暑<lb/>
<pb n="KR4f0010_SBCK_055-22a"/>
疾增劇六月三日卒于臺莊舟中生十六年矣<lb/>
叔子名世鶚字峙君少警悟與其二兄競爽筆<lb/>
騰墨飛風發泉湧文人才士弗如也治毛氏詩<lb/>
及尚書戴記穿穴訓故證據今古耑門老師弗<lb/>
如也其爲人孝友順祥無子弟之過能使其大<lb/>
母安于家中丞公安于官成人長德弗如也卒<lb/>
之前一日誦出師表祭十二郞文琅琅有金石<lb/>
聲戒傔從勿以病聞詒大人憂舟次淸口夢旛<lb/>
幢從空下有夫朱衣援筆點其額挾以上升卒<lb/>
之時彩雲壓舟如幔移時而散將反葬中丞公<lb/>
<pb n="KR4f0010_SBCK_055-22b"/>
撫棺而慟曰兒知讀書卽好虞山夫子所爲古<lb/>
文誦夫子贈余詩發兵頭白憂國髩絲之句未<lb/>
嘗不涕漬于箑也今其死矣假寵于汝師乞夫<lb/>
子之一言以葬汝而有知庶不悼其不幸于土<lb/>
中而亦可以慰汝祖母于堂上式聞之不自知<lb/>
其泣下霑襟也爲論次其事以請于夫子嗚呼<lb/>
中丞昔保釐南國功德在人南人聞叔子之喪<lb/>
巷不歌舂不相如喪其昆弟也閔叔子之亡而<lb/>
憂中丞之失其愛子而䀌傷如憂其父母也余<lb/>
于中丞有一日之長猶其州民也銘何忍辭中<lb/>
<pb n="KR4f0010_SBCK_055-23a"/>
丞名國維以都察院右僉都御史兼工兵二部<lb/>
侍郞總理河道朝議推擇爲大司馬銘曰<lb/>
生而趾美命弗長也沒而修文夢告祥也我刻<lb/>
斯銘以童汪錡之例書之可勿殤也<lb/>
　　何仲容墓誌銘<lb/>
余少學舉子之文知里中有何仲容者彊學纘<lb/>
文好鏤版以行世長與諸名士爲文會仲容亦<lb/>
與焉余方壯盛觀仲容衰晚婆娑筆墨擊戞搰<lb/>
搰然取次爭長頗目笑之久之仲容以窮死聞<lb/>
其人內行修整不苟取予悔向者之意輕之也<lb/>
<pb n="KR4f0010_SBCK_055-23b"/>
仲容諱德潤爲嘗熟甲族父諱錞通內典工小<lb/>
楷修布衣長者之行仲容㳂襲素風食貧自守<lb/>
泊如也性好潔焚香布席書帙井井隣富翁欲<lb/>
幷其居倍價以請仲容固不可乃爲高樓下瞰<lb/>
食罷胾骨雜擲屋瓦颯拉積不能堪一夕自徙<lb/>
去僦居荒郊外忽忽不得意以死其卒以天啓<lb/>
二年十一月年五十四娶秦氏生子五人述禹<lb/>
述稷述契述臯雲女四人葬宣家村之先塋雲<lb/>
吾徒也旣葬來乞銘銘曰<lb/>
土一棺墳四尺儒衣冠載營魄草茫茫風蕭然<lb/>
<pb n="KR4f0010_SBCK_055-24a"/>
讀書聲林木間<lb/>
牧齋初學集卷第五十五<lb/>
<pb n="KR4f0010_SBCK_055-24b"/>
</p>
<p>
</p>
  </div>
</body>
</text>
</TEI>
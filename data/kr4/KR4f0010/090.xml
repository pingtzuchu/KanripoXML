<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_090-1a"/>
牧齋初學集卷第九十<lb/>
　　制科三<lb/>
　天啓元年浙江鄉試程錄<lb/>
　　序一首　論一首　策三道<lb/>
　　　浙江鄉試錄序<lb/>
天啓元年秋八月天下當鄉試之期　上兪禮<lb/>
臣請命編修臣謙益偕刑科左給事中臣謙貞<lb/>
往典浙試臣等受命惟謹比至則巡按監察御<lb/>
史臣某申厲功令劼毖有加提調監試則臣某<lb/>
某蕆事庀物不愆於素同考試官則臣某某相<lb/>
<pb n="KR4f0010_SBCK_090-1b"/>
與焫蕭誓戒而後蒞事乃進提學僉事臣洪承<lb/>
疇所取士鎖院而三試之浙貢士凡九十有七<lb/>
人先按臣某以　上嗣服改元疏請廣解額<lb/>
上可其奏命以今年貢士一百人它省皆以次<lb/>
及焉旣撤棘第其姓名及文之可錄者鏤版以<lb/>
獻而臣以職事爲其序臣甞讀宋陳亮所上書<lb/>
以謂吳蜀天地之偏氣錢塘又吳之一隅也而<lb/>
極論當世之人主據巳耗之氣用日衰之士難<lb/>
以北向而争中原未甞不三歎於其言旣而思<lb/>
之我　高皇帝旣定金陵卽聘四先生於浙帷<lb/>
<pb n="KR4f0010_SBCK_090-2a"/>
幄祕近之臣皆浙産也自時厥後名卿偉人銘<lb/>
書於大甞者氏名相望又何耗且衰之云乎閒<lb/>
甞原本而論之自中原之文獻獨傳於婺又參<lb/>
以東嘉之經制永康之事功于是黃溍柳貫吳<lb/>
萊之徒衍其遺學涵肆演迤而後彙稡爲金華<lb/>
之道德文章自祥興以後宋之遺民故老多在<lb/>
舊國高風苦節凜冽於浙河之西東而後激颺<lb/>
爲烏傷臨海餘姚之節義自渡河之志不獲遂<lb/>
於宗忠簡而陳亮王自中之徒以窮鄉素士任<lb/>
百年復讎之恥其志略憤盈與江潮海氣相爲<lb/>
<pb n="KR4f0010_SBCK_090-2b"/>
參錯而後發泄爲誠意新建與于忠肅之勲業<lb/>
㴑有宋建都之初以迄勝國浙之賢才之生多<lb/>
矣會無補於地氣之耗息人才之衰盛而卒以<lb/>
大奮於我明繇此觀之向之所謂耗且衰者固<lb/>
其所以癉盈烝發鍾美於今日者也詩云誕后<lb/>
稷之穡有相之道我　祖宗得人之盛豈非神<lb/>
之相之也哉自建州難作憂時危涕之士蓋尤<lb/>
咨嗟愾歎於忠肅恨不得起之九京而臣等乃<lb/>
以　上命取士於浙得一士於忠肅之鄉用以<lb/>
敵王愾而振國恥其亦天之所以助順而人臣<lb/>
<pb n="KR4f0010_SBCK_090-3a"/>
之所有事矣乎踰淮渡江以達於浙問獨松之<lb/>
關隘指臯亭之壁壘爲之悄然以恐覩省會之<lb/>
䌓華浩穰想像所謂行都故宮者爲之悽然以<lb/>
悲然後作而歎曰吾今而後知忠肅之功遠也<lb/>
鎖院之試衣巾筆牘而至者四千九百餘人曰<lb/>
是皆忠肅之鄉之子弟也摩娑卷帙焚膏繼晷<lb/>
夜旣向午燭影熒熒於簾几閒有風肅然如聞<lb/>
告語已事而竣相顧而不能舍然咸曰庶幾得<lb/>
忠肅其人者而獻之乎又曰未可知也於乎是<lb/>
未可知也臣之於浙也攷諸職方循覽其鎭山<lb/>
<pb n="KR4f0010_SBCK_090-3b"/>
澤藪則有以徵其地氣觀乎人文東南竹箭之<lb/>
美不可勝用則有以徵其人才較之以帖括取<lb/>
之以糊名而遂欲得一士焉以敵王愾而振國<lb/>
恥所謂有相之道者也則不得不徵之於神詩<lb/>
不云乎神之聽之終和且平以國家有道之長<lb/>
　列聖扶養之久而我　皇上聰明<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>知閔予<lb/>
訪落其不忘忠肅於此邦也神之聽之可知已<lb/>
矣自今以往多士其蹈厲奮發以王勳國功永<lb/>
有聞於世使地氣之息者不復耗人才之盛者<lb/>
不復衰而後之人無復有感慨歎息如陳亮所<lb/>
<pb n="KR4f0010_SBCK_090-4a"/>
云云者斯我國家之慶則亦惟神之庸若夫多<lb/>
士之簡牘與臣等之心目皆　皇上之所使也<lb/>
皆神之所慿也告成事而已而又何譏焉然臣<lb/>
聞往者江西之事浙闈之中有神告之是録也<lb/>
亦既獻而登之矣而終未知神之告之者如何<lb/>
也於乎敬之哉於乎臣與多士咸敬之哉翰林<lb/>
院編修文林郞錢謙益謹序<lb/>
　　志伊尹之所志<lb/>
論曰古之聖賢公其身於天地萬物而不以天<lb/>
地萬物與於吾身公其身於天地萬物則吾之<lb/>
<pb n="KR4f0010_SBCK_090-4b"/>
身卽天地萬物也是之謂無我無我則至公矣<lb/>
以天地萬物與於吾身則有我有我之人豈惟<lb/>
養身封巳之爲病哉卽摩頂放踵迂其身以爲<lb/>
天下亦所以爲私也是以君子愼所志射者之<lb/>
有志也其審固或差以毫釐而命中必遠於尋<lb/>
丈士之志其相去也豈在尋丈之閒而已哉昔<lb/>
者周子論士之希聖也曰志伊尹之所志爲說<lb/>
者曰周子之言患人之專以發策決科榮身肥<lb/>
家希世取寵爲事也斯言也似矣而未盡也請<lb/>
拾其遺說而略論之夫士之以發策決科榮身<lb/>
<pb n="KR4f0010_SBCK_090-5a"/>
肥家希世取寵爲事者其於取進若鉤之索物<lb/>
也持祿養交以苟歲月若蠧之食木也而豈周<lb/>
子之所深患也哉夫惟有志於聖賢以榮身希<lb/>
世爲恥而其志之所存有未辨焉汲汲然以聖<lb/>
賢之學行其功利之心則其爲患也滋大不知<lb/>
聖賢之所爲汲汲者汲汲於斯道而非汲汲於<lb/>
天下也使聖賢而汲汲於天下則聖賢之志亦<lb/>
無以辨於功利者矣周子有憂之是故不徒教<lb/>
人學尹而先敎之以志其所志伊尹之志何志<lb/>
哉恥其君不若堯舜伊尹之志也一夫不獲時<lb/>
<pb n="KR4f0010_SBCK_090-5b"/>
予之辜伊尹之志也雖然以此爲伊尹之志是<lb/>
正所謂毫釐而千里者也古之聖賢其汲汲於<lb/>
斯道也没身焉而已矣故曰樂則行之憂則違<lb/>
之確乎其不可㧞也樂則有行之之道而憂則<lb/>
有違之之道道之在天下如水之行於地無往<lb/>
而不在而豈吾所能行之違之者哉夫如是故<lb/>
其視斯世斯民也甚切而其視功名富貴漠然<lb/>
無所繫於我其自視也大故其氣足以冒天下<lb/>
其自任也重故其力足以運天下其位置也高<lb/>
故其地位足以卑天下今也不然能樂而不能<lb/>
<pb n="KR4f0010_SBCK_090-6a"/>
憂知行而不知違汲汲然以天下爲事而我之<lb/>
氣不足以冒之力不足以運之地位不足以卑<lb/>
之則亦眇然天下之一物而巳矣以眇然之一<lb/>
物而出其心神强力以榰柱天下天下大而我<lb/>
小天下重而我輕天下高而我卑雜然側出於<lb/>
功利之途負之而趨而不自覺也是故恥其君<lb/>
不若堯舜詭遇之徑竇也一夫不獲時予之辜<lb/>
功利之郵遽也五就湯五就桀失身者之節傳<lb/>
而放君竊國者之表識也此無他繇志之不蚤<lb/>
辨也志一不辨而其流至於如是可不愼歟伊<lb/>
<pb n="KR4f0010_SBCK_090-6b"/>
尹之志何志也吾所謂汲汲於斯道者也憂則<lb/>
違樂則行者也當其處畎畝而樂尭舜之道於<lb/>
光華見其日月於耕稼見其生民於東作西成<lb/>
見其時敘尹固無以天下爲也及其幡然三聘<lb/>
僇力於伐夏救民也胥曷喪之時日而光華焉<lb/>
胥塗炭之民而耕稼而東作西成焉尹曰此吾<lb/>
憂違樂行進德修業之一事焉矣而終無所與<lb/>
於天下也尹之志若是者何也人皆汲汲於天<lb/>
下而尹則汲汲於斯道也汲汲於天下則有我<lb/>
而汲汲於斯道則無我有我無我之閒辨志之<lb/>
<pb n="KR4f0010_SBCK_090-7a"/>
大閑也繇是觀之則志伊尹之所志者可知巳<lb/>
矣天地大矣我於其中眇然一物也自有生民<lb/>
以來聖者創賢者述開物成務興作補救紛紛<lb/>
浩浩至不可以算數其裁成之則天地之性靈<lb/>
也其還歸之則亦天地之能事也於聖賢也何<lb/>
有於天地也又何有而我欲於其中鋪張之以<lb/>
爲功名採緝之以爲道德譬之如繪畫太空而<lb/>
追逐日景斯不亦勞而無當乎憂而違樂而行<lb/>
憂與樂非天下而違與行非我也尭舜其君者<lb/>
吾之願而致君不必巳功也一夫不獲者予之<lb/>
<pb n="KR4f0010_SBCK_090-7b"/>
辜而救世不必巳德也出處可以異道而行藏<lb/>
可以不相背惕躍可以異位而濳見可以不相<lb/>
師禹稷胼胝而巢父可以去而掛瓢周公明農<lb/>
而仲尼可以出而旅人洙泗之閒述作徧六經<lb/>
而顔氏之子可以退而殆庶如是而後謂之無<lb/>
我如是而後公其身於天地萬物而不以天地<lb/>
萬物與於吾身志伊尹之志者亦若是則巳矣<lb/>
易之乾曰亢龍有悔曰見羣龍无首吉尹以匹<lb/>
夫而放君以冡宰而放其君之子不可謂不亢<lb/>
矣復政厥辟之後陳戒而告歸自耄耋來朝之<lb/>
<pb n="KR4f0010_SBCK_090-8a"/>
外求其一言一事之著見於史冊不可得也當<lb/>
是時尹蓋巳復爲有莘之野人舍然無所與乎<lb/>
天下國家之事矣故其告太甲曰臣罔以寵利<lb/>
居成功斯其祿以天下而弗顧之心與斯其爲<lb/>
不可爲首之天德知進退存亡而不失其正者<lb/>
歟凡德之有首以其有我也天德無我故不可<lb/>
以爲首伊尹之處亢而無悔進退存亡不失其<lb/>
正以其無我也志伊尹之志者於有我無我之<lb/>
閒辨之則思過半矣嗟夫三代以還豪傑之士<lb/>
以學術亂天下者大抵學伊尹而差者也周子<lb/>
<pb n="KR4f0010_SBCK_090-8b"/>
深憂之故曰志伊尹之所志而卽繼之曰學顔<lb/>
子之學顔子者簞瓢負郭之人其流風遺書蔑<lb/>
如也乃足以上配伊尹士何必汲汲於天下哉<lb/>
周子之在宋也獨抱遺經以唱不傳之學先儒<lb/>
以爲短於取名而惠於求志薄於徼福而厚於<lb/>
得民菲於奉身而燕及<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>嫠陋於希世而尚友<lb/>
千古蓋亦孟子所謂天民者歟吾觀宋之世新<lb/>
法之紛爭雒蜀之鉤黨其人亦皆慨然有志於<lb/>
聖賢恥以發策決科榮身希世爲事而一以有<lb/>
我爲主亢而不知悔遂幾於相率而禍天下周<lb/>
<pb n="KR4f0010_SBCK_090-9a"/>
子渾然太極之學也無極而太極是爲羣龍无<lb/>
首其他則轉入於隂陽五行矣用是以建立事<lb/>
功標準道術不能無我則亦不能以無首首旣<lb/>
見而龍德亦少衰矣於乎有我無我之閒蓋學<lb/>
者誠僞之關而亦世道治亂之幾也有志於伊<lb/>
尹者又當以周子爲法謹論<lb/>
　　第一問<lb/>
問天保之詩下報上也故其詩曰受天百祿曰<lb/>
萬壽無疆然則古之君子憂盛世而危明主者<lb/>
其殆非與成周致太平之主莫如成王中興則<lb/>
<pb n="KR4f0010_SBCK_090-9b"/>
莫如宣王詩書所稱何其咨嗟告戒如不終日<lb/>
也我　皇上嗣無疆大歷服克新　祖宗之功<lb/>
德道揚　先帝之末命天休滋至億萬斯年爲<lb/>
臣子者歡欣踊躍爲天保之報上猶恐不及然<lb/>
或者以謂　皇上沖年踐阼有如成王而狡夷<lb/>
稽誅有事攘斥又彷彿宣王之世則詩書之告<lb/>
戒殆未可廢於今日與宣王者中興而怠厥終<lb/>
者也不足爲　皇上道則成王不足法歟或者<lb/>
又以謂成王之時周公在前召公在後敷陳剴<lb/>
切極於祈天永命享國長久故成王之德業爲<lb/>
<pb n="KR4f0010_SBCK_090-10a"/>
獨盛其在今日所以進金鑑而箴丹扆者亦必<lb/>
有道矣臣子之愛君也無所不至諸士子起於<lb/>
草野忠愛篤摯而忌諱之禁無所關知其言之<lb/>
無罪也将以聞於　當宁<lb/>
天保之序不云乎天保下報上也臣能歸美以<lb/>
報其上也夫福祿壽考人主之所受於天也臣<lb/>
子以是歸美於君取償於不可知之天以報其<lb/>
上不巳誣乎盛世之臣子其愛君也切而其視<lb/>
天也甚近其視福祿壽考全而歸之君也不啻<lb/>
日用飮食之相須而仰而責之天也可以交手<lb/>
<pb n="KR4f0010_SBCK_090-10b"/>
而相付惟其如是是故其於盛世有不得不憂<lb/>
而其於明主有不得不危也憂危之極自視若<lb/>
父母師保而畜其君如小子諄諄告誡攜手而<lb/>
提耳不諱危亡不辟不祥不惡徑直而不厭累<lb/>
複以謂福祿壽考吾之所可索取於天而挹注<lb/>
於人主者必至於如是而後巳也無報上之心<lb/>
無憂危之實而徒爲福祿壽考之誦祝則寺人<lb/>
宮妾之愛其君而巳矣執事當　聖明初服發<lb/>
策諸生而拳拳以憂危忠愛爲問吾有以知執<lb/>
事之所存矣昔者成周致太平之主莫如成王<lb/>
<pb n="KR4f0010_SBCK_090-11a"/>
而中興則莫如宣王成王免喪卽政咨羣臣以<lb/>
謀始不於朝而於廟僾然愾然如祖考之臨之<lb/>
也一則曰閔予小子再則曰維予小子當是時<lb/>
嗣天子王矣卑巽悼閔情見乎詞惟恐人之不<lb/>
以孤孩畜巳也曰遭家不造嬛嬛在疚曰未堪<lb/>
家多難譬諸榰一木於危廈上雨旁風發作無<lb/>
時而恐人之去巳也羣臣進戒嗣王曰敬之曰<lb/>
不易其言亦危且苦矣而嗣王虛巳以荅之廩<lb/>
廩乎若洪範之錫若丹書之受而惟恐其有隕<lb/>
越也攷行葦以下之詩所謂君子萬年千祿百<lb/>
<pb n="KR4f0010_SBCK_090-11b"/>
福者成周太平之盛蔑以加矣而詩人歌之曰<lb/>
昊天有成命成王不敢康夫其不敢康也斯所<lb/>
以爲萬年百福者也宣王承共和之後興衰撥<lb/>
亂視成王抑又難矣其恤民憂旱中心惻怛備<lb/>
見於雲漢之詩耗斁下土寧丁我躬則窮而歸<lb/>
咎於身胡不相畏先祖於摧則迫而告哀於宗<lb/>
祀其諄諄於昊天上帝之莫我聽若赴愬者之<lb/>
於長吏疾聲大呼而冀其愍巳也其閔閔於羣<lb/>
公先正父母先祖若陷溺者之望徒侣呼號燥<lb/>
吻而懟其不我援也致誠而責報於不可知篤<lb/>
<pb n="KR4f0010_SBCK_090-12a"/>
善而求福於不可必是說詩者所謂不知人於<lb/>
鬼神之別知祈於此而報於彼者也攷斯干之<lb/>
詩所謂朱芾斯皇室家君王者宣王考成之盛<lb/>
可以槩見矣而詩人序之曰遇烖而懼側身修<lb/>
行夫其遇烖而懼也斯所以爲室家君王者也<lb/>
恭惟我　皇上誕膺天命嗣守丕基日月貞明<lb/>
神人交慶宮禁肅淸享祀毖勤淵嘿臨朝晬穆<lb/>
御講可謂有不世出之姿而将大有爲之　君<lb/>
矣草莽之臣不知忌諱竊以謂我　皇上冲年<lb/>
踐阼　二后在天遺大投艱正閔予訪落之日<lb/>
<pb n="KR4f0010_SBCK_090-12b"/>
而東方小醜作孽於白山黑水之閒讁見於天<lb/>
蓋不徒旱魃之爲虐而巳也是故以萬年百福<lb/>
誦　皇上太平之業不若以夙夜不敢康誦也<lb/>
以室家君王祝　皇上考成之盛不若以遇烖<lb/>
而懼祝也　皇上誠如成王之不敢康則小毖<lb/>
之求助将進而爲泂酌爲卷阿而旣醉之備五<lb/>
福不待言矣　皇上誠如宣王之遇烖而懼則<lb/>
雲漢之憂旱将進而爲六月爲車攻而斯干之<lb/>
頌君王不待言矣雖然宣王者中興而怠厥終<lb/>
者也　皇上之所師法者宜莫如成王矣亦觀<lb/>
<pb n="KR4f0010_SBCK_090-13a"/>
於成王之臣所以訓戒其君者乎召公之誥曰<lb/>
監於有夏有殷肆惟王其疾敬德欲王以小民<lb/>
受天永命周公作無逸稱殷先王享國長久文<lb/>
王享國五十年繼自今嗣王無皇曰今日耽樂<lb/>
夫召公之戒歷年也周公之戒克壽也非詛祝<lb/>
之口則殤悼之辭也非獨自敵以下所不能堪<lb/>
蓋亦慈父所不忍出之於口而愛子所不能瑱<lb/>
之於耳者也周公召公言之不以爲諱成王聽<lb/>
之不以爲迂孔子刪書又大書而竝列之以爲<lb/>
萬世法何哉人主之所畏者天也而所狎近者<lb/>
<pb n="KR4f0010_SBCK_090-13b"/>
寺人宮妾也寺人宮妾未甞不愛其君也而愛<lb/>
之不以其道恱之以聲色狗馬縱之以沈湎叫<lb/>
號教之以燕安怠惰惑以喪志隂陽交爭其不<lb/>
至於夭折者無幾也又其甚而國運隨之則是<lb/>
人主之福祿壽考上制於天而下制於寺人宮<lb/>
妾也甚矣寺人宮妾之足畏也古之君子知其<lb/>
然其於君也震動之以祈天永命磨切之以荒<lb/>
寧耽樂使之上畏於天而下畏於寺人宮妾祈<lb/>
天享國之訓聒呶於耳而淸明彊固之益叢集<lb/>
於躬天保之臣所以報上者如是而巳矣　皇<lb/>
<pb n="KR4f0010_SBCK_090-14a"/>
上固今之成王也公卿大臣亦有以周公召公<lb/>
之訓陳於左右者乎夫以匝歲之閒鼎成相逮<lb/>
天地閉塞嚴霜夏零以時序言之蓋亦日窮於<lb/>
次月窮於紀星回於天數將幾終而更始之會<lb/>
也　皇上𥘉服於歷爲孟春於律爲泰簇於卦<lb/>
爲乾之九三去凝隂冱寒之時猶未遠也陽氣<lb/>
蒸而易渝土脉發而易青不可以不戒也不可<lb/>
以不愼也宋臣蘇轍當元祐之初甞論成王之<lb/>
壽考以爲周公輔導之功而又深致戒於醫和<lb/>
之語趙孟者然則房中之樂應門之刺殆未可<lb/>
<pb n="KR4f0010_SBCK_090-14b"/>
以爲迂而忽之也是故燕私不可以不謹也宋<lb/>
眞宗欲與後宮逰内庫章穆后曰婦人之性不<lb/>
能無求府庫國家所以養六軍備非甞也不宜<lb/>
濫耗之是故賜予不可以不節也大㛰之後阿<lb/>
母未就於外舍燥溼之勤封爵求加於小君<lb/>
祖宗之典例未之有也夫野王之封楊震之所<lb/>
力争也山隂之封左雄李固之所極諫也今事<lb/>
雖寢格不行得無爲干政市恩之漸乎是故恩<lb/>
倖不可以不裁也凡此皆大臣之所當朝夕納<lb/>
誨而　皇上之所當日愼一日者也然其端在<lb/>
<pb n="KR4f0010_SBCK_090-15a"/>
於畏天而其要歸於愛身蘇轍有言知道而後<lb/>
能愛身知愛身而後知愛人知愛人而後知保<lb/>
天下斯言也非轍之言而周公召公之言也祈<lb/>
天永命恒于斯享國長久恒於斯在公卿大臣<lb/>
善爲愛君計無使寺人宮妾之愛得以勝之而<lb/>
巳夫以人主之尊推極而上之而有天自人主<lb/>
以下累而下之不可算數而後有寺人宮妾乃<lb/>
寺人宮妾遂能與上帝參制人主福祿壽考之<lb/>
柄以成王<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>聖之質周公爲師召公爲保左右<lb/>
夾侍殫竭其丁寧告戒之力而後乃慬而勝之<lb/>
<pb n="KR4f0010_SBCK_090-15b"/>
於乎亦巳危矣吾學周禮內臣自內小臣以下<lb/>
女宮自世婦以下皆統於天官而内宰之職掌<lb/>
閣寺之版圖與其政令稍食自内宮以下皆掌<lb/>
教以隂禮周公爲師位冡宰則內臣女宮皆其<lb/>
禁令政教之所及也惟禁令政敎可以及於内<lb/>
臣女宮故其嚴重之體統足以壓服宮府而忌<lb/>
憚操切之辭不至扞格於人主之左右此周公<lb/>
建官立法之深意而致太平作禮樂之本原也<lb/>
宋眞宗之時文彦博叱內侍史志聰曰爾曹出<lb/>
入禁闥不令宰相知人主起居吾行斬爾矣宋<lb/>
<pb n="KR4f0010_SBCK_090-16a"/>
之宰相其威重行於近侍若此而今何獨不然<lb/>
生竊願公卿大臣深惟　先帝仍几之言仰思<lb/>
宗社付託之重引師保之大義攷周官之遺法<lb/>
繹蘇轍之危言而倣文彦博之故事如是而<lb/>
皇上之福祿壽考不遠過於成王而天保之詩<lb/>
不作吾不信也生也率意以復明問干犯忌諱<lb/>
不爲不多矣雖然丹扆金鑑之規忠臣碩輔之<lb/>
職志也負暄采樵之獻田夫孺子之所有事也<lb/>
其愛君不同其不比於寺人宮妾則一也執事<lb/>
所謂言之而無罪者此也謹對<lb/>
<pb n="KR4f0010_SBCK_090-16b"/>
　　第三問<lb/>
問史以事辭勝亦兼道與法而有之夫斷木爲<lb/>
棊捖革爲鞠亦皆有法焉而史其可以無法歟<lb/>
近世之論者侈言古文曰遷固而下無史矣歐<lb/>
陽氏之五代史記君子深歎焉以謂可與遷史<lb/>
同風其信然與宋遼金三史修自勝國元史修<lb/>
自　聖祖編綴叢雜卷帙浩煩其閒國統之離<lb/>
合紀載之得失亦可得而悉數之歟　明興二<lb/>
百五十餘年文人獻老亦多言史事矣而迄無<lb/>
成史萬曆中嘗開局纂修未幾報罷使名山之<lb/>
<pb n="KR4f0010_SBCK_090-17a"/>
藏有聞石渠之業不輟則　本朝之史遂可跨<lb/>
唐宋而上之歟　天子初踐阼旣命纂修　兩<lb/>
朝實錄留心史事甚殷盛也誠欲網羅　十廟<lb/>
之書勒成　一代之史草創潤色若何而可宋<lb/>
以後四史識者謂當亦櫽括芟削以附歐陽氏<lb/>
之後不識可歟諸士子學知古今於筆削之義<lb/>
蓋竊取之久矣其以所聞悉著於篇<lb/>
甞竊聞史家之法矣以一代爲經以一代之事<lb/>
與人爲緯何言乎其經也創守治亂興廢存亡<lb/>
升降質文包舉一代之全史者是也何言乎其<lb/>
<pb n="KR4f0010_SBCK_090-17b"/>
緯也律歷禮儀河渠食貨其事不一而一事亦<lb/>
有首尾也公侯将相賢姦順逆其人不一而一<lb/>
人亦有本末也以言乎經緯錯綜則一代之事<lb/>
襞裂爲千百而千百事之首尾不出於一事一<lb/>
代之人臚傳爲千百而千百人之本末不出於<lb/>
一人所謂一事一人者何也吾所謂創守治亂<lb/>
廢興存亡升降質文包舉一代之全史者也匠<lb/>
人之營國縣地眂景規方旣定則左祖右社靣<lb/>
朝後市舉不出其經營之内遷固之史所以度<lb/>
越百代者如是而巳自晉以後變尤多而其文<lb/>
<pb n="KR4f0010_SBCK_090-18a"/>
益下奮乎百世之下斷然以古人爲法而後世<lb/>
有所準繩則無如歐陽氏矣歐陽氏之作五代<lb/>
史記也上下五十餘年貫穿八姓十國事各有<lb/>
首尾人各有本末而其經緯錯綜瞭然於指掌<lb/>
之閒則史家之法備焉本紀以謹嚴爲主而璅<lb/>
事靳語於家人雜傳發之朱梁之家事見於家<lb/>
人傳所謂不可道也唐莊宗弑而書崩而其事<lb/>
詳於伶官傳諱而不没其實也晉出帝之北徙<lb/>
詳於家人傳而咨爾子晉王之冊著於四夷附<lb/>
錄爲中國諱也有列傳以爲之區分有雜傳以<lb/>
<pb n="KR4f0010_SBCK_090-18b"/>
爲之櫽括而一行之次於死節死義也所以勸<lb/>
忠也唐六臣之次於一行也所以恥六臣也義<lb/>
兒伶官次於六臣而雜傳又次之也所以著類<lb/>
也上下五十餘年如一秊貫穿八姓十國如一<lb/>
國舉其一二其全書可知也以歐陽氏之史法<lb/>
考之遷固若合符節而其文章之橫發旁肆與<lb/>
太史公掉鞅下上則又其餘事焉矣世之君子<lb/>
侈言古文曰遷固以下無史又曰歐陽氏之史<lb/>
歐陽氏之文而非史漢之文也彼固不知文又<lb/>
安知史不知太史公又安知歐陽氏哉文中子<lb/>
<pb n="KR4f0010_SBCK_090-19a"/>
不云乎昔聖人述史三焉六經史之祖也左氏<lb/>
太史公繼別之宗也歐陽氏繼禰之小宗也等<lb/>
而上之先河後海則以六經爲原等而下之旁<lb/>
<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>遠紹則以歐陽氏爲止此亦作史者之表識<lb/>
而論史者之質的也五代以後則又有可得而<lb/>
言者矣國統之離合昔人辨之者衆矣元人修<lb/>
端之議以謂當以五代之君通作南史遼兼五<lb/>
季前宋爲北史建隆至靖康爲宋史金源與南<lb/>
宋爲南北史夷狄之臣尊胡虜而卑諸夏無足<lb/>
怪也近世儒者之論則謂當以宋統遼金如劉<lb/>
<pb n="KR4f0010_SBCK_090-19b"/>
石符姚之載記盡削帝謚陵號以比四夷稱于<lb/>
之例又欲刋落蒙古一代之史附於帝昺旣亡<lb/>
之後此又非通論也當勝國修三史時正統之<lb/>
論諠呶史局掲傒斯曰莫若釐爲三史而各統<lb/>
其所統衆論乃定我　太祖高皇帝曰元有國<lb/>
一百六十二年國可㓕史不可㓕大哉斯言萬<lb/>
世不能易也然則國統之離合蓋可以無辨矣<lb/>
以紀載之得失言之宋以下四史其文辭爛然<lb/>
可觀而金史敘南遷喪亂之慘記劉祁論相之<lb/>
辭亦古者良史之遺志也獨於史法皆不能無<lb/>
<pb n="KR4f0010_SBCK_090-20a"/>
憾焉史之有本紀一史之綱維也今舉駮雜細<lb/>
碎志傳所不勝書之事羅而入之於本紀古之<lb/>
爲史者本紀立而全史巳具矣今之爲史者全<lb/>
史具而本紀之規摹猶未立也發凡起例舉無<lb/>
要領紀事立傳不辨主客互載則複累而無章<lb/>
迭舉則錯迕而寡要此三史之同病也宋史在<lb/>
三史中卷帙最多而闕略亦不少如韓琦傳不<lb/>
載儀鸞司撤簾之事狄靑傳不記與曾公亮論<lb/>
方略之詳攷一代家傳别録有不可勝書者矣<lb/>
又如史彌遠之傳但序官閥兼載奏章而末綴<lb/>
<pb n="KR4f0010_SBCK_090-20b"/>
數語讁其姦邪首尾兩截褒刺失據不巳疎乎<lb/>
作史者旣無要領則紀載不得不煩凡竄身邊<lb/>
事掛籍黨人者人立一傳浩如煙海而才人志<lb/>
士參列其閒者類皆冒没於枯竹汗簡之中不<lb/>
巳傎乎秉筆之臣身在勝國有島夷索虜之嫌<lb/>
内夏外夷安攘恢復之大義皆未敢以訟言至<lb/>
於靖康之流離淳熈之屈辱皆没而不書則何<lb/>
以著臣虜之羞嚴事讎之討乎它如崖山之故<lb/>
事桑海之遺錄與宋之遺民故老哭西臺而樹<lb/>
冬靑者一切抑没而不書雖曰定哀多微詞不<lb/>
<pb n="KR4f0010_SBCK_090-21a"/>
巳過乎此宋史之失也元史成於洪武二年元<lb/>
統巳後續成於三年自開局以至削稾皆不過<lb/>
五六月而巳國初禁網促數多所忌諱而又限<lb/>
之以條例要之以時日焚膏宿火勵而成書非<lb/>
有老於文學熟諳掌故如宋王二君子總領其<lb/>
事欲成一代之史何可得也然僅可稱槀草而<lb/>
巳其𥘉進之表所謂往牒舛訛之巳甚而他書<lb/>
叅攷之無憑雖竭忠勤難逃疎漏者蓋實録也<lb/>
此四史得失之梗槩也　明興至嘉靖萬曆之<lb/>
閒談史者紛如矣以鄭端簡之博雅其論贊可<lb/>
<pb n="KR4f0010_SBCK_090-21b"/>
比於陳壽而才識遠不逮於歐陽又况於所謂<lb/>
侈談古文者其於史家之法槩未有聞焉者乎<lb/>
萬曆中以閣臣之請開局纂修未卒業而報罷<lb/>
論者惜之雖然令南充不死史局不罷一代之<lb/>
成書遂可淩唐宋而上之乎於乎此非生之所<lb/>
敢知也以二百五十餘秊之久日曆起居因仍<lb/>
往事輶軒上計弗詢郡國一旦欲貫串掌故羅<lb/>
覼放失蓋巳難矣其尤難者則無甚於國初秦<lb/>
楚之際太史公有月表矣繫楚於秦所以繫漢<lb/>
於楚也龍鳯之於我　明也　高皇帝未嘗諱<lb/>
<pb n="KR4f0010_SBCK_090-22a"/>
也而載筆之臣諱之今其事若存若亡矣卽不<lb/>
必列之世家亦當存以月表之法而誰與徵之<lb/>
僞周之事一時遺臣故老如陳基王逢所紀載<lb/>
皆鑿鑿可據而攷之元史國史無論事實牴牾<lb/>
卽歲月亦且互異基與修元史非見聞異辭者<lb/>
也而又使誰正之至於鄱陽代溺之事青田牧<lb/>
䜿之言傳訛增益其誣較然而至今未有是正<lb/>
者也生以爲史未可輕言也誠有意於史則亦<lb/>
先庀其史事而巳司馬光修資治通鑑先使其<lb/>
僚採摭異聞以年月日爲叢目業目旣成乃修<lb/>
<pb n="KR4f0010_SBCK_090-22b"/>
長編漢則劉攽三國至南北朝則劉恕唐則范<lb/>
祖禹通鑑之有長編所謂先庀其史者也今之<lb/>
㑹典古之六典會要也唐六典爲卷僅三十一<lb/>
代之典章備焉今不可及矣唐宋㑹要皆不可<lb/>
得見獨元朝經世大典出於虞集輩之纂修者<lb/>
倣六典之例分天地春夏秋冬之别凡君事四<lb/>
曰帝號帝訓帝制帝系臣事六曰治典賦典禮<lb/>
典政典憲典二典讀其序錄篇目其義例井如<lb/>
也倣而爲之而書志之事舉矣宋人琬琰之錄<lb/>
彚聚家狀別録以備采擇而元人蘇天爵名臣<lb/>
<pb n="KR4f0010_SBCK_090-23a"/>
事略之輯先疏其人而件繫其事自魯國淮安<lb/>
以迄於司徒文正有元一代之人物薈撮於數<lb/>
卷之中今所傳獻徵諸書足汗牛馬以方天爵<lb/>
之書蔑如也倣而爲之而列傳之事舉矣此所<lb/>
謂庀史事者也若夫史法則存乎其人而巳李<lb/>
翺有言唐有天下聖明繼於周漢而史官敘事<lb/>
曾不如范曄陳壽所爲以　盛明之世蓬山芸<lb/>
閣比肩接武豈無歐陽氏者奮筆其閒而徒如<lb/>
李翶之憤懑於唐乎則亦待其人而巳矣明問<lb/>
又謂宋以後四史亦當<graphic n="KR1357" url="https://raw.githubusercontent.com/kanripo/KR-Gaiji/master/images/KR1357.png" mimeType="image/png"/>括芟削以附歐陽氏<lb/>
<pb n="KR4f0010_SBCK_090-23b"/>
之後此格論也然而其任益難矣曾子固爲南<lb/>
齊書目錄序曰史者所以明夫治天下之道也<lb/>
爲之者亦必天下之才然後其任可得而稱也<lb/>
是故能㑹通一代之事者其中能囊括天下之<lb/>
事者也能銓配一代之人者其中能包裹天下<lb/>
之人者也譬之匠人縣地眂景其目力絶出於<lb/>
都邑之外而後可以營建都邑不然雖審曲靣<lb/>
勢窮老盡氣亦謂之衆工而巳愚生伏習章句<lb/>
見不出衣魚壁蠧之外何足以知史事輒因明<lb/>
問而述其舊聞如此執事者其進而敎之<lb/>
<pb n="KR4f0010_SBCK_090-24a"/>
　　第五問<lb/>
問世之言兵法者皆宗黃帝所謂餘奇爲握者<lb/>
是已然又以謂或本於八卦或出於井田其說<lb/>
可得而詳歟三代以下如諸葛武侯之於蜀李<lb/>
衞公之於唐皆以善陣名皆有合於握機之遺<lb/>
法與說詩者以嘗武之詩爲先王用兵之法夫<lb/>
兵之有法聖人所以仁天下之具也以有兵勝<lb/>
無兵以有法勝無法是不可以不極論也東師<lb/>
之出蓋累年矣敗兵蹙地疲民費財其爲禍不<lb/>
可勝言然至於今尚未知所御者何兵所用者<lb/>
<pb n="KR4f0010_SBCK_090-24b"/>
何法也善療疾者眂病而處方遼左之事旣以<lb/>
無法敗矣今欲療之其方安出握機之法在近<lb/>
代猶多用以取勝此亦巳試之方也今何以置<lb/>
不講歟易之師曰師貞丈人吉又曰師出以律<lb/>
師之以律兵法也而丈人用法之人也然則握<lb/>
機之法亦有待其人歟諸士子投筆而歎其有<lb/>
日矣盍爲我條疏之子言之我戰則克則亦安<lb/>
得曰未之聞也而巳哉<lb/>
兵法之作也其聖人所以仁天下之具乎昔者<lb/>
淳朴漸散聖盜竝起聖人知天下之不能無疾<lb/>
<pb n="KR4f0010_SBCK_090-25a"/>
病也蜇吻裂鼻以甞百草而本草興焉知天下<lb/>
之不能無争戰也仰觀俯察以制八陳而握奇<lb/>
興焉本草所以療病也握奇所以療亂也用兵<lb/>
而不知法是欲治病而不用藥也諺有之曰學<lb/>
書𥿄費學醫人費建州之事其爲人費也亦巳<lb/>
多矣則或診視之過而醫國者之有未審也敢<lb/>
因明問而妄言之夫握奇之法傳於世者十九<lb/>
言而巳以易象言之天圓而地方八卦相重是<lb/>
故天地風雲龍虎鳥蛇八卦之方位也以井田<lb/>
言之井九百畝其中爲公田數起於五成於八<lb/>
<pb n="KR4f0010_SBCK_090-25b"/>
是故四爲正四爲奇餘奇爲握奇井田之規制<lb/>
也以周官攷之萬有二千五百人以爲軍萬之<lb/>
有二千二千之有五百皆所謂餘奇爲握者也<lb/>
大司馬以農隙講武事敎衆庶修戰法而漢武<lb/>
帝命霍光習陣法於未央皆是法也自時厥後<lb/>
諸葛武侯用之於蜀李衞公用之於唐武侯之<lb/>
衍爲六十四也其法一變而餘奇爲握者不變<lb/>
也豈其妄作文本河圖薛仕隆之所以贊八陣<lb/>
也衞公之改爲七軍十二辰也其法又變而餘<lb/>
奇爲握者不變也握機握奇本無二法衞公之<lb/>
<pb n="KR4f0010_SBCK_090-26a"/>
所以對太宗也蓋古今兵法巳盡於十九言矣<lb/>
而十九言之變不可以勝窮天有衡地有軸前<lb/>
後有衝握奇之定位也先出逰軍定兩端握奇<lb/>
之大用也四頭八尾觸處爲首應敵之勢也陣<lb/>
閒容陣隊閒容隊束伍之法也故曰此兵法之<lb/>
祖也張文濳之說甞武也以爲先王之時用兵<lb/>
之法以戰以守可以槩見不留不處兵尚神速<lb/>
且省費也王舒保作舒者不竭士力以爭利保<lb/>
者依水草丘陵以爲固也如飛如翰管子所謂<lb/>
有飛鳥之舉善超高也如江如漢所謂有積水<lb/>
<pb n="KR4f0010_SBCK_090-26b"/>
之洋善守下也固如山之苞止營壘也順如川<lb/>
之流行部伍也赫赫爲弱外誘敵也翼翼爲飭<lb/>
内謹法也於乎兵者先王所以止殺而非所以<lb/>
敎殺也司馬法曰不加喪不因凶所以愛夫其<lb/>
民也冬夏不興師所以兼愛民也夫敵之民猶<lb/>
愛之而况於吾民乎我勝而人敗猶不忍於盡<lb/>
敵也而忍於取敗而自盡乎先王知兵之難弭<lb/>
而殺之不易止也徒使之劒㦸擊撞矛盾搘柱<lb/>
而不示之以法所傷實多是故作爲兵法以敎<lb/>
民吾所謂天衡地軸前衝後衝之法語其精微<lb/>
<pb n="KR4f0010_SBCK_090-27a"/>
變化士君子未必曉暢而就其行列坐起左右<lb/>
共命則伍兩卒聮之人固巳如服之便於身而<lb/>
器之習於手矣居而爲壁壘出而爲行陣勝而<lb/>
不驕敗而不亂我有車攻薄代之能而天下寡<lb/>
伏屍流血之禍用此法也故曰握機者先王仁<lb/>
天下之具也東事之殷也於今五年矣徵兵數<lb/>
十萬而不知所召募者何兵也屯兵四五年而<lb/>
不知所敎練者何法也聚而豢之則如列芻靈<lb/>
委而頓之則如捐土梗縻而爛之則如刲羊豕<lb/>
竭海内之力驅內地之人延頸重足鴈䳱行列<lb/>
<pb n="KR4f0010_SBCK_090-27b"/>
以膏奴之鋒刃比其盡也又牽率而請益兵我<lb/>
之兵有盡而奴之鋒刃無厭則是豈可爲長計<lb/>
哉耶律淳之伐金也旌旗戈甲綿互如銀山阿<lb/>
骨打𠢐靣一呼拉然而頽兵固不在多也王翦<lb/>
之破楚也日夜飮食撫循其士卒至於投石超<lb/>
距而後用之令不計其士之可用而徒曰非六<lb/>
十萬人不可則翦豈知兵者哉以有兵勝無兵<lb/>
以有法勝無法古之訓也故曰有制之兵無能<lb/>
之将不可敗也往者女直棄靺鞨渡易水幷遼<lb/>
躪宋如反手者以其兵法習而什伍連坐之令<lb/>
<pb n="KR4f0010_SBCK_090-28a"/>
嚴也其後用拐子馬擣中堅張兩翼略如翼虎<lb/>
陣之法奴今蓋猶襲用之而我顧不知也彼有<lb/>
法我無法則是彼有兵而我無兵矣不此之講<lb/>
而徒曰增兵者何也人言遼之陷也川浙之兵<lb/>
猶殊死血戰結陣相嚮奴酋憚之夫浙兵之束<lb/>
伍戚繼光之教也川兵之力戰劉顯之遺也今<lb/>
不問其所以能戰不䘏其所以徒死讙然合喙<lb/>
而稱之是無以異於從旁而觀劇者也於乎東<lb/>
方之受病可謂深矣當撫順之失悻然以用壯<lb/>
爲事戰而不知所以戰也我是以有渾河四路<lb/>
<pb n="KR4f0010_SBCK_090-28b"/>
之衂及四路之敗靡然以用兵爲懲守而不知<lb/>
所以守也我是以終有遼陽之没譬之治病者<lb/>
焉君臣佐使惽然而莫辨寒熱溫凉交手而雜<lb/>
投其不至於殺人者無有也靖康之事葉適以<lb/>
謂不戰而敗不守而亡今之河東巳不幸而類<lb/>
之矣旣敗而後策戰旣亡而後圖守則非反其<lb/>
所以敗而易其所以亡固不可也夫遼何以不<lb/>
守以其不戰也遼之兵何以不戰以其無法也<lb/>
向者懲渾河四路之敗欲屯聚二十萬衆緩則<lb/>
畫疆而守急則嬰城而守而不復以進戰爲事<lb/>
<pb n="KR4f0010_SBCK_090-29a"/>
是故開原陷退而守瀋瀋陽陷退而守遼今巳<lb/>
畫河西而守彼有進我無退矣其勢不得不戰<lb/>
而議戰不得不力懲於向之無法今夫握機之<lb/>
法余子俊以之平瓦刺矣王守仁以之平寧藩<lb/>
矣王驥師其意以剏什伍之法亦以之征麓川<lb/>
矣其事皆在近代非遠而不可稽也吳璘立疉<lb/>
陣法諸将疑之璘曰此古束伍令也得車戰餘<lb/>
意無岀於此戰士心定則能持滿敵雖銳不能<lb/>
當也璘以一軍破金人貫戰之老酋其所謂戰<lb/>
士心定敵不能當者此古人用法之妙也爲今<lb/>
<pb n="KR4f0010_SBCK_090-29b"/>
之計宜急用知兵之將簡汰老弱遺去傷殘思<lb/>
歸之士得精卒二三萬人益以江淮習流之卒<lb/>
與川浙畿輔蹶張佽飛之徒本握機之意用束<lb/>
伍之法刻期敎練自成一軍以文臣知兵者監<lb/>
之奴若來厚集以待之不來則四出以擾之使<lb/>
奴知我有兵可戰而我亦知有戰可恃所以守<lb/>
河西而窺河東者計無要於此若不知出此徒<lb/>
日夜徵兵益戍老師費財以頓兵進取爲名而<lb/>
以蹙地退守爲實無法必不能戰不戰必不能<lb/>
守遼陽旣失退守河西河西有事退守何地此<lb/>
<pb n="KR4f0010_SBCK_090-30a"/>
可爲痛哭流涕者也易師之初六曰師出以律<lb/>
否臧凶師之有律兵法也人徒咎渾河之冒進<lb/>
四路之喪師以謂失律之凶而不知遼事之否<lb/>
臧咎不在戰而在於不戰而圖守有兵而無法<lb/>
也東方之病亟矣求巳試之方而收瞑眩之效<lb/>
在醫國者審眂之而巳師之彖曰師貞丈人吉<lb/>
无咎王弼曰丈人嚴莊之稱也爲師之正丈人<lb/>
乃吉也子言之我戰則克必也臨事而懼好謀<lb/>
而成繇此言之行師之人嚴莊之丈人也行師<lb/>
之事戒懼好謀之事也有黃帝風后之人則可<lb/>
<pb n="KR4f0010_SBCK_090-30b"/>
以制法有武侯衞公之人則可以變法有師貞<lb/>
好謀之人則可以用法說以使民民忘其勞東<lb/>
山之盛也雖絶成陳雖散成行其衆可合而不<lb/>
可離名曰父子之兵孫吳之制也握機之法未<lb/>
有不待其人而行者也　聖天子神武不殺以<lb/>
嘗德而立武事所謂丈人元老者殆将必有其<lb/>
人焉生也呻其佔畢羅兵事於故𥿄之上譬之<lb/>
庸醫按軒岐之成書處方而眂病豈不或驗以<lb/>
進於秦越人之前多見其不知量也於乎遼左<lb/>
陷没以來蓋亦有瞪目拱視謂蹙國可置而狡<lb/>
<pb n="KR4f0010_SBCK_090-31a"/>
夷不足憂者矣唐周鼎失沙州州人胡服而臣<lb/>
虜歲時祀父母衣國中之服號慟而藏之河廣<lb/>
武梁故時城郭未隳龍文城耊老見唐使者拜<lb/>
且泣曰頃從軍沒於此朝廷尚念之乎中國而<lb/>
不念河東則巳中國而猶念河東也其亦可以<lb/>
深思而早計之矣夫庸醫之診病也一言而中<lb/>
則病者改容而聽之何也以爲庸醫不足信而<lb/>
諱疾忌醫者其病必不可爲也執事者以生言<lb/>
爲如何也<lb/>
牧齋初學集卷第九十<lb/>
<pb n="KR4f0010_SBCK_090-31b"/>
</p>
<p>
</p>
  </div>
</body>
</text>
</TEI>
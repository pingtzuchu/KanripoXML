<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_107-1a"/>
牧齋初學集卷第一百七<lb/>
讀杜小箋中<lb/>
　　晚出左掖<lb/>
退朝花底散歸院柳邊迷<lb/>
　雍錄宣政殿下有東西兩省别有中書門下<lb/>
　外省又在承天門外兩省官亦分左右各爲<lb/>
　廨舍杜詩退朝花底散歸院柳邊迷其曰散<lb/>
　曰歸分班而出東西各歸其廨也<lb/>
　　紫宸殿退朝口號<lb/>
宫中每出歸東省會送夔龍集鳳池<lb/>
<pb n="KR4f0010_SBCK_107-1b"/>
　雍錄政事堂在東省屬門下自中宗後徙堂<lb/>
　於中書省則堂在右省也社甫爲左拾遺作<lb/>
　紫宸殿退朝詩云云鳳池者中書也左省官<lb/>
　方自宮中退朝而出則歸東省者以本省言<lb/>
　也已又送夔龍於鳳池殆左省官集政事堂<lb/>
　白六押事邪杜之爲左拾遺在中宗後則政<lb/>
　事堂已在中書矣故歸東省而集於西省者<lb/>
　就政事堂見宰相也岑參爲右補闕故杜答<lb/>
　參詩曰窈窕淸禁闥罷朝歸不同言分東西<lb/>
　班各退歸夲省也又云君隨丞相後我往日<lb/>
<pb n="KR4f0010_SBCK_107-2a"/>
華東丞相罷朝繇月華門出而入中書凡西<lb/>
　省官亦隨丞相出西也左省官仍自東出故<lb/>
　曰我往日華東也<hi>我往諸本皆作住當以雍錄爲是</hi>
　　曲江對酒<lb/>
龍武新軍深<hi>一作經</hi>駐輦芙蓉别殿謾焚香何時詔<lb/>
此金錢會暫醉佳人錦瑟旁<lb/>
　此亦懷玄宗南内之詩也玄宗用萬騎軍以<lb/>
　平韋氏改爲龍武軍親近宿衞今深居南内<lb/>
　無復昔日駐輦逰幸矣興慶宮南樓下臨通<lb/>
　衢時置酒眺望然欲繇夾城以達曲江芙蓉<lb/>
<pb n="KR4f0010_SBCK_107-2b"/>
苑不可得矣曰深駐輦謾焚香則其深宮寂<lb/>
莫可想見矣金錢之會無復開元之盛雖對<lb/>
　酒感歎意亦在上皇也程大昌以謂龍武軍<lb/>
中官主之最爲親暱初時擬幸芙蓉後遂留<lb/>
　駐龍武蓋有譏也予以爲不然<lb/>
　　至德二年甫自京金光門出閒道歸鳳翔<lb/>
　　乾元初從左拾遺移華州掾與親故别因<lb/>
　　出此門有悲往事<lb/>
此道昔歸順西郊胡正緐至今殘破膽應有未<lb/>
招䰟近侍歸京邑移官豈至尊無才日衰老駐<lb/>
<pb n="KR4f0010_SBCK_107-3a"/>
馬望千門<lb/>
　公自㧞賊中閒關九死得達行在近侍未幾<lb/>
移官遠出此詩蓋深歎肅宗之少恩也題云<lb/>
自金光門出又云因出此門此詩之題卽序<lb/>
亦卽詩也招䰟曰䰟兮歸來入修門些經年<lb/>
　之後再出國門痛定思痛猶有未招之䰟比<lb/>
招䰟之言尤可傷矣移官豈至尊猶云豈至<lb/>
尊乎蓋不忍斥言之也駐馬望千門正古人<lb/>
去不忘君之義　公之移官以上疏救房琯<lb/>
也琯素負重名馳驅奉冊致位宰相肅宗以<lb/>
<pb n="KR4f0010_SBCK_107-3b"/>
　其爲玄宗建議制置天下支庶悉領大藩心<lb/>
　忌而惡之乾元元年六月下詔貶琯幷及劉<lb/>
　秩嚴武等以琯黨故也舊書云琯罷相甫上<lb/>
　言琯不宜罷肅宗怒貶琯爲刺史出甫爲華<lb/>
　州司功參軍按杜集有至德二載六月有奉<lb/>
　謝口勑放三司推問狀蓋琯以是時罷相公<lb/>
　論救詔三司推問以張鎬救勑放就列至次<lb/>
　年六月復與琯俱貶也然而詔書不及者以<lb/>
　官卑耳鎬代琯相亦以是時罷鎬亦蜀郡舊<lb/>
　臣坐琯黨也公詩於琯鎬及武深所推服而<lb/>
<pb n="KR4f0010_SBCK_107-4a"/>
　代肅閒論時事則始終以封建爲得筞蓋公<lb/>
　與琯同心若此然吾觀賀蘭進明之譛琯曰<lb/>
　琯昨於南朝爲聖皇制置天下又曰於聖皇<lb/>
　爲忠於陛下非忠也肅宗惡琯盡出其黨下<lb/>
　詔表㬥其罪蓋忠於聖皇之語有以深中其<lb/>
　心也移仗之事其端已見於此李輔國特探<lb/>
　其邪心而成之耳公與琯之貶謫關係玄肅<lb/>
　父子閒事此其事君交友生平出處之大端<lb/>
　故表而出之作年譜者至謂公不知論何事<lb/>
　而出其陋甚矣<lb/>
<pb n="KR4f0010_SBCK_107-4b"/>
　　寄張十二山人彪<lb/>
時來故舊少亂後别離頻世祖修高廟文公賞<lb/>
從臣商山猶入楚源水不離秦存想靑龍秘騎<lb/>
行白鹿馴耕巖非谷口結草卽河濵<lb/>
　至德二載蜀郡靈武元從功臣皆加封爵次<lb/>
　年四月九廟成備法駕自長安迎神主入新<lb/>
　廟故曰世祖修高廟文公賞從臣借漢晉以<lb/>
　爲喻而宗廟之焚毁闕廷之匡復皆盡於十<lb/>
　字之中矣敘事簡妙若此眞攢簇五行手也<lb/>
商山源水不出秦楚疆域喻西都喪亂而山<lb/>
<pb n="KR4f0010_SBCK_107-5a"/>
　人仍隱於嵩陽也當天地飜覆之時耕巖結<lb/>
草想靑龍而騎白鹿静者之妙如此此數句<lb/>
隱顯映帶其妙處未易名言亦可以悟作長<lb/>
律之法　肅宗賞功獨厚於靈武從臣故曰<lb/>
　文公賞從臣引介子推之事以譏之也傳曰<lb/>
　定哀多微詞公於玄肅之際其多微詞如此<lb/>
　　天末懷李白<lb/>
文章憎命達魑魅喜人過<lb/>
　魑魅喜人過喜其來而擇人以食也卽招䰟<lb/>
　之意<lb/>
<pb n="KR4f0010_SBCK_107-5b"/>
　　送遠<lb/>
帶甲滿天地胡爲君遠行親朋盡一哭鞍馬去<lb/>
孤城草木歲月晚關河霜雪淸别離巳昨日因<lb/>
見古人情<lb/>
　亡友顧雲鴻朗仲曰親朋一哭鞍馬孤城送<lb/>
　遠之事盡矣歸而思之草木之歲月如彼關<lb/>
　河之霜雪如此别離之况倐巳昨日因以見<lb/>
　古人之情莫深於送別良有以也朗仲恨人<lb/>
　也故其言如此<lb/>
　　觀兵<lb/>
<pb n="KR4f0010_SBCK_107-6a"/>
北庭送壯士貔虎數尤多精銳舊無敵邊隅今<lb/>
若何妖氛擁白馬元帥待彫戈莫守鄴城下斬<lb/>
鯨遼海波<lb/>
　乾元元年郭子儀領九節度圍安慶緒於相<lb/>
　州明年史思明引衆來救官軍敗而解去先<lb/>
　是李光弼請與朔方兵同逼魏城則鄴城必<lb/>
　㧞魚朝恩不可而止而汾陽與光弼謀議不<lb/>
　同遂列大陣於城南十里此詩謂官軍當直<lb/>
　擣幽燕破思明之巢穴不當堅守城下以老<lb/>
　師也時汾陽與光弼不協故敗光弼蓋出公<lb/>
<pb n="KR4f0010_SBCK_107-6b"/>
　筞而汾陽亦千慮之失也公豈徒詩人也哉<lb/>
　　散愁<lb/>
百萬傳深入寰區望匪他司徒下燕趙收取舊<lb/>
山河<lb/>
　此詩作於上元元年光弼勝賊河陽之後所<lb/>
　謂司徒下燕趙者蓋喜而望之非實事也舊<lb/>
　注失之<lb/>
　　漫興<lb/>
恰似春風相欺得夜來吹折數枝花<lb/>
　老學菴筆記相字從入聲讀白樂天用相字<lb/>
<pb n="KR4f0010_SBCK_107-7a"/>
　多從俗語作思必切如爲問長安月如何不<lb/>
　相離是也北人大抵以相字作入聲至今猶<lb/>
然<lb/>
　　戲爲六絕句<lb/>
縱使盧王操翰墨劣於漢魏近風騷龍文虎脊<lb/>
皆君馭歷塊過都見爾曹<lb/>
盧王之文體雖劣於漢魏而其源流實出於<lb/>
　風騷此所以不廢江河萬古流也劣於漢魏<lb/>
　近風騷别裁僞體親風雅公於此點出金剛<lb/>
　眼睛矣<lb/>
<pb n="KR4f0010_SBCK_107-7b"/>
才力應難誇數公凡今誰是出羣雄或㸔翡翠<lb/>
蘭苕上未掣鯨魚碧海中<lb/>
　元𥙿之詩云鄴下風流在晉多壯懷猶見唾<lb/>
　壺歌風雲若恨張華少溫李新聲柰爾何又<lb/>
　云有情芍藥含春淚無力薔薇臥晚枝拈出<lb/>
　退之山石句始知渠是女郞詩<lb/>
未及前賢更勿疑遞相祖述復先誰别裁僞體<lb/>
親風雅轉益多師是汝師<lb/>
　别分别也裁者裁而去之也别裁僞體以親<lb/>
　風雅文章流别可謂區明矣又必轉益多師<lb/>
<pb n="KR4f0010_SBCK_107-8a"/>
　遞相祖述無效嗤點輕薄之流而甘於未及<lb/>
　前賢也𥙿之詩云論詩寧下涪翁拜未作江<lb/>
　西社裏人又云傳語閉門陳正字可憐無補<lb/>
費精神别裁之道思過半矣<lb/>
　　入奏行贈西山撿察使竇侍御<lb/>
竇侍御驥之子鳳之雛年未三十忠義俱骨鯁<lb/>
絶代無烱如一段淸氷出萬壑置在迎風寒露<lb/>
之玉壺蔗漿歸廚金盌凍洗滌煩熱足以寧君<lb/>
軀政用疎通合典則戚聮豪貴耽文儒兵革未<lb/>
息人未蘇天子亦念西南隅吐蕃憑陵氣頗麤<lb/>
<pb n="KR4f0010_SBCK_107-8b"/>
竇氏撿察應時須運糧繩橋壯士喜斬木火井<lb/>
窮猿呼八州刺史思一戰三城守邊却可圖此<lb/>
行入奏計未小密奉聖㫖恩宜殊繡衣春當霄<lb/>
漢立綵服日向庭闈趨省郎京兆必俯拾江花<lb/>
未落還成都肯訪浣花老翁無爲君酤酒滿眼<lb/>
酤與奴白飯馬青芻<lb/>
　高適傳劒南自玄宗還京後於綿益二州各<lb/>
　置一節度使百姓勞弊適因出西山三城置<lb/>
戍論之請罷東川節度以一劒南西山不急<lb/>
　之城稍以减削疏奏不納公爲閬州王使君<lb/>
<pb n="KR4f0010_SBCK_107-9a"/>
　進論巴蜀安危表亦請罷東川兵馬悉付西<lb/>
　川與適議合而是時適在成都與公往來草<lb/>
　堂則適罷東川捐三城之奏必與公諮議而<lb/>
　後行也此詩云此行入奏計未小密奉聖㫖<lb/>
　恩宜殊蓋適以此疏託侍御入奏故題曰入<lb/>
　奏行也兵革未息以下櫽括入奏之語江花<lb/>
　未落以下望其奉聖㫖以蘇蜀民相與酤酒<lb/>
　相賀白飯靑芻下及奴馬宴喜之至也浣花<lb/>
　老翁參預國家大計關心如此良可感矣<lb/>
　　漁陽<lb/>
<pb n="KR4f0010_SBCK_107-9b"/>
漁陽突騎猶精銳赫赫雍王都節制猛將飄然<lb/>
恐後時本朝不入非高計祿山北築雄武城舊<lb/>
防敗走歸其營繫書請問燕耆舊今日何須十<lb/>
萬兵<lb/>
　趙傁曰公初聞雍王統兵作此詩以諷河北<lb/>
　諸將謂飄然而來猶恐後時乃擁兵不入夲<lb/>
　朝豈高計乎故又舉祿山往事以戒之舊注<lb/>
　以後事傅會非公夲意也<lb/>
　　有感五首<lb/>
幽薊餘虵豖乾坤尚虎狼諸侯春不貢使者日<lb/>
<pb n="KR4f0010_SBCK_107-10a"/>
相望愼勿吞青海無勞問越裳大君先息戰歸<lb/>
馬華山陽<lb/>
是時史朝義下諸降將奄有幽魏之地封王<lb/>
節鎭驕恣不貢代宗懦弱不能致討此詩云<lb/>
愼勿吞青海無勞問越裳安有節鎭之近不<lb/>
修職貢而顧能從事遠略者乎蓋歎之也息<lb/>
戰歸馬謂其不復能用兵而婉詞以譏之也<lb/>
李翺云唐子孫不能以天下取河北正此意<lb/>
　也舊注以謂戒人主不當生事夷狄眞癡人<lb/>
　說夢耳<lb/>
<pb n="KR4f0010_SBCK_107-10b"/>
雒下舟車入天中貢賦均日聞紅粟腐寒待翠<lb/>
華春莫取金湯固長令宇宙新不過行儉德盗<lb/>
賊本王臣<lb/>
　自吐蕃入寇車駕東幸天下皆咎程元振又<lb/>
　以子儀新立功不欲天子還京勸帝且都洛<lb/>
　陽以避蕃寇代宗然之子儀因兵部侍郎張<lb/>
　重光宣慰廻附章論奏代宗省表垂泣亟還<lb/>
　京師其略曰東周之地久陷賊中宮室焚燒<lb/>
　十不存一矧其土地狹阨纔數百里閒東有<lb/>
成臯南有二室險不足恃適爲戰場明明天<lb/>
<pb n="KR4f0010_SBCK_107-11a"/>
　子躬儉節用苟能黜素飡之吏去冗食之官<lb/>
　抑豎刁易牙之權任蘧瑗史鰌之直則黎元<lb/>
　自理寇盗自平中興之功旬月可冀公詩云<lb/>
　莫取金湯固長令宇宙新不過行儉德盗賊<lb/>
　本王臣正<graphic n="KR1357" url="https://raw.githubusercontent.com/kanripo/KR-Gaiji/master/images/KR1357.png" mimeType="image/png"/>括汾陽論奏大意<lb/>
丹桂風霜急青梧日夜彫由來强幹地未有不<lb/>
臣朝受鉞親賢往卑宮制詔遙終依古封建豈<lb/>
獨聽簫韶<lb/>
　初房琯建分鎭討賊之議詔曰令元子北略<lb/>
　朔方命諸王分守重鎭詔下遠近相慶咸思<lb/>
<pb n="KR4f0010_SBCK_107-11b"/>
　效忠於興復祿山撫膺曰吾不得天下矣肅<lb/>
　宗卽位惡琯貶之用其諸子統師然皆不出<lb/>
　京師遙制而巳廣德初宗藩削弱藩鎭不臣<lb/>
　公追歎朝廷不用琯議失强幹弱支之義而<lb/>
　有事則倉卒以親賢授鉞也丹桂言王室靑<lb/>
　梧喻宗藩也卑宮制詔卽天寶十五載七月<lb/>
　丁卯制置天下之詔也謂其分封諸王如禹<lb/>
　之與子故以卑宮言之壯逰詩禹功亦命子<lb/>
　此其證也落句言不依古封建而欲坐聽簫<lb/>
　韶不可得也公之冒死救琯豈獨以交友之<lb/>
<pb n="KR4f0010_SBCK_107-12a"/>
　故哉<lb/>
胡滅人還亂兵殘將自疑登壇名絶假執玉<hi>一作報主</hi>
爾何遅領郡輒無色之官皆有詞願聞哀痛詔<lb/>
端拱問瘡痍<lb/>
李肇國史𥙷開元巳前有事于外則命使臣<lb/>
　否則止自置八節度十採訪始有坐而爲使<lb/>
　其後名號益廣大抵生於置兵盛於專利普<lb/>
　於銜命于是爲使則重爲官則輕故天寶末<lb/>
　佩印有至四十者大曆中請俸有至千貫者<lb/>
　宦官内外悉屬之使舊爲權臣所管州縣所<lb/>
<pb n="KR4f0010_SBCK_107-12b"/>
　理今屬中人者有之此詩曰登壇名絶假謂<lb/>
　諸將兼官太多所謂坐而爲使也領郡輒無<lb/>
　色州郡皆權臣所管不能自達故曰無色也<lb/>
　之官皆有詞所謂爲使則重爲官則輕也送<lb/>
　陵州路使君詩云王室比多難高官皆武臣<lb/>
　與此詩正相發明注引東坡語謂唐郡縣多<lb/>
　不得人由重内輕外者此天寶以前事以言<lb/>
　乎廣德之時則迂矣<lb/>
　　送元二適江左<lb/>
　劉會孟夲公自注元結也　考顏魯公墓碑<lb/>
<pb n="KR4f0010_SBCK_107-13a"/>
　及次山集代宗時以著作郞退居樊上未嘗<lb/>
　至蜀廣德元年授道州刺史未嘗適江左次<lb/>
　山舂陵行及廣德二年道州謝上表時月皆<lb/>
　可據所謂元二者必非結也宋刻善本亦無<lb/>
　此六字<lb/>
　　閬州别房太尉墓<lb/>
對棊陪謝傅把劒覔徐君<lb/>
　琯爲宰相聽董庭蘭彈琴以招物議此詩以<lb/>
　謝傅圍棊爲比圍棊無損於謝傅則聽琴何<lb/>
　損於太尉乎語出回䕶而不失大體可謂微<lb/>
<pb n="KR4f0010_SBCK_107-13b"/>
　婉矣劉禹錫和李德𥙿房公舊竹亭詩尚有<lb/>
　松閒露永無棊下塵<lb/>
　　太子張舍人遺織成褥段<lb/>
客從西北來遺我翠織成開緘風濤涌中有掉<lb/>
尾鯨逶迤羅水族瑣細不足名客云充君褥承<lb/>
君終讌榮空堂魑魅走高枕形神淸領客珍重<lb/>
意顧我非公卿留之懼不祥施之混柴荆服飾<lb/>
定尊卑大哉萬古程今我一賤老䄈褐更無營<lb/>
煌煌珠宮物寢處禍所嬰歎息當路子干戈尚<lb/>
縱橫掌握有權柄衣馬自肥輕李鼎死岐陽實<lb/>
<pb n="KR4f0010_SBCK_107-14a"/>
以驕貴盈來瑱賜自盡氣豪實阻兵皆聞黃金<lb/>
多坐見悔吝生柰何田舍翁受此厚貺情錦鯨<lb/>
卷還客始覺心和平振我麤席塵媿客茹藜羮<lb/>
唐國史𥙷嚴武少以强俊知名及卒其母曰<lb/>
　吾知免官婢矣史稱其累年在蜀肆志逞欲<lb/>
恣行猛政窮極奢靡賞賜無度公是時在武<lb/>
幕中故借此諷諭明僭服之不祥數奢淫之<lb/>
　召禍至舉李鼎來瑱以深戒之朋友責善之<lb/>
　道可謂至矣不然辭一織成之遺而侈談殺<lb/>
　身自盡之禍不疾而呻豈詩人之義乎<lb/>
<pb n="KR4f0010_SBCK_107-14b"/>
</p>
<p>
牧齋初學集卷第一百七<lb/>
</p>
<p>
</p>
  </div>
</body>
</text>
</TEI>
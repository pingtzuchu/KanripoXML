<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_018-1a"/>
牧齋初學集卷第十八<lb/>
　東山詩集一<hi>起庚辰十一月盡十四年辛巳三月</hi>
　　庚辰仲冬河東君至止半野堂有長句之<lb/>
　　贈次韻奉答<lb/>
文君放誕想流風臉際眉閒訝許同枉自夢刀<lb/>
思燕婉還將摶土問鴻濛<hi>太白樂府詩云女媧戲黃土團作下愚人</hi>
<hi>散作六合閒濛濛若沙塵</hi>霑花丈室何曾染折柳章臺也自<lb/>
雄但似王昌消息好履箱擎了便相從<hi>河中之水歌云</hi>
<hi>平頭奴子擎履箱</hi>
　　　半野堂初贈詩　河東柳是字如是<lb/>
<pb n="KR4f0010_SBCK_018-1b"/>
　聲名眞似漢扶風妙理玄規更不同一室茶<lb/>
　香開澹黯千行墨妙破㝠濛竺西甁拂因緣<lb/>
　在江左風流物論雄今日沾沾誠御李東山<lb/>
　蔥嶺莫辭從<hi>集名東山取此詩句也</hi>
　　　次韻　程嘉燧<lb/>
　居然林下有家風誰謂千金一笑同杯近仙<lb/>
　源花㶑㶑<hi>半野堂近桃源礀故云</hi>雲來神峽雨濛濛彈<lb/>
　絲吹竹吟偏好抉石錐沙畫更雄詩酒已無<lb/>
　驅使分熏鑪茗盌得相從<lb/>
　　冬日泛舟有贈<lb/>
<pb n="KR4f0010_SBCK_018-2a"/>
冰心玉色正含愁寒日多情炤柂樓萬里何當<lb/>
乘小艇五湖巳許辦扁舟每臨靑鏡憎紅粉莫<lb/>
爲朱顏歎白頭苦愛赤闌橋畔柳探春仍放舊<lb/>
風流<lb/>
　　次日疉前韻再贈<lb/>
新詩吟罷半凝愁斜日當風似倚樓爭得三年<lb/>
才一笑可憐今日與同舟輕車漫憶西陵路斗<lb/>
酒休論溝水頭還勝客兒乘素舸迢迢明月詠<lb/>
緣流<lb/>
　　　次韻奉答　河東<hi>以後詩竝附見</hi>
<pb n="KR4f0010_SBCK_018-2b"/>
　誰家樂府唱無愁望斷浮雲西北樓漢珮敢<lb/>
　同神女贈越歌聊感鄂君舟春前柳欲窺靑<lb/>
　眼雪裏山應想白頭莫爲盧家怨銀漢年年<lb/>
　河水向東流<lb/>
　　　次韻　嘉燧<lb/>
　蚤聞南國翠娥愁曾見書飛故國樓遠客寒<lb/>
　天須秉燭美人淸夜恰同舟玉臺傳得詩千<lb/>
　首金管吹來坐兩頭從此煙波好乗興萬山<lb/>
　春雪五湖流<lb/>
　　寒夕文讌再疉前韻是日我聞室落成<lb/>
<pb n="KR4f0010_SBCK_018-3a"/>
淸尊細雨不知愁鶴引遥空鳳下樓紅燭恍如<lb/>
花月夜綠窻還似木蘭舟曲中楊柳齊舒眼詩<lb/>
裏芙蓉亦竝頭<hi>河東新賦竝頭蓮詩</hi>今夕梅䰟共誰語任<lb/>
他疎影蘸寒流<hi>河東寒柳詞云待約箇梅䰟黃昬月淡與伊深憐低語</hi>
　　　半野堂夜集惜別　嘉燧<lb/>
　何處珠簾擁莫愁笛床歌席近書樓金鑪銀<lb/>
　燭平原酒遠浦寒星剡曲舟望裏靑山仍北<lb/>
　郭行時溝水向東頭老懷不爲生離苦雙淚<lb/>
　無端只自流<lb/>
　　冬至日感述示孫愛<lb/>
<pb n="KR4f0010_SBCK_018-3b"/>
鄕人重亞歲羔黍薦履長婦女獻履襪兒孫備<lb/>
蒸嘗自我失慈母於今八星霜四載哭苫塊兩<lb/>
年繫鋃璫歸來守丙舍尚未拜影堂豈不想愾<lb/>
歎何忍覩容光怦怦杵撞胸戚戚刀倳腸泣下<lb/>
誰能啜悲來不可詳創鉅痛愈遲蹢躅還回翔<lb/>
再拜强自割遣汝代祼將庸敢怠顧饗聊以貰<lb/>
毁傷有故則使人禮不廢舊坊昔者晉二鍾起<lb/>
宅千萬强荀朂負宿憾濳往畫門堂須眉儼太<lb/>
傅衣冠坐堂皇入門大感慟終令此宅荒桮棬<lb/>
痛口澤蓼莪廢篇章我雖慙古賢終慕詎敢忘<lb/>
<pb n="KR4f0010_SBCK_018-4a"/>
我昔晚生子視汝如圭璋汝之老祖母襁葆親<lb/>
扶將兒饑午不食兒啼夜徬徨我年逾五十猶<lb/>
在阿母旁與汝共乳哺與汝同袴襠母慈如負<lb/>
債再世方了償名汝曰孫愛所以志不忘阿母<lb/>
彌留時汝頭才及床今日拜家廟巳能整襟裳<lb/>
㓜者長駸駸老者逝茫茫哀哉阿母墳宿草兼<lb/>
白楊我生長顑頷于世靡短長仕宦三十年但<lb/>
餘書滿牀儘可與汝讀俾汝無靣牆濟濟造門<lb/>
士學問多老蒼文筆規歐蘇風雅論三唐汝如<lb/>
念阿母夙夜勉就將落實咀其華誰能禁翺翔<lb/>
<pb n="KR4f0010_SBCK_018-4b"/>
我衰不足學師友咸激卬孝友慕慈水<hi>慈水謂馮爾賡</hi>
<hi>兄弟也</hi>忠壯企高陽應山與臨邑<hi>臨邑故大司馬王公和仲</hi>風<lb/>
義何雷硠人生不矜奮百歲空黍蝗朂哉男兒<lb/>
志無愧弟子行今朝日南至緹幔灰低昂願汝<lb/>
崇陽德排隂自開張陽生象敦復閉關養微芒<lb/>
戒汝勿凌躁一線隨日長年至人古老歲晏天<lb/>
滄浪嗟我至下心祝汝小歲觴何不如杜陵有<lb/>
作成一囊何不效阿宜一月讀一箱卓哉杜牧<lb/>
詩苦語箴膏肓汝其日三復書紳庶子張<lb/>
　　迎春日偕河東君泛舟東郊作<lb/>
<pb n="KR4f0010_SBCK_018-5a"/>
罨畵山城畵舫開春人春日探春來簾前宿暈<lb/>
猶眠柳鏡裏新粧欲笑梅花信早隨簪髩發歲<lb/>
華徐逐蕩舟回綠尊紅燭殘年事傳語東風莫<lb/>
漫催<lb/>
　　河東君春日詩有夢裡愁端之句憐其作<lb/>
　　憔悴之語聊廣其意<lb/>
芳顏淑景思漫漫南國何人更倚闌巳借鉛華<lb/>
催曙色更裁紅碧助春盤早梅半靣留殘臘新<lb/>
柳全身耐曉寒從此風光長九十莫將花月等<lb/>
閒看<lb/>
<pb n="KR4f0010_SBCK_018-5b"/>
　　　春日我聞室作<lb/>
　裁紅暈碧淚漫漫南國春來正薄寒此去柳<lb/>
　花如夢裡向來煙月是愁端畵堂消息何人<lb/>
　曉翠帳容顏獨自看珍重君家蘭桂室東風<lb/>
　取次一憑闌<lb/>
　　除夕山莊探梅口占報河東君<lb/>
數日西山踏早梅東風昨夜斬新開停車未許<lb/>
傾杯酒走馬先須報鏡臺冷繠正宜簾閣笑繁<lb/>
花還仗剪刀催衫襠攜得寒香在飄瞥從君嗅<lb/>
一回<lb/>
<pb n="KR4f0010_SBCK_018-6a"/>
　　庚辰除夜偕河東君守歲我聞室中<lb/>
除夜無如此夜良合尊促席餞流光深深簾幙<lb/>
殘年火小小房櫳滿院香雪色霏微侵白髪燭<lb/>
花依約戀紅粧知君守歲多佳思欲進椒花頌<lb/>
幾行<lb/>
　　　次韻<lb/>
　合尊餞歲羨辰良綺席羅帷罨曙光小院圍<lb/>
　爐如白晝兩人隱几自焚香縈窻急雪催殘<lb/>
　漏炤室華鐙促豔粧明日珠簾侵曉卷鴛鴦<lb/>
　羅列已成行<lb/>
<pb n="KR4f0010_SBCK_018-6b"/>
　　辛巳元日<lb/>
新年轉自惜年芳茗椀薰爐殢曲房雪裏白頭<lb/>
看髩髮風前翠袖見容光官梅一樹催人老宮<lb/>
柳三眠引我狂西蹟藍輿南浦櫂春來只爲兩<lb/>
人忙<lb/>
　　　元日次韻<lb/>
　蘪蕪新葉報芬芳彩鳳和鸞戲紫房已覺綺<lb/>
　窻廻淑氣還憑靑鏡綰流光參差旅髩從花<lb/>
　妬錯莫春風爲柳狂料理香車幷畵檝翻鶯<lb/>
　度鷰信他忙<lb/>
<pb n="KR4f0010_SBCK_018-7a"/>
　　新正二日偕河東君過拂水山莊梅花半<lb/>
　　開春條乍放喜而有作<lb/>
東風吹水碧於苔柳靨梅䰟取次廻爲有香車<lb/>
今日到儘敎玉笛一時催萬條綽約和腰瘦數<lb/>
朶芳華約髩來最是春人愛春節詠花攀樹故<lb/>
徘徊<lb/>
　　上元夜泊舟虎丘西溪小飮沈璧甫齋中<lb/>
西丘小築省諠闐微雪疎簾鑪火前玉女共依<lb/>
方丈室金床仍見雨花天寒輕人靣如春淺曲<lb/>
轉簫聲竝月圓明日吳城傳好事千門誰不避<lb/>
<pb n="KR4f0010_SBCK_018-7b"/>
芳姸<lb/>
　　　次韻<lb/>
　絃管聲停笑語闐淸尊促席小闌前已疑月<lb/>
　避張燈夜更似花輸舞雪天玉繠禁春如我<lb/>
　瘦銀缸當夕爲君圓新詩穠豔催桃李行雨<lb/>
　流風莫妬姸<lb/>
　　次韻示河東君<lb/>
三市從他車馬闐焚枯笑語紙窻前晚粧素袖<lb/>
張燈候薄病輕寒禁酒天梅繠放春何處好燭<lb/>
花如月向人圓新詩恰似初楊柳邀勒東風與<lb/>
<pb n="KR4f0010_SBCK_018-8a"/>
鬭姸<lb/>
　　有美一百韻晦日鴛湖舟中作<lb/>
有美生南國淸芬翰墨傳河東論氏族天上問<lb/>
星躔漢殿三眠貴吳宮萬縷連星榆長歷落月<lb/>
桂竝蹁躚鬱鬱崑山畔靑靑谷水[田*耎]託根來淨<lb/>
域移植自芳年生小爲嬌女容華及麗娟詩哦<lb/>
應口答書讀等身便緗帙攻文選綈囊貫史編<lb/>
摛詞徵綺合記事見珠聮八代觀升降三唐辨<lb/>
泝沿盡窺羽陵蠧旁及諾臯儇花草矜芟擷蟲<lb/>
魚喜注箋部居分甲乙讎正雜丹鉛餘曲廻風<lb/>
<pb n="KR4f0010_SBCK_018-8b"/>
後新粧落月前蘭膏燈燭繼翠羽筆床縣博士<lb/>
慙厨簏兒童愧刻鐫瑶光朝孕碧玉氣夜生玄<lb/>
隴水應連類唐山可及肩織縑詩自好擣素賦<lb/>
尤賢錦上文回復盤中字蜿蜒淸詞嘗滿篋新<lb/>
製每連篇芍藥翻風艷芙蓉出水鮮頌椒良不<lb/>
沗詠樹亦何愆文賦傳鄕國詞章述祖先採蘋<lb/>
新藻麗種柳舊風煙字脚元和様文心樂曲騈<lb/>
千番雲母紙小幅浣花牋吟詠朱樓遍封題赤<lb/>
牘遄流風殊放誕被敎異嬋娟度曲窮分刌當<lb/>
歌妙折旋吹簫嬴女得協律李家專畵奪丹靑<lb/>
<pb n="KR4f0010_SBCK_018-9a"/>
妙琴知斷續絃細腰宜　鞠弱骨稱鞦韆天爲<lb/>
投壺笑人從爭博癲修眉紆遠翠薄髩妥鳴蟬<lb/>
向月衣方空當風帶旋穿行塵嘗寂寂屐齒自<lb/>
姍姍舞袖嫌纓拂弓鞋笑足纏盈盈還妬影的<lb/>
的會移姸妙麗傾城國塵埃落市廛眞堪陳甲<lb/>
帳還儗畫甘泉楊柳嗟扳折蘪蕪惜棄捐西家<lb/>
殊婉約北里正諠闐豪貴爭除道兒郞學墜鞭<lb/>
迎車千錦帳輸靣一金錢<hi>勾踐獻西施於吳王夫差幸之每入市人</hi>
<hi>願見者先輸金錢一文見孫奭孟子疏</hi>百兩門闌咽三刀夢寐羶<lb/>
蘇堤渾倒踏黟水欲平塡皎潔火中玉芬芳泥<lb/>
<pb n="KR4f0010_SBCK_018-9b"/>
裏蓮閉門如入道沈醉欲逃禪未許千金買何<lb/>
當一笑嫣釘心從作惡唾靣可除㾓蜂蝶行隨<lb/>
遶金珠却載還勒名雕琬琰換骨飮珉瓀枉自<lb/>
求蒲葦徒勞卜筳篿軒車聞至止雜珮意茫然<lb/>
錯莫翻如許追陪果有焉初疑渡河駕復似泛<lb/>
湖舩搒栧歌心說中流笑語婘江淵風颯沓雒<lb/>
浦水潺湲疎影新詞麗忘憂别館偏華筵開玳<lb/>
瑁綺席豔神僊銀燭光三五金尊價十千蠟花<lb/>
催兔育鼉鼓促烏遷法曲煩聲奏哀箏促柱宣<lb/>
步摇窺宋玉條脫贈羊權點筆餘香粉繙書雜<lb/>
<pb n="KR4f0010_SBCK_018-10a"/>
翠鈿綠窻和月掩紅燭帶花搴菡萏歡初合臯<lb/>
蘇痗巳蠲凝明嗔亦好溶漾坐堪憐薄病如中<lb/>
酒輕寒未折綿淸愁長約略微笑與遷延茗火<lb/>
閒房活爐香小院全日高慵未起月出皎難眠<lb/>
授色偏含睇藏<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>互握拳屛圍燈焰直坐促笑<lb/>
聲圓朔氣除簾箔流光度毳氊相將行樂地共<lb/>
趂討春天未索梅花笑徒聞火樹燃半塘春漠<lb/>
漠西寺草芊芊南浦䰟何黯東山約已堅自應<lb/>
隨李白敢儗伴伶玄密意容挑卓微詞托感甄<lb/>
楊枝今婉孌桃葉昔因緣灞岸偏縈别章臺易<lb/>
<pb n="KR4f0010_SBCK_018-10b"/>
惹顚娉婷臨廣陌婀娜點晴川眉憮誰堪畵腰<lb/>
纖孰與擩藏鴉休菴藹拂馬莫纏綿絮怕粘泥<lb/>
重花憂放雪蔫芳塵和藥減春病共愁煎目逆<lb/>
歸巢燕心傷叫樹鵑惜衣鶯睍睆䕶粉蝶翩翾<lb/>
攜手期弦望沈吟念陌阡蹔㳺非契闊小别正<lb/>
流連卽席留詩苦當杯出涕泫茸城車轣轆鴛<lb/>
浦櫂夤緣去水廻香篆歸帆激矢弦寄憂分悄<lb/>
悄贈淚裹漣漣迎汝雙安槳愁予獨扣舷從今<lb/>
吳搒夢昔昔在君邊<lb/>
　　　鴛湖舟中送牧翁之新安<lb/>
<pb n="KR4f0010_SBCK_018-11a"/>
夢裏招招畫舫催鴛湖鴛翼若爲開此時對<lb/>
月虛琴水何處看雲過鈎臺惜别已同鶯久<lb/>
　駐銜知應有鷰重來祇憐不得因風去飄拂<lb/>
征衫比落梅<lb/>
　　棲水訪卓去病<lb/>
一官落薄賦歸來華髪蕭騷棲水隈陶令門前<lb/>
惟綠柳江淹宅畔只靑苔三閒老屋談經座兩<lb/>
版荆扉避債臺贏得他時靑史在儒林廉吏竝<lb/>
崔嵬<lb/>
　　夜集胡休復庶嘗故第<lb/>
<pb n="KR4f0010_SBCK_018-11b"/>
第宅蕭條不稱春空堂寂寂網蛛塵惟餘寡婦<lb/>
持門戸更倩窮交作主賔<hi>休復無子去病代爲主人</hi>燈火共<lb/>
憐長夜客屐聲猶憶下樓人廿年舊事東風裏<lb/>
梁燕歸來又一巡<lb/>
　　西溪永興寺看綠蕚梅有懷梅二株蟉虯<lb/>
　　可愛是馮祭酒手植<lb/>
略彴緣溪一徑斜寒梅偏占老僧家共憐祭酒<lb/>
風流在未惜看花道路賖繞樹繁英團小閣廻<lb/>
舟玉雪漾晴沙道人未醒羅浮夢正憶新粧蕚<lb/>
綠華<lb/>
<pb n="KR4f0010_SBCK_018-12a"/>
　　二月九日再過永興看梅梅花爛發髣髴<lb/>
　　有懷適吾家仲芳以畵冊索題遂作短歌<lb/>
　　書於紙尾<lb/>
西溪梅花千萬樹低亞凝香塞行路永興兩樹<lb/>
最綽約素豔孤榮自相顧飄黃拂綠傍香樓春<lb/>
寒日暮含淸愁依然翠袖修林裏遥憶美人溪<lb/>
水頭徙倚沈吟正愁絶見君畫冊思飄瞥開懷<lb/>
落落生雲山觸眼紛紛綴香雪羨君畫高神亦<lb/>
閒趣在蒼茫近遠閒仲圭殘墨潑武水子久粉<lb/>
本留虞山我將梅花比君畵月地雲堦吐光怪<lb/>
<pb n="KR4f0010_SBCK_018-12b"/>
乞君揮灑墨汁餘向我蕭閒草堂挂草堂深柳<lb/>
淨無塵淡墨疎窻會賞眞還將玉雪橫斜意舉<lb/>
似淩風却月人<lb/>
　　西溪鄭庵爲濟舟長老題壁<lb/>
老僧能具四威儀稽首雲棲是本師頻炷香燈<lb/>
頻埽地不拈佛法不談詩落梅風裡經聲遠修<lb/>
竹隂中𣑽響遲飯罷松窻重回首夕陽花塢下<lb/>
山時<lb/>
　　西溪湖水看梅贈吳仁和<lb/>
湖水尋梅共扣舷兒童齊指令君賢皎如疎影<lb/>
<pb n="KR4f0010_SBCK_018-13a"/>
通斜月瑩比繁英濯曉煙晴昊早看幽谷變寒<lb/>
香偏借一枝傳西湖花竝河陽縣爭似西溪萬<lb/>
樹姸<lb/>
　　橫山汪氏書樓<lb/>
人言此地是琴臺小院題詩閟綠苔糚閣正臨<lb/>
流水曲鏡奩偏向遠山開印餘屐齒生芳草行<lb/>
處香塵度早梅日暮碧雲殊有意故應曾伴美<lb/>
人來<lb/>
　　二月十二春分日橫山晚歸作<lb/>
杏園邨店酒旗新度竹穿林踏好春南浦舟中<lb/>
<pb n="KR4f0010_SBCK_018-13b"/>
曾計日西溪樓下又經旬殘梅糝雪飄香粉新<lb/>
柳含風瀁麴塵最是花朝幷春半與君遥夜共<lb/>
芳辰<lb/>
　　橫山題江道闇蝶庵<lb/>
疏丘架壑置柴關冡筆巢書斷往還盡攬煙巒<lb/>
歸几上不敎雲物到人閒蕭疎屋宇松頭石峭<lb/>
蒨風期竹外山莫殢蝶庵成蝶夢似君龍臥未<lb/>
應閒<lb/>
　　餘杭道中望天目山<lb/>
東西天目兩峯垂曾與高人約采芝<hi>故憨山大師王孟夙</hi>
<pb n="KR4f0010_SBCK_018-14a"/>
<hi>朱白民</hi>人世但餘靑嶂在此生空有白雲期雪中<lb/>
樵徑流泉記雨外禪燈去鳥知舊事撞胷如水<lb/>
碓停車惆悵立多時<lb/>
　　發於濳簡昌化方明府<lb/>
餘杭西去盡山城攫樹奔泉處處生雙目地形<lb/>
垂乳下一枝天柱入雲平溪因碓激春撞勢石<lb/>
與車爭犖确聲借得坡公詩贈汝亂山深處長<lb/>
官淸<lb/>
　　陌上花樂府三首東坡記吳越王妃事也<lb/>
　　臨安道中感而和之和其詞而反其意以<lb/>
<pb n="KR4f0010_SBCK_018-14b"/>
　　有寄焉<lb/>
陌上花開正掩扉茸城草綠雉媒肥狂夫不合<lb/>
堂堂去小婦翻歌緩緩歸<lb/>
　　其二<lb/>
陌上花開鷰子飛柳條初撲麴塵衣請看石鏡<lb/>
明明在忍撇粧臺緩緩歸<lb/>
　　其三<lb/>
陌上花開音信稀暗將紅淚裹春衣花開容易<lb/>
紛紛落春煖休敎緩緩歸<lb/>
　　　奉和陌上花<lb/>
<pb n="KR4f0010_SBCK_018-15a"/>
　陌上花開炤版扉鴛湖水漲綠波肥班騅雪<lb/>
後遲遲去油壁風前緩緩歸<lb/>
　　　其二<lb/>
　陌上花開一片飛還留片片點郎衣雲山好<lb/>
處亭亭去風月佳時緩緩歸<lb/>
　　　其三<lb/>
　陌上花開花信稀楝花風煖颺羅衣殘花和<lb/>
夢垂垂謝弱柳如人緩緩歸<lb/>
　　響雪閣<hi>新安商山</hi>
綺窻阿閣赤山湄想像憑闌點筆時簾捲春波<lb/>
<pb n="KR4f0010_SBCK_018-15b"/>
塵寂寂歌傳石瀨響遲遲淸齋每憶桃花米素<lb/>
扇爭題楊柳詞日夕汀洲聊騁望澧蘭沅芷正<lb/>
相思<lb/>
　　登齊雲巖四首<lb/>
　　二月晦日循桃花礀歷虎巖觀眞珠泉抵<lb/>
　　天門宿榔梅菴<lb/>
梯廻磴複躡雲根白岳居然配極尊地折井幹<lb/>
窺帝座厓剜屋霤啓天門累空重甗排松障界<lb/>
壁飛流破蘚㾗石室水池何處所桃花礀底是<lb/>
仙源<lb/>
<pb n="KR4f0010_SBCK_018-16a"/>
　　三月朔日謁玄天太素宮是　世廟禖祀<lb/>
　　所建<lb/>
先帝祈年肹蠁聞紫壇降節正氤氲金莖上直<lb/>
虛危位銀牓親書天地文東海幾經龍漢刼北<lb/>
宮長列羽林軍綠章祕祝無多語願指靈旗蕩<lb/>
祲氛<lb/>
　　繇天門登文昌閣望五老三姑獨聳諸峯<lb/>
　　巖欲游石橋巖未果<lb/>
平臨雲氣俯崔嵬黟水黃山一抹開近巘紆煙<lb/>
留翠駐遥峯排浪湧靑廻嵌空隂壑生竽籟太<lb/>
<pb n="KR4f0010_SBCK_018-16b"/>
古陽厓閟蘚苔咫尺石橋成異境靑鞵應自笑<lb/>
空來<lb/>
　　宮之右有桃源洞天壁閒有故揚州太守<lb/>
　　劉鐸訪張躐蹋詩版<lb/>
别館玄都小洞天劉郞詩版尚依然曾聞魯國<lb/>
爲兵解又恐嵇康未學仙流水落花看小刼兔<lb/>
葵鷰麥記前緣留題聊示桃源叟遇問津人莫<lb/>
漫傳<lb/>
牧齋初學集卷第十八<lb/>
</p>
<p>
</p>
  </div>
</body>
</text>
</TEI>
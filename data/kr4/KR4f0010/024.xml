<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_024-1a"/>
牧齋初學集卷第二十四<lb/>
　雜文四<lb/>
　　嚮言下<hi>十五首</hi>
○唐之方鎭始於肅宗夾河五十餘州更立迭<lb/>
奪或服或叛遂與唐相終始當安史之後河北<lb/>
巳非唐有名爲方鎭實則覊縻元稹所謂五紀<lb/>
四宗容受隱忍豈得已哉李綱於靖康建議以<lb/>
爲唐之藩衞拱衞京師雖屢有變卒賴其力今<lb/>
莫若以太原眞定中山河閒建爲藩鎭擇帥付<lb/>
之許以世襲收租賦以養將士習戰陣以資聲<lb/>
<pb n="KR4f0010_SBCK_024-1b"/>
援金人何能深入又滄州與營平相直隔黃河<lb/>
下流及小海其勢易以侵犯宜分濵棣德博建<lb/>
橫海軍一道如諸鎭之例則帝都有藩籬之固<lb/>
矣宰執不可建橫海一軍以安撫使總之而藩<lb/>
鎭之議寢金自貞祐遷汴河北土人往往團結<lb/>
爲兵或爲羣盜苗道潤詣南京求官封宰相難<lb/>
其事王擴曰道潤得衆有功因而封之使自爲<lb/>
守策之上也今不許彼負其衆何所不可爲於<lb/>
是除道潤同知順天府軍節度使事遷中都路<lb/>
經略使前後撫定五十餘城道潤死靖安民代<lb/>
<pb n="KR4f0010_SBCK_024-2a"/>
領其衆是後乃封建矣興定三年太原不守河<lb/>
北州縣不能自立議者以爲宋人以虛名致李<lb/>
全遂有山東實地苟能統衆守土雖三公亦何<lb/>
惜焉於是乃封滄海河閒恒山高陽易水晉陽<lb/>
平陽上黨東莒爲九公集創殘餓羸之餘以遏<lb/>
方張之敵上黨提孤軍闢府馬武以七州北捍<lb/>
者十二年恒山中叛復歸終始十八年元不能<lb/>
以一口吞河北金慬存而後亡者封建之力也<lb/>
房琯建分鎭討賊之議詔下祿山撫膺曰吾不<lb/>
得天下矣謀國者制置天下猶奕棋然從房琯<lb/>
<pb n="KR4f0010_SBCK_024-2b"/>
之議可以救全局從王擴之議可以收殘局如<lb/>
其不然未有不推枰歛手坐視其全輸者也<lb/>
○巳已之役徐珵唱南遷之議得于謙而後定<lb/>
雖然東漢南唐及金源以遷而亡唐以遷而存<lb/>
西晉之與北宋又以不遷而亡固未可以同日<lb/>
語也周馥覩羣賊孔熾雒陽孤危乃建策迎天<lb/>
子遷都壽春上書曰方今王都鏧乏不可久居<lb/>
河朔蕭條崤凾險澁宛都屢敗江漢多虞于今<lb/>
平夷東南爲愈淮揚之地北阻塗山南抗靈嶽<lb/>
名川四帶有重險之固是以楚人東遷遂宅壽<lb/>
<pb n="KR4f0010_SBCK_024-3a"/>
春徐邳東海亦足戍禦未若相土遷宅以享永<lb/>
祚靖康時孫覿奏曰侍御史胡舜陟奏乞遷都<lb/>
詳味其言蓋謀臣議士先見之明爲宗廟社稷<lb/>
萬全之計夷狄以百戰百勝虎狼之師進無禦<lb/>
其前退無躡其後乃欲禱祠鬼神尊信妖妄使<lb/>
萬乗之尊端坐九重以須其來危孰甚焉張叔<lb/>
夜亦請駐蹕襄陽改作南京以圖恢復馥與舜<lb/>
陟之請不得行而京師皆旋陷晉史以謂違左<lb/>
衽於伊川建右社於淮服據方城之險藉全楚<lb/>
之資簡練吳越之兵漕引淮海之粟縱未能祈<lb/>
<pb n="KR4f0010_SBCK_024-3b"/>
天永命猶足以紓難緩亡痛乎其言之也嗚呼<lb/>
國家無事則不當遷事急則不能遷子產有言<lb/>
曰吾不足以定遷矣上無涉河之君下無謀寢<lb/>
之臣而可以輕言定遷也哉蔿賈曰我能往寇<lb/>
亦能往李綱曰陛下捨此而去如龍脫於淵車<lb/>
駕朝發而都城夕亂此謀國之大誼不可易也<lb/>
○漢之匈奴唐之回紇吐蕃皆與金元異金元<lb/>
者千古夷狄之變局也今之逆奴不獨異於漢<lb/>
唐亦與蒙古異惟宋之於金人其局勢略相似<lb/>
良醫之治病必視其病證何如按古方以療新<lb/>
<pb n="KR4f0010_SBCK_024-4a"/>
病雖有危證惡疾可得而除也李綱曰金寇請<lb/>
和必有邀求稱尊號一也歸降人二也增歲幣<lb/>
三也求犒師四也割疆土五也邀求之法不出<lb/>
五者五者之中最難許者稱尊號割疆土二事<lb/>
而彼必以此邀我當宣政初趙良嗣郭藥師議<lb/>
攻燕之日女眞巳稱大金皇帝與大宋比肩矣<lb/>
稱之如契丹故事誠不足惜奴兒干都司一小<lb/>
酋長王杲伏誅之後孤豚腐鼠爲寧遠家奴隷<lb/>
一旦稱憨稱帝儼然以南北朝待我無已而主<lb/>
盟爭長自踰短垣誰能禁之使命往來邀以稱<lb/>
<pb n="KR4f0010_SBCK_024-4b"/>
臣拜舞少不如意借爲兵端此必至之勢也宋<lb/>
之約攻燕也阿骨打許以燕雲兩路歸宋宋借<lb/>
其力以取之已而有張覺背約之事授之以詞<lb/>
割地請和猶有說也奴狡焉啓疆尺地一民莫<lb/>
非王土而信其嫚書畫遼爲界疆埸之事一彼<lb/>
一此更進於此何以待之种師道謂李邦彥曰<lb/>
某在西土不知京城堅高如此備禦如此不知<lb/>
何事便講和公不習武事豈不聞往古戰守乎<lb/>
又曰公等國之大臣腰下金帶自不能守以與<lb/>
虜人若虜人要公等首級如何明日金使來其<lb/>
<pb n="KR4f0010_SBCK_024-5a"/>
禮稍絀上顧師道笑曰彼畏卿故也當此時綱<lb/>
與師道猶能抗方張之虜阻城下之盟而況於<lb/>
今日乎嗚呼危症惡疾國家之所時有古方具<lb/>
在醫國之手非乏也人主之不按而求之者何<lb/>
也<lb/>
○高駢之表僖宗曰賢才在野憸人滿朝戮賣<lb/>
官鬻爵之輩徵鯁直公正之臣尅復宮闕莫尚<lb/>
於斯若此時謗誹忠臣沈埋烈士匡復宗社未<lb/>
見有期騈之譏切人主至以子嬰更始軹道刮<lb/>
席爲此無禮於其君至矣而其言未可盡非也<lb/>
<pb n="KR4f0010_SBCK_024-5b"/>
史稱南衙北司互相矛楯小人䜛勝君子道消<lb/>
巢之起也人士從而附之馳檄論列指目朝政<lb/>
皆不逞者之詞也嗚呼豈不痛哉皇甫規曰臣<lb/>
窮居諸軍之中坐觀羣將已數十年自鳥鼠至<lb/>
於東岱其病一也力求猛敵不如清平勤明吳<lb/>
孫未若奉法前變未遠臣誠戚之又曰自永初<lb/>
以來將出不少覆軍有五動資巨億有旋車完<lb/>
封寫之權門而名成功立厚加爵封繇此觀之<lb/>
權倖在朝九流濁亂旣資盜賊之口實又掣將<lb/>
帥之手足國之不亡者幸也裴度之論討賊曰<lb/>
<pb n="KR4f0010_SBCK_024-6a"/>
若朝中姦臣盡去則河朔逆賊不討而自平若<lb/>
朝中姦臣尚在則逆賊縱平無益郭子儀之論<lb/>
遷都曰明明天子躬儉節用茍能黜素飱之吏<lb/>
去冗食之官抑竪刁易牙之權任蘧瑗史魚之<lb/>
直則黎元自理寇盜自平中興之功旬月可冀<lb/>
嗚呼高駢狼籍亂臣不足言也度與子儀終唐<lb/>
之世將相宗臣二人而已矣而其言可以漫置<lb/>
不省乎<lb/>
○王莽時四方饑寒窮愁起爲盜賊稍稍羣聚<lb/>
嘗思歲熟得歸鄕里衆雖萬數亶稱巨人從事<lb/>
<pb n="KR4f0010_SBCK_024-6b"/>
三老祭酒不敢掠有城邑翼平連率田況上言<lb/>
宜急選牧尹以下明其賞罰收合離鄕小國無<lb/>
城郭者徙其老弱置大城中積藏榖食幷力固<lb/>
守賊來攻城則不能下所過無食埶不得羣聚<lb/>
如此招之必降擊之必滅今復多出將軍郡縣<lb/>
苦之反甚於賊宜盡徵還乗傳諸使者以休息<lb/>
郡縣委任臣以二州盜賊必平定之此天啓末<lb/>
年流賊初起時事也而今非其時矣黃巢自淮<lb/>
南僞降之後南陷湖湘猶以士衆烏合欲據交<lb/>
廣爲巢穴坐邀朝命巳而北渡長淮縱橫河雒<lb/>
<pb n="KR4f0010_SBCK_024-7a"/>
今之賊勢駸駸似之朝堂之上有投硏之盧㩦<lb/>
不疆埸之閒有擁兵之高騈劉巨容不此輩尚<lb/>
不可得何況其它殷鑒不遠乾符廣明之際亦<lb/>
可以知懼矣史稱黃巢闒茸微人萑蒲賤類志<lb/>
在敓<graphic n="KR1327" url="https://raw.githubusercontent.com/kanripo/KR-Gaiji/master/images/KR1327.png" mimeType="image/png"/>謀非遠大一旦長驅江表徑人關中以<lb/>
鄭台文之慷慨臨戎王重筞王處存之橫身赴<lb/>
難僅足以翕集義徒收復京闕而卒無補於唐<lb/>
之社稷蛇螫斷腕蟻穴壞隄史臣之所以俯仰<lb/>
三歎者也<lb/>
○方臘之起事也召所結納貧之惡少年百餘<lb/>
<pb n="KR4f0010_SBCK_024-7b"/>
人飮酒謂曰今有子弟耕織終歲勞苦少有粟<lb/>
帛父兄悉取而靡蕩之稍不如意則鞭笞酷虐<lb/>
至死不恤於汝甘乎曰不能曰靡蕩之餘又悉<lb/>
舉而奉之仇讎仇讎賴我之資反見侵侮則又<lb/>
使子弟捍之子弟力弗能支則譴責無所不至<lb/>
然歲奉仇讎之物初不廢也於汝安乎曰安有<lb/>
此理臘泣涕曰賦役繁重官吏侵漁農桑不足<lb/>
以供應吾儕所賴爲命者漆楮竹木耳又悉科<lb/>
取無遺土木禱祀花石靡費之外歲賂西北二<lb/>
虜百萬皆吾東南赤子膏血也二虜得此益輕<lb/>
<pb n="KR4f0010_SBCK_024-8a"/>
中國朝廷奉之不敢廢宰相以爲安邊之長䇿<lb/>
也獨吾輩終歲勤動妻子凍餒求一日飽不可<lb/>
得諸君以爲何如皆憤憤曰唯命臘曰東南之<lb/>
民苦剝削久矣花石之擾尤所不堪諸君若能<lb/>
仗義而起旬日之閒萬衆可集守臣聞之固將<lb/>
招徠商議未必申奏延滯一兩月江南列郡可<lb/>
一鼓而下也朝廷得報亦未必決策發兵遷延<lb/>
集議調集兵食非半年不可是我起兵巳首尾<lb/>
期月矣二虜聞之亦將乗機而入我但畫江而<lb/>
守輕徭薄賦以寛民力十年之閒終當混一矣<lb/>
<pb n="KR4f0010_SBCK_024-8b"/>
不然徒死於貪吏耳皆曰善遂部署起兵以誅<lb/>
朱勔爲名用兵十五萬斬百餘萬殺平民不下<lb/>
二百萬收復六州五十二縣凡四百五十日而<lb/>
平盜賊之舉事必有所藉口以鼓從亂之心黃<lb/>
巢入長安尚讓曉諭市人曰黃皇爲生靈不似<lb/>
李家不惜汝輩人主知而反之則螘賊可不戰<lb/>
而平也<lb/>
○宋汪伯彥言仁祖時元昊背叛范仲淹在政<lb/>
府收天下之士不考其素茍可用者雖狂猾無<lb/>
行之徒亦自效於下風而仲淹亦躬爲詭特之<lb/>
<pb n="KR4f0010_SBCK_024-9a"/>
行以振起之仲淹嘗上言懷才抱藝之人一落<lb/>
散地終身不齒獸窮則變人窮則詐古人之所<lb/>
愼也仁宗以十科收才亦用此意宋人議張浚<lb/>
輕銳好名士稍有虛名者無不牢籠揮金如土<lb/>
視官爵如等閒士之好功名富貴者無不趨其<lb/>
門宋自西部用兵張元吳昊不得志於中國去<lb/>
爲西夏用而馬定國得罪去國題詩撼劉豫得<lb/>
官南渡之後趙九齡康可張惟孝之流傷朝廷<lb/>
無人感憤淪沒不可勝數故曰棄賢才以資敵<lb/>
國羅其英雄敵國乃窮仲淹浚之所以汲汲於<lb/>
<pb n="KR4f0010_SBCK_024-9b"/>
網羅也庸人不察以詭特輕銳爲譏斯言也一<lb/>
中於人主之心則必有招權市恩之謗甚或以<lb/>
爲收攬人心有乗危覬覦之猜欲大臣不引嫌<lb/>
謝事而奇才竝進難矣高陽公兩督師斤斤䋲<lb/>
尺不肯意外行事吾每惜之今而知其非得已也<lb/>
○法曰將能而君不御者勝反之曰將不能而<lb/>
君不御者敗也故曰厚而不能使愛而不能令<lb/>
亂而不能治譬若驕子不可用也人主之御将<lb/>
何以異此晉鄙嚄唶宿將擁十萬之衆屯於境<lb/>
上公子無忌單車來代之椎殺晉鄙而軍中屛<lb/>
<pb n="KR4f0010_SBCK_024-10a"/>
息莫敢出氣者魏王之兵符果足以奪其軍而<lb/>
魏之威令行於諸將故也漢高帝渡河自稱使<lb/>
者晨馳入韓信壁而奪之軍信尚未起以信之<lb/>
將兵高帝徒手而奪之軍如取餈餠於嬰兒之<lb/>
手信當高臥時營魄回駭遑敢爲驕子哉魏之<lb/>
能制晉鄙者法也漢祖之能制韓信者氣也人<lb/>
主之氣盛足以張剸割之勢裭驕悍之膽雖有<lb/>
䟦扈不臣之將不足以爲害僕固懷恩之將叛<lb/>
也上書自敘功伐至謂朔方將士爲先帝中興<lb/>
主人是陛下蒙塵故吏臣實不敢保家陛下豈<lb/>
<pb n="KR4f0010_SBCK_024-10b"/>
能安國代宗望其悔禍再三喻㫖宣慰厚撫其<lb/>
家而懷恩不從假令代宗赫然震怒暴其罪狀<lb/>
興兵攻討爲懷恩者亦不過阻兵犯順連諸蕃<lb/>
入寇而巳矣代宗之姑息隱忍曾不能少殺其<lb/>
凶逆徒使逆蕃之獷戾日甚朝廷之聲靈日損<lb/>
不巳傎乎懷恩死代宗猶爲憫默曰懷恩不反<lb/>
爲左右所誤蓋代宗之氣巳爲懷恩所攝非其<lb/>
力不足以制懷恩而氣不足以奪之也僖宗之<lb/>
世國勢視廣德時奄奄一息耳高駢擁兵江淮<lb/>
其强豈下於懷恩駢上章論列語詞不遜僖宗<lb/>
<pb n="KR4f0010_SBCK_024-11a"/>
報之曰天步未傾皇綱尚整三靈不昧百度猶<lb/>
存朕雖冲人安得輕侮何其詞之壯也史稱騈<lb/>
自此威望頓減隂謀自阻豈非此詔足寒其膽<lb/>
東塘之役騈逗橈觀釁一旦兵柄旣失使務竝<lb/>
停騈在僖宗掌握中久矣代宗之暮氣不足以<lb/>
奪懷恩而僖宗之朝氣猶足以奪高騈此御將<lb/>
之明鑒也蘇洵有言御將難御才將尤難人主<lb/>
而如代宗也且不足以御不才之將而况於才<lb/>
將乎<lb/>
○何謂不才之將曰杜牧之所云是也牧之原<lb/>
<pb n="KR4f0010_SBCK_024-11b"/>
十六衞曰廷詔命將率市兒輩多稽金玉負倚<lb/>
幽隂折劵交貨百城千里一朝得之其强傑悍<lb/>
勃者則撓削法制不使縛已斬族忠良不使違<lb/>
巳力壹勢便罔不爲寇其隂泥巧狡者亦能家<lb/>
算口歛委於邪佞繇卿市公去郡得都四履所<lb/>
治指爲别館此二人者皆所謂不才之將也不<lb/>
才之將未有不以金玉爲市折券而得之其初<lb/>
則隂泥巧狡其卒也則必至於强傑悍勃戞割<lb/>
生人略匝天下是二人者固首尾一人也爲天<lb/>
子之大臣者利其金玉狎其邪佞挈兵柄而授<lb/>
<pb n="KR4f0010_SBCK_024-12a"/>
之彼將曰天子之大臣皆市販駔儈也以國事<lb/>
爲契劵也當其受事之日固巳意輕中朝矣迨<lb/>
其强傑漸露又相與奉之爲驕子爲國家養癰<lb/>
疽豢豺虎而莫之敢指也夫不才之將不過庸<lb/>
流麄材以名將使之才可當披距伸鈎螳螂武<lb/>
士之用而馴至於飛揚䟦扈不可駕馭爲國家<lb/>
之大害者天子之大臣爲之也顏眞卿策僕固<lb/>
懷恩曰懷恩進不勤王退不釋衆其辭曲必不<lb/>
來矣懷恩將士皆郭子儀部曲陛下何不以子<lb/>
儀代之必相率而歸上從之子儀到河中懷恩<lb/>
<pb n="KR4f0010_SBCK_024-12b"/>
北走靈武餘衆束甲來奔歸者數萬劉闢之叛<lb/>
也議者以闢恃險討之或生事杜黃裳固勸不<lb/>
赦罷中人監軍而專委高崇文崇文素憚劉澭<lb/>
黃裳使人謂曰不克闢將以澭代汝崇文決戰<lb/>
縛闢以獻天子之大臣有如眞卿黃裳謀議於<lb/>
廟堂何患邊陲之上不如臂之使指哉故曰使<lb/>
不才之將意輕中朝而至於不可駕馭者大臣<lb/>
之罪也<lb/>
○元人進金史表曰勁卒擣居庸關北拊其背<lb/>
大軍出紫荆口南扼其吭此古今都燕者防患<lb/>
<pb n="KR4f0010_SBCK_024-13a"/>
之明驗也梁乾德二年晉主李存朂命周德威<lb/>
出飛狐與趙將王德明義武將程巖會于易水<lb/>
圍涿州降之進克瓦橋關抜順薊州命李嗣源<lb/>
攻山後武儒諸州皆下之德威逼幽州抜平營<lb/>
瀛鄚州遂入燕執劉守光父子以歸此出紫荆<lb/>
攻燕之一也紫荆關北口浮圖峪爲飛狐之地<lb/>
晉都太原故繇紫荆出師與眞定定州之軍會<lb/>
于易水旣取山後及燕東西諸州則燕京勢孤<lb/>
不能立矣同光三年阿保機入寇敗周德威兵<lb/>
于新州西出居庸關圍幽州唐主遣李嗣源救<lb/>
<pb n="KR4f0010_SBCK_024-13b"/>
之遼人遁走宣和四年金主分道進兵至居庸<lb/>
關厓石自崩戍卒多壓死阿骨打入燕蕭太后<lb/>
自古北趨天德此出居庸關攻燕之二也嘉定<lb/>
四年蒙古鐵木眞攻克宣府至懷來金兵保居<lb/>
庸不能入乃留兵拒守而自以大兵趨紫荆口<lb/>
敗金兵于五回嶺抜易涿二州分命遮别將兵<lb/>
反自南攻居庸破之出古北與外兵合蒙古主<lb/>
留兵屯燕城北乃分軍爲三右軍循太行而南<lb/>
破保州中山郉洺磁相衞輝懷遠諸郡徑掠黃<lb/>
河大掠于平陽太原之閒左軍遵海而東被灤<lb/>
<pb n="KR4f0010_SBCK_024-14a"/>
薊大掠于遼西之地蒙古主自將中軍與子拖<lb/>
雷破雄鄚淸滄景獻河閒濵棣濟南諸郡蒙古<lb/>
主還自山東金主奔河南復圍燕京入之此出<lb/>
紫荆攻燕之二也宣德卽宣府紫荆旁口今五<lb/>
虎嶺卽五回嶺元人敗金兵之處西北之山東<lb/>
起醫無閭西接太行其爲要害之關曰紫荆居<lb/>
庸倒馬居庸巖險易守倒馬去燕稍遠紫荆則<lb/>
夷於居庸而近于倒馬金人知守居庸不知扼<lb/>
紫荆非失計耶金之分軍也河北山西山東皆<lb/>
被兵數千里之閒殺僇殆盡金帛子女畜産皆<lb/>
<pb n="KR4f0010_SBCK_024-14b"/>
席捲去長淮以北惟眞定大名與山東靑兖以<lb/>
南尚存燕都終不下責犒師爲和引去金乗閒<lb/>
遷汴元復圍燕都又不下乃出居庸取所虜子<lb/>
女數十萬坑之而去明年乃破燕元兵初抵燕<lb/>
京乃守而不攻三道抄寇者非直貪利蓋以孤<lb/>
燕也諸郡不守燕不攻自破遼太祖嘗選三萬<lb/>
騎攻幽州其后述律氏指帳前樹謂曰無皮可<lb/>
以生乎曰不可后曰幽州之有土有民亦猶是<lb/>
也吾但以三千騎時掠其四野不過數年困歸<lb/>
我矣晉之攻燕元之攻金皆此法也皆此都也<lb/>
<pb n="KR4f0010_SBCK_024-15a"/>
嗚呼若之何而不懼也<lb/>
○巳巳北守也先自浮圖峪擁三萬衆繇紫荆<lb/>
直薄都城于謙爲本兵嚴兵拒却之也先仍奉<lb/>
　駕出紫荆北去降卒小王爲也先畫䇿繇紫<lb/>
荆徑趨臨淸㨿厫倉斷糧運謙遣平江伯陳豫<lb/>
鎭守臨淸以伐其謀景泰元年諜報虜復大舉<lb/>
繇紫荆入寇謙奏遣都督顧興祖大理寺卿孔<lb/>
文英等備紫荆增京營兵一萬二千人白羊口<lb/>
增五千八百人倒馬關增五千三百人又遣都<lb/>
指揮王虹率京營兵六千五百人及茂山衞兵<lb/>
<pb n="KR4f0010_SBCK_024-15b"/>
守易州都指揮石端率京營兵七千人及保定<lb/>
五衞兵守保定都指揮陳旺沈興率京營兵七<lb/>
千五百人及涿鹿二衞兵守涿州都指揮張智<lb/>
率京營兵三千七百人及眞武神武二衛兵守<lb/>
眞定約束諸將曰易保之兵以援紫荆涿州之<lb/>
兵以援白羊眞定之兵以援倒馬猶恐諸將勢<lb/>
分復遣都督同知劉安充總兵官右僉都御史<lb/>
曹泰叅贊軍務率京營兵五千人鎭守易州以<lb/>
節制之都指揮魏忠顏彪充遊擊將軍各率京<lb/>
營兵五千人游徼紫荆白羊倒馬諸關口都督<lb/>
<pb n="KR4f0010_SBCK_024-16a"/>
楊俊充遊擊將軍率京營兵五千人游徼涿州<lb/>
保定眞定諸州縣名曰分巡又謂虜至與戰不<lb/>
若先聲以奪之遣大將石亨楊洪各率京營兵<lb/>
四萬人亨出紫荆至大同洪出居庸至宣府以<lb/>
振兵威名曰巡哨巳而也先不果入寇　上皇<lb/>
復還當是時距　成祖北伐才二十餘年京營<lb/>
兵猶可用故謙得以經略布置首尾應援成嘗<lb/>
山率然之勢用以遏南遷之議而反北狩之駕<lb/>
然而大學士商輅猶謂紫荆諸關口宜用旁近<lb/>
官軍守之京營兵無固志不可用繇今日觀之<lb/>
<pb n="KR4f0010_SBCK_024-16b"/>
又當何如先臣楊守謙每閱紫荆輿圖見所謂<lb/>
五虎嶺者爲元人敗金兵之處則汗流浹背神<lb/>
不怡者累日嗚呼勞臣志士之心事至今尤可<lb/>
以歎息也<lb/>
○紀陟有言疆界雖遠險要必爭之地不過數<lb/>
四猶人六尺之軀要害亦數處耳大江之南上<lb/>
流之要害江陵武昌襄陽九江是也江水源于<lb/>
岷山下夔峽而抵荆楚則江陵爲之都會嶓冡<lb/>
道漾東流爲漢漢沔之上則襄陽爲之都會諸<lb/>
葛亮謂荆南北據漢沔利盡南海東達吳會西<lb/>
<pb n="KR4f0010_SBCK_024-17a"/>
通巴蜀此用武之國也沅湘諸水合洞庭而輸<lb/>
之江則武昌爲之都會豫章西江與鄱陽之浸<lb/>
匯于湓口則九江爲之都會昔人言天下之勢<lb/>
秦蜀爲首東南爲尾中原爲脊周瑜語孫權曰<lb/>
據襄陽以蹙操北方可圖也庾翼謂襄陽西接<lb/>
梁益與關隴咫尺北去河雒不盈千里進可以<lb/>
埽蕩秦越退可以保據上流岳飛謂襄陽等六<lb/>
郡爲恢復中原基本此用荆襄以制中原之䇿<lb/>
也孫氏奄有公安江陵都武昌鄂州江南巳定<lb/>
遂定都建業江左以來但有揚荆湘江梁益交<lb/>
<pb n="KR4f0010_SBCK_024-17b"/>
廣荆揚二州爲天下根本陸抗有言無江陵是<lb/>
無荆州也無荆州是無吳也江陵有急當傾國<lb/>
爭之是故江淮所恃以爲藩籬者江陵也江陵<lb/>
所恃以爲唇齒者襄陽也此用荆襄以固東南<lb/>
之䇿也今賊陷荆襄矣逼九江矣使其上薄隴<lb/>
蜀則進而擊天下之首下窺江淮則退而擊天<lb/>
下之尾天下之要害盡據于賊而我拱手而聽<lb/>
之幸其不卽來曰無與我事譬之胠篋之盜踰<lb/>
垣而人旣已歷其堂奧發其扄鐍矣而司于掫<lb/>
者猶擁被而高臥主人將以爲如何也<lb/>
<pb n="KR4f0010_SBCK_024-18a"/>
○張叔夜當靖康之時謂襄陽漢江回環西南<lb/>
有萬山三關之險駐蹕於此尚可號令中原元<lb/>
人規取襄陽劉整使誘呂文德置㩁場于樊城<lb/>
外外通三市内築城堡又築堡于鹿門築臺于<lb/>
洪水與夾江堡相應而宋援兵不能進史天澤<lb/>
築長圍起萬山包百丈岑而南北不相通又築<lb/>
萬山以斷其西立柵觀子灘以絶其東而襄樊<lb/>
之道絶樊旣被圍范天順牛富力戰不爲衂呂<lb/>
文煥守襄植木江中鏁以鐵絙造浮橋以通援<lb/>
兵張弘範謀曰襄在江南樊在江北截江道以<lb/>
<pb n="KR4f0010_SBCK_024-18b"/>
斷救兵水陸夾攻樊破而襄亦下以蒙古方張<lb/>
之勢阿术天澤弘範智勇之將文煥孤軍無援<lb/>
賈似道擁兵不救圍守四年慬而克之今以全<lb/>
盛之世值游䰟之賊不旬月而荆襄竝陷我無<lb/>
浹旬之守彼有破竹之勢此可爲痛哭者也人<lb/>
言賊利陸戰必不能順流南下此不然也劉整<lb/>
謂阿术曰我精兵突騎所當者破惟水戰不如<lb/>
宋奪彼所長造戰船習水軍則事濟矣乃造船<lb/>
五十艘日練水軍雖雨不能出亦畫地爲船而<lb/>
習之得練卒七萬遂破襄陽用水軍乗勝長驅<lb/>
<pb n="KR4f0010_SBCK_024-19a"/>
今賊方利東南富庶躭躭虎視而江海閒或有<lb/>
亡命奸人細作爲之嚮導能保其不建瓴而下<lb/>
乎羊祜曰吳緣江爲國唯有水戰是其所便一<lb/>
入其境則長江非復所固還保城池則去長入<lb/>
短官軍懸進不踰時而可尅今之禦賊者不爭<lb/>
潯陽江漢之險而柵石城屯牛渚爲憑城自守<lb/>
之計徒幸賊中之無人而不惜爲其所笑此何<lb/>
說也<lb/>
○元世祖總統東師有得宋國奏議以獻其言<lb/>
謹邊防守衝要凡七道下諸將議郝經獻議曰<lb/>
<pb n="KR4f0010_SBCK_024-19b"/>
彼之素論謂有荆襄則可以保淮甸有淮甸則<lb/>
可以保江南先是我有荆襄有淮甸上流皆自<lb/>
失之今當先荆後淮先淮後江從彼所保以爲<lb/>
吾攻命一軍出襄鄧直渡漢水造舟爲梁水陸<lb/>
濟師以輕兵綴襄陽絶其糧路重兵皆趨漢陽<lb/>
出其不意以伺江隙不然則重兵臨襄陽輕兵<lb/>
捷出穿徹均房遠叩歸峽以應西師如交廣施<lb/>
黔選鋒透出夔門不守大勢順流卽幷兵大出<lb/>
摧拉荆郢橫潰湘潭以成犄角一軍出壽春乗<lb/>
其銳氣幷取荆山駕淮爲梁以通南北輕兵抄<lb/>
<pb n="KR4f0010_SBCK_024-20a"/>
壽春而重兵支布鍾離合淝之閒掇拾湖濼奪<lb/>
取關隘據濡須塞𤾂口南入舒和西及于蘄黃<lb/>
徜徉恣肆以覘江口烏江采石廣布戍邏偵江<lb/>
渡之險易測備禦之疏密徐爲之謀而後進師<lb/>
所謂潰兩淮之腹心抉長江之襟要也一軍出<lb/>
維揚連楚蟠亘蹈跨長淮鄰我强對通泰海門<lb/>
楊子江靣密彼京畿必皆備禦堅厚當以重兵<lb/>
臨維揚合爲長圍示以必取而以輕兵出通泰<lb/>
直塞海門瓜步全山柴墟河口游騎上下遲以<lb/>
歲月以觀其變是所謂圖緩持久之勢也三道<lb/>
<pb n="KR4f0010_SBCK_024-20b"/>
竝出東西連衡殿下或處一軍爲之節制如是<lb/>
則未來之勢變可弭已然之失可救也其後蒙<lb/>
古取襄鄧入漢濟江長驅南下多用經䇿得宋<lb/>
之奏議周知其形勝要害與其守禦之䇿用其<lb/>
所保反而攻之我無借箸聚米之勞而彼之地<lb/>
圖兵略皆轉而授於我矣此亦後事之師不可<lb/>
以不戒也<lb/>
○勝國初混一漕東南以供燕京運河溢澁轉<lb/>
輸靡費用朱淸張瑄議建海漕初年四萬六千<lb/>
餘石後乃至三百萬終元之世頼之本朝海陸<lb/>
<pb n="KR4f0010_SBCK_024-21a"/>
兼運旣而濬元會通河遂罷海運萬曆中運河<lb/>
漸梗議復海運旋報罷　今上復議舉行而譚<lb/>
者搖手相戒以爲非嘗可駭此迂儒不通世務<lb/>
者也元之海運創自伯顏伯顏之意以爲元都<lb/>
燕去東南轉漕之地四五千里萬一中原有警<lb/>
道路梗塞非海道不足以備緩急故於立國之<lb/>
初卽爲漕海之計其謀國深遠營度在百年之<lb/>
後非凡所知也至正之季徵海運於江淛張士<lb/>
誠輸粟方谷眞具舟輸十一萬石於京師歲以<lb/>
爲嘗其後淛運不至陳有定自閩輸數十萬京<lb/>
<pb n="KR4f0010_SBCK_024-21b"/>
師民始再活繇此觀之伯顏之謀國豈不遠哉<lb/>
王宗沭建議於萬曆曰唐都秦右據岷凉左通<lb/>
陜渭有險則天寶興元乗其便無水則會昌大<lb/>
中受其貧宋都梁背負大河靣接淮泗有水則<lb/>
景德元祐享其全無險則宣和靖康受其病<lb/>
國家都燕北有居庸醫巫閭以爲城南有大海<lb/>
以爲池天造地設山環水衞而自塞其利者何<lb/>
也都燕之受海猶憑左臂從腋下取物也置海<lb/>
漕而專力於河一夫大呼萬櫓皆停腰脊咽喉<lb/>
之譬先臣丘濬之諄復者不可不慮也富人之<lb/>
<pb n="KR4f0010_SBCK_024-22a"/>
造宅也旁啓門焉中堂有客則肴核可自旁入<lb/>
也憂河之梗而又難于通海則計將安出哉宗<lb/>
沭之論奏有三曰天下大勢曰都燕專勢曰目<lb/>
前急勢此三勢者如奕有全局變局皆在一局<lb/>
之中今日之急勢卽專勢也今日之專勢卽大<lb/>
勢也善奕者視勢之所急而善救之則全局在<lb/>
其中矣嗚呼丘濬之論海運大勢也王宗沐之<lb/>
論海運專勢也今日之論海運急勢也夫奕棋<lb/>
而至於急勢則斜飛橫掠苟可以救敗者無所<lb/>
不用而舉棋者懵然不知良可歎也<lb/>
<pb n="KR4f0010_SBCK_024-22b"/>
<pb n="KR4f0010_SBCK_024-22b"/>
</p>
<p>
</p>
  </div>
</body>
</text>
</TEI>
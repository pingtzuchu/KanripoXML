<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_053-1a"/>
牧齋初學集卷第五十三<lb/>
　墓誌銘四<lb/>
　　山東靑登萊海防督餉布政使司右叅政<lb/>
　　贈太僕寺卿譚公墓誌銘<lb/>
天啓元年登萊闕監軍道譚公以才望推用公<lb/>
至則西兵閧於登淮兵譟於萊和門晝扄邑屋<lb/>
洶駭公責鎭臣沈有容曰撫方杜門謝事而鎭<lb/>
縱兵譁撫撫之禍不可知鎭則何以自解乎有<lb/>
容懼乃傳箭禁戢捕獲其戎首衆少定公曰登<lb/>
城斗大聚卒四萬月費一萬五千餘金軍無見<lb/>
<pb n="KR4f0010_SBCK_053-1b"/>
糧囂呼閒作卽少定亦隔日瘧耳欲保登萊非<lb/>
散兵不可乃建議請於朝曰登萊海淺多礁石<lb/>
舟難載騎奴必不渡亦不能渡擊奴此地斷無<lb/>
用此兵斷不能養此兵登萊之民亦斷不能與<lb/>
江淮之兵相安於無事方今遼事敗壞召募金<lb/>
錢俱投滄海不得獨爲江淮惜募金倘變生不<lb/>
測更大費金錢以收拾登萊惜費而費滋多悔<lb/>
無及矣乃以出海無期踐更抽替未一月客兵<lb/>
去者過半登萊之民帖然而兵不知其被汰也<lb/>
自奴酋發難建三方布置之局開鎮登萊議者<lb/>
<pb n="KR4f0010_SBCK_053-2a"/>
以用海爲名而坐請益兵獨公之論能如此島<lb/>
帥毛文龍自詭能搗巢制虜多馘遼人首以當<lb/>
虜或毒遼人之舌購譯者指爲奴俘公廉得之<lb/>
繫之宻室與飮食旬日舌藥甦能自言被俘狀<lb/>
覈實而縱之海外俘級日侈交關逆奄魏忠賢<lb/>
張大其事覬覦封爵公堅持之弗與勘覆島帥<lb/>
益驕搆內㫖得舉刺文吏造蜚語中管餉同知<lb/>
翟棟緹騎突至械翟於公座公歎曰以我故累<lb/>
廉吏而不能救何以生爲憤懣不食嘔血數升<lb/>
頓致羸疾亡何遂不起嗟乎用海以扼奴用島<lb/>
<pb n="KR4f0010_SBCK_053-2b"/>
以掣奴疆埸之虚名也糜物力以奉驕卒竭功<lb/>
賞以易僞俘國家之實禍也世之謀國者以虚<lb/>
名則相蒙而不疑以實禍則相沿而不悔如公<lb/>
之蚤見梗立卓然而不回者幾人哉公沒五年<lb/>
而島帥以矯僞被僇迄於今二十年登萊之舟<lb/>
師未聞以一葦涉海公之言至是而大驗然而<lb/>
公之死者巳不可復作而遼事終不可爲矣嗚<lb/>
呼其可歎也巳公諱昌言字聖兪萬曆甲午舉<lb/>
鄕試第一辛丑舉進士知蘇州嘗熟縣改徽州<lb/>
婺源縣外艱服闋補眞定欒城縣陞南京兵部<lb/>
<pb n="KR4f0010_SBCK_053-3a"/>
職方司主事轉車駕司員外陞郞中內艱服闋<lb/>
入爲兵部車駕司郞中出爲福建提學叅議以<lb/>
山東布政司右叅政爲靑登萊海防督餉監軍<lb/>
天啓五年三月十四日卒於官年五十有五<lb/>
今上御極其子貞默貞和相繼陳請　上念公<lb/>
以死勤事追贈太僕寺卿賜祭葬䕃一子蓋異<lb/>
數也公三爲令計口食俸齋廚蕭然摘奸伏養<lb/>
小弱省供億裁贖鍰淸明惠和所在治理嘗熟<lb/>
五年編徭有不承者出片𥿄與之曰若果無田<lb/>
無貲不應役者以此𥿄自榜於區中吾不汝禁<lb/>
<pb n="KR4f0010_SBCK_053-3b"/>
也皆逡巡首服而去婺源有爭山之訟鬬殺不<lb/>
解公封山著禁有鑿石鎔灰者罰無赦而兩家<lb/>
之訟息開江灣金竺嶺以避芙蓉五嶺之險烝<lb/>
徒謳歌呼爲譚公嶺欒城荒祲民逋盗發公給<lb/>
買官牛躬督墾闢鑿井灌漑履畝耨穫流亡復<lb/>
歸盗賊衰止欒驛支八省公枝柱勢要爬搔假<lb/>
冒中貴人進御沿途繹騷抵欒戒傔從曰勿犯<lb/>
此彊項令也在南兵部不以閒曹少自假易在<lb/>
北駕部抗論四路出師必敗聞者咸縮頸旣而<lb/>
皆服督閩學甲乙殿最凜如神明不發私書事<lb/>
<pb n="KR4f0010_SBCK_053-4a"/>
竣以尺蹏侑原函歸之閩人謡曰來一封去兩<lb/>
封以爲不信視郵筒公之爲吏淸素方梗獨立<lb/>
行意茂著風績皆此類也性沈毅能剸割大事<lb/>
糾紛變故應手立斷機張理解非凡所知南中<lb/>
驟更錢法日中罷市蜂擁衢路丁司空道遇之<lb/>
停車下揖衆益洶洶薄暮公勑職方邏卒持白<lb/>
棓列炬而出縛首惡數人傳呼與大杖一瞚而<lb/>
散無敢顧視者福藩之國　詔需馬快船五百<lb/>
艘船尚艤通灣待其歸修艌復往水涸冰堅必<lb/>
不能赴而來春之國之期將復以王舟不具爲<lb/>
<pb n="KR4f0010_SBCK_053-4b"/>
詞且有後命司馬仰屋咄咄計無所出公建議<lb/>
急檄止通灣船勿動遣官就彼修艌計往返工<lb/>
費略足相當旬月而報完舟楫巳具則之國無<lb/>
愆期之慮矣司馬如其言事遂竣藩封大典舉<lb/>
朝舌敝心嘔慬而得之者微公建議其不以遷<lb/>
延籍口者幾希公之功與伏蒲廷諍者竝矣濰<lb/>
令與遼將相搆令謬以遼兵叛聞東撫倉皇上<lb/>
疏檄登兵會勦登營多遼人偶語籍籍公大言<lb/>
曰遼將吾將遼民吾民也誰敢言發兵者卽入<lb/>
營握遼鎭李性忠手令飛箭諭濰營趣遣三騎<lb/>
<pb n="KR4f0010_SBCK_053-5a"/>
往將士皆感泣聽命東撫蒙幾激大變頼公一<lb/>
言而定島帥索勦餉二十萬　詔令汰登兵那<lb/>
其餉以給發公曰餉可卒那兵可卒汰乎此窘<lb/>
我也兵之汰久矣餉無庸那也一月內足那餉<lb/>
之數而登無汰兵之擾公在登以精勤䇿應援<lb/>
以恩信結將士散江淮烏集之師輯遼左<graphic n="KR0743" url="https://raw.githubusercontent.com/kanripo/KR-Gaiji/master/images/KR0743.png" mimeType="image/png"/>伏<lb/>
之衆數定禍亂不動聲氣始終以東江進兵爲<lb/>
<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>局直斥島帥爲登寇不惜身試其毒而島帥<lb/>
亦嚴憚公逆自引避登人謂無公必無登萊信<lb/>
也公爲人疏通樂易樸誠簡憺與人語傾倒輸<lb/>
<pb n="KR4f0010_SBCK_053-5b"/>
寫咳唾時拂人頥頰端居深念焚香讀書其中<lb/>
湛如也通籍二十五年先世薄田敝廬一無所<lb/>
增益朝鮮李倧弑其主介島帥携重賂以請於<lb/>
朝故事使舟從登上公斥而拒之乃迂道繇天<lb/>
津卒之日床頭文籍封識宛然箱篋空虚不加<lb/>
鎖鐍含歛時如道旁僧舍士庶縱觀街號巷哭<lb/>
靡不嘖嘖稱眞廉吏也譚之先出於山隂永樂<lb/>
閒徙嘉興曾祖諱起鳳祖諱可賢太學生選授<lb/>
通判父諱守範贈福建提學叅議娶嚴氏封淑<lb/>
人齋莊淑順具有儀法佐公以廉辨起家後公<lb/>
<pb n="KR4f0010_SBCK_053-6a"/>
八年卒生子六人貞默進士工部虞衡司主事<lb/>
貞和貢生以䕃入太學貞易庠生貞良以五經<lb/>
中崇禎壬午鄕試貞碩中天啓辛酉鄉試貞竑<lb/>
庠生女三人孫男十六人女十二人葬於白苧<lb/>
都一陽圩之新阡嚴淑人袝焉葬之後十八年<lb/>
貞默謁余請銘公令嘗熟時余爲書生揖余而<lb/>
語曰吳中士大夫田連阡陌受請寄避繇役貽<lb/>
累閭里身歿而子孫爲流傭者多矣君他日必<lb/>
自表異以風厲流俗余嘗過公之里訪問其素<lb/>
風然後知公之所以朂余者蓋信而有徵也貞<lb/>
<pb n="KR4f0010_SBCK_053-6b"/>
默嶷然負經世之器吾畏友也銘何敢辭銘曰<lb/>
公才有餘其志則窒拮据棘手酸辛嘔血公文<lb/>
甚富而家則貧冰稜玉尺稱其爲人士歸赤誠<lb/>
吏絶瑕謫眞氣澒洞歸返大宅書䇿納棺　帝<lb/>
命不假掩詩於幽以告來者<lb/>
　　湖廣提刑按察司副使許府君墓誌銘<lb/>
府君諱成器字道甫許之族出於高陽唐亡遠<lb/>
孫儒自雍入江南儒孫規羇旅宣歙閒遂家宣<lb/>
州語在王介甫許氏世譜祖萬相知巫山縣父<lb/>
某舉進士河南按察司副使母某氏君年十四<lb/>
<pb n="KR4f0010_SBCK_053-7a"/>
河南公守職方閱視寧夏屬君居守邸舍君携<lb/>
襆被宿於周廬邊帥夜囊金扣門君呼廬兒列<lb/>
炬火䦱門而叱之曰趣負去不去將縶汝河南<lb/>
公歎曰兒他日亦廉吏也河南公沒哀毁幾滅<lb/>
性終喪舉應天鄕試數試春官不第署嘗熟縣<lb/>
教諭君爲諸生從寧國守旴江羅公講學尊其<lb/>
所聞以敎邑之子弟摳衣升堂頌禮雝肅孝秀<lb/>
競勸榎楚廢弛任滿遷翰林院孔目乙科官遷<lb/>
除多州郡冗長而君自孔目陞司務歷戸部都<lb/>
察院吏部陞兵部武選司員外郞歷車駕司郞<lb/>
<pb n="KR4f0010_SBCK_053-7b"/>
中皆通班要地世所以待射䇿甲科者也少宰<lb/>
楊端潔公署吏部楊方嚴四司官候門不得見<lb/>
每獨召許司㕔與語楊卒時惟兩蒼頭守舍君<lb/>
庀治喪事殫竭誠信太宰富平公歎息以揚爲<lb/>
知人在車駕值福藩之國舟楫銜尾烝徒宿戒<lb/>
藩封不得藉口改延君之勞也陞湖廣副使備<lb/>
兵辰沅拮据以詰戎備爬搔以給軍饟淸嚴以<lb/>
御土司恩信以結蠻峒鎭筸諸苗以雜處剽桭<lb/>
闑君禽而薙之歸逋逃正疆理而蠻荆帖服平<lb/>
偏四衞以孤懸偪戎索君闢而除之立營哨絶<lb/>
<pb n="KR4f0010_SBCK_053-8a"/>
嚮導而滇楚通道辰州守瞿君汝稷有治蠻書<lb/>
極陳勦苗生事之害君奉爲律令五開土司讎<lb/>
殺日聞布威信曉禍福咸搖尾聽命本君善用<lb/>
瞿所著書得制馭之法也在沅三年以年至乞<lb/>
致仕五谿之民皆歌思立祠歸而爲德于鄕存<lb/>
問故舊收䘏貧[婺-矛+牙]角巾布衣契闊談讌又三年<lb/>
而考終鄕之人以爲孝友淳備名行修立稱其<lb/>
爲鄕先生也羣請祀之於學宮君以萬曆丁已<lb/>
十二月廿五日卒年七十有二妻胡氏繼妻汪<lb/>
氏子四人士恒士恂士銓士愉皆爲諸生某年<lb/>
<pb n="KR4f0010_SBCK_053-8b"/>
某月葬於荷花形之祖塋余少識君於廣文時<lb/>
長而習君長安其爲人樂易誠篤議論依名實<lb/>
寛然長者也漢世重長者史稱建陵侯塞侯張<lb/>
叔皆以誠長者處官自不遵古人持已用人之<lb/>
法世之爲聰明立聲威者往往能傾士大夫以<lb/>
干天下之譽其有訥言敏行稱爲長者固不求<lb/>
見於世而世亦罕能知之也然君之潔身積行<lb/>
所至樹立如此則長者之爲行是豈可輕也哉<lb/>
銘曰<lb/>
忠信篤敬可行蠻貊臯比蜚聲槃瓠載德大冠<lb/>
<pb n="KR4f0010_SBCK_053-9a"/>
將將襃衣抑抑彼都人士眎此斲石<lb/>
　　扶溝縣知縣贈南京湖廣道監察御史左<lb/>
　　府君墓誌銘<lb/>
君諱史字子箴西安府耀州人也曾祖諱進封<lb/>
大理寺評事祖諱倫贈承德郞父諱思明知永<lb/>
城縣陞趙州知州趙州起家乙科君起明經後<lb/>
先爲今中州皆以廉惠顯聞沒而其民祀之君<lb/>
初除光州訓導摳衣升堂頌禮甚嚴計口食俸<lb/>
與弟子員共之橫經講德歲時鄕射彬彬如也<lb/>
署遂平固始皆有異政遷知扶溝縣三月而政<lb/>
<pb n="KR4f0010_SBCK_053-9b"/>
成五月而以官卒君之蒞扶溝也朝國人而告<lb/>
之曰縣多奸猾積爲民患今具有主名嚴將不<lb/>
治前事風告不改卽收捕致法如扣囊底耳縣<lb/>
中傳相悚懼莫敢相試奸民把持椽吏短長告<lb/>
訐抵罪遂長子孫爲吏舞文作奸通行爲囊槖<lb/>
君鎖吏舍門盡逐去擇小史謹愿者補吏延它<lb/>
邑老獄吏敎習律令踰月漸次通曉手定爰書<lb/>
吏俛首繕寫肩髀如壓巨石莫敢仰視它吏如<lb/>
木偶植立堂下舒鴈相望竟日不知令案何事<lb/>
斷何獄也民多鬬殺盜賊充斥囹圄恒滿君講<lb/>
<pb n="KR4f0010_SBCK_053-10a"/>
習鄉約用古敎化民有壹行表異雖蓽門圭竇<lb/>
月三往拜焉立重囚于庭吏披記籍數其罪狀<lb/>
以次受掠血肉狼籍觀者咋舌汗下兩帀月獄<lb/>
訟衰止人有悛心矣縣故多盜平沙百里秫田<lb/>
彌望盜行刼輒鳥獸散莫可誰何君設法購斬<lb/>
盜發某保刼某家保正保副督鄕兵往捕置二<lb/>
驛馬尅時報縣縣發馬兵八人分四路偵賊去<lb/>
所發兵十六人再發二十四人亦分四路要遮<lb/>
鈎擊賊向何路逸去則偵者以報收案所去路<lb/>
兵罰無赦盜賊最桀黠者用子時發不能過午<lb/>
<pb n="KR4f0010_SBCK_053-10b"/>
時卽得彌月盜無留跡矣縣西北地庳下水潦<lb/>
聚焉河溢則助河爲患君行視商度疏決壅積<lb/>
淺者堰之深者坡之腴者稻窪者漁淖者藕家<lb/>
各占業人爲勸課縣北竟鄢陵尉氏地勢尤下<lb/>
三縣民互相穿穴或竊塞張單口惠民河則河<lb/>
溢如烝又或盜決秦家崗三十六陂則水決如<lb/>
霤君躬自相度止舍離鄕亭總計三縣病利作<lb/>
均水約束刻石水畔三縣共守之援遼兵取道<lb/>
中州所部畏其擾也檄君駐襄城鎭之君遣人<lb/>
入楚籍記其將領部曲某兵前驅某兵後拒車<lb/>
<pb n="KR4f0010_SBCK_053-11a"/>
馬芻牧各有成數乃按籍定約僦次舍庀餱糧<lb/>
峙器用供給資糧扉屨斥候鈴柝軍聲肅然援<lb/>
兵所至如歸自襄城歷彰衞出磁州居人按堵<lb/>
市不改肆入邯鄲境卽脫巾大譟曰何不如左<lb/>
知縣好逆我大掠潰去首將自刎遠近嘆服以<lb/>
謂君有文武大略能當幾馭變者也君視事浹<lb/>
月政聲籍甚旁近邑爭訟不決皆願得左君按<lb/>
治死且無恨黠者僞稱扶溝民投牒上官冀得<lb/>
下左令君益自喜爲治益力晝循阡陌夜決詞<lb/>
訟午夜不交睫徑旬不休沭遂過勞發病以死<lb/>
<pb n="KR4f0010_SBCK_053-11b"/>
君死之日百姓帀道慟哭相與賦歛致奠醊喪<lb/>
西歸民庶設槃按于路號慟聞二百里君之治<lb/>
扶溝與趙州之治永城相似五十年之中祠屋<lb/>
相望也萬曆乙卯君視篆固始仲子佩玹舉于<lb/>
鄕永城父老走會祠下植竿注旌大合樂以饗<lb/>
之佩玹後用沙河令察廉除南京湖廣道監察<lb/>
御史贈君如其官三世以循良顯所謂有作令<lb/>
家譜者也往余待罪國史論次本朝忠良吏附<lb/>
兩漢之後隆萬閒徐氏九思貞明令句容山隂<lb/>
父子政迹茂異今又于左氏得永城扶溝何寥<lb/>
<pb n="KR4f0010_SBCK_053-12a"/>
寥也豈有如永初之詔所謂求之其勤得之至<lb/>
寡者乎抑亦勸課風厲之德意未能及兩漢而<lb/>
有司亦郵傳其官如所謂游光楊聲拜除如流<lb/>
者乎循良之蔑聞此弊吏之無法而民生之不<lb/>
幸也余故誌扶溝之墓詳載其法行他日以上<lb/>
史舘君卒于萬曆巳未七月初九日享年六十<lb/>
有五娶任氏繼室曹氏王氏皆贈孺人子三人<lb/>
長珮瑋早夭次佩玹佩琰女二人適辛綿宗宋<lb/>
篤忠孫男女九人佩琰與佩玹之子重光亦舉<lb/>
于鄕而佩琰實來謁銘墓在某地之某阡君生<lb/>
<pb n="KR4f0010_SBCK_053-12b"/>
七歲母安安人卒哀毁如成人事繼母宋至孝<lb/>
歷官受俸未奉母不敢先食喪至自扶溝母馮<lb/>
棺哀慟絶而復蘇者三最君之生平蓋孝友忠<lb/>
信篤實光輝之君子也銘曰<lb/>
漢有良吏樂府流傳弦歌薦祀安陽亭西扶溝<lb/>
勤死風愛郁然我銘幽竁國史考焉<lb/>
　　承事郞平樂縣知縣郭君墓誌銘<lb/>
平樂在嶺表爲府治灕瀧險惡傜獞雜處官其<lb/>
地者用漢法治人而用夷法自治睢盱瞶眊流<lb/>
官之于土其相去者幾希錢塘郭君爲平樂令<lb/>
<pb n="KR4f0010_SBCK_053-13a"/>
大治攝修仁亦治政聲流聞而不幸以勞瘁卒<lb/>
官萬里輿櫬天之困賢吏也亦用資格耶嗚呼<lb/>
可悲也巳平樂民殺人商肆前前政巳得主名<lb/>
復牽連坐羣商考問時震雷擊案者再君下車<lb/>
悉縱舍之越人相告曰活羣商者雷公與郭公<lb/>
也却羡餘斥贖鍰魚疏菜茹必平價而後取養<lb/>
少弱惠鰥寡案治奸民猾吏奮髯抵凡越人服<lb/>
其廉說其慈憚其彊是以大治而其御猺獞尤<lb/>
有法修獞象猺相讎殺監司議用兵君曰夷鬬<lb/>
我何與焉謹斥候禁闌出而巳永福猺鬬峒中<lb/>
<pb n="KR4f0010_SBCK_053-13b"/>
倉皇告變魏潭至荔川數百里舉烽燧設塘報<lb/>
一夕數驚君自修仁還撤兵罷戍慰父老趣歸<lb/>
安枕竟不見一賊竟內晏然水桃村獞刼覲官<lb/>
沒其田餉兵更沒他獞田俘其子以邀贖獞嘯<lb/>
險拒命君曰田宜沒何贖不宜沒又可贖質子<lb/>
何爲命罷遣之獞父子相率首服夷人安土重<lb/>
舊畏官府文法吏利其賂贖重困之夷輒服毒<lb/>
藥斷腸死迄君任夷無毒死者夫猺獞亦人耳<lb/>
罰不止淸酒而贖必求倓錢侵擾迫脅馴至用<lb/>
兵是豈知山襄毅之受敎于鄭牢者哉君之治<lb/>
<pb n="KR4f0010_SBCK_053-14a"/>
夷在西南可著爲絜令者也君諱一緯字維垣<lb/>
其先陜西西安人勝國時始遷于杭祖諱世賢<lb/>
封刑部主事父諱孝嘉靖乙未科進士貴州按<lb/>
察使繼妻江安人生君君少負志節布衣勤學<lb/>
江安人病革命婢以巾箱遺君君拜而受命旋<lb/>
以獻其兄弗忍視也受易里中江生遂以易爲<lb/>
大師天啓元年用易舉于鄕署桐廬敎諭以文<lb/>
學禮義爲官崇禎八年九月卒享年五十有九<lb/>
妻孫氏生三子代仕偁皆弟子員卜葬于秦亭<lb/>
山祖塋之傍而代來請銘余初入史舘得侍崇<lb/>
<pb n="KR4f0010_SBCK_053-14b"/>
仁吳公公曰闈中評文有惎予者曰是年長矣<lb/>
應之曰老成人不可不惜又曰是將不登甲榜<lb/>
曰得良乙榜亦可矣余得君於乙卷讀其論而<lb/>
收之良亦此意自今觀之君之所就與甲榜壯<lb/>
盛者未知孰多而余于崇仁所云亦可以無愧<lb/>
也敘而識之亦以著前輩道義相朂之意云耳<lb/>
銘曰<lb/>
千章之木蔽于蒿萊我落其實而取其材材不<lb/>
大試實則允食銘以昭之亦以志恤<lb/>
　　明故陜西鞏昌府通判錢君墓誌銘<lb/>
<pb n="KR4f0010_SBCK_053-15a"/>
鎭江有好學修行之君子曰錢君翊之以明經<lb/>
起家爲山東萊州府膠州州同知遷陜西鞏昌<lb/>
府通判以年至致仕講德譚道爲鄕先生凡十<lb/>
餘年以卒其子玄以戸部郞中賀君烺之狀來<lb/>
請銘於乎自宋以來儒者各唱師說以立門戸<lb/>
謂之講學而姚江之良知爲最盛世之談良知<lb/>
者其是與否吾不能知也以謂莫若反而徵諸<lb/>
其人以其人爲質的而學術之是非較然矣君<lb/>
少卽有志於問學聞良知之指有所契合會以<lb/>
貢入南雍江西鄧文潔公楊端潔公皆官留都<lb/>
<pb n="KR4f0010_SBCK_053-15b"/>
君摳衣兩公之門往復扣擊及其官膠州楊公<lb/>
爲吏部侍郞檄致君銓曹署中是正所著書浹<lb/>
歲而畢故所得於端潔者爲尤䆳君居官計口<lb/>
食奉蕭然如老書生膠州有孟公堂宋蘇文忠<lb/>
公遺跡也刻後𣏌菊賦於石陷置壁閒時時誦<lb/>
之以自廣焉州有軍丁戸絶者臺使者欲勾補<lb/>
之君奮筆署其牘曰有軍不淸官之疲也以民<lb/>
代軍官之橫也臺使者怒甚卒不能奪君議然<lb/>
亦竟以此知君鞏昌通判分駐西寧逼處土番<lb/>
覈兵餉繕城堡戒嚴以待變而又請於監司貰<lb/>
<pb n="KR4f0010_SBCK_053-16a"/>
番酋就擒者以風動之諸番感讋卒以無事其<lb/>
去官也惟載長安石刻十三經以歸顏其堂曰<lb/>
石經峩冠深衣與諸生端拜講貫老而不輟此<lb/>
君之生平也君其有得於良知之深者耶抑亦<lb/>
扣擊于文潔端潔而不自有其少學耶抑其進<lb/>
而求諸古人之學知而允蹈之而不復涉歷乎<lb/>
近儒之門戸也然則世之講學者以君爲質的<lb/>
焉其可矣君感端潔公之知遇晚年走數千里<lb/>
漬酒墓下其在長安故丹徒令龎君時雍抗疏<lb/>
忤權要交知縮頭莫敢問君獨送之國門執手<lb/>
<pb n="KR4f0010_SBCK_053-16b"/>
而别君之剛毅特立如此其所得于問學者要<lb/>
不可誣也君之卒以天啓壬戌二月二十四日<lb/>
年七十七配呂孺人先君十六年卒年六十一<lb/>
孺人與君合德自學以至宦成篝火宿肉內外<lb/>
斬斬子一人曰玄以某年某月葬君于丹徒縣<lb/>
之黃漩合祔呂孺人塋銘曰<lb/>
錢氏武王始開迹點簡扈蹕徙厥邑雲洲傳芳<lb/>
弘祖業有子七人君奕奕樸學拙宦絶藻飾元<lb/>
氣浩然返玄宅厥子辭賦美金璧後如有聞訊<lb/>
玆石<lb/>
<pb n="KR4f0010_SBCK_053-17a"/>
　　封監察御史謝府君墓誌銘<lb/>
鄞縣謝府君諱一爵字君錫其先出晉太傅宋<lb/>
丞相深甫自台徙慈之香山再遷鄞之月湖祖<lb/>
諱瑜考諱九臯世有壹行君以次子太僕寺少<lb/>
卿三賔封陜西道監察御史以崇禎八年二月<lb/>
廿四日卒年六十有四其配孺人周氏以是年<lb/>
十月廿七日卒年六十有二三賔與其兄三階<lb/>
弟三台三卿以崇禎十三年某月甲子合葬君<lb/>
夫婦于郡西翠山之陽三賔余門人也狀君之<lb/>
行來乞銘掇其語爲銘曰<lb/>
<pb n="KR4f0010_SBCK_053-17b"/>
謝自太傅家於東中宋有丞相外屬後宮自台<lb/>
徙鄞華胃遥遥柱史卜宅食於契龜祖考載德<lb/>
閟其芳塵長源洪柯三世乃振君少秀出及壯<lb/>
砥礪枕籍書詩穿穴窒疑踔厲風發作爲文章<lb/>
丹黃勘讎其書滿箱高冠長劒有志當世七制<lb/>
三略藏弆腹笥行河救荒防邊禦虜如醫有方<lb/>
如奕有譜隱而求志壯不逢年仲子長矣頭角<lb/>
嶄然君曰三賔克繼我志我其巳哉係遯有憊<lb/>
三賔爲令東海之隅告誡促數嚴于簡書爾爲<lb/>
爾邑我爲我家如農有畔安知其佗耕則有鉏<lb/>
<pb n="KR4f0010_SBCK_053-18a"/>
刈則有筥朝齏暮鹽不以累汝嘉定之政吏畏<lb/>
民懷察廉舉尤登於西臺孔賊狂猘<graphic n="KR1932" url="https://raw.githubusercontent.com/kanripo/KR-Gaiji/master/images/KR1932.png" mimeType="image/png"/>登捁萊<lb/>
　帝曰三賔女往視師君聞師命欷歔感發扣<lb/>
其囊智以佐撻伐擐甲卽死獲醜乃還愧我老<lb/>
矣不從行閒我師復登賊遯浮海　帝庸晉秩<lb/>
以勞敵愾來歸飮御燕喜便蕃鐃歌鼓吹戎車<lb/>
在門愷樂方獻䜛言孔興君曰何傷白璧靑蠅<lb/>
世方小往我則大歸從容燕笑飭巾之時先甲<lb/>
三日話言琅琅尅期揮手如旅俶裝惟君平生<lb/>
崇智卑禮孝乎惟孝友于兄弟愔愔吉人虚止<lb/>
<pb n="KR4f0010_SBCK_053-18b"/>
靜默簾閣帷燈凝塵蔽席花下閉關竹閒扄戸<lb/>
東阡南陌杖屨可數旁摉博覽百家之書其尤<lb/>
精者靑囊靑烏醫通國能葬識地脉活彼黎庶<lb/>
妥我兆宅翠山之陽馬鬣牛眠君所相卜今則<lb/>
藏焉君生五男四爲食子五㓜而殤女嫁人士<lb/>
諸孫競爽高門有慶賔子于宣克舉于鄉君之<lb/>
子女皆出周氏維周淑愼作配甚似克共克儉<lb/>
允孝允慈　制書褒美稱爲母師生而媲德死<lb/>
則同穴松栢丸丸高墳石闕史傳壹行亦載列<lb/>
女我儀圖之民鮮克舉梔貌蠟言流爲丹靑大<lb/>
<pb n="KR4f0010_SBCK_053-19a"/>
書深刻慙彼幽扄述德纘言惟君有子庶無媿<lb/>
辭訊于舊史舊史樸學質勝斯野掇其緖餘以<lb/>
告來者<lb/>
　　曹府君墓誌銘<lb/>
崇德曹廣舉崇禎庚辰進士歸而將葬其父乞<lb/>
銘于舊史氏錢謙益曰廣之先世家歙之巖鎭<lb/>
以貲雄里中吾祖逐什一行賈于淛樂崇德之<lb/>
土風將卜居焉吾父生于斯長于斯念先人之<lb/>
遺志命吾兄弟母去此土也曹之定居崇德自<lb/>
吾父始也吾父年十二卽代吾祖治家政有獄<lb/>
<pb n="KR4f0010_SBCK_053-19b"/>
訟于會城僮奴千餘指鴈鶩行列莫敢陜輸流<lb/>
視市少年以殺人誣中表連染吾祖三年未白<lb/>
往見錢塘令拂衣奮袖詞辨蠭涌令大悟立置<lb/>
誣訟者于理吾祖自此得騎從出入閭里雍容<lb/>
修長者之行矣吾父性行高邁口不道錢貨吾<lb/>
祖歿執其手而語曰吾傳食伯仲閒獨久慁汝<lb/>
吾病汝逾月不解帶良苦也有汝母私蓄千金<lb/>
以償汝父頓首謝巳而瓜分之不忍私一錢也<lb/>
爲邑令重客出富人以誣坐論死者其人數輦<lb/>
金錢以謝拒弗與通桀黠奴以盜貲繫獄獄吏<lb/>
<pb n="KR4f0010_SBCK_053-20a"/>
來告彼得出必致死于公請爲公殺之父笑曰<lb/>
吾豈以我它日之死易彼今日之生哉奴竟得<lb/>
出吾父少讀書負經濟數踏省門視一第如拾<lb/>
芥萬曆甲子以國子生試南畿故人有大獄親<lb/>
知縮首莫敢過其門傾身爲之囊橐奔走盡氣<lb/>
病大作弗克試而歸歸而數病遂不起吾父嘗<lb/>
語曰南闈之役失一舉得一友所得奢矣嗚呼<lb/>
豈知其幷以失身也哉吾父之才可以先人其<lb/>
志與氣不能後于人而抑沒不自聊以死則天<lb/>
也其殁也顧視妻子無可憐之色自述其生平<lb/>
<pb n="KR4f0010_SBCK_053-20b"/>
命筆志之壹似重有屬者不能舍然于身後其<lb/>
可知也敢以請于夫子夫子其哀而銘之謙益<lb/>
曰府君蓋孝友順祥深中篤厚之君子也其行<lb/>
巳也比於節其御物也近於俠要以仁心爲質<lb/>
修業而息之至于子而發聞于後宜矣是宜銘<lb/>
府君諱以成字玉汝祖祺父弘淮先世皆葬於<lb/>
歙今卜葬崇德府君之志也卒于崇禎甲戌三<lb/>
月十三日年僅四十有四娶程氏子五人序廣<lb/>
度修來廡女子嫁仁和鄭錤葬以某年某月甲<lb/>
子銘曰<lb/>
<pb n="KR4f0010_SBCK_053-21a"/>
君子五人序廣長成伯仲競爽廣先序鳴廣也<lb/>
英玅翺翔上京明發不寐有懷嬛嬛銜哀述德<lb/>
以乞斯銘我銘旣勒乃卜佳城嶞山廻水叶彼<lb/>
經營仁人孝子惟後之贏<lb/>
　　明故徐府君墓誌銘<lb/>
太倉徐文任將葬其父母謁銘于其友太史氏<lb/>
錢謙益曰吾先世望東海吾胄于國初之福孫<lb/>
公後十代吾父也福孫公自長洲徙崑山籍茜<lb/>
涇里弘治中割隷太倉州曰東漁公者吾曾祖<lb/>
也曰南平公者吾祖也吾父性莊强子易有氣<lb/>
<pb n="KR4f0010_SBCK_053-21b"/>
略其接人煦煦口出氣恐傷物有不平則肆言<lb/>
折之不畏彊禦其理家囊篋細碎無所遺漏緩<lb/>
急叩門手提數百金如棄涕唾州有大凶烖及<lb/>
力役鈎稽之事吾父急病耆事具有條法州人<lb/>
頼之吾從祖御史公旣貴吾祖嘗嘆曰叔也能<lb/>
大吾門雖然不如吾之有收子也御史歿遺孤<lb/>
漂揺如鷇之未卵吾父曰先人有墜言矣必再<lb/>
立叔氏傾貲竱力屢速于訟弗悔人咸謂吾父<lb/>
能子謂吾祖能知子州多高門鼎貴吾父以國<lb/>
子生入貲授光禄寺署丞終老其家州之人每<lb/>
<pb n="KR4f0010_SBCK_053-22a"/>
舉手相謂曰猶望徐公也萬曆三十八年吾父<lb/>
歿年七十九又七年吾母終年八十五吾母大<lb/>
原王氏也事君姑遇子婦皆有節法吾少多四<lb/>
方之交吾母宿膏火治具至老不勌生子男三<lb/>
人大任光祿寺署丞尹任蚤死文任則吾其㓜<lb/>
也今爲國子生女子嫁顧文謨孫曾孫男女若<lb/>
干人將以今年十一月合葬于某地之新阡葬<lb/>
宜有銘吾子辱與文任游又于辭直而不華願<lb/>
有刻也謙益曰今人眎友道如糞土獨文任堅<lb/>
勇自憙以交友聞于人爲難能也雖然亦其父<lb/>
<pb n="KR4f0010_SBCK_053-22b"/>
母成之也文任有友曰西安方應祥字孟旋年<lb/>
四十未有子府君命文任相眡婢之宜子者以<lb/>
予應祥夫人躬庀裳衣具膏沭敎誡而遣之應<lb/>
祥見于府君摳衣趨隅執子弟之禮府君歿拜<lb/>
夫人于堂下夫人亦䦱門見焉謙益之友于文<lb/>
任久矣敢不諾而銘諸東漁公諱忱南平公諱<lb/>
整府君諱可久字復貞今年實萬曆四十七年<lb/>
也銘曰<lb/>
徐氏先世本自伯益十望其九載在史冊東海<lb/>
僑郡播遷吳中必復其始羣支海東福孫之後<lb/>
<pb n="KR4f0010_SBCK_053-23a"/>
光祿廓之仁孝襲訓委祉來玆于德爾劬于家<lb/>
爾贏匪家則贏惟後之成婁江滔滔幽室渠渠<lb/>
隧道之石多于儲胥惟公有子謁文于友篆此<lb/>
銘章以告遠久<lb/>
　　漳浦劉府君合葬墓誌銘<lb/>
漳浦劉履丁以諸生應辟召擢鬱林州知州將<lb/>
歸葬其父母而謁銘于舊史氏曰履丁之先世<lb/>
自光固徙莆田元未有尉漳浦者而家焉正德<lb/>
甲戌曾大父友仁與從叔勳同舉進士勳以諫<lb/>
南巡廷杖巡撫寧夏爲莆名卿而曾大父歷郡<lb/>
<pb n="KR4f0010_SBCK_053-23b"/>
守至叅政有聲跡劉於是乎始大大父諱祥鶮<lb/>
爲諸生祭酒年八十猶踏省門試元配鄭無子<lb/>
有二側室各生二子而先君與伯氏其母林也<lb/>
先母黃氏其父郡守公理學鉅儒與從伯父國<lb/>
徵介徵同鄕舉先母年十八歸于我先君二十<lb/>
爲諸生含英浮華蔚有譽處先母習禮明詩閨<lb/>
房之內朱黃硏席與刀尺錯互燈火靑熒儼然<lb/>
士友也嫡母旣沒諸姑妯娌爭產速訟磨牙吮<lb/>
血先君分甘讓肥所自予者皆寢丘之田西益<lb/>
之宅先母無後言撫其子姪必先巳子賔祭冠<lb/>
<pb n="KR4f0010_SBCK_053-24a"/>
昏皆于我乎取先母無難色先君晚而習靜好<lb/>
江門餘干之學焚香盥靧梯几簾閣凝塵蔽榻<lb/>
雙趺隱然先母儉樸靜好華髪相莊四十年如<lb/>
一日先君卽世家廟綽楔不能保一畝之宮揮<lb/>
千金復之如棄涕唾人咸以爲丈夫女也先君<lb/>
居嘗目二子曰癸也食子丁也收子癸之所不<lb/>
可知者年也先母授二子書瀾翻成誦乃令就<lb/>
塾每誦衞詩先君之思以朂寡人未嘗不流涕<lb/>
覆靣也先君歿七年而癸補弟子員又六年而<lb/>
丁始應省試先母歿九年而丁應詔得授一官<lb/>
<pb n="KR4f0010_SBCK_053-24b"/>
今將以某年某月葬先父母于某地之阡風停<lb/>
樹靜有懷二人養生送死無可爲者矣丁聞之<lb/>
石齋黃夫子惟夫子之言質而不華可以信于<lb/>
後願有述也余曰子之夫子吾執友也古之爲<lb/>
文者必有所徵余之知履丁以其師知履丁之<lb/>
父母以其子可謂有徵矣其忍不銘銘曰<lb/>
劉氏二徵始有聞唯君金友儷玉昆厥配媲德<lb/>
昏孔云萬曆壬子君歸神四十七齡生不辰距<lb/>
生嘉靖唯丙寅後十九年配亦湮六十始壽加<lb/>
三春三男子子癸丁辛癸也早喪二子在二女<lb/>
<pb n="KR4f0010_SBCK_053-25a"/>
如玉達孚尹朱孝林節播鬱芬丁也筮仕蒼梧<lb/>
濵立堂石闕崇高墳鬱林廉石比貞珉大書深<lb/>
刻鐫斯文<lb/>
　嘉定張君墓誌銘<lb/>
崇禎六年十二月嘉定張鴻磐合葬其父母於<lb/>
南翔龔家浜之新阡泣而乞銘於余曰鴻磐之<lb/>
先世自祥符徙松江國初居南翔嘉靖中有名<lb/>
任者起家官開府而其從弟以軍功授陘陽驛<lb/>
丞以卑官自著稱者吾祖也吾父少自力於學<lb/>
橫經籍書寒抄暑講踏省門五六不得一舉授<lb/>
<pb n="KR4f0010_SBCK_053-25b"/>
徒百里外歲時覲省自傷貧而違親未嘗不泣<lb/>
下也以膏腴讓昆弟退而居於槎浦荒江白葦<lb/>
老屋數閒二親之腆洗不乏而朋好之過從有<lb/>
餘歡者恃有吾母也吾父殁鴻磐生十齡後二<lb/>
十年爲天啓甲子吾母亦殁吾母之生於世視<lb/>
吾父稍贏送往事居艱苦萬狀凡以終吾父之<lb/>
事也鴻磐長矣而困於諸生吾母殁又數年而<lb/>
尚無以葬是以痛不思生而又病不敢死也癸<lb/>
酉之冬慬而襄事爲之側席而坐佽助窀穸之<lb/>
役者同里侯豫瞻大梁張子襄也以鴻磐之不<lb/>
<pb n="KR4f0010_SBCK_053-26a"/>
肖親死不能葬而又忍死而乞銘于夫子其不<lb/>
獨以昭吾親且不沒吾之所以葬吾親者也夫<lb/>
子其謂我何余曰子之父有高才而無貴仕子<lb/>
之母有令德而無厚祿子之乞銘以昭之宜也<lb/>
若子之葬其親則又何媿夫潔身修行不辱其<lb/>
親此南陔之孝子所有事也若夫顯融富貴時<lb/>
至而起則天也記不云乎斂手足形懸棺而封<lb/>
其誰有非之者哉繇此觀之世之生榮死哀傾<lb/>
動流俗而其爲聖賢之所非者必多矣子又何<lb/>
媿古之孝子祭其親也則必求仁者之粟祭如<lb/>
<pb n="KR4f0010_SBCK_053-26b"/>
是葬其可知也豫瞻子襄今之有名行人也其<lb/>
助子之葬也斯亦可謂仁者之粟矣乞銘以昭<lb/>
其親又不沒其親之所以葬詩有之孝子不匱<lb/>
永錫爾類子與二子交相錫也法皆宜銘張君<lb/>
諱承寵字君貺享年四十有九妻王氏享年六<lb/>
十有八男一人鴻磐娶李氏女一人嫁嚴某銘<lb/>
曰<lb/>
藏之固刻之深斯之謂不朽不義而富且貴鑿<lb/>
桓氏之槨而題原氏之阡於吾親何有也嗚呼<lb/>
日月有時吾亦將渴而葬其母矣<lb/>
<pb n="KR4f0010_SBCK_053-27a"/>
牧齋初學集卷第五十三<lb/>
<pb n="KR4f0010_SBCK_053-27b"/>
</p>
<p>
</p>
  </div>
</body>
</text>
</TEI>
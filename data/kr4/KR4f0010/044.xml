<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_044-1a"/>
牧齋初學集卷第四十四<lb/>
　記四<lb/>
　　重修維揚書院記<lb/>
維揚有書院作爲講堂學舍延道德博聞之儒<lb/>
摳衣升堂昌明孔孟之道而鄕人子弟相與羣<lb/>
萃州處以爲講肄之地其來舊矣萬曆中御史<lb/>
中州彭君來視鹽政閔其蕪廢修而作之祀董<lb/>
仲舒以後諸賢于其中高館曾樓宏壯靚深故<lb/>
御史大夫鄒忠介公爲之記久之復廢後鹽使<lb/>
者泰和楊君愾然歎曰豈可使講德之堂夷而<lb/>
<pb n="KR4f0010_SBCK_044-1b"/>
爲長亭廚傳乎按其舊而新之正其名曰維揚<lb/>
書院以書屬余曰願有記以繼忠介之後日者<lb/>
講學之禁嘗嚴矣蓋發作于萬曆之中而浸淫<lb/>
于天啓之後迨于今講者熄禁者亦弛胥天下<lb/>
不復知道學爲何事夫其禁之嚴也鈎黨促數<lb/>
文網鍥急猶足以聳剔天下精悍之氣而作其<lb/>
隤阤是故逆奄之禍士大夫捐身命以扞之而<lb/>
士氣卒以勝及其禁之弛也天下皆鐫夷其廉<lb/>
隅啽囈其頰舌頑鈍狂易懵然於猋庉脂夜之<lb/>
中于是朝著無槃水加劒之大臣彊埸多扣頭<lb/>
<pb n="KR4f0010_SBCK_044-2a"/>
屈膝之大吏集詬成風而刑辟不足以禁禦繇此<lb/>
言之禁學之效可見于此矣自正心誠意之學<lb/>
陳陳相因而姚江良知之宗始盛儒者又或反<lb/>
唇而譏之良知之言昉于孟子孟子曰無惻隱<lb/>
之心非人也無羞惡之心非人也無辭讓之心<lb/>
非人也無是非之心非人也分而言之曰仁義<lb/>
禮智其實則良知而巳矣夫立乎人之本朝蠅<lb/>
營狗苟欺君而賣國者謀人之軍師國邑偸生<lb/>
事賊迎降而勸進者惻隱羞惡辭讓是非之心<lb/>
蓋巳澌然不可復識矣其良知之未死者如月<lb/>
<pb n="KR4f0010_SBCK_044-2b"/>
之有魄也如木之有枿也質諸夢寐告諸妻子<lb/>
未有不淟然汗下煩冤欷歔者也故曰嘑爾而<lb/>
與之行道之人不受蹴爾而與之乞人不屑也<lb/>
行道乞人之所不受不屑而公卿大夫交臂而<lb/>
仍之恬不爲怪彼亦遏抑其良知抺摋其廉恥<lb/>
違心反靣以至此極也誠使良知之學講之有<lb/>
素知如是而爲人如是而非人也知如是而爲<lb/>
忠臣孝子如是而亂臣賊子也知如是而爲聖<lb/>
賢如是而夷狄禽獸也知湯之必灼也必不赴<lb/>
知火之必焚也必不蹈知塗炭之必燋爛也必<lb/>
<pb n="KR4f0010_SBCK_044-3a"/>
不坐如是而士氣可立國恥可振猋庉脂夜之<lb/>
祥其可以少解矣乎稽良知之弊者曰泰州之<lb/>
後流而爲狂子爲僇民所謂狂子僇民者顏山<lb/>
農何心隱李卓吾之流也彼其人皆脫屣身世<lb/>
芥視權倖其肯蠅營狗苟欺君而賣國乎其肯<lb/>
偸生事賊迎降而勸進乎講良知之學者㳂而<lb/>
下之則爲狂子爲僇民激而返之則爲忠臣爲<lb/>
義士視世之公卿大夫交臂相仍違心而反靣<lb/>
者其不可同年而語亦已明矣嗚呼聖人之言<lb/>
元氣也孟子之言藥石也姚江之言救病之急<lb/>
<pb n="KR4f0010_SBCK_044-3b"/>
劑也南宋之世以正心誠意藥之而不效故有<lb/>
風痺不知痛癢之證今之世以惻隱羞惡辭讓<lb/>
是非藥之而不效故有頑鈍狂易之證舍是而<lb/>
不加診治則人心死矣病在膏盲不可以復活<lb/>
矣用良知之學爲急劑號呼惕厲庻幾其有瘳<lb/>
乎楊君今之有志于醫國者也當軍興倥偬征<lb/>
求旁午之會捨鹽鐵之筴而修師儒講肄之事<lb/>
其必以爲救世之務莫先于此與誠先之則請<lb/>
自姚江之學始鄒忠介公者余之執友而楊君<lb/>
之鄕先生也天啓之學禁以忠介爲首忠介之<lb/>
<pb n="KR4f0010_SBCK_044-4a"/>
記蓋亟稱姚江泰州而楊君之所得于忠介者<lb/>
深矣故樂爲記之使刻石䧟諸壁閒亦以告于<lb/>
維揚之士繼泰州而興起者也崇禎十六年十<lb/>
二月初四日嘗熟錢謙益記<lb/>
　　長洲鄭氏新復祭田記<lb/>
惟鄭氏遠有條序國初國子監助敎士龍斷自<lb/>
有宋建祠立主曰狀元毅夫公獬學士忠惠公<lb/>
性之丞相忠定公淸之提舉文臺公天錫高士<lb/>
所南公思肖割膏腴以供祀視圭田而三之三<lb/>
傳爲處士穗躋助敎于廡子孫以昭穆祔祭田<lb/>
<pb n="KR4f0010_SBCK_044-4b"/>
倍助敎而三之自助敎下五支分守其祀郡縣<lb/>
有牒祠有碑田有圖餘百年矣其割而卑之他<lb/>
旋也自萬曆十二年始鄭之宗人顧視廬冡哭<lb/>
而相吊又餘五十年矣訟而贖之按碑以崇祀<lb/>
歸餘以息爭自崇禎十六年始于是鄭之雋孝<lb/>
廉敷敎以書來請曰願有記昔者鄭請釋泰山<lb/>
之祀以祀周公春秋諱之書曰以璧假許田僖<lb/>
公復許田閟宮作頌曰居常與許復周公之宇<lb/>
鄭氏之舉於是乎近閟宮矣古者君子雖貧不<lb/>
粥祭器雖寒不衣祭服爲宮室不斬乎丘木大<lb/>
<pb n="KR4f0010_SBCK_044-5a"/>
夫士去國祭器不踰竟其去而止之大夫曰柰<lb/>
何去宗廟也士曰奈何去墳墓也知祭器不粥<lb/>
墳墓不去之義則天子諸侯以至于公卿大夫<lb/>
其所當守而勿去者可知已矣故曰國君死社<lb/>
稷大夫死衆士死制又曰謀人之軍師敗則死<lb/>
之謀人之國邑敗則亡之今也楚豫之閒宼未<lb/>
至而先潰名都大邑棄之如遺跡焉向令能如<lb/>
鄭氏之子孫所以營祠復田死守勿替者其肯<lb/>
弁髦職守而以都邑與人乎嗚呼述祖德崇先<lb/>
祀可以敎孝嚴守祧時饗祀可以觀禮食舊德<lb/>
<pb n="KR4f0010_SBCK_044-5b"/>
服先疇可以作忠使天下士大夫衆著于復田<lb/>
之義視朝廷之軍師國邑咸如祭器之不可粥<lb/>
墳墓之不可去則祖宗之土宇版章可復而流<lb/>
亡潰敗之禍其少止乎田之復鄭氏一家之事<lb/>
可以無書而復田於今日當名都大邑棄師失<lb/>
守恬不知戒之時其亦以有警也不可以不書<lb/>
乃爲之書是年崇禎十六年癸未也<lb/>
　　虎丘雲巖寺重修大殿記<lb/>
崇禎二年十一月虎丘雲巖寺災大雄寶殿萬<lb/>
佛閣觀音閣方丈樓觀一夕而燬山林焦枯神<lb/>
<pb n="KR4f0010_SBCK_044-6a"/>
鬼灼爛人天憯悽如聞歎噫寺僧持簿勸募垂<lb/>
十年高門縣簿靡有應者東陽張公奉　天子<lb/>
命保釐是邦慨然嘆曰噫是誠在我捐俸錢搜<lb/>
鍰金僚屬咸佽助焉乃屬山僧鳩材庀徒量工<lb/>
命日自十一年四月初八日始事至十三年四月<lb/>
初八日大殿卒功方丈樓觀以次修葺邦人士<lb/>
女來游來觀耋艾詠歌推美頌考於是僧以公<lb/>
之命來請曰願有記也或曰昔稱虎丘奠吳西<lb/>
門西金方也闔廬之葬也澒池六尺扁諸之劒<lb/>
三千葬三日而白虎蹲其上金之精也寺災之<lb/>
<pb n="KR4f0010_SBCK_044-6b"/>
夕金昌望齊坊市水銀匝地金氣發矣公于是<lb/>
作斯殿以鎭之有厭勝之道焉天下盜賊鋒起<lb/>
兵火彌亘中吳一隅宵柝不警公之爲吳人違<lb/>
兵也此非其徵與或又曰張魏公當紹興時記<lb/>
虎丘經藏以謂夷狄之變其來有自欲愛貪忿<lb/>
是謂無明展轉交攻激爲鬭亂我佛以淸淨立<lb/>
教使回心歸善和氣自生公方親臨戎馬鏖劇<lb/>
賊于京江桐皖之閒顧汲汲爲此舉也表佛力<lb/>
迎和氣彌三災消刼火其機緣深矣其願力偉<lb/>
矣公固張姓也寧非魏公再來現身說法者歟<lb/>
<pb n="KR4f0010_SBCK_044-7a"/>
嗚呼頻年以來水旱刀兵雜然交作疵癘夭扎<lb/>
民不堪命方鎭大臣囊金櫝帛郵傳拜除視之<lb/>
蔑如也自公之來敷和布德宣慈訓廉耉老病<lb/>
癃燠肌起羸嚚童鰥孤咸登袵席今兹之役一<lb/>
錢寸布不煩公私朝虀暮鹽節縮僦工斯殿之<lb/>
落成也邦人之歡心頌聲與丹樓綘殿互相涌<lb/>
現于諸天雲物之中故能化兵氣爲祥雲轉災<lb/>
土爲佛國然則考公保釐之績著于東南者莫<lb/>
如是役宜也公撫吳七年宣勞治河入爲本兵<lb/>
以疆事牽連就徵吳之人扶杖負襁炷香撮土<lb/>
<pb n="KR4f0010_SBCK_044-7b"/>
匍匐佛前告哀祈宥若呌閶闔若投匭函此尤<lb/>
可書也余故不辭而爲之記其不特以記其成<lb/>
亦以使後之有官君子有事于崇佛者於張公<lb/>
之爲宜有考也崇禎十六年十二月嘗熟錢謙<lb/>
益記<lb/>
　　萊陽姜氏一門忠孝記<lb/>
崇禎十六年三月行人司行人臣垓伏闕上疏<lb/>
言去年閏十一月奴酋兵掠萊陽臣父勅封儀<lb/>
眞縣知縣姜瀉里山居聞警率子弟僮奴入城<lb/>
死守二月初六日奴突至城陷巷戰被執奴就<lb/>
<pb n="KR4f0010_SBCK_044-8a"/>
索金帛臣父罵曰吾二十年老書生二子爲淸<lb/>
白吏安得有金帛飽狗奴腹以馬捶捶之嚼齒<lb/>
大罵奴攅刃刺之乃死臣季弟姜坡偕侍郎宋<lb/>
玫守東城趨抱父屍慟哭奴縛置寨中夜舉火<lb/>
燒奴帳奴覺臠殺之臣母及長兄圻負重傷圻<lb/>
妻王氏臣妻孫氏坡妻左氏及次姊先後投繯<lb/>
赴火死臣兄禮科給事中埰言事迂戅荷　聖<lb/>
明寛宥頌繋西曹聞訃浹旬號慟絶食臣若奔<lb/>
赴故里則臣兄圜扉一息立斃草土臣欲留視<lb/>
槖饘則臣父原野暴骨長飽烏鳶臣餘氣僵魂<lb/>
<pb n="KR4f0010_SBCK_044-8b"/>
死生無地伏望　皇上付臣法司代兄歸葬兄<lb/>
得畢命首丘臣願塡尸牢戸若臣兄罪必不赦<lb/>
請勒限就繫伏前日妄言之辜幷案臣今日妄<lb/>
請之罪　天子覽其奏意惻然憐之未及發六<lb/>
月登萊撫臣曾化龍覆奏姜氏一門忠孝請賜<lb/>
優䘏始得奉　明詔下所司垓將以甲申九月<lb/>
卜葬謂謙益舊待罪太史氏俾書其事嗚呼忠<lb/>
臣孝子國家之元氣也忠義之氣昌則存叛逆<lb/>
之氣昌則亡有國家者之大坊也天寳逆命之<lb/>
臣以六等定罪達奚珣輩騈斬于獨柳樹集百<lb/>
<pb n="KR4f0010_SBCK_044-9a"/>
寮往觀之而宋南渡李綱議僣逆僞命宜倣肅<lb/>
宗時定罪用重典當時不能從識者以謂至德<lb/>
之中興建炎之不振其興亡實繇于此今國家<lb/>
方全盛奴雜種小醜闖螘賊游魂中朝士大夫<lb/>
回靣屈膝委質賊庭者所在而有夫豈國無刀<lb/>
鋸以至是與若姜公者身無一命之寄家無中<lb/>
人之産徒手扞賊橫身死義家人婦子血肉糜<lb/>
爛國家元氣旁薄結轖而勃發于姜氏之一門<lb/>
非偶然也使國家之臣子胥如姜氏則忠臣孝<lb/>
子接踵于世何至如靖康之時所謂在內惟李<lb/>
<pb n="KR4f0010_SBCK_044-9b"/>
若水在外惟霍安國使敷天率土痛北轅而憂<lb/>
左袵哉比歲奴三入畿輔一門殉難者高陽孫<lb/>
氏順義成氏與姜氏而爲三孫氏成氏之議䘏<lb/>
當國者口噤目眙若避禁諱至今寢閣未下今<lb/>
姜氏之䘏獨出宸斷然後知崇奬節義固　聖<lb/>
明之所急而所司奉行者之罪也自今以往忠<lb/>
義之氣昌國家之元氣日固叛臣賊子當胥伏<lb/>
獨樹之誅而奴闖之懸首藁街也不遠矣余爲<lb/>
書其事以俟之且以諗於國史之傳忠義者崇<lb/>
禎申申三月記<lb/>
<pb n="KR4f0010_SBCK_044-10a"/>
　　韓蘄王墓碑記<lb/>
宋蘄國韓忠武王世忠墓在吳縣靈巖山下豐<lb/>
碑巋然贔屭屈盤禮部尚書趙雄奉詔撰也宋<lb/>
史列傳援据雄碑其書楊國夫人事則碑爲詳<lb/>
建炎之復辟也楊國及二子質苗傅軍防守甚<lb/>
嚴王略無顧念隆祐太后宣見楊國楊國詣傅<lb/>
詒曰太尉作如許事公來矣於太尉何如傅乃<lb/>
屈膝拜曰願奉兄嫂禮謹具鞍馬煩夫人好爲<lb/>
言是日入見隆祐宣問周悉執楊國手垂泣曰<lb/>
國家艱危至此太尉首來救駕速淸巖陛楊國<lb/>
<pb n="KR4f0010_SBCK_044-10b"/>
奉詔馳出都城遇傅弟翊于途告之故翊色動<lb/>
手自捽耳楊國覺翊意非善愈疾驅一日夜會<lb/>
王于嘉禾史云朱勝非紿傅遣妻子慰撫世忠<lb/>
而不及楊國云云略也傅正彥獻俘行宮楊國<lb/>
自碩人超封國夫人制曰知略之優無愧前史<lb/>
給內中俸以示報焉功臣妻給俸自楊國始史<lb/>
稱隆祐召梁氏入封安國夫人俾迓世忠速其<lb/>
勤王誤也黃天蕩之戰楊國在行閒親執桴鼔<lb/>
史云戰將十合梁夫人親執桴鼔金兵終不得<lb/>
渡羅大經鶴林玉露載兀术鑿河遁去夫人奏<lb/>
<pb n="KR4f0010_SBCK_044-11a"/>
疏言世忠失機縱敵乞加罪責舉朝爲之動色<lb/>
而碑及史皆不載爲蘄王諱也大經又云蘄王<lb/>
之夫人京口娼也嘗五更入府伺候賀朔忽于<lb/>
廊柱下見一虎蹲臥鼻息齁齁然驚駭走出已<lb/>
而人至者衆復徃視之乃一卒因蹴之起問其<lb/>
姓名宻告其母邀至家具酒食資以金帛結爲<lb/>
夫婦碑云楊國家楚州織簿爲屋蓋楊國家本<lb/>
楚州寓京口也蘄王鎭楚州披草萊立軍府故<lb/>
夫人亦織簿爲屋與士卒其力役也蘄王起銀<lb/>
州積功轉進武副尉宣和二年調西師討方臘<lb/>
<pb n="KR4f0010_SBCK_044-11b"/>
部勇敢五十人隨王禀以往遇楊國于京口當<lb/>
在此時王爲裨將非小卒也碑載王娶白氏秦<lb/>
國夫人梁氏楊國夫人茆氏秦國夫人周氏蘄<lb/>
國夫人四妻皆啓國封蓋宋世待功臣彝典如<lb/>
此楊國起家北里慷慨擇配識英雄韎韋之中<lb/>
遂能定國難奏膚公豐碑靑史於今爲烈豈不<lb/>
偉哉辛巳長至日余與河東君泊舟京江指顧<lb/>
金焦二山想見兀术窮蹙打話蘄王夫人佩金<lb/>
鳳瓶傳酒縱飮桴鼓之聲殷殷江流濆沸中遂<lb/>
賦詩云餘香墜粉英雄氣剰水殘山俛仰閒相<lb/>
<pb n="KR4f0010_SBCK_044-12a"/>
與感槩歎息久之甲申二月觀梅鄧尉還過靈<lb/>
巖山下埽積葉剔蒼蘚肅拜酧酒而去因摭採<lb/>
楊國遺事記其本末如此<lb/>
牧齋初學集卷第四十四<lb/>
<pb n="KR4f0010_SBCK_044-12b"/>
</p>
<p>
</p>
  </div>
</body>
</text>
</TEI>
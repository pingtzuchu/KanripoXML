<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_042-1a"/>
牧齋初學集卷第四十二<lb/>
　記二<lb/>
　　重建靑蓮寺碑<lb/>
高原法師昱公自蜀之蓬溪不遠數千里遣其<lb/>
上首弟子眞禪遺書謙益曰縣治東南一百二<lb/>
十里曰天池之山其下有靑蓮寺唐武德中玄<lb/>
奘大師西踰劒閣駐錫于此池生靑蓮寺因以<lb/>
名萬曆九年斸地得碑知其緣起者昱也由宋<lb/>
紹興以迄勝國壞成不一洪武十年起其廢于<lb/>
灌莽之中蔚爲寶坊者昱之始祖趙彥淸也成<lb/>
<pb n="KR4f0010_SBCK_042-1b"/>
化二十六年斥寺而新之改建于震隅者昱之<lb/>
高祖趙法淸也萬曆四十三年昱自南都奉大<lb/>
藏還謀建閣尊奉有善土地相宅之術者以謂<lb/>
寺在山足不若移之于頂山陟水旋風氣茂宻<lb/>
於建立爲宜我龜爰契人謀叶從于是建庋經<lb/>
之樓以閒計者五拓置寺之基以畮計者若干<lb/>
買飯僧之田以畮計者若干其捐橐庀工者昱<lb/>
之弟趙文淸也移大雄殿于經樓之前棼橑廻<lb/>
帶髹彤眩矚觀音韋䭾兩殿兩廡三門庖湢階<lb/>
戺繕治以次其齊心佽助者昱之姪趙承祥等<lb/>
<pb n="KR4f0010_SBCK_042-2a"/>
也寺旣蕆事念後先興復之因與俗姓架搆之<lb/>
力皆不可以蕪滅願爲我書其歲月刋之好石<lb/>
以圖永久余爲諸生晤昱公于海虞之破山寺<lb/>
廣顙豐頥具大人相私心嚴事之及觀其詮釋<lb/>
相宗諸典鈎貫義學擿抉遯隱諸方推服咸以<lb/>
爲今之教魁也公生於劒外長于玆山皆奘師<lb/>
過化之地斷碑泐石閟藏已久而涌現于千載<lb/>
之後其卒能遠紹慈恩之緒殆非偶然者出坐<lb/>
道塲則軍持漉囊填咽講席歸搆法宇則飛樓<lb/>
湧殿示現人閒是固其行願使然而奘師加被<lb/>
<pb n="KR4f0010_SBCK_042-2b"/>
之力下上千載如屈信臂蓋灼然不誣也後之<lb/>
住山者尚有以繼昱公之志精研性相了達一<lb/>
乗庶幾慈恩翻譯之書金輪鐵壁屹峙來玆玆<lb/>
寺之熾然建立者亦比于毗盧樓閣不隨刼而<lb/>
壞成也哉予故爲之述其梗槩而系以銘銘曰<lb/>
廣漢之墟輿鬼精蓬山涪水相帶縈天池合㳫<lb/>
列翠屛池生蓮華應聖僧聖僧往矣垂千齡石<lb/>
蕖萎絶甘露零斷碑暈蝕苔蘚靑光氣熊熊夜<lb/>
不扄有大論師疏遺經法幢再竪曲女城神靈<lb/>
閟現符應徵鬼神撝呵出靑㝠陟岡遡㵎宮地<lb/>
<pb n="KR4f0010_SBCK_042-3a"/>
形彈指平麓遷高京千栭萬礎如雲屯長楣反<lb/>
宇棲列星右手斷取左手檠下移兠率人天驚<lb/>
伽藍如的山如莖蕸葉騈蓋華發榮琅函寶笈<lb/>
臨玉繩風旛月駕語鐸鈴鼓魚更荅時經行宛<lb/>
如蓮華瓣中生一華一瓣一化身奘師應現皆<lb/>
圓成蓮華鬱郁池水淸奘師授記如親承玉華<lb/>
翻譯嘗光明寶華樓閣無虧盈我作銘詩唱一<lb/>
音誓願歷刼續慧燈南山靑石比玉貞磨以爲<lb/>
碑刻斯銘<lb/>
　　龍樹庵記<lb/>
<pb n="KR4f0010_SBCK_042-3b"/>
儒者文文起姚孟長吾郡之巋然者也顧好從<lb/>
浮圖廣傳者游傳太倉州沈氏子學儒不成去<lb/>
學賈又不成遂好學浮圖法叅雪浪雲棲諸大<lb/>
和尚棲止郡之華山寺鳩集凈侣繙閱大藏披<lb/>
攘經營若庀其家未幾華山有壤地之訟僧徒<lb/>
驚怖欲散去傳告哀于佛去氏削髪誓以死殉<lb/>
凡三載訟稍息乃去而游虎林天目諸山飯儈<lb/>
行脚軌行堅苦歸休于墓田丙舍結廬以居因<lb/>
斥之以事佛齊衆所謂龍樹庵者也吾觀佛之<lb/>
徒其爲說以謂山河大地一切如幻而其身之<lb/>
<pb n="KR4f0010_SBCK_042-4a"/>
所寄瓦盂錫杖一飯一宿卽五山十刹亦比之<lb/>
于逆旅傳遞而已然其人往往以塔廟爲國土<lb/>
以伽藍爲金湯而效死以守之身可殺而不可<lb/>
奪若傳者何其固也今之爲卿大夫者身受國<lb/>
家疆圉之寄而不難以戎索與虜一旦喪師失<lb/>
地日蹙國百里拱手瞪目彼此相顧視所謂敗<lb/>
則死之危則亡之者其於浮圖何如也夫浮圖<lb/>
之塔廟被四海未嘗耑責任于一人又非有高<lb/>
爵醲賞勸誘于前嚴刑殊死警戒于後也而浮<lb/>
圖之效死以衞塔廟者時有而卿大夫視疆圉<lb/>
<pb n="KR4f0010_SBCK_042-4b"/>
之事若奕棋然豈佛能以禍福語傾天下而國<lb/>
家之賞罰顧不足狥與抑亦佛之徒棄氏毁服<lb/>
祝除髪毛無妻子身名之紲覊故其志桀然得<lb/>
信而未可以責諸卿大夫與嗚呼此之不能而<lb/>
佊能焉而又疾其能焉而思以蓋之曰彼浮屠<lb/>
也彼之效死以居者固慬而免于吾之廬者也<lb/>
一旦有事上不能謀士弗能死委而去之國家<lb/>
之疆圉曾不得比于浮圖之塔廟而不以爲恥<lb/>
也文起孟長儒者也不斥浮圖而與之游也宜<lb/>
傳治龍樹庵旣成文起以書屬余曰庵未有記<lb/>
<pb n="KR4f0010_SBCK_042-5a"/>
傳具石請記子其勿辭余爲之記曰庵在吳城<lb/>
西白蓮涇南右折半里許老樹拒門如虬龍攫<lb/>
拏因以名庵搆十方堂以養老病畜池水以放<lb/>
生立普門塔以厝闍維四衆而文起書金剛經<lb/>
刻于塔上經始于萬曆某年凡若干年以潰于<lb/>
成是爲記<lb/>
　　瑞光寺興造記<lb/>
余十五六時從吾先君之吳門則主瑞光寺僧<lb/>
藍園遠公迄今三十餘年先君停舟解装與遠<lb/>
公逄迎笑言之狀顯顯然在心目閒每過寺門<lb/>
<pb n="KR4f0010_SBCK_042-5b"/>
輒泫然回車不忍入也遠公居寺之後禪院每<lb/>
令一小沙彌導余游廢寺殿堂蕭然塔下榛蕪<lb/>
不辨甃墄廊廡漏穿敗甓朽木與像設相撑柱<lb/>
有聲拉拉然相與顧視促歩以反余每思之如<lb/>
宿昔之噩夢尚爲心悸又思此寺久巳頽圯不<lb/>
知今日又何如也崇禎辛未友人張異度以復<lb/>
寺來告曰寺僧竺　實主之已而璠過余曰公<lb/>
知我乎卽遠公院中小沙彌也公于此寺有宿<lb/>
緣幸爲我記之嗟乎璠爲小沙彌導余游寺時<lb/>
其長與案上下耳今乃能夙夜經營還寺舊觀<lb/>
<pb n="KR4f0010_SBCK_042-6a"/>
其所成就不苟如此余稍長于璠束髪登朝值<lb/>
兵興多壘之日浮湛罪廢一無以自效其視璠<lb/>
爲可愧也雖然璠之主斯寺二十年所矣二十<lb/>
年之中相之拜者幾人將之遣者幾人督撫大<lb/>
吏易置者幾人當其築堤推轂富貴烜赫視夫<lb/>
祝髪壞服麻鞋露肘之徒不啻一毫毛然其卒<lb/>
能無愧之者幾人也蓋嘗論之浮屠之爲其塔<lb/>
廟猶士大夫之謀人軍師國邑也浮屠以其塔<lb/>
廟爲巳而不以其塔廟爲巳之塔廟以其塔廟<lb/>
爲巳故捍䕶之不啻頭目而庀治之不惜腦髓<lb/>
<pb n="KR4f0010_SBCK_042-6b"/>
不以其塔廟爲已之塔廟故一錢之入不私其<lb/>
囊篋畢世之計不及其子孫二者士大夫所遠<lb/>
不及也斯所以愧與報應因果之說儒者所不<lb/>
道然吾觀富貴烜赫者未幾而囊金櫝帛棄擲<lb/>
道路遺胔腐骨狼籍烏鳶視浮屠之四衆瞻仰<lb/>
粥魚齋鼓安隱高閑者所得孰多嗚呼士大夫<lb/>
之于浮屠不獨思愧也豈亦可以知懼矣乎以<lb/>
璠之賢能勞身捐軀以爲其塔廟其有取于余<lb/>
言也豈徒欲以夸大其能事邪予故推廣其意<lb/>
以告於世之君子而予旣無用于世粥魚齋鼔<lb/>
<pb n="KR4f0010_SBCK_042-7a"/>
之閒他日將從璠而老姑書是以志余之愧焉<lb/>
寺建於吳赤烏其興廢載在郡志璠之興造經<lb/>
始于萬曆某年天啓甲子造七佛閣於佛殿之<lb/>
北崇禎己巳修天寧塔凡若干級募飯僧田若<lb/>
干畝寒灰奇公自楚來駐錫而崑山王在公盂<lb/>
夙以宰官人道皆助璠唱緣克有終始崇禎壬<lb/>
申五月嘗熟錢某爲之記<lb/>
　　杭州黄鶴山重建永慶寺記<lb/>
杭州府治之東北六十五里有山曰黃鶴高百<lb/>
餘丈與臯亭山離立而俗呼爲臯亭之黃鶴峯<lb/>
<pb n="KR4f0010_SBCK_042-7b"/>
以兩山皆從天目蜿蟺東來嶧而非屬故也山<lb/>
之隂有佛日寺宋明敎嵩禪師卓錫之所安隱<lb/>
一濂愼公謀於祭酒馮公夢禎圖興復之不果<lb/>
乃得永慶寺故址于山之陽永慶寺者唐淸泰<lb/>
二年創自吳越名湧泉院宋建炎中重建賜今<lb/>
額其後以元兵毁而愼公行求得之遂以興復<lb/>
爲巳任里人郎珮鄭鶴買地搆禪堂五閒僧如<lb/>
艮廣德廣斌等裒衣盂之羡建佛殿五閒而眞<lb/>
寂院聞谷印公以雲棲大弟子激揚别傳之指<lb/>
愼公敦請蒞焉不起於座而道風演迤緇素坌<lb/>
<pb n="KR4f0010_SBCK_042-8a"/>
集愼公厭世而去其徒衆遵遺命以院爲十方<lb/>
不用甲乙次相授請一江湘公主之而大麓等<lb/>
力爲佽助于是彌勒前殿兩廡僧寮次第告成<lb/>
印公與慧文製公相與經畫寺之軌範始定禪<lb/>
堂以棲衆縛禪佛殿以結侣念佛限以崇墉繚<lb/>
以修廊佛聲浩浩則樂邦湧現禪版肅然則祖<lb/>
燈輝映雖五山十刹號選佛之塲者其淸嚴精<lb/>
進未有逾此者也王子宇春與諸上人共襄斯<lb/>
舉歸而述其意徵余文以記之嗟乎禪與凈土<lb/>
開遮歷然唯以一事攷諸近代楚石禪門尊宿<lb/>
<pb n="KR4f0010_SBCK_042-8b"/>
也而有西齋凈土之咏雲棲念佛導師也而有<lb/>
闡關䇿進之編未嘗不水乳相合也世之學者<lb/>
妄生分别或相爲鬭諍或曲爲調人倀倀然莫<lb/>
知所適從久矣印公有憂之旣唱單提之宗而<lb/>
復顯雙修之範以其締搆言之前殿後堂規矩<lb/>
重叠出自一門示門庭之不可離而二也周垣<lb/>
夾廊鍾魚交互邈不相及示旅途之不可混而<lb/>
一也借事以顯理因權而著實亦可謂深切著<lb/>
明也矣寺之事甫竣印公飄然遠去使人想見<lb/>
其高風于屬山湧泉之閒而濓公湘公宿德巋<lb/>
<pb n="KR4f0010_SBCK_042-9a"/>
然後先擔荷皆末法中所希有者余故樂爲之<lb/>
記詳其興復之因庶來者得以考焉若夫印公<lb/>
輩行願機縁默相感召盡未來際必有龍泉蹴<lb/>
踏相繼爲人天眼目者固不係于樓閣之成壞<lb/>
而亦非區區世諦文字可得而記也寺今名龍<lb/>
居庵亦曰永慶禪院予從其舊稱永慶寺云<lb/>
　　武林重修報國院記<lb/>
先是紹覺法師居土橋之蓮居庵四方學徒䴢<lb/>
至往往擔簦裹飯僦邑屋以居仁慈慧公聽講<lb/>
之暇喟然嘆曰武林故都會之地方袍圓頂之<lb/>
<pb n="KR4f0010_SBCK_042-9b"/>
流渡濤江越南海者軍持漉囊往來如織顧不<lb/>
得一茅蓋頭風餐露宿憧憧爲旅人窮子豈吾<lb/>
儕出世爲人之能事乎宋紹興閒故有報國院<lb/>
介淸泰慶春兩門之閒其遺址去蓮居數里而<lb/>
近遂發願修復以爲接衆之地湛然禪師爲文<lb/>
唱導諸方響應淨財雲湧逾年佛殿禪堂告成<lb/>
又三年桑園菜畦飯僧之田養老之室無不以<lb/>
次庀治是役也不煩鼛鼓不飾竿牘僧衆佽助<lb/>
者什九而善信布施者什一慧公曰吾藉諸佛<lb/>
之力仗十方之緣以有斯院也久之環而自私<lb/>
<pb n="KR4f0010_SBCK_042-10a"/>
長子孫而營利養焉其可乎吾聞之佛法付囑<lb/>
國王大臣吾得宰官之外䕶者爲文證明之以<lb/>
垂於久遠其可以無患于是介嚴子印持欵門<lb/>
以請于余余方有母之喪逡巡久之則使其徒<lb/>
曰圓福者徒步搏顙祈必得余文乃去而嚴子<lb/>
助之請益力余乃執筆以記之而復於慧公曰<lb/>
嗚呼雲棲逝而淨業微紹覺亡而講席熸魔外<lb/>
交作而盲禪盛行未有盛於此時者也子之作<lb/>
是院也縁起於紹覺而淵源于雲棲其因地不<lb/>
可謂不正矣其在今日盍亦思以扶其衰而稽<lb/>
<pb n="KR4f0010_SBCK_042-10b"/>
其敝乎今之禪非禪也公案而巳矣棒喝而巳<lb/>
矣河東之論密公曰禪者六度之一耳何能總<lb/>
諸法哉本非法不可以法說本非敎不可以敎<lb/>
傳豈可以軌迹而尋哉以禪門言之應微笑而<lb/>
微笑應靣壁而靣壁應棒喝而棒喝皆所謂非<lb/>
法非敎不可軌迹尋者也今也隨方比擬逢人<lb/>
演說上堂示衆譬優人之登場禮拜印可類侲<lb/>
童之劇戲貧子數他家之寶愚人求刻舟之劒<lb/>
是不可爲一笑乎東山法門本無棒喝五花開<lb/>
後互顯機權老僧無法藉黃葉以止啼童子何<lb/>
<pb n="KR4f0010_SBCK_042-11a"/>
知效俱脂而斷指況乎聾瞽交唱狂易相尊揚<lb/>
眉瞬目眨眼宗師竪拂拈椎滿前大慧豈獨戲<lb/>
論未止抑亦妄語旣成是可不爲之悲愍乎彼<lb/>
所競相誇詡者曰徒黨之衆也聲聞之廣也利<lb/>
養之厚也夫日中一餐桑下一宿比丘之訓也<lb/>
架大屋養閑漢古德之所訶也以荷澤之顯發<lb/>
宗風弘濟國難知道者猶以固已損法爲譏而<lb/>
況於他乎彼之所羶我之所禁有識者視之如<lb/>
師子蟲如大火聚可也其又可褰裳而從之乎<lb/>
然則將如之何曰寧守淨無趣禪寧守雲棲之<lb/>
<pb n="KR4f0010_SBCK_042-11b"/>
眞淨無趨今日之僞禪寧灰心挫名種淨因於<lb/>
來刼無吠聲逐響斷慧命于多生吾所謂扶其<lb/>
衰而稽其敝者其在斯乎爲儈徒者守正法不<lb/>
染邪法爲宰官者䕶正法不䕶邪法斯不負如<lb/>
來付囑之意而金湯外䕶之名亦可以無愧矣<lb/>
乎余之爲末法懼久矣因慧公之請而直舉以<lb/>
告之雖然不獨爲慧公告而巳也院之創始在<lb/>
天啓元年其落成則天啓三年又十二年爲崇<lb/>
禎七年予爲之記嘉議大夫禮部右侍郎兼翰<lb/>
林院侍讀學士協理詹事府事嘗熟錢謙益記<lb/>
<pb n="KR4f0010_SBCK_042-12a"/>
　　資慶院重修記<lb/>
武林之塘棲有僧院曰資慶剏自宋建炎閒至<lb/>
國朝凡再燬頽垣斷礎僅存菅棘中沙門圓公<lb/>
居之六時禮誦與饑鼪窮鼯嘯呼應和閭右之<lb/>
族知其有道也驩然相之刳朽翦薉庀材僦工<lb/>
萬曆二十年茶亭成又四年禪堂成圓公曰吾<lb/>
藉淨信之力以有此此之謂多矣終不能持鈴<lb/>
柝飾竿牘如市賈之相求以大吾廬庶吉士胡<lb/>
君休復塘棲里人也聞其風而說之爲唱導于<lb/>
里中高門懸薄讙舞赴功某年大雄殿及大士<lb/>
<pb n="KR4f0010_SBCK_042-12b"/>
殿成又某年放生池普同塔次第畢舉方伯桐<lb/>
城吳公揭以資慶院故額靚深完好視昔有加<lb/>
焉塘棲爲武林周道列肆犬牙牙籌錯互流塵<lb/>
眯目市囂聒耳而玆院獨巋然其中擊磬鼓鐘<lb/>
肅淸晨而警中夜見聞隨喜灑然有淸凉火宅<lb/>
之思至于旅人道長長年水宿流汗交跖耶許<lb/>
入夢而忽焉鍾魚互荅經聲𣑽唄激颺悲厲于<lb/>
燈灺月落之時如沸乍沃如熱得濯擁襆欹枕<lb/>
欷歔而煩酲者固不知其幾人也玆院之建其<lb/>
視深山空谷徒爲幽棲閒止之地者其利益不<lb/>
<pb n="KR4f0010_SBCK_042-13a"/>
旣多乎然圓公不以榮名利養爲事辛勤四十<lb/>
年如一彈指而院卒告成則其締搆之誠與休<lb/>
復佽助之力均不可誣也當圓公經始時一缾<lb/>
一鉢休復實與被其艱巳而休復現宰官身奄<lb/>
忽摧謝入斯院也粥鼓凄凉禪燈黯淡亦必有<lb/>
俛仰今昔愾然三嘆者矣自今以往夜壑巳移<lb/>
朝榮頻謝而玆院之火傳燈續久而逾衍千百<lb/>
年而後又不有因玆而問其經始憑吊休復于<lb/>
荒墳宿草之餘者乎由此言之世閒成住壞空<lb/>
未有不相待而成而樓閣莊嚴幻出于四十年<lb/>
<pb n="KR4f0010_SBCK_042-13b"/>
閒者殆亦猶夫榮名利養之不可以爲嘗也其<lb/>
亦可以感而悟矣圓公介卓子去病走其徒虞<lb/>
山中謁余請記去病蓋與休復共興復玆院者<lb/>
二子者皆吾友也余爲之書其事以復去病使<lb/>
買石刻之相爲感歎焉時萬曆丁已之夏六月<lb/>
也<lb/>
　　徑山種樹記<lb/>
徑山爲天目東北峯伽藍在山冡五峯之閒凡<lb/>
有興作取材於千里之外凌大江冒雙溪歷洪<lb/>
流暴漲然後逆坂而上緣絙邪許十里百折卒<lb/>
<pb n="KR4f0010_SBCK_042-14a"/>
徒顚踣木石騰藉是故寺不久輒廢廢而難復<lb/>
以興也聞谷禪師印公語其徒某曰盍買山而<lb/>
樹之樹可材也百年之內其可以掄材於山矣<lb/>
乎于是買山若干畝樹松杉若干株循直嶺以<lb/>
至三門又若干株刻其劵而三之以爲之守禁<lb/>
而又曰是不可以不志也使某書之於石詩有<lb/>
之樹之榛栗椅桐梓漆爰伐琴瑟此古之邦君<lb/>
建侯營室者之所有事也印公學佛之人也乃<lb/>
能計久遠如是世之君子慮及于浹歲者亦寡<lb/>
矣豈或百年嗚呼浮圖之昌其敎宜矣其訓于<lb/>
<pb n="KR4f0010_SBCK_042-14b"/>
有官君子不尤深切哉夫以印公之願力後五<lb/>
百年玆山之飛樓湧殿當有如蘇子瞻之詩予<lb/>
之言何足以云也使世之君子過而眡之則以<lb/>
予言爲厲已而已矣天啓四年八月記<lb/>
牧齋𥘉學集卷第四十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_060-1a"/>
牧齋初學集卷第六十<lb/>
墓誌銘十一<lb/>
　　隨州知州贈太僕少卿徐君墓誌銘<lb/>
崇禎十四年獻曹二賊攻䧟隨州知州事徐君<lb/>
死之君將行戒其子肇森肇樑曰賊隳突襄鄧<lb/>
及隨隨三破之餘然郢之肩背也守隨所以衛<lb/>
　陵寢也樑也行扞牧圉以佐守森也居斥家<lb/>
貲以益軍吾必死于此無返顧矣十三年十月<lb/>
莅隨朝國人而誓戒之歃血於關壯繆廟要以<lb/>
必死修城濬濠拓羊馬墻抽壯勇庀礮石䘏饑<lb/>
<pb n="KR4f0010_SBCK_060-1b"/>
寒平振糶府庫匱乏則捐家財給之民和而奮<lb/>
咸有固志繕南城譙樓寢處其下慨然謂僚屬<lb/>
曰身與公等枕戈待敵以此樓爲死所矣明年<lb/>
四月賊䧟襄陽躪德安購獲細作要遮捕斬賊<lb/>
知有備棄疾于我悉衆力攻閒使三走郢告急<lb/>
巡道趙某抵其章于地弗顧巡撫發一遊擊率<lb/>
兵援隨趙勒之守郢留弗遣君不食二日不解<lb/>
甲五日再盟于壯繆大臨以告哀二十五日賊<lb/>
急攻南城濳師八道隳北城以入君遣肇樑埋<lb/>
州印廨後東墻下勒馬巷戰矢貫於頥刀屬于<lb/>
<pb n="KR4f0010_SBCK_060-2a"/>
頰眼鼻橫斷墮馬左手掣佩刀右手握印廂鍉<lb/>
帨䘖于袖賊栧之不得鈹刀交下䧟胸斷股而<lb/>
死肇樑趨至拊尸頓踊哭且罵賊驅至老營殺<lb/>
之且死疾呼州人告以埋印處妾趙氏王氏臧<lb/>
獲十八人皆死賊驅趙出不可先殺其所抱幼<lb/>
女申姑斷其八指罵益厲賊刃之推土石碎顱<lb/>
而死君死之三日吳人石琳求得其屍歛之趙<lb/>
氏屍與申姑相抱不解胸著布囊凾金剛經三<lb/>
寸許遂倂棺以歛而肇樑屍卒不可得巡道以<lb/>
阻援自諱也欲沒公死事狀荆西道力持之楚<lb/>
<pb n="KR4f0010_SBCK_060-2b"/>
撫按乃上其事肇森亦詣闕陳請　天子贈君<lb/>
太僕少卿賜祠祭廕一子入監視天啓中張興<lb/>
文振德例而少殺焉惟守隨之事與睢陽異睢<lb/>
陽江淮之前障也拔雍而扼睢則可以通南北<lb/>
隨承天之後翼也越隨而保郢則無以蔽　陵<lb/>
寢捐必死之身委必破之城俾其專力致死䧟<lb/>
隨之後兵鈍氣單橫折而去而　陵寢晏然無<lb/>
恙君之志遂矣後二年賊再至漢東無藩籬之<lb/>
限原廟震驚然後知君之以死據隨與南陽之<lb/>
據睢一也嗚呼䕶　陵之功守隨爲大失隨之<lb/>
<pb n="KR4f0010_SBCK_060-3a"/>
罪絶援爲大今也賞靳于守死罰佚于擁兵國<lb/>
論傎錯而盜賊滋不可撲滅則豈非謀國者之<lb/>
咎哉君諱世淳字中明五代時始祖崇自海州<lb/>
徙淮安三傳南唐左嘗侍鉉徙廣陵唐亡入宋<lb/>
二傳翰林學士遹徙盱眙其二子從高宗渡江<lb/>
徙越雜居山隂海鹽洪武初諱土金者贅嘉興<lb/>
之白苧鄕遂爲嘉興人六傳爲雷州府同知諱<lb/>
學周生南京兵部侍郞贈兵部尚書諱必達而<lb/>
公其冡子也尚書偉望碩儒爲時明德公胚胎<lb/>
前光沈浸經史食息擩染不離典訓萬曆戊午<lb/>
<pb n="KR4f0010_SBCK_060-3b"/>
以春秋薦于卿累試南宮不第署永嘉縣敎諭<lb/>
修學宮闢講堂劉香餘孽出没海上建關隘絶<lb/>
勾引甌越底寧方略多自君出除重慶府推官<lb/>
居官計口食俸禁誅求省廚傳所至不知有官<lb/>
獮大奸折大獄斧劈理解奏成于手中雖賁育<lb/>
不能奪也督師徵餉萬斛過五日以尚方從事<lb/>
括倉穀僦舟船咄嗟立辦民不告病督兵勦資<lb/>
簡諸酋水陸並進弓刀相啣歸師過峽班馬之<lb/>
聲蕭然滿考當內召蜀人疾君彊直以隨爲絕<lb/>
地䧟君其卒以成君者天也隨饑士就食粥厰<lb/>
<pb n="KR4f0010_SBCK_060-4a"/>
君曰可使士以饑餓失禮乎分粟以賑之士皆<lb/>
感泣潰兵過隨索餉鏵釦震地君援兵登陴單<lb/>
衣入其營執帥手語曰軍之不供給守之過也<lb/>
殺守足矣無已則械守以見於督師監紀乎帥<lb/>
氣奪歛衆而去其從容應變如此君爲人孝友<lb/>
順祥內明外柔尚書久宦雷州篤老君晨昏娛<lb/>
侍雷州忘尚書之不在側也尚書病將析產君<lb/>
請以分諸弟尚書頷之終喪籍以告于几筵終<lb/>
其身未嘗有德色于諸弟也君長不滿六尺退<lb/>
然如不勝衣耐勞苦甘淡薄補衣蔬食如後門<lb/>
<pb n="KR4f0010_SBCK_060-4b"/>
素士經術之外兼通象緯數學叅同悟眞家言<lb/>
博簺祕戲無不通曉與人居陶陶永夕飮酒至<lb/>
一石不亂確守家法重規叠矩稱心而言擇地<lb/>
而蹈蓋温文樂易深中好修之君子也其所成<lb/>
就奇偉激烈乃如是君遇害時春秋五十七娶<lb/>
恭人戴氏生三子肇森高才生以尚書廕入太<lb/>
學肇樑肇彬孿生子也肇樑奉　詔祔祭隨嘉<lb/>
二祠與肇彬俱廩生繼室包氏生一子肇森女<lb/>
二人孫男六人崇禎十六年十二月廿四日<lb/>
賜葬于東荒之新阡而戴恭人祔肇森奉其宗<lb/>
<pb n="KR4f0010_SBCK_060-5a"/>
老司寇公所撰行狀及排纘行略哭而請于余<lb/>
曰夫子在先朝草張興文制詞載在冊府先人<lb/>
闔門殉義與興文等而愍綸或後焉惟夫子哀<lb/>
而賜之銘是先人與興文俱不死也余喟然歎<lb/>
曰興文事聞髙陽公掌樞部召見其孤撫而哭<lb/>
之手自題覆請于　先帝峻秩世廕度越彝典<lb/>
迎柩于蜀給符傳而遣之其所以崇奬激厲若<lb/>
此之至也今之當國者政以賄成厭薄仗節死<lb/>
義之事惡其疥吾畢牘君之獲斯典者亦幸也<lb/>
觀于興文與君可以覘國矣敢不志而銘諸銘<lb/>
<pb n="KR4f0010_SBCK_060-5b"/>
曰<lb/>
江漢廻復拱趨　顯陵天造地設萬靈式馮漢<lb/>
東之國隨爲後蔽如人肩背心膂是衛烈烈徐<lb/>
君效死守隨隨亡身隕寇戈北廻如隄受水捍<lb/>
禦奔敗岸嚙隄崩水勢亦殺煌煌　顯陵原邑<lb/>
膴膴空曲鬱盤王氣自古衣冠月游陵樹葱青<lb/>
　帝眷南顧慰我光靈父子肉糜婢妾屍枕闔<lb/>
門刲屠以保　陵寢　帝曰念哉女䘏女祠功<lb/>
崇報夷過在所司賀蘭環顧始興不作䧟巡莫<lb/>
問議壺誰駮下有靑史上有白日假彼貞珉奮<lb/>
<pb n="KR4f0010_SBCK_060-6a"/>
此直筆疇司戒律疇秉國成義則竊取䜛鼎之<lb/>
銘<lb/>
　　張昭子墓誌銘<lb/>
君諱弇之字昭子兵部左侍郞堂邑張公鳳翔<lb/>
之孫威縣知縣幼安之子也崇禎十四年六月<lb/>
十八日卒年二十有二旣葬司馬公自長安詒<lb/>
余書曰吾有四孫弇之其叔也生有奇表嶷然<lb/>
異凡童始敎方書受甲子矩步規言無子弟之<lb/>
過從吾戍于潼關歷少室度崤函上太華絶頂<lb/>
登髙望遠志氣廓然所謂鴻鶵鵠子有靑雲之<lb/>
<pb n="KR4f0010_SBCK_060-6b"/>
意也家世受春秋從西華里先授詩淬掌燎髪<lb/>
六十日通曉六義於羣經皆然嘗病劇醫敎之<lb/>
輟書三日恚曰人可三日廢學耶晨興扄户啓<lb/>
東窻炷香迎日而拜退而箋之小櫝曰某日告<lb/>
某日不告知其日必告天也年十三補博士弟<lb/>
子員從其父于威戊寅威䧟于奴痛其父之歸<lb/>
司敗也蚤夜呼憤願以身代已而喪其母食無<lb/>
鹽酪居無爪剪踰小祥不勝喪而卒痛乎天之<lb/>
祝余也弇之好讀薛文淸之書修容整襟如見<lb/>
其人天不假年而使之不得有成天其無意于<lb/>
<pb n="KR4f0010_SBCK_060-7a"/>
斯文乎弇之死矣非假諸名筆無以留其生靣<lb/>
且以志吾悲也敢以墓中之石請幸無辭焉余<lb/>
嘗聞唐人陳元敬之言曰幽觀大運賢哲生有<lb/>
萌芽時發乃茂古之合者百無一焉堯與舜合<lb/>
禹得之四百餘年湯與伊尹合五百年文王與<lb/>
太公合四百年幽厲版蕩賢聖不相逢也老𣆀<lb/>
仲尼淪溺溷世不能自昌彌四百餘年赤龍以<lb/>
來迄于我明三百年貞元周復之一㑹也天旣<lb/>
篤生昭子又從而芟薙之天之意其可懼也昔<lb/>
者王仲淹十歲而侍銅川知其憂王綱不振生<lb/>
<pb n="KR4f0010_SBCK_060-7b"/>
人勞于聚歛而天下將亂也遂有元經之受昭<lb/>
子之告天也其此志乎離經辨志尊師取友其<lb/>
銅川歌伐木之年乎元㑹休明君師道合坤師<lb/>
之占不當兆于斯世昭子用是短折嗚呼其又<lb/>
可幸也以此志昭子而解司馬公之悲其可乎<lb/>
昭子娶蘇氏生遺腹女曰慰家蓋昭子死踰年<lb/>
而威縣之獄得白銘曰<lb/>
有明崇禎龍集癸未葬張昭子于梁水之原獲<lb/>
麟之後二千一百三十餘年嗚呼奈何乎天<lb/>
　　鄒孟陽墓誌銘<lb/>
<pb n="KR4f0010_SBCK_060-8a"/>
李長蘅苦愛武林山水歲必一再游其游也以<lb/>
鄒孟陽爲湖山主人花時月夜晴雪煙雨扁舟<lb/>
幅巾茶罏筆床未嘗不與孟陽俱長蘅高人朗<lb/>
士秀出人表歌詩圖繪與湖風山雲互相映發<lb/>
孟陽鈎簾據几隗俄其閒山僧舟子皆能指而<lb/>
識之長蘅于畵矜愼自娛不受促迫顧獨喜爲<lb/>
孟陽畵西湖江南臥遊冊凡三十餘幀孟陽所<lb/>
至必擕之以行曰長蘅與江南山水皆在吾篋<lb/>
笥中矣長蘅買山西蹟下環山三十里皆梅花<lb/>
花時千邨萬落漫山炤野欲搆小閣臨之名曰<lb/>
<pb n="KR4f0010_SBCK_060-8b"/>
六浮孟陽過而樂之許代卜築焉長蘅爲詩曰<lb/>
十年山閣不得就却負靑浮日夜浮故人一見<lb/>
豁雙眼何日三閒銷百憂百年有錢作底用一<lb/>
朝卜築偕行休長蘅卒孟陽家益落閣竟不就<lb/>
挐舟吊長蘅還登鐵山酹酒痛哭而去歸而祀<lb/>
長蘅于小築生平師友祔焉春秋佳日採蓴剪<lb/>
菊山僧故人取次助祭其崇尚風義絶出流俗<lb/>
皆此類也晚年山水之情彌勝偕老僧游天台<lb/>
軍持漉囊居然兩衲子也訪余拂水輙留連旬<lb/>
月擕臥遊冊索題曰吾遊天台挾此冊與俱長<lb/>
<pb n="KR4f0010_SBCK_060-9a"/>
蘅有知當偕我越楢溪凌石橋耳其託寄如此<lb/>
孟陽名之嶧其先世元末鎭撫海寧居東門外<lb/>
至今地名鄒家渡四傳徙錢塘東溪以貲雄里<lb/>
中至孟陽讀書好修爲知名士不事生產老而<lb/>
貧困以死崇禎癸未六月某日卒年七十子曰<lb/>
某某年某月葬于某地之阡昔盧簡辭遊伊水<lb/>
别墅霰雪微下忽有簑笠牽蓬艇白衣與衲僧<lb/>
同坐炊桐甑烹魚煑茗泝流吟嘯使問之乃白<lb/>
傅同佛光往香山每遇親友無不話之以爲高<lb/>
逸之情莫及余誌孟陽詳書其與長蘅游跡如<lb/>
<pb n="KR4f0010_SBCK_060-9b"/>
此世有簡辭其可以知孟陽也銘曰<lb/>
猗鄒生標美譽儒行修內美具通經術函雅故<lb/>
慕節俠鄙章句萬卷書籖軸互手朱黃自題署<lb/>
師雲棲奉檀度友檀園共毫素攬湖山寫情愫<lb/>
生寂莫死遲暮神之游非丘墓西蹟趾石橋路<lb/>
　　抑菴姚君墓誌銘<lb/>
君諱以高字汝危太子太傅工部尚書諱思仁<lb/>
之第三子娶項氏故襄毅公之孫女鄭端簡公<lb/>
之自出而中翰臯謨之女也姚世爲嘉興人洪<lb/>
武初始祖成一奉直粧鑾司隷匠籍生二子曰<lb/>
<pb n="KR4f0010_SBCK_060-10a"/>
聰曰明遂分南北支聰子敬有女諱妙莊生有<lb/>
異徵嘗見盥水中日月雲霞爛然五色羽扇夾<lb/>
兩旁　憲廟選妃江南妙莊在選中髪短不任<lb/>
髻渡松江髪忽長八尺故地名八尺生　皇第<lb/>
九子壽王冊封端懿安妃官其弟福員世錦衣<lb/>
百戸是爲北支明之孫諱緯緯生烈烈生履道<lb/>
履道生太傅皆以太傅貴贈宮保是爲南支君<lb/>
沈厚精敏咨禀敎飭不縱爲子弟華靡遨放事<lb/>
項孺人生於盛族恭柔專勤佐君以事其親鷄<lb/>
鳴宿戒廪廪如也君少與伯仲二兄掉鞅詞壇<lb/>
<pb n="KR4f0010_SBCK_060-10b"/>
久之伯仲皆以父任爲郞君數踏省門以乙榜<lb/>
謁選當得郡倅奮欲以制科自見不肯就從太<lb/>
傅游兩都諳曉臺閣故事訪求兵農利害邊徼<lb/>
阨塞以儲偫有用之學太傅守南京兆君檥舟<lb/>
江干徒步郊關問得都市奸猾惡少主名及其<lb/>
根株囊槖太傅立遣使掩捕論治奄忽如神京<lb/>
兆以此大治天啓中　皇極門告成有㫖庀<lb/>
三殿工太傅仰屋咄咄君從容請曰大人不見<lb/>
璫兒媪息佻佻拌拌以將作爲市耶竭帑藏盜<lb/>
名爵張奄𦦨在此役也大人且休矣太傅大悟<lb/>
<pb n="KR4f0010_SBCK_060-11a"/>
立抗疏請停止無何遂得請歸已而復交關興<lb/>
作　先帝彌留之日猶用殿工拜官濁亂朝著<lb/>
太傅顧君而歎兒之免我多矣君之喪母唐夫<lb/>
人也念無以報罔極痛不欲生孺人曰盍盡出<lb/>
先姑鏡奩貲用以廣母慈資冥福乎編茅於三<lb/>
塔寺側食餓者衣寒者槥埋死且殣者合掌讙<lb/>
呼祝姚夫人升天聲與浮屠下上於太傅之壽<lb/>
也亦然太傅年益高伯仲皆宦游君孺人聽聲<lb/>
辯色損飯益衣太傅甘寢燕息神明太和崇禎<lb/>
四年太傅奉　詔存問扶掖駿奔燕勞贈賄禮<lb/>
<pb n="KR4f0010_SBCK_060-11b"/>
無違者是年八月孺人卒閏十一月君亦卒且<lb/>
死皆以老人爲念語不及私君生二男子長曰<lb/>
澣郡諸生孺人出也次曰溥國子生庻陳出也<lb/>
女子三人皆庻出也於是以癸未十二月甲子<lb/>
合葬於嘉興縣三宿字圩之阡而澣奉其婦翁<lb/>
譚工部狀來請銘在昔東京楊袁爲漢名族華<lb/>
嶠以謂能守家風袁不及楊唐房太尉琯以德<lb/>
行爲相世號其門爲太尉家啓爲鳳翔參軍人<lb/>
咸曰眞房太尉家子孫也太傅博大傑魁爲時<lb/>
厖臣君握文矯志晨昏有助夫婦媲德厥子趾<lb/>
<pb n="KR4f0010_SBCK_060-12a"/>
美雖楊房之子弟何以加諸澣游吾門以材稱<lb/>
葬其父母乞銘以圖長存可尚也已銘曰<lb/>
君年四十有一繫之易得河圖四靣之四十而<lb/>
餘其一孺人年三十有七繫之皇極得邵氏之<lb/>
三十六宮而亦餘其一餘一爲奇餘二爲偶歸<lb/>
餘於二子以昌厥後嗚呼吾非瞽史蓋聞諸姚<lb/>
氏之叟<lb/>
　　金文學墓誌銘<lb/>
武林金子漸臯以崇禎十六年八月幾日葬其<lb/>
父而爲狀來請銘曰君姓金氏諱某字某祖諱<lb/>
<pb n="KR4f0010_SBCK_060-12b"/>
某生四子長爲君父諱某舉癸卯鄕試爲邳州<lb/>
守次則御史某也君少孤束髪爲諸生不事生<lb/>
產邳州老于公車將之官鬻其居于御史以治<lb/>
裝風雨之夕御史家奴促令徙居君之伯兄臥<lb/>
病其妻徐孺人與其長姒負墻匿門扇後行無<lb/>
燎火彳亍泥濘中比至旁舍乞容榻之地以置<lb/>
伯兄而身與徐孺人露坐以待旦未幾伯兄夫<lb/>
婦相繼殁邳州久宦不歸送往事居庀治喪葬<lb/>
歲逼除突煙不起與徐孺人相對空案而已邳<lb/>
州在官時爲兩幼叔娶婦爲兩大母卜改葬黽<lb/>
<pb n="KR4f0010_SBCK_060-13a"/>
勉有無備所不堪及其歸而析產田取其磽瘠<lb/>
者器什取其刓敝者又舍故居而别僦居于市<lb/>
曰吾不欲遠[婺-矛+牙]婦弱弟傷老人心也其孝友篤<lb/>
摰好行其義若此君自以不得志于場屋督課<lb/>
漸臯甚切然嘗正告之曰士君子以立身爲本<lb/>
功名富貴非所急也御史爲人飛章劾王耀州<lb/>
至今以爲諱可不戒哉漸臯旣舉于鄕卓然以<lb/>
名行有聞君之敎也君卒于崇禎辛已五月享<lb/>
年幾十有幾子三人某某某女三人孫五人墓<lb/>
在仁和之南山漸臯言君故有大志易簀之時<lb/>
<pb n="KR4f0010_SBCK_060-13b"/>
執漸臯手而語曰民窮矣盜益起吾欲以七事<lb/>
上于朝而未能也汝爲我成之漸臯問七事云<lb/>
何瞑不復言矣銘曰<lb/>
有美一人婉淸揚目營四海滯堵墻彌留之言<lb/>
何琅琅載筆入棺告上皇啓爾後賢繼述長安<lb/>
寢巨室無䀌傷<lb/>
　　朱府君墓誌銘<lb/>
君諱萊字左元其先自雒陽徙崑山貴州按察<lb/>
司副使諱熙洽之次子也君少於其兄懋四歲<lb/>
副使以授易爲大師多君之才令治春秋遂以<lb/>
<pb n="KR4f0010_SBCK_060-14a"/>
春秋名家副使舉進士宰濳江淸田築城簿籍<lb/>
叢劇君手自繕寫勾稽會較首尾鱗次副使歎<lb/>
曰助我理濳者是兒也副使自閩歸罄槖中裝<lb/>
買舍旁廢宅君兄弟舉倍稱之息斥而新之副<lb/>
使縣車歸老華堂燕寢俛仰極樂不知其所繇<lb/>
辦也君遂棄去舉子與伯氏晨夕子舍娛侍百<lb/>
方山川登涉歲時燕賞畵船游屐周流數百里<lb/>
閒廚傳供張皆取給于稱貸城南數頃盡折入<lb/>
於子錢家而不使其父知也伯氏病困收責者<lb/>
塞戸副使聞狀大怒命君出其所有謁親知爲<lb/>
<pb n="KR4f0010_SBCK_060-14b"/>
率錢會期一日盡償長子宿負人或謂君若他<lb/>
日寧有避債臺乎君歎曰我豈不自知非計哉<lb/>
顧親老矣今又不樂忍令知兩子皆廢產損老<lb/>
人眠食乎君且休矣副使没君以其田廬按籍<lb/>
予債主一夕而盡歲大侵甁無儲粟撫其子日<lb/>
爃笑曰此萬金產也與二三故人契闊談讌修<lb/>
隻鷄近局之樂及見其長女壻王志堅舉進士<lb/>
與日爃舉鄕書而卒君少卓犖負奇氣從副使<lb/>
宦游江楚江山鬱盤登臨吊古作爲歌詩曼聲<lb/>
高歌投其稿於江流而去嘗語日爃曰古之學<lb/>
<pb n="KR4f0010_SBCK_060-15a"/>
游江楚江山鬱盤登臨吊古作爲歌詩曼聲高<lb/>
歌投其稿於江流而去嘗語日爃曰古之學者<lb/>
爲人致君澤民是也今之學者爲巳榮身肥家<lb/>
是也其托寄不偶如此君以萬曆甲寅十二月<lb/>
卒年五十有九妻徐氏勤勞共儉共養舅姑饘<lb/>
<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>酒醴芼羮必躬必親於孝養有助焉後君十<lb/>
年卒年六十有九子二人長日爃工部營繕司<lb/>
員外郞次日焌某年某月葬某地之阡日爃涕<lb/>
泣來告曰日爃狀吾先人之行事十有三年矣<lb/>
思得一命以慰九京而後謁銘於夫子奉職無<lb/>
<pb n="KR4f0010_SBCK_060-15b"/>
狀身爲僇人幸得湔洗奉先人之丘墓不及今<lb/>
乞銘以葬豈歐陽子之所謂有待者乎夫子其<lb/>
何忍辭余曰諾銘曰<lb/>
半通者綸四尺者土壹行孝友之傳片牘而巳<lb/>
矣嗚呼其孰與千古<lb/>
牧齋初學集卷第六十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_071-1a"/>
牧齋初學集卷第七十一<lb/>
　傳二<lb/>
　　朱鷺傳<lb/>
朱鷺字白民吳縣人也少有俊才事馮祭酒夢<lb/>
禎爲高足弟子家貧敎授生徒以養父母承顔<lb/>
順志以老萊子爲法牀頭恒貯數十錢曰買笑<lb/>
錢父死久之乃謝博士弟子芒鞋竹杖獨游名<lb/>
山所至畵竹以自給不受人一錢嘗游華山登<lb/>
天井黃縚道服長髥等身見者皆以爲仙人也<lb/>
少好玄學解道德叅同之㫖晚棄而歸禪叅雲<lb/>
<pb n="KR4f0010_SBCK_071-1b"/>
棲憨山二老結茅華山寺之左蓮花峯矗立其<lb/>
前若相向拱揖欄檻之下萬木如茨可俯而掇<lb/>
也晝夜六時偕山僧炷香念佛崇禎五年年八<lb/>
十作辭世偈沐浴更衣而逝其孫旦葬之山中<lb/>
在巢松法師塔左爲說者曰中吳在勝國時多<lb/>
憤世肥遯之君子若龔聖予鄭所南其最著者<lb/>
聖予善畵馬室無几席命其子伏榻按背伸紙<lb/>
作唐馬圖人輒以數十金易去藉是故不饑所<lb/>
南畵蘭不肯布地自贊畵像曰懸其頭於洪洪<lb/>
荒荒之表爲不忠不孝之榜様其託寄卓詭如<lb/>
<pb n="KR4f0010_SBCK_071-2a"/>
此鷺爲諸生當萬曆全盛之世每譚建文朝事<lb/>
輒泣下汍瀾悲不自勝不知其何謂也網羅遺<lb/>
佚作爲建文書法欲進之朝不果崇禎初撰甘<lb/>
露頌策蹇入長安侑以畵竹欲獻　新天子又<lb/>
不果虜薄城下或勸之亟歸慨然歎曰莫非王<lb/>
臣也其敢逃乎端坐龍華寺注般若經宼退而<lb/>
後反斯所謂隱不忘君者歟原其𥘉心亦有意<lb/>
於斯世託而逃焉者歟鷺之畫竹與聖予之馬<lb/>
所南之蘭竝傳於世後之君子當有見而知之<lb/>
者余故爲之傳無亦使其無傳焉<lb/>
<pb n="KR4f0010_SBCK_071-2b"/>
　　徐霞客傳<lb/>
徐霞客者名弘祖江隂梧塍里人也高祖經與<lb/>
唐寅同舉除名寅嘗以倪雲林畵卷償博進三<lb/>
千手跡猶在其家霞客生里社奇情鬱然玄對<lb/>
山水力耕奉母踐更繇役蹙蹙如籠鳥之觸隅<lb/>
每思颺去年三十母遣之出游每歲三時出游<lb/>
秋冬覲省以爲嘗東南佳山水如東西洞庭陽<lb/>
羨京口金陵吳興武林淛西徑山天目淛東五<lb/>
泄四明天台鴈宕南海落迦皆几案衣帶閒物<lb/>
耳有再三至有數至無僅一至者其行也從一<lb/>
<pb n="KR4f0010_SBCK_071-3a"/>
奴或一僧一杖一襆被不治裝不裹糧能忍饑<lb/>
數日能遇食卽飽能徒步走數百里淩絶壁冒<lb/>
叢箐扳援下上懸度綆汲捷如靑猿健如黃犢<lb/>
以崟巖爲床席以蹊礀爲飮沐以山魅木客王<lb/>
孫貜父爲伴侶儚儚粥粥口不能道詞與之論<lb/>
山經辨水脉搜討形勝則劃然心開居平未嘗<lb/>
鞶帨爲古文辭行游約數百里就破壁枯樹燃<lb/>
松拾穗走筆爲記如甲乙之簿如丹靑之畵雖<lb/>
才筆之士無以加也游台蕩還過陳木叔小寒<lb/>
山木叔問曾造鴈山絶頂否霞客唯唯質明已<lb/>
<pb n="KR4f0010_SBCK_071-3b"/>
失其所在十日而返曰吾取閒道捫蘿上龍湫<lb/>
三十里有宕焉鴈所家也扳絶磴上十數里正<lb/>
德閒白雲雲外兩僧團瓢尚在復上二十餘里<lb/>
其顚罡風逼人有糜鹿數百羣圍繞而宿三宿<lb/>
而始下其與人爭奇逐勝欲賭身命皆此類也<lb/>
巳而游黃山白岳九華匡廬入閩登武夷泛九<lb/>
鯉湖入楚謁玄嶽北游齊魯燕冀嵩雒上華山<lb/>
下靑柯坪心動趣歸則其母正屬疾嚙指相望<lb/>
也母喪服闋益放志遠游訪黃石齋於閩窮閩<lb/>
山之勝皆非閩人所知登羅浮謁曹溪歸而追<lb/>
<pb n="KR4f0010_SBCK_071-4a"/>
石齋於黃山往復萬里如步武耳繇終南背走<lb/>
峨眉從野人採藥栖宿岩穴中八日不火食抵<lb/>
峨嵋屬奢酋阻兵乃返隻身戴釜訪恒山於塞<lb/>
外盡歷九邊阨塞歸過余山中劇談四游四極<lb/>
九州九府經緯分合歷歷如指掌謂昔人志星<lb/>
官輿地多承襲傅會江河二經山川兩戒自紀<lb/>
載來多囿於中國一隅欲爲崑崙海外之游窮<lb/>
流沙而後返小舟如葉大雨淋濕要之登陸不<lb/>
肯曰譬如礀泉暴注撞擊肩背良足快耳丙子<lb/>
九月辭家西邁僧靜聞願登雞足禮迦葉請從<lb/>
<pb n="KR4f0010_SBCK_071-4b"/>
焉遇盗於湘江聞被創死凾其骨負之以行泛<lb/>
洞庭上衡嶽窮七十二峯再登峨眉北抵岷山<lb/>
極於松潘又南過大渡河至黎雅登瓦屋曬經<lb/>
諸山復尋金沙江極於犛牛徼外繇金沙南汎<lb/>
瀾滄繇瀾滄北尋盤江大約在西南諸夷竟而<lb/>
貴竹滇南之觀亦幾盡矣過麗江憇點蒼雞足<lb/>
瘞靜聞骨於迦葉道塲從宿願也繇雞足而西<lb/>
出玉門關數千里至崑崙山窮星宿海去中夏<lb/>
三萬四千三百里登半山風吹衣欲墮望見外<lb/>
方黃金寶塔又數千里至西番叅大寶法王鳴<lb/>
<pb n="KR4f0010_SBCK_071-5a"/>
沙以外咸稱胡國如述盧阿耨諸名繇旬不能<lb/>
悉西域志稱沙河阻遠望人馬積骨爲標識鬼<lb/>
魅熱風無得免者玄裝法師受諸魔折具載本<lb/>
傳霞客信宿往返如適莽蒼還至峨眉山下託<lb/>
估客附所得奇樹虬根以歸幷以遡江紀源一<lb/>
篇寓余言禹貢岷山導江乃汎濫中國之始非<lb/>
發源也中國入河之水爲省五入江之水爲省<lb/>
十一計其吐納江倍於河按其發源河自崑崙<lb/>
之北江亦自崑崙之南非江源短而河源長也<lb/>
又辨三龍大勢北龍夾河之北南龍抱江之南<lb/>
<pb n="KR4f0010_SBCK_071-5b"/>
中龍中界之特短北龍秪南向半支入中國惟<lb/>
南龍磅薄半宇內其脉亦發於崑崙與金沙江<lb/>
相竝南下環滇池以達五嶺龍長則源脉亦長<lb/>
江之所以大於河也其書數萬言皆訂補桑經<lb/>
酈注及漢宋諸儒疏解禹貢所未及余撮其大<lb/>
略如此霞客還滇南足不良行修雞足山志三<lb/>
月而畢麗江木太守偫餱糧具筍輿以歸病甚<lb/>
語問疾者曰張騫鑿空未覩崑崙唐玄奘元移<lb/>
律楚材銜人主之命乃得西游吾以老布衣孤<lb/>
笻雙屨窮河沙上崑崙歷西域題名絶國與三<lb/>
<pb n="KR4f0010_SBCK_071-6a"/>
人而爲四死不恨矣余之識霞客也因漳人劉<lb/>
履丁履丁爲余言霞客西歸氣息支綴聞石齋<lb/>
下詔獄遣其長子閒關往視三月而反具述石<lb/>
齋頌繫狀據牀浩歎不食而卒其爲人若此梧<lb/>
下先生曰昔柳公權記三峯事有王玄沖者訪<lb/>
南坡僧義海約登蓮花峯某日屇山趾計五千<lb/>
仞爲一旬之程旣上煹煙爲信海如期宿桃林<lb/>
平曉岳色淸明佇立數息有白煙一道起三峯<lb/>
之頂歸二旬而玄沖至取玉井蓮落葉數瓣及<lb/>
池邊鐵舡寸許遺海負笈而去玄沖初至海謂<lb/>
<pb n="KR4f0010_SBCK_071-6b"/>
之曰玆山削成自非馭風馮雲無有去理玄沖<lb/>
曰賢人勿謂天不可登但慮無其志爾霞客不<lb/>
欲以張騫諸人自命以玄沖擬之竝爲三淸之<lb/>
奇士殆庶幾乎霞客紀游之書高可隱几余屬<lb/>
其從兄仲昭讎勘而存之當爲古今游記之最<lb/>
霞客死時年五十有六西游歸以庚辰六月卒<lb/>
以辛巳正月葬江隂之馬灣亦履丁云<lb/>
　　萬尊師傳<lb/>
君名國樞字環中江西南昌人也祖安禮兵部<lb/>
左侍郞諱恭之少子少而好道習符法鄕人有<lb/>
<pb n="KR4f0010_SBCK_071-7a"/>
爲狐魅者往劾治之狐盛車騎迎入高門雜然<lb/>
相詆訶乃握掌默運雷訣須臾雷震羣狐死大<lb/>
樹下旣沒道士上章見之於天樞院掌牋奏今<lb/>
醮壇稱廣惠萬眞人安禮生鳴宇以舉人知馬<lb/>
湖府君之父也君聞其祖上昇慨然有志於眞<lb/>
靈之業祖母劉病臥見兩鬼挿矢於膝呼謈欲<lb/>
死新建人聶紹眞爲禳奏降天將於童禁膝中<lb/>
矢出之病立差紹眞故田家子傳異人符法建<lb/>
玄應壇扣請經年乃授以立獄治病祈晴禱雨<lb/>
五雷斬勘之法為奏名授天師法籙天啓元年<lb/>
<pb n="KR4f0010_SBCK_071-7b"/>
馬湖公遇奢酋之難自投於水聶啓醮追薦公<lb/>
降於家僮備言死事狀且言賈人負我金若干<lb/>
有簿籍在某所賈人慴服不敢抵諱一錢免喪<lb/>
之長安出游眞定東海生之繼室袨服而立於<lb/>
門見紅衣少年赧而趨入則已據其寢矣少年<lb/>
能變形爲生言笑舉止無異所習經書及鎖闈<lb/>
文卷背誦如流變異百出檄召天將與戰截其<lb/>
屋角有狐逸去已而復來君方禹步畫符狐爲<lb/>
好女子裝束趿紅鞋可三寸許踞坐屋梁呼君<lb/>
小名數其少年冶游事曰若亦豈木石人哉何<lb/>
<pb n="KR4f0010_SBCK_071-8a"/>
爲難我君怒嚙指血召關鄒二帥與戰又引去<lb/>
夜有兩目見臥床巨如車輪從行者寒噤膚粟<lb/>
䕶之竟夕乃舍而之高邑禱雨治狐於郭大理<lb/>
家復返眞定乃依聶所傳立酆都獄獄開八門<lb/>
關帥主之韋劉王孟車夏劣桑八帥分守之韓<lb/>
帥統天兵討捕三七日有三老狐五小狐反接<lb/>
自繫剝其皮而亨之凡七月而妖息先是郭大<lb/>
理之子欲使野狐明燈設席召十狐擇其惠黠<lb/>
者而使之一狐獰惡可畏郭心悸遣之不肯去<lb/>
却相惱亂晉人郭雨師多奇術能禁箸於空中<lb/>
<pb n="KR4f0010_SBCK_071-8b"/>
厭劾不能絶甫移牒城隍卽逐去君嘉其能而<lb/>
怒眞定城隍之不職也遂上章行舉劾法狐笑<lb/>
曰城隍劾去竟內虚無神是代吾出力也屢上<lb/>
章牒皆被邀奪比新神受事乃伏誅凡入竟禽<lb/>
詰妖邪斬勘鬼物皆先牒城隍神取進止按治<lb/>
不效繼以彈劾其得以制命神鬼符到令行多<lb/>
用此也安肅李氏女被魅設壇下將以訊之一<lb/>
人突入門踉蹌狂舞旋出門拱立若有所須有<lb/>
閒從道左揖一人入其人容止甚莊儼然南靣<lb/>
坐揖者摳衣就東靣坐呼老眞人磬折言曰王<lb/>
<pb n="KR4f0010_SBCK_071-9a"/>
善白事魅巳得期三日現形復揖而送之越三<lb/>
日旋風中有物下墜則<graphic n="KR2076" url="https://raw.githubusercontent.com/kanripo/KR-Gaiji/master/images/KR2076.png" mimeType="image/png"/>帚也折之鮮血隨手<lb/>
噴出魅乃絶靈壽邨有婦采桑美少年趨而拱<lb/>
揖旦旦不止叱去之捧朱提以獻爛然堆盤歸<lb/>
而語其姑姑心動令携之以歸迨暮登床少年<lb/>
巳褰被宿相嬲七日夜羸悴垂死牒城隍弗應<lb/>
遣靈官糾罰迅雷擊神像之半命將吏械繫之<lb/>
乃來告曰力小不能制請於關帥可也具牒焚<lb/>
壯繆祠下壯繆示夢曰妖在舍北大樹下質明<lb/>
掘樹有大驢僵臥毛色黯黑有光目睛轉動迎<lb/>
<pb n="KR4f0010_SBCK_071-9b"/>
風而輭遂擊斃之深州崔氏婦賞花夜飲遂得<lb/>
惑疾向晦而疾作切切如與人昵語檄天將考<lb/>
治數日康帥來告請往巡崔婦臥室床頭置牙<lb/>
刻像設有爲呂仙形者視之有異畫符以鍼刺<lb/>
其首婦遽呼頭痛曰是矣斧劈之牙像中精液<lb/>
盎然焚之而絶有神降於欒城劉氏冠服乗車<lb/>
從空下自呼城隍謂主人明年元日天仙將下<lb/>
娶君女命我爲媒元日將且空中幡幢鼓樂擁<lb/>
八人與一少年可十六七許峩冠蟒衣降與主<lb/>
人女爲昬促數往來儀仗一如初降時主人閒<lb/>
<pb n="KR4f0010_SBCK_071-10a"/>
行告君君懸幡於其庭王帥現身結旙旙脚矗<lb/>
矗如金鞭妖復列仗而來幡自舉擊之須臾有<lb/>
甲蟲隕地大如甕盎隣里皆竊笑此女女慙自<lb/>
縊而死丁卯十月入蜀慟哭於馬湖公投水處<lb/>
登峨眉山遇紫雲盧先生於文杏閣摳衣掃除<lb/>
服事浹月乃㖟以薩眞人神霄靑符五雷祕法<lb/>
及斗母月孛爭䰟鍊度擒邪伐廟之訣將行出<lb/>
漉囊金以贈且曰子第去將復返戊辰三月之<lb/>
楚有馬全眞者補衣苴履乞食湖湘閒目君而<lb/>
問曰子從峨眉老人來耶君語之故馬曰炁淸<lb/>
<pb n="KR4f0010_SBCK_071-10b"/>
則符靈派淸則法靈子傳法而不傳派其猶未<lb/>
也乃擔簦而反先生迎笑曰吾固知子之欲返<lb/>
也筮日立壇昭告於薩祖立爲十七代嗣法嫡<lb/>
孫㰱血書盟以度世弘濟爲誓凡有章醮得自<lb/>
拜家書刺指血爲符以上薩祖稱家書者猶人<lb/>
閒子孫申白其祖父之云也往山西訪郭雨師<lb/>
道經紫陽縣墟落中神廟巋然登其樓床帷鏡<lb/>
奩畢具怪而問之鄕人竊告曰此吾天帝也女<lb/>
子必先薦枕席乃敢出嫁否者災禍立至君怒<lb/>
曰小邪敢爾募少壯數十人往誅伐之屋瓦橫<lb/>
<pb n="KR4f0010_SBCK_071-11a"/>
飛人莫敢近鄕老共追逐曰何物野道士怒吾<lb/>
天帝還入廟拒門而寢用五雷鐡礶符伐之自<lb/>
辰至巳廟屋火起焚燒立盡鄕人遮道呼神人<lb/>
乃更衣而遁己巳十一月之金陵劉氏婦臥床<lb/>
三年有物憑之人往覘視輒被捶擊檄溫帥考<lb/>
之帳中金鞭剨然婦立起次日澣其衵衣有朱<lb/>
書淫鬼害人今斬訖七字鬼血殷然明年聞三<lb/>
吳大旱往禜之乃治妖於松江朱氏婺巫戈姓<lb/>
者能禁人生䰟收召考係朱生與宗人有讎請<lb/>
巫禁之男女八口竝時狂易摧塌窻格毁敗什<lb/>
<pb n="KR4f0010_SBCK_071-11b"/>
物便溺床席汚穢竈鬴時復捽頭縣地刀杖歐<lb/>
擊如是者一年君入其門皆蒙頭匿被中俄而<lb/>
叫噪跳踉裸露奔軼君詣城隍廟考驗將奏劾<lb/>
焉神告期以五日八人者怱怱遽歛容盥沐霍<lb/>
然而起皆言囚繫黑獄中鬼怪逬逼鎗矢攅射<lb/>
牽頓舁曵不知所爲忽有人帕頭袴靴自稱朱<lb/>
將軍破械出之乃得返耳巫反縛呼服自首郡<lb/>
守前曰厭朱氏者我也守杖而逐之先是嗣天<lb/>
師張眞人入覲過吳朱再通狀往訴眞人曰非<lb/>
萬法官不能治也朱是以來請君在眞定劾狐<lb/>
<pb n="KR4f0010_SBCK_071-12a"/>
數上章虛靖天師虛靖至今靈響不絶默有啓<lb/>
告嗣天師以是知君宋氏舉家病疫其次子且<lb/>
死君行持默運有閒死者欷歔流涕欠伸而蘇<lb/>
一家百餘口皆起宋謾言曰吾子自不死耳齋<lb/>
醮未竣縱觀者笑言挑拌以示慢於神無何家<lb/>
衆病復大作要令更設齋醮泥首囚服反接投<lb/>
地以謝罪然後良已明年海上大疫死者相枕<lb/>
建醮禳解野田中鬼燐如聚螢七日而疫息嘉<lb/>
定侯少卿之長孫年十五病中見美婦邀與游<lb/>
處者三年婦曰十七姐侍婢曰曼仙阿絳輩數<lb/>
<pb n="KR4f0010_SBCK_071-12b"/>
十其游歷皆仙都最勝者上淸閣雲來洞白雲<lb/>
池其所赴法會曰雲都曰靈寶曰淸福其所傳<lb/>
㖟曰靈山大師還丹法光陀大師取寶法皆靈<lb/>
符祕文久之少婦赴光陀法會繼之者淩家處<lb/>
女也其家請君劾治十七姐亦來笑曰萬法官<lb/>
其如我何君設壇禮斗淩女亦設壇於池西臺<lb/>
上玉女廟中除地設幡按五方八卦二十八宿<lb/>
壇外列天將四金甲神四十二一甲將領牒稍<lb/>
遲淩女命金甲神揮刀斬之凡七七而畢君復<lb/>
行翻壇法二女皆至告别曰吾與汝人天宿緣<lb/>
<pb n="KR4f0010_SBCK_071-13a"/>
非彼所知也自是遂絶其幼孫見三眼怪爲祟<lb/>
足委坐如解爲請雷立獄幷劾爨婢爲五郞神<lb/>
魅者靑天無雲雷聲訇轟遶其宅幼孫夢三眼<lb/>
怪偕兄弟五人置酒痛哭而别婢初見神冠服<lb/>
呵殿越三日囚首械繫哭而言曰爲法官所劾<lb/>
流遠方矣君言五郞神者五行之餘氣叢祠荒<lb/>
邨所在有之憑依爲孽毎牒付城隍決遣不足<lb/>
煩考治也滁州氓柳某女未笄而美有妖欲取<lb/>
之附耳而語曰以若女予我不然吾能使若女<lb/>
不嫁且大困若柳不應自是行媒議昬輒有蜚<lb/>
<pb n="KR4f0010_SBCK_071-13b"/>
語敗其事數徙居數見逐於主人翁皆妖所爲<lb/>
也行乞至松稅破食以居妖復語曰若今巳重<lb/>
困乎何爲不出口許我柳固不肯應化爲蟲入<lb/>
其耳往來囋嘬穿穴腦髓日夜號呼求死君篆<lb/>
王帥符授其妻令塞兩耳痛少差柳夢妖爲一<lb/>
男一女泣而言曰相隨十餘年法官欲逐我去<lb/>
將從此辭矣然悉窣兩耳中不肯竟去君怒責<lb/>
城隍甚峻城隍曰彼以耳爲窟穴禽之不能擊<lb/>
之不可盍敎王帥好言誘出之許以不死乎君<lb/>
如其言有大蜈蚣出左耳其女擊殺之妖復往<lb/>
<pb n="KR4f0010_SBCK_071-14a"/>
辭城隍曰我固不死幸語萬公勿窮追我亦竟<lb/>
不知爲何妖也王解元獻吉妻病死君爲設醮<lb/>
憑老蒼頭語二子抶媵婢之不䖍者三七日夜<lb/>
向午室有風肅然二子見其母從壁道中冉冉<lb/>
出處分家事指某物在某所纎悉如平生家人<lb/>
伏聽者環之而泣良久乃去顧生父死將闔棺<lb/>
冀得招䰟相見如王氏媪君爲推所生時日曰<lb/>
是且未死也掃室墐戸熾炭盛水北牖各一南<lb/>
戸七中央五東西壁掛桃柳枝七枚硃砂塗之<lb/>
被髮衣皂衣袒臂赤足飛神訣誦神呪越兩時<lb/>
<pb n="KR4f0010_SBCK_071-14b"/>
棺中大呼曰出我出我壬申夏三吳復旱禜於<lb/>
上海嘉善嘉興湖州皆大雨在嘉善雨旣降道<lb/>
流竊語曰有雨而無雷何也君方持請雨勘合<lb/>
未及焚雷神就其手掣去震電燁燁遶壇旋擊<lb/>
殺邑令所枷謗法者跪三日不仆余嘗從容問<lb/>
君以幽冥鬼神之故大抵本天心持斗訣物怪<lb/>
人妖生期死限無不洞若指掌其自治用感應<lb/>
篇條例其治人用太微功過格其治神用女靑<lb/>
天律治鬼用酆都黑律劾妖鬼不劾冤鬼祈子<lb/>
嗣不祈官位分别人鬼整比法籙遏惡聳善拔<lb/>
<pb n="KR4f0010_SBCK_071-15a"/>
幽陟明蓋其誓願也君在吳中流聞救劾神異<lb/>
就其人證明之皆可信不誣遂幷按其所籍記<lb/>
者詳次於篇贊曰昔虛靖天師沒後十六年西<lb/>
河薩守堅遇之於靑城山遂相授受所謂薩眞<lb/>
人者也君得法於峨眉嗣薩祖而虚靖冥通證<lb/>
明元世祖謂天師之印劒有神明相之豈偶然<lb/>
哉　高皇帝卽位首崇正一封號而周玄初鄧<lb/>
仲修咸得召見此皆上述老子下襲張陵有功<lb/>
世敎者也儒者不察猥與李孜省陶仲文之徒<lb/>
同類而稱之豈不繆哉余故排纘爲傳俾後之<lb/>
<pb n="KR4f0010_SBCK_071-15b"/>
傳方伎者采焉<lb/>
　　玉淵生小傳<lb/>
玉淵生陳姓名三恪年十八代其父敎授生徒<lb/>
摳衣函文稱爲大師蚤夜力學火燃巾角燎及<lb/>
髮鬚煙焰蓬蓬然猶吾伊弗輟也精硏訓故博<lb/>
綜小學堪輿卜筮壬遁風角家言嘗游京師過<lb/>
益津有異風從北來生筮之曰國其有大火乎<lb/>
又當有大喪未幾　乾淸坤寧兩宮災　仁聖<lb/>
皇太后賔天天啓中私告所知曰歲丁卯　聖<lb/>
人龍飛國家鼎革水火薄射其猶剝復之交乎<lb/>
<pb n="KR4f0010_SBCK_071-16a"/>
巳巳虜薄都城余屬生筮曰虜當自退本兵邊<lb/>
撫將不免後皆如其言江隂議建塔君山爲賦<lb/>
以道其形勝卽席染翰文不加點繆當時尹孔<lb/>
昭皆歎服焉邑志之不修者百年矣刓編齾翰<lb/>
街談里語捃摭收弆旁行側注久之成書名曰<lb/>
海虞别乘多所援据是正雖通人無以易也卒<lb/>
年七十有七贊曰生嘗爲余言唐人歌詩皆可<lb/>
被管弦先輩知音律猶有歌唐詩以行酒者因<lb/>
歌樂天淸江一曲之什鼻<graphic n="KR0864" url="https://raw.githubusercontent.com/kanripo/KR-Gaiji/master/images/KR0864.png" mimeType="image/png"/>牙豁聲從齒縫中<lb/>
出嗚嗚然如發蚓竅坐客皆目笑殊自得也每<lb/>
<pb n="KR4f0010_SBCK_071-16b"/>
</p>
<p>
</p>
  </div>
</body>
</text>
</TEI>
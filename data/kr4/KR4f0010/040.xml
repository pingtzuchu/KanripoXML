<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_040-1a"/>
牧齋初學集卷第四十<lb/>
　序十三<lb/>
　　昨非菴日纂三集序<lb/>
古之君子能相天下謀王體而斷國論者其所<lb/>
以修德居業朝夕交戒未嘗不原本于學漢唐<lb/>
以來權臣倖子誤軍國而禍身家前車後轍相<lb/>
望而不知戒其昏瞀漬敗未有不繇于不學者<lb/>
也古之言那詩者稱曰自古古曰在昔昔曰先<lb/>
民故曰昔我有先正其言明且淸國家以寜都<lb/>
邑以成庶民以生誰能秉國成不自爲正卒勞<lb/>
<pb n="KR4f0010_SBCK_040-1b"/>
百姓言相天下者之不可以不學也相天下者<lb/>
猶醫師也上醫醫國以康濟一世爲能事而自<lb/>
顧一身隂滛蠱惑狂易喪志我躬之不閱而何<lb/>
以理天下六經語孟之書猶醫經之靈樞本草<lb/>
也史傳之所紀載是非失得淑慝善敗猶秦越<lb/>
人之難經叔和之脉經忠州之集驗方也有一<lb/>
病必有一方人之新病日增而古方固巳犂然<lb/>
具備在善取之而巳矣古之善醫國者吾得兩<lb/>
人焉子文之相楚也朝不及夕楚成王朝設脯<lb/>
一束糗一筐以修子文孔明之相蜀也曰身死<lb/>
<pb n="KR4f0010_SBCK_040-2a"/>
之日不使內有餘帛外有<graphic n="KR1151" url="https://raw.githubusercontent.com/kanripo/KR-Gaiji/master/images/KR1151.png" mimeType="image/png"/>財以負陛下古之<lb/>
君子居大位享令名制謹其節度裁減其嗜好<lb/>
約身量腹而不少假易者何也以爲天地之美<lb/>
不可盡盡則造物憎之生民之利不可專專則<lb/>
隂陽患之國家之寵利不可冐人主之知遇不<lb/>
可負冐且負則祖宗殛之鬼神誅之故曰吾非<lb/>
惡利而逃之以逃死也人禍莫重于蘊利而天<lb/>
道莫甚于惡盈吾于此得古方二焉鄒長倩之<lb/>
戒公孫弘也贈以撲滿曰器以畜錢滿則撲之<lb/>
士有聚斂而不能散者將有撲滿之敗蓋寛饒<lb/>
<pb n="KR4f0010_SBCK_040-2b"/>
之規許伯也視屋而嘆曰富貴無嘗忽則易人<lb/>
此如傳舍所閱多矣師長倩之言火齊堆盤胡<lb/>
椒累屋者愧矣師寛饒之言遂取武庫先輸上<lb/>
第者詘矣鼎可以無折餗可以無覆負乘可以<lb/>
無宼至而器可以無盜奪矣嗚呼盧醫不自醫<lb/>
扁鵲倉公之不免于刑僇也豈不可以爲儆戒<lb/>
哉大中丞閩中鄭公登第服官朝<graphic n="KR1085" url="https://raw.githubusercontent.com/kanripo/KR-Gaiji/master/images/KR1085.png" mimeType="image/png"/>暮鹽秋螢<lb/>
冬雪丹鉛吾伊矻矻然如老儒生著昨非菴日<lb/>
纂三集本天咫則民彜參神逵極物變其要以<lb/>
褆躬矯志磨鈍勵俗歸本于仁義遒德醇如也<lb/>
<pb n="KR4f0010_SBCK_040-3a"/>
公生平公忠淸正勤勞廉辨旬宣保釐茂著聲<lb/>
蹪蓋所謂上醫醫國者是書則公之難經脉經<lb/>
與其驗方也公之爲人可以相天下而爲是書<lb/>
則可以敎天下之爲相者夫爲書而可以敎天<lb/>
下之爲相者斯其爲醫國也遠矣公豈非百世<lb/>
之師也哉崇禎癸未中秋吉日序<lb/>
　　時子求期思集序<lb/>
辛巳二月子求在固始作詩五百餘言敘述中<lb/>
原宼盜殺掠流亡之慘酷而勉故鄕以綢繆桑<lb/>
土之義題曰寄江南行余讀而歎之曰此元次<lb/>
<pb n="KR4f0010_SBCK_040-3b"/>
山之舂陵行也自慙非杜子美不能隱凡屬和<lb/>
發揮其微婉頓挫之指酒闌燈炧長吟雒誦所<lb/>
謂感彼危苦詞庶幾知者聽而巳旣而子求考<lb/>
最赴闕　天子親召對稱㫖首擢爲兵科給事<lb/>
中逆奴入犯卽命巡視眞定城守奴退督漕江<lb/>
西便道歸里而以期思集屬余序之子美之覽<lb/>
次山詩也以爲盜賊未息知民疾苦得結輩十<lb/>
數公落落然叅錯天下爲邦伯萬物吐氣天下<lb/>
少安可待矣子求則巳司諫議掌封駮出入赤<lb/>
墀靑瑣之閒天下邦伯之不得人萬物之不吐<lb/>
<pb n="KR4f0010_SBCK_040-4a"/>
氣子求之責也豈猶夫次山以典郡爲事守刺<lb/>
促於徵歛符牒之閒者乎子求思今天下治亂<lb/>
孰與唐之大曆次山之論刺史曰若無武略以<lb/>
制暴亂若無文才以救疲弊若不淸廉以身率<lb/>
下若不亨通以救時須亂將作矣宜精選精擇<lb/>
以委任之固不可拘限官次得之貨賄出之權<lb/>
門也次山一刺史謝上能極論天下民窮吏惡<lb/>
譏切權門子求今日所以獻替　明主其道安<lb/>
出古者孟春之月行人以木鐸狥路采詩以獻<lb/>
之太師以聞於天子子求之行也其亦有采詩<lb/>
<pb n="KR4f0010_SBCK_040-4b"/>
之志焉誠欲采詩以獻則必將以寄江南之什<lb/>
爲卷軸之首斯固次山子美所爲呻吟歎息而<lb/>
不獲獻其危苦之詞者也有舂陵之詩而被國<lb/>
風之採　聖天子陳而用之邦伯得人萬物吐<lb/>
氣盜賊滅息而天下乂安此詩之爲用顧不大<lb/>
歟次山詩曰思欲委符節引身自刺船將家就<lb/>
魚菱窮老江湖邊子求行矣余窮老江湖無符<lb/>
節可委輟耕刺船俟子求之嘉命於魚菱之閒<lb/>
當更爲之序以張之崇禎十六年中元日序<lb/>
　　石田詩鈔序<lb/>
<pb n="KR4f0010_SBCK_040-5a"/>
石田先生詩集凡十餘本余與孟陽居耦耕堂<lb/>
互爲評定差擇其尤隹者若干卷石田之詩才<lb/>
情風發天眞熳爛抒寫性情牢籠物態少壯模<lb/>
倣唐人閒擬長吉分刌比度守而未化晚而出<lb/>
人於少陵香山眉山劒南之閒踔厲頓挫沈鬱<lb/>
蒼老文章之老境盡而作者之能事畢其或㳂<lb/>
襲宋元沈浸理學典而近腐質而近俚則斷爛<lb/>
朝報與村夫子兎園冊亦時所不免玆鈔固已<lb/>
盡汰之矣稼軒苦愛石翁畵一縑片𥿄搜訪不<lb/>
遺餘力名其齋曰耕石遂刻詩鈔藏之齋中幷<lb/>
<pb n="KR4f0010_SBCK_040-5b"/>
彚其古文若干篇及余所輯事略附焉刻成屬<lb/>
余序之石田之集李文正吳文定兩先生敘之<lb/>
詳矣余可以無贅也竊惟石田生于天順長於<lb/>
成弘老于正德初當國家昌明敦龎重熈累洽<lb/>
之世其高曾祖父爲文士爲隱君子旣富方穀<lb/>
涵養百年而石田乃含章挺生其産則中吳文<lb/>
物土風淸嘉之地其居則相城有水有竹菰蘆<lb/>
蝦菜之鄕其所事則宗臣元老周文襄王端毅<lb/>
之倫其師友則偉望碩儒東原完菴欽謨原博<lb/>
明古之屬其風流弘長則文人名士伯虎昌國<lb/>
<pb n="KR4f0010_SBCK_040-6a"/>
徵明之徒有三吳西浙新安隹山水以供其游<lb/>
覽有圖書子史充棟溢杍以資其誦讀有金石<lb/>
彜鼎法書名畵以博其見聞有春花秋月名香<lb/>
佳茗以陶寫其神情煙雲月露鶯花魚鳥攬結<lb/>
吞吐於毫素行墨之閒聲而爲詩歌繪而爲圖<lb/>
畵經營揮灑匠心獨妙其高情遠性和風雅韻<lb/>
使天下士大夫望而就之者一以爲靈山異人<lb/>
不可梯接一以爲景星卿雲咸可目覩式其屋<lb/>
廬以爲柴桑之三徑候其至止以爲雒陽之小<lb/>
車人亦有言太和在成周宇宙閒而先生獨當<lb/>
<pb n="KR4f0010_SBCK_040-6b"/>
其盛顧不休與文定序石田之詩擬于唐之陸<lb/>
魯望魯望當唐之末造爲盧擕李蔚所薦辟未<lb/>
就而卒比於皮襲美蓋慬而得免視石田生本<lb/>
朝全盛之時稱大隱躋大耋者何可同日語哉<lb/>
讀兩公之詩而論其世不能不爲魯望惜亦不<lb/>
能不爲石田幸也攬筆而爲之序回翔卷帙閒<lb/>
蓋不勝其愾嘆云爾崇禎甲申春月虞山錢謙<lb/>
益謹序<lb/>
　　歸文休七十序<lb/>
余與嘉定李長蘅游因以交長蘅之友新安程<lb/>
<pb n="KR4f0010_SBCK_040-7a"/>
孟陽崑山歸文休三人者皆强學好古能詩文<lb/>
善畵跌宕世俗擺落榮利其與余交久而彌篤<lb/>
蓋所謂素交者也崇禎十六年文休年七十以<lb/>
除夜爲縣弧之旦其子繼登莊將具椒盤歲酒<lb/>
遍召親知歡飮上壽而請余爲讌序文休爲太<lb/>
僕熙甫先生之冡孫風流儒雅稱其家兒墨兵<lb/>
筆陣可以橫埽千人而屢不得志于有司作爲<lb/>
歌詩淡蕩頓挫倚弦度曲曼聲長歌歌罷酒闌<lb/>
意不自聊則放筆爲風枝雪篠以伸寫其激颺<lb/>
結轖槎枒突兀之致簞瓢屢空凝塵蔽榻其自<lb/>
<pb n="KR4f0010_SBCK_040-7b"/>
守泊如也晚而諸子皆有俊才能世其家學則<lb/>
相與發太僕之文章端拜雒誦求其所以不愧<lb/>
于古人者以余之固陋謂其知以瓣香事太僕<lb/>
遣其子就而問焉于是太僕之流風遺書粲然<lb/>
于斯世矣余讀太僕集中有壽其鄕老儒張子<lb/>
之文蓋爲其諸弟子作者其言以爲往至京師<lb/>
見有衣玉帶乗白馬黃金絡馬前後呵擁者儼<lb/>
然子之先生爲之歎息今其人不知安在吾又<lb/>
安能舍子之先生而羡彼爲哉當文休爲諸生<lb/>
祭酒聲光籍甚吳中輇材少年有欲希望其咳<lb/>
<pb n="KR4f0010_SBCK_040-8a"/>
吐而不可得者無何而其人登上第操化權爲<lb/>
鉅公國老矣無何而東山再起爲　天子之師<lb/>
臣稱伊周頌功德者遍朝野矣當此之時文休<lb/>
之自視于斯人何如又無何而冰山頺台宿坼<lb/>
襆被就道鋃鐺急徵指厓州之圖爲登仙望槃<lb/>
水之賜爲加禮當此之時斯人之自視于文休<lb/>
又何如也稱壽之日與親知引滿劇談追思太<lb/>
僕之云不能舍子之先生而羡彼者能不爲之<lb/>
停觴一笑乎且吾所與游三人者長蘅絶哭宿<lb/>
草孟陽歸老故鄕獨余與文休相去百里落落<lb/>
<pb n="KR4f0010_SBCK_040-8b"/>
如晨星之配月余衰遲屛廢與文休共一老書<lb/>
生耳天下方多故相與抱遺經養殘生優游于<lb/>
荒江寂寞之濱歲時多暇扁舟過從契闊談讌<lb/>
賦詩道故此亦吾黨之美譚人世之善事也吾<lb/>
所以爲文休壽者如是而已若夫生辰爲壽之<lb/>
詞太僕所謂橫目二足之徒皆可爲者二子學<lb/>
古之道固將吐而弃之而余豈以是爲文休誦<lb/>
之乎<lb/>
　　曹母陳孺人七十序<lb/>
嘉興曹母陳孺人者故宮詹孟嘗陳公之女端<lb/>
<pb n="KR4f0010_SBCK_040-9a"/>
州别駕曹公之配而陳子愫悃恂恪之母也孺<lb/>
人今年壽七十季冬望日爲設帨之辰其叔子<lb/>
恂字子木以壬午舉賢書癸未秋試南宮不第<lb/>
歸爲孺人稱百年之觴偕其昆弟請稱壽之詞<lb/>
于余余嘗聞孟子之言矣論事曰事親爲大論<lb/>
守則曰守身爲大曾子孟子之師而受孝經于<lb/>
夫子者也蓋嘗輕齊楚之祿終身不仕而其敎<lb/>
門弟子則曰戰戰競競如臨深淵如履薄冰其<lb/>
奉父母之身全而歸之若此之重且難也子言<lb/>
之曰含菽飮水盡其歡斯之謂孝然則聖賢之<lb/>
<pb n="KR4f0010_SBCK_040-9b"/>
所謂孝者可知已矣潘安仁之賦閒居也以爲<lb/>
太夫人在堂有羸老之疾何能違膝下色養屑<lb/>
屑從斗筲之役其所叙述版輿輕軒班白稚齒<lb/>
賦家至今以爲美談而安仁則固非庸庸佼佼<lb/>
有才無行者也一失身于孫秀厠二十四友之<lb/>
目白首同歸䧟于大僇士君子急于功名濃于<lb/>
仕進立身一不愼虧體辱親生平之修名内美<lb/>
舉不足以自抜唐之柳子厚劉夢得亦猶是也<lb/>
小雅之南陔孝子相戒以養也白華孝子之潔<lb/>
白也有白華之潔白而南陔之養其親樂而安<lb/>
<pb n="KR4f0010_SBCK_040-10a"/>
之有終身之養而無一朝之患斯之謂守身斯<lb/>
之謂養志雖崇伯子之顧養也亦若是則已矣<lb/>
宮詹無子孺人以弱女爲男使宮詹幸中郎之<lb/>
有女忘伯道之無兒至于今諸子猶沿外家之<lb/>
姓不忍遽改也服宮詹之敎訓具著儀法居平<lb/>
以名節道義敎誠子木昆弟重規叠矩蔚爲碩<lb/>
儒守身事親之道不愧于白華之孝子久矣子<lb/>
木頃自長安歸覩冰山之乍渙瞻玉燭之方新<lb/>
閱歷世變盱衡時事太夫人稱壽之餘從容顧<lb/>
問杯酒之閒如麻姑見蓬萊水淺海中行復揚<lb/>
<pb n="KR4f0010_SBCK_040-10b"/>
塵也能不爲之停觴歎息乎小雅谷風之什無<lb/>
將大車與小明相次而其序曰無將大車大夫<lb/>
悔將小人也小明大夫悔仕于亂世也曰嗟爾<lb/>
君子無恒安處靖共爾位正直是與神之聽之<lb/>
式穀以女鄭氏以爲嗟爾君子謂其友未仕者<lb/>
也明君用善入則必用女神明若祐而聽之不<lb/>
汲汲求仕之辭也今天下非悔仕之時而士大<lb/>
夫惕惕然有悔將小人之慮子木昆弟小明之<lb/>
所謂未仕者也故曰温温恭人如集于木又曰<lb/>
胡不相畏不敬于天子木昆弟進而獻壽于孺<lb/>
<pb n="KR4f0010_SBCK_040-11a"/>
人歌南陔白華退而咏無將小明之章以相朂<lb/>
也孺人聞之必將听然燕喜壽觴舉而慈顏和<lb/>
天下之能壽其親者其有如此者乎子木昆弟<lb/>
從游于余學古之道者也余故舉聖賢小雅守<lb/>
身事親之道以告之生辰爲壽之嘗詞置不復<lb/>
道云<lb/>
　　寳應李侯壽燕序<lb/>
招遠李侯舉進士爲寳應宰朞年而政成於是<lb/>
江都令闕侯兼攝江都篆臺使者以江都附郭<lb/>
雄緊請移侯于江都而寳應之士民皇皇乎惟<lb/>
<pb n="KR4f0010_SBCK_040-11b"/>
恐其失之也侯始至之日奉其母夫人以俱至<lb/>
是則就養于江都六月之某日爲侯之誕辰寳<lb/>
應之人相宰具羊酒舟車百里相屬于道爲侯<lb/>
稱賀而因以上壽于太夫人年家子李生黼臣<lb/>
屬余爲祝嘏之辭侯之父憲副公兄弟同舉南<lb/>
宮皆以道德方聞有聞于時侯積習名敎母夫<lb/>
人身爲母師以七箸課平反故侯之治邑廉辨<lb/>
慈惠人以爲衆人之母而尤推本于太夫人之<lb/>
内敎咏歌而頌祝之固其宜也詩不云乎朋酒<lb/>
斯饗曰殺羔羊躋彼公堂稱彼兕觥萬壽無疆<lb/>
<pb n="KR4f0010_SBCK_040-12a"/>
又曰魯侯燕喜令妻壽母古之君子爲民父母<lb/>
憂喜相關而燕饗相報上下之閒如此其驩然<lb/>
也今之世吏虐使其民民疾視其上賦役重煩<lb/>
徵發促數慮歎嚬呻自上而下蹙蹙然如不終<lb/>
日安所得餘生暇日而修公堂燕喜之樂耶李<lb/>
侯之得此于今日也斯已難矣居今之世而公<lb/>
堂之上觥籌交錯笑語卒獲彬彬然有朋酒羔<lb/>
羊之風斯其爲世道之慶亦可書也已唐上元<lb/>
三年楚州刺史崔侁獻定國寳玉十三枚云楚<lb/>
州寺尼眞如恍惚上昇天帝授以十三寳曰中<lb/>
<pb n="KR4f0010_SBCK_040-12b"/>
國有災宜以第二寳鎭之遂改元寳應國家方<lb/>
全盛非有唐中葉之比而戎羯之禍駸駸近于<lb/>
安史侯爲今在上元獲寳之地所以爲　聖主<lb/>
獻者視崔侁云何傳曰得賢爲寳上元之鎭國<lb/>
者以第二寳殆不如今日之有第一寳也太夫<lb/>
人母師之敎自一邑及天下上帝臨汝萬壽無<lb/>
疆又豈楚州尼之恍惚見帝者可同日而語耶<lb/>
李生以吾言將之可以侑一觴矣<lb/>
　　吳白雪遺集引<lb/>
萬曆中竟陵吳白雪爲吳興守掘地得石于郡<lb/>
<pb n="KR4f0010_SBCK_040-13a"/>
齋茂樹下爲元豐時物鐫玉筍二字最奇古退<lb/>
公之暇摩娑竟日去官無長物擕之以行吳興<lb/>
至今稱風流太守有杜牧之蘇子瞻之餘韻其<lb/>
後婁迁備兵佐寧夏軍用胡僧招降銀定出平<lb/>
虜塞登撫夷臺虜羅拜帳下進名馬數千蹄命<lb/>
畵工作銀定歸欵圖爲詩記之杜牧之好論兵<lb/>
注孫武書自謂因而用之如盤中走丸而不得<lb/>
一試以死吳公視牧之可以雄矣余最愛吳興<lb/>
山水嘗與范東生程孟陽再泛夾山漾詠歐陽<lb/>
公吳興水晶宮樓閣在寒鑑之句倚擢扣舷徘<lb/>
<pb n="KR4f0010_SBCK_040-13b"/>
徊不忍别今讀白雪遺集吳興山水輕淸寒碧<lb/>
恍忽在卷帙中楚人之文以豪放跌宕爲主而<lb/>
吳公獨不然豈文章山水故有宿緣吳公之風<lb/>
流故當與牧之子瞻長留于峴山霅水閒而斯<lb/>
文爲之魄兆耶公之子孝廉旣閑訪余山中奉<lb/>
其遺文乞敘爲書其篇首如此<lb/>
　　陸鯤庭文集引<lb/>
武林陸鯤庭進士㳂襲家學昆弟兢爽鸞停鵠<lb/>
峙掉鞅文場鯤庭先舉南宮遂得肆力于文章<lb/>
後先數萬言縱橫下上舉世作者未能或之先<lb/>
<pb n="KR4f0010_SBCK_040-14a"/>
也本朝淛中人才莫先于于庭益王伯安巳巳<lb/>
北狩則廷益柱定遷之議威武南巡則伯安建<lb/>
廓淸之烈兩公之文具在大抵明白正大光明<lb/>
俊偉如三光之燭幽如五糓之療饑何嘗如後<lb/>
之人尋行數墨祭獺點鬼以剽賊鬭儷爲能事<lb/>
哉鯤庭之文取材博抒意遠籌策安危激勸忠<lb/>
義其光熊熊然其文彧彧然蓋有意爲庭益伯<lb/>
安之文而非近代之文也頃者奴宼交訌南北<lb/>
閒阻士大夫相向輙攢眉挼手有無人之歎夫<lb/>
所謂士大夫者皆國家之人也平居持利祿養<lb/>
<pb n="KR4f0010_SBCK_040-14b"/>
聲勢豈不項背相望一旦緩急則曰無人不知<lb/>
其自視鬚眉靣目果何等耶廷益伯安亦猶人<lb/>
耳果有四目兩口三頭八臂耶鯤庭知廷益伯<lb/>
安之文則當爲廷益伯安之人敵王愾而雪國<lb/>
恤橫竪側出自附于兩公之後吾深有望焉鯤<lb/>
庭祥琴不遠將出而謀國余爲敘其文以勉之<lb/>
庻幾鄒長倩之所以遺公孫次卿者若繞朝之<lb/>
贈士會曰子無謂秦無人則非余之所敢也<lb/>
　　南征吟小引<lb/>
睢陽袁伯應以名臣之子牽絲郎署負文武大<lb/>
<pb n="KR4f0010_SBCK_040-15a"/>
略博雅好古散華落藻輶軒問俗戎車出塞山<lb/>
水登臨友朋談燕攬採風物伸寫情性所至必<lb/>
有詩而其詩高華鴻菀蒼老沈鬱亦與境而俱<lb/>
變當其督餉遼左歷覽關塞指顧毳幕籌䇿表<lb/>
餌欲以尺組繫單于故其詩縱橫頓挫若田僧<lb/>
超臨陣作壯士歌使人有車馳馬驟投石橫草<lb/>
之思已而休沐里居扞禦孤城搘拄强宼主憂<lb/>
臣辱以四郊多壘爲恥故其詩淒淸悄厲若劉<lb/>
越石登樓長嘯使人有雲深月近褁創飮血之<lb/>
恐至其榷關南國登車奉使江南隹麗之地風<lb/>
<pb n="KR4f0010_SBCK_040-15b"/>
聲文物與其才情互相暎帶而羽書之旁午民<lb/>
力之凋敝持籌蒿目又逬逼于胸中故其爲詩<lb/>
曲而中婉而多風古人感懷諷諭纒綿惻愴之<lb/>
致往往交驚雜作語曰登高能賦可爲大夫其<lb/>
伯應之謂乎榷政告竣頌聲塞途關中警急秉<lb/>
鉞者急需戡定之才君且奉簡書驅車以往則<lb/>
其詩當益雄昔杜子美天寳入蜀思秦中之盛<lb/>
而痛其陷沒秋興諸篇至今令人流涕今長安<lb/>
關河四塞自古帝王之州一旦爲螘賊殘破伯<lb/>
應之憂憤視子美又何如韓退之從裴晉公蔡<lb/>
<pb n="KR4f0010_SBCK_040-16a"/>
州歸師次潼關有日出潼關四靣開相公親破<lb/>
蔡州廻之句古人文士咸爲吐氣　上方臨遣<lb/>
授鉞如晉公故事伯應其將有雄篇麗句繼退<lb/>
之而作乎余將泚筆以和焉<lb/>
　　純師集序<lb/>
太末余子式如矯志學古採緝古人之文自東<lb/>
周至南宋凡十二卷其撰集之法取衷于西山<lb/>
叠山迂齋三君子以考鏡古今政治興亡得失<lb/>
崇奬忠孝激勸志義爲指要而風雲月露留連<lb/>
光景之作皆不與焉夫文章者天地之元氣也<lb/>
<pb n="KR4f0010_SBCK_040-16b"/>
忠臣志士之文章與日月爭光與天地俱磨滅<lb/>
然其出也往往在陽九百六淪亡顚覆之時宇<lb/>
宙偏沴之運與人心憤盈之氣相與軋磨薄射<lb/>
而忠臣志士之文章出焉有戰國之亂則有屈<lb/>
原之楚詞有三國之亂則有諸葛武矦之出師<lb/>
表有南北宋金元之亂則有李伯紀之奏議文<lb/>
履善之指南集忠臣志士之氣日昌文章之流<lb/>
傳者使小夫婦孺俳優走卒皆爲之徘徊吟咀<lb/>
欷歔感泣而夷考其時君父爲何人天下國家<lb/>
之事爲何如嗚呼尚忍言之哉詩不云乎有卷<lb/>
<pb n="KR4f0010_SBCK_040-17a"/>
者阿飄風自南豈弟君子來游來歌以矢其音<lb/>
又不云乎鳳皇鳴矣于彼高岡梧桐生矣于彼<lb/>
朝陽序曰召康公戒成王言求賢用吉士也假<lb/>
樂曰嘉洞酌卷阿曰戒過此而民勞板蕩之什<lb/>
作矣此亦余子之所以撫卷而三嘆者也<lb/>
　　孫子長詩引<lb/>
本朝吳中之詩一盛於高楊再盛於沈唐士多<lb/>
翕淸喣鮮得山川鉤綿秀絶之氣然往往好隨<lb/>
俗尚同不能踔厲特出亦土風使然也徐昌穀<lb/>
江左之逸才也一見李獻吉陽浮慕之幾欲北<lb/>
<pb n="KR4f0010_SBCK_040-17b"/>
靣至今爲諸傖口實皇甫子循歌詩婉麗晩年<lb/>
盛稱嘉靖七子非中心好之屈折於其聲光氣<lb/>
𦦨耳邇來吳聲不競南辱於楚蒼蠅之聲發於<lb/>
蚯蚓之竅比屋而是求所謂長江廣流綿綿徐<lb/>
游者未之有也夫聲音之道與元氣變化木客<lb/>
之淸吟幽獨之隱壁非不幽淸凄愴也向令被<lb/>
之弦歌奏之於通都大邑令子野季札之倫側<lb/>
耳而聽之其以爲何如哉里中孫子長刻其詩<lb/>
數百篇名雪屋集含咀宮商組唐緯宋緣情匠<lb/>
意而不屑爲今日之吳聲可謂踔厲特出者也<lb/>
<pb n="KR4f0010_SBCK_040-18a"/>
昔吾吳吳文定公爲舉子時已有詞賦名天上<lb/>
玉堂之詩流傳館閣李文正以爲美譚子長之<lb/>
年少於文定其詩篇流傳尤蚤余老且廢不能<lb/>
爲子長長價姑引其端以告於世之爲文正者<lb/>
　　馮已蒼詩序<lb/>
吾黨馮生已蒼早謝舉子業枕經藉史肆志千<lb/>
古其爲學尤專于詩其治詩尤長於搜討遺佚<lb/>
編削譌繆一言之錯互一字之異同必進而抉<lb/>
其遯隱辨其根核當其朽編斷簡紛披狼藉魯<lb/>
魚點定靑丹勾抹夢夢然若未視也倀倀然若<lb/>
<pb n="KR4f0010_SBCK_040-18b"/>
有求而弗得也已而疑滯通膠午釋怱然而睡<lb/>
煥然而興若逐宼者之得首虜也若案盜者之<lb/>
獲贓證也蓋本朝之論詩所推專門肉譜無如<lb/>
楊用修已蒼獨能抉擿其踳駮曰此僞撰也曰<lb/>
此假託也鑿鑿乎有所援据而疏通證明其所<lb/>
以然雖用修復起不能自解免也若近世之詩<lb/>
歸錯解别字一一舉正賓筵客座辨論鋒起援<lb/>
古證今矯尾厲角自以爲馮氏一家之學論者<lb/>
無以難也已蒼顧不鄙余而以其詩卷請敘孟<lb/>
子不云乎君子深造之以道欲其自得之也又<lb/>
<pb n="KR4f0010_SBCK_040-19a"/>
曰博學而詳說之將以反說約也余以爲此學<lb/>
詩之法也抒山之言曰取由我衷得若神表文<lb/>
外之㫖但見情性不覩文字嚴羽卿以禪喩詩<lb/>
歸之玅悟此非所謂自得者乎說約者乎深造<lb/>
也詳說也則登山之蹊渡水之筏也讀書破萬<lb/>
卷下筆如有神别裁僞體親風雅轉益多師是<lb/>
女師得之者玅無二門失之者邈若千里此下<lb/>
學之徑術玅悟之指歸也苟卿曰誦數以貫之<lb/>
思索以通之爲其人以處之除其害者以持養<lb/>
之以是學詩也其幾矣乎已蒼之詩行世必有<lb/>
<pb n="KR4f0010_SBCK_040-19b"/>
讀其詩而知其學者於以箴砭俗學流别風雅<lb/>
其必有取于此矣余之爲序非以張已蒼亦以<lb/>
爲學詩者告也<lb/>
牧齋初學集卷第四十<lb/>
<pb n="KR4f0010_SBCK_040-20a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_066-1a"/>
牧齋初學集卷第六十六<lb/>
墓表一<lb/>
　　故工科右給事中臨安王君墓表<lb/>
萬曆已酉御史鄭繼芳疏糾工科右給事中王<lb/>
元翰巡視厰庫姦臧以鉅萬計王君具疏慟哭<lb/>
於朝盡出其篋衍囊槖舁置國門縱吏士簡括<lb/>
罄身辭去以擅離職守降刑部簡較天啓初趙<lb/>
忠毅公起君謫籍稍遷至工部營繕司主事旋<lb/>
以奄禍削奪　今上登極議起用爲王永光所<lb/>
抳不果於是君漂泊東南不得還滇中者十年<lb/>
<pb n="KR4f0010_SBCK_066-1b"/>
所矣崇禎癸酉七月死於南都之客舍年六十<lb/>
有九死之日其友范少寶鳳翼數輩爲買棺以<lb/>
殮傷哉貧也向所謂金錢鉅萬其將化爲飛塵<lb/>
蕩爲冷風耶巳而屢變其說以爲寄頓藏窖者<lb/>
其將寄之天上埋之地下耶故書盈篋敝衣周<lb/>
身生無以爲家死無以爲殮然後君之冤狀始<lb/>
大白於海內聞者爲之徬徨歎泣而君巳不可<lb/>
作矣君舉進士爲萬曆辛丑四明沈公奇其才<lb/>
選入翰林爲庶吉士四明自喜謂王生遂出我<lb/>
門下君心弗與也久之出爲給事中四明當國<lb/>
<pb n="KR4f0010_SBCK_066-2a"/>
久根株盤互䕶法弘多山隂歸德正人之脉不<lb/>
絶如一綫君抗章首劾四明次及紹興晉江以<lb/>
湔除其衣鉢三公者皆相繼引去又以其閒糾<lb/>
劾六卿督撫之爲私人者在諫垣五年朝右皆<lb/>
不能帖席而君之禍遂不可解矣君天才穎發<lb/>
言語妙天下所彈治皆劈肌中理人無以自解<lb/>
免又能曉暢事幾鈎索情僞鷹擊毛舉所發必<lb/>
中故一時臺省推君爲職志而羣小恨君爲獨<lb/>
深其初攻政地也如疾雷震風使人望而却避<lb/>
巳而漸及其私人也如決癰潰疽使人偪而自<lb/>
<pb n="KR4f0010_SBCK_066-2b"/>
危及其論建漸廣又將抉擿其所擁戴接手之<lb/>
人引繩批根羣小知無以自容也嗾繼芳以發<lb/>
難而君卒用是敗嗚呼當難發之初小人之蜚<lb/>
語詆讕盡力而排君者數人而巳君子之旴衡<lb/>
搤擥盡力而援君者亦數人而巳此數人者皆<lb/>
知君之深者也自茲以往吠聲之小人交口詈<lb/>
君而不知其所以然循聲之君子亦交口惜君<lb/>
而不能知其所以不然悠悠惘惘耳語目論遂<lb/>
使君之一生如入霧雺如罥荆棘展轉晦蒙而<lb/>
卒以窮死客死然則知君之深者固在君子而<lb/>
<pb n="KR4f0010_SBCK_066-3a"/>
未必不在小人其卒至於窮且死者雖阨於吠<lb/>
聲之小人而尤困於循聲之君子也夫阨君而<lb/>
至於窮死客死以爲至於此極矣而君之冤狀<lb/>
反用以大白於身後則小人之齮齕君子以爲<lb/>
骨讎血怨咀嚼而後快者竟何爲也哉君諱元<lb/>
翰字伯舉其先鳳陽人也　高帝時有諱珊者<lb/>
從征六詔有功遂家滇中居臨安之寧州祖尚<lb/>
絅父寀皆修長者之行有子曰開爲應天府庠<lb/>
生以崇禎丁丑十月葬於江寧縣太白鄕吉山<lb/>
西南後四年庚辰虞山錢謙益爲文以表之使<lb/>
<pb n="KR4f0010_SBCK_066-3b"/>
鑱諸墓上<lb/>
　　王季木墓表<lb/>
昔有宋慶曆之時國家休明老成登用而雄駿<lb/>
彊直之士如石守道尹師魯蘇子美之徒比肩<lb/>
而出方其信眉搤腕橫<graphic n="KR1405" url="https://raw.githubusercontent.com/kanripo/KR-Gaiji/master/images/KR1405.png" mimeType="image/png"/>而離立蓋所謂千人<lb/>
而亦見百年而一遇者也然其不幸而爲世所<lb/>
指名奸邪小人相與出力擠之惟恐其不困而<lb/>
天之於斯人也恒使之齟齬連蹇邑邑不得志<lb/>
以死天之意殆勇於阨君子而巧於助小人也<lb/>
嗚乎吾友季木抑亦其流也歟季木姓王氏諱<lb/>
<pb n="KR4f0010_SBCK_066-4a"/>
象春濟南之新城人也嘉靖以來其門第最盛<lb/>
祖父諸兄皆爲顯官而季木少負逸才其所爲<lb/>
文出輒驚人自其爲舉子巳隱然名動天下矣<lb/>
萬曆庚戌舉進士第二季木毎歎詫柰何復有<lb/>
人壓我諸推轂季木者亦云而科塲之議適起<lb/>
壬子分考順天言者亦用科塲事抨季木季木<lb/>
所取士才而貧且無雅故所司具獄上竟不能<lb/>
有所傅致然卒坐降級以歸居五年補上林苑<lb/>
典簿又五年陞南京大理寺評事遷寺正久之<lb/>
陞南京工部營繕司員外郎歷兵部車駕職方<lb/>
<pb n="KR4f0010_SBCK_066-4b"/>
二司轉吏部考功司郞中當是時黨論已成凡<lb/>
南北部魁海內所指目爲東林者季木皆與聲<lb/>
氣應和偘偘然以裁量賢佞别白是非爲己任<lb/>
其在南曹當大計京朝官慷慨爲主者言之或<lb/>
移主者之怨於季木弗顧也逆奄用事季木坐<lb/>
東林削奪奄敗諸隷廢籍者皆起或起而旋逐<lb/>
獨季木一斥不復而無何遂病且死矣奄禍之<lb/>
方殷也小人謀死季木死之易耳而不死及奄<lb/>
之敗也小人謀錮季木卽錮之亦良難矣而竟<lb/>
錮錮且竟死嗚呼死季木者亦小人耶所謂勇<lb/>
<pb n="KR4f0010_SBCK_066-5a"/>
於阨君子而巧於助小人者然乎否耶季木奇<lb/>
偉有大志時發憤悶於歌詩似蘇子美遇事無<lb/>
難易勇於敢爲似尹師魯指切當世賢愚善惡<lb/>
無所諱忌似石守道若其科塲之攟拾則監院<lb/>
之一網也奄禍之牽連則饒州之俱貶也謗議<lb/>
喧然死而未息則發棺之詩禍也三子者之禍<lb/>
以一身兼之奮乎百世之下可不謂豪傑之士<lb/>
哉世之惜季木者以謂意氣太盛肺膓太熱善<lb/>
善惡惡或溢而爲加膝墜淵以貽小人口實嗚<lb/>
呼此其所以爲季木也士生斯世遇而爲韓范<lb/>
<pb n="KR4f0010_SBCK_066-5b"/>
富歐不遇而爲石尹令韓范諸公終老顑頷亦<lb/>
所謂一班鬼怪耳人徒見石尹之窮死也挾奴<lb/>
婢小人之論妄相訾謷豈足道哉季木䘚以崇<lb/>
禎五年十二月年五十有五子與仁生十二年<lb/>
矣走使於吳門屬張子異度爲行狀而請余表<lb/>
其墓異度名世偉季木壬子所舉士也余曰歐<lb/>
陽子之哭守道不云乎待彼謗焰息也異度曰<lb/>
雖然安知吾師之謗焰不待子而息乎余曰諾<lb/>
遂書之<lb/>
　　宋比玉墓表<lb/>
<pb n="KR4f0010_SBCK_066-6a"/>
金陵顧與治來告我曰夢游與莆田宋比玉交<lb/>
夫子之所知也比玉歿十餘年矣夢游將入閩<lb/>
訪其墓酹而哭焉比玉無子墓未有刻文敢以<lb/>
請於夫子興化李少文亦比玉之友也巡方於<lb/>
閩屬表其墓而刻焉夫子其謂何嗚呼比玉之<lb/>
死吳門也余與程孟陽引延陵嬴博之義欲窆<lb/>
之虞山而其家以其喪歸孟陽期余往弔久而<lb/>
未果與治之爲余與孟陽之志也其何忍辭比<lb/>
玉諱珏姓宋氏莆之甲族也比玉負才藻踔厲<lb/>
風發少爲諸生不能俛首帖括以就舉子尺幅<lb/>
<pb n="KR4f0010_SBCK_066-6b"/>
志意高廣不屑與鄕里衣冠相隨行鬬雞走狗<lb/>
滅沒里巷閒自其年三十餘負笈入太學僑寓<lb/>
於武林於吳門於金陵滯淫不歸卒以客死其<lb/>
爲人也以文章爲心腑以朋友爲骨肉以都會<lb/>
爲第宅以山水爲園林以詩酒爲職業以翰墨<lb/>
爲娛戲故其雖窮而老老而病病而客死而浩<lb/>
浩然落落然如無有所失也比玉好爲詩橫從<lb/>
穿穴信其手腕出之於心腎猶無與也善八分<lb/>
書規橅夏承碑蒼老深穆骨格斬然畵出入二<lb/>
朱仲圭子久不名一家泛愛施易不自以能事<lb/>
<pb n="KR4f0010_SBCK_066-7a"/>
不受促迫或卽席賦詩或當筵染翰或伸紙滌<lb/>
硯從容揮灑或書窻涴壁淋漓戲劇當其酒闌<lb/>
燈灺興酣落筆若風雨之發於畢牘若鬼神之<lb/>
憑其指掌或醒而求之以爲不能加也或旦而<lb/>
視之忘其誰作也其神情軒舉開顏談笑可使<lb/>
愠者平悲者喜讎者釋蕭閒迤逶不爲崖岸庸<lb/>
奴賤隷人人得至其前意有所不可雖王公大<lb/>
人不與易也嘗從人便靣得孟陽荔枝酒歌寤<lb/>
歎慨慕必求得其人而後巳兄事孟陽久而益<lb/>
共其歿也孟陽撫之瞑而受含程宋之交君子<lb/>
<pb n="KR4f0010_SBCK_066-7b"/>
以爲有終始也嗚呼京兆之阡北邙之塚高墳<lb/>
石闕巋然九京者多矣松楸鬱然碑版相望樵<lb/>
人牧竪行歌過之而士大夫鮮有回車太息者<lb/>
比玉一老書生歿無三尺之息一坏之土沈埋<lb/>
於陳根墮樵之中乃有如與治者訪求其墓乞<lb/>
文以表之董相之陵下馬之名猶存白傅之墳<lb/>
漬酒之土嘗濘以今視昔豈不然哉百世而後<lb/>
風人志士義與治之爲必有過比玉之墓回翔<lb/>
而不忍去者其益以此知比玉已矣與治往謀<lb/>
於少文伐石而志之曰是惟莆陽宋比玉之墓<lb/>
<pb n="KR4f0010_SBCK_066-8a"/>
虞山錢謙益爲之表崇禎十五年三月<lb/>
　　琅邪王府君墓表<lb/>
府君諱臨亨字止之吳郡崑山人也中萬曆巳<lb/>
丑進士知西安海鹽二縣遷刑部主事歷員外<lb/>
郞中知杭州府未行而卒祖諱三錫光州太守<lb/>
父諱重鼎君爲其次子出後於叔皆以君贈刑<lb/>
部員外母皆宜人妻張氏生三子志堅湖廣提<lb/>
學僉事志長志慶俱鄕貢士癸卯十月十五日<lb/>
病革自草墓誌與家人訣别談笑而逝享年四<lb/>
十八葬崑山之祖塋君令西安歲大侵設粥救<lb/>
<pb n="KR4f0010_SBCK_066-8b"/>
荒乳哺其捐瘠而閒施不測於猾胥豪右調海<lb/>
鹽益治理不能骩骳事權要數上書當道請罷<lb/>
去不許卒爲所中量移刑部鞅鞅移疾歸家居<lb/>
三年日夜召故人酒徒箕踞歡飮賣負郭之田<lb/>
以償酒債貧不自聊復强起奉命恤刑廣東故<lb/>
事當減殊死百人而君減二百餘人吏抱故牘<lb/>
固爭君弗爲動之高凉御史行部還道遇君屬<lb/>
曰中使傅致高凉採珠獄論死六十餘人吾請<lb/>
之而不得也公往亟出之勿與相關則六十餘<lb/>
人皆生矣君自念中使不可與抵觸徒敗乃事<lb/>
<pb n="KR4f0010_SBCK_066-9a"/>
吾以舌柔之易與耳乃往好謂之曰公天下之<lb/>
賢中使也豈徒中使吾儕士大夫弗如也中使<lb/>
蹴然曰何謂也君曰天下苦中使久矣公開採<lb/>
粤南富人燕息而貧人得衣食其中粤南如無<lb/>
礦使也不愛金錢從民閒買珠入貢而寛採珠<lb/>
之禁粤南如無採使也故曰公天下之賢中使<lb/>
也中使色喜君又曰公振廩發粟道路無流傭<lb/>
公之仁也有乞媼貌類太夫人歲給粟帛令朝<lb/>
夕祝太夫人萬壽此曾閔之孝也又能禽治大<lb/>
盜不以驩虞小仁弛國家之法故曰士大夫弗<lb/>
<pb n="KR4f0010_SBCK_066-9b"/>
如也中使益喜移坐近君君乃進曰公非好殺<lb/>
人者羣盜亦首服死無所恨但苦無贓耳願爲<lb/>
公按驗縱舍此六十人之家父母妻子親屬不<lb/>
下數百人咸炷香祝太夫人萬壽與其以一媪<lb/>
祝無寧以數百人祝乎中使起而拜曰惟公之<lb/>
所命之諸囚得引盜珠律減死御史歎曰非吾<lb/>
所及也入領雲南司司掌治都下獄緹騎縱橫<lb/>
箝網盤互君一切平反都人謡曰遇蘇州人則<lb/>
活謂君與同舍郞嚴澂也出知杭州過家而疾<lb/>
作飭巾待期猶呼所知劇談浮白慨然曰吾少<lb/>
<pb n="KR4f0010_SBCK_066-10a"/>
而不惠好粘竿風箏靣具之戲勒羣兒列行陣<lb/>
以爲樂十六七始折節讀書中更家難顑頷窮<lb/>
餓今仕宦至二千石亦足以豪矣壽則彭殤等<lb/>
也何所損益銘曰止之狷者乃與酒親生有大<lb/>
恨鬱而弗伸量約興奢負此葛巾葬我陶側冀<lb/>
我後人五齊三雅樂哉長春君之自誌云爾而<lb/>
志堅則曰君之志文不加點略而未備乃掇拾<lb/>
其治行斷察疑獄論殺奸猾推跡盜賊如古神<lb/>
君健吏之爲件右數十端屬其同年生錢謙益<lb/>
使表君之墓謙益曰君之自誌備矣古之人有<lb/>
<pb n="KR4f0010_SBCK_066-10b"/>
所論次往往舉一節敘一事以槩其生平譬之<lb/>
傳神寫炤得其精神所在而巳如君之從容引<lb/>
辨搏弄中使於頥頰之閒此一事可以傳矣而<lb/>
君亦娓娓述之以是爲精神之所在也賈生有<lb/>
王佐之才不用於世其爲鵩賦也遂能一死生<lb/>
齊得喪君之死而不亂宜也余將据君之志而<lb/>
表之子之書錄之爲别傳焉其可矣志堅曰善<lb/>
余旣諾志堅之請未及爲而志堅卒又十年志<lb/>
慶亦卒悲夫人世之不可以把翫而亡友之諾<lb/>
不可以負也書以遺志長使之鑱諸基上崇禎<lb/>
<pb n="KR4f0010_SBCK_066-11a"/>
癸未正月表<lb/>
　　廣西布政使司左叅政沈公墓表<lb/>
於乎是爲鄕先生廣西左叅政沈公之墓史官<lb/>
錢謙益作石以表碣曰沈公諱應科字獻夫嘗<lb/>
熟之芝塘里公所生也岊大考也學累贈某官<lb/>
考也進士公所起也知山東兖州府之沂州陞<lb/>
南京兵部員外至郞中出知廣東之廉州府陞<lb/>
福建興泉道副使廣西左叅政此公之所閱官<lb/>
也公爲人仁孝長弟方質有氣與人交有畛域<lb/>
其爲吏所至民皆曰于我有德在沂州當凶饑<lb/>
<pb n="KR4f0010_SBCK_066-11b"/>
之後招集流民五千餘家五種俱熟旣庶而豐<lb/>
時賦均徭鄰壤取法沂大水嚙城舉城惶怖公<lb/>
豫具薪稿戒民勿動不終日而定在南兵部奉<lb/>
詔條汰冗卒莫敢讙呶在廉州陶甓而城役不<lb/>
踰時座主江陵公子弟戍廉人縮頸莫敢視公<lb/>
獨省問有加公服官潔廉居沂不知沂有鑛居<lb/>
廉不知廉有珠池其在藩臬人推淑人長德以<lb/>
哭其子移疾歸家居三十年闔門掃軌撫其孫<lb/>
春澤於孤孩享年八十有六以考終此公之生<lb/>
平也惟公持官持身內外斬斬敬愼堅悍老而<lb/>
<pb n="KR4f0010_SBCK_066-12a"/>
不衰表其大者其細可略也然公晚年賔筵客<lb/>
坐輒亹亹譚沂州事蓋公之守沂也故御史大<lb/>
夫涇陽李敏肅公於屬吏中獨賢公涇陽撫山<lb/>
東蠲積逋折馬價著爲甲令多自公條上涇陽<lb/>
議蠲所屬稅銀二千餘兩免牒旣下而沂故有<lb/>
餉邊銀經數相當公私于涇陽曰沂之民殫矣<lb/>
姑無蠲是以紓沂困可乎涇陽曰然然格之數<lb/>
日不下巳復下牒徴之如公請曰寧使東人詛<lb/>
我毋令詛沈沂州也費縣典史以賕聞公廉知<lb/>
其枉爲言之涇陽涇陽驚曰巳註下考矣奈何<lb/>
<pb n="KR4f0010_SBCK_066-12b"/>
公進曰吏有大小官評無大小也涇陽爲揭銓<lb/>
部得免膠河議起涇陽檄公輟州事行河而閒<lb/>
語公曰勑理小司空公里人也公在河可從容<lb/>
言膠萊利害故以屬公耳公言河事雖中格然<lb/>
涇陽之用心如此公守沂三年上計藩司銜公<lb/>
無加禮寢其文旬日江陵綜覈吏治踰一日不<lb/>
得考涇陽特疏爲請亦竟不得也而公之遷南<lb/>
兵部同時得遷者四人涇陽下敎兖州太守沈<lb/>
沂州廉而勤事恐無以治行夫廩宜倍他屬吏<lb/>
聞者愧服焉涇陽每推擇故吏以公爲舉首余<lb/>
<pb n="KR4f0010_SBCK_066-13a"/>
侍公几杖公時時爲余言涇陽也余嘗語公涇<lb/>
陽有甲乙簿紀錄天下人材甚富公在簿中當<lb/>
壓卷矣公笑曰子其爲我志之居史官乙簿猶<lb/>
勝御史大夫甲也余以春澤請表公之墓追憶<lb/>
公所言沂州事輒論次於篇嗟乎計吏如江陵<lb/>
馭吏如涇陽而州邑之吏潔廉勤事如沈公天<lb/>
下何患不理平也哉雖然此在萬曆初年未遠<lb/>
也余表沈公墓乃詳記涇陽事知涇陽斯知沈<lb/>
公所謂牽連書之也以信於後後之君子過而<lb/>
問焉者也<lb/>
<pb n="KR4f0010_SBCK_066-13b"/>
　　中憲大夫廣西按察司副使張府君墓表<lb/>
國初以還吳中風俗淳古藩臬之大夫仕而歸<lb/>
於鄕者大人長德黃髮危齒東阡北陌杖函却<lb/>
迎則有若僉事陳公祚劉公珏叅政祝公顥姜<lb/>
公昻遺風餘韻互相映帶父老至今稱之數十<lb/>
年來人艷膴仕俗趨澆僞而先正之風流邈然<lb/>
不可以復作以余所覩記如副使張公者殆其<lb/>
人歟公諱文奇字元正家世鳳陽人勝國時平<lb/>
江總管占籍長洲某州知州諱汴者其祖封奉<lb/>
直大夫諱材者其父也舉萬曆丁丑進士除工<lb/>
<pb n="KR4f0010_SBCK_066-14a"/>
部主事出知寧波府量移知貴陽府屢遷至廣<lb/>
西副使謝病家居十六年而卒公爲人孝友篤<lb/>
誠無崖岸嶄絶之行禔躬居官節度淺深斤斤<lb/>
守繩尺在工部拒中涓之請託裁金吾之濫恩<lb/>
大司空不能奪也出守斥貪墨抑豪右爬奸蠧<lb/>
有冷靣寒鐵之目中遭顚躓牽連左官而孤立<lb/>
行意自如也在貴陽與於征播之役讋諸酋以<lb/>
斷賊援督楚餉以給饋糧卒蕆播事在嶺西平<lb/>
島夷之搆扇斷土司之爭襲嶺海咸乂此公之<lb/>
才略累試而輒效者也最公之生平彊直自遂<lb/>
<pb n="KR4f0010_SBCK_066-14b"/>
貪吏望風似陳永錫伉厲守高十年不遷似祝<lb/>
惟淸馴行恭謹嗜學不衰似劉廷美廉能刻勵<lb/>
魚肉不給似姜恒頫其生平風操與四公略相<lb/>
髣髴未老懸車優游田里好德考終亦與四公<lb/>
相似蓋　神宗中葉猶有成弘盛世之風吳中<lb/>
賢士大夫爲邦人子弟所矜式者猶有人焉世<lb/>
有孔文舉猶不至流涕於虎賁也嗟乎賢人君<lb/>
子國家之元氣也觀於在野在國可知也觀於<lb/>
老而致事則彊仕服官可知也故曰雖無老成<lb/>
人尚有典刑鄕之有老成人如樹之有碩果如<lb/>
<pb n="KR4f0010_SBCK_066-15a"/>
松之有茯苓樹之蕃而松之茂必徵於此有如<lb/>
公者在一鄕豈可多得而在斯世又曷可少乎<lb/>
公病目眵數載遇異人一昔而復明每游佳山<lb/>
水與親知契闊談讌輒引鏡自笑听然竟日晚<lb/>
益健視履無疾而卒數夢游貞山之善塢旣卜<lb/>
壽藏巾車往視松楸雲物歷歷如舊游公之觀<lb/>
化而度世也豈偶然哉公葬之後十有六年公<lb/>
之子某筮仕中翰謁余請表其墓於是伐石而<lb/>
志之曰於乎是惟先正副使張公之墓韓子所<lb/>
謂鄕先生沒而可祭於社者也過者尚式之哉<lb/>
<pb n="KR4f0010_SBCK_066-15b"/>
　　刑部郞中趙君墓表<lb/>
神宗之末年建州夷躪我遼左趙君官太僕寺<lb/>
丞有解馬之役匹馬出山海關周覽阨塞要害<lb/>
遇廢將老卒從容訪問我所以敗夷所以勝者<lb/>
感激揮涕慨然奮臂出其閒歸而上書於朝條<lb/>
上方略君之意以謂　天子將使執政召問從<lb/>
何處下手庶幾傾囊倒<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>以自獻其奇僅如例<lb/>
報聞而巳君自此默然不自得以使事歸里用<lb/>
久次再遷刑部郎中裴徊久之過余而歎曰已<lb/>
矣世不復知我而我亦無所用於世矣生平好<lb/>
<pb n="KR4f0010_SBCK_066-16a"/>
兵家之言思以用世好神仙之術思以度世今<lb/>
且老而無所成矣武康之山老屋數閒庋書數<lb/>
千卷吾將老焉子有事於宋以後四史願以生<lb/>
平所藏供筆削之役書成而與寓目焉死不恨<lb/>
矣是年八月君還朝寓書於余者再明年其家<lb/>
以訃音來則君以病沒於長安之邸舍天啓四<lb/>
年之正月十八日也君諱琦美字玄度故廣叅<lb/>
議諱承謙之孫贈禮部尚書謚文毅諱用賢之<lb/>
子君之歷官以父任也天性穎發博聞彊記落<lb/>
筆數千言居恒厭薄世之儒者以謂自宋以來<lb/>
<pb n="KR4f0010_SBCK_066-16b"/>
九經之學不講四庫之書失次學者皆以治章<lb/>
句取富貴爲能事而不知其日趨於卑陋欲網<lb/>
羅古今載籍甲乙銓次以待後之學者損衣削<lb/>
食假借繕寫三館之秘本兔園之殘冊刓編齾<lb/>
翰斷碑殘壁梯航訪求朱黃讎較移日分夜窮<lb/>
老盡氣好之之篤摰與讀之之專勤蓋近古所<lb/>
未有也而君之於書又不徒讀誦之而巳皆思<lb/>
落其實而取其材以見其用於當世諸凡天官<lb/>
兵法讖緯算歷以至水利之書火攻之譜神仙<lb/>
藥物之事叢雜薈蕞見者頭目眩暈君獨能闇<lb/>
<pb n="KR4f0010_SBCK_066-17a"/>
記而悉數之官南京都察院炤磨修治公廨費<lb/>
約而工倍君曰吾取宋人將作營造式也陞太<lb/>
嘗寺典簿轉都察院都事釐正勾稽必本舊章<lb/>
及其丞太僕印烙之事人莫敢欺君曰吾自有<lb/>
相馬經也君之能於其官於所讀之書末用其<lb/>
一二而世已有知之者至其大志之所存如戊<lb/>
午所上方略君所慷慨抵掌以冀一遇者其不<lb/>
迂而笑之者亦鮮矣嗚呼其可悲也君生爲貴<lb/>
公子而布衣惡食無綺紈膏梁之色少年才氣<lb/>
橫<graphic n="KR1405" url="https://raw.githubusercontent.com/kanripo/KR-Gaiji/master/images/KR1405.png" mimeType="image/png"/>落落不可覊勒而遇旅人覊客煦嫗有恩<lb/>
<pb n="KR4f0010_SBCK_066-17b"/>
禮精彊有心計時致千金緣手散去盡損先人<lb/>
之田產不以屑意也尤深信佛氏法所至以貝<lb/>
葉經自隨正襟危坐而卒享年六十有二歸葬<lb/>
於武康之塋而君之子某狀君之生平屬余爲<lb/>
傳余嘗以謂今人之立傳非史法也故謝去不<lb/>
爲傳而又念君之隧不可以不表也蓋世之大<lb/>
人得志而顯於後者名在國史信於金石雖不<lb/>
表可也若夫庸下薄劣之人冨貴赫奕死而其<lb/>
人與骨肉俱朽雖大書深刻猶泯沒耳表之無<lb/>
益也如君者其爲人魁雄奇偉而生不獲信其<lb/>
<pb n="KR4f0010_SBCK_066-18a"/>
志死或困於無聞則不可以不表也嗚呼表其<lb/>
墓云<lb/>
　　鎭遠侯勳衛顧君墓表<lb/>
君諱承學字思敏以封鎭遠侯贈夏國公諱成<lb/>
者爲八世祖以贈太傅謚襄恪諱溥者爲曾祖<lb/>
以贈太子太保謚榮靖諱仕隆者爲祖榮靖之<lb/>
長子謚榮僖諱寰無子以弟宇之子承光爲後<lb/>
故承光得嗣侯而君以次補勳衞帶刀侍衞<lb/>
賜雲肩飛魚服與春餠之宴宴之不舉者三十<lb/>
年所矣朞年卽乞歸以萬曆二十三年卒年六<lb/>
<pb n="KR4f0010_SBCK_066-18b"/>
十六夏國公者揚州抓籬灣人也其墳墓世世<lb/>
在揚州故君之子大猷旣葬君於金陵之魏村<lb/>
社矣後三十四年復卜地於江都之甘泉山而<lb/>
改葬焉君少治易爲博士弟子員師事徐蓁先<lb/>
生奉手摳衣不敢出聲氣旣謝環衛以歸補衣<lb/>
疏食屏斥輿馬退而修士君子之行簾閣據几<lb/>
栖息文史中稍閒則以棋酒相娛樂而巳其爲<lb/>
人也孝於親友於兄弟信於朋友敦篤於故舊<lb/>
終其身循墻視影以寒素書生自刻勵人亦曰<lb/>
顧君猶故書生也君好聚書尤講習國家典故<lb/>
<pb n="KR4f0010_SBCK_066-19a"/>
居嘗稱引　高皇帝御奉天門訶問散騎舍人<lb/>
衣新衣事以勑戒其子弟君旣沒大猷嗣守環<lb/>
衞不半歲而歸學文修行一如君之爲於是君<lb/>
之家敎始顯聞於天下崇禎二年余再罷官南<lb/>
歸道出廣陵大猷求余文以表君墓余往識大<lb/>
猷奇其爲人訪問其家世語之曰子他日當爲<lb/>
郭忠武子之先人亦猶忠武之有景南也大猷<lb/>
心識其言二十年來毁家爲國窮老而不悔者<lb/>
徒以予言也嗟乎以琬琰之書考之君之生平眞<lb/>
無愧於景南而世或以余言爲然矣大猷雖窮<lb/>
<pb n="KR4f0010_SBCK_066-19b"/>
老而志氣不衰其爲忠武也豈可量耶余之言<lb/>
雖未徵於今其有不信於後耶爲論次之如此<lb/>
　　張益之先生墓表<lb/>
吾先君之執友曰吳郡張先生尚友字益之以<lb/>
萬曆二十七年卒於家年五十八天啓三年十<lb/>
月其子世俊世偉葬先生於吳縣西郊之花園<lb/>
邨又十三年屬謙益表其墓嗚呼余小子忍表<lb/>
吾先友哉余小子少受春秋於先君先君詔之<lb/>
曰吾少師事陸汴先生益之之辱與吾游也先<lb/>
生爲介自吾與益之分門敎授而兩家之弟子<lb/>
<pb n="KR4f0010_SBCK_066-20a"/>
日進益之之徒爲董儀部嗣成吾之徒爲翁給<lb/>
諫憲祥給諫又以經授益之之二子於是吳中<lb/>
治春秋者皆名爲兩家弟子而吾兩人皆窮老<lb/>
不遇甚矣吾兩人之有待於後人也余小子志<lb/>
之不敢忘先君事母至孝閒嘗稱先生之孝曰<lb/>
益之之父靜孝先生壯年謝公車杜門養母晚<lb/>
而彌堅者以益之爲之子又能代之爲子也靜<lb/>
孝病革刲左臂和糜以進人有欲上其事者益<lb/>
之怒曰是欲我以死父取名乎狀茍上我必死<lb/>
之小子識之他日郡志中立孝友傳無遺益之<lb/>
<pb n="KR4f0010_SBCK_066-20b"/>
也先君慷慨負大志酒後耳熱輒譚與先生同<lb/>
硯席時事曰江陵奪情之后長星亘天吾兩人<lb/>
瀝酒盃潑墨瀋竟夕望北斗且詈且詛當是時<lb/>
趙汝師抗疏拜杖顧叔時不與禱咸愛之重之<lb/>
恨不奮臂出其閒也嗚呼吾兩人之不得爲汝<lb/>
師叔時者命也夫先君又曰吾生平坦懷疎節<lb/>
不能與深中多數者游處惟于益之無閒言益<lb/>
之性畏暑夏月坐臥一小樓每扣其門必曰須<lb/>
吾著衣而出及啓門僅單裙繫腰閒耳輒相視<lb/>
大笑其眞誠脫略忘形相與皆此類也先君爲<lb/>
<pb n="KR4f0010_SBCK_066-21a"/>
聱隅子自傳敘其友六人曰顧吏部叔時張太<lb/>
學益之而先生有遺文六卷首載送趙汝師欽<lb/>
召序汝師者文毅公用賢叔時者端文公憲成<lb/>
以字稱從其舊也余小子之表先生也徴其事<lb/>
狀考其遺文而皆本先君之言以爲端先生旣<lb/>
沒而其言立二子名成而行修士之稱家風者<lb/>
歸焉謙益衰遲放廢老而無聞無以光大前人<lb/>
之訓先君之所謂有待於後人者如斯而巳乎<lb/>
愚不自量竊取柳氏石表先友之義以表先生<lb/>
然不敢附贅一辭其亦以志吾愧而巳矣<lb/>
<pb n="KR4f0010_SBCK_066-21b"/>
　　姚處士墓表<lb/>
姚處士名鶚河南西華人也少從太康人高守<lb/>
忠游守忠以方術得幸　世廟　世廟晏駕守<lb/>
忠與王金陶世恩等當殊死論獄甚急處士傾<lb/>
身職內橐饘久之得減死守忠故武當山道士<lb/>
也遂偕入武當盡以禁方授處士一夜别去不<lb/>
知所之處士還長安公卿貴人爭徼致之處士<lb/>
意不懌閒行游江南金壇人莊生歛之察其非<lb/>
凡人也乃舍之於家處士坐臥一小樓不妄交<lb/>
接獨好歛之與其友康生文初處齊療病不問<lb/>
<pb n="KR4f0010_SBCK_066-22a"/>
貧富意有不可雖千金不與易亦不肯以授其<lb/>
子曰吾師戒如是也處士老矣其色理若四五<lb/>
十時人問處士年幾何輒漫應之崇禎二年巳<lb/>
巳處士病自疏其生平時日以問射決者其年<lb/>
爲正德辛未蓋一百十九年矣其卒也歛之爲<lb/>
治後事葬於金壇之某地先是戊辰余被召北<lb/>
上因文初延見處士問養生之術故文初屬余<lb/>
表其墓焉余嘗觀國史讀王金等獄辭載守忠<lb/>
進三元太乙丹及吹氣補腦之法與處士言脗<lb/>
合文初稱處士爲守忠弟子信不誣也守忠不<lb/>
<pb n="KR4f0010_SBCK_066-22b"/>
自隱閟挾術以干人主幾伏柳泌之誅處士見<lb/>
幾蜚遯身享上壽其有懲於師矣乎　熹廟之<lb/>
登遐也亦有進藥之獄追論者猶謂守忠等有<lb/>
佚罰焉余表處士之墓牽連書之亦庸以著戒<lb/>
云<lb/>
　　李德遠墓表<lb/>
歙人李德遠病革自草貧士傳屬其子春逢曰<lb/>
我死爲我大署其碣曰貧士李仲明之墓死不<lb/>
憾矣春逢余門人也奉其遺傳以謁余余讀而<lb/>
悲之嗟乎仲尼有言曰貧而無怨德遠怨矣且<lb/>
<pb n="KR4f0010_SBCK_066-23a"/>
死而屬其子所以志怨也人生斯世貴富貧賤<lb/>
之不齊如粟之雨於天而塵之飛於地也令貧<lb/>
者必怨而怨者必志之不忘則是天不可勝問<lb/>
而南山之石不可勝泐也夫貧而能怨怨而能<lb/>
志之不忘者是其人必有踔厲不可御之才結<lb/>
轖不可茹之志與夫兀傲不可貶之骨而坎壈<lb/>
失職約結無以自見至於將死之日長算旣詘<lb/>
短造斯盡吮愁銜恨無所復之而鳴其怨於片<lb/>
言冀後世猶有明之者也後漢趙嘉年三十餘<lb/>
臥蓐七年爲遺令勑兄子曰大丈夫遯無箕山<lb/>
<pb n="KR4f0010_SBCK_066-23b"/>
之操仕無伊呂之勳天不我與復何言哉可立<lb/>
一員石於吾墓前刻之曰漢有逸人姓趙名嘉<lb/>
有志無時命也奈何德遠之怨猶嘉也嘉之勑<lb/>
兄子累數十言而德遠之屬其子一言而巳於<lb/>
乎其尤足悲矣余故狥春逢之請伐石而表之<lb/>
曰有明貧士李仲明之墓仲明名也德遠者其<lb/>
字也稱貧士者何如其志也德遠少負異才有<lb/>
名諸生閒館於郡太守太守賢而禮之歳莫歸<lb/>
盜瞰其室其妻方戞釜待炊突蕭然無煙也盜<lb/>
相顧語曰今夕入呂蒙正破窰矣失笑而去德<lb/>
<pb n="KR4f0010_SBCK_066-24a"/>
遠之爲人若是斯可以貧斯可以怨矣余所爲<lb/>
表而志之不忘者也<lb/>
　　吳君兪墓表<lb/>
浮屠正願自西湖主虞山之福城嘗稱新安吳<lb/>
聞喜字君兪之賢而惜其早世也問君兪之賢<lb/>
何如則曰君兪家世素封折節讀書鼔篋入成<lb/>
均成均之士長者造門輩行避席人人以爲國<lb/>
士也佳辰勝日出游佳山水閒琴書鼎彝錯置<lb/>
左右軍持漉囊參列杖屨見者歎羡以爲神仙<lb/>
中人急難赴義髮直如竿古之義人俠士無以<lb/>
<pb n="KR4f0010_SBCK_066-24b"/>
過也君兪之爲人如此而又能歸心法門以明<lb/>
宗䕶敎爲巳任其沒也士大夫與之游者泣聞<lb/>
其風者歎浮屠道人焚香然燈者徧塔廟也君<lb/>
兪不幸無子其婦程服金屑以死有烏頭綽楔<lb/>
之旌而君兪將抑沒不傳某竊悼之君兪之生<lb/>
也以不得一見公爲恨安得公之一言以慰君<lb/>
兪於地下乎余曰子之言信因子以信君兪其<lb/>
不爲無徴也巳昔蘇子瞻嘗謂歐陽公好士爲<lb/>
天下第一而公之士叛公於瞬息俄頃之際以<lb/>
此賢惠勤而序其詩以謂勤得列於士大夫必<lb/>
<pb n="KR4f0010_SBCK_066-25a"/>
不負公吾以爲勤惟老於浮屠無求於世故能<lb/>
終不負公使其得列於士大夫功名勢利驅於<lb/>
前而貴賤死生變於後負不負未可知也今君<lb/>
兪以一書生夭死非有歐陽公嘘枯吹生之勢<lb/>
可以奔走天下而願之交於君兪也非有三十<lb/>
年餘之久其涕泣不忘欲得余之文以慰君兪<lb/>
也如此之切則願之不負君兪其必爲子瞻之<lb/>
所賢而爲君兪者抑又可知巳矣今世未必有<lb/>
歐陽公之好士而今之士大夫其善叛人也甚<lb/>
於歐陽公之時聞願之風亦可以少媿矣乎余<lb/>
<pb n="KR4f0010_SBCK_066-25b"/>
竊取蘇子之義大書以表君兪之墓後有觀者<lb/>
其必曰因浮屠之言以表人之墓而後世不以<lb/>
爲無徵也自余之表君兪始<lb/>
　　張季公墓表<lb/>
直甞熟治城之北背城而靣山洄爲淸池其中<lb/>
有燕亭閒館舟夜過之燈火出林藂觥籌笑語<lb/>
之聲達於水涯問之曰此張家荷亭張季公召<lb/>
客燕游地也余先公與季公好數從季公飮歸<lb/>
輒曰季公召客客不過三四人羣子姓羅列坐<lb/>
隅奉觴壽客促數糺逖父子昆弟不相假辟卒<lb/>
<pb n="KR4f0010_SBCK_066-26a"/>
飮衎衎而與與以其讌會之良知季公之合族<lb/>
者善也予長識季公魁形而豐下嶷然長德又<lb/>
識其子秀才紹慶溫文安雅出於輩流閒從季<lb/>
公飮如先君之云不十年季公與其子相繼歿<lb/>
矣所謂荷亭者予以閒過之池館如故燈火靑<lb/>
熒猶可指而觥籌笑語之聲逹於水涯者若墜<lb/>
若抗引而爲弦誦予以此興歎於公父子閒而<lb/>
尤幸其有後也季公沒鄕之人聚而語曰季公<lb/>
善父母執喪以情居瘠善兄弟仲兄沒其遺孤<lb/>
孩衣食百須皆巳出長而使復其所家故多貲<lb/>
<pb n="KR4f0010_SBCK_066-26b"/>
削衣貶食頒施之内外親曰此吾貲也於乎季<lb/>
公誠一鄕之善士矣周官大司徒以本俗六安<lb/>
萬民本俗云者猶曰鄕之舊俗云爾吾鄕舊俗<lb/>
醇美如周官之所謂族墳墓聯兄弟師儒朋友<lb/>
與夫州黨之相賙相賔百年閒猶有存者若季<lb/>
公者蓋亦其遺民故老也舊俗日壞而鄕之善<lb/>
人從之于是乎情僞諠呶閭井煩促而東阡北<lb/>
陌親串<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>來之地步武錯迕契契不能以相從<lb/>
於乎是豈獨繫於一鄕也哉公諱某字某以博<lb/>
士弟子員入貲爲太學生其孫某以某年某月<lb/>
<pb n="KR4f0010_SBCK_066-27a"/>
甲子葬公虞山之新阡卜旣食謁余而請曰願<lb/>
有述也以余言之不美不足以章季公而其不<lb/>
習爲文飾則或可以碣於隧而不慙也書之以<lb/>
慰其孫之孝思且以告於鄕之人云<lb/>
牧齋初學集卷第六十六<lb/>
<pb n="KR4f0010_SBCK_066-27b"/>
</p>
<p>
</p>
  </div>
</body>
</text>
</TEI>
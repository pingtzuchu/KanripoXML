<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_049-1a"/>
牧齋初學集卷第四十九<lb/>
　行狀四<lb/>
　　湖廣提刑按察司僉事晉階朝列大夫管<lb/>
　　公行狀<lb/>
　曾祖江<lb/>
　祖和俱不仕<lb/>
　父鰲封承德郞南京兵部車駕司主事母錢<lb/>
　　氏封安人<lb/>
蘇州府太倉州某鄉某里管公年七十三狀<lb/>
公諱志道字登之世爲崑山人割隷太倉所居<lb/>
<pb n="KR4f0010_SBCK_049-1b"/>
近東海學者稱爲東𬈑先生生六歲讀書塾中<lb/>
能幷羣兒之所習補博士弟子員强學矯志文<lb/>
行嶄然嘉靖甲子耿恭簡公以學使者唱道東<lb/>
南檄公與焦公竑李公士登入留都明道書院<lb/>
而公爲都講隆慶丁卯郡守廣平蔡公闢中吳<lb/>
書院簡習郡之孝秀而公爲大師公長不滿六<lb/>
尺聲如鼓鍾摳衣升堂頌禮甚嚴嘗稱曰士必<lb/>
有遯世不見知而不悔之根器而後可以載道<lb/>
必有行一不義殺一不辜得天下不爲之力量<lb/>
而後可以立身諸生爲之改容易慮人皆名管<lb/>
<pb n="KR4f0010_SBCK_049-2a"/>
氏學矣庚午舉於鄉明年中㑹試除南京兵部<lb/>
職方司主事裁風快船三百艘攤江濟兩衞以<lb/>
蘇貢艘之困復裁馬船餘夫募材官以備浦口<lb/>
四十八衞軍讙聲沸江水而浦口始有屯戍矣<lb/>
江淮悍卒謀殺千戸㰱血署名約日爲變公宻<lb/>
檄衞弁簡壯士數十人備干掫而竄渠魁主名<lb/>
其中詰而縛之堦下變遂息丁太公憂服除補<lb/>
刑部貴州司主事公入朝江陵奪情議起舉朝<lb/>
交章請留公與沈修撰懋學趙簡討用賢閒行<lb/>
過從歔欷嘆詫沈趙詒書具疏皆與公啇訂而<lb/>
<pb n="KR4f0010_SBCK_049-2b"/>
後發趙遂與諸言者拜杖闕下長星亘天中外<lb/>
恟駭公謂沈子當速去無負趙汝師中夜飲痛<lb/>
搥床撫心縱斯人改圖爲伊周終不入其牢籠<lb/>
以負翟黑子矣明年戊寅春大婚禮成公上疏<lb/>
曰臣竊觀今之時勢以末流事例爲綱紀而不<lb/>
究法之所從來以牽合世情爲中庸而不虞弊<lb/>
之所底止駸駸乎極重不可反矣及今不救後<lb/>
將無及謹考覈　祖宗成憲及當今事宜撮其<lb/>
緊切重大者條九事以聞一曰復議政之規二<lb/>
曰務講筵之實三曰闢進言之路四曰公銓選<lb/>
<pb n="KR4f0010_SBCK_049-3a"/>
之法五曰釐巡察之弊六曰處宗室之繁七曰<lb/>
定河漕之策八曰核邊陲之弊九曰核取士之<lb/>
制其曰復議政之規者謂　太祖旣革丞相事<lb/>
權分屬九卿羣臣奏事卽於御前靣決可否取<lb/>
㫖奉行未有殿閣大學士預機務也永樂中始<lb/>
以編修解縉等預機務然靣奏取㫖仍舊未有<lb/>
票㫖批發之事也　宣廟始令閣臣楊士奇等<lb/>
尚書蹇義等票㫖以進然每遇大政令大臣靣<lb/>
議處分不盡從中批發也正統初　英宗以冲<lb/>
年踐阼三楊因權創制每日早朝許言事八件<lb/>
<pb n="KR4f0010_SBCK_049-3b"/>
閣臣預處白上臨奏傳而行之自此法一行<lb/>
天子鮮御午朝九卿不奉靣議而宮府之閒壅<lb/>
蔽假竊日以弘多矣臣以爲今日欲　陛下親<lb/>
決萬幾輔臣公持國是則宜復午朝之制朝廷<lb/>
有大政事應㑹議者該衙門先具事繇送御次<lb/>
日午朝公同靣議取自上裁至於中外章奏必<lb/>
須一一經自御覧默察是非或預令輔臣分票<lb/>
㫖以進而出與九卿靣決或閒令九卿各儗㫖<lb/>
以進而入與輔臣裁定務求至當不嫌異同則<lb/>
天下洞然知上意所嚮而大臣之恩怨亦濳消<lb/>
<pb n="KR4f0010_SBCK_049-4a"/>
矣其曰闢進賢之路者謂高拱在先朝自擅吏<lb/>
部之權而廣布腹心于科道有爲之排擊同列<lb/>
輔臣者不幾于律之所謂姦黨乎有爲之文章<lb/>
稱述救解者不幾于律之所謂上言大臣德政<lb/>
者乎此無他大臣惟憚言官之能劾巳而輕視<lb/>
諸司言官唯恃大臣之庇巳而蔑視公論也臣<lb/>
讀臥碑有許諸人直言無隱之條馮堅一典史<lb/>
也條陳開國政體而　太祖納之潘叔正一州<lb/>
同知也建言㑹通河事宜而　成祖用之豈獨<lb/>
科道之言爲重哉自隆慶以來各衙門言事者<lb/>
<pb n="KR4f0010_SBCK_049-4b"/>
始寡而科道之言又未必盡出于公臣恐耳目<lb/>
之漸壅也然臣以爲不除言官之廷杖言路終<lb/>
不得而開也臣願　陛下永勿以廷杖加諸言<lb/>
官而鎭撫司亦非拷掠言官之地卽有以言得<lb/>
罪者下法司鞫問情實罪不可赦律例自有明<lb/>
條死且瞑目況生者乎如此不惟言路大開而<lb/>
和氣且薰蒸宇宙閒矣其曰釐巡察之弊者謂<lb/>
按臣代　天子巡守實一方司命也今流弊大<lb/>
約有六一民情太隔一案牘太煩一趨承太過<lb/>
一耳目太偏一名實太淆一憲綱太峻而所謂<lb/>
<pb n="KR4f0010_SBCK_049-5a"/>
憲綱太峻者國初卑巡按以糾察之權又慮其<lb/>
秩卑爲方靣官所壓故令與都布按三司分庭<lb/>
抗禮知府則相向長揖而讓左體亦隆矣今兩<lb/>
司素服而謁知府屈膝而叅豈憲綱之舊哉方<lb/>
靣官大計京師以素服叅部院蓋倣成周冕服<lb/>
見天子囚服歸司宼之意至於王官出使雖序<lb/>
諸侯之上未聞諸侯以素服見也太守等古諸<lb/>
侯國初最不輕授自屈膝按臣京朝官始薄郡<lb/>
守而吏治浸不如古宜一循國初之舊仍申明<lb/>
憲綱令外臺官與御史得互相糾察所以輓頺<lb/>
<pb n="KR4f0010_SBCK_049-5b"/>
靡振風紀莫先於此江陵方總攬威福把持中<lb/>
外公欲驟奪其柄以歸人主深中其所諱爲之<lb/>
膽張心動上言德政廷杖言官雖譏切時政其<lb/>
詞直無以罪也而心計公所條憲綱自　世宗<lb/>
朝習爲故事一旦出公於外則公旣不能不自<lb/>
顧其言而御史又不能不自顧其體兩相顧恤<lb/>
且兩相枝柱而公始不得不坐困遂遷本部山<lb/>
西司員外甫三月出爲廣東按察司僉事分巡<lb/>
南韶道公知江陵之困巳也命下之次日復申<lb/>
前疏以遵勑諭申憲綱請將入粤上風紀未盡<lb/>
<pb n="KR4f0010_SBCK_049-6a"/>
事宜凡十二欵兩疏皆言外臺事持論嶽嶽不<lb/>
以權臣欺壓少爲衰止則固巳氣吞之矣明年<lb/>
春單車之任廣當羅防用兵後方議搗巢議開<lb/>
礦公奏記制府曰勦殺之勝不可徼果徼也必<lb/>
貽焚林竭澤之災開採之額不可繼果繼也必<lb/>
啓摸金搜珠之漸議乃寢英德之礦徒南韶之<lb/>
江盜連江之山賊囊橐竄逋盤互扇動實軍伍<lb/>
嚴連坐覈徼巡分要害方略井然嶺海肅乂而<lb/>
中朝趣御史龔某露章逐公降一級補鹽課司<lb/>
提舉明年外計以老疾致仕海忠介公折簡讓<lb/>
<pb n="KR4f0010_SBCK_049-6b"/>
龔奈何不能爲國家容一正人龔毎握筆嘆恨<lb/>
生平名節壞此秃管中矣江陵殁御史饒位李<lb/>
琯顧雲程交薦公僅引例復僉事銜致仕歲辛<lb/>
卯有哱酋之變九卿臺省舉尚寶司丞周弘禴<lb/>
閱視寧夏弘禴上疏揣愚分以讓眞才曰臣私<lb/>
心所推轂自謂不及者二人一則原任僉事管<lb/>
志道一則原任副使隨府志道心品忠赤意思<lb/>
深長決策運籌八靣應敵故新建伯王守仁之<lb/>
亞也隨府騎射絶倫膂力兼衆激昻慷慨千里<lb/>
折衝先總督劉燾之儔也臣極知器識不如志<lb/>
<pb n="KR4f0010_SBCK_049-7a"/>
道技藝不如隨府故不若罷臣而用二臣也隨<lb/>
府之被降只以性氣欠平爲忌者所搆欲用之<lb/>
易也志道爲故相張居正所深惡假考察例禁<lb/>
錮臺省諸臣翕然特薦部議復其致仕而未卽<lb/>
起用非以考察例不可破乎不知京考外考其<lb/>
例一也主事趙世卿以條陳爲居正所惡吏部<lb/>
尚書王國光以王官陞隨以京察罷志道亦以<lb/>
條陳爲居正所惡王國光以提舉降隨以外察<lb/>
罷世卿旣可破京察之禁志道獨不可破外察<lb/>
之禁乎國光阿奉故相禁錮志道其事尤可駭<lb/>
<pb n="KR4f0010_SBCK_049-7b"/>
異兩司與撫按不恊例止調省同時布政勞堪<lb/>
與巡撫爭禮于淛江志道以僉事與按臣爭禮<lb/>
于廣東堪以原官調福建志道以憲職降提舉<lb/>
一異也聽降者必俟本官起文赴部隨行降補<lb/>
志道身未離任卽補提舉又補廣東夫廣東之<lb/>
僉事與廣東按臣爭禮而卽補廣東之提舉以<lb/>
挫辱之二異也志道自審進退具疏乞休此萬<lb/>
曆七年六月也國光停疏不覆必至八年正月<lb/>
方以註疾提舉考之不准休致于半年之前而<lb/>
以疾考之于半年之後且未任提舉而考以提<lb/>
<pb n="KR4f0010_SBCK_049-8a"/>
舉年方壯强而考以老疾三異也今不援趙世<lb/>
卿之例爲志道昭雪又欲假志道立例而禁錮<lb/>
後來建言得罪之忠良乎臣愚謂志道之黜必<lb/>
無以服人心而其才必可以備緩急伏乞　勑<lb/>
下銓曹再採輿論或從臣之論先將臣　賜罷<lb/>
斥而後起二臣或行臣之言姑試起二臣觀後<lb/>
日之功罪以定臣之功罪庶眞才不棄而邊務<lb/>
有裨公論大明而察典益重不惟臣可藉手以<lb/>
不負　陛下亦可藉手以不負諸臣之交章薦<lb/>
臣矣於是吏部覆弘禴疏特起湖廣僉事分治<lb/>
<pb n="KR4f0010_SBCK_049-8b"/>
辰沅公以錢安人老疏請休致候命蠡口工科<lb/>
李養質奉當國風㫖劾公部議謂科臣言風聞<lb/>
失實管某宜遵命供職而回籍聽用之㫖從中<lb/>
下矣丁丑之事公實先沈趙抗議固云明年大<lb/>
昏後當有勸　主上躬攬萬幾之疏摩切柄相<lb/>
落其機距非後於論起復也改革之後陸莊簡<lb/>
李端肅在事羣賢竱力邪許推輓而鄉衮當國<lb/>
摇筆去公如振落葉公自此決絶仕進壹意以<lb/>
鳴道淑人爲事矣嗚呼天之有意於斯文也而<lb/>
豈人力也哉公少篤信好學精硏五經性理確<lb/>
<pb n="KR4f0010_SBCK_049-9a"/>
然以聖賢爲巳任壯而從耿㳟簡游與聞姚江<lb/>
良知之㫖巳而窮究性命叅稽儒釋疑義橫生<lb/>
心口交蹠經年浹月坐臥不解衣久之縱橫體<lb/>
認專求向上本儒宗以課業資禪理以治心視<lb/>
世閒詩文著述不啻如空華陽𦦨矣隆慶巳巳<lb/>
應選貢入北京閱華嚴經於西山碧雲寺至世<lb/>
主妙嚴品頓悟周易乾元統天用九無首之㫖<lb/>
與華嚴性海渾無差別豁然若亡其身與太虚<lb/>
合炤見古往今來一切聖賢出世經世乗願乗<lb/>
力與時變化之妙用大槪理則互融敎必不濫<lb/>
<pb n="KR4f0010_SBCK_049-9b"/>
順而相攝則以師家退就弟子列而顯彼之道<lb/>
逆而相成則以同盟擺成敵國勢而樹此之標<lb/>
或庸德庸言隨順衆生以示同或特智特勇首<lb/>
出庶物以示異時而濳則韜光以磨性種舉朝<lb/>
野而莫識其威音時而亢則違衆以冒譏嫌通<lb/>
古今而難白其心事位在則閟實而彰權又或<lb/>
不純任夫權而以實終之道在則廢權以明實<lb/>
又或不純顯其實而以權叅之應濁世之機緣<lb/>
則大聖或修偏行而迷心者反裁以胡廣之中<lb/>
庸當逆行之變局則至仁徑發殺機而執見者<lb/>
<pb n="KR4f0010_SBCK_049-10a"/>
將責以宋襄之仁義種種出沒種種張弛各有<lb/>
條理難可思議此無他龍德不可爲首也孔子<lb/>
無可無不可子思親承家脉故曰竝育竝行川<lb/>
流敦化孟子而後全體太極貫通三敎者周元<lb/>
公一人耳大抵孟子以前道學爲上達乾元一<lb/>
路孟子以後道學爲下達坤元一路蓋孔子之<lb/>
所重者唯易易道與天地凖故不期與佛老之<lb/>
祖合而自合後儒之所執者唯孔孔敎與二敎<lb/>
峙故不期與佛老之徒爭而自爭士生斯世自<lb/>
有祖述憲章之的焉吾夫子師老耼而友原壤<lb/>
<pb n="KR4f0010_SBCK_049-10b"/>
何損于聖而其志在春秋行在孝經敎在素位<lb/>
而行粹然不可雜也此祖述之所在也我　聖<lb/>
祖攬二氏以通儒而各理其條貫以儒治儒以<lb/>
釋治釋以老治老與其相叅而不與其相濫此<lb/>
憲章之所在也敎理不得不圓敎體不得不方<lb/>
見欲圓卽以仲尼之圓圓宋儒之方而使儒不<lb/>
礙釋釋不礙儒極而至于事事無礙以通竝育<lb/>
竝行之轍矩欲方亦以仲尼之方方近儒之圓<lb/>
而使儒不濫釋釋不濫儒推而及於法法不濫<lb/>
以持不害不悖之衡公之書浩汗宏肆論辨蠭<lb/>
<pb n="KR4f0010_SBCK_049-11a"/>
涌囊括百氏鎔鑄九流可以使五鹿角折白馬<lb/>
口拄然而大端具此矣作六龍解發明乾元用<lb/>
九之奥義也乾元之位一其數九用九以九爲<lb/>
用也純陽之卦用皆天則冠以乾元謂以純天<lb/>
之德而用純陽也六龍純乎天德寧有首不見<lb/>
其首而以時乗之則觸處可以爲首時濳而濳<lb/>
卽濳爲首時見而見卽見爲首人見之以爲首<lb/>
而羣龍未嘗有首也故曰天德不可爲首乾元<lb/>
用九乃見天則知至至之知太始也知終終之<lb/>
見天則也知至難矣知終尤難天地無終萬物<lb/>
<pb n="KR4f0010_SBCK_049-11b"/>
無終聖學焉得有終至于從心不踰矩之後而<lb/>
聖學之成終愈不可窮至者至於何地終者終<lb/>
于何地孔子發此二字於乾爻中非指乾元而<lb/>
何至乎乾元則顏子一日克巳復禮天下歸仁<lb/>
之頃是巳終乎乾元則必滿其資始統天之量<lb/>
而後可是以有過此以往窮神知化之說也聖<lb/>
學不達於知命從心則至之之果未結不達於<lb/>
大明終始則終之之果未結此孔子仁聖二學<lb/>
之究竟處也程朱以後不知道岸之所歸使二<lb/>
氏之狂徒詆吾儒爲無究竟之學諄諄掲此義<lb/>
<pb n="KR4f0010_SBCK_049-12a"/>
爲孔子表上達之學贊佛果之至處卽贊乾元<lb/>
之至處贊乾元之至處卽贊孔子至之終之之<lb/>
實際處也論濳龍則曰有堯舜之德而不飛有<lb/>
孔顏之學而不見者也非中庸不稱龍非遯世<lb/>
不悔不稱濳有善世之中庸有遯世之中庸別<lb/>
濳於見者所以稽見龍之弊也論見龍則曰欲<lb/>
明明德于天下者豈必在飛龍之位故天下文<lb/>
明歸諸見龍之德施焉然聖人在下位亦何敢<lb/>
自任作師之道但以庸言庸行見於世而巳孔<lb/>
子乘見龍之任存惕龍之心禪見於惕所以救<lb/>
<pb n="KR4f0010_SBCK_049-12b"/>
見龍之窮也論乘龍之聖人則必以九五之飛<lb/>
龍爲首操三重之聖王出三界之法王其選也<lb/>
合堯舜文王孔子與佛老同入乾元因果位中<lb/>
此則聖人復起不易吾言者其現相有勝劣現<lb/>
敎有權實固一生之時位亦多生之願力故曰<lb/>
見羣龍無首唐宋以來儒者不主孔奴釋則尊<lb/>
釋卑孔皆於乾元性海中自起藩籬故以乾元<lb/>
統天一案兩破之也五龍皆立於知進知退知<lb/>
存知亡知得知喪之地而亢獨不然以進爲正<lb/>
則不顧其退以存爲正則不慮其亡其進不思<lb/>
<pb n="KR4f0010_SBCK_049-13a"/>
退存不思亡乃其所以知進退存亡而不失其<lb/>
正也非亢不足以見聖人非聖人不能亢伊周<lb/>
之處亢尚未履喪亡之地然聖人固應有䘮亡<lb/>
時矣謂亢爲非龍而聖人必無死地者此後世<lb/>
閹然媚世之學脉而非龍德也耿恭簡讀而歎<lb/>
曰不圖待盡之日忽得此奇天假以年吳門雖<lb/>
遥亦當徹臯比負笈受易卒業不令張子厚獨<lb/>
著聲於關中也尚論孔子則有爲孔子闡幽十<lb/>
事世咸謂孔子以刪述接千古帝王之道統公<lb/>
獨闡其終身任文統不任道統道統必握於有<lb/>
<pb n="KR4f0010_SBCK_049-13b"/>
三重之王者此於文不喪天述而不作之案叅<lb/>
之其事一世咸謂孔子以講學樹天下萬世之<lb/>
師道公獨闡其終身居臣道不居師道師道必<lb/>
遜於作禮樂之天子此於夢見周公竊比老彭<lb/>
之案叅之其事二世咸謂聖人不生則巳生則<lb/>
必有刪述之六經有從遊之七十二子公獨闡<lb/>
孔子設乗不易世不成名之濳龍寜有六經設<lb/>
乗不在天不在田之惕龍寧有七十二子此於<lb/>
天何言哉及中庸遯世之案叅之其事三世咸<lb/>
謂大成之聖人不見於世則巳見則必不爲伯<lb/>
<pb n="KR4f0010_SBCK_049-14a"/>
夷之淸柳下惠之和公獨闡孔子設有遜國之<lb/>
事在先有養老之遇在後必不從鷹揚而從叩<lb/>
馬如伯夷設有叔梁紇顏氏在堂有盜蹠之弟<lb/>
在外必不從周流而從三黜如柳下惠此於天<lb/>
下有道不與易及父母在不遠遊之案叅之其<lb/>
事四世亦知聖人之學莫深於知天命而孔子<lb/>
於五十進之公獨闡知天命不專以理兼通氣<lb/>
運是以能知文之在玆能知百代之損益斯乃<lb/>
大而化之之終聖而不可知之之始也此於易<lb/>
傳何思何慮過此以往窮神知化之案叅之其<lb/>
<pb n="KR4f0010_SBCK_049-14b"/>
事五世亦知聖學之傳莫要於聞一貫曾子獨<lb/>
得其宗公獨闡聞一貫尚屬悟門實之必以行<lb/>
門是以聞道雖同而曾子不得與顏子同稱好<lb/>
學子貢黙銷多學於一貫而不以言唯其悟境<lb/>
亦在曾子之上此於孔子問汝與回也孰愈合<lb/>
諸家語得賜得回之案叅之其事六世咸疑孔<lb/>
子與西方聖人不同道公獨闡其敦化通於性<lb/>
海川流通於行海經世之中有出世方見孔子<lb/>
之道之大此於乾元傳中大明終始乗龍御天<lb/>
之案叅之其事七世咸疑孔子問禮老耼之事<lb/>
<pb n="KR4f0010_SBCK_049-15a"/>
爲謬悠公獨闡其猶龍之贊與受盛德若愚之<lb/>
贈俱是實事名曰問禮實叅道德方見孔子之<lb/>
心之虚此於曾子問助葬巷黨耼呼丘名之案<lb/>
叅之其事八世咸忖孔子之從先進在周初之<lb/>
禮樂公獨闡其以野人爲先進必遡黃帝堯舜<lb/>
以上而及於衣裳文字未立之先蓋聖人懷古<lb/>
之思之遠也此於志大道之行與追太一之禮<lb/>
兩案叅之其事九世咸忖孔子得位必不圖桓<lb/>
文之伯功公獨闡春秋之事必用齊桓晉文孔<lb/>
子得遇齊桓必繇管仲九合一匡之轍但不繇<lb/>
<pb n="KR4f0010_SBCK_049-15b"/>
其三歸反坫以奢僭分君過蓋聖人匡時之權<lb/>
之審也此於志在春秋與義取魯史兩案叅之<lb/>
其事十其論孔門諸賢則曰孔子羣龍無首之<lb/>
學顏子子貢步趨焉顏子蓋智及而仁守之矣<lb/>
子貢似仁守之力未充故鍜鍊獨宻晚年入顏<lb/>
子地位無疑曾子以弘毅任重道逺不無有首<lb/>
意在而不忘若亡若虚之故友則意又向於無<lb/>
首較諸顏子子貢委身默贊夫子寜首人而不<lb/>
首巳者則有閒矣子思敏達不下子貢弘毅不<lb/>
下㑹子中庸一篇宛然無首之家學至孟子而<lb/>
<pb n="KR4f0010_SBCK_049-16a"/>
龍首全見矣以孟子孔子殁後一案證之孔子<lb/>
存日以顏子子貢爲二輔襄子思之丧祖者匪<lb/>
子貢其誰主門人治任入揖而子貢築室獨居<lb/>
非徒戀師之切以了道也非將悟而求亟悟則<lb/>
巳悟而靜以養之也曾子啓手足而戰兢始免<lb/>
子貢之戰兢卽免于築室之時無疑也以夫子<lb/>
事有若古人尸祝祖禰事亡如存之眞意也三<lb/>
子未便是無首之龍而此舉却從無首脉來曾<lb/>
子未果是有首之龍而此執却從有首意來孟<lb/>
子執曾子以裁三子正從曾脉中來也其論孔<lb/>
<pb n="KR4f0010_SBCK_049-16b"/>
子之惡鄕愿則曰誅鄕愿正所以誅亂賊也凡<lb/>
亂賊之得行其志者不自帶鄉愿之標必有爲<lb/>
鄕愿者輔之田恒以厚施篡齊三晉以得人分<lb/>
晉故曰竊國者爲諸侯侯之門仁義存焉鄕愿<lb/>
竊仁義之尤者也周以鄉舉里選取士春秋時<lb/>
三物之敎雖衰士猶從鄕評中出所以養成鄉<lb/>
愿者有本而其流不盜國不巳欲斬亂賊之根<lb/>
先自誅鄉愿始鄕愿而外又有反中庸之小人<lb/>
鄕愿有忠信廉潔之似用之以媚世其格局尚<lb/>
小小人有時中之似駕之以籠世其氣力尤大<lb/>
<pb n="KR4f0010_SBCK_049-17a"/>
三代之後有爲亂臣賊子之羽翼者必鄉愿有<lb/>
爲亂臣賊子之渠魁者必無忌憚之小人今世<lb/>
不受楊墨之害而受鄕愿小人之害以此知孔<lb/>
子之立敎遠也其辨儒釋之低昻則曰孟子四<lb/>
十不動心豈非偪近神光雪際安心慧能燈前<lb/>
見性之悟境晦翁晚年悟禪其因地亦豈後於<lb/>
五宗若程朱者殆修道位中之人暫隱夙生見<lb/>
地而末乃歸根耳以孔子之道眼合如來之佛<lb/>
眼而參炤之則一切訶佛罵祖稱單傳之龍象<lb/>
者未必非行未起解未絶新發意之衆生而純<lb/>
<pb n="KR4f0010_SBCK_049-17b"/>
臣碩士具大人相逈出凡流者卽不叅禪不講<lb/>
學安知非行起解絶之大士也佛雖以一大事<lb/>
因緣出現當其整頓綱嘗雖絶口不提亦可而<lb/>
當下所值忠孝因縁纔起一毫躱閃則今生之<lb/>
功行虧而多生之業債重矣人知禪師之不屑<lb/>
爲忠臣孝子不知忠臣孝子乃鍜鍊禪師多生<lb/>
之習氣耳其在今日必不以大慧中峯之見地<lb/>
易程叔子之修持蓋宗風易入而孔矩難遵也<lb/>
其稽講學之流弊則曰講學非自孔壇始也成<lb/>
周鄉三物之敎未遠孔子正九兩中之以道得<lb/>
<pb n="KR4f0010_SBCK_049-18a"/>
民者羣弟子相與師之乃從授受閒發明六德<lb/>
六行六藝之蘊以仁聖孝友挈其綱以禮樂詩<lb/>
書博其藝杏壇之規模亦未必大於五家之塾<lb/>
其事則皆述而不作自程叔子敘明道以爲千<lb/>
四百年得不傳之學於遺經而姚江之後泰州<lb/>
張皇其說曰達則爲帝王師窮則爲萬世師仲<lb/>
尼不但不以萬世師自儗亦不以天下師自居<lb/>
曰天生德于予不曰天以道統屬予也曰文不<lb/>
在玆不曰道不在玆也以千古絶學昻中庸之<lb/>
道借孔子爲桓文以爲堯舜湯文之主盟世儒<lb/>
<pb n="KR4f0010_SBCK_049-18b"/>
但知鳴道淑人之爲王道而不知言過其量願<lb/>
侈于力覇心卽伏於任道之中原其所自則以<lb/>
儒者高擡聖學失孔脉之正針而違乾龍無首<lb/>
之㫖也昔之創書院者多名儒據道統之雄心<lb/>
今之創書院者多豪儒立道幟之覇心則江陵<lb/>
之毁書院或亦他山之石而講學聚徒誠不可<lb/>
以不愼也公以深心弘願値三敎之末流慨然<lb/>
思身爲砥柱以祖述憲章爲學的以圓宗方矩<lb/>
爲敎凖而其所痛疾而力挽者則在狂僞二端<lb/>
故曰今日之當拒者不在楊墨而在僞儒之亂<lb/>
<pb n="KR4f0010_SBCK_049-19a"/>
眞儒今日之當闢者不在佛老而在狂儒之濫<lb/>
狂禪又曰唐宋之際有眞禪亦有眞儒儒禪合<lb/>
於心而不合於迹故不以行勝解劣之方儒爲<lb/>
金湯而以禪解之足爲儒門導者爲金湯當今<lb/>
之時多僞儒亦多僞禪儒禪合於迹而不合於<lb/>
心故不以解勝行劣之圓儒爲金湯而以儒行<lb/>
之足爲禪門重者爲金湯又曰孔子圓千聖以<lb/>
立極其後爲曾爲思周子圓三敎以標儒其後<lb/>
爲程爲朱皆以圓宗倡以方矩承姚江拈出無<lb/>
善無惡之本體重新周子之太極而承學者以<lb/>
<pb n="KR4f0010_SBCK_049-19b"/>
圓應之三傳而刑僇之民出則以其創始者因<lb/>
地或未正而知微知彰之哲不無遜於古人也<lb/>
公之論學貫穿千古未嘗不以姚江四語爲宗<lb/>
迨公之晚年梁溪顧端文公講學于東林力闡<lb/>
性善而辭闢無善無惡之㫖公與之往復辨折<lb/>
先後數萬言梁溪雖未能心服度終不能奪公<lb/>
而止然而公之論學亦因乎其時姚江以後泰<lb/>
州之學方熾則公之意專重於繩狂泰州以後<lb/>
姚江之學漸衰則公之意又專重於砭僞嘗以<lb/>
兩言蔽之曰從心宗起脚而不印合於應世之<lb/>
<pb n="KR4f0010_SBCK_049-20a"/>
儀象者皆狂也從儒門立脚而不究極于出世<lb/>
之因果者皆僞也淵乎微乎其思深其慮遠其<lb/>
猶作易者之有憂患乎公雖不居師道而其言<lb/>
可以爲百世師也又何疑乎謙益少游於梁溪<lb/>
顧獨喜讀公之書私淑者數年丁未之秋執弟<lb/>
子禮侍公於吳郡之竹堂寺公老且衰矣晨夕<lb/>
訓廸不少勌閒嘗涉公之書而驚其才辯以爲<lb/>
如河漢如鬼神驟而卽之有道貌無德機渾然<lb/>
赤子也聞公之風而欽其風節以爲如高山如<lb/>
烈日徐而挹之有掖引無迎距盎然元氣也退<lb/>
<pb n="KR4f0010_SBCK_049-20b"/>
而語門弟子公眞古之博太眞人者與吾見天<lb/>
下賢人君子有矣見眞人則自公始是年冬公<lb/>
疾有加足不良行舌閒强不能舉少閒呼子珍<lb/>
而命之曰三經麤訂而七篇未述終闕典也期<lb/>
以殘臘卒業于此明年當夢奠之歲予欲無言<lb/>
決矣當其擁被執筆寒威瘃膚冰稜拒筆漏盡<lb/>
而少息雞號而旋起氣息支綴欲絶而續者每<lb/>
夕以數計迨除夜而始畢毎正色語家人曰吾<lb/>
非不惜死君子畏天命進修欲及時也明年病<lb/>
益劇扣擊諄復不舍晝夜病革命輿過中堂端<lb/>
<pb n="KR4f0010_SBCK_049-21a"/>
坐而暝公嘗謂曾子言死而後巳吾謂士之任<lb/>
道當死而不已嗚呼斯公之所以自道者與公<lb/>
卒於萬曆戊申七月十六日享年七十有三妻<lb/>
陳氏封安人子五人士珩府學生先卒珍歲貢<lb/>
生次士瓏士璞士珙戊申九月葬於吳縣鐵山<lb/>
之新阡士瓏深達佛乗唱演台敎白衣說法緇<lb/>
素歸仰號爲卽中大師公嘗懸䜟當有麒麟出<lb/>
于膝下士瓏豈其徴與公所著書有周易六龍<lb/>
解一卷剖疑一卷石經大學測義三卷辯義二<lb/>
卷訂釋一卷中庸測義一卷訂釋二卷論語測<lb/>
<pb n="KR4f0010_SBCK_049-21b"/>
義十卷訂釋十卷孟子訂測七卷刑曹疏議四<lb/>
卷從先維俗議五卷續原敎論評二卷惕若齋<lb/>
前後集六卷憲章餘集六卷問辯酬諮質諕䜠<lb/>
錄合二十餘卷覺迷蠡測六卷嗚呼楊子雲之<lb/>
書桓譚曰必傳顧君與譚不及見也文中子之<lb/>
徒皆爲公卿國史不爲其師立傳至唐末而司<lb/>
空圖立碑以表之公嘗言名根未斷不許著書<lb/>
斯文之顯晦固有時節因緣豈以沒而言立爲<lb/>
汲汲者哉昔者新安趙汸作黃澤楚望行狀閔<lb/>
其師之書不傳也略其行而詳著其言謙益竊<lb/>
<pb n="KR4f0010_SBCK_049-22a"/>
有志焉故於公之書撮取其要言大義炳如日<lb/>
星者著之於篇若其窮玄極深之學橫竪三界<lb/>
出塵沙而放煙海如覺迷蠡測一編應門人叚<lb/>
給事然之諮叩者其一班耳不賢者識其小者<lb/>
中人以下不可以語上吾未之敢及也公表章<lb/>
石經大學爲劉歆賈逵所傳者出於鄭端簡之<lb/>
古言而門人瞿太僕汝稷著書力辯其僞綏安<lb/>
謝兆申作石經考證尤爲詳覈或曰嘉靖中四<lb/>
明豐坊僞譔也謙益墨守舊聞頗以二子之言<lb/>
爲然姑闕如以俟後之君子謹狀崇禎元年門<lb/>
<pb n="KR4f0010_SBCK_049-22b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_073-1a"/>
牧齋初學集卷第七十三<lb/>
　傳四<lb/>
　　梅長公傳<lb/>
公諱之煥字長公一字彬又黃之麻城人其先<lb/>
宋宛陵先生後也元至正中避兵徙家焉曾祖<lb/>
吉舉進士守惠州吉生汝觀汝觀生六子長國<lb/>
楨以御史監寧夏軍平哱賊官止兵部右侍郞<lb/>
第三子國森舉鄕薦公之父也公十歲喪父從<lb/>
其母劉居東山之沈莊日課書盈寸倜儻雄駿<lb/>
異於凡兒年十四爲諸生臺使者按部閱武騎<lb/>
<pb n="KR4f0010_SBCK_073-1b"/>
馬橫絶敎場使者怒命與材官角射執弓腰矢<lb/>
射九發連九中中輙一軍大呼以笑長揖上馬<lb/>
徑去使者不懌而罷縣西龍潭絶璧下瞰公指<lb/>
曰誰能下此潭不足縮者乎同游者謾應曰能<lb/>
再問之如初趣舉手推墮之<graphic n="KR1405" url="https://raw.githubusercontent.com/kanripo/KR-Gaiji/master/images/KR1405.png" mimeType="image/png"/>沒泅水慬而得<lb/>
免旁人皆攝讋公談笑不改色人以此異之萬<lb/>
曆癸卯與應山人楊漣同舉於鄕以功名節義<lb/>
相期許盰衡抵掌視舉世無如也甲辰舉進士<lb/>
選翰林院庻吉士高陽孫少師以史官同館性<lb/>
嚴重不可一世士獨推重公公在館中語則矯<lb/>
<pb n="KR4f0010_SBCK_073-2a"/>
尾厲角坐則掀髥搖扇視館閣諸公低頭緩步<lb/>
暖姝相向恒目笑不自禁也居七載出爲吏科<lb/>
給事中　神廟靜攝日久朝政隤弛公上封事<lb/>
言近日國事無内無外無大無小釀成一片虚<lb/>
泡世界如蠧在樹中風起則摧耳方今民窮餉<lb/>
竭虜橫兵疲大小臣工兵農錢穀之司日夜講<lb/>
求猶懼不給言官舍國事而爭時局部曹舍職<lb/>
掌而建空言羣天下盡爲一虛套子所束縛輦<lb/>
轂之下京營之兵馬入衛之班軍戸部之錢糧<lb/>
皆有費無用有名無實種種弊蠧動曰舊例不<lb/>
<pb n="KR4f0010_SBCK_073-2b"/>
省是　太祖高皇帝之例耶亦　成祖文皇帝<lb/>
之例耶敝蠧日積㳂襲爲嘗有作意整頓者不<lb/>
曰生事則曰苛刻事未就而謗興法未伸而怨<lb/>
集何怪豪傑灰心庸人養拙付國家事干不可<lb/>
爲乎臣請　陛下嚴綜覈以責實事通言路以<lb/>
重紀綱别臧否以惜人才臣所言者不過老生<lb/>
嘗談能眞實舉行未必非對症之藥也公旣扼<lb/>
腕時政又數爲　上條奏故江陵相所以修整<lb/>
初政督課名實者慨然欲有所建置䟽屢上不<lb/>
見省部黨角立如敵國不相下一無所附離每<lb/>
<pb n="KR4f0010_SBCK_073-3a"/>
有封駮恒兩非之其大指務在破私交絀黨論<lb/>
矯時救弊愛惜人才而已居六載出爲廣東按<lb/>
察司副使分守惠州惠獄多冤結栲一連十累<lb/>
歲不得決閉門周視案牘期且日會堂下據案<lb/>
呼囚明舉其刑書云何據几決遣獄成於手中<lb/>
奄忽如神嶺表多盜賊勢豪家通行爲之囊槖<lb/>
盡知根株窟穴所在用沈命法分行收捕窮治<lb/>
所犯卽時伏辜由是盜賊禁止惠州豪沈烈女<lb/>
於水禽得就烈女死地撲殺之瘞其女於蕭烈<lb/>
婦墓旁賦詩刻碑以識焉官家子依倚父勢恣<lb/>
<pb n="KR4f0010_SBCK_073-3b"/>
爲好利禽治之不可得使人曉諭其父若欲其<lb/>
子出而生乎抑匿而死乎其父大寤聽其子就<lb/>
理命冤民如牆而立占人田園若干攫金錢若<lb/>
干擄子女若干甲乙丙以次質對盡反其侵掠<lb/>
則縛狠子痛箠之曰用以謝鄕人幷以謝而父<lb/>
也卒自刮磨爲善士公爲吏精於吏職發奸擿<lb/>
伏厲使彊壯蠭氣類趙子都奮髯抵几罷斥舒<lb/>
緩養名類朱子元賞罰分明見惡輙取類張子<lb/>
高仁心爲質不務近名扶養元氣執持大體則<lb/>
漢吏弗如也海宼袁人老掠潮殺守吏潮非公<lb/>
<pb n="KR4f0010_SBCK_073-4a"/>
所部自請往勦嚴兵扼海道絶饋運斷樵汲散<lb/>
免死牌數千有服者接踵八老窘迫乗潮夜遁<lb/>
乞降於閩公督學山東八老率舟師援遼謁公<lb/>
于登公語之曰海上之役不得望見顔行今何<lb/>
以在此八老泥首謝曰畏公天威是以走閩今<lb/>
日敢不爲公死乎公文人不便武事其爲劇㓂<lb/>
畏服如此其視學闊略敎條謝絶請寄考課之<lb/>
暇進諸生而敎誡之賢者降堦執手重以慰籍<lb/>
不類者嚼齒唾罵申以榎楚諸生始而駭中而<lb/>
服久而歌思頌慕咸以爲師保父母也兗富人<lb/>
<pb n="KR4f0010_SBCK_073-4b"/>
謀幷隣生園廬使二盜要諸叢薄中捽摶而殺<lb/>
之有司以盜抵罪公曰是所謂功意俱惡者也<lb/>
人止一命而盜無兩死今度主使而論盜扶同<lb/>
殺士衆口讙譁五月不就吏幷用柱後惠文彈<lb/>
治耳逮至一訊而服遂以重論而二盜坐前案<lb/>
論死天啓元年召入爲通政司叅議遷太嘗寺<lb/>
少卿三年擢都察院僉都御史巡撫南贑丁母<lb/>
憂歸里未幾而逆奄之難作先是　神　光二<lb/>
廟相繼登格　先帝幼冲楊漣爲兵科都給事<lb/>
中叅預顧命建白移宮及爲副憲案劾逆奄魏<lb/>
<pb n="KR4f0010_SBCK_073-5a"/>
忠賢罪狀羣小嗾奄興大獄逮漣考死言官擿<lb/>
觖漣黨以公爲首指漣就徵日公往送執手慟<lb/>
哭誣公在省中受取賕賂牽連卽訊當是時鈎<lb/>
黨徧天下鋃鐺之使四出公自分旦夕逮繫而<lb/>
獄久未決每呼憤頓足曰我何渠不如野貓頭<lb/>
致奄黨忽忘我耶野貓頭者公與漣平居相爾<lb/>
女之辭也巳而歎曰主少國危朝家事壞於璫<lb/>
兒媪息之手刺血草奏大呼　二祖　十宗之<lb/>
靈撼承天門慟哭引歐刀自剄北闕下男兒死<lb/>
耳肯低頭騈首作圜扉中一片血耶短衣襆被<lb/>
<pb n="KR4f0010_SBCK_073-5b"/>
從兩蒼頭跨馬北上親知股栗莫敢遏過信陽<lb/>
故人王思延止之曰壯哉遂與子長别矣强爲<lb/>
我少留痛飮信宿而去越翼日邸報至坐追贜<lb/>
遣戌思延笑謂公可以歸矣跨馬復返據鞍却<lb/>
望鞅鞅如有所失也　今上卽位召還以原官<lb/>
巡撫甘肅甘鎭孤縣虜中絶餉七閱月套虜土<lb/>
魯多蠻犯塞軍無見糧公鈎校邊吏邀勒淮商<lb/>
中鹽引悉以給商一日得鹽引銀三萬兩有奇<lb/>
戰士宿飽一軍讙呼乃爲三覆以待虜遣羸卒<lb/>
數百人領羸畜數羣駐牆内虜入卽反走虜略<lb/>
<pb n="KR4f0010_SBCK_073-6a"/>
取羸畜逐北深入總兵楊嘉謨部前鋒迎戰虜<lb/>
驚將從閒道闌出則二覆起邀其後礟弩齊發<lb/>
公親率標兵夾擊虜大敗斬首虜凡七百餘級<lb/>
生得銀定酋王子綽木素降六百餘人悉分隷<lb/>
爲精騎甘兵以此益强明年春虜復大入病㾐<lb/>
大黃山下枕籍相望諸將請掩捕之得首虜數<lb/>
千中封賞率公曰鄙哉用是得侯何不武也遣<lb/>
譯人宣諭朝廷威德乞沙蹟地活汝愼無恐踰<lb/>
月虜病瘉望邊城搏顙涕泣引去虜酋小王子<lb/>
入謝公返其金玉取所貢矢與諸將耦射十射<lb/>
<pb n="KR4f0010_SBCK_073-6b"/>
皆貫革矢矢相屬虜嚙指曰眞吾父也烏程用<lb/>
閣訟攘相位公在鎭撠手罵詈數飛書中朝别<lb/>
白是非烏程深䘖之思中以危法巳巳冬奴兵<lb/>
薄都城公奉入援詔卽日啓行虜踞峽口峯瞭<lb/>
大兵盡東合海虜窺河西公命援兵分五道肅<lb/>
州高臺兵從西北而東凉莊兵從南而北伏賀<lb/>
蘭山西徼虜歸路大兵會水泉峽口腹背掩擊<lb/>
虜再戰再北斬首虜八百四十級我師遂東而<lb/>
總鎭兵先譁於塗公駐蘭州盛陳兵塞諸隘口<lb/>
下令盡赦脅從斬首亂一人以首虜論賞夷丁<lb/>
<pb n="KR4f0010_SBCK_073-7a"/>
莊哈傑等斬五人以獻公叱曰首亂者四人安<lb/>
得五也賞四人抶一人一軍皆喜曰吾屬無憂<lb/>
矣甘鎭去都門七千里師次邠州奉　詔還鎭<lb/>
已又趣入援紆廻往還又數千里師行半年始<lb/>
至本兵希烏程指劾公逗留欲用嘉靖中楊守<lb/>
謙例殺公保鎭三百里甘鎭七千里保以先至<lb/>
論功甘以後期論罪　上心知公材憐其枉部<lb/>
議力持之乃命解官歸里久之烏程當國豪宗<lb/>
惡子嗾邑子上書告公烏程從中下其事中朝<lb/>
明知其滿讕忌公才能借以柅公公自是不復<lb/>
<pb n="KR4f0010_SBCK_073-7b"/>
起矣公爲人忠誠樂易光明洞達遇顯貴人不<lb/>
摳衣奉手亦不爲崖岸斬絶遇後門單士不爲<lb/>
翕翕熱亦無所施易剛腸疾惡靣折人過如矢<lb/>
激弦一往輙發憐才好士賑窮急難雖讎人怨<lb/>
家片言諈諉輸寫心腹未嘗有纎毫芥蔕也家<lb/>
居門無重閉室無典謁殺雞飯黍賔客雜坐笑<lb/>
語諠闐几案狼籍小夫孺子乞兒販婦冤憤赴<lb/>
愬直入坐隅公召其所與交關者往復譬解平<lb/>
亭曲直務使得當而止縣中桀黠奴與奸猾吏<lb/>
盤互漁食閭里閭里冤結者不之有司而之公<lb/>
<pb n="KR4f0010_SBCK_073-8a"/>
公必禽治痛折辱之列其罪狀付守令案伏其<lb/>
辜不得以勢力變詐自解由是蓽門圭竇倚爲<lb/>
司命勢豪側目視公亦不能不爲絀服也縣阻<lb/>
山多盜皆奴吏爲淵藪盜連發不得得卽妄引<lb/>
平人連染株送盜得不窮竟公曰除盜莫如除<lb/>
窩除盜窩莫如除勢窩具得其主名區處責問<lb/>
游徼尉卒令壹切受署勢家有首匿者自領尉<lb/>
卒捜捕又不得則發蒼頭健兒褁糧與俱追逐<lb/>
數千里外無有遺脫驗服輙折其兩足縳送所<lb/>
司俾不得受賄縱舍羣盗摇手勿復過麻城界<lb/>
<pb n="KR4f0010_SBCK_073-8b"/>
自送死也流賊起秦隴躪豫楚蔓延光黃間公<lb/>
吿戒守令勿去有我在用軍法部勒材官鄕人<lb/>
子弟僮奴警巡迾遠偵探援兵登陴所畜養贑<lb/>
兒數百人爲正兵備出戰收無籍惡少爲游兵<lb/>
資應援一叅將領辰兵䕶關廂南贑大砲東粤<lb/>
紅夷砲架樓櫓募獵戸操藥弩矢分伏關隘城<lb/>
沈莊别墅濬渠壍具藺石渠答與縣治犄角警<lb/>
急親領家丁跨馬巡徼黑夜往還數十里守者<lb/>
恃以無恐乙亥二月賊乗夜遶城而南不敢逼<lb/>
自是賊游兵相及不敢犯麻城者八年獻賊投<lb/>
<pb n="KR4f0010_SBCK_073-9a"/>
牃乞撫稱西營張獻忠每過城東指穀堆山相<lb/>
戒勿近沈莊西陲兵所在焚掠過沈莊必斂兵<lb/>
免胄稽首而去鄕人入保者益衆名其堡曰保<lb/>
生蒔花之圃養魚之陂皆斥以予民誅茅結廬<lb/>
鷄豚成社所全活數十萬人兵後凶烖振廩貸<lb/>
粟又全活數萬人公以士大夫失勢家居卒能<lb/>
枝拄劇宼保全江漢以其至誠惻怛急病讓夷<lb/>
一腔熱血夙爲鄕里士民所傾信也官兵日暮<lb/>
行刼東山寨礟石傷二騎羣噪周侍郞第登其<lb/>
屋將爇焉公至厲聲叱曰奴輩三百人欲反耶<lb/>
<pb n="KR4f0010_SBCK_073-9b"/>
吾遣家丁縛汝如搏兔耳一軍皆聲喏擁公馬<lb/>
抵沈莊聽處分而去邑子董環據東山巴河聚<lb/>
衆且數萬郡邑恟懼公折簡召之曰環敢不來<lb/>
乎環至竿其首衆卽日解散其呼吸應變不動<lb/>
聲氣皆此類也公聽勘久之敘甘鎭前後功加<lb/>
級廕一子忌公者盈朝卒不果用辛巳八月十<lb/>
三日發病卒享年六十七殁之日里人皆巷哭<lb/>
每歲誕日聚哭於墓者數千人向受公鐫責者<lb/>
無不行哭失聲公嘗言吾於天下有三友虞山<lb/>
如龍應山如虎臨邑如象臨邑者故大司馬王<lb/>
<pb n="KR4f0010_SBCK_073-10a"/>
洽也與同邑陳侍郞以聞好應山初殁語陳曰<lb/>
昨曾見野貓頭來陳駭曰何謂也公曰日午時<lb/>
忽見於竹亭篁籜閒狀貌如生把余臂語曰血<lb/>
書中未盡之語汝爲我證明之言訖而殁所謂<lb/>
質諸鬼神者耶公卒之年先喪其壯子二孫才<lb/>
成童今又弱一个焉其行事將日就湮没後死<lb/>
之責也乃据其門生萬延行狀且與其從弟惠<lb/>
連念殷訪求其遺事作公傳庻國史有徵焉<lb/>
贊曰崇禎初客或語予曰政將及子滅奴盪宼<lb/>
䇿將安出余曰用孫高陽辦奴用梅長公辦宼<lb/>
<pb n="KR4f0010_SBCK_073-10b"/>
天下可安枕矣未幾余坐譴罷已已以奴警卽<lb/>
家起孫公當關三年旋放歸又七年公殉節死<lb/>
而遼事不可爲矣長公罷鎭里居賊八年不敢<lb/>
窺麻黃長公殁後二年癸未三月獻賊陷麻城<lb/>
戒勿犯梅氏持羊酒祭長公墳羅拜而去<lb/>
　　張進諫傳<lb/>
張進諫萊州人也萬曆中麻城梅公克生以御<lb/>
史監寧夏軍討哱賊進諌以小較隷魔下親隨<lb/>
執槊不去左右賊被圍急我師決堤水灌城賊<lb/>
詐降請縋城見監軍皆及濠稽首而退許朝揮<lb/>
<pb n="KR4f0010_SBCK_073-11a"/>
刃踰濠將及公公披襟當之朝内刃下拜當是<lb/>
時朝相逼在十步内進諫色動公眣止之進諫<lb/>
退曰主在此使賊好去進諫握兩拳欲腫矣公<lb/>
每夕變服爲迾卒周巡城壘昬黑中辨人影相<lb/>
隨必進諫也夜有零賊取食他堡一軍空營逐<lb/>
之公起巡營見帳下一人植立則進諫也公問<lb/>
胡弗往進諫曰軍中昬旦多警敢逐一首一級<lb/>
俾主公懼然獨夜乎城下之日制府縱軍大掠<lb/>
金珠委地進諫獨持一槊從公就道制府疾監<lb/>
軍幷絀進諫功陞黑溝鎭撫梅公嘆曰吾雖不<lb/>
<pb n="KR4f0010_SBCK_073-11b"/>
爭功不能不慙于進諫也且死以屬其弟子長<lb/>
公長公官諫垣抗疏爲進諫伸雪有詔錄用未<lb/>
幾而進諫死進諫膂力絕人蹻㨗如飛鳥以二<lb/>
食指按屋簷擲身空中騰躍數廻瓦不墜裂亦<lb/>
無磕撞聲拳擊牙旗石磴火逬石裂屑飛數丈<lb/>
數十人持刀槊環刺進諫赤手盡奪羣械敵亦<lb/>
不受傷跳躍上馬橫側鞦鐙下上馳驟見者目<lb/>
眩善料敵偵報賊出沒不差晷刻陷陣先登多<lb/>
獲首虜及上功粥粥若無與者卒伍索首功輙<lb/>
分與之梅公殁拊膺慟哭曰進諫自今無死所<lb/>
<pb n="KR4f0010_SBCK_073-12a"/>
矣嘗與壯士劇飮長安市中酒酣譚少年擊石<lb/>
事進諫曰吾老矣貧不辦飮噉氣力差減尚當<lb/>
爲諸君試之揮拳擊巨石石碎如粉兩眥皆裂<lb/>
血出如注不數日卒<lb/>
贊曰寧夏之役梅公功高賞薄將士血戰者皆<lb/>
不得敘如進諫者可使其無傳哉梅公晚自號<lb/>
雲中老子老子嘗言寧夏諸賊皆奴才耳許朝<lb/>
饒有機變堤水決朝命造舟不終日而辦縋城<lb/>
之日城中譌傳朝爲進諫所殺朝妻曰吾義不<lb/>
受辱遂自縊李冡宰長庚梅公之女壻也作雲<lb/>
<pb n="KR4f0010_SBCK_073-12b"/>
中老子遺事紀進諫事甚備余爲進諫立傳幷<lb/>
朝事亦附見云<lb/>
　　紫髥將軍傳<lb/>
紫髥將軍者姓周氏名文郁字蔚宗嘗州宜興<lb/>
人也長身美鬚髥深沈好書能譚文武大略天<lb/>
啓中奴酋陷遼陽杖劍謁高陽公于關門首建<lb/>
四衞之議公喜而執其手呼爲紫髥將軍留幕<lb/>
中叅預謀議丁卯奴掠朝鮮踞黃海道文郁率<lb/>
師赴援覆舟獐子島有神人敎之登木浮海而<lb/>
免崇禎已巳奴酋入大安口袁崇煥督師入援<lb/>
<pb n="KR4f0010_SBCK_073-13a"/>
文郁主旗鼓鏖廣渠門殺奴千人傷僞六王子<lb/>
奴移營南海子旋引去崇煥文郁兩肋集矢如<lb/>
蝟幸重鎧不受傷崇煥坐謀逆下詔獄遼兵潰<lb/>
而東　上卽家起高陽爲督理甫抵關立命文<lb/>
郁軍前贊畵冐雨雪一日夜馳祖帥營勸諭還<lb/>
師庚午三月高陽以四城未復興東江牽制之<lb/>
師命茅元儀陳繼盛及文郁統龍武中左右恊<lb/>
兵以往四酋懼自永平潜回瀋陽中恊兵譁改<lb/>
文郁爲中恊副總兵兼攝左右兩恊舟泊覺華<lb/>
島而劉興治之變作興治興祚之弟興祚在奴<lb/>
<pb n="KR4f0010_SBCK_073-13b"/>
中自㧞歸戰死永平城下所謂劉愛塔者也興<lb/>
祚死興治居皮島陳繼盛署島事流言關門興<lb/>
祚未死自奴中有書招興治興治領夷丁且有<lb/>
變興治大恨誘殺繼盛等二十餘人揚帆至小<lb/>
平島距旅順五十里文郁擕傔從數人輕舟泊<lb/>
島口興治來見意頗施易文郁令戎服趨謁少<lb/>
挫折之已而開顔語曰爾兄初見閣部于關西<lb/>
與我結爲兄弟誓以死報國太平之戰以八百<lb/>
騎敗奴萬騎血戰死綏爲東人忠勇第一今爾<lb/>
以睚眦讐殺負叛逆之名不亦傷乎早自爲計<lb/>
<pb n="KR4f0010_SBCK_073-14a"/>
束身歸命殺賊自贖閣部念爾兄必請貰爾罪<lb/>
我一門忠義之名爾念頭再一蹉跌無救處矣<lb/>
興治長嘆失聲又耳語曰島中將士非盡兄弟<lb/>
骨肉也身在絶島惶急相隨若一登陸人自尋<lb/>
活路安知不借爾爲功興治矍然失色少定惎<lb/>
之曰閣部有成言矣陳繼盛欲殺興治非興治<lb/>
欲殺繼盛也諸人之死夷丁䕶主人誤及之非<lb/>
興治使之也奏去本章自家不知文義慿人做<lb/>
去爾但依閣部說閣部必爲爾主張興治唯唯<lb/>
别去文郁往興治營直入帳中夷漢兵執刀斧<lb/>
<pb n="KR4f0010_SBCK_073-14b"/>
猙獰離立酒酣語興治舟小欲借宿帳中興治<lb/>
欣然陪宿至夜半忽逸去文郁如弗聞也留營<lb/>
中五日島衆呼噪索餉口語籍籍開誠慰論衆<lb/>
皆帖服比入舟並舟數十艘列炬呼嚻弓刀戞<lb/>
戞然文郁曰此興治嘗我也干掫竟夕鈴拆相<lb/>
聞侵晨皆散去部將逃匿雙島擊傷東師之過<lb/>
島者興治怒令島衆繞舟號愬文郁夜臥不起<lb/>
呼其將擁被語之曰二將逗遛畏避流言島叛<lb/>
自解今又激島衆殺我以實其言汝等墮其計<lb/>
中可趣取我首去島衆不足恤劉氏從此無噍<lb/>
<pb n="KR4f0010_SBCK_073-15a"/>
類矣興治大悔悟翼日飲餞文郁使人扶而拜<lb/>
之搏顙大哭而别九月興治敗奴于靑山鳳凰<lb/>
城捷聞高陽上奏曰興治斬奴三十餘級雖不<lb/>
足以自贖其誓與奴絶則已明矣副總兵周文<lb/>
郁以口舌爲甲兵跳身虎穴而偃臥其中擕其<lb/>
衆堅其心申明　皇上威德一操一縱使百十<lb/>
跋扈蛟螭豺虎咸就一手調服數萬兵民賴以<lb/>
安定首當敘錄以爲忠勤之勸當國者惡文郁<lb/>
從海外來無所贈遺引同姓嫌絀文郁不敘高<lb/>
陽嘆息而已當興治變起四酋尚據灤永興治<lb/>
<pb n="KR4f0010_SBCK_073-15b"/>
所領皆精甲降夷盡奪兵船商舶奴方馳僞檄<lb/>
誘島衆興治勾連奴孽不南走登則西扣關不<lb/>
歸奴則盤踞皮島奪鮮人馬市之利借地以交<lb/>
奴如宋李全故事國家方急奴安所得餘力制<lb/>
島論者以謂平島之功與四城驅奴相爲表裏<lb/>
孤貧赤手爲權倖抺摋至今未有能訟之者此<lb/>
可爲嘆息也壬申二月孔有德陷登圍萊文郁<lb/>
奉　詔率津師千六百人赴海外協勦賊擁衆<lb/>
數萬自登入海圍旅順結老營于龍王堂自率<lb/>
精銳屯雙島我師單弱僅龍武左右兩營乃僞<lb/>
<pb n="KR4f0010_SBCK_073-16a"/>
立內丁二營火器一營招練一營夷丁百人更<lb/>
番出哨夜分布各艘唱夷歌遼人能夷歌者和<lb/>
之賊聞之謂我營中皆夷丁也十六日遣將焚<lb/>
龍王堂老營十八日遇賊雙島浮屍蔽海而下<lb/>
賊知老營熸乘風遁去追擊之沉其八舟獲叛<lb/>
將毛承祿旅順之圍始解二十三日追賊至三<lb/>
山島二十四日至廣鹿島二十九日至黃骨島<lb/>
先後焚獲賊舟四十餘艘獲僞副將都司旗鼓<lb/>
叅謀官四十餘人僞副將蘇有功者孔賊在登<lb/>
叅將馬聰等十四人謀以元旦行香時縛賊有<lb/>
<pb n="KR4f0010_SBCK_073-16b"/>
功告變賊盡殺十四人妻妾貲産盡給有功幷<lb/>
統其衆有功擒孔賊益氣奪三十日追賊至獐<lb/>
子島中國之地始盡賊初欲據獐島西北阻江<lb/>
西南控制諸島及旅順結奴掠鮮鼓煽叛將出<lb/>
沒海上爲所欲爲至是乃遁入鴨綠江壹意投<lb/>
奴矣文郁會舟師入江檄朝鮮遏賊投奴要路<lb/>
初十日與賊戰鴨綠江卓山擒僞都司等官三<lb/>
十六人十三日合兵攻賊于蔴坨鮮兵軍陸我<lb/>
師軍水兩戰皆大捷耿賊遣僞官乞降請修築<lb/>
南關復金州以自贖鎭兵忌其功要擊之二叛<lb/>
<pb n="KR4f0010_SBCK_073-17a"/>
乃繇西北遁合奴營奴舟列馬耳山下結營于<lb/>
九連城文郁遣部將於馬耳山下下流縛草爲<lb/>
空營泅人候奴睡熟舉火奴舟火發誤奔空營<lb/>
營中火亦起奴自相蹂殺無算是時朝鮮陪臣<lb/>
都巡察使雒君興金自點來會師吏曹叅議李<lb/>
行遠來奉書奴遣使英俄兒仄遺書朝鮮求欵<lb/>
請以耿賊質軍中欵議成則並歸孔賊文郁方<lb/>
條列具　上而革任聽勘之　㫖至矣耿賊得<lb/>
罪老奴逃回皮島至是逡巡不敢去奴歸叛以<lb/>
求欵我用鮮以欵奴其名甚正視武陵用瞽人<lb/>
<pb n="KR4f0010_SBCK_073-17b"/>
之事何如惜乎其不就也文郁率單師追賊洪<lb/>
流巨浸中轉戰三千餘里殺傷賊十之八九俘<lb/>
獲數千雖未能禽孔馘耿亦足以復命矣諸鎭<lb/>
以畏敵敘賞文郁以血戰鐫責東事之不平豈<lb/>
盡疆事之失哉文郁歸貧無以爲家僑居武林<lb/>
布衣徙步閉門讀書作邊事小紀敘高陽幕府<lb/>
及袁督行閒事甚覈擔簦游武夷訪曹能始于<lb/>
三山能始敘而傳之刻其詩于十二代選中歸<lb/>
而謁余虞山曰高陽旣殁文郁當爲公死矣與<lb/>
閩人蔡鼎無能無錫顧杲子方極論制禦闖獻<lb/>
<pb n="KR4f0010_SBCK_073-18a"/>
方略其言曰逆賊竊據上游江南重地當廣搜<lb/>
豪傑多集義勇盡收草莽輕俠團聚爲兵肘腋<lb/>
淸則內無他虞反側歸則外有勁旅庻幾先聲<lb/>
可奪其魄也逆賊焚　陵僣號天人弗與日捱<lb/>
一日坐失時機彼將撫江漢掠全蜀守豫南扼<lb/>
楚東則我從何處下手不亦儼然敵國乎今荆<lb/>
襄失而不與宋同禍者以有西北諸路可進也<lb/>
我師繇唐鄧進則掣其右繇隨德進則牽其左<lb/>
舟師<graphic n="KR1140" url="https://raw.githubusercontent.com/kanripo/KR-Gaiji/master/images/KR1140.png" mimeType="image/png"/>流以批搗其胸蜀師出房竹以橫截其<lb/>
腰秦師守關隴以控扼其靣堂堂正正不錯不<lb/>
<pb n="KR4f0010_SBCK_073-18b"/>
亂可一鼓而完二十年不了之局也鼎拊膺嘆<lb/>
曰高陽死宿將盡天留紫髯爲國家辦賊耳文<lb/>
郁别去約旬月復來久之不至杲來訃曰紫髥<lb/>
歸病不汗十日死矣　贊<lb/>
曰曹能始敘邊事小紀曰髯之志以報國爲重<lb/>
而酬知已次之自廣寜失已無全遼高陽出而<lb/>
始定議守寧爲守關奴騎撤回僞城震動故丙<lb/>
寅之春袁督得以却虜守寜若已巳之再出驅<lb/>
奴復土神京晏如又不待明也關門遣師助禁<lb/>
在奴未入口之先迎敵克捷在奴已迫畿之後<lb/>
<pb n="KR4f0010_SBCK_073-19a"/>
此叚公案非身在行閒誰知之者時事日非人<lb/>
才日少追往以思來在國而不在人也予讀之<lb/>
而悲髥之志焉嗚呼紫髯死矣髥死賊愈熾衡<lb/>
永秦晉相繼陷沒暇日攤書髥所論次方略依<lb/>
然敝簏蟫蠹中爲之嘅然太息作紫髥將軍傳<lb/>
庻幾後世有論髥之生平而悲其志如能始者<lb/>
牧齋初學集卷第七十三<lb/>
<pb n="KR4f0010_SBCK_073-19b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_108-1a"/>
牧齋初學集卷第一百八<lb/>
讀杜小箋下<lb/>
　諸將五首<lb/>
漢朝陵墓對南山胡虜千秋尚入關昨日玉魚<lb/>
蒙葬地早時金盌出人閒見愁汗馬西戎逼曾<lb/>
閃朱旗北斗殷多少材官守涇渭將軍且莫破<lb/>
愁顏<lb/>
　此言胡虜入犯陵墓焚毀非解嚴安枕之日<lb/>
　所以責諸將也英華辨證曰漢書有朱旗絳<lb/>
　天此云曾閃朱旗北斗殷則是因朱旗絳天<lb/>
<pb n="KR4f0010_SBCK_108-1b"/>
　閃見斗亦赤也是殷字何疑<lb/>
韓公本意築三城擬絕天驕拔漢旌豈謂盡煩<lb/>
回紇馬翻然遠救朔方兵胡來不覺潼關隘龍<lb/>
起猶聞晉水淸獨使至尊憂社稷諸君何以荅<lb/>
昇平<lb/>
　首章言胡虜入犯之事以責諸將此又責諸<lb/>
　將之反借助於胡也自回紇助順收復兩京<lb/>
　之後雍王之討朝義子儀之敗吐蕃皆用回<lb/>
　紇之力故曰盡煩回紇馬僕固懷恩曰朔方<lb/>
　將士爲先帝中興主人是陛下蒙塵故吏故<lb/>
<pb n="KR4f0010_SBCK_108-2a"/>
　曰遠救朔方也龍起猶聞晉水淸追歎晉陽<lb/>
　起義之時所謂以一旅取天下也立意與首<lb/>
　章迥别<lb/>
雒陽宮殿化爲𤇺休道秦關百二重滄海未全<lb/>
歸禹貢薊門何處覔堯封朝廷衮職誰爭補天<lb/>
下軍儲不自供稍喜臨邊王相國肯銷金甲事<lb/>
春農<lb/>
　此責朝廷之大臣出將者也兩京殘毁幽薊<lb/>
　盤踞袞職未補軍儲不貢此乾坤何等時也<lb/>
　而將相大臣當安危重任不思何以歸職貢<lb/>
<pb n="KR4f0010_SBCK_108-2b"/>
　復封疆補袞職於朝廷供軍儲於天下如王<lb/>
　縉者則不過募耕勸農修承平有司之故事<lb/>
　而巳曰稍喜者婉詞以致不滿之意非褒與<lb/>
　之詞也朝廷衮職思得中興賢佐如仲山甫<lb/>
　者以𥙷衮闕非尋嘗諫諍之謂也<lb/>
廻首扶桑銅柱標冥冥氛祲未全銷越裳翡翠<lb/>
無消息南海明珠久寂寥殊錫曾爲大司馬總<lb/>
戎皆揷侍中貂炎風朔雪天王地只在忠臣翊<lb/>
聖朝<lb/>
　此言朝廷不當使中官爲將也楊思朂討安<lb/>
<pb n="KR4f0010_SBCK_108-3a"/>
　南五溪殘酷好殺而越裳不貢矣吕太一收<lb/>
　珠廣南阻兵作亂而南海不靖矣以中官拜<lb/>
　兵部尚書者李輔國也所謂殊錫也以中官<lb/>
　爲觀軍容使者魚朝恩也所謂總戎也炎風<lb/>
　朔雪皆天王之地不精求忠良以翊聖朝偏<lb/>
　用一二中人專將帥之重任潰僨國事豈不<lb/>
　繆哉詩之立意如此而詞意敦厚不露頭角<lb/>
　眞詩人之風也<lb/>
錦江春色逐人來巫峽淸秋萬壑哀正憶往時<lb/>
嚴僕射共迎中使望鄕臺主恩前後三持節軍<lb/>
<pb n="KR4f0010_SBCK_108-3b"/>
令分明數舉杯西蜀地形天下險安危須仗出<lb/>
羣材<lb/>
卒章言蜀中將帥也是時崔旰楊子琳等交<lb/>
亂於蜀杜鴻漸以姑息爲政奏以節鎭刺史<lb/>
授之公以鴻漸治蜀遠遜嚴武故作此詩巫<lb/>
峽錦江言西蜀之地形也曰正憶曰往時感<lb/>
今而指昔也鴻漸以三川副元帥兼節度主<lb/>
恩尤重而軍令之分明豈得如往時乎如嚴<lb/>
武者眞出羣之材可以當安危之寄而惜鴻<lb/>
漸之非其人也然其指近而詞文非深思之<lb/>
<pb n="KR4f0010_SBCK_108-4a"/>
　則但以爲追誦嚴武而巳此公之所以不可<lb/>
　及也<lb/>
　首章責諸將之防胡者次章責諸將之用胡<lb/>
　者三章刺大臣之出將者四章戒中官之出<lb/>
　將者末章則身在蜀中而婉刺鎭蜀之將也<lb/>
　故其命題總曰諸將公詩凡長篇累章皆鋪<lb/>
陳排比首尾炤應觀此可以例知<lb/>
　　殿中楊監見示張旭草書圖<lb/>
嗚呼東吳精逸氣感淸識<lb/>
　李頎贈張顚詩皓首窮草隷時稱太湖精公<lb/>
<pb n="KR4f0010_SBCK_108-4b"/>
　詩云嗚呼東吳精信無一字無出處也<lb/>
　　承聞河北諸道節度入朝歡喜口號絕句<lb/>
祿山作逆降天誅更有思明亦已無洶洶人寰<lb/>
猶不定時時戰鬪欲何須<lb/>
社稷蒼生計必安蠻夷雜種錯相干周宣漢武<lb/>
今王是孝子忠臣後代看<lb/>
　河北諸降將歸順之後朝廷多故招聚安史<lb/>
　餘孽擁兵擅地互相表裏朝廷專事姑息不<lb/>
　能制公聞其入朝喜而作詩首舉祿山思明<lb/>
　以立戒也稱周宣漢武以聳動之稱孝子忠<lb/>
<pb n="KR4f0010_SBCK_108-5a"/>
　臣以勸勉之題曰歡喜口號雖曰歡喜亦恫<lb/>
　乎有餘悲矣<lb/>
李相將軍擁薊門白頭惟有赤心存竟能盡說<lb/>
諸侯入知有從來天子尊<lb/>
光弼懼魚朝恩之害不敢入朝人疑其有異<lb/>
　志田神功等諸軍不受其制因此不得志愧<lb/>
　恥成疾而薨公獨以諸將入朝歸功光弼以<lb/>
白頭赤心許之八哀詩云直筆在史臣將來<lb/>
洗箱篋此公之直筆也<lb/>
十二年來多戰場天威已息陣堂堂神靈漢代<lb/>
<pb n="KR4f0010_SBCK_108-5b"/>
中興主功業汾陽異姓王<lb/>
末二章詠李郭二公使河北諸將知所表儀<lb/>
也詩之主意章法如此<lb/>
本朝弘正閒學杜者專法此等詩摸擬其槎<lb/>
牙突兀麤皮老幹以爲形似而不知其敦厚<lb/>
雋永來龍遠而結脉深之若是也今人懲生<lb/>
吞活剥之病幷此詩與秋興諸將而嗤點之<lb/>
如李于鱗所云子美篇什雖衆隤然自放則<lb/>
又矮人觀場之見豈足道哉<lb/>
　贈李十五丈别<lb/>
<pb n="KR4f0010_SBCK_108-6a"/>
<graphic n="KR0648" url="https://raw.githubusercontent.com/kanripo/KR-Gaiji/master/images/KR0648.png" mimeType="image/png"/>公制方隅迥出諸侯先封内如太古時危獨<lb/>
蕭然淸高金莖露正直朱絲絃<lb/>
　汧公李勉也史稱勉淸廉坦率好古尚奇爲<lb/>
　宗臣之表張彥遠云曾祖魏國公與司徒<graphic n="KR0648" url="https://raw.githubusercontent.com/kanripo/KR-Gaiji/master/images/KR0648.png" mimeType="image/png"/>
　公竝佐霍國公關内三年幕府汧公博古多<lb/>
　藝寄情蓄奇許詢逸少經年共賞山泉謝傅<lb/>
戴逵終日惟論書畫<lb/>
　　鄭典設自施州歸<lb/>
南謁裴施州義合無儉僻溫溫諸侯門禮亦如<lb/>
古昔勑厨倍嘗羞桮盤頗狼籍<lb/>
<pb n="KR4f0010_SBCK_108-6b"/>
　施州裴冕也冕性侈靡好尚車服及營珍饌<lb/>
　每會賔友滋味品數坐客有昧于名者二詩<lb/>
　記汧公施州事皆詩史也<lb/>
　　寄韓諫議<hi>注</hi>
今我不樂思岳陽身欲奮飛病在牀美人娟娟<lb/>
隔秋水濯足洞庭望八荒鴻飛㝠㝠日月白靑<lb/>
楓葉赤天雨霜玉京羣帝集北斗或騎騏驎翳<lb/>
鳳皇芙蓉旌旗煙霧樂影動倒景搖瀟湘星宮<lb/>
之君醉瓊漿羽人稀少不在傍似聞昨者赤松<lb/>
子恐是漢代韓張良昔隨劉氏定長安帷幄未<lb/>
<pb n="KR4f0010_SBCK_108-7a"/>
改神慘傷國家成敗吾豈敢色難腥腐食楓香<lb/>
周南留滯古所惜南極老人應壽昌美人胡爲<lb/>
隔秋水焉得置之貢玉堂<lb/>
　孟陽云此詩疑爲李泌而作予攷之是也泌<lb/>
　從肅宗於靈武旣立大功而李輔國害其能<lb/>
　因表乞㳺衡岳優詔許之絶粒怡神數年代<lb/>
　宗卽位號天柱峰中岳先生無幾徵入翰林<lb/>
　此詩云今我不樂思岳陽正思泌在衡山也<lb/>
　外傳記泌居衡山仙人羡門安期降之羽車<lb/>
　幢節流雲神光炤灼山谷玉京羣帝以下闇<lb/>
<pb n="KR4f0010_SBCK_108-7b"/>
　記其事也肅宗猜忌蜀郡功臣而泌在靈武<lb/>
　乃心上皇故李輔國因而譖之非獨害其能<lb/>
　也張子房願棄人閒事從赤松子逰以避呂<lb/>
　氏泌之心跡略相似故以子房赤松爲比又<lb/>
　曰帷幄未改神慘傷也肅代之際安劉帷幄<lb/>
　比功子房又欲從赤松子逰者舍泌其誰韓<lb/>
　以諫議爲職故公望其薦泌於朝而貢之玉<lb/>
　堂也舊本韓名注按韓休之子汯上元中爲<lb/>
　諫議大夫風尚高雅當卽其人注字或傳冩<lb/>
　之誤也<lb/>
<pb n="KR4f0010_SBCK_108-8a"/>
　　謁先主廟<lb/>
如何對搖落況乃久風塵孰與關張竝功臨耿<lb/>
鄧親應天才不小得士契無鄰遲莫堪帷幄飄<lb/>
零且釣緡向來憂國淚寂寞灑衣巾<lb/>
　孰與關張竝公自許非關張之流猶言羞與<lb/>
　噲等爲伍也功臨耿鄧親以中興賢佐自命<lb/>
　也述古詩吾慕寇鄧勳濟時亦良哉亦此意<lb/>
　也遲莫飄零徒有應天得士慘澹風雲之感<lb/>
　而已謁先主之廟而灑淚沾巾公之自負如<lb/>
　此<lb/>
<pb n="KR4f0010_SBCK_108-8b"/>
　　秋興<lb/>
玉露凋傷楓樹林巫山巫峽氣蕭森江閒波浪<lb/>
兼天涌塞上風雲接地隂叢菊兩開<hi>一作重</hi>他日<lb/>
淚孤舟一繫故園心寒衣處處催刀尺白帝城<lb/>
高急莫砧<lb/>
　招䰟曰湛湛江水兮上有楓目極千里兮傷<lb/>
　心悲宋玉以楓樹之茂盛傷心此以楓樹之<lb/>
　凋傷起興也九日詩云故里樊川菊登高素<lb/>
　滻源他時一笑後今日幾人存叢菊兩開指<lb/>
　樊川之菊故云他日淚繫舟身萬里伏枕淚<lb/>
<pb n="KR4f0010_SBCK_108-9a"/>
　䨇痕卽所謂孤舟一繫故園心也<lb/>
夔府孤城落日斜每依南斗望京華聽猿實下<lb/>
三聲淚奉使虛隨八月槎畫省香爐違伏枕山<lb/>
樓粉堞隱悲笳請看石上藤蘿月巳映洲前蘆<lb/>
荻花<lb/>
　孤城落日悵望京華曰每依南斗蓋無夕而<lb/>
　不然也只今石上之月巳映洲前又是依斗<lb/>
　望京之時候矣請看二字緊映每字無限凄<lb/>
　斷見於言外如云巳又過却一日矣不知何<lb/>
　年得歸京華也<lb/>
<pb n="KR4f0010_SBCK_108-9b"/>
千家山郭静朝暉百處<hi>一作一日</hi>江樓坐翠微信宿漁<lb/>
人還汎汎淸秋燕子故飛飛匡衡抗疏功名薄<lb/>
劉向傳經心事違同學少年多不賤五陵衣馬<lb/>
自輕肥<lb/>
　千家山郭静朝暉一静字寫盡淸秋慘澹之<lb/>
　景百處江樓坐翠微一何其不自聊也漁人<lb/>
燕子卽所見以自傷亦以自况也匡衡抗疏<lb/>
　功名薄衡以數上疏陳便宜不數年至公卿<lb/>
　公抗疏不減匡衡而遭際不如故曰功名薄<lb/>
　也九歎序曰向以博古敏達典較經書追念<lb/>
<pb n="KR4f0010_SBCK_108-10a"/>
　屈原忠信之節故作九歎歎者傷也息也向<lb/>
　數奏封事不用而典較五經非其素志故曰<lb/>
　心事違亦以自比也七歌云長安卿相多少<lb/>
　年富貴應須致身早此所謂同學者蓋長安<lb/>
　卿相也曰少年曰衣馬輕肥公之目當時卿<lb/>
　相如此其相輕之意正在言外<hi>孟陽云公詩厚祿故人書</hi>
<hi>斷絶曰自輕肥亦有望其不相存之意</hi>
聞道長安似奕棋百年世事不勝悲王侯第宅<lb/>
皆新主文武衣冠異昔時直北關山金鼓振征<lb/>
西車馬羽書遲魚龍寂寞秋江冷故國平居有<lb/>
<pb n="KR4f0010_SBCK_108-10b"/>
所思<lb/>
左傳奕者舉棊不定不勝其耦曰長安似奕<lb/>
　棋言當國者如奕棊之無定算故貽禍於百<lb/>
年之遠而不勝其悲也辛有曰不及百年其<lb/>
爲戎乎百年世事用辛有之言也當年誤國<lb/>
　之臣如林甫國忠輩其第宅巳更新主矣自<lb/>
　玄宗倚仗蕃將專制節鎭而肅宗以中官居<lb/>
重任文武衣冠亦異於昔時矣以致戎虜交<lb/>
侵海内版蕩金鼓未息羽書交馳惜哉魚龍<lb/>
寂寞故國平居無所短長於世而徒抱百年<lb/>
<pb n="KR4f0010_SBCK_108-11a"/>
　世事之悲也<lb/>
蓬萊宮闕對南山承露金莖霄漢閒西望瑤池<lb/>
降王母東來紫氣滿函關雲移雉尾開宮扇日<lb/>
繞龍鱗識聖顏一臥滄江驚歲晚幾廻靑瑣炤<lb/>
<hi>一作點</hi>朝班<lb/>
　此記蓬萊宮獻三賦之事也瑤池二句記天<lb/>
寶時事王母指貴妃也唐人詩以王母喻貴<lb/>
　妃不一而足以貴妃曾爲太眞宮女道士也<lb/>
　公詩亦曰惜哉瑤池飮又曰落日留王母也<lb/>
　天寶元年玄元降形云有靈寶符在函谷關<lb/>
<pb n="KR4f0010_SBCK_108-11b"/>
　尹喜宅上發使求得之故曰東來紫氣滿函<lb/>
　關也雖記天寶承平遺事而荒淫失政亦略<lb/>
　見矣雲移二句記獻賦時朝儀之盛曰識聖<lb/>
　顏者公於是日以布衣親見玄宗所謂往時<lb/>
　文彩動人主也落句方及拾遺移官之事<lb/>
瞿唐峽口曲江頭萬里風煙接素秋花蕚夾城<lb/>
通御氣芙蓉小苑入邊愁朱簾繡柱圍黃鵠錦<lb/>
纜牙檣起白鷗廻首可憐歌舞地秦中自古帝<lb/>
王州<lb/>
此記祿山陷長安事也玄宗自秦幸蜀故有<lb/>
<pb n="KR4f0010_SBCK_108-12a"/>
　瞿唐曲江萬里風煙之句開元中廣花蕚樓<lb/>
築夾城至芙蓉園曰通御氣曰入邊愁則歌<lb/>
　舞樂遊之地一切傷殘而宗廟宮闕不言可<lb/>
　知矣此序事之妙也<lb/>
昆明池水漢時功武帝旌旗在眼中織女機絲<lb/>
虛夜月石鯨鱗甲動秋風波漂菰米沈雲黑露<lb/>
冷蓮房墜粉紅關塞極天唯鳥道江湖滿地一<lb/>
漁翁<lb/>
　此借武帝以喻玄宗也兵車行云武皇開邊<lb/>
　意未巳韋應物云少事武皇帝唐人皆然織<lb/>
<pb n="KR4f0010_SBCK_108-12b"/>
　女以下四句模寫昆明池淸秋景物而天寶<lb/>
　喪亂玄宗僊遊之後凄凉黯淡如在目前關<lb/>
　塞鳥道眼中之地也江湖漁翁眼中之人也<lb/>
　故國舊臣俯仰上下情見乎詞矣<lb/>
昆吾御宿自逶迤紫閣峰隂入渼陂紅豆<hi>一作香稻</hi>
啄殘鸚鵡粒碧梧棲老鳳凰枝佳人拾翠春相<lb/>
問僊侶同舟晚更移綵筆昔遊<hi>一作昔曾</hi>干氣象白<lb/>
頭吟望苦低垂<lb/>
　此記在長安時遊宴渼陂之事也僊侶同舟<lb/>
　指岑參兄弟輩也此公最得意之遊最得意<lb/>
<pb n="KR4f0010_SBCK_108-13a"/>
　之詩蜀中寂寞追思故有吟望低垂之感公<lb/>
　詩云氣衝星象表詩感帝王尊此云綵筆昔<lb/>
　曾干氣象蓋公與岑參輩遊長安在天寶獻<lb/>
賦之後故秋興卒章更三歎於此也遊城南<lb/>
　記曰圭峰紫閣在終南山寺之西圭峰下有<lb/>
草堂寺紫閣之隂卽渼陂故曰紫閣峰隂入<lb/>
渼陂也<lb/>
　　收京<lb/>
衣冠却扈從克復有羣公<lb/>
劉辰翁曰衣冠却扈從爲還京之喜與先生<lb/>
<pb n="KR4f0010_SBCK_108-13b"/>
　之不及扈從而今扈從道旁觀者之歎班行<lb/>
　回首之悲盡在一却字中辰翁評杜多於虛<lb/>
字著眼亦小小閒架耳於杜詩實無所解姑<lb/>
舉此以例之<lb/>
牧齋初學集卷第一百八<lb/>
</p>
<p>
</p>
  </div>
</body>
</text>
</TEI>
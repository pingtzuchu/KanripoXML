<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_077-1a"/>
牧齋初學集卷第七十七<lb/>
　祭文<lb/>
　　祭于忠肅公文<lb/>
萬曆四十七年己未十月庚戌朔越十日具官<lb/>
錢謙益謹焚香再拜昭告于明故特進光禄大<lb/>
夫少保兵部尚書贈太傅謚忠肅節庵于公之<lb/>
神曰於乎己已之變乾坤晦冥公舍一身以奠<lb/>
九鼎朝社不改枝葉重光佑　憲啓　孝以逮<lb/>
我　皇承平日久蠧生孽芽政出多門鬼載一<lb/>
車猶之不遠戎索隤阤蠢爾佟奴實訌東鄙屠<lb/>
<pb n="KR4f0010_SBCK_077-1b"/>
城覆師勢如燎原建國僭號自踰短垣天門沉<lb/>
沉靈璅不開羽書警急羣言喧豗司農司馬以<lb/>
及卿士目瞚口張象物而已譬彼大廈風雨漂<lb/>
搖主伯偃臥僕夫號咷雖則號咷亦不是力或<lb/>
咀或呶有黨有克人亦有言主辱臣死四郊多<lb/>
壘大夫之恥嗟余小子憂心錯迕如夢方寱如<lb/>
瘖欲愬號伯有戒助予無朋哭泣不可告哀于<lb/>
公岳墳宰木宋宮黍禾湖山故國公神所過靈<lb/>
風肅然素旗欲舉馮余悃誠告以兆語謹告<lb/>
　　祭趙端肅公文<lb/>
<pb n="KR4f0010_SBCK_077-2a"/>
天啓元年歲在辛酉九月朔日己亥翰林院編<lb/>
修錢謙益謹以瓣香之儀致告于明故資德大<lb/>
夫政治上卿太子少保刑部尚書贈太子太保<lb/>
謚端肅趙公之墓曰於乎昔在我祖受知于公<lb/>
遇以國士抜諸孤童哀哀我祖一第早夭公悲<lb/>
祝予涕泣傾倒我祖雖歿遺跡粲然感恩知已<lb/>
有詩卅篇迨我先人拜公馬首故人稚弟厥愛<lb/>
孔厚昔我童牙嬉戲徵逐大母敎我無忘端肅<lb/>
老者木拱稚者髪白耿耿斯言猶在宿昔今我<lb/>
衘命掄材于淛跂望濤江我心如折敬遣一介<lb/>
<pb n="KR4f0010_SBCK_077-2b"/>
拜公墓次問公子姓告以舊事惟公明德如岳<lb/>
如山我摉國史如識靣顏庶幾夙夜黽勉終古<lb/>
用以報公亦念我祖嗚呼尚饗<lb/>
　　祭傅文恪公文<lb/>
萬曆辛亥我師太常寺卿管國子監祭酒定襄<lb/>
傅公卒于京師之邸舍其門人錢謙益方在苫<lb/>
塊爲位而哭行心喪之禮旣免喪浮湛里門又<lb/>
七年所復就班行　今天子改元之歲奉簡命<lb/>
偕屯留暴給諫往典浙試旣蕆事始得遣一介<lb/>
附給諫以入晉謙益乃洮頮焫蕭望拜稽首爲<lb/>
<pb n="KR4f0010_SBCK_077-3a"/>
文以告于吾師之墓下於乎哀哉昔在丙午獲<lb/>
登公門遇我國士付以斯文曰我得子可謂弋<lb/>
獲如陸得愈如歐得軾載上公車拜公邸舍長<lb/>
其羽毛借以聲價吁嗟末俗限隔勢位舉主門<lb/>
生儼然相吏惟公于我德音孔咸乃授几席乃<lb/>
親杖函僕隷讙迎家兒掣曵不辨主賔况乃師<lb/>
弟我舉南宮公笑筦爾非我實賀乃爲國喜麻<lb/>
衣如雪嚴霜夏零唁兼以勞愾涕交拜虞羅高<lb/>
張宦海喧豗我旣銜恤公亦念歸公書告我長<lb/>
安碁局拙工歛手旦晚初服歸未再朞俄得公<lb/>
<pb n="KR4f0010_SBCK_077-3b"/>
訃創痛因仍噩夢錯迕荆棘布地風濤稽天沉<lb/>
沉故園一瞚十年敬走一介拜公墓門陳根幾<lb/>
宿漬酒尚温哭不憑棺奠不親斚臨風告哀有<lb/>
淚如寫嗚呼哀哉自師之沒星霜遥遥歲將一<lb/>
紀代更　三朝朝著鼎新班行嗔咽人材日凋<lb/>
黨論未輟東方小醜訌我全遼兵餉鈍敝徵輸<lb/>
繹騷我躬不閱惟憂用老滄海横流歎彼腐草<lb/>
寸心如折酹以告公沒而猶視公神所恫我心<lb/>
雖長髪巳種種三組無聞一官猶冗感恩知已<lb/>
先民有言何以報公不辱其門嗚呼哀哉尚饗<lb/>
<pb n="KR4f0010_SBCK_077-4a"/>
　　祭高陽公文<lb/>
維崇禎十二年歲次巳卯正月十七日乙亥吾<lb/>
師高陽少師公殉國報至越翼日丙子其門生<lb/>
錢謙益爲位于墓次之明發堂製加衰之服率<lb/>
稚子孫愛拜而哭之越三日戊寅謹具特牲之<lb/>
饗昭祭于吾師之靈嗚呼戊寅之冬奴陷高陽<lb/>
諜報閒至旁午未詳我前知公就義已審中心<lb/>
如擣退哭諸寢流聞錯互傳遽梗塞如魚挂鈎<lb/>
耿介胸臆疇昔之夕邸報北來公死信矣嗚呼<lb/>
痛哉山川北流尾沒勃碣公生斯世一柱硉矹<lb/>
<pb n="KR4f0010_SBCK_077-4b"/>
羯奴何人而敢余侮坼我地維折我天柱箕尾<lb/>
黯黯斗極矇矇將相兩星齊隕崆峒日食三朝<lb/>
熒惑在廟野熊嘯邑袄火震礮蝗飛川涸不令<lb/>
不寧天用漢法移諸股肱身塞災青以奠九州<lb/>
奴刃如飴上尊養牛嗚呼哀哉公初出鎭畫關<lb/>
爲疆赤縣黃圖寄命堵牆奮袂抗議屹如泰山<lb/>
誓復河西以保危關經營蓽路儲峙糧糗奄有<lb/>
寧前以及錦右戎索稍定奄禍遽興晋陽之甲<lb/>
蜚語沸騰緝緝羣小馮奄逐公羯奴抃手酌酒<lb/>
河東公再出鎭畿輔踐蹂遼帥驚奔如逐瘈狗<lb/>
<pb n="KR4f0010_SBCK_077-5a"/>
呼吸定變徒手單車倒戈入衞關門晏如巖疆<lb/>
復宇叛人獻馘露布晨馳都門晝闢奴焰孔熾<lb/>
倚公長城綸閣虛席鋒車急徵奴警解嚴視公<lb/>
贅疣一肘後掣衆喙旁咻任重權分功大失少<lb/>
角巾歸里未厭羣小天門蕩蕩雷車殷殷憖置<lb/>
一老以膏奴吻羣小鋤公如稂如莠羯奴何知<lb/>
爲彼假手子期割心弘演納肝千秋萬世同此<lb/>
寸丹入相出將取義成仁魯公晉公合幷一身<lb/>
公歿之日屋廬蕭然左圖右書蕩爲雲煙輦輸<lb/>
捆載今復何有藉手羯奴閒執讒口闔門殉國<lb/>
<pb n="KR4f0010_SBCK_077-5b"/>
未悉幾人故知從公竝侍帝晨白首門生未獲<lb/>
死所臨風告哀老淚如雨嗚呼哀哉尚饗<lb/>
　　再祭高陽公文<lb/>
維崇禎十二年正月十八日丙子門生錢謙益<lb/>
哭我師高陽公于墓次之明發堂爲位而奠焉<lb/>
士友之來吊者拜焉巳而疑所服心喪三年洙<lb/>
泗以後未有聞焉我未之能行也唐制爲座主<lb/>
齊衰三月宋蘇軾之喪張方平也亦然本朝不<lb/>
爲座主制服倣于唐宋之閒其可也於是服齊<lb/>
衰三月越四月十九日丙午始除服復爲位于<lb/>
<pb n="KR4f0010_SBCK_077-6a"/>
斯堂陳庶羞淸酌之奠而爲文以告曰公之殉<lb/>
國于今改年自我制服蓂莢三遷心喪慙古純<lb/>
采違衆齊衰三月倣彼唐宋日月不居我服斯<lb/>
除我心悠悠式傷且瘀公之云亡　當宁閔惻<lb/>
三靈震驚四海嘆息公之完節　上帝所卑孔<lb/>
曰成仁孟曰取義彼何人斯别有肺腸讒口囂<lb/>
囂訛言孔將絶倒慶幸揶揄罵詈稽首羯奴頌<lb/>
以天吏蜚語流傳謗書沸騰糞擲蟾蜍矢集靑<lb/>
蠅方叔元老再鎭危疆定我戎索驅彼犬羊威<lb/>
名燀赫羯奴所忌彼何人斯與奴合契勃碣傾<lb/>
<pb n="KR4f0010_SBCK_077-6b"/>
北山海墮東奴賀塞外彼賀域中公神在天驂<lb/>
乗　三后參旗導前雷車殿後受命　帝所汛<lb/>
埽羣胡朝蹂歷城夕齦幽都臠誅羯奴告成于<lb/>
　帝朱書烏篆刻銘雲際視晝瞑夜舒雲握風<lb/>
視彼讒人眇如蠛蠓伊余小子才薄德輶惡言<lb/>
禦侮媿彼仲繇堂堂白日煌煌靑史不負師門<lb/>
庶其在此嗚呼哀哉尚饗<lb/>
　　祭都御史曹公文<lb/>
崇禎七年九月甲子具官門生錢謙益謹以淸<lb/>
酌庶羞之奠昭告於故都察院左都御史曹公<lb/>
<pb n="KR4f0010_SBCK_077-7a"/>
之靈嗚呼公居諫垣萬曆之中門戸角立鈎黨<lb/>
成風惟公公忠彊直昌言折衷誓欲渙[言*翕]訿之<lb/>
羣疏道學之禁使正人君子抜茅連茹相與扶<lb/>
國運於昭融公去而黨論不可復挽朝廷遂爲<lb/>
之一空及其再出黨禍藴崇㭬人負嵎小人乗<lb/>
墉幸脫屣之云早幾不保其一畝之宮天開地<lb/>
闔閹孽蟲蟲萃宮鄰與金虎集矢鏑於薄躬公<lb/>
在憲府扼腕奮筆余得脫於羅網而公遂不免<lb/>
羣小之匈匈遡國論之翻覆二十年餘俯仰三<lb/>
變而公皆身當其衝忠君愛國憂心忡忡正色<lb/>
<pb n="KR4f0010_SBCK_077-7b"/>
寡言大道爲公樂善類之應求信聲聞於鼓鐘<lb/>
嗟讒口之描畫終不能抺摋其淸忠公之在朝<lb/>
國論有所榰柱人才有所芘依而小人閹寺有<lb/>
所畏憚而未逞其毒凶公之去國雒蜀之籍滋<lb/>
多同文之獄交作而狡夷流宼皆接跡而內訌<lb/>
公今巳矣朝亡元龜世失砥柱而國之元氣渾<lb/>
淪磅礴獨全歸於鴻濛嗚呼哀哉巳巳之夏我<lb/>
車載東出祖於郊有墨其容閔世道而三嘆匪<lb/>
興愾於飄蓬追陳跡於六載恍昔夢之攪胸儼<lb/>
觚稜之在望撰杖屨其奚從緘哀辭兮千里寄<lb/>
<pb n="KR4f0010_SBCK_077-8a"/>
老淚於秋風<lb/>
　　祭南昌劉宮保文<lb/>
維年月日具官錢謙益謹用淸酌庶羞之奠致<lb/>
祭于故光祿大夫太子太保戸部尚書兼文淵<lb/>
閣大學士劉公之靈曰昔我　光廟明目達聰<lb/>
朝入翼室夕而相公政決壅河士起死灰讙呼<lb/>
鼓舞如風如雷　先帝知公可託冲子臨終之<lb/>
命親憑玉几宮鄰膠結婦寺披猖重隂積霾籠<lb/>
蔽少陽公率諫臣定䇿柩前手捧旭日出於虞<lb/>
淵國論喧呶夷氛孔亟垂紳正笏不動聲色自<lb/>
<pb n="KR4f0010_SBCK_077-8b"/>
昔權奸衡執國柄驅除元臣罔恤顧命逆瑾作<lb/>
難先去雒陽逆賢之焰逐公始張正人在朝國<lb/>
有綱維如坊止水田者不知及其一去若決大<lb/>
川誰能捧土塞彼滔天聖明御宇號咷博求番<lb/>
番黃髪國斷王謀風波喧豗檣傾楫墮長年三<lb/>
老袖手安坐有黨有讎人或柅之何辜于天俾<lb/>
不憖遺嗚呼哀哉　神宗末年黨論弘多詞垣<lb/>
有人咸離網羅公曰善人國之元氣正色直詞<lb/>
出我衆忌閣訟再起公爲國恤扼腕塡胸恨不<lb/>
我直我於朝著如鴻一毛公之寶之和璧赤刀<lb/>
<pb n="KR4f0010_SBCK_077-9a"/>
豈無公望豈無卿才曰一个臣公何愧哉奄種<lb/>
蔓延黨禍沸騰海宇瘡痍陵廟震驚古之藎臣<lb/>
視不受含公雖長寢憂心愴憛温公病革夢語<lb/>
頻繁陶公之歿豈無話言千里寓詞揮淚如雨<lb/>
何以報公一慟千古嗚呼哀哉尚饗<lb/>
　　祭孫文介公文<lb/>
歲丙子之孟陬兮春氣奮而靑陽哀夫子之北<lb/>
征兮載元氣而上翔天門開而詄蕩兮中宮霅<lb/>
其景光排王戸而撼金鋪兮謁　神祖于瑤堂<lb/>
嗟宮鄰之盤互兮値金虎之披猖童謡倉琅於<lb/>
<pb n="KR4f0010_SBCK_077-9b"/>
尾鷰兮優歌枯菀於特羊選巫咸而叫帝閽兮<lb/>
灑血淚之浪浪䇿書夕出於禁闈兮靑社朝分<lb/>
於雒陽仙李盤根於奕葉兮桐圭蔽芾于扶桑<lb/>
　神祖揚靈而慰余兮覽余情之信芳下天街<lb/>
而躊躇兮顧帷幄而慘傷退致命於　皇考兮<lb/>
哀天壽之弗將雉羮斟而莫饗兮何蜺形而茀<lb/>
裳龍胡相逮於下土兮馬劒高懸於尚方指皇<lb/>
天以爲正兮誠不忍見白日之蔽壅靈斿紛其<lb/>
下上兮儼　大行之在傍飄風扶其輪轂兮雌<lb/>
霓連蜷於衮裳梟楊白虎先後而陪扈兮望豹<lb/>
<pb n="KR4f0010_SBCK_077-10a"/>
尾之茫茫厲天津而横度兮限析木之無梁盍<lb/>
歸來乎箕尾兮列東維之舊行九子暌而斥絶<lb/>
兮敖客哆以簸揚仰閣道之迢遙兮憎卷舌之<lb/>
光芒觀車騎之滿野兮誰䇿馬乎王良指街北<lb/>
之旄頭兮睇苑東之天狼耿河漢而獨處兮終<lb/>
抱恨於七襄重曰浴蘭兮沐芳佩瓊琚兮升君<lb/>
堂君之堂兮幽幽奠桂酒兮陳柘漿日晼晚兮<lb/>
君不御期夕張兮夜長靈之來兮儵而逝旋回<lb/>
軫兮帝鄕登端門兮太微掉帝車兮中央齊氣<lb/>
候兮台階和隂陽兮戴筐空貫索兮垣墻撫天<lb/>
<pb n="KR4f0010_SBCK_077-10b"/>
棓兮攙槍燭玉燭兮畼永風降四時兮嘉祥竝<lb/>
傅說兮漢津應南極兮壽昌<lb/>
　　祭唐太嘗文<lb/>
吳會之閒參錯俊髦儒林文苑蔚如牛毛其書<lb/>
滿家行汗牛馬謏聞動衆著述或寡我得公書<lb/>
輔世二編俛讀仰思其人儼然上窮掌故下逮<lb/>
蒙古如醫有錄如碁斯譜病在膏肓良醫出走<lb/>
一著之差國工歛手諒其實虛決彼明昧如丹<lb/>
如靑以蓍以蔡我讀公書昧昧以思公之爲人<lb/>
我亦見之氣雄九軍目營四海匡時力阻報國<lb/>
<pb n="KR4f0010_SBCK_077-11a"/>
心在蜩塘內沸戎馬外訌番番黃髪疻痏在躬<lb/>
揺手不得轉喉觸諱慨當以慷憂或成畏苦心<lb/>
沉沉託之寸觚摹此前哲敎彼後夫於乎公乎<lb/>
今其巳矣長編猶新九京誰起伊余與公素昧<lb/>
平生勞公記籍問其氏名蟲刻徒勞馬齒滋長<lb/>
何當于公而辱嚮往嗟此哲人未奉緒言歿思<lb/>
典刑在願執鞭先民有言讀書尚友繄我于公<lb/>
接跡已久申寫夙心跪而致辭如與公言公其<lb/>
聽之<lb/>
　　祭翁太嘗文<lb/>
<pb n="KR4f0010_SBCK_077-11b"/>
君少執經于我先子君居函丈余嬉稚齒著履<lb/>
加膝捉筆書几顚倒裳衣狼籍文史君不余嗔<lb/>
頷之而已時或眷然顧我則喜君爲鄞令冠帶<lb/>
陸離盈盈雅步宛宛容儀余方駘宕㓜而服奇<lb/>
蓬髪歷齒不介而馳君笑顧我如髫齔時呼我<lb/>
英妙勉我下帷余偕計吏君官夕郞握手道故<lb/>
推星閱霜興言負笈念我倚床釣游儼然况乃<lb/>
門墻引滿爲壽感嘆相將伊余通籍閔凶遽臨<lb/>
冰雪距門哀猿呌音風濤相豗歲月滯淫我思<lb/>
古人考槃在吟君躋首垣陟于卿寺休沐言歸<lb/>
<pb n="KR4f0010_SBCK_077-12a"/>
把醆相視契闊過存雜坐讌語流連故舊問訊<lb/>
寒暑觥籌廻翔令章容與人醒夢夢君醉楚楚<lb/>
余顧而言君其鼎呂是亦爲政何必遠舉納言<lb/>
甫推賀門攸萃不燕于堂胡哭于次明旌低昻<lb/>
拭眼疑寐單杯親斚髣髴殘醉於乎哀哉九閽<lb/>
沉沉奏囊交跖君爲勞臣僶俛左掖如涉洞庭<lb/>
飈衝颿激魚龍湛浮上作霹靂長年三老不震<lb/>
不惕亂流而濟粘天浪息奉嘗淸卿雍容媛姝<lb/>
周道如矢範我馳驅回視中流捩拕號呼如旅<lb/>
獲歸如負驟蘇大限俄窮莫騁修塗不躓于險<lb/>
<pb n="KR4f0010_SBCK_077-12b"/>
而躓于衢於乎哀哉君弟畜我實自童蒙余慙<lb/>
昌黎事竇如兄余鈍而頑君駿而通飛鴻雛鷇<lb/>
厥喻則同余序䟽草擬于文莊斯論倘篤君爲<lb/>
不亡于祭告情纏綿惻愴靈其降止愾焉戸堂<lb/>
尚饗<lb/>
　　祭王二溟方伯文<lb/>
惟兄與我戚屬中表兄弟畜我申以朋好心跡<lb/>
因依肺腑傾倒兄爲松栢我若蘿蔦兄在先朝<lb/>
郞濳已老我官詞垣載筆<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>討日旰車闌霜寒<lb/>
馬早邸舍蕭條禁鐘縹緲彷徨官燭流連淸醥<lb/>
<pb n="KR4f0010_SBCK_077-13a"/>
客衣欲單旅飯不飽互裝絮綿迭饋鱻薧仕路<lb/>
喧豗物倫苛嬈鉤黨刺促憂心悄悄兄如復陶<lb/>
卷舒馴擾我如箕箒動被屈撓過從歲時慰勞<lb/>
昏曉嘆息風塵信誓衡茆征蜀之役兄出南道<lb/>
禽其渠帥以殄蠻䝤有功不伐捷書莫攷隨牒<lb/>
平進回翔窈紏金盤火齊高牙大纛何當目營<lb/>
徒有頭掉年至懸車碩寛獲考三徑嘗闢一室<lb/>
自埽築室靣山浮堦引沼詩成綺靡曲度懊惱<lb/>
徵歌激越選舞偠<graphic n="KR4686" url="https://raw.githubusercontent.com/kanripo/KR-Gaiji/master/images/KR4686.png" mimeType="image/png"/>晷增日促燭繼月皎百年<lb/>
何幾而遽不保二品非榮八十猶夭嗚呼哀哉<lb/>
<pb n="KR4f0010_SBCK_077-13b"/>
我困蓬藋黨禍未了銀鐺牽連網羅捜攪兄過<lb/>
執手爲我心摽感懷賦詩憐我纏繳迨我言歸<lb/>
音塵杳杳笑言髣髴䰟夢愺恅手簡盈篋残詩<lb/>
在藁每一念及淚漬懷抱蕭蕭朔風飛飛丹旐<lb/>
辭其旅室歸彼域兆奠此一杯以當祖道榮名<lb/>
何之物化非寶敬赴素車敢負宿草嗚呼哀哉<lb/>
尚饗<lb/>
　　祭于惠生文<lb/>
惟我與君定交晼晚疇昔之歲過從繾綣邀我<lb/>
園林燕我池舘玅香滿室乳茶傾盞橫陳尊彝<lb/>
<pb n="KR4f0010_SBCK_077-14a"/>
傾倒篋衍最秘惜者華不注卷煙巒雲樹髣髴<lb/>
在眼楚酩和鮮吳羮挐飯露雞淸烈子鵝永雋<lb/>
華酌旣陳淸言徐展上下騷壇揚扢詞苑有難<lb/>
必詶無和不反晨花日傾夕竹露泫班荆語長<lb/>
刻燭晷短君爲听然顧語小阮蘭亭栗里斯會<lb/>
非遠詠君歌詩綺靡嘽緩香奩艶冶玉臺婉孌<lb/>
溫李新聲徐庾舊撰志士失職高才連蹇轍魚<lb/>
過河轅驥下阪漢妃嘆盈湘娥淚澘桑者閒閒<lb/>
棗下纂纂晚就我謀有書徑寸自悔少作請循<lb/>
其本顧我夢夢其顔有赧猥以枯竹負此靑簡<lb/>
<pb n="KR4f0010_SBCK_077-14b"/>
伊余衰暮見抵罷免老屋三閒衡門兩版得君<lb/>
慰藉忘我蹇產承君之訃回環自付天不憖遺<lb/>
我老無伴凶星纏綿風波揺演餘殃奄及能使<lb/>
君殄申戒烝徒勿俾我善君方大歸我又病痯<lb/>
抒詞告哀酹以一醆漬酒有時豐碑可纂庶幾<lb/>
陳根伸此悃欵嗚呼哀哉尚饗<lb/>
　　祭徐元晦母王夫人<lb/>
維年月日某等謹修生芻之奠敢昭祭于徐母<lb/>
太原王氏夫人之靈曰于維夫人克媲德門珩<lb/>
璜比德榛栗吿䖍娠賢振振起家藹藹鼎養滋<lb/>
<pb n="KR4f0010_SBCK_077-15a"/>
豐蘭錡未改受玆介福旣壽而康杖而唾遠視<lb/>
則履强有擕有嬰扶床坐膝勉薦滑甘讙覔梨<lb/>
栗八十五年飮醇含飴飾見舅姑優游大歸欒<lb/>
欒元晦呼號罔極僕御助哀閭里嘆息自母有<lb/>
疾于今二年不櫛不翔鮮或墮言嘗藥蜇吻滌<lb/>
牏龜手便溲枕藉禱祀望走云何百年大限不<lb/>
回坼子于裏奪母于懷嗚呼孝思曷維其巳子<lb/>
如元晦斯則可矣我思古人囊身置禇豈不重<lb/>
氣曰有老母勿謂任俠言不中程不許友死載<lb/>
在禮經小人有母甘毳罔效或闇而危苟訾以<lb/>
<pb n="KR4f0010_SBCK_077-15b"/>
笑登母堂宇拜厥几筵孰不爲子能不澘焉母<lb/>
曰子兮無然涕淚仔肩我孤以永錫類靈如愾<lb/>
焉至止徬徨何以昭祭永言不忘<lb/>
　　祭姚母文夫人<lb/>
昔在甲辰始識孟長如古定交杵臼之傍夫人<lb/>
聞之爲具酒漿高歌擊節意氣慨慷酒闌燈灺<lb/>
襆被對床過從信宿日移夜央談圃樹頰文戰<lb/>
掉鞅秋風矯厲寒星角芒夫人欣然恕其瞽狂<lb/>
列在猶子許以鴈行自時厥後燕游孔嘗摳衣<lb/>
拜母酌彼兕觥鏃礪道義切磨文章呴濕濡沬<lb/>
<pb n="KR4f0010_SBCK_077-16a"/>
蛩巨扶將相繼通籍班聮玉堂譬彼花鄂前輝<lb/>
後光追趨禁近委珮成行退問起居欣欣樂康<lb/>
夫何不吊零此嚴霜帷堂旅舍扶匶嚴裝逐子<lb/>
不返將母則亡哀哀廣柳蕭蕭白楊回風漂揺<lb/>
曜靈閉藏四序歛揫五音奏商煢煢孝子削杖<lb/>
瘠傷羣烏助哀百草不芳伊余屏廢在天一方<lb/>
奠不親斚結轖中腸嗚呼哀哉天運險易物情<lb/>
燠凉惟此恒德亘古爲綱閶闔之門表厥宅坊<lb/>
烏頭雙闕漆書煌煌母師之訓凜于珩璜如眉<lb/>
山母羡彼范滂舜華朝榮蜉蝣夕僵天寒澤凍<lb/>
<pb n="KR4f0010_SBCK_077-16b"/>
松栢彌昌禮宗女表令問令望大書深刻俟諸<lb/>
瀧岡無曰遼遠視天夢夢靈其緩鞚釂我一觴<lb/>
牧齋初學集卷第七十七<lb/>
<pb n="KR4f0010_SBCK_077-17a"/>
</p>
<p>
</p>
  </div>
</body>
</text>
</TEI>
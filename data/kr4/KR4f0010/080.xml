<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_080-1a"/>
牧齋初學集卷第八十<lb/>
　書帳詞<lb/>
　　復陽羡相公書<lb/>
兩年頻奉翰敎裁候闕然屛廢日久生平恥爲<lb/>
陳子康願蒙子公力得入帝城此閣下之所知<lb/>
也兵垣郵中復蒙手敎具知存念簪履不遺一<lb/>
物感誦之餘繼以永歎一二門墻舊士頻煩傳<lb/>
諭謂閣下援引不遺餘力親承　天語駁阻再<lb/>
三則罪廢孤臣不可抆拭之狀　聖主業已洞<lb/>
若觀火而閣下欲息黥補劓求播種於蕉芽問<lb/>
<pb n="KR4f0010_SBCK_080-1b"/>
秋駕於病顙不已難乎謙益衰年殘生日甚一<lb/>
日視鋒車祖道之時更復頺然篤老以迂愚頑<lb/>
頓之身費回天轉日之力萬一濫塵啓事必致<lb/>
顚踣道塗偃蹇朝命進無補于時艱退自隳其<lb/>
晚節不若因仍永錮長放山林庻可以上順天<lb/>
心下安愚分此亦操化權者萬物得所之一端<lb/>
也恭聞督師北伐汛埽胡塵台席戎旃曠世爲<lb/>
烈衰遲枯稿不能執殳前驅載筆後乗凱旋之<lb/>
日規橅韓柳作爲詩雅用以𢋫元和之詩嗣皇<lb/>
武之雅柳宗元有言思報國恩獨惟文章此則<lb/>
<pb n="KR4f0010_SBCK_080-2a"/>
病夫退士之所有事而亦所以詶知已於百一<lb/>
也謙益謹再拜<lb/>
　　寄長安諸公書<hi>癸未四月</hi>
謙益衰頺晼晚放棄明時春明之夣已殘京華<lb/>
之書久絶此執事之所知也頃者一二門墻舊<lb/>
士爲元老之葭莩桃李者相率詒書連章累牘<lb/>
盛道其殷勤推挽鄭重汲引而天聽彌高轉圜<lb/>
有待闚其指意則以爲元老此出補浴之勳已<lb/>
成伊周之頌無忝惟是陳人長物尚滯菰蘆則<lb/>
格天之業尚欠分毫吠日之徒或滋擬議必欲<lb/>
<pb n="KR4f0010_SBCK_080-2b"/>
描頭畵角宣播其虚公拭舌膏唇補苴其罅隙<lb/>
又謂謙益狂奴如故倔强猶昔從此當拆皮爲<lb/>
𥿄刺血爲墨涕淚悲泣歸命投誠庻幾平生之<lb/>
黥刖可補晚歲之桑楡可兾其詞誠急而其情<lb/>
誠可哀也嗟乎果若所言則元老之于我心已<lb/>
盡矣力已殫矣　主上以師臣待元老言無不<lb/>
信諫無不從獨難此一人一事不啻如移山轉<lb/>
石謙益之㝠頑頺放終不可抆拭齒錄　主上<lb/>
固已知之深而見之確矣　主上天也　聖意<lb/>
卽天意也天之所廢誰能興之而元老假此以<lb/>
<pb n="KR4f0010_SBCK_080-3a"/>
徼回天之力諸人借此以市貪天之功不已難<lb/>
乎羣公以　聖上爲天諸人以元老爲天其爲<lb/>
所天區以别矣謙益雖老鈍無似其肯附諸人<lb/>
之末光移羣公之所天以事元老乎假令從諸<lb/>
人之言包羞忍恥搖尾乞憐元老亦憐而與之<lb/>
以一官則此一官者非朝廷之官而元老之官<lb/>
也拜官公朝謝恩私室呈身識靣廉恥埽地生<lb/>
平鬚眉皎皎頗思孤撑另立自竪頥頦于天壤<lb/>
之閒迨乎崦嵫景迫棧豆戀深遂一旦<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>顔俛<lb/>
首希隣女之光而附乞兒之火靜夜捫心淸晨<lb/>
<pb n="KR4f0010_SBCK_080-3b"/>
引鏡能不啞然而一笑乎分義決絶事理分明<lb/>
擲糞不得不避食蠅不得不吐右軍誓墓之文<lb/>
中散絶交之論業已宣布簡牘流傳長安而復<lb/>
爲執事諄諄道之者誠恐執事伐木相引積薪<lb/>
見憐不深惟孤臣去國之本末不精求當路柄<lb/>
國之風指徒以一世虛名半生交誼交口而效<lb/>
推轂之力此輩隂陽其心丹靑其口虞門果闢<lb/>
必將以吐哺握髪歸其德于一老湯網猶張又<lb/>
且以激聒喧呶缷其咎于衆正在謙益不退不<lb/>
遂咸爲絶地在羣公或默或語皆爲過端執事<lb/>
<pb n="KR4f0010_SBCK_080-4a"/>
而不知謙益不愛謙益也則可如其知而愛之<lb/>
也則必思所以處謙益且思謙益之所以自處<lb/>
矣爲謙益今日之計惟有一意入山永絕仕進<lb/>
之局進可以收拾晚節退可以保全殘生執事<lb/>
今日爲謙益之計則當仰體　聖心俯察時尚<lb/>
令得𬋩領山林優游齒髪則謙益之自處與執<lb/>
事之處謙益斯兩得之矣去年鴻寶館丈入都<lb/>
門詒書屬之曰寄語諸君子當爲我安頓一身<lb/>
勿但爲我料理一官斯言也豈遽忘于羣公之<lb/>
耳乎天日具在要誓凛然如其言不繇衷上欺<lb/>
<pb n="KR4f0010_SBCK_080-4b"/>
　君父下欺朋友則狗䑕不食其餘何靣目見<lb/>
魯衛之士乎伏望執事矜其懇惻恕其狂愚力<lb/>
告冡宰諸公斷絶啓事屛除薦牘庻幾生平之<lb/>
微尚得全末路之葛藤可斬此沒齒之幸多生<lb/>
之感也詩不云乎我雖異事及爾同寮我卽爾<lb/>
謀聽我囂囂我言雖服勿以爲笑以謙益之得<lb/>
幸于執事也山林廊廟雖曰異事其誼固不敢<lb/>
自後于同寮也謙益之卽謀于執事不以干進<lb/>
而以求退執事者勿以爲笑使凡伯囂囂之刺<lb/>
復作于今日則厚幸矣謙益再拜<lb/>
<pb n="KR4f0010_SBCK_080-5a"/>
　　答鳳督馬瑶草書<lb/>
自仁兄授鉞以來無向不摧所至必克袁闖脅<lb/>
息逆超授首獻賊則濳山一役游䰟假息之餘<lb/>
也天方割楚盈其惡而降之罰頃者虎旅先驅<lb/>
元戎後繼山峙川行風旋雷擊此正死賊天亡<lb/>
之日賊遂撤浮橋歛餘衆待王師之至爲䑕伏<lb/>
兔脫之計則固已氣盡魄奪矣埽江漢復荆襄<lb/>
禽獻滅闖執訊獲醜在此行也固可以計日而<lb/>
待矣人謂羣盜蔓延駸駸乎類勝國之季獻闖<lb/>
二賊縱橫荆楚閒熛發飈怒有似僞漢之友諒<lb/>
<pb n="KR4f0010_SBCK_080-5b"/>
而吾以爲非也元季盜之初起先自汝潁而後<lb/>
徐壽輝起蘄黃布三王起鄧州孟海馬起襄陽<lb/>
各有其衆各戰其地布三王最早滅孟海馬後<lb/>
滅獨徐壽輝之衆久而彌熾歐普祥陷袁州妖<lb/>
彭項甲陷饒徽倪文俊陷武漢明玉眞陷蜀皆<lb/>
奉壽輝之虚號而友諒驍雄剽鷙居中布置故<lb/>
天完之後繼以僞漢而江漢之區終不入元之<lb/>
職方今闖曹革袁羣賊不相統屬非有友諒駕<lb/>
馭之略也闖陷荆襄獻陷武漢各不相顧闖不<lb/>
顧獻獻不顧闖心渙勢散易于摧敗闖陷荆襄<lb/>
<pb n="KR4f0010_SBCK_080-6a"/>
不能顧豫今保鄧不能顧荆襄卽其一身首尾<lb/>
巳不相顧而況能顧獻則獻之自顧亦從可知<lb/>
也吾謂今日之計當委秦蜀之兵以掣闖使不<lb/>
得南而我專力于獻九江之師扼其前蘄黃之<lb/>
師擣其後勿急近功勿貪小勝䠞之使自救擾<lb/>
之使自潰此萬全之䇿必勝之道也兵法曰知<lb/>
彼知巳今不知彼爲布三王孟海馬之賊而以<lb/>
爲僞漢之賊視之太重畏之太甚我先有退次<lb/>
之形于胸中其氣已未鼓而竭而何以制賊之<lb/>
死命乎楚豫之閒豪民大族多結寨柵以自固<lb/>
<pb n="KR4f0010_SBCK_080-6b"/>
蘄黃眞確光息之閒所在不乏彼非肯爲賊用<lb/>
者也其被殺則怨軍也其僞降則內閒也不可<lb/>
不急收也二賊多用楚人以爲守令傳聞武昌<lb/>
守曰謝鳳洲舉人有才名者也此輩必不死心<lb/>
爲賊用因而用之許以殺賊自贖未有不效死<lb/>
者也武昌有王孫容藩字石渠者毁家弃產奔<lb/>
走萬里結納豪傑求爲陳思王之自效今年正<lb/>
月閒關還楚試一訪求之周亞夫得劇孟隱然<lb/>
若一敵國石渠亦豈後于劇孟乎腐儒衰晚不<lb/>
能荷戈執殳效帳下一卒之用憂時念亂輪囷<lb/>
<pb n="KR4f0010_SBCK_080-7a"/>
結轖耿耿然挂一馬瑶草于胸臆中垂二十年<lb/>
矣今幸而弋獲之雖欲不傾倒輸寫其可得乎<lb/>
新安之事可謂大錯然金正希茹荼攻苦練兵<lb/>
守土實痴腸爲國家人也黔兵之殺必誤也非<lb/>
故也舍而不問則無以謝黔人執正希以爲大<lb/>
僇則舉世士大夫容頭過身者胥以正希爲戒<lb/>
以練兵任事爲諱亦可深慮也往年游黃山值<lb/>
土寇竊發親見正希宵行露處𠢐靣胝足爲父<lb/>
老子弟率先心竊韙之不敢不以告于左右語<lb/>
云惺惺惜惺惺知仁兄必惻然隱痛不以爲狂<lb/>
<pb n="KR4f0010_SBCK_080-7b"/>
瞽而吐弃之也秋風蕭條行閒勞苦帷爲社稷<lb/>
努力强飯自愛<lb/>
　　上應撫鄭公書<lb/>
謙益以辛已春爲白岳之游于時土賊竊發金<lb/>
正希館丈督率鄕里丁壯腰刀帕首身編行伍<lb/>
捍禦桑梓已而賊退解嚴親見正希食粗糲衣<lb/>
大布朝韲暮鹽如苦行頭陀奮臂橫身讓夷急<lb/>
難心竊壯之重之以爲士大夫盡如正希朝廷<lb/>
尚有人天下事尚可爲也不意有黔師之役牽<lb/>
連詿誤橫罹法網又竊壯之惜之祈門之事甚<lb/>
<pb n="KR4f0010_SBCK_080-8a"/>
易明也襄漢䧟沒兵民奔潰而黔兵突入徽境<lb/>
風雨奔驟聲勢洶涌安知其爲兵乎寇乎抑亦<lb/>
寇而冐兵兵而冐寇乎當此時有能統衆捍禦<lb/>
使片馬不入四竟按堵將以爲功乎罪乎有捍<lb/>
禦不能無格鬭有格鬭不能無殺傷有殺傷不<lb/>
能無鹵獲主兵者亦安得而禁之乎魏勃有言<lb/>
失火之家豈暇先言大人後救火乎此切喩也<lb/>
鳳督有事征勦方思投醪挾纊以鼓三軍之氣<lb/>
黔師之殱也安得不拊膺痛哭呼憤告哀庻幾<lb/>
慰死者而勵生者恐　廟堂未知本末重有處<lb/>
<pb n="KR4f0010_SBCK_080-8b"/>
分徽人以禦寇獲罪正希以任事受惡海內摇<lb/>
手相戒以聚鄕兵保鄕里爲禍首而首䑕兩端<lb/>
之徒開門揖盜者反有以籍尸良可慮也竊謂<lb/>
明公宜據實抗疏爲　主上别白言之善爲調<lb/>
齊用以平鳳督之氣服黔人之心解徽人之禍<lb/>
中朝必听然叶應而鳳督亦降心以相從則此<lb/>
事了矣詩不云乎王于興師修爾干矛豈曰無<lb/>
衣與子同仇今之所仇者東奴也闖與獻也鳳<lb/>
督之募黔也徽人之殺黔也同爲臣子同事師<lb/>
旅皆有同仇之誼焉敢爲賦無衣之詩以告于<lb/>
<pb n="KR4f0010_SBCK_080-9a"/>
下執事伏惟采擇可勝瞻望<lb/>
　　回金正希館丈書<lb/>
比年流氛披猖所至䧟没雖守土者之不職亦<lb/>
繇士大夫里居者繩營狗苟彼此顧望以致一<lb/>
敗塗地載胥及溺而莫可如何也春夏之交風<lb/>
鶴震驚流聞黟祁閒殺賊差强人意臥病委頓<lb/>
爲躍然投袂而起不意乃有殺黔索償之事牽<lb/>
連詿誤議論鋒涌良可爲三嘆也嘗觀元末盜<lb/>
起汝潁而襄漢蘄黃應之蘄黃之賊旣䧟江州<lb/>
旋略南康鄱陽卽由婺源犯休寧一夕而䧟徽<lb/>
<pb n="KR4f0010_SBCK_080-9b"/>
州由是而䧟昱嶺關破杭州蔓延吳興延陵江<lb/>
南之塗炭從此始當時克復徽杭殺妖彭項奴<lb/>
兒諸盜魁遏楚賊方張之勢雖董摶霄三旦八<lb/>
輩督師勦禦而汪同程國勝兪茂結集民兵誓<lb/>
死血戰恢復城柵其功尚多<hi>不肖</hi>見吳中士大<lb/>
夫如處堂燕雀每談及捍禦鄕井輙努目詛詈<lb/>
以爲妖言怪物而楚之賀對揚以閣臣居會府<lb/>
一籌莫展投身江流雖曰死忠與魚鱉何異衰<lb/>
殘病廢仰屋嘆詫每思新安土風高堅士氣猛<lb/>
獷忠義感激遺風尚在每欲舉黟祁之役以激<lb/>
<pb n="KR4f0010_SBCK_080-10a"/>
勸當世之首尾縮恧甘以都邑身家拱手而奉<lb/>
賊者今舉事一叅錯而吏議隨之吳中之鄙夫<lb/>
愞人爭揺首閉目以新安爲戒天下有事誰復<lb/>
敢奮臂爲國家出死力者此不惟新安之憂實<lb/>
重爲國家慮之也鳳督慷慨誓師滅獻闖而後<lb/>
朝食此事不憤盈執奏何以謝黔人何以鼓舞<lb/>
三軍壯式蛙避螳之氣使其設身易地深知徽<lb/>
人之捍禦如此祁戰之本末如此同爲臣子同<lb/>
爲國家寧有不相憐相恤降心以相從者乎仁<lb/>
兄純忠大誼鬼神所知　聖天子拊髀頗牧朝<lb/>
<pb n="KR4f0010_SBCK_080-10b"/>
鋃鐺而暮節鉞往往有之此行也必且大用用<lb/>
必有爲也吾敢爲天下執左劵矣區區所祝者<lb/>
更望仁兄平心易氣以天下事處天下事念督<lb/>
撫擔荷之苦思師旅召募之艱深惟憤盈執奏<lb/>
者之出于不獲已以同舟遇風胡越相救爲心<lb/>
則一切葛藤口語俱可一刀斬斷此封彊之幸<lb/>
國家之福也非調人賤媒之私語也伏承來命<lb/>
信筆奉復寒暄慰唁之詞皆未敢闌及萬惟炤<lb/>
鑒不宣<lb/>
　　永豐詹京兆七十夀帳詞<lb/>
<pb n="KR4f0010_SBCK_080-11a"/>
伏以五百年有名世見堂構之相仍七十歲爲<lb/>
古稀祝期頥之未艾瑞徵南極慶在本朝恭惟<lb/>
某官閣下道叶先知炤隣幾庻凛若大河之一<lb/>
斷裁剸不留巍然象鼎之萬均表儀斯重堅持<lb/>
素節不事浮華慮囚以平反爲能如于定國之<lb/>
在廷尉出守以淸淨爲治繼汲長孺之牧淮陽<lb/>
褰帷致蠻蛋之賮琛澤流嶺海削牘柱貂璫之<lb/>
廟貌霜肅秦川乃陟月卿晉除日尹玉衡冰壺<lb/>
之譽方藹淸時岫幌雲關之思彌深晚節臧孫<lb/>
有後范氏世家羔羊本潔白之風驄馬繼澄淸<lb/>
<pb n="KR4f0010_SBCK_080-11b"/>
之志惟玆小歲正値大年對冰水之如澠香浮<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>
醁倚玉山而列俎光映傀俄席長筵以祝延舉<lb/>
壽觴而相屬金章紫綬炤耀淸尊綠髩方瞳煇<lb/>
煌黃髪江梅破白比韓圃之晚香岸柳催靑啓<lb/>
陸家之夕秀家傳忠孝是先師無盡之燈心養<lb/>
和平卽仙家不老之藥益也紀羣輩行孔李通<lb/>
家八千歲爲春八千歲爲秋恭紀㝠靈之曆周<lb/>
公拜乎前魯公拜乎後式瞻橋梓之榮投我以<lb/>
桃何以報之靑玉案旣醉以酒我姑酌彼黃金<lb/>
罍調瑞龍吟徵普天樂<lb/>
<pb n="KR4f0010_SBCK_080-12a"/>
長筵繞爭㸔待臘春回試花梅早千年圅啓樵<lb/>
陽龍沙期會依然又到○華顚老贏得西淸鍾<lb/>
寂東華塵杳天家乞得閒身霜筠雪竹相將壽<lb/>
考○膝下兒童鵲起留臺簪筆雞栖焚草擕取<lb/>
後湖春波遥送淸醥綠章白簡頻寄朝天表停<lb/>
杯問蓬萊烽偃台階星坼笑指冰山倒合樽列<lb/>
坐觥籌了滄海塵多少寰區內渾如樽罍平好<lb/>
光華日月堯天淸曉<lb/>
牧齋初學集卷第八十<lb/>
<pb n="KR4f0010_SBCK_080-12b"/>
</p>
<p>
</p>
  </div>
</body>
</text>
</TEI>
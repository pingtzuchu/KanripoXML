<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0010_SBCK_032-1a"/>
牧齋初學集卷第三十二<lb/>
　序五<lb/>
　　嘉定四君集序<lb/>
嘉定四君集者嘉定令四明謝君所刻唐叔達<lb/>
婁子柔程孟陽李長蘅之詩文也嘉靖之季吾<lb/>
吳王司寇以文章自豪祖漢禰唐傾動海内而<lb/>
崑山歸熙甫昌言排之所謂一二妄庸人爲之<lb/>
巨子者也當司寇貴盛之時其頤氣涕唾足以<lb/>
浮沉天下士熙甫窮老始得一第又且前死其<lb/>
名氏幾爲所抑没二十年來司寇之聲華燀赫<lb/>
<pb n="KR4f0010_SBCK_032-1b"/>
爛熳卷帙者霜降水涸索然不見其所有而熙<lb/>
甫之文乃始有聞于世以此知文章之眞僞終<lb/>
不可揜而士之貴有以自信也熙甫旣没其高<lb/>
第弟子多在嘉定猶能守其師說講誦于荒江<lb/>
寂寞之濱四君生于其鄕熟聞其師友緖論相<lb/>
與服習而討論之如唐與婁蓋嘗及司寇之門<lb/>
而親炙其聲華矣其問學之指歸則確乎不可<lb/>
㧞有如宋人之瓣香于南豐者熙甫之流風遺<lb/>
書久而彌著則四君之力不可誣也四君之爲<lb/>
詩文大放厥詞各自已出不必盡規摹熙甫然<lb/>
<pb n="KR4f0010_SBCK_032-2a"/>
其師承議論以經經緯史爲根柢以文從字順<lb/>
爲體要出車合轍則固相與共之古學之湮廢<lb/>
久矣向者剽賊竄竊之病人皆知訾笑之而學<lb/>
者之㝠趨倒行則愈變而愈下譬諸懲塗車芻<lb/>
靈之僞而遂眞爲罔兩鬼魅也其又可乎居今<lb/>
之世誠欲箴砭俗學原本雅故溯熙甫而上之<lb/>
以蘄至于古之立言者則四君之集其亦中流<lb/>
之一壺也矣嘉定僻在海隅風氣完塞四君讀<lb/>
書談道後先接跡補衣蔬食有衡門泌水之風<lb/>
史稱楊子雲不汲汲于富貴不戚戚于貧賤不<lb/>
<pb n="KR4f0010_SBCK_032-2b"/>
修廉隅以徼名當世蓋庶幾近之夫文章之道<lb/>
蘄于徵古人而信後世則固非誘于勢利望其<lb/>
速成者可徼倖而幾及也讀斯集者尚亦深思<lb/>
其人而夷考其志行也哉謝君刻旣成以余獲<lb/>
奉敎于諸君也俾爲其序吾觀歐陽公稱和凝<lb/>
有文集百餘卷自鏤版以行于世識者非之古<lb/>
人重立言而薄取名其用意深遠如此今四君<lb/>
之集乆閟於篋衍而謝爲刻之以行于世可謂<lb/>
相與以有成矣斯亦可書也<lb/>
　　虞山詩約序<lb/>
<pb n="KR4f0010_SBCK_032-3a"/>
陸子敕先撰里中同人之詩都爲一集命之曰<lb/>
虞山詩約過而請於余曰願有言也余少而學<lb/>
詩沈浮於俗學之中懵無適從已而扣擊於當<lb/>
世之作者而少有聞焉於是盡發其嚮所誦讀<lb/>
之書泝洄風騷下上唐宋回翔於金元本朝然<lb/>
後喟然而嘆始知詩之不可以苟作而作者之<lb/>
門仞奧窔未可以膚心末學跋而及之也自玆<lb/>
以往濯腸刻腎假年窮老而從事焉庶可以竊<lb/>
附古人之後塵而余則巳老矣今將何以長子<lb/>
哉余竊聞之太史公曰國風好色而不淫小雅<lb/>
<pb n="KR4f0010_SBCK_032-3b"/>
怨誹而不亂若離騷者可謂兼之故夫離騷者<lb/>
風雅之流别詩人之總萃也風雅變而爲騷騷<lb/>
變而爲賦賦又變而爲詩昔人以謂譬江有沱<lb/>
乾肉爲脯而晁補之之徒徒取其音節之近楚<lb/>
者以爲楚聲此豈知騷者哉古之爲詩者必有<lb/>
深情畜積於内奇遇薄射於外輪囷結轖朦朧<lb/>
萌折如所謂驚瀾奔湍鬱閉而不得流長鯨蒼<lb/>
虬偃蹇而不得伸渾金璞玉泥沙掩匿而不得<lb/>
用明星皓月雲隂蔽蒙而不得出於是乎不能<lb/>
不發之爲詩而其詩亦不得不工其不然者不<lb/>
<pb n="KR4f0010_SBCK_032-4a"/>
樂而笑不哀而哭文飾雕繢詞雖工而行之不<lb/>
遠美先盡也唐之詩藻麗莫如王楊而子美以<lb/>
爲近於風騷奇詭莫如長吉而牧之以爲騷之<lb/>
苗裔繹二杜之論知其所以近與其所以爲苗<lb/>
裔者以是而語於古人之指要其幾矣乎諸子<lb/>
少年而彊力博學而矯志其聞道也先於吾不<lb/>
鄙而下問其將以余爲識塗之老馬也故敢以<lb/>
風騷之義告焉得吾說而存之深造自得以求<lb/>
跂乎古人追風以入麗㳂波而得奇詩道之大<lb/>
興也吾有望矣嗟夫千古之遠四海之廣文人<lb/>
<pb n="KR4f0010_SBCK_032-4b"/>
學士如此其多也諸子挾其所得希風而尚友<lb/>
揚扢研摩期以砭俗學而起大雅余雖老矣請<lb/>
從而後焉若曰以吾邑之詩爲職志刻石立墠<lb/>
胥天下而奉要約焉則余願爲五千退席之弟<lb/>
子卷舌而不談可也壬午涂月虞山老民錢謙<lb/>
益序<lb/>
　　徐元歎詩序<lb/>
自古論詩者莫精於少陵别裁僞體之一言當<lb/>
少陵之時其所謂僞體者吾不得而知之矣宋<lb/>
之學者祖述少陵立魯直爲宗子遂有江西宗<lb/>
<pb n="KR4f0010_SBCK_032-5a"/>
派之說嚴羽卿辭而闢之而以盛唐爲宗信羽<lb/>
卿之有功於詩也自羽卿之說行本朝奉以爲<lb/>
律令談詩者必學杜必漢魏盛唐而詩道之榛<lb/>
蕪彌甚羽卿之言二百年來遂若塗鼓之毒藥<lb/>
甚矣僞體之多而别裁之不可以易也嗚呼詩<lb/>
難言也不識古學之從來不知古人之用心狥<lb/>
人封已而矜其所知此所謂以大海内於牛跡<lb/>
者也王楊盧駱見哂於輕薄者今猶是也亦知<lb/>
其所以劣漢魏而近風騷者乎鈎剔抉摘人自<lb/>
以爲長吉亦知其所以爲騷之苗裔者乎低頭<lb/>
<pb n="KR4f0010_SBCK_032-5b"/>
東野慬而師其寒餓亦知其所謂橫空磐硬妥<lb/>
帖排奡者乎數跨代之才力則李杜之外誰可<lb/>
當鯨魚碧海之目論詩人之體製則溫李之類<lb/>
咸不免風雲兒女之譏先河後海窮源遡流而<lb/>
後僞體始窮别裁之能事始畢雖然此益未易<lb/>
言也其必有所以導之導之之法維何亦反其<lb/>
所以爲詩者而已書不云乎詩言志歌永言詩<lb/>
不本於言志非詩也歌不足以永言非歌也宣<lb/>
已諭物言志之方也文從字順永言之則也寧<lb/>
質而無佻寧正而無傾寧貧而無僦寧弱而無<lb/>
<pb n="KR4f0010_SBCK_032-6a"/>
剽寧爲長天晴日無爲肓風澁雨寧爲淸渠細<lb/>
流無爲濁沙惡潦寧爲鶉衣裋褐之蕭條無爲<lb/>
天吳紫鳳之補坼寧爲麤糲之果腹無爲荼堇<lb/>
之螫唇寧爲書生之步趨無爲巫師之鼓舞寧<lb/>
爲老生之莊語無爲酒徒之狂詈寧病而呻吟<lb/>
無夢而厭䆿寧人而寢貌無鬼而假靣寧木客<lb/>
而宵吟無幽獨君而晝語導之於晦蒙狂易之<lb/>
日而徐反諸言志詠言之故詩之道其庶幾乎<lb/>
徐元歎少工爲詩隱長城藝香山中築室奉母<lb/>
數年而其詩益進元歎之爲人淡於榮利篤於<lb/>
<pb n="KR4f0010_SBCK_032-6b"/>
交友苦心於讀書而感憤於世道皆用以資爲<lb/>
詩者也元歎之詩爲一世之所宗則夫别裁僞<lb/>
體使學者志于古學而不昧其所從元歎之責<lb/>
也余故於元歎之刻其詩而舉以告之且以爲<lb/>
學元歎之詩者告焉嗟乎江西之宗不百年而<lb/>
羽卿闢之本朝之學詩者三變而榛蕪彌甚元<lb/>
歎之不辭而闢之者何也<lb/>
　　黃子羽詩序<lb/>
近代之學詩者知空同元美而已矣其哆口稱<lb/>
漢魏稱盛唐者知空同元美之漢魏盛唐而已<lb/>
<pb n="KR4f0010_SBCK_032-7a"/>
矣自弘治至於萬曆百有餘歲空同霧于前元<lb/>
美霧于後學者㝠行倒値不見日月甚矣兩家<lb/>
之霧之深且乆也以余所見才人志士踔厲風<lb/>
發可以馳驟古人者多矣惟其聞見習熟抑没<lb/>
於兩家之霧中而不能自出如昔人所謂有下<lb/>
劣詩魔入其肺腑者夫是以少而眩長而堅老而<lb/>
無成而終不自悔也吾友何季穆少而稱詩篇<lb/>
帙甚富病亟屬其友盡焚之曰無以隻字留人<lb/>
閒也季穆之才踔厲風發可以馳驟古人而不<lb/>
能自解免于兩家之霧然其少而眩長而不自<lb/>
<pb n="KR4f0010_SBCK_032-7b"/>
堅巳而大悔之而自恨其無及吾以此益嘆季<lb/>
穆而深惜其無所成也子羽少與季穆遊遂喜<lb/>
爲歌詩季穆没而子羽之詩始出蓋子羽之詩<lb/>
成而季穆不及見也子羽之稱詩未乆而舉世<lb/>
擊排李王適會其解駁穿漏之時是故子羽之<lb/>
才之學於季穆實相伯仲而其爲詩也後發而<lb/>
先至以其早脫兩家之霧而祈向于古人無所<lb/>
謂下劣詩魔入其肺腑者也子羽之爲人貌婉<lb/>
而神淸氣和而志厚淡聲色薄滋味寡氣矜畏<lb/>
榮進天實遵養之以資其爲詩子羽之詩之成<lb/>
<pb n="KR4f0010_SBCK_032-8a"/>
也將自今日始若夫李王之後詩家之霧四塞<lb/>
解駁穿漏未有其時而其不眩而自堅者吾未<lb/>
之見也吾老矣自恨無以易世然尚當與子羽<lb/>
極論之甲戌中秋序<lb/>
　　華聞修詩草序<lb/>
蘇子瞻惠山泉詩云玆山定空中乳水滿其腹<lb/>
遇隙則發見臭味實一族余嘗持此以論詩以<lb/>
謂古人之詩奇正濃淡萬有不齊要其空中滿<lb/>
腹遇隙而發見則一也不然者如行潦之水不<lb/>
足以灌一畦求其缾<graphic n="KR1125" url="https://raw.githubusercontent.com/kanripo/KR-Gaiji/master/images/KR1125.png" mimeType="image/png"/>走海内豈可得乎梁溪<lb/>
<pb n="KR4f0010_SBCK_032-8b"/>
華聞修讀書惠山之下朝夕焚香煑茗酌泉而<lb/>
賦詩余語客曰子知聞修之詩乎是子瞻之所<lb/>
以評惠泉者也客曰何以徵之余曰以秦少游<lb/>
之言徵之少游之論泉曰泉者山之精氣所發<lb/>
也岸湖之山有所誘而不克以爲泉岸江之山<lb/>
有所脅而不暇以爲泉今之爲詩者聲利釣心<lb/>
繁華鑠骨壯氣攻其中而僨盈張其外其爲誘<lb/>
且脅也亦多矣聞修布衣疏食蕭閒淡止無所<lb/>
誘以越散其神無所脅以虧疎其氣山川之映<lb/>
發友朋之伸冩意行而臥游酒悲而夢愕皆用<lb/>
<pb n="KR4f0010_SBCK_032-9a"/>
以資爲詩如是而詩不大昌者未之有也且子<lb/>
之酌斯泉也取其白泥赤印供水符而走傳遽<lb/>
者乎抑取其冰牙雪齒鳴松風而潑石鼎者乎<lb/>
語有之在山泉水淸出山泉水濁泉之出山而<lb/>
濁者誘與脅使之也子欲知聞修之詩取之於<lb/>
斯泉足矣而他何徵焉客曰善哉子之言詩雖<lb/>
然以此品泉殆陸鴻漸張又新之所未及也<lb/>
　　越東游草引<lb/>
梁谿黃心甫渡娥江薄游東嘉登池上樓出西<lb/>
射堂訪南北白岸亭遊華蓋山巳而越楢溪上<lb/>
<pb n="KR4f0010_SBCK_032-9b"/>
天台踐滑石臨石梁而後返出其記游詩文以<lb/>
示余余嘗聞吳中名士語曰至某地某山不可<lb/>
少一游游某山不可少一記馮元成每游名山<lb/>
具騶從盛服危坐僧院聲　如放衙屬其門客<lb/>
傔從曰爲我探某石某泉供我作記今杭城刻<lb/>
名山記累積充几案皆元成之流耳心甫之游<lb/>
以靑鞵布襪軍持漉囊爲供億以高人逸老山<lb/>
僧樵客爲伴侣以孤情絶炤苦吟小飮爲資糧<lb/>
與山水之性情氣韻自相映發蓋必如心甫而<lb/>
後可以言游必如心甫之記游而後可以言詩<lb/>
<pb n="KR4f0010_SBCK_032-10a"/>
文也嘗讀杜詩再游何將軍園林皆與鄭廣文<lb/>
俱杜吟咏累日而廣文無一言詶和向平婚嫁<lb/>
旣畢因游五岳迄今五岳無向平隻字古之通<lb/>
人其志意高遠豈今世可幾及哉余去年游黃<lb/>
山不自量度作紀游一卷旣而大悔之讀心甫<lb/>
之詩文書之以志吾悔且以諗世之好游者<lb/>
　　曾房仲詩敘<lb/>
泰和曾棠芾先生有才子曰房仲敏而好學以<lb/>
應舉之隙攻比興不遠四千里再拜遣使奉其<lb/>
尊人之簡牘椷致其詩若干首以求是正于余<lb/>
<pb n="KR4f0010_SBCK_032-10b"/>
且請爲序余讀其詩風氣警遒興寄婉愜雲霞<lb/>
風雨含吐於行墨之閒劌目鈢心搯擢胃腎戞<lb/>
戞乎去故而就新也皇皇乎經營將迎如恐失<lb/>
之也房仲之於詩可謂能矣其求之斯已勤而<lb/>
得之斯已艱矣余固非知詩者也操斧於班郢<lb/>
之門亦已難乎余蓋嘗奉敎于先生長者而竊<lb/>
聞學詩之說以爲學詩之法莫善于古人莫不<lb/>
善于今人何也自唐以降詩家之途轍總萃於<lb/>
杜氏大曆後以詩名家者靡不繇杜而出韓之<lb/>
南山白之諷諭非杜乎若郊若島若二李若盧<lb/>
<pb n="KR4f0010_SBCK_032-11a"/>
仝馬異之流盤空排奡橫從譎詭非得杜之一<lb/>
枝者乎然求其所以爲杜者無有也以佛乘譬<lb/>
之杜則果位也諸家則分身也逆流順流隨緣<lb/>
應化各不相師亦靡不相合宋元之能者亦繇<lb/>
是也向令取杜氏而優孟之飭其衣冠效其嚬<lb/>
笑而曰必如是乃爲杜是豈復有杜哉本朝之<lb/>
學杜者以李獻吉爲巨子獻吉以學杜自命聾<lb/>
瞽海内比及百年而訾謷獻吉者始出然詩道<lb/>
之敝滋甚此皆所謂不善學也夫獻吉之學杜<lb/>
所以自誤誤人者以其生吞活剝本不知杜而<lb/>
<pb n="KR4f0010_SBCK_032-11b"/>
曰必如是乃爲杜也今之訾謷獻吉者又豈知<lb/>
杜之爲杜與獻吉之所以誤學者哉古人之詩<lb/>
了不察其精神脉理第抉擿一字一句曰此爲<lb/>
新奇此爲幽異而已於古人之高文大篇所謂<lb/>
鋪陳終始排比聲韻者一切抹殺曰此陳言腐<lb/>
詞而已斯人也其夢想入於鼠穴其聲音發于<lb/>
蚓竅殫竭其聰明不足以窺郊島之一知半解<lb/>
而況于杜乎獻吉軰之言詩木偶之衣冠也土<lb/>
葘之文綉也爛然滿目終爲象物而已若今之<lb/>
所謂新奇幽異者則木客之淸吟也幽㝠之隱<lb/>
<pb n="KR4f0010_SBCK_032-12a"/>
壁也縱其悽淸感愴豈光天化日之下所宜<lb/>
有乎嗚呼學詩之敝可謂至于斯極者矣奔者<lb/>
東走逐者亦東走將使誰正之房仲有志于是<lb/>
余敢以善學之一言進焉杜有所以爲杜者矣<lb/>
所謂上薄風雅下該沈宋者是也學杜有所以<lb/>
學者矣所謂别裁僞體轉益多師者是也舍近<lb/>
世之學杜者又舍近世之訾謷學杜者進而求<lb/>
之無不學無不舍焉于斯道也其有不造其極<lb/>
矣乎在房仲勉之而已矣吾又聞宋人作江西<lb/>
詩派圖推尊黃魯直爲佛氏傳燈之祖而嚴羽<lb/>
<pb n="KR4f0010_SBCK_032-12b"/>
卿訶之以爲外道周益公問詩法于陸務觀則<lb/>
曰學子繇西江之論詩其淵源流别今猶可得<lb/>
而考乎房仲必有聞焉而其所師事曰蕭伯玉<lb/>
伯玉今之好爲務觀者以吾言質之以爲何如<lb/>
也<lb/>
　　鄭孔肩文集序<lb/>
近代之僞爲古文者其病有三曰僦曰剽曰奴<lb/>
窶人子賃居廊廡主人翁之廣廈華屋皆若其<lb/>
所有問其所託處求一茅蓋頭曾不可得故曰<lb/>
僦也椎埋之黨銖兩之奸夜動而晝伏忘衣食<lb/>
<pb n="KR4f0010_SBCK_032-13a"/>
之源而昧生理韓子謂降而不能者類是故曰<lb/>
剽也傭其耳目囚其心志呻呼啽囈一不自主<lb/>
仰他人之鼻息而承其餘氣縱其有成亦千古<lb/>
之隷人而巳矣故曰奴也百餘年來學者之於<lb/>
僞學童而習之以爲固然彼且爲僦爲剽爲奴<lb/>
我又從而僦之剽之奴之㳂譌踵繆日新月異<lb/>
不復知其爲僦爲剽爲奴之所自來而況有進<lb/>
于此者乎當此之時錢塘鄭圭字孔肩奮起於<lb/>
諸生之中讀柳子厚蘇子瞻之文句比字櫛疏<lb/>
通其意義以授學者斯可謂難矣孔肩以明經<lb/>
<pb n="KR4f0010_SBCK_032-13b"/>
入官爲令及守皆在西粤蠻夷之區廉平惠和<lb/>
至今歌思之老于逢掖牽率應酬不能以暇日<lb/>
餘年竟其修辭居業之志及其爲序記論議之<lb/>
文簡古質雅不少貶以狥俗卓然有志于古者<lb/>
也孔肩没數年其子某收拾遺文刻之凡若干<lb/>
卷而余爲之序曰嗚呼孔肩之文其僅傳于世<lb/>
者如此雖未竟其修辭居業之志我知其不爲<lb/>
僞學者也世之學者有能捜抉古學察識爲僦<lb/>
爲剽爲奴者之病而思砭而起之也其將自孔<lb/>
肩始<lb/>
<pb n="KR4f0010_SBCK_032-14a"/>
　　王元昌北游詩序<lb/>
華州王元昌關中之名士也其從祖允寧先生<lb/>
臮其父敬卿先生後先官詞垣籍甚文苑元昌<lb/>
胚胎前光矯志博學如後門寒素今年應辟召<lb/>
入京師謁余于請室摳衣奉手修凾丈之禮以<lb/>
其詩就正于余而余告之曰子秦人也秦之詩<lb/>
莫先于秦風而莫盛于少陵此所謂秦聲也自<lb/>
班孟堅敘秦詩取王于興師及車轔駟鐵小戎<lb/>
之篇世遂以上氣力習戰鬬激昻噍殺者爲秦<lb/>
聲至于近代之學杜者以其杜詩爲杜詩因以<lb/>
<pb n="KR4f0010_SBCK_032-14b"/>
其杜詩爲秦聲而秦聲遂爲天下詬病甚矣世<lb/>
之不知秦聲也蒹葭蒼蒼白露爲霜所謂伊人<lb/>
在水一方懷賢之思也未見君子寺人之令譎<lb/>
諫之義也佩玉將將壽考不忘規頌之辭也如<lb/>
可贖兮人百其身殄瘁之痛也溫柔敦厚婉而<lb/>
多風其孰有如秦聲者乎以杜詩言之樂游渼<lb/>
陂蒹葭之比也麗人兵車車轔之亞也收京左<lb/>
掖終南之頌也八哀詠懷黃鳥之賦也北征羗<lb/>
村諸將秋興小戎無衣之篇什也先河後海則<lb/>
秦詩實爲濫觴之端增華加厲則杜氏寧有椎<lb/>
<pb n="KR4f0010_SBCK_032-15a"/>
輪之質學者不知原本猥以其浮筋怒骨齟齒<lb/>
吽牙者號爲杜詩使後之橫民以杜氏爲質的<lb/>
而集矢焉且以秦聲爲詬病不亦傷乎元昌沉<lb/>
酣輕術出入子史百家之書含咀据摭皆用以<lb/>
資爲詩其爲詩也麗而則怨而不怒此善爲秦<lb/>
聲者也夫爲秦聲者莫善于杜知學杜之利病<lb/>
矯俗學之述而反其轍斯眞善爲秦聲者乎元<lb/>
昌之鄕郭胤伯者博學好古人也亦辱與余游<lb/>
其幷以吾言告之<lb/>
　　王元昭集序<lb/>
<pb n="KR4f0010_SBCK_032-15b"/>
古今作者之異我知之矣古之作者本性情導<lb/>
志意讕言長語客嘲僮約無往而非文也塗歌<lb/>
巷舂春愁秋怨無往而非詩也今之作者則不<lb/>
然矜蟲魚拾香草騈枝而儷葉取靑而妃白以<lb/>
是爲陳羮像設斯已矣而情與志不存焉昔有<lb/>
學文于熊南沙者南沙敎以讀水滸傳有學詩<lb/>
于李空同者空同敎以唱瑣南枝二公于古學<lb/>
不知何如而其言則可以敎世嗚呼是可爲今<lb/>
人道哉河東王元昭少負軼材每思以尺蹏寸<lb/>
管籠挫吞吐古今之作者一旦偕其友韓次卿<lb/>
<pb n="KR4f0010_SBCK_032-16a"/>
南游下衝關登太行渡河涉淮憇戲馬臺弔古<lb/>
于金墉隨堤之閒其游益壯詩文日益多自徐<lb/>
走書千餘里端拜命使而謁余序之吾不知元<lb/>
昭之詩文取材於古今孰多知其爲人有忠君<lb/>
愛友憂時懷古之志意抑塞磊落而激昻自命<lb/>
者也當其登高能賦對客伸𥿄酒後耳熱慷慨<lb/>
悲歌不知其孰爲筆孰爲墨也亦不知其孰爲<lb/>
詩孰爲文也筆不停書文不加點若狂飈怪雨<lb/>
之發作而風檣陳馬之凌厲也若神仙之馮于<lb/>
乩而鬼神之運其肘也若雷電之倐忽下取而<lb/>
<pb n="KR4f0010_SBCK_032-16b"/>
虬龍之攫挐相掉也有低廻萌折不可喩之情<lb/>
有峭獨堅悍不可干之志而後有淋漓酣畼不<lb/>
可壅遏之詩文吾之所以知元昭者若是則巳<lb/>
矣而又何譏焉若夫古今詩文之變不可勝窮<lb/>
而南沙空同之緖言未可以更僕悉也他日得<lb/>
布席函丈當更與元昭極論之兼眎次卿以爲<lb/>
何如也<lb/>
　　黃孝翼蟫窠集序<lb/>
富家翁誇于人曰吾之富可比于王侯乎其人<lb/>
曰近矣猶有未似者焉翁曰吾之田宅有未美<lb/>
<pb n="KR4f0010_SBCK_032-17a"/>
園池有未具飮食妓樂有未善與曰皆非也然<lb/>
則奚而未似其人曰君所未似者誇耳翁嘿然<lb/>
無以應此其言戲耳而有至理猗頓不誇富季<lb/>
孟不誇貴彭祖不誇壽范希文不誇政事歐陽<lb/>
永叔不誇文章誇生于所不足不足而誇則無<lb/>
時而有餘矣今之爲詩文者剽于耳傭于目賃<lb/>
于口不知其枵然無有也而汲汲然誇示于人<lb/>
人亦雜然誇之冨家翁之有而誇也猶見笑于<lb/>
其人而況于無所有而誇者乎舉世之相誇也<lb/>
無已則其中之所有者亦鮮矣此可以一笑者<lb/>
<pb n="KR4f0010_SBCK_032-17b"/>
也籠溪黃孝翼氏少而好學六經三史諸子别<lb/>
集之書塡塞腹笥久之而有得焉作爲詩文文<lb/>
從字順弘肆貫穿如雨之膏也如風之光也如<lb/>
川之壅而決也孝翼之學殖如是斯其所以有<lb/>
而不誇也與孝翼之集行于世則舉世之相誇<lb/>
者亦可以少衰止矣雖然吾不能以孝翼之有<lb/>
易世之無則又安能以孝翼之不誇易世之誇<lb/>
乎余衰遲失學數孝翼之冨以誇于人亦徒以<lb/>
供相誇者之一笑而已矣<lb/>
　　邵幼靑詩草序<lb/>
<pb n="KR4f0010_SBCK_032-18a"/>
辛巳二月余將登黃山憇余掄仲之桃源庵日<lb/>
將夕矣微雨霡霂四山無人白龍潭水撞耳如<lb/>
懸霤顧而樂之謂同游吳去塵曰此時安得一<lb/>
二高人逸士剝啄欵門爲空谷之足音乎俄而<lb/>
籬落閒颯拉有聲屐齒特特然則邵幼靑偕其<lb/>
叔梁卿儼然造焉再拜而起曰吾兩人宿舂糧<lb/>
從夫子于白岳而不及也今乃得追杖屨于此<lb/>
皆出其詩以求正焉越翼日余登山憇文殊院<lb/>
幼靑踵至曰梁卿肥不便登頓至慈光寺而返<lb/>
吾亦從此而止明日遙望天都峰頂如昔人登<lb/>
<pb n="KR4f0010_SBCK_032-18b"/>
蓮華峰以白煙一縷爲信摇手一笑耳余語去<lb/>
塵新安城市浩如塵海得二邵君差足粧點物<lb/>
色他日可以爲美譚也去塵問二邵詩云何余<lb/>
曰古云詩人不人其詩而詩其人者何也人其<lb/>
詩則其人與其詩二也尋行而數墨儷花而鬬<lb/>
葉其於詩猶無與也詩其人則其人之性情詩<lb/>
也形狀詩也衣冠笑語無一而非詩也吾與子<lb/>
游薌邨藥谷之閒山重水襲谿回谷轉靑鞋布<lb/>
襪杳然塵壒之外于斯地也穿煙嵐穴雲氣扶<lb/>
杖而追尋司空表聖之論詩曰晴雪滿竹隔溪<lb/>
<pb n="KR4f0010_SBCK_032-19a"/>
漁舟可人如玉步<graphic n="KR1231" url="https://raw.githubusercontent.com/kanripo/KR-Gaiji/master/images/KR1231.png" mimeType="image/png"/>尋幽吾之遇二邵於斯也<lb/>
表聖之所云顯顯然在心目閒稱之曰詩人焉<lb/>
其可矣吾游黟山不獲見桃花如扇竹葉如笠<lb/>
松花如纛得二詩人於薌村藥谷之閒夫然後<lb/>
而知詩夫然後而知詩人玆游之所得奢矣去<lb/>
塵告我曰幼靑以求序故典婦一釵賃舟過虞<lb/>
山食盡反矣幸有以慰之余曰諾遂書之以爲<lb/>
序幼靑膚淸貌癯如羽人道流其詩少摹長吉<lb/>
晩師香山骨氣淸穩非以割剝爲能事也海内<lb/>
能詩者知之余不具列焉辛巳嘉平月序<lb/>
<pb n="KR4f0010_SBCK_032-19b"/>
　　邵梁卿詩草序<lb/>
余游黃山海陽邵梁卿與其姪幼靑追隨於薌<lb/>
村藥谷之閒恨相見之晚也梁卿好爲詩其詩<lb/>
每一時爲一集擕以就正于余余何能知梁卿<lb/>
之詩以黃山之游知之也夫黃山三十六峰高<lb/>
者至九百仞其高二三百仞者不啻千百圖經<lb/>
略而不書蓬峰之石橋阮溪之仙樂靑牛之所<lb/>
栖毛人之所止非乗風雲御六氣者莫能至焉<lb/>
然而陟黟山之麓未及翠微固洫然足以駭矣<lb/>
自郡至山口一百二十里礀石如瑩谿流如鏡<lb/>
<pb n="KR4f0010_SBCK_032-20a"/>
美箭衣壁靈草被厓人世之塵壒腥腐莫得而<lb/>
至焉吾以謂黃山之天都天子之都也率山匡<lb/>
廬大鄣天子都之鄣也一百二十里之内譬之<lb/>
皇都之畿會也吾詩有曰玆山延袤蘊靈異千<lb/>
里坤輿盡扶侍不如此則黃山之勢不尊其脉<lb/>
不長所蘊之靈秀亦峭薄而易盡善游黃山者<lb/>
徘徊于薌村藥谷之閒旋觀其一重一掩却迎<lb/>
廻合之形勝而黃山之靣目巳在吾心目中矣<lb/>
唐人之詩光𦦨而爲李杜排奡而爲韓孟畼而<lb/>
爲元白詭而爲二李此亦黃山之三十六峯高<lb/>
<pb n="KR4f0010_SBCK_032-20b"/>
九百仞厜㕒直上者也善學者如登山然陟其<lb/>
麓及其翠微探其靈秀而集其淸英乆之而有<lb/>
得焉李杜韓孟之靣目亦宛宛然在吾心目中<lb/>
矣余遇梁卿于薌村藥谷之閒讀其詩而善之<lb/>
以爲善喩梁卿詩者無如此何也梁卿之詩其<lb/>
氣深隱其音和雅塵壒腥腐之所不至不若世<lb/>
之趨奇側古者窮大而無歸茫然喪其所懷來<lb/>
也自薌村藥谷而上之煙嵐無際雷雨在下斯<lb/>
可以爲登黃山矣語人曰我乘雲御風舍薌村<lb/>
而弗繇非狂則惑也余游黃山遇梁卿知游山<lb/>
<pb n="KR4f0010_SBCK_032-21a"/>
與學詩之法焉亦知之薌邨藥谷之閒而已矣<lb/>
　　朱雲子小集引<lb/>
吳中之才子無如徐昌國唐伯虎昌國少與伯<lb/>
虎齊名規摹六朝初唐婉弱綺靡故其詩有文<lb/>
章江左家家玉煙月楊州樹樹花之句已而舉<lb/>
進士遇李獻吉于長安悔其少作變爲廸功集<lb/>
伯虎不得志于名塲頽然自放信口縱筆不復<lb/>
隱括諷諭嘲戲時有香山之風人謂伯虎如李<lb/>
龜年流落江潭紅豆一曲使人凄然掩泣昌國<lb/>
如明妃遠嫁呼韓作穹廬中閼氏不免風流頓<lb/>
<pb n="KR4f0010_SBCK_032-21b"/>
盡此雖戲語亦可思也今之才人無如雲子其<lb/>
才情繁冨纒綿絡繹良可爲昌國伯虎之流亞<lb/>
近所爲長歌古詩才力橫<graphic n="KR1405" url="https://raw.githubusercontent.com/kanripo/KR-Gaiji/master/images/KR1405.png" mimeType="image/png"/>凌偪退之老夫不<lb/>
得不退避三舍矣史稱大江之南五湖之閒其<lb/>
人輕心晉人言吳音妖而浮故曰其人巧而少<lb/>
信昔奪于秦中服于齊今咻于楚此其徵也雲<lb/>
子年富力强以吳之文自立一洗輕心少信之<lb/>
耻余日望之夫吳中之文昌國之早就固不如<lb/>
伯虎之晚而未就要皆君子之所惜也敘雲子<lb/>
之集聊復及之以爲吾吳人告焉<lb/>
<pb n="KR4f0010_SBCK_032-22a"/>
　　張孟恭江南草序<lb/>
蘇子瞻作太息一篇送秦少章稱引孔北海論<lb/>
盛孝章書深嘆英偉奇逸之士不容於世俗他<lb/>
日贊北海以爲人中之龍使之誅操如殺狐兔<lb/>
而李太白之論錢少陽以爲投竿而起可以爲<lb/>
帝王之師又稱其門人武諤慕要離之風中原<lb/>
作難冐胡兵以致其愛子繇今觀之孔文舉盛<lb/>
孝章猶在世而錢少陽武諤非太白之詩世寧<lb/>
知爲何人哉士之負奇往往不偶于世而其抑<lb/>
没于後世者亦多矣此其可以太息也余少而<lb/>
<pb n="KR4f0010_SBCK_032-22b"/>
骯髒慕孔文舉劉越石之徒思與之馳騁上下<lb/>
今老矣垂頭塌翼視少年盛氣殆髣髴如昔夢<lb/>
今年遇張孟恭於吳門見其沈雄駿發慨然有<lb/>
子瞻太息之思喜孟恭之能起予也孟恭出其<lb/>
詩若干首屬爲其序余不能知詩也而以孟恭<lb/>
知之史稱秦地迫近戎狄修習戰備高上氣力<lb/>
故其詩有王于興師修我甲兵及車轔駟鐡小<lb/>
戎之篇晉有先王之遺敎君子深思故有蟋蟀<lb/>
山樞葛木之篇孟恭晉產也遭時多難感秦人<lb/>
無衣同讎之義志節激昻深思用壯甚矣孟恭<lb/>
<pb n="KR4f0010_SBCK_032-23a"/>
之詩似秦晉也孟恭居吳游必就士橫經藉史<lb/>
好學深思人謂孟恭取吳越淸嘉之風叅秦晉<lb/>
雄徤之氣其詩必大昌孟恭欿然不自得也詩<lb/>
不云乎蕭蕭馬鳴悠悠斾旌徒御不驚大庖不<lb/>
盈之子于征有聞無聲允矣君子展也大成夫<lb/>
車攻之詩其視秦晉之土風豈可同日道哉余<lb/>
之所以期孟恭者如此<lb/>
　　馮定遠詩序<lb/>
古之爲詩者必有獨至之性旁出之情偏詣之<lb/>
學輪囷偪塞偃蹇排奡人不能解而已不自喻<lb/>
<pb n="KR4f0010_SBCK_032-23b"/>
者然後其人始能爲詩而爲之必工是故軟美<lb/>
圓熟周詳謹愿榮華冨厚世俗之所嘆羡也而<lb/>
詩人以爲笑凌厲荒忽敖僻淸狂悲憂窮蹇世<lb/>
俗之所訽姍也而詩人以爲美人之所趨詩人<lb/>
之所畏人之所憎詩人之所愛人譽而詩人以<lb/>
爲憂人怒而詩人以爲喜故曰詩窮而後工詩<lb/>
之必窮而窮之必工其理然也定遠吾友嗣宗<lb/>
之子也而游于吾門其爲人悠悠忽忽不事家<lb/>
人生產衣不揜骭飯不充腹銳志講誦亡失衣<lb/>
冠顚墜坑岸似朱公叔燎麻誦讀昏睡爇髪似<lb/>
<pb n="KR4f0010_SBCK_032-24a"/>
劉孝標闊略眇小蕩佚人閒似其家敬通里中<lb/>
以爲狂生爲耑愚聞之愈益自喜其爲詩沈酣<lb/>
六代出入于義山牧之庭筠之閒其情深其調<lb/>
苦樂而哀怨而思信所謂窮而能工者也成弘<lb/>
之閒吾里有桑悅民懌博學多奇以狂名于世<lb/>
其南宮對䇿之言曰胸中有長劍一日磨幾廻<lb/>
又曰夫子去而我來主者惡之勒置乙科李文<lb/>
正公賦詩贈之以李郃劉畿爲比民懌以此名<lb/>
滿天下定遠之才不減民懌子勝斐然未見其<lb/>
止世無長沙誰知民懌然世有民懌亦豈患無<lb/>
<pb n="KR4f0010_SBCK_032-24b"/>
長沙乎定遠之名從此遠矣<lb/>
　　陳鴻節詩集敘<lb/>
陳遯字鴻節閩之侯官人也少爲諸生忽忽不<lb/>
得志一日盡發篋衍中應舉文字及所著衣巾<lb/>
燔之而儛其灰逃入越王山中以釣弋自娛者<lb/>
二年出爲村夫子敎授三年復弃去家貧從人<lb/>
借書口吟手寫窮日繼晷作爲歌詩高歌長嘯<lb/>
視鄕人無如也鄕人益惡之貸富人金爲逺游<lb/>
觀泰山日出游嶧陽拜闕里登戲馬臺渉淮渡<lb/>
江抵陪京覽故宮軒渠自喜謂少陵壯游莫巳<lb/>
<pb n="KR4f0010_SBCK_032-25a"/>
若也過桃葉渡遇曲中諸姬揄長𬒮侻薄裝酒<lb/>
闌促坐目眙手握以爲果媚已也命酒極宴流<lb/>
連宿昔橐中裝盡矣還寄食於僧院故人黎博<lb/>
士贈百金遣游錫山途中遇何人自稱公安袁<lb/>
小修稚弟邀與同載夜發篋盜其金亡去益大<lb/>
困臥病於江上李生家亡友何季穆賞其詩載<lb/>
歸虞山具湯沐視藥食旬月乃强起季穆偕過<lb/>
余山中賦詩飮酒相樂也季穆爲庀衣裝送之<lb/>
於斷橋痛哭而别自後不復相聞亦未知其存<lb/>
否今年忽訪余於虎丘握手道故喜劇而涕問<lb/>
<pb n="KR4f0010_SBCK_032-25b"/>
其年長余二歲耳素髪被領兩目兠眵觀鴻節<lb/>
而吾衰可知也出其詩則卷帙日益富曹能始<lb/>
爲采入十二代詩選中矣鴻節之詩用物博使<lb/>
事切練句穩譬之於膳烹羊炰鼈右腴割鮮非<lb/>
餖飣之具也譬之於酒縹淸醇酎三釀五齊非<lb/>
糟醨之屬也傳有之學猶殖也誦詩百篇讀賦<lb/>
千首古學之不講久矣詩可以觀其鴻節之謂<lb/>
乎鴻節詩能始選者爲工五七言今體尤工贈<lb/>
能始七言長句至八十韻多矣哉古未有也鴻<lb/>
節將行余爲略次其生平與其出游之槩以叙<lb/>
<pb n="KR4f0010_SBCK_032-26a"/>
其詩且以爲别屬其歸也以質諸能始癸未中<lb/>
春十四日敘<lb/>
　　徐子能集序<lb/>
古之文人才士當其隱鱗戢羽名聞未彰必有<lb/>
文章鉅公以片言隻字定其聲價借其羽毛然<lb/>
後可以及時成名若蔡中郞之于王仲宣張茂<lb/>
先之于二陸韓退之之于李長吉顧逋翁之于<lb/>
白樂天是也其有求之不得而呌號以自見則<lb/>
爲陳子昻之破琴又有求之而卒不得而吊詭<lb/>
以自閟則爲唐山人之留瓢古之人汲汲于知<lb/>
<pb n="KR4f0010_SBCK_032-26b"/>
已而惟恐不得一當若是其急也余老而失學<lb/>
衰遲屛廢其言語文字不能使人軒輊然海内<lb/>
之俊民掉鞅詞壇者往往過而問焉乙亥之秋<lb/>
子能訪余于虎丘膚神淸令翩翩美少年出其<lb/>
芳艸詩名章繡句絡繹奔會余與西蜀尹子求<lb/>
共嘆賞之更數年而子能之著作益富名益成<lb/>
南昌徐巨源爲之序頗引余言以爲子能重吾<lb/>
郡張異度旣爲之序又爲子能索序于余且死<lb/>
猶以爲屬巨源異度文章家之渠帥也片言隻<lb/>
字可以軒輊人業已爲子能定其聲價而假之<lb/>
<pb n="KR4f0010_SBCK_032-27a"/>
羽毛矣余雖有言亦何以加諸雖然名不虛得<lb/>
士不虛附世有知巨源異度者卽能知子能世<lb/>
有知子能者卽以知巨源異度有中郞茂先則<lb/>
仲宣二陸不抑沒于晚進有退之逋翁則長吉<lb/>
樂天不沈埋于舉子世之知子能者必多矣子<lb/>
能年甫壯而得末疾須人以行衣冠質雅宛如<lb/>
古人杜門埽軌日晏忘食若陳子昻唐山人之<lb/>
汲汲於自見或非子能之所屑也此則余之知<lb/>
子能者也<lb/>
　　黃藴生經義序<lb/>
<pb n="KR4f0010_SBCK_032-27b"/>
嘉定黃藴生金聲而玉色規言而矩行韓子之<lb/>
稱李翺所謂有道而文者也兒子孫愛自家塾<lb/>
省余山中奉其文三十篇以請曰幸一評定之<lb/>
余曰吾何以定而師之文乎哉而師之學韓子<lb/>
之學也其文韓子之文也口不絶吟于六藝之<lb/>
文手不停披於百家之編記事必提其要纂言<lb/>
必鉤其玄焚膏油以繼晷恒兀兀以窮年而師<lb/>
之爲學之勤也不若是乎沉濳乎訓義反復乎<lb/>
句讀礱磨乎事業而奮發於文章沉浸醲郁含<lb/>
英咀華張皇幽眇閎其中而肆其外而師之爲<lb/>
<pb n="KR4f0010_SBCK_032-28a"/>
詞之富也不若是乎處若忘行若遺儼乎其若<lb/>
思取于心而注于手惟陳言之務去而師之爲<lb/>
文之專也不若是乎偃仰一室嘯歌古人耕於<lb/>
寛閒之野釣於寂寞之濱玉固未嘗獻而足固<lb/>
未嘗刖也而師之爲道之勇也不若是乎雖然<lb/>
有本焉行峻而言厲心醇而氣和昭哳者無疑<lb/>
優游者有餘養其根而竢其實加其膏而希其<lb/>
光仁義之人其言藹如也此而師之所以爲學<lb/>
爲文者也孫愛起而拜曰小子朝夕在函丈之<lb/>
閒服膺吾師不知吾師即今之韓子也請以斯<lb/>
<pb n="KR4f0010_SBCK_032-28b"/>
言授簡以爲吾師近藝序<lb/>
牧齋初學集卷第三十二<lb/>
</p>
<p>
</p>
  </div>
</body>
</text>
</TEI>
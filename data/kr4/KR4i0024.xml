<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>䂬溪詩話巻一</head> <lb/>
    <p>
<pb n="KR4i0024_WYG_001-1a"/>
欽定四庫全書<lb/>
　䂬溪詩話巻一<lb/>
　　　　　　　　　　　　　宋　黄徹　撰<lb/>
漢髙祖置酒沛宫酒酣擊筑自歌曰大風起兮雲飛揚<lb/>
威加海内兮歸故鄉安得猛士兮守四方旹帝有天下<lb/>
已十三年當思耆艾賢德與共維持獨專意猛士何哉<lb/>
豈馬上三尺嫚罵餘態未易遽革耶治道終以霸襍蓋<lb/>
有由然其前年下詔曰賢士大夫吾能尊顯之是年下<lb/>
<pb n="KR4i0024_WYG_001-1b"/>
詔曰與天下之豪士賢大夫共安輯之竊謂播告之詞<lb/>
乃秉筆代言非若耳熱之歌乃中心所欲也<lb/>
唐文宗夏日聫句東坡謂宋玉對楚王雄風譏其知已<lb/>
不知人也公權小子有美而無規為續之云一為居所<lb/>
移苦樂永相忘願言均所施清隂及四方或謂五弦之<lb/>
薰風解愠阜財已有陳善責難意愚謂不然凡規諫之<lb/>
詞須切直分明乃可以感悟人主故盜言孔甘良藥苦<lb/>
口若以薰風自南為陳善閉邪但恐後世𨗳諛側媚説<lb/>
<pb n="KR4i0024_WYG_001-2a"/>
持兩可者皆得以冐敢諫之名矣<lb/>
諸史列傳首尾一律惟左氏傳春秋則不然千變萬化<lb/>
有一人而稱目至數次異者族氏名字爵邑號謚皆密<lb/>
布其中而寓諸褒貶此史家祖也觀少陵詩疑隱與此<lb/>
合若云杜陵有布衣杜曲幸有桑麻田杜子將北征臣<lb/>
甫憤所切甫也東西南北人有客有客字子美蓋自見<lb/>
其里居名字也不作河西尉白頭拾遺徒步歸備員竊<lb/>
補衮凡才省郎補官遷陟厯厯可考至叙他人亦然<lb/>
<pb n="KR4i0024_WYG_001-2b"/>
如云粲粲元道州又云結也實國幹凡例森然誠春秋<lb/>
之法也<lb/>
老杜送嚴武云公若登台輔臨危莫愛身寄裴道州蘇<lb/>
侍御云致君堯舜寄公等早據要路思捐軀此公素所<lb/>
蓄積而未及施設者故樂以告人耳夫全軀碌碌之人<lb/>
果何能為汲長孺曰天子置公卿寜令從諛承意縱愛<lb/>
身奈辱朝廷何任遐曰褚彦回保妻子愛性命遐能制<lb/>
之視此以騐二詩信而有徴矣自比稷契豈為過哉岑<lb/>
<pb n="KR4i0024_WYG_001-3a"/>
侍御行軍詩云平生抱忠義不敢私微軀范文正公云<lb/>
一入諫諍司鴻毛忽其身<lb/>
孟子七篇論君與民者居半其餘欲得君蓋以安民也<lb/>
觀杜陵窮年憂黎元嘆息腸内熱胡為將暮年憂世心<lb/>
力弱宿花石戍云誰能叩君門下令減征賦寄柏學士<lb/>
云㡬時髙議排君門各使蒼生有環堵寧令吾廬獨破<lb/>
受凍死亦足而志在大庇天下寒士其心廣大異夫求<lb/>
穴之螻蟻輩真得孟子所存矣東坡問老杜何如人或<lb/>
<pb n="KR4i0024_WYG_001-3b"/>
云是司馬遷但能名其詩耳愚謂老杜似孟子蓋原其<lb/>
心也<lb/>
劒閣云吾將罪真宰意欲鏟叠嶂與太白搥碎黄鶴樓<lb/>
剗却君山好語亦何異然劒閣詩意在削平僣竊尊崇<lb/>
王室凜凜有忠義氣搥碎剗却之語但覺一味麄豪耳<lb/>
故昔人論文字以意為上<lb/>
岑參寄杜拾遺云聖朝無闕事自覺諫書稀退之贈崔<lb/>
補缺云年少得途未要忙時清諫疏尤宜罕皆謬承荀<lb/>
<pb n="KR4i0024_WYG_001-4a"/>
卿有面從無諫諍之語遂使阿諛奸佞之輩用以藉口<lb/>
以是知凡造意立言不可不預為天下來世慮<lb/>
石荀竹云惜哉俗態好豪蔽亦如小臣媚至尊小臣非<lb/>
小官也凡事君不以道雖官尊位崇不害為小臣耳下<lb/>
云政化錯逆失大體坐看傾危受厚恩此非官小者所<lb/>
當也但乍讀者則小臣之語似不指公卿耳末云安得<lb/>
壯士擲天外使人不疑見本根豈非渾敦窮奇投諸四<lb/>
裔使天下如一同心戴舜者與<lb/>
<pb n="KR4i0024_WYG_001-4b"/>
李義山任𢎞農尉嘗投詩謁告去却羨卞和雙刖足一<lb/>
生無復沒階趨雖為樂春罪人然用事出人意表尤<lb/>
有餘味英俊屈沉強顔低意趨跖諾虎扼腕不平之氣<lb/>
有甚於傷足者非麄知直已不甘心於病畦下䑛不能<lb/>
賞此語之工也<lb/>
張舍人遺織皮褥段云服飾定尊卑大哉萬古程煌煌<lb/>
珠宫物寢處祸所嬰錦鯨巻還客始覺心和平其意在<lb/>
明分守警貪饕屏斥玩物嚴道義之大節豈直專為詩<lb/>
<pb n="KR4i0024_WYG_001-5a"/>
哉就中和平之語尤為可人世有豪横凶人強委饋於<lb/>
善士而不能驟絶之其心愧恥雖欲和平不可得也<lb/>
子美世號詩史觀北征詩云皇帝二載秋閏八月初吉<lb/>
送李校書云乾元元年春萬姓始安宅又戲二友詩元<lb/>
年建已月郎有焦校書元年建已月官有王司直史筆<lb/>
森嚴未易及也<lb/>
賈生終童欲輕事征伐大抵少年躁鋭使閲厯老成當<lb/>
不如此昔人欲沉孫武於五湖斬白起於長平誠有謂<lb/>
<pb n="KR4i0024_WYG_001-5b"/>
哉嘗愛老杜詩云慎勿吞青海無勞問越裳大君先息<lb/>
戰歸馬華山陽又有安得壮士挽天河浄洗甲兵常不<lb/>
用安得務農息戰闘普天無吏横索錢願戒兵猶火恩<lb/>
加四海深不眠憂戰伐無力征乾坤其愁嘆憂戚蓋以<lb/>
人主生靈為念孟子以善言陳戰為大罪我戰必克為<lb/>
民賊仁人之心易地皆然<lb/>
昌黎贈張道士云詣闕三上書臣非黄冠師臣有膽與<lb/>
無不忍死茒茨韋應物送李山人云聖朝多遺逸披膽<lb/>
<pb n="KR4i0024_WYG_001-6a"/>
俞至尊豈是貿榮寵誓將救元元聖謁贈師魯云臣豈<lb/>
為身謀而要陛下睠皆急於得君非為利禄計也<lb/>
一朝自罪已萬里車書通此與無逸旅獒孟子格君心<lb/>
之非汲長孺諫上多欲魏鄭公十漸陸宣公之奉天詔<lb/>
書無二道也明朝有封事數問夜如何此幸而得之坐<lb/>
以待旦之意避人焚諫草騎馬欲雞棲所謂嘉謀嘉猷<lb/>
入告爾后於内乃順之於外曰斯謀斯猷惟我后之德<lb/>
也<lb/>
<pb n="KR4i0024_WYG_001-6b"/>
霄漢瞻佳士泥塗任此身任字即是人不到處自衆人<lb/>
必曰嘆曰媿獨無心任之所謂視如浮雲不易其介者<lb/>
也繼云秋天正搖落囘首大江濵大知並觀傲睨天地<lb/>
汪汪萬頃奚足云哉<lb/>
温公治第洛中闢園曰獨樂其心憂樂未始不在天下<lb/>
也其自作記有云世有人肯同此樂必再拜以獻之矣<lb/>
東坡賦詩云兒童誦君實走卒知司馬蓋言其得人心<lb/>
也又云撫掌笑先生年來效瘖瘂疑未盡名之意<lb/>
<pb n="KR4i0024_WYG_001-7a"/>
臨川送望之守臨江云黄雀有頭顱長行萬里餘想因<lb/>
君出守暫得免苞苴使能行其言則虐生類以飽口腹<lb/>
刻疲民以肥權勢者寡矣其詩纔二十字耳敦仁愛抑<lb/>
奔競皆具焉何以多為<lb/>
萬方頻送喜毋乃聖躬勞雖云稱賀收復抑又藴深意<lb/>
元首無為乃分位固然其所以遽離廟社逺播䝉塵者<lb/>
謟諛之臣實為祸階耳噫諛言謟詐日陳乎前黄屋雖<lb/>
欲不勞不可得也<lb/>
<pb n="KR4i0024_WYG_001-7b"/>
温公題趙舍人菴云清茶淡話難逢友濁酒狂歌易得<lb/>
朋雖造次間語亦在于直諒之益而退便佞之損也<lb/>
　<lb/>
　<lb/>
　<lb/>
　<lb/>
　<lb/>
　䂬溪詩話巻一<lb/>
</p>
<p>
</p>
  </div>
<div>
<head>䂬溪詩話巻二</head> <lb/>
    <p>
<pb n="KR4i0024_WYG_002-1a"/>
欽定四庫全書<lb/>
　䂬溪詩話巻二<lb/>
　　　　　　　　　　　　　宋　黄徹　撰<lb/>
老社贈韋左丞有朝叩富兒門暮隨肥馬塵至為殘杯<lb/>
冷炙之語及姜少府為清觴異味即云新歡便飽姜侯<lb/>
德王倚為沽酒割鮮即云古人情義晚誰似豈附炎老<lb/>
饕如是哉蓋託文字戲諧也然又不可不慮故有褊性<lb/>
合幽棲干請傷直恥干謁以自見其志亦如示侄佐云<lb/>
<pb n="KR4i0024_WYG_002-1b"/>
甚聞霜薤白重惠意如柯已應春得細頗覺寄來遲皆<lb/>
戲言也終慮痴人以梦為實故示侄濟云所來為宗族<lb/>
亦不為盤飡小人利口實薄俗難可論正如淵明乞食<lb/>
篇云飢來驅我去不知竟何之行行至斯里叩門拙言<lb/>
辭其卑汙乃爾不肯為五斗折腰殆無異矣<lb/>
世俗誇太白賜牀調羮為榮力士脱靴為勇愚觀唐宗<lb/>
渠渠于白豈直樂道下賢者哉其意急得艶詞媟語以<lb/>
悦婦人耳白之論撰亦不過為玉樓金殿鴛鴦翡翠等<lb/>
<pb n="KR4i0024_WYG_002-2a"/>
語社稷蒼生何賴就使滑稽傲世然東方生不忘納諌<lb/>
況黄屋既為之屈乎説者以謀謨潜密厯考全集愛民<lb/>
憂國之心若子美語一何鮮也力士闔闥腐庸惟恐不<lb/>
當人主意挾主勢驅之何所不可脱靴乃其職也自退<lb/>
之為蚍蜉撼大朩之喻遂使後學呑聲愚竊謂如論其<lb/>
文章豪逸真一代偉人如論其心術事業可施廊廟李<lb/>
杜齊名真忝竊也<lb/>
李商隱咏淮西碑云言訖屢頷天子頥惟務奇崛人臣<lb/>
<pb n="KR4i0024_WYG_002-2b"/>
言不當如此乘輿軒陛自不敢斥如老杜天顔有喜近<lb/>
臣知虯須似太宗可謂知體矣東坡贈冩御容詩云野<lb/>
人不識日月角彷彿尚憶重瞳光天容玉色誰能畫老<lb/>
師古寺晝閑房蓋遵此法<lb/>
許氾不為陳元龍所禮嘗與劉備稱之備曰君有國士<lb/>
名望無救世意有求田問舍言無可採何緣當與君語<lb/>
如小人欲卧百尺樓卧君于地何但上下牀之間耶然<lb/>
介甫屢用之求田問舍轉無成更覺求田問舍遲讀蜀<lb/>
<pb n="KR4i0024_WYG_002-3a"/>
志曰無人語與劉𤣥德求田問舍語最髙又有遊西霞<lb/>
庵云求田此山下終欲忤陳登豈非力欲轉此一重案<lb/>
與<lb/>
岑参送顔平原詩序云十二年春有詔補尚書郎十數<lb/>
公為郡守上親賦詩觴羣公于蓬萊仍賜以繒帛寵餞<lb/>
加等故参為長篇述其事安禄山亂明皇曰河北二十<lb/>
四郡無一忠臣耶及聞平原獨固守乃曰朕不識真卿<lb/>
何如人乃所為若此前日之燕賚真具文爾<lb/>
<pb n="KR4i0024_WYG_002-3b"/>
退之云偶然題作朩居士便有無窮求福人可謂切中<lb/>
時病凡世之趨附權勢以圖身利者豈問其人賢否果<lb/>
能為國為民哉及其敗也相推入祸門而已聾俗無知<lb/>
謟祭非鬼無異也<lb/>
杜雜及馬與鷹甚多亦屢用屬對如老驥倦知道蒼鷹<lb/>
飢着人驥病思偏秣鷹愁苦怕籠放蹄知志驥捩翅服<lb/>
蒼鷹老驥倦驤首飢鷹愁易馴馬行云吾聞良驥老始<lb/>
成此馬數年人更驚又不比俗馬空多肉一洗萬古凡<lb/>
<pb n="KR4i0024_WYG_002-4a"/>
馬空楊監出畫鷹云干戈少暇日真骨老崕嶂為君除<lb/>
狡兎㑹見翻鞲上王兵馬六角鷹云安得爾輩皆其羣<lb/>
驅出六合梟鸞分畫鷹云何當擊凡鳥毛血灑平蕪餘<lb/>
尚多有之蓋其志逺壮心未甘伏櫪疾惡剛腸尤思排<lb/>
擊語曰驥不稱其力稱其德也左氏曰見無禮于其君<lb/>
者如鷹鸇之逐鳥雀也少陵有焉<lb/>
呉邁逺好自髙而蚩鄙他人毎作詩得稱意語輙以擲<lb/>
地下大呼曰曹子建何足數哉袁嘏謂人曰我詩有生<lb/>
<pb n="KR4i0024_WYG_002-4b"/>
氣亦以用心深苦俄爾有得冝不勝其喜也子美云語<lb/>
不驚人死不休貫休謂得句先呈佛皆為此也<lb/>
林和靖贈人詩云馬從同事借妻怕罷官貧頗能状寒<lb/>
廉態抑又有意所謂怕貧者婦人女子耳大丈夫之不<lb/>
移何隕穫之有子美長貧任婦愁亦以男子未嘗愁也<lb/>
讓粟不謀妻以明謀及婦人不得辭也又云浮生有定<lb/>
分飢飽豈可逃嘆息謂妻子我何隨汝曹樂天云妻孥<lb/>
不悦生怪問而我醉卧方陶然退之曰莫為兒女態戚<lb/>
<pb n="KR4i0024_WYG_002-5a"/>
嗟憂賤貧<lb/>
老杜畏人有云門徑從榛草無心待馬蹄又直須上畨<lb/>
看成竹客至從嗔不出迎将遺物離人矣答嚴八乃云<lb/>
只須我竹開荒徑拄杖看花聽馬蹄又有草萊無徑欲<lb/>
教鋤亦如厭就成都卜而云憑将百錢卜漂泊問君平<lb/>
自智觀之則為游戲篇章得大自在俗士拘泥則前後<lb/>
不相應也東坡谷林堂云古今正是同嵗月何必書游<lb/>
香積山又云尋幽志不繼書版記嵗月<lb/>
<pb n="KR4i0024_WYG_002-5b"/>
蕭思話先于曲阿起宅有閑曠之致子惠基嘗謂所親<lb/>
曰須婚嫁畢當歸老舊廬故元次山招陶别駕云無或<lb/>
畢昏嫁竟為俗務牽退之云如今便可爾何用畢昏嫁<lb/>
嘗恨王子猷作此君語輕以難名著告人遂使庸夫俗<lb/>
子忘意其間酤坊茗肆適以汙累之謫仙云但得醉中<lb/>
趣勿為醒者傳此理信然和靖招靈皎云百千幽勝無<lb/>
人見説向吾師是淺機<lb/>
東坡此味只憂兒輩覺逢人休道北牕涼人生此樂須<lb/>
<pb n="KR4i0024_WYG_002-6a"/>
天賦莫遣兒曹取次知使子猷知此必鉗其啄也和靖<lb/>
與士大夫詩未嘗不及遷擢與舉子詩未嘗不言登第<lb/>
視此為何等隨緣應接不為茍難亢絶如此<lb/>
老杜云本無軒冕意不是傲當時鐘鼎山林各天性濁<lb/>
醪麄飯任吾年道義重而不輕王公者也阮孝緒南平<lb/>
王致書要之不赴白非志驕富貴但性畏廊廟使麏麚<lb/>
可驂何異驥騄<lb/>
靈徹有相逢盡道休官去林下何曾見一人世傳為口<lb/>
<pb n="KR4i0024_WYG_002-6b"/>
實凡語有及抽簮即以此譏之余謂矯飾㒺人固不足<lb/>
論若出于至誠時對知已一吐心胸何害嘗觀昌黎送<lb/>
盤谷云行抽手版付丞相不待彈劾歸農桑贈侯喜便<lb/>
當提攜妻與子南入箕頴無還時如今便當去咄咄無<lb/>
自癡如今更誰恨可便耕灞滻此類凡數十豈茍以飾<lb/>
口哉其剛勁之操不少屈何素守定故也<lb/>
昔人用五馬事多因遊遨動出處方用之如老杜賦王<lb/>
閬州餞蕭遂州云二天開寵餞五馬爛生光其賔主去<lb/>
<pb n="KR4i0024_WYG_002-7a"/>
住分矣又送李梓州五馬何時到贈嚴武五馬舊曾諳<lb/>
小逕送賈閣老出汝州人生五馬貴太白五馬莫留連<lb/>
岑参門外不須催五馬戎昱五馬㡬時朝魏闕子厚五<lb/>
馬助征騑樂天五馬無由入酒家坡鼓吹未容迎五馬<lb/>
此理恐未安也<lb/>
王夷甫蔡景節並號口不言錢二子皆因弊矯之者衍<lb/>
以其妻貪惏黷貨至藉俠士李陽以懼之樽在臨海其<lb/>
婢納女巫之賂為百姓撾登聞鼓其絶口蓋有由然如<lb/>
<pb n="KR4i0024_WYG_002-7b"/>
子美張籍皆云呼兒散冩乞錢書太白顔公三十萬盡<lb/>
赴酒家錢岑参閑時耐相訪正有牀頭錢小杜清貧長<lb/>
欠一杯錢坡滿江風月不論錢山谷青山好去坐無錢<lb/>
不害諸公之髙也<lb/>
或問鄭綮相國近有詩否答云詩思在灞橋風雪中驢<lb/>
背上此處那得之北梦瑣言載綮本有詩名本無廊廟<lb/>
之望及登庸中外驚駭太原兵至渭北天子震恐渇于<lb/>
攘却綮請于文宣王謚中加一哲字其不究時病率如<lb/>
<pb n="KR4i0024_WYG_002-8a"/>
此類愚謂似此人只可置之風雪中作詩也<lb/>
明宗召蜀中舊臣賦蜀主䧏巨唐詩王偕等皆譏荒淫<lb/>
獨中丞牛希濟日唐主再懸新日月蜀王難保舊山川<lb/>
明宗曰希濟不謗君親忠孝也賜綵百段余謂希濟但<lb/>
兩解之辭而已江革云不能殺身報主得死為幸誓不<lb/>
為人執筆此可以勵臣子之節<lb/>
韋蘇州贈李儋云身多疾病思田里邑有流亡媿俸錢<lb/>
郡中燕集云自慙居處崇未覩在民康余謂有官君子<lb/>
<pb n="KR4i0024_WYG_002-8b"/>
當切切作此語彼有一意供租專事土朩而視民如仇<lb/>
者得無愧此詩乎<lb/>
漁樵閒話載唐末有宜春人王轂以歌詩擅名常作玉<lb/>
樹曲略云璧月夜瓊樓春連舌泠泠詞調新當時狎客<lb/>
盡豐禄直諌犯顔無一人歌未闋晉王劍上粘腥血君<lb/>
臣猶在醉鄉中一面已無陳日月此調大播人口轂未<lb/>
第時常于市廛中見有同人被無賴輩歐擊轂前救之<lb/>
揚聲曰莫無禮便是解道君臣猶在醉鄉中一面已無<lb/>
<pb n="KR4i0024_WYG_002-9a"/>
陳日月亡賴者聞之慚謝而退蓋譏當時士大夫掩蔽<lb/>
人善殆此小人不若余謂漁樵特假以自喻耳亡賴所<lb/>
以悔過從善頓平其凶暴之氣者非重其才也非重其<lb/>
名也蓋重其言有補于治亂安危也<lb/>
　<lb/>
　<lb/>
　<lb/>
　<lb/>
<pb n="KR4i0024_WYG_002-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　䂬溪詩話巻二<lb/>
</p>
<p>
</p>
  </div>
<div>
<head>䂬溪詩話巻三</head> <lb/>
    <p>
<pb n="KR4i0024_WYG_003-1a"/>
欽定四庫全書<lb/>
　䂬溪詩話巻三<lb/>
　　　　　　　　　　　　　宋　黄徹　撰<lb/>
老杜觀打魚云設網萬魚急蓋指聚斂之臣苛法侵漁<lb/>
使民不聊生乃萬魚急也又云能者<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>舟疾若風撑突<lb/>
波濤挺义入小人舞智趨時巧宦數遷所謂疾若風也<lb/>
殘民以逞不顧傾覆所謂挺义入也日暮蛟龍改窟穴<lb/>
山根鱣鮪隨雲雷魚不得其所龍豈能安居君與民猶<lb/>
<pb n="KR4i0024_WYG_003-1b"/>
是也此與六義比興何異吾徒何為縱此樂暴殄天物<lb/>
聖所哀此樂而能戒又有仁厚意亦如前王作網罟設<lb/>
法害生成不專為取魚也退之义魚曰觀樂憶吾僚異<lb/>
此意矣亦如蘄簟云但願天日常炎赫<lb/>
賔客集添爐擣雞舌洒水浄龍鬚駱賔王桃花嘶别路<lb/>
竹葉㵼離尊此體甚衆惟桞子厚從崔中丞過盧少府<lb/>
郊居一聫最工云蒔藥閒庭延國老開尊虚室對賢人<lb/>
似稱坐客而有兩意蓋甘草為國老濁酒為賢人故也<lb/>
<pb n="KR4i0024_WYG_003-2a"/>
夢得又有藥爐燒姹女酒甕貯賢人近于湯燖右軍矣<lb/>
余嘗為郊行詩云江干食息呼扶老朩末攀緣訴宛童<lb/>
乃古今註秃鶖一名扶老爾雅女蘿謂之宛童也又題<lb/>
一士人居云但遣一枝居巧婦不殊大厦賀嘉賔蓋用<lb/>
爾雅鷦鷯谷名巧婦炙轂子雀一名嘉賔言集人屋如<lb/>
嘉賔也樂天曾用巧婦對慈姑<lb/>
謝元暉善為詩任彦昇工於筆又云任筆沈詩劉孝綽<lb/>
稱弟儀與威云三筆六詩故杜牧之云杜詩韓筆愁來<lb/>
<pb n="KR4i0024_WYG_003-2b"/>
讀似倩麻姑癢處抓近人兼用之臨川云閒中用意歸<lb/>
詩筆静裡安身比泰山坡云水洗禪心都眼浄山供詩<lb/>
筆總眉愁<lb/>
柳遷南荒有云愁向公庭問重譯欲投章甫作文身太<lb/>
白云我似鷓鴣鳥南遷嬾北飛皆褊忮<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>辭非畎畆惓<lb/>
惓之義杜云馮唐雖晩達終覲在皇都愁來有江水安<lb/>
得北之朝其賦張曲江云歸老守故林戀闕悄延頸乃<lb/>
心王室可知<lb/>
<pb n="KR4i0024_WYG_003-3a"/>
靖節歡言酌春酒日暮天無雲此處畎畆而樂堯舜者<lb/>
也堯舜之道即田夫野人所共樂者惟賢者知之爾鍾<lb/>
嶸但稱其風華清美豈直為田家語其樂而知之異乎<lb/>
衆人共由者嶸不識也<lb/>
老杜十暑岷山葛三霜楚户碪九鑚巴峽火三蟄楚祠<lb/>
雷其書嵗月也新矣樂天云呉郡兩回逢九月越州四<lb/>
度見重陽去年八月十五夜曲江池畔杏園邊今年八<lb/>
月十五夜湓浦沙頭水館前又前年九日餘杭郡呼賔<lb/>
<pb n="KR4i0024_WYG_003-3b"/>
命宴虚白堂去年九日到東洛今年九日來呉鄉兩邊<lb/>
鬔鬂一時白三處菊花同色黄其質直叙事又是一格<lb/>
山隂野雪興難乘佳辰強起食猶寒皆斡旋其語使就<lb/>
音律近集有天上驕雲未肯同十年江海别常輕花下<lb/>
壺廬鳥勸提與君蓋亦不須傾皆此法也<lb/>
昌黎送劉師服云攜持令名歸自足貽家尊蘇州送黎<lb/>
尉云祗應傳善政朝夕慰髙堂誠儒者迂濶之辭然貪<lb/>
饕茍得汚累其親孰若清白之為愈<lb/>
<pb n="KR4i0024_WYG_003-4a"/>
舊説賈島詩如鳥從井口出人自岳陽來貫休此夜一<lb/>
輪滿清光何處無皆經年方得偶句以見其辭澁意苦<lb/>
若非好事者誇辭亦謬用其心矣<lb/>
杜夜宴左氏荘云檢書燒燭短燭正不宜觀書檢閲時<lb/>
暫可也退之短檠二尺便且光可謂灯忩中人語猶有<lb/>
未便燈不籠則損目不宜勤且久山谷夜堂朱墨小燈<lb/>
籠可謂善矣而處堂非夜久所宜子瞻云推門入室書<lb/>
縱横蠟紙燈籠晃雲母慣親燈火儒生酸態盡矣<lb/>
<pb n="KR4i0024_WYG_003-4b"/>
韋應物贈李侍御云心同野鶴與塵逺詩似氷壺徹底<lb/>
清又雜言送人云氷壺見底未為清少年如玉有詩名<lb/>
此可謂用事之法蓋不拘故常也<lb/>
子厚曉行云機心久已忘何事驚麋鹿又放鷓鴣詞云<lb/>
破籠展翅當逺去同類相呼莫相顧惜乎知之不早爾<lb/>
柳讀書篇云瘴疴擾靈府日與往昔殊臨文作了了徹<lb/>
巻兀若無蓋嘗答許京兆書云往時讀書不至底滯今<lb/>
毎讀一傳冄三伸巻復觀姓氏在宗元則為瘴疴所擾<lb/>
<pb n="KR4i0024_WYG_003-5a"/>
他人乃公患也<lb/>
夢得送周使君云只恐鳴騶催上道不容待得晚菘嘗<lb/>
乃周彦倫答文惠太子問山中菜食云春初早韭秋末<lb/>
晩菘此以兩字用事者送熊判官云臨軒㺯郡章得人<lb/>
方付此乃用漢髙弄印睨堯事此一字用事者<lb/>
鍾嶸稱張茂先惜其兒女情多風雲氣少喻鳬嘗謁杜<lb/>
紫薇不遇乃曰我詩無綺羅鉛粉宜不售也淮海詩亦<lb/>
然人戲謂可入小石調然率多美句但綺麗太勝爾子<lb/>
<pb n="KR4i0024_WYG_003-5b"/>
美並蒂芙蓉本自雙水荇牽風翠帶長退之金釵半醉<lb/>
坐添春牧之春風十里揚州路誰謂不可入黄鍾宫也<lb/>
張文潜去雲懷無咎云但覺欠此公或傳其生語文潜<lb/>
自以欠字為得意然夢得送皇甫云從兹洛陽杜吟咏<lb/>
欠書生樂天可憐閑氣味惟欠與君同得君更有無限<lb/>
意猶恨尊前欠老劉退之云今者誠自幸所懷無一欠<lb/>
張何得意之有<lb/>
舉人過失難于當其尤者臧孫之犯門斬闗惟孟椒能<lb/>
<pb n="KR4i0024_WYG_003-6a"/>
數之臧紇謂國有人焉必椒也其難如此司馬相如竊<lb/>
妻滌器開巴蜀以困苦鄉邦其過已多至為封禪書則<lb/>
謟諛蓋天性不復自新矣子美猶云竟無宣室召徒有<lb/>
茂陵求李白亦云果得相如草仍餘封禪文和靖獨不<lb/>
然曰茂陵他日求遺藁猶喜曾無封禪書言雖不迫責<lb/>
之深矣李商隱云相如解草長門賦却用文君取酒金<lb/>
亦舍其大論其細也舉其大者自西湖始其後有譏其<lb/>
謟諛之態死而未巳正如捕逐冦盜先為有力者所獲<lb/>
<pb n="KR4i0024_WYG_003-6b"/>
搤其吭而騎其項矣餘人從旁助搖縛耳<lb/>
太白辭粟卧首陽屢空飢顔回當代不飲酒虚名安在<lb/>
哉君不見梁王池上月昔照梁王尊中酒梁王已去明<lb/>
月在黄鶴怨解啼春風分明感謝眼前事莫惜醉卧桃<lb/>
園東又平原君安在科斗生古池坐客三千人而今知<lb/>
有誰君不見孔北海英風豪氣今安在君不見裴尚書<lb/>
土墳三尺蒿藜居此類者尚多愚謂雖累千萬篇只是<lb/>
此意非如少陵傷風憂國感時觸景忠誠激切蓄意深<lb/>
<pb n="KR4i0024_WYG_003-7a"/>
逺各有所當也子美除草云草有害於人曾何生阻修<lb/>
芒刺在我眼焉能待髙秋其憤邪嫉惡欲芟夷藴崇之<lb/>
以肅清王所者懷抱可見臨川有勿去草草無惡若比<lb/>
世俗浮薄此方外之語異乎農夫之務去者也<lb/>
游山寺云雖有古殿存世尊亦䝉塵山僧衣藍縷告訴<lb/>
梁棟摧本即所賦事自然及于乘輿䝉塵股肱非材之<lb/>
意豈非忠義所感一飯不忘君耶<lb/>
　<lb/>
<pb n="KR4i0024_WYG_003-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　䂬溪詩話巻三<lb/>
</p>
<p>
</p>
  </div>
<div>
<head>䂬溪詩話巻四</head> <lb/>
    <p>
<pb n="KR4i0024_WYG_004-1a"/>
欽定四庫全書<lb/>
　䂬溪詩話巻四<lb/>
　　　　　　　　　　　　　宋　黄徹　撰<lb/>
扁舟空老去無補聖明朝又云報主身已老以稷契輩<lb/>
人而使老於閑曠非惟不形怨望且惓惓如此彼遭時<lb/>
遇主言聽計從復幸年鬂未暮而不能攄誠僇力以圖<lb/>
報効良不愧此與<lb/>
杜詩四韻并絶句味之皆覺字多以字字不閑故也他<lb/>
<pb n="KR4i0024_WYG_004-1b"/>
人雖長篇若無可讀正如賢人君子並處朝廷但得一<lb/>
二相助已號得人若不能為有無者縱千百輩蔑如也<lb/>
寄題江外草堂云誅茅方一畆廣地方連延經營上元<lb/>
始斷手寶應年敢謀土朩麗自覺面勢堅又題衡山縣<lb/>
學堂云旄頭彗紫微無復俎豆事嗚呼已十年儒服敝<lb/>
于地衡山雖小邑首倡恢大義講堂非曩造大屋加塗<lb/>
塈可下容萬人牆隅亦深䆳林朩在庭户宻幹叠清翠<lb/>
有井朱夏時轆轤凍階戺采詩倦䟦涉載筆尚可紀豈<lb/>
<pb n="KR4i0024_WYG_004-2a"/>
不是草堂縣學記<lb/>
寄李員外云逺行無自苦内熱比如何寄旻云舊來好<lb/>
事今能否老去新詩誰與傳岑参云喬生作尉别來久<lb/>
因君為問平安否魏侯校理復如柯前月人來未得書<lb/>
夫子素多疾别來未得書北庭苦寒地體内今何如樂<lb/>
天寄夢得云病後能吟否秋來曾醉無退之贈立之云<lb/>
長女當及事誰後出螭縭諸男皆秀朗㡬能守家規亦<lb/>
皆書一通也<lb/>
<pb n="KR4i0024_WYG_004-2b"/>
舊觀臨川集肯顧北山如彗約與公西崦斸蒼苔常愛<lb/>
其斵字最有力後讀杜集當為斵青𠖇藥許隣人斵退<lb/>
之詩翁憔悴斵荒棘窙豁斸株橜子厚戒徒斵雲根雖<lb/>
一字法不無所本<lb/>
杜尋范十隱居云侍立小童清義山憶正一雲烟爐消<lb/>
盡寒燈晦童子開門雪滿松子厚日午獨覺無餘聲山<lb/>
童隔竹献茶臼秀老云夜深童子喚不起猛虎一聲山<lb/>
月髙閑居山間累年頗得此數詩氣味<lb/>
<pb n="KR4i0024_WYG_004-3a"/>
古人作詩有用經傳全句選詩云小人計其功君子道<lb/>
其常樂天疾惡若巷伯好賢如緇衣乃兩句渾用之韓<lb/>
無妄之憂勿藥喜杜誰謂荼苦甘如薺富貴于我如浮<lb/>
雲近人亦用史語坡云人言盧杞似奸邪我見鄭公但<lb/>
嫵媚嘗觀南史載王宜興云為刼不須伴甚似工側韻<lb/>
五言但無題目耳<lb/>
律詩有一對通用一事者更尋嘉樹傳莫忘角弓詩乃<lb/>
左傳韓宣子聘魯嘗賦角弓及譽嘉樹魯人請封植此<lb/>
<pb n="KR4i0024_WYG_004-3b"/>
樹以無忘角弓介甫久諳郭璞言多騐老比顔含意更<lb/>
疎乃景純欲為顔含筮含曰年在天位在人修已而天<lb/>
不與命也守道不回性也人自有性命無勞蓍龜<lb/>
坡云通家不隔同年面得路方知異日心乃唐人責同<lb/>
年不赴期集辭云紫陌尋春尚隔同年之面青雲得路<lb/>
可知異日之心也<lb/>
任昉别謝言揚詩云詎念耋嗟人方深老夫托報劉孝<lb/>
綽曰詎慰耋嗟人徒深老夫托畧改一兩字豈以㑹意<lb/>
<pb n="KR4i0024_WYG_004-4a"/>
處欲常用之耶<lb/>
臨川有莫搖落獻南山又云朩落岡巒因自獻如云名<lb/>
譽子真矜谷口事功新息困壺頭又未愛京師傳谷口<lb/>
但知鄉里勝壺頭昔人行事措意黙與已合則喜用之<lb/>
馬少遊欲乘下澤御款段不去鄉里雖自謀獨善亦可<lb/>
為貪躁之戒伏波在浪泊下潦上霧仰視飛鳶跕跕墮<lb/>
水中卧念少遊平生時語以為何可復得故東坡云何<lb/>
須更待飛鳶墮方念平生馬少遊以其可喜不直押韻<lb/>
<pb n="KR4i0024_WYG_004-4b"/>
也<lb/>
武帝見顔駟龎眉皓首問何時為郎何其老也對曰文<lb/>
帝好文而臣好武景帝好老而臣尚少陛下好少而臣<lb/>
老矣老于為郎此事尤著竊怪老杜屢傷為郎白首毎<lb/>
稱馮唐而罕及駟愚謂駟生既不遇三君身後復不遇<lb/>
老杜可笑也<lb/>
老杜途窮反遭俗眼白本用阮籍事意謂我輩本宜以<lb/>
白眼視俗人至小人得志嫉視君子是反遭其眼白故<lb/>
<pb n="KR4i0024_WYG_004-5a"/>
倒用之亦如水清反多魚乃倒用水至清則無魚也夢<lb/>
得云酌我莫憂狂老來無逸氣乃倒用蓋次翁無多酌<lb/>
我寄謝稽中散予無甚不堪倒用絶交論坡云後生可<lb/>
畏吾衰矣刀筆從來錯料堯周昌以趙堯刀筆後果無<lb/>
能為所料信不錯而云錯料堯亦以涉譏謗倒用爾又<lb/>
有窮鬼神須呼乃知飯後鐘闍黎其眼他年五君咏山<lb/>
王一時數皆倒用也<lb/>
世傳五月十三日為竹迷日凡種竹多以五月杜云東<lb/>
<pb n="KR4i0024_WYG_004-5b"/>
林竹影薄臘月更須栽則唐人種竹用季冬月也又云<lb/>
平生憇息地必種數竿竹嘗欲闢小軒以必種目之<lb/>
前輩戲語以郊外呵喝月下燭籠皆謂之殺風景介甫<lb/>
戲示頴叔云但怪傳呼殺風景豈非禪客夜相投蓋用<lb/>
此也<lb/>
唐諺云槐花黄舉子忙東坡有強隨舉子踏槐花槐花<lb/>
還似昔年忙又黄山谷云槐催舉子踏花黄是也<lb/>
坡有試問髙吟三十首何如低唱兩三杯又譬如長鬛<lb/>
<pb n="KR4i0024_WYG_004-6a"/>
人不以長為苦歸來被上下一夜着無處天覺真賛云<lb/>
書生大抵多窮相金眼除非是黨公皆笑林語也杜云<lb/>
嗜酒狂嫌阮知非晩笑蘧近集有云素書欵欵誰憐杜<lb/>
采筆隨隨獨勝江榻畔烟花常帶杜海中童丱尚追徐<lb/>
河魚潰腹空號楚汗足流骸始信呉皆用此格永叔堪<lb/>
笑區區郊與島螢飛露濕吟秋草以為二子之窮然子<lb/>
美亦有暗飛螢自照水宿鳥相呼幸因腐草出敢近太<lb/>
陽飛雖吟咏微物曾無一㸃窮氣孟郊詩最淡且古坡<lb/>
<pb n="KR4i0024_WYG_004-6b"/>
謂有如食彭越竟日嚼空螯退之論數子乃以張籍學<lb/>
古淡東野為天葩吐奇芬豈其勉所長而諱所短抑以<lb/>
東野古淡自足不待學耶<lb/>
用自已詩為故事須作詩多者乃有之太白云滄浪吾<lb/>
有曲相子棹歌聲樂天須知菊酒登髙㑹從此多無二<lb/>
十塲明年云去秋共數登髙位又被今年減一塲過栗<lb/>
里云昔嘗詠遺風著為十六篇蓋居渭上醖熟獨飲曾<lb/>
效淵明體為十六篇又贈微之云昔我十年前曾與君<lb/>
<pb n="KR4i0024_WYG_004-7a"/>
相識曾将秋竹竿比君孤且直蓋舊詩云有節秋竹竿<lb/>
也坡赴黄州過春風嶺有兩絶句後詩云去年今日闗<lb/>
山路細雨梅花正斷魂至海外又云春風嶺下淮南村<lb/>
昔年梅花曾斷魂又云柯邱海棠吾有詩獨笑深林誰敢<lb/>
侮又畫竹云吾詩固云爾可使食無肉<lb/>
謁帝似馮唐垂白馮唐雖晚達馮唐毛髪白又長卿多<lb/>
病久我多長卿病病渇汚官位杜以其為郎故用之若<lb/>
他人老與病者恐不可槩使<lb/>
<pb n="KR4i0024_WYG_004-7b"/>
臨川蕭蕭出屋千尋玉靄靄當忩一炷雲皆不名其物<lb/>
然子厚破額山前碧玉流巳有此格近詩蕨芽已作小<lb/>
兒拳退之已有初拳㡬枝蕨<lb/>
老杜復見諸山得銀罋舊註引禮記山出器車註蓋瑞<lb/>
應圖曰王者讌不及醉刑罰中人不為非則銀甕出也<lb/>
昌黎我有雙飲醆其銀得朱提見漢志朱提銀八兩為<lb/>
一流注朱提屬犍為乃邑名也<lb/>
舊説賈閬仙抒思僧敲月下門或引手作推勢遂衝尹<lb/>
<pb n="KR4i0024_WYG_004-8a"/>
節世傳為美談舊于太學得江御史詩一軸有督人和<lb/>
詩云直饒公補經時序若是推敲縂可刪以是知雷同<lb/>
相從非善學也<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0024_WYG_004-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　䂬溪詩話巻四<lb/>
</p>
<p>
</p>
  </div>
<div>
<head>䂬溪詩話巻五</head> <lb/>
    <p>
<pb n="KR4i0024_WYG_005-1a"/>
欽定四庫全書<lb/>
　䂬溪詩話巻五<lb/>
　　　　　　　　　　　　　宋　黄徹　撰<lb/>
錢惟演為洛帥留守始置驛貢花識者鄙之蔡君謨加<lb/>
法造小團茶貢之富彦國嘆曰君謨乃為此耶坡作荔<lb/>
枝嘆曰我願天公憐赤子莫生尤物為瘡痏雨順風調<lb/>
百榖登民不飢寒為上瑞君不見武夷溪邊粟粒芽前<lb/>
丁後蔡相籠加吾君盛德豈在此致養口體何陋耶乂<lb/>
<pb n="KR4i0024_WYG_005-1b"/>
不見洛陽丞相忠孝家可憐亦進姚黄花補世之語不<lb/>
復能易也嘗愛李敬方汴河直進船詩云汴水通淮利<lb/>
最多生人為害亦相和東南四十三州地盡取脂膏是<lb/>
此河此等語皆可為炙背之獻也張無盡嘗和山字云<lb/>
安得将明似仲山人疑之以近人所常用皆山甫也觀<lb/>
後漢志陽樊攅茅田服䖍註云樊仲山所居又楊修答<lb/>
臨流侯箋云仲山周旦之儔只稱仲山何疑之有<lb/>
北夢瑣言載江陵在唐世號衣冠藪澤人言琵琶多如<lb/>
<pb n="KR4i0024_WYG_005-2a"/>
飯甑措大多如鯽魚退之酬崔少府伊陽詩云下言人<lb/>
吏稀惟足彪與虥余官辰溪時士人皆可喜而不多得<lb/>
近城人虎雜居戲為對云圓冠思得多于鯽刻朩惟宜<lb/>
少似彪<lb/>
介甫宜春苑詩云無復增修事君王惜費金乃暗用漢<lb/>
文惜百金之産而輟露臺事<lb/>
柳子厚牡丹曰欹紅醉濃露窈窕留餘春坡云慇勤朩<lb/>
芍藥獨自殿餘春留與殿重輕雖異用各有宜也楊中<lb/>
<pb n="KR4i0024_WYG_005-2b"/>
丞梅詩云欲驅殘臘變東風只有寒梅作選鋒頗恨不<lb/>
與殿軍商確正一的對<lb/>
沈約命王筠作郊居十詠書于壁不知篇題約云此詩<lb/>
指物呈形無假題署老杜贈李潮八分歌云吾甥李潮<lb/>
下筆親開元已來數八分潮也奄有二子成三人況潮<lb/>
小篆逼秦相巴東逢李潮潮乎潮乎奈汝何退之招楊<lb/>
之罘曰之罘南山來文字得我驚我令之罘歸實待柏<lb/>
與馬之罘别我去計出柏馬下我自之罘歸入門思而<lb/>
<pb n="KR4i0024_WYG_005-3a"/>
悲之罘别我去能不思我為作詩招之罘晨夕抱飢渇<lb/>
余嘗戲謂此二詩真不須用題署也<lb/>
莊子文多奇變如技經肯綮之未嘗乃未嘗技經肯綮<lb/>
也詩句中時有此法如昌黎一蛇兩頭見未曾拘官計<lb/>
日月欲進不可又君不強起時難更坡迨此雪霜未兹<lb/>
謀待君必聊亦記吾曾餘人罕敢用凡聚落相近期某<lb/>
且集交易閧然其名為虚栁云緑荷包飯趂墟人臨川<lb/>
云花間人語趂朝虚山谷筍葉裹塩同趂墟人集春蔬<lb/>
<pb n="KR4i0024_WYG_005-3b"/>
好趂墟<lb/>
江漢有滸以扞制泛濫大漲則溢于平陸水退滸見舟<lb/>
人謂之水落槽又灘石激湍其中深僅可容舟者謂之<lb/>
洪若大水則不復問洪矣臨川萬里寒江正復槽東江<lb/>
朩落水分洪以此亦謂水黄帽謂雲砲車非遐征逺涉<lb/>
不能知也<lb/>
退之心訝愁來惟貯大眼知别後自添花臨川云髪為<lb/>
感傷無翠葆眼從瞻望有𤣥花韓久欽江總文才妙自<lb/>
<pb n="KR4i0024_WYG_005-4a"/>
嘆虞翻骨相屯王云久諳郭璞言多騐老比顔含意更<lb/>
疎韓我今罪重無歸望直至長安路八千永叔今日始<lb/>
知予罪大夷陵去此更三千柳十年顦顇到秦京誰料<lb/>
今為嶺外行王十年江海别常輕豈料今隨寡嫂行栁<lb/>
直以疎慵招物議休将文字趂時名王直以文章供潤<lb/>
色未應風月負登臨栁十一年前南渡客四千里外北歸<lb/>
人又一身去國六千里萬死投荒十二年蘇七千里外<lb/>
二毛人十八灘頭一葉身黄五更歸夢三千里一日思<lb/>
<pb n="KR4i0024_WYG_005-4b"/>
親十二時皆不約而合句法使然故也<lb/>
永叔以昌黎比介甫答云他日若能窺孟子終身何敢<lb/>
望韓公呉季埜以方賈誼答云俯仰謬㤙方自歉慚君<lb/>
将比洛陽人皆憤然不平如惡無塩唐突而宋景山贈<lb/>
文忠詩有才如夢得多為累情似安仁久悼亡即開門<lb/>
當之二公何抑揚之異也<lb/>
李翺賦云衆囂囂而雜處兮咸嘆老而嗟卑顧予心獨<lb/>
不然兮慮行道之猶非文忠屢稱之觀老杜漢隂有鹿<lb/>
<pb n="KR4i0024_WYG_005-5a"/>
門滄海有靈查焉能學衆口咄咄苦咨嗟正同此意<lb/>
牧之有公道世間唯白髪貴人頭上不曾饒嘗愛其語<lb/>
奇怪似不韜襲後讀子美苦遭白髪不相放為之撫掌<lb/>
否卦包承小人吉説者謂小人在下者包之小人在上<lb/>
者承之蓋處否當然杜云曲直吾不知負暄候樵牧是<lb/>
非何處定髙枕嘆浮生洗眼看輕薄虛懷任屈伸寄謝<lb/>
悠悠世上兒不争好惡莫相疑其寄傲疎放擺脱世網<lb/>
所謂兩忌而化其道者也<lb/>
<pb n="KR4i0024_WYG_005-5b"/>
顔延之嘗問鮑昭已與靈運優劣昭曰謝五言如初發<lb/>
芙蓉自然可愛君詩鋪錦列繡亦彫繢滿眼鍾嶸詩品<lb/>
乃記湯惠休云謝如芙蓉出水顔如錯采鏤金與本傳<lb/>
不同又稱延之嘗薄惠休制作以為委巷中歌謠耳豈<lb/>
惠休因延之所薄遂為芙蓉錯鏤之語故史取以文飾<lb/>
之耶坡云辨才詩如風吹水自成文理吾輩與参寥如<lb/>
巧婦織錦耳取況亦類此淵明所以不可及者蓋無心<lb/>
于非譽巧拙之間也<lb/>
<pb n="KR4i0024_WYG_005-6a"/>
老杜卿到朝廷説老翁漂零已是滄浪客又朝覲從容<lb/>
問幽仄勿云江漢有垂綸其後梦得送陳郎中云若問<lb/>
舊人劉子政而今頭白在商於送惠休則云休公久别如相<lb/>
問楚客逢秋心更悲小杜江湖酒伴如相問終老烟波<lb/>
不記程交遊話我憑君道除却鱸魚更不聞商隱寄崔侍<lb/>
御云若向南臺見鸎友為言垂翅度春風臨川故人一<lb/>
見如相問為道方尋朩鴈編歸見江東諸父老為言飛<lb/>
鳥㑹知還聖俞倘或無㤀問姓名為言嬾拙皆如故坡<lb/>
<pb n="KR4i0024_WYG_005-6b"/>
單于若問君家世莫道中朝第一人皆有所因也<lb/>
愚寄孟刑部聫句云美君如道腴逸步謝天械或問道<lb/>
果有味乎愚曰如介甫午雞聲不到禪林柏子烟中静<lb/>
擁衾竹雞呼我出華胥起滅篝燈擁燎爐各據槁梧同<lb/>
不寐偶然聞雨落階除皆淡泊中味非造此境不能形<lb/>
容也<lb/>
劉昭禹云五言如四十個賢人着一個屠沽不得覓句<lb/>
者若掘得玉匝子有底有蓋但精心必獲其寶然昔人<lb/>
<pb n="KR4i0024_WYG_005-7a"/>
園栁變鳴禽竟不及池塘生春草餘霞散成綺不及澄<lb/>
江静如練春水船如天上坐不若老年花似霧中看閑<lb/>
几硯中窺水淺不如落花徑裡得泥香停盃嗟别久不<lb/>
及對月喜家貧神林社日鼓不若茆屋午時雞此數公<lb/>
未始不精心似此知全其寶者未易多得<lb/>
古柏云大厦如傾要梁棟萬牛回首坵山重此賢者之<lb/>
難進易退非其招不往者也义云不露文章世已驚未<lb/>
辭剪伐誰能送先器識後文藝與浮躁衒露者異矣<lb/>
<pb n="KR4i0024_WYG_005-7b"/>
杜云爾軰可忘年含淒覺汝賢送爾維舟惜此筵汝與<lb/>
山東李白好自俗觀之則為簡傲詩家不然亦嘗有云<lb/>
忘形到爾汝<lb/>
花卿歌用其快鶻風火生南史曹景宗謂所親曰昔在<lb/>
鄉里與年少輩拓弓弦如礕礰聲放箭如餓鴟呌覺耳<lb/>
後生風鼻尖出火子美蓋不拘泥于鴟鶻之異也<lb/>
　<lb/>
　䂬溪詩話巻五<lb/>
<pb n="KR4i0024_WYG_005-8a"/>
</p>
<p>
<pb n="KR4i0024_WYG_005-9a"/>
欽定四庫全書<lb/>
　䂬溪詩話巻六<lb/>
　　　　　　　　　　　　　宋　黄徹　撰<lb/>
元道州舂陵行云所願見王官撫養以惠慈奈何重驅<lb/>
逐不使存活為緩逋違詔令䝉責固所宜亦云貴守官<lb/>
不愛能適時退賊示官吏云使臣將王命豈不如賊焉<lb/>
令彼徵斂者廹之如火煎誰能絶人命以作時世賢子<lb/>
美志之曰今盜賊未息知民疾苦得結軰十數公為邦<lb/>
<pb n="KR4i0024_WYG_005-9b"/>
伯萬物吐氣天下少安立可待矣余謂漫叟所以能然<lb/>
先民後已輕官爵重人命故也觀其石魚詩云金魚吾<lb/>
不湏軒冕吾不愛此所以能不徇權勢而專務愛民也<lb/>
杜云乃知正人意不茍飛長纓可謂相知深矣<lb/>
漫叟無為洞口云洞旁山僧俱學禪无求无欲更忘年<lb/>
又云無為洞口春水滿无為洞旁春雲白愛此躊蹰不<lb/>
能去令人悔作衣冠客岑參宿仙逰寺云寄報乗軒客<lb/>
簮裾爾何容臨川和秀老云解我葱珩脱孟勞莫秊甘<lb/>
<pb n="KR4i0024_WYG_005-10a"/>
與子同袍比之退之云方將斂之道且欲冠其顛向風<lb/>
長嘆不可見我欲收斂加冠巾异矣六一有自慚前引<lb/>
朱衣吏不稱閑行白髮翁說者謂不言亦可然次山宿<lb/>
丹崖翁宅詩亦云吾將求退與翁遊學翁歌醉在漁舟<lb/>
官吏隨人住未得却望丹崖増慙羞吁非滛於富貴者也<lb/>
心蹟喜雙清茶瓜留客遲似非用事觀靈運齊中詩云<lb/>
矧乃歸山川心跡雙寂寞竟陵王子良禮才好士夏月<lb/>
客至為設瓜飲甘果二詩蓋用此至若㯶拂子云咂膚<lb/>
<pb n="KR4i0024_WYG_005-10b"/>
倦撲滅頼爾甘服膺雖等閑題目無一字無出處<lb/>
老杜劉少府畫山水幛歌云反思前夜風雨急乃是滿<lb/>
城鬼神入元氣淋漓幛猶濕眞宰上訴天應泣應物聽<lb/>
嘉陵江聲云水性自云靜石中本無聲如何兩相激雷<lb/>
轉空山鳴贈能吟李儋詩云絲桐本異質音響合自然<lb/>
吾觀造化意二物相因縁臨川詠魯公壊碑云六書篆<lb/>
籀數變改遂令後世多失真誰非妄鑿奸與醜坐令學<lb/>
士勞骸筋堂堂魯公勇且仁豈亦以此誇常民直疑伎<lb/>
<pb n="KR4i0024_WYG_005-11a"/>
巧有天德不必强勉亦通神坡詠歙硯詩云與天作石<lb/>
來幾時與人作硯初不辭詩成鮑謝石何與筆落鍾黄<lb/>
硯不知此皆窮本探妙超出凖繩外不特狀冩景物也<lb/>
蘇州贈趙氏生云寜知風雨夜復此對床眠簡盧氏生<lb/>
云忽羨後生連榻話獨依寒燭一齋空又贈令狐士曺<lb/>
云秋霖滴滴對床寢山路迢迢連騎行坡有夜雨何時<lb/>
聽蕭瑟對床欲作連夜語誤喜對床尋舊約對床老兄<lb/>
弟夜雨鳴竹屋<lb/>
<pb n="KR4i0024_WYG_005-11b"/>
蕭文奐能書善畫於扇上圗山水咫尺之内便覺萬里<lb/>
為遙老杜戲題山水圗云尤工逺勢古莫比咫尺應須<lb/>
論萬里乍讀似非用事如男兒既介胄長揖别上官用介<lb/>
胄之士不拜婦人在軍中兵氣恐不揚用軍中豈有女<lb/>
子乎皆用其意而隱其語牧之贈阿宜一日讀十紙一<lb/>
月讀十箱古人讀書以紙計范雲就袁叔明讀毛詩日<lb/>
誦九紙又袁峻家貧無書每從人借必皆抄冩日課日<lb/>
五十紙臨川道德文章吾事落南華夫子盍行邪無落<lb/>
<pb n="KR4i0024_WYG_005-12a"/>
吾事乃栁詩有惆悵樵漁事今還又落然恐亦用此<lb/>
性豪業嗜酒疾惡懷剛腸飲酣視八極俗物都茫茫此<lb/>
子美胷中語也宜其孩弄嚴武貌視禮法而朱老阮生<lb/>
皆預莫逆遭田夫泥飲至被肘而不悔其内直外曲彊<lb/>
禦不畏矜寡不侮非世俗所能測也許身一何愚自比<lb/>
稷與契杜陵布衣老且愚信口自比契與稷其平居趣<lb/>
造自是唐虞上人特夸儀秦似不可曉飄飄蘇季子六<lb/>
印佩何遲敝裘蘇季子歴國未知還季子黒貂敝得無<lb/>
<pb n="KR4i0024_WYG_005-12b"/>
妻嫂欺戰國奸臣蘇張為渠魁此老不應未喻及觀薇<lb/>
蕨餓首陽裘馬資歴聘賤子欲適從疑誤此二柄其意<lb/>
甚明前言盖戲云<lb/>
永叔萬釘寳帶爛腰環人謂此帶幾度道着觀子美緋<lb/>
魚亦及之扶病垂朱紱挈滯着朱紱銀章付老翁世未<lb/>
嘗譏之者豈以其人品不止宜此服也固常有云朱紱<lb/>
負平生又云居然綰章紱受性本幽<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>
臨川慷慨秋風起悲歌不為鱸眉山不湏更說知幾早<lb/>
<pb n="KR4i0024_WYG_005-13a"/>
直為鱸魚也自賢反復曲折同歸一意亦如把酒祝公<lb/>
公莫拒緇衣心為好賢輕我欲折繻留此老緇衣誰作<lb/>
好賢詩共用一事而造語居然不同<lb/>
唐史載杜審言嘗云吾文當得屈宋作衙官其孫乃有<lb/>
讀書破萬巻下筆如有神謂蘇味道見吾判且羞死甫<lb/>
乃有集賢學士如堵墻看我落筆中書堂謂為造化小<lb/>
兒所苦甫有日月籠中鳥乾坤水上萍所謂是以似之<lb/>
也<lb/>
<pb n="KR4i0024_WYG_005-13b"/>
坡次韵樂著作云楚雨遂昏雲夢澤吳潮不到武昌宫<lb/>
又武昌西山云同遊困卧九曲嶺褰衣獨到吳王臺失<lb/>
於一時筆快遂以王宫目之繼有李成伯題云嗟嗟漢<lb/>
鼎久傾東肉食曽無智與忠孟德挾君交號令本初竊<lb/>
地搶奸雄武侯偶失三分䇿孫氏俄成一戰功寂寞西<lb/>
山舊巢穴庸兒猶道帝王宫語㡬乎罵矣但渠偶不記<lb/>
其家太白曽作武昌韓宰去思碑云黄金之車大吴天<lb/>
子武昌鼎據實為帝里其罪更大也<lb/>
<pb n="KR4i0024_WYG_005-14a"/>
西湖横斜浮動之句屢為前輩擊節但恨未見全篇及得其集<lb/>
觀之云衆芳揺落獨鮮妍占盡風情向小園疎影横斜水清<lb/>
淺暗香浮動月黄昏霜禽欲下先偷眼粉蝶如知合斷<lb/>
魂幸有微吟可相狎不須檀板共金尊其卓絶不可及<lb/>
専在十四字耳又有七言數篇皆無如池水倒窺疎影<lb/>
動屋檐斜入一枝低雪後園林纔半樹水邊籬落忽横<lb/>
枝之句<lb/>
杜云築場憐蟻穴拾穗許村童人謂有仁民愛物意臨<lb/>
<pb n="KR4i0024_WYG_005-14b"/>
川咏促織云只向貧家促織杼幾家能有一絇絲余謂<lb/>
世之嚴督征賦不恤疲瘵之有無者雖魁然其形實微<lb/>
蟲智耳<lb/>
東來賈客木綿裘飲散金山月滿樓夜半潮來風又熟<lb/>
卧吹簫管到揚州集中題云夢中作盖坡嘗衣此坐客<lb/>
誤云木綿襖俗飲散乃出此詩且云雖欲俗不可得也<lb/>
坐客大慚賈客事乃南史孔覬二弟頗營産業請假東<lb/>
歸覬出渚迎之輜重十餘船皆綿絹紙席之屬覬偽喜<lb/>
<pb n="KR4i0024_WYG_005-15a"/>
因命置岸側既而正色謂曰汝軰沗預士流何至還東<lb/>
作賈客耶命燒盡乃去<lb/>
沈慶之謂上曰為國譬如治家耕當問奴織當問婢陛<lb/>
下欲伐國而與白面書生軰謀之事何由濟夢得送李<lb/>
䇿云深春風日靜争長幽鳥鳴僕夫前致辭門有白面<lb/>
生<lb/>
　<lb/>
　<lb/>
<pb n="KR4i0024_WYG_005-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　䂬溪詩話巻六<lb/>
</p>
<p>
</p>
  </div>
<div>
<head>䂬溪詩話巻七</head> <lb/>
    <p>
<pb n="KR4i0024_WYG_006-1a"/>
欽定四庫全書<lb/>
　䂬溪詩話巻七<lb/>
　　　　　　　　　　　　　　宋　黄徹　撰<lb/>
囦明非畏枯槁其所以感嘆時化推遷者盖傷時之急<lb/>
於聲利也非畏亂離其所以愁憤于盜賊者盖以王室<lb/>
元元為懐也俗士何以識之<lb/>
和靖馬從同事借妻怕罷官貧情狀已可喜及觀岑參<lb/>
送顔少府云愛客多酒債罷官無俸錢戎昱題李明府壁<lb/>
<pb n="KR4i0024_WYG_006-1b"/>
云料錢供客盡家計到官貧雖欲不喜不得也<lb/>
杜集多用經書語如車轔轔馬蕭蕭未嘗外入一字如<lb/>
天属尊堯典神功協禹謨卿月升金掌王春度玉墀霽<lb/>
潭鱣潑潑春草鹿呦呦皆渾然嚴重如天陛赤墀植璧<lb/>
鳴玉法度森鏘然後人不敢用者豈所造語膚淺不類<lb/>
耶<lb/>
劉禹錫謫連州作畬田行云何處好畬田團團縵山腹<lb/>
下種暖灰中乗陽拆芽蘗又作竹枝詞云銀釧金釵來<lb/>
<pb n="KR4i0024_WYG_006-2a"/>
負水長刀短笠去燒畬嘗觀辰沅亦然瘠土之民宜倍<lb/>
其勞而耕反鹵莽也夢得蠻子歌云蠻語鈎輈音蠻衣<lb/>
斑斕布熏狸掘沙鼠時節祠盤瓠忽逢乗馬客恍若驚<lb/>
麕顧腰斧上髙山意行無舊路賔客謫居朗州而五溪<lb/>
習俗盡得之矣<lb/>
夢得送僧居素云去來皆是道此别不銷魂坡云古今<lb/>
正是同歳月何必書此等語皆通徹無碍釋氏所謂具<lb/>
眼也<lb/>
<pb n="KR4i0024_WYG_006-2b"/>
子美南風作秋聲殺氣薄炎熾盖用易雷風相薄左氏<lb/>
寜我薄人無人薄我軍志先人有奪人之心薄人也野<lb/>
飰射麋新本名狀郊居然左氏楚人致晉師晉人逐楚<lb/>
樂伯餘一矢射麋以獻又晉師及熒澤魏錡射麋以獻<lb/>
楚潘䣊曰子有軍事無乃不給於鮮皆飯於野而射新<lb/>
事也又市喧囂近利亦止瀼東屯所居盖齊侯欲更宴<lb/>
子宅曰湫隘囂塵宴子辭曰近市小人之利也亦喧而<lb/>
近利事其餘雖一兩字暗貫經傳者可勝數哉<lb/>
<pb n="KR4i0024_WYG_006-3a"/>
老杜流落不偶然已為當世所尊嘗有杖黎還客拜又<lb/>
有老病人扶再拜難則其坐深鄉曲敬可知矣雖然樊<lb/>
宗師見劉义詩尚為之獨拜况老杜乎<lb/>
數物以個謂食為喫甚近鄙俗獨杜屢用峽口驚猿聞<lb/>
一個兩個黄鸝鳴翠栁却遶井欄添個個送李校書云<lb/>
臨岐意頗切對酒不能喫樓頭喫酒樓下卧但使殘年<lb/>
飽喫飯梅熟喜同朱老喫盖篇中大槩竒特可以映帶<lb/>
者也東坡云筆工傚諸葛散卓反不如常筆正如人學<lb/>
<pb n="KR4i0024_WYG_006-3b"/>
作老杜詩但見其麤俗耳<lb/>
張籍贈令狐云久為博士無人識自到長安賃舍居未<lb/>
足為窮其尋時道士云昨來官罷無生計欲就師求斷<lb/>
穀方其窮無以加矣<lb/>
蘇州寄璨師云遥知高齋夜凍雪封松竹時有山僧來<lb/>
懸燈獨自宿嘗謂暑月讀之亦有霜氣<lb/>
唐令狐相進李逺為杭州宣宗曰聞李逺云長日惟消<lb/>
一局棋豈可使治郡哉對曰詩人之言不足有實也乃<lb/>
<pb n="KR4i0024_WYG_006-4a"/>
薦逺㢘察可任此正說詩者不以辭害志也退之和劉<lb/>
使君云吏人休報事公作送春詩夢得送王司馬之陜<lb/>
州云案牘來時惟署字風烟入興便成章自俗吏觀之<lb/>
皆可坐不了事之目也<lb/>
龍太初自稱詩人謁介甫坐中賦沙云鳥過風平篆潮<lb/>
囘日射星成於促廹而切當如此固宜詩人不復措辭<lb/>
然皆有所據韓公聨句云瑶烟羃疎島沙篆印迴平詠<lb/>
月云輝斜通璧練彩碎射沙星<lb/>
<pb n="KR4i0024_WYG_006-4b"/>
臨川愛眉山雪詩能用韵有云氷下寒魚漸可乂又羔<lb/>
袖龍鍾手獨乂盖子厚嘗有江魚或共乂又云入郡腰<lb/>
常折逢人手盡乂<lb/>
張籍嘗移書責退之與人商論不能下氣愈亦有云我<lb/>
昔實愚惷不能降辭色余謂此乃書生常態昔嘗見太<lb/>
學中爐亭議題紛喧閧然其後有二生坐是鳴鼔豈直<lb/>
議禮家為聚訟哉聖俞謝永叔惠酒云始時語且横既<lb/>
醉論益堅曾不究世務閑氣争古先誠有之也<lb/>
<pb n="KR4i0024_WYG_006-5a"/>
退之咏蚊蠅云凉風九月到掃不見踪跡夢得聚蚊云<lb/>
清商一來秋日曉羞爾微形飼丹鳥聖俞云薨薨勿久<lb/>
恃㑹有東方白<lb/>
王逢原晝睡云蚊虫交紛始誰造一一口吻如針錐囋<lb/>
人肌膚得腹飽不觧黙去猶鳴飛雖然今尚爾無奈尚<lb/>
有獵獵秋風時小人稔惡豈漏恢網但可僥倖目前耳<lb/>
左氏天之假助不善非右之也將厚其惡而降之罸也<lb/>
其時之謂乎<lb/>
<pb n="KR4i0024_WYG_006-5b"/>
杜詩有用一字凡數十處不易者如縁江路熟俯青郊<lb/>
傲睨俯峭壁展布俯長流枤黎俯沙渚此邦俯要衝四<lb/>
顧俯層巔旄頭俯澗瀍層臺俯風渚㳺目俯大江江檻<lb/>
俯鴛鴦其餘一字屢用若此類多不可具述子美有同<lb/>
學少年多不賤又小徑升堂舊不斜郡仙不愁思夕烽<lb/>
來不近皆人所不敢用甚類周禮凡師不功左傳仁而<lb/>
不武晉人聞有楚師師曠曰不害楚歸而動不後本以<lb/>
易無字爾而語勢頓壯唐趙璘述因話録載其家兵部<lb/>
<pb n="KR4i0024_WYG_006-6a"/>
君性尤嗜茶能自煎謂人曰茶須緩火炙活火煎坡有<lb/>
活水還須緩火煎恐亦用此樂天云報道前驅少呵喝<lb/>
恐驚黄鳥不成啼坡云鬂絲只好對禪榻湖亭不用張<lb/>
旌旗蔡君謨云因傍低松却飛盖為聞山鳥輟鳴騶若<lb/>
俗士正務以此誇張俗眼又豈識數公意<lb/>
散員疎去未為貴小邑陶休何足云惟樂天早退乃可<lb/>
語此<lb/>
子美有朱紱負平生樂天有金帶縋腰衫委地紫綬相<lb/>
<pb n="KR4i0024_WYG_006-6b"/>
輝應不惡赤紱金章盡到身如此尚多然亦有嘆云實<lb/>
事漸消虚事在銀魚金帶繞腰光又有簪纓假合虚名<lb/>
在筋力消磨實事空皆自作解嘲也嘗愛韋蘇州云除<lb/>
書初到門冠帶便拘束又有謝東林居士寄松英丹云<lb/>
一拜藍峰送還使腰間銅印與心違言與意俱自在也<lb/>
房千里作骰子選格序云以六骰雙雙為戯以數多少<lb/>
為進身官職之序而且條其選黜之目焉東坡以流俗<lb/>
狂惑經營倘來惴惴惟恐後於他人何异投骰者心動<lb/>
<pb n="KR4i0024_WYG_006-7a"/>
於中而色形於外欲求勝人者哉王逢原彩選詩云卒<lb/>
無及物效徒有髙人氣昏昏忘所大擾擾争其細其理<lb/>
信然<lb/>
范文正云雷霆日有犯始可報吾親誰謂臣子忠義難<lb/>
於兩全也涖官不敬戰陳不勇本非事親事禮記以為<lb/>
非孝公之謂歟<lb/>
樂天入第後歸覲留别同年云擢第未為貴拜親方始<lb/>
榮此毛義奉檄而喜之意也論者以春風得意馬蹄疾<lb/>
<pb n="KR4i0024_WYG_006-7b"/>
决非孟郊語其氣格亦不類而白公亦有得意减别恨<lb/>
半酣輕逺程翩翩馬蹄疾春日歸鄉情此又不可曉也<lb/>
范文正淮上遇風云一棹危於葉旁觀亦損神他年在<lb/>
平地無忽險中人雖弄翰戲語卒然而作兼濟加澤之<lb/>
心可見未嘗忘也<lb/>
　<lb/>
　<lb/>
　䂬溪詩話巻七<lb/>
</p>
<p>
</p>
  </div>
<div>
<head>䂬溪詩話巻八</head> <lb/>
    <p>
<pb n="KR4i0024_WYG_007-1a"/>
欽定四庫全書<lb/>
　䂬溪詩話巻八<lb/>
　　　　　　　　　　　　　宋　黄徹　撰<lb/>
書史蓄胸中而氣味入於冠裙山川歴目前而英靈助<lb/>
於文字太史公南㳺北渉信非徒然觀老杜壯㳺云東<lb/>
下姑蘇臺已具浮海航到今有遺恨不得窮扶桑劒池<lb/>
石壁仄長洲荷芰香嵯峨閶門北清廟映池塘越女天<lb/>
下白鑑湖五月凉剡溪藴秀异欲罷不能忘歸帆拂天<lb/>
<pb n="KR4i0024_WYG_007-1b"/>
姥中歳貢舊鄉放蕩齊趙間西歸到咸陽其豪氣逸韻<lb/>
可以想見序太白集者稱其隱岷山居襄漢南逰江淮<lb/>
觀雲夢去之齊魯之吳之梁北抵趙魏燕晉西渉岐邠<lb/>
渉金陵上潯陽流夜郎泛洞庭上巫峽白自序亦曰偶<lb/>
乗扁舟一日千里或遇勝景終年不移其恣横采覽非<lb/>
其狂也使二公隠坐中書何以垂不朽如此哉燕公得<lb/>
助於江山鄭綮謂相府非灞橋那得詩思非虚語也<lb/>
東坡逰金山詩云江山如此不歸山江神見怪驚我頑<lb/>
<pb n="KR4i0024_WYG_007-2a"/>
我謝江神豈得已有田不歸如江水盖與江神指水為<lb/>
盟耳句中不言盟誓者乃用子犯事指水則事在其中<lb/>
不必詛神血口然後謂之盟也送程六表弟云浮江泝<lb/>
蜀有成言江水在此吾不食<hi>江水在此吾不食言光武語也東坡去言字殆歇後</hi>
<hi>也</hi>
白公送崔考功云稱意新官又少年秋凉身健好朝天<lb/>
青雲讓子無多路却要徐驅穏着鞭余謂新進少年躁<lb/>
鋭不已徃徃自取傾覆此詩可謂忠誨矣又有云竿頭<lb/>
<pb n="KR4i0024_WYG_007-2b"/>
已到應難久局勢雖遲未必輸嘗三復之豈椎鈍者偏<lb/>
樂聞此等語耶<lb/>
宋之問陸渾山莊云野人相問姓山鳥自呼名東坡海<lb/>
外詩云花曾識面香仍好鳥不知名聲自呼盖古今註<lb/>
南方有鳥名鷓鴣其名自呼向日而飛栁子厚云楚越<lb/>
有鳥甘且腴嘲嘲自鳴為鷓鴣<lb/>
子瞻賦濁醪有妙理首句云酒勿嫌濁人當取醇其末<lb/>
乃云濁者以飲吾僕清者以飲吾友復立分别則是濁<lb/>
<pb n="KR4i0024_WYG_007-3a"/>
醪無妙理矣豈非萬斛洶湧不暇檢㸃故歟<lb/>
史傳襲稱兄弟為友于故淵明詩云再喜見友于子美<lb/>
云友于皆挺㧞又山鳥山花吾友于南史到藎從武帝<lb/>
登北顧樓賦詩藎受詔便就上以示其祖溉云藎定是<lb/>
才子畨恐卿從來文章假手於藎後每和御詩上輙手<lb/>
詔戲溉曰得無貽厥之力乎退之玉川詩云誰謂貽厥<lb/>
無基趾二事政可對也<lb/>
家家養烏鬼沈存中以為鸕鷀説者謂非也元微之詩<lb/>
<pb n="KR4i0024_WYG_007-3b"/>
云病賽烏稱鬼巫占瓦作龜自註云南人染病競賽烏<lb/>
鬼楚巫列肆悉賣瓦卜此乃戲效俳體二首其二亦云<lb/>
瓦卜傳神語皆是處方言則烏鬼非鸕鷀矣<lb/>
余昔官辰州嘗借詩集于士人中有小編字云成都集<lb/>
乃天慶中進士葉沆所作上百篇詩有可觀如閑居感<lb/>
懐云閒居難報國語直易傷時邨墅云夜庭和月掃秋<lb/>
戸拂雲關亦可想見其胷襟矣<lb/>
介甫梅詩云少陵為爾牽詩興可是無心賦海棠杜黙<lb/>
<pb n="KR4i0024_WYG_007-4a"/>
云倚風莫怨唐工部後裔誰知不解詩曽不若東坡柯<lb/>
邱海棠長篇冠古絶今雖不指明老杜而補亡之盖使<lb/>
來世自曉也<lb/>
世人喜子美造次不忘君嘗觀其祖審言除夜云還將<lb/>
萬億夀更謁九重城則教忠之家風舊矣<lb/>
坡有白衣送酒舞囦明人有疑舞字太過者及觀庾信<lb/>
答王褒餉酒詩未能扶畢卓猶足舞王戎盖有所本<lb/>
坡翁社燕巧相違月令來賔事嘗疑人未曽用及觀夢<lb/>
<pb n="KR4i0024_WYG_007-4b"/>
得秋江晚泊云莫霞千萬狀賔鴻次第飛顧况云安得<lb/>
凌風翰肅肅賔天京老杜别浦雁賔秋<lb/>
欲掛衣冠神武門先尋水竹渭南村却將舊斬樓蘭劍<lb/>
買到黄牛教子孫世傳云一武人詩也不唯勇退雅志<lb/>
為可喜而易道家所忌之業以示子孫尤可喜也<lb/>
張籍云愛養無家客多傳得力方坡贈金山元老云蒜<lb/>
山幸有閑田地招此無家一房客<lb/>
樂天九日思杭州云笙歌委曲聲延耳金翠動揺光照<lb/>
<pb n="KR4i0024_WYG_007-5a"/>
身子瞻有懐錢塘云剰有新畨睂到暈未應泣别臉銷<lb/>
紅黎元耆舊何遽忘之耶徐攷其集白送杭州姚因思<lb/>
舊㳺云閭里固宜勤撫恤樓臺亦要數攀躋蘇亦云細<lb/>
雨晴時一百六畫船鼉鼔莫違民是未嘗無意于民庶<lb/>
也白又有故妓數人憑問訊新詩兩首倩流傳坡乂有<lb/>
休驚歳歳年年貌且對朝朝暮暮人大抵淫樂之語多<lb/>
於撫養之語耳夫子稱未見好徳如好色而傷之曰已<lb/>
矣乎二公未能免俗餘人不必言<lb/>
<pb n="KR4i0024_WYG_007-5b"/>
白云趂凉行繞竹引睡卧觀書坡引睡文書信手翻書<lb/>
引睡魔誠人人所同也<lb/>
辰人以藤代蒭酒名釣藤俗傳他處即不可用或謂醖<lb/>
造之法异耳所在皆可樂天忠州春至詩云閒拈舊葉<lb/>
題詩詠悶取藤枝引酒嘗則巴蜀亦有之<lb/>
余嘗論李廣以私憾殺灞陵尉其褊忮險刻决非長者<lb/>
所以不侯非直殺降之譴也因觀坡云明年定起故將<lb/>
軍未肯先誅灞陵尉恐亦寓此意<lb/>
<pb n="KR4i0024_WYG_007-6a"/>
嘗見同儕因行飲令人索一魚名有浙人大唱云周公<lb/>
魚余謂坐客且喜召伯鮓有對矣滿堂盧胡不止因戲<lb/>
為足成其語云市鮓先□召伯浙魚或號周公<lb/>
坡贈辨才云我比陶令愧公為逺公優時辨才退居未<lb/>
嘗出入坡徃見之遂出至風篁嶺聊使此山人永記二<lb/>
老㳺用老杜寄賛上人與子成二老來徃亦風流皆一<lb/>
儒一釋也又寄參寥問少㳺失解云底事秋來不得<lb/>
解定中試與問諸天盖劉禹錫和宣上人賀王侍郎放<lb/>
<pb n="KR4i0024_WYG_007-6b"/>
榜後詩云借問至公誰印可支郎天眼定中觀不唯兼具<lb/>
儒釋又正属科塲事其不泛如此<lb/>
樂天謫潯陽稹寄在絳詩云殘燈無熖影幢幢此夕聞<lb/>
君謫九江垂死病中驚起坐暗風吹雨入寒窻白謂此<lb/>
句他人尚不可聞况僕心哉至今每吟猶惻惻耳復貽<lb/>
三韻云憶昔封書與君夜金鑾殿上欲明天今夜封書<lb/>
在何處廬山庵裏曉燈前去來乃士之常二公不應如<lb/>
此之戚戚也子瞻送文與可云奪官遣去不自覺曉梳<lb/>
<pb n="KR4i0024_WYG_007-7a"/>
脱髮誰能収推之前詩厥論髙矣然居易答元書以三<lb/>
秦為報且云可以樂之終身者悲嘆之語恐特傷離索<lb/>
耳白公罷郡亦嘗有云睡到午時吟到夜囘看官職是<lb/>
泥沙<lb/>
石曼卿贈鍼師云卧龍有病君醫取心為生靈不為身<lb/>
王逢原云丈夫出處誠何較知痛蒼生為淚垂賢者設<lb/>
心不期而合如此皆未行其志惜哉<lb/>
曼卿紅梅云認桃無緑葉辨杏有青枝坡謂有村學中<lb/>
<pb n="KR4i0024_WYG_007-7b"/>
體嘗嘲之云詩老不知梅格在强拈緑葉與青枝至于<lb/>
未應嬌意急發赤怒春遲成均瞽宗無以加也<lb/>
世人論囦明皆以其耑事肥遁初無康濟之念能知其<lb/>
心者寡也嘗求其集若云歲月擲人去有志不獲騁又<lb/>
有云猛志逸四海騫翮思逺翥荏苒歳月頽此心稍已<lb/>
去其自樂田畝乃巻懐不得已耳士之出處未易為世<lb/>
俗言也<lb/>
文潛云兒曹鞭笞學官府翁憐兒癡旁笑侮平明坐衙<lb/>
<pb n="KR4i0024_WYG_007-8a"/>
鞭復呵賢於羣兒能幾何兒曹鞭笞以為戲翁怒鞭人<lb/>
血流地一種戲劇誰後先我笑謂公兒更賢余謂此詩<lb/>
亦不可不令撡權者知也坡云不辭脱袴溪水寒水中<lb/>
照見催租瘢等閑戲語亦有所補<lb/>
　<lb/>
　<lb/>
　<lb/>
　<lb/>
<pb n="KR4i0024_WYG_007-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　䂬溪詩話巻八<lb/>
</p>
<p>
</p>
  </div>
<div>
<head>䂬溪詩話巻九</head> <lb/>
    <p>
<pb n="KR4i0024_WYG_008-1a"/>
欽定四庫全書<lb/>
　䂬溪詩話巻九<lb/>
　　　　　　　　　　　　　宋　黄徹　撰<lb/>
老杜茅屋為秋風所破歌云自經䘮亂少睡眠長夜沾<lb/>
濕何由徹安得廣厦千萬間大庇天下寒士多歡顔風<lb/>
雨不動安如山嗚呼眼前突兀見此屋吾廬獨破死亦<lb/>
足樂天新製布裘云安得萬里裘盖褁周四垠隠暖皆<lb/>
如我天下無寒人新製綾襖成百姓多寒無可捄一身<lb/>
<pb n="KR4i0024_WYG_008-1b"/>
獨暖亦何情心中為念農桑苦耳裏如聞飢凍聲争得<lb/>
大裘長萬丈與君都盖洛陽城皆伊尹身任一夫不獲<lb/>
之辜也或謂子美詩意寜苦身以利人樂天詩意推身<lb/>
利以利人二者較之少陵為難然老杜饑寒而憫人饑<lb/>
寒者也白氏飽暖而憫人饑寒者憂勞者易生於善慮<lb/>
安樂者多失於不思樂天宜優或又謂白氏之官稍逹<lb/>
而少陵尤卑子美之語在前而長慶在後逹者宜急卑<lb/>
者可緩也前者唱𨗳後者和之耳同合而論則老杜之<lb/>
<pb n="KR4i0024_WYG_008-2a"/>
仁心差賢矣<lb/>
永叔嘗謁執政坐中賦雪詩有云主人與國共休戚豈<lb/>
惟喜恱將豐登湏憐鐵甲冷徹骨四十餘萬屯邊兵當<lb/>
時乃謂韓退之亦能道言語其豫裴晉公宴㑹但云林<lb/>
園窮世事鐘皷樂清時不曽如此作閙殊不知老杜一<lb/>
言一詠未嘗不在于憂國恤人物我之際淡然無着夏<lb/>
日嘆曰浩蕩想幽薊王師安在哉夏夜嘆曰念我荷戈<lb/>
士窮年守邊疆此仁人君子之用心終食不可忘也邊<lb/>
<pb n="KR4i0024_WYG_008-2b"/>
兵之語豈為過哉如退之始知神官未聖賢䕶短憑愚<lb/>
要我敬雪逕詆樵叟風廊折談僧真作閙語也<lb/>
坡記王陵過賈逵廟呼曰賈梁道我大魏之忠臣也及<lb/>
司馬景王病夢逵為祟因為詩曰嵇紹如康為有子郄<lb/>
超畔鑒似無孫如今更恨賈梁道不殺公閭殺子元盖<lb/>
怪梁道忠義之靈不能自已其子充之惡按晉紀王賈<lb/>
所殺者乃宣帝名懿字仲逹非景帝子元也<lb/>
坡藍尾忽驚新火後遨頭要及浣花前註引樂天三杯<lb/>
<pb n="KR4i0024_WYG_008-3a"/>
藍尾酒一楪膠牙餳觀長慶集此詩題云七年元日對<lb/>
酒非鑚火時事也宋景文守歳云且盡燈前藍尾盃<lb/>
王元之到任表有全家飽暖盡荷君恩之語到今傳誦<lb/>
永叔用為詩云諸縣豐登少公事全家飽暖荷君恩夢<lb/>
得亦嘗有云一生不得文章力百口空為飽煖家白云不才<lb/>
空飽煖無力及饑貧<lb/>
黄州麻城縣界有萬松亭連日行清隂中其館亭亦可<lb/>
愛適當闗山路徃來留題無數東坡傷來者不嗣其意<lb/>
<pb n="KR4i0024_WYG_008-3b"/>
嘗有詩云十年栽種百年規好德無人助我儀又云回<lb/>
問幾株能合抱殷勤記取角弓詩中間嘗撤牌刻有士<lb/>
題云舊韻無儀字蒼髯有恨聲亦可録<lb/>
醴陽道旁有甘泉寺因萊公丁謂曽留行記從而題咏<lb/>
者甚衆碑牌滿屋孫諷有平仲酌泉曽頓轡謂之禮佛<lb/>
遂南行髙堂下瞰炎荒路轉使髙人薄寵榮人皆傳道<lb/>
余獨恨其語無别自古以直道見黜者多矣豈皆貪寵<lb/>
榮者哉又有人云此泉不洗千年恨留與行人戒覆車<lb/>
<pb n="KR4i0024_WYG_008-4a"/>
害理尤甚萊公之事亦例為覆車乎因過之偶為數韻<lb/>
其間有云已憑静止鑒忠精更遣清泠洗䜛喙葢指二<lb/>
公也<lb/>
凡作詩有用事出處有造語出處如五陵衣馬自輕肥<lb/>
雖出論語總合其語乃潘岳悉輕肥栁絮才髙不道鹽<lb/>
雖謝女事乃借張融以海賦示人人評其賦但不道鹽耳<lb/>
紅袖泣前魚本戰國策事乃陸韓卿中山王孺子妾歌<lb/>
安陵泣前魚坡作太白畫像詩云大兒汾陽中令君小<lb/>
<pb n="KR4i0024_WYG_008-4b"/>
兒天台坐忘真其事乃用白交汾陽于行伍中竟脱白<lb/>
于禍天台司馬子微謂白有仙風道骨可與神逰八極<lb/>
之表所造之語乃禰衡傳云大兒孔文舉小兒楊徳祖<lb/>
史趙釋絳縣老人年數云亥有二首六身葢離析亥字<lb/>
㸃畫而上下之如筭籌縱横然則下其二首為二萬六<lb/>
身各一縱一横為六千六百六十正合其甲子之日數<lb/>
傳以趙之明歴劉賔客送人赴絳州云午橋羣吏散亥<lb/>
字老人迎義山贈絳臺老馹吏云過客不勞詢甲子惟<lb/>
<pb n="KR4i0024_WYG_008-5a"/>
書亥字與時人可謂善使事矣亦如近人送人洪州云<lb/>
干斗氣成龍已化置蒭人去榻猶懸送人鄂州云黄鶴<lb/>
晨霞傍樓起頭陁秋草遶碑荒送人襄陽云四葉表閭<lb/>
唐尹氏一門迯世漢龎公雖隣封宻邇不可移也<lb/>
退之韶州留别長使君云久欽江總文才妙自嘆虞翻<lb/>
骨相屯翻放弃南方自恨疏節骨鯁不媚犯上獲罪當<lb/>
長没海隅其剛褊方拙凌突權勢出於天性雅宜文公<lb/>
喜用江總乃敗國奸囘特引之何故按南史孔奐傳陳<lb/>
<pb n="KR4i0024_WYG_008-5b"/>
後主欲以總為太子詹事奐曰江有潘陸之華而無園<lb/>
綺之實乃奏江總文華之人宜求敦重之才是詩恐有<lb/>
譏云杜云逺愧梁江總還家尚黒頭李商隠贈牧之云<lb/>
前身恐是梁江總皆未可與言史也<lb/>
老杜贈李秘書觸目非論故新文尚起予太白酬竇公<lb/>
衡云曽無好事來相訪賴爾文章一起予韋蘇州每一<lb/>
覩之子髙咏尚起予昌黎酬張韶州將經貴郡煩留客<lb/>
先惠髙文謝起予豈非用事偶合數公非蹈襲也<lb/>
<pb n="KR4i0024_WYG_008-6a"/>
千里蓴羮未下鹽䜴盖言未受和耳子美䜴化蓴絲紫<lb/>
又䜴添蓴菜紫聖俞送人秀州云剰持鹽䜴煮紫蓴魯<lb/>
直鹽䜴欲催蓴菜熟<lb/>
萊公外傳記公所得厚俸唯務施予寢處一青幃三十<lb/>
年有親厚者求之欲其易去笑而答曰彼詐我誠雖敝<lb/>
何害實不忍以敝獲棄也蘄者故媿之故魏野詩云有<lb/>
官居鼎鼐無地起樓臺及北使來顧望縉紳而問迓者<lb/>
曰無地起樓臺相公安在其清望為人所景慕如此然<lb/>
<pb n="KR4i0024_WYG_008-6b"/>
永叔歸田録頗論其侈汰司馬温公亦云豈非奢外而<lb/>
儉内歟<lb/>
昌黎寄崔立之云傲兀坐試席深樷見孤羆四座各仾<lb/>
囘不敢捩眼窺可謂善言塲事若平旦所養不厚誠難<lb/>
傲兀也<lb/>
沈攸之晚好讀書手不釋巻嘗嘆曰早知窮達有命恨<lb/>
不十年讀書坡再和劉景文介亭長篇云早知事大謬<lb/>
恨不十年讀又云文如飜水成賦作乂手速乃北夢𤨏<lb/>
<pb n="KR4i0024_WYG_008-7a"/>
言記溫庭筠才思艶麗工于小賦每入試押官韻作賦<lb/>
凡八乂手而八韻成多為隣舖假手號曰捄數人也余<lb/>
嘗以八乂手對三折肱<lb/>
溫公自稱迂叟者山如居士亦甞以自號其詩云初時被<lb/>
目為迂叟近日䝉呼作隠人司馬豈慕其洛居有閑適<lb/>
之樂耶<lb/>
白樂天云身閒富貴真天爵官散無憂即地仙盖用顔<lb/>
蠋晚食當肉早眠當富無事當貴也<lb/>
<pb n="KR4i0024_WYG_008-7b"/>
白獻晉公云閑説風情筋力在只如初破蔡州時雖叙<lb/>
其功業與夀康其語緩而不廹此可為作詩法也<lb/>
齊謝嘏出守建安於宣猷堂飲餞並召時才賦詩用十<lb/>
五劇韻蕭愷詩先就其辭又美簡文曰王筠本自舊手<lb/>
後進有蕭愷可稱長慶云萬言舊手才難敵五字新題<lb/>
思有餘<lb/>
樂天云樂可理心應不謬詩能陶性信無疑陶冶性靈<lb/>
在底物固詩人語古人所謂樂以治心者相去逺矣此<lb/>
<pb n="KR4i0024_WYG_008-8a"/>
語不作可也<lb/>
少㳺贈坡詩云節旄零落氊餐雪辨舌縱横印佩全語<lb/>
太不等子瞻譏集句云天邊鴻鵠不易得便令作對随<lb/>
家雞此詩正類此<lb/>
坡和刁景純暨栁子玉岡字云詩至第七篇云屢把鉛<lb/>
刀齒歩光更遭葉衮照龎凉乃用子建七啟云歩光之<lb/>
劒華藻繁縟左傳龎凉冬殺雖第一韻衆人所更易而<lb/>
七篇未嘗改而貫穿精絶如此<lb/>
<pb n="KR4i0024_WYG_008-8b"/>
嘗觀臨川解我葱珩脱孟勞常不曉孟勞何等物及見<lb/>
穀梁傳註孟勞魯寳刀<lb/>
　<lb/>
　<lb/>
　<lb/>
　<lb/>
　<lb/>
　䂬溪詩話巻九<lb/>
</p>
<p>
</p>
  </div>
<div>
<head>䂬溪詩話巻十</head> <lb/>
    <p>
<pb n="KR4i0024_WYG_009-1a"/>
欽定四庫全書<lb/>
　䂬溪詩話巻十<lb/>
　　　　　　　　　　　　　宋　黄徹　撰<lb/>
山谷云詩者人之情性也非強諫争于庭怨詈于道怒<lb/>
隣罵坐之所為也余謂怒隣罵坐固非詩本指若小弁<lb/>
親親未嘗無怨何人斯取彼譛人投畀豺虎未嘗不憤<lb/>
謂不可諌争則又甚矣箴規刺誨何為而作古者帝王<lb/>
尚許百工各執藝事以諫詩獨不得與工技等哉故譎<lb/>
<pb n="KR4i0024_WYG_009-1b"/>
諫而不斥者惟風焉然如雅云匪面命之言提其耳彼<lb/>
童而角實訌小子憂心惨惨念國之為虐亂匪䧏自天<lb/>
生自婦人忠臣義士欲正君之國惟恐所言不激切豈<lb/>
盡優柔婉晦乎故樂天寄唐生詩云篇篇無空文句句<lb/>
必盡規<lb/>
子建稱孔北海文章多雜以嘲戲子美亦戲傚俳諧體<lb/>
退之亦有寄詩雜詼俳不獨文舉為然自東方生而下稱<lb/>
處士張長史顔延年輩往往多滑稽語大抵才力豪邁<lb/>
<pb n="KR4i0024_WYG_009-2a"/>
有餘而用之不盡自然如此韓詩濁醪沸入口口角如<lb/>
銜箝試将詩義授如以肉貫串初食不下喉近亦能稍<lb/>
稍皆謔語也坡集類此不可勝數寄蘄簟與蒲傳正云<lb/>
東坡病叟長羈旅凍卧飢吟似飢鼠倚賴東風洗破衾<lb/>
一夜雪寒披故絮黄州云自慚無補絲毫事尚費官家壓<lb/>
酒嚢将之湖州云呉兒膾縷薄欲飛未去先説饞涎垂<lb/>
又尋花不論命愛雪長忍凍天公非不憐聽飽即喧閧<lb/>
食笋云紛然生喜怒似被狙公怒賣種茶云飢寒未知<lb/>
<pb n="KR4i0024_WYG_009-2b"/>
免巳作太飽計平生五千巻一字不捄飢飢來憑空案<lb/>
一字不可煑皆斡旋其章而弄之信恢辨有餘與血指<lb/>
汗顔者異矣<lb/>
子美於菟侵客恨乃楚人謂虎為於菟土銼冷疎烟乃<lb/>
蜀人呼釡為銼富豪有錢駕大舸方言南楚江湘凡船<lb/>
大者謂之舸百丈誰家上水船荆峽以竹䌫為百丈塹<lb/>
<graphic n="KR1328" url="https://raw.githubusercontent.com/kanripo/KR-Gaiji/master/images/KR1328.png" mimeType="image/png"/>公畦稜京師農人指田云幾稜市暨瀼西巔巙人謂<lb/>
江水横退山谷處為瀼子厚桃笙葵扇安可當宋魏之<lb/>
<pb n="KR4i0024_WYG_009-3a"/>
間謂簟為笙欵乃一聲山水綠欵乃楚人歌聲臨川忩明<lb/>
兩不借楚人以草履為不借東坡倦看澁勒暗蠻村蓋<lb/>
嶺南竹名又蓬沓障前走風雨註云於潜婦人皆鍤大<lb/>
銀櫛謂之蓬沓又幾思壓茅柴禁網日夜急山谷燕濕<lb/>
社公雨鶯啼花信風皆方言也<lb/>
王誼伯謂西川有杜鵑東川無杜鵑蓋是題下註斷自<lb/>
我昔遊錦城句首子瞻為杜備諸家體非必牽合程度<lb/>
詩意蓋譏當時刺史有雖鳥不若者明皇以後天步多<lb/>
<pb n="KR4i0024_WYG_009-3b"/>
棘凡尊君者為有也懷二者為無也魯直以云臣結春<lb/>
秋二三茦臣甫杜宇再拜詩忠臣啣憤痛切骨後世但<lb/>
識瓊瑰辭今觀此篇叙鴻雁羔羊禮自太古尊君親上<lb/>
之意為明皇設不疑至于杜鵑行乃云雖同君臣有舊<lb/>
禮骨肉滿眼身覊孤又云爾惟摧殘始發憤羞帶羽翮<lb/>
傷形愚指斥罵詈殊無致嚴之語莫不皆有所主也<lb/>
因話録載呉興僧皎然工律詩常謁韋蘇州于舟中抒<lb/>
思作古體十數篇為贄韋全不稱賞皎然極失望明日<lb/>
<pb n="KR4i0024_WYG_009-4a"/>
冩舊製獻之蘇州吟諷大加嘆味因語皎然云㡬至失<lb/>
聲名何不但以所工見投而猥希老夫意余觀韋集有<lb/>
寄皎然詩云風慕端成舊未識豈為疎願以碧雲思方<lb/>
君怨别餘則知其詩名于未識前矣豈覽其乍學古體<lb/>
即疑其不逮所聞耶<lb/>
老杜所以為人稱慕者不獨以文章為工蓋其語黙所<lb/>
主君臣之外父子兄弟即朋友黎庶也嘗觀韋應物詩<lb/>
及兄弟者十之二三廣陵覲兄云收情且為歡累日不<lb/>
<pb n="KR4i0024_WYG_009-4b"/>
知飢冬至日寄諸弟云巳懷時節感更抱别離酸元日<lb/>
寄諸弟云日月昧逺期念君何時歇社日寄云遙思里<lb/>
中㑹心緒恨微微寒食云聫騎定何時吾今願巳老又<lb/>
云把酒看花想諸弟杜陵寒食草青青初秋寄云髙梧<lb/>
一葉下空亝歸思多聞蟬寄諸弟云緘書報是時此心<lb/>
方耿耿登郡樓寄諸季云迨兹聞雁夜重寄别離秋懷<lb/>
京師寄云上懷犬馬戀下有骨肉情余謂觀此集者雖<lb/>
有殘䦧交瘉當一變而怡怡也<lb/>
<pb n="KR4i0024_WYG_009-5a"/>
余嘗赴京師往辭伯父坐中舉兄弟送行詩云問人求<lb/>
隱店下馬過危橋及觀坡集見送姪安節詩言其伯曾<lb/>
有送老蘇下第歸蜀云人稀野店休安枕路入靈闗稳<lb/>
跨驢急難之誠意皆相若但字有多寡耳余官辰沅逾<lb/>
年族弟來相視将行率爾送之云就舍勿令人避席渡<lb/>
江莫與馬同船雖鄙近不工亦可用于畏途也<lb/>
山澤之儒多癯詩人尤甚子美有思君令人瘦樂天云<lb/>
形容瘦薄詩情苦豈是人間有相人又云貌将松共瘦<lb/>
<pb n="KR4i0024_WYG_009-5b"/>
心與竹俱空李商隱瘦盡東陽姓沈人掉頭撚髭之苦<lb/>
豈有張頤豐頰者哉沈昭略嘗戲王約以肥而癡答以<lb/>
瘦而狂昭略喜曰瘦已勝肥狂復勝癡<lb/>
晨牝妖鴟索家生亂自古而然故夏姬亂陳費無極亂<lb/>
楚李義山詠北齊云小憐玉體横陳夜巳報周師入晉<lb/>
陽東坡成都畫手開十眉横雲却月争新奇遊人指㸃<lb/>
小顰處中有漁陽突騎嘶熟味此詩則呉人何苦怨西<lb/>
施豈是稱咏史哉等而下之凡移于此物者皆可以為<lb/>
<pb n="KR4i0024_WYG_009-6a"/>
戒<lb/>
曲水修禊之㑹人各賦詩成兩篇者自右軍安石而下<lb/>
纔十一人成一篇者郄曇王豐之而下十五人詩不成<lb/>
罰觥者凡十六人今觀所傳詩類皆四言五言而又兩<lb/>
韻者多四韻者無㡬四言二韻止十六字耳當時得預<lb/>
者往往皆知名士豈獻之輩終日不能措詞於十六字<lb/>
哉竊意古人持重自惜不欲率然恐貽久逺譏議不如<lb/>
不賦之為愈<lb/>
<pb n="KR4i0024_WYG_009-6b"/>
坡遊武昌見農夫皆騎秧馬較之傴僂而作者勞佚相<lb/>
絶嘗作秧馬歌叙述甚詳唐子西至羅浮始識此器作<lb/>
詩云擬向明時受一㕓着鞭常恐老農先行藏已問吾<lb/>
家舉從此馳君四五年亦巧于用事也<lb/>
汲長孺段太尉皆義勇奮不顧身之人至于仁愛撫養<lb/>
則矜憐惻怛無所不至所謂剛者必仁仁者必勇也甞觀<lb/>
樂天云況多剛損性難與世同塵希文曰吾生豈不幸<lb/>
所禀多剛腸皆心中語也白則有敢辭為俗吏且欲活<lb/>
<pb n="KR4i0024_WYG_009-7a"/>
疲民又云心中為念農桑苦耳裡如聞飢凍聲范又有<lb/>
寸懷如春風思與天下芳赴姑蘇云豈辭雲水三千里<lb/>
由濟瘡痍十萬民與汲段正相似<lb/>
李商隱詩好集故實如喜雪云班扇慵裁素曹衣詎比<lb/>
麻鵞歸逸少宅鶴滿令威家又洛水妃虛妬姑山客漫<lb/>
誇聨辭曽許謝和曲本慚巴一篇中用事者十七八嘗觀<lb/>
臨川咏棗心數韻餘甘入隣家尚得饞婦逐贄享古已<lb/>
然豳詩自宜録用女贄棗脩八月剥棗雖云食之昏用<lb/>
<pb n="KR4i0024_WYG_009-7b"/>
范曄棗膏昏䝉願比赤心投皇明倘加燭用蕭琛陛下<lb/>
投臣以赤心臣敢不報以戰慄以是知凡作者須飽材<lb/>
料傳稱任昉用事過多屬辭不得流便余謂昉詩所以<lb/>
不能傾沈約者乃才有限非事多之過坡集有全篇用<lb/>
事者如賀人生子自鬱葱佳氣夜充閭喜見徐卿第二<lb/>
雛至我亦從來識英物試教啼看定何如戲張子野買<lb/>
妾自錦里先生自笑狂身長九尺鬢眉蒼至平生謬作<lb/>
安昌客略遣彭宣到後堂句句用事曷嘗不流便哉<lb/>
<pb n="KR4i0024_WYG_009-8a"/>
張無盡題武昌靈竹寺云孟宗泣竹笋冬生豈是青青<lb/>
竹有情影響主張非别物人心但莫負幽明語雖淺近<lb/>
然當于理樂天云餘霞散成綺别葉乍辭風等語麗矣<lb/>
不過嘲風雪弄花草而已故寄唐生詩云非求官律髙<lb/>
不務文章奇惟欲生民病得願天子知<lb/>
長慶論詩之豪者世稱李杜索其風韻比興十無一焉<lb/>
杜詩最多可傳者千餘至于貫穿古今條縷格律盡工<lb/>
盡善又過于李然撮其新安石壕闗吏蘆子花門之章<lb/>
<pb n="KR4i0024_WYG_009-8b"/>
朱門酒肉臭路有凍死骨之句亦不過三四十杜尚如<lb/>
此況其下乎今觀杜集憂戰伐呼蒼生憫瘡痍者往往<lb/>
而是豈直三四十而已哉豈樂天未嘗熟考之耶<lb/>
士人程文窮日力作一論既不限聲律復不拘語句尚<lb/>
罕得反覆析難使其理判然者觀赴奉先咏懷五百言<lb/>
乃聲律中老杜心迹論一篇也自杜陵布衣老大意轉<lb/>
出許身一何愚自比稷與契其心術祈向自是稷契等<lb/>
人窮年憂黎元嘆息腸内熱與飢渴由已者何異然常<lb/>
<pb n="KR4i0024_WYG_009-9a"/>
為不知者所病故曰取笑同學翁世不我知而所守不<lb/>
變故曰浩歌彌激烈又云非無江海志瀟洒送日月當<lb/>
今廊廟具建厦豈云缺葵藿傾太陽物性固莫奪言非<lb/>
不知隱遁為髙也亦非以國無其人也特廢義亂倫有<lb/>
所不忍以兹悟生理獨恥事干謁言志大術疎未始阿<lb/>
附以借勢也為下士所笑而浩歌自若皇皇慕君而雅<lb/>
志棲遁既不合時而又不少低屈皆設疑互答屢致意<lb/>
焉非巨刃有餘孰能之乎中間鋪叙間闗酸宜不勝其<lb/>
<pb n="KR4i0024_WYG_009-9b"/>
戚戚而黙思失業途因念逺戍卒所謂憂在天下而不<lb/>
為一已失得也禹稷顔子不害為同道少陵之迹江湖<lb/>
而心稷栔豈為過哉孟子曰窮則獨善其身達則兼善<lb/>
天下其窮也未嘗無志于國與民其達也未嘗不抗其<lb/>
易退之節蚤謀先定出處一致矣是詩先後周復正合<lb/>
乎昔人目元賀雨詩為諫書余特目此詩為心迹論也<lb/>
　<lb/>
　䂬溪詩話巻十<lb/>
</p>
<p>
</p>
  </div>
        </body>
</text>\m</TEI>
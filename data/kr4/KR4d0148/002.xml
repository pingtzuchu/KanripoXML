<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>忠正徳文集巻二</head>
    <p>
<pb n="KR4d0148_WYG_002-1a"/>
欽定四庫全書<lb/>
　忠正徳文集巻二　　　　　宋　趙鼎　撰<lb/>
　　奏議中<lb/>
　　　知洪州乞支降錢米状<hi>按鼎移江西安撫大使知洪州在紹興三年三</hi>
　　　　<hi>月</hi>
臣契勘江西比年以来自張俊韓世忠相繼提領大兵<lb/>
招捕盜賊及目今屯駐岳飛二萬三千餘人供億浩大<lb/>
竭一路財力僅能應副盖緣本路一十州軍皆屢經兵<lb/>
<pb n="KR4d0148_WYG_002-1b"/>
火百姓未盡歸業財賦所入比舊十分纔及二三而官<lb/>
用所出比舊數幾十倍積靡以至今日承此末流之弊<lb/>
財用愈窘民力愈困支吾不行本司合用錢米從來全<lb/>
仰漕司依數支移又不足則不免干紊朝廷乞支降錢<lb/>
物接濟補助臣今初到任首以養兵理財為急務㸃檢<lb/>
得見在米只支得四月一月以後未有指凖所有今年<lb/>
春衣並無一錢一匹俵散兼蘄黄等州逐月不住申乞<lb/>
錢糧無可那融其按月按旬合支見錢唯仰洪州日逐<lb/>
<pb n="KR4d0148_WYG_002-2a"/>
酒稅課利所收亦是不多去納稅月分尚逺委是不能<lb/>
繼續支遣若不仰干天聴竊慮緩急措手不及欲望聖<lb/>
慈許於嵗額錢米外特賜睿㫖支降錢三十萬貫於吉<lb/>
州𣙜貨務支撥見錢及本路上供米内截撥米五萬石<lb/>
付本司贍給官兵以救目下新陳未接數月之急及緩<lb/>
急差發將兵出入支用庶幾不誤國事臣已奏乞宮觀<lb/>
差遣然既到官因見事勢如此不敢隠黙兼恐後来帥<lb/>
臣愈更費力伏望聖慈特賜矜察<lb/>
<pb n="KR4d0148_WYG_002-2b"/>
　貼黄契勘朝廷數頒詔令務在寛䘏民力不許州縣<lb/>
　科率騷擾臣昨閑居山野間具見此患今待罪守臣<lb/>
　斷不敢經賦之外毫髪横歛若不開具闕乏伸告陛<lb/>
　下即本司錢糧無所從出伏望聖慈出自宸斷特依<lb/>
　臣所乞行下庶幾不敗事以䧟罪辜惟陛下矜察臣<lb/>
　不勝萬幸臣昨任建康過闕陛辭䝉陛下聖諭候到<lb/>
　江東應有伸陳事理當一一應副然江東所管軍馬<lb/>
　不多可以随宜措置除支降到銀三萬兩外更不敢<lb/>
<pb n="KR4d0148_WYG_002-3a"/>
　紊煩聖聴今来江西窘乏既非江東之比而所管軍<lb/>
　馬約及三倍有餘嵗額錢米不惟取撥不足設使依<lb/>
　數應副到司亦自支遣不給兼今来正當不相接濟<lb/>
　急闕之際若不䝉朝廷特賜支降則臣之孤蹤决不<lb/>
　能自保臣雖已乞宫觀竊恐未離任間别生事變重<lb/>
　煩聖慮惟陛下哀憐之臣無任瀝血祈懇之至<lb/>
　　　奏乞應副李横狀<hi>按歴代名臣奏議係知洪州時上</hi>
臣契勘襄陽府在江淮上流當川陕襟喉之地自三國<lb/>
<pb n="KR4d0148_WYG_002-3b"/>
用武之際未嘗不先留意於此晉武帝平吳羊祜杜預<lb/>
亦由此以成大功昨以李横為襄陽府路鎮撫使<hi>按宋史紹</hi>
<hi>興三年正月以李横為襄陽府鄧随郢州鎮撫使</hi>葢因其衆據此要害増重荆襄<lb/>
之勢誠為得䇿縁朝廷方遣使和議已曽戒飭邊臣不<lb/>
得用兵今據探報李横牛臯約起兵往東京以来收復<lb/>
州縣又聞偽齊亦㑹合金人及遣李成領衆西去切慮<lb/>
緣此紛擾不定遂有并吞之意是時豈李横烏合之衆<lb/>
所能備禦不能備禦則襄陽决至失守襄陽不守則川<lb/>
<pb n="KR4d0148_WYG_002-4a"/>
陜路絶荆湖震動自江以南皆順流可至之地其利害<lb/>
有不可勝言者近有人自襄陽来臣因詢訪横用兵之<lb/>
状云止是軍中闕乏兼冬寒在近欲擘畫些小冬衣然<lb/>
則横之出兵固非得已臣竊思朝廷既以襄陽為上流<lb/>
要害之地以横忠義曽有勞効遂付以一路鎮撫之權<lb/>
不可使窘急如此以至引惹重生邉患臣愚欲望陛下<lb/>
特詔有司時有以資給之使横衣糧足備不假他圗即<lb/>
嚴降詔㫖丁寧約束責其謹守疆場繕修城壘休兵牧<lb/>
<pb n="KR4d0148_WYG_002-4b"/>
馬養鋭待敵為持久之計自非敵人侵犯及奉朝廷指<lb/>
揮不得輙因小利出兵生事臣以不才誤䝉委寄而上<lb/>
流利害實有相闗者今兹所陳亦臣之職併乞聖聰加<lb/>
察<lb/>
　貼黄臣契勘李横今来出兵不知曽無被受指揮若<lb/>
　因防秋使之牽制亦須諭横探伺敵人已發兵馬然<lb/>
　後批亢𢷬虗既有却顧之慮即無深入之謀今未聞<lb/>
　敵人起兵而横兵先出彼必破横乃敢引兵南向即<lb/>
<pb n="KR4d0148_WYG_002-5a"/>
　更無後救矣臣私憂過計如此更乞睿察<lb/>
　　　乞撥米應副襄陽李横軍馬狀<lb/>
臣勘㑹本司先奉聖㫖令於倉部郎官孫逸所起上供<lb/>
米内支撥一萬石應副襄陽府郢州鎮撫使李横係孫<lb/>
逸分定於臨江軍吉州樁撥本司節次行下逐處及發<lb/>
遣李横差来人船前去交装却據臨江軍申本軍上供<lb/>
米巳盡數起發了絶即無未發米數本司巳具狀申明<lb/>
朝廷去訖臣契勘李横見管軍馬萬數不少見今措置<lb/>
<pb n="KR4d0148_WYG_002-5b"/>
收復䧟沒州軍巳見立功本司不住據本鎮申陳急闕<lb/>
米糧無以養贍人兵及差到人船在本路日久今来孫<lb/>
逸分定取撥糧斛並是虚數即無見在臣遂急於本司<lb/>
刮刷到見在應副洪州見屯本司諸軍日下要用糧米<lb/>
内支撥一千石付李横差到人船先次装發外伏望聖<lb/>
慈卹念李横急闕糧食速降睿㫖下有米去處接續支<lb/>
給所貴不致闕誤<lb/>
　　　乞免上供紙<lb/>
<pb n="KR4d0148_WYG_002-6a"/>
臣契勘洪州年額合發紹興三年上供紙八十五萬張<lb/>
内一半本色一半折發價錢依年例下分寧武寧奉新<lb/>
三縣收買解州装發據逐縣申自建炎四年以前各有<lb/>
窰户二百餘名抄造中賣後来累遭賊馬人户死及九<lb/>
分已上見今並無紙户委是難以抄造應付乞蠲免收<lb/>
買臣今照對分寧武寧奉新縣自建炎四年十二月已<lb/>
後被趙延夀馬進張莽蕩等賊馬侵犯占據縣道燒刼<lb/>
鄉村殺擄人民後来收復繼續又遭趙進曹成田進劉<lb/>
<pb n="KR4d0148_WYG_002-6b"/>
忠及紹興二年十月内交廣賊馬侵犯分寧武寧縣紹<lb/>
興三年正月内李宗亮侵犯分寧縣三月内又有草冦<lb/>
侵犯奉新縣遍於管下鄉村放火殺擄人民被害深重<lb/>
委是逐縣原抄紙窰户例遭殺擄目今全無人户抄紙<lb/>
兼本州除分寧武寧奉新三縣外别無出産去處若不<lb/>
申陳切恐有誤上供嵗計致負曠責伏望睿慈特與蠲<lb/>
免買發<lb/>
　　　乞下鄰路防托虔寇<hi>按宋史紹興三年三月詔岳飛捕䖍賊六月飛自䖍</hi>
<pb n="KR4d0148_WYG_002-7a"/>
　　　　<hi>州班師此下三篇當是四月擒斬彭友等後所上</hi>
臣契勘䖍吉之民素號頑狡平日不事生産至秋冬收<lb/>
成之後即結集徒黨出没侵掠累年以来朝廷方事外<lb/>
冦未暇掃除由是患害日滋根株益固上勞聖慮遣發<lb/>
王師今雖破蕩巢穴使之著業而渠魁間有竄逸者雖<lb/>
茍目下少安冬春之間不能保其無事臣只候岳飛班<lb/>
師即分那人馬逐處彈壓竊慮積習未悛再有嘯聚定<lb/>
須侵擾鄰路州軍伏望聖慈特降睿㫖下福建廣南相<lb/>
<pb n="KR4d0148_WYG_002-7b"/>
接本路䖍吉州南安軍界添屯人馬聲援相應使兇惡<lb/>
之黨知所至有兵不敢妄動加以嵗月漸革兇殘之氣<lb/>
化為良善之民使安田畆永絶後患<lb/>
　　　乞免勘喬信<lb/>
勘㑹洪州近承提刑司公文録準今年五月六日勅節<lb/>
文臣寮上言本州統領官喬信措置龍泉縣賊彭友等<lb/>
端坐萬安縣多日並不將軍馬追攻賊寨止就隔江抄<lb/>
截賊中所遣打擄人妄申獲㨗等事奉聖㫖喬信令本<lb/>
<pb n="KR4d0148_WYG_002-8a"/>
路憲臣根勘具案聞奏本州見送左司理院取勘喬信<lb/>
軍馬昨自去年十二月内就袁州差發前去吉州管下<lb/>
把截捕殺彭友尹花八寗十二等賊火臣寮所按本軍<lb/>
乆不進兵固當坐罪縁喬信部下官兵止一千人彭友<lb/>
等三頭項徒黨萬數不少衆寡不敵是以不能成功又<lb/>
縁本軍見分屯沿江興國軍控守邊境而洪州取勘未<lb/>
巳信麄人不曉文法既被勘劾罔測罪名輕重日夕憂<lb/>
疑不能安職今来防秋用人之際正要將佐緩急使喚<lb/>
<pb n="KR4d0148_WYG_002-8b"/>
欲望聖慈詳酌特降睿㫖將喬信特降官資免行取勘<lb/>
或與放罪責其後効<lb/>
　　　乞免攝文廣狀<lb/>
臣契勘洪州近準湖南提㸃刑獄馬居中牒奉聖㫖躬<lb/>
親前来根勘李澡曽欽承等公事臣竊詳臣寮所論李<lb/>
澡不法情罪有無虚實臣固不可得而知内一項李澡<lb/>
受本司統領官文廣金二百兩巳經臨江軍鞫治勒令<lb/>
文廣甘伏軍令文狀在案今来馬居中恐須再勾文廣<lb/>
<pb n="KR4d0148_WYG_002-9a"/>
入院照勘縁文廣原係劉忠黨中第二名首領忠既敗<lb/>
走即投偽齊廣獨不從率其部曲渡江以受招安隨行<lb/>
資財盡為劉忠所刼廣亦不願顧藉又自到司以来小<lb/>
心謹慎每事宣力嘗差徃䖍州捕賊率先立功廣麤人<lb/>
不曉文法負罪来歸未知何所嚮縱有所賄情亦可憫<lb/>
兼其下千餘人皆驍勇可用見其主將對獄亦恐疑慮<lb/>
生事臣愚欲望聖慈特降睿㫖止令文廣在外供答文<lb/>
字與免追攝入院如干照人等指證分明實有前件事<lb/>
<pb n="KR4d0148_WYG_002-9b"/>
跡廣亦不敢隱諱庶幾安慰衆心不致反側<lb/>
　　　措置防秋事宜<hi>按宋史紹興三年九月以鼎為江西安撫制置大使是年八月</hi>
　　　　<hi>詔岳飛赴行在留精兵萬人戍江州時車駕駐臨安此下三篇以文義考之當即此時所上</hi>
臣契勘即日防秋是時臣雖夙夜惕勵思所以廣為隄<lb/>
備第念事勢相形利害安危固有緩急輕重儻非先事<lb/>
建明逺凟聖聽恐一旦措手無及恭惟清蹕見駐臨安<lb/>
二浙閩中為近輔江東淮甸為要藩自行朝達鎮江建<lb/>
康屯宿重兵無慮十萬距京師約三千里非不深且逺<lb/>
<pb n="KR4d0148_WYG_002-10a"/>
可恃以安然江西一路北際陳蔡廬夀西連潭衡荆襄<lb/>
比他路邊面最為濶逺偽齊見遣兵將力守光州為備<lb/>
數年頗聞農種漸廣自汴由陳蔡至光纔三百里復與<lb/>
蘄黄接界亦粗有糧可因偽齊萬一㑹合金人再来南<lb/>
侵當數路並進而鎮江建康既巳有備必由光州直擣<lb/>
蘄黄旬日便到江上擄船造栰乗間南渡聲揺江湖人<lb/>
心摧於傷弓當鳥驚魚散支吾不暇將見行朝亦不得<lb/>
奠枕則建康鎮江雖屯重兵固已無益於事矣况巳酉<lb/>
<pb n="KR4d0148_WYG_002-10b"/>
冬敵騎巳嘗出武昌岸徑趨興國縁山疾馳數日薄洪<lb/>
州城下<hi>按已酉係建炎三年是年十月金人自黄州濟江由大冶縣趨洪州見宋史本紀</hi>前車<lb/>
之戒未逺則江西今日利害安危豈不重且急乎臣計<lb/>
本司見管軍馬共一萬六千餘皆是招收烏合之衆除<lb/>
輜重火頭等外可使出戰僅及萬人才足以屯防近裏<lb/>
州縣隄備盗賊豈堪前當大敵近奉聖㫖留岳飛全軍<lb/>
先分萬兵駐九江士馬精勁似可倚仗臣愚見尚有二<lb/>
患邊面濶而偽境近則師不可不益師旅増而贍給廣<lb/>
<pb n="KR4d0148_WYG_002-11a"/>
則財不可不聚謂如江州興國軍西抵岳鄂皆㨿大江<lb/>
上游曲折千里控扼要害受敵處多自湓浦以上江漸<lb/>
狹隘至霜降水落則一箭可及一葦可航非若下流深<lb/>
濶多阻未易侵越也今計岳飛兵數二萬一千有餘除<lb/>
火頭輜重守寨疾病人外實得戰士一萬五千人忽有<lb/>
警急迎敵保城臨時應機猶恐分布不給兼岳鄂人馬<lb/>
無多安能使犄角應援臣欲乞朝廷更摘那數頭項堪<lb/>
任出入將兵時暫付臣相兼使用又本路州縣屢經兵<lb/>
<pb n="KR4d0148_WYG_002-11b"/>
火殘毁繼以連嵗討賊大兵徃来民力凋弊官用空虚<lb/>
今既留岳飛全軍復丏益師則軍儲愈窘若止仰漕計<lb/>
必致闕誤臣欲乞朝廷廣行支降錢物及就撥本路應<lb/>
千諸司上供錢帛并𣙜貨務見在及日後收樁之數並<lb/>
行付臣斡旋相兼支遣仍乞選户部官一貟前来與漕<lb/>
臣協議應副庶幾兵勢稍強財用粗足可以待敵且免<lb/>
臨時擾攘失措之患臣才識庸暗所見止此伏望聖慈<lb/>
察其勢廹計窮早賜睿㫖詳酌施行<lb/>
<pb n="KR4d0148_WYG_002-12a"/>
　　　乞於岳鄂屯駐岳飛人馬狀<lb/>
臣勘㑹神武副軍都統制岳飛全軍人馬先奉聖㫖起<lb/>
發赴行在續䝉存留在本路䖍吉州平蕩賊火臣契勘<lb/>
湖北岳鄂州係在大江之南與江州洪州興國軍地相<lb/>
連接最是沿江上流控扼淮甸京西實為荆湖川陜喉<lb/>
襟要害之所今来防秋在近鄂岳之間理合預作措置<lb/>
防備不可無重兵捍禦其鄂州雖有帥臣屯兵數少及<lb/>
本路見管軍馬計一萬餘人頭項不一其間大半是招<lb/>
<pb n="KR4d0148_WYG_002-12b"/>
收烏合之人以至噐甲大叚未備萬一有警深慮難以<lb/>
支吾臣今相度欲乞將岳飛軍馬候討捕䖍吉賊火了<lb/>
日特降指揮令往鄂岳州屯駐所有合用錢糧專委湖<lb/>
北及鄰路漕臣分認應副如䝉俞允不惟江西藉其聲<lb/>
援可保無虞而湖南兩廣江東兩浙亦獲安妥及江路<lb/>
通快舟船徃来悉無阻碍欲望聖慈詳酌特降睿㫖施<lb/>
行<lb/>
　　　奏乞節制岳飛狀<lb/>
<pb n="KR4d0148_WYG_002-13a"/>
臣契勘神武副軍都統制岳飛先奉聖㫖於本路駐劄<lb/>
彈壓盗賊係聽本司節制續奉朝㫖赴行在未起發間<lb/>
再奉聖㫖令李回協和岳飛敦遣措置䖍州管下盗賊<lb/>
今来本軍招捕䖍賊了當䝉朝廷分屯江州防秋欲望<lb/>
特降睿㫖許依舊聽本司節制所貴緩急集事如䝉聖<lb/>
慈特賜允許即乞作朝廷措置行下<lb/>
　　　乞收留宿遷官吏狀<hi>按此下二篇皆為參政時上鼎參知政事在紹興四</hi>
　　　　<hi>年三月</hi>
<pb n="KR4d0148_WYG_002-13b"/>
臣伏見淮東宣撫司申宿州宿遷縣知縣張澤結約官<lb/>
吏二千餘人来歸宣司恐碍去年六月間所降指揮不<lb/>
敢收受<hi>按紹興三年六月禁諸路招納淮北人及中原軍来歸者見宋史本紀</hi>臣前日親<lb/>
聞玉音以為若拒而不納恐失東北人心仰見陛下至<lb/>
仁惻隱不忘斯人之意而朝廷恐於和議未便止行下<lb/>
宣司從長相度宣司既有執守必無肯受之理臣竊<lb/>
詳去年六月指揮止是一時行遣即非今来遣使所議<lb/>
要約雖公受之亦無妨碍如謂和議大事不可少有動<lb/>
<pb n="KR4d0148_WYG_002-14a"/>
揺即乞陛下宣諭宰執令以書諭韓世忠遣親密沉穏<lb/>
近上兵官提兵數千并遣文臣屬官一員至界首密受<lb/>
之然後移文宿州云近有宿遷人民數千南来本司以<lb/>
朝廷約束不敢收受遂於本界恃衆作過今已遣兵驅<lb/>
逐潰散是亦兵家一術也臣謂此事所係至重若峻阻<lb/>
之則進不能不為偽齊所戮退則聚為淮甸之冦必至<lb/>
於誅殺而後巳如此則淮北之人絶望矣輒効愚忠或<lb/>
有一得如其可採即乞作聖意宣諭臣初䝉陛下擢貮<lb/>
<pb n="KR4d0148_WYG_002-14b"/>
機政不敢與同列故作異同故密具所見塵浼聖聽唯<lb/>
陛下裁之<lb/>
　貼黄臣愚欲乞密下韓世忠辨認姦細如無他意即<lb/>
　密切受之既受之後將有官人且留軍中軍人充軍<lb/>
　使喚百姓放令逐便<lb/>
　　　乞曲赦䖍寇<lb/>
臣訪聞䖍州自從衛軍民交變以来凡十縣之間失業<lb/>
之民率聚為寇雖聖恩寛厚貸其脅從亦既累年而猶<lb/>
<pb n="KR4d0148_WYG_002-15a"/>
家藏兵器未嘗輸官州縣既不能止絶又且聽訟理獄<lb/>
徃徃許以追證舊事閭里騷然各懐反側則是朝廷已<lb/>
赦之罪官吏猶得治之使徳澤阻於布宣人情積於忿<lb/>
怨一旦姦心不能自懲則投兵剚刃勢有必然者因而<lb/>
聚衆阻險無由自新昨遣岳飛再已平定而前日怨仇<lb/>
之訟紛紛猶未巳也臣區區愚見欲望聖慈依昨来建<lb/>
州平范汝為體例特降曲赦或止降詔書貸其往咎及<lb/>
應干優䘏等事並檢舉施行如此則人獲安業盗賊潛<lb/>
<pb n="KR4d0148_WYG_002-15b"/>
消矣<hi>按宋史紹興四年七月曲赦䖍州</hi>
　　　除宣撫處置使朝辭疏<hi>按宋史紹興四年八月以鼎知樞密院事充川</hi>
　　　　<hi>陕宣撫處置使尋改命都督川陕荆㐮諸軍事此篇永樂大典不載今從歴代名臣奏議增入</hi>
臣疏逺之迹荷陛下特達知遇恨無死所圗報大恩方<lb/>
國家多事中外乏人乃委臣摠師逺戍邊鎮主憂臣辱<lb/>
其何忍辭然自惟念渡江以来遭逢器使揚歴臺諫再<lb/>
叨樞筦與聞政事趨走殿陛密勿冕旒拙誠獲申無復<lb/>
顧惜雖聖主全度見謂樸忠而萬目睽睽指為迂濶今<lb/>
<pb n="KR4d0148_WYG_002-16a"/>
乃以竒孤寡偶之身將使于萬里之逺曽無一毫之善<lb/>
可辱記憐安得不少陳悃愊以凟聰聽臣竊見自古人<lb/>
君善用人者莫不專其委任假以事權任專則媢嫉必<lb/>
生權重則嫌謗立至唐之賢臣勲業如郭子儀猶困于<lb/>
魚朝恩程元振之謗傷名德如裴度亦被沮于元稹魏<lb/>
洪簡之朋比子儀明哲自將僅免危疑之累而度辨論<lb/>
激切卒隳幽鎮之功况勳名寵眷未及兩人求其成功<lb/>
亦巳難矣向者陛下當建炎圗治之初遣張浚出使川<lb/>
<pb n="KR4d0148_WYG_002-16b"/>
陜國勢事力百倍於今浚于陛下有補天浴日之功陛<lb/>
下待浚有礪山帶河之固君臣相信内外相資委任之<lb/>
篤今古無有而終致物議以就竄逐臣頃在紹興人或<lb/>
指臣黨浚故浚之責不敢以一言及其是非今考究其<lb/>
用心推尋其情實喪師失地錯繆之迹則有之未必盡<lb/>
如言者之甚也大率專黜陟之典受不御之寄則小人<lb/>
不安于分義謂名器可以虚授爵賞可以茍求一不如<lb/>
意便生觖望川蜀之士至于醵金募士詣闕陳論展轉<lb/>
<pb n="KR4d0148_WYG_002-17a"/>
相傳以無為有一經指摘何以自明是以有志之士雖<lb/>
欲冒犯死亡為國立事而每以浚為鑒戒也雖然浚固<lb/>
有罪矣臺臣抨彈之可也諌官論列之可也人君赫斯<lb/>
震怒雖誅殛之浚亦無憾今乃下至草澤布衣之士行<lb/>
伍冗賤之流凡有求浚而不得者上書投牒人人詬罵<lb/>
肆言醜詆及其母妻甚者指為不臣跋扈極人間之大<lb/>
惡皆歸之於浚嗚呼一何甚哉夫以浚之功與陛下之<lb/>
信也而謗者至此則明君不能自信矣今臣無浚之功<lb/>
<pb n="KR4d0148_WYG_002-17b"/>
陛下之信臣無如浚以有功而見知也乃當此重責逺<lb/>
去朝廷臣恐好惡是非行且紛紛于聰明之下昔樂羊<lb/>
一篋之謗幾䧟誣蔑賴文侯之明乃成中山之功魏尚<lb/>
數級之失遂致吏議唯文帝晚悟後有雲中之效伏望<lb/>
睿明鑒古今之得失念事功之難成憫臣孤直曲加庇<lb/>
覆使得展布四體竭志畢慮以寛陛下西顧之憂非特<lb/>
臣之幸也意廹情切干犯明威臣不勝恐懼俟罪之至<lb/>
　　　奏乞參酌吕頥浩等申請指揮狀<lb/>
<pb n="KR4d0148_WYG_002-18a"/>
勘㑹近具畫一奏請内一項臣今来係出使荆襄川陜<lb/>
其合行事件欲乞將吕頥浩張浚孟庾昨申請到江淮<lb/>
荆浙都督府并宣撫處置使司巳得指揮遵依施行如<lb/>
事有窒碍即許臣参酌别行申請仍乞朝廷行下六曹<lb/>
取索逐件指揮送臣以憑照使奉聖㫖依除窒礙事件<lb/>
見行参酌别具申請外勘㑹内参謀等官人吏等除理<lb/>
任并帶新舊任請給於吕頥浩張浚元申請畫一别無<lb/>
相妨外有别給贍家驛劵添給食錢恩例已于窒礙事<lb/>
<pb n="KR4d0148_WYG_002-18b"/>
件内别行申請請給除舊請外名色一同從一多給恩<lb/>
例從優見别作施行外吏部供到檢準建炎二年二月<lb/>
五日勑中書省尚書省送到太府寺少卿黄鍔劄子契<lb/>
勘本寺自来出給使臣請受文厯依法合以朝謝後限<lb/>
一月參部如違據嵗月不支請受校尉以参部日起支<lb/>
副尉不到部官料錢勿給近来使臣校副尉往往規避<lb/>
在部重難差遣不赴公参僥求一時權局并非泛差使<lb/>
稱不合参部雖已具因依告示終是詞訟不絶切縁差<lb/>
<pb n="KR4d0148_WYG_002-19a"/>
使既係時暫幹辦若便行永逺勘行不惟虚費廪禄有<lb/>
失元立法意今相度欲乞今後將合參部使臣校副尉<lb/>
並依條候参部日起支請受如有差遣或時暫或住程<lb/>
亦許依條参部了日給厯如不到部止據本處添給其<lb/>
請受依舊法據歲月不支仍勿給料錢候指揮<hi>二月三日三省</hi>
<hi>同奉聖㫖依又紹興元年十月七日勑中書門下省尚書省送到白劄子勘㑹户部出給官員請受文厯依近</hi>
<hi>降聖㫖須候参部了日出給近有見任差遣使臣等止為出給文厯赴吏部公参縁使臣依法初補或得替許</hi>
<hi>赴部公参注授差遣其已有差遣之人不合到部其請受文厯自不合出給十月七日奉聖㫖申明行下八月</hi>
<pb n="KR4d0148_WYG_002-19b"/>
<hi>二十七日奉聖㫖内差到統制統領將佐等官出給文厯一節令檢照見行條例施行餘並依</hi>
　　　條具宣撫處置使司畫一利便狀<lb/>
近具畫一奏請内一項臣今来出使荆襄川陜其合行<lb/>
事件欲乞將吕頥浩張浚孟庾昨申請到江淮荆浙都<lb/>
督府并宣撫處置使司巳得指揮遵依施行如事有窒<lb/>
礙即許臣參酌別行申請奉聖㫖依除合遵依事件見<lb/>
逐旋施行外有下項合行参酌并條具申請<lb/>
一臣今来出師係都督諸軍事其所管路分自宣撫鎮<lb/>
<pb n="KR4d0148_WYG_002-20a"/>
撫制置司以下及應統兵將帥並聽本府節制<lb/>
一所部逐路財賦許酌度多寡有無通融移那不以拘<lb/>
碍截撥應副<lb/>
一臣勘㑹昨張浚在川陜日自帥臣以下皆許便宜黜<lb/>
陟浚既被召續有指揮帥臣監司每遇有闕止許宣撫<lb/>
司每一闕具奏三兩名聽㫖除授後来王似等申如遇<lb/>
帥臣監司有闕不免即便選官填替若具兩三名奏聽<lb/>
指揮竊慮被差之人疑慮不該除授不務究心職事已<lb/>
<pb n="KR4d0148_WYG_002-20b"/>
奉聖㫖帥臣監司如差待闕替人窠闕令本司並約程<lb/>
前期每一闕具奏三兩名聽㫖除授非次見闕不可待<lb/>
報許一面擬差臣契勘川陜至行在道路窵逺如事局<lb/>
繁簡才幹能否深恐朝廷未能詳知緩急之際或致誤<lb/>
事今欲乞並依張浚已得指揮施行<lb/>
一臣勘㑹官員合該討論之人如舉辟差遣之類並合<lb/>
候審量了日放行訪聞川路似此之人不少多是私計<lb/>
不便或無力前来整㑹致妨食禄不無留滯之歎竊見<lb/>
<pb n="KR4d0148_WYG_002-21a"/>
朝廷巳有追降體例欲乞行下吏部開具元討論審量<lb/>
指揮及已追降體例各三兩件付下候至川陜路如有<lb/>
似此之人從臣酌量追降放行差注之類仍具奏知庻<lb/>
幾士人不致失所<lb/>
一臣勘㑹昨来張浚在川陜日官員等因功賞補轉官<lb/>
資往往有司不與理元受月日即與不曽被賞無異今<lb/>
来官員等如因功賞補轉官資乞並自受本府劄子日<lb/>
理為補轉月日<lb/>
<pb n="KR4d0148_WYG_002-21b"/>
一臣勘㑹昨張浚在川陜日官員等若有功效合量行<lb/>
推賞之人係與减年磨勘今来有司須要換給吏部公<lb/>
據了日方許收使訪聞其間多是無力前来行在改換<lb/>
致卒無收使之期今後如有合與减年之人從本府分<lb/>
明置簿立定字號勘㑹給據特免換給如投下磨勘之<lb/>
類即從臣騐實收使不惟使有功之人便得祗受賞典<lb/>
亦可以革絶姦偽之弊<lb/>
一臣契勘今来川陜等路如有剏置官司或收復州縣<lb/>
<pb n="KR4d0148_WYG_002-22a"/>
便合要印記行使若給降稽緩深恐行移無以憑信今<lb/>
欲乞下行所屬遇逐路有合鑄印記並限兩日鑄造交<lb/>
付專差人齎擎前来庻免失墜留滯<lb/>
一臣契勘宣撫處置使司舊日給降付身差劄依元降<lb/>
便宜黜陟聖㫖係是正行補授近縁到行在換給却於<lb/>
所補官上加以借字雖於元補官資别無減降縁有借<lb/>
字是致人心疑惑今欲乞行下有司將来如有換給更<lb/>
不添入借字<lb/>
<pb n="KR4d0148_WYG_002-22b"/>
一本府合要准備将領使喚今欲乞不限員數辟差其<lb/>
請給理任等並依准備差使使臣體例施行<lb/>
一逐路官如差出幹事雖有拘碍亦不得占留辭避<lb/>
一乞依吕頥浩例給降空名年月金字牌旗牓三十副<lb/>
准備緩急招收盜賊使用<lb/>
一逐路應見任官如實有疾病或怯懦不堪倚仗或有<lb/>
賍私罪犯并見闕及未差替人去處並許選官填替訖<lb/>
具奏乞給降付身内疾病并怯懦不堪倚仗之人與不<lb/>
<pb n="KR4d0148_WYG_002-23a"/>
理遺闕被差官自到任日理為在任若未受朝廷付身<lb/>
間有按察官等保舉許行收使<lb/>
一臣勘㑹昨張浚出使日曽䝉朝廷支降錢物止是專<lb/>
充激犒使用臣今来前去川陜荆襄合依例陳乞激犒<lb/>
錢物兼契勘本府係經由大江一帶州軍例經殘破及<lb/>
岳鄂至歸陜以来並無人煙又四川財賦累年應副大<lb/>
軍與昔日事體不同所至州軍或有闕乏去處亦須本<lb/>
府補助支遣今欲乞朝廷支降金銀計一百萬貫絹三<lb/>
<pb n="KR4d0148_WYG_002-23b"/>
萬匹空名度牒二萬道紫衣師號各二千五百道並專<lb/>
充激犒并應副緩急支用其度牒等依宣撫處置使司<lb/>
體例專用本府勘合所有禮部給到號簿從本府収掌<lb/>
如遇支使據所支數目別用本府勘合號簿同付給降<lb/>
去處書填飜改<lb/>
一臣勘㑹逐路豪户如願納錢物斗斛補助軍須或緩<lb/>
急勸誘博糴若不命之以官竊慮無以激勸今欲乞給<lb/>
降空名承節承信廸功郎告進義校尉綾紙各二百道<lb/>
<pb n="KR4d0148_WYG_002-24a"/>
給付本府准備使用仍乞依紹興三年洛西勸誘博糴<lb/>
巳得指揮施行<lb/>
　貼黄稱臣契勘昨来浙西糴買日承節廸功郎各係<lb/>
　四千貫承信郎三千貫進義校尉一千貫今来川陜<lb/>
　等路斛斗等價直及行使銅鐵錢輕重不同欲乞從<lb/>
　臣勘量書填伏乞睿照<lb/>
一臣今將吕頥浩等體例參酌乞置参謀官一員参議<lb/>
官二員計議官四貟書寫機宜文字二員主管機宜文<lb/>
<pb n="KR4d0148_WYG_002-24b"/>
字四員幹辦公事一十貟准備幹辦一十貟武臣准備<lb/>
差遣二十貟准備差使二十員其應干事件合遵依吕<lb/>
頥浩張浚孟庾巳得指揮及體例施行内請給除舊請<lb/>
外名色同者從一多給恩數從優<lb/>
　貼黄稱臣契勘内計議官縁張浚到川陜日為有官<lb/>
　資稍髙及不欲令干預文字之人添置上項名目今<lb/>
　欲依例添置伏乞睿照<lb/>
一今依孟庾例差置㸃檢文字三人主管文字一十三<lb/>
<pb n="KR4d0148_WYG_002-25a"/>
人書寫文字一十四人書表司四人發放文字大程官<lb/>
八人親事官四人装界作一名發遞工匠二人三省樞<lb/>
密院主事以上驛劵縁張浚與吕頥浩等體例輕重不<lb/>
同欲酌中依秉義郎則例支破官序髙者自從髙其餘<lb/>
應干事件合遵依吕頥浩張浚孟庾巳得指揮及體例<lb/>
施行内請給除舊請外名色同者恩數從優<lb/>
一簽㕔欲置人吏四人其抽差請給恩例等並依本府<lb/>
諸房書寫文字例施行<lb/>
<pb n="KR4d0148_WYG_002-25b"/>
一本府合置降賜公使庫今欲乞逐庫各差主管官二<lb/>
員專知官一名降賜庫手分二人書寫人一名主管官<lb/>
於有官人内指差專副以下許差白身人其餘並依張<lb/>
浚已得指揮施行<lb/>
一乞於内外指差醫官二人剋擇官一名除見請外日<lb/>
給進武副尉劵一道官序髙者從本等無舊請人更支<lb/>
一十貫内醫官每月更支合藥錢七貫<lb/>
一臣勘㑹本府官吏等係據即目事務或依例差置若<lb/>
<pb n="KR4d0148_WYG_002-26a"/>
將来事務繁劇人力不勝欲乞從臣量度増添其請給<lb/>
等並依已差置人體例施行<lb/>
一臣今来係由兩浙淮南江南東西荆湖北路前去其<lb/>
一行大軍等合用錢糧若不指定名色取撥竊慮漕司<lb/>
無以應辦欲望聖慈特賜睿㫖逐路各專委漕臣一員<lb/>
將應干諸色及不以有無拘碍并上供經制常平等米<lb/>
斛錢物應副經過支使貴免闕誤<lb/>
一臣隨行合要紹興勑令格式并吏部七司條法兵工<lb/>
<pb n="KR4d0148_WYG_002-26b"/>
部都官遷材格法及將官勑照使欲令所屬各行印造<lb/>
一本供納如無印本如法抄録仔細㸃對内將官勑於<lb/>
樞密院關取<lb/>
一臣契勘本府一行輜重并官屬等合用騾馬不少及<lb/>
所須什物等若旋行計置竊慮枉費官錢昨張浚孟庾<lb/>
結局日有係省騾馬驢及氊帳兵幕從物器皿家事行<lb/>
軍什物等並見在三省樞密院激賞庫殿前司省馬院<lb/>
神武中軍左藏庫等處寄管欲乞拘收赴本府應副使<lb/>
<pb n="KR4d0148_WYG_002-27a"/>
用<lb/>
一吕頥浩等昨來出師其一行官吏將佐以下皆有支<lb/>
破起發錢物體例縁地里逺近不同是致不一今來前<lb/>
去川陜水陸萬里比之張浚出師之時尤為艱辛所有<lb/>
起發錢物更不敢陳乞增置只乞依昨張浚體例施行<lb/>
一依例合差進奏官一名承送往來申奏文字今欲乞<lb/>
從本府指差不罷本身職事兼行主管依例與免本院<lb/>
差遣每日别給食錢二百文就本院厯内勘支<lb/>
<pb n="KR4d0148_WYG_002-27b"/>
一行遣紙札朱紅及發遞皮角牌子等及油單黄蠟㸃<lb/>
照油燭收盛文字籠仗打角官物合用物色等並具數<lb/>
於臨安府取索限日下供應内紙令左藏庫支供在外<lb/>
並於所至州軍關取伏望聖慈特降睿㫖施行<lb/>
　　　乞辟差官屬依例帶出見任職事状<lb/>
臣今出使川陜荆襄其合行事件巳得聖㫖依吕頥浩<lb/>
張浚孟庾昨申請到江淮荆浙都督府并宣撫處置使<lb/>
司已得指揮契勘張浚下屬官張宗元馮康國並帶出<lb/>
<pb n="KR4d0148_WYG_002-28a"/>
郎官職事所有臣今来踏遂辟官差到官屬内有見任<lb/>
行在職事人亦欲依例<lb/>
　　　督府申請援乞降詔㫖並録賜張浚詔書繳進<lb/>
　　　　朕嗣承大統遭時多難夙夜以思未知攸濟<lb/>
　　　　政賴中外有位之臣悉力自効共拯傾危今<lb/>
　　　　遣知樞密院事張浚往諭密㫖黜陟之典俾<lb/>
　　　　得以便宜施行卿等共念祖宗之勤勉人臣<lb/>
　　　　忠義之節以身徇國無貽名教之羞同徳一<lb/>
<pb n="KR4d0148_WYG_002-28b"/>
　　　　心共建興隆之業當有茂賞以答殊勲<lb/>
臣竊觀陛下勵精求治志圗恢復慨念中原久罹塗炭<lb/>
以川蜀荆襄為腹心根本故特命大臣往宣德意而臣<lb/>
猥以庸陋誤被使令委以專征之權付以黜陟之典責<lb/>
任之重前此所無欲使叛亡懐歸彊隣讋伏士卒奮勵<lb/>
姦吏革心不間遐邇知尊朝廷非有丁寧告戒之辭無<lb/>
以一新逺人耳目伏見昨来張浚出使之日曽降詔書<lb/>
道陛下委任之意今来欲出自宸𠂻特以詔㫖付臣前<lb/>
<pb n="KR4d0148_WYG_002-29a"/>
去至所部州郡觀風問俗之間告以明天子勤勞西顧<lb/>
惻怛至誠之意庶幾武夫悍卒流涕而思用命垂髫戴<lb/>
白扶携以聽德音其於逺方觀望所繫甚重伏乞睿慈<lb/>
特垂賜可臣不任懇切之至所有賜浚詔書謹録如上<lb/>
　　　論防邊第一疏<hi>按此下二篇永樂大典不載今從歴代名臣奏議増入</hi>
臣竊觀古者用兵以謂國之大事至重至慎不敢少忽<lb/>
告之宗廟卜之蓍龜謀之卿士然後授以成筭所請必<lb/>
聽所欲必得纖悉曲折無不周緻信任既篤乃始責以<lb/>
<pb n="KR4d0148_WYG_002-29b"/>
成功此將帥所以竭忠而士卒所以用命也秦欲伐楚<lb/>
王翦須兵六十萬人一旅一卒不可闕陳平間楚君臣<lb/>
用漢金三十萬斤惟意所出入髙帝不問也郭子儀幕<lb/>
府之盛至將相者六十餘人當時不以為過所以成就<lb/>
其功固當如此陛下軫念西陲宵衣旰食以圗勞来安<lb/>
集之方故遣大臣往将使指是宜上下戮力以寛君父<lb/>
之憂汲汲皇皇協濟厥事若但為僥倖之圗姑行嘗試<lb/>
之説一切茍且恬不介意號曰出師其實何補今臣備<lb/>
<pb n="KR4d0148_WYG_002-30a"/>
員督府近在闕庭施置之間巳多齟齬請兵於諸軍非<lb/>
為臣之使令也将以備出戰入守也請給於公帑非為<lb/>
臣無資財也將以勸功賞士也辟士於幕府非為臣私<lb/>
親舊也將以得人為用也然所謂兵者不滿數千半皆<lb/>
老弱不勝甲胄疲癃跛倚可笑可憐所齎金帛至為㣲<lb/>
少猶控顔瀝懇幾同乞丐薦舉士人皆憚逺適面得睿<lb/>
㫖令除京局以重觀望薦章甫上彈奏巳行使臣意氣<lb/>
憂沮舉措畏忌退視賔僚有靦面目士大夫間或笑其<lb/>
<pb n="KR4d0148_WYG_002-30b"/>
單弱或憂其無成皆謂事大體輕有名無實顧臣一身<lb/>
亦何足道顧國事安危不知安在孤踪逺去君門萬里<lb/>
若或更加沮抑臣亦何能自辯伏望陛下察此行之重<lb/>
輕憫微臣之拙直凡有所請畧賜主張無使臣茫然遐<lb/>
徼之外欲自訴於陛下則不可欲盡載之紙筆則不能<lb/>
悵焉自失莫之為計也臣詞意廹切不覺至此惟陛下<lb/>
矜察<lb/>
　　　論防邊第二疏<lb/>
<pb n="KR4d0148_WYG_002-31a"/>
臣聞戰不必勝不茍接刃攻不必取不茍勞衆帝王之<lb/>
兵以全取勝貴謀而賤戰葢謂此也臣觀漢宣帝時趙<lb/>
充國伐先零群臣上攻戰之謀求速務快議論蠭起充<lb/>
國以為非素定廟勝之䇿不可用方且審料敵情圗上<lb/>
方畧墾闢田土㑹計米鹽槀秸器用之具郵亭畎澮之<lb/>
餙無所不備優㳺安静不求近功雖簿責之使輩至問<lb/>
状之詔日聞守其成謀牢不可破卒能沮羣議克彊敵<lb/>
國無大費功遂名立臣竊慕之然自惟念臣本書生不<lb/>
<pb n="KR4d0148_WYG_002-31b"/>
閑軍旅陛下聖度兼容無所求備徒知臣愚不謀身戇<lb/>
不避事付以重任責其所難義不得辭黾勉承命惟敵<lb/>
人冦蜀於今累年侵軼之兵嵗深一嵗始者接鋒五路<lb/>
其後直抵梁洋既已棄和尚原尋又失饒風嶺蜀勢之<lb/>
危廹於累卵所恃者吳玠一軍忠勇可仗守關則僅足<lb/>
出戰則無餘設或吳玠不能支吾即是四川更無存理<lb/>
若今冬末幸敵不來則臣至蜀之日宣陛下恩信問百<lb/>
姓疾苦勸課農桑蠲削浮費協和將士簡練師徒謹守<lb/>
<pb n="KR4d0148_WYG_002-32a"/>
關梁密行間探取謀問計養鋭蓄威凡智慮所逮無不<lb/>
竭盡以副陛下委寄之意此則愚臣之所能也或吳玠<lb/>
之兵聲勢大振四川財賦移用有餘雖深入秦川盡還<lb/>
故壤於臣志願豈不欲之或兵威不加於前敵勢無損<lb/>
於舊雖曰蜀道險難固亦未易保守况欲及其他哉若<lb/>
大言無實輕舉妄動僥倖成功於萬一此則非愚臣之<lb/>
所能也今者明天子謂臣為可使軍民謂臣為可行蜀<lb/>
人喜廟堂輒遣大臣敵國聞朝廷再開督府内外觀望<lb/>
<pb n="KR4d0148_WYG_002-32b"/>
事體非輕而兵將單弱無以壓蜀兵驕悍之氣金帛鮮<lb/>
少無以省蜀民饋餉之勞雖自治之術猶未知攸濟乃<lb/>
欲勉强其所不能多見其不知量矣曩張浚之行也謀<lb/>
欲恢復秦晉漸定中原卒之失五路失梁洋坐此被譴<lb/>
原浚用心豈不偉壮而議者謂浚不得無罪以其自信<lb/>
太重許陛下者太過而功名不能副其初議是乃昧於<lb/>
自知而勉強所不能者也臣竊惜之臣今行有日矣竊<lb/>
意宸𠂻之所經營執事者之所講究必有成筭如趙充<lb/>
<pb n="KR4d0148_WYG_002-33a"/>
國所謂素定廟勝之策者幸舉以見授臣當度德量力<lb/>
奉命而行尚或覬覦薄效歸報陛下儻不賜照察而責<lb/>
臣以必能臣恐異時紛紛之論赤族不足以塞責浚有<lb/>
大功廹於物議猶不能免况如臣者哉故自受命以来<lb/>
日夕憂恐莫知為計雖然量能授官者人君之職陳力<lb/>
就列者人臣之義與其依違隱忍卒使陛下有失望之<lb/>
歎曷若以其所能及其所不能者明以告於陛下尚庻<lb/>
幾獲免欺君之罪惟聖明憐察<lb/>
<pb n="KR4d0148_WYG_002-33b"/>
　　　乞降指揮樁管糧食状<lb/>
勘㑹都督府官兵等將來到荆府換易舟船并等候陸<lb/>
行軍馬合暫屯駐一行糧食切慮本府闕乏無可應辦<lb/>
及自荆南入川沿路糧食亦未有指擬伏見朝廷近降<lb/>
指揮令衡州將見樁廣西提刑司起到常平錢所買金<lb/>
銀等於䕫州路收糴米斛至荆南府樁管欲於數内支<lb/>
取米一萬石應副庶免闕誤伏望聖慈速賜指揮<lb/>
　　　乞降㫖乗載輜重老小船並合逐軍自行備辦<lb/>
<pb n="KR4d0148_WYG_002-34a"/>
　　　　状<lb/>
勘㑹本府軍馬已降指揮先次選差一萬人係於諸軍<lb/>
内摘那差撥所有乗載輜重老小舟船並合逐軍自行<lb/>
備辦欲望聖慈特降睿㫖行下照㑹<lb/>
<pb n="KR4d0148_WYG_002-35a"/>
欽定四庫全書<lb/>
　忠正徳文集卷三　　　　　宋　趙鼎　撰<lb/>
　　奏議下<lb/>
　　　除右相論防秋<hi>按鼎以紹興四年九月除尚書右僕射同中書門下平章事兼</hi>
　　　　<hi>知樞宻院事</hi>
臣契勘韓世忠属官陳桷等赴闕臣即子細叩問世忠<lb/>
防秋措置觀桷等所說可見世忠之意桷言世忠已過<lb/>
淮南相視控扼因桷等之來專令乞兵防守建康一帶<lb/>
<pb n="KR4d0148_WYG_002-35b"/>
意欲令張俊分占江上同負此責亦如張俊聚兵之意<lb/>
也臣以為敵若不能渡江只留淮甸即委世忠專切固<lb/>
䕶通泰萬一采石等處不能支吾則敵騎深入遂有無<lb/>
窮之患雖能保守通泰亦復何益今若便令世忠保守<lb/>
建康又縁敵騎未渡之間當且以通泰鹽利為重臣之<lb/>
愚意欲乞戒飭世忠且在承楚極力捍禦或采石等處<lb/>
已聞敵騎南侵即令世忠全軍而還徑趨江東或浙西<lb/>
衝要去處或腰擊或尾襲雖不能遏其來路亦足牽制<lb/>
<pb n="KR4d0148_WYG_002-36a"/>
少阻南侵之勢不能深入所有通泰鹽利在所不顧也<lb/>
臣本不知兵更願陛下召張俊與議之或以為然即乞<lb/>
召陳桷等面授此意及親洒宸翰以賜世忠不可坐視<lb/>
安危恬不為意遂如議者所料也<hi>張俊嘗言一旦江上有警即世忠光世等</hi>
<hi>各携老小登舟為自安之計必矣</hi>臣一介書生辱陛下眷遇致身至此<lb/>
敢不黽勉圗報萬分自入夏以來每以防秋為念而議<lb/>
論不一何由措手既入七月方二使南歸而又朱勝非<lb/>
求去紛紛十數日不定八月初即有川陜之命萬里之<lb/>
<pb n="KR4d0148_WYG_002-36b"/>
行無一人一騎日夕經營自救不暇是以不能專一留<lb/>
心朝廷之事今事勢已廹乃䝉陛下擢寘宰司萬一小<lb/>
有蹉跌萬死不足塞責臣已力陳懇欵辭免誤恩或未<lb/>
賜矜從即乞陛下博選中外忠誠可倚之人寘之二府<lb/>
庶幾協濟少分陛下宵旰之憂臣不勝萬幸<lb/>
　貼黄陳桷言世忠患一軍老小留在鎮江非便臣乃<lb/>
　與桷議欲令遷來平江等處桷以為然此亦張俊之<lb/>
　意也併乞聖裁臣昨晚已奏禀乞令陳桷等上殿奏<lb/>
<pb n="KR4d0148_WYG_002-37a"/>
　事如陛下不欲召見即乞令與臣等議定速遣還軍<lb/>
　或别有處分韓世忠事亦乞降出付桷等以歸<lb/>
　　　乞親筆付諸將防托<hi>按事見宋史紹興四年十月</hi>
臣竊見吕祉奏到金人已犯滁州界竊慮徑自桓州直<lb/>
趨江上即建康一帶倉卒驚擾乗間濟渡别無阻遏大<lb/>
兵未集人心易揺思患預防理宜隄備今欲備坐今來<lb/>
探報劄付韓世忠疾速措置如承楚大兵并來滁和窺<lb/>
伺渡江即仰帯領精兵捍禦掩擊兼張俊人馬已趨蘇<lb/>
<pb n="KR4d0148_WYG_002-37b"/>
常即浙西可保無虞兼劄劉光世疾速統領人馬前來<lb/>
建康府防托太平州等處并劄張俊等疾速差人硬探<lb/>
滁和敵騎動息萬一江上有警即仰整齪人馬應援建<lb/>
康一帶縁浙西非騎兵所長縱使濟渡不能衝突唯有<lb/>
建康最為𦂳要深恐光世人馬未至間遂致侵犯臣愚<lb/>
欲望聖慈用臣此意親洒宸翰以賜三將責其備禦勉<lb/>
以功名且令宣導陛下問勞將士暴露辛苦之意所有<lb/>
三將省劄見令修冩來進入<lb/>
<pb n="KR4d0148_WYG_002-38a"/>
　　　措置防托畫一事宜狀<lb/>
臣昨日已具滁州探報事宜聞奏催督三將劄子適已<lb/>
進今别有愚見仰凟聖聽伏幸睿察<lb/>
一承楚敵衆恐非重兵雖臨江上未必敢渡緣近報濠<lb/>
州對岸渦河口亦有人馬今承楚之人既至滁和即廬<lb/>
夀隔絶勢須奔避而渦河之兵與承楚合而為一萬一<lb/>
乗虛窺伺便有衝突之患理須過為隄備<lb/>
一已議欲先遣大臣或聖意以謂目今可遣即乞批出<lb/>
<pb n="KR4d0148_WYG_002-38b"/>
姓名且使乗傳自餘杭由廣徳以抵建康伺察敵情號<lb/>
召諸將増重江東之勢俟劉光世軍到議定防捍㑹合<lb/>
之策即復趨行在所<lb/>
一張浚人馬昨日發絶浚亦出門前去楊沂中老小不<lb/>
肯先發意欲同行即今别無措置事務臣愚欲乞擇定<lb/>
車駕進發之日行下三將照㑹使知臨幸有日即不敢<lb/>
稽留觀望<lb/>
一初二日敵犯滁州界<hi>按史紹興四年十月已卯金人犯滁州以丙子朔推之當是初</hi>
<pb n="KR4d0148_WYG_002-39a"/>
<hi>四日</hi>今已六日劉光世初四日承受移軍文字治行三日<lb/>
初七日始能成行而馳至建康七百餘里勢恐未能相<lb/>
及即采石一帶唯有杜琳<graphic n="KR1073" url="https://raw.githubusercontent.com/kanripo/KR-Gaiji/master/images/KR1073.png" mimeType="image/png"/>瓊李貴三項人馬不相統<lb/>
攝難以責辦不得不過為之慮臣偶有所見敢不竭盡<lb/>
伏幸聖聰裁酌可否<lb/>
　　　論親征<hi>按史紹興四年十月丙子朔與鼎定策親征戊戌御舟發臨安</hi>
臣今日扈從車駕登舟出餘杭門竊見道旁觀者無問<lb/>
老幼皆以手加額咨嗟流涕以陛下冒犯風雨親總師<lb/>
<pb n="KR4d0148_WYG_002-39b"/>
徒激勵將臣抗禦彊敵為宗廟生靈之計自靖康用兵<lb/>
以來未嘗有此舉措故得民心如此雖然千金之子坐<lb/>
不垂堂知命者不立巖墻之下陛下以萬乗之尊履兵<lb/>
戈至險之地茍懐愛君之心莫不憂之而臣待罪揆路<lb/>
實負此責是以不寒而慄當食忘味臣非不欲被堅執<lb/>
銳摧鋒䧟陣為士卒先而書生懦懾之資不嫻戰鬬之<lb/>
事又事不素備勢難遽為府庫無半歲之儲闗津乏控<lb/>
扼之具隨宜經理取辦倉皇徒有過差無補毫末所願<lb/>
<pb n="KR4d0148_WYG_002-40a"/>
陛下憫憐駑鈍慮致於乖方開廣聰明兼収於衆智下<lb/>
哀痛之詔捐内帑之金唯至誠足以感動於羣情唯勸<lb/>
賞足以激揚於士氣堅惻怛艱虞之念革偷安茍且之<lb/>
風則功業之成曽無難者此帝王之事在陛下神謀睿<lb/>
斷思而勉之而已存亡所係安可忽諸故於進發之初<lb/>
輙貢區區之懇儻少裨於萬一而臣亦預有榮焉臣不<lb/>
勝萬幸<lb/>
　　　奏承楚事宜狀<lb/>
<pb n="KR4d0148_WYG_002-40b"/>
臣等據两日探報承楚敵兵挽舟北向似有回意及據<lb/>
秦州趙康直申已措置収復承州固已疑其别有姦謀<lb/>
今日詢問得承州之北新開湖可以通天長河入六合<lb/>
縣河内由𤓰歩可以出江果如此則凡清河之舟皆可<lb/>
為用無復阻滯矣又沈晦奏稱敵騎聚於六合<hi>按史紹興四年</hi>
<hi>十一月韓世忠遣兵刼金人營於承州破之金人犯六合縣</hi>則賊之計謀深有可慮<lb/>
者臣等已作聖㫖下沿江諸將過作隄備更乞陛下親<lb/>
筆以賜諸將責其必保萬全不得少有透漏及令和同<lb/>
<pb n="KR4d0148_WYG_002-41a"/>
協濟以紓今日之急<lb/>
　　　奏吕祉所陳狀<lb/>
臣適䝉降出吕祉奏狀祉言敵已遁去固未敢深信而<lb/>
所陳二策亦未宜遽作行遣俟别有的實探報然後措<lb/>
置施行似未為晚兼臣已作書祝張浚如果有追襲之<lb/>
計即如祉所言戒約諸將勿令妄殺伏乞聖慈更賜裁<lb/>
酌<lb/>
　　　論降親筆付邵溥等<hi>按事見宋史紹興五年五月</hi>
<pb n="KR4d0148_WYG_002-41b"/>
臣前日奏禀欲降親筆付邵溥吳玠奨諭裁損冗費等<lb/>
事臣退而契勘溥等議事在兩月前計今歸司已乆猶<lb/>
未見裁損各件候奏到乃降親筆似為允當合具奏知<lb/>
　　　乞除朱震職名狀<lb/>
臣竊見孟庾等已入文字面奉聖訓范沖除徽猷閣待<lb/>
制充資善堂翊善朱震充贊讀<hi>按史繫紹興五年五月</hi>范沖恩命<lb/>
臣除别具辭免外臣伏見朱震文學行誼素為士林推<lb/>
重今與范沖同膺聖眷沖既陞次對則震不可獨無恩<lb/>
<pb n="KR4d0148_WYG_002-42a"/>
數起居郎雖日侍清光終非兩制臣愚欲望聖慈亦除<lb/>
震待制與沖並命不唯公論允協亦不欲獨寵沖益重<lb/>
臣親嫌之謗伏惟聖聰加察<lb/>
　　　乞許亢宗與職名除郡<lb/>
臣累奉聖訓在廷之臣趣嚮異同者稍澄汰之庶幾風<lb/>
俗丕變治道歸一仰稔陛下灼見崇觀之弊不為時學<lb/>
所惑臣每愧綿薄不足奉承睿㫖竊見近日召對許亢<lb/>
宗者乃葉夢得妹壻議論學術宗師夢得奏對劄子首<lb/>
<pb n="KR4d0148_WYG_002-42b"/>
以知兵不知民為說意有所指但不名耳陛下不可不<lb/>
察以大臣荐進例有恩數且乞優與職名除近闕知州<lb/>
軍差遣似於公議允愜不至紛紛來日當進呈合先具<lb/>
奏禀<lb/>
　　　進廖剛世綵堂集劄<lb/>
臣今早進呈廖剛乞以一官回授封贈祖父已得㫖依<lb/>
所乞施行竊惟陛下以孝治天下故凡人子欲褒顯其<lb/>
親者莫不曲留聖意俯遂其請臣愚固知陛下孝養之<lb/>
<pb n="KR4d0148_WYG_002-43a"/>
心未嘗少忘今復覽廖氏事迹聖懐不無感歎所有廖<lb/>
剛所編世綵堂集謹具進入<lb/>
　　　奏某人差除狀<lb/>
臣今早䝉宣諭近所對與臣所聞之語大異臣即嘗奏<lb/>
陳乞少待兼來日係國忌日不應降宣命容臣十八日<lb/>
留身奏禀訖然後施行<lb/>
　　　乞追贈邵伯温狀<hi>按此篇永樂大典不載今從歴代名臣奏議増入</hi>
臣伏見故右奉直大夫提舉江州太平觀邵伯温康節<lb/>
<pb n="KR4d0148_WYG_002-43b"/>
先生雍之子伯温自少出入富弼司馬光吕公著韓絳<lb/>
韓維范純仁之門程頥范祖禹深知之元祐初伯温為<lb/>
布衣韓維以十科薦可備講讀後以經明行修命官維<lb/>
又薦學官范祖禹薦于經筵司馬光卒其子康亦亡乃<lb/>
特差伯温西京教授俾教其孫植因以經紀光家事紹<lb/>
聖初章惇作相意欲用伯温伯温安于筦庫澹如也元<lb/>
符末以上書得罪名書黨籍坐廢者四十年靖康初召<lb/>
用一時名士諫議大夫吕好問薦為諫官宰相吳敏欲<lb/>
<pb n="KR4d0148_WYG_002-44a"/>
以東宫官處之時戎事方興不果用建炎初除利州路<lb/>
轉運判官遂請宫祠以卒臣宦學闗陜二十年接其議<lb/>
論熟其為人嘗歎其不可企及也竊惟陛下褒賢念舊<lb/>
凡黨籍上書人皆被優恤况伯温大賢之後行義顯著<lb/>
平生所學迄不獲用深為聖朝惜之臣輙録伯温元符<lb/>
末所上書進呈伏望聖慈特賜褒録優加追贈以示寵<lb/>
光豈獨伯温九泉之榮實為士夫名節之勸臣不勝幸<lb/>
甚<hi>按宋史伯温傳鼎少從伯温游及當相乞行追錄始贈秘閣修撰</hi>
<pb n="KR4d0148_WYG_002-44b"/>
　　　論行遣章蔡狀<lb/>
臣伏奉宸翰以章惇蔡卞罪惡貫盈當議追貶并其子<lb/>
孫親戚不得與在内差遣仰認陛下崇奉宗廟之意臣<lb/>
雖駑鈍敢不奉承今日方取見卞等見存官職來日取<lb/>
㫖行遣然臣愚意止欲及其子孫若并親戚斥之恐傷<lb/>
陛下仁恕之徳合具奏知<hi>按宋史紹興五年八月追貶惇昭化軍節度副使卞單州</hi>
<hi>團練副使子孫不許在朝不及親戚當即從鼎奏也</hi>
　　　援任申先第一疏<hi>按申先伯雨子以布衣特起至中書舍人</hi>
<pb n="KR4d0148_WYG_002-45a"/>
臣適䝉陛下降出任申先辯訴言章奏狀縁兩日假故<lb/>
未及進呈又縁親筆不敢住滯為復只今行出或容臣<lb/>
二十一日奏禀訖然後施行從來從官落職不可無名<lb/>
必坐其奏狀乃降指揮臣詳觀申先所陳意以論列沈<lb/>
與求因縁致此言誠過差不為無罪臣願陛下廓天地<lb/>
之量少賜容忍以全事體若所言别無過當則何縁落<lb/>
職唯其肆言不屈衆所難堪而陛下能容忍之是乃盛<lb/>
徳事臣區區之愚尚有曲折唯聖聰省察申先之得罪<lb/>
<pb n="KR4d0148_WYG_002-45b"/>
於陛下激怒於衆人本因與求之事今若坐其所奏落<lb/>
職行遣臣恐張浚不免憂疑而章惇蔡卞之黨懽忻鼓<lb/>
舞於外矣以陛下寛仁大度不能容一狂直使大臣不<lb/>
安羣小交賀臣竊為陛下惜之臣備位宰輔無所補報<lb/>
惟有朴忠敢不竭盡<lb/>
　貼黄臣於申先非有所厚昨申先論列沈與求臣深<lb/>
　不以為然亦嘗奏禀計陛下尚能記憶今申先奏章<lb/>
　有議者謂臣不當與臺諫立敵此臣戒申先之言也<lb/>
<pb n="KR4d0148_WYG_002-46a"/>
　又言大臣方行臺諫之言以示無私則申先于臣不<lb/>
　無怨望而臣不避譴逐輙敢冒凟聖聽誠以責一申<lb/>
　先為小故而其間所繫利害為甚大臣非敢倚張浚<lb/>
　為重隂濟其私意也伏幸睿照<lb/>
　　　援任申先第二疏<lb/>
臣昨日嘗以任申先落職事叙陳曲折煩凟聰聽伏䝉<lb/>
聖慈俯鑒愚懇特賜親筆許令奏禀訖施行仰認天地<lb/>
之仁少霽雷霆之怒不唯申先保全進退亦使臣下遇<lb/>
<pb n="KR4d0148_WYG_002-46b"/>
有所見得盡區區無所隠避則陛下涵容之德髙明溥<lb/>
博闊略細故所志者逺大矣幸甚幸甚然臣尚有欲告<lb/>
于陛下者初陛下以伯雨之言追貶惇卞録用申先所<lb/>
以旌别淑慝明辯是非雖在九泉之下猶知懲勸則足<lb/>
以為萬世臣子善惡之戒當時中外咸知此道復興者<lb/>
以陛下聰明絶人洞見底藴不為浮議惑而臣亦不量<lb/>
微薄不避衆怨身任而當之今曽未幾時申先乃䝉斥<lb/>
逐誠以臺諫四人之請陛下不得已而行之若又因其<lb/>
<pb n="KR4d0148_WYG_002-47a"/>
赴訴之言更加削奪則非所謂十世宥之之道也臣恐<lb/>
惇卞之黨有以窺伺聖意禍機一發姦計遂行不特申<lb/>
先粉碎雖如微臣勢難茍免是不得不懼臣故輙為申<lb/>
先一言亦所以自為謀也併幸慈憐矜察<lb/>
　　　乞劉寜止等上殿<hi>按宋史紹興六年二月遣劉寜止如鎮江總領錢糧是月</hi>
　　　　<hi>張浚至江上㑹諸將議事</hi>
臣今早得張浚書以江上諸軍錢糧闕乏欲令劉寜止<lb/>
向子諲早到鎮江議事今日已降指揮令寜止等於今<lb/>
<pb n="KR4d0148_WYG_002-47b"/>
月二十四日内殿辭縁寜止等逺去各有奏禀職事欲<lb/>
許辭日特令上殿如䝉俞允伏乞早賜批出<lb/>
　　　乞抑内侍奏<hi>按此篇永樂大典不載今從歴代名臣奏議増入</hi>
臣前日奏事殿中伏奉聖訓以言官張致逺論列士大<lb/>
夫有隂結内侍者陛下既駭且怒以謂此風寖不可長<lb/>
宣政之祻流毒至今不可不戒宜降詔開諭且令有司<lb/>
立法禁止臣待罪宰輔親承玉音仰見陛下不惑於甘<lb/>
言無狃於近習洞鑒覆車之迹灼知滋蔓之端好惡一<lb/>
<pb n="KR4d0148_WYG_002-48a"/>
分邪正自辨帝王盛徳事也雖然小人無他志在進取<lb/>
不復顧藉至於壊風俗紊紀綱唱讒佞之風塞公正之<lb/>
路以及於䘮國亡家之祻皆所不䘏兹宜可畏歟今雖<lb/>
有所斥逐而潛形秘跡人莫得知物論所譏聖心未悟<lb/>
者臣不知其有無而亦不能保其必無也臣願陛下力<lb/>
懲而亟革之與其沮遏波流孰若絶去根本之為愈臣<lb/>
嘗見齊威王封即墨大夫故事及本朝歐陽修奏疏仁<lb/>
宗皇帝其議論事跡皆可稽考謹録在前用見臣區區<lb/>
<pb n="KR4d0148_WYG_002-48b"/>
將順之意亦因以獻規於陛下伏幸寛仁察斯忠懇<lb/>
　　　知紹興乞差兵馬防海道<hi>紹興七年三月二十六日  按筆録鼎以</hi>
　　　　<hi>紹興六年十二月引疾除觀文殿大學士充浙東安撫制置大使知紹興府</hi>
臣檢凖樞宻院劄子節文已降詔㫖廵幸建康見令有<lb/>
司擇日進發切慮四方傳聞不一三省樞宻院同奉聖<lb/>
㫖令諸路帥臣監司散牓分明告諭使軍民通知仍多<lb/>
方措置弹壓務在安静及常切檢察部内如日前積弊<lb/>
有害軍民事件悉行革去續承㫖符照㑹車駕廵幸今<lb/>
<pb n="KR4d0148_WYG_002-49a"/>
月初九日已到建康訖本司已行下本路諸州府措置<lb/>
弹壓及從本司出榜分送曉諭軍民通知去外縁本路<lb/>
見管禁軍人數不多以至器械例皆少闕兼管下明州<lb/>
邉臨大江海面衝要不止備禦山東賊界縁接連福建<lb/>
不測海冦出沒若非朝廷差兵屯駐無以弹壓今車駕<lb/>
移蹕建康兵馬事力悉在江淮之上則浙東一帶委是<lb/>
空缺愚民好亂浙俗易揺食菜事魔之人處處有之未<lb/>
易遽革萬一乗隙窺伺别起事端雖不能大叚為患如<lb/>
<pb n="KR4d0148_WYG_002-49b"/>
白馬源繆羅等軰不保其無是時雖多方措置撫䘏終<lb/>
不若少屯兵馬之為實利也本路禁軍共有六千餘人<lb/>
除老弱不堪及差出之外不過有三四千人分在七州<lb/>
之内占破使用例不能免可以凖備使喚曽無三二千<lb/>
人而相去稍逺逐州各欲為備緩急不能團結又全無<lb/>
器甲雖取㑹見管乞令修整非目下所可辦集深恐臨<lb/>
時悞事欲望聖慈特賜睿察差撥兵馬三五千人長在<lb/>
明州駐劄或更於留守司添兵數千則雖朝廷在逺使<lb/>
<pb n="KR4d0148_WYG_002-50a"/>
諸州緩急有所赴訴誠為利便臣以衰病已乞宫祠然<lb/>
本路有此利害不敢緘黙仰凟聖聰無任隕越<lb/>
　　　經筵論事第一疏<hi>按鼎以紹興七年八月除萬夀觀使兼侍讀此下二篇永</hi>
　　　　<hi>樂大典不載今從歴代名臣奏議增入</hi>
臣向䝉陛下不以臣不才寘之宰輔前後二歲迄無寸<lb/>
功聖度兼容忘其所短懇辭去位禮意益隆粉骨捐軀<lb/>
未知所稱今者待罪藩郡使得自佚曽未朞年遽叨召<lb/>
命俾預經幄示不終棄自惟何者辱陛下知遇如此然<lb/>
<pb n="KR4d0148_WYG_002-50b"/>
臣區區之愚有不得已者不免仰凟天聽臣竊惟陛下<lb/>
紹祖宗之業當艱難之時簡㧞儒臣列侍講讀非欲分<lb/>
章摘句為書生事業必將論道之餘訪以當世之務臣<lb/>
雖學識迂僻不足仰裨聰聽亦欲少施所藴時有獻替<lb/>
是廼祖宗設置經筵之義况於今日乎臣謂陛下所當<lb/>
諮訪於講讀之臣者内則政事之得失外則邉事機籌<lb/>
而已臣之思欲獻之於陛下者亦無以踰此臣素不知<lb/>
兵然兩經捍敵粗識事宜謂先固本根乃議攻戰屯大<lb/>
<pb n="KR4d0148_WYG_002-51a"/>
將於江濱分精銳於淮上首尾足以相應聲援足以相<lb/>
及敵雖強梁欲謀深入前廹大軍之勢後有尾襲之虞<lb/>
而我之漕運既省民亦少安設或長驅頭舉而身隨矣<lb/>
跨河越岱無不可者故於臨機應變之間反復憂慮以<lb/>
持重為先或欲置之危地必取成功非不可勝之策也<lb/>
若今之邉事規模宏逺事勢恢張固已盡善但與臣所<lb/>
見偶不同耳亦非怯懦者所能知也臣昧於治體然昨<lb/>
在揆路妄意區别謂朝廷之上屢立黨與吕夷簡范仲<lb/>
<pb n="KR4d0148_WYG_002-51b"/>
淹之黨可合也學術政事所同而其人多忠厚老成之<lb/>
士王安石吕惠卿之黨可合也學術政事所同而其人<lb/>
多才能少俊之流至若元祐之人與夫紹聖崇觀之黨<lb/>
則不可合也學術政事不同而品流趣嚮之異也故於<lb/>
進退賞罸之際申嚴勸沮使人知所嚮或欲混善惡於<lb/>
一途則善類必沮傷納君子小人於同域則小人必勝<lb/>
理之自然害政之大者也若今之政事議論好惡黜陟<lb/>
取捨固已盡善但與臣所見偶不同耳亦非淺陋者所<lb/>
<pb n="KR4d0148_WYG_002-52a"/>
能及也此兩事之外其他所不同者固不一而臣亦不<lb/>
敢自以為是顧頑㝠之資執其所見而已今措置已定<lb/>
法令已行羣心退聽習俗丕變矣陛下儻欲採用臣言<lb/>
重為更革則中外擾擾何時而已臣行年五十有三衰<lb/>
疾侵尋死亡無日亦安能遽喪所守俛仰從人儻使厠<lb/>
跡諸儒議論之末陛下將何所諮詢臣亦自度無可獻<lb/>
之陛下者如其遂非不悛執迷難化永為棄物不復可<lb/>
用亦其分也是以聞命而來逡廵恐懼屢陳辭懇不敢<lb/>
<pb n="KR4d0148_WYG_002-52b"/>
但巳誠恐進對之言與時不合奉身求退重取慢命偃蹇<lb/>
之誅非陛下疇昔顧遇許以保全之意况自夏及秋足<lb/>
疾増劇痛楚浮腫有妨拜趨臣已别具劄子奏乞改除<lb/>
一在外宫觀外輙敢盡布腹心宻聞於陛下惟陛下憐<lb/>
之俾臣終老山林死無所恨<lb/>
　　　經筵論事第二疏<lb/>
臣已具愚見仰凟聖聰尚慮所言未究所藴重為陛下<lb/>
陳之且車駕駐蹕所在天下之根本也外設藩籬之固<lb/>
<pb n="KR4d0148_WYG_002-53a"/>
中嚴堂陛之居然後從中制外運動得宜譬之人身有<lb/>
腹心有手足不可易置也今捨二浙澤國險阻之區而<lb/>
都建康顯敞衝要四達交爭之地修飭宫城移置官府<lb/>
悉庫藏金帛隨之不鑒維揚倉卒之禍而為乆逺安居<lb/>
之計實臣所未喻也若謂建康古帝王之宅得形勢之<lb/>
利然自堯舜三代秦晉而下建都不一各便其所宜而<lb/>
未嘗相因不聞後王之興必居前王之地也若謂北臨<lb/>
淮甸足以係中原之心便於進取之勢然移蹕已復半<lb/>
<pb n="KR4d0148_WYG_002-53b"/>
年矣進取之計果如何中原之人歸者幾何響應而起<lb/>
者又幾何若謂易於號令然前此兩經捍敵車駕進臨<lb/>
鼓作士氣諸將奮勵承命即前倘朝廷威令不行駕馭<lb/>
無術雖在營壘中無益也不考利害之實不度時措之<lb/>
宜採書生之髙談按史冊之故事而先自致於顚危之<lb/>
地乃曰欲圗恢復臣竊以謂不可雖然臣知定都建康<lb/>
未為得策而陛下茍因臣說遽議回鑾臣亦以謂不可<lb/>
也自朝廷南渡中外臣民莫不以恢復之說獻於陛下<lb/>
<pb n="KR4d0148_WYG_002-54a"/>
臣自郎官歴臺諫至踐宰輔前後進計於陛下亦以此<lb/>
為先陛下篤於孝悌固亦未嘗不在是也然而臣所期<lb/>
於陛下者不忘恢復之念常為恢復之謀仰順天心俯<lb/>
鑒人事度徳量力觀釁而動不敢輕舉而易發也今恢<lb/>
復之勢已張恢復之名已正凡平日獻議之人以謂恢<lb/>
復之功可跂而待乃欲旋幸二浙偷安目前自為退縮<lb/>
削弱之計必以陛下為不孝不悌之主以臣為不忠不<lb/>
義之人夫不孝不悌之名固陛下不可受而不忠不義<lb/>
<pb n="KR4d0148_WYG_002-54b"/>
之罪臣亦安敢當之此議論之臣他日必不見貸者臣<lb/>
所謂欲議回鑾亦不可也葢一動移之間便有強弱之<lb/>
勢不可遽也嗚呼採虛名忘實利張虚聲受實禍其利<lb/>
害為如何而浮言易動主聽易揺使任責者難於致力<lb/>
而天下之事所以易敗而無功也今為陛下計唯是委<lb/>
任羣臣不責近效俾盡前日措置之策必取今日規模<lb/>
之利用副陛下孝悌之心不難也如臣怯懦愚闇實不<lb/>
足以及此人有能不能前日之規模措置臣之所能也<lb/>
<pb n="KR4d0148_WYG_002-55a"/>
今日之規模措置非臣之所能也不強其所不能古人<lb/>
所取也今以不能之事責人以必能其人殺身不顧也<lb/>
赤族不恤也其如國事何進讀帷幄雖不預國論萬一<lb/>
陛下諮訪見及臣之所言不過如此其言非今日之宜<lb/>
則其人難語以今日之責矣然則何所用之臣所以不<lb/>
避雷霆之怒仰干斧鉞之誅披冩血誠控告陛下誠不<lb/>
敢愉悅取容以欺聰聽耳伏幸察臣哀切之懇曲垂惻<lb/>
隠之仁恢廓網羅保全腰領投之於無用之地臣雖死<lb/>
<pb n="KR4d0148_WYG_002-55b"/>
之日猶生之年<lb/>
　　　建康府軍兵強奪民物等狀<hi>按史紹興七年三月帝至建康八年</hi>
　　　　<hi>二月發建康鼎再相在七年九月</hi>
臣聞天子所至曰幸以其布徳澤問疾苦號令風化所<lb/>
從而出今車駕駐蹕建康宜其加惠斯民使之忻戴而<lb/>
軍律不嚴郡政不舉以強凌弱無復紀綱每兵數人結<lb/>
為一黨或強奪所賣之物不還價錢或抑令空手之人<lb/>
般負錢米小不如意毆擊隨之寃痛之聲聞者傷惻將<lb/>
<pb n="KR4d0148_WYG_002-56a"/>
佐自以為得志廂界亦不敢誰何遂使闤闠之中日有<lb/>
横逆之苦臣嘗建言乞令三衙廣布察視分占地分嚴<lb/>
立賞罰及令諸軍貼差使臣應有所犯以次坐之不知<lb/>
曽無降出而民間之患甚於前日今欲檢舉臣前章早<lb/>
作措置仍乞責問建康府縱容弛慢坐視不恤之罪或<lb/>
令所在火保團頭等常切覺察應有似此之人即仰率<lb/>
衆捕捉如敢拒捕不以所犯重輕並依軍法捉事人量<lb/>
加激賞如此則姦惡小戢而嗷嗷疲悴之民有所赴愬<lb/>
<pb n="KR4d0148_WYG_002-56b"/>
矣<lb/>
　　　論水軍作賊劄子<lb/>
臣嘗上言府城側近往來舟船間被刼掠乞令三衙廣<lb/>
布察視分占地分及乞諸軍貼差使臣分統其衆應有<lb/>
所犯以次坐之後因城中軍兵強奪人物再乞檢舉前<lb/>
章仍乞詰問建康府弛慢容縱坐視不恤之罪臣不知<lb/>
曽無措置施行今聞城外刼掠益甚數日前權上元縣<lb/>
竇經前鄜州通判朱褒舟至近城皆被刼奪骨肉痛遭<lb/>
<pb n="KR4d0148_WYG_002-57a"/>
傷害行李一掃無餘流離異鄉無所伸訴然臣所知者<lb/>
止此而不知者日有之不可勝計也皆云多是水軍作<lb/>
過以其在城外得以自如又有小舟可以出沒若將之<lb/>
不得其人禦之不得其術則沿江往來肆其患害殊未<lb/>
已也不知主將為何人雖諳曉水軍利害而縱其部曲<lb/>
不能鈐制猶當責罰使之畏懼若其泛泛一武夫則貶<lb/>
而黜之可也别選曉軍政能統轄者代之仍乞指揮建<lb/>
康府重賞捕賊期於必獲寘之重典併以坐其部轄之<lb/>
<pb n="KR4d0148_WYG_002-57b"/>
人庻幾少戢不為江路往來之患此細故責在有司不<lb/>
當縷縷仰凟聖聽若有司非人則朝廷安可置而不問<lb/>
臣是以輙言之<lb/>
　　　奏韓世忠屯軍事宜狀<lb/>
臣昨日伏䝉降出韓世忠劄子奏屯軍事宜并世忠與<lb/>
臣書及世良到臣處所說世忠之意一聽朝廷指揮臣<lb/>
見再作書與世忠議所留人數俟議定乃敢决留更當<lb/>
招温濟到此詳論曲折然後施行合具奏知<lb/>
<pb n="KR4d0148_WYG_002-58a"/>
　　　乞辨黄鍰事<hi>紹興七年十二月十九日</hi>
臣前日伏䝉聖訓黄鍰差除有人論列臣雖未見所論<lb/>
章疏伏聞有買田交結之事鍰浙人兩年前不記何人<lb/>
薦引召對改官臣以素無雅舊未嘗欵語亦不曽與差<lb/>
遣鍰乃請宫祠而去自後聲問相絶所謂交結不知指<lb/>
為何人因言者奏對伏望陛下面叩之如得其主名然<lb/>
後再加詢究考證有實寘之於法亦不足恤萬一風聞<lb/>
不審事渉疑似使士大夫曖昧受謗不能自明恐非陛<lb/>
<pb n="KR4d0148_WYG_002-58b"/>
下愛惜人材之意臣不欲頻留故此奏禀干凟聖聰無<lb/>
任皇恐戰慄之至<lb/>
　　　又<lb/>
契勘連日節假未有言官班次或降親筆詢問俾令宻<lb/>
奏庻幾早得主名免惑聖聽先帝臨朝時每因臣僚論<lb/>
事或有所訓諭往往宻降御筆臣於御史中丞陸徳先<lb/>
家多見之併乞睿照<lb/>
　　　又<lb/>
<pb n="KR4d0148_WYG_002-59a"/>
臣伏䝉降出李誼言章乃是泛言結識未必實有主名<lb/>
然臣私憂過計遽以狂瞽仰凟聖聰顧雖九殞不足塞<lb/>
責其餘曲折容臣别日奏禀李誼章疏謹復進入<lb/>
　　　請與潘良貴等職名宫觀狀<hi>紹興八年典按此篇永樂大  不載</hi>
　　　　<hi>今從歴代名臣奏議增入</hi>
臣昨日入省致齊不當趨朝奏事伏見親筆批諭潘良<lb/>
貴及常同差遣臣以不簽書刑罰文字兼職名未定須<lb/>
俟面奏然後施行臣嘗謂朝廷貴在安靜安静則和氣<lb/>
<pb n="KR4d0148_WYG_002-59b"/>
蒸薰天下自然䝉福今幸朝多君子無乖異之人攪擾<lb/>
其間足以坐致安靜之風而良貴天奪其魄輕舉妄發<lb/>
而常同輩又不分别曲直隨俗毁譽自作不靖致此紛<lb/>
紛仰惟陛下以日月之明照臨百辟天威神斷曲盡事<lb/>
情在臣之愚無復可議然尚有一得之慮欲已不能冒<lb/>
犯威顔無所迯罪臣於此數人者何有厚薄之異至於<lb/>
進退取捨實闗國體在臣不敢不言也張絢良貴皆二<lb/>
浙之士與臣本無契分常同雖嘗薦之然自作言官屢<lb/>
<pb n="KR4d0148_WYG_002-60a"/>
以語言侵臣嘗因此懇求避位子諲始識於种師道宣<lb/>
司幕中雖戚里貴游子弟而好學樂善文雅有餘平日<lb/>
交游議論之間凡有補於正論有助於善類者未嘗不<lb/>
竭其誠心士大夫以此稱子諲而子諲亦以此受知於<lb/>
陛下至如良貴常同輩皆子諲素相欽重者今常同既<lb/>
出張絢决不可留是因子諲而致此數人相繼而去恐<lb/>
於子諲不甚光美亦非其本心也臣輙獻愚忠願陛下<lb/>
少留聖慮如子諲無罪不當外補或陛下不欲私潛藩<lb/>
<pb n="KR4d0148_WYG_002-60b"/>
之舊即乞優與職名處之近郡非晚復可召用良貴與<lb/>
次等職名即與小郡與本等職名即與宫觀如此則重<lb/>
輕一分而賞罰之意天下曉然知之矣常同張絢且降<lb/>
不允指揮俟行遣良貴等了絶然後徐為區處或移閑<lb/>
慢或令補外無不可者庶幾朝廷安靜士論厭伏足以<lb/>
彰陛下包納狂直之美而子諲去就之間亦復盡善矣<lb/>
且良貴等今日之過誠不可恕若考其平素亦曰端良<lb/>
之士倘一旦併逐深恐子諲心懐憂欝益不自安葢其<lb/>
<pb n="KR4d0148_WYG_002-61a"/>
人畏義而樂善故也臣區區愚直豈敢懐私黨庇如陛<lb/>
下不以臣言為然即一如親筆批諭行遣未晩然臣待<lb/>
罪宰輔實不欲呶呶之徒妄議朝廷亦所以愛惜子諲<lb/>
耳不避煩瀆重取誅譴唯陛下深加省察臣不勝萬幸<lb/>
　　　乞賜岳飛親筆<lb/>
臣今日得岳飛書已定十月十九日出師臣竊惟大軍<lb/>
一舉所係非輕臣願陛下以収復境土拯救生靈為念<lb/>
誠心黙禱克享成功仍乞親筆賜飛勉以盡忠體國之<lb/>
<pb n="KR4d0148_WYG_002-61b"/>
義使之激勵將士共立功名臣已累具奏陳乞在外宫<lb/>
觀然備位大臣不敢以中外為間併幸睿察<lb/>
　　　罷政奉祠奏議<hi>紹興九年正月十六日祠按鼎以紹興八年十二月請  除醴</hi>
　　　　<hi>泉觀使任便居住</hi>
臣昨䝉恩罷政甫離行闕即聞人使及境既而得請宫<lb/>
祠杜門養疾其外事絶不相闗今月初六日伏見紹興<lb/>
府宣示赦書乃知大義已定悉如向來臨遣之㫖然臣<lb/>
在田里間竊聴士民之論間有疑而憂之者謂一旦通<lb/>
<pb n="KR4d0148_WYG_002-62a"/>
和之後兵政武備勢必少弛萬一復有乗隙侵凌之患<lb/>
倉卒何以待之此葢逺方之人不知朝廷自有措置而<lb/>
私憂過計妄意如此其區區之心有足嘉者臣受恩最<lb/>
深既老且病永乖圗報之効尚有納忠之愚伏望陛下<lb/>
俯察輿言重留聖意深念前日之禍益思善後之謀上<lb/>
自聖躬下逮庻政兢兢業業毋忘泛海防秋時用以釋<lb/>
天下憂疑之心圗社稷乆長之計慎終如始永底丕平<lb/>
而臣犬馬餘齡侵尋無幾所苦渴疾日益増加固雖老<lb/>
<pb n="KR4d0148_WYG_002-62b"/>
死海隅㑹有返國鄉闗之日臣不勝至願<lb/>
</p>
<p>
</p>
  </div>
</body>
</text>
</TEI>
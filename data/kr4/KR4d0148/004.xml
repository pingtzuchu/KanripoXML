<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>忠正徳文集巻五</head>
    <p>
<pb n="KR4d0148_WYG_004-1a"/>
欽定四庫全書<lb/>
　忠正徳文集巻五　　　　　宋　趙鼎　撰<lb/>
　　五言古詩<lb/>
　　　已亥秋陪伯山遊中條窮盡山中之勝明年春<lb/>
　　　　迓王毅伯再過山下呈伯山<lb/>
條山有佳色不入俗子眼結廬傍洓水永與山作伴一<lb/>
脚落宦遊坐歎千里逺長恐山靈檄重令猿鶴怨朅來<lb/>
河之湄用意固不淺擬從水石行稍釋煙霞戀而於闤<lb/>
<pb n="KR4d0148_WYG_004-1b"/>
闠中舉首即相見相㸔猶有情不改舊顔面自憐非故<lb/>
吾撫心祗媿赧唯公絶俗姿體道任舒巻笑揖浮邱伯<lb/>
雙鳬脱覊絆歩武招我陪放歌容我亂窅窕空翠間風<lb/>
馭躡雲棧山亦為君容景態互明煥别去今㡬時茲遊<lb/>
倐飛電所思在巖壑欲徃不得便此身被官縛事廹胡<lb/>
可緩東風漲邊塵羸馬注長坂﨑曲餘百里盡日期徃<lb/>
返問途策而前不復微吟欵向來經行處猶作生綃展<lb/>
悵念捫蘿手去斂趨庭板忽放微雲開顧我一笑筦出<lb/>
<pb n="KR4d0148_WYG_004-2a"/>
没髙樹端退避還偃蹇俗駕良已非塵容更増靦解鞍迫<lb/>
昏暮假榻憇疲懶夜夣五老人詰詬不容辨局促將安<lb/>
之勇退在能斷利害甚白黒胡為兩交戰語已去飄忽<lb/>
欲留不可挽那知有志士居以貧為患求田亦本謀他<lb/>
日當能辦伏櫪馬告勞投林鳥知倦嵗時耕耨餘食息<lb/>
桑榆暖優游聊卒嵗誰復議樗散却坐洓水傍適我結<lb/>
廬願<lb/>
　　　陪王毅伯遊柏梯寺次毅伯韻<lb/>
<pb n="KR4d0148_WYG_004-2b"/>
伊昔耐辱人<hi>司空表聖自號耐辱居士</hi>誅茅此山谷愛閑如愛官食<lb/>
薇如食肉酌泉吸山光清泠飽空腹故居今宛然修篁<lb/>
蔽山麓我亦困塵籠暮年思退縮道人梯柏處夢想長<lb/>
在目﨑嶇乃夙心寕問隘車轂危蹬亂水石悲風號竹<lb/>
木欵歩轉嶔岈舉頭䝉樸䔩徑欲走其顛仰羨孤飛鶩<lb/>
層峯擁户來何啻三十六幽人豈知此相對一茅屋真<lb/>
成拓異境不勝無遺鏃夜枕却生寒尚煩盃酒燠清夢<lb/>
那得長魚鼓驚晨粥五老曉相迎霧雨如盥沐引我眺<lb/>
<pb n="KR4d0148_WYG_004-3a"/>
北嶺坐覺天宇蹙朝日湧地低明霞疑可掬欲留採黄<lb/>
精媿此鬢髪秃正恐泛槎星已見君平卜<lb/>
　　　次韻<lb/>
平生隠遁資白駒在空谷儻令眼有山寕問食無肉要<lb/>
當揖爽氣滌此勤書腹得官大河濱枕帶首陽麓如聞<lb/>
五老勝坐使山峰縮捫蘿上巉絶作意快心目却視宇<lb/>
宙間萬化轉一轂道人真有道直上駕危木神光秘巖<lb/>
隈靈草蒙樸䔩空令蓮社子紛擾亂鳬鶩先生志髙古<lb/>
<pb n="KR4d0148_WYG_004-3b"/>
真遊窮六六飄然清夜夢時到山頭屋念此感塵迹一<lb/>
徃如飛鏃哦詩示觀覽律吕囘春燠作字紀經行典刑餘<lb/>
食粥使我蒙鄙心蓬首加櫛沐致我外塵垢益歎生理<lb/>
蹙夜潄落箭泉明月冷盈掬朝飰過靈峰何憚屐齒秃<lb/>
茲焉畢餘齡更無疑可卜<lb/>
　　　再次韻<lb/>
蒼顔五老人潜此十里谷孤標面有稜瘦骨飢無肉手<lb/>
揮雲霧開絶澗坦其腹乃知竒偉狀未省出山麓窮幽<lb/>
<pb n="KR4d0148_WYG_004-4a"/>
偶見之欲遁不及縮亦憐麋鹿資笑睨囘青目政欲挽<lb/>
渠衣未應囘我轂却顧巖壑底鬱鬱聳喬木尚茲遺棟<lb/>
梁况乃問樸蓛我亦脱網羅江湖漾孤鶩念此難折腰<lb/>
本無蘇印六何意從公遊大嚼渠渠屋公仍為銷冩妙<lb/>
語矜破鏃一㸔雲卧冷固鄙權門燠懸知飰藜羹不換<lb/>
咄嗟粥笑我漫彈冠短髪不勝沐真恐緣壁枯莫作蝸<lb/>
行<graphic n="KR1370" url="https://raw.githubusercontent.com/kanripo/KR-Gaiji/master/images/KR1370.png" mimeType="image/png"/>但當葺詩業萬象入吾掬要與麯生狂一掃中書<lb/>
秃此計是耶非更擬從公卜<lb/>
<pb n="KR4d0148_WYG_004-4b"/>
　　　王官谷夜歸次伯山韻<lb/>
讀公出谷詩語峻有骨肋使我兩目明燭籠照昏黒欲<lb/>
和輙復已夜漏下㡬刻<lb/>
　　　出郭次伯山韻<lb/>
道心日和平向人絶城府雅意在泉石外物等泥土終<lb/>
尋勾漏公丹砂養龍虎<lb/>
　　　欲遊静林不果<lb/>
林泉共一山欲徃不得暇我不如陶生日到逺公社安<lb/>
<pb n="KR4d0148_WYG_004-5a"/>
得縮地術坐我雲門下<lb/>
　　　翠微閣<lb/>
秋山挿半空山半倚危閣游子山下行秦川正搖落日<lb/>
暮天宇寛西風巻雲幕<lb/>
　　　南泉<lb/>
隂液淪山顛天匠鑿其腹噴薄湧飛泉散落珠百斛幽<lb/>
人時一來但愛消煩溽何當作膏雨萬里䝉霡霂<lb/>
　　　還城次必强韻<lb/>
<pb n="KR4d0148_WYG_004-5b"/>
俗駕不可㽜歸途無乃遽未飽愛山心復踏還城路今<lb/>
彼城中人朝暮催鐘鼓<lb/>
　　　獨樂園夜飲梅花下再賦<lb/>
我有一樽酒為君消百憂當春梅盛發去作花間遊嫦<lb/>
娥從東来愛此亦遲留便欲買花去玉玦戀枝頭花動月<lb/>
光亂月移花影流橫斜滿盃盤酒面香浮浮舉觴吸明<lb/>
月與花相勸酬君若不盡飲恐為花月羞緬想李太白<lb/>
對酒無朋儔當時明月下還有此花不<lb/>
<pb n="KR4d0148_WYG_004-6a"/>
　　　次韻酬贈元長少卿<lb/>
夫子稟家學玉徳潤無色搢紳先生間早嵗聲籍籍晚<lb/>
乃落筌蹄雲空鳥滅跡功名翰墨場一笑兒時劇<lb/>
　　　寄贈向叔美二首<lb/>
夫子氷玉質未肯汚膏粱坐此困州縣一飽猶皇皇懐<lb/>
才㡬時用鬢髪行老蒼今世無伯樂不識真乘黄<lb/>
結交恨不早天意非人謀論文一樽酒邂逅古虞州我<lb/>
嘗評其人請從前輩求紛紛此薄俗定将誰與儔<lb/>
<pb n="KR4d0148_WYG_004-6b"/>
　　　夢覺一首時將解安邑赴調<lb/>
明月入破忩一室炯如曉幽人睡易驚遙夜正寒悄自<lb/>
縁懐抱惡安得夢寐好推枕惘不樂念念墮空杳所思<lb/>
天一涯忽忽令人老老境足悲傷窮愁更縈繞嗟余竟<lb/>
奚為濫為策名早漫浪戯一官不覺成潦倒况此百日<lb/>
中隨分接紛擾跧如轅下駒孤甚沙洲鳥未妨公事多<lb/>
但使癡兒了州縣定勞人侏儒尚能飽毋作腐䑕嚇要<lb/>
同牛驥皂更憐愛酒陶未免空嚢趙去矣莫留行峥嶸<lb/>
<pb n="KR4d0148_WYG_004-7a"/>
嵗云杪三宿戀桑下千載歸華表更堪無定居驚飈轉<lb/>
蓬葆卧聞南飛鵲悲鳴樹三遶念爾將安之天濶風霜<lb/>
渺不如刷勁翮去躡鴻鵠矯<lb/>
　　　龜山寺詩<lb/>
夕照銜半壁煙霏淡横練呼風掛帆席晚著淮東岸波<lb/>
流蕩伏龜山脚挿秋漢白塔歘飛動紺宇鎖華煥小閣<lb/>
候潮平微徑依山轉雲林杳靄間歴歴皆竒觀十年客<lb/>
京洛毎抱轅駒歎何意頓蕭然朝來舟出汴眼界霄壤<lb/>
<pb n="KR4d0148_WYG_004-7b"/>
分骨相仙凡換鱸從秋後肥米到淮南賤幸脫兵火餘<lb/>
苦為塵網絆滄海寄餘齡去此不難辦招邀謫仙人騎<lb/>
鯨遊汗漫<lb/>
　　　儀真宫玉清昭應宫成鑄聖像於此<lb/>
樓觀俯長江竹樹蔽修嶺入門却立驚清曠非人境福<lb/>
地包形勝真儀入範鎔䕶持國祚永報貺年榖豐蓬萊<lb/>
杳莫尋弱水三萬里我欲試丹訣誅茅或在此神僊可<lb/>
學否要且扶頺齡生當兵火日飄泊安得寕愛之不可<lb/>
<pb n="KR4d0148_WYG_004-8a"/>
留弛擔休信宿白鶴唳石壇香煙遶雲屋夜久萬籟息<lb/>
松風度玉琴瀟然不能寢相伴一哀吟<lb/>
　　　舟行著淺夜泊中流<lb/>
雪漲秦淮水春生白鷺洲洲前棹歌發送此一葉舟轉<lb/>
柂起㠶席快甚誰能収舟師拙於事遂作中灘留支撑<lb/>
莫動搖喘汗徒呀咻彈繩測河道篙竿伺潮頭踈篷雞<lb/>
栅低兀坐如拘囚仰羨雙飛鵠安得從之遊日落暮雲<lb/>
碧波光澹如秋四顧𣺌無極黯黯令人愁黒風巻半夜<lb/>
<pb n="KR4d0148_WYG_004-8b"/>
大浪掀中流傲兀不能寢取酒聊相酬人生天地間大<lb/>
海一浮漚風水審如此蛟龍應見求未脫干戈地敢為<lb/>
身世謀醉酣還就枕吾已信沉浮<lb/>
　　　呉帝廟<lb/>
阿瞞鬼之雄掌握弄神器孫劉相繼踵分争足鼎峙支<lb/>
吾僅自保終作降囚系智力非不如亦各論其地吾聞<lb/>
隆凖公㡬為强楚斃轉粟收散兵正賴關中勢中原乃<lb/>
腹心四肢吾所制英雄建立初豈但夸一世處之或不<lb/>
<pb n="KR4d0148_WYG_004-9a"/>
然果非長久計古人今復生此論無以異<lb/>
　　　泊震澤道中歩游善宥寺觀芍藥回舟中小飲<lb/>
　　　　用范四韻<lb/>
非才與時背空手行路難朱門極嚴冷仰首不可干初<lb/>
欲効寸進挽舟八節灘雅意同心人贈之雲錦端雖云<lb/>
食破硯渇擬囘狂瀾胸次竟莫吐千丈虹蜺蟠誰復議<lb/>
行藏浩歌空倚欄南來寄踈蓬蝦菜豈所歡尋幽偶一<lb/>
笑芳葩發竒觀念爾託根逺香色不易完姓名逋客晦<lb/>
<pb n="KR4d0148_WYG_004-9b"/>
風味書生酸作詩慰流落激烈窮雕頑愁人多苦語歩<lb/>
遶吟且㸔歸懐止惋結賴此杯酒寛忽忽時嵗邁凄凄<lb/>
風雨殘曷當三徑歸暫卜一枝安寵辱何定物向來心<lb/>
已闌<lb/>
　　　過平望趨呉興阻風遊殊勝寺用益謙韻<lb/>
羃羃踈雨歇冷冷晚風清扁舟泊清淺落日涵空明門<lb/>
臨稻畦沒水浸莎岸平欠伸得寛曠杖屨喜微行招提<lb/>
掩深靚房户開斜横紛紛諸衲子尚作迎送情神武行<lb/>
<pb n="KR4d0148_WYG_004-10a"/>
掛冠呉市今變名及聞名理談頓覺肝膽傾凡籠了無<lb/>
著古佛當自成已復外身世何者為官榮同遊有亞父<lb/>
早定登壇盟歸來不受賞慨慷羞論兵閭閻取封侯健<lb/>
兒勝書生因之發深省種種鴻毛輕<lb/>
　　　過子陵灘題僧舍壁<lb/>
山水莽囘互轉眄圖畫間念此清絶地昔人所盤旋舟<lb/>
子相歎嗟示余子陵灘有臺出山半藤蘿䝉蘚斑緬想<lb/>
建武功用人及茅菅躐取汝潁士列宿樞極環中有貧<lb/>
<pb n="KR4d0148_WYG_004-10b"/>
賤交客星犯帝關其能榮辱之但及平生懽志願乃有<lb/>
在歸歟一漁竿髙風邈千載獨立誰躋攀山僧本何知<lb/>
結屋臨清灣笑謂舟中客何為争嶮艱權門有遺啄造<lb/>
請無寒暄囁嚅到童僕俛仰慚衣冠所得諒㡬何赩汗<lb/>
流面顔偃䑕不過飽鷦鷯亦求安子能了此義分子一<lb/>
席閑<lb/>
　　　奉送吕若谷縣丞任蒲東歸五首<lb/>
著鞭愧後發挾矢争先登肯顧危機在尚以智力矜曷<lb/>
<pb n="KR4d0148_WYG_004-11a"/>
不徃試之投足還兢凌寄謝婁羅兒老矣病未能<lb/>
三年巽亭上㸔盡洛中山山亦為君好朝昏圖畫間那<lb/>
知張季鷹髙興不可攀忽見秋風起東隨洛水還<lb/>
巽也幕府舊<hi>聪問叔巽</hi>阿升交分深<hi>丕問季升</hi>與君均骨肉况乃<lb/>
相知心遽復捨我去倍覺傷離衿髙亭東望眼從此費<lb/>
登臨<lb/>
夫子有髙趣一官聊爾耳獨騎破虎韉憔悴洛城裏緬<lb/>
想文穆公青嵩照伊水百年風烈在須公一振起<lb/>
<pb n="KR4d0148_WYG_004-11b"/>
忽忽嵗華暮悠悠心事違此行元自懶前計頗知非公<lb/>
有酒堪隠我無田可歸月明枝未穏誰念鵲孤飛<lb/>
　　　真率㑹諸公有詩輙次其韻<lb/>
山林與鐘鼎出處無異趣芻豢等藜藿同是一厭飫此<lb/>
心無適莫外物曽何忤奚獨淡交遊未肯厠紈袴故尋<lb/>
漫浪人要作尋常聚主既不速客客亦隨即赴傾談劇<lb/>
懸河㵼酒快流霔百年人醉醒萬物皆僑寓云何造請<lb/>
門日滿户外屨却想耆英遊風流甚寒素淡然文字歡<lb/>
<pb n="KR4d0148_WYG_004-12a"/>
一笑腥膻慕我亦蹭蹬餘早向危機悟絶意鴛鷺行幸<lb/>
此松蘿附君詩妙鋪冩縱横俱中度我老學荒廢一詞<lb/>
不能措獨於樽酒間不惜淋灕汚何當賦歸歟去斂頭<lb/>
角露家有譍門兒稍能隨指顧鷄黍林下期視此猶應<lb/>
屢有興即放言安能限章句<lb/>
　　　寄金陵諸㓜<lb/>
去年都城開南下相繼踵我亦具扁舟携汝百指衆汝<lb/>
寕為我累我獨於汝重今而暫相逺愁亦慮汝共因人<lb/>
<pb n="KR4d0148_WYG_004-12b"/>
問在否未語先悸恐淚下復吞聲寢愕不成夣倘有相<lb/>
見期勿復藉官俸一飽不求餘去辦南山種<lb/>
　　七言古詩<lb/>
　　　乙已二月初八日集獨樂園夜飲梅花下㑹者<lb/>
　　　　宋退翁胡明仲馬世甫張與之王子與林秀<lb/>
　　　　才及余凡七人以烱如流水涵青蘋為韻賦<lb/>
　　　　詩分得流字<lb/>
孟公飲狂車轄投不適遂與俗沉浮謫仙醉吟驚冕旒<lb/>
<pb n="KR4d0148_WYG_004-13a"/>
氣侮權倖無悔尤不如淵明此意俱悠悠飄然不繫之<lb/>
虚舟偃蹇不從刺史遊遇酒或能道上留介不為髙通<lb/>
不偷亦知出處非人謀人生一世罹百憂驚風變滅波<lb/>
上漚胡為滯此胸中愁聖賢清濁皆友儔九老前塵邈<lb/>
難求七交髙躅或可侔百年典刑今在不振起此風須<lb/>
此流亭亭玉立郡督郵文采秀發中甚遒絳帳先生兩<lb/>
清修和音相答鳴琳球靖居之孫髯而脩昂藏野鶴横<lb/>
髙秋林生風度和且柔抗論直欲輕王侯河南遊刄无<lb/>
<pb n="KR4d0148_WYG_004-13b"/>
全牛弟兄傳家才術優老成不堪冠屨囚人憐拙甚營<lb/>
巢鳩覊窮動輙遭㓂讎但欲縮首眠黄紬何意獨䝉公<lb/>
等收歡然一笑囘青眸空囊未分一錢羞典衣猶得事<lb/>
勸酬南州竹樹相庇庥歩隨流水尋清幽尚嫌白日多<lb/>
喧啾少待月出東南陬黄梅一株香颼飀青蘋浮水涵<lb/>
春洲那知落雪紛滿頭但覺香露沾衣裘一釂百罰寕<lb/>
論籌嗚嗚自作秦人謳快談慨慷雜嘲咻凛如武庫森<lb/>
戈矛天地萬物窮雕鎪徃徃出語夸何劉却視萬物皆<lb/>
<pb n="KR4d0148_WYG_004-14a"/>
蚍蜉便擬騎鯨跨九州誰能疊麯築糟邱所願酒泉生<lb/>
酒甌此生痛飲无罷休<lb/>
　　　次韻退翁遊北山之什<lb/>
孤雲天末山數峯峯頭隠隠銜烏龍遙臨北嶺望故國<lb/>
行歌負販舟車通時當髙秋雨霜後木葉紛亂號悲風<lb/>
聲華一夣水流去名跡千古山争穹津橋煙草闕雙峙<lb/>
馳道莓苔門九重鳴鑾飈馭杳何許蓬萊頂上雲濛濛<lb/>
徒驚朝市屢更變遑問邱壠多英雄鼎湖龍去自不返<lb/>
<pb n="KR4d0148_WYG_004-14b"/>
非煙長鎖琉璃宫當年真聖受天命香生菡萏祥光紅<lb/>
宫前父老尚能說顧瞻遺宇悲涕中橋山松柏閟弓劍<lb/>
有時寳氣飛長虹今主紹述更神武囘眸一視雲煙空<lb/>
請封章疏幾時上振蹕行聞來自東功成亦念剏基業<lb/>
從此不復言兵戎我生多難傷暌離茫然却顧當何歸<lb/>
伏轅不作馬思奮塌翼應憐鳥倦飛臨風且共一盃酒<lb/>
要㸔酒面吹瀾漪不湏遐想念今昔吾廬好在尋歸期<lb/>
　　　雪中獨坐退翁索詩<lb/>
<pb n="KR4d0148_WYG_004-15a"/>
東風解放狂花飛何乃尚容寒作威了無賓客共携酒<lb/>
更有人家來索詩天髙雲漏不遮月皎潔上下同澄輝<lb/>
亭前有樹髙百尺為借驚烏安一枝<lb/>
　　　戊申正月行在參吏部示諸㓜<lb/>
秋風鼓棹長蘆渡吾與若曹俱豁然脫跡干戈玩清絶<lb/>
収身溝壑厭肥鮮折腰為米豈所願賣劍買牛端可賢<lb/>
韓公雅欲却窮鬼趙壹其如無一錢罷官清坐乃吾分<lb/>
號寒啼饑誰汝憐政縁茲事藉升斗使我不得休林泉<lb/>
<pb n="KR4d0148_WYG_004-15b"/>
日下揚州行在所寸長片善希陶甄汗衣塵帽門户底<lb/>
包羞忍耻王公前此行寕復作此態疇昔相知吏部銓<lb/>
謹嚴資格可馴致雖甚不才無棄捐我已投誠永結好<lb/>
相從緑髪至華顛矧復鴛鷺滿臺閣功名合在中興年<lb/>
縮頭袖手正應爾敢問祖生先著鞭<lb/>
　　　京師次韻邵澤民憶擬江梅花<lb/>
憶並條山訪雲屋渡水凉飈散芬馥一枝璀璨端可人<lb/>
步遶微吟揩病目作意題詩向我夸只今忩户知誰家<lb/>
<pb n="KR4d0148_WYG_004-16a"/>
伶俜瘦馬京塵惡障面羞㸔檐上花<lb/>
　　　役所寒食即事<lb/>
疲民正苦淘泥沙彼何人兮怒且譁麄狂不肯道姓字<lb/>
呼前醉態猶欹斜自言寒食身無事快意欲嚼遑恤他<lb/>
覊愁我自感節物遣去不問徒咨嗟<lb/>
　　　余去秋七月登舟逮此一年矣六月晦日午睡<lb/>
　　　　覺聞兒女輩相謂曰眀朝又是秋風起推枕<lb/>
　　　　悵然走筆記之<lb/>
<pb n="KR4d0148_WYG_004-16b"/>
流萍斷梗飛花委四海茫然無定止古今本是一郵傳<lb/>
况乃其中悲轉徙秦淮霜葉亂楓林苕霅春風泛蘋芷<lb/>
薄酒時時伴兒女踈篷處處愁烟水故鄉知是幾長亭<lb/>
眼暗相望越千里悵念征鴻一紙書明朝江上秋風起<lb/>
　　　泊桐廬縣合江亭下昔有得道之士不知姓名<lb/>
　　　　結廬山間手植桐數本因謂之桐君縣亦以<lb/>
　　　　此得名<hi>是日雨</hi>
桐廬縣前江合流合江亭下多客舟紅樓參差出木末<lb/>
<pb n="KR4d0148_WYG_004-17a"/>
小市宛轉依巖陬桐君手植碧桐樹嵗嵗春風柯葉柔<lb/>
白雲一去鳯不至暮雨丁零生客愁<lb/>
　　　舟中呈耿元直<lb/>
念昔一笑相逢初我時尚少君壯夫十年再見輦轂下<lb/>
我鬢斕斑君白鬚落魄朋遊嗟我在艱難兵火與君俱<lb/>
酬恩未擬填溝壑强顔忍復陪簮裾浩然胡不徑投劾<lb/>
老矣難堪歸荷鋤田園墳壠亂戎馬是身是處長羈孤<lb/>
解維汴岸一篙水小舟漂兀如鷖鳬對床推枕坐歎息<lb/>
<pb n="KR4d0148_WYG_004-17b"/>
此行未肯悲窮途胸中炯炯時一吐與生俱坐寕籧除<lb/>
只今雲臺羅俊彦鄙賤老醜憎樸踈躍馬食肉付公等<lb/>
浮家泛宅真吾徒與君轉柂從此逝秋風萬里吹江湖<lb/>
　　　閱陶集偶有所感<lb/>
彭澤縣令八十日束帯耻為升斗汚二十四考中書令<lb/>
端委廟堂揮不去兩公於此固無心鐘鼎山林隨所寓<lb/>
慎勿蹉跎兩失之嵗晚要尋栖息處<lb/>
　　　謝人惠麥穗<lb/>
<pb n="KR4d0148_WYG_004-18a"/>
愚軒卧病空瓶儲市米不得如求珠鄰翁餽麥穗盈筥<lb/>
或揉或簸喧庭除磨雷隠隠破霜瓣家童執㸑煙生厨<lb/>
須臾粥成勸我食齊眉舉案煩妻孥病餘聊復潤喉吻<lb/>
軟滑盈盈如膏酥宛然長粳欲争長加以白豆為參輿<lb/>
童兒作顰若不足老夫大笑為有餘虎頭食肉非不美<lb/>
囘視利害為何如平生不耕啖此物壠頭汗滴慚耕夫<lb/>
淡中有味足養福為君努力飡一盂<lb/>
　　五言律詩<hi>五排附</hi>
<pb n="KR4d0148_WYG_004-18b"/>
　　　車駕還汴<lb/>
孝感天心格憂勤國歩艱賈生休賦鵩貢禹欲彈冠白<lb/>
髪他鄉客清尊此夕懽如聞京兆尹拜表請囘鑾<lb/>
　　　圍城次退翁韻<lb/>
甲馬分諸道舟車㑹此都前王端有意異世肯同途人<lb/>
物風流盡公私府庫虚百年餘故老相遇涕漣如<lb/>
　　　將歸先寄諸㓜<lb/>
擾擾干戈地懸懸父子情人間正多故身外復何營我<lb/>
<pb n="KR4d0148_WYG_004-19a"/>
已㤀官寵兒須辦力耕歸家休歇處團坐話無生<lb/>
　　　還家示諸㓜<lb/>
避地重遭亂還家幸再生一身今見汝寸䘵敢留情更<lb/>
恐死生隔渾疑夢寐驚吾今猶有愧未遂鹿門耕<lb/>
　　　還家<lb/>
但切思家念那知行路難盃盤無作具菽水自加餐竹<lb/>
老風聲勁山深夜氣寒肯教孤枕夢容易到長安<lb/>
　　　馬靖國後軒<lb/>
<pb n="KR4d0148_WYG_004-19b"/>
性静交遊少身閒日月長㤀言千句偈宴坐一爐香世<lb/>
有流離苦人趨聲利塲此間亦何事髙卧傲羲皇<lb/>
　　　蒲中次韻提舉趙正之秦亭唱和五首<lb/>
雲端貝闕見鼇負海山來瑞氣元非霧天風不染埃頒<lb/>
常八柱建象魏五門開肯構經營念貽謀丕顯哉<lb/>
丁丁谷聲響泛泛棹歌來净港時吹浪中流或起埃亦<lb/>
知從地出幾若鑿山開帝室須梁棟斯功當念哉<lb/>
隴樹迎人去關雲逐馬來凄風搖白草落日蔽黄埃仗<lb/>
<pb n="KR4d0148_WYG_004-20a"/>
節身方逺逢山眼暫開却臨分水處蜀道賦髙哉<lb/>
要作哦詩伴何妨結駟來瓊林有餘韻水檻絶纎埃醉<lb/>
膽江山闊吟毫花草開只應聞鴈夜夢枕思悠哉<lb/>
追隨六郡子深入塞雲來關路春飛雪沙塲夜漲埃戱<lb/>
圍千騎獵笑挽六鈞開歴歴經遊處初心已矣哉<lb/>
　　　再到蒲中遊穆氏園<lb/>
懐感花無數其時春正深如今重對酒感舊獨傷心山<lb/>
鳥那知此向人猶好音東城多樂事疇昔共幽尋<lb/>
<pb n="KR4d0148_WYG_004-20b"/>
　　　贈普照監院<hi>陜人也</hi>
飄泊嗟何徃歸來恨莫從師猶作秦語我已效呉儂水<lb/>
淺長河浪山低太華峰㡬時携手去南北本同宗<lb/>
　　　六合縣相僧<lb/>
門外江南道瀟然誰與同禅心達生死道眼識窮通聊<lb/>
為機縁起懸知色相空有人真勇退不到急流中<lb/>
　　　中秋呈元長<lb/>
江上中秋月天邉白髪翁一輪還自滿千里共誰同擾<lb/>
<pb n="KR4d0148_WYG_004-21a"/>
擾干戈後栖栖羈旅中持盃那復問一釂百分空<lb/>
誰作清光伴瀟然属兩翁他鄉多病後竟夕一樽同孤<lb/>
杵征衣淚寒沙戰角風何由遂心賞幽思𣺌秋空<lb/>
　　　中秋醉後<lb/>
顧影不成舞披襟欲御風人憐經嵗别月與舊時同鶴<lb/>
警露華白魚潜水鑑空舉盃還徑醉歸夢廣寒宫<lb/>
　　　九日置酒坐上呈元長<lb/>
未厭山林僻那知節序遷髙閑愛重九安健又今年物<lb/>
<pb n="KR4d0148_WYG_004-21b"/>
外無韁鎖樽中有聖賢黄花自衰晚勿復笑華顛<lb/>
　　　毗陵道中<lb/>
烟水毗陵道光涵落月空夣魂塵壒外眼界畫圖中舟<lb/>
漾安期鯉㠶飛禦㓂風鑑湖如可乞歸老浙江東<lb/>
　　　登蘭溪亭<lb/>
帆落溪風轉山明霧雨收登臨本乘興惝恍却生愁獨<lb/>
鴈竟安徃潜魚不可求何年定歸計復此過扁舟<lb/>
　　　左馮翊寄東鎮張致一兼簡聞喜親舊<lb/>
<pb n="KR4d0148_WYG_004-22a"/>
一官馮翊郡為况定如何水似古桐苦風如東鎮多幽<lb/>
心迷簿嶺斷夣阻關河賴有清樽酒時時一醉歌<lb/>
　　　次韻富季申寄示<lb/>
相期念疇昔道在敢憂貧分手便千里論心復㡬人微<lb/>
詞動招謗爛醉可藏身第恐先求舊黄麻起世臣<lb/>
　　　次韻富季申雪中即事時聞北敵起兵京師戒<lb/>
　　　　嚴二首<lb/>
東風花萬㸃落我酒盃間欲和郢中曲先頽坐上山威<lb/>
<pb n="KR4d0148_WYG_004-22b"/>
稜徒料峭生意自斕斑誰是淮西將提兵夜斬關<lb/>
無才居客右孤坐一忩間夢到廣寒殿人來姑射山舞<lb/>
低明佩冷粧罷落花斑便欲凌風去天門隔九關<lb/>
　　　後數日雪再作<lb/>
三見江南白端來伴酒樽作寒催嵗暮流潤壓冬温雲<lb/>
卧山容濕天低水氣昏東風猶有信昨夜到前村<lb/>
　　　發杭州有訝太遽者<lb/>
未著絶交論但歌招隠詩人間審如此身外復奚疑䘮<lb/>
<pb n="KR4d0148_WYG_004-23a"/>
亂物情薄奔馳智力疲溪山有佳處投老更何之<lb/>
　　　東軒即事二首<lb/>
投閑非避世導引學修真物外元無事壺中别有春水<lb/>
聲清夢寢山色上衣巾已矣将安徃鄉關𣺌戰塵<lb/>
原憲貧非病淵明懶是真詩留百年債酒占四時春泉<lb/>
石髙凉地祠官自在身叨䝉有如此何以効涓塵<lb/>
　　　聞有長沙之命<lb/>
安土無南北論情皆弟兄休尋卓庵處要便打包行萍<lb/>
<pb n="KR4d0148_WYG_004-23b"/>
跡雖無定葵心終有傾相望得安健有使即傳聲<lb/>
　　　泊小金山覺渡寺僧言建徳知縣桐廬知縣婺<lb/>
　　　　州教授皆被召<lb/>
敢歎邉氛熾今聞公道開中原非世事南國自人材朱<lb/>
履羞彈鋏黄金謾築臺天涯轉蓬恨何地賦歸來<lb/>
　　　登舟示邢子友<lb/>
盡室嗟何徃窮年浪自悲才踈身潦倒地逺跡孤危風<lb/>
雨江南岸豺狼天一涯畏途端可憫薄宦竟奚為已失<lb/>
<pb n="KR4d0148_WYG_004-24a"/>
田園計難㤀升斗資毋煩俗子問有媿達人嗤病馬思<lb/>
春草驚烏遶夜枝登舟一長歎此意只君知<lb/>
　　　聞郭瑾懐甫除郎<hi>開封司倉</hi>
至治本無為何曽帝力知人惟求俊彦天畀濟艱危鼎<lb/>
席尊黄髪星郎用白眉鋒芒森武庫律吕奏咸池海内<lb/>
想風采朝中増羽儀餘光被草木盛事播聲詩感㑹唯<lb/>
千載飛騰各一時著鞭今更懶投劾去奚疑亦有乘軒<lb/>
戀其如續脛悲銜蘆聊避弋遶樹未安枝念舊多生死<lb/>
<pb n="KR4d0148_WYG_004-24b"/>
思鄉久别離自餘復何道湖海是歸期<lb/>
　　七言律詩<hi>七排附</hi>
　　　秋試鎖宿府學<lb/>
悄無人語到髙堂爽氣侵凌枕簟凉木葉彫風秋瑟瑟<lb/>
簷花流雨夜浪浪燈明疎幔孤光暗蛩咽空堦怨緒長<lb/>
心願無期清夣斷一爐沉水自焚香<lb/>
　　　登第示同年<lb/>
氤氲和氣鳯城春正是英豪得志辰雨露九重均造化<lb/>
<pb n="KR4d0148_WYG_004-25a"/>
丹青千字富經綸古來將相皆由此今見詩書不悞人<lb/>
何處寒鄉少年子緑袍歸拜北堂親<lb/>
　　　守官長道之岷南過馬務寨示知寨石殿直<lb/>
夜關不鎖戍無兵負販行歌樂太平緑野牛羊新牧地<lb/>
頽垣烟草古邉城山川自昔留形勢基業今誰問戰争<lb/>
隴上少年多意氣彎弓徒自詫功名<lb/>
　　　酬贈黄倅<lb/>
翰墨文章妙若神風流談笑絶纎塵才華最盛東西蜀<lb/>
<pb n="KR4d0148_WYG_004-25b"/>
聞望相髙一二人清奪峨眉千嵗雪麗如錦水萬花春<lb/>
我生不識東坡老猶及頥庵見後身<lb/>
　　　馮翊次韻邵子文寄贈之什<lb/>
三見西風洛水秋歸心長共水悠悠扁舟未遂蓴鱸願<lb/>
俗駕空貽猿鶴羞可見飄零疎酒盞更慚落魄問朋游<lb/>
回頭一笑君應㑹薄有田園歸去休<lb/>
　　　夜送客至馬鳴橋<lb/>
滿眼塵埃懶據鞍暫逢清景即怡顔月明夜水平低岸<lb/>
<pb n="KR4d0148_WYG_004-26a"/>
煙淡秋林倚半山隠退謾留他日計居貧未放此身閑<lb/>
老來媿取移文誚會整怱怱俗駕還<lb/>
　　　從軍滑臺<lb/>
中原何自假遊魂帷幄竒謀妙若神沙漠宣威元有將<lb/>
燕然勒頌不無人山川流恨荒凉地桃李無言寂寞春<lb/>
炯炯孤懐竟何補猶能狂飲吐車茵<lb/>
碌碌功名安用之更堪心事巧相違秪縁叔夜此生懶<lb/>
更悟淵明前日非客舍那知春色暮東風但見栁花飛<lb/>
<pb n="KR4d0148_WYG_004-26b"/>
瀟湘亭下煙波好送我如將短艇歸<lb/>
　　　登廓軒用王穆之秀才韻<lb/>
臨髙懐逺悵夷猶放目微吟竟日留一鴈北來天杳杳<lb/>
片㠶東下水悠悠雲烟慘淡關河暮風雨凄凉觀閣秋<lb/>
囘首何由呌虞舜蒼陵山色向人愁<lb/>
　　　河南留守王大資<lb/>
退卧東山自在身幡然猶肯慰斯民名髙海内推前輩<lb/>
徳冠朝中號偉人紫誥即㸔還舊物黄扉終許秉鴻鈞<lb/>
<pb n="KR4d0148_WYG_004-27a"/>
瑤池花有千年實更㸔東風幾度春<lb/>
　　　洛陽九日次韻縣尉<hi>是日司馬文季西歸因以寄之</hi>
誰遣孤標最晚芳寒蜂冷蝶尚能狂不禁清瘦西風𦂳<lb/>
薄洗鉛華曉露香照影一樽聊作伴誅茅三徑莫相忘<lb/>
他年載酒能來否相見懸知話更長<lb/>
貧病侵尋不少寛行藏何事更慿欄兒曹不解市朝隠<lb/>
我輩政宜文字歡客恨向來隨處有秋風待此著人寒<lb/>
賔鴻旅燕元無定莫把黄花取次㸔<lb/>
<pb n="KR4d0148_WYG_004-27b"/>
　　　次韻縣尉<lb/>
勞人州縣若為情蹭蹬窮途已半生愁滿西風雙鬢白<lb/>
夣囘中夜寸心驚毎慚彭澤辭升斗終合呉門變姓名<lb/>
且把黄花泛盃酒秋深蕭寺有餘清<lb/>
　　　縣丞吕若谷置酒巽亭<lb/>
凉風收雨斷晴霓漠漠青山白鷺飛竹樹蔽虧涵野色<lb/>
樓臺滅沒淡煙霏凌波鳴珮杳何許駕鶴吹笙殊未歸<lb/>
悵念夷猶凄望眼碧雲千里又斜暉<lb/>
<pb n="KR4d0148_WYG_004-28a"/>
荒煙蔓草接平林景物蕭蕭秋意深水濶山長人去逺<lb/>
雲閑天淡鳥飛沉宫前離黍他年恨關外西風别夜心<lb/>
莫倚欄干重留客子山從此費悲吟<lb/>
　　　再用前韻<lb/>
萬里髙空巻素霓徘徊㡬㸃暮鵶飛波平洛浦棹歌逺<lb/>
風裊宫樓香霧霏猿鶴山中應怨别蓴鱸秋後合思歸<lb/>
此間自有江淹賦不用桓伊恨落暉<lb/>
一枝枝自寄深林何得飜然著意深塞上亦知無馬失<lb/>
<pb n="KR4d0148_WYG_004-28b"/>
江邉誰問有舟沉煩君爛漫千鍾酒慰我登臨一寸心<lb/>
醉後狂歌歌更切未應愁減越人吟<lb/>
　　　次韻張與之登巽亭<lb/>
百年遺恨了難平只有南山不改青橋下温波秋𣺌𣺌<lb/>
樓頭霏霧晚冥冥祥鍾福地衣冠盛氣潤中天草木靈<lb/>
那得丹青繪縑素煩君妙語冩無形<lb/>
霜洗殘秋暮吹驚長林蔓草斂餘青㤀機獨鳥臨清淺<lb/>
避弋孤鴻入杳冥老矣未成南畆計歸歟空媿北山靈<lb/>
<pb n="KR4d0148_WYG_004-29a"/>
獨憐亭下瀟瀟栢能伴幽人槁木形<lb/>
　　　洛中次韻河南令王子與觀梅<lb/>
桃李叢中獨立難自憐孤艶怯春寒微風只解分香去<lb/>
流水猶能照影㸔冷落霓衣慵按舞斕斑粧粉未勝冠<lb/>
留連芳酒無嫌晚要與凉蟾共倚欄<lb/>
　　　定海路中觀梅<lb/>
傅粉生香作意開柔情似欲挽人回猶憐行役怱怱去<lb/>
不是尋芳得得來姑射山頭若氷雪謝家林下絶塵埃<lb/>
<pb n="KR4d0148_WYG_004-29b"/>
空江月落東風冷誰並孤舟一笛哀<lb/>
　　　建隆寺詩<lb/>
天上旌旗照海隅規模想像百年餘雷霆號令推神筆<lb/>
龍虎風雲識䜟書顧盼八方平僣亂謳歌幾世樂耕鋤<lb/>
他時誰唱紛更術不念艱難樹立初<lb/>
　　　紅門埽役所觀河<lb/>
砥柱西傾朔野寛魚龍掀舞去漫漫潤蒸霏霧一川暗<lb/>
怒激驚風千里寒九折勢須回故道三山天為障狂瀾<lb/>
<pb n="KR4d0148_WYG_004-30a"/>
尋源不作乘槎計滄海他年一釣竿<lb/>
　　　役所寒食晚歸<lb/>
永巷踈林棲鳥還幽花蔓草慘荒煙悄無人語寒食後<lb/>
時有雨㸃黄昏前孤坐何從得言笑一樽不復論聖賢<lb/>
酒酣縮首絮衾底屋頭浩浩南風顛<lb/>
　　　之官開封泛洛東下先寄京師故舊<lb/>
滄波東下武牢關物色人情共慘然草檄舊傳驃騎府<lb/>
浮家今在孝亷船向來戎馬知何補老去江湖定有縁<lb/>
<pb n="KR4d0148_WYG_004-30b"/>
無限青雲著鞭處固應分付祖生先<lb/>
　　　暮春<lb/>
花開花謝縂無心轉首薰風緑滿林人事不隨春事了<lb/>
眼雲空與暮雲深錦鳩呼婦商量雨白蟻排兵做弄隂<lb/>
除却牆頭老山色更無佳客肯相尋<lb/>
　　　和元長暮春<lb/>
坐歎空山落景催幾時江上葉舟囘初無妙術留春住<lb/>
强覔餘歡傍酒來體力寒多便故絮齒牙衰甚怯新梅<lb/>
<pb n="KR4d0148_WYG_004-31a"/>
秦川洛水繁華事白首天邉共此盃<lb/>
　　　别張徳逺詩<lb/>
殘蟾衰栁伴牢愁把酒悲歌汴水秋契濶死生俱淚下<lb/>
功名富貴此心休殺雞為黍思前約問舍求田媿本謀<lb/>
又向春風話離别此生生計日悠悠<lb/>
　　　清凉寺<lb/>
數壘小山松桂幽能令盛暑作凉秋故宫於此有遺跡<lb/>
客子暫來生許愁萬頃雲波朝古堞一簔寒雨送扁舟<lb/>
<pb n="KR4d0148_WYG_004-31b"/>
他年圖畫歸攜取要使北人清兩眸<lb/>
　　　将發泗上<lb/>
客裏尋歡豈易謀牢歌誰與散幽憂可憐傖父雙蓬鬢<lb/>
長寄呉儂一葉舟陶令早知今日是庾郎能賦此生愁<lb/>
殘年流蕩歸無處蘭芷瀟瀟江上秋<lb/>
　　　至宿聞陸昭中病痁<lb/>
偉幹亭亭嘆轍鱗弊裘破帽厭京塵一官耻作兒女態<lb/>
扁舟去卜漁樵鄰他鄉未辦饘粥計何物更能寒熱人<lb/>
<pb n="KR4d0148_WYG_004-32a"/>
努力扶持飽吃飯秋風江上正鱸蓴<lb/>
　　　示陸昭中<lb/>
執耒田園正所圖無心重整少時書功名常若歸難必<lb/>
拙直懸知退有餘避謗杜門賓客絶病痰妨飲酒盃疏<lb/>
平生剛笑孔文舉老我年來百不如<lb/>
　　　六月十三日書呈元長<lb/>
心逺由來絶世紛更尋邱壑避囂塵門闌已覺貧無事<lb/>
賓客應憐老畏人詩不名家免招謗酒雖作病要全身<lb/>
<pb n="KR4d0148_WYG_004-32b"/>
香山千載流風在鷄黍他年早卜鄰<lb/>
　　　用元長韻贈空老<lb/>
虛懐無地著纎塵獨鶴孤雲寄此身琴發清彈廬阜月<lb/>
詩探妙意武林春少陵深契賛公語惠逺能知陶令真<lb/>
擾擾今誰同此趣容車山下兩閑人<lb/>
　　　夜坐<lb/>
寺樓鐘斷鎖長廊誰共蕭齋一炷香書册自能留久坐<lb/>
燈花還解勸餘觴風回絶壑沉虚籟雨入幽林送嫩凉<lb/>
<pb n="KR4d0148_WYG_004-33a"/>
老懶由來貪睡美秋衾不怕夜初長<lb/>
　　　泊真州閘外詩<lb/>
南來繫䌫楚江臯孤客羈心正鬱陶海氣連空山色暗<lb/>
秋隂覆地水風髙屋頭氷雹敲寒雨枕底春雷簸怒濤<lb/>
一㸃青燈雙白鬢可無樽酒伴離騷<lb/>
　　　過髙郵飲張才甫家作詩為别<lb/>
短棹人誰識姓名相逢况是十年兄江關契濶秋來恨<lb/>
兵火流離别後情髙論㸔君揮麈柄雄圖憐我付楸枰<lb/>
<pb n="KR4d0148_WYG_004-33b"/>
酒闌月落孤舟起便是江湖萬里行<lb/>
　　　和鄭有功次范元長韻<lb/>
慿陵風雪不相貸逋客向來生事寒京國回頭九關隔<lb/>
江湖弔影一身單著鞭意氣初非淺唾手功名不作難<lb/>
老矣收心定何許蓴鱸聊饌腐儒飡<lb/>
　　　嵗晏感懐<lb/>
欲雪濃雲凍不收凄寒偏著敝貂裘客愁有許要排逐<lb/>
嵗事無多難挽留疇昔謾懐三徑約飄零聊用一樽酬<lb/>
<pb n="KR4d0148_WYG_004-34a"/>
即㸔瑶草光風轉作意湖山汗漫遊<lb/>
掃蕩邉氛漸有期此生已復歎差池眼中種種無聊賴<lb/>
身外悠悠徒爾為彭澤歸來那得酒少陵窮甚但哦詩<lb/>
卑棲儻遂桑榆晚敢並鴛鴻接羽儀<lb/>
　　　卧病一首<hi>已酉正初</hi>
此生已復外升沉出處由來著意深拙甚但知閑可樂<lb/>
災餘猶有病相尋貧難調䕶漳濱卧老自消除魏闕心<lb/>
莊舄鍾離各懐土呉兒莫笑作秦音<lb/>
<pb n="KR4d0148_WYG_004-34b"/>
　　　次韻子蒼諸公韻<lb/>
亂來那復較升沉愁極仍嗟病骨侵雙袖龍鍾羈客淚<lb/>
一樽傾倒故人心沙寒獨雁難求侣山近浮雲易作隂<lb/>
落軫斷絃非衆聴暮年淮海歎知音<lb/>
　　　再用前韻示范六<lb/>
舉目山河徃恨沉呉霜一㸃鬢毛侵飄零顧我非前日<lb/>
慷慨唯君識此心香散藥畦花漫漫波侵蝶沼竹隂隂<lb/>
平生載酒論文地鴻鴈歸時問信音<lb/>
<pb n="KR4d0148_WYG_004-35a"/>
　　　將至三衢楊村道中小飲<lb/>
衢江波上半帆風散髪篷䆫笑傲中晚境但深耽酒癖<lb/>
窮途猶愧作詩工天邉壠坂三秦阻海上山川百越通<lb/>
得盡餘齡安一飽此身何敢較西東<lb/>
　　　長沙倅劉元舉寄示參議伯山酬唱之什因亦<lb/>
　　　　次韻二首<lb/>
揮毫曽㸔妙如神傾㵼明珠百斛珍疇昔笑談知寡和<lb/>
後來風度絶無人應憐老矣紆朱紱早約歸歟岸角巾<lb/>
<pb n="KR4d0148_WYG_004-35b"/>
明鏡未須羞鬢髪一樽相與永青春<lb/>
秋風澤國正鱸蓴歸意長隨陸海珍簿領窮年迷舊學<lb/>
瘡痍千里愧斯人䄂中本是釣竿手頭上無非漉酒巾<lb/>
節物驚心勞夢寐衢江西岸小梅春<lb/>
　　　送張京與之宰解縣<lb/>
憶嘗從事舜蒲州把酒論文並俊遊千古關河増義氣<lb/>
一時人物最風流飄零無復相從樂潦倒難堪送别愁<lb/>
為我去尋山下路疏雲流水五峯秋<lb/>
<pb n="KR4d0148_WYG_004-36a"/>
　　　得蜀信<lb/>
雲水關山恨渺茫尺書能慰九回腸劒南親舊知安健<lb/>
陜右兵民亦奮揚契濶十年悲故國飄零百指滯殊鄉<lb/>
何由結伴春風暖也向襄陽下洛陽<lb/>
　　　寒食日書事<lb/>
江海飄零㡬送春飛蓬無地寄孤根夢回南浦人千里<lb/>
醉倚東風酒一樽可是今年暗寒食不堪多病怯黄昏<lb/>
兒童自趁秋千約花落空庭獨掩門<lb/>
<pb n="KR4d0148_WYG_004-36b"/>
　　　清明詩<lb/>
鄉書難附北歸雲燕子猶尋舊主人流水迢迢長念逺<lb/>
飛花糝糝又傷春向來軒冕非吾意何處園林託此身<lb/>
只有長歌一樽酒暮年風味最情親<lb/>
　　　和元長書懐二首<lb/>
神靈久憤敵塵侵畀付經營惜寸隂聞道倒戈回易水<lb/>
行㸔休戰牧桃林寕論少壯非前日及見升平亦本心<lb/>
亂後親朋無恙否試慿北鴈寄歸音<lb/>
<pb n="KR4d0148_WYG_004-37a"/>
孤懐詎勝百憂侵息影由來貴處隂志謝長嘶走千里<lb/>
身如倦翼返深林雲山處處明雙目樽酒時時洗寸心<lb/>
更賴清詩為陶冩朱絃流水歎遺音<lb/>
　　　晚風定放小舟江心<lb/>
蕩漾扁舟入𣺌瀰一夫搖櫓疾如飛涵空鑑影月光淡<lb/>
襯地羅紋風力微未擬然犀窮水府猶能酌酒勸江妃<lb/>
眼中清絶非人世定使魯連何許歸<lb/>
　　　同苗秀才楊山人登舟<lb/>
<pb n="KR4d0148_WYG_004-37b"/>
本無籌策堪人用盍掛衣冠遂物情官職向來滋味薄<lb/>
干戈經此夢魂驚君猶極口談經義我已無心卜死生<lb/>
何必呉門變名字煙江萬里葉舟輕<lb/>
　　　靖安道中見梅<lb/>
塵容俗狀早知非脫迹歸來喜復悲隴上人遙千萬里<lb/>
江邉花發兩三枝兵戈阻絶書難到雪霰飄零鴈去遲<lb/>
䟦馬東風一回首落英還與淚紛披<lb/>
　　　又泊蘭溪亭<lb/>
<pb n="KR4d0148_WYG_004-38a"/>
孤㠶薄暮轉清溪空翠回環望眼迷夢想莫知家逺近<lb/>
羈遊將遍浙東西歸來分合投閑散老去情猶惜解攜<lb/>
明月深林有烏鵲悲鳴未許一枝棲<lb/>
　　　發四明奔昌國用韓叔夏韻呈覺民㕘政<lb/>
曉掛危檣兩席開孤城西望幾時囘飄搖一舸隨潮去<lb/>
彷彿三山入眼來身世從今寄雲海親朋何在渺風埃<lb/>
乗桴肆志吾安敢就戮鯨鯢亦快哉<lb/>
　　　過石佛洋<lb/>
<pb n="KR4d0148_WYG_004-38b"/>
鳴鐃疊鼓兩山傍曉泛囘潮石佛洋漠漠東風吹瘴霧<lb/>
曈曈暖日上扶桑如聞鶴馭來空濶知有神洲在渺茫<lb/>
何必山林啗靈藥他年鼓枻訪東皇<lb/>
　　　越土水淺易涸而近山無木可採故常有薪水<lb/>
　　　　之憂既歸黄岡遂脫此責作詩示同舍<lb/>
經年薪水困行朝一日歸來百念消決決溪流鳴枕下<lb/>
丁丁谷響應山椒小安課伐猶多事無復移居莫見招<lb/>
老矣羞為呉市隠買田從此混漁樵<lb/>
<pb n="KR4d0148_WYG_004-39a"/>
　　　丁未冬同陸昭中渡江泊秦淮稅亭之側癸丑<lb/>
　　　　三月自建康移守南昌登舟顧覽即昔年繫<lb/>
　　　　纜之所也時昭中亡矣感歎存沒作詩寄黄<lb/>
　　　　岡親舊<lb/>
江湖南北寄飛蓬歎息流光俛仰中千里月明人念逺<lb/>
一年春事水流東驚心存沒風花轉閱世悲歡夢境空<lb/>
欲寄此情那可盡相逢唯有一樽同<lb/>
　　　次張真君韻<lb/>
<pb n="KR4d0148_WYG_004-39b"/>
聞君結屋臨山磵多種黄精與紫芝雲氣毎占華蓋頂<lb/>
松隂長䕶玉津池溪流盤轉近百里山色清虛無一姿<lb/>
傳得僊人新句法封題遙寄五言詩<lb/>
　　　中秋夜清坐讀歐陽公正統論二首<lb/>
稍覺清凉換縠衣獨憐衰鬢與秋期清樽浪作經年計<lb/>
黄巻長懐萬古悲蛩咽幽吟愁露草鵲飜寒影遶風枝<lb/>
此生此念能㤀否夢破蒼龍西去時<lb/>
露濯秋空灝氣生沉沉天宇夜空明南樓老子興不淺<lb/>
<pb n="KR4d0148_WYG_004-40a"/>
赤壁先生夢更清小艇擬尋銀漢路哀砧還起玉關情<lb/>
何心把酒論歡賞細字文書對短檠<lb/>
　　　九日晚坐獨酌一杯<lb/>
木落江城風露寒坐驚芳嵗逼彫殘晚來自愛一杯暖<lb/>
老去元無九日歡擬借靈均蘭作佩尚餘陶令菊堪餐<lb/>
平生徧挿茱萸處短夢悠悠行路難<lb/>
　　　泊舟鹽橋兒子洙輙於市買厯尾題云客裏其<lb/>
　　　　如日費多因取筆足成一詩<lb/>
<pb n="KR4d0148_WYG_004-40b"/>
蹭蹬生涯一釣簔東西淮海信濤波亂來益覺人情薄<lb/>
客裏其如日費多麟閣壯圖今老矣菟裘歸計奈貧何<lb/>
越吟楚奏那能已時倚哀彈拍棹歌<lb/>
　　　雪中與洙輩飲<lb/>
朝市邱園定孰優要将閑適換深憂門闌終日斷還徃<lb/>
父子一樽相勸酬雲鎖山林寒悄悄風吹雪霰暮悠悠<lb/>
醉餘身世知何許莫向東陵覔故侯<lb/>
　　　大雪連日不已<lb/>
<pb n="KR4d0148_WYG_004-41a"/>
日日愁隂慘不開驚風和雪振窮埃百年未省南州見<lb/>
千里應隨北客來塞馬曉悲沙上月隴人遙恨笛中梅<lb/>
獨憐寸草滋榮意知道春從斗柄迴<lb/>
　　　雪晴東軒獨坐<lb/>
雲山回合翠重重不放幽人逺目窮髙竹有時催凍雪<lb/>
饑禽竟日咽悲風悠悠事與本謀異擾擾人誰此意同<lb/>
却坐蒲團聊袖手更無一語可書空<lb/>
　　　過石門洋<lb/>
<pb n="KR4d0148_WYG_004-41b"/>
平生戎馬踏塵埃晚㸔滄波眼漸開眩轉忽從千仭落<lb/>
低昻時見一山來風頭淅瀝吹成雨枕底鏗轟怒作雷<lb/>
雅欲騎鯨傲人世吾其於此賦歸哉<lb/>
　　　丙子夏病卧汗後<hi>按鼎卒於紹興十七年丁夘逆溯丙子則年纔十二嵗不</hi>
　　　　<hi>應有殘生兒女之語疑是紹興十四年甲子之誤</hi>
枯腸得水若通靈溟汗周身一雨零行客筋骸困方歇<lb/>
醉人心骨喚初醒病蟬移夢入新殻老鶴息神梳舊翎<lb/>
乞得殘生對兒女不愁無粟貯陶瓶<lb/>
<pb n="KR4d0148_WYG_004-42a"/>
　　　河中太守<lb/>
掄才梁棟定誰須聳拔長松第一株令聞允為時屬望<lb/>
豐功當在帝都俞將令異日作霖雨暫使斯民歌袴襦<lb/>
播物仁風隨扇發向人和氣與春舒請㸔嶷嶷諸郎秀<lb/>
是應詵詵盛徳符廣陌乘黄將驥子丹山威鳯帶鵷鶵<lb/>
聲名最重連城寳文采光騰照夜珠賈誼著書驚一世<lb/>
平津射策冠諸儒傳經固自卑劉向遺直猶資見魏謩<lb/>
便向萱堂生月桂更尋雲路種星榆人從碧海偷桃實<lb/>
<pb n="KR4d0148_WYG_004-42b"/>
客自朱門墜舄鳬性静緑龜宜作伴身輕靈夀不須扶<lb/>
金波滿泛鵝兒酒香霧争持鵲尾爐要識東人念公意<lb/>
巖廊千載賛昌圖<lb/>
</p>
<p>
</p>
  </div>
</body>
</text>
</TEI>
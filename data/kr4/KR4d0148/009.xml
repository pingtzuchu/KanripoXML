<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>忠正徳文集巻十</head>
    <p>
<pb n="KR4d0148_WYG_009-1a"/>
欽定四庫全書<lb/>
　忠正徳文集巻十　　　　　宋　趙鼎　撰<lb/>
　　家訓筆錄<lb/>
吾歴觀京洛士大夫之家聚族既衆必立規式為私門<lb/>
久逺之法今參取諸家簡而可行者付之汝曹世世守<lb/>
之敢有違者非吾之後也紹興甲子嵗四月十五日得<lb/>
全居士親書<lb/>
第一項　閨門之内以孝友為先吾平日教子孫讀書<lb/>
<pb n="KR4d0148_WYG_009-1b"/>
為學正為此事前人遺訓子孫自有一書并司馬温公<lb/>
家範可各録一本時時一覽足以為法不待吾一一言<lb/>
之<lb/>
第二項　凡在仕宦以亷勤為本人之才性各有短長<lb/>
固難勉強唯亷勤二字人人可至亷勤所以䖏已和順<lb/>
所以接物與人和則可以安身可以逺害矣<lb/>
第三項　諸位中以最長一人主管家事及收支租課<lb/>
等事務願令已次人主管者聽須衆議所同乃可<lb/>
<pb n="KR4d0148_WYG_009-2a"/>
第四項　子孫所為不肖敗壊家風仰主家者集諸位<lb/>
子弟堂前訓飭俾其改過甚者影堂前庭訓再犯再庭<lb/>
訓<lb/>
第五項　嵗時享祀主家者率諸位子弟協力排辦務<lb/>
要如禮以其享祀酒食合族破盤<lb/>
第六項　旦望酌酒獻食如平日長㓜畢集不得懈慢<lb/>
第七項　逺忌供養飯僧追薦如平日合族食素<lb/>
第八項　應本家田産等子子孫孫並不許分割自有<lb/>
<pb n="KR4d0148_WYG_009-2b"/>
正條可以檢照遵守<lb/>
第九項　嵗收租課諸位計口分給不論長㓜俱為一<lb/>
等五嵗巳上給三之一十嵗以上給半十五嵗巳上全<lb/>
給止給骨肉女雖嫁未離家并壻甥並同其妳婢奴僕<lb/>
並不理口數不在分給之限<lb/>
第十項　宅庫租課收支等應干文歴並收支單狀主<lb/>
家者與諸位最長子弟一人通行簽押其餘非泛増損<lb/>
事務亦須商議<lb/>
<pb n="KR4d0148_WYG_009-3a"/>
第十一項　甲年所收租課乙年出糶收索至丙年正<lb/>
月初據所收之數十分内樁留一分<hi>約度有餘即量増</hi>以備門<lb/>
戶緩急内有官人到官支住罷官到家仍舊支給<lb/>
第十二項　樁留錢嵗終有餘即撥入租課歴正初混<lb/>
同計數分給樁留<lb/>
第十三項　田産既不許分割即世世為一戶同處居<lb/>
住所貴不逺墳壠<lb/>
第十四項　仕宦稍逹俸入優厚自置田産養贍有餘<lb/>
<pb n="KR4d0148_WYG_009-3b"/>
即以分給者均濟諸位之用度不足或無餘者然不欲<lb/>
立為定式此在人義風何如耳能體吾均愛子孫之心<lb/>
強行之則吾為有後矣<lb/>
第十五項　他日無使臣使喚即於宣借内擇一二人<lb/>
善幹事能書筭者令主管宅庫租課等事稍優其月給<lb/>
庻或盡心所給錢米正初分給時撥出或季給或月給<lb/>
第十六項　主管宅庫人専管宅庫應干事務諸位不<lb/>
得私役及非理凌虐<lb/>
<pb n="KR4d0148_WYG_009-4a"/>
第十七項　罷官於他處寄居者更不分給租課<lb/>
第十八項　毎嵗收索租課預告報管田人候見本宅<lb/>
衆位子孫同簽頭引及主管宅庫人親身到彼方得交<lb/>
付如諸位子弟衷私取索即不得應副如輙支借将來<lb/>
計筭本宅並不認數<lb/>
第十九項　諸位子弟不得於管田人處私取租課如<lb/>
敢違者重行戒約及時私取錢物於分給數内尅除外<lb/>
更令倍罰謂如私取十貫已尅除十貫更尅除十貫之<lb/>
<pb n="KR4d0148_WYG_009-4b"/>
類<lb/>
第二十項　毎正初契勘當年内如有合赴官者據闕<lb/>
期逺近展一季分給如代者補填俟接人到據所展月<lb/>
日於樁留貼支契勘當年有任滿者即約度計口存留<lb/>
<hi>在官者先以書報</hi>候到家日依舊分給所留不足即於樁留内<lb/>
貼支有餘撥入樁留歴<lb/>
第二十一項　毎正初合分給時即契勘當年内諸位<lb/>
如有婚嫁毎分各給五百貫足男女同<lb/>
<pb n="KR4d0148_WYG_009-5a"/>
第二十二項　増添人口展修房戶等應有所費並於<lb/>
樁留内支破其餘些小修造諸位自辦<lb/>
第二十三項　應婚嫁主家者主之有故以次人主之<lb/>
除資送禮物等已給錢諸位自行措置外其筵㑹及應<lb/>
干費用並於樁留内支破主家者與本位子孫協力排<lb/>
辦務要如禮<lb/>
第二十四項　非泛支用除婚嫁資送等巳有定數外<lb/>
如祭祀忌日旦望等名色不一難為預定仰主家者公<lb/>
<pb n="KR4d0148_WYG_009-5b"/>
共商量随事裁處務要適中兩無妨闕<lb/>
第二十五項　應祭祀忌日旦望供養之物及禮數等<lb/>
吾家自祖父以來相傳皆有則例人人能記不必具載<lb/>
亦不必増損<lb/>
第二十六項　他日吾百年之後除田産房廊不許分<lb/>
割外應吾所有資財依諸子法分給<hi>諸子分自有正條</hi>
第二十七項　三十六娘吾所鍾愛他日吾百年之後<lb/>
於紹興府租課内撥米二百石充嫁資仍經縣投狀改<lb/>
<pb n="KR4d0148_WYG_009-6a"/>
立戶名<lb/>
第二十八項　同族義居唯是主家者持心公平無一<lb/>
毫欺隱乃可率下不可以久逺不至敗壊家法<lb/>
第二十九項　古今遺訓子弟固有成書其詳不可槩<lb/>
舉唯是節儉一事最為美行司馬文公訓儉文人冩一<lb/>
本以為永逺之法<lb/>
第三十項　應該載不盡事件並仰主家者公共相度<lb/>
從長措置行之<lb/>
<pb n="KR4d0148_WYG_009-6b"/>
　右三十項恐太繁更在臨時擇而行之大意止是應<lb/>
　田産不許分割每歲計口分給約束應本家所有田<lb/>
　産並不許分割每歲據所入計口分給其詳在私門<lb/>
　規式册中可以檢照遵守子孫世守之不得有違紹<lb/>
　興十四年九月初七日<lb/>
　　自誌筆録<lb/>
趙氏得姓於趙城始封之地晉趙成季其後也余家出<lb/>
成季之裔世居汾晉歴古仕宦不絶藝祖初征河東舉族<lb/>
<pb n="KR4d0148_WYG_009-7a"/>
内徙居解州聞喜縣今為聞喜縣人曽祖累贈太師曽<lb/>
祖母李氏累贈秦國夫人祖累贈太師追封申國公祖<lb/>
母牛氏累贈秦國夫人父累贈太師追封秦國公母李<lb/>
氏累贈秦國夫人母樊氏累贈秦國夫人余四嵗而孤<lb/>
太夫人樊氏躬自訓導二十一嵗鄉里首薦明年登進<lb/>
士第崇寜五年也初調鳳州兩當尉次任岷州長道尉<lb/>
以勞改京秩調同州戶曹次任河中府河東縣丞丁秦<lb/>
國太夫人樊氏憂服闋調河南府洛陽縣靖康元年除<lb/>
<pb n="KR4d0148_WYG_009-7b"/>
開封府士曹尋改右判官累遷朝請郎賜緋魚袋丁未<lb/>
秋沿檄南渡寓居杭州遷朝奉大夫祠差主管洞霄宫<lb/>
已酉春遷居衢州二月車駕渡江駐蹕錢塘是月被召<lb/>
四月至行在所除司勲員外郎五月從駕還建康對於<lb/>
普寜寺行宫六月除左司諌七月改殿中侍御史八月<lb/>
從駕平江九月除侍御史從駕越州十二月至明州除<lb/>
御史中丞明年庚戌三月復還紹興五月除端明殿學<lb/>
士簽書樞宻院事十月引疾奉祠提舉臨安府洞霄宫<lb/>
<pb n="KR4d0148_WYG_009-8a"/>
寓居衢州常山縣黄崗山永平寺壬子十月除知平江<lb/>
府道改江東安撫大使知建康府節制廬壽軍馬癸丑<lb/>
三月移江西安撫大使知洪州節制蘄黄軍馬兼制置<lb/>
大使甲寅二月召赴闕奏事三月除太中大夫參知政<lb/>
事八月除知樞宻院事充川陜宣撫使尋改都督川陜<lb/>
荆襄軍馬九月充明堂大禮使是月末除尚書右僕射<lb/>
兼樞宻使十月扈從親征駐平江乙夘正月扈從還臨<lb/>
安二月遷左僕射兼樞宻使都督諸路軍馬監修國史<lb/>
<pb n="KR4d0148_WYG_009-8b"/>
丙辰九月扈從駐平江十二月引疾除觀文殿大學士<lb/>
充浙東安撫制置大使知紹興府丁已八月除萬壽觀<lb/>
使兼侍讀九月授金紫光祿大夫尚書左僕射兼樞宻<lb/>
使監修國史戊午九月哲宗實録書成授特進十月引<lb/>
疾除檢校少傅奉國軍節度使充浙東安撫大使知紹<lb/>
興府十二月請祠除醴泉觀使任便居住已未二月除<lb/>
知泉州四月落檢校官節度使依舊特進庚申五月請<lb/>
祠提舉臨安府洞霄宫六月至明州慈溪縣七月責授<lb/>
<pb n="KR4d0148_WYG_009-9a"/>
清逺軍節度副使潮州安置甲子十月移吉陽軍乙丑<lb/>
二月一日渡海二十五日至吉陽軍丙寅十一月得疾<lb/>
丁夘八月十二日終於貶所壽六十三得全居士趙元<lb/>
鎮自誌<lb/>
</p>
<p>
</p>
  </div>
</body>
</text>
</TEI>
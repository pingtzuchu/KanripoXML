<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>忠正德文集巻四</head>
    <p>
<pb n="KR4d0148_WYG_003-1a"/>
欽定四庫全書<lb/>
　忠正德文集巻四　　　　　宋　趙鼎　撰<lb/>
　　四六<lb/>
　　　辭免知樞宻院川陜宣撫處置使<lb/>
囊封荐布覬誠悃之上昭綸詔寵頒顧愚𠂻之未諒輙<lb/>
復冒昧終幸慈憐<hi>中謝</hi>伏念臣才不逮人學非適用偶縁<lb/>
際㑹遂致叨踰曽㣲尺寸之功積有邱山之釁林泉陋<lb/>
質寜裨帷幄之籌詩禮腐儒曷奮干戈之衞遽膺簡擢<lb/>
<pb n="KR4d0148_WYG_003-1b"/>
第劇震驚自知甚明豈復堪於重任人言可畏將上累<lb/>
於眷私伏望皇帝陛下乾覆博臨離明洞照仰屈蓋高<lb/>
之聽俯推從欲之仁特發俞音示曲全於終始庶陳緜<lb/>
力或未至於顛隮<lb/>
　　　謝除知樞宻院事川陜宣撫處置使<lb/>
進登右府深愧超踰專任西陲曷勝負荷恩隆天地懼<lb/>
甚氷淵<hi>中謝</hi>竊惟闗陜之雄壯觀萬國巴蜀之利霑溉九<lb/>
州自古恃形勝以威華戎列聖宿驍銳以固根本上天<lb/>
<pb n="KR4d0148_WYG_003-2a"/>
畀禍强敵興戎萬乗逺狩於海隅數路盡寘之度外膏<lb/>
腴千里遽為荆棘之墟彊盛百年忍棄俘纍之辱雖長<lb/>
鞭未及於馬腹顧夕烽未靖於狼烟經營淹歴於歳時<lb/>
憂顧上勤於宵旰載謀元帥宜屬英才伏念臣智術迂<lb/>
䟱技能寡薄誤䝉異眷驟越稠人再陪帷幄之嚴蔑有<lb/>
錙銖之報位高寵厚缾罍之噐已盈任大責深駑蹇之<lb/>
力弗任矧空言不必有實而腐儒未嘗知兵豈意聖明<lb/>
猥加推擇此蓋皇帝陛下焦勞圖治寤寐進賢思致中<lb/>
<pb n="KR4d0148_WYG_003-2b"/>
興之隆灼知當務之急眷惟西土欲臻休息之期庸遣<lb/>
邇臣徃布拊循之恵付之以本兵之寄假之以專閫之<lb/>
權將備責於施為固不容於遜避臣敢不仰遵勝筭益<lb/>
懋良圖志殄仇讎儻可伸於素願身先士卒敢自愛於<lb/>
㣲軀<lb/>
　　　重脩神宗皇帝實録繳進表<hi>按宋史紹興五年九月鼎上重脩神</hi>
　　　　<hi>宗實錄</hi>
臣聞三代而上堯舜禹湯文武之相傳五伯以還秦漢<lb/>
<pb n="KR4d0148_WYG_003-3a"/>
魏晉隋唐之殊襲不有經史孰鑒興亡故歴代官有其<lb/>
常俾後世信而可攷<hi>中謝</hi>恭以神宗皇帝躬剛健篤實之<lb/>
美禀聰明睿知之資志大有爲功收不宰布諸典冊燦<lb/>
若日星逮紹聖之改元彼日録之來上假名繼述公肆<lb/>
詆欺盡虚美熈寜變更之臣反歸坐元祐謗訕之罪用<lb/>
以脅持於上下豈惟攘竊其猷爲人不敢言史成此禍<lb/>
忠臣義士抱懣積年仰惟陛下肇開中興克紹先烈雖<lb/>
干戈未定居嘗憤記史之誣而歳月寖深大懼失貽謀<lb/>
<pb n="KR4d0148_WYG_003-3b"/>
之實載頒明詔復俾儒臣念兹皇祖之彌文有待翼子<lb/>
之所燕臣謬膺揆路兼領史權猥資僚屬之能獲與纂<lb/>
修之首朱書新録墨本舊文凡去取之不同皆存留於<lb/>
考異詳原私意灼見姦言初憂頭白之無期不謂汗青<lb/>
之有日百端牴牾一切編摩告功合雅頌之稱尊王法<lb/>
春秋之㫖大君有命鋭然成不刋之書小子何知例以<lb/>
為不急之務允矣七閏之業大哉萬世之謨願勤乙夜<lb/>
之觀益見後昆之裕油雲霈雨曾不須臾白日青天終<lb/>
<pb n="KR4d0148_WYG_003-4a"/>
難掩蔽所有神宗實録二百巻并考異二百巻謹繕寫<lb/>
成冊除已各先進五十巻外其餘巻帙謹隨表上<lb/>
　　　辭免實録成除特進表<lb/>
愚衷自列懼錫命之過優聰聽未囘致俞音之尚閟情<lb/>
深怵惕罪實僣踰<hi>中謝</hi>竊謂簡策所傳古今取信惟紀事<lb/>
之有實雖歴世而可知茍或異同固當參考矧一朝之<lb/>
大典付三館之羣儒刋正是非發明謨烈逮更累歳方<lb/>
奏成書考其論譔之功宜有襃嘉之異顧兹職守止預<lb/>
<pb n="KR4d0148_WYG_003-4b"/>
監修寵數荐加戰兢無所伏望皇帝陛下曲囘造化俯<lb/>
賜照臨推王者從欲之仁狥匹夫難奪之志憫危機之<lb/>
可懼收渙汗以何嫌冒犯威顔甘俟誅譴<lb/>
　　　謝恩數<hi>進書辭免光禄大夫特進從請賜銀絹對衣金帯一子六品服  按紹興正論</hi>
　　　　<hi>作三品服</hi>
信書進御初無是正之功寵典荐加卒冒分頒之賜固<lb/>
辭莫遂拜貺爲慚<hi>中謝</hi>伏念臣學識迂䟱材能淺陋乆玷<lb/>
樞機之任適臨紬繹之司竊惟皇祖之詒謀昭若曜靈<lb/>
<pb n="KR4d0148_WYG_003-5a"/>
之垂象雖嘗竄以私録迄難蔽於姦言粤稽同異之歸<lb/>
具存前後之史發揚淵懿悉本於清衷刋定謬誣兼資<lb/>
於衆智敢期優渥猥及妄庸賞以勸能顧㣲臣之何力<lb/>
服之稱德假賤息以奚名此蓋伏遇皇帝陛下増賁堯<lb/>
文仰繩祖武成一王之大典傳百世之鴻休爰褒筆削<lb/>
之勤濫被振提之末煥身章於父子感佩君恩旅珍幣<lb/>
於家庭實慚民力誓期盡瘁上答殊私<lb/>
　　　謝史館進書囘授恩例表<lb/>
<pb n="KR4d0148_WYG_003-5b"/>
崇階極品懇辭甫遂於愚誠命服優恩光寵復加於賤<lb/>
息省循非稱悚懼増深<hi>中謝</hi>伏念臣起自寒㣲備嘗險阻<lb/>
晩叨眷奬浸被使令初無臯陶可績之謨荐承傅說交<lb/>
修之訓經綸無術曽未濟乎艱難撰述何功遽首䝉於<lb/>
渙渥恩淪骨髓光動階庭静言庸違實為僥冒此蓋伏<lb/>
遇皇帝陛下懋昭舜孝克廣堯仁念繼序而不忘俾纂<lb/>
修之盡善第推恩數示勸臣鄰臣謹當佩服詔音益嚴<lb/>
師訓日聞詩禮敢怠於教忠志在國家誓圖於盡瘁<lb/>
<pb n="KR4d0148_WYG_003-6a"/>
　　　謝生日賜牲餼表<hi>紹興六年</hi>
垂弧既逺方感於劬勞賜品有加遽霑於慶賚荷分頒<lb/>
之甚腆思稱效以彌囏<hi>中謝</hi>伏念臣偶玷榮求居慙固陋<lb/>
職參師律莫施借箸之籌位忝台司乆負作霖之命惟<lb/>
期罷黜少弭煩言伏䝉皇帝陛下茂舉彞儀優隆近輔<lb/>
俯記始生之日曲推乃聖之仁錫以稻䵄申之牢醴憐<lb/>
蒲栁之弱質俾續於年齡均庖廩之餘珍用資於燕喜<lb/>
仰銜覆育誓罄糜捐<lb/>
<pb n="KR4d0148_WYG_003-6b"/>
　　　謝知紹興到任<hi>紹興六年十二月初八日除七年正月十五日到任</hi>
揣分求閑宜從上印疏恩示寵乃辱分符崇以祕殿之<lb/>
班撫此連城之俗朝廷宻邇閭里安閑何所施為自然<lb/>
康靖<hi>中謝</hi>伏念臣區區末學蹇蹇孤忠乆煩臨照之私竊<lb/>
覬糜捐之報自塵揆路再閱年華亮采惠疇未有絲毫<lb/>
之効陳力就列空驚齒髪之彫蓋屢瀆於聰明願少休<lb/>
於疾病及兹得請載冒殊恩初期退奉於祠宫稍勤香<lb/>
火豈謂更優於藩翰付以人民矧此稽山望隆越絶露<lb/>
<pb n="KR4d0148_WYG_003-7a"/>
章傳舎嘗稱漢吏之榮修禊蘭亭嘗想晉人之逸有何<lb/>
勞効獲此便安兹蓋伏遇皇帝陛下愛厚股肱恩隆體<lb/>
貌使之出守示無内重而外輕借曰無功猶恐前愚而<lb/>
後智於臣進退可見保全臣敢不仰戴深仁益殫晩節<lb/>
宅心平易布政中和顧乆侍於前旃孰宣德意但躬行<lb/>
於聖訓即副民情<lb/>
　　　謝進哲宗實録書成除特進表<hi>按筆録紹興八年九月哲宗實</hi>
　　　　<hi>録書成授特進宋史及紹興正論繫六月誤</hi>
<pb n="KR4d0148_WYG_003-7b"/>
忱辭屢貢方俟於俞音温詔荐頒莫囘於聰聽逡廵拜<lb/>
命感懼交懐<hi>中謝</hi>竊以特進崇階蓋參一品之貴實封加<lb/>
邑必由三歳之祠其間耆德夙望之隆或是將帥勲勞<lb/>
之著膺此異數乃恊師言矧信史之告成因舊文而刋<lb/>
定紬書載筆雖閱歳時振領提綱曽何績効遽叨光寵<lb/>
但切戰兢此蓋伏遇皇帝陛下仁孝生知聰明時憲念<lb/>
㤗陵之繼序辨聖烈之謗誣累年於兹大典克備肆推<lb/>
褒錫首及庸虚臣固當仰體眷私益思策勵而乆妨賢<lb/>
<pb n="KR4d0148_WYG_003-8a"/>
路常懐患失之譏退奉真祠即控辭榮之懇尚祈天造<lb/>
俯鑒物情<lb/>
　　　謝再除紹興到任表<hi>按鼎以紹興八年十月除檢校少傅奉國軍節度使</hi>
　　　　<hi>充浙東安撫大使知紹興府</hi>
尸榮揆路無裨廟算之竒假守稽山復叨閫制之重恪<lb/>
宣條詔遄留部封<hi>中謝</hi>伏念臣性質顓愚噐能譾薄少從<lb/>
師學計已拙於謀身晚被聖知心但期於許國兩膺枋<lb/>
任四閱歳華破朋黨之相傾惟賢是薦懲風俗之大弊<lb/>
<pb n="KR4d0148_WYG_003-8b"/>
所見必聞徒殚駑蹇之誠莫效㳙埃之報臣猶自愧人<lb/>
豈無辭敢圖陳力之方積有妨賢之畏力求閑退尚辱<lb/>
眷存憐其心膂之近僚付以股肱之大郡戴恩甚懼撫<lb/>
已増慙此蓋伏遇皇帝陛下齊德乾坤同明日月擴勾<lb/>
踐養胎之義惻昭王恤病之仁而臣乆侍清光備觀宸<lb/>
斷逮兹臨遣得以遵承謹當細大必躬夙宵彌勵庶收<lb/>
薄效少答鴻私<lb/>
　　　謝泉州到任表<hi>四月二十一日除按鼎以紹興九年二月  知泉州</hi>
<pb n="KR4d0148_WYG_003-9a"/>
愚誠上逹方逃㑹府之繁申命中頒復拜名藩之寵仰<lb/>
銜至意不敢終辭亟引道以騰裝已合符而視事異恩<lb/>
山重危涕雨零<hi>中謝</hi>伏念臣才不適時學非聞道初心耿<lb/>
耿誓許國以忘身末路區區欲庇民而尊主適中興之<lb/>
昌運荷特逹之深知顧晚節以何堪謂樸忠而可信間<lb/>
登帷幄荐冠鈞衡不知權變之宜奚補艱難之際閱時<lb/>
寖乆屬疾難勝亦既就閒再叨假守命出九天之䆳道<lb/>
更千里之遥俟駕靡遑褰帷戾止退循疵吝曷稱使令<lb/>
<pb n="KR4d0148_WYG_003-9b"/>
此蓋伏遇皇帝陛下志在宅中仁深及物駕馭英傑肆<lb/>
成克復之功體貌舊臣重責蕃宣之効綸言有耀汗號<lb/>
莫囘臣敢不祗服訓辭恪施條教持身率則革閩俗之<lb/>
浮夸刻意咨詢究海邦之利病或少輸於報効當繼請<lb/>
於便安<lb/>
　　　泉州謝落節表<lb/>
罪尤昭著合正明刑仁聖優容止從寛典恩深淪骨涕<lb/>
下交頥<hi>中謝</hi>伏念臣奮跡寒鄉莅官逺服覊孤寡與進取<lb/>
<pb n="KR4d0148_WYG_003-10a"/>
何階歴半生州縣之勞分沈白首偶千載風雲之㑹遂<lb/>
躐華途粤自渡江之初首寘思言之列旋從樞筦荐守<lb/>
侯藩獨持將相之權兩冠鈞衡之任處人臣之極地蔑<lb/>
著勞能蹈富貴之危機拙於周慎叨塵既乆違繆滋多<lb/>
自信直前執迷不反咎將安徃罰其可逃是致煩言併<lb/>
塵睿覽即其釁戾當永棄於窮荒保以初終尚逺臨於<lb/>
民社此蓋伏遇皇帝陛下明齊日月德合乾坤念犬馬<lb/>
之服勤嘗叨任使憫桑榆之廹暮有足哀矜用全體貌<lb/>
<pb n="KR4d0148_WYG_003-10b"/>
之私併示臣鄰之勸臣仰銜恩紀祗服訓詞寸髪寸膚<lb/>
荷再生於洪造一邱一壑祈終賜於餘齡<lb/>
　　　謝到潮州安置表<hi>按鼎以紹興九年十月責授清逺軍節度副使潮州安置</hi>
省躬知過宜湯網之不遺屈法施仁荷堯雲之曲庇徒<lb/>
知幸免何以自容<hi>中謝</hi>伏念臣才不通方力難任重冒竊<lb/>
寵靈之乆積成釁戾之多屢揣分以祈閑亦䝉恩而賜<lb/>
可而臣憂患踵至羸癃日増始抱疾以還家即銜悲而<lb/>
哭子齒髪彫瘁於感傷之後精神昏耗於驅馳之餘其<lb/>
<pb n="KR4d0148_WYG_003-11a"/>
誰為之無足憐者載念百為之俱謬寘之九死以奚逃<lb/>
自信直前安處危機之上執迷不返卒投罪罟之中幸<lb/>
沐洪私止流荒裔聞命就道寜辭險阻之備嘗杜門省<lb/>
愆更覺悔尤之自取噬臍莫及流涕何追此蓋伏遇皇<lb/>
帝陛下天度并包離明旁照曲全體貎奬勸臣工憐臣<lb/>
簮履之餘嘗叨顧遇察臣桑榆之暮不足誅夷臣敢不<lb/>
上體不殺之仁益勵自新之志身留瘴海分甘老於漁<lb/>
樵目斷雲天心永傾於葵藿<lb/>
<pb n="KR4d0148_WYG_003-11b"/>
　　　謝到吉陽軍安置表<hi>按筆録紹興十四年十月移吉陽軍十五年二月至</hi>
　　　　<hi>吉陽宋史及紹興正論繫十四年九月誤</hi>
一謫五年咎將誰執再投萬里戚本自貽罪大難名恩<lb/>
深莫報<hi>中謝</hi>伏念臣起從孤逺幸際休明猥被眷知叨逾<lb/>
寵數既昧禍福之倚伏不虞罪惡之貫盈宜自省循益<lb/>
疎周慎天其或者將必至於顛隮臣猶知之固難逃於<lb/>
譴罰茍全要領有愧面顔此蓋伏遇皇帝陛下性藴堯<lb/>
仁躬行舜孝王者之法難犯固有刑章聖人之德好生<lb/>
<pb n="KR4d0148_WYG_003-12a"/>
終歸善貸如臣繆戾尚辱哀矜白首何歸悵餘生之無<lb/>
幾丹心未泯誓九死以不移<lb/>
</p>
<p>
</p>
  </div>
</body>
</text>
</TEI>
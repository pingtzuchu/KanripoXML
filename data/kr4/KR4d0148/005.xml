<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>忠正徳文集巻六</head>
    <p>
<pb n="KR4d0148_WYG_005-1a"/>
欽定四庫全書<lb/>
　忠正徳文集巻六　　　　　宋　趙鼎　撰<lb/>
　　七言絶句<lb/>
　　　聽琴次退翁韻<lb/>
夣尋仙子訪瀛洲怨入春泉遶指流酒病着人無物解<lb/>
更煩一鼓為扶頭<lb/>
　　　正月十八日枕上<lb/>
空籠疎幔曉寒清小醉醒然不作酲欹枕誰能尋斷夣<lb/>
<pb n="KR4d0148_WYG_005-1b"/>
卧聞童子誦經聲<lb/>
　　　山中書事<lb/>
心逺身閑眼界清瀟然囬首萬緣輕更将滿耳是非語<lb/>
換作松風溪水聲<lb/>
　　　山居次韻止老<lb/>
衣巾翠濕隂隂竹屐齒寒生歩歩雲莫向清流還洗耳<lb/>
世間言語不曽聞<lb/>
　　　再用花字韻示止老二首<lb/>
<pb n="KR4d0148_WYG_005-2a"/>
靈龍夜吠千年木丹鼎光騰九轉砂鶴馭雲軿竟何許<lb/>
巖前老盡碧桃花<lb/>
尋師杳隔蓬萊水煉藥長懐勾漏砂聞道髙人猶笑此<lb/>
春風無處不開花<lb/>
　　　次韻止老見贈<lb/>
誰是繙經清净侣毋煩杖履過前溪不如多置葫蘆酒<lb/>
直使淵明醉後歸<lb/>
　　　老媪折山櫻一枝觀其開落<lb/>
<pb n="KR4d0148_WYG_005-2b"/>
坐㸔餘香作雪飛春風猶戀折來枝何如就賞芳叢下<lb/>
留到丹丸結實時<lb/>
　　　有送生鳩者放之使去<lb/>
山林是處有依棲及此秋晴喚婦歸隨分謀生何厭拙<lb/>
莫因飲啄傍人飛<lb/>
　　　登第西歸過甘羅廟題詩壁間<lb/>
初無勲徳在生靈徒以逰談致上卿血食官祠尚千載<lb/>
男兒要自勉功名<lb/>
<pb n="KR4d0148_WYG_005-3a"/>
　　　宿宣化鎭僧寺<lb/>
收罾漁浦青裙女出米商舡白紵郎水小交闗江上市<lb/>
空山落日暮煙蒼<lb/>
齋厨冷落山頭寺人物蕭條水上村幾葉商船泊清淺<lb/>
一星漁火照黄昏<lb/>
　　　蒲中雜詠<lb/>
　　　　安民堂<lb/>
愷悌頒條坐嘯餘自書下考拙催租編民不解歌襦袴<lb/>
<pb n="KR4d0148_WYG_005-3b"/>
鑿井耕田一事無<lb/>
　　　　吏隠堂<lb/>
玉麈逍遥岸葛巾鸞釵寳瑟奉清樽寄聲與問鴛行舊<lb/>
何似棲棲金馬門<lb/>
　　　　進思閤<hi>府衙</hi>
蕭生雅意定何哉何復留情任剸裁但把一杯無事酒<lb/>
幕中年少盡長才<lb/>
　　　　頒樂堂<lb/>
<pb n="KR4d0148_WYG_005-4a"/>
堂上新音錫燕開坐收和氣入樽罍已應倦聽漁陽摻<lb/>
客右不無鸚鵡才<lb/>
　　　　賞心亭<lb/>
玉山頽倒莫來扶富貴功名不讓渠文舉平生一樽酒<lb/>
苦逢兒輩議才疎<lb/>
　　　　紅雲閣<hi>府園</hi>
香風百歩錦江秋片斷明霞晚不收幕府諸郎總清麗<lb/>
一樽相與最風流<lb/>
<pb n="KR4d0148_WYG_005-4b"/>
　　　　名閫堂<lb/>
有美東吳勝事䌓醉翁遺恨阻躋攀只應名閫山河秀<lb/>
亦在先生几案間<hi>公甞除知河中不到名閫有美皆以賜詩得名</hi>
　　　　逍遥樓<lb/>
元龍髙興絶塵寰笑傲乾坤眼界寛斥鷃鵾鵬俱定分<lb/>
行藏何用倚欄干<lb/>
　　　　白樓<hi>府城</hi>
寸斷吟膓柰此何臨髙懐逺足悲歌若敎盡冩凄凉意<lb/>
<pb n="KR4d0148_WYG_005-5a"/>
東閣郎君語更多<lb/>
　　　　文瑞堂<hi>倅㕔繪韓退之桞子厚司馬子長文中子四人像</hi>
辛苦魚蟲老著書一生冷淡笑迃儒何當馬上提三尺<lb/>
去作凌烟大丈夫<lb/>
　　　　建安堂<hi>以茶名</hi>
瀟然一枕北牕凉喚取樵青發嫩香淨洗西州羊炙口<lb/>
要㸔妙語落氷霜<lb/>
　　　　必種軒<lb/>
<pb n="KR4d0148_WYG_005-5b"/>
此君風度固蕭然誰解招邀到此軒要識維摩真面目<lb/>
支離瘦骨寂無言<lb/>
　　　　河山閣<hi>提刑司</hi>
干戈險阻恃河闗禍亂相尋一轉丸千載太平歸有道<lb/>
牂牁青海盡衣冠<lb/>
　　　　種學軒<lb/>
詩書千畆浩從横蚤嵗勤勞費筆耕紈袴儒冠定誰飽<lb/>
年年妻子笑謀生<lb/>
<pb n="KR4d0148_WYG_005-6a"/>
　　　　精思軒<lb/>
窮年兀兀究遺編聖處工夫也自賢政苦虀鹽食不足<lb/>
諸生毋誚腹便便<lb/>
　　　　竹軒<hi>行香院府官多燕集於此</hi>
笙簫聲斷一盃殘翠袖雲鬟共倚欄要藉餘隂清晚醉<lb/>
酸寒莫作子猷㸔<lb/>
　　　　北閣<hi>南衙寺前有周太祖劒甲陵破李守正時世宗駐軍於此故謂之南衙北閣</hi>
一時相見萬夫雄蔓草荒陵劒甲空争戰百年無處問<lb/>
<pb n="KR4d0148_WYG_005-6b"/>
髙城絃管正春風<lb/>
　　　　鸛雀樓<lb/>
目斷河梁有許愁人生離合最悠悠遥憐别夜登臨怨<lb/>
不減清秋燕子樓<lb/>
　　　　披風亭<lb/>
飛歩臨風亦快哉雌雄何苦賦蘭臺只慿一弄漁舟笛<lb/>
喚得凉飊渡水來<lb/>
　　　　矴齋<hi>河上張芸叟命名如舟之下矴也</hi>
<pb n="KR4d0148_WYG_005-7a"/>
長波浩渺拍青山細雨蓬牕一覺眠但向急流能暫止<lb/>
從他蛟鱷怒垂涎<lb/>
　　　　臨川亭<hi>河上</hi>
巻落銀潢天漢涯坐觀河伯勢雄誇游人不識支機石<lb/>
擬向津梁問客槎<lb/>
　　　　河西亭<lb/>
波光山色雨溟濛粉雉紅樓杳靄中自是人間佳麗地<lb/>
不須尋訪水晶宫<lb/>
<pb n="KR4d0148_WYG_005-7b"/>
　　　　行慶闗<lb/>
振蹕鳴鑾萬馬環悲歌應鄙漢樓船闗頭老吏親曽見<lb/>
千丈榮光夜燭天<lb/>
　　　　鐡佛寺<hi>寳山閣</hi>
波面香風落磬聲夕陽樓殿更分明蓬萊弱水端難到<lb/>
聊與人間作化城<lb/>
　　　　李園<hi>城南李武臣累典邊郡有伎人為人所誘而去</hi>
射虎将軍竟不侯脫身鋒鏑老菟裘栁枝折盡東風晚<lb/>
<pb n="KR4d0148_WYG_005-8a"/>
閑對酴醿一醉休<lb/>
　　　　淙玉亭<hi>亭在栖巖寺</hi>
跳珠濺雪滿空巖䟽滌心靈爽氣嚴彷彿瑶臺明月下<lb/>
佩環聲在水晶簾<lb/>
　　　　逍遥亭<lb/>
欝欝亭前三四松蒼髯疑是採芝翁歸歟莫作終南卧<lb/>
無限英雄落彀中<lb/>
　　　　此君亭<hi>萬固寺</hi>
<pb n="KR4d0148_WYG_005-8b"/>
飄零誰復問平安只得幽人冷眼㸔流水空山雲暮合<lb/>
此君無乃太清寒<lb/>
　　　　御波亭<lb/>
泠然我欲御波行身世由來水上萍好笑安期空狡獪<lb/>
猶須赤鯉渡滄溟<lb/>
　　　　王母觀<lb/>
月下何人唱歩虛如聞仙子好樓居五雲縹緲星河閣<lb/>
腸斷青鸞一紙書<lb/>
<pb n="KR4d0148_WYG_005-9a"/>
　　　　面山堂<hi>普救寺面山堂郡人劉氏功徳院也劉多将帥</hi>
老去收身百戰塲厭聞皷吹奏西凉慿君剰把珠簾巻<lb/>
要與青山共此觴<lb/>
　　　　涵虛閤<hi>城南</hi>
鵲飛喬樹月臨波仿彿天孫擲夜梭巻盡纎雲風不動<lb/>
却從直下㸔星河<lb/>
　　　　南軒<hi>南禪寺桂娘墓在其側</hi>
璧月沉沉過女墻時聞桂子落天香三山碧海無消息<lb/>
<pb n="KR4d0148_WYG_005-9b"/>
䨇燕歸飛秋色荒<lb/>
　　　虞鄉道中菊<lb/>
沍露低煙擬怨誰凄然亦自惜餘姿無人為買蒲城酒<lb/>
正是柔桑葉落時<hi>桑落酒蒲中故事也</hi>
　　　和通守王元美二絶句<lb/>
斷無車馬訪閑曹背暖兒童罷抑搔嘆息深林有蘭蕙<lb/>
誰能收拾賦離騷<lb/>
志士猶來惜寸隂青銅那覺二毛侵留連春色一樽酒<lb/>
<pb n="KR4d0148_WYG_005-10a"/>
未必東風識此心<lb/>
　　　和倅車韻<lb/>
斯文天意屬吾曹技癢何由一快搔莫撫斷絃思鳯髓<lb/>
如公便可将風騷<lb/>
髙標聊復寄塵凡此意難從俗子談爛醉狂吟公勿怪<lb/>
公猶如此我何堪<lb/>
　　　解池役所大風<lb/>
初從蘋末轉飄揺回薄山林勢益豪好笑堤邊膚寸水<lb/>
<pb n="KR4d0148_WYG_005-10b"/>
便能平地作波濤<lb/>
　　　解梁别李氏女子晚宿静林寺<lb/>
滿眼西風恨别離路逢蕭寺叩柴扉團欒一聽無生話<lb/>
更覺前謀種種非<lb/>
山下人家鷄黍時解鞍那暇拂塵衣宦遊無况田園薄<lb/>
自問此生何以歸<lb/>
森森竹樹曉生寒病怯秋衾夢易䦨欲駕征鞍慵未起<lb/>
卧聽漁皷吼空山<lb/>
<pb n="KR4d0148_WYG_005-11a"/>
　　　客舍重九<lb/>
半月征衫困路塵一樽芳酒謾情親心知不是陶彭澤<lb/>
只恐黄花解笑人<lb/>
　　　揚州竹西亭<lb/>
路入揚州秋草殘竹西亭上曲欄干而今那復聞歌吹<lb/>
黄葉西風薄暮寒<lb/>
錦䌫牙檣一夢愁行人空擊木蘭舟玉簫吹斷青樓鎻<lb/>
二十四橋風月秋<lb/>
<pb n="KR4d0148_WYG_005-11b"/>
　　　大明水<lb/>
咫尺城中膏火煎空山竹柏固蒼然贈君盃酌清心骨<lb/>
此是人間第一泉<lb/>
　　　秋江晚渡<lb/>
木落空江淡夕霏疎篷一葉並漁磯秋風幾許蓴鱸興<lb/>
亦欲臨流喚渡歸<lb/>
　　　雨夜不寐<lb/>
西風吹雨夜瀟瀟冷燼殘香共寂寥要作秋江篷底睡<lb/>
<pb n="KR4d0148_WYG_005-12a"/>
正宜牕外有芭蕉<lb/>
　　　泊秦淮雪中一絶<lb/>
不知門外月波寒但覺樽前酒量寛向道東風莫吹去<lb/>
暫教楚客作花㸔<lb/>
　　　次韻退翁雪中書事<lb/>
營邱圖畵展霜綃眩轉寒光鑑影揺更待東風開夜色<lb/>
月明洛水斷氷消<lb/>
纎柔醉撚小梅花顧影嬌春玉鳯斜不覺牕前三尺雪<lb/>
<pb n="KR4d0148_WYG_005-12b"/>
夜風萬里卷龍沙<lb/>
章臺走馬最多情不怕春衫撲粉英半夜歸來寒夢短<lb/>
瀟瀟卧聽打牕聲<lb/>
筆頭造化𣺌無邊聞道春來思湧泉定向山臺得佳句<lb/>
濕雲殘雪冷侵天<lb/>
　　　阻風囬舟泊新河口飲李氏酒肆後軒<lb/>
西風吹面浪如山却並寒沙夜繫船兩日不能離故處<lb/>
人間岐路敢争先<lb/>
<pb n="KR4d0148_WYG_005-13a"/>
八節愁聞上水灘江流東下許艱難青帘招我非無意<lb/>
端為疎篷夜枕寒<lb/>
滿眼豺狼兵火餘我今那暇哭窮途青鞋踏雪江南㟁<lb/>
試覔黄公舊酒壚<lb/>
　　　泊柴家灣風物宛如北上<lb/>
雨過平田隴麥青春深桑柘暖煙生恍如身在瀾洄曲<lb/>
膓斷東風杜宇聲<lb/>
　　　三衢多碧軒<lb/>
<pb n="KR4d0148_WYG_005-13b"/>
平生愛山心不足寸碧已復明䨇眸暮年得此幽棲地<lb/>
枕上煙嵐萬叠秋<lb/>
　　　将至常山先寄諸㓜<lb/>
經年遊宦嘆離羣相見提携數候門一笑相㸔即無事<lb/>
徑須歸辦酒盈樽<lb/>
　　　送張京與之宰解縣<lb/>
條山洓水是吾家君去重開滿院花邂逅故人相借問<lb/>
爲言秋鬢㸃霜華<lb/>
<pb n="KR4d0148_WYG_005-14a"/>
長堤百里並山回漫漫滄波鑑影開要㸔天工種明玉<lb/>
請君少待鹽風來<lb/>
棲遲出處略相同握手論情一笑逢便作他年林下約<lb/>
一樽相對兩衰翁<lb/>
　　　次明仲韻<lb/>
曽謁祥曦羽蓋黄天衣紛擾御爐香蒙塵草莽干戈隔<lb/>
坐㸔邊氛蔽日光<lb/>
浩浩顛風塵四合漫漫后土水平流無人舉手披雲霧<lb/>
<pb n="KR4d0148_WYG_005-14b"/>
却放晴曦照九州<lb/>
塵沙𣺌𣺌暗城樓心切堯雲淚欲流慷慨一巵戯下酒<lb/>
諸郎誰是舞陽侯<lb/>
一年春事到耕桑遼絶鄉山恨𣺌茫清夢不成風雨夜<lb/>
更堪詩思攪饑腸<lb/>
　　　除吏部郎題建康省中直舍壁<lb/>
四海茫茫擾戰塵豈無賢俊共經綸可憐傖父今頭白<lb/>
也作江南第二人<lb/>
<pb n="KR4d0148_WYG_005-15a"/>
　　　役所書事用山谷觀化韻<lb/>
武陵歸棹㡬重山回首滄波鎻暮煙一寸愁生千萬斛<lb/>
可能容易付湘絃<lb/>
東風春水湛晴天斜日平林畫素煙不㑹浮雲亦多事<lb/>
又将飛雨過山前<lb/>
小圃來時春向深酴醿猶得伴孤斟欲留午枕夢歸去<lb/>
縹緲行雲何處㝷<lb/>
滿馬塵埃嘆滯留空勞魂夢遶南州湧金亭下煙波濶<lb/>
<pb n="KR4d0148_WYG_005-15b"/>
聊作西湖一叚秋<lb/>
山色於人定有緣髻鬟眉黛巧争妍何當招我白雲下<lb/>
坐對蒼崖百尺泉<lb/>
夜凉波面湧金霞坐覺天香落桂華便合泠然御風去<lb/>
玉川何待七盃茶<lb/>
飛橋跨岸飲晴虹雲散風微水月空日日塵沙困鞍馬<lb/>
暫留身在廣寒宫<lb/>
臺髙山逺淡如無愁極覊人念索居一任東風吹鬢髪<lb/>
<pb n="KR4d0148_WYG_005-16a"/>
瀟瀟蓬葆不禁梳<lb/>
風堕何能續斷絃只慿樽酒送彫年仙人示我長生術<lb/>
除却醉鄉非洞天<lb/>
宦學平生着意深要從黄巻古人㝷功名富貴非吾事<lb/>
只有淵明㑹此心<lb/>
昨非今是若為論有媿悠悠出岫雲老鶴乗軒本無意<lb/>
何妨飲啄混鷄羣<lb/>
浩蕩東風巻送春嬌鶯雛燕謾争新此心自有青山約<lb/>
<pb n="KR4d0148_WYG_005-16b"/>
不是㸔花陌上人<lb/>
　　　㑹鄭有功<lb/>
江流變血火連天聞道舟行相後先今世謀身無第一<lb/>
政緣夫子愛逃禪<lb/>
　　　自越趨明上虞道中和季申梅四首<lb/>
闗山戎馬信音稀腸斷无人寄一枝沾酒西城聨騎入<lb/>
上林踏雪探春時<lb/>
孤標亦自惜幽姿折贈行人第㡬枝萬斛清愁江上雨<lb/>
<pb n="KR4d0148_WYG_005-17a"/>
曽㸔結子欲黄時<lb/>
玉瘦香寒不自持瀟然冷蘂暗䟱枝向來㡬許閑花木<lb/>
及見春光爛漫時<lb/>
天與清芬心自知叢林深處出纎枝發明無限春消息<lb/>
正是風霜作惡時<lb/>
　　　自四明囬越宿通明堰下<lb/>
短棹還隨海浪囬通明堰下小徘徊東風吹落篷忩雨<lb/>
㸃㸃春愁枕上來<lb/>
<pb n="KR4d0148_WYG_005-17b"/>
　　　彦文携玉友見過出示致道小詩因次其韻<lb/>
一壺春色玉生光最愛霏霏遶鼻香淺醉不禁衣袖冷<lb/>
幽林風雨夜蒼凉<lb/>
仙官新拜舊詞臣林下相逢又一人勿謂滄浪清可濯<lb/>
此心原自絶纎塵<lb/>
於世無功懶據鞍誅茅種竹老空山不應天與静中趣<lb/>
自是人容拙者閑<lb/>
　　　無題<lb/>
<pb n="KR4d0148_WYG_005-18a"/>
膠膠身世竟何窮急電飛花過眼空惟有離愁推不去<lb/>
五更孤枕角聲中<lb/>
　　　再書一絶<lb/>
吳九何如黄四娘能令詩老醉顛狂可憐去嵗花前客<lb/>
戎馬塵埃兩鬢霜<lb/>
　　　元長謁仲長彦文贈以樽酒<lb/>
杖頭挑取一壺春要使朱顔日日新何必稽山㝷賀老<lb/>
風流俱是謫仙人<lb/>
<pb n="KR4d0148_WYG_005-18b"/>
　　　范元長寄示劉野夫滿庭芳曲因用其語戯呈<lb/>
暮年身計酒葫蘆定是前身劉野夫他日爛柯山下見<lb/>
儼然一部黒髭鬚<lb/>
　　　次韻元長觀梅三首<lb/>
曳杖山間自探春雨餘梅意已清新兵戎草草傷淪落<lb/>
一醉花前有㡬人<lb/>
種桞栽花舊惜春不知春色為誰新年年青眼樽前客<lb/>
只有寒梅是故人<lb/>
<pb n="KR4d0148_WYG_005-19a"/>
歸來醉撚一枝春照影凉蟾過雨新不似覇陵愁醉尉<lb/>
穿雲渡水寂無人<lb/>
　　　建康得家書寄元長觀梅詩因次其韻<lb/>
東風一紙平安信聞道黄崗春已來傳語吳生好㸔客<lb/>
梅花應似去年開<lb/>
　　　枕上<lb/>
市樓春睡厭都城車轂喧喧枕上聲此夜客情還冷淡<lb/>
一林風露夏鷄鳴<lb/>
<pb n="KR4d0148_WYG_005-19b"/>
　　　夢覺<lb/>
竹枕藤床一室虛松風瑟瑟夢驚餘破牕猶有流螢渡<lb/>
老我疎慵不讀書<lb/>
老去人憐百病攻平生感慨竟誰同須知一㸃懸懸念<lb/>
不在功名富貴中<lb/>
虚牕午夜月朦朧推枕蕭然百念空更問幽人洗心法<lb/>
二年魂夢水聲中<lb/>
　　　泊白鷺洲時辛道宗兵潰犯金陵境上金陵守<lb/>
<pb n="KR4d0148_WYG_005-20a"/>
　　　　不得入<lb/>
脫迹干戈幸再生時時心折夢圍城南來客枕能安否<lb/>
更作江湖盗賊驚<lb/>
城頭傳令挿軍麾城外行人淚滿衣處處悲風吹戰角<lb/>
沙洲白鷺莫驚飛<lb/>
月滿滄江風水清沉沉氷鑑照孤城何人心緒猶無事<lb/>
醉卧船舷一笛横<lb/>
　　　泊盈川歩頭舟中酌酒五首<lb/>
<pb n="KR4d0148_WYG_005-20b"/>
那知亂後年光促但覺春來酒味長烱烱新蟾照人白<lb/>
恨無䨇竹倩孫郎<lb/>
空籠影照琉璃滑鴻洞聲傳鐘鼓長便買扁舟作家宅<lb/>
風流千載謝三郎<lb/>
飛揚䟦扈今安取放浪酣歌亦所長曽醉西湖春色否<lb/>
傳聲江上問諸郎<lb/>
蒼蒼烟畫千巖秀泛泛花流一水長㑹向武陵㝷避世<lb/>
此身已是捕魚郎<lb/>
<pb n="KR4d0148_WYG_005-21a"/>
收功不在干戈衆和議元非計策長聞道搜賢徧南國<lb/>
要令四裔識周郎<lb/>
　　　乙卯秋聞右相平楊么作絶句寄之<lb/>
一掃湖湘氛祲消坐令愁嘆變歌謡何當早駕風帆下<lb/>
來㸔錢塘八月潮<lb/>
　　　丁酉春紹興書懐<hi>按鼎以紹興六年丙辰冬除知紹興酉字當是已字之誤</hi>
賀監湖邊樹樹花東風隨意作紛華那知老守懐歸切<lb/>
隴水秦雲是我家<lb/>
<pb n="KR4d0148_WYG_005-21b"/>
　　　送張汝霖糾左馮翊六絶<lb/>
風流幕府固多閑冷落曹司絶徃還舉酒髙樓誰作伴<lb/>
何妨借取華州山<lb/>
平嶽亭髙一望間煙霞縹緲揖飛仙請君直跨剛風騎<lb/>
去折山頭十丈蓮<lb/>
堂前䨇樹小桃枝曽㸔芳英落酒巵要識當時花下客<lb/>
鬢毛衰颯病支離<lb/>
花發城南苑路迷衫裁白紵馬如飛月明洛水黄昏後<lb/>
<pb n="KR4d0148_WYG_005-22a"/>
猶有遊人喚渡歸<lb/>
甕面浮醅玉雪光陶巾猶帶漉時香何當分我臘餘味<lb/>
試發樽前舊態狂<lb/>
平時三輔盛他邦白面青山意氣郎落魄朋遊那復問<lb/>
更将苦語話離膓<lb/>
　　　病愈<lb/>
支離瘦骨怯寒侵霧雨溟溟山更深醫國無功還自治<lb/>
暮年藥裹最闗心<lb/>
<pb n="KR4d0148_WYG_005-22b"/>
　　　獨坐東軒<lb/>
雲山環合户深闗中有幽人竟日閑好在忩前數竿竹<lb/>
與君相伴老山間<lb/>
　　　潮陽容老出游閩浙過泉南當謁湧老禪師因<lb/>
　　　　寄四句偈<lb/>
老矣潮州韓吏部饑飡渇飲似當年明明月夜長相照<lb/>
莫怪無書寄大顛<lb/>
　　　吉陽寄李泰發<lb/>
<pb n="KR4d0148_WYG_005-23a"/>
海風吹浪去如飛離母山髙日出遲此意此情誰會得<lb/>
因書冩與故人知<lb/>
　　詩餘<lb/>
　　　醉蓬萊<hi>慶夀</hi>
破新正春到五葉堯蓂弄芳初秀剪綵然膏燦華筵如<lb/>
晝家慶圖中老萊堂上競祝翁遐夀喜氣歡容光生玉<lb/>
斝香霏金獸　誰㑹髙情淡然聲利一笑塵寰萬緣何<lb/>
有解組歸來訪漁樵朋友華髪蒼顔任從老去但此情<lb/>
<pb n="KR4d0148_WYG_005-23b"/>
依舊嵗嵗年年花前月下一樽芳酒<lb/>
　　　燕歸梁<hi>為人生日作</hi>
綽約彤霞降紫霄是仙子風標緗裙明珮響瓊瑶散馥<lb/>
郁暗香飄　小春十月寒猶淺粉弄梅梢秦樓風月待<lb/>
吹簫舞䨇鶴醉蟠桃<lb/>
　　　畵堂春<hi>春日</hi>
空籠簾影隔垂楊夢回芳草池塘杏花枝上蝶䨇䨇春<lb/>
晝初長　强理雲鬟臨照暗彈粉淚沾裳自憐容艷惜<lb/>
<pb n="KR4d0148_WYG_005-24a"/>
流光無限思量<lb/>
　　　醉桃園<hi>春晚</hi>
青春不與花為主花正開時春暮花下醉眠休訴㸔取<lb/>
春歸去　鶯愁蝶怨春知否欲問春歸何處只有一樽<lb/>
芳醑留得青春住<lb/>
　　　少年遊<hi>山中送春</hi>
三月正當三十日愁殺醉吟翁可柰青春太無情甚歸<lb/>
去苦匆匆　共君今夜不須睡樽酒且從容說與樓頭<lb/>
<pb n="KR4d0148_WYG_005-24b"/>
打鐘人道休打五更鐘<lb/>
　　　怨春風<hi>閨怨</hi>
恨寳鑑菱花瑩孤鸞慵照影魚書蝶夢兩消沉恨恨恨<lb/>
結盡丁香瘦如楊栁雨䟱雲冷　宿醉厭厭病羅巾空<lb/>
淚粉欲將逺意託湘弦悶悶悶香絮悠悠畫簾悄悄日<lb/>
長春困<lb/>
　　　念奴嬌<hi>晚興</hi>
小園曲徑度疎林深處幽蘭微馥竹塢無人䨇翠羽飛<lb/>
<pb n="KR4d0148_WYG_005-25a"/>
觸珊珊寒玉更欲題詩晚來孤興却恐傷幽獨不如花<lb/>
下一樽芳酒相屬　慨念故國風流楊花春夢短黄粱<lb/>
初熟巻白千觴須勸我洗此胸中榮辱醉揖南山一聲<lb/>
清嘯休把離騷讀遲留歸去月明猶掛喬木<lb/>
　　　賀聖朝<lb/>
斷霞收盡黄昏雨梧桐疎樹簾籠不巻夜沉沉鎻一庭<lb/>
風露　天涯人逺心期夢悄苦長宵難度知他忩外促<lb/>
織兒有許多言語<lb/>
<pb n="KR4d0148_WYG_005-25b"/>
　　　蝶戀花<hi>河中作</hi>
盡曰東風吹緑樹向晩輕寒數㸃催花雨年少凄凉天<lb/>
付與更堪春思縈離緒　臨水髙樓携酒處曽倚哀弦<lb/>
歌斷黄金縷樓下水流何處去慿欄目送蒼雲暮<lb/>
　　　減字木蘭花<hi>和倅車韻倅将還闕因以送之</hi>
筆端紅翠造化工夫春有意雲夢涵胸好去蓬山十二<lb/>
重　天街追騎催喚謫仙泥様醉電掃雲空百斛明珠<lb/>
咳唾中<lb/>
<pb n="KR4d0148_WYG_005-26a"/>
　　　水調歌頭<hi>甲辰九月十五日夜飲獨樂見山臺坐中</hi>
屋下䟽流水屋上列青山先生跨鶴何處杳窕白雲閑<lb/>
採藥當年三徑只有長松緑竹霜吹晚蕭然舉酒髙臺<lb/>
上彷彿揖羣仙　轉銀漢飛寳鑑溢清寒金波萬頃不<lb/>
動人在玉壺寛我唱君起舞要把嫦娥留住相送一盃<lb/>
殘醉矣拂衣去一笑𣺌人寰<lb/>
　　　虞美人令<hi>送信道舅先歸桐宫</hi>
䰟消目斷闗山路曽送雕鞍去而今留滯古燕京還是<lb/>
<pb n="KR4d0148_WYG_005-26b"/>
一樽芳酒送君行　吾廬好在條山曲三徑應蕪沒誅<lb/>
茅為我補東籬㑹待新春殘臈也來歸<lb/>
　　　好事近<hi>雪中携酒過元長</hi>
春色遍天涯寒谷未知消息且共一樽芳酒㸔東風飛<lb/>
雪　太平遺老洞霄翁相對兩華髪一任醉魂飛去訪<lb/>
瓊瑶宫闕<lb/>
　　　又<hi>次前韻</hi>
覊旅轉飛蓬投老未知休息却念故園春事舞殘紅飛<lb/>
<pb n="KR4d0148_WYG_005-27a"/>
雪　危樓髙處望天涯一抹山如髪只有舊時凉月照<lb/>
清伊䨇闕<lb/>
　　　又<hi>再次前韻</hi>
一炷鼻端香方寸浪平風息汲取玉池春水㸃紅爐微<lb/>
雪　年來都以酒相妨尺退進毫髪却道醉鄉深處是<lb/>
三山神闕<lb/>
　　　又<hi>再次前韻</hi>
煙霧鎻青冥直上九闗一息姑射有人相挽瑩肌膚氷<lb/>
<pb n="KR4d0148_WYG_005-27b"/>
雪　騎鯨却下大荒來天風亂吹髪慨念故人非是漫<lb/>
塵埃城闕<lb/>
　　　鷓鴣天<hi>客裏逢春</hi>
客路那知嵗序移忽驚春到小桃枝天涯海角悲涼地<lb/>
記得當年全盛時　花弄影月流輝水晶宫殿五雲飛<lb/>
分明一覺華胥夢回首東風淚滿衣<lb/>
　　　望海潮<hi>八月十五日錢塘觀潮</hi>
䨇峰遥促回瀾奔注茫茫濺雨飛沙霜凛劒戈風生陣<lb/>
<pb n="KR4d0148_WYG_005-28a"/>
馬如聞萬皷齊撾兒戯笑夫差漫水犀强弩一戰魚蝦<lb/>
依舊羣龍怒巻銀漢下天涯　雷驅電幟雄夸似雲垂<lb/>
鵬背雪噴鯨牙須臾變滅天容水色瓊田萬頃無瑕俗<lb/>
眼但驚嗟試望中彷彿三島烟霞舊隠依然㡬時歸去<lb/>
泛靈槎<lb/>
　　　河傳<hi>秋夜旅懐</hi>
秋光向晚歎覊遊坐見年華将換一紙素書擬託南來<lb/>
征鴈柰雪深天更逺　東忩皓月今宵滿淺酒芳樽暫<lb/>
<pb n="KR4d0148_WYG_005-28b"/>
倩嫦娥伴應念夜長旅枕孤衾不暖便莫教清影轉<lb/>
　　　浪淘沙<hi>九日㑹飲分得鴈</hi>
霜露日凄凉北鴈南翔驚風吹起不成行弔影滄浪何<lb/>
限恨日暮天長　為爾惜流光還是重陽故人何處艤<lb/>
危檣寄我相思千㸃淚真過瀟湘<lb/>
　　　浣溪沙<hi>送邢子友</hi>
惜别懐歸老不禁一年春亊栁隂隂日下長安何處是<lb/>
碧雲深　已恨梅花踈逺信休傳桃葉怨遺音一醉東<lb/>
<pb n="KR4d0148_WYG_005-29a"/>
風分手去兩驚心<lb/>
　　　賀聖朝<hi>丙辰嵗生日作</hi>
花光燭影春容媚香生和氣紛紛兒女拜翁前勸犀樽<lb/>
金醴<hi>家釀名出真誥</hi>　凌煙圖畫王侯富貴非翁雅意願翁早<lb/>
早乞身歸對青山沉醉<lb/>
　　　西江月<hi>福唐别故人</hi>
世態浮雲易變時光飛箭難留五年重見海東頭只有<lb/>
交情似舊　未盡别來深意難堪老去離愁青山迢逓<lb/>
<pb n="KR4d0148_WYG_005-29b"/>
水悠悠明日扁舟病酒<lb/>
　　　洞仙歌<lb/>
空山雨過月色浮新釀把盞無人共心賞漫悲吟獨自<lb/>
撚斷霜鬚還就寝秋入孤衾漸爽　可憐忩外竹不怕<lb/>
西風一夜瀟瀟弄疎響柰此九囬腸萬斛清愁何處邈<lb/>
如天様縱隴水秦雲阻歸音便不許時間夢中尋訪<lb/>
　　　琴調相思令<hi>思歸詞</hi>
歸去來歸去來昨夜東風吹夢回家山安在哉　酒一<lb/>
<pb n="KR4d0148_WYG_005-30a"/>
杯復一杯凖擬愁懐待酒開愁多膓九廻<lb/>
</p>
<p>
</p>
  </div>
</body>
</text>
</TEI>
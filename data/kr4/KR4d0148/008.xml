<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>忠正徳文集巻九</head>
    <p>
<pb n="KR4d0148_WYG_008-1a"/>
欽定四庫全書<lb/>
　忠正徳文集巻九　　　　　宋　趙鼎　撰<lb/>
　　使指筆録<lb/>
王倫等申禀將來到金國有問對事下項<lb/>
一和議成若過有邀求合如何對　和議成若要嵗幣<lb/>
須量力應副緣兵火以來諸州例皆殘破戶口耗減難<lb/>
比已前全盛時除嵗幣外或有邀求應副不得過幣銀<lb/>
絹各不過二十五萬匹兩<lb/>
<pb n="KR4d0148_WYG_008-1b"/>
一和議成許還土地却要逐州稅賦合如何對　稅賦<lb/>
合随地土若以地土見還却要稅賦與不得地土無異<lb/>
如前項嵗幣則可稅賦則不可嵗幣便是稅賦<lb/>
一訪聞大河近年不行故道向著近南今若議和以河<lb/>
為界却只以即今新河道標立界至合如何商議　大<lb/>
河須是舊來濁河應陜西京東路州軍皆是若以新河<lb/>
為界全不濟事須是盡得劉豫地土<lb/>
一若到前路依例先來取國書合與不合發去　先取<lb/>
<pb n="KR4d0148_WYG_008-2a"/>
國書合依例先發副本<lb/>
一若到軍前及金國詰問招納如何對　招納事皆邉<lb/>
將所為朝廷巳行戒約若和議巳成自無此事<lb/>
一如到梓宫前合服初䘮服若金人不容合如何論對<lb/>
　到梓宫前如金人不容服初䘮服合随宜服黒帶去<lb/>
佩魚之類若入本界即服初䘮之服<lb/>
一許和之後欲行封册移損尊稱合如何對　上即位<lb/>
巳十二年巳四次郊見上帝君臣上下名分已定更不<lb/>
<pb n="KR4d0148_WYG_008-2b"/>
煩行此禮數切須拒之㫁不可從也<lb/>
一金人若問既和之後必便移蹕還汴京合如何對<lb/>
若盡得劉豫地土及宗族盡歸即修奉陵寢開淘汴水<lb/>
俟漕運通行儲積足備及軍營百司修繕備辦方可移<lb/>
蹕<lb/>
一問因甚不差執政大臣來合如何對　為和議未成<lb/>
未敢輙差執政若和議已成所差官自有故事<lb/>
一將來到軍前堅請移蹕建康就便商議如何對　建<lb/>
<pb n="KR4d0148_WYG_008-3a"/>
康為經殘破百色不便難以久駐兼與臨安相去不逺<lb/>
商議事自不相妨<lb/>
一許迎請梓宫有合先奏禀事未委倫等合與不合先<lb/>
歸　迎請梓宫若見得的確先歸無害<lb/>
一議和之際若遣使人議事合與不合同共前來　若<lb/>
土地宗族悉如所請事意分明及所須度可應副或要<lb/>
再遣敵使即與同來如和議未定事不分明即不須敵<lb/>
使再來<lb/>
<pb n="KR4d0148_WYG_008-3b"/>
一若許和議萬一却欲只以現今地土為界或别要地<lb/>
土換易合如何對　若只以見今地土為界或别要地<lb/>
土換易但云欲歸禀於朝使人不敢與決更不可將帶<lb/>
金使同來也<lb/>
一所有本朝叛將舊在偽齊今來和議既成乞於未交<lb/>
割前先與赦貸　和議既成即巳前叛將自合赦貸<lb/>
一敵情譎詐難保或有事干國體從權應答候囬日抄<lb/>
録呈納　除十四項事外如到别有事干國體自合從<lb/>
<pb n="KR4d0148_WYG_008-4a"/>
權應答仍體度須是朝廷可從之事<lb/>
　　辯誣筆録<lb/>
余叨塵踰分績効無聞固足以招致人言重干典憲而<lb/>
又學術迂僻與衆背馳其辯宣仁之寃誣正裕陵之配<lb/>
享無慊於心無負於社稷無愧於天地神明而兩家之<lb/>
黨布滿中外怨讟四起叢於一身矣銷骨鑠金何所不<lb/>
至度其勢力將寘之必死則凡今日流離之極而尚延<lb/>
殘喘者皆君父委曲庇䕶之賜也有此僥倖尚復何言<lb/>
<pb n="KR4d0148_WYG_008-4b"/>
然前後論列踰數十章其間寜無傳播失實風聞文飾<lb/>
之誤是不得不辯其他細故無足深較謹擇其尤者作<lb/>
辯誣<lb/>
一張邦昌僣竊干王時雍權京畿提刑有親奉玉音之<lb/>
語　辯曰靖康元年十二月末得省劄稱朝夕大金師<lb/>
退奉聖㫖差府曹一員省郎一員抄劄遺下軍糧馬料<lb/>
次日工部侍郎司馬文季與余簡封題云提刑直閣繼<lb/>
得開封通引官姓白人劄探除目帖子報開封士曹趙<lb/>
<pb n="KR4d0148_WYG_008-5a"/>
某除直秘閣京畿提刑兼轉運副使其日余在同舍陳<lb/>
士曹閣子内與數同官㑹話今刑椽郭璋獨在可以為<lb/>
證時十二月二十七八間也先是聞開正大金師退宰<lb/>
相何文縝廣坐中論師退後措置事首言京畿蹂踐酷<lb/>
毒須得人安集之且言祖宗時止有提㸃一員盡總諸<lb/>
司之事俟師退頒赦改正今且除提刑一員兼漕事當<lb/>
於士人中選通曉民事者坐客薦洺州通判趙子昉何<lb/>
曰子昉固佳但資淺爾須於府曹省官中選之程伯玉<lb/>
<pb n="KR4d0148_WYG_008-5b"/>
司馬文季等數人同聲曰若求於省府官無如開封士<lb/>
曹趙某者何曰得之矣屢有人薦使除職名即呼中使<lb/>
具除目將上次日批㫖正月初畫黄下吏部户部侍郎<lb/>
邵澤民聞之走見何相薦宫教耿洵填士曹之闕何曰<lb/>
已除趙子昉盖初議畿憲不成復以此處之在外無日<lb/>
下供職指揮適當多事舍人行詞留滯未給告間車駕<lb/>
出郊其事遂已先被㫖㸃檢出城骨肉置局延真宫二<lb/>
月初天地大變六宫皇族相繼取詣軍前一日宋退翁<lb/>
<pb n="KR4d0148_WYG_008-6a"/>
胡明仲過延真率余同見府尹時有金使二人來府中<lb/>
催促應副退翁宻謂余曰瑶華當祝尹深藏之以備垂<lb/>
簾待元帥之歸余曰何人可托須有力量可保者退翁<lb/>
曰戚里王某詵之子内侍則邵成章既見尹適金使在<lb/>
坐不容交談退翁於掌上書瑶華二字凭尹書几展手<lb/>
示之尹曰何為退翁曰藏之尹良乆乃悟曰㑹得㑹得<lb/>
是日晩退翁作劄子詳言其事託余達之於尹瑶華舊<lb/>
在州北城破遷之延寜宫未㡬延寜火尹議宻歸之孟<lb/>
<pb n="KR4d0148_WYG_008-6b"/>
氏私第不欲在士庻之家也其後迎入禁中垂簾以待<lb/>
元帥之歸其謀實始於此逮邦昌入城士大夫亦以此<lb/>
議誘之故邦昌敢任其責三月末間金人漸次引去一<lb/>
日舊同官吕言問見訪云朝廷議迎請元祐后歸禁中<lb/>
家兄令言問與孟氏議定兄舜徒也言問與孟氏親故<lb/>
舜徒委之言問後作垂簾記備見本末後數日余得行<lb/>
首司帖子請召議事至崇政殿門外閤子中見王時雍<lb/>
吕好問馮澥同坐時雍顧謂余曰煩公以畿内之事出<lb/>
<pb n="KR4d0148_WYG_008-7a"/>
除目一紙示余除直秘閣京畿提刑兼權轉運副使余<lb/>
起立白時雍以私計不便不願就此時雍作色曰今日<lb/>
之事須大家擔負余曰府官冗賤何預國論時雍怒甚<lb/>
不復言舜徒恐激作禍生謂時雍曰且只以府曹兼權<lb/>
又謂余曰府界職事府曹兼領何害兼有正月初成命<lb/>
余曰若於差權劄子内備坐正月初指揮乃敢就職時<lb/>
雍益怒面色變青徐取筆勾去直秘閣字舜徒又曰府<lb/>
界事無限且先理㑹東路祗備元帥之歸所以煩公正<lb/>
<pb n="KR4d0148_WYG_008-7b"/>
為此也余曰聞金人留兵二萬屯河南武陽縣界如此<lb/>
即㳺騎四出府界何以措手舜徒曰近遣從官數輩至<lb/>
軍前懇告今則盡發過河更不留一人一騎在河南余<lb/>
曰東路蹂踐尤甚直抵南都更無片瓦舜徒曰元帥府<lb/>
官兵極多須廣作蓆屋以待余曰府界無一人百姓使<lb/>
誰為之又無一錢支用時雍方發言曰此等事自當應<lb/>
副公可條具申來余歸至晩得差權劄子猶豫未決適<lb/>
提刑屬官孟某來參<hi>不記名</hi>問知是后家因叩吕言問所<lb/>
<pb n="KR4d0148_WYG_008-8a"/>
說孟曰此議巳定某適離家時見街道司巳在宅前治<lb/>
道恐亦非晩矣余既得此說走見戶侍邵澤民問子細<lb/>
未及坐定澤民曰適自部中來朝廷要二十副珠子花<lb/>
鐶頭面裝褁内人就孟宅迎太后還内於諸人家抄劄<lb/>
家資内尋覔竟不得足余曰定在何日澤民曰數日前<lb/>
馬仲時<hi>謂殿院馬伸</hi>已上書太宰相公請速出外第且乞遣<lb/>
使迎元帥邦昌得書極惶恐便欲出居東府諸公謂敵<lb/>
騎尚有在青城者恐别有變生少隱忍數日為便今聞<lb/>
<pb n="KR4d0148_WYG_008-8b"/>
後騎巳過中牟邦昌豈敢一日留滯當亟請垂簾一如<lb/>
初議也如遣使則已發數輩近又差謝任伯<hi>克家</hi>捧寳而<lb/>
徃余曰何寳澤民曰大宋受命之寳的當無如此者余<lb/>
既聞此始敢交職事畿憲公使造酒月給甚厚余只請<lb/>
士曹之俸不受一錢供給今料錢歴可考也不數日太<lb/>
母垂簾邦昌易服出外第垂簾之次日余到都堂白事<lb/>
適見邦昌自崇政殿門出循廊而南朱衣前導堂吏随<lb/>
之三衙一人從後來<hi>不知姓名</hi>陞階禀邦昌欲差班直數人<lb/>
<pb n="KR4d0148_WYG_008-9a"/>
導衛邦昌踊身頓足大呌曰公等如此不相䘏余見邦<lb/>
昌於都堂閣子對坐茶湯是時别無執政前日暫權者<lb/>
皆巳退歸舊班余出劄子再申明所權執事次日降太<lb/>
后聖㫖差權余然後方敢舉職又乞支降錢帛前日王<lb/>
時雍所許者邦昌謂余曰要何用余對以盖造蓆屋以<lb/>
備元帥之歸邦昌取筆判依申支給前章謂余干王時<lb/>
雍求京畿提刑又謂余有親奉玉音之語則天地鬼神<lb/>
實臨之<lb/>
<pb n="KR4d0148_WYG_008-9b"/>
一權京畿提刑日糾集保甲以拒勤王之師　辯曰丙<lb/>
午冬金人分兩路渡河直抵畿内西自洛陽東至南都<lb/>
南自潁昌北至大河皆為金人占據京師在數千里重<lb/>
圍之中仰視但見青天白日而道路不通中外斷絶四<lb/>
方萬里之逺郡縣櫛比官吏享厚俸兵級坐食衣糧者<lb/>
不可以數計而優㳺自若無一人囬首一顧者安得所<lb/>
謂勤王之師月餘城破敵分兵屯列城上下瞰城中百<lb/>
萬生靈猶机上之肉明年正二月間陜西大帥范致虚<lb/>
<pb n="KR4d0148_WYG_008-10a"/>
遣兵萬人使辛企宗將之出崤<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>敵令西京所屯兵迎<lb/>
戰甫交鋒西兵敗走去京師猶在十程之外東南之兵<lb/>
聚之淮甸盤桓不進三月間二聖巳出郊趙子崧總兵<lb/>
一項自陳蔡稍逼咸平界逺望敵騎數百奔潰不可止<lb/>
約自相蹂踐死者盈路遺棄金帛鉅萬不可數計騎厚<lb/>
載而歸此則勤王之兵也時余在開封供職不知京畿<lb/>
提刑者何人謂之保甲者安在也余得堂劄兼權憲漕<lb/>
時敵退城開巳數日逮交職事敵騎巳過鄭州二帝北<lb/>
<pb n="KR4d0148_WYG_008-10b"/>
遷渡河巳乆京師官吏悉趨元帥府所謂京師者數千<lb/>
里瓦礫塲中巋然一空城而巳何勤王之有况保甲一<lb/>
司自有武臣提刑専領余權攝時文臣見闕係武憲汪<lb/>
長源兼領余從長源交割得之畿縣諸公悉來相見不<lb/>
聞有保甲在京亦未嘗說及也隆祐垂簾之初劉光世<lb/>
一項自鄜延來太母遣武臣提刑汪長源戶部郎官李<lb/>
革出城迎待而光世由潁昌境上直趨濟州後數日李<lb/>
革見訪余始知光世之過也後章謂余權京畿提刑日<lb/>
<pb n="KR4d0148_WYG_008-11a"/>
糾集在京保甲以拒勤王之兵則天地鬼神實臨之<lb/>
　余初被權攝指揮専為措置東路奉迎元帥自權領<lb/>
　之後徃來雍邱陳留水陸措置朝廷差中書舍人張<lb/>
　澂<hi>達明</hi>提舉迎奉一行事務余見達明議事以驛頓什<lb/>
　物全闕次日得省劄具數申戶部許於諸人家抄劄<lb/>
　什物内闗請後闗到載徃東界余至雍邱編排囬中<lb/>
　路逢樞副李囬<hi>少愚</hi>右丞馮澥<hi>長源</hi>同舟南下相見舟中<lb/>
　余謂二公論京畿蹂踐既酷即今猶有潰兵及饑民<lb/>
<pb n="KR4d0148_WYG_008-11b"/>
　嘯聚者時時出沒流民不得安業乞差兵彈壓等事<lb/>
　二公深然之余遂率京畿父老上表勸進五月初上<lb/>
　即阼又率京畿父老上表請車駕還闕至六月初余<lb/>
　申都省以京畿措置就緒逺邇寜靜勞來安集恐非<lb/>
　時暫兼權者能辦乞早差正官前來交割凡累申不<lb/>
　報方朝廷節次行遣圍城諸人議論汹汹之時余敢<lb/>
　露章求罷而朝廷不聽其去自以權攝始末可考朝<lb/>
　廷亦知之而不以為事也兼權之人凡有數等除别<lb/>
<pb n="KR4d0148_WYG_008-12a"/>
　以罪斥外應執政官有自落職宫觀而復舊物者皆<lb/>
　責散置李囬范宗尹之流是也有自樞副陞右丞者<lb/>
　馮澥是也有自侍郎權尚書者謝克家邵溥是也止<lb/>
　於落職而巳有自從官權執政者吕好問是也事體<lb/>
　為最重洎上即位正除執政進退恩禮未嘗少貶以<lb/>
　其權執政日於圍城中募人間道詣元帥府宻陳城<lb/>
　中欵師事狀之功也其後宰相議圍城之罪悉欲殺<lb/>
　之上終薄其罰者以預知城中始謀權立之詳也其<lb/>
<pb n="KR4d0148_WYG_008-12b"/>
　自開封少尹權都司者葉份之徒是也自監丞權少<lb/>
　監者李佩之徒是也自郎官權卿少自館職權郎官<lb/>
　不能盡記皆置而不問也洎車駕渡江之後洞照本<lb/>
　末當時權攝之人悉皆召用李囬復入樞府謝克家<lb/>
　再為尚書相繼入參大政范宗尹召為中丞未踰年<lb/>
　拜相此皆權局中情重而責降散置者葉份元不離<lb/>
　行在至八座而去余以開封右判官權京畿監司是<lb/>
　為外補未嘗超獵比之諸人不猶愈乎邦昌之入城<lb/>
<pb n="KR4d0148_WYG_008-13a"/>
　也留守率百官用郊迎宰相禮見之於南薫門下邦<lb/>
　昌下馬相揖入幕次請從官就坐邦昌厲聲曰誰為<lb/>
　此謀公等各為妻子計乃欲寘邦昌赤族之地耶諸<lb/>
　人惶恐無對乃請邦昌居尚書省留守司差從官十<lb/>
　員相伴遊說邦昌拒之甚堅余亦竊聞一二諸人初<lb/>
　謂邦昌曰今日國祚不絶如線太宰受國厚恩正是<lb/>
　論報之日謂宜勉徇軍前之意欵退敵師即日遣官<lb/>
　奉迎元帥一面邀請元祐后垂簾然後退就舊班且<lb/>
<pb n="KR4d0148_WYG_008-13b"/>
　速議勸進既建大號未必不以為功也邦昌曰諸公<lb/>
　誤矣元帥府將相已備他日聞二帝北遷未必不便<lb/>
　正位號唐明皇在蜀肅宗即位靈武投機之㑹不可<lb/>
　失也諸人曰才聞師退急遣使勸進此亦一機㑹也<lb/>
　且本謀専為社稷計他時誰不相諒邦昌曰此事安<lb/>
　可戶曉諸公不念邦昌有老母何諸人又曰今京畿<lb/>
　百萬生靈性命所係太宰設心如此天地神明亦必<lb/>
　知之邦昌初慮師退之後别生他變既聞垂簾之議<lb/>
<pb n="KR4d0148_WYG_008-14a"/>
　始有囬意後兩日御史䑓告報百官并寄居待次官<lb/>
　及京城父老諸軍將校並赴尚書省官員立㕔上父<lb/>
　老將校立庭中少頃堂吏引邦昌出閤子立柱廊上<lb/>
　士大夫建議紛紛邦昌拒之辭亦甚敏辯其中一人<lb/>
　謂衆曰不須如此便可山呼邦昌倉皇走避百官未<lb/>
　退余與府僚先歸䑓吏遮攔且曰一城百萬生靈性<lb/>
　命决於今日官員門且更告他太宰衆謂之曰府中<lb/>
　應副事冗自來集議等事才到便退未嘗干與乃使<lb/>
<pb n="KR4d0148_WYG_008-14b"/>
　之去出省門逢主伯時<hi>立之</hi>小立語及邦昌堅拒之說<lb/>
　伯時曰須教他做且是易制他時足以襯刀若使蔡<lb/>
　京為之必别有措置反為大患襯刀謂斬也戶曹李<lb/>
　沇曰少卿且低聲此語傳播愈更艱難矣初大變之<lb/>
　後敵移檄城中議所立者云選世有名徳之人諸公<lb/>
　議曰衆所共知者惟吕舜徒司馬文季又惜其忠賢<lb/>
　之裔萬一為敵所汚又見元祐之家一事當求一易<lb/>
　制而不為人所顧惜者如邦昌之流可也邦昌久在<lb/>
<pb n="KR4d0148_WYG_008-15a"/>
　軍中與敵相熟敵人之意亦在於此即遣翰林學士<lb/>
　吳正仲入城取指名狀城上四圍兵合張其勢以逼<lb/>
　之日晩議未决將欲變生宋齊愈預聞初議者遂書<lb/>
　邦昌姓名以授之軍中喻以此命邦昌辭之甚哀切<lb/>
　以至號慟悶絶仆地扶歸帳中不復食敵遣甲士百<lb/>
　餘人露刄相向且斡開口灌以粥飲而邦昌終不從<lb/>
　敵之謀臣曰莫若送之城中使自為計立一日限事<lb/>
　若不成縱兵齊入不使一人得脫故邦昌之入在城<lb/>
<pb n="KR4d0148_WYG_008-15b"/>
　士庻軍民祈哀萬種議既定有司告報百官集闕門<lb/>
　之外敵使五人自南薫門入甲騎數千衛之捧册文<lb/>
　前行閤門等盡用敵人邦昌乘馬出尚書省後門大<lb/>
　號於馬上至御廊幕次易服東望再拜是時甲兵如<lb/>
　雪環列城上鼓聲不絶天日昏暗風沙慘然士大夫<lb/>
　相顧面無人色邦昌亦揮洒不已歩自宣徳西門入<lb/>
　敵使随之至殿門五使先退恐庭中禮數有所未盡<lb/>
　不欲見之相囬避也邦昌陞殿倚西壁立百官随入<lb/>
<pb n="KR4d0148_WYG_008-16a"/>
　錯雜紛亂無復行列邦昌遣閤門一人下殿諭廷中<lb/>
　曰實為生靈本非僣竊官員將校等並不得拜百官<lb/>
　既拜或起或伏仰視邦昌倚壁鞠躬側首北嚮殿中<lb/>
　但設空御坐而巳先是被圍之初有㫖權罷國忌行<lb/>
　香邦昌禮數甫畢次日告報依舊制行香但無奉慰<lb/>
　之禮以此示都人以見意也後不復登殿止坐升陽<lb/>
　門百官禀事長揖階下從官登門即坐但以字相呼<lb/>
　一如執政見士大夫之禮事定敵議退師欲留兵三<lb/>
<pb n="KR4d0148_WYG_008-16b"/>
　萬為衛邦昌懇辭之又欲留兵一萬屯河南武陽界<lb/>
　恐緩急京城要用邦昌又辭之既不敢留兵所以急<lb/>
　於迎奉隆祐還宫敵退未旬日太后垂簾即日召元<lb/>
　帥勸進權中書舍人汪藻行辭有云晉獻之子九人<lb/>
　獨文公之在外漢家之業十世至光武以中興引證<lb/>
　最為切當又旬餘邦昌趨南都上踐阼封邦昌郡王<lb/>
　謝表云姬旦攝成王之位意在存周紀信乘漢祖之<lb/>
　車本期誑楚此其本意也然其間舉措不為無失如<lb/>
<pb n="KR4d0148_WYG_008-17a"/>
　迎隆祐稱宋太后之類敵騎雖未盡渡河敵聞之有<lb/>
　囬戈之患後來誰肯委曲見察頼聖君在上憐其本<lb/>
　心故止及其身而置其家不問親族之家亦不絶其<lb/>
　禄仕可謂忠厚之風盛徳之事矣况如余輩庻官時<lb/>
　暫兼權未嘗超陞未嘗増俸么麽不足比數宜其弗<lb/>
　以為罪奈何怨家讐人以此藉口得肆其毒増加緣<lb/>
　飾以無為有如親奉玉音集保甲以拒王師之類必<lb/>
　欲寘之死地而卒䝉矜貸獲保餘生皆君父之賜也<lb/>
<pb n="KR4d0148_WYG_008-17b"/>
一某謫潮陽岳飛自岳鄂以金五萬貫贐行某受之不<lb/>
辭交結叛將識者為之寒心　辯曰自渡江諸大將與<lb/>
廟堂諸公並相徃還禮數唯遇生日以功徳䟽星香為<lb/>
壽而巳岳飛後進并生日禮數亦復不講某謫潮陽庚<lb/>
申七月初一日指揮也初六日得明州公文繳到刑部<lb/>
牒即日上道時岳飛在鄂州相去二千餘里何由通問<lb/>
至當年十二月間得飛一書謝轉官而巳來人云因過<lb/>
福州張丞相處下書盖自福州至潮由循海入江西乃<lb/>
<pb n="KR4d0148_WYG_008-18a"/>
其歸路某以通封公狀謝之未嘗答一字次年正月末<lb/>
間又得一書亦自福州經過賀年節書也某以謂既不<lb/>
答書不必開㸔亦以通封公狀謝之并來書復付來人<lb/>
齎去不曽開拆也書且不留何由有金五萬貫以五萬<lb/>
貫之金須用兩人擎擔必不輕付須有管押之人今岳<lb/>
飛既死無由考證然天地鬼神實鑒臨之又邸報坐到<lb/>
岳飛案欵在酉年春末罷兵柄入樞府之後飛發書來<lb/>
潮陽在申年冬末時猶總兵鎮上流也謂之交結叛將<lb/>
<pb n="KR4d0148_WYG_008-18b"/>
可乎况來書未嘗啟封復還之邪且諸將總兵在外毎<lb/>
因職事咨禀廟堂諸公必有書答之飛最逺書辭最勤<lb/>
已前有書徃還者皆謂之交結叛將可乎此不待辯而<lb/>
可明者以事體頗重不得不一言也<lb/>
一士㒟辛永宗赴闕各有賄遺請求　辯曰某戊午十<lb/>
月末罷政知紹興府冬至節士㒟以宗司瑞露酒十壺<lb/>
見餉十二月得請奉祠寓居能仁寺過嵗某始生之日<lb/>
㒟又以十壺見贈適淮上諸將送糟淮白數頭兎<graphic n="KR1571" url="https://raw.githubusercontent.com/kanripo/KR-Gaiji/master/images/KR1571.png" mimeType="image/png"/>十<lb/>
<pb n="KR4d0148_WYG_008-19a"/>
餘隻鵪<graphic n="KR1571" url="https://raw.githubusercontent.com/kanripo/KR-Gaiji/master/images/KR1571.png" mimeType="image/png"/>十數對遂以白魚二頭作一合兎<graphic n="KR1571" url="https://raw.githubusercontent.com/kanripo/KR-Gaiji/master/images/KR1571.png" mimeType="image/png"/>二隻鵪<lb/>
十隻作一合復贈士㒟盖所以為答也某是時杜門謝<lb/>
客至正月末間士㒟遣其子不議來訪某嘗差不議權<lb/>
浙東屬官故<graphic n="KR1651" url="https://raw.githubusercontent.com/kanripo/KR-Gaiji/master/images/KR1651.png" mimeType="image/png"/>衣直入書院見余云大人被差朝陵近<lb/>
催促甚急緣腹疾未能起發而舉市無附子令禀覆如<lb/>
宅庫有附子覔數枚某尋以附子十枚送之此所謂賂<lb/>
遺也二月初士㒟來相别坐未定謂余曰昨日得臨安<lb/>
相知書云相公差知臨安非晩命下某聞之駭然謂㒟<lb/>
<pb n="KR4d0148_WYG_008-19b"/>
曰渴疾如此公所親見如何逺適公到闕便當奏事上<lb/>
不問則巳萬一問及切告公以某所苦未愈奏之庻㡬<lb/>
可免此外别無一語是晩㒟有簡借坐舡至蕭山某囬<lb/>
簡謝之因言適所奉懇舉家休戚所係幸公留念盖欲<lb/>
以疾苦奏知此所謂請求也又數日辛永宗相訪云被<lb/>
差京畿提刑非晩前去且言相公必有重擔子與他擔<lb/>
負聞巳有消息矣其言與士㒟相符聞之憂甚亦謂永<lb/>
宗曰公過闕必對上不問即已萬一問及幸公以某疾<lb/>
<pb n="KR4d0148_WYG_008-20a"/>
苦未愈奏之永宗曰㑹得㑹得至如賄遺之物雖滴水<lb/>
無之某平生立朝行巳自有本末何至與此輩相徃還<lb/>
永宗挾舊怨且以某在紹興府待之不以禮故撰造此<lb/>
說以相擠䧟爾如某以渴疾自引至於再三方䝉矜允<lb/>
恩意深厚禮數優渥君臣之間初無間隙至奉祠養疾<lb/>
尤荷眷顧之意是時亦未有論擊者不知所犯何罪未<lb/>
委何為請求此不必質於天地神明士大夫所共知不<lb/>
待辯而明者以其事近卑猥故復言之<lb/>
<pb n="KR4d0148_WYG_008-20b"/>
一盗用都督府錢十七萬貫　辯曰某以甲寅八月初<lb/>
除知樞宻都督川陜荆襄軍馬既正謝奏乞先降錢一<lb/>
萬貫充激賞次日朱丞相勝非將上進呈曰既開府便<lb/>
要錢用尋降錢一萬貫付庫收樁差使臣二人専監属<lb/>
官兩員提舉凡一行公用什物之類及使人出入間探<lb/>
之費皆出此錢收支請領各有所司畫一中乞入蜀犒<lb/>
軍䝉支錢五十萬貫令在庫藏變易金銀寄樁俟臨行<lb/>
交割此物元不曽出庫至九月末留拜右相洎扈從親<lb/>
<pb n="KR4d0148_WYG_008-21a"/>
征囬遂以左藏庫寄樁錢五十萬支付韓世忠貼充大<lb/>
禮賞給既兼諸路都督軍馬府庫官屬不改逐月請雜<lb/>
支用及食錢之類節次下左藏庫闗請二年之間不過<lb/>
三二萬貫而巳自有提舉及監官主管收支文歴可考<lb/>
也初以二相兼督府一在内一時出視師謂之行府右<lb/>
相専在外凡朝廷應副督府錢物盡歸行府無慮千萬<lb/>
而在内督府所總止於前數既無所管之錢不知從何<lb/>
盗用洎某再相督府巳罷舊監庫使臣者猶在宻院偶<lb/>
<pb n="KR4d0148_WYG_008-21b"/>
因事斥去作䖏州兵鈐後見言章有十七萬之說郡中<lb/>
廣坐憤然厲聲謂守倅等曰自初建督府以至減罷首<lb/>
尾監庫唯某一人若謂趙相私用庫錢一十七文亦無<lb/>
之某又不是趙相䖏得意之人將某趕出來事有不平<lb/>
難為認受人雖不知某便不知天地神明亦須知之此<lb/>
語頗流傳也此事初出於吕祉祉得於一要人達之言<lb/>
者前來章中巳有此事要人之意欲重人之罪恐其復<lb/>
來爾如親奉玉音之語及資善堂汲引親黨之謗皆出<lb/>
<pb n="KR4d0148_WYG_008-22a"/>
於此使某十年遷謫百口流落率由是也某嘗謂怨嫌<lb/>
之禍小忌嫉之禍深自古皆然怨嫌之禍既釋即已忌<lb/>
嫉之禍無有巳時此其可畏也<lb/>
一資善堂汲引親黨　乙夘春資善既建同列留身奏<lb/>
事退謂某曰適得㫖専令相公擇資善堂官一員言才<lb/>
出口某曰今士人中學識淵源人物藴藉可以為師範<lb/>
無如范沖者此言應口即答未嘗出於思慮當時止為<lb/>
得㫖擇人若謂有他意則皇天后土實鑒臨之退亦思<lb/>
<pb n="KR4d0148_WYG_008-22b"/>
之恐渉嫌謗又念古人内舉不避親之義於是言於上<lb/>
自信弗疑不慮後患此則某之罪也命下范沖力辭且<lb/>
言獨貟終日在内恐渉嫌謗遂又進擬朱震二人更直<lb/>
舉朝内外皆以為得人後因臺諌諸人奏事上盛談二<lb/>
人之賢諸人奏曰天生資善官二人無與比者翌日上<lb/>
以臺諌之言語執政顧某喜動天顔某亦以此自喜不<lb/>
知為今日之患也然又有一事最為切害跡狀靄昧無<lb/>
以自明此所以摧心飲血負屈銜寃抱恨無窮死且不<lb/>
<pb n="KR4d0148_WYG_008-23a"/>
忘也某丁已秋再相適岳飛入朝奏事翌日上曰飛昨<lb/>
日奏乞立皇子此事非飛所宜與某奏曰飛不循分守<lb/>
乃至於此退召飛随軍運使薛弼諭之曰大將縂兵在<lb/>
外豈可干與朝廷大事寜不避嫌飛武人不知為此殆<lb/>
幕中村秀才教之公歸語幕中毋令作此態非保全功<lb/>
名終始之理弼深以為然曰當子細諭飛且語幕中諸<lb/>
人也若謂某結飛使之為此寜肯使人諭止之前譛者<lb/>
謂某汲引親黨僥倖他日後譛者謂某結飛欲以兵脅<lb/>
<pb n="KR4d0148_WYG_008-23b"/>
朝廷嗚呼讒人之言一何酷邪此自古人君惡聞之者<lb/>
殺身滅族之禍也尚頼君父慈憐得保首領非其幸歟<lb/>
萬一再見天日當瀝膽披肝一訴始末然後退就鼎鑊<lb/>
無憾矣嗚呼皇天后土實臨鑒之<lb/>
</p>
<p>
</p>
  </div>
</body>
</text>
</TEI>
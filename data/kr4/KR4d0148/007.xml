<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>忠正德文集巻八</head>
    <p>
<pb n="KR4d0148_WYG_007-1a"/>
欽定四庫全書<lb/>
　忠正德文集巻八　　　　　宋　趙鼎　撰<lb/>
　　丙辰筆録<lb/>
紹興六年丙辰嵗<lb/>
八月某日下詔巡幸沿江先是諸路探報金與賊合謀<lb/>
今秋復有南侵之意且以調發大兵屯駐淮上上欲前<lb/>
期順動免緩急倉卒之患議以秦檜孟庾充留守尋除<lb/>
檜萬夀觀使充留守庾提舉醴泉觀同留守以知臨安<lb/>
<pb n="KR4d0148_WYG_007-1b"/>
府梁汝嘉充巡幸隨軍都轉運使百司並留臨安常程<lb/>
行遣聽留司與决所不可决者申行在所先差兵部尚<lb/>
書劉大中翰林學士朱震翰林侍讀學士范冲工部侍<lb/>
郎趙霈中書舍人陳與義董弅權戶部侍郎王俁起居<lb/>
郎張燾侍御史周秘左司諫陳公輔右司諫王縉左司<lb/>
郎中耿自求右司員外郎徐林檢詳王廸太常少卿林<lb/>
季仲吏部員外郎黄次山鄭士彦戶部員外郎周聿比<lb/>
部員外郎薛徽言太常博士黄積厚扈從祠部郎官熊<lb/>
<pb n="KR4d0148_WYG_007-2a"/>
彥詩司勲郎官王良存秘書省正字朱敦儒以督府屬<lb/>
官從行而解潛以馬軍司兼權殿前司公事劉錡權提<lb/>
舉宿衞親兵同總䕶衞之職行營中䕶右軍統制巨師<lb/>
古以所部充前軍趙宻充中軍馬軍司兵馬<hi>原本闕名</hi>充後<lb/>
軍以侍御史周秘御舟前彈壓監察御史趙渙御舟後<lb/>
彈壓<lb/>
九月初一日車駕發臨安是日先詣上天竺燒香為二<lb/>
聖祈福執政從官扈從建國乘馬行於輦後回幸下天<lb/>
<pb n="KR4d0148_WYG_007-2b"/>
竺進膳宰執賜素食駕至靈隱北山雲起雷震微雨作<lb/>
少頃即止薄晚還城登舟泊城外北郭税亭下迫暮雷<lb/>
電大作是日駕過中竺有卒執黄旗道左即岳侯却敵<lb/>
虢州寄治盧氏縣捷奏也至上竺黄旗進入岳遣將王<lb/>
貴郝政董先引兵破之獲糧十五萬斛　初二日發北<lb/>
郭亭晚泊臨平鎮奏事舟中方論奏岳飛之捷上顧謂<lb/>
右揆浚曰岳捷固可喜但淮上諸將各據要害雖為必<lb/>
守之計然兵家不慮勝唯慮敗耳萬一小有蹉跌不知<lb/>
<pb n="KR4d0148_WYG_007-3a"/>
後段如何復顧某曰卿等更熟慮某等奉命而退是日<lb/>
微雨終日夜大風雨止北風舟行稍緩　初三日發臨<lb/>
平晚過長安閘德逺仲古見訪小飲閱王存呉進人馬<lb/>
存進沂中將部兵二千還臨安聽留司使喚進勇於戰<lb/>
常對御騎射上稱善曰一好漢進聞知刺好漢呉進四<lb/>
字作褶心毎閱兵即披之示衆夜泊崇德縣令趙渙之<lb/>
對舟中上巡幸所過必延見守令省風俗問民疾苦也<lb/>
　初四日發崇德晚泊皂林風稍止兩浙漕臣張澄劄<lb/>
<pb n="KR4d0148_WYG_007-3b"/>
子以御舟比舊稍髙所過橋梁多礙時暫拆去利害甚<lb/>
小准平江府水門亦當少拆駐蹕城闉所係恐不應輕<lb/>
毀其劄子進入得㫖水門外進輦入城更不拆門　初<lb/>
五日發皂林店晚泊秀州奏事河亭因及岳飛兩捷俘<lb/>
獲之物上曰兵家不無縁飾此不足道卿等因通書飛<lb/>
幕屬叩問子細非為核實有吝賞典但欲知事宜形勢<lb/>
措畫之方耳浚奏曰飛之措置甚大今既至伊洛間如<lb/>
河陽太行一帶山寨必有通耗者自梁青之來常有往<lb/>
<pb n="KR4d0148_WYG_007-4a"/>
來之人其意甚堅確青懐衞間人嘗聚衆依太行數出<lb/>
擾磁相間金人頗患之今年春併兵力攻青以精騎數<lb/>
百突出渡河由㐮漢來歸岳侯兩河人呼為梁小哥某<lb/>
奏曰河東山寨如韋詮忠輩今雖屈力就招然未嘗下<lb/>
山隊伍器甲如舊據險自保耕種自如唯不出兵耳金<lb/>
人亦無如之何但覊縻之而已一旦王師渡河此曹必<lb/>
為我用上曰斯民不忘祖宗恩德如此吾料之非金人<lb/>
所能有某等同奏曰願陛下進德修業孜孜經營此念<lb/>
<pb n="KR4d0148_WYG_007-4b"/>
常如今日臣等願竭駑鈍禆佐萬一進呈周秘奏狀以<lb/>
解潛劉錡各引無旗號舟船入禁圍且妄申朝廷去御<lb/>
舟五十里逺得㫖潛錡各罰銅八斤德逺仲古過舟中<lb/>
小飲得洙輩書報初四日已發舟出門將往德清也<lb/>
初六日發秀州天色晴和晚泊平望進呈漕司按崇德<lb/>
令趙渙之罪狀先是言者論其排辦奉迎車駕事多騷<lb/>
擾下有司體訪雖不如言者之甚亦不為無罪得㫖先<lb/>
降一官令漕司取勘上曰渙之昨日奏對問以民間疾<lb/>
<pb n="KR4d0148_WYG_007-5a"/>
苦曰無問以戶口登耗租賦多寡亦不能對方今多事<lb/>
民間豈無疾苦可言而渙之乃云朝廷仁政寛恤民頗<lb/>
安業此謟諛之言也為令若此將安用之夜得洙輩書<lb/>
　初七日登平望是日岳飛捷奏至遣偏將收復商州<lb/>
且乞催已差知商州邵隆速來之任隆解之安邑人敵<lb/>
犯河解隆與其兄糾率鄉民屢與敵戰兄為敵獲大罵<lb/>
而死隆收殘衆轉戰入蜀𨽻呉玠麾下數立功且遣人<lb/>
赴闕陳奏商州要害之地不可不力取得商則可以經<lb/>
<pb n="KR4d0148_WYG_007-5b"/>
營關中尋命知商州俾與金守郭浩經營收復今則岳<lb/>
飛先得之矣浩成之子成關西之名將也頃嵗夏人犯<lb/>
平夏城涇原帥章楶命成守之被圍半月餘攻之甚力<lb/>
卒不能破初急報至哲廟頗以為憂而楶毎奏平夏決<lb/>
保無虞乞少寛聖慮敵退楶遂召還哲宗問以城守方<lb/>
略楶曰初無他術但如郭成輩皆一路精選俾守一城<lb/>
知其可保也楶浙人起諸生及作帥頗有可稱种師道<lb/>
師中皆出其幕府又嘗薦師道於哲宗云師道拙訥如<lb/>
<pb n="KR4d0148_WYG_007-6a"/>
不能言及與之從容論議動中機㑹他日必為朝廷名<lb/>
將帥靖康初師道入樞府淵聖嘗問曰在小官時頗有<lb/>
見知者否師道以楶薦章進入淵聖歎楶知人以其二<lb/>
孫茂藎並為寺監丞晚泊呉江縣張俊遣其屬史愿韓<lb/>
世忠遣其屬張偁來禀議愿言俊營盱眙寨工料甚大<lb/>
今始及半月役戰士二萬俊時親負土以率將士且乞<lb/>
應副樓櫓并發江東西壯城兵以助役也　初八日發<lb/>
呉江午至平江府換小舟入門從梁汝嘉所請也泊姑<lb/>
<pb n="KR4d0148_WYG_007-6b"/>
蘓館進輦入行宮駐蹕以府治為行宮以提刑司為三<lb/>
省宻院以簽判㕔為左相府第以提舉茶司為右相府<lb/>
第以檢法㕔為簽書府第晚得湖北提刑趙伯牛破雷<lb/>
德通寨捷報德通德進之弟德進據險乆為湖北之患<lb/>
自楊么之敗其勢稍弱遂為部將所殺以其衆歸德通<lb/>
猶自保一寨不肯就招至是始破知鼎州張觷與伯牛<lb/>
同謀也　初九日後殿奏事上曰數日泊舟之後卿等<lb/>
或不奏事即與諸將理㑹軍器想不如法但為美觀全<lb/>
<pb n="KR4d0148_WYG_007-7a"/>
不適用可進甲葉數百副當為指教穿聮并其旗號等<lb/>
悉為整頓别作一隊卿等試觀或可用即以此行之諸<lb/>
軍也及言韓世忠入覲犒設激賞之物宜依例備之恐<lb/>
不乆留某進曰世忠來日恐到當便入對世忠必有所<lb/>
請如錢糧軍馬之類陛下但諭令與臣等商量惟是措<lb/>
置防托恐世忠向臣等不欲盡言如陛下曲折詢訪必<lb/>
自有説臣竊謂世忠既城楚與髙郵地利甚便今張俊<lb/>
又屯盱眙控制天長揚州一帶敵決不敢犯則世忠一<lb/>
<pb n="KR4d0148_WYG_007-7b"/>
軍包裹在内最為安穩但自濠以西並劉光世地分光<lb/>
世孤軍萬一重兵侵犯韓張兩人能為出師牽制否不<lb/>
然徒為自守之計朝廷何頼上以為然是日諸處探報<lb/>
皆云劉麟自往河北乞兵回比又遣官再往矣　初十<lb/>
日詣天寧寺開啟行香得收復順州捷奏順州昔之伊<lb/>
陽縣也縣有弓手翟興勇於捕寇弟進尤為驍鋭邑人<lb/>
號為小翟以獲寇補官後任熈河將㑹熈帥劉法出兵<lb/>
總安城深入敵境為人所誤置寨不得地敵自四山下<lb/>
<pb n="KR4d0148_WYG_007-8a"/>
逼日且暮舉軍潰亂失法所在諸將逃死不暇而進獨<lb/>
䇿馬大呼衝犯敵圍來往再三求法不獲時法已墮崖<lb/>
死矣進由是知名靖康初金人犯伊洛進時為京西將<lb/>
河南尹王襄逺遁進以洛兵保伊陽自固洛之士民避<lb/>
難者多依之進死兄興代之兄弟相繼累嵗一方寇盜<lb/>
為之屛息固䕶陵寢為有功焉劉豫僭逆數遣兵攻之<lb/>
興介處一隅與朝廷隔絶寡援糧乏退保太和鎮興死<lb/>
其子琮代之數遣人間道告於朝廷求兵糧為助而地<lb/>
<pb n="KR4d0148_WYG_007-8b"/>
逺不能及也琮勢益弱遂以餘衆歸襄陽依李横由是<lb/>
伊陽太和一帶險要盡棄之敵境矣岳飛至襄陽遣將<lb/>
王貴直𢷬盧氏據之乃分兵西取商州東由欒川縣西<lb/>
碧潭太和鎮以取伊陽也伊陽去洛才百餘里是日韓<lb/>
世忠入門晚赴内殿入見　十一日進呈江西安撫大<lb/>
使李綱奏以車駕時巡乞扈從降詔不允奏事已上曰<lb/>
世忠之來當有錫賚上起離御座引宰執就觀所賜之<lb/>
物凡十合如繡珍珠蹙領綉戰袍馬價珠頭巾鐶玉腰<lb/>
<pb n="KR4d0148_WYG_007-9a"/>
絛回紋刀皆竒物并紵絲樗蒲衣著數十匹金酒器四<lb/>
百餘兩名馬鞍韀等某等進曰陛下待遇諸將如此之<lb/>
厚聖意豈徒然哉上曰禁中所有物别無用處止備激<lb/>
賞將士耳晚世忠到堂謝賜物微有酒色云上以所賜<lb/>
金器酌之十餘盃不敢辭也并其隨行背嵬使臣等皆<lb/>
被酒上各賜束帶并十兩金盃一隻因賜之酒而世忠<lb/>
之姪秉義郎彦仰面授閤門祗候以其新自鄜延逺歸<lb/>
也世忠叙謝再三徐曰世忠寒賤人也合受凍餓今乃<lb/>
<pb n="KR4d0148_WYG_007-9b"/>
䝉被厚恩如此自顧此身未知死所也　十二日後殿<lb/>
常朝自上即位以來止御後殿更不行前殿之禮以二<lb/>
聖未還意有所避也留身奏世忠之來計當奏陳邊事<lb/>
方畧上曰世忠無他語但云欲與宰執議定乞與宰執<lb/>
同對卿與更子細詰問如何也某曰世忠之意不欲張<lb/>
俊築城便欲令向前勾引金人近前我得地利合軍一<lb/>
擊便見得失今日得城明日得縣無益也竊恐勞役之<lb/>
乆别有事生耳臣之愚見若初議遣俊等渡江徑之淮<lb/>
<pb n="KR4d0148_WYG_007-10a"/>
北或攻宿或取徐得則進否則退歸出入不常使敵罔<lb/>
測是亦一䇿不如止屯淮上初云築山寨亦復不知修<lb/>
城工役如此之大臣深恐城未及就敵已有動息欲守<lb/>
則無地可歸欲戰則不保必勝臣已嘗與張浚等商量<lb/>
若只築一小堡可屯萬人選精鋭守之刼寨腰截斷糧<lb/>
道等皆可為之大軍依舊坐據長江之險敵既不能遽<lb/>
渡則不無回顧之慮如此似為穩當上以為然乃曰浚<lb/>
意如何某曰浚初有商量之意徐徐議論但以岳飛牽<lb/>
<pb n="KR4d0148_WYG_007-10b"/>
制於後敵若抽兵稍廻山東空缺則世忠必再為淮徐<lb/>
之舉敵且自救不暇安能窺吾淮甸使俊築一堅城池<lb/>
屯軍淮上臨宿亳敵且疲於奔命此恢復之端也浚此<lb/>
䇿甚善但臣之所慮今冬防托數月之事俟來春更築<lb/>
一堡不失為此計耳自古用兵變化不同初無定論然<lb/>
先議守而後論戰乃保萬全也上然之是晚同右揆西<lb/>
樞謁韓世忠就其後圃置酒七行世忠之圃即章子厚<lb/>
園池昔蘇子美之滄浪亭也子厚在相位日營葺所費<lb/>
<pb n="KR4d0148_WYG_007-11a"/>
不貲罷相即遷責未嘗安享洎放還寄居嚴之烏龍山<lb/>
寺子弟輩悉遣歸鄉幹置生事死之日無一人在側羣<lb/>
妾方分爭金帛停尸數日無人顧藉䑕食其一指衢僧<lb/>
法空親見之坐間右揆屢叩世忠進取方畧世忠終不<lb/>
盡言但云與相公屢言之而其意不過欲令張俊先為<lb/>
一著渠欲乘隙而動即易為功也但恐俊等揣知其意<lb/>
不肯合謀耳金字遞備坐探報檄岳飛明逺斥堠擇利<lb/>
進退以世忠言近探者自河北回言龍虎軍由李固渡<lb/>
<pb n="KR4d0148_WYG_007-11b"/>
過河凡渡四晝夜精兵三萬餘人内分騎兵一萬之京<lb/>
西以應岳飛也　十三日進呈已降指揮依四年例燕<lb/>
犒諸軍將佐檢正張宗元上殿遣詣建康太平撫勞劉<lb/>
光世張俊兩軍老小仍將在寨人㸃檢整頓結成隊伍<lb/>
晚得岳飛收復西京長水縣捷報仍云已收兵復回鄂<lb/>
州以糧不繼也　十四日進呈右司諫王縉奏狀乞罷<lb/>
平江府營造恐妨農時也從之批㫖韓世忠非晚朝辭<lb/>
可特賜御筵差入内内侍省都知黄冕押伴令平江府<lb/>
<pb n="KR4d0148_WYG_007-12a"/>
排辦議十七日就韓後圃山堂隨行屬官總制提舉官<lb/>
預坐使臣等别坐酒五行西樞云种夷叔靖康初被㫖<lb/>
巡河朝辭日賜宴所居蔡氏之第吏部侍郎王時雍押<lb/>
伴屬官預坐右相云諸處探報淮陽軍等處往往抽廻<lb/>
人馬歸京師以備岳兵韓侯亦云韓晚到堂因話及京<lb/>
城被圍之事當時南壁正金人所攻之處而以盧襄李<lb/>
擢當之韓亦慨然歎息也　十五日望拜二聖已奏事<lb/>
進呈信州奏以車駕巡幸進銀萬兩上曰此物得之何<lb/>
<pb n="KR4d0148_WYG_007-12b"/>
處儻府庫有餘自當獻之朝廷或取於民則不可也更<lb/>
當詢問果取於民便當退還某等奏曰陛下卹民如此<lb/>
朝廷約束甚嚴方州必不敢爾韓世忠辭免賜御筵有<lb/>
㫖不允降詔　十六日批㫖諸軍押燕官楊沂中張俊<lb/>
軍差淮南提㸃張成憲韓世忠軍差揚州守臣李易劉<lb/>
光世軍差江東漕臣向子諲先是降㫖宴犒諸軍並依<lb/>
紹興四年例晚中使賜除濕丸數十斤付宻院以備給<lb/>
賜士卒先是趙宻巨師古兩軍自杭䕶衞至此多病重<lb/>
<pb n="KR4d0148_WYG_007-13a"/>
膇之疾一日宰執奏知上出禁中方命御藥院修合且<lb/>
遣中使押御醫親至軍營人人看候分給之服之皆効<lb/>
此其餘者也又以其方賜某云　十七日進呈岳飛乞<lb/>
終制某等先議定奏禀以飛累有陳請亦屢降指揮而<lb/>
其請不已欲上親筆批回劄子上曰惟宰執有此禮他<lb/>
人不可卿等可作書但云得㫖封回可也退而右揆以<lb/>
書封去是日劉光世奏敵添兵戍陳蔡間而劉豫亦於<lb/>
潁昌積榖甚富恐有侵犯之意宻院刻擇官申中和言<lb/>
<pb n="KR4d0148_WYG_007-13b"/>
太白已過左執法以隂晦不見先是占星者言九月初<lb/>
三夜太白由黄道微髙入太微垣犯右執法<lb/>
　　丁已筆録<lb/>
紹興七年丁已嵗<lb/>
九月自紹興被召是月十六日入建康對於便殿叙志<lb/>
已上曰卿人望所歸豈應乆外某辭以今日規模與臣<lb/>
所見不同上曰將來别作措置　十七日宣制授左僕<lb/>
射　十八日留身奏事上問防秋大計某曰淮西雖空<lb/>
<pb n="KR4d0148_WYG_007-14a"/>
缺當以壯根本為先務又問去留如何某曰其來太遽<lb/>
既已失之其去不可復爾也臣前日奏陳固已悉之今<lb/>
國威少挫兵勢亦弱若遽自退縮即益弱矣却須勉自<lb/>
振勵為不可動揺之勢尚少堅士心不至委靡上深以<lb/>
為然且曰初聞淮西之報未嘗輙動執政奏事皆惶恐<lb/>
失措反為安慰之某曰正須如此見諸將尤須安靖使<lb/>
之罔測不然益增其驕蹇之心謂朝廷莫敢誰何矣仍<lb/>
以控制之事專責之二將曰光世之兵不為用我之所<lb/>
<pb n="KR4d0148_WYG_007-14b"/>
賴唯汝二人彼必感陛下倚任之重且不敢以朝廷為<lb/>
弱也前此大臣曾以此啟沃否上曰彼皆倉皇無地措<lb/>
足何暇及此自入見毎留身奏事上必盛怒言德逺之<lb/>
過余毎隨事開解<lb/>
十月初余因奏曰自淮西之變軍民不見朝廷有所措<lb/>
置欲降一手詔慰安之上曰朕思之乆矣當以罪已之<lb/>
意播告天下以朕任用之非其人也俟行遣張浚了降<lb/>
詔余曰浚已落職上曰浚誤朕極多理宜逺竄余又曰<lb/>
<pb n="KR4d0148_WYG_007-15a"/>
浚母老且有勤王大功陛下安忍使之母子不相保上<lb/>
曰勤王固已賞之為宰相矣功自功過自過不相掩也<lb/>
　初七日夜内降周祕石公揆李誼彈章後批張浚謫<lb/>
授散官安置嶺表中書舊例凡御書批出文字多在暮<lb/>
夜不問早晚即時行出至是余封起未即施行明日榻<lb/>
前解救開陳再三上意終不解余乃曰浚所犯不過公<lb/>
罪上曰是何公罪誤國如此私罪有餘又奏曰前日趙<lb/>
令衿之言外頗傳播謂浚之出皆諸將之意今又行遣<lb/>
<pb n="KR4d0148_WYG_007-15b"/>
如此之重外間益疑矣上曰安有此理若宰相出入出<lb/>
於諸將即唐末五代衰亂之風今幸未至於此余又曰<lb/>
雖非諸將之言今謫浚如此亦足少快諸將之意上曰<lb/>
此不卹也余又曰向來浚母未出蜀時陛下特遣中使<lb/>
宣諭勿遣今乃使之為萬里之别生死固未可知豈不<lb/>
傷陛下孝治之意上意少解乃曰與嶺外善地可也余<lb/>
曰湖南永州等處與嶺外何異但且名目不謂之過嶺<lb/>
也上曰可散官安置永州余又曰若令分司便是致仕<lb/>
<pb n="KR4d0148_WYG_007-16a"/>
上曰且更商量來日再將上余又留身再三懇奏拜於<lb/>
榻前上曰浚平日兄事卿卿一旦去國浚所以擠陷卿<lb/>
者無所不至今浚得罪天下卿乃極力營救卿賢於浚<lb/>
逺矣然今日作壊得如此使朕極難處置卿亦難做余<lb/>
曰此則天下共知雖為國家無窮之患原其初不過措<lb/>
置失當而已偶因措置失當遂投嶺嶠之外臣恐後來<lb/>
者以浚為戒不復以身任責矣上意乃解於是分司之<lb/>
議始定　初九日降㫖張浚責授左朝請郎秘書少監<lb/>
<pb n="KR4d0148_WYG_007-16b"/>
分司南京永州居住　二十五日謝大禮加恩不奏事<lb/>
退答衢州諸書先是士大夫相知者責余作相踰月未<lb/>
見有所施設余答之云今日之事有如至虚極弱乆病<lb/>
之人再有所傷元氣大耗自非緩緩温養之必致顛覆<lb/>
方此危廹之際唯有安靖不生亊坐以鎮之若欲大作<lb/>
措置煥然一新此起死之術也非老拙所能且張德逺<lb/>
非不欲有為而其効如此不量力之過亦足為戒矣一<lb/>
日上曰令張俊盡以舟師分布控扼然後引兵渡江余<lb/>
<pb n="KR4d0148_WYG_007-17a"/>
曰淮西寂然無事不須勞攘但外間議論便謂朝廷棄<lb/>
却淮西以兵家舉措言之一軍潰散却補一軍分明是<lb/>
怕他却當一向勿顧不發一兵看彼如何未必敢動上<lb/>
以為然是月董弅徽猷待制知嚴州先是弅任中書舍<lb/>
人余罷政之十餘日諫官陳公輔論二程之學恐惑亂<lb/>
天下於是下詔曉諭董權禮侍録黄下部吏欲鏤板董<lb/>
曰少俟他無所云也郎官黄次山白臺諫謂弅沮格詔<lb/>
令侍御史周秘彈之弅以殿撰出知衢州其後給事中<lb/>
<pb n="KR4d0148_WYG_007-17b"/>
胡世將舉次山自代朝廷遂進擬修注上曰非告訐董<lb/>
弅者邪此風不可長可與在外差遣當國意甚沮由是<lb/>
善類稍安次山遂除湖南提刑弅至是始除次對一日<lb/>
奏禀來春去留之計請陛下更留聖慮將來回蹕之後<lb/>
中外便謂朝廷無復恢復之意上曰張浚措置三年窮<lb/>
竭民力殫耗國用何嘗得尺寸之地而壊却許多事功<lb/>
此等議論不足卹也余又曰昨日進呈劉麟以酈瓊書<lb/>
送岳飛瓊書云昨在合淝已聞大齊政事修明奉法向<lb/>
<pb n="KR4d0148_WYG_007-18a"/>
公人民安業今既到此目自見之投身効命合得其所<lb/>
賊為夸大之言不無縁飾然聞刑法極嚴整人亦畏憚<lb/>
官吏上下委無毫髪之擾上曰也是嗔他如此不得余<lb/>
乃曰陛下承二百年太平之後州縣玩習相師成風吏<lb/>
强官弱民無赴訴若非嚴加刑法無由整肅又念祖宗<lb/>
以來純以仁恕待天下所以享國長乆欲絶復興雖朝<lb/>
廷法令時有更張至於祖宗仁恕之心則列聖相承未<lb/>
嘗少變此乃陛下之家法也必不肯如彼所為加酷於<lb/>
<pb n="KR4d0148_WYG_007-18b"/>
天下為今日計欲富國唯有屯田欲息民唯有擇郡守<lb/>
縣令衆多不能擇監司則力有所不能及唯守臣得人<lb/>
則民自受賜上深以為然一日泛論時事因及國史上<lb/>
曰前日觀朱墨本内用朱勾去者也是大冗余奏曰朱<lb/>
勾者最係美事皆蔡卞輩不喜之語亦以其不學故不<lb/>
知去取耳且如呉奎傳載上神宗疏曰臣願陛下為堯<lb/>
舜主不願陛下為唐徳宗猜忌之主卞等簽則云所引<lb/>
狂悖今刪去臣謂載之乃見神宗之聖蓋主聖然後臣<lb/>
<pb n="KR4d0148_WYG_007-19a"/>
直也使唐魏徵王珪輩傳中不載當時獻替之言則後<lb/>
世亦安知太宗為納諫之君上深以為然余又進曰使<lb/>
一部盡作諛詞此豈美事古謂之不諱之朝者蓋屢聞<lb/>
直聲必甚盛故也帝王一代之典是非褒貶非子孫所<lb/>
敢為者所以使後代人君常懐儆懼之心不敢為非也<lb/>
此孔子作春秋之意也姦人常以春秋為魯諱者大惡<lb/>
諱小惡必謹而書之不隱也所載呉奎之疏皆讜言正<lb/>
論人所難堪者神宗能容之是乃盛德事謂之大惡可<lb/>
<pb n="KR4d0148_WYG_007-19b"/>
乎何諱之有上曰卿所論甚正非他人可及也余又進<lb/>
曰臣去國半年餘今者再見清光竊觀聖意稍異於前<lb/>
日上曰不得不然尋常造膝之言毎以孝悌之説相揺<lb/>
撼其實紹述之謀也又同事者和之一詞朝夕浸淫罔<lb/>
覺也如程頥之學毎貶斥之以為不可用余曰秦檜莫<lb/>
為陛下説些正論上曰並無一言自卿去國在庭之臣<lb/>
不減其舊者唯朱震一人而已余又曰臣觀為此謀者<lb/>
不過持中論以眩惑聖聽以謂不可太分别當兼收並<lb/>
<pb n="KR4d0148_WYG_007-20a"/>
用庶幾得人之路廣大無遺臣竊以為不然取人之路<lb/>
雖廣使君子小人並進亦何為治與其多得小人不若<lb/>
少得君子之為愈也大抵持中論者便是沮遏善類之<lb/>
術分别善惡唯恐不嚴稍似寛容則乘間透漏落其姦<lb/>
計使君子不容措足矣君子之於小人常存恕心小人<lb/>
之於君子不少恕也自古及今君子常屛棄小人常得<lb/>
志以此故也上又以為然進呈高世則乞不收使元帥<lb/>
府結局轉兩官恩例得㫖依奏執政奏曰莫却别與些<lb/>
<pb n="KR4d0148_WYG_007-20b"/>
恩數否上曰只問他宣仁族屬比之諸后家所得恩數<lb/>
如何可取㑹也次日降指揮令吏部檢㑹宣仁后族屬<lb/>
未推恩數申上意以宣仁之族惟世則近族宣仁升遐<lb/>
時恩數甚薄其家並無作使相者欲以此寵世則是日<lb/>
余留身奏曰世則恩數已降指揮令吏部檢㑹此乃他<lb/>
日題目庶使人曉然知其本末不駭聽聞然今年一年<lb/>
之間三除使相韋淵士㒟錢忱也方今天下事殊未濟<lb/>
而戚里相繼作使相公議謂何臣欲將世則除命少待<lb/>
<pb n="KR4d0148_WYG_007-21a"/>
來春上曰卿所慮極是非晚令世則辭去直待來夏未<lb/>
晚也　二十九日進呈已余因奏曰臣比自外郡被召<lb/>
迫於威命不敢固辭然區區之誠已嘗縷縷陳奏今已<lb/>
冬深雖别無警報獨不知來嵗動靜如何要自今日議<lb/>
定去留或可留即但當措置防守或以為不可留即宜<lb/>
從今徐作動計亦恐一兩月間别有不測驚擾庶免緩<lb/>
急倉卒之患上曰來春去留未議但論來秋之計當如<lb/>
何余曰若車駕留此則來秋防守猶如今日或兹暫回<lb/>
<pb n="KR4d0148_WYG_007-21b"/>
臨安即俟有警進臨平江或復幸此亦可惟此兩途别<lb/>
無他説大計既定其他瑣細措置當欵曲商量進呈秦<lb/>
曰車駕稍移近裏似為安穩須使淮上畧有措置及使<lb/>
諸將各思向前無退避之意則車駕庶幾少安余曰臣<lb/>
在平江府時毎與張浚議此亦屢奏聞止令諸軍各分<lb/>
一萬精兵控制淮上作一小堡為堅守之計萬一敵至<lb/>
得則進攻否則退守或牽制或尾襲刼寨抄掠晝夜擾<lb/>
之而我之大軍悉屯江上彼雖甚鋭安敢遽前此臣之<lb/>
<pb n="KR4d0148_WYG_007-22a"/>
鄙見也近自紹興䝉被收召再嘗以敷奏恐士大夫謂<lb/>
臣剏為此説欲符合諸將之意不知陛下尚能記此否<lb/>
上曰卿固嘗言之奏章現在當付中書卿與執政一觀<lb/>
可也余又曰若陛下果欲暫回臨安即復以建康為行<lb/>
宫守臣兼留守差内侍主管匙鑰留親事官備洒掃百<lb/>
司官府並付留司看管以備時巡一如兩都故事為往<lb/>
來之計若金人舉國來寇即舉行甲寅年捍禦之䇿此<lb/>
又臣之鄙見也願更詢問参政張守而下當各盡已見<lb/>
<pb n="KR4d0148_WYG_007-22b"/>
子細商量張曰不過如趙某所論無可疑者但願不輕<lb/>
動爾余進曰臣昨來所論正不欲輕動奏劄亦已具之<lb/>
矣臣初至此時人情極不安議論洶洶臣一切不顧堅<lb/>
忍靜坐以待之今幸無事却須議定來春大計也諸人<lb/>
各有進説正不敢專主不動之議余又進曰臣之所説<lb/>
自去嵗迄今止是如此更無枝蔓亦無改易上曰朕固<lb/>
知之莫暫回為便否顧諸人曰卿等以為何如議論定<lb/>
否諸人曰如此甚便上曰其餘合措置事卿節次理㑹<lb/>
<pb n="KR4d0148_WYG_007-23a"/>
余曰今所先者諸軍營寨便令計置及於鎮江多備舟<lb/>
楫亦恐緩急放散百司要用也上曰此等事正宜辦也<lb/>
議既定余又曰來春之計既定止是防秋萬一有警報<lb/>
須是車駕前進一步庶幾皷作將士萬一少退則崩解<lb/>
不復支持便以今日之退為失䇿矣上曰自當如此上<lb/>
曰兩河故地朕豈敢為意但使朕父子團集及得一朝<lb/>
陵寢朕之志願足矣某奏曰陛下如常存此念上天眷<lb/>
祐必有悔禍之意上曰朕之此念寢食不忘也某又曰<lb/>
<pb n="KR4d0148_WYG_007-23b"/>
人君與臣庶不同茍一念志誠上天必須感格語及此<lb/>
聖懐感動惻然乆之某又與西樞亦不任悽感也<lb/>
十一月初四日宣麻右相轉左光禄大夫以進書也進<lb/>
呈吕本中乞宫觀上曰本中詩極佳不減徐俯少時所<lb/>
作俯晚年學李白稍放肆矣胡紡報淮陽舟愈逺向上<lb/>
往徐州去光世使臣下書言合淝之役麟既退走光世<lb/>
追之道遇伏兵發光世幾為所得賴諸將力戰王德之<lb/>
弟某人者死之夜二皷收兵光世負交椅者亦戰死傷<lb/>
<pb n="KR4d0148_WYG_007-24a"/>
折亦衆但未見其數右相奏光世得四百舟凖備朝廷<lb/>
使用又奏須俟張浚軍回乃往鎮江措置某留身奏曰<lb/>
數日來外間傳言日中有黑子司天臺曾奏否上曰有<lb/>
之前月二十九日見如一李子大兩頭尖今消欲盡矣<lb/>
其占隂干陽某奏曰臣徧閲諸家占書其説不一或云<lb/>
臣蔽君之明或云臣不掩君之惡令不見百姓惡君始<lb/>
有此變其餘占候不一俱非吉兆日者人君之象恐非<lb/>
尋常災變願陛下更加明察恐皆臣等之罪無惜黜責<lb/>
<pb n="KR4d0148_WYG_007-24b"/>
以答天戒上曰干卿何事某奏曰恐懼修省更乞陛下<lb/>
留意　初五日進呈右相奏擬韓世忠與金帥并其屬<lb/>
将書先是秦相奏言金屬将乃主帥之壻今聞統兵在<lb/>
山東宜作書與金屬將俾達於主帥責助賊豫為背天<lb/>
逆理之事何以為臣子之戒冀其休兵息民也上曰賊<lb/>
兵既退何用此為且留俟浚歸議之某曰淮西既定士<lb/>
氣方盛之時浚乃有息兵之意生民之幸也上曰如此<lb/>
則留下劄子當批付浚施行也某奏曰昨日得浚書云<lb/>
<pb n="KR4d0148_WYG_007-25a"/>
建康府入納鹽鐵甚盛用兵之効不可不勉也上曰沿<lb/>
路既安商賈放心來往某曰亦縁乆不變法上曰法既<lb/>
可信自然悠乆蓋自渡江後來鹽法嵗變或至再變自<lb/>
紹興四年冬立為對帶法明年秋加以出剩立為分數<lb/>
許入納不對帶二法兼行二年不變入納甚勻比之常<lb/>
行亦自增羨　二十一日右相西樞見訪㑹食早晚余<lb/>
自淮西奏捷即累求去右相既歸日治行計初議正初<lb/>
曲赦廬夀光濠四州才冬節開假便作禮數後商量止<lb/>
<pb n="KR4d0148_WYG_007-25b"/>
俟十二月初一日以日期既近俟頒赦已然後為之亦<lb/>
是防秋結局也蓋十一月初上既見許故凡所入文字<lb/>
等悉已草下<lb/>
十二月初一日本留身告上偶右相以宻賜乞留身謝<lb/>
之余展作初二日是日留身懇告求去上語雖未允意<lb/>
亦許矣下殿更不批㫖歸私第食後入文字訖乃登舟<lb/>
少頃押入都堂治事復歸舟中來旦再押同班及堂治<lb/>
事初三日也上曰朕於君臣之間無毫髮不足細察之<lb/>
<pb n="KR4d0148_WYG_007-26a"/>
卿與張浚終難同立朝也朕當全盡進退禮數煩卿一<lb/>
往紹興也某懇求宫觀上不允既退押到堂放散人從<lb/>
依時上馬不得般出　初四日同奏事留身面投劄子<lb/>
乞出再押到堂復歸私第晚歸舟中　初五日宣押同<lb/>
奏事至漏舍再入文字以脚疾有妨拜跪遂免起居再<lb/>
押到堂復歸舟中右相西樞見過　初六日降詔不允<lb/>
　初七日忌例不鎻　初八日鎻院　初九日降制朱<lb/>
子發行詞是日宣麻　初十日受告閤門是晚批出趙<lb/>
<pb n="KR4d0148_WYG_007-26b"/>
某令朝辭上殿并正謝　十一日正謝　十二日朝辭<lb/>
上殿<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>忠正徳文集巻七</head>
    <p>
<pb n="KR4d0148_WYG_006-1a"/>
欽定四庫全書<lb/>
　忠正徳文集巻七　　　　　宋　趙鼎　撰<lb/>
　　建炎筆録<lb/>
建炎三年已酉嵗<lb/>
正月車駕在維揚是月末金人侵宿泗前一月已有南<lb/>
侵之報遣苗傅以所部兵扈衞隆祐太后往杭州<lb/>
二月車駕在維揚　初一日急奏至朝廷不以為然上<lb/>
獨憂之是日遣劉正彥以所部兵從皇子六宫往杭州<lb/>
<pb n="KR4d0148_WYG_006-1b"/>
是晩出門　初二日皇子六宫渡江　初三日上御殿<lb/>
執政奏事未退御前所遣探事小黄門馳騎告急上即<lb/>
日出門渡江幸浙西　十二日車駕至杭　二十二日<lb/>
某買舟泛錢塘江之衢是月中書侍郎朱勝非拜右僕<lb/>
射翰林學士葉夢得除尚書左丞御史中丞張澂除尚<lb/>
書右丞宰相黄潜善汪伯彥並罷<lb/>
三月車駕在杭是月初葉夢得罷　初五日苖傅劉正<lb/>
彥殺簽書樞密院王淵誅宦者遂成明受之禍是日某<lb/>
<pb n="KR4d0148_WYG_006-2a"/>
至衢泊舟門外浮石渡　初七日是夜明受赦過　初<lb/>
十日凖尚書省劄子二月某日奉聖㫖趙某召赴都堂<lb/>
審察仍令閤門引見上殿初車駕至杭百官至者十無<lb/>
一二有㫖都司侍從各薦二人右司員外郎黄槩以某<lb/>
應詔　十一日凖尚書省劄子催赴行在所　二十八<lb/>
日發衢州趨行在所<lb/>
四月車駕在杭州　初二日上復辟隆祐太后垂簾同<lb/>
聽政苖傅劉正彥皆建節賜誓書鉄劵充京西制置使<lb/>
<pb n="KR4d0148_WYG_006-2b"/>
俾提兵而去是日某至杭州門外且聞勤王兵至乃入<lb/>
門　初三日苗傅劉正彥引兵拒韓世忠於臨平山下<lb/>
世忠死戰二賊大敗是晩㧞寨而遁　初四日韓世忠<lb/>
劉光世張俊入見是日隆祐太后巻簾　初五日知樞<lb/>
密院事張浚簽書樞密院事吕頥浩至　初六日宣制<lb/>
吕頥浩拜右僕射初車駕渡江命頥浩簽書密院充沿<lb/>
江制置使控扼大江又命中書侍郎朱勝非禮部侍郎<lb/>
張浚留平江控扼海道勝非尋入相浚獨留洎明受之<lb/>
<pb n="KR4d0148_WYG_006-3a"/>
變浚與統制官張俊密計勤王議既定以書招頥浩劉<lb/>
光世既而韓世忠自淮揚至遂舉勤王之師先是浚遣<lb/>
進士馮轓間道入杭貽書執政且詰二賊以明受之事<lb/>
請以上為皇太弟總兵北伐皇子為皇太姪監國二賊<lb/>
始懼乃命浚知樞密院事趣令還闕供職浚不至二賊<lb/>
請以兵誅浚隆祐難之遂謫浚散官安置浚不奉命至<lb/>
是乃命頥浩作相浚仍舊知樞密院尋以翰林學士李<lb/>
邴參知政事御史中丞鄭殼簽書樞密院馮轓者前此<lb/>
<pb n="KR4d0148_WYG_006-3b"/>
既預返正之議自白衣一命奉議郎工部貟外郎仍賜<lb/>
緋魚　十三日某奉㤙除司勲員外郎　十九日車駕<lb/>
幸建康發杭州百司扈從齊發遂遣韓世忠追捕苗傅<lb/>
劉正彥是月末又以翰林學士滕康同簽書樞密院<lb/>
五月初一日車駕至無錫　初三日車駕至鎮江某始<lb/>
供職百司水陸從便　初十日某至建康前一日車駕<lb/>
已至以保寕寺為行宫　十五日真州報知樞密事張<lb/>
浚為髙郵賊薛慶拘留浚自鎮江徑渡往彼撫諭慶欲<lb/>
<pb n="KR4d0148_WYG_006-4a"/>
邀厚賞故脅留之三日乃以兵衞之而出上初聞憂甚<lb/>
遣統制官王<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>提兵往平其事<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>始渡江浚已歸矣<lb/>
十八日浚歸初得真州報有㫖罷知樞密院既歸仍舊<lb/>
六月車駕在建康　初一日對先是以黄槩薦得㫖上<lb/>
殿張浚至杭又薦對至是以郎官初除合是三者對于<lb/>
行宫　初三日有㫖以乆雨多寒召郎官以上赴都堂<lb/>
條具時政闕失可以弭天變收人心召和氣者是日韓<lb/>
世忠生致苗劉二賊獻於行在並伏法　十五日浚進<lb/>
<pb n="KR4d0148_WYG_006-4b"/>
呈入蜀官屬上獨留某欲除言事官是日有㫖趙某令<lb/>
上殿奏事先是浚被命充川陜宣撫使議以某為主管<lb/>
機宜文字即始薦之意也　二十日某䝉㤙除左司諫<lb/>
先有㫖奏事未對間有是命<lb/>
七月車駕在建康　初一日對自是以言事數對不復<lb/>
記　初七日某蒙㤙除殿中侍御史是月皇子薨簽書<lb/>
樞密院鄭殻薨於位參知政事李邴罷資政殿學士王<lb/>
綯除參知政事兵部尚書周望同簽書樞密院<lb/>
<pb n="KR4d0148_WYG_006-5a"/>
八月車駕在建康　十三日執政率百官辭太后於内<lb/>
東門先是有㫖以百司閑慢細務常程注授之類並從<lb/>
太后之洪州謂之從衞三省樞密院簽書樞密院滕康<lb/>
除資政殿學士主行其事吏部尚書劉珏除資政殿學<lb/>
士副之㤙數並同二府<lb/>
閏八月車駕在建康　初一日有㫖召百官赴都堂議<lb/>
廵幸岳鄂吴越利害始張浚入蜀議定幸岳鄂庶幾聲<lb/>
援相接至是議者多以吴越為便遂改前議　十三日<lb/>
<pb n="KR4d0148_WYG_006-5b"/>
宣制右僕射吕頥浩遷左僕射知樞密院事杜充拜右<lb/>
僕射充自在京留守除知樞密院召還上以委寄之重<lb/>
恐其意未滿遂拜相　十四日執政率百官迎太廟神<lb/>
主於清凉寺　十六日天寧觀辭太廟神御是日有詔<lb/>
以二十六日幸浙西留右僕射充鎮守建康劉光世屯<lb/>
太平州韓世忠屯鎮江王<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>屯常州並聽充節制是時<lb/>
劉韓各提重兵畏充嚴峻論說紛紛已而光世移屯江<lb/>
州世忠移江陰常州境上由是充所統者王<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>及其舊<lb/>
<pb n="KR4d0148_WYG_006-6a"/>
部曲陳淬岳飛數頭項而已　二十日御史中丞范宗<lb/>
尹到臺供職　二十一日降㫖百司及六曹都司檢正<lb/>
以二十二日先發至平江侍從臺諫以二十三日先發<lb/>
至鎮江以俟　二十三日某登舟解纜是夜宿靖安港<lb/>
中　二十八日車駕至鎮江<lb/>
九月車駕在鎮江　初一日上不御殿百司守局以司<lb/>
天奏當日蝕也是日某先發宿冷口　初二日車駕發<lb/>
鎮江　初六日車駕至平江　十一日御殿百官始朝<lb/>
<pb n="KR4d0148_WYG_006-6b"/>
謁中司對因及某自司諫除殿中之誤上曰吕頥浩多<lb/>
歴外官不詳典故　十二日某䝉㤙除侍御史　二十<lb/>
五日降㫖幸越　二十八日百司侍從先發是月翰林<lb/>
學士張守除同簽書樞密院事<lb/>
十月車駕在平江　初一日臺諫發大雨不可行次日<lb/>
出門　初四日車駕發平江以同簽書樞密院周望充<lb/>
浙西宣撫使置司平江留兵數項委以控制　初十日<lb/>
車駕至杭　十五日車駕渡錢塘江幸越　十七日某<lb/>
<pb n="KR4d0148_WYG_006-7a"/>
渡錢塘出陸宿西興待舟不至<lb/>
十一月車駕在越　初三日冬至是日頒巡幸赦　初<lb/>
六日報潭州軍變　十四日報金人遊騎至和州又一<lb/>
項由陳蔡趨蘄黄　十六日報金人已渡大江至興國<lb/>
軍是日有㫖召從官赴都堂議　十九日出城奉迎萬<lb/>
夀觀神御即真宗皇帝章惠皇后及温成皇后也歩軍<lb/>
閭勍自京師奉迎至　二十一日對始至榻前上即謂<lb/>
某曰隆祐太后此月初九日已離洪之䖍州矣　二十<lb/>
<pb n="KR4d0148_WYG_006-7b"/>
二日給事中汪藻中書舎人李正民獻議請車駕幸平<lb/>
江迎敵緩急登海舟以避從之　二十三日黄牓幸浙<lb/>
西迎敵詔士民讀之有流涕者　二十五日車駕進發<lb/>
從官從後節次赴行在是夜四更得報金人犯廣徳車<lb/>
駕復囘又杜充奏二十日大戰江上王<graphic n="KR0667" url="https://raw.githubusercontent.com/kanripo/KR-Gaiji/master/images/KR0667.png" mimeType="image/png"/>不筞應是致<lb/>
軍敗　二十六日車駕還越是夜范宗尹除參知政事<lb/>
　二十八日有㫖巡幸四明是日雨大作車駕出門駐<lb/>
城外某同臺諫泊曹娥堰下　二十九日御舟過曹娥<lb/>
<pb n="KR4d0148_WYG_006-8a"/>
堰舟船擁併留三日不能前遂出陸<lb/>
十二月初一日車駕在餘姚路中　初四日車駕至明<lb/>
州　初九日參知至都堂問邊報凌晨聞衞士作閙中<lb/>
軍統制辛永宗以兵入衞少頃即定先是遣監察御史<lb/>
林之平使閩廣發船運至是米舟百隻至㟁朝廷以為<lb/>
天賜此便兼聞敵騎已犯建昌且遣人傳檄邵武遂有<lb/>
乗桴之計即下令每舟一隻載衞士六十人人不得過<lb/>
兩口渠軰相謂曰我有父母或曰我有二子不知所以<lb/>
<pb n="KR4d0148_WYG_006-8b"/>
去留訴於皇城司内侍陳宥宥率衆人同禀於朝是日<lb/>
宰執入奏事至殿門宥迎諸公言之衞士立砌下人既<lb/>
衆陳訴紛紛稍出不遜語間有斥罵者殿帥李質挺身<lb/>
當立止遏之諸公趨入殿門遂止事出一時非本謀為<lb/>
亂也　初十日某蒙㤙除御史中丞日下供職　十二<lb/>
日誅親從四人為首者餘皆分𨽻諸軍明日又誅數人<lb/>
於是除衡門外衞士盡廢　十四日報杭州守貳而下<lb/>
皆遁敵騎至城下城中不知　十五日雨大作先是某<lb/>
<pb n="KR4d0148_WYG_006-9a"/>
上言車駕倉皇遷避至明已近旬日未曾御殿何以慰安<lb/>
中外乞依常禮見百官衞士以解危疑之心有㫖十五<lb/>
日御殿依例望拜二帝至是百官班未入聞杭州之報<lb/>
上擐甲坐小殿排辦出城士大夫去者有風濤之患留<lb/>
者有兵火之虞相别殿門外皆面無人色是日上登舟<lb/>
　十六日御舟乗早潮發至定海　十七日有㫖差某<lb/>
同汪藻留明州商量軍事前一日得報敵遣人使入明<lb/>
州界不欲令至行在遂遣宗尹復囘四明應接之因令<lb/>
<pb n="KR4d0148_WYG_006-9b"/>
宗尹盡䕶諸將且應報諸路文字宗尹請某同行及欲<lb/>
汪掌制撰文字也　十八日囘舟至明奉使盧伸來自<lb/>
金軍云七月同崔縱過河北縱被留伸隨軍前來初渡<lb/>
江杜充戰不利差人下劄子議事意欲投降者既至建<lb/>
康充領兵而遁所遣使即破和州所得歸朝官程暉非<lb/>
其國人也與宗尹商量既非專使恐不必見遂不復見<lb/>
之伸所携國書語極不遜　二十日聞郭仲荀退遁嵊<lb/>
縣先是車駕發越州以仲荀充浙東宣撫副使張俊充<lb/>
<pb n="KR4d0148_WYG_006-10a"/>
浙東制置使俊既勾囘罷制使復以李鄴為之仲荀遂<lb/>
退師是日李迨奏仲荀所遣錢塘江把隘兵二千餘人<lb/>
焚刼蕭山而去又信州報敵破撫州擄知州王仲山歸<lb/>
洪州需金銀來贖乃以仲山之子為撫倅使之括取撫<lb/>
州之物杜充所遣屬官直徽猷閣陳起宗至云金人昨<lb/>
在太平州界夾沙渡對岸下寨我為備甚嚴敵時以一<lb/>
二小舟渡江近岸即殺退之或沉其舟一日正晝對江<lb/>
拽陣而去五軍旗幟一一可數把隘兵相賀云敵退矣<lb/>
<pb n="KR4d0148_WYG_006-10b"/>
不知其紿也是夜用數十舟載馬百餘匹横江直渡支<lb/>
備不及因致潰散其餘敵騎皆浮而濟以江水極淺故<lb/>
也充欲領衆歸行在今既路阻不能歸矣是晩頥浩與<lb/>
宗尹書云杜在真州甚的又得信州報敵犯吉州境知<lb/>
州楊淵而下棄城而去　二十二日報敵騎於十八日<lb/>
已時過錢塘江在魚浦至十九日騎渡絶不知其數是<lb/>
日得㫖發囘晩復登舟　二十三日至定海大風皷浪<lb/>
舟反側不定凡三日方止　二十六日出江口泛海洋<lb/>
<pb n="KR4d0148_WYG_006-11a"/>
趨昌國而去晩泊一山下得富直柔報云李鄴報賊使<lb/>
人招降越州恐直趨四明已定二十七日之天台矣<lb/>
二十七日早至昌國同宗尹入見舟中是日食時御舟<lb/>
發昌國先是告報毎聞御舟笛響即諸舟起碇而發御<lb/>
舟以紅絲纓為號餘各以一字如參政即以參字樞密<lb/>
即以樞字之類書之黄旗之上挿之舟尾　二十八日<lb/>
風不順舟人云每嵗盡海上即數日南風謂之送年風<lb/>
建炎四年庚戌嵗<lb/>
<pb n="KR4d0148_WYG_006-11b"/>
正月初一日車駕在海道　初二日御舟早發過石佛<lb/>
洋　初三日御舟入台州港口章安鎮　初四日同户<lb/>
部侍郎葉份中書舎人李正民綦崈禮太常少卿陳戬<lb/>
及諫議大夫富直柔同對舟中問聖體是時扈從泛海<lb/>
者執政之外止此六人而已吏部侍郎鄭望之給事中<lb/>
汪藻皆未到　初六日台州報敵犯四明　初七日張<lb/>
俊人至云十二月二十日敵至明州十五里橋俊發兵<lb/>
拒之戰不利正月初二日遂至城下俊大開城門遣精<lb/>
<pb n="KR4d0148_WYG_006-12a"/>
兵用長鎗突出血戰殺近千人得帶鐶首領二級是夜<lb/>
敵焚寨而遁俊恐敵濟師乞退歸行在且以二級來獻<lb/>
　初十日聞俊已引軍趨台州是日聞越守李鄴投拜<lb/>
又聞韓世忠奏乞留青龍鎮以待邀擊　十三日有㫖<lb/>
以知明州劉宏道充浙東安撫使張思正充招撫使欲<lb/>
其緩急得以自如也是日聞周望劾奏秀州太守程俱<lb/>
擅離任所先是某上言俱文士恐不可當繁劇遂易處<lb/>
州既而有佑之者其事遂寢至敵犯餘杭朝廷乃令押<lb/>
<pb n="KR4d0148_WYG_006-12b"/>
米綱離州望劾之云朝廷私此一人遂失億兆之心士<lb/>
論是之　十五日張俊至於是扈衞軍稍振先是同宰<lb/>
執會食金鼇山寺宗尹私謂某曰近日諸將姚端等進<lb/>
見太數錫賚極厚國用窘甚見上幸一言也某歸草奏<lb/>
徐思之恐亦有說後乃聞上以明州衞士紛擾盡廢禁<lb/>
衞獨中軍辛永宗有兵數千而姚端即御營使頥浩之<lb/>
親兵將其衆獨盛所以優其禮遇以明受為戒也　十<lb/>
六日報敵以十三日入四明又見茶司備到仲山公文<lb/>
<pb n="KR4d0148_WYG_006-13a"/>
稱金人已於十二月二十間離洪州殺城中老小七萬<lb/>
餘人由袁之潭矣　十七日報吉州太和縣村民收得<lb/>
嘉國惠徽朱夫人先是劉珏滕康有奏待罪云除太后<lb/>
賢妃周夫人莫夫人外其餘舟船並未到　十九日御<lb/>
舟發章安夜泊松門　二十一日御舟入温州港　二<lb/>
十二日御舟泊管市　二十三日御舟在管頭中書舎<lb/>
人李正民充隆祐太后問安使兼兩浙等路撫諭洪州<lb/>
御史臺備申使臣尹希申初黄州關報金人侵犯從衞<lb/>
<pb n="KR4d0148_WYG_006-13b"/>
三省移赴䖍州至吉州太和縣統制楊惟忠後軍作亂<lb/>
次日前軍作亂一行老小并内人被敵殺害者甚衆臺<lb/>
吏藍衍等十餘人皆未到來人云兵亂時太后賢妃用<lb/>
村夫荷轎更無一人扈衞者及録到䖍州三省關牒探<lb/>
報撫州王仲山投拜用天會年號下屬邑取金銀牛馬<lb/>
等　二十五日對乞收海舟及諭韓世忠分兵應援因<lb/>
論及洪州之擾上曰太后僅以身免乗輿服御之物一<lb/>
皆棄盡宫人遺失一百六十餘人又曰已退黜滕康劉<lb/>
<pb n="KR4d0148_WYG_006-14a"/>
珏差李囘盧益替此二人矣奏事畢將退上乃曰今日<lb/>
方欲召卿相見即今天下事有二敵退後如何萬一不<lb/>
退如何措置卿可條具奏來是日聞金人明州殺戮甚<lb/>
酷台州一空守臣遁入羅漢洞是日御舟移泊樂灣避<lb/>
管頭台州之路　二十六日駕幸水陸寺至是侍從省<lb/>
官稍集班列差盛<lb/>
二月車駕在温州港　初一日御舟移泊温州江心寺<lb/>
下因賜名龍翔寺有小軒東向賜名浴日皆御書題額<lb/>
<pb n="KR4d0148_WYG_006-14b"/>
是日押米綱使臣蘓童至云過越時李鄴已拜金人以<lb/>
其家屬先過錢塘矣　初五日對於江心寺　初六日<lb/>
聞敵犯昌國敵舟欲相襲為張公裕以大舶衝散復囘<lb/>
明州矣公裕提領海舟者也　初九日昭懐忌行香罷<lb/>
遊天慶宫登融成洞天福地天慶即道士林靈素受業<lb/>
之地　初十日吕頥浩在假以熒惑犯紫㣲垣侵相位<lb/>
奏乞解機務　十二日宣押頥浩入奏事如故是日聞<lb/>
明州兵退　十七日車駕幸温州城駐蹕州治某遷入<lb/>
<pb n="KR4d0148_WYG_006-15a"/>
州中陳氏之居　二十一日對再薦吴表臣初至温對<lb/>
江心寺即薦温人吴表臣林季仲以補察官之闕季仲<lb/>
奉其母避地山中未至表臣先對至是再言之上極喜<lb/>
曰自渡江閱三吴士大夫多矣未嘗見此人物如素宦<lb/>
於朝者卿可謂知人矣是日批出除監察御史日下供<lb/>
職前此知真州向子忞言昨離真州盡載本州金帛過<lb/>
江遂為韓世忠兵所刼且言杜充已降金人而去麾下<lb/>
官員多有走囘者至是上謂某曰自聞杜充之報不食<lb/>
<pb n="KR4d0148_WYG_006-15b"/>
者累日非朝廷美事也上又曰非晩頒赦囘鑾某因論<lb/>
數赦之弊上曰以四方號令不通不得不爾　二十四<lb/>
日同直柔對彈杜充且奏陳乞先罷相後得投降的耗<lb/>
當别議罪是日降徳音返都吴會赦文之前題印標目<lb/>
云返都吴㑹之詔議者皆為太遽以未知吳中消息也<lb/>
三月車駕在温州　初四日有㫖以初十日車駕進發<lb/>
某力言其未可　初六日有㫖未行展至月半　初九<lb/>
日對論諸所獲生口内契丹并燕薊及諸路簽軍皆不<lb/>
<pb n="KR4d0148_WYG_006-16a"/>
可殺上曰正與吾意合　十二日浙西人皆至云平江<lb/>
失守一使臣即周望之部曲也言敵騎二月二十四日<lb/>
至城下周望湯東野即日引衆遁去二十五日金人突<lb/>
入更無一人拒捍者焚燒殺戮殆盡初蘇人恃宣司以<lb/>
為安敵至欲遁而舟船悉為軍兵擄去故無一人得脱<lb/>
又聞敵以十二月十六日破杭始入城殺人少頃而止<lb/>
子女玉帛取盡乃以二月初七日下令洗城自州門殺<lb/>
人而四隅發火十四日始離杭火十餘日方罷是日又<lb/>
<pb n="KR4d0148_WYG_006-16b"/>
聞知秀州程俱為宣司所囚初杭州既破敵使人移檄<lb/>
俱降俱不能決曰小邦不敢專輙即解赴宣司又慮見<lb/>
襲即遁出州外村落間一職官權州遣吏追俱復囘託<lb/>
以押米趨闕尋為宣司勾捉而去幾為所斬已而放出<lb/>
之乃劾於朝也　十四日降㫖移蹕越州　十八日車<lb/>
駕詣天慶宫朝拜九廟執政從官扈從自渡江至是始<lb/>
有此禮駕囘登舟　十九日御舟發温州著淺行數里<lb/>
而止　二十日御舟至管頭　二十一日御舟至海門<lb/>
<pb n="KR4d0148_WYG_006-17a"/>
　二十二日海霧四合少進不行　二十三日風順諸<lb/>
船直抵章安舟行前後不相見是夜御舟不至執政船<lb/>
入港復囘而餘官皆不知但聞喝探人歌唱之聲謂御<lb/>
舟在前然喝探人亦復不知御舟之未至也翌日率臺<lb/>
諫倉皇囘舟至港口迎見御舟之至即二十四日也云<lb/>
至松門著淺舟側幾覆泊章安三日　二十七日御舟<lb/>
發章安　二十八日御舟泊慈濟院下　二十九日御<lb/>
舟入明州港定海縣<lb/>
<pb n="KR4d0148_WYG_006-17b"/>
四月初一日車駕在定海縣　初二日御舟至明州晩<lb/>
同直柔對舟中以臺諫在章安入奏乞同對問聖體至<lb/>
是指揮始下殿中沈與求司諫黎確尋舟不見　初四<lb/>
日御舟至餘姚海舶不能進遂易小舟仍許侍從百司<lb/>
從便先發自入定海所過焚燒殆盡死屍相枕藉某至<lb/>
明論奏宜有以優䘏之上覽奏惻然動念故有免商稅<lb/>
及租役之詔仍支錢數萬以濟貧民留餘姚一日以諸<lb/>
司易舟也　十一日車駕至越是月左僕射吕頥浩罷<lb/>
<pb n="KR4d0148_WYG_006-18a"/>
後一月某䝉恩除端明殿學士簽書樞密院事是年十<lb/>
月初以議辛企宗建節不合眷意稍替由是間言得入<lb/>
初降出企宗論功劄子皆無實状余謂諸公曰企宗正<lb/>
任承宣不知何以酬之意在節旄乎范覺民歎曰此則<lb/>
不可當優與軍職耳<lb/>
紹興二年壬子嵗<lb/>
十月除知平江時吕頥浩再相兩辭不獲道改知建康<lb/>
充江東安撫大使<lb/>
<pb n="KR4d0148_WYG_006-18b"/>
十一月過行闕初對上玉色怡然顧勞甚至余進曰建<lb/>
康殘破之餘又宣督兩司屯駐大軍皆招収羣冦上下<lb/>
憂疑在今㝡為艱難之地臣之此行或因廟堂進擬則<lb/>
臣斷不敢往敢以死請萬一出於宸斷臣一不復辭<lb/>
也上曰江東闕帥朕曉夕思之無以過卿者實出朕<lb/>
意也卿到官有奏陳事朕當自主之余頓首謝<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0108_SBCK_008-1a"/>
甲乙集卷第八<lb/>
　　　　　　餘　杭　羅　隱昭諫<lb/>
　　詩<lb/>
　　　夜泊義興戲呈邑宰<lb/>
溪畔維舟問戴星此中三害在圖經長橋可避<lb/>
南山逺却恐難妨是最靈<lb/>
　　　聽琵琶<lb/>
香筵酒散思朝散偶向梧桐晤處聞大底曲中<lb/>
皆有恨滿樓人自不知君<lb/>
　　　經來陽今林工部墓<lb/>
<pb n="KR4c0108_SBCK_008-1b"/>
紫菊馨香覆楚醪奠君江畔雨蕭騷旅魂自是<lb/>
才相累閑骨何妨塚更髙驥騄喪來空蹇蹶芝<lb/>
蘭衰後長蓬蒿屈原宋玉憐君處幾駕青螭緩<lb/>
鬱陶<lb/>
　　　題袁溪張逸人所居<lb/>
蒲梢健健燕差差數里溪光日落時芳樹文君<lb/>
機上錦逺山孫壽鏡中眉雞䆫夜靜開書卷魚<lb/>
檻春深展釣絲若使浮名拘絆得丗間何處有<lb/>
男兒<lb/>
　　　昇平公主舊第<lb/>
<pb n="KR4c0108_SBCK_008-2a"/>
乗鳯仙人降此時玉篇纔罷到文詞兩輪水磑<lb/>
光明照百尺絞綃換好詩帶礪山河今盡在風<lb/>
流罇俎見無期壇埸客散香街暝惆悵齊竽取<lb/>
次吹<lb/>
　　　寄黔中王從事<lb/>
故人刀筆事軍書南轉黔江半月餘别後郷關<lb/>
情幾許近來詩酒興何如貪將醉袖矜鶯谷不<lb/>
把瑶緘附鯉魚今日舉埸君莫問生涯牢落鬢<lb/>
蕭踈<lb/>
　　　關亭春望<lb/>
<pb n="KR4c0108_SBCK_008-2b"/>
關畔春雲拂馬頭馬前春事共悠悠風欺岸柳<lb/>
長條困露裛山花小朶愁越信功夫髙似狗裴<lb/>
王氣力大於牛未知至竟將何用渭水涇川一<lb/>
向流<lb/>
　　　寄徐濟進士<lb/>
往年踈嬾共江湖月滿花香記得無霜壓楚蓮<lb/>
秋後折雨催蠻酒夜深酤紅塵偶别迷前事丹<lb/>
桂相輕愧後徒出得函關抽得手從來不及阮<lb/>
元瑜<lb/>
　　　寄韋贍<lb/>
<pb n="KR4c0108_SBCK_008-3a"/>
石城蓑笠阻心期落盡山花有所思羸馬二年<lb/>
蓬轉後故人何處月明時風催曉燕看看别雨<lb/>
脅秋蝇漸漸癡禪智闌干市橋酒縱然相見只<lb/>
相悲<lb/>
　　　霅溪晚泊寄裴庶子<lb/>
溪風如扇雨如絲閑歩閑吟柳惲詩盃酒踈狂<lb/>
非曩日野花狼籍似當時道窮謾有依劉感才<lb/>
急應無借宼期滿眼雲山莫相笑與君俱是受<lb/>
深知<lb/>
　　　送姚安之赴任秋浦<lb/>
<pb n="KR4c0108_SBCK_008-3b"/>
官罷春坊地象雷片帆髙指貴池開五侯水暖<lb/>
魚鱗去九子山晴鴈敘來江夏黃童徒逞辯廣<lb/>
都龐今恐非才到頭稱意須年少贏得時光向<lb/>
酒盃<lb/>
　　　寄喬逸人<lb/>
南經湘浦北揚州别後風帆幾度游春酒誰家<lb/>
禁爛熳野花何處最淹留欲憑尺素邊鴻懶未<lb/>
定雕梁海燕愁長短此行須入手更饒君占一<lb/>
年秋<lb/>
　　　塞外<lb/>
<pb n="KR4c0108_SBCK_008-4a"/>
塞外偷兒塞内兵聖君宵旰望昇平碧幢未作<lb/>
朝廷計白挺猶驅婦女行可使禦戎無上䇿只<lb/>
應憂國是虚聲漢皇第宅秦田土今日將軍巳<lb/>
自榮<lb/>
　　　裴庶子除太僕卿因賀<lb/>
楚珪班序未爲輕莫惜良途副聖明宮省舊推<lb/>
皇甫謐寺曹今得夏侯嬰秩隨科第臨時貴官<lb/>
逐簮裾到處清應笑馬安虚巧宦四迴遷轉始<lb/>
爲卿<lb/>
　　　詠史<lb/>
<pb n="KR4c0108_SBCK_008-4b"/>
蠹簡遺編試一㝷寂寥前事似如今徐陵筆硯<lb/>
珊瑚架趙勝賔朋玳瑁簮未必片言資國計只<lb/>
應邪說動人心九原郝泚何由起虚誤西蕃八<lb/>
尺金<lb/>
　　　中元夜泊淮口<lb/>
木葉迴飄水面平偶停孤棹巳三更秋涼霧露<lb/>
侵燈下夜靜魚龍逼岸行欹枕正牽題柱思隔<lb/>
樓誰轉遶梁聲錦帆天子狂魂魄應過揚州看<lb/>
月明<lb/>
　　　寄池州鄭貟外<lb/>
<pb n="KR4c0108_SBCK_008-5a"/>
獸繞朱輪酒滿船郡城蕭灑貴池邊衣同萊子<lb/>
曽分筆扇似袁宏别有天九點好山樓上客兩<lb/>
行髙柳雨中煙陵陽百姓將何福社舞村歌又<lb/>
一年<lb/>
　　　歸夢<lb/>
陸海波濤漸漸深一迥歸夢抵千金路傍草色<lb/>
休多事墻外鶯聲肯有心日晚向隅悲斷梗夜<lb/>
䦨澆酒哭知音貪財敗陣誰相悉鮑叔如今不<lb/>
可尋<lb/>
　　　送溪州使君<lb/>
<pb n="KR4c0108_SBCK_008-5b"/>
兵㓂傷殘國力衰就中南土藉良醫鳯銜泥詔<lb/>
辭丹闕鵰倚霜風上畫旗官職不須輕逺地生<lb/>
靈只是計臨時灞橋酒盞黔巫月從此江心兩<lb/>
所思<lb/>
　　　送霅川鄭貟外<lb/>
明時塞詔列分麾東擁朱輪出帝畿銅虎貴提<lb/>
天子印銀魚榮傍老萊衣歌聽茗塢春山暖詩<lb/>
詠蘋洲暮鳥飛知有掖垣南歩在可能須待政<lb/>
成歸<lb/>
　　　酬寄右司李貟外<lb/>
<pb n="KR4c0108_SBCK_008-6a"/>
當年憶見桂枝春自此清途未四旬左省望髙<lb/>
推健筆右曹官重得名人閑摛麗藻嫌秋興靜<lb/>
獵遺編笑過秦猶把隋和向泥滓應憐踈散任<lb/>
天眞<lb/>
　　　蓮塘驛<lb/>
蓮塘館東初日明蓮塘館西行人行隔林啼鳥<lb/>
似相應當路好花疑有情一夢不須追往事數<lb/>
盃猶可慰勞生莫言來去只如此君看鬢邊霜<lb/>
幾莖<lb/>
　　　甘露寺火後<lb/>
<pb n="KR4c0108_SBCK_008-6b"/>
六朝勝事巳塵埃猶有閑人悵望來只道鬼神<lb/>
能護物不知龍象自成灰犀慙水府渾非怪燕<lb/>
說吳宫未是災還識平泉故侯否一生蹤跡比<lb/>
樓臺<lb/>
　　　春日登上元石頭故城<lb/>
萬里傷心極目春東南王氣只逡巡野花相笑<lb/>
落满地山鳥自■啼傍人謾道城池須險阻可<lb/>
知豪傑亦埃塵太平寺主惟輕薄却把三公與<lb/>
賊臣<lb/>
　　　送宣武徐巡官<lb/>
<pb n="KR4c0108_SBCK_008-7a"/>
傲睨公卿二十年東來西去盡悠然白知關畔<lb/>
元非馬玄覺壷中别有天漢帝詔銜應異日梁<lb/>
王風雪是初筵臨行不惜刀圭便愁殺長安買<lb/>
笑錢<lb/>
　　　冬暮寄裴郎中<lb/>
曉髮星星入鏡冝早年容易近年悲敢言得事<lb/>
時將晚只恐酬恩日漸遲南國傾心應望速東<lb/>
堂開口欲從誰仙郎舊有黃金約瀝膽隳肝更<lb/>
禱祈<lb/>
　　　中元甲子以辛丑駕幸蜀四首<lb/>
<pb n="KR4c0108_SBCK_008-7b"/>
子儀不起渾瑊亡西幸誰人從武皇四海爲家<lb/>
雖未逺九此多事竟難防巳聞旰食思眞將㑹<lb/>
待畋游致假王應感兩朝巡狩跡緑槐端正驛<lb/>
荒涼<lb/>
爪牙柱石兩俱銷一點渝塵九土摇敢恨甲兵<lb/>
爲弃物所嗟流品誤清朝幾時睿筭殱張角■<lb/>
處愚人載隗囂跪望峻山重啓告可能餘烈不<lb/>
勝妖<lb/>
邪氣奔屯瑞氣移清平過盡到艱危縱饒犬彘<lb/>
迷常理不柰犲狼幸此時九廟有靈思李令三<lb/>
<pb n="KR4c0108_SBCK_008-8a"/>
川悲憶恨張儀不憐一曲還京樂重對紅蕉教<lb/>
蜀兒<lb/>
白丁攘臂犯長安翠輦蒼黃路屈盤丹鳯有情<lb/>
塵外逺玉龍無跡渡頭寒靜憐貴族謀身易危<lb/>
惜文王創業難不將不侯何計是釣魚船上淚<lb/>
闌干<lb/>
　　　題潤州妙善前石羊<hi>傳云吳主孫權與蜀主劉備嘗此置</hi>
<hi>會云</hi>
紫髯桑蓋此沉吟銀石猶存事可㝷漢鼎未安<lb/>
聊把手楚醪雖滿肯同心英雄巳往時難問苔<lb/>
<pb n="KR4c0108_SBCK_008-8b"/>
蘇何知日漸深還有市鄽沽酒客雀喧鳩聚話<lb/>
蹄涔<lb/>
　　　登宛陵條風樓寄竇常侍<lb/>
亂罹時節懶登臨試借條風半日吟逺見晚山<lb/>
含曉律不知髙閣動歸心溪喧晚棹千聲浪雲<lb/>
護寒郊數丈隂自笑踈慵似麋鹿也教臺上費<lb/>
黃金<lb/>
　　　臺城<lb/>
晚雲隂映下空城六代纍纍夕照明玉井巳乾<lb/>
龍不起金甌雖破虎曽爭亦知罷丗才難得却<lb/>
<pb n="KR4c0108_SBCK_008-9a"/>
是窮塵事最平深谷作陵山作海茂弘流輩莫<lb/>
傷情<lb/>
　　　甘露寺看雪上周相公<lb/>
篩寒灑白亂溟濛禱請功兼造化功光薄乍迷<lb/>
京口月影交初轉海門風細粘謝客衣裾上輕<lb/>
墮梁王酒盞中一種爲祥君看取半攘災沴半<lb/>
年豐<lb/>
　　　寄京闕陸郎中昆仲<lb/>
栢臺蘭署四周旋賔榻何妨鴈影連纔見玳簮<lb/>
欹細柳便知油幕勝紅蓮家從入洛聲名大跡<lb/>
<pb n="KR4c0108_SBCK_008-9b"/>
爲依劉事分偏爭柰亂罹人漸少麥城新賦許<lb/>
誰傳<lb/>
　　　偶題<lb/>
鍾陵醉别十餘春重見雲英掌上身我未成名<lb/>
君未嫁可能俱是不如人<lb/>
　　　故都<lb/>
江南江北兩風流一作迷津一拜侯至竟不如<lb/>
隋煬帝破家猶得到揚州<lb/>
　　　董仲舒<lb/>
災變儒生不合聞謾將刀筆指乾坤偶然留得<lb/>
<pb n="KR4c0108_SBCK_008-10a"/>
隂陽術閉却南門又北門<lb/>
　　　獻尚父大王<lb/>
數年鐵甲定東甌夜渡江山瞻斗牛今日朱方<lb/>
平殄後虎符龍節十三州<lb/>
　　　蜂<lb/>
不論平地與山尖無限風光盡被占採得百花<lb/>
成蜜後不知辛苦爲誰甜<lb/>
　　　簾二首<lb/>
疊影重紋映畫堂玉鈎銀燭共熒煌㑹應得見<lb/>
神仙在休下眞珠十二行<lb/>
<pb n="KR4c0108_SBCK_008-10b"/>
翡翠佳名丗共稀玉堂髙下巧相冝殷勤爲囑<lb/>
纎纎手捲上銀鈎莫放垂<lb/>
甲乙集卷第八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0108_SBCK_004-1a"/>
甲乙集卷第四<lb/>
　　　　　　餘　杭　羅　隠昭諫<lb/>
　詩<lb/>
　　　詠月<lb/>
湖上風髙動白蘋暫延清景此逡巡隔年違别<lb/>
成何事半夜相看似故人蟾向靜中矜爪距兎<lb/>
隈明處弄精神常娥老大應惆悵倚泣蒼蒼桂<lb/>
一輪<lb/>
　　　宿荆州江陵館<lb/>
西游象闕媿知音東下荆溪稱越吟風動芰荷<lb/>
<pb n="KR4c0108_SBCK_004-1b"/>
香四散月明樓閣影相侵閑欹别枕千般夢醉<lb/>
送征帆萬里心薜荔衣裳木蘭檝異時煙雨好<lb/>
追㝷<lb/>
　　　撫州别阮兵曹<lb/>
雪時天外見諸峯幽軋行輪有去踨内史宅邊<lb/>
今獨恨歩兵廚畔舊相容十年别鬢疑朝鏡千<lb/>
里歸心着晚鍾若不他時更青眼未知誰肯薦<lb/>
臨卭<lb/>
　　　新安投所知<lb/>
少年容易捨樵漁曽辱明公薦子虚漢殿夜寒<lb/>
<pb n="KR4c0108_SBCK_004-2a"/>
時不食宋都風急命何踈雲埋野艇吟歸去草<lb/>
没山田賦遂初長劒一㝷歌一奏此心爭肯爲<lb/>
鱸魚<lb/>
　　　江邊有寄<lb/>
江邊舊業半彫殘毎軫歸心即萬端狂折野梅<lb/>
山店暖醉聽村笛酒樓寒只言聖代謀身易爭<lb/>
柰貧儒得路難同病同憂更何事爲君提筆畫<lb/>
漁竿<lb/>
　　　送友人歸夷門<lb/>
二年流落大梁城毎送君歸即有情别路筭來<lb/>
<pb n="KR4c0108_SBCK_004-2b"/>
成底事舊遊言著似前生花荒懶認詞人㑹門<lb/>
在空憐烈士名至竟男兒分應定不須惆悵谷<lb/>
中鸎<lb/>
　　　湘中見進士喬詡<lb/>
呉公臺下别經秋破虜城邊暫駐留一笑有時<lb/>
堪解夢數年無處不同遊雲牽楚思横漁艇柳<lb/>
送郷心入酒樓且酌松醪依舊醉誰能相見向<lb/>
春愁<lb/>
　　　上霅川裴郎中<lb/>
貴提金印出咸秦蕭灑江城兩度春一泒水清<lb/>
<pb n="KR4c0108_SBCK_004-3a"/>
疑見膽數重山翠欲留人望崇早合歸黃閣詩<lb/>
好何妨戀白蘋自是受恩心未足却垂雙翅羡<lb/>
呉均<lb/>
　　　錢塘江潮<lb/>
怒聲汹汹勢悠悠羅刹江邊地欲浮漫道往來<lb/>
存大信也知返覆向平流任抛巨浸疑無底猛<lb/>
過西陵只有頭至竟朝昏誰主掌好騎赤鯉問<lb/>
陽侯<lb/>
　　　送人赴職任褒中<lb/>
物態時情難重陳夫君此去莫傷春男兒只要<lb/>
<pb n="KR4c0108_SBCK_004-3b"/>
有知己才子何堪更問津萬轉江山通蜀國兩<lb/>
行珠翠見褒人海棠花謝東風老應念京都共<lb/>
苦辛<lb/>
　　　臨川投穆中丞<lb/>
試將生計問蓬根心委寒灰首戴盆翅弱未知<lb/>
三㠀路舌頑虚棹五侯門嘯煙白狖沉髙木擣<lb/>
月清砧觸旅魂家在碧江歸不得十年漁艇長<lb/>
苔痕<lb/>
　　　早春送張坤歸大梁<lb/>
蕭蕭羸馬正塵埃又送歸軒向吹臺别酒莫辭<lb/>
<pb n="KR4c0108_SBCK_004-4a"/>
今夜醉故人知是幾時迴泉經華岳猶應凍花<lb/>
到梁園始合開爲謝東門抱關吏不堪惆悵滿<lb/>
離杯<lb/>
　　　東歸途中作<lb/>
村橘蒼黃覆釣磯早年生計近年違老知風月<lb/>
終堪恨貧覺家山不易歸别鴈客帆知岸落逺<lb/>
程霜葉向人飛買臣嚴助精靈在應笑無成一<lb/>
布衣<lb/>
　　　送進士臧濆下第後歸池州<lb/>
賦成無處換黃金却向春風動越吟天子愛才<lb/>
<pb n="KR4c0108_SBCK_004-4b"/>
雖仄席諸生多病又沾襟柳攀灞岸狂遮袂水<lb/>
憶池陽渌滿心珍重綵衣歸正好莫將閑事繫<lb/>
昇沉<lb/>
　　　湘中贈范鄖<lb/>
丹桂無心彼此諳二年踈懶共江潭愁如酒盞<lb/>
終難捨老覺人情轉不堪雲外鴛鸞非故舊眼<lb/>
前膠<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>是煙嵐勞歌一奏霜風暮擊折湘妃白<lb/>
玉簮<lb/>
　　　寄張侍郎<lb/>
衰羸豈合話荆州爭柰恩多不自由無路重趨<lb/>
<pb n="KR4c0108_SBCK_004-5a"/>
桓典馬有詩曽上仲宣樓塵銷别跡堪垂淚樹<lb/>
拂他門懶舉頭一種人間太平日獨教零落憶<lb/>
滄洲<lb/>
　　　渚宫愁思<lb/>
楚城日暮煙靄深楚人駐馬還登臨襄王臺下<lb/>
水無賴神女廟前雲有心千載是非難重問一<lb/>
江風雨好閑吟欲招屈宋當時魄蘭敗荷枯不<lb/>
可㝷<lb/>
　　　閑居早秋<lb/>
槐杪清蟬煙雨餘蕭蕭涼葉墜衣裾噪槎鳥散<lb/>
<pb n="KR4c0108_SBCK_004-5b"/>
沉蒼嶺弄杵風髙上碧虚百歳夢生悲蛺蝶一<lb/>
朝香死泣芙蕖六宫誰買相如賦團扇恩情日<lb/>
日踈<lb/>
　　　建康<lb/>
潮平逺岸草侵沙東晉衰來最可嗟庾舅巳能<lb/>
窺帝室王郎還是預人家山寒老樹啼風曲泉<lb/>
暖枯骸動芷牙欲起九原看一遍秦淮聲急日<lb/>
西斜<lb/>
　　　送舒州宿松縣傅少府<lb/>
離江漠漠樹重重東過清淮到宿松縣好也知<lb/>
<pb n="KR4c0108_SBCK_004-6a"/>
臨浣水官閑應得看灊峯春生緑野呉歌怨雪<lb/>
霽平郊楚酒濃留取餘杯待張翰明年歸棹一<lb/>
從容<lb/>
　　　經故洛陽城<lb/>
敗垣危堞跡依稀試駐羸驂吊落暉跋扈以成<lb/>
梁冀在簡書雖問杜喬歸由來丗事須翻覆未<lb/>
必餘材解是非千載昆陽好功業與君門下作<lb/>
恩威<lb/>
　　　夏州胡常侍<lb/>
百尺髙臺勃勃州大刀長㦸漢諸侯征鴻過盡<lb/>
<pb n="KR4c0108_SBCK_004-6b"/>
邊雲闕戰馬閑來塞草秋國計巳推肝膽許家<lb/>
財不爲子孫謀仍聞隴蜀由多事深喜將軍未<lb/>
白頭<lb/>
　　　寄進士盧休<lb/>
半年池口恨萍蓬今日思量巳夢中遊子馬蹄<lb/>
難重到故人罇酒與誰同山橫翠後千層緑蠟<lb/>
想歌時一燼紅從此客程君不見麥秋梅雨遍<lb/>
江東<lb/>
　　　贈■先輩令狐補闕<lb/>
中閒聲跡早薰然阻避鈞衡過十年碧海浪髙<lb/>
<pb n="KR4c0108_SBCK_004-7a"/>
終濟物蒼梧雲好巳歸天花迎綵服離鶯谷柳<lb/>
旁東風觸馬鞭應念凄涼洞庭客夜深雙淚憶<lb/>
漁船<lb/>
　　　送秦州從事<lb/>
一枝何足解人愁抛却還隨定逺侯紫陌紅塵<lb/>
今別恨九衢雙闕夜同遊芳時易失勞行止良<lb/>
㑹難期且駐留若到邊庭有來使試批書尾話<lb/>
梁州<lb/>
　　　湖州裴郎中赴闕後投簡寄友生<lb/>
錦帳郎官塞詔年汀州曽駐木蘭船禰衡酒醒<lb/>
<pb n="KR4c0108_SBCK_004-7b"/>
春瓶到柳惲詩成海月圓歌蹙逺山珠滴滴漏<lb/>
催香燭淚連連使君入拜吾徒在宣室他時豈<lb/>
偶然<lb/>
　　　秋日泊平望驛寄太常裴郎中<lb/>
蘋洲重到杳難期西倚郵亭憶往時北海罇中<lb/>
常有酒東陽樓上豈無詩地清毎負生靈望官<lb/>
重方升禮樂司聞說江南舊歌曲至今猶自唱<lb/>
呉姬<lb/>
　　　西塞山<lb/>
呉塞當時指此山呉都亡後水孱顔嶺梅乍暖<lb/>
<pb n="KR4c0108_SBCK_004-8a"/>
殘粧恨沙鳥初晴小隊閑波闊魚龍應混雜壁<lb/>
危猨狖正姧頑㑹將一副寒蓑笠來與漁翁作<lb/>
往還<lb/>
　　　秋日汴河客舎酬友人<lb/>
梁宋追遊早歳同偶然違别事皆空年如流水<lb/>
催何急道似危途動即窮醉舞且忻連夜月狂<lb/>
吟還聚上樓風煩君更枉騷人句白鳯靈虵滿<lb/>
袖中<lb/>
　　　東歸<lb/>
仙桂髙髙似有神貂裘弊盡取無因唯將白髪<lb/>
<pb n="KR4c0108_SBCK_004-8b"/>
期公道不覺丹枝屬别人雙闕往來慙請謁五<lb/>
湖歸後恥交親盈槃紫蟹千巵酒添得臨歧淚<lb/>
滿巾<lb/>
　　　廣陵李僕射借示近詩因投獻<lb/>
朝論國計暮論兵餘力由隨鳯藻生語繼槃盂<lb/>
抛俗格氣兼河岳帶商聲閑㝷綺思千花麗靜<lb/>
想髙吟六義清天柄巳持堯典在更堪回首問<lb/>
縁情<lb/>
　　　重過三衢哭孫貟外<lb/>
爛柯山下忍重到雙檜樓前日欲殘華屋未移<lb/>
<pb n="KR4c0108_SBCK_004-9a"/>
春照灼故侯何在淚瀾汍不唯濟物工夫大長<lb/>
憶容才尺度寛一慟旁人莫相笑知音衰盡路<lb/>
行難<lb/>
　　　篋中得故王郎中書<lb/>
鳯里前年别望郎丁寧唯恐滯呉郷勸踈杯酒<lb/>
知妨事乞與書題作褁粮苹鹿未能移海曲縣<lb/>
花㝷巳落河陽九原自此無因見返覆遺蹤淚<lb/>
萬行<lb/>
　　　淚<lb/>
逼臉撗頥咽復匀也曽讒毀也傷神自從魯國<lb/>
<pb n="KR4c0108_SBCK_004-9b"/>
澘然後不是姧人即婦人<lb/>
　　　子規<lb/>
銅梁路逺草青青此恨那堪枕上聽一種有冤<lb/>
由可報不如銜石疊滄溟<lb/>
　　　姑蘇臺<lb/>
讓髙泰伯開基日賢見延陵復命時未㑹子孫<lb/>
因底事解崇臺榭爲西施<lb/>
　　　王濬墓<lb/>
男兒未必盡英雄俱到時來命即通若使呉都<lb/>
由王氣將軍何處事殊功<lb/>
<pb n="KR4c0108_SBCK_004-10a"/>
　　　京中晚望<lb/>
心如野鹿跡如萍謾向人間性一靈往事不知<lb/>
多少夢夜來和酒一時醒<lb/>
　　　寄竇澤處士二首<lb/>
蘭亭醉客舊知聞欲問平安隔海雲不是金陵<lb/>
錢太尉丗間誰肯更容身<lb/>
鼇背樓臺拂白榆此中槎客亦踟蹰牢山道士<lb/>
無仙骨却向人間作酒徒<lb/>
<pb n="KR4c0108_SBCK_004-10b"/>
甲乙集卷第四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>青崖集卷一</head>
    <p>
<pb n="KR4d0455_WYG_001-1a"/>
欽定四庫全書<lb/>
　青崖集卷一　　　　　　　元　魏初　撰<lb/>
　　五言古詩<lb/>
　　　奉答楊左丞詩<hi>并序</hi>
　　　　左丞相公<hi>公宋駙馬姓楊氏名鎮今江西行省左丞</hi>自江西來杭<lb/>
　　　　不鄙不肖以詩見示擬古云志士多苦心觀<lb/>
　　　　梅云月淡溪橋浸踈影雪深籬落見横枝漁<lb/>
　　　　村云籬燈吐秋影岸荻長春芽野水一雙鷺<lb/>
<pb n="KR4d0455_WYG_001-1b"/>
　　　　暮煙三四家維揚遣懷云夢回孤館人千里<lb/>
　　　　漏轉重城月一樓客中清明云滿眼落花隨<lb/>
　　　　水去無情垂柳共春愁秋色云凉月一江飜<lb/>
　　　　夜白夕陽千樹奪春紅和周公謹韻云村酒<lb/>
　　　　黄花九日後曉霜紅葉兩山秋登孺子亭云<lb/>
　　　　春樹倚簷分浦色暮雲含雨渡江心寄林上<lb/>
　　　　人云林樹有無生雨氣野花開落見春心似<lb/>
　　　　此等句皆清峻有古意前賢謂文章之作恒<lb/>
<pb n="KR4d0455_WYG_001-2a"/>
　　　　發於流離困頓憔悴無聊不平之中今相君<lb/>
　　　　生長富貴不為聲色狗馬所奪每興懷託物<lb/>
　　　　乃能造此雅澹境界非其篤好而才品不凡<lb/>
　　　　者未易及之敢作古語一章奉答厚意<lb/>
風雅日已逺嘲評月露多况當紈綺貴此意竟如何左<lb/>
轄膺朝寄瘡痍仰撫摩一斑時爾見清峻湧江波好在<lb/>
都俞際賡吟舜殿歌<lb/>
　　　三月廿九日郡庠後亭讌盧啟先僉事<lb/>
<pb n="KR4d0455_WYG_001-2b"/>
晨集穎江陼列席當蕙邊斯亭信顯敞翠嶺帶澄川潮<lb/>
駕宜城歩山積司空原青松紛被徑紅桃競發園衆賔<lb/>
起為壽繁音出嬌絃中觴念逺離嵗行已再遷漂萍有<lb/>
時合浮雲未見旋今朝不為樂來會知何年<lb/>
　　　安慶郡庠後亭讌董僉事<lb/>
鯨鯢起淮服郡邑盡燒殘兹城獨完好使者一開顔省<lb/>
風降文囿弭節遵曲干雙池夾行徑累榭在雲間天逺<lb/>
羣峯出地逈滄江還霞生射蛟室鴈沒逢龍山開罇華<lb/>
<pb n="KR4d0455_WYG_001-3a"/>
堂上命酌頫危闌主人送瑶爵但云嘉會難豈為杯酒<lb/>
驩樂此罷民安魄淵無恒彩清川有急瀾明晨起驂服<lb/>
相望阻重關<lb/>
　　　王仲思所藏幸蜀圖<hi>小李將軍畫</hi>
曩予按川蜀此道凢九過仰髙如梯登遇下若井墮﨑<lb/>
嶇百險中平歩得幾箇朝來拂横披恍若有今我因思<lb/>
開元初四海樂恬妥米帛三四錢萬里絶戍邏華清歌<lb/>
舞時已構此坎坷不獨君王家人生械亦叵將軍豈無<lb/>
<pb n="KR4d0455_WYG_001-3b"/>
心可以銘諸座<lb/>
　　　匏𤓰詩<hi>并序</hi>
　　　　禹卿趙君别墅築亭曰匏𤓰諸公咸有歌詠<lb/>
　　　　初不揆以淵明户庭無塵雜虚室有餘閑作<lb/>
　　　　十詩以道其閒適之意在風俗奔競中獨能<lb/>
　　　　操守如此其亦可尚矣<lb/>
出城十里餘小小築園圃牆頺補青山月冷杵秋黍蕭<lb/>
然無人來風葉擁庭户<lb/>
<pb n="KR4d0455_WYG_001-4a"/>
志意若不足文書官有程何如田畝間脱落塵土星時<lb/>
時有佳客爛醉秋風庭<lb/>
此書不可廢此酒不可無醒時自漉酒醉後還枕書人<lb/>
生天地間窮逹竟何如<lb/>
人皆有樂地百偽奪其真朝趨富兒屋莫隨肥馬塵不<lb/>
知竟何得空負百年身<lb/>
青雲半知已遐遯非寡合持身自有道許與不可雜君<lb/>
看誰卜隣慎獨有懸榻<lb/>
<pb n="KR4d0455_WYG_001-4b"/>
非無功名心樂此樵與漁炎凉各以時知力誰能渝蕭<lb/>
然一亭上心境還清虚<lb/>
只今終南山亦自有少室㨗徑以索價兹心素所疾一<lb/>
匏無餘事優游保清吉<lb/>
匏𤓰聖所喻繫著亦何有時行與時止豈復論竒偶聊<lb/>
以名兹亭拍塞貯春酒<lb/>
築亭瞰平野四望情意舒青山入座來尊俎雜肴蔬雖<lb/>
無九鼎侈此樂亦有餘<lb/>
<pb n="KR4d0455_WYG_001-5a"/>
以君邁往氣未必能乆閒唯其不自售所以行之艱作<lb/>
詩固可工亦可厲癡頑<lb/>
　　　楊庸齋移竹二首<lb/>
子雲築新居瀟洒過日月一官笑鄭䖍忍為塵埃沒歸<lb/>
來謝俗聲山影動簷樾看此渭川秋萬古幽興發<lb/>
青青河畔柳旋挿旋成陰夭夭溪上桃蓓蕾開紅金誰<lb/>
能愛吾竹過眼從蕭森凉風嵗云莫乃見髙人心<lb/>
　　　閑居襍詠五首<lb/>
<pb n="KR4d0455_WYG_001-5b"/>
家貧人事稀蕭索坐茅屋雖無舟楫心詩書敢私淑髙<lb/>
卧北窻下清風響梧竹<lb/>
聖道豈逺人其源由洒掃惟彼賢逹人樂以不知老喟<lb/>
然嘗自傷立身苦不早<lb/>
朱墨生涯拙青銅勲業羞三山鳯伏月萬里鷹搏秋時<lb/>
時拂塵卷造物何悠悠<lb/>
人生百年内憂虞何時歇不如棄塵事讀書古松樾偉<lb/>
㢤聖賢心秋波湛明月<lb/>
<pb n="KR4d0455_WYG_001-6a"/>
傷彼蕙蘭花不結君王池秋露有肅殺落日空山陂良<lb/>
無呈瑞姿虚名將奚為<lb/>
　　　為亷公廸壽<lb/>
矯矯亷泉公有子令公廸讀書逹事體意逺文且質余<lb/>
兹何幸焉得與共憲職但願君侯心敬慎恒若一<lb/>
　　　諸葛武侯<lb/>
漢運固已厄臣心無偏安出師非倖功為國將勝殘所<lb/>
當盡者分不可期者天至今原上草慘慘縈愁煙<lb/>
<pb n="KR4d0455_WYG_001-6b"/>
　　七言古詩<lb/>
　　　畎畝謡為馬丈師易夀<lb/>
君不見阿衡畎畆一餓叟孰謂乃有堯之心以身許亳<lb/>
即自任從容一理無升沉又不見陶家松石草堂月萬<lb/>
古笑傲聲輝發即今有人誰似之介山處士心如雪怡<lb/>
情抱蒿萊敎子付塾説一家唐舜民肯事張儀舌先生<lb/>
于兹一何少先生於兹又何拙世間碌碌不足數賴有<lb/>
天徒與吾語茫茫四海少顔色㑹當下筆生風雨<lb/>
<pb n="KR4d0455_WYG_001-7a"/>
　　　為樸散提刑壽<lb/>
精神滿腹眼如漆落筆蛟虬大如尺君侯累世公卿<lb/>
家清議到君能事畢憶昨臺中初見時虎頭金節含<lb/>
春姿陪從評議得梗槩磊磊落落青松枝相期不得<lb/>
長相與汧隴秋煙漢城雨今年駐馬鳯凰泉定敎有<lb/>
此青燈語便當載酒三百壺對君城南梅花株為君<lb/>
上壽為君舞醉倒不用春風扶<lb/>
　　　趙公泉<lb/>
<pb n="KR4d0455_WYG_001-7b"/>
趙公智者流樂水性其天居人慕公義以公名公泉<lb/>
巉巉石齒作細穿引渠厨屋清涓涓西鍫東鍤各有<lb/>
用門前半溉桑麻田微雨乍添春蕩漾輕風細蹙秋<lb/>
淪漣行潦之水無根源豈能逝者如斯川泉石之娯<lb/>
君實賢我意愛君或不然東甫妖氛今未已要君倒<lb/>
卷黄河湔<lb/>
　　　趙樊川<lb/>
四十塊坐未出門樊川佳處來傳聞就中韋杜稱第<lb/>
<pb n="KR4d0455_WYG_001-8a"/>
一贊皇趙公今主人主人本是風雲客斡旋造化工<lb/>
彌綸西南雨漏不可塞以手補之天為新慨然拂却<lb/>
長安塵移家要與黄溪隣霜葉煙花秋復春十年人<lb/>
仰樊川君鶴書一夕復徴辟玉案圭峯澹空碧巾車<lb/>
迢迢入燕國前日所聞今始識相逢重索城南詩才<lb/>
薄空慚少陵筆<lb/>
　　　送王敬之御史耿伯玉臺掾東歸<lb/>
敬之方平尚質直伯玉謨謀加緻密中臺二妙卓有<lb/>
<pb n="KR4d0455_WYG_001-8b"/>
聲驄馬西來能事畢繡衣東望五雲深盧龍煙草金<lb/>
溝水欲知别後憶君時萬疊秦山秋雨裏<lb/>
　　　題趙明叔未央瓦硯<lb/>
凄凄古月土花碧溜雨秋簷照螢濕龍拏虎搏二千<lb/>
年火烈風摧見枯質鈆香蝕盡星蕭蕭又逐幽人入<lb/>
潛室繁華百閲無好心凈涵秋波墨如漆神工巧䕶<lb/>
有所持主人鄭重董狐筆<lb/>
　　　書聽琴賦卷後<lb/>
<pb n="KR4d0455_WYG_001-9a"/>
寥休愛君如愛弟為君賦此盡琴意寥休既作汗漫<lb/>
遊今君亦從此而逝嗚呼天地誰知音明月髙山與<lb/>
流水<lb/>
　　　鳯翔城南得京都家書<lb/>
鳯翔城南山路迷鳯翔城東人來稀黄塵鞍馬偶相<lb/>
及乃是史子京都歸倉忙問訊語未已手出平安遺<lb/>
我思開緘一讀為再讀咫尺慈顔不逺違怱怱二月<lb/>
長安道南北馳心似秋草女孫解語學念詩應道在<lb/>
<pb n="KR4d0455_WYG_001-9b"/>
家貧亦好<lb/>
　　　雜言送劉樂二公<lb/>
君看冀北馬逸足一展無九州黄金絡頭亦不惡要與<lb/>
八駿追真遊君看萬里鵠六翮搏清秋安能只作梁上<lb/>
燕衘泥附熱空啁啾吾家劉兄誰與儔濟物不减商川<lb/>
舟吾家樂弟師前修慷慨已識元龍樓酒酣氣張吐竒<lb/>
熖霹靂墮地騰蛟虯世間俗事不着眼况復筆墨鐫頑<lb/>
鯫南風吹雲動髙興拏舟吸翠灤江頭江頭去天才三<lb/>
<pb n="KR4d0455_WYG_001-10a"/>
尺傾肝露膽皆公侯乃知君家富貴本易取落落不必<lb/>
工雕鎪我窮閉門秋水隈買田無力耕無牛墻根草色<lb/>
上階緑雨中破屋枝撑幽不獨人嗟我亦嗟直以不愧<lb/>
消百憂因君作别一大笑始信寓説未易齊鵬鳩<lb/>
　　　杭州大雪<hi>并序</hi>
　　　　至元二十有一年十二月七日杭州大雪之明<lb/>
　　　　日偕中丞楊子裕治書侍御史張夢符自湧<lb/>
　　　　金門登舟謁林和靖祠過太一宫凭欄四望<lb/>
<pb n="KR4d0455_WYG_001-10b"/>
　　　　呉山諸峯瓊樓玉樹上下一色日光皎然不<lb/>
　　　　敢正視長時在煙雨空濛中忽覩此晴霽亦<lb/>
　　　　竒觀也夢符走筆賦長語數韻初不揆度牽<lb/>
　　　　强奉次<lb/>
寸腸不用多蟠結千計百思徒屑屑春風昨夜到梅花<lb/>
况是西湖好晴雪平時走馬入燕雲不憶扁舟落江浙<lb/>
人生南北亦偶然造物何嘗管調爕竹捎松滴玉零星<lb/>
一様林逋詩苦冽神仙官府小洞天琴鶴正為我軰設<lb/>
<pb n="KR4d0455_WYG_001-11a"/>
酒酣擊楫回中流江山逸興悠然發自憐青鬢已如絲<lb/>
只有丹心猶似鐡<lb/>
　　　利州值雪次張周卿韻<lb/>
至元丁丑冬分覈東川趍中臺二妙霍與張適與㑹遇<lb/>
成同途朝行長林夜守更語話情切忘﨑嶇偶然雪嶺<lb/>
滑復滑驛騎凡劣不可驅一日凡五墜五墜之外猶可<lb/>
探驪珠黄泥滿身不足笑大笑騃僕汝墜汝復來吾扶<lb/>
相看大咤復相語誰遣不守君家株我時酒熱氣已張<lb/>
<pb n="KR4d0455_WYG_001-11b"/>
乃謂此亦何足成嗟吁與君更約明年行共看夔州八<lb/>
陣圖<lb/>
　　　題歸潛洞<lb/>
巔崖鑿透苔花碧遶磵風來竹香濕龍頭蜕骨蟄不飛<lb/>
老殻中枵含古質横林六月秋生衣垂簾冬夜春浮筆<lb/>
主人夢覺邯郸來乍得幽深快胷臆君不見玉關將軍<lb/>
冰雪肌廟堂謨臣安危機一發不中羣口譏昨日把笏<lb/>
今扶犁誰知趙侯鬢未衰中流勇退世所推却愁此志<lb/>
<pb n="KR4d0455_WYG_001-12a"/>
不終遂再使騰踏今昌期<lb/>
　　　送趙大中從李五祖奉祀嶽瀆<lb/>
男兒兀坐近四十骨弱心痿徒補輯遶床百匝呼少陵<lb/>
安得秋風生羽翼吾家趙弟本不凡鬢秃鬚長眼如漆<lb/>
江海方期汗漫遊一夕飛緘御香濕天台真人馬子徵<lb/>
愛君能詩重君筆太華峯頭日觀西萬壑風煙入呼吸<lb/>
歸來落紙中書堂頓覺吾軰生輝光青雲從此一萬丈<lb/>
回首俗物都茫茫<lb/>
<pb n="KR4d0455_WYG_001-12b"/>
　　　登朝天嶺<lb/>
余來漢中凡三年大山小山行欲遍今年復有東川行<lb/>
大抵勢隨崗阜轉石頭犖确顛且危不獨心驚夢亦戰<lb/>
利州城北到朝天又是川行山一變懸崖皴澁留苔青<lb/>
石罅陰森欝松蒨得詩數語疑有神得酒百杯亦不倦<lb/>
回環應接竒無窮乃見平時所未見落落參軍正紫髯<lb/>
行行御史真鐡面相看大醉復長歌滅沒春鴻天一線<lb/>
　　　適安堂<lb/>
<pb n="KR4d0455_WYG_001-13a"/>
窮通有定分流坎無庸悲湘纍自苦亦太隘韓子孤憤<lb/>
將奚為人生百年渾幾時鼠窺鬼瞰徒成私何如樊川<lb/>
一樽酒徃者莫究今已而秦川如畫渭如絲韋曲杜曲<lb/>
無聲詩髙堂駕空竹樹裡觚稜瀟洒含幽姿起居飲食<lb/>
頗自適不矯不飾隨所施舉手為謝昌黎師乃今平原<lb/>
能得之有時髙咏歸來辭有時獨酌芙蓉巵人間所得<lb/>
容力取委之順之夫何思<lb/>
　　　韓監察所藏畫馬<lb/>
<pb n="KR4d0455_WYG_001-13b"/>
房星降精雲晦明天機滅沒麒麟行逸羣絶足豈易得<lb/>
側身佇目長風生憶昔周王走八極不惜千金買竒骨<lb/>
浮雲追電迤邐至千里瑶池才一蹴漢家沙苑唐虎臣<lb/>
隊色滿山雲錦新只今雄駿竟寂寞轉益愁向駑駘羣<lb/>
吁嗟冀北亦古國安得天驥曽不聞駕轅伏櫪計必有<lb/>
王良伯樂誰其人韓卿好古得此圖索遍烏臺好詩客<lb/>
侵晨打門驚夢覺開卷金石聲㗲㗲雨中破屋百不遂<lb/>
才薄何以塞君責此圖一日當飛去看避青驄洛陽陌<lb/>
<pb n="KR4d0455_WYG_001-14a"/>
　　　游玉泉<lb/>
少時嘗讀子虚賦愛其胷中雲夢淮湘鄂越厯厯生風<lb/>
雨我思古人何悠悠遂欲大放心顔揮斥八極鞭九州<lb/>
誰其捉我坐屋底壯心不死庸有幾玉泉一覿凡五年<lb/>
風水咫尺如千里孫劉愛厚有嘉招温詩厯落亦竒士<lb/>
郜侯俊秀甫逺來騏驥不慚駑與齒借驢肩酒穿村行<lb/>
雲煙草樹來尋盟初盤山腰探龍窟空明鴻洞玻瓈青<lb/>
買魚釃酒放船入鼇頭掀舞蛟人泣鼓楫敲舷凌浩蕩<lb/>
<pb n="KR4d0455_WYG_001-14b"/>
嵓崖倒影屏風濕君能為我傾倒雙白瓶我欲為君拚<lb/>
醉一吸復一吸沉竿續蔓不可測黒緑陰深五千尺杳<lb/>
然心悸身生芒泊岸為著靈運屐攀縁古栢上層巔細<lb/>
路蜿蜒遶䲔脊萬古風從鳥道來夕陽天影凝空碧解<lb/>
衣小憇足力生西南更覔丹丘迹人生天地逆旅間貴<lb/>
無等倫惟有閒功名既不麒麟閣箕穎自合相追攀折<lb/>
腰摧眉必不已役役沒沒誰爾憐我知此理有定論所<lb/>
遇所窮或者天東山歌酒乃大起夜郎醉月終其年古<lb/>
<pb n="KR4d0455_WYG_001-15a"/>
賢出處各有以安吾見在清樽前<lb/>
　　　觀象詩<hi>此舊作也至元十八年見之于并門張巨源家因録之</hi>
皇帝馬箠開雲南始得一象來中國中國傳聞未嘗見<lb/>
一日爭覩轟霹靂巨鼻引地六七尺左卷右舒為口役<lb/>
耳項垂垂倍數牛皮毛蒼蒼艾豭黒目竪青熒鏡有光<lb/>
背濶隱嶙山之脊卷髪蠻奴鐡作鈎要將驅使驚九州<lb/>
吾聞國家方寳賢異物自至非所求誰能更上旅獒篇<lb/>
清風萬古追西周<lb/>
<pb n="KR4d0455_WYG_001-15b"/>
　　五言律詩<lb/>
　　　送劉祥卿之上都<lb/>
筆硯相從日于今四十年關山長契濶尊酒暫留連汾<lb/>
水秋風裏灤江霽雪邊故人如見問為説已華顛<lb/>
　　　送張夢符<lb/>
磊落衣冠舊詩書照眼青禮闈今妙選憲府昔才名漢<lb/>
水三千夢錢塘十里亭殷勤一杯酒江海望澄清<lb/>
　　　送葉亦愚<lb/>
<pb n="KR4d0455_WYG_001-16a"/>
向在諸生列孤危斥老姦今逢太平日咫尺拜天顔盡<lb/>
已都俞際無心用舎間錢塘八九月秋色滿呉山<lb/>
　　　挽吕丈子謙<lb/>
憶昔京都日青山拜上庠只今江海外白髪見諸郎行<lb/>
業誰先後功名竟𣺌茫無從酹秋草三復白雲章<lb/>
　　　褒城即席送何侍御<lb/>
話别京都後音書隨𣺌茫相逢漢臯上鞍馬又怱忙我<lb/>
淚狄仁傑君評許子將殷勤一杯酒此去重相望<lb/>
<pb n="KR4d0455_WYG_001-16b"/>
　　　送某學士<lb/>
魯齋天下士髙弟數君侯立學心恒切居官行益修旱<lb/>
苗方渴雨健翮正横秋尊酒何年夜陳登百尺樓<lb/>
　　　送楊子裕參政赴江西省<lb/>
世契前朝舊臺聨此日同才謀知緩急肝胆見清忠江<lb/>
海風煙裏瘡痍煦燠中太平十二䇿正要沃宸聰<lb/>
　　　夢弟妹有感<lb/>
弟妹飄零久羮墻念慮間相逢應有日比老合投閒夢<lb/>
<pb n="KR4d0455_WYG_001-17a"/>
逐雞聲斷心隨馬影還清明寒食近煙雨萬重山<lb/>
　　　順聖温泉留題<hi>有序</hi>
　　　　戊申嵗初年十有七從先大父玉峯靖肅公<lb/>
　　　　來拜祀先壠曽浴于此今初獨來父祖俱棄<lb/>
　　　　世犬馬亦已四十嗟嵗月之易得懷先人而<lb/>
　　　　詠嘆丘山零落堂構多慚因留數字以紀嵗<lb/>
　　　　月<lb/>
破塜風霜裏諸孫骯髒邊龜趺埋老蘚翁仲卧荒煙宗<lb/>
<pb n="KR4d0455_WYG_001-17b"/>
邑嗟誰起文源愧我傳一杯清酹底聊與慰重泉<lb/>
　　　為唐佐弟壽<lb/>
兄弟惟君我相看半白頭邇來方聚首今又問行舟風<lb/>
雨山窻夜雞豚石澗秋此期須有日燈火讀書樓<lb/>
　　七言律詩<lb/>
　　　三次雷苦齋韻二首<lb/>
　　　　年前五月與行臺姜公别於太原之三郊爾<lb/>
　　　　後初留滯居延者凡八月今始還司苦齋憲<lb/>
<pb n="KR4d0455_WYG_001-18a"/>
　　　　副以遊金山寺二詩見示因次其韻復寄姜<lb/>
　　　　公行臺<lb/>
鞍馬黄塵已强顔更堪白髪鏡中看曽陪尊俎回春煖<lb/>
正想音書慰客寒勝覽足供詩筆徤相思今覺帶圍寛<lb/>
長江一碧横千里無復秋風細有瀾<lb/>
三仕陪從契分深每髙談議豁塵襟十年脚有隨車雨<lb/>
一片心無徙木金晴雪梅花曽漢上白雲秋水又汾陰<lb/>
黑河沙土揚州月别後相思直到今<lb/>
<pb n="KR4d0455_WYG_001-18b"/>
　　　次男必復韻<lb/>
心頭何事㝡相關一片飛雲萬疊山去驛隔年才得信<lb/>
分司六月不知還身歸造物乘除裏意在經營慘澹間<lb/>
為報金蘭何侍御别來今已鬢毛斑<lb/>
　　　奉次明叔趙君見寄詩韻<lb/>
嘗擬騷人作問天賢愚誰後復誰前塵冠一拂豈徒爾<lb/>
霜簡千年要凛然自許已知吾計拙並驅那敢子爭先<lb/>
南風雁足詩來好歸思遥生秋草邊<lb/>
<pb n="KR4d0455_WYG_001-19a"/>
　　　次重雲㒞公韻<lb/>
山中月影共婆娑發興題詩墨自磨空負有言如鄭直<lb/>
未能遽止似商訛本來摶擊風稜少此去歸休意思多<lb/>
且喜居延凡兩月與君時一到無何<lb/>
　　　壽御史中丞<lb/>
丞相勲名紀太常君侯忠鯁復騰光青宫意注文貞笏<lb/>
白簡風生肅政堂守道自當成豹變擊强初不待鷹揚<lb/>
黑頭事業磨崖頌要共生平日月長<lb/>
<pb n="KR4d0455_WYG_001-19b"/>
　　　白塔遇表兄劉君<lb/>
　　　　至元七年吾兄劉公之官謙州爾後初亦從<lb/>
　　　　事川陜治漢中漢中去謙州不知其幾千里<lb/>
　　　　也用是音信隔絶吾兄又遭際變亂艱險百<lb/>
　　　　至乃棄家業挈妻子奔竄南來初未之知也<lb/>
　　　　十有七年初奉命有事鞏昌因赴京都道出<lb/>
　　　　保定白塔驛與吾兄相遇不覺驚喜如對夢<lb/>
　　　　寐吾兄雖精神不衰而鬚髪已半白矣乃舉<lb/>
<pb n="KR4d0455_WYG_001-20a"/>
　　　　觴相勞苦吾兄因謂初言余幾死者數矣在<lb/>
　　　　患難中毎南望屈指數吾兄弟輩如隔兩世<lb/>
　　　　將謂不復得㑹聚矣今見吾弟可勝喜㢤但<lb/>
　　　　牧之弟尚在淮上不知當幾何時得相見也<lb/>
　　　　因泣數行初亦欷㱆歎念者乆之且誦向贈<lb/>
　　　　别吾兄詩云少日驅馳四海心中年憂樂輙<lb/>
　　　　相尋為不誣矣復白兄曰吾兄不愛死艱苦<lb/>
　　　　萬里盡忠本朝為聖天子見知此舌尚在功<lb/>
<pb n="KR4d0455_WYG_001-20b"/>
　　　　名富貴恐廹吾兄耳别離愁苦之思當埽去<lb/>
　　　　乃舉酒上壽作五十六字以侑觴云<lb/>
蜀道山尖上似天謙河雪片大如綿兵塵澒洞七千里<lb/>
音信消沉十一年馬上相逢有今日鏡中驚歎各華顛<lb/>
幾時收拾田園了風雨燈窻共醉眠<lb/>
　　　拜詔<lb/>
五更朝馬簇金溝共待鷄人報曉籌萬國衣冠有今日<lb/>
九天宫闕照神州紫泥書帶爐香拆赤羽旗隨日影流<lb/>
<pb n="KR4d0455_WYG_001-21a"/>
一片嵩呼春色裏戴盆何幸望宸旒<lb/>
　　　拜詔次尚書劉公韻<lb/>
龍斾霓旌夾兩階九重閶闔一時開千官花底瞻天拜<lb/>
雙鳯雲間捧詔來生意根荄如啟蟄歡聲朝野似聞雷<lb/>
小臣蟣蝨渾無補願酌春江酹夀杯<lb/>
　　　通明閣<lb/>
千尺觚稜北斗横一川煙樹冷雲平瀛洲方丈知何在<lb/>
渭水終南畫不成天上碧桃青鳯啄月邊瑶草白龍耕<lb/>
<pb n="KR4d0455_WYG_001-21b"/>
自憐未斷人間夢赤日黄塵六月行<lb/>
　　　子陽李兄與余家交三世矣故於初頗相愛念<lb/>
　　　子陽才踈意廣不屑細務且知時命未偶因放<lb/>
　　　浪於詩酒泉石之間嘗自趙抵淇由洛陽登華<lb/>
　　　山至長安而還得詩文二十餘篇皆名公投贈<lb/>
　　　之什也至元十一年初以事來鎮陽得遂披讀<lb/>
　　　敬書五十六字以發揮吾子陽襟期之梗槩云<lb/>
不是孤髙不愛官只緣行路古來難一杯徑醉從人笑<lb/>
<pb n="KR4d0455_WYG_001-22a"/>
萬事無吾着眼看安得暫離塵夢裏放敎髙卧冷雲端<lb/>
此心此話誰能㑹邂逅青燈幾夜闌<lb/>
　　　贈答商台符<lb/>
玉削青尖太華山君家名勝百年間相公開府今分陜<lb/>
吾子承家又鑄顔詩似晚江晴浪捲心如春水白鷗閑<lb/>
自憐南北成何事粗向交情見一斑<lb/>
　　　奉贈虚極劉仙翁<lb/>
聞説秦州地上仙心無一物思飄然雲山想像俱成畫<lb/>
<pb n="KR4d0455_WYG_001-22b"/>
杖屨追隨惜未縁引鶴看花秋徑裏枕書聽雨夜窻前<lb/>
回頭塵土三千丈何處人間有洞天<lb/>
　　　次韻答左丞楊中齋<lb/>
每驚塵慮頓成空曾接君侯玉麈風青眼相㸔文字裏<lb/>
丹心都在簡書中一時人物誰輕重千古譏評㡬異同<lb/>
明日洪都憲司去不能無意失諸公<hi>子裕恭政巳還中省公又戒車北上</hi>
　　　青霞觀<lb/>
花枝欹曲竹勾連中有青眉地上仙清露和香殊旖旎<lb/>
<pb n="KR4d0455_WYG_001-23a"/>
晚風吹鶴更蹁躚只知盡裏今無筆誰信人間别有天<lb/>
呌斷青鸞飛不到黄塵一隔路三千<lb/>
　　　得男必復書<lb/>
來時暑雨拍車頭到日冬煙壓草樓酒為瘴來須强飲<lb/>
書因家逺屢輕投計回蜀道一千里遍走秦川八九州<lb/>
咫尺還司敢停脚西南又入劍門秋<lb/>
　　　挽孟待制駕之<lb/>
有志明時竟不伸士林公議惜斯人秋風斷鴈從誰託<lb/>
<pb n="KR4d0455_WYG_001-23b"/>
老木清霜見本真草草杯盤千里别悠悠天地一丘塵<lb/>
題詩忘却傷心處為是傳家有鳯麟<lb/>
　　　讀汪氏義武忠烈二碑<lb/>
　　　　宣慰公初聞之乆矣今年夏公枉過余于長<lb/>
　　　　安客舍不獲欵曲為恨未幾初以事至鞏昌<lb/>
　　　　將謂得奉承言論以償夙昔願見之心也不<lb/>
　　　　數日公復以事詣凉州胷中欝欝未遂快愜<lb/>
　　　　因讀義武忠烈二碑作五十六字書以留之<lb/>
<pb n="KR4d0455_WYG_001-24a"/>
　　　　以為後日與公相㑹之資云<lb/>
矯矯風神義與忠堂堂父子隴西公孤城抗節前朝事<lb/>
萬死開邊此日功上國賢藩俱倚重諸孫此志獨稱雄<lb/>
兩碑讀罷登髙望落日祠堂滿樹風<lb/>
　　　送梁貢父<lb/>
少日騫騰鷹脱鞲牂牁秋色上呉鈎五年直到天低處<lb/>
萬里生還海盡頭尊酒相逢有今日惡懷無復論窮愁<lb/>
此行敷奏蠻荒了合近天家五鳯樓<lb/>
<pb n="KR4d0455_WYG_001-24b"/>
　　　挽陳㕘卿季淵<lb/>
文源浩汗接元麻詩律新竒自一家人物百年誰鶚表<lb/>
秋風孤劍幾龍沙膝横坡老敲門杖頭戴淵明漉酒紗<lb/>
恨煞歸來纔幾日白楊原上閙啼鴉<lb/>
　　　挽殷僉事獻臣<lb/>
曽扈龍旗北斗傍逺持使節到扶桑性情䆳密希前宋<lb/>
詩筆淋漓近晚唐方倚細陳清淚䟽不期便入白雲鄉<lb/>
傷心千里燕南道落日鴉啼壠樹蒼<lb/>
<pb n="KR4d0455_WYG_001-25a"/>
　　　次前韻贈雷苦齋侍御<lb/>
倚遍江湖寺寺樓却乘騘馬到西州心如老栢千年雪<lb/>
節似蒼崖萬仭秋公議自當歸宿望時評且莫嘆遲留<lb/>
萱堂强徤兒知學底是君侯可用愁<lb/>
　　　送程侍御鉅夫<lb/>
一封丹詔九天來御史青騘翰苑才廊廟乆勞思稷契<lb/>
丘園初不望鄒枚定知天下無雙士正在君侯此一廻<lb/>
自昔楚材為晉用中原麟鳯莫深猜<lb/>
<pb n="KR4d0455_WYG_001-25b"/>
　　　青宫賜敎化參政海青<lb/>
瀚海東邊百尺崖崖頭霜鶻矗雲開紅香曉動千官合<lb/>
緑漲春圍萬馬來俊氣共知為異物老拳真見不凡材<lb/>
當時寵錫非無意已有光輝極上台<lb/>
　　　賜䝉固岱平章海青<lb/>
海東青鶻氣凌空錦臂絛籠下九重春水纔溶千頃緑<lb/>
頭鵝已落半天風須知神物不易得自是聖皇酬有功<lb/>
丞相黒頭誰與比此心正要答宸𠂻<lb/>
<pb n="KR4d0455_WYG_001-26a"/>
　　　張提刑向尹大興天子以二海青寵錫之未幾<lb/>
　　　拜兹命則知睿眷之有在也於其行作詩以勉<lb/>
　　　之<lb/>
龍旗簇仗暖生煙鷙鳥搏空控老拳萬里風頭飛雪急<lb/>
千官影裏得春偏也知顰笑非徒爾始信澄清不偶然<lb/>
為報山鷄莫回首雄心長在碧雲邊<lb/>
　　　吾鄉之崖有以青得名者余嘗取以自號至元<lb/>
　　　十四年偕御史國瑞外郎周卿有東州之行道<lb/>
<pb n="KR4d0455_WYG_001-26b"/>
　　　出閬州閬之南二十餘里佛閣突兀因周覽形<lb/>
　　　勝得河南人王子京青崖石刻不知閬之崖與<lb/>
　　　吾鄉之崖一而二者耶抑海内一家山川脉絡<lb/>
　　　同一元氣二而一者耶或其偶與之合耶乃書<lb/>
　　　此以識<lb/>
遥遥閣道倚空青湛湛澄江練影横千佛參差半天上<lb/>
四山環合一川平雲間煙火無閒地畫裏昇平有此行<lb/>
鄉國三年六千里偶於仙苑見崖名<lb/>
<pb n="KR4d0455_WYG_001-27a"/>
　　　留别憲府諸公<lb/>
五年騘馬顔何厚一日天恩愧不任共道相從有知已<lb/>
定交何必到分金兩行清淚三年别一片白雲千里心<lb/>
珍重鳯凰池上客明朝走馬蜀山深<lb/>
　　　寄商左山<lb/>
　　　　清明後數日陪姚雪齋張鄰野雅集於匏𤓰<lb/>
　　　　亭偶得五十六字奉呈左山相公千里一笑<lb/>
麗澤門西十里亭記從别後幾清明梯航遐國歸籌畫<lb/>
<pb n="KR4d0455_WYG_001-27b"/>
柱石中朝望老成滿眼青山連夜夢一尊明月兩鄉情<lb/>
花時更向東臯醉膓斷雲間百二城<lb/>
</p>
<p>
</p>
  </div>
</body>
</text>
</TEI>
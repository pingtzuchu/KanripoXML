<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0455_WYG_000-1a"/>
欽定四庫全書　　　　　集部五<lb/>
　提要<lb/>
　　青崖集五卷　　　　　别集類四<hi>元</hi>
　　　　<hi>臣</hi>等謹案青崖集五卷元魏初撰初字太初<lb/>
　　　　號青崖宏州順聖人從祖璠金末官翰林修<lb/>
　　　　撰以伉直稱元世祖徴至和林甚見禮重璠<lb/>
　　　　無子以初為後少辟中書省掾史告歸有薦<lb/>
　　　　於朝者帝問知璠子即授國史院編修尋拜<lb/>
<pb n="KR4d0455_WYG_000-1b"/>
　　　　監察御史官至南臺御史中丞事蹟具元史<lb/>
　　　　本傳焦竑經籍志載魏初青崖集十卷文淵<lb/>
　　　　閣書目亦載魏太初青崖文集一部七册是<lb/>
　　　　明初原集尚存其後乃漸就亡佚今從永樂<lb/>
　　　　大典所載詩文搜輯裒綴釐為五卷猶可見<lb/>
　　　　其崖畧史稱初好讀書尤長於春秋為文簡<lb/>
　　　　而有法而集中所記自稱與姜彧同辱遺山<lb/>
　　　　先生教誨又稱先生入燕初朝夕奉杖屨是<lb/>
<pb n="KR4d0455_WYG_000-2a"/>
　　　　其學本出元好問具有淵源故所作皆格律<lb/>
　　　　堅蒼不失先民軌範又其在世祖時始以經<lb/>
　　　　進讀旋歴諌職遇事敢言開國規模多所禆<lb/>
　　　　益集中奏議一門皆詳識歳月分條臚列中<lb/>
　　　　如請定法令請肅朝儀元史皆採入本傳中<lb/>
　　　　其他若請緩椿配鹽貨請禁刁蹬客米請優<lb/>
　　　　䕶儒戸請旌鄭江死節請修孟子廟請和顧<lb/>
　　　　工匠請罷河南簽軍諸議史所未載者類皆<lb/>
<pb n="KR4d0455_WYG_000-2b"/>
　　　　當時要務切中事情今幸遺集僅存尤足以<lb/>
　　　　補史闕固不徒以文章貴矣乾隆四十六年<lb/>
　　　　九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
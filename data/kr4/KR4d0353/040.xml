<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>秋崖集巻四十</head> <lb/>
    <p>
<pb n="KR4d0353_WYG_040-1a"/>
欽定四庫全書<lb/>
　秋崖集巻四十<lb/>
　　　　　　　　　　　　　宋　方岳　撰<lb/>
　　墓誌銘<lb/>
　　　奉議郎淮東轉運使幹辦公事吴公墓誌銘<lb/>
予頃佐淮東軍休寕呉伯玉幹饟餫間以事白府輙過<lb/>
予予輙為具雞黍酒行輙撑拒曰平生母酒長母多酌<lb/>
我然覺其意酣如也最後望其靣深墨與之揖三引其<lb/>
<pb n="KR4d0353_WYG_040-1b"/>
氣而語厪屬既坐閣閣然喘不休徑起索輿去留之飯<lb/>
不可無幾日公亡矣于是紹祖適歸里旁無強近之親<lb/>
予白府移書漕䑓屬西幹主後事兩司賻特厚歛以無<lb/>
憾是歳端平三年也年六十有六矣公諱天球伯玉字<lb/>
也曾大父某大父某父某諸父連取科目伯氏天驥為<lb/>
尚書郎公登嘉定七年進士第官自修職郎至奉議郎<lb/>
歴廬州廬江尉㸃提坑冶司檢踏官淮東轉運司幹辦<lb/>
公事公于是将遂亨矣事有大謬不然可為流涕痛哭<lb/>
<pb n="KR4d0353_WYG_040-2a"/>
者盖不為公惜也國家失汴至是百有餘年未有窺左<lb/>
足向夷門一歩者朝議以三梱兵復三京凡淮東泗宿<lb/>
宋永南北軍之在行者趙公葵實将之遂以公為隨軍<lb/>
錢糧受給中原淪胥乆河失故道運漕絶五河口遡大<lb/>
小清河略葛驛以達于京師綿千數百里無人煙率虎<lb/>
豹所嘷魚龍所家也軍無乏興遂入汴趙公于是盛服<lb/>
行宫闕省宗廟弔遺黎故老以布宣明天子威徳亦一<lb/>
時之盛已方是時将下制書定功令而潼闗以敗聞趙<lb/>
<pb n="KR4d0353_WYG_040-2b"/>
公遂班師公事格矣不然豈直一陞朝官哉公以某年<lb/>
月日生某年月日歿二子前卒其承重者孤孫紹祖以<lb/>
淳祐三年十二月甲子塟縣之睦親里富潭銘曰<lb/>
能否人也窮逹天也成敗時也離合機也允乗爾時而<lb/>
孰揠之允投爾機而孰蹳之翼翼神京既挈以倫勞而<lb/>
不勲其天其人我窮曷嗟黍離之復復哉復哉有瞑其<lb/>
目<lb/>
　　　鄉貢進士汪公夫人李氏墓誌銘<lb/>
<pb n="KR4d0353_WYG_040-3a"/>
某兒時見里長老數一時之勤于學者必曰汪清英某<lb/>
嘗問焉曰公今安在曰嘻死矣其勤何如曰清英讀書<lb/>
無晝夜寒暑居窮山荒絶處日一脱粟飯不再也霜晨<lb/>
雪夕擁黄紬被披吟益苦僧或為束緼火爇松釵輙摇<lb/>
手卻之曰來睡思矣母湏此自六經諸子史無不蝇頭<lb/>
字抄節之歳辛夘貢禮部㨗者及門而母亡清英素羸<lb/>
坐自刻勵以苦其身而又罹母憂乃不踰年而歿盖毁<lb/>
云後二十有二年某壻于公夫人季氏出其平生所為<lb/>
<pb n="KR4d0353_WYG_040-3b"/>
文數十百首他所抄節巾箱册號中堅若唐綱等類者<lb/>
又累數十百萬言泣曰未亡人不能訓其子将無面見<lb/>
夫子地下始君未十歳兄公試君鄉人儺墨義君操筆<lb/>
立就一座盡驚歸以其遺孤女女君其将使夫子瞑目<lb/>
于數十年後者非君也望而誰某既竊奉常第夫人喜<lb/>
曰可矣吾遂得藉口下報夫子矣嗟夫自有科目以來<lb/>
得士最盛然以破碎聲病之文决得失于一夫之目亦<lb/>
豈盡然哉觀公一生刻苦曾不得與等軰試禮部何其<lb/>
<pb n="KR4d0353_WYG_040-4a"/>
難也而今之場屋士至有言伏獵而書弄麞者率皆拔<lb/>
高薦躐危科又何易也公諱某清英其字夫人後四十<lb/>
一年當淳祐某年月日殁二子某一女歸于予以其年<lb/>
某月日塟環村之原銘曰<lb/>
翁乎空山夜不眠風抄雪讀四十年人皆青雲翁沉泉<lb/>
彼㫁機者誰其賢噫何時兮書始傳<lb/>
　　　朝奉大夫知道州徐公墓誌銘<lb/>
始予耕祈下聞有新令尹至者約其民曰爾士爾學爾<lb/>
<pb n="KR4d0353_WYG_040-4b"/>
農爾耕母或以非爾事姦有司令不敢爾貰其敢以㳺<lb/>
徼嗇夫踵而門尺寸圭撮非法取而羸爾其唾予里父<lb/>
老既為予道之問孰氏曰不知也墻壁無文移來幾何<lb/>
時曰不知也催租吏去不來者月十日矣居無何令尹<lb/>
枉車騎顧予予以甿辭不見不可則迎拜延土座問其<lb/>
所以來者曰子㳺為武城宰識澹䑓滅明子獨能終老<lb/>
牛口之下乎吾是以來子母愛于言也既去問知其浦<lb/>
城人魯國徐文肅公之孫任以為承務郎方是時其諸<lb/>
<pb n="KR4d0353_WYG_040-5a"/>
父茂翁直翁言論風㫖為一時名卿大夫而令尹能自<lb/>
濯磨落落不肯出人下意徐氏世不乏兩翁也去之十<lb/>
年乃官不過朝大夫位不過郡刺史死矣謹按文肅公<lb/>
諱應龍任光禄大夫守兵部尚書以徽猷學士提舉西<lb/>
京嵩山崇福宫贈太師五子䝉知南劍州将樂縣榮叟<lb/>
参知政事清叟工部侍郎今為焕章閣學士知漳州所<lb/>
謂茂翁直翁者也深叟軍噐監丞獨其伯曰予愚早卒<lb/>
贈朝奉郎公其子也諱拱字拱辰曾祖智接贈太子太<lb/>
<pb n="KR4d0353_WYG_040-5b"/>
傅曾祖妣楊氏秦國夫人祖妣吴氏繼施氏魏氏皆魯<lb/>
國夫人妣施氏宜人累官朝奉大夫歴任監臨江軍新<lb/>
淦縣酒税知紹興府㑹稽縣丞知徽州祈門縣廣東提<lb/>
㸃刑獄司幹辦公事通判南雄州知南雄州兩易知髙<lb/>
州知興國軍改知道州淳祐四年夏某月代歸某月甲<lb/>
子次衡陽驛暴病痱以卒得年五十有六公資明鋭瘦<lb/>
隠立見老猾吏不敢嘗以事所在識辨於新淦寛征通<lb/>
商庚前之逋有司者不訾而筭以羡于㑹稽浚暨湖溉<lb/>
<pb n="KR4d0353_WYG_040-6a"/>
民田歳以不暵于祈門飬士如諸侯學聘進士之里居<lb/>
者使教焉歳飢畫荒政以振窮而安富部使者下其事<lb/>
為四十三縣式於廣東峒䝤羣軰張甚監軍督捕最于<lb/>
南雄攝守事以治状知其州於髙州海盗晝掠以州兵<lb/>
擒其渠戮于市事聞知興國以嫌自列改道州州以寧<lb/>
一于是作湖南道院以表章濓溪之學而安樂其民可<lb/>
謂材也已初公為令尹既過予一見定為莫逆交率晨<lb/>
興飯讀書林已則商略古今人物抵掌談天下事後當<lb/>
<pb n="KR4d0353_WYG_040-6b"/>
成敗劃然聲撼林木或時把筆為詩若引酒一再行徃<lb/>
返𢋫酬以十數盖其㨗疾若風雨以是為笑樂每夜漏<lb/>
下鴈鶩行抱文書以進輙可否之多至千數百言不停<lb/>
綴其剔乆蠧剖滯訟若束三峽之湍流而落之也若注<lb/>
馬于千尺之坡而奪之槊也若干将出于櫝蛟龍截而<lb/>
虎兕剸也予所親見如此夫有才者未嘗不欲用于世<lb/>
而用世者每患于無才則理相求而勢不相遭也事相<lb/>
湏而年不相待也悲夫六年某月日夫人與其孤塟公<lb/>
<pb n="KR4d0353_WYG_040-7a"/>
于縣之下亭夫人鄧氏封宜人孤曰銓孫廸功郎新潭<lb/>
州長沙縣尉嘗為兩浙轉運司發解進士曰鋐孫将以<lb/>
公致仕恩補将仕郎公既塟之年銓孫走行在所見予<lb/>
辟雍請曰先君子塟未有銘非敢後也惟是春秋窀穸<lb/>
之事不肖孤不敢委之以來知吾父者非子而誰願有<lb/>
述以碣諸墓某其奚辭則為之銘曰<lb/>
有鈆其刀不可以切太阿無前匪闕則折蠢蠢不材何<lb/>
有何亡曰維材矣不柱不杗栽者培之而固摧之曷畸<lb/>
<pb n="KR4d0353_WYG_040-7b"/>
于天公則隕之楚山叢叢凄其以雨鴈驛荒寒一碧萬<lb/>
古公歸來兮下亭有松有松有檟尚式來者<lb/>
　　　鄉貢進士柯君墓誌銘<lb/>
故人子柯應鼎以國子愽士何景顔書介其所為柯從<lb/>
周行述來離席泣曰先生辱與應鼎之父逰敢請銘始<lb/>
予從劉耕道先生舘薦橋門時朋友則陳彛仲劉至能<lb/>
兄弟從周末至于後至能以丙戌進士得黄巖尉未上<lb/>
而歿其仲其季亦相繼歿彛仲甫陞舍而歿從周僅僅<lb/>
<pb n="KR4d0353_WYG_040-8a"/>
名薦書今又歿一時㳺從惟予在矣予銘從周其奚辭<lb/>
則發書讀之曰嘻愽士之言信抑船粟以哺饑梁川以<lb/>
利渉者其細行耳予獨悲從周贏糧千數百里餘半世<lb/>
于外以從師問學為事而志不克就以卒死于行在所<lb/>
也從周諱維翰興國人嘉泰三年春正月丁酉生淳祐<lb/>
七年冬十月戊子殁得年四十五明年十有一月壬申<lb/>
塟其郡東六十里曰鈞山曾大父震逺大伯父夀以慈<lb/>
明恩授廸功郎制所謂孫為俊士身燕髙年者也父必<lb/>
<pb n="KR4d0353_WYG_040-8b"/>
勝三子應鼎習周禮冠鄉書應時習詩應明習易貢太<lb/>
學銘曰<lb/>
嗚呼古之君子舍親戚捐墳墓贏糧以從師者為學也<lb/>
今之君子舍親戚捐墳墓贏糧以從師者為仕也為學<lb/>
而忘其身非也為仕而忘其身尤非也吾于從周有不<lb/>
釋然者矣雖然薦紳之士死社稷介胄之士死封疆而<lb/>
吾從周死庠序則亦死于其職矣吾烏乎有不釋然者<lb/>
耶歸余舟兮千里封余土兮一抔悠悠兮江波奈何乎<lb/>
<pb n="KR4d0353_WYG_040-9a"/>
從周<lb/>
　　　操處士葉夫人墓誌銘<lb/>
操君明甫家浮梁予不能知其人也而識其二子且十<lb/>
年伯氏節甲午癸夘貢其鄉仲氏斗祥登淳祐元年進<lb/>
士第予参督視府議時實以江寕尉為同僚他日節墨<lb/>
其衰以來予迎問故趨且泣曰節之先父母就養斗祥<lb/>
亡幾何代矣忽有若所訾省趣治装先斗祥歸歸不再<lb/>
閲月棄諸孤今茲卜逺日維食乃月正元日節不敢寕<lb/>
<pb n="KR4d0353_WYG_040-9b"/>
于几筵徒跣數百里來乞銘予一再辭不熟子之先君<lb/>
子不肯去則取其行述讀之云云其凡謂君盡渉獵羣<lb/>
書耑以論孟為實踐履所謂子帥以正孰敢不正盖其<lb/>
常常口之而不置者也平生環書一室畫司馬公其中<lb/>
四壁列晦庵先生白鹿洞規雖晚讀釋老書特取其言<lb/>
合論孟者謂泡影露電似逝者如斯遣其欲而心自净<lb/>
澄其心而神自清此吾飬心寡慾之説也非與故能居<lb/>
家不以私蔽義居郷不以富害仁在金陵時府方理圜<lb/>
<pb n="KR4d0353_WYG_040-10a"/>
土移數十囚尉舍夫婦惻然憫其瘐貸鄉商衣食之予<lb/>
讀至是慨然曰是可以知君之先君子與其夫人李氏<lb/>
矣乃予銘曰<lb/>
禮曽考也莘祖考也志淵考也昇之其諱也淳熈某年<lb/>
夏閏月某甲子其生也淳祐九年秋八月甲子其歿也<lb/>
十年之夏四月辛酉其塴也安東之桂林其藏也葉其<lb/>
氏而諱純真者君夫人氏也後君一年而生前君兩月<lb/>
而歿與君同日而塴福西之塩梅嶺合而書之而日之<lb/>
<pb n="KR4d0353_WYG_040-10b"/>
而地之也節斗祥之季待補太學生斗樞其暮子也壻<lb/>
某人其女也十男女其孫也嗚呼雙邱尚或式之者曰<lb/>
此維操處士君與其夫人氏詩書之澤也<lb/>
　　　汪公墓銘<lb/>
處士汪公前塴之兩月孤亮請于方某曰我妣爾老姑<lb/>
宜誰銘乃為序曰予嘗讀馬伏波傳喟然悲傷之其在<lb/>
浪泊西里時毒霧薫蒸仰視飛鳶跕跕堕水中愁苦甚<lb/>
矣歸而誦其從弟平生之言以為士生一世但取衣食<lb/>
<pb n="KR4d0353_WYG_040-11a"/>
裁足乗下澤車御欵段馬鄉里稱善人斯可矣文淵于<lb/>
是悔仕進之自累知功名之累人思欲為閭閻畎畆無<lb/>
聞之士而不可得者乃㨿鞍矍老而不能忘於世後車<lb/>
薏苡豈獨羣兒謗傷之罪哉少㳺平生之言豈其忘之<lb/>
耶予嘗評公為人三似新息侯而能暗合少㳺有足觀<lb/>
者觀其恂恂似不能言謙約自敕年八九十無一跡于<lb/>
官府則其于龍伯髙杜季良之間固自知所擇矣鄉貢<lb/>
公黻叔兄也歿則為之衰麻終其喪視行服朞年不離<lb/>
<pb n="KR4d0353_WYG_040-11b"/>
墓所亦無不及者獨舉進士一不中則退而治田園教<lb/>
子弟為重厚長者所謂鄉里稱善人非與公諱黻字景<lb/>
漢生八十一而歿殁百有三旬有一日而塟某既叙而<lb/>
銘之則請予及東嘉潘凱使書銘曰<lb/>
生乾道及諸老歿淳祐孰耆舊維十一祀扄幽宅厥冬<lb/>
仲月曰丙申嗚呼善人泐茲珉凌青之山髙嶙峋<lb/>
　　　月孫塟磚<lb/>
月孫生未晬能視予讀書申旦俄病癎九歳不能語然<lb/>
<pb n="KR4d0353_WYG_040-12a"/>
見人磨墨則躍躍以喜予或倦坐必取書册授予死之<lb/>
歳必掩兩耳趺坐到明如此者二百日一夕癎大作予<lb/>
夢僧衣麻袈裟者十許人坐于門問之曰何為曰送月<lb/>
官人也是夕殂盖某年月瘞荷葭塢<lb/>
　　　知縣奉議費公墓誌銘<lb/>
祈門蕞爾邑然士大夫初脱選以名次湏入者相傳為<lb/>
佳缺謂縣無逋郡易辦民亦無縣撓易治也不知何以<lb/>
自十數年來築底不復可錯乎巽愞者不競健决者不<lb/>
<pb n="KR4d0353_WYG_040-12b"/>
恤矣乃歳癸丑令以憂去未知新令誰也丞攝其事民<lb/>
重足立且朞月而毘陵費公實來盖恂恂似不能言而<lb/>
人知其慈偲偲然不敢名一錢而人知其亷吾民其庻<lb/>
幾乎居亡何丞自上府白事不知道何等語歸則檄與<lb/>
令同督賦於是錢不府帛不庫誕寘之崔斯立壁記下<lb/>
自出入之已乃遣文書詣令令顧渉筆惟謹令有所書<lb/>
注或不可丞意丞輙塗竄之略盡予嘗為公不平公獨<lb/>
無幾㣲見顔面退然後慚予淺之為丈夫也㑹繡衣使<lb/>
<pb n="KR4d0353_WYG_040-13a"/>
者行部亷治丞獄公始得為縣而縣甚不可為矣官有<lb/>
欠籍民無逋租悍吏持急符來墮突堂奥刻木者鳥獸<lb/>
散令噤不敢一出聲公于其間豈能無邑邑而竟以歿<lb/>
悲夫盖寳祐三年夏六月庚寅也公諱羾字叔羽無錫<lb/>
人自唐昭宗<hi>闕</hi>　　律郎球者家文茟峯下至肅以上<lb/>
舍郎與簡齋陳公齊名建炎初兩人者起終左朝散郎<lb/>
贈通奉大夫娶陳氏為曾大父鍇登紹興十一年進士<lb/>
第提舉福建市舶贈開府儀同三司娶蒋氏和國夫人<lb/>
<pb n="KR4d0353_WYG_040-13b"/>
是為大父培中大夫秘閣修撰贈少傅娶郄氏吉國夫<lb/>
人陳氏衛國夫人是為父公其第三子也階自通仕郎<lb/>
至奉議郎歴監嘉興府都税務撫州金陵縣丞監行在<lb/>
省倉上界監太平惠民北局知徽州祈門縣始公改秩<lb/>
加職司一貟為尤偉丞金谿時宜黄群盗軰捕之得則<lb/>
十六人者殺越人于貨辭具服等死部使者移公讞之<lb/>
特其中一人黄姓者真盗耳餘盡誣也一平反活十五<lb/>
人豈非賢哉前所謂丞得罪時常情不下石亦擊節矣<lb/>
<pb n="KR4d0353_WYG_040-14a"/>
公方為携其印紙歴尾使者車解和之得還其歴謂絳<lb/>
侯東陽侯長者非與娶陳氏封孺人三子逵遜逢四女<lb/>
適廸功郎監浙西安撫司囬易庫錢昌言其適承務郎<lb/>
錢謩者未行餘幼以寳祐四年正月二十七日塟于夲<lb/>
邑長腰山之原從弟從政郎新平江府司法參軍翿來<lb/>
請銘辭不可則諾意某氓也其言信銘曰<lb/>
維鵲有巢維鳩居之誰寔尹我丞則躨之爾母我躨我<lb/>
尹我慈慈如之何既瘡且痍問之在民民無宿逋問之<lb/>
<pb n="KR4d0353_WYG_040-14b"/>
在官官有急符爾獄痡矣我尹殂矣奚而殂而喟其吁<lb/>
矣有虣如虎有慈如母虎猶我怒母不我怙謂天孔明<lb/>
公獨我怙作銘者氓可信千古<lb/>
　<lb/>
　<lb/>
　<lb/>
　<lb/>
　秋崖集巻四十<lb/>
</p>
<p>
</p>
  </div>
</body>
</text>
</TEI>
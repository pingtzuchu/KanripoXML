<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>秋崖集巻二十一</head> <lb/>
    <p>
<pb n="KR4d0353_WYG_021-1a"/>
欽定四庫全書<lb/>
　秋崖集巻二十一<lb/>
　　　　　　　　　　　　宋　方岳　撰<lb/>
　　啟<lb/>
　　　賀曹常卿<lb/>
某伏讀賛書諗躋宗伯文章宿老寧乆法冠禮樂清卿<lb/>
有華儒几蓋所謂景星鳯凰之瑞夫豈樂秋天鵰鶚之<lb/>
為乃咨秩宗新我頌典當使文物聲明之盛無慚太平<lb/>
<pb n="KR4d0353_WYG_021-1b"/>
經制之書上意則然吾道幸甚某出無僮馬坐隔顱<lb/>
犀招諸生齊魯之間則俎豆聞之矣致吾君堯舜之上<lb/>
豈玉帛云乎哉嗣有綸言奚為緜蕝<lb/>
　　　賀吕宗卿<lb/>
恭審擢從烏府董正麟宗上帝鍳觀四方獨系隆於我<lb/>
宋文王本支百世思篤叙於吾儒乃咨蹇蹇之王臣糾<lb/>
合振振之公姓是皆法從有偉名卿非熊非羆非虎非<lb/>
貙公望乆矣如圭如璧如金如錫人快覩之式顒詔草<lb/>
<pb n="KR4d0353_WYG_021-2a"/>
之頒増我社枌之重某喜於賀厦出則無車猶未免鄉<lb/>
人豈惟可太息者六恥獨為君子所頼有逹尊之三敢<lb/>
不彈冠倚須聽履<lb/>
　　　賀范尚書<lb/>
伏讀賛書諗躋常伯大司空掌邦事願觀風俗之淳老<lb/>
成人有典型自繫朝廷之重蓋以孔氏中庸之學能立<lb/>
周家太平之基詔曰予虞時維汝翼謂朝不信道工不<lb/>
信度允藉納言然入則有保出則有師薄聞後命某彈<lb/>
<pb n="KR4d0353_WYG_021-2b"/>
冠以喜望履未遑歸来乎出無車亦正坐馮歡之歎告<lb/>
之曰行有日且將送韓愈之窮敬竚違離亟殫欣豫<lb/>
　　　賀吳閣學<lb/>
伏覩邸函顯躋冊府二三謨典於皇繼序之傳百萬甲<lb/>
兵増重提綱之寄遹通班於曵履殆舉國以彈冠抑人<lb/>
有言方時多事共慨四郊之多壘遺君父憂誰為萬里<lb/>
之長城衛行在所表裏正資於外禦本根尤急於内寧<lb/>
惟浙東西在帝左右既乆狃安於畿甸曾微穿朽之干<lb/>
<pb n="KR4d0353_WYG_021-3a"/>
戈顧今當艱難之時安可習承平之故乃陞延閣誕詰<lb/>
戎兵雖以文章鳴國家固吾君之親擢然而忠信為甲<lb/>
胄非真儒而孰歸行矣登庸式宏經濟某隔兹衣帶之<lb/>
水莫旅簮纓之塵丕顯哉文王謨喜峻直西清之邃歸<lb/>
来乎太公望豈乆為北固之遊側耳思言馳心丈席<lb/>
　　　賀吳尚書<lb/>
伏審峻陟文昌併提戎律統六師平邦國已折佛貍窺<lb/>
江之萌方千里曰王畿要有虎豹在山之勢兹惟上意<lb/>
<pb n="KR4d0353_WYG_021-3b"/>
允屬我公某嘉與薦紳誦傳綸綍今日之功成於一儒<lb/>
者豈但羞武夫之顔長江之險可敵十萬人自足破逺<lb/>
人之膽言觀王佐式濟時艱<lb/>
　　　賀程恭父<lb/>
伏審令嗣覬奏橋門讙傳里閈鵠袍圜聽已觀一半之<lb/>
青犧畫横陳遄解兩優之褐不負金籝之教子共矜璧<lb/>
水之得人某辱在契家白之叔氏仲儒有服難歸賀<lb/>
慶之膰阿戎共談敢代緘幐之臆其如雀躍莫既魚傳<lb/>
<pb n="KR4d0353_WYG_021-4a"/>
　　　賀徽倅葉秘書<lb/>
伏審夙駕緹屏聿臨練帶新安之山水大好要識行秘<lb/>
書别駕之風月平分豈但半刺史聊復爾耳能乆此乎<lb/>
恭惟獨抱遺經追配古作故能奪多士之氣取象魁三<lb/>
蓋嘗登太㣲之庭去天尺五胡以獲麟之筆而監無蠏<lb/>
之州如聞此来有欲為王留行者雖曰小屈焉能使予<lb/>
不遇哉願紬金匱之藏亟侍玉皇之案某栁橋一别苫<lb/>
塊三年素鞸已終曾索長安之米青山無恙竟回剡曲<lb/>
<pb n="KR4d0353_WYG_021-4b"/>
之舟自憐黍谷之難春能到草堂之幾日隔曲江之靣<lb/>
幾若避於燕鴻寄盛山之詩尚相忘於鷗鷺<lb/>
　　　賀葉秘書<lb/>
竊諗宣室興思道山入直獨提麟筆兼史氏之三長寖<lb/>
近鰲扉異元都之再至毎嘆南省第一人之選胡為東<lb/>
藩半刺史之淹盍歸乎来公論則爾恨見之晩上意可<lb/>
知兹特起於借途㑹立登於要路某辱居榜下毎在談<lb/>
間石渠天禄之得人為斯文喜巖暝林扉之留我有老<lb/>
<pb n="KR4d0353_WYG_021-5a"/>
圃存敢竊問於行期容重陳於别悃<lb/>
　　　賀景獻邸<lb/>
恭審眷隆外邸思錫中閨石窌脂田都小君之美號金<lb/>
花羅紙煥公族之殊榮壼則惟嘉人倫以厚恭惟學講<lb/>
而德益進身正而家自齊親親賢賢不曰諸侯王之子<lb/>
夫夫婦婦要皆士君子之風是有柔儀聿来徽數某濫<lb/>
塵經席欣覩綸函雖㣲詩禮之漸摩但敬閨門之雍穆<lb/>
　　　賀韓寺丞<lb/>
<pb n="KR4d0353_WYG_021-5b"/>
伏審出綸中禁提舶外䑓聞廟堂選士大夫之亷惟君<lb/>
侯可念郡國奪慈父母之愛如吾民何故其依戀者山<lb/>
情所以慶快者公道獨喜紫陽之大振必為黄山而<lb/>
小留某三徑已荒二天猶在想郷人卧轍共思煙簔雨<lb/>
笠之春然舉世貪泉敢為浪舶風帆之賀<lb/>
　　　賀王吏部<lb/>
伏審使符作牧兵衛在行太㣲二十五星郎潜華甚新<lb/>
安三十六岫公望乆之敢告前驅寛予後至恭惟淵深<lb/>
<pb n="KR4d0353_WYG_021-6a"/>
七澤洞逹四忩早登詞翰之場如驅龍蛇而摶虎豹自<lb/>
典文書之庋已騎麒麟而繄鳯凰方飄飄然道家蓬莱<lb/>
之山殆駸駸乎甘泉侍從之槖乃遡湖隂而出節旋分<lb/>
郡寄而易麾豈其愛江水之至清淺深見底或者念歲<lb/>
惡之不入農末皆傷誰手摩之民瘼甚矣抑恐君相之<lb/>
意不先一州其歸報政之成寧淹五月行春近只見晩<lb/>
謂何某白首寡諧青山獨往昔侍同朝甚喜已勝萬戸<lb/>
之侯封今受一㕓為氓真是二天之我有敢無叩角仰<lb/>
<pb n="KR4d0353_WYG_021-6b"/>
跂巾車<lb/>
　　　賀程右司<lb/>
伏審三節星馳九關天近毎慨吾鄉之氣數誰在帝旁<lb/>
有如我公之聲光亦勞使傳乆當召矣無以歸兮諒自<lb/>
兹不出於都城將盡還大好之山水若文昌若内翰不<lb/>
曰同姓為近乎有丞相有樞臣則固易地皆然耳切幸<lb/>
明公之衮衮頓回吾郡之寥寥某未免鄉人欣聞邸報<lb/>
君命召不俟駕敢問行期帝賚弼用作霖遄觀制可<lb/>
<pb n="KR4d0353_WYG_021-7a"/>
　　　賀蔡憲<lb/>
伏審饗廟之日召環自天貫索星沉已底祥刑之績絲<lb/>
綸詔下聿聫法從之班恭惟親得考亭之傳是為名父<lb/>
之子政事自學問中出孰能禦之文章與氣節相髙又<lb/>
其餘者雖以蹇蹇而去國所謂拳拳於愛民豈不爾思<lb/>
上固神聖之主取以自近朝多直諒之儒其即問途當<lb/>
母俟駕某誦言盈耳喜懼交懐寧勿躍然相傳司馬公<lb/>
用矣焉知来者能為李將軍地乎増結私情敢忘公賀<lb/>
<pb n="KR4d0353_WYG_021-7b"/>
　　　賀吳總侍<lb/>
伏審虎節建䑓龜符㫝籀大小馮之相代豈惟圗盛事<lb/>
於衣冠東西總之迭為兹用分顧憂於旒扆有美江山<lb/>
之第一共嘉國士之無雙波神胥舞於鷁舟春氣肇開<lb/>
於鵲印歌謡載道想續劖常棣之碑香火滿城當封寫<lb/>
凌煙之像斯民樂只於帝念哉甚朋友同倫兄弟異姓<lb/>
願言思伯訪戴之興勃然豈無他人依劉之志遂矣式<lb/>
徯鏘瓊之珮晤言浮玉之山追數平生莫踰此喜<lb/>
<pb n="KR4d0353_WYG_021-8a"/>
　　　賀李運使<lb/>
伏審内班郎潜外將使指參大都督軍諮之重為小朝<lb/>
廷人物之英簡在帝心聿寧江面恭惟赫矣龍門之望<lb/>
隐然虎石之威規姚姒而逮莊騷豈但語言之妙引䕫<lb/>
龍而陳堯舜雅如籌䇿之良適戎馬之縱横頼木牛之<lb/>
飛輓乃進班於武部俾轉餉於兵屯文之虎人之龍盍<lb/>
侍玉皇於香案南曰譯北曰鞮乃煩金節於江城言觀<lb/>
竹帛之勲亟下絲綸之詔某切依襟帶願拜履絇貔貅<lb/>
<pb n="KR4d0353_WYG_021-8b"/>
宿萬竈之煙敢忘共濟鵷鷺集九霄之曉政恐遄歸仰<lb/>
止髙山有如此水<lb/>
　　　賀袁大監<lb/>
恭審渙發綸函晉陞繕監帝曰兹維師匠入紬金匱之<lb/>
書時則有若儒宗無負玉犀之對夫以海内寡二之學<lb/>
早收天下第一之科十年而到鳯池竊以為晩五工之<lb/>
居雉正其謂斯何獨喜端人之登可為清朝而賀恭惟<lb/>
緒守潔齋之訓親得慈湖之傳吾之心即周孔之心曽何<lb/>
<pb n="KR4d0353_WYG_021-9a"/>
求於紙上所謂道非堯舜之道不以陳於王前方其發<lb/>
諸詞章初無意於科目九萬里而風在下奚計修程三<lb/>
千字而日未斜特其餘事出用於世欲行所言第觀指<lb/>
使之將明夫豈儒效之迂濶乗軺而講荒政溺由已溺<lb/>
饑由已饑駐車而談聖經仁者謂仁智者謂智洪惟箕<lb/>
翼之魁宿端是青齊之福星蓋其所懐之春或者不言<lb/>
而化人皆憚汲黯此聲在江之東上不見賈生有詔自<lb/>
天而下若曰咸五登三欲帝萬世卿其襲六為七作宋<lb/>
<pb n="KR4d0353_WYG_021-9b"/>
一經不然營繕之勞曷究彌綸之藴某不量其戅敢誦<lb/>
所聞竊惟古之共工皆有關於世變如制度之先樸將<lb/>
風俗之再淳作大匠箴而獻諸朝尚何容喙讀梓人傳<lb/>
而知為相所願留情<lb/>
　　　賀髙秘書<lb/>
伏審綸綍起家旌麾載道帝讀蓬莱集歎其乆去於紫<lb/>
㣲天開㑹稽圗何至獨私於緑野妙有春風之句雅宜<lb/>
煙雨之樓恭惟學該玉府之深藏筆捲銀河而倒㵼舒<lb/>
<pb n="KR4d0353_WYG_021-10a"/>
翹揚英轇轕宇宙二十八宿之羅胸疏條緝緯貫穿古<lb/>
今千數百年之在目上帝自留而論譔太乙下觀其校<lb/>
讐襲六為七作一經無紙上已陳之語自甲至丁凡四<lb/>
庫皆腹中有本之書方片雲遊物外之心俄半夜動席<lb/>
前之問徑乗剡雪坐嘯括山此所謂行秘書耶昔公安<lb/>
在如欲用真學士者舍我其誰某髮種種以驚秋意寥<lb/>
寥其厄閏雖乏蓋公清浄之助當驅兒童立馬以迎郊<lb/>
如聞王褒中和之章喜與父老買牛而耕墅<lb/>
<pb n="KR4d0353_WYG_021-10b"/>
　　　賀新守入郡<lb/>
恭審肅駕朱幡儼臨畫㦸先聲戒曉皷角為之精明粹<lb/>
氣浮春山川至於翔舞嘉與父老聳觀教條恭惟以赤<lb/>
城之仙班傳紫垣之相印惟有是父有是子勲名肆邁<lb/>
於韋平其使吾君使吾民風俗再淳於堯舜敢謂三十<lb/>
六峯之秀乃得一二千石之良視篆云初置郵以喜某<lb/>
待將軍之約束前屬吏之驅馳登堂而宣上德音坐見<lb/>
太平之官府下車而問民疾苦敢稽簡静之文書<lb/>
<pb n="KR4d0353_WYG_021-11a"/>
　　　賀謝刑部<lb/>
恭審慶覃慈扆恩輯勲階天近兩轓親見五三之盛泥<lb/>
香十錦式華千一之逢帝綍斯皇侯藩増重恭惟昭回<lb/>
象緯峻極岳靈如古大臣以所學乃伊周之學思昔先<lb/>
正使吾君為堯舜之君惟天佑于我邦將世濟其賢業<lb/>
所謂金薤琳琅之美凛然玉壺氷露之寒班紫禁之早<lb/>
朝疇不曰相門之相賦黄山而晩對何獨為詩人之詩<lb/>
方春洽於燕香屬祥開於鼇極七十古稀有誕揚玉冊<lb/>
<pb n="KR4d0353_WYG_021-11b"/>
之輝二千石惟良丕對瑶林之彦肆由明陟入奉都俞<lb/>
某嘉與斯民共陶熈旦厦成而燕雀賀密依使竹之華<lb/>
韶作而鳯凰儀共宴母桃之夀<lb/>
　　　賀趙大資<lb/>
恭審誕播制函峻班書殿真儒無敵於天下帝其寛北<lb/>
顧之憂勍敵已在於目中時則有東歸之喜於皇王佐<lb/>
允穆宗工恭惟識際天人勲在社稷飛聲轇轕於五緯<lb/>
有管夷吾則何患為著書羽翼乎六經皆孔安國所未<lb/>
<pb n="KR4d0353_WYG_021-12a"/>
到者惟其平生不為紙上之學以故倉卒能吐胸中之<lb/>
竒屬邊徼之不寧皷貔貅而畧地顧何負於吾土胥英<lb/>
蕩以通之所未下者聊城不遺鏃而歸我方為宗國無<lb/>
窮之計盡復寧人有指之疆誓將挽九河以洗氛埃詎<lb/>
曰畫一江而限南北皇靈斯赫儒效豈虛言觀疇昔之<lb/>
所成奚至今日而未相繄股肱之寄在忠力當攄坐論<lb/>
之謨然道德之威成安强正頼折衝之畧特異優崇之<lb/>
典陞華禁邃之庭増重麟符㫝儀鴟閣詞掖下絲綸<lb/>
<pb n="KR4d0353_WYG_021-12b"/>
之制蓋一命再命三命而益恭太常兼鐘鼎之銘其<lb/>
大書特書屢書而未已丕視功載厥有彛章靈夏未<lb/>
服而韓相行共倚琱戈之重貝州既平而潞公入遄觀几<lb/>
舄之還某嘉與斯人鋪時偉績藏在盟府夫誰曰彭越<lb/>
之同功訊之司宗抑豈比汾陽之異姓式徯介圭之覲具<lb/>
隆巖石之瞻聞邊吏之塞飛狐洗兵甲而不用謂中國之<lb/>
相司馬讀制冊而可知仰斗之私與江俱下<lb/>
　　　賀謝刑部<lb/>
<pb n="KR4d0353_WYG_021-13a"/>
伏審陞華寶宇移填玉山碧草緑波殊欎憇棠之父老<lb/>
朱幡皂蓋已歌騎竹之兒童安得一語借冦君於帝前<lb/>
正恐兩州争杜公於境上去思之極喜躍伊何恭惟書<lb/>
府斗牛相門星鳯夢池塘之草家自有於詩聲鄙堦砌<lb/>
之蘭世共推於儒傑思昔先正時維鉅公使吾君為堯<lb/>
舜之君今猶被於宗社以所學皆周孔之學端復在其子<lb/>
孫獨先生自取之廉有識者見謂之屈婁乞一麾而去<lb/>
遄飛五袴之謡方兹蹈德而詠仁奈何奪此以與彼雖<lb/>
<pb n="KR4d0353_WYG_021-13b"/>
未覺雲霄之逈已頓驚分野之殊恐開藩之未閒不俟<lb/>
駕而歸覲前有召父後有杜母頼拊摩凋瘵之餘坐而<lb/>
堯言進而舜趍竚獻納熈恬之盛某猥誤衮褒之辱毎<lb/>
虞錦製之傷鳴鳯凰於髙崗式徯九苞之瑞世徙鵾鵬<lb/>
於溟海莫隨六翮之培風<lb/>
　　　賀髙運使<lb/>
伏審輟自鵷墀誕分虎節引星辰於碧海有開蜀道之<lb/>
天將禮樂之皇華不逺長安之日竊窺帝意深有廟謨<lb/>
<pb n="KR4d0353_WYG_021-14a"/>
若曰當宁思古名臣其維武侯為時王佐每讀出師之<lb/>
表無慚伊訓之書雖吳魏自裂而三分豈漢賊可岐而<lb/>
兩立草廬所藴竹簡莫傳蓋卧龍之蟄匪徒然繄流馬<lb/>
之運其小者乃睠西土而凛有遺跡寛予北顧者詎無<lb/>
若人幸今天道之好還大快人情之共憤何止扼亢而<lb/>
拊其背已焚老上之庭盡皆踐土而食其毛載沐漢家<lb/>
之徳然一方之初靖又强敵之可憂試以唐書與五代史<lb/>
而考之其見於中國亦三百年而餘矣既吞噬之無厭<lb/>
<pb n="KR4d0353_WYG_021-14b"/>
終蠶食之堪虞如使争雄於封域之間奚啻鼾睡於卧<lb/>
榻之側吾恐患方深耳見謂一秦之復生公其起而圖<lb/>
之縱無百參而何缺若然則朝家之委寄夫豈惟使者<lb/>
之將輸聞之縉紳偉哉綸綍恭惟道山蓬莱之胸次楚<lb/>
澤雲夢之筆端當其排閶闔而呈琅玕信已跨崑崙而<lb/>
餐沆瀣乃煩視草出以飛芻意者復周土宇而興六月<lb/>
之師其必章漢天聲而决千里之勝飽吾貔虎靖彼煙塵<lb/>
儆軍實而申之不留敵以遺君父無隻輪之返者迄安邊<lb/>
<pb n="KR4d0353_WYG_021-15a"/>
而立功名使鼎湖弓劒之藏與渭上衣冠之廟王氣開<lb/>
而天地闢逺氛掃而河洛清則多多益辦之勲皆陳陳<lb/>
相因之助以故誦言乎諸葛不復比數於蕭何某布所<lb/>
聞匪為之佞逢此盛舉未嘗不嘆曰江左之有夷吾遲<lb/>
之幾何將亦相戒以中國之相司馬惟抵掌而談天下<lb/>
之事敢折腰而及吾身之私其若翹瞻莫殫忻頌<lb/>
　　　賀李制帥<lb/>
恭審誕開制閫居守留䑓南浦雲飛虎節占使星之動<lb/>
<pb n="KR4d0353_WYG_021-15b"/>
北門天近麟符分卿月之暉於皇玉壘之威増重金陵<lb/>
之勢帝意若曰時方顧憂彼亦吾民何至帶牛而圜起<lb/>
敵為外患幾欲牧馬而内窺使長江得人如孤羆之㨿<lb/>
深叢則絶漠之域寧匪兕而率曠野繼我宗彦維時人<lb/>
英恭惟風神肖老𣆀之仙文物孕長庚之秀維弼畫河<lb/>
朔十三䇿毎慨然於俎豆雍容之時而敢為小范有胸<lb/>
中百萬兵雖投之於羽檄交馳之地而不亂粤從鵷陛<lb/>
出擁蜺旌遂令落霞飛鶩之墟蔑有明月吠尨之警乃<lb/>
<pb n="KR4d0353_WYG_021-16a"/>
睠陪京之重遹司留鑰之嚴俾盡䕶於列營諒聳聞於<lb/>
遐裔莫非王土也當同軌而齊之如吾中原何且傳檄而<lb/>
定矣用底碧幢之績遄觀赤舄之華江左有夷吾而復<lb/>
何憂允歸朝望中國相司馬而無生事已折敵謀皇矣<lb/>
吾君偉哉此舉某屬聞綸綍如拜麾旄人一天我獨二<lb/>
天覬重啖安期之棗行百里半九十里適將熟楚戍之<lb/>
𤓰寧少俟於湏㬰幸母忘於疇昔<lb/>
　　　賀劉寺丞<lb/>
<pb n="KR4d0353_WYG_021-16b"/>
伏審夙戒麾符儼臨㦸衛呈琅玕叫閶闔正聨星宿之<lb/>
班羞崑崙薄蓬莱自求山水之郡此名此德甚盛甚休<lb/>
恭惟玉簨黄鐘之函和瑤瑟朱絃之挺直雖不為表襮<lb/>
於議論之際要自有公是非顧未嘗標置於名氏之間<lb/>
此所謂真道學早䇿勲於翰墨乃課最於簿書州縣<lb/>
之職徒勞人薦出郎官之宰賢能之舉不待次尚參計<lb/>
相之賔凡晉權萬貨之經與均㑹百工之給皆未究其<lb/>
所藴何厥聞之甚都龍左角為天田肆陞華於九扈<lb/>
<pb n="KR4d0353_WYG_021-17a"/>
驂右騑者刺史訖自詭於一麾上若曰古君子之儒<lb/>
時則入漢循吏之傳以去帝城不逺耳冀潤九里而及<lb/>
京師然豈君相之意哉乃先一州而後天下聞有迅召<lb/>
願無疾驅某自守其迂見謂之拙思昔中牟之化今已<lb/>
在七不堪之中正復陽城之生亦付之六太息而已過<lb/>
不自料勇為此来一用其䇿之平平兩書其考之下下<lb/>
有人民有社稷乆已厚顔為保障為繭絲凛乎掣肘公<lb/>
既至止吾知免夫披雲霧而覩青天敢忘賀夏為草木<lb/>
<pb n="KR4d0353_WYG_021-17b"/>
而到赤地或可逢春<lb/>
　　　賀李參政<lb/>
恭審誕揚制冊參柄政機當聖賢馳騖之時聿思元老<lb/>
覬道德安强之效迄㡳丕平簡在帝心於皇廟論恭惟<lb/>
養其氣以剛大尊所聞而髙明姚崇應變而宋璟守文<lb/>
兼負經綸之藴元齡善謀而如晦能斷克成綜核之功<lb/>
自纘武於樞庭茂結知於宸極明良千載仁義一言伊<lb/>
欲天下皆堯舜之民正以胸中有孔周之學㑹羽檄適<lb/>
<pb n="KR4d0353_WYG_021-18a"/>
憂於丙枕宜鋒車趣駕於庚牌王曰歸哉舊弼為中朝<lb/>
之望天其或者太平當今日之期遄觀介圭入陪台衮<lb/>
共徯巨川之濟式隆巖石之瞻泰階同符間兩社以為<lb/>
公輔神鼎増重有一德以享天心傾聽白麻登延黄<lb/>
閣某親逢盛事思見熈辰甲兵之問不至廟堂蓋邊<lb/>
臣之至願忠信之行匪徒州里惟公相之所為嘉與函<lb/>
生悉歸陶冶<lb/>
　　　賀李僉樞<lb/>
<pb n="KR4d0353_WYG_021-18b"/>
恭審望尊書殿位峻機庭惟吉士勱相我國家師言允<lb/>
穆用真儒無敵於天下疆事敉寧於赫聖謨有嘉王佐<lb/>
恭惟以二典之書鳴治世以三舘之學儀清朝非堯舜<lb/>
不陳於前大吾君之無過將文武未墜於地幸斯道之<lb/>
有傳仁義一言明良千載式慶風雲之㑹聿臨樞斗之<lb/>
躔遭時多難屬望尤切繄天下一家罔不率其孰使<lb/>
然今左右國人皆曰賢必能辦此曾何患乎煙塵當自<lb/>
靖夫疆土蓋天開奠枕之期維日望止戈之武言觀偉<lb/>
<pb n="KR4d0353_WYG_021-19a"/>
績敬竚褒綸軍旅俎豆之事嘗聞之正有關於輕重大<lb/>
尉丞相之尊則等耳行兼佩於安危某傳誦制函鈞陶<lb/>
化冶命將帥以衛國誓殫折箠之勞修政事以寧邊傾<lb/>
聽借籌之略具瞻巖石用濟巨川<lb/>
　　　賀游禮書<lb/>
恭審疏恩曉殿正位春曹蜀第一人重見器能之諸葛<lb/>
舜十六相最推典禮之伯夷朝有儒宗世知治象恭惟<lb/>
藻藉五采之古作簫韶九成之正音言合稷契謨合臯<lb/>
<pb n="KR4d0353_WYG_021-19b"/>
䕫乆罄忠嘉之沃窮則孔顔逹則周召曾㣲夷險之分自<lb/>
抱膝於隆中已傾心於天下乃班朝著乃殿帥藩聲名隨<lb/>
風而流式慶明良之㑹議論决江而下無非仁義之言丕<lb/>
掞國華屹為時棟宗伯掌邦禮諒新治世之彌文聖主得<lb/>
賢臣誕播鄉人之嘉頌某欣聞綸綍相賀縉紳言觀孤<lb/>
鳯之暉敢贄雙魚之素意之所屬言莫能殫<lb/>
　　　賀趙戸書<lb/>
恭審進長地官増重天府六卿紫槖民部雖繁三輔黄<lb/>
<pb n="KR4d0353_WYG_021-20a"/>
圗神京愈肅有偉綸函之播於昭黼座之知恭惟奕矣<lb/>
銀潢粹然玉璞言語妙天下魯諸儒何以尚之智略輳<lb/>
上前漢庭臣無出右者誕緝九畿之政密聨八座之暉<lb/>
欲還春貢於地輿豈析秋毫於戸版尚書為國喉舌允<lb/>
釐帝輦之浩繁執政猶吾股肱遄仰台垣之峻極某想<lb/>
聞晝接傾徯辰猷聿瞻聽履之班竊有彈冠之喜敢<lb/>
㤀傳鯉如對匿犀<lb/>
　　　賀許兵書<lb/>
<pb n="KR4d0353_WYG_021-20b"/>
恭審渙敭周誥晉陟夏卿祈父王之爪牙盍釐九法尚<lb/>
書帝之喉舌式綜五兵國有人焉民胥悦矣恭惟筆<lb/>
掃單于之萬騎胸吞禹貢之九河挹翰林主人儼入花<lb/>
甎之直列文昌司馬聿髙荷槖之班遭時多難属望<lb/>
尤深若曰用真儒而天下無敵其惟進有德而朝廷自<lb/>
尊得頗牧於禁中今何憂乎萬里運山川於掌上將自<lb/>
靖夫四邊言觀偉績之無前咸曰褒綸之已後某得之<lb/>
傳誦私以忻愉式遄孤鳯之暉敢贄雙魚之素有言粗<lb/>
<pb n="KR4d0353_WYG_021-21a"/>
淺莫既精㣲<lb/>
　　　賀李吏書<lb/>
恭審光奉贊書峻登文部思皇多士聿生綜核之朝無<lb/>
競維人式董銓衡之選國有公事人能誦言恭惟蔚<lb/>
然臯䕫之謨洋乎晁董之對金華勸講非堯舜之道<lb/>
則不陳玉匱緘辭編詩書之冊而無愧茂對帝簡備極<lb/>
儒榮乃顓四選之權獨處六曹之長咸造在庭而褎為<lb/>
首已推名世之賢仰惟前代而訓厥官遄正冢司之拜<lb/>
<pb n="KR4d0353_WYG_021-21b"/>
某欣傳郵置敢後牋函諒藻鏡之餘閒流電岩之迅<lb/>
矚嗣聞除目庸快夙心<lb/>
　　　賀王右司<lb/>
伏審丕承帝簡密賛宰衡子大夫入覲王庭巍冠儒<lb/>
科之一左右司學為丞相進聨台宿之三式負重名兹<lb/>
惟妙選竊仰省曹之叢委適遭時事之艱難邊檄縱<lb/>
横而有日尋之戈甲京輦尊嚴而有蕩焚之蘖火廟<lb/>
堂相語宗社為懐是勤經濟之憂允頼彌綸之略天<lb/>
<pb n="KR4d0353_WYG_021-22a"/>
將平治時乃疇咨恭惟文續古餘學到聖處以賢良<lb/>
三䇿而為舉首人快覩先起徒歩數年而取封侯上<lb/>
見嗟晩聿班台佐豈乆郎潛厯觀政路之聨每補侍<lb/>
臣之缺思皇寵渥遄即禁塗某聞譽處之甚都讀<lb/>
除書而相賀天下自此寧矣知省闥之有人主上注意<lb/>
倚之想巖廊之無日其為欣頌莫既藴悰<lb/>
　<lb/>
　<lb/>
<pb n="KR4d0353_WYG_021-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　秋崖集巻二十一<lb/>
</p>
<p>
</p>
  </div>
</body>
</text>
</TEI>
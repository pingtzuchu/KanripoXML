<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>秋崖集巻三十八</head> <lb/>
    <p>
<pb n="KR4d0353_WYG_038-1a"/>
欽定四庫全書<lb/>
　秋崖集巻三十八<lb/>
　　　　　　　　　　　　　宋　方岳　撰<lb/>
　　題跋<lb/>
　　　趙景山村田集<lb/>
宋魏諸王孫率以詩名後世至唐盛矣賀白其巨擘也<lb/>
怒鯨横鶩捲海倒流而其盛止於詩夲朝出其才與天<lb/>
下共麟趾之彦滋盛獨詩乎哉四靈清語不枯秀語不<lb/>
<pb n="KR4d0353_WYG_038-1b"/>
迂抑紫芝其尤也續遺響於寂寥發妙弹於孤曠将從<lb/>
村田叟問之<lb/>
　　　程務實詩集<lb/>
夏六月務實寄甲乙藁予時未暇讀也自意登斷崖酌<lb/>
窪樽與務實招雲月而話襟期在此行矣至則務實病<lb/>
子春之足予又病退之之瘧不知溪煙沙草真愁我軰<lb/>
耶子璋觸髏血糢糊手提擲還崔大夫只此兩語瘧鬼<lb/>
辟易三舍今當寘君詩床頭試觀定何如也<lb/>
<pb n="KR4d0353_WYG_038-2a"/>
　　　吴晞之家集<lb/>
醫而世十一世而藝百一藝而儒千一不藝世耳不儒<lb/>
藝耳奚其醫晞之之醫自其祖曾七八傳而所謂隠微<lb/>
處士南薫老人者率有集方志所書宜信晞之勉之涪<lb/>
翁評畫謂使其胸中有數百巻書下筆當不減文與可<lb/>
矧醫乎哉晞之勉之予以掌故過都之年道病晞之投<lb/>
方七劑立蘓醒因書以附家乗<lb/>
　　　王周卿註鶴山詩<lb/>
<pb n="KR4d0353_WYG_038-2b"/>
前軰詩多矣周卿獨為鶴山故鶴山詩亦多矣周卿獨<lb/>
為其在渠陽時故風雨凄凄雞鳴喈喈鶴山以之他山<lb/>
有石可以攻玉周卿以之淳祐二三十九歙人方某書<lb/>
于桐廬舟中<lb/>
　　　董同年先生所得仁皇御書刑政二字<lb/>
此神文之所以聖也慶厯之際於斯為盛臣某恭書<lb/>
　　　董仲鈞所藏晦庵殘帖<lb/>
淮南王安丹成其遺餘于杵臼間者猶能使雞犬皆仙<lb/>
<pb n="KR4d0353_WYG_038-3a"/>
此瑶殘帖意與甚哉董氏之好學也後學方某敬觀<lb/>
　　　李氏唐告<lb/>
徃年泊吕城尋竹巷李氏求觀王仲言所謂唐告百餘<lb/>
軸者主人翁入城府辭焉他日舘丹陽客有携咸通中<lb/>
大花綾告相示者問之大鄭王之胄家金壇西岡又非<lb/>
仲言所見也唐家三百年冠盖誰有詩書到逺孫盖范<lb/>
文正公道吾宗事嘗為客誦之甚恨不曾作衛公故物<lb/>
記也後十年客復來請余記當時語客名夢得連取薦<lb/>
<pb n="KR4d0353_WYG_038-3b"/>
書為名進士歙人方某<lb/>
　　　朱祐之詩<lb/>
余義夫稱祐之與其季書一筆萬頃讀之不能休今觀<lb/>
此集乃蘓長公所謂收捲波瀾入小詩者耶秋崖人方<lb/>
某<lb/>
　　　竹所主人所藏余詩<lb/>
竹所主人謂汪君正已也其師面目嚴冷出語輙撑觸<lb/>
人君每每以樂易左右之屬聞其師亡為藏劍履問政<lb/>
<pb n="KR4d0353_WYG_038-4a"/>
山能使其徒竭力無幾㣲見于顔面此李将軍不擊刁<lb/>
斗法也李廣程不識皆為漢名将然士卒苦不識而樂<lb/>
從廣吾未知其孰是君歸見所中青士問之<lb/>
　　　程少章文藁<lb/>
少章少時挾老筆場屋間大畧如李将軍與匈奴左賢<lb/>
王戰時漢矢且盡吏士無人色而意氣自如軍中服其<lb/>
勇也既不得與諸妄校尉等伍輙棄去更為表啓箴頌<lb/>
以從諸公貴人逰則又似東方曼倩與郭舍人戱為隐<lb/>
<pb n="KR4d0353_WYG_038-4b"/>
所謂伊優亞獮吽牙漫不知為何等語而應對鋒出莫<lb/>
能窮者今老矣見予辟雍視其謁官人矣亟屣履迎謂<lb/>
之曰飛将軍迷失道天也非有先生得無嘗給騶朱儒<lb/>
乎何其恩澤侯也少章曰士有桑樞甕牖矻矻窮年而<lb/>
莫之與者有髙冠侈袂放浪江湖而莫之返者要之亡<lb/>
羊等耳予家筆峰下有田一壥予将駕黄犢其中時或<lb/>
作勞酤老瓦盆以醉雖與子州里吾将洗吾耳也况諸<lb/>
公貴人哉予笑曰少章今又一變為漢隂丈人耶書以<lb/>
<pb n="KR4d0353_WYG_038-5a"/>
為别<lb/>
　　　奚朝瑞詩<lb/>
月夕坐叢桂下鼓歸耕一再行有伻以詩巻自休陽至<lb/>
明日有客以詩巻自黟至喜吾鄉之多詩人也倒屐亟<lb/>
迎客沽斗酒相勞苦醉語客曰吟安一箇字撚斷數莖<lb/>
髭詩可以苦而攻學詩如學仙時至骨自换不可以苦<lb/>
而悟也優而柔之使自得之吾見子蟬蜕矣<lb/>
　　　韋御帶論孟集語<lb/>
<pb n="KR4d0353_WYG_038-5b"/>
國朝有以論語為相業者矣兊戈和弓属鞬左右而用<lb/>
心鄒魯之書則四姓小侯所絶無而僅有也予不及識<lb/>
韋侯而有道其子閣門君之意者他山之石可以攻玉<lb/>
乃翁以之惟其有之是以似之君其𢡟哉<lb/>
　　　胡氏乞米詩<lb/>
鄉人有胡君者夲衣冠子奮空拳與窮餓敵幾為所得<lb/>
者數矣盖其計有三左去筆峰下而家行在所以寂易<lb/>
喧一左也脫夫湏襏襫而衣縫掖以實易虛二左也不<lb/>
<pb n="KR4d0353_WYG_038-6a"/>
能拾墮樵煮瀑布而㸑桂炊玉以有易無三左也繞腹<lb/>
之篾如束濕而驚雷怒號亦難乎其為情哉間嘗自作<lb/>
乞米帖與里中人世無監河侯将如子何也他日予訊<lb/>
之曰士有朝不食夕不食而使饑餓于我土地吾耻之<lb/>
周之是也然為所識窮乏者得我而為之孟軻氏亦謂<lb/>
之失其夲心已之亦是也繇前之説子窮其瘳乎繇後<lb/>
之説子窮未渠央也雖予亦将如子何哉淳祐六七九<lb/>
里人方某書吕左史所與詩後<lb/>
<pb n="KR4d0353_WYG_038-6b"/>
　　　程達原字訓<lb/>
始逹原邀予半道班荆相與語偶及世所稱謂曰官人<lb/>
者予嘗離以為謔人而不官者盖有之官而不人者滿<lb/>
天下也達原憮然笑曰非謔也因出字訓示予為題其<lb/>
後曰史宏肇不識字固也張禹孔光學為帝者師不識<lb/>
止字謟王鳳栁河東文如五緯麗天芒寒色正不識正<lb/>
字䧟伾文黨屈原離騷與日月争光賈誼痛哭流涕之<lb/>
書漢廷無出右者皆不識命字一斥不復至於憂愁悲<lb/>
<pb n="KR4d0353_WYG_038-7a"/>
<graphic n="KR1273" url="https://raw.githubusercontent.com/kanripo/KR-Gaiji/master/images/KR1273.png" mimeType="image/png"/>不得其死然則古今大儒不識君字訓之字者盖多<lb/>
謹毋曰小學家<lb/>
　　　思齋説<lb/>
客有䄂思齋説以來者曰願有謁也予讀之曰思固有<lb/>
説乎此心天也至神至明至虛至靈意見之萌重淵風<lb/>
行適波其澄念慮之興太空雲生適滓其清故寂焉而<lb/>
凝不将不迎閴焉而精靡為靡營此之為無思無為此<lb/>
之謂何思何慮此之謂不思而得盖天命之謂性也奚<lb/>
<pb n="KR4d0353_WYG_038-7b"/>
其思然而均一物則此何為而堯彼何為而桀均一隂<lb/>
隲此何為而回彼何為而跖是知弗慮胡得惟其慾之<lb/>
窒否則鑑明也而墨有物之食弗圖胡獲惟其義之集<lb/>
否則蹊南也而北有茅之塞故曰思無邪故曰思則得<lb/>
之故曰心之官則思盖率怪之謂道也奚其勿思哉嘗<lb/>
語子周公待旦之思此思也所思者何事楊子深沈之<lb/>
思亦此思也所思者何謂子歸思齋而思之如火斯然<lb/>
如泉斯達則謹思其在我者勿思其非我者可也客曰<lb/>
<pb n="KR4d0353_WYG_038-8a"/>
唯請筆之<lb/>
　　　代題同銓小録<lb/>
淳祐五年春皇帝下明詔嘉與士大夫更始一時羣彦<lb/>
魚魚雅雅集闕下于是國之貴逰子弟銓于有司者與<lb/>
觀光焉何其幸也越四月甲子合凡與推擇者若千人<lb/>
集于依光叙同盟侈殊遇也酒行有執爵起祝者曰吾<lb/>
儕頼上恩藉祖父澤今茲幸且仕有敢負爾君辜而祖<lb/>
父者乎有敢黷于貨荒于政者乎有敢以麒麟之楦而<lb/>
<pb n="KR4d0353_WYG_038-8b"/>
狠如羊貪如狼者乎皆曰不敢審不敢則為我釂此其<lb/>
所以識也坐者皆釂旅酬而進曰吾儕勉之毋使人謂<lb/>
徒讀父書澤祖笏以庻幾祝規某既書紳遂輯以為小<lb/>
録題辭<lb/>
　　　郭氏種徳庵記<lb/>
水心挾老筆名一世至為種徳翁記庵大似辭費翁家<lb/>
槖駞種樹之説曰其夲欲舒其培欲平其土欲固其築<lb/>
欲宻此種徳説也君其問諸槖駞水心猶落第二歙方<lb/>
<pb n="KR4d0353_WYG_038-9a"/>
岳<lb/>
　　　忠烈劉公遺事<lb/>
比有上功幕府讕以陣歿為死節者予書其牘云死事<lb/>
與死敵異死敵與死節異意以為驅馳戎馬之間邂逅<lb/>
鋒鏑之下未得謂死節耳議不合則為一筆勾倒嗚呼<lb/>
吾獨不得如忠烈劉公事使執簡從太史公牛馬走後<lb/>
顧使此筆為一殺死健兒辱也耶天寳時誰實富貴以<lb/>
疽潰天下而不識靣之顔真卿死之此可為忠烈公六<lb/>
<pb n="KR4d0353_WYG_038-9b"/>
太息也淳祐丁未良月晦歙人方岳書于金陵<lb/>
　　　林君詩巻<lb/>
予耕祈下自五月至于七月不雨搰搰然與隣翁井隧<lb/>
而甕灌之苗則槁矣歸卧蝸牛廬有寘一巻書床頭者<lb/>
取讀之如挹髙人勝士而忘予之與芸夫蕘子伍也如<lb/>
藐姑射之飄飄吸風飲露而不知門外火雲之蒸肉山<lb/>
也如三日之霖沛然建瓴而下之不自意山田之生煙<lb/>
而澤田之飛塵也嘻其甚矣予所謂藜藋拄乎鼪鼯之<lb/>
<pb n="KR4d0353_WYG_038-10a"/>
逕聞人足音跫然而喜矣敢無順下風以立淳祐八七<lb/>
廿四秋崖人方岳書<lb/>
　　　潘君詩巻<lb/>
潘徳乆詩不宫不商自成音調水心謂永嘉言詩皆夲<lb/>
徳乆意其傲兀試席如深叢孤羆一第溷渠耳顧乃鶡<lb/>
其冠為老閣門士固有不遭如此今君與之同姓也同<lb/>
里也同鶡冠子也而窮于詩又同豈其苗裔耶何酷似<lb/>
也雖然毛錐子安用哉<lb/>
<pb n="KR4d0353_WYG_038-10b"/>
　　　徐貳卿與彭監帖<lb/>
巢元修間闗萬里訪兩蘓公嶺海之南意斯人不復可<lb/>
見而何人毒徐仁伯彭君自臨川絮酒㑹其葬于玉山<lb/>
斯亦竒士矣仁伯斃時盖司成也予以博士與辟雍諸<lb/>
公日日守光範門白其寃天子為下中執法治詔獄而<lb/>
竟鶻突不得賊時豈無許孟容吕元膺等軰哉然則唐<lb/>
之中葉强藩悍鎮疽裂癰潰猶為有紀綱也因讀彭君<lb/>
事寄此歎息<lb/>
<pb n="KR4d0353_WYG_038-11a"/>
　　　跋人㑹稽詩巻<lb/>
予未嘗絶胥濤而東得功甫詩真可卧逰然禹穴自是<lb/>
後人一疑獨喜吾家老于墨池無恙耳<lb/>
　　　書景獻府講詩終篇<lb/>
某猥以踈蕪濫塵講席起采芑止殷武凡百二十有九<lb/>
篇雖不能析微闡幽該貫融徹而依忠依孝未嘗敢不<lb/>
謹焉惟尊聞不貴博而貴精惟行知不貴敏而貴力邇<lb/>
之事父逺之事君豈但多識草木鳥獸之名而已者一<lb/>
<pb n="KR4d0353_WYG_038-11b"/>
字之訓一事之義盖有先儒之書在承宣為學日益其<lb/>
自得于遺編者乆矣某敬畧<lb/>
　　　跋月潭净照詩<lb/>
予平生喜從山僧野老逰而出世間者抗塵走俗又有<lb/>
甚於世間者以故所見多是畫庫門鑰匙色净照師出<lb/>
詩巻為讀之竟如盤饌春多筍厨薪濕帶苔能道當家<lb/>
風致雲歸大似諳風勢水咽多應恨世情有味乎言之<lb/>
也雖然政使如貫休齊已於子法中猶是六十四種口<lb/>
<pb n="KR4d0353_WYG_038-12a"/>
業未知與畫鑰匙僧孰愈子歸扣碧潭秋月而問之<lb/>
　　　跋謝正夫論語言仁<lb/>
謝正夫出此編三復敬嘆盖亦知學者所用心矣至請<lb/>
為下一轉語某則不敢孔門惟一顔子三月不違然其<lb/>
於仁也敢問而不敢言也若宰我子貢開口便遭鉗錐<lb/>
矣君歸見堂下老斵試以予言問之<lb/>
　　　跋岳武穆帖<lb/>
王之討楊么也過師吾里留題東松庵壁上老墨飛動<lb/>
<pb n="KR4d0353_WYG_038-12b"/>
忠義之氣煜如所謂因邀後軍王團練者盖後來告變<lb/>
之王貴號王鵰兒者也天兵濯征偏禆之在行者多矣<lb/>
獨邀斯人者飯其愛之必異於餘子孰謂其報知已一<lb/>
至此極哉司馬文正公之邢恕王荆公之吕惠卿世固<lb/>
不少而逢䝉殺羿孟軻氏顧舍䝉而羿之責又何也淳<lb/>
祐九年六月朔敬觀于廬山郡圃之愛蓮堂附此歎息<lb/>
　　　跋崔菊坡洪平齋與髙守帖<lb/>
崔丞相所至幕府極天下選觀此諸帖亦可想一時賔<lb/>
<pb n="KR4d0353_WYG_038-13a"/>
主之際矣天目之老猶及以鴻文大筆行端平元二間<lb/>
而臨卭史君特麾屢麾不一麾而歿則天也自我得二<lb/>
士意氣横九州菊坡於此信不凡主家十二樓一身當<lb/>
三千之二客者抑豈今世之周旋獲笑顛倒逢嘻云爾<lb/>
哉三復感歎淳祐第九重陽歙人方岳觀于江東道院<lb/>
則史君令子為脩水尹云<lb/>
　　　題朱兄文<lb/>
晦庵諸孫訪予秋崖下適㑹昭武之役不能烹伏雌為<lb/>
<pb n="KR4d0353_WYG_038-13b"/>
半日留但相與苦話一頓因歎曰夜來與泉使言吾軰<lb/>
遂為世之狼籍人矣東邉去撑觸人了歸西邉去撑觸<lb/>
人了歸已自可笑今日只與朋友談文又不能道妙道<lb/>
好真狼籍人也然竹坡喜誘進後軰見詩即李杜之見<lb/>
文即歐蘓之後軰不解其意多是顛了至有自號詩壇<lb/>
復古者然則予狼籍人不狼籍矣他日見竹坡出予此<lb/>
紙必撫手曰前言戱之耳君歸盡取晦庵書讀之予無<lb/>
以贈君也<lb/>
<pb n="KR4d0353_WYG_038-14a"/>
　　　䟦徐衡伯詩<lb/>
始予與衡伯别祈山時未有能詩聲也亡何而寄詩維<lb/>
揚已非呉下阿䝉不數年見予辟雍則詩又進予曰此<lb/>
脫殻之雛也離混沌矣又數年見予樵溪則詩大進予<lb/>
曰此泛駕之馬也籋空虛矣雖然雛之脫殻也啄菢之<lb/>
馬之泛駕也覊靮之子謹焉而已抑予所望于子者非<lb/>
詩也不知子之進于學亦有如子之進于詩者乎試嘗<lb/>
問子學者之學至于孔孟而止矣孔子删詩不自作詩<lb/>
<pb n="KR4d0353_WYG_038-14b"/>
也孟子言詩亦不自作詩也孔孟之所不作而今之學<lb/>
者窮日夜廢進修而學之髙者曰選詩吾師也下者曰<lb/>
唐詩吾師也學唐學選者幾何人矣不能唐不能選不<lb/>
論也茍選矣鮑謝諸人而已耳茍唐矣劉栁諸人而已<lb/>
耳况又不劉栁不鮑謝而曰某磵某某磯某云者詩乎<lb/>
哉不學孔孟之不作而學唐選之作不學唐選之不茍<lb/>
作而學某磯某澗之作予憂子之詩之進而子之學之<lb/>
退也於其歸也不敢以頌而以規<lb/>
<pb n="KR4d0353_WYG_038-15a"/>
　　　跋金尚書奏藳<lb/>
誠齋䟦尾之明年某實始生然則於尚書公猶未得為<lb/>
互鄉童子也其所論著某何敢贅一辭顧無以復命臨<lb/>
川史君則拜手而筆之曰蘓長公有言問世之治亂必<lb/>
觀其人問其人之賢不肖必以世考之共惟阜陵之聖<lb/>
自堯以下無譏焉一時從臣適相㑹聚有若我尚書公<lb/>
者四人而小官之謁吏部銓避而窺屏間者盖楊誠齋<lb/>
也五人者皆千載人而同出于一時嗚呼盛哉此阜陵<lb/>
<pb n="KR4d0353_WYG_038-15b"/>
所以聖也寳祐改元除日後學方某敬書<lb/>
　　　跋李君蜀議<lb/>
漢騎城䕫仲謀懼艾氊入劍孫呉平素船倒峽長江一<lb/>
昶俘入朝江南下無蜀則無呉李君之論偉矣然猶是<lb/>
余毅夫未入蜀前議論耳前救敗棊之着固應爾今日<lb/>
活死棊之着當何如王積薪軰幾無措手處矣使遇驪<lb/>
山老母必自别有一着寳祐二閏廿二方某書<lb/>
　　　跋許兄桐嶺書院本末<lb/>
<pb n="KR4d0353_WYG_038-16a"/>
某之生也後不逮識所謂桐嶺者然觀一時師友之盛<lb/>
可以知主人翁矣他日識其再世孫簡于廬山問書院<lb/>
無恙乎曰嘻是十年前猶巋然魯靈光而今其無是公<lb/>
矣予曰廼翁之以貲甲其鄉孰愈裴晉公之以勲髙天<lb/>
下也夫以勲髙天下不能永緑野之存則夫挾貲以聘<lb/>
士云者又烏能必書院之不亡也哉盛衰之難常而富<lb/>
貴之易及固如此雖然緑野晉公一身之所逰處私之<lb/>
也書院廼翁與四方學者之所藏脩公之也功業不冺<lb/>
<pb n="KR4d0353_WYG_038-16b"/>
則雖一身之私而強藩悍将為之興懐孰謂義理在人<lb/>
心而象山翁季瑟書册之所㨗乃翁羣六籍萃百氏以<lb/>
與四方學者共之之處顧獨無一嘅于角弓之詩三復<lb/>
於甘棠之章者耶子其識之淳祐甲寅臘七新安方某<lb/>
書于荷嘉塢中<lb/>
　　　跋陳平仲詩<lb/>
雲谷謝公使治鑄之年過予崖而西也手其友陳平仲<lb/>
詩若詞三鉅篇示余讀且評曰夲朝詩自楊劉為一節<lb/>
<pb n="KR4d0353_WYG_038-17a"/>
崑體也四瑚八璉爛然皆珍乃不及夏鼎商盤自然髙<lb/>
古後山諸人為一節𣲖家也深山雲卧松風自寒飄飄<lb/>
欲仙芰荷衣而芙蓉裳也而極其摯者黄山谷詞自歐<lb/>
蘓為一節長短句也不絲不簧自成音調語意到處律<lb/>
吕相忘晏叔原諸人為一節樂府也風流藴藉如王謝<lb/>
家子弟情致宛轉動盪人心而極其摯者秦淮海山谷<lb/>
非無詞而詩掩詞淮海非無詩而詞掩詩若西麓君所<lb/>
謂奄有二子成三人者與窺豹一班則娥眉不及宫前<lb/>
<pb n="KR4d0353_WYG_038-17b"/>
栁一度春風一度開唐人得意句也白露横塘一片孤<lb/>
山幾夕陽真情順下風而立矣因筆其語集中明當𠻳<lb/>
白山水焚不乳盡觀之<lb/>
　　　䟦趙兄詩巻<lb/>
予非知詩人趙公廹而與言詩過矣然予觀世之學晚<lb/>
唐者不必讀書但彷彿其聲𠻳便覺優孟似孫叔敖掇<lb/>
皮皆真予每嘆恨夫晚唐之不昌也君其肯之則以吾<lb/>
之不可學栁下惠之可寳祐甲寅良月中休秋崖方某<lb/>
<pb n="KR4d0353_WYG_038-18a"/>
書<lb/>
　　　題命書後<lb/>
已未戊午為天上火術家以日月配之固非凡木之所<lb/>
能生凡水之所能尅也胎元卯為震辰時午日而拱已<lb/>
是為巽離之方子月為坎盖出乎震齊乎巽相見乎離<lb/>
勞乎坎也坎□也其于人也為加憂則其大略亦可想<lb/>
矣冬夜月明寒入澗水使人肌骨凄冷毛髪為竦胸中<lb/>
有丘壑者多受之而王公大人金玉其身者以為澗月<lb/>
<pb n="KR4d0353_WYG_038-18b"/>
皎㓗清寒逼人凛乎其不可近也日出離明正當亭午<lb/>
容光所及纎毫不差所以幽林邃壑之魑魅魍魎隂崖<lb/>
寒谷之氷霜雪霰人所畏而仰也日西沒而月生月西<lb/>
沒而日生周天三百六十度盖無一息之暫停故其為<lb/>
人勞已未數至戊午六甲包藏然自丙辰而已未連珠<lb/>
逆而上行故其為人抝日煜乎晝月煜乎夜坐離照子<lb/>
至清至明而風雨足以晦之已有風夘有雷雷風相薄<lb/>
而日月之清明隠矣<lb/>
<pb n="KR4d0353_WYG_038-19a"/>
　　　跋趙漕元文藳<lb/>
吟嘯翁謂秋崖人曰予詩既参諸方受記於吾鄉内相<lb/>
證印於劉後村諸公不假餘人更下注脚獨所謂文者<lb/>
子試言之予曰子濯孺子之言曰庾公之斯學射于尹<lb/>
公之他尹公之他學射于我夫尹公之他端人也其取<lb/>
友必端矣今子之先君子學于汪太初太初學於紫陽<lb/>
夫子遡桐柏之源濫岷山之觴有以知子之文矣博者<lb/>
不雜約者不陋子所知者予何言哉<lb/>
<pb n="KR4d0353_WYG_038-19b"/>
　　　跋呉兄詩巻<lb/>
予嘗于何人巻中見左史公稱説著梅花定説君之句<lb/>
不知為竹洲後人也意王愷之珊瑚扶踈二尺美止此<lb/>
矣比賢君過予崖下出其寳則髙三四尺者六七株如<lb/>
燕未成家寒食雨人如中酒落花風者尚多也子其秘<lb/>
之母使荳粥韮蓱韲為帳下人所賣彼愷軰者那得與<lb/>
君争長<lb/>
　　　跋師紹書華嚴經<lb/>
<pb n="KR4d0353_WYG_038-20a"/>
乃歳壬午予學星於九龍山識優婆塞亡何得度號曰<lb/>
智仁别三十年如一弹指忽生億念不厭疲勞自其山<lb/>
居來詣予所瞻仰作禮而白予言仁者我於别後不敢<lb/>
懈怠于我末法妙飾荘嚴堂殿齋廬非復曩昔有徒師<lb/>
紹庵於髙環誓願精勤而作佛事以大海墨及湏彌筆<lb/>
積日累月書華嚴經推仁垂慈同一賛歎予聞言已生<lb/>
大歡喜思昔大父在家出家嘗書是經作我鎮寳予嘉<lb/>
爾紹慨念我祖合爪西向為説偈言<lb/>
<pb n="KR4d0353_WYG_038-20b"/>
　　　我聞昔有善知識　發大勇猛精進心<lb/>
　　　欲書諸經了無有　但握爪為書空相<lb/>
　　　其人既去其處存　雖無是經經不㓕<lb/>
　　　天龍䕶持此處所　自然嚴净兩不濡<lb/>
　　　彼刹塵中所見聞　無不賛歎罕有事<lb/>
　　　而一比丘獨撫掌　乃言止是半藏經<lb/>
　　　是知一切有為法　受想行識皆為累<lb/>
　　　世主妙嚴及行願　豈可色見聲音求<lb/>
<pb n="KR4d0353_WYG_038-21a"/>
　　　揮毫徑入佛三妙　人人清净華嚴經<lb/>
　　　我觀經巻八十一　巻凡幾品品幾字<lb/>
　　　一字一畫一心具　心心修習盡未來<lb/>
　　　於一毫端能放光　一一普現法界性<lb/>
　　　稽首吾翁大長者　所成就非冩經故<lb/>
　　　為我問訊彼上人　云何了證真實際<lb/>
　　　百一十城無可参　陶泓毛頴俱成佛<lb/>
淳祐壬子七月下澣居士方某見聞隨喜併此妄語一<lb/>
<pb n="KR4d0353_WYG_038-21b"/>
懴悔之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　秋崖集巻三十八<lb/>
</p>
<p>
</p>
  </div>
</body>
</text>
</TEI>
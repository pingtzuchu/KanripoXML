<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>秋崖集巻十</head> <lb/>
    <p>
<pb n="KR4d0353_WYG_010-1a"/>
欽定四庫全書<lb/>
　秋崖集巻十<lb/>
　　　　　　　　　　　　　宋　方岳　撰<lb/>
　　詩　七言律體<lb/>
　　　次韻呉殿撰多景樓見寄<lb/>
多情王粲怕登樓誰遣人間汗漫遊蓴菜夢回千里月<lb/>
蘋花老却一江秋人如沙燕年年别騷到湘纍字字愁<lb/>
正爾相觀衣帶水角聲孤起暮雲稠<lb/>
<pb n="KR4d0353_WYG_010-1b"/>
　　　旅思<lb/>
索米長安鬢易絲向來書劒亦奚為無詩傳與雞林去<lb/>
有賦羞令狗監知兩戒山河饒虎落五湖煙水欠鴟夷<lb/>
喜無光範三書草此段差强韓退之<lb/>
　　　寄友人<lb/>
靣熟青山亦故人霜逢肯負月粼粼如聞行李且家住<lb/>
未必梅花知路貧薺老自堪供野飯罾寒誰與鱠溪鱗<lb/>
商量只有歸耕是不料歸耕也誤身<lb/>
<pb n="KR4d0353_WYG_010-2a"/>
　　　次韻葉兄雲崖<lb/>
以酒為鄉墨作莊厓寒雲亦為詩忙春山藥草誰同斸<lb/>
雲逕梅花只自香竹不礙山青入户蘚縁謝客緑侵床<lb/>
豈無楓葉呉江句夜雨何時稻韭黄<lb/>
　　　客有餉水毋線者坐人賦之因次其韻<lb/>
蒼潮漱雪儘風流寒擁春沙了雋遊霜髓英英矜客夢<lb/>
氷絲一一做詩愁有騷風味秋能老非酒生涯誰與酬<lb/>
解佩楚臯雲杳𣺌月明正在玉搔頭<lb/>
<pb n="KR4d0353_WYG_010-2b"/>
　　　山行<lb/>
嵗晚誰同澗谷槃一牛呼犢野煙寒村如有雪蕎花白<lb/>
山未著霜桐葉丹是處豐登茅店酒老夫閒散竹皮冠<lb/>
醉歸更草郊居賦傳與詩人作畫看<lb/>
　　　其二<lb/>
亦笑先生蔬一槃雲沈作塢卧荒寒童顔併已無班白<lb/>
槁靣舊曽如渥丹底用魚烹雙素尺共知鶴化一黄冠<lb/>
芙蓉冷落秋蕭索只有籬花耐乆看<lb/>
<pb n="KR4d0353_WYG_010-3a"/>
　　　送别季觀<lb/>
山留遷客秋風寺想得梧桐怨夜長正欠蹇驢相就語<lb/>
其如征燕欲歸忙蘋花思與晴江𣺌桂樹寒生老月香<lb/>
一路有詩煩拾取寄書猶及鴈前霜<lb/>
　　　偶閱夷堅志見梁鄭公有九月梅花詩因復次<lb/>
　　　韻<lb/>
秋容正待滿林雪春色因何到草堂地脈頓回消息早<lb/>
天葩不作等閒香丹楓欲老已如許黄菊同時未敢芳<lb/>
<pb n="KR4d0353_WYG_010-3b"/>
不等嵗寒催鼎實角聲自與月平章<lb/>
　　　道中<lb/>
山寒苦厭連宵雨溪滑頓添兼尺水輿行兩驛費十程<lb/>
篷卧一篙餘百里世事乘除類如此人生俛仰知何似<lb/>
紫螯美不負秋風但媿前頭子陵耳<lb/>
　　　呈知郡汪少卿<lb/>
集英賜對已專城竟拂爐煙上翠瀛蹕静共傳新太守<lb/>
硯寒仍是舊書生詩如霜月五更曉人與梅花一様清<lb/>
<pb n="KR4d0353_WYG_010-4a"/>
昨夜紫陽山雪外漏傳鼓角亦分明<lb/>
　　　次韻汪少卿禱雪有感<lb/>
梅梢了未知寒在剪取清溪作雪飛正草緑章箋玉帝<lb/>
頓驚碧宙舞瑤妃賣刀我亦耕侯土歌袴今誰典客衣<lb/>
想得夜窓春滿袖燕彞香煖醉吟歸<lb/>
　　　三巖<lb/>
山入蒼州翠作層何年鑿此玉崚嶒瀑從峭壁飛將落<lb/>
雪沍蒼崖危欲崩寺老尚堪支古佛地靈不肯着凡僧<lb/>
<pb n="KR4d0353_WYG_010-4b"/>
定應嫌客留名姓雲逼人寒一硯氷<lb/>
　　　簡竹外<lb/>
山肯相容作此行又攜老石寄江城毛錐於我獨無補<lb/>
歡伯向人如有情㡬夢不知連鴈逺一詩元只為梅清<lb/>
蹇驢欲過呉門尉雲凍商量雪未成<lb/>
　　　得家信<lb/>
雲凍窓櫺香未殘月欹沙渚角聲乾相思千里夢初斷<lb/>
又是五更霜正寒客路不知花代謝家書只報竹平安<lb/>
<pb n="KR4d0353_WYG_010-5a"/>
詩情却與山如舊但做吾鄉一等看<lb/>
　　　次韻方叔<lb/>
江樓識靣一跫然語帶煙霞佀欲仙山雨竟寒清夜約<lb/>
好風吹落碧雲篇相逢客路思歸日㡬立梅花欲暮天<lb/>
有興話詩吾儻住一蓑須辦雪溪船<lb/>
　　　簡王尉借書畫<lb/>
雪屋燈寒費廿年春臯悔不早歸田書無靈聖今猶爾<lb/>
句有神竒亦偶然如此溪山那得酒幸而風月不論錢<lb/>
<pb n="KR4d0353_WYG_010-5b"/>
三三習氣除難盡忽憶朱家書畫船<lb/>
　　　次韻山居<lb/>
孤亭危受衆峯朝嵗晩移床借避囂梅次第花春漠漠<lb/>
鶴相隨睡夜寥寥諸公安用怒生癭老子豈為饑折腰<lb/>
更入亂雲深處去極知與世不同條<lb/>
　　　其二<lb/>
諸老鳴靴日上朝有人幽處厭喧囂江鄉十月稻成熟<lb/>
茅屋一燈山寂寥天不與生犀挿腦人今能㡬寳圍腰<lb/>
<pb n="KR4d0353_WYG_010-6a"/>
從吾所好寧相誤洙泗壇荒有玉條<lb/>
　　　其三<lb/>
文如翻海百川朝不說從前兩耳囂徑與此山俱寂寂<lb/>
未應吾道竟寥寥一生不辦雕龍口十萬誰纏騎鶴腰<lb/>
但得草茅休歇去何如快活有新條<lb/>
　　　其四<lb/>
閒民亦幸樂清朝蓑笠過從語不囂儵忽豈能知混沌<lb/>
𤣥㝠頗亦識參寥年華鼎鼎分杯靣筋力時時借樹腰<lb/>
<pb n="KR4d0353_WYG_010-6b"/>
月冷霜寒驚鶴帳住山活計太蕭條<lb/>
　　　重題釣臺<lb/>
落㠶曽傍蘆花宿借得先生月一灘鷗鳥未忘吾道在<lb/>
江山肯作故人看樹昏斷岸潮聲急雪洗孤臺石罅寒<lb/>
最喜吾宗詩有𣲖每依蒼石挿檣竿<lb/>
　　　送客<lb/>
瘦馬孤征雪滿衣山長誰不念庭闈燈寒竹屋無人共<lb/>
月到梅花有夢歸抵掌相逢連夕語轉頭頓覺十年非<lb/>
<pb n="KR4d0353_WYG_010-7a"/>
武夷人老君行矣莫待墨池春浪肥<lb/>
　　　次韻鄭省倉見寄<lb/>
倦客京華鬢已疎詩顛草聖了無餘别離菊酒纔秋晩<lb/>
流落椒盤忽嵗除東閣士應羞噲伍北山人有絶秦書<lb/>
草廬十具牛如辦却是求田勝本初<lb/>
　　　其二<lb/>
老年夢不到歌姝一笑離尊孰與娯嵗事沈沈江上月<lb/>
世情汎汎水中鳬路貧如此誰來往山意於人定有無<lb/>
<pb n="KR4d0353_WYG_010-7b"/>
牢落不堪持說佀詩成時一寄奚奴<lb/>
　　　訪張居卿不值<lb/>
與客敲門野竹邊蹇驢何許兀吟鞭蒼頭不訪孤山鶴<lb/>
素手空回剡曲船書不療饑聊爾耳酒能作病豈其然<lb/>
曽留一則山中話可問南湖雪後天<lb/>
　　　湖上<lb/>
老藤支我步湖漘借與晴光一欠伸楊柳得春青眼舊<lb/>
山巒留雪白頭新鐵琅璫語尋齋鉢銀鱍刺肥収釣緡<lb/>
<pb n="KR4d0353_WYG_010-8a"/>
有兩黄冠共棋局相攜便作所歡人<lb/>
　　　易地昭武去之日與家人集新作南門書水鏡<lb/>
　　　壁上盖十一月廿六也<lb/>
晦庵呼我住山南五老人知百不堪極目無窮江𣺌𣺌<lb/>
滿頭歸去雪毿毿吾生只可龜藏六世事何如狙賦三<lb/>
政有梅花管迎送嵗寒行路飽曽諳<lb/>
　　　十二月二十四日雪盖予三年于淮纔見此耳<lb/>
　　　時東師援淝水捷書西來走筆呈趙公借官奴<lb/>
<pb n="KR4d0353_WYG_010-8b"/>
　　　與幕友一醉<lb/>
淝水風聲欲破苻文城雪意趂禽吾詩筒擬醉玉跳脱<lb/>
捷羽已飛金僕姑剡曲但能乘興逸灞橋僅不負詩癯<lb/>
那知莫府文書外更解飛瓊打陣圗<lb/>
　　　除日雪甚約客不至乃擁貂驟馬于郊外獨飲<lb/>
　　　摘星樓舉鞭謝客曰未可使城下諸公知之但<lb/>
　　　當誇與灞橋驢子上鄭五耳<lb/>
揚州二十四橋月莫作灞橋同調看詩果位登銀色界<lb/>
<pb n="KR4d0353_WYG_010-9a"/>
酒風流倚玉闌干六花比佀瓊花巧一嵗翻成兩嵗寒<lb/>
明日屠蘇催短鬢過從更覺欠袁安<lb/>
　　　催雪<lb/>
作箋擬上朝元殿為説梅須雪轉香杯雋已生詩意思<lb/>
硯寒更作夜商量輕明玉費天工巧頃刻花催帝子忙<lb/>
醉夢蓬萊宫闕冷共題新曲按霓裳<lb/>
　　　次韻梁權郡喜雪<lb/>
雪易商量不等詩徑傳寒令舞冰夷夢分曉殿香仍悄<lb/>
<pb n="KR4d0353_WYG_010-9b"/>
心到春蓑帝未知擬寄新花誇北客共憐英氣小南枝<lb/>
凍雲滿有豐年意併與農謠入燕彞<lb/>
　　　雪作泊七里灘<lb/>
春聲賔鴈鴈賔年倚盡沙頭欲暮天蒼石生成嚴子瀨<lb/>
雪篷畫出剡溪船相望江樹隔千里不與梅花留一錢<lb/>
此去更尋林處士南山之後北山前<lb/>
　　　次韻汪少卿雪晴<lb/>
夜寒吹角落孤城吹得詩成天未明雪沍賔鴻催嵗事<lb/>
<pb n="KR4d0353_WYG_010-10a"/>
霜晴烏鳥作春聲一床書老客中夢二頃田㣲郭外耕<lb/>
但得年豐歌袴飲茅齋猶有舊甆觥<lb/>
　　　次韻陳祭酒喜雪<lb/>
曉聴爐亭㵼竹聲老仙呵墨已詩成春連宇宙開皇極<lb/>
天與君王作太平草木有生皆潤澤山河無處不清明<lb/>
寒蓑莫袖垂綸手萬里長江一艇横<lb/>
　　　其二<lb/>
飛到裘茸不肯飛危樵孤倚暮江時袁安家在鴻濛外<lb/>
<pb n="KR4d0353_WYG_010-10b"/>
剡曲人誰汗漫期氛祲不傳青海箭豐年又入紫皇詩<lb/>
春風吹落人間世只有梅花聖得知<lb/>
　　　餐雪轆轤體<lb/>
酒渴來時海不供山寒餐玉有竒功柘漿滴處絲糕紫<lb/>
氷盌擎將片腦鬆透骨洗清煙火氣滿腔頓着水晶宫<lb/>
人間塵土何堪住徑住瓊瑤第一峯<lb/>
　　　嵗晚<lb/>
山雲之東東復東一蓑寂歴鳴霜風儻來軒冕外物外<lb/>
<pb n="KR4d0353_WYG_010-11a"/>
别有宇宙中扃中春容已自栁梢碧人靣未必桃花紅<lb/>
六十看看遽如許世間白髪何曽公<lb/>
　　　除夜<lb/>
雪甕冰韲了嵗除停杯且聴話迂疎山居雖窄可無竹<lb/>
家計甚貧猶有書但覺是非驚化鶴不將喜怒等羣狙<lb/>
耦耕乆與鄰翁約春雨寧辭手拮据<lb/>
　　　嵗朝<lb/>
青山不佀嵗華老白酒最於鷗鳥親十事九休書作祟<lb/>
<pb n="KR4d0353_WYG_010-11b"/>
百無一有硯生春貧中只是尋常日醉裏何知見在身<lb/>
却喜東風公道在池塘吹緑漲㾗新<lb/>
　　　約劉良叔觀苔梅<lb/>
雪侵横驛苔枝古莫作江南一様看醖藉春情何遜老<lb/>
稜層詩骨孟郊寒也知餘子十分俗雅有書生半㸃酸<lb/>
政恐劉郎識桃耳相從冷澹亦良難<lb/>
　　　再用韻<lb/>
黄昏疎影横斜月説似詩人子細看蘚樹卧龍鱗甲老<lb/>
<pb n="KR4d0353_WYG_010-12a"/>
霜橋立馬骨毛寒共尋雪句心猶苦只嚼冰鬚齒亦酸<lb/>
涪老未為知已在水仙畢竟弟兄難<lb/>
　　　三用韻<lb/>
自洗銅壺倚碧欄丁寧莫遣俗人看春柔轉覺沈郎瘦<lb/>
雨重那知范叔寒東閣酒深詩興浩南枝月冷角聲酸<lb/>
孤山逋老曽題品到得吾曹着語難<lb/>
　　　四用韻<lb/>
白玉為堂月一欄何如茅屋雪中看笑堪索否便堪醉<lb/>
<pb n="KR4d0353_WYG_010-12b"/>
盟可尋歟不可寒枝北春風驚婉娩江南煙雨㡬悲酸<lb/>
清香吹落騷人手墨妙筆精并二難<lb/>
　　　五用韻<lb/>
水曹為骨逋為髓風雪灞橋誰共看千里夢回歸路逺<lb/>
一枝春占暮江寒飛飛兩片猶堪醉㸃㸃晴香亦帶酸<lb/>
雙玉瓶乾情正洽與君落筆不辭難<lb/>
　　　以梅送王尉<lb/>
雪澗偶逢山澤癯相攜茅屋對團蒲古心不為世情改<lb/>
<pb n="KR4d0353_WYG_010-13a"/>
老氣了非流俗徒三讀離騷多楚怨一生知已只林逋<lb/>
詩成不值渠為伴持醉主人雙玉壺<lb/>
　　　再用韻<lb/>
才有騷情例合癯只銷清供老伊蒲孔方兄自非吾黨<lb/>
木上座堪尋酒徒寄子梅花逢驛使敗人詩興苦催逋<lb/>
夜寒夢到西窓竹明月一床冰一壺<lb/>
　　　正月盡山間梅花猶有未放者<lb/>
南枝寒盡着花遲入我新年第一詩明月向人應有語<lb/>
<pb n="KR4d0353_WYG_010-13b"/>
老天於物本無私自逋之後誰相得未雪以前春不知<lb/>
儘讓世間凡草木再三守此嵗寒姿<lb/>
　　　次韻海棠<lb/>
暖酣翠袖倚清妍露洗輕紅待舉鞭嬌懶不知春二月<lb/>
風流堪聘晉諸賢天生富貴家何在花有神仙譜未編<lb/>
誰鎖二喬深院落只將愁思過年年<lb/>
　　　其二<lb/>
殘風剩雨今如此莫遣臙脂雪滿枝洛浦夢酣花半醉<lb/>
<pb n="KR4d0353_WYG_010-14a"/>
華清浴困手雙垂一杯而别亦何恨十日之春能㡬時<lb/>
不遇少陵休悵惋醉中試作補亡詩<lb/>
　　　次韻<lb/>
海棠寂寂香埋玉山雨浪浪負雙足閉門長憾虎頭癡<lb/>
對客不供貂尾續徑呼伯雅相拍浮試坐毛錐三沐浴<lb/>
滿身花片為誰春政欠太虛明月燭<lb/>
　　　海棠盛開而雨<lb/>
閉門十日雨淋漓洗盡紅香了未知纔一霎晴齊睡去<lb/>
<pb n="KR4d0353_WYG_010-14b"/>
㡬何人見半開時世無解語玉超脱春欲負予金屈巵<lb/>
自是晦明天不定非干工部欠渠詩<lb/>
　　　其二<lb/>
醉紅睡去不勝扶遮盡丹荑盖緑蕪四立壁成花世界<lb/>
一年春在錦屠㢝山中富貴遽如許詩外豪奢有是夫<lb/>
已與婦謀須斗酒不知明日定晴無<lb/>
　　　又次韻謝司法<lb/>
風光已是二分時翻覆人間㡬局棋山雨不容春到眼<lb/>
<pb n="KR4d0353_WYG_010-15a"/>
海棠無復曉凝脂情懷未必禽魚識嵗月何堪駟馬追<lb/>
只有荼䕷香佀酒等閒開自不妨遲<lb/>
　　　接花<lb/>
楚籜并刀社雨前掇紅接紫自年年顛風稗子僧成佛<lb/>
白日爛柯人詐仙半霎時移愚智性一丸泥奪化工權<lb/>
可怜人自生荆棘却變初心失本然<lb/>
　　　種瑞香<lb/>
自種幽香傍短櫺荷鋤政用雨㝠㝠山家安得瑞龍腦<lb/>
<pb n="KR4d0353_WYG_010-15b"/>
春事不專紅鶴翎持向東風論甲乙與遮西日費丁寧<lb/>
何年得似熏籠錦茗盌時時為乞靈<lb/>
　　　食猫筍<lb/>
此君乃有寧馨兒犀角豐盈玉不如老去煙姿元聳壑<lb/>
生來風骨已專車詩腸慣識猫頭筍食指寧知熊掌魚<lb/>
莫遣匆匆上竿緑一春心事政闗渠<lb/>
　　　楊妃牡丹<lb/>
馬嵬殘恨乆銷沈花撚粧㾗尚不禁當日願為連理木<lb/>
<pb n="KR4d0353_WYG_010-16a"/>
春風不負合歡心病維摩減詩情盡窮孟嘗添酒債深<lb/>
醉靣欲醒如有舊沈香亭北記曽吟<lb/>
　　　次韻牡丹<lb/>
洛陽兒女惜花殘認得愁㾗入黛巒夜雨正驚春冉冉<lb/>
晴風欲墮玉珊珊一詩自直連城璧千葉誰分徑尺槃<lb/>
煩與丁寧留醉在窓綃深掩䕶輕寒<lb/>
　　　答惠牡丹<lb/>
不識桃花過一年已甘無分牡丹邊開園肯剪夜欄雨<lb/>
<pb n="KR4d0353_WYG_010-16b"/>
抱甕亟分山澗泉書室乍驚春富貴草廬誰結酒因縁<lb/>
如聞花貢今成例獨未時情也自賢<lb/>
　　　水仙初花<lb/>
叢叢低緑玉參差抱甕春畦手自治地暖乍離煙雨氣<lb/>
嵗寒不改雪霜姿太真妃以香為骨虢國人嫌粉涴眉<lb/>
莫道秋崖無造化解令朽壤出神竒<lb/>
　　　晩汎草塘有魚入舟呼童鱠之適見瑞蓮駢植<lb/>
　　　與客賦首尾吟<lb/>
<pb n="KR4d0353_WYG_010-17a"/>
草塘晩汎亦佳哉誰為貧謀獻鱠才自入船來銀潑剌<lb/>
且留客共月徘徊不須溪友投竿線徑與詩人上酒盃<lb/>
着意出竒殊未也柳邊又報瑞蓮開<lb/>
　　　其二<lb/>
栁邊又報瑞蓮開持與南薫討論來君子花寧兒女態<lb/>
隠居人豈艷陽才一經在昔曽雙薦三世於今不異財<lb/>
自有老天知我在草塘晩汎亦佳哉<lb/>
　　　次韻瑞蓮<lb/>
<pb n="KR4d0353_WYG_010-17b"/>
得種初非相府蓮誰令連蔕擢山泉東西玉已㡬相属<lb/>
大小喬今雙欲仙塢曰荷嘉真是矣人言花是豈其然<lb/>
山居但憶逺公社却與遺民孰後先<lb/>
　　　效茶山詠楊梅<lb/>
五月梅晴暑正袢楊家亦有果堪攀雪融火齊驪珠冷<lb/>
粟起丹砂鶴頂殷併與文園消午渇不禁越女蹙春山<lb/>
略如荔子仍同姓直恐前身是阿環<lb/>
　　　次韻紅蕉<lb/>
<pb n="KR4d0353_WYG_010-18a"/>
霜林蕉葉尚横陳不易禁寒夜嚮晨以貌取人通體佀<lb/>
其心如我别般春兩年開就花何晚千里移將句有神<lb/>
待學伊蒲修浄供自烹菡蓞當猩唇<lb/>
　　　再用韻<lb/>
籬根宿草已陳陳誰䕶蕉紅到此晨雪裏寸丹長似舊<lb/>
人間萬緑未知春翻經曽識觀身法乞種親為土地神<lb/>
孤負晩風生酒興維摩示疾不霑唇<lb/>
　　　三用韻<lb/>
<pb n="KR4d0353_WYG_010-18b"/>
山花山草雜前陳誰解芬芳霰雪晨紅菡蓞肥如欲焰<lb/>
緑玲瓏卷過于春化工有意憐丘壑老我無詩泣鬼神<lb/>
待喚麯生相暖熟雨晴禽哢是歌唇<lb/>
　　　次韻林同年見寄<lb/>
水驛山城㡬往來雪鷗亦怪靣生埃徑歸不為麒麟楦<lb/>
多病竟孤鸚鵡杯老子地寒餘草逕廣文官冷合蘭臺<lb/>
山居美不堪持贈雲濕墮樵羮芋魁<lb/>
　　　用韻簡趙尉無牡丹<lb/>
<pb n="KR4d0353_WYG_010-19a"/>
亂山深處有誰來詩硯荒寒一寸埃特未可知天下事<lb/>
斷無相負掌中杯人傳梅隠近入幙我但糟丘髙築臺<lb/>
竹友松朋真耐乆可曽將口問花魁<lb/>
　　　三用韻酬沈同年<lb/>
兩屨適從何許來雙蓬無處避風埃江湖誰共月千里<lb/>
軒冕真同水一杯縱有窮愁侵病骨斷無榮辱到靈臺<lb/>
只銷處士星明潤未用三台入斗魁<lb/>
　　　汪校正送鸚鵡<lb/>
<pb n="KR4d0353_WYG_010-19b"/>
山中寂寞無與語隴客適從何許來每慨俗人言少味<lb/>
寧知凡物忌多才關山坐隔月千里湖海相忘酒一杯<lb/>
畢竟與渠毛羽别窺簷羣雀漫驚猜<lb/>
　<lb/>
　<lb/>
　<lb/>
　<lb/>
　秋崖集巻十<lb/>
</p>
<p>
</p>
  </div>
</body>
</text>
</TEI>
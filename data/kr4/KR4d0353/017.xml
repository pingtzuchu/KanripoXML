<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>秋崖集巻十七</head> <lb/>
    <p>
<pb n="KR4d0353_WYG_017-1a"/>
欽定四庫全書<lb/>
　秋崖集巻十七<lb/>
　　　　　　　　　　　　宋　方岳　撰<lb/>
　　表<lb/>
　　　皇太后冊寳賀表<hi>以下代處州</hi>
正一元而居極丕昭帝厯之傳煉五色以補天肇輯母<lb/>
闈之慶思皇勲德於赫典謨<hi>中賀</hi>臣竊仰慈宸翊扶熙<lb/>
運雖聖人退藏於密揆黄屋以非心惟天子必有所尊<lb/>
<pb n="KR4d0353_WYG_017-1b"/>
啓綠圓而薦瑞遹追來孝追琢其章恭惟皇帝時御六<lb/>
陽獨觀萬化系堯統接漢緒茂隆擁右之功握乾符闡<lb/>
坤珍用篤勤勞之報聲名有偉揚厲無前臣叨綰麾符<lb/>
遥瞻冊殿襲六為七欣聞太史之屢書咸五登三何幸<lb/>
此身之親見<lb/>
　　　夀明皇太后賀表<lb/>
斷鼇而立四極於皇擁右之勲乗龍而御萬邦誕輯歸<lb/>
尊之冊文所以聖民無能名<hi>中賀</hi>臣聞洛書闡於龜疇<lb/>
<pb n="KR4d0353_WYG_017-2a"/>
九五福而曰夀河圖著於羲畫重兩離而繼明獨兼二<lb/>
者之華徽有卜萬年之熙洽恭惟皇太后濬猷淵靖秉<lb/>
喆懿恭挈神器而置諸安為天下母洗道心而藏於密<lb/>
與造物游編之詩書施于孫子臣親逢盛際久頌康衢<lb/>
巍乎成功既補媧皇之石昭哉嗣服永娯長樂之鐘<lb/>
　　　皇帝御正殿賀表<lb/>
天臨南面於赫當陽星拱北辰惟皇建極離麗於恭黙<lb/>
無為之後乾行於始初觀政之時<hi>中賀</hi>恭惟皇帝濬喆<lb/>
<pb n="KR4d0353_WYG_017-2b"/>
睿明廣淵齊聖三年無改父道謙未處於法宫一德克<lb/>
享天心渙巳新於大號時乗龍御當宁虎門臣越在侯<lb/>
藩瞻言帝座朝既盈矣勤勞願警于雞鳴夜如何其箴<lb/>
美莫陪於鸞噦<lb/>
　　　皇太后賀表<lb/>
天子當陽奮揚剛德聖人在宥丕顯慈謨若時更朝擁<lb/>
右之休篤棐南面尊臨之大<hi>中賀</hi>恭惟皇太后睿文而<lb/>
聰智淵靜而含洪御于家邦獨贊審求之治施于孫子<lb/>
<pb n="KR4d0353_WYG_017-3a"/>
於昭傳與之功繼序其皇有室大競臣叨分郡寄企想<lb/>
朝儀庭燎因以箴之敢㤀美報思齊所以聖也惟嗣徽<lb/>
音<lb/>
　　　趙忠肅賜諡謝表<hi>以下代趙相公</hi>
星霜代謝未㤀没世之忠雲漢昭囬遄舉易名之典感<lb/>
恩之渥有涕其滂伏念臣先臣某起自諸生久膺繁使<lb/>
誓欲捐糜於昭代實繇遭際於先皇凡闑外制將軍曽<lb/>
微掣肘儻舟中為敵國安所容身以故十年無敵騎之<lb/>
<pb n="KR4d0353_WYG_017-3b"/>
窺邉四境謂老熊之當道乃莫返長沙之舍已懐鵩賦<lb/>
之憂至今登峴山之巔或墮羊碑之淚痛營屯於細柳<lb/>
共尸祝於亢桑於赫旌題聿嚴廟貎木其拱矣尚興當<lb/>
饋之思諡而誄之肆及漏泉之澤此葢恭遇皇帝陛下<lb/>
勵精新政拊髀舊臣永惟華衮之褒榮甚凌煙之畫臣<lb/>
教忠之言在耳移孝之志填膺北命吉甫而南南仲常<lb/>
負前茅之恨生走仲達而死諸葛尚邀横草之知<lb/>
　　　除刑部尚書謝表<lb/>
<pb n="KR4d0353_WYG_017-4a"/>
祈父王之爪牙久負臨邊之寄尚書國之喉舌遽塵司<lb/>
憲之班懇避無從叨踰已甚<hi>中謝</hi>臣竊以班固志刑法<lb/>
兼存兵甲之繕脩臯陶作士師曰惟冦賊之姦宄葢二<lb/>
者相為於表裏而四方正賴於鞭笞乃咨分梱之臣與<lb/>
聞司臬之事繄此責則重矣非其人而謂何伏念臣受<lb/>
國厚恩遭時多事當其南牧既不能折遐衝以寢陰謀<lb/>
戒爾西征復不能殱羣醜以敵王愾維鳥烏之宵遁豈<lb/>
泮林之好音奚有微勞肆兹懋渥此葢恭遇皇帝以并<lb/>
<pb n="KR4d0353_WYG_017-4b"/>
包立皇極以勸懲興人心謂賞僣及淫固難私於八柄<lb/>
然功疑惟重顧何愛於一官遂令孤外之蹤亦玷文昌<lb/>
之選臣敢不相為嘗膽獨有捐軀突厥通不習文已莫<lb/>
辭於憲部馬伏波雖已老誓當死於邊城<lb/>
　　　除端明殿學士淮東制置大使謝表<lb/>
青冥授鉞遹遵廟算之長紫殿通班驟峻使名之大曽<lb/>
未寛於憂顧乃誕示於榮懐久矣循墻惴如臨谷<hi>中謝</hi>
臣惟端殿所以待儒學大梱所以重威權顧自愧於謏<lb/>
<pb n="KR4d0353_WYG_017-5a"/>
聞莫逺稽於前載言觀帝綍謂復家氊寜知不肖之孤<lb/>
所謂無能於役葢以先臣繇科第出臣則不過司勲之<lb/>
賞官先臣以物望聞臣則不過守邊之庸吏况五年於<lb/>
外禦殆四鄙之皆驚其如瞑目而有知何所施顔而下<lb/>
見世選勞予不掩善允謂誤恩考作室子弗肯堂久孤<lb/>
先訓今者臣父建大梱於十載無塵之後而臣非久任<lb/>
臣父榮端殿於九原莫起之餘而臣則身親勤勞不及<lb/>
者遭際過之學問無聞者清華已甚此葢伏遇皇帝以<lb/>
<pb n="KR4d0353_WYG_017-5b"/>
天保采薇治内外以洪範皇極克剛柔惟干戈省厥躬<lb/>
久切焦心之慮遣將率衞中國每勤拊髀之恩迄使微<lb/>
臣越膺異數臣謹無㤀嘗膽永矢捐軀朝廷有自治之<lb/>
規其偷安之為戒敵國無常盛之理或送死之可期對<lb/>
越明謨有如皦日<lb/>
　　　督視辭免樞密使表<lb/>
邊圉繹騷敢憚師干之役樞庭宥密難叨使範之華用<lb/>
薦瀝於愚衷覬終回於聰聽<hi>中謝</hi>伏念臣屢更煩使曽<lb/>
<pb n="KR4d0353_WYG_017-6a"/>
蔑微勞維有之是以似之竊愧西平之子今老矣無能<lb/>
為矣盍投南岳之陰封章凡㡬上而乞骸時事每一思<lb/>
而掩涕適此交馳於羽檄詎容髙卧於巖廊矧帷幄之<lb/>
無籌孰執其咎既甲兵之有問當諉之誰將慷慨以請<lb/>
行肯趦趄而避事惟是仍政塗之機柄陟使領於神樞<lb/>
過竊寵榮實踰涯分恐匪在師之吉有乖授任之心伏<lb/>
望皇帝穆然周思赫以獨斷念四郊多壘非人臣媒利<lb/>
禄之時使五大在邊豈聖主馭英雄之略無嫌反汗俾<lb/>
<pb n="KR4d0353_WYG_017-6b"/>
遂牢辭<lb/>
　　　第二表<lb/>
事君之誼唯命東西董戍之權以人輕重初不在班聨<lb/>
之峻陟使之溢涯分而疾顛未格四聰用㤀三凟<hi>中謝</hi>
伏念臣錙銖之福易盡缾罌之量已盈雖一夫向隅為<lb/>
巳憂何堪任大今四郊多壘則臣辱敢復辭難故枕戈<lb/>
不憚於驅馳而出綍過憂於假借若稽督視厥有故常<lb/>
在紹興時則義問以知院行在隆興時則汪澈以參政<lb/>
<pb n="KR4d0353_WYG_017-7a"/>
往要皆下丞相之一等安得與同日而並除臣實何人<lb/>
輒干公議伏望皇帝亟收渙汗以繹師虞惟明主可與<lb/>
言當無負出師之表仍舊貫何必改覬仰循列聖之規<lb/>
此臣至情惟天從欲<lb/>
　　　辭免兼知建康府表<lb/>
督護戎旃政慙豹略典司留鑰更綰麟符盡江左以蕃<lb/>
宣顓秣陵而填守豈伊重寄可付謭材欲望聖慈委鑒<lb/>
師言收還渙汗庶少輕於負荷俾無誤於使令<lb/>
<pb n="KR4d0353_WYG_017-7b"/>
　　　除樞密使兼知政事督視軍馬謝表<lb/>
假鉞而督諸軍曽微威望進班而聨二府有靦恩徽制<lb/>
書不許於辭難事任凛如於履薄<hi>中謝</hi>臣聞自昔艱難<lb/>
之會聿求經濟之材使盡護於戎昭用借籌於廟勝故<lb/>
能出入將相注意安危内外修攘兼資文武學力則有<lb/>
若臣浚之剛大智名則有若臣鼎之髙明必惟斯人始<lb/>
稱上意如臣者器不足以適時用識不足以燭事機仲<lb/>
淹胷中之百萬兵何能為役富弼河朔之十三䇿多見<lb/>
<pb n="KR4d0353_WYG_017-8a"/>
謂愚徒以父教之忠仰累聖知之誤遂躋兩地倏粤再<lb/>
期適軍書飛羽之秋敢安駑劣顧幕府重帥之任曷稱<lb/>
鷹揚兹盖伏遇皇帝旋轉乾坤輯寧海宇非賢罔乂謹<lb/>
一日萬㡬之微無競維人斡三軍五兵之運肆令愚陋<lb/>
張我皇威臣敢不遵奉明謨布昭聖武惟當鞠躬而後<lb/>
已其責在臣若夫成功則不知惟天祚宋<lb/>
　　　辭免宰執恩例奏<lb/>
受任軍門冒膺重寄眡儀宰府敢玷殊恩瞻奎畫之陸<lb/>
<pb n="KR4d0353_WYG_017-8b"/>
離凛愚衷而竦震欲望聖慈收還宸翰俾守官常上以<lb/>
成一相之尊下以安微臣之分其於事體允合人情<lb/>
　　　第二表<lb/>
體貌特殊洊被十行之詔等夷必辨寧干三凟之誅伏<lb/>
念臣受任非材叨榮過分機庭使領維均承弼之兼官<lb/>
政枋參釐實下台衡之一等矧總師干之試可班禮絶<lb/>
之崇伏望急還明綸昭示丕榘座為起輿為下盖獨隆<lb/>
一相之儀車既攻馬既同是以整六師之訓臣何敢爾<lb/>
<pb n="KR4d0353_WYG_017-9a"/>
天必從之<lb/>
　　　御書賜常武詩謝表<lb/>
於赫王師整我修戎之政倬彼雲漢有嘉立武之章昭<lb/>
聖訓之丁寧寓神毫而申勅<hi>中謝</hi>臣曩欲驅馳於斯世<lb/>
盖嘗復熟於是詩竊以為天生五材雖治不能㤀戰武<lb/>
有七德於文則為止戈其曰因以戒然亦殆有所謂矣<lb/>
味匪紹匪遊之㫖繹不留不處之辭知王者不嘉兵維<lb/>
陳行而省徐土惟藎臣能弭患遄膚奏而鋪淮濆故六<lb/>
<pb n="KR4d0353_WYG_017-9b"/>
師曽不淹時而三事為之就緒必有程伯休父之輩克<lb/>
成周室中興之功臣實何人敢當此賜兹盖恭遇皇帝<lb/>
以昭回之光飾萬物以溫柔之教行三軍修政事以詰<lb/>
戎伊欲皇威之振遣戍役以守國用勤奎畫之垂仰止<lb/>
鸞翔第從駑劣臣敢不寳為大訓誓報殊恩豈不懷歸<lb/>
畏此簡書敢憚東征之役王事多難維其棘矣覬寛北<lb/>
顧之憂思不負於宣王第無㤀於召穆永言忠激臨發<lb/>
涕零<lb/>
<pb n="KR4d0353_WYG_017-10a"/>
　　　樞使督視兼知建康府到任謝表<lb/>
峻班宥府出董戎旃宅牧陪都併司宫鑰遡炎蒸而于<lb/>
邁覬憂顧之少寛遄次軍門具宣廟算臣聞應事變者<lb/>
不遑於寧處視師征者焉有於定居顧長江合上下之<lb/>
流風寒非一惟鍾阜据東南之會形勝猶存俾於此以<lb/>
建牙殆猶身之使臂竊仰明謨之指授孰堪多事之驅<lb/>
馳有若臣愚寧逃淵鑒意者乃聖乃神之英主方折箠<lb/>
而控四邊雖以不文不武之具臣可授鉞而護諸將肅<lb/>
<pb n="KR4d0353_WYG_017-10b"/>
將帝命已視師干兹盖伏遇皇帝獨斷睿謀兼收羣䇿<lb/>
謂明威可畏定徴象胥之通今厄運當銷自應佛狸之<lb/>
䜟顧如臣等足辨邊防臣敢不夙夜靡遑東西于役縱<lb/>
無逺見料軍戎萬里之情豈乏孤忠運帷幄一籌之勝<lb/>
　　　皇后謝牋<lb/>
領使機庭出提師律留司宫鑰己建帥藩東南之形勝<lb/>
不殊表裏之江流猶壯<hi>中謝</hi>伏念臣蚤繇父訓上誤主<lb/>
知半生馳騖於兵間徒注安危之意兩地推排於人乏<lb/>
<pb n="KR4d0353_WYG_017-11a"/>
孰兼文武之資致邊陲飛羽之繹騷豈廊廟垂紳之遑<lb/>
暇盖以主憂臣辱義不辭難如使上恬下熙咎將誰執<lb/>
乃揚庭而孚號俾假鉞以臨戎兹盖伏遇皇后志在憂<lb/>
勤德惟輔佐雖安邊修政吾君獨奮於陽剛而求賢審<lb/>
官天下實受其陰賜肆愆膂力亦與顔行臣敢不將天<lb/>
之威敵王所愾適五月渡瀘之候夙戒中權成七旬格<lb/>
苗之功遹資内治<lb/>
　　　趙龍學落宫觀謝表<lb/>
<pb n="KR4d0353_WYG_017-11b"/>
囊封自劾分投荒裔之居綸㫖載頒僅削真庭之秩感<lb/>
寛恩之天大隕孤涕以雨如<hi>中謝</hi>臣本乏修能誤叨重<lb/>
寄有死耳不可屈每思馬革而裹之今老矣無能為豈<lb/>
知鼯技之窮已粤臨峴首遄警旄頭悲環城皆虎視之<lb/>
鄉列郡盡鴻哀之宅禍一至於此極身百戰以何裨<lb/>
賴國之威彼師其遁而臣材不足以御衆智不足以察<lb/>
姦羝羊觸藩尚駭塞垣之未靖虎兕出柙詎圖家賊之<lb/>
難防變忽起於蕭墻勢竟隳於屏翰擢髪以數噬臍莫<lb/>
<pb n="KR4d0353_WYG_017-12a"/>
追思昔先臣久兹分梱析薪罔克負荷孰云泉壤之無<lb/>
知稽田既勤敷菑竊嘆金湯之安在謂且賜屬鏤而肆<lb/>
市不然禦魑魅於九區敢意聖朝屈從輕典此盖恭遇<lb/>
皇帝仁深在宥德洽好生意若曰美及子孫盍稽八議<lb/>
幸無以累遺君父姑緩五刑迄回物論以并包用貸微<lb/>
軀於顯戮臣敢不省厥諐於羈旅終其老於纍囚念死<lb/>
有餘辜莫寢遐方之梗化儻生無以報當為厲鬼以滅<lb/>
讎<lb/>
<pb n="KR4d0353_WYG_017-12b"/>
　　　辭免起復知州表<lb/>
縗墨臨戎事非彛典詔泥假守情駭誤恩幸生孝治之<lb/>
朝敢干名教之罪三綱所繫九頓以辭<hi>中謝</hi>伏念臣本<lb/>
自諸生粗聞大訓金革之事無辟其如禮何血氣之屬<lb/>
有知矧伊人矣久慨隙駒之過相傳邊馬之驚時則師<lb/>
友責之以急難重以軍旅諉之於憂患力戰峴山之北<lb/>
載驅淮浦之東盖嘗揆之此心己不容於清議然猶曰<lb/>
王事之孔棘亦奚忍於私親之獨懐匪以謀身庶其藉<lb/>
<pb n="KR4d0353_WYG_017-13a"/>
口今乃班之匠簿付以州麾登堂而宣上德音孰為教<lb/>
化下車而問民疾苦自愧簡書豈惟不肖之孤見非有<lb/>
識之士言觀忠孝恐累聖朝伏望皇帝篤叙彛倫誕修<lb/>
人紀矜臣報親之日短難勝風木之悲察臣事國之時<lb/>
長未憾桑榆之晚母嫌反汗何吝轉圜變禮豈治世之<lb/>
常第深感嘆終制者聖王之則别効奔馳<lb/>
　　　辭免太府寺丞<lb/>
提師西援偶退敵於孤城賜詔東來驟進丞於外府雖<lb/>
<pb n="KR4d0353_WYG_017-13b"/>
懋賞者國家之典然盡忠者臣子之常何有勞能先承<lb/>
奬賚臣曽微他技實起諸生間嘗聞儒先長者之緒餘<lb/>
亦羞與武夫健將之等伍迫於師友其義在三憤此仇<lb/>
方有死無二迺者敵窺淮甸兵震江流切憂丙柄之莫<lb/>
遑况復庚牌之甚遽譬之奉漏甕而沃焦釡敢姑徐徐<lb/>
恨不薄内外而悉主臣至今鬱鬱所幸文城之雪夜大<lb/>
驚淝水之風聲迄解重圍盡犇羣醜此盖將士三軍之<lb/>
力與夫守臣百戰之功臣則奚為而冒斯寵伏望聖慈<lb/>
<pb n="KR4d0353_WYG_017-14a"/>
深念君臣之誼殆猶父子之間幹蠱者職分之當然能<lb/>
家者勲勞之焉取亟賜轉圜之聽母抱反汗之嫌<lb/>
　　　謝放罪表<hi>邵武</hi>
挺刃胥戕刑兹無赦抗章自劾罪在專誅恩言沛若於<lb/>
江河法令昭如於星日臣某<hi>中謝</hi>伏以此邦之俗佩犢<lb/>
帶牛輕生之民喜人怒獸而屬者常行之獄訟乃率然<lb/>
擅動於干戈雞犬為空使二人身首之異處猿狙皆怒<lb/>
宜一時血氣之憤張臣方此來亟其馳入惟恐變成於<lb/>
<pb n="KR4d0353_WYG_017-14b"/>
瞬息幸而令信於嚚頑乃正邦刑以紓衆怨雖殺人者<lb/>
死漢網恢恢然大德曰生堯仁蕩蕩敢不請而論訣亦<lb/>
何意於矜容兹盖恭遇皇帝惟德動天以義制事念郡<lb/>
綱泯泯追胥何以兵為謂祖訓明明犯法惟有劒耳用<lb/>
布虧除之令盡捐專輒之辜臣繼今以思若古有訓斷<lb/>
者不可復屬凛如上帝之監臨殺之寧失不經敢負本<lb/>
朝之仁厚<lb/>
　　　天基聖節表<hi>邵武</hi>
<pb n="KR4d0353_WYG_017-15a"/>
惟天數五正淵獻之孟陬聞嶽呼三増泰元之神筴星<lb/>
樞明潤海宇清寜㳟惟皇帝受命溥將躋民仁夀華夏<lb/>
蠻貊罔不率登兹太平國家閒暇及是時所其無逸祥<lb/>
開甲觀春在寅堦臣幸假熊馮嘗陪獸舞河千里一曲<lb/>
雖逺京師亥二首六身但忻嵗紀<lb/>
　　　牋<lb/>
泰長三陽天基有永坤載萬物地道無疆遹臨捧日之<lb/>
辰並衍齊箕之夀㳟惟皇后母儀維則王化所基思齊<lb/>
<pb n="KR4d0353_WYG_017-15b"/>
之嗣徽音陽光多助太平之當今日隂賜不知誕逢神<lb/>
聖之生竊仰儉慈之慶臣莫瞻曉殿亦在春臺亥首六<lb/>
身但紀蟠桃之實未央萬嵗想賡樛木之詩<lb/>
　　　謝賜厯日表<lb/>
亥有二首如身適當厯紀閏定四時成嵗誕布璽書尺<lb/>
地寸天矩秋衡夏恭惟皇帝建五皇極登三太平玉燭<lb/>
調而陰陽和物無疵癘璿璣齊而人民育家用平康嘉<lb/>
與堪輿共兹正朔臣㳟承詔㫖祗率典章勸課春臺願<lb/>
<pb n="KR4d0353_WYG_017-16a"/>
革帶牛之俗表采月令想聞發獸之規<lb/>
　　　進銀狀<lb/>
斗樞瑶月式篤商生尺地寸天遹修禹貢<hi>前件物</hi>有邦<lb/>
之式厥賦惟中仁夀八荒不寳褭蹄之品玉帛萬國但<lb/>
忻虹渚之祥<lb/>
　　　賜衣帶謝表<hi>以下代范丞相</hi>
恩言狎至聿髙鳴玉之班命服斯皇更佩環金之飾有<lb/>
華枯朽難稱榮光臣<hi>中謝</hi>伏念臣家本綈袍起從韋帶<lb/>
<pb n="KR4d0353_WYG_017-16b"/>
半生貧苦誰憐身世之寒一念艱虞久覺腰圍之減分<lb/>
歸尋於短褐何堪繫於精鏐敢意微軀薦叨誤渥此盖<lb/>
㳟遇皇帝仁足以衣被四海明足以約束羣才文帝親<lb/>
御弋綈盛德蔑加于恭儉光皇自解佩綬茂恩不替於<lb/>
賢勞乃錫身章於昭眷賚臣敢不書紳圖報束袵懐慙<lb/>
又改為兮不嘆無衣之七亦足敬也庶逃終禠之三<lb/>
　　　賜衣帶鞍馬謝表<lb/>
襲衣寳帶有靦梁鵜鞗革錫鏐更分廐駟於粲服乗之<lb/>
<pb n="KR4d0353_WYG_017-17a"/>
賁何知俯僂之䝉臣<hi>中謝</hi>伏念臣寒故念於綈袍駑不<lb/>
堪於羈勒矍鑠哉是翁也老矣奚為逢掖者儒服與蕭<lb/>
然何有每念牛衣之泣卧居慙馬革之裹歸敢意寵光<lb/>
榮此衰朽此盖㳟遇皇帝藩飾百度鞭笞四陲武王之<lb/>
一戎衣將輯寧於華夏文帝之千里馬必駕馭於英雄<lb/>
顧惟何人亦攽異數臣敢不曳婁圖報犇走服勞要之<lb/>
襋之好人服之第乏彌縫之用瘏矣痡矣云何吁矣恐<lb/>
貽負乗之譏<lb/>
<pb n="KR4d0353_WYG_017-17b"/>
　　　辭免左丞相表<lb/>
使璫將指不違咫尺之威宰鉉非才難避再三之凟凛<lb/>
乎臨谷尚此循墻臣<hi>中謝</hi>臣聞天生不世出之興王時<lb/>
則得非常之哲輔惟尹咸有一德粤繇心腹之同惟説<lb/>
命總百官黙契精神之表兹所謂風雲之㑹用能成霖<lb/>
雨之功夫何聰明獨冠於羣倫乃以庸懦進持於魁柄<lb/>
股肱之惰體貌謂何伏念臣起自孤寒生而拙直今老<lb/>
無能為也屢陳閒退之私德輶鮮克舉之曷任爕調之<lb/>
<pb n="KR4d0353_WYG_017-18a"/>
寄則將焉用寧勿固辭伏望皇帝憐臣下愚而不移察<lb/>
臣中立而不倚雖詢兹黄髪神聖殊知然投以赤心治<lb/>
平長䇿願趣還於成渙庶允穆於僉諧<lb/>
　　　謝表<lb/>
祈閒未遂逢聖世之下賢代匱何裨躋老臣於左轄懇<lb/>
辭不獲兢懼難勝<hi>中謝</hi>臣仰惟皇帝臨纂基圖餘二十<lb/>
稔垂精機務欲三四王閱事久而輝光日新燭理明而<lb/>
智勇天錫於赫聖訓雷厲風飛丕變物情乾旋坤轉所<lb/>
<pb n="KR4d0353_WYG_017-18b"/>
謂克艱厥后不易為臣矧上相之彌綸豈中材之負荷<lb/>
必得棟隆之吉方回瀾倒之狂臣則何堪帝之所鑒老<lb/>
至而耄將及徒有憂治世之心學講而德不修此豈讀<lb/>
書人之謂言觀制可悚震愚衷兹盖㳟遇皇帝以睿聖<lb/>
得君子小人義利之真以陽剛起學士大夫朋比之痼<lb/>
謂臣雖無光明雋偉之望靡取靡他察臣似有中庸正<lb/>
直之資不作不靖迄令衰朽首與弼諧臣敢不祇若周<lb/>
官丕承畢冊開衆正杜羣枉惟以訓詞為元龜式百辟<lb/>
<pb n="KR4d0353_WYG_017-19a"/>
事一人惟以公忠為治象亦願大有為之志無時間斷<lb/>
純不已之德與天流行庶令遲暮之蹤得附興平之運<lb/>
　　　辭免提舉國史㑹要玉牒要略<lb/>
贊化均陶一無可取提綱筆削四者難并方此懇辭詎<lb/>
容忝冒伏念臣懐鉛抱槧本起諸生當軸秉鈞寧堪守<lb/>
相自慙文墨莫補汗青史有三長與聞雖久慮無一得<lb/>
典領何堪伏望聖慈母循故常趣還成渙將令簡冊罔<lb/>
愧詩書<lb/>
<pb n="KR4d0353_WYG_017-19b"/>
　　　辭免進書銀絹<lb/>
臣竊以提綱筆削允謂故常出綍匪頒曽微功實矧經<lb/>
一覽已錫茂恩九式幣餘詎容濫予百僚衮缺何以具<lb/>
瞻欲節費浮願從臣始所有<lb/>
　　　第二奏<lb/>
臣昨貢封章懇還恩賚未回聰聽殊震危衷言念老臣<lb/>
實慙濫予况今日百爾浮費苦節為宜一時彌文酌損<lb/>
何害敢願受藏内府以待有勞昭示外庭謹無輕用臣<lb/>
<pb n="KR4d0353_WYG_017-20a"/>
無任<lb/>
　　　辭免生日牲餼<lb/>
臣切以後月之三日實惟老臣之賤生若稽故常厥有<lb/>
禮賜豫深兢懼莫敢遑寧盖以臣待罪宰庭股肱無補<lb/>
積愆私室手足方虧其間又慮春哨之或馳上累宵憂<lb/>
之未艾是殆家國多艱之日殊非君臣相樂之時所有<lb/>
臣生日牲餼等賜欲望矜俞亟從寢免<lb/>
　　　第二奏<lb/>
<pb n="KR4d0353_WYG_017-20b"/>
臣比以始生預辭異數敢圖睿眷尚閟俞音其若欣榮<lb/>
第當將順然以時方多事禮樂未遑家有私憂日月猶<lb/>
近一念及此百感與俱豈有身為宰相曽微體國友于<lb/>
兄弟罔既在原凡爾聽聞寧無指目用㤀瀆吿必覬矜<lb/>
從<lb/>
　　　謝表<lb/>
初度無悰方抱鶺鴒之痛大官有賜不遺犬馬之生弗<lb/>
遂懇辭嘅其感塞伏念臣老將耄及意與年凋借箸以<lb/>
<pb n="KR4d0353_WYG_017-21a"/>
籌何補辰猷之告當饋而嘆尚勤旰食之憂恍不知弧<lb/>
射之朝其敢辱鼎亨之養兹盖恭遇皇帝禮隆體貌義<lb/>
重股肱眷此衰遲廢蓼莪之久矣憐其患難悲棠棣之<lb/>
萎如終莫遜於恩徽靡遑安於衷槩臣其拜手寕勿銘<lb/>
心嗟病骨之支離素餐安用惟愚衷之孤拙覆餗是虞<lb/>
　　　辭免除職予祠侍讀奏<lb/>
臣猥以衰殘之年迫於危篤之疾懇求骸骨備瀝肺肝<lb/>
方幸天意哀憐奎章開允恩隆眷厚感極涕零而臣猶<lb/>
<pb n="KR4d0353_WYG_017-21b"/>
有區區之愚不勝縷縷之凟切以臣禀賦迂拙遭逢聖<lb/>
明久汚清朝遂躋元宰顧微臣之謹畏惟陛下之簡知<lb/>
外此無長自量甚審既遂山林之衰老已為天地之生<lb/>
成而乃峻以文堦冠於書殿優游真館密勿輕帷凡往<lb/>
前歸老之大臣無今日便蕃之異數人將不恕臣亦何<lb/>
顔伏望聖慈盡免殊恩曲矜晩節但令閒退即是寵榮<lb/>
所有特轉兩官除觀文殿大學士醴泉觀使兼侍讀恩<lb/>
命臣不敢祗受外欲乞别降指揮許歸田里臣不勝<lb/>
<pb n="KR4d0353_WYG_017-22a"/>
　　　第二奏<lb/>
臣昨以聖恩從欲幸遂退閒御札疏榮過為優渥覬還<lb/>
收於異數俾待盡於餘齡不圖天聽未回雲章洊至曲<lb/>
盡君臣之誼莫量天地之仁更與閣祠許令便處可謂<lb/>
始終寵遇進退從容自揣衰殘之蹤何補聖明之世而<lb/>
人言不貸帝眷獨隆感涕之零隕身無所惟是藐兹賤<lb/>
士致位元台得遂山林復瞻丘隴以臣忖度無此僥踰<lb/>
豈可貪榮不知戒懼欲望聖慈察臣之一真無偽念臣<lb/>
<pb n="KR4d0353_WYG_017-22b"/>
之百為不欺盡削恩徽即安田里庶㡬屏伏不累生成<lb/>
臣無任<lb/>
　　　謝表<lb/>
嗟維大耋宜咈巖瞻嘖有煩言尚均祠佚清峻紫宸之<lb/>
直光華白髪之歸恩與天同涕其雨若<hi>中謝</hi>伏念臣頃<lb/>
承乏使遂誤登庸老世故而三折肱何敢試瞑眩之藥<lb/>
陳治安而六太息詎能施髖髀之斤揆衰殘則罔然祈<lb/>
退閒之久矣念奏牘未多於造膝而控情㡬至於犯顔<lb/>
<pb n="KR4d0353_WYG_017-23a"/>
諒猶簡在聖心奚以解于物論風其漂女甚槁蘀之易<lb/>
危清斯濯纓因滄浪之自取人言不恕帝力何加而乃<lb/>
盡掩疵瑕曲成終始上丞相之印不從冊免之規置散<lb/>
吏之員更假禁嚴之寵洪惟涵育自愧冥頑兹盖伏遇<lb/>
皇帝仁及股肱事存體貌知臣山林清苦之素恐亦無<lb/>
他念臣嵗時荏苒之間失於不勇用矜衰朽但與歸休<lb/>
臣來日無多大恩難報踰七望八既佚老於幸民咸五<lb/>
登三惟祝釐於聖世<lb/>
<pb n="KR4d0353_WYG_017-23b"/>
　　　御書太學及崇化堂武學及立武堂牌謝表<hi>時</hi>
　　　　<hi>為太博</hi>
文武未墜於地久恢兩學之規雲漢於昭于天肇啓千<lb/>
齡之遇寳軸下宸奎之四榮光動宵雅之三臣等<hi>中謝</hi>
切以國家叠矩重規左庠右序寫諸琬琰覃睿思於孔<lb/>
聖之經炳若丹青御神毫於樂毅之論皆極一時之崇<lb/>
奬未如今日之表章踵堂者八千餘仰東壁日星之照<lb/>
圜門盖億萬計拱北辰翰墨之輝諸生如近於帝尊百<lb/>
<pb n="KR4d0353_WYG_017-24a"/>
世難名於道大此盖恭遇皇帝神文經緯聖學緝熙崇<lb/>
化而風四方親接素王之統立武而有七德聿思大老<lb/>
之歸乃肆筆以成書粲在天之垂象振古未有惟帝為<lb/>
能臣等適列虞庠恭承羲畫昭回之光下飾誕揚為鐸<lb/>
之聲咫尺之威不違更繹止戈之義<lb/>
　　　御書宗學牌進墨本表<hi>時為宗愽</hi>
倬彼雲章峻極麟黌之表刻之琬琰昭回象緯之光奉<lb/>
墨本以進呈覺神毫之飛動<hi>中謝</hi>臣聞惟聖有作與天<lb/>
<pb n="KR4d0353_WYG_017-24b"/>
為徒故雖筆札之間罔測機緘之妙無以鍾王之陋跂<lb/>
我宸奎要皆舜禹之傳形諸心畫八法具嚴於摹勒一<lb/>
毫不失於本真㳟惟皇帝德以日新學以時敏聲為律<lb/>
身為度夙成神聖之資河出圖洛出書盡闡乾坤之祕<lb/>
肆璇題之巨扁煥瑶牒之靈暉有開斯文用作爾寳臣<lb/>
㳟想萬㡬之暇乙覽思皇夫子生民以來未如今日宗<lb/>
盟異姓為後敢負吾君<lb/>
　　　御札訓諭知舉以下謝表<hi>時為參詳</hi>
<pb n="KR4d0353_WYG_017-25a"/>
思皇多士俾呈甲乙之科遐不作人誕布丁寧之訓昭<lb/>
回雲漢飛躍天淵<hi>中謝</hi>臣等洪惟國家有道之長進士<lb/>
得人為盛崇雅正黜浮誕率繇鑒裁之精先器識後藝<lb/>
文豈但度程之合故以忠厚之論則有若臣軾以混成<lb/>
之賦則有若臣曽盖主司既擇於名儒宜貢部不孤於<lb/>
隆指豈伊臣等可稱上心此盖㳟遇皇帝思格丕平敷<lb/>
求哲乂方政化更而賢路闢遹觀厥成欲俊良登而治<lb/>
具張無競維烈用勤肆筆申飭持衡臣等敢不仰揆宸<lb/>
<pb n="KR4d0353_WYG_017-25b"/>
衷旁搜衆彦鑿鑿乎如榖粟之用斯謂實材炳炳焉若<lb/>
日星之垂敢㤀明詔<lb/>
　　　代景獻邸夫人封號謝表<hi>時為講官</hi>
王假有家展親公族婦無公事進號小君與宗社以同<lb/>
休等乾坤而莫報臣<hi>中謝</hi>㳟惟皇帝儉勤如禹篤睦如<lb/>
堯八柄以馭臣工聿先風化三綱以明夫婦盖厚人倫<lb/>
施及閨門叨承爵邑臣永肩伉儷共載穹隆諸侯曰夫<lb/>
人願已踰於有室一德尊天子懐永矢於維城<lb/>
<pb n="KR4d0353_WYG_017-26a"/>
　　　又皇后謝表<lb/>
坤元贊化思及宗藩渙號疏封寵踰閨壼仰徽音之儷<lb/>
極有仁澤以配天<hi>中謝</hi>恭惟皇后志在憂勤德惟輔佐<lb/>
忠厚而親九族克相家齊風化之始二南式明婦順猥<lb/>
兹中饋亦進小君臣退省其私不知所報積累鵲巢之<lb/>
德何以堪之信厚麟趾之風是之勉耳<lb/>
　　　代景獻邸冬至賀表<lb/>
律回天統閶闔日長春麗帝居觚稜雲暖於穆太和之<lb/>
<pb n="KR4d0353_WYG_017-26b"/>
世有開剛長之期<hi>中賀</hi>恭惟皇帝天德出寧人時敬授<lb/>
用衆君子偉陰霾之劃開更一化元喜陽明之休復朋<lb/>
來七日有僕萬年臣猥奉宗藩獲瞻宸扆百獸率舞親<lb/>
逢黄帝推筴之功六龍時乗請祝國家過厯之祚<lb/>
　　　南康軍到任謝表<lb/>
戍期偶縮請從置散之宜詔㫖弗俞併下趣行之令聿<lb/>
臨邦域已布教條<hi>中謝</hi>臣嘗按輿圖歴觀郡國非不枵<lb/>
然大也莫若廬山之髙其斯宜若小然徒得臣熹而重<lb/>
<pb n="KR4d0353_WYG_017-27a"/>
故凡五老之山水妙天下政以四書之義理在人心雙<lb/>
朱輪奚所道哉一白鹿足為重矣何俗吏念不到此使<lb/>
是邦為之薾焉而臣少不如人晩未聞道必恭敬梓無<lb/>
亦曰互鄉之童於樂采芹要曽是文學之掾夫何憂患<lb/>
未遂瞻儀於今十八稔而與世風波終以二千石而識<lb/>
山面目幸哉承學主此藏書兹盖恭遇皇帝表章六經<lb/>
厲精庶政意儒先所至猶庶幾鄒魯之遺凡規式之垂<lb/>
皆發揮河洛之秘以故頓増於地望諒惟簡在於天心<lb/>
<pb n="KR4d0353_WYG_017-27b"/>
乃者慨拊髀而思之盖有不旋踵而栟去使承其乏見<lb/>
謂非材臣敢不師仰仁賢奉行寛大豈曰前車覆後車<lb/>
戒固無健決之能將使懦夫立貪夫廉則有典刑之在<lb/>
　　　天基聖節賀表<lb/>
神授甲子五百嵗而聖人生天闓昌辰萬斯年而景命<lb/>
僕惟皇建極申命用休恭惟皇帝乃武乃文惟精惟一<lb/>
内之中國外之荒裔訖是多盤言為尚書事為春秋動<lb/>
無過舉於時假樂式際誕彌臣假守軍符瞻言宸扆唐<lb/>
<pb n="KR4d0353_WYG_017-28a"/>
相上千秋錄莫陪嵩嶽之呼廬山有五老人共效華封<lb/>
之祝<lb/>
　　　邵武到任謝表<lb/>
以柳易播尚誤寛恩自江入閩已祗逺戍感歎聖朝之<lb/>
仁厚矜容臣子之戇愚<hi>中謝</hi>伏念臣守剛而乏沉潜學<lb/>
朴而少涵養事人以直道豈今世之能容得封如曲鈎<lb/>
亦平生之不取惟知公是未覺昨非粤從督議之參商<lb/>
出守廬山之僻小可以悔矣鄭商人之環何必爭抑有<lb/>
<pb n="KR4d0353_WYG_017-28b"/>
疑焉齊楚侯之地不相及夫奚湖廣之饟所具析江東<lb/>
之守臣不能忍於一慙已自甘於三黜為臣懼者皆曰<lb/>
南陽帝親惟天知之乃謂東朝公事第與更其竹使亦<lb/>
不俟於𤓰時兹盖恭遇皇帝徧覆無私容光必照天下<lb/>
事惟其是而已何間賤微我之心亦有曲者乎一惟端<lb/>
直故雖肺腑之請曽靡毫釐之偏肆令危蹤無失故步<lb/>
臣敢不仰凴公溥益勱直方毋虐煢獨而畏髙明安用<lb/>
前車之戒與致平理而銷愁嘆勉為後効之圖<lb/>
<pb n="KR4d0353_WYG_017-29a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0353_WYG_017-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　秋崖集巻十七<lb/>
</p>
<p>
</p>
  </div>
</body>
</text>
</TEI>
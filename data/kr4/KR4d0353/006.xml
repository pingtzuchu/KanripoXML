<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>秋崖集巻六</head> <lb/>
    <p>
<pb n="KR4d0353_WYG_006-1a"/>
欽定四庫全書<lb/>
　秋崖集巻六<lb/>
　　　　　　　　　　　　　宋　方岳　撰<lb/>
　　詩　七言律體<lb/>
　　　次韻秋崖落成<lb/>
髙亭着處出竒峰不枉平生此興濃力士鐺隨狂李白<lb/>
華陽巾墊郭林宗菊花籬落秋寥廓山市人家翠疊重<lb/>
病起不論雙足繭層巔更欲試詩笻<lb/>
<pb n="KR4d0353_WYG_006-1b"/>
　　　次韻田園居<lb/>
帶郭林塘儘可居秫田雖少不如歸荒烟五畝竹中半<lb/>
明月一間山四圍草卧夕陽牛犢健菊留秋色蟹螯<lb/>
肥園翁溪友過従慣怕有人來莫掩扉<lb/>
　　　次韻閒中<lb/>
玲瓏壓轡繫絨鞍付與詩人洗眼看老子只憑雙脚健<lb/>
梅花相對一溪寒吾用焉徃不三黜此樂未央并四難<lb/>
併與竹間孤鶴語倦飛底用插脩翰<lb/>
<pb n="KR4d0353_WYG_006-2a"/>
　　　牛庵睡起<lb/>
自束生芻起飯牛隔林扣角更深幽半分不得詩書力<lb/>
一飯常存畎畝憂老去有腸堪貯酒生来無骨可封侯<lb/>
開荒厓下田無幾種秫寧須與婦謀<lb/>
　　　牛庵後古松五株<lb/>
山中老子一間屋屋後秦人五大夫丘壑得専閒日月<lb/>
衣冠甚偉古眉鬚計今當是百年物着我添成六老圖<lb/>
已有茯苓巢可俯待烹石鼎療詩癯<lb/>
<pb n="KR4d0353_WYG_006-2b"/>
　　　竹下<lb/>
松隂竹影當行窩日日扶笻一再過與世無求干牘少<lb/>
對人可語笑談多一䕫一契付公等某水某丘如我何<lb/>
嵗晩只愁年穀盡杞其母棘菊母莎<lb/>
　　　山行<lb/>
野鶴相將拄杖前倚松穿竹各欣然山行一匝又一日<lb/>
雲作四鄰今四年名教之中元有地吾心以外别無天<lb/>
平生老僕猶疑我不是凡夫不是僊<lb/>
<pb n="KR4d0353_WYG_006-3a"/>
　　　山中<lb/>
久無筋力踞虬龍西崦東塘漫倚笻白練帶隨紅練帶<lb/>
木夫容並水夫容寧消幾兩生前屐忽憶當年飯後鐘<lb/>
孤負草堂今夜月徑眠誰與吐竒胷<lb/>
　　　其二<lb/>
觧纓聊復濯滄浪晞髮松陰蘚石床有味是貧琳館俸<lb/>
無功於懶玉函方自參老子鼻端白未羨諸公腰下黄<lb/>
蔗境漸佳惟習靜筆床茶竈併荒唐<lb/>
<pb n="KR4d0353_WYG_006-3b"/>
　　　其三<lb/>
已付身心畢竟空念頭了不到窮通既愚寧免日三省<lb/>
是聖未妨時一中物外禽魚相爾汝生前烏兎幾西東<lb/>
誰云雙手都無用自種山田嵗便豐<lb/>
　　　探梅<lb/>
穿林傍水幾平章合有春風到草堂自入冬来多是暖<lb/>
無尋花處忽聞香枝南枝北一痕月山後山前兩屐霜<lb/>
直看過年開未了醉吟且放老夫狂<lb/>
<pb n="KR4d0353_WYG_006-4a"/>
　　　梅邉約客<lb/>
昨日今日雪欲落一梢兩梢梅正開攜壺野亭醉復醉<lb/>
折簡故人來不來山翁意重百金值俗士面有三寸埃<lb/>
臨風歎息重歎息玉飛片片相徘徊<lb/>
　　　與客觀雪<lb/>
鶴帳竒寒被欲冰開門千嶂雪崢嶸頻年無此豐年玉<lb/>
一夜移將不夜城富貴園林行樹宻糢糊水墨畫圖横<lb/>
與詩小住為佳耳莫管梅花太瘦生<lb/>
<pb n="KR4d0353_WYG_006-4b"/>
　　　再和<lb/>
未怕風威酒亦冰憑虛吞以氣崢嶸何人出此六竒計<lb/>
我輩賢於五字城松壓釣簑銀獨速麥分棊局玉縱横<lb/>
自然石鼎煎魚眼解致鄒枚漢兩生<lb/>
　　　三和<lb/>
肺渴初供醒酒冰又思攜客上崢嶸十分宇宙無塵事<lb/>
一色瓊瑤是化城病起未堪論斗醉詩狂且莫到參横<lb/>
剡溪可是忙回棹凍合琉璃作麽生<lb/>
<pb n="KR4d0353_WYG_006-5a"/>
　　　次韻梅花<lb/>
嵗晩何人肯卜鄰梅於我輩最情親兩山盡是經行處<lb/>
一雪不知多少春先後花随人意思横斜枝寫月精神<lb/>
寒香嚼得成詩句落紙雲烟行草真<lb/>
　　　其二<lb/>
雲藏山塢塢藏梅春意適従何許來天與此翁娯寂寞<lb/>
日攜扶老上崔嵬草堂須小難為客霜月正髙誰與杯<lb/>
分上下畨開自好登臨且莫遣詩催<lb/>
<pb n="KR4d0353_WYG_006-5b"/>
　　　次韻鄭總幹<lb/>
底須咄咄漫書空未覺人間欠此翁黄犢自隨諳寂寞<lb/>
青山亦諱話窮通人方怒及水中蟹我亦㝠如天外鴻<lb/>
醉眼不知人幾品久將樵牧等三公<lb/>
　　　其二<lb/>
我亦思兮天一涯樊川詩老此曽家九夫容隔秋風浦<lb/>
一獨速眠春雨蛙竹屋有燈誰與共秫田可釀不須賖<lb/>
何年又賦髙軒過豆粥猶能辦咄嗟<lb/>
<pb n="KR4d0353_WYG_006-6a"/>
　　　其三<lb/>
過従一笑酒瓶空不是樵翁即釣翁偶種竹成俱崛强<lb/>
旋移花活尚神通前身已化歸遼鶴醉帖猶傳戱海鴻<lb/>
新貴少年吾自老世間白髮幾曽公<lb/>
　　　其四<lb/>
蟻丘得喪事無涯冷眼難瞞老作家公等功名千里馬<lb/>
山居鼔吹兩池蛙牛羊野逕通村近虎豹天闗去國賖<lb/>
本是秋風釣竿手故吾猶在復何嗟<lb/>
<pb n="KR4d0353_WYG_006-6b"/>
　　　宿多景樓奉簡呉總侍<lb/>
客懐孤倚夕陽樓烟老平蕪岸岸秋徃事六朝南北史<lb/>
晴江一片古今愁嘅其嘆矣山吞吐何以醻之酒拍浮<lb/>
此意政須諸老共容分蘆雨寄漁舟<lb/>
　　　書戴式之詩巻<lb/>
　　　石屏逰諸老間蚤得詩名又蚤諸老凋謝獨石<lb/>
　　　屏巋然魯靈光耳予生後三十二年纔此一識<lb/>
　　　秋風别去因書數語集中<lb/>
<pb n="KR4d0353_WYG_006-7a"/>
七十行年戴石屏同時諸老各凋零扁舟歸去自漁舎<lb/>
冷骨秋来更鶴形天地無情頭盡白江山有分眼終青<lb/>
剡溪定有人乘興月下柴門不用扃<lb/>
　　　石孫受命<lb/>
聖澤如春雨露寛棄遺猶不絶衣冠萬釘寳帶翁無分<lb/>
一幅花綾孫有官得免白丁何啻足親曽黄甲不堪看<lb/>
九經幸自瀾翻熟但守青燈雪屋寒<lb/>
　　　答趙玉汝<lb/>
<pb n="KR4d0353_WYG_006-7b"/>
人間無處不風波潮打西興雨一簑難與命爭俱老矣<lb/>
徑尋詩去奈吾何園成次第自花草山是知聞空薜蘿<lb/>
賴有月明千里共烟寒數筆落行<graphic n="KR0810" url="https://raw.githubusercontent.com/kanripo/KR-Gaiji/master/images/KR0810.png" mimeType="image/png"/>
　　　夢陳和仲如平生交有三言覺而記其一曰錯<lb/>
　　　後亂夢中了了以為事錯之後此心撩亂不如<lb/>
　　　早謀其始也<lb/>
睡殘寒月海東頭不起斯人孰與遊天下事寧堪幾錯<lb/>
夢中語亦借前籌江湖浩浩二三子風雨寥寥十五秋<lb/>
<pb n="KR4d0353_WYG_006-8a"/>
莫向㫁雲多感慨孔顔無命不伊周<lb/>
　　　夢余義夫以劒請銘<lb/>
黒水梁州百二闗青天蜀道古云難貔貅夜柝身何在<lb/>
麋鹿秋風骨未寒寵辱可驚漚起滅荒涼只有月悲酸<lb/>
蒯緱忽墮空山夢不道幽人意轉闌<lb/>
　　　次韻費司法<lb/>
有客誰為數擊鮮西風孤我雁聲前酒無多酌何如醒<lb/>
詩不能竒莫浪傳秋色淡於人寂寂桂花香得月娟娟<lb/>
<pb n="KR4d0353_WYG_006-8b"/>
五經不到山翁腹且聴便便引老邉<lb/>
　　　其二<lb/>
山居未省佩弦韋𦂳閉柴扉不問誰自釣鱖魚西塞雨<lb/>
久盟猿鶴北山移古今不遇豈惟我宇宙無窮付與詩<lb/>
直道背時寧敢爾白雲深處要耘芝<lb/>
　　　其三<lb/>
空谷跫然餘故人且談風月未論文長房僊去幾何日<lb/>
陸羽泉邉多少雲誰向唐詩參句律只將周易對爐熏<lb/>
<pb n="KR4d0353_WYG_006-9a"/>
縦無今古飛談屑稼穡平生亦飽聞<lb/>
　　　次韻滕和叔投贈<lb/>
猶及溪齋識老成萬琅玕外一溪清諸郎與我雪燈共<lb/>
兩眼觀書霜月明二十一年如夢過五三六籍尚誰賡<lb/>
鹿車忽到蒼厓底老木驚秋亦向榮<lb/>
　　　其二<lb/>
白髮相過各暮年顔間老氣自軒軒滄浪供硯心猶在<lb/>
博雅藏書手自翻舉世共知名父子此身莫負晦翁門<lb/>
<pb n="KR4d0353_WYG_006-9b"/>
重陽風雨何堪别只和名章當贈言<lb/>
　　　觀諸弟子射石孫七齡亦能二十歩四十的<lb/>
飽聞吾季藝穿楊試手春風百歩彊赤白羽飛低日月<lb/>
東西朋立凛冰霜共觀棲鵠如環堵亦笑童烏敢擅場<lb/>
莫計草間狐兎盡闗河久已失耕桑<lb/>
　　　次韻汪宰見寄<lb/>
行行驄馬劾麄豪叱叱黄牛倦作勞窮則有餘名迹在<lb/>
言之無作語聲髙誰求封禪家徒壁自謂羲皇人似陶<lb/>
<pb n="KR4d0353_WYG_006-10a"/>
見說醉鄉天地濶此生聊向此中逃<lb/>
　　　其二<lb/>
半世青燈眼欲昏誰知曽亦望中原雨荒塞草秋如洗<lb/>
雪擁春蓑夜自温寵辱易生分别想是非政可鶻崙吞<lb/>
不論茅屋鋤犂外但守平生六二坤<lb/>
　　　石孫試童子郡廣文贈之詩代賡為謝<lb/>
不縁青紫不眀經科目多慙舊兩生三豕魯魚曽未學<lb/>
一蝸蠻觸已爭名棟梁材欲丘山重滄海珠遺星斗明<lb/>
<pb n="KR4d0353_WYG_006-10b"/>
未必童烏能辨此乃翁先已荷陶成<lb/>
　　　其二<lb/>
命窮久已付之天草木閒兮月一川無地可容攜鍤處<lb/>
有孫猶在佩觿年老夫耄矣耕方熟小子識之攻益堅<lb/>
萬嵗石田今爾耳當家衣鉢底須傳<lb/>
　　　次韻胡兄<lb/>
釣蓑烟雨㫁磯頭戀闕丹心付子牟腹有一丁長作祟<lb/>
背無三甲不封侯慣貧已識山林趣投老空從造物逰<lb/>
<pb n="KR4d0353_WYG_006-11a"/>
自笑骨寒癯似鶴忍飢猶未怯茶甌<lb/>
　　　其二<lb/>
猿驚鶴怨老江蘺留得離騷到景差愚智共知窮有分<lb/>
浮休俱與醉無涯人間狡兎自三窟身外鷦鷯只一枝<lb/>
非意相干吾豈敢年來端為冷虀吹<lb/>
　　　輸棋<lb/>
半崦山雲舊草堂鳥啼花落幾平章酒無賢聖同歸醉<lb/>
風有雌雄各自涼賴與鷗<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>同保社不隨蟻垤夢侯王<lb/>
<pb n="KR4d0353_WYG_006-11b"/>
未償詩債逢棋敵誰信閒人最得忙<lb/>
　　　次韻劉簿禱雨西峰<lb/>
句律清圓蚌剖胎斷無塵土到靈臺開張九虎排雲入<lb/>
約束五龍驅雨來造物無私心感動太平有象筆追回<lb/>
焚香小待生呈物未放青天萬里開<lb/>
　　　其二<lb/>
愛民端與共胞胎消得黄金為築臺一道香烟隨牒去<lb/>
五更風雨入詩來雪燈字暗心猶在霜葉衫枯首獨回<lb/>
<pb n="KR4d0353_WYG_006-12a"/>
氣格老蒼能過我柴門不厭為君開<lb/>
　　　感懐<lb/>
獨擅松風一壑哀竹門雖設為誰開宦情已矣隨流去<lb/>
老色蒼然上面來已慣山居無厯日不知人世有公台<lb/>
天生此手終何用只解持杯亦快哉<lb/>
　　　其二<lb/>
三十年前氣挂天老來身世竟茫然窮愁正坐識丁字<lb/>
生事不聊稱子錢得見古人千載上已忘今我一漚邉<lb/>
<pb n="KR4d0353_WYG_006-12b"/>
劉伶墳上寜須酒併與聲名不用傳<lb/>
　　　其三<lb/>
異人曽授相牛經竒字初傳瘞鶴銘敲月不知僧某甲<lb/>
鋤烟賴有老畦丁山靈呵䕶閒居賦象緯森羅處士星<lb/>
俯仰中間無愧怍芋區𤓰隴亦朝廷<lb/>
　　　其四<lb/>
去國何年老一丘於今已换幾公侯不知我者謂為拙<lb/>
是有命焉那用求舴艋舟應容釣蟹麒麟閣不畫騎牛<lb/>
<pb n="KR4d0353_WYG_006-13a"/>
百年長短身餘幾付與西風汗漫逰<lb/>
　　　其五<lb/>
野壙風髙一欠伸平生俯仰已成陳老天無意獨窮我<lb/>
直道有時能誤人悔不可追身是膽怒何堪觸腹生鱗<lb/>
忍飢罷乞祠官禄只麽扶犂亦幸民<lb/>
　　　其六<lb/>
非干寵辱不能驚一付之天莫我攖舉世忙時贏得懶<lb/>
是人愛處放教輕生為柱國身何在死象祁連冡亦平<lb/>
<pb n="KR4d0353_WYG_006-13b"/>
千古在前兒戱耳且容髙枕聴秋聲<lb/>
　　　其七<lb/>
從古幽閒在澗阿不將齒髮犯風波共知韓愈亦人耳<lb/>
子謂伯寮如命何野處生成盤谷序襟期寫在醉時歌<lb/>
尚嫌山淺人知處更與移床入薜蘿<lb/>
　　　其八<lb/>
拄入風烟更一層瘦藤對倚玉崚嶒左花右竹自昭穆<lb/>
春鶴秋猿相友朋五畝園為終老計半間雲住在家僧<lb/>
<pb n="KR4d0353_WYG_006-14a"/>
蹲鴟生嬭菰如臂莫道山翁百不能<lb/>
　　　其九<lb/>
四壁空空長物無松風之外復何須竹夫人爽夜當直<lb/>
木上座臞新給扶老去雲山空跌宕秋来風月不支吾<lb/>
何人能敗吟詩興自在成章不欠租<lb/>
　　　其十<lb/>
曩昔行藏已熟籌最為上策是無求看人面孔有何好<lb/>
如此頭顱只麽休草草園廬山北住匆匆嵗月水東流<lb/>
<pb n="KR4d0353_WYG_006-14b"/>
莫因一片梧桐葉瘦損能詩沈隠侯<lb/>
　　　山居<lb/>
春溪甘滑漱山瓢歸卧藤陰蘚逕遙雲氣釀成巫峽雨<lb/>
松聲寒似浙江潮書生與世例迂濶山意向人殊寂寥<lb/>
却喜庾郎貧到骨韭畦時一摘烟苗<lb/>
　　　次韻行甫小集平山<lb/>
不奈花時兩手閒共攜詩硯對孱顔江南江北音書外<lb/>
春去春來楊栁間騎鶴重尋烟雨句征鴻欲沒夕陽山<lb/>
<pb n="KR4d0353_WYG_006-15a"/>
百年風物一杯酒歎息人間兩觸蠻<lb/>
　　　再用韻<lb/>
春風多可幾曽閒又為平山入醉顔流恨不窮江萬里<lb/>
與翁長在月三間半清半濁聖賢酒似有似無烟雨山<lb/>
試問黄鸝相識否緑陰深樹自綿蠻<lb/>
　　　三用韻<lb/>
一片花飛不等閒對花空手亦何顔醉鄉别在乾坤外<lb/>
詩社寧容季孟間妙句屢移青玉案佳遊仍隔小金山<lb/>
<pb n="KR4d0353_WYG_006-15b"/>
只應江上烟霏笑蠻府參軍語自蠻<lb/>
　　　四用韻<lb/>
欲將春睡了春閒誰遣楊花㸃暮顔世事不如眠白墮<lb/>
人情何啻抵黄間茫無措手句中句悔已噬臍山外山<lb/>
蚤晩定編長慶集併教傳寫落烏蠻<lb/>
　　　五用韻<lb/>
客愁聊以酒防閑非復春風桃李顔北里未忘諸老在<lb/>
中興已是百年間非無烟雨無竒語自有乾坤有此山<lb/>
<pb n="KR4d0353_WYG_006-16a"/>
楊栁豈知興廢事夕陽依舊舞腰蠻<lb/>
　　　次韻潘令君訪予半村<lb/>
鋤烟荷雨自村村不慣髙車入里門石老只堪麋鹿伴<lb/>
山寒未放蝶蜂喧欲分桃李春何限共話桑麻道轉尊<lb/>
但得諸公如卓魯晩菘早韭且窺園<lb/>
　　　再用韻<lb/>
終須西塞老漁村抵用南昌隠市門時序略如飛鳥過<lb/>
世終何啻聚蚊喧竹其安否六太息梅自癯然三可尊<lb/>
<pb n="KR4d0353_WYG_006-16b"/>
貧味却愁兒輩覺未妨壁立病文園<lb/>
　　　三用韻酬諸丈<lb/>
家在江南黄葉村歸來重葺栁邉門溪雲排闥硯猶濕<lb/>
山溜通池水自喧但得梅花容着語無煩桃葉為開尊<lb/>
逢迎車馬荷衣老面目何堪向綺園<lb/>
　　　四用韻才老<lb/>
江山帶郭數家村窮僻誰敲月下門謝絶徃來縁事盡<lb/>
爭論勝負為棋喧愛閒寧有萬金産投老當誇兩足尊<lb/>
<pb n="KR4d0353_WYG_006-17a"/>
不惜梅花三寸雪併令回施給孤園<lb/>
　　　勸耕<lb/>
郡如斗大亦何堪耕雨鋤烟亦飽諳共話桑麻真有味<lb/>
久抛蓑笠得無慙野田春水自深淺晴日鳥聲時兩三<lb/>
安得一牛横短笛南山之北北山南<lb/>
　　　其二<lb/>
歸歟我亦耦耕人麥隴桑畦意自親纔出郭収連日雨<lb/>
已拚花負一年春農安用勸村村急文不須工字字真<lb/>
<pb n="KR4d0353_WYG_006-17b"/>
自是非材頭白盡不縁方寸在吾民<lb/>
　　　熈春臺用王簿韻<lb/>
共攜社甕上春臺踏破縁雲一徑苔嵗月略如飛鳥過<lb/>
賓朋不為看花來霜前老翠依然在眼底凡紅不用開<lb/>
未害慳風相料理放遲歸與月徘徊<lb/>
　　　又用胡尉韻<lb/>
便覺尋春負一籌老懐無復少時遊茶桑天似鵝黄酒<lb/>
楊栁花飛狐白裘試問獨醒觀衆醉何如一笑失千憂<lb/>
<pb n="KR4d0353_WYG_006-18a"/>
不知多少人間事付與溪聲自在流<lb/>
　　　别陳尉<lb/>
市橋晴栁拂朱旗天際九華勞夢思<graphic n="KR1484" url="https://raw.githubusercontent.com/kanripo/KR-Gaiji/master/images/KR1484.png" mimeType="image/png"/>䳵灘深猶昨日<lb/>
鸕鷀杓醉復何時㣲官梅隠亦風度寒食梨花更别離<lb/>
蚤晚暮雲春樹底烹魚倘有入京詩<lb/>
　　　寄别參政<lb/>
一見臞仙眼為清寒温未了與談經有書欲問文中子<lb/>
無策重窺傳說星馬瘦不妨吟下澤鶴歸寧復唳華亭<lb/>
<pb n="KR4d0353_WYG_006-18b"/>
獨於知已難忘在投老殘編儻乞靈<lb/>
　　　次韻王尉賀雨<lb/>
老天自不負吾君誰向靈均三沐熏鶴立待収連夜雨<lb/>
龍歸看帶入山雲摩挲一飽豈易得愁嘆多年不忍聞<lb/>
亦欲買牛横短笛華山一半倘容分<lb/>
　　　觀稼西庵用文懿壁間韻<lb/>
太平只是豐年做山雨不休公出遊捲野晴雲堆作堵<lb/>
翻匙香雪滑如流人行黄犢夕陽外詩在丹楓古渡頭<lb/>
<pb n="KR4d0353_WYG_006-19a"/>
老我無田歸自種可憐鶴怨賈胡留<lb/>
　　　禱晴<lb/>
曽幾何時屢乞晴爐烟未斷己収聲天於老子亦多可<lb/>
國有豐年方太平風土不堪人佩犢月眀無復夜啼鼪<lb/>
及今便可歸田去牛背斜陽一笛横<lb/>
　　　聞罷<lb/>
面骨巖稜不入流放歸何止四宜休束書自可供兒讀<lb/>
斗酒聊須與婦謀舊藁如山應有誤老夫於世本無求<lb/>
<pb n="KR4d0353_WYG_006-19b"/>
一犂春雨平生事莫與諸公作話頭<lb/>
　　　報具闕<lb/>
百不如人且罷休又攜書冊上孤舟歸歟雅有一黄犢<lb/>
愧甚向來雙白鷗但得濁醪供燕社不妨明月老菟裘<lb/>
研冰自補山人處莫為區區費廟籌<lb/>
　　　得歸<lb/>
日日言歸始得歸歸歟好在舊牛衣青山未害欠詩屋<lb/>
白鳥倘能看釣磯欲問古人今在否不知吾道是耶非<lb/>
<pb n="KR4d0353_WYG_006-20a"/>
里中父老如相過應嘆艱難帶解圍<lb/>
　　　山行漫興<lb/>
野性惟便水竹居老來自覺轉迂疎圖書四壁飯不足<lb/>
烟雨一犂春有餘紙上古人俱已矣山中今我定何如<lb/>
春風獨立鳥聲碎不是言詩亦起予<lb/>
　　　次韻雨阻遊人<lb/>
村塢花飛片片紅横遭澁雨又慳風無何春事三分過<lb/>
不肯遊人一笑同窮勝園林惟我輩儻來軒冕付諸公<lb/>
<pb n="KR4d0353_WYG_006-20b"/>
烟雲一屐亦堪醉莫問聖賢時一中<lb/>
　<lb/>
　<lb/>
　<lb/>
　<lb/>
　<lb/>
　<lb/>
　秋崖集巻六<lb/>
</p>
<p>
</p>
  </div>
</body>
</text>
</TEI>
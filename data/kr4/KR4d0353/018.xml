<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>秋崖集巻十八</head> <lb/>
    <p>
<pb n="KR4d0353_WYG_018-1a"/>
欽定四庫全書<lb/>
　秋崖集巻十八<lb/>
　　　　　　　　　　　　宋　方岳　撰<lb/>
　　奏狀　奏劄　制誥<lb/>
　　　代范丞相<lb/>
臣屢貢封章丏從罷免聖恩天大委曲諭留使臣夙夜<lb/>
憂惶衰病増劇政恐溘先朝露上累聖明盖以陛下實<lb/>
英睿有為之君而臣亦不肯為頑鈍無恥之輩若陛下<lb/>
<pb n="KR4d0353_WYG_018-1b"/>
優容不斷臣遂偃蹇自如君臣之間胥失之矣兼臣昨<lb/>
䝉内引業已跪辭豈有今日違離清光明日出入禁近<lb/>
其為舉措殊失觀瞻毎出城闗輒宣恩㫖待罪于外厥<lb/>
路無繇臣今只得卧病杜門祈天從欲中書庶務難以<lb/>
與聞臣已截自某日雖常程文書一切不敢書押外跼<lb/>
蹐俟命必得請而後已陛下不早賜處分却恐以次臣<lb/>
輔未免尚避嫌疑必致彼此因循稽壅朝政今何時也<lb/>
而可以臣費日乎成㫁少遲愈重臣罪陛下雖欲寛其<lb/>
<pb n="KR4d0353_WYG_018-2a"/>
雷霆之怒而不可得矣伏望陛下憐臣之齒髪已朽察<lb/>
臣之肝膽無欺前後奏陳必留聖抱若不上勤省憶真<lb/>
成備禮之為罔上之誅豈容茍免臣不勝大願願賜骸<lb/>
骨歸田里使去位一日而填溝壑臣瞑目無所憾矣煩<lb/>
瀆天威臣無任恐懼怔營祈哀俟命之至<lb/>
　　　又<lb/>
臣一介迂愚遭逢明聖自塵丞轄愈切憂虞盖以時方<lb/>
多艱而臣惟有謹畏實無大臣之才人皆求全而臣惟<lb/>
<pb n="KR4d0353_WYG_018-2b"/>
有朴直又無大臣之量何以運掉庶務調娯衆情必致<lb/>
顛擠上孤委寄荏苒年嵗㡬控忱恂前後封章無慮數<lb/>
十至於扆前祈懇備極丹衷皆縁天語丁寧諭留切至<lb/>
臣無決去之定力而懐感遇之小忠黽勉以思因循至<lb/>
此乃今年以耄及病以篤危猶復不畏人言但知聖眷<lb/>
則是不惟無大臣之才不惟無大臣之量而且無大臣<lb/>
之識矣臣伏讀御札感極涕零重以中使傳宣次輔將<lb/>
指聖恩隆厚天地莫量臣非不知違命之誅嚴負恩之<lb/>
<pb n="KR4d0353_WYG_018-3a"/>
罪大而自揆清議寧愛微軀陛下如容之於覆載之間<lb/>
生之於殞越之際賜以骸骨投之山林在陛下為始終<lb/>
保全之大恩在微臣為進退不愆之晚節祈控之切下<lb/>
愚不移惟天必從庶無煩瀆<lb/>
　　　代趙同知<lb/>
臣伏自去冬丕承睿訓分命樞近總領兵財臣夙夜以<lb/>
思大懼駑劣無以稱隆指分顧憂者陳情控免至于再<lb/>
三天語丁寧俾須數月臣俯伏俟命於今又四閱月矣<lb/>
<pb n="KR4d0353_WYG_018-3b"/>
不勝憂責敢以奏聞伏縁臣區區愚衷本非避事實以<lb/>
公朝之大體豈容同列之異岐事若不由中書要是古<lb/>
人所戒如使自分彼此無乃猶有二三建議之初本自<lb/>
有説而今者大臣無我同列盡情何嫌何疑為此形迹<lb/>
况事無鉅細一惟其公進則奏之于君退則白之于相<lb/>
分任亦如此不分亦如此則又安用紛紛為哉臣愚欲<lb/>
望聖慈收還成命所貴中書之務一用彰邇列之心同<lb/>
至於竭愚盡忠臣何敢不勉以負隆委惟陛下幸垂聽<lb/>
<pb n="KR4d0353_WYG_018-4a"/>
焉<lb/>
　　　代范丞相<lb/>
臣老朽無堪待罪宰揆當務之急謂宜知無不為非若<lb/>
言語侍從之臣專以論思獻納為職業者也而臣玩愒<lb/>
無補仰負隆知過煩訓辭條列所見臣有以仰見陛下<lb/>
望治之切晷刻為遲若稽仁皇開天章閣之時實同軌<lb/>
轍一念奮發可致隆平然臣觀慶厯中所謂宰執者曰<lb/>
范仲淹曰韓琦曰富弼此其經濟之略宜必素蘊於胷中<lb/>
<pb n="KR4d0353_WYG_018-4b"/>
方仁皇以太平責之數令條奏當世務仲淹猶語人曰<lb/>
上用我至矣然事有先後非朝夕可能也况如臣者碌<lb/>
碌庸材沗當其位則其猝承天問憂懼謂何伏念月餘<lb/>
罔知攸措惟是一二同列敢不盡情茍愆和恭豈逃聖<lb/>
鑒每自忖度有犯無隠臣不如範直諒多聞臣不如佀<lb/>
明允淳篤臣不如性傳寧不自知敢肆胷臆盖嘗與三<lb/>
臣者講求祖宗立國之意其所以垂之數百年而端命<lb/>
上帝惠篤不㤀者曰仁而已是則我國家之元氣也國<lb/>
<pb n="KR4d0353_WYG_018-5a"/>
之元氣補之則實瀉之則虛調之則通壅之則滯以今<lb/>
天下之勢譬之於人四體百骸其尫羸亦甚憊矣所以<lb/>
綿綿延延視息自如者元氣存焉耳當此之時以參苓<lb/>
養之而不足以野葛伐之而有餘臣如庸醫惟知畏謹<lb/>
察此證候姑亦徐徐意謂平常之劑雖不大快人意而<lb/>
亦不至於誤事瞑眩之藥投之是則可以立起而投之<lb/>
誤則有不可追之悔矣故惟神醫方敢用瞑眩而庸醫<lb/>
不若守平常此非臣之愚借之以自解何也實惟一綫<lb/>
<pb n="KR4d0353_WYG_018-5b"/>
之脈不容逞快以戕之耳自昔能富國强兵使人主思<lb/>
其材而不置如裴延齡等輩者其算計見效豈不有可<lb/>
喜者哉然而胷膈一快而元氣衰矣此非久生之道也<lb/>
惟仲淹惟琦惟弼其經綸輔相近世罕儔然皆不以聰<lb/>
明稱不以智術著惟能為國家護養元氣故無赫赫之<lb/>
績而慶厯之治盛世莫加焉至如王安石吕惠卿夫豈<lb/>
無才而能以豐亨豫大悦上心者不知財聚而民散兵<lb/>
强而本弱於是慶厯之元氣至熙豐而傷至紹聖而索<lb/>
<pb n="KR4d0353_WYG_018-6a"/>
矣臣老且耄雖識見淺陋而閱事亦多實不敢為新竒<lb/>
可喜之談以聳動一時之觀聽而已謹列其大者為十<lb/>
條惟聖明采擇<lb/>
一曰正人心<lb/>
　臣竊惟人主正心蓋老生之常談迂儒之腐說也臣<lb/>
　雖愚暗夫豈不知然而司馬光所謂歴觀古今之行<lb/>
　事竭盡平生思慮質諸聖賢之格言治亂安危存亾<lb/>
　之道舉在於是不可移易者也臣是以敢為陛下誦<lb/>
<pb n="KR4d0353_WYG_018-6b"/>
　之夫人之心至虛至明至神至靈舉天下之事事物<lb/>
　物森然紛至乎吾前者以此心照之了無遁形而以<lb/>
　物慾汩之以人偽乗之則虛者窒明者昏神且靈者<lb/>
　冥矣於是乎邪與正倒置於是乎公與私逆施於是<lb/>
　乎君子與小人迭勝而終負然則治亂安危其不自<lb/>
　是出歟陛下以道宅心他無嗜好萬㡬聽斷神動天<lb/>
　隨而臣猶以平常陳熟之言塵滓聰聽盖以大臣無<lb/>
　他職業惟在格君此而不陳事孰為大臣願陛下以<lb/>
<pb n="KR4d0353_WYG_018-7a"/>
　天之心為心罔有間斷戒謹不覩恐懼不聞惟日兢<lb/>
　兢終始惟一危微之際實非他人所能用力惟陛下<lb/>
　留神<lb/>
　　貼黄<lb/>
　　　臣觀前代土木玩好女謁宦寺皆足以蠱人主<lb/>
　　　治心之學聖明在上一無此事臣所陳不過庸<lb/>
　　　庸之論拳拳之忠耳<lb/>
二曰定國本<lb/>
<pb n="KR4d0353_WYG_018-7b"/>
　臣歴觀前代人主諱言儲嗣其臣雖有逺慮莫敢白<lb/>
　發其端至我仁皇乃有昌言其事者聖度容受廣大<lb/>
　如天國史書之為盛德事此仁皇之聖所以為度越<lb/>
　千古也伏惟陛下春秋富盛無疆惟休前星之祥未<lb/>
　為遲暮而中間羣臣已有以宗廟社稷之計為言者<lb/>
　宫闈教育磐石維城慶澤延洪根本深固此陛下之<lb/>
　聖所以為同符仁皇也然則何以臣言為哉實以身<lb/>
　為宰輔乃不能言羣臣之所已言則是首鼠懼禍有<lb/>
<pb n="KR4d0353_WYG_018-8a"/>
　負宗社伏惟陛下以天下之大慮行天下之大公蔽<lb/>
　之聖心自有真廟時故事在其若事已久玩嵗月悠<lb/>
　悠則叔孫通所謂天下之本奈何以天下為戲者不<lb/>
　可謂過計也惟取之廣擇之精而㫁之果天下幸甚<lb/>
　臣不勝昧死<lb/>
　　貼黄<lb/>
　　　臣見臣庶之家亦有撫育一二族子將有所擇<lb/>
　　　而未決他日鮮有不爭訟者<lb/>
<pb n="KR4d0353_WYG_018-8b"/>
三曰别人材<lb/>
　臣聞司馬光有言德勝才為君子才勝德為小人自<lb/>
　古小人之為天下患豈其庸愚不肖無所用於斯世<lb/>
　者哉如其無所用也時君世主亦安肯傾心嚮之惟<lb/>
　其所為實快人意以之治財則真有錢流地上之富<lb/>
　以之治獄則真有察見秋毫之明刻核之能罔不如<lb/>
　志故人主倚之集事未免回視君子為無能為矣天<lb/>
　下之治所以衆君子成之而不足一小人敗之而有<lb/>
<pb n="KR4d0353_WYG_018-9a"/>
　餘者職此之由也何者君子雖衆其道易孤小人雖<lb/>
　寡其勢易蔓善乎蘇軾之言曰君子猶嘉禾也封殖<lb/>
　之甚難小人猶惡草也不種而生去之復蕃歴觀前<lb/>
　代之君未嘗不欲近君子而君子常疎未嘗不欲逺<lb/>
　小人而小人常密其故可覩矣書曰繼自今立政其<lb/>
　勿以憸人又曰時則勿有間之惟不以其所可喜者<lb/>
　㤀其所可憂者則小人不得乗間而入矣陛下黜陟<lb/>
　惟允好惡既明區以别之固已在天運神化中臣猶<lb/>
<pb n="KR4d0353_WYG_018-9b"/>
　願加聖心焉<lb/>
四曰謹王言<lb/>
　臣聞王言作命盖在三代為訓誥在漢唐為制詔其<lb/>
　所以鼓舞天下者不輕用也漢人有言曰為治不在<lb/>
　多言顧力行何如耳故古之稱人君者曰恭黙思道<lb/>
　曰躬行𤣥黙未嘗事為之訓每每丁寧盖恐輕䙝王<lb/>
　言習常為玩則人君所以鼓天下之動者有時而為<lb/>
　空言矣伏惟陛下天縱之聖聰明冠倫渙發巽申動<lb/>
<pb n="KR4d0353_WYG_018-10a"/>
　中事會播告不匿洋洋聖謨而臣區區之愚妄有意<lb/>
　見切以為勞神於翰墨之間者不若儲神於淵聽疲<lb/>
　精於訓飭之嚴者不若聚精於静觀陛下望治之深<lb/>
　曽不遑暇厲精更始亦㡬何時而所下御筆史不絶<lb/>
　書傳之方來足為總覈然而聖心澄穆慮有所分天<lb/>
　何言哉四時行焉百物生焉臣願陛下法天以恭已<lb/>
　而已所貴天下頌王言為大而不敢玩王言為常則<lb/>
　心之精微一有所發莫不聳然丕應矣<lb/>
<pb n="KR4d0353_WYG_018-10b"/>
五曰節邦用<lb/>
　臣切惟聖心所甚憂而今日所甚急者得非考圖數<lb/>
　貢以東南一隅之賦入而用度過於全盛之時乎今<lb/>
　日之東南亦非祖宗之東南矣而兵食之費十倍於<lb/>
　昔吏祿之費百倍於昔只此二事已難支吾若公若<lb/>
　私真可哀痛民力困憊㡬不自聊財非天雨鬼輸則<lb/>
　所謂能斡運者君子之所蹙額而不忍為也刮之兩<lb/>
　税而農民窮刮之鹽筴而商賈窮刮之牙皂而州縣<lb/>
<pb n="KR4d0353_WYG_018-11a"/>
　窮田里蕭條所在愁嘆則夫生財之説固識治者之<lb/>
　所不敢道也國貧甚矣而孔子則曰不患貧而患不<lb/>
　安聚斂之臣惟知富國不知民有不安其生者且將<lb/>
　去為盜賊矣財聚於上民散於下為國者亦何利於<lb/>
　此無已則有節用而已仁皇慶厯之盛先自宫禁裁<lb/>
　損一切用度至於聖躬奉給亦令罷供於是詔張方<lb/>
　平等議減浮費此陛下家法也陛下克已恭儉聖德<lb/>
　彰聞而悠悠之言或以為琳舘一墻無慮數鉅萬如<lb/>
<pb n="KR4d0353_WYG_018-11b"/>
　此等可節者恐亦不但一事也臣愚謂宜如慶厯故<lb/>
　事於兩省官選才敏之士據國用嵗計之數通其有<lb/>
　無一切裁減條其節目三省公共斟酌而奏行之冗<lb/>
　費既除經用自足其與巧取以妄用者相去萬也<lb/>
　　貼黄<lb/>
　　　臣竊見所在州郡或獻羨餘在於朝廷所補無<lb/>
　　　㡬其實掊克之吏有慊于中姑取九牛一毛以<lb/>
　　　塞衆議朝廷何苦乃為姦貪受此名哉臣愚欲<lb/>
<pb n="KR4d0353_WYG_018-12a"/>
　　　乞立為科條務令禁止<lb/>
六曰計軍賞<lb/>
　臣嘗謂自兵農之分而列營坐食仰給縣官於是乎<lb/>
　國用屈而軍愈貧軍籍單而國愈困悉力供億不贍<lb/>
　飢寒平時怨咨緩急何恃是知養兵貴精不貴雜用<lb/>
　兵貴少不貴多前代用兵寡者常勝昆陽之戰纔六<lb/>
　千人而却王尋百萬之師淝水之戰纔二三萬人而<lb/>
　破苻堅百萬之衆是非以少勝也以精勝也今内外<lb/>
<pb n="KR4d0353_WYG_018-12b"/>
　兵籍不下七十餘萬不可謂少矣然而手藝者十之<lb/>
　一占破者十之一虛籍者十之二老弱者十之三此<lb/>
　其大較耳是七十餘萬之兵不得七八萬人之用無<lb/>
　怪乎愈増而愈少常戰而常負也坐坊賣餅亦謂軍<lb/>
　人此固韓愈所嘆今之吹竹彈絲描金畫翠之類要<lb/>
　不可以言兵矣而諸梱也三衙也其所以植旗旄羅<lb/>
　弓矢夾道而疾趨者必皆偉岸雄桀可以言兵而徒<lb/>
　以供出入輿衞為塞塗之從者耳臣願陛下赫然奮<lb/>
<pb n="KR4d0353_WYG_018-13a"/>
　威嚴飭諸將絶其手藝者收其占破者核其虛籍者<lb/>
　處其老弱者則於此七十萬之中便可得四五十萬<lb/>
　兵矣古人以一當十今固未敢望但得以一當一亦<lb/>
　不至枉費錢糧不然但務増多耗民耗國政使邊方<lb/>
　安靜天下亦坐困矣<lb/>
　　貼黄<lb/>
　　　臣聞諸處梱帥率自其所治每二三十里置一<lb/>
　　　鋪以達于畿謂之擺鋪每鋪不下五七人皆選<lb/>
<pb n="KR4d0353_WYG_018-13b"/>
　　　其兵之翹捷者充之只此一項大約亦用勝兵<lb/>
　　　五七千人徒為探刺中朝動息之用每一家落<lb/>
　　　輒有數項擺鋪少者亦約有二三十人共聚一<lb/>
　　　處故其所處之地剽敓自由遂使商旅不行邸<lb/>
　　　店停閉臣每念邊鄙不知何時復見煙火萬家<lb/>
　　　氣象豈圖内地亦有此景臣愚欲畫㫖行下各<lb/>
　　　抽回司以備戰守其傳送文字只依祖宗舊法<lb/>
　　　令赤遞趕限豈失事機庶使朝廷養兵不為徒<lb/>
<pb n="KR4d0353_WYG_018-14a"/>
　　　費而一路聚落安堵有期亦非小補<lb/>
七曰徽士習<lb/>
　臣聞風俗之厚薄上之人實為之故士大夫不言風<lb/>
　俗以風俗自士大夫出也西漢有一孔光張禹便能<lb/>
　化其風俗為柔諛東漢有一李固杜喬便能化其風<lb/>
　俗為沽激雖沽激與諛柔不同而其失一也今天下<lb/>
　風俗亦弊矣知有利禄而不知有名節知有權勢而<lb/>
　不知有義理蠅營狗茍惟得之趨推其受病之源盖<lb/>
<pb n="KR4d0353_WYG_018-14b"/>
　必有任其責者夫一念私意起於芽蘖之微耳然而<lb/>
　推是心以往則貪爵慕禄而寧負天子矣簡賢附勢<lb/>
　而不卹清議矣義利之界限可不謹哉而世之士大<lb/>
　夫方且有為吏商而舳艫相銜以壞朝廷之鈔法者<lb/>
　方且有為駔儈而市井交闗以虧朝廷之楮令者方<lb/>
　有為城狐社鼠而漿酒藿肉囊金櫃帛以漁獵朝廷<lb/>
　之百姓者此士大夫心髓之病非鍼艾所能達藥石<lb/>
　所能療也惟在陛下清心寡慾以神化轉移之耳書<lb/>
<pb n="KR4d0353_WYG_018-15a"/>
　曰不寳逺物則逺人格所寳惟賢則邇人安而况於<lb/>
　躬行以厚風俗乎<lb/>
八曰清仕塗<lb/>
　臣惟今日東南一隅之天下其郡縣窠局不能當祖<lb/>
　宗時十之二三而入仕之塗曰進士者十倍於昔曰<lb/>
　特奏者二十倍於昔曰資䕃者數十倍於昔而所謂<lb/>
　武舉所謂軍功所謂雜流者又不知㡬百倍於昔矣<lb/>
　縱使以祖宗全盛之天下猶且無以容之蘇軾當神<lb/>
<pb n="KR4d0353_WYG_018-15b"/>
　宗時已有一官而三人共之之嘆而况今日乎是宜<lb/>
　差注不行愈益浮競向猶曰賢愚同滯也今則雖賢<lb/>
　者不免於壅底向猶曰清濁混淆也今則雖清者不<lb/>
　免於攀縁盖有登科十有餘年不能沾一日之禄而<lb/>
　老死者有三年大比闔郡除校官外無可與考試者<lb/>
　然則入仕之塗亦大不清矣臣愚以為自唐以來進<lb/>
　士一科得人為最盛此固未易輕議至於特奏止縁<lb/>
　鄉貢遂列簮紳資䕃不限才愚盡居禄位較之進士<lb/>
<pb n="KR4d0353_WYG_018-16a"/>
　不甚差殊充塞銓曹無闕可補如此等類盍思所以<lb/>
　通變之乎臣觀孫沔之論磨勘遷轉歐陽修之論舉<lb/>
　主改官一則以但居三周不問賢不肖例遷一級為<lb/>
　非一則以舉主數足不問賢不肖便與改官為否儻<lb/>
　以二臣之議下之有司更與討論惟務才實則公勤<lb/>
　者有以自見而浮競者將不至甚僥倖矣<lb/>
　　貼黄<lb/>
　　　臣竊惟左戚姻聨從昔所重謂當富貴親厚之<lb/>
<pb n="KR4d0353_WYG_018-16b"/>
　　　不煩以政茍惟不爾適費保全<lb/>
九曰結人心<lb/>
　臣仰惟藝祖肇造區夏傳之數百年而屹然泰山之<lb/>
　安三代以來有道之長無如本朝之盛者非徒制度<lb/>
　紀綱有以維持之也夫亦德澤在人心淪肌浹髓有<lb/>
　不可得而解者故其財以不聚為富兵以不用為威<lb/>
　人以不作聰明為賢祖宗相傳惟此一道盖所謂得<lb/>
　天下以仁守天下以仁者也王安石不知此故以開<lb/>
<pb n="KR4d0353_WYG_018-17a"/>
　邊而失人心章厚蔡確之徒不知此故以殺士大夫<lb/>
　而失人心是則熙豐之人心嘗怨矣而元祐收之靖<lb/>
　康之人心嘗怒矣而紹興回之夫豈不甚可畏哉伏<lb/>
　惟陛下逺覽古今克邁前聖治亂興衰之監其得之<lb/>
　聖學者固已髙明而老臣愚忠無出於此意謂天下<lb/>
　所欲惟陛下行之天下所惡惟陛下去之盖天下之<lb/>
　所欲者在安生天下之所惡者在失業未有惡欲與<lb/>
　天下同而人心離者也書曰予臨兆民凛乎若朽索<lb/>
<pb n="KR4d0353_WYG_018-17b"/>
　之馭六馬可不謹歟<lb/>
十曰祈天命<lb/>
　臣聞人君之所以祈天永命者非牲牷玉帛祝史薦<lb/>
　辭之謂也非占算推測求之幽逺之謂也盖天命不<lb/>
　在天而在人則其所謂祈天永命者要亦求之德而<lb/>
　已書曰常厥德保厥位又曰惟吉凶不僭在人惟天<lb/>
　降災祥在德非於人事之外别有所謂天命也恭惟<lb/>
　國家克相上帝申命用休天之所以顧諟者有加無<lb/>
<pb n="KR4d0353_WYG_018-18a"/>
　已而卜祝之流傳訛聽舛妄用丙午丁未率與咎證<lb/>
　會逢不知禍福無門惟人所召陛下不可委之於數<lb/>
　以為厄運當然日監在兹駿命不易天人之際影響<lb/>
　相符臣故以為陛下捨已以稽衆則可以祈天命違<lb/>
　欲以遵道則可以祈天命逺憸佞而親忠良則可以<lb/>
　祈天命杜讒間而廣諫諍則可以祈天命是則陛下<lb/>
　一念間耳陛下果盡此道不沮不疑伊邇明禋對越<lb/>
　無愧上帝降鑒方將垂億萬年無疆之休臣不勝至<lb/>
<pb n="KR4d0353_WYG_018-18b"/>
　願<lb/>
右臣所條十事雖若陳言而臣積日精思無越於此儻<lb/>
其言不以人廢少留聖心其於睿明不為無補意之所<lb/>
切辭不覺繁干凟天聰惟陛下幸赦<lb/>
　　　代趙參政丏祠<lb/>
臣輒控愚衷仰塵睿聽臣聞君臣相與惟以真情命義<lb/>
之間盖有大戒其知進而不知退則天下之大戒謂何<lb/>
欲言而不敢言則臣子之真情安在臣今懇請天實鑒<lb/>
<pb n="KR4d0353_WYG_018-19a"/>
臨葢以臣本乏修能僅堪煩使當分梱東淮之日忽叨<lb/>
恩西府之除自以授任於領兵謂宜聞命而就道第亟<lb/>
祗於言綍寧敢與於事樞儻得至冕旒之前便當乞骸<lb/>
骨而去不圖未回天聽嘖有人言是以惴恐而控聞倉<lb/>
惶而逺逝當時言者之有劾至謂微臣之無君及兹化<lb/>
瑟之更偶與招旌之數則其趨走豈敢趦趄臣雖至愚<lb/>
極知非據直以君臣之大義不可終絶於闕庭天地之<lb/>
隆恩不可委棄於草野黽勉一至荏苒兩年其若庸材<lb/>
<pb n="KR4d0353_WYG_018-19b"/>
不逃聖鑒今齒髪日以遲暮筋力日以疲駑課其功能<lb/>
負此嵗月欲望聖慈察臣之孤立寡與憐臣之朴直無<lb/>
他凡兹懇祈盡出真實俾歸田里以畢年齡則君臣之<lb/>
真情以孚其命義之大戒以著在臣某為有進退之分<lb/>
在陛下為有始終之恩一遂所祈兩極其至惟陛下幸<lb/>
垂聽焉臣無任激切祈天俟命之至<lb/>
　　　又<lb/>
臣昨貢封章仰干宸扆愚衷雖切淵聽未孚竊伏思維<lb/>
<pb n="KR4d0353_WYG_018-20a"/>
愈深兢懼豈以在庭之有請率皆備禮之虛談若稽故<lb/>
常例不俞允而臣自諳拙性厭事浮文故凡告上之言<lb/>
罔匪由衷之懇安有貪榮而未止姑為求退以自文顧<lb/>
臣雖無用世之能亦決不為欺君之語但以艱難之會<lb/>
正費支吾庸陋之材何堪倚仗譬如滔天之巨浪駕兹<lb/>
漏底之弊舟旁觀者至於驚呼髙卧者不知進退倘致<lb/>
淪胥之敗難追悔恨之遲是知同遇於風波無曰莫施<lb/>
於維楫欲望察臣所乞盡出真忱觀臣所為委無他技<lb/>
<pb n="KR4d0353_WYG_018-20b"/>
爰念造朝之初意敢干誤國之後誅徒以曩嵗丏歸人<lb/>
或議其匆遽則夫前日祗召勢不可以稽留是則出處<lb/>
之間盖以君臣之義豈謂因循嵗月瞬息兩年老朽精<lb/>
神狼狽萬狀欲望賜以早衰之骸骨俾之退守於邱墳<lb/>
此臣至情惟天從欲<lb/>
　　　南康軍薦知都昌縣許子良<lb/>
臣猥以非材假守康廬郡雖其壤地褊小固亦古諸侯<lb/>
國也諸侯得薦士士亦豈易薦哉自有科目以來士之<lb/>
<pb n="KR4d0353_WYG_018-21a"/>
所以夙夜刻厲者場屋聲病之文耳抽黄對白賦聲摩<lb/>
空以學則餒矣殫見洽聞上下今古以政則敗矣焉用<lb/>
薦臣今所薦者盖有文有學而有政者也謹上其名氏<lb/>
曰宣教郎知南康軍都昌縣事兼弓手寨兵軍正許子<lb/>
良臣究觀其人早登諸老之門頗臻作者之域文固非<lb/>
其所慊也而淵源師友猶有典刑濂洛以來遺書之在<lb/>
者無不習也其易所謂多識前言往行者乎臣是以知<lb/>
子良之學癯然一老若不勝衣而剖決如流不回不奪<lb/>
<pb n="KR4d0353_WYG_018-21b"/>
義理之勇固如此其詩所謂柔亦不茹剛亦不吐者乎<lb/>
臣是以知子良之政若斯人者如幸得使之分牧養之<lb/>
麾何詎不如龔遂使之攬澄清之轡何詎不如范滂若<lb/>
雨露之司存日月之獻納又安知不與冠冕佩玉趨走<lb/>
丹地者可頡頏以相上下也而子良之行年亦既踰知<lb/>
命矣姚崇之薦張柬之曰其人老用不可以不亟也臣<lb/>
不勝大願願少破拘攣之說度越資格而錄用之漢法<lb/>
附下罔上為大不恭有不如臣言臣請坐之惟睿慈采<lb/>
<pb n="KR4d0353_WYG_018-22a"/>
擇<lb/>
　　　薦僉判米巨㝐<lb/>
臣觀徽國文公朱熹序向子諲之文以為抗强敵百勝<lb/>
之鋒遏四海横流之勢未嘗不慨然思見其人而不可<lb/>
得也非才假守待罪廬山有朝奉大夫僉書南康軍判<lb/>
官㕔公事米巨㝐者齒宿而志不衰身癯而心愈壯抵<lb/>
掌扼腕真有矍鑠是翁之風當其令蓮城時州盜羣輩<lb/>
傍縣連陷聲摇數州巨㝐﨑嶇鞍馬閒身自蔽翼邑以<lb/>
<pb n="KR4d0353_WYG_018-22b"/>
無恐巋然獨存試嘗問其世家則固米芾之諸孫而子<lb/>
諲之自出也臣與之共事於今且半載見其簿書靡密<lb/>
必躬必親有以知其能勤攝郡踰時例巻弗取有以知<lb/>
其能廉方幸協恭而以滿替告矣臣沗為之長敢不以<lb/>
其實聞欲望聖慈特與陞擢以風示四方之小吏是亦<lb/>
厲精之一云<lb/>
　　　南康軍丏祠<lb/>
某輒控愚忱仰干鈞聽某䝉恩假守待罪踰時適當凋<lb/>
<pb n="KR4d0353_WYG_018-23a"/>
瘵之餘殊費補苴之力帑廩㡬於赤立鬚髮為之白紛<lb/>
事事荒殘殆難措手日日整葺良以焦心久欲控丐祠<lb/>
之章或又拘滿嵗之典趦趄不勇跼蹐靡遑忽有得於<lb/>
傳聞實不勝其幸會某今月十八日據邸報内一項知<lb/>
南康軍方岳與新知邵武軍游孝巖兩易其任某治郡<lb/>
無狀法當汰歸得報易麾尚從禮遣此雖廟堂委曲之<lb/>
意政契田里便安之私除已截日不敢治事外欲望特<lb/>
賜敷奏别賦叢祠某只候省劄到交割與以次官一面起<lb/>
<pb n="KR4d0353_WYG_018-23b"/>
離前路聽候指揮<lb/>
　　　邵武軍丐祠<lb/>
某輒有愚悰仰干鈞聽某䝉恩假守自揆謬庸曩在康<lb/>
廬亦既九閱月非不欲勉竭駑劣以仰稱聖君賢相愛<lb/>
養元元之盛心而褊狹不容觸怒鄰閫一斥有餘罪矣<lb/>
天地函盖兩易此來感激寸膺夙夜思所以為報効者<lb/>
盖於今又九閱月合而言之嵗且有半而邵武之俗大<lb/>
異康廬傷弓之民難安帶刀之俗易動每自惟念孤負<lb/>
<pb n="KR4d0353_WYG_018-24a"/>
使令無補涓埃未敢言去不圖今者力與年凋衰疾驟<lb/>
増輒生竒證縁某鼻觀偏塞有年于兹才拙心勞忽爾<lb/>
穿瀆遂致文書壅底多滯常程戀禄不歸必將誤事幸<lb/>
今田里之收自倍帑廩之積無虧某於此時可以情懇<lb/>
欲望朝廷特賜敷奏改畀祠禄以便養疴不勝幸甚<lb/>
　　奏劄<lb/>
　　　輪對第一劄子<lb/>
臣迺嵗屏處田廬自伍樵牧盖已謂休此生矣陰霾晦<lb/>
<pb n="KR4d0353_WYG_018-24b"/>
蝕白日晝冥駭鹿驚麕惟恐入林之不密耳會陛下赫<lb/>
然改紀奮發威㫁夜半片紙抉疽根而籋去之迅雷劃<lb/>
然不及掩耳耘夫蕘子有傳其事山間者則相與唶曰<lb/>
吾君庶㡬悔悟歟何其英武也吾國庶㡬安靜歟何其<lb/>
果決也無何而弓旌四出巖穴為空臣於此時亦且三<lb/>
入故府所以于然纓冠而來者將欲與扶持之老少忍<lb/>
須臾以觀德化之成耳嵗月遄邁星周有竒而化絃之<lb/>
更張未見有大强人意者徒聞今日一書數盧杞之罪<lb/>
<pb n="KR4d0353_WYG_018-25a"/>
明日一疏裂延齡之麻而政枋朝綱莫之底績天運神<lb/>
化僅了常程政恐紙上之虛談實所以挑天下之實禍<lb/>
也嘻其懼哉然則改紀以來望治逾邈算計見效茫如<lb/>
捕風意者陛下之德猶有未盡出於一者歟咸有一德<lb/>
之書得之聖學久矣而臣猶以為言者一則純一則久<lb/>
一則神一則天純則不已久則不變神則不測天則不<lb/>
息文以此一純其德湯以此一新其德堯舜以此一兢<lb/>
業其德而天下治故曰德惟一動罔不吉閒之以二其<lb/>
<pb n="KR4d0353_WYG_018-25b"/>
初則疑參之以三其究則雜故且前且却者終却而不<lb/>
前乍進乍退者有退而無進隋文帝身致開皇之治不<lb/>
可謂不賢明也而二三其德則身以隨亡唐文宗身致<lb/>
開元之治不可謂不英毅也而二三其德則身以隨亂<lb/>
故曰德二三動罔不凶葢人主者天下之主也人主此<lb/>
心人主之主也人主而不自主其主則兢畏者出入於<lb/>
舒泰於是乎有髙天下之心憂勤者出入於逸樂於是<lb/>
乎有享天下之心收斂者出入於開拓於是乎有小天<lb/>
<pb n="KR4d0353_WYG_018-26a"/>
下之心敬忌者出入於放肆於是乎有輕天下之心而<lb/>
德之所謂一者不能不二三矣試嘗妄議今日之事小<lb/>
臣抗疏追記危言給札玉堂蔽自聖志陛下此時此意<lb/>
天下皆知其為去邪勿疑也夫何霜臺白簡竟以留中<lb/>
親洒神毫曲為調護徒使御史失職而前日之意嚮終<lb/>
於晦昧則未免疑天下士大夫之心矣其何二三如之<lb/>
内降有禁開悟宸襟劀絶攀縁同符仁祖陛下此時此<lb/>
心天下皆知其為自昭明德也夫何𤨏闥塗歸上煩屛<lb/>
<pb n="KR4d0353_WYG_018-26b"/>
却玉音宣諭曽靡回天徒使給舍包羞而前日之規模<lb/>
似若轉移則得以藉擯廢譴逐乗間抵巇者之口矣其<lb/>
何二三如之故自更化迄于今謂之清明耶則不無陰<lb/>
幽謂之剛果耶則不無牽制今日則乾健明日則坤柔<lb/>
今日則夬決明日則巽順波流風靡莫之適從則端人<lb/>
正士之言終不能奪左右便嬖之意廣庭大衆之論終<lb/>
不能回深宫隠奥之私雖異服竒衺本非良家之選而<lb/>
殫土木以彰寵賂何為見於化瑟已更之後怪民孑姓<lb/>
<pb n="KR4d0353_WYG_018-27a"/>
本非南陽之親而汙環列以示私昵何為見於威枋既<lb/>
收之餘陛下毋謂天縱英明羣臣莫望而可以自用其<lb/>
心也自用則小無乃不如抑畏乎陛下毋謂臨御日久<lb/>
明習國家事而可以輕用其心也輕用則肆無乃不如<lb/>
兢謹乎夫是以收攬權綱風飛雷厲奮然號於天下曰<lb/>
更化而還觀却顧聊復爾耳軍國大政異於前日者㡬<lb/>
何唯有鳳凰于飛翽翽其羽差似可喜者而狐踪鼠跡<lb/>
亦且捷有蹊<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>矣其何二三如之夫以陛下聖明而其<lb/>
<pb n="KR4d0353_WYG_018-27b"/>
德猶未能盡出於一如此是無怪乎二三大臣逺避嫌<lb/>
疑之時多而經綸政事之時少洪濟艱難之意淺而計<lb/>
較利害之意深有不能不二三其心也是無怪乎羣工<lb/>
百執太息儒者之無益而澁縮於方今之良圖隠憂羣邪<lb/>
之復興而潜避於他日之竒禍有不能不二三其説也<lb/>
是無怪乎皇天上帝震怒陽剛之虧而曰食於正陽之<lb/>
月鬱積沈陰之極而雪沍於甲坼之時有不能不二三<lb/>
其春也然則天人之際所以為是二三者皆自聖德之<lb/>
<pb n="KR4d0353_WYG_018-28a"/>
不能盡出於一者始臣恐頻復者未必不終於迷復而<lb/>
治亂安危之所伏特未可知也故敢以咸有一德之言<lb/>
為陛下誦之臣不勝大願願陛下進此之一不已如江<lb/>
河守此之一不變如金石用此之一不測如雷霆運此<lb/>
之一不息如元氣則所謂一德者天德也於更化乎何<lb/>
有不然元祐一更化也紹聖又一更化也事會無極臣<lb/>
懼焉而已矣惟陛下留神取進止<lb/>
　　　輪對第二劄子<lb/>
<pb n="KR4d0353_WYG_018-28b"/>
臣竊惟陛下於今二十有三年百爾臣工得對而望清<lb/>
光者無慮千數百人矣千慮一得豈無憂世之言聖度<lb/>
如天一切容受然而逺慮者多迂濶盡言者似譸張痛<lb/>
哭流涕之書卒於無事則得無以不驗而玩之歟抑臣<lb/>
之愚以為天下不可一日無憂世之言而要不可使其<lb/>
言之驗也憂世之言驗則引裾折檻遂成孺子之名而<lb/>
天下國家有不可追之悔矣吳楚之叛晁錯之言則驗<lb/>
矣而漢㡬殆祿山之亂張九齡之言則驗矣而唐遂衰<lb/>
<pb n="KR4d0353_WYG_018-29a"/>
有天下者方幸其言之不驗也顧可要其言之驗歟蓋<lb/>
今之憂世者曰元祐之初哲皇垂拱羣憸斥逐盡出宣<lb/>
仁故當章蔡諸人覆出為惡則專指聖后為逞憾之地<lb/>
動以簾幃為朋邪之時敢專私書誣謗盛德至以天下<lb/>
之母遂其仇報之心反易天常萬世切齒觀宣仁聖訓<lb/>
所謂蔡確他日復來恐皇帝制御此人不得則確之斃<lb/>
於元祐八年者天也確於是時年五十有七八矣當安<lb/>
陸之謫齒髪方强滄海揚塵之思盖已有人夀㡬何之<lb/>
<pb n="KR4d0353_WYG_018-29b"/>
嘆則其懐憾銜毒欲釋忿於一螫者其意無日不在鉅<lb/>
鹿下也確而無斃怏怏當不止於宣仁彼厚與京為確<lb/>
之黨者耳怨望之禍猶能蹙人之國家孰謂元祐四年<lb/>
八月己未詔書候服闋與宫觀一指揮所能扼哉然則<lb/>
今日之事有可為寒心者聖明在上獨運權綱登良去<lb/>
邪一出英斷其事大異宣仁時而赫怒矯誣朋姦者逐<lb/>
塗改進擬發姦者召則其尤大彰明者也薄海懽舞窺<lb/>
見聖心而彼固以陛下為何如哉無父無君鬼蜮如確<lb/>
<pb n="KR4d0353_WYG_018-30a"/>
安知其不移所以讐宣仁者而敢讐哲皇也如有密奏<lb/>
書萬言為題品而召與宫觀者為左僕射則其憤恐不<lb/>
但荼毒諸賢之家誣衊一朝之史而已也蝮蛇反噬草<lb/>
木為枯盩氣上騰必干穹昊陛下以為此言可使驗乎<lb/>
矧惟流俗之言方以今兹丙午為自古危運雖堯以甲<lb/>
辰踐祚粤二年而為丙午初不害其帝者盛時而考之<lb/>
國朝則是李邦彦從吉之年而靖康之禍烈矣何其適<lb/>
相遭也燭武已老乞骸而去幸矣王陵少戅不知誰可<lb/>
<pb n="KR4d0353_WYG_018-30b"/>
助之萬有一當饋之思慨然有不如之歎則天下事不<lb/>
可勝諱此在二三大臣努力勉旃勿為窺伺者所訕笑<lb/>
而陛下謹毋惑焉可也臣故以為陛下於此而惑則將<lb/>
恐激而為靖康之丙午而憂世之言驗陛下於此而不<lb/>
惑則或可轉而為放勲之丙午而憂世之言不驗然則<lb/>
今日所以銷惡運遏亂原而祈天永命於億萬年無疆<lb/>
之休者是在陛下不惑而已惑則英州别駕之貶陽城<lb/>
白麻之裂皆無益也所憂者林甫審伺微㫖餉遺左右<lb/>
<pb n="KR4d0353_WYG_018-31a"/>
饔夫御婢皆所欵厚則簾言壁語浸潤而膚受之不能<lb/>
不使人惑耳非有學力此心移矣夫子之學四十而不<lb/>
惑更事多而閲理熟也陛下當夫子不惑之年而赫然<lb/>
有為聖學亦卓矣加以數年則自不惑充之遂可以知<lb/>
天命而何嫌乎丙午不然臣恐憂世之言有時而驗也<lb/>
臣不勝拳拳取進止<lb/>
　貼黄<lb/>
　　臣久處田間親見兩事或可少裨兵財之一畫盖<lb/>
<pb n="KR4d0353_WYG_018-31b"/>
　　今之言救楮者曰無䇿則亦信無䇿矣然中人之<lb/>
　　家楮非其所有也而日用百為悉仰給於楮家無<lb/>
　　造楮之枋日有仰楮之需而不見其不足者有田<lb/>
　　以權之也田之毛秋入而春出之則榖散而楮聚<lb/>
　　一嵗之用於是沛然盖不造楮而足也今所謂没<lb/>
　　官田者於朝廷曽㡬何之入而悉為强有力者佃<lb/>
　　之某官某邸某刹某府率非能自耕者也而占佃<lb/>
　　多至千百頃者何也有利焉耳事今急矣與其以<lb/>
<pb n="KR4d0353_WYG_018-32a"/>
　　公室之田為私門之利孰若收之以自救乎且以<lb/>
　　劉漢弼徐元杰賜田計之凡為田千畆也截長補<lb/>
　　短而入之嵗可得榖千斛又截長補短而出之斛<lb/>
　　可收楮五十緡是千斛之榖嵗收五萬楮也百之<lb/>
　　則五百萬千之則五千萬合天下而言當不止萬<lb/>
　　億頃畆也發廩有若干之入印造無若干之出則<lb/>
　　凡收百萬者為二百萬合而計之收楮之數多而<lb/>
　　造楮之數少矣謂宜下有司抄劄没官田畆凡為<lb/>
<pb n="KR4d0353_WYG_018-32b"/>
　　强有力所占佃者悉歸之官嵗收減今占佃者十<lb/>
　　二三而别為倉廪貯之秋收春發一如民家依山<lb/>
　　之州糶以收楮邊江之郡運以供軍則取發綱運<lb/>
　　梢水之費又省㡬何緡在民間矣此其大略也若<lb/>
　　夫條畫之則有司存如臣言可採乞下國用所施<lb/>
　　行<lb/>
　貼黄<lb/>
　　臣曩仕邊州見城闗之外莽為荒墟未嘗不嘆息<lb/>
<pb n="KR4d0353_WYG_018-33a"/>
　　以為何時復見煙火萬里氣象不圖今兹内郡在<lb/>
　　在皆然商旅不行邸店停閉往時聚落半無煙炊<lb/>
　　則擺鋪之為患也盖縁諸處若制梱若戎司若監<lb/>
　　司州郡率自其治所每二三十里置一鋪以達於<lb/>
　　畿只京湖制司一頃自鄂州至行在凡五十四鋪<lb/>
　　鋪凡四五人已該二百五十餘人而鄂渚以西又<lb/>
　　不與焉合諸司言之有自川廣至者大約不減萬<lb/>
　　人周瑜拔皖之師謝𤣥渡淝之衆盖無此數而徒<lb/>
<pb n="KR4d0353_WYG_018-33b"/>
　　以為諸司刺探中朝動息之用甚者為飛馳海鄉<lb/>
　　肥鮮之役而已不知朝廷費㡬許衣糧招刺萬人<lb/>
　　而乃令布之内地以冦吾民哉今每一鄉村輒有<lb/>
　　數頃少者亦二三十輩共聚一處剽敓行路何啻<lb/>
　　冦攘聚落蕭條繇此之故臣愚以為諸路有省逓<lb/>
　　矣又有赤逓矣十數年來輒復私為之擺鋪則是<lb/>
　　朝廷費三項錢糧而不獲一兵之用也謂宜畫㫖<lb/>
　　行下諸路各抽回以備戰守其傳送文字只依祖<lb/>
<pb n="KR4d0353_WYG_018-34a"/>
　　宗舊法却於赤逓鋪増其錢糧急其期會一如所<lb/>
　　謂擺鋪者亦豈失事機哉是則不煩招刺不費幇<lb/>
　　支可以坐獲勝兵萬人而諸路聚落按堵有期亦<lb/>
　　可小補如臣言可采聖慈特賜睿㫖頒付樞密院<lb/>
　　施行<lb/>
　　　申省乞祠<lb/>
準九月十二日尚書省劄子三省同奉聖㫖方某差知<lb/>
饒州某䝉恩予郡何幸起家而以衰暮之年莫任承宣<lb/>
<pb n="KR4d0353_WYG_018-34b"/>
之寄兼有從弟占籍浮梁大功之親所合回避欲望特<lb/>
賜敷奏收還成命姑賦叢祠所有前項劄子未敢祇受<lb/>
須至申聞者<lb/>
　　　又申<lb/>
某昨䝉公朝起之牛舍分以魚符近次無旬月之淹鄰<lb/>
壤無輪蹄之役非不感聖恩之寛大戴元宰之生成而<lb/>
某賦性寡諧與時多迂雖大君以天為度必不以一眚<lb/>
讐匹夫而微躬無地可容自當終此生編民伍倘不量<lb/>
<pb n="KR4d0353_WYG_018-35a"/>
而冒昧恐益重其顛隮比以近降㫖揮已嘗被受今聞<lb/>
遣迓敢勿控辭欲望特賜敷奏仍畀叢祠以安孤跡<lb/>
　　制誥<lb/>
　　　擬文房四制<hi>文房四制經安晚後村老筆無復</hi>
　　　　<hi>着手處矣日長無事試一效顰亦可知文章</hi>
　　　　<hi>之無盡藏也</hi>
　　　中書令管城子毛穎進封管城侯加食邑制<lb/>
揮毫長紫薇之省允藉時髦拓封仍清渭之川就開侯<lb/>
<pb n="KR4d0353_WYG_018-35b"/>
社誕孚有衆増賁斯文具官某胄出神明世稱豪雋獨<lb/>
掃千人之陣諸學士閣手避之老挾九秋之霜儒家者<lb/>
注心久矣自簡拔乎廣寒之府旋染濡乎子墨之卿蒐<lb/>
輯羣言十行俱下勒成鉅典一字不遺盖將補造化而<lb/>
天無功豈但落雲煙而紙為貴施及蠻貊煥乎文章朕<lb/>
詳延英豪網羅遺逸掌握之間惟所使極五三載籍之<lb/>
傳毫毛之益不敢㤀矧上下結繩之代用加茅土俾衍<lb/>
圭腴罔投爾而恢定逺之封方援爾而書汾陽之考有<lb/>
<pb n="KR4d0353_WYG_018-36a"/>
嘉衷赤勲在汗青於戲今天下書同文朕既博觀於鳥<lb/>
迹惟君子才兼德爾無自絶於麟經往盡乃心奚煩多<lb/>
訓<lb/>
　　　石鄉侯石虛中除翰林學士誥<lb/>
朕慨想碩儒煥興文治它山之石可攻玉既久琢磨祈<lb/>
招之音式如金是資潤色時予端彦遂長禁林具官某<lb/>
溫潤乎其粹中凝重乎其方外磨而不磷常面屈其坐<lb/>
人鑚之彌堅亦眼髙於餘子有美傅巖之璞居然孔席<lb/>
<pb n="KR4d0353_WYG_018-36b"/>
之珍一巻石未足多乃獨專於文翰萬斛泉所宜出且<lb/>
世掌於絲綸屬禁省之久虛趣宗工而入直方且研究<lb/>
乎墨卿之妙與之提攜乎香案之旁歴代寳之龜玉無<lb/>
櫝中之毁台輔器也鼇扉極天下之英是為天子私人<lb/>
所謂文章宿老噫出一言以悟主正賴切磨煉五色以<lb/>
補天毋㤀起沃其發爾藴以昌斯文<lb/>
　　　陳𤣥除子墨客卿詔<lb/>
客卿秦官也昔者斯為之而經籍之禍烈矣豈其卿今<lb/>
<pb n="KR4d0353_WYG_018-37a"/>
天下書同文亦惟爾二三子者是賴卿自處於膠漆之<lb/>
固受知於杼臼之間盖有賔友之道焉如珪如璋儀我<lb/>
九棘文不在兹乎其研精覃思磨以嵗月使翰林主人<lb/>
慨然嘆曰膏沃者光煜質堅者氣凝此其有功於經籍<lb/>
甚大則予汝嘉<lb/>
　　　賜楮知白詔<lb/>
朕蒐輯六藝之羣書興起百代之墜學凡曰文友皆從<lb/>
吾游顧侯頴侯泓而卿𤣥㡬若漢朱雲所謂相吏者至<lb/>
<pb n="KR4d0353_WYG_018-37b"/>
知白則獨師尊之曰楮先生奈何不與三子者俱耶今<lb/>
三子者曰鋪張國家之休明舒巻古今之成敗惟先生<lb/>
能其幡然來思毋事邊幅若夫髙下洛陽之價夀夭剡<lb/>
溪之藤則三子者事也先生毋辭<lb/>
　　　　<hi>予既為四制或曰前二駢儷後二散文紙墨</hi>
　　　　<hi>得無有語乃為二詔二誥使之前二散文後</hi>
　　　　<hi>二駢儷云</hi>
　　　賜毛頴辭免進封管城侯恩命不允詔<lb/>
<pb n="KR4d0353_WYG_018-38a"/>
豪傑之士雖無文王猶興抑天之將喪斯文則投棄於<lb/>
班超疏簿於史𢎞肇者皆一世豪也此漢文帝所以慨<lb/>
然於飛將軍之不逢歟方今天開文明頴異輩出卿以<lb/>
神明之後濡染多聞泰山毫芒功在百世一徹侯豈足<lb/>
道哉顧獨以山中丈人自髙若不屑於孤竹之管者諗<lb/>
老而秃匪朕攸聞詩不云乎古之人無斁譽髦斯士朕<lb/>
固為斯文計也傳不云乎拔一毛而利天下不為也卿<lb/>
而不得與於斯文乎亟釐乃封毋格予命<lb/>
<pb n="KR4d0353_WYG_018-38b"/>
　　　賜石虛中辭免翰林學士恩命不允詔<lb/>
處翰墨之林非髦士即素士也而得端士之難若卿者<lb/>
可謂端也已直方大其學易者歟金玉其相其學詩者<lb/>
歟望之儼然即之也溫其學禮者歟潜珍巖穴之中獻<lb/>
璞匠石之手所以磨礲其性質追琢其文章有年於此<lb/>
矣入直鼇禁時從予游寳而器之逺出時彦若曰頑鈍<lb/>
則誰汝孚鳴謙雖休毋或辭費<lb/>
　　　陳𤣥除凌煙閣學士依舊子墨客卿封松滋侯<lb/>
<pb n="KR4d0353_WYG_018-39a"/>
　　　誥<lb/>
勲閣飛翬騰文章之光燄侯邦胙爵割風露之膏腴眷<lb/>
吾膠漆之舊交申錫璽泥之新渥仍陪棘列大啓茅封<lb/>
具官某惡紫而不亂乎朱知白而自守其黒如珪如璋<lb/>
如璧匪儒者之寳乎非煙非霧非雲盖文字之祥也故<lb/>
磨以嵗月而未易動每研其菁華而愈益竒幽然可鑒<lb/>
之光凛有難犯之色真御史號為鐵面獨專席上之珍<lb/>
五大夫固已灰心要豈池中之物思昔燈窓之夜定交<lb/>
<pb n="KR4d0353_WYG_018-39b"/>
杼臼之間詎不念於青氈退無湯沐乃相攸於墨壤申<lb/>
衍租畬不移金掌之華峻立寳儲之邃予欲模寫日月<lb/>
以爾為治水之𤣥圭予欲筆削春秋以爾為韞匵之美<lb/>
玉其祗典訓思賁人文<lb/>
　　　楮知白賜號純素先生誥<lb/>
朕垂精文化側席幽人披剡溪萬藤既得方幅之士賜<lb/>
鑑湖一曲聿髙粹白之風以爾巻舒自如裁制甚整方<lb/>
枕流於冰壑不勝徹骨之清比延月於山簾已覺掇皮<lb/>
<pb n="KR4d0353_WYG_018-40a"/>
之似玉雪楚楚風雲畨畨信純素而不緇非汗青之敢<lb/>
跂兹以文會本無宦情巻而懐之亦異三子之撰與其<lb/>
潔也用華一字之褒謹勿為帝城之書罔自損洛陽之<lb/>
價噫毁程一錢不直莫汝疵瑕今交九尺以長何窘邊<lb/>
幅毋或怵蒯通之背面其自珍姑射之肌膚勉矣鋪張<lb/>
副予傾寫<lb/>
　<lb/>
　<lb/>
<pb n="KR4d0353_WYG_018-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　秋崖集巻十八<lb/>
</p>
<p>
</p>
  </div>
</body>
</text>
</TEI>
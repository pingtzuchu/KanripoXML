<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>秋崖集巻三十六</head> <lb/>
    <p>
<pb n="KR4d0353_WYG_036-1a"/>
欽定四庫全書<lb/>
　秋崖集巻三十六<lb/>
　　　　　　　　　　　　　宋　方岳　撰<lb/>
　　賦　記　序<lb/>
　　　秀錦樓賦<lb/>
直寳謨閣汪侯守歙之明年政恬事熈民以嘉豫間從<lb/>
賔客僚吏登城西北隅挹其山川而樂之喟然曰吾先<lb/>
世郡人也今吾適守于是其得竊自比于晝錦之榮乎<lb/>
<pb n="KR4d0353_WYG_036-1b"/>
乃作秀錦之樓樓成大㑹賔客落之而使其民方岳賦<lb/>
之其詞曰<lb/>
俯春城之杳渺兮遡碧溪之紺寒搴朝嵐與夕霏兮秀<lb/>
色蔚其可餐挹浮丘而欲仙兮撫玉蜍以盤桓曰山川<lb/>
其信美兮吾曾祖之所家幾何時其此去兮竊空老于<lb/>
汀花鶴千載而來歸兮覽城郭而長嗟皇畀予以左竹<lb/>
兮豈錦衣之晝行森㦸衛之靚深兮燕香閴其欲凝睠<lb/>
童牙其予姓兮耋老予之父兄羗昵昵以兒語兮肯自<lb/>
<pb n="KR4d0353_WYG_036-2a"/>
詫于新硎幸里黨之我與兮散佩犢于春耕嘻無事其<lb/>
可了兮寄吾筆于鷗盟偉飛樓之聳翠兮納風煙于簷<lb/>
楹洗古彛之姢碧兮與暢叙其幽情激沙彈與豪吹兮<lb/>
落孤嘯于青𡨕岡巒忽其翔舞兮紛不暇于逢迎紫陽<lb/>
繚以西轉兮倚謫仙而自矜北黄山其六六兮軒后軼<lb/>
而上征巋問政之東峙兮逗春霧于花屏飄吾袂以輕<lb/>
舉兮訊許聶乎深雲紉崇蘭以為珮兮綴明月而成纓<lb/>
受山氣之朝爽兮截鷺波之晚清夕陽澹其未收兮指<lb/>
<pb n="KR4d0353_WYG_036-2b"/>
素娥以将升弄林影以扶醉兮酹吾樽于江山曰堯民<lb/>
其熈皥兮吾何心于鑄頑鹿擾之則駭逝兮魚自樂於<lb/>
深潜審左餐而右粥兮桁楊卧而晝閒來牟蓊以相依<lb/>
兮桑麻沃其蓁蓁吾與客而樂此兮覬枌社之皆春公<lb/>
在樓而燕喜兮民歌袴而遨嬉孰有筆其如椽兮梯青<lb/>
壁而劖之釃練江以為夀兮取玉兎以為巵起祝公其<lb/>
少留兮聊暇日以委蛇<lb/>
　　　茶僧賦<lb/>
<pb n="KR4d0353_WYG_036-3a"/>
林子仁名茶瓢曰茶僧予為之賦<lb/>
秋崖人問茶僧曰咨爾佛子多生紏纒今者得度以何<lb/>
因縁豈其能重譯陸羽之經飽参趙州之禪也與纍彼<lb/>
灌莽翳于原田扶種族之匏落引苗裔之蔓延繫有尼<lb/>
父之歎磊若壺公所懸彼軀體之擁腫而猥大者君子<lb/>
雖噐之而未知其孰賢或刳而中或剖而邉士操取飲<lb/>
于夜澗鳥勸行沽于春煙曾未若爾出家在許瓢之後<lb/>
而成佛在魏瓠之先也試嘗為掃除霜茁提携出山衣<lb/>
<pb n="KR4d0353_WYG_036-3b"/>
以駞尼之淺褐喜其梵相之𦂳圎與之轉法輪于午寂<lb/>
戰魔事于春眠山童敲雲外之臼野老掬雪中之泉瞬<lb/>
木上座其少休與竹尊者而留連𠻳氷玉之一再捜文<lb/>
字之五千然後掛維摩拂卧溈山缾未嘗不歎曰竒哉<lb/>
此僧之精研也<lb/>
　　　白鹿洞後賦<lb/>
晦翁先生去洞之六十又九年其里中學子方岳幸得<lb/>
主藏書徘徊顧瞻有嘅其嘆盖歳行之無幾而世變已<lb/>
<pb n="KR4d0353_WYG_036-4a"/>
不古矣乃次翁韻為白鹿洞後賦招我同盟而㰱之其<lb/>
詞曰<lb/>
始予眺眠鹿之町疃界白雲以為畺嗟五老人者之無<lb/>
恙獨有<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>于二千石之維良朝予樂兮紫陽夕予夢兮<lb/>
朱塘訊風泉與雲壑勞降巘而陟岡慨夫子其未逺寕<lb/>
吾道之易荒言琅琅其猶在将彌乆而彌芳皇拊髀其<lb/>
永懐一天視于帝庠倬雲漢之昭回紛恩溥而徳洋嘻<lb/>
同盟其念哉毋諉焉于氣運惟命義之是閑豈善惡之<lb/>
<pb n="KR4d0353_WYG_036-4b"/>
可混與有獲以詭隨盍無悶于嘉遯道烏在乎髙深體<lb/>
吾身其學問将喻利以尺枉抑嚮方而寸進念日用之<lb/>
常行奚先傳與後倦今來歌而來㳺尚及門之子孫匪<lb/>
執經而問焉誰與歸兮共論予既互鄉之晚生又主藏<lb/>
山之遺書悵莫企乎前修思盡復其舊橅疇去籍以放<lb/>
紛肆予度而予諏二三子其來前矩吾今之歩趨枕寒<lb/>
流以潄石有書右兮左圗<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>老仙之在旁何玉我之勤<lb/>
渠日三省以澡瀹時四勿以掃除古之人何人斯而予<lb/>
<pb n="KR4d0353_WYG_036-5a"/>
肯同夫讀書城南之符也駕長風而來思抱明月以翔<lb/>
集毋空谷其遐遺幸聖域之優入以經籍為友朋以泉<lb/>
石為供給佩猗蘭之秋香紉芙蓉而手緝盍歸乎來山<lb/>
中兊麗澤其講習清斯濯以自㓗起風雩而獨立挹煙<lb/>
雲而進之問孔聖之何執将玉林其與遨期瑶草之共<lb/>
拾辭曰有鏘其珮琳琅璆兮風蕭蕭然山川摎兮翁乗<lb/>
白雲駕言㳺兮道斯在斯如泉流兮勿遐爾心為翁憂<lb/>
兮歸來歸來吾與子求兮<lb/>
<pb n="KR4d0353_WYG_036-5b"/>
　　　水月圗後賦<lb/>
吟嘯翁謚其圃曰水月圗而賦之以寄秋崖方某使掇<lb/>
拾其遺餘次韻為後賦詞曰<lb/>
有秋崖人者雲半間以堅卧天四壁其皆空翳顔竇之<lb/>
寂寂絶環轡之瓏瓏一我之外是人不通盖其固如此<lb/>
而又何有於手攬碧海氣摩蒼穹吟嘯翁聞而陋之曰<lb/>
子獨不見吾之水月圖乎餐沆瀣以淋漓與造物而撞<lb/>
舂少焉定則不滓以雲不波以風此吾心之水月不可<lb/>
<pb n="KR4d0353_WYG_036-6a"/>
得而圗者也吾惟寫之以碧玉調釂之以琉璃鍾蘚花<lb/>
乎其屐齒松吹乎其裘茸容與緑净嘯歌朣朧則亦可<lb/>
以下視九垓之塵渺立千仭之峯夫豈但樵風之可笛<lb/>
而釣煙之可蓬安得與子共横此笻談閒飛白酒半潮<lb/>
紅落醉墨之汗漫鏘文響其丁東雲合霧滃氷凝雪溶<lb/>
然則是不可得而圗也而圗已具吾之胸中子能起而<lb/>
從吾逰乎亦聊以知吾興寄之適而筆墨之工秋崖人<lb/>
忻然笑曰吾家蓬茒景孰與翁吾硯荆棘詩孰與翁然<lb/>
<pb n="KR4d0353_WYG_036-6b"/>
而翁方騎鯨魚跨蟾蜍将與飛仙以遨遊而莫之我同<lb/>
則夫之二物者豈無清暉誰適為容固未必如秋崖之<lb/>
人兮穿深逗宻若将終焉乆矣𡨕吾身於亡何有之鄊<lb/>
等斯世於大槐安之宫<lb/>
　　　繭窩賦<lb/>
秋崖人飯牛而耕雪緍魚而煮煙以此與山相周旋者<lb/>
亦有年矣爾廼攀蘿而上陟雲之巔則有若蒼虬龍之<lb/>
矗吾後青玉案之界吾前峙焉者環而不玦流焉者弓<lb/>
<pb n="KR4d0353_WYG_036-7a"/>
而不絃秋崖人顧而笑曰噫嘻天其以吾蛻鶴骨之寒<lb/>
而僊乎抑亦知吾隘蝸殻之凡而遄乎不然将遂冺沒<lb/>
其胸中之耿耿者而使無傳乎我之勞于生也乆矣雖<lb/>
閲宇宙于一瞬吾猶厭其贅又奚以徘徊乎人間之世<lb/>
淟涊于區中之縁廼營斯丘自成一川所謂如蠶作繭<lb/>
自裹自纒者也而吾于是桑既逺以百劙箔已簇而三<lb/>
眠矣既事之夕山月正圎顧見吾影風䄂翩翩舉杯而<lb/>
屬之曰聞子行且有日敢問身後之勲鼎孰愈目前之<lb/>
<pb n="KR4d0353_WYG_036-7b"/>
酒船且生而神竒我則與彼異矣死而臭腐彼不與我<lb/>
同乎是區區者而為羣狙之喜怒不亦鄙而可憐彼爵<lb/>
有穹於柱石冢有大于祁連今皆荒煙滅沒野草芊綿<lb/>
則桓司馬之石與劉伯倫之鍤均之為雍門之一笑也<lb/>
吾焉知其孰賢盖自神農始方不能以無疾老𣆀獨夀<lb/>
不能以無死子奈何其遷延昔子之蠶也物也其股躍<lb/>
不如春蟲翼鳴不如秋蝉造物之所以予之者則然也<lb/>
今予之繭也化矣安知不經緯而有用于世黼黻而為<lb/>
<pb n="KR4d0353_WYG_036-8a"/>
章于天人之精靈徃來變化於大塊而無窮者是不可<lb/>
得而致詰也行矣勉旃影未及對月沉于淵起而視之<lb/>
不見其處惟吾在焉<lb/>
　　　耕舍記<lb/>
耕舍秋崖人學稼之所茇也一之日葺茨二之日暨塗<lb/>
三之日入此舍居舍中續斷薪為床以牛衣藉夫湏襏<lb/>
襫掛壁左右耰鋤耒耜與凡耕之具皆在其朝夕相勞<lb/>
苦不過芸夫蕘子而常所談道者惟播種耕耨鎌穫之<lb/>
<pb n="KR4d0353_WYG_036-8b"/>
事意自得甚而客或陋之曰始吾見子于南忩横巻案<lb/>
上摇膝長吟如春禽候䖝蚤夜不自休予曰是子也成<lb/>
科第如摘頷髭勤于業矣既又見子于西湖葛屨布裘<lb/>
且行且歌視世間木居士真若不介介者予曰是子也<lb/>
成豈直為今場屋士進于學矣廼今其識字田夫耶秋<lb/>
崖人笑曰嘻古者無不耕之士而今世有不耕之農子<lb/>
不駭農之不耕而鄙士之耕子過矣夫士而在畎畆之<lb/>
中吾意古不獨一伊尹讀豳七月見其人勸相穡事氣<lb/>
<pb n="KR4d0353_WYG_036-9a"/>
象郁然如嬉春臺如飲醇酎非真謂士者不能爾其歳<lb/>
時推擇興于甿者不少南山有臺北山有萊此豈與少<lb/>
室山人等伍要亦幡然于畎畆如伊尹者顧其事業不<lb/>
至于堯舜君臣耳故古之士起田萊而巖廊釋鋤耒而<lb/>
簮紱而其在東阡西陌之間者猶能夫耕婦饁以醸成<lb/>
醇風噫天下不見是幾百年矣而子以大冠峩如大佩<lb/>
䄡如坐而堯言進而舜趨若是者以為士與然則耕舍<lb/>
之我庸渠知非南忩西湖之我也語未既秋崖人戴蓬<lb/>
<pb n="KR4d0353_WYG_036-9b"/>
累笠掛書牛角上而出曰吾牛飢矣子且去<lb/>
　　　重修珠溪院記<lb/>
珠溪有古尊宿曰謙禪師其言向在傳燈而院于職方<lb/>
顧非禅豈其菟裘與閲方志師以唐光化二年蕝焉而<lb/>
里有朝議大夫在武衛方長史良弼者為建以為院吾<lb/>
意師故倦㳺歸而追寂于崖谷茅竹自覆将不覬覦一<lb/>
草則院亦非師意其奚禪之以後三百有六年當國朝<lb/>
之慶元丁已院絶不繼里老父曰是于長史公為檀莫<lb/>
<pb n="KR4d0353_WYG_036-10a"/>
若其子孫之為僧者嗣于是得法秀睥睨者引謙左据<lb/>
讕謂之禪思所以枿去之得自代者有司顧職方氏之<lb/>
籍在而秀之徒普觀度為珠溪僧矣遂畀秀秀既沒其<lb/>
三傳子大才嘗以語予先是某甲者日飲無何蔑然無<lb/>
一分顧籍意山羞泉忸草木<graphic n="KR1273" url="https://raw.githubusercontent.com/kanripo/KR-Gaiji/master/images/KR1273.png" mimeType="image/png"/>悒今茲亦幾何年自吾<lb/>
秀師之來不出半語抄一錢而翼翼言言化為佛事蒼<lb/>
藤翠篠安樂雨露俛入䝉宻雲寒而石幽者此前日之<lb/>
荒煙野蔓而椔翳也延宇垂阿百楹相扶其岑閴靘深<lb/>
<pb n="KR4d0353_WYG_036-10b"/>
以廬吾佛而憇僧者此前日之頺櫩㫁礎而藂墟也鐘<lb/>
磬鐃唄華鬘幡盖朝夕賛揚以祝世界主萬夀者此前<lb/>
日之螾吟鼃怒而衆狙之悲嘯也秀信有力于此願書<lb/>
以無忘吾師又曰吾師積十有餘年之勤以克登茲盖<lb/>
其難已甚且物之成壊相尋無窮當謙老時知見之香<lb/>
普熏斯人院必瓌偉傑特渠翅于今至其中㣲一卧榻<lb/>
不復棖拄憶吾師披徑則入景象葦然不自意遂能起<lb/>
廢如此今謙為前第一代住持秀為後第一代住持不<lb/>
<pb n="KR4d0353_WYG_036-11a"/>
書無以示後之人廼為書曰嘉定五年秋九月庚申僧<lb/>
法秀修珠溪院成嘉之也<lb/>
　　　依緑堂記<lb/>
客有名其堂曰依緑而謁記於子方子子方子曰何哉<lb/>
子所謂依緑者豈平沙漫流襟帶左右碧净一色煙霏<lb/>
吐吞而水摇山動于倒景之滅沒乎曰否吾嘗見雨簔<lb/>
雪篷嘯歌而漁江鷗沙禽浮沉下上于玲瓏窈窕之外<lb/>
曰此惠崇郭熈得意小景也寜有是乎曰否吾鄉無陂<lb/>
<pb n="KR4d0353_WYG_036-11b"/>
湖而溪清不塵春染而鴨頭秋吹而龍鱗徃徃自多幽<lb/>
處子亦與溪友提携山翁徃來而朝夕于是乎曰否如<lb/>
此則子何以名而予何以記曰吾嘗手䟽澗泉匯為清<lb/>
池時雨新霽春草怒長吾酣然醉卧不知阿連之夢我<lb/>
少焉醒但見白鳥閒暇深翹于平蕪短莎之間有魚圉<lb/>
然倐爾逺逝藻翻荇亂牽動寒碧吾以為有江湖之思<lb/>
焉若是何如子方子曰噫心與境忘則幽想逸發神㳺<lb/>
飄蕭極意所到忽若有遇雖未嘗登稽山而識賀老鏡<lb/>
<pb n="KR4d0353_WYG_036-12a"/>
湖憶子猷訪戴安道處猶可想見而夜半之雪興故在<lb/>
未嘗泛沅度湘而見娥皇舜英之古愁班班于蒼梧之<lb/>
竹上者未歇而屈大夫滋蘭之秋畹采若之春洲固無<lb/>
恙也然則余三問而子三否者不既在几研之間履屐<lb/>
之下與曰某也恐未能子姑記<lb/>
　　　狼山寺重建僧堂記<lb/>
狼山靣江腋海以山水之勝望淮南而寺又最古異時<lb/>
户外之屨常滿鐘魚鏗鍧出雲雨獨所謂僧堂者乆不<lb/>
<pb n="KR4d0353_WYG_036-12b"/>
葺䋲樞縻棟懼将壓焉率翁居無幾何徹而新之向之<lb/>
靳不捐一金者讙施惟恐後積至三千萬不日月而成<lb/>
百楹相扶有嚴有翼而明樓閎麗軒豁殆與此山相雄<lb/>
長盖今之所有而昔之所無也余聞學道者巖棲而谷<lb/>
處巢跧而雪立其木石之與居鹿豕之與逰雖把茅盖<lb/>
頭猶以為泰乃今䕃華屋連髙甍有五侯邸第溟涬然<lb/>
弟之者不趺而坐不脇而卧其亦有所思乎海山茫茫<lb/>
江月洸洸率翁試嘗以余言問之翁名慧恭字敬可是<lb/>
<pb n="KR4d0353_WYG_036-13a"/>
役也始于端平三年十二月之戊子成于明年嘉熈正<lb/>
月之已已而記于是季四月之壬午云<lb/>
　　　淮東安撫司幹辦公事題名記<lb/>
余教授滁學之明年今端明趙公以書幣聘之佐帥事<lb/>
辭不獲則考前人之嘗為此者而石燬于兵老吏無傳<lb/>
焉盖自洪内相咨䕫而下僅僅得若干人余既為屋三<lb/>
楹于㕔事西乃刻而龕之壁而記之曰維揚古都㑹帥<lb/>
嘗選用重臣辟士公車豈但取陳琳檄魯仲連書于公<lb/>
<pb n="KR4d0353_WYG_036-13b"/>
異露布以望一府而已軍旅之事吾夫子以為未之學<lb/>
而今畫諾藩岳者有軍事焉可不謹與夫氣餒者不足<lb/>
以直是非識汙者不足以明利害慾牽者不足以㫁可<lb/>
否噐拘者不足以寄安危盖必如董生相江都王時乃<lb/>
可耳夫然故官卑而望則尊職輕而責則重列其名氏<lb/>
必有指之者曰某也直某也䛕某也回某也正而又可<lb/>
不謹與<lb/>
　　　休寕縣修學記<lb/>
<pb n="KR4d0353_WYG_036-14a"/>
學校與井田並古未有去田里而為學者也故自五家<lb/>
之比鱗属而午貫之於是乎家有塾黨有庠術有序此<lb/>
非古所謂鄉校與族有師州有長鄉有老此非古所謂<lb/>
鄉先生與士生其時出則相耦于同井之田入則相友<lb/>
于同門之學盖知父吾父子吾子老吾老以㓜吾幼而<lb/>
已然而堯舜禹湯文武之道具是矣井田壊學校廢士<lb/>
之贏糧外逰者無方而專門名家之學興大師衆至千<lb/>
餘人其不違父母捨墳墓而去者幾希而人心始漓故<lb/>
<pb n="KR4d0353_WYG_036-14b"/>
漢之號為儒者其下者為桓榮之稽古其髙者為鄭康<lb/>
成孔安國之訓詁又髙者為董仲舒之明天人而止耳<lb/>
三代之所以一道徳同風俗者不在是國朝學校之盛<lb/>
布滿郡邑雖田不井授而欲士之不去其鄉而為學則<lb/>
猶古也休寜壮哉縣其道經訓以相傳習者率嘗最吾<lb/>
州異時校官有望府溟涬然弟之者盖錫山陳公之茂<lb/>
尉邑時之為也於今百有六年矣厥棟維摧厥甓維頺<lb/>
瞻言宫庭士顙有泚歳時祭采僅僅無落事而已内相<lb/>
<pb n="KR4d0353_WYG_036-15a"/>
程公之歸里也壹大葺之言言新宫殆不舊翅是歳某<lb/>
起家入掌故道休陽聞公之言曰是鄉校也吾長於斯<lb/>
學于斯而可諉吾父兄子弟為聞士之謂公者曰是鄉<lb/>
先生也學如此其行也仕如此其亨也而可忘吾父兄<lb/>
子弟為然則公之興學校雖微井田其猶井田意與邑<lb/>
大夫呉君遂與凡有職于學者交謁更進而屬記于某<lb/>
辭不可則諗于衆曰聖有大訓言忠信行篤敬雖蠻貊<lb/>
之邦行矣言不忠信行不篤敬雖州里行乎哉然而行<lb/>
<pb n="KR4d0353_WYG_036-15b"/>
于蠻貊者易行于州里者難獨何與州里得之于其常<lb/>
蠻貊得之于其暫暫者易勉而常者難持也士固有冠<lb/>
冕佩玉天下之通貴而不為鄉士大夫所齒者矣月旦<lb/>
之評其可畏如此故士之所以修其身者愈近則愈難<lb/>
事容可以欺天下而不可以欺婦子也夫子之所以聖<lb/>
不過鄉黨一書而所謂治國平天下者無餘藴矣諸君<lb/>
能耕而遜畔則畎畆而伊周能行而後長則道塗而顔<lb/>
冉奚必曰稽度數以為博談性命以為髙而後謂之學<lb/>
<pb n="KR4d0353_WYG_036-16a"/>
哉是則鄉先生所望于鄉校之意也皆曰唯敢不夙夜<lb/>
敬戒以無忘公之徳公名珌字懐古先皇朝翰林學士<lb/>
今為端明殿學士通議大夫提舉嵩山崇福宫云<lb/>
　　　野堂記<lb/>
可使食無肉不可使居無竹蘓長公語也秋崖人衍之<lb/>
曰可無肉不可無竹可無帷不可無書可無餐不可無<lb/>
山可無口不可無酒鑿空作此想有年數矣先廬燼于<lb/>
隣火之明年予歸自維揚至則無所於居乃僑寄于别<lb/>
<pb n="KR4d0353_WYG_036-16b"/>
屋里人所謂相公牌下者屋敗甚疲吾力苴補之然後<lb/>
向之上雨旁風僅可床几而予心<graphic n="KR1273" url="https://raw.githubusercontent.com/kanripo/KR-Gaiji/master/images/KR1273.png" mimeType="image/png"/>焉祈雖在萬山間<lb/>
不過數十家聚耳邑屋庫矣然能礙山市聲少矣然能<lb/>
聒書則亦且将奈何哉予友余義夫知予食貧寄錢萬<lb/>
予歸諸婦曰謹司之是可買秫田醸矣無何而鄰有售<lb/>
其居而遷焉者則又謀諸婦曰酒亦可無而彼三者真<lb/>
不可無也盍以秫貲易之吾将撤老屋以放山井方池<lb/>
以舍水而刜汙萊以行竹吾貧無聚書能讀見書其中<lb/>
<pb n="KR4d0353_WYG_036-17a"/>
亦堪老矣彼麯生來不來無足計也婦始猶靳之曰某<lb/>
氏屋以居貨某氏屋以居孥子何為者汲汲然落窘貲<lb/>
事閒屋得無左乎予曰恬者所娱夸者所迂亷者謂得<lb/>
貪者謂失天下事皆然不獨此也予不能畫計然半策<lb/>
以餬予口向營十一必喪十九又不能識仕塗㨗徑邪<lb/>
出旁行三入承明四至九卿吾其委耶順耶自浮自沉<lb/>
人生行樂耳湏富貴何心婦既無奈予何則取而貿之<lb/>
因其舊而葺以宇者堂丈方而庋堂之上者閣蓬以屬<lb/>
<pb n="KR4d0353_WYG_036-17b"/>
歩于堂者航而皆謚之曰野盖予野人也於野宜既成<lb/>
山吾門焉何其比隣也竹吾閨焉何其友朋也堵環不<lb/>
能畆而野意略具則指謂婦曰斗酒安在今欲令封徳<lb/>
彛見之何如乃相與笑而書之壁<lb/>
　　　徽州平糴倉記<lb/>
淳祐二年春太守鄭侯勸農于郊有荷蓧而歌者曰田<lb/>
彼南山維石齬齬言刈我黍不盈其筥既又歌曰糴而<lb/>
珠乎其曷春吾𥜗乎炊而玉乎其曷果吾腹乎侯式車<lb/>
<pb n="KR4d0353_WYG_036-18a"/>
而聼之喟然歎曰噫是力穡而嗇收有年而貴糴者也<lb/>
徽民鑿山而田髙耕入雲者十半其力貧而食貴吾念<lb/>
之甚獨郡挻于火民廬官寺百役具興今幸復故初而<lb/>
力且匱而吾且去矣雖然吾渠以其匱渠以其去而恝<lb/>
吾民哉于是㳺觀之娱厨傳之飾歳時交隣之聘苦積<lb/>
酌損得十萬緡掲以為平糴夲俾有司秋入而春出之<lb/>
以相循于無窮氓也其何幸雖然知及在初仁守在後<lb/>
使耿夀昌而在常平法通百世無弊矣代石以屬之後<lb/>
<pb n="KR4d0353_WYG_036-18b"/>
子雲氓也抑何幸雖然涸轍之升斗孰與相忘于江湖<lb/>
夏畦之桔橰孰與無徳于雨露侯歸而報政推此類為<lb/>
上具言之氓也重何幸侯名崈字謙仲呉人是歳二月<lb/>
既望郡人方某記<lb/>
　　　方氏萊山堂記<lb/>
吾宗元美入蜀之年欵吾扉而西也為之烹伏雌相勞<lb/>
苦意其單車為萬里别不能無惘惘然者顧作而言曰<lb/>
某解邉縣印綬属耳既築屋于溪居之北山取詩所謂<lb/>
<pb n="KR4d0353_WYG_036-19a"/>
北山有萊者而謚之萊山堂子為我言其意予曰元美<lb/>
之為是也将為隐乎則方泝瞿唐灔澦而上訪諸葛公<lb/>
平沙之石蕝而考求曹劉諸人褒斜出入之塗此其意<lb/>
未休也子何有于莱将為仕乎則山人去而蕙帳空矣<lb/>
意其碧叢翠頴遺風罷月而子搂之以為名萊且有辭<lb/>
于子雖然古之人不必隠時而隠不必仕時而仕莘野<lb/>
一犂之雨磻溪一絲之風盖将終焉及丹書陳溪惟空<lb/>
碧耳伊訓作野惟寒青耳是以君子有感于時也詩固<lb/>
<pb n="KR4d0353_WYG_036-19b"/>
曰南山有臺北山有萊樂只君子邦家之基此成王周<lb/>
公極治之時乎故其山中之人方且出而觀鳬鷖假樂<lb/>
之光以媚于天子則其所謂䑓萊者夫固詩人所以興<lb/>
也勉旃行矣子毋謂古逺乃為反招隠以寄聲北山之<lb/>
萊曰萊萋萋兮山之幽翩王孫兮駕言西州松桂寒兮<lb/>
蛟龍樛嘻山中兮不可以乆留萊艾兮山之扉渺王孫<lb/>
兮孤鶴與飛芙蓉裳兮芰荷衣㣲山中兮云誰之思是<lb/>
歳淳祐三年夏六月乙丑里人方岳記<lb/>
<pb n="KR4d0353_WYG_036-20a"/>
　　　只恁麽軒記<lb/>
秋崖老農于耜勞止生怠惰相輟耕而逰意行澗岡可<lb/>
五六里至阿蘭若號曰珠溪有小齋房朴素幽潔趺足<lb/>
而坐松風可人住山老才作茶供已即從座起而白予<lb/>
言我觀世間何者非幻茲是陋室強為我名爾時秋崖<lb/>
告才老師但只恁麽于名何有師大歡喜此即是名名<lb/>
只恁麽無可不可佛所説義亦復如是乃是作扁而説<lb/>
偈言是心如虛空夲自無一事若能只恁麽縁累從何<lb/>
<pb n="KR4d0353_WYG_036-20b"/>
生而一切凡夫不肯只恁麽妄生顛倒想流浪五濁中<lb/>
見種種慾樂熾然起貪癡無名着愛根念念在富貴由<lb/>
此一念故戈矛生于心猶如瘴毒蛇竟日思噬齧又如<lb/>
彼隂賊含沙而射人是人堕邪見展轉無是處我有一<lb/>
法門非作亦非止麄茶與淡飯直㨿現在身於十二時<lb/>
中無復起妄想得安穏常住不以苦為樂如鵬與斥鷃<lb/>
無適非逍遥如魚自潜深不齅鈎上餌浮念一掃除心<lb/>
逸而日休我今作是偈付嘱于諸人能只恁麽者君子<lb/>
<pb n="KR4d0353_WYG_036-21a"/>
坦蕩蕩是名佛境界安樂常歡喜不能只恁麽小人長<lb/>
戚戚是名魔境界云何離垢纒若人了此言䆒竟漸净<lb/>
覺淳祐四年三月望日<lb/>
　　　月荘記<lb/>
直山居之西衡為室者五牖一以為軒墐二以為廩而<lb/>
虛其兩夾以居用盖村墅云而成之日適中秋也晚色<lb/>
新霽羣山蒼蒼碧宙寥泬月明如霜歸謀諸婦洗吾老<lb/>
瓦落之因以月名吾荘嗚呼噫嘻二十四橋物是人非<lb/>
<pb n="KR4d0353_WYG_036-21b"/>
戰血作碧腥風為悲曾不若崖逕秋老寒光入扉竹露<lb/>
自㵼梧風尚㣲是知月與山家為宜庾樓夜午乾坤一<lb/>
巵據床豪嘯川險山巇曾不若林影瑣碎澗彩陸離引<lb/>
聲長哦莫知孰誰是知月與詩家尤宜蕙房葯戸翠帷<lb/>
翡幄怨之以鵾鷄之哀弹激之以雌鳳之孤龡曾不若<lb/>
氷霜竹屋煙水茅茨窺孱顔以排闥冩横斜而出籬是<lb/>
知月與貧家大宜予貧也而山居天又不靳其與乃窮于<lb/>
詩是兼三者而有之月固莫宜于予也然則卧予于元<lb/>
<pb n="KR4d0353_WYG_036-22a"/>
龍百尺之樓延予以郭隗千金之䑓而欲與予荘易也<lb/>
請固以辭<lb/>
　　　吴元鼎友梅堂記<lb/>
疇昔之夜夢與客行溪谷間沙清水寒微霰暮集有梅<lb/>
焉蒼皮半皴偃蹇苔石相與頋而樂之客曰寒江蒼蒼<lb/>
山月荒荒側倚崩崖幽然自芳非釣瀬之嚴光乎於君<lb/>
意何如秋崖人曰髙矣抑未也離世而立于獨藪澤處<lb/>
閒而已矣客曰天地既春草木既津憔悴惟腊于澗之<lb/>
<pb n="KR4d0353_WYG_036-22b"/>
濵非離騷經之靈均乎於君意何如秋崖人曰介矣愈<lb/>
未也非世而異于俗枯槁赴淵而已矣居吾語子吾将<lb/>
進子而易其觀可以希賢可以作聖則指而謂之曰彼<lb/>
萬仭立壁煙昏雨寒老色如鐡凛不可千子盍觀夫孟<lb/>
軻氏之巖巖此頺櫩敗瓦野意蕭踈有美一人雅澹冲<lb/>
虛子盍觀夫子顔子之如愚若然者於子意又何如也<lb/>
語未既有剥啄驚周公者則東方白矣秋崖人蹴樵青<lb/>
曰起扣門者非曩客也耶窺之則竹洲後人訊也君之<lb/>
<pb n="KR4d0353_WYG_036-23a"/>
言曰吾鄙在山林無與從吾兒㳺者既擇于梅使友之<lb/>
作堂其間以識吾訓子其為吾發焉噫嘻曩既與君言<lb/>
矣欲為記者無以易是君其語而子資深菊吾知其為<lb/>
隠者也柴桑之遺民也蓮吾知其為君子也濂溪之老<lb/>
仙也若人者隠君子而非也顔與孟丈人行也而其友<lb/>
之云乎逢原勉之毋或使玉立堂下者割管寕之席作<lb/>
嵇康之書也竹洲後人曰吴鉉元鼎秋崖人曰方岳巨<lb/>
山而是歳為淳祐之著雍涒灘云<lb/>
<pb n="KR4d0353_WYG_036-23b"/>
　　　就日堂記<lb/>
出五老門不數武道西有敗屋相撑拄曰翔風亭者盖<lb/>
守臣率其属迎拜制詔處也臣至郡之再月一夕暴風<lb/>
雨枿去之顧而歎曰茲其所謂翔風者耶康廬在前左<lb/>
重湖渺茫無際風蓬蓬然起于鄱子之澤踔數千百里<lb/>
撇巨浪而蹙于揚瀾左蠡之口突怒奔放長驅而直前<lb/>
其鋒鋭不可當也而廬山幾千仭横其身捍拒之以故<lb/>
反射回薄震撼呌號不連日夜不觧也其可驚可愕畧<lb/>
<pb n="KR4d0353_WYG_036-24a"/>
如是而何取于風乃壹大新之而易其名曰就日堂夫<lb/>
吾君以帝堯之仁臨照宇内赫然離日之麗也臣觀于<lb/>
離聖人以南面聼天下而重離六爻惟六二為元吉重<lb/>
離君象也黄離臣爻也君離其明而臣離其吉何也二<lb/>
五交者離其照也不交則豐其蔀矣然則方國奉細書<lb/>
之札而使吾民近天子之光将何責而可毋但曰天威<lb/>
不違顔咫尺小白無敢不下拜<lb/>
　　　歸來舘記<lb/>
<pb n="KR4d0353_WYG_036-24b"/>
始予守廬山有餫舟横吾境者榜之百亡何而荆州牧<lb/>
怒詰之曰吾人也爾之榜也奚其可予復之曰吾境也<lb/>
彼之榜也奚其不可公牧荆州老僕列戍江東郡惟是<lb/>
風馬牛不相及也而具析之是鄙我也鄙我不如斥牧<lb/>
愈益怒舉劾之朝廷薄其罪亶移武陽即日觧印綬歸<lb/>
問訊竹樹亡恙外歩雪林而下繚山之麓以西屋其㘭<lb/>
處為三間號歸來舘間與客醉起而歌淵明之辭則和<lb/>
之曰歸去來兮青山白雲今始歸𣺌人生其幾何奚一<lb/>
<pb n="KR4d0353_WYG_036-25a"/>
喜而百悲曩輕渉于世途駟予馬兮弗追今幸返乎林<lb/>
壑将兩忘于是非天地寛兮蝸殻風日釅兮牛衣朝土<lb/>
銼其無煙飽空山之翠㣲陟彼髙岡如麏斯奔我松我<lb/>
閨我竹我門不知今吾若亡若存有冽者泓可瓢可罇<lb/>
䕃琅玕以清閟洗吾前之媿顔彼蒼生其奈何笑東山<lb/>
之老安林木寒其秋秋禽鳥樂而闗闗山喜歸兮獻竒<lb/>
露崖㟧以駭觀檜喜歸兮逺來龍蛇走而夜還宜老子<lb/>
之杖屦野色暝其盤桓歸去來兮吾㣲斯人誰與㳺此<lb/>
<pb n="KR4d0353_WYG_036-25b"/>
腰折于兒曹盍與世而無求匪吾郵而我督時則然其<lb/>
何憂惟出處之在我寜稽决于龜疇乃苫樵舍乃篷釣<lb/>
舟命山翁與溪友專一壑兮一丘有談及于當世浹吾<lb/>
背之汗流百有餘其已足三不啻之宜休已矣乎吾行<lb/>
吾止時乎時時乎不時其誰留不吾乎舘将何之間從<lb/>
春沂歸不與黄石期羮煙蕨與雪<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>饁春臯以耘耔或<lb/>
作勞而小憇枕蒼石以哦詩闖吾籬者推去曰洗吾耳<lb/>
其無疑歌既書之壁是為記<lb/>
<pb n="KR4d0353_WYG_036-26a"/>
　　　荷嘉塢記<lb/>
並吾廬而北有山環焉版圖姓之曰何家塢自吾之家<lb/>
于斯也墻其口而圃之而沼之而亭之盖思所以易其<lb/>
塢名而芸夫樵子之熟于口吾易之而彼之不吾易也<lb/>
乃元黓困敦之歳有蓮駢生于其沼予忻然笑曰茲其<lb/>
所謂荷嘉塢者與芸夫樵子之不彼易則吾易之矣於<lb/>
是具著所塗而次序之凡我同盟毋惑多岐一東一西<lb/>
孰指爾迷作入山林處彼痴窟郎堆錢百屋我無儲胥<lb/>
<pb n="KR4d0353_WYG_036-26b"/>
一燈夜讀作着圖書所他山有梅矯矯玉立不同衆芳<lb/>
春風遲日作百花頭上之亭我秫我田亦足以醸西風<lb/>
吹塵曾莫可向作歸來舘有濯者蓮處汙而㓗勿遐爾<lb/>
心濓溪風月作君子亭山下出泉有坎其泚寒斯冽斯<lb/>
幽人所履作寒泓言抺其芻田彼犖埆對眠夕陽亦勿<lb/>
扣角作飯牛庵惟春嫋嫋惟夏蹻蹻惟冬悄悄惟秋杳<lb/>
杳作秋崖耕不一□鉏不五畆耳目口鼻皆吾之有作<lb/>
田園居至是則復于圖書所以歸吾廬而山之觀止矣<lb/>
<pb n="KR4d0353_WYG_036-27a"/>
方子日一再行不大風雨不廢也顧其老竹窮木非有<lb/>
繁華之竒草亭茸屋非有榱題之觀而山之豁如谷之<lb/>
奥如林嶺之翳如亦有足樂者穿幽逗深繚繞嵐翠盖<lb/>
窮日之力而後饜也然則聲色之蠱其心孰與禽鳥之<lb/>
適吾情軒冕之梏其身孰與泉石之忘吾形當世之名<lb/>
卿材大夫幸得遭時清明謨格長治安得而從予逰乎<lb/>
樂哉斯丘山翁野叟之所同而髙人勝士之所獨也予<lb/>
其可哉寳祐改元第一日塢主巨山自記<lb/>
<pb n="KR4d0353_WYG_036-27b"/>
　　　徽州重建慶豐橋記<lb/>
寳祐改元新安郡浮橋成太守臨卭魏侯克愚使某僚<lb/>
王宗説庀之而使其民方岳記之詞曰<lb/>
自古在昔胙邦建侯四達其疆廬積梁舟有圮弗興是<lb/>
謂失政君子即之覘陳議鄭匪川靡梁不能為國乃心<lb/>
匪民則莫我䘏周官吕命職在有司民自為民曾爾勿<lb/>
思憲憲魏侯鶴山之子鶴山之子寜弗知此乃闢貢闈<lb/>
乃增貢籍政恬事熈靡纎不葺廼梁廼川廼心廼民廼<lb/>
<pb n="KR4d0353_WYG_036-28a"/>
寝廼興維勇于仁維歙之溪朝宗于京江呉荆楚南東<lb/>
其行滛潦悍湍兩涘千里有比其舟坦坦如砥始誰作<lb/>
之劉侯炳名厥既歴年午縱卯横今侯曰嘻是不在我<lb/>
匪用之裕惟仁之果慮事屬植乃廵爾功爾功爾傭毋<lb/>
失爾農出斛于庾百又五十出緡于府六萬有溢四十<lb/>
其艘脩六百尺以今視昔益三之一治銕為笮翼其兩<lb/>
旁賦文倍脩以時闔張上春經始民歡趨之季月告成<lb/>
侯來落之有翩者鳬汎汎漣漪背負長虹作鱗之而侯<lb/>
<pb n="KR4d0353_WYG_036-28b"/>
曰美哉既堅既良民曰允哉廼康廼荘習坎重險維其<lb/>
夷矣過渉滅頂汔其濟矣不川而逰不徑而踰凡人有<lb/>
心履此正塗於休我侯惠我無疆匪惠伊教子孫不忘<lb/>
歙山叢叢其水清寫刻此銘詩以諗來者<lb/>
　　　頥齋記<lb/>
予與從之共燈火于珠溪厥既三十年而餘矣予苒苒<lb/>
日以老學益落而從之謁予記其燕居之室頥齋予曰<lb/>
此非予所及也盍見孟子而問之古今言頥未有如吾<lb/>
<pb n="KR4d0353_WYG_036-29a"/>
孟子者其言曰養一指而失肩背是為狼疾人矣養樲<lb/>
棘而失梧檟是為賤場師矣何哉子所養而有省于斯<lb/>
也昔者聖人之畫頥豈但象其竪頰頦挿齒牙率天下<lb/>
後世為飲食之人哉其所養必有大于此者故曰養其<lb/>
小者為小人養其大者為大人小人者以三釡為榮以<lb/>
五鼎為貴所養者外也大人者不三釡而榮不五鼎而<lb/>
貴所養者内也然則萬錢之食一頥也一瓢之飲又一<lb/>
頥也侏儒之飽一頥也首陽之餓又一頥也子将奚擇<lb/>
<pb n="KR4d0353_WYG_036-29b"/>
焉五色令人目肓則如非禮勿視以養明五聲令人耳<lb/>
聾則如非禮勿聼以養聪囁嚅于勢利之塗則如非禮<lb/>
勿言以養神顛𡨕于嗜慾之境則如非禮勿動以養志<lb/>
必如是而後可以觀頥矣子亦識夫君家諸人之頥乎<lb/>
由頥者安石也不出則如蒼生何從之曰僕謝未能朶<lb/>
頥者𤣥暉希逸也唫風嘲月以垂涎于世利之鼎而已<lb/>
從之曰僕敢不戒顛頥者靈運也猖狂妄行而禍及之<lb/>
矣從之曰僕雖不敏然亦知所擇矣然則子其勉旃于<lb/>
<pb n="KR4d0353_WYG_036-30a"/>
觀頥乎伐牛山之木非也揠宋人之苗尤非也如欲觀<lb/>
之則孟子所謂以直養而無害者也朋友司過敢告靈<lb/>
龜<lb/>
　　　在庵記<lb/>
予歸耕窮山與世不相聞者三年矣今嘉禾治中曹君<lb/>
鄲歳歳焉屬記其所謂在庵者君之言曰吾家許峰下<lb/>
故旌陽所嘗井臼也因姓之云突兀撑空斗起雲海上<lb/>
數千仭而派其支為小嶼意象閎窈風氣盤互則不肖<lb/>
<pb n="KR4d0353_WYG_036-30b"/>
孤所以奉吾先君子衣冠之藏也為人子者不敢以其<lb/>
心死其親亦不敢以其力儉其親則延之而宇之翼之<lb/>
而榭之繚之而港之規之而湖之千嶂所環嵐暝噴薄<lb/>
邇青逺碧縈幽逗深吾所不能言者工所不能畫也吾<lb/>
獨能言致思其堂履濡敬享其室朝暉暮雲其亭而又<lb/>
著軒焉為齋居精舍焉為僧舘最其凡者曰在庵而已<lb/>
吾固也其惟子之記岳惟平川先生以經學為師儒以<lb/>
論諌為御史以言議風㫖為侍從天下之名能文章者<lb/>
<pb n="KR4d0353_WYG_036-31a"/>
非其軰則學徒也顧平生於予文也嗜之尤治中君不<lb/>
彼之諏而予之諉千數百里走車牛口下而曰此先志<lb/>
也其斯之謂在與一念所存無在而不在也立則見其<lb/>
参于前在輿則見其倚于衡是謂之在矣正明目以視<lb/>
之而不見傾耳以聼之而不聞不謂之在乎由前言之<lb/>
則羮墻亦堯河洛亦禹凡宸奎寳畫奏篇進巻之藏此<lb/>
山者皆平川也由後之言則赤舄非周蒙倛非孔其環<lb/>
金植象形色繪畫之留此堂者謂平川與我儀圗之惟<lb/>
<pb n="KR4d0353_WYG_036-31b"/>
仲山甫舉之平川有焉惟其有之是以似之治中君勉<lb/>
焉然則所謂在固在此不在彼也廼若先生之行事則<lb/>
其状在太常其傳在太史不書寳祐改元重陽日新安<lb/>
方岳書<lb/>
　　　朱氏六可堂記<lb/>
孝經非純聖人書君家文公疑之矣不惟文公致堂先<lb/>
生疑之不惟致堂玉山先生疑之至所謂六可者則又<lb/>
裂取北宫文子道楚令尹圍之言文公筆而削之固已<lb/>
<pb n="KR4d0353_WYG_036-32a"/>
在删去九十字之中矣君今掎以扁其堂而又属其記<lb/>
于予得無家鷄之厭而野鶩之嗜與試嘗與君慨想夫<lb/>
洙泗之上神逰乎孔曾之間親見其穆然燕居席間函<lb/>
丈精聚神㑹熈熈泰和則堯舜禹之典謨具存而伯夷<lb/>
后䕫之禮樂固無恙也此其言行徳義容止進退盖已<lb/>
粲然在目中矣故夫動容周旋之間君子於是而觀學<lb/>
焉孔子之所謂仁不過視聼言動之四曾子之所謂道<lb/>
不過容貌顔色辭氣之三然則六可者固學者用力涵<lb/>
<pb n="KR4d0353_WYG_036-32b"/>
養之地主敬持守之則也君姑毋問其為漢先儒之訓<lb/>
詁唐開元之章句而以夫之六言者就其所謂可去其<lb/>
所謂不可則一貫之指不言已傳六可不在忠恕乎自<lb/>
任之重死而後已六可不在宏毅乎好修者三省自得<lb/>
者一唯曾何人哉希之則是君名某經畧公之諸孫徽<lb/>
文公之族子也予雖未識其人而能作堂儲書以夫之<lb/>
六言詔厥後其斯亦可書矣于是乎書寳祐甲寅除日<lb/>
里人方岳記<lb/>
<pb n="KR4d0353_WYG_036-33a"/>
　　　方長者祠堂記<lb/>
畎畆而有後世名韋布而為衆人利此其忠信之行乎<lb/>
州里睦婣之洽乎比隣必有非聲音笑貌之所能為者<lb/>
大夫卿士身都顯榮而生無益于人沒無傳于世者多<lb/>
矣乃吾祖吾父退然寒素為鄉人所推尊一言折𠂻兩<lb/>
訟消彌盖有王彦方之遺風焉平生所為力不足而心<lb/>
有餘事雖微而利無窮義役特一事耳邦之人士安樂<lb/>
無事者五六十年兩公乆沒已而思之不能忘也乃為<lb/>
<pb n="KR4d0353_WYG_036-33b"/>
作斯堂而表之系之詩而使歳時歌舞之其詞曰<lb/>
田瀰瀰兮山蒼蒼甿秋穫兮春條桑雞豚兮保社夕下<lb/>
來兮牛羊逸我兮榖我云誰之思兮此堂有臞其仙兮<lb/>
有白其鶴與翁而三兮禔福吾鄉鼓坎坎兮豐年予胥<lb/>
樂兮烝嘗<lb/>
　　　送許允杰序<lb/>
徃時許太空見予竹西纔洛陽賈生之年耳得其文一<lb/>
通怪怪竒竒坐人盡驚亡何以其性竒者取巍科怪竒<lb/>
<pb n="KR4d0353_WYG_036-34a"/>
何負于文哉後二十年太空以書介其從子允杰來見<lb/>
讀其編則亦怪怪竒竒問其年則亦僅僅陸機入洛之<lb/>
歳是何許氏之多英妙而怪竒也予方老退不得與于<lb/>
斯文見所謂怪怪竒竒則驚而異耳固嘗問太空曰昌<lb/>
黎謂易竒而法文竒可也山谷謂竒是文章一病文竒<lb/>
可乎法而不竒程衛尉之治簿書也縱無勝亦無敗竒<lb/>
而不法李将軍之不擊刁斗也不大勝則大敗矣其曰<lb/>
文章一病非與若歸盡取六經以來至于諸子百氏以<lb/>
<pb n="KR4d0353_WYG_036-34b"/>
及稗官小説騷人賦客之所論著反覆熟之當自見左<lb/>
氏怪竒于春秋荘騷又怪竒于左氏子雲相如同工異<lb/>
曲者又怪竒于荘騷愈降而下之則文人相髙務為艱<lb/>
澁難字生語棘人喉吻而以不能句讀為古則亦陋矣<lb/>
子其毋文勝而理負毋言深而意淺毋論卑而氣弱毋<lb/>
思殆而學㒺則怪怪竒竒将又無負于子矣<lb/>
　　　滕和叔尚書大意序<lb/>
吾州以經名家者多矣書為最以書名家者加多矣滕<lb/>
<pb n="KR4d0353_WYG_036-35a"/>
為最書自程文昌王大監皆有所論著天下所謂程泰<lb/>
之禹貢圖志王晦叔尚書小傳者也至溪齋先生與其<lb/>
弟合淝令君同登晦翁之門學者謂之新安兩滕和叔<lb/>
漸涵于二父之淵源披剥于百家之林藪盖自與予别<lb/>
三十有五年矣一日訪予崖底出其所著書曰尚書大<lb/>
意者十二萬言教予曰子亦知夫凡書之有大意乎猶<lb/>
之木焉本而非節目也猶之水焉源而非𣲖别也若書<lb/>
之大意則一中字而已允執厥中書所以始咸中有慶<lb/>
<pb n="KR4d0353_WYG_036-35b"/>
書所以終以此一字讀此一書迎刄觧矣予受而讀之<lb/>
既請曰以中為書之大意吾未之前聞也子於何有所<lb/>
聞曰予聞之先君子先君子聞之紫陽翁紫陽翁聞之<lb/>
濓洛諸老而予發其秘者也寳祐乙夘重陽日友人方<lb/>
岳謹序<lb/>
　<lb/>
　<lb/>
　秋崖集巻三十六<lb/>
</p>
<p>
</p>
  </div>
</body>
</text>
</TEI>
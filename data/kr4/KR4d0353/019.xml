<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>秋崖集卷十九</head> <lb/>
    <p>
<pb n="KR4d0353_WYG_019-1a"/>
欽定四庫全書<lb/>
　秋崖集卷十九<lb/>
　　　　　　　　　　　　　宋　方岳　撰<lb/>
　　啟<lb/>
　　　代通丁察院<lb/>
伏以地接莆田之近雅識行秘書天開柏府之嚴凛有<lb/>
眞御史方時仗馬辱我臺烏偉哉朝陽之鳴破此晝冥<lb/>
之晦恭惟藴蓍蔡先見之明而發之勇挺松柏後凋之<lb/>
<pb n="KR4d0353_WYG_019-1b"/>
操而守之堅粤自易東共推斗北接武夔龍簉羽鵷鷺<lb/>
有嘉坤六二之直方當道豺狼安問狐狸聿逢乾九五<lb/>
之剛健謂顔跖忠邪之莫辨雖堯舜聰明而奈何幸隂<lb/>
霾之劃開赫陽光於晦蝕試嘗讀宥府編摩之兩疏已<lb/>
條上皇家綱紀之一端矧乘驄當不諱之朝而冠豸立<lb/>
敢言之地想驚傳為殿上虎羣小人斂迹避之彼局促<lb/>
如轅下駒有識者寒心乆矣地天之泰堂陛自孚然魏<lb/>
鄭公為良臣不願忠臣何煩彈擊抑魯仲連非國士廼<lb/>
<pb n="KR4d0353_WYG_019-2a"/>
天下士遄奉都俞某遭逢熈朝傳誦蹇諤學錦製於琴<lb/>
瑟更張之後詎曰斗辟縣而不為如蠒絲於杼軸空荒<lb/>
之餘夫豈肅政䑓之所許清議之畏赤立奚憂每自賦<lb/>
先生鐵作肝之詩其敢為此翁身是膽之事儻取縉紳<lb/>
之公論不廢綈袍之故情雖筆陋墨凡尚能作石徂徠<lb/>
聖德之頌使山摇嶽動亦將著韓昌黎諫臣之書翹想<lb/>
風猷慄如霜凛<lb/>
　　　代通王宰<lb/>
<pb n="KR4d0353_WYG_019-2b"/>
伏以天各一涯幾費池塘之春夢地方百里適分隣壁<lb/>
之夜光矧同班飛太史之鳬敬憑櫝傳故人之鯉時其<lb/>
後矣喜則跫然恭惟某官落霞孤鶩之辭英驚雲遊龍<lb/>
之墨妙斗以南斗以北獨髙奎宿之躔江之西江之東<lb/>
兩贊使星之幙曩聞畫諾備極拊摩於以知寳婺之源<lb/>
頼有此玉山之秀晝簾之寂夜戸自恬大夫曰賢何乃<lb/>
奏瑶琴於五栁之縣天子有詔爾其鏘瓊裾於萬笋之<lb/>
班某一拜以還幾年于此方買犢叢山之底誰念吾民<lb/>
<pb n="KR4d0353_WYG_019-3a"/>
之最窮想停驂野驛之寒曾入君侯之太息敢不三沭<lb/>
願聞一言堯舜為吾君民母憂掣肘魯衛之政兄弟繄<lb/>
欲比肩翹企金相庻幾玉我<lb/>
　　　代通度侍郎<lb/>
伏以容臺進宗伯之班幸哉覩鳯巖邑從大夫之政屬<lb/>
耳飛鳬敢緣一日之私切幸二天之近寫之斐墨企此<lb/>
渥丹恭惟某官粹然蜀珍陳在廟璉貝宫胎寒而弄明<lb/>
月挾文響以孤鏘蓬山秋老而吸朝霞眇塵氛其獨立<lb/>
<pb n="KR4d0353_WYG_019-3b"/>
偉蠶叢之開國多麟德以尊朝上方嘉殿西角之頭代<lb/>
不乏老東坡之手謂綿蕝之儀陋矣疇一洗之繄典章<lb/>
之盛郁然有諸老在毎讀壇登禮樂卿之句雅知世推<lb/>
翰林伯之文司宗夙夜寅清堯有一夔而足侍臣日月<lb/>
獻納周其百世可知如使彌綸乎二三公之間必將鋪<lb/>
繹其六五帝之學遹觀説命盡展臯謨某不勝馬跡之<lb/>
間關翹企龍門之岌嶪南而東之數千里何堪糊口之<lb/>
忙恍其惚矣五十年轉覺許身之拙試之以製錦奈何<lb/>
<pb n="KR4d0353_WYG_019-4a"/>
乎棼絲瞻彼春曹兹予夏屋思昔世父識小異於千人<lb/>
之中有懐明公誦新句於百僚之上敢借此以藉手儻<lb/>
聞之而動心愛其人者愛屋烏况復兒曹之在觀吾政<lb/>
而觀野雉亦惟父老之知<lb/>
　　　代通蔡總郎<lb/>
伏以蜚聲斗北爛其郎宿之暉出宰江東幸甚使天之<lb/>
近敢於傳鯉告以眡龜伏念某汗青者流副墨之子窺<lb/>
諸父詞林之根柢何碌碌未有竒藉一官家世之蔓延<lb/>
<pb n="KR4d0353_WYG_019-4b"/>
寧欎欎乆居此雖張儀之舌在豈虞飜之骨屯粤自落<lb/>
南極知計左挾書冊於關雪嶺雲之外化衣襟以蠻烟<lb/>
瘴雨之腥方與庾梅而别歸又為陶栁而驅去思昔中<lb/>
牟之化今已在七不堪之間正復陽城之生亦付之六<lb/>
太息而已過不自料勇為此來安知債邑之窮介在叢<lb/>
山之底厥土剛燥歲無萬寳之穣其民焦熬家乏百金<lb/>
之殖蓋凛然其掣肘亦何為乎折腰獨以鷦鷯之一枝<lb/>
適覽鳯凰於千仞則其依嚮詎不切深恭惟某官以中<lb/>
<pb n="KR4d0353_WYG_019-5a"/>
郎人物之宗傳魁省文章之印所謂有是父有是子欝<lb/>
然歆向之家其將使吾君使吾民盛於堯舜之世有美<lb/>
三衢之頌略如兩漢之循民方佩犢而帶牛時或鳴狐<lb/>
而嘯鼠曰司直吾父母至則息潢池之兵觀而曹皆鄉<lb/>
鄰豈欲為緑林之盜奪情而起革面如擕於此見信之<lb/>
及豚魚亦焉用威之以貔虎是為素藴上所深知若然<lb/>
則出總於軍儲夫豈惟有事於邊圉侯誰在矣未嘗不<lb/>
嘆曰江左之有夷吾遲之幾何亦將相戒以中國之相<lb/>
<pb n="KR4d0353_WYG_019-5b"/>
司馬某靖言綿薄惟恐錦傷保障乎蠒絲乎擇斯二者<lb/>
山嶽也河海也孰能一之尚邀福於前人亦有辭於永<lb/>
世<lb/>
　　　代通余侍郎<lb/>
伏以鵷班峻極所恃二天之我知鳬舄卑飛願聞一語<lb/>
以自壯亦云僣矣其與進之恭惟某官語言寶宇之森<lb/>
羅人物玉山之秀整星辰而上江河而下要是文章之<lb/>
一竒泰華為髙滄海為深猶及承平之諸老垂璪深嘉<lb/>
<pb n="KR4d0353_WYG_019-6a"/>
其端雅鏘瓊幾徧於清華顧今買爵之憂倍覺入流之<lb/>
冗臭銅之子忽已青衫毛錐者流弗如紅腐豈不知賢<lb/>
愚之同滯此亦恐君相之欲聞深想中書宻勿之間妙<lb/>
有異日彌綸之畧廼制曰可惟汝其諧某不勝餬口四<lb/>
方之忙何堪重趼百舍之役出入梅花之嶺巾屨亦腥<lb/>
浮沉明月之舟簡編無恙初臨巖邑恍在窮山遽欲賦<lb/>
歸去来兮之辭姑亦作無可奈何之計安得近舍皇甫<lb/>
湜不使為足下之游談但願生識韓荆州儻尚記車中<lb/>
<pb n="KR4d0353_WYG_019-6b"/>
之半靣瞻斗以北如水之東<lb/>
　　　代通方提刑<lb/>
伏以繡衣而立霄漢聿瞻使者之星墨綬而走塵埃切<lb/>
嘆郎官之宰雖逈有天淵之隔方將戴日月而行敢以<lb/>
名聞道其懐仰恭惟某官周雅壯猶之老唐詩元勲者<lb/>
流當其揮玉麈於宗籓固已鏘瓊裾於帝扆胡為豻讞<lb/>
廼輙鵷班曰古者有德惟刑必吾儒然後知此矧我朝<lb/>
以仁立國於民生若恐傷之徑煩丹筆之春盡布紫泥<lb/>
<pb n="KR4d0353_WYG_019-7a"/>
之㫖然金科奉九重之敬恤而玉山有一卒之呌讙繄<lb/>
我甘棠勤公行李持斧而捕盜賊想聞暴公子之威名<lb/>
騎竹而走兒童復見郭細侯之故事少駐凝香之寢難<lb/>
稽聽履之朝某徒抱區區見為碌碌昔我世父竊意為<lb/>
生馬之駒許以象賢乃畫成類狗之虎歸眡詞林之衣<lb/>
鉢無忘家世之箕裘粤自落南幾於敗北尉溧陽而吟<lb/>
借家具寧免郊寒令彭澤而賦歸去来欲從陶隠偶脱<lb/>
瘴煙之澁勒尚驚風雨之漂摇方自拔於選階曾何知<lb/>
<pb n="KR4d0353_WYG_019-7b"/>
於縣譜邑而謂之債邑蓋亦望而凛然民皆可為良民<lb/>
或相安於拙者亦惟綿薄退懼錦傷一婦不織一夫不<lb/>
耕敢廢農桑之課五刑有服五流有宅尚邀鞠草之仁<lb/>
　　　代通陳漕使<lb/>
伏以遡函丈之席無日不仰於諸談奉咫尺之書此意<lb/>
獨馳於清夢諒記韓門之弟子自羞吳下之阿䝉毎聞<lb/>
華除有懐雅望雖莫激西江之水洗此傾思惟具瞻北<lb/>
斗之躔為之贊喜恭惟某官骨格金莖之露精神玉壺<lb/>
<pb n="KR4d0353_WYG_019-8a"/>
之氷吸沆瀣而餐朝霞幾欲絶人間煙火之氣被明月<lb/>
而珮寳璐要自是天上神仙之流方其駕蟾蜍而飛固<lb/>
已摶鵾鵬而上有用之學無施不能銅虎符竹使符兩<lb/>
入三刀之夢木牛運流馬運載歌萬竈之屯諒迄外庸<lb/>
式遄中詔出駘蕩經馺娑華涂在步武之間呌閶闔呈<lb/>
琅玕髙論妙語言之外僉所矚者身其見之某肝鬲無<lb/>
竒頭顱如昨夜讀寒忩之雪已負初心曉看前山之雲<lb/>
居懐慚色雖了痴兒之事不幾俗吏之為事先生于兹<lb/>
<pb n="KR4d0353_WYG_019-8b"/>
有年恍記孔融之絳帳見似人跫然而喜寧忘范叔之<lb/>
綈袍<lb/>
　　　代通吳總卿<lb/>
伏以遡魁躔於斗北於皇吾道之華分巖邑於江東幸<lb/>
甚使天之近仰榮光之下屬贄弱翰之未遑如責以世<lb/>
俗事大之恭當已獲門墻廢禮之罪敢不自訟道其所<lb/>
懐恭惟某官由孟氏之後而得其傳出漢庭之右而奪<lb/>
之氣大對陳天人之槩内之治中國而外之治要荒此<lb/>
<pb n="KR4d0353_WYG_019-9a"/>
聲揚梁楚之間上不負天子而下不負所學自其褎然<lb/>
子大夫之首固已輩諸名卿相之流方排閶闔呈琅玕<lb/>
之竒乃羞崑崙薄蓬莱而去蓋以有事於邊圉小煩出<lb/>
總於軍儲士飽而歌勇自百倍敵歸相戒誓毋再来豈<lb/>
但使錢榖甲兵之問不至廟堂於此見忠信篤敬之孚<lb/>
非徒州里王人叙諸侯之上雖曰無以易堯賢者為邦<lb/>
家之光正恐思不見賈某所歸戴者敢誦言之竊以昔<lb/>
者孔融登李膺之門猶叙先世夫子與老𣆀之契矧今<lb/>
<pb n="KR4d0353_WYG_019-9b"/>
事㑹何幸親逢三千字而日未斜大父嘗窺於竑議九<lb/>
萬里而風在下吾翁亦並於英遊睠言再世之逢雅有<lb/>
一日之好則其依嚮詎不切深愛其人者愛屋上之烏<lb/>
况復子孫之在觀吾政而觀桑下之雉所恃父兄之知<lb/>
　　　代通交代趙宰<lb/>
伏以束帶而見督郵肯為噲伍彈琴而治單父愧在盧<lb/>
前雅於伯仲之間最有子孫之契可無辭令道此情悰<lb/>
恭惟某官蔚然麟趾之英允矣虬髯之似吟剡水三更<lb/>
<pb n="KR4d0353_WYG_019-10a"/>
之雪此興甚髙飽鑑湖一曲之秋其清可掬肆以烹鮮<lb/>
之政得於訓鯉之傳意其駕風雲而上星辰易於决汝<lb/>
漢而排淮泗胡欎綰銅之緒少遲鳴玉之班季方難弟<lb/>
而元方難兄共此閶江之渌周公拜前而魯公拜後式<lb/>
遄漢殿之春某五技已窮百為皆繆菊荒舊徑但欲賦<lb/>
歸去来兮之辭茅葺髙齋詎敢作居無幾何之計正有<lb/>
疵繆以累髙明四顧而解全牛慙新硎之發刃一洗而<lb/>
空凡馬觀敏手之揮毫敢告及𤓰之期敬諏行李之御<lb/>
<pb n="KR4d0353_WYG_019-10b"/>
　　　代通王倉使<lb/>
伏以占使者之星粲魁躔於斗北愧郎官之宿分稠邑<lb/>
於江東睠言出岫之雲共飲入閩之水聞里老父私相<lb/>
語矣謂鄉先生其必憐之恭惟某官妙摛玉兎之毫幾<lb/>
跨金鰲之背方賜對於蓬莱殿雖阿房賦第五而名益<lb/>
髙如起草於明光宫則詞林世少雙而文有體當其呈<lb/>
琅玕而□閶闔謂已朝閬風而夕崑崙胡為勇去於筍<lb/>
班廼肯平攽於粟庾意者皇華之使簡於清燕之間若<lb/>
<pb n="KR4d0353_WYG_019-11a"/>
曰欲聚民母聚財何俗吏之念不到此自昔有弊人無<lb/>
弊法惟通儒則仁在其中切嘗窺蕭平原詳試之才真<lb/>
不負賈太傅治安之䇿民豈無瘼公其有瘳苐聞芝宇<lb/>
之香遄直花塼之暖敢端此笏引睇于庭某技止黔驢<lb/>
樸如鄭鼠三戰犇北燈寒幾絶於韋編一官落南衫老<lb/>
半枯於荷葉每賦澁勒檳榔之霧雨偶脱蕭條茅葦之<lb/>
瘴烟迄班引於嚴宸復驅来於債縣至則數家聚耳坐<lb/>
想吾民之窮知者幾何人哉誰憐作邑之苦幸枌榆之<lb/>
<pb n="KR4d0353_WYG_019-11b"/>
相望豈桃李之不言于彼髙崗而鳯凰鳴雖逈殊於寂<lb/>
寞既成大厦而燕雀賀將自樂於棲遲仰黷盛心不任<lb/>
靦面<lb/>
　　　代通林泉使<lb/>
伏以寶冶騰輝切仰韓文公之斗銅章課政有開蘇刺<lb/>
史之天可無傳鯉之書告以眡龜之日恭惟某官五鳯<lb/>
樓之巨筆九龍簨之大鏞繇孔壁汲冡先秦古書以来<lb/>
口授若决雲夢凡周誥殷盤莊騷太史所録手抉以分<lb/>
<pb n="KR4d0353_WYG_019-12a"/>
天章要是道山神仙之流盡絶人間烟火之氣何至屈<lb/>
臨於圜府聽其乆去於方壼仰窺上心斷有深意謂朝<lb/>
廷權山澤之利繄欲上足國而下足民惟君子知財貨<lb/>
之源能使輕權母而重權子俗吏念不到此吾儒容可<lb/>
忽諸如其推鑄金以鑄人即所謂範模而範世三節召<lb/>
矣一陶冶之某鹿鹿無竒魚魚自守六題十二體故家<lb/>
之衣鉢猶存五車数萬言矮窓之燈火良苦乃欎欎而<lb/>
居此豈區區之所期粤自落南幾於敗北偶脱黄茅之<lb/>
<pb n="KR4d0353_WYG_019-12b"/>
瘴通班紫禁之雲竟分邑於山間如置身於井底飛尚<lb/>
方之舄敢以硎新而優為有造化之爐毋曰鑛頑而棄<lb/>
去<lb/>
　　　通權教蔡僉判<lb/>
伏以挹芝眉於鶴府曽論師學之同揚木舌於鱣堂式<lb/>
借賓僚之重得君為代告我以情蓋將綢繆朋友之交<lb/>
其必脱畧世俗之外云胡不喜乆已相知恭惟某官得<lb/>
中郎之異書摛君謨之妙墨嘗䄂周官而獨往豈惟識<lb/>
<pb n="KR4d0353_WYG_019-13a"/>
河汾王氏之傳欲起漢儒而與言當盡得洙泗聖門之<lb/>
藴方其披琅玕以呌閶闔謂且跨元圃而登崑崙奚為<lb/>
環滁山水之間肯尋歐陽文字之樂依芙蓉於儉幙漫<lb/>
穿從事之衫采芹藻於魯宫毎重博士之席於以見斯<lb/>
文之寄其或舍吾曹而誰遄有蠒函置之渠觀某粤從<lb/>
雨别坐想風期思昔老先生幾眼空於四海每評諸弟<lb/>
子僅齒及於數人顧惟見收於犇北之餘亦曽未快其<lb/>
圖南之適推一䕫於别省雞失旦而始鳴儕八愷於甲<lb/>
<pb n="KR4d0353_WYG_019-13b"/>
科鴻遇風而猶却孰為幸㑹辱在交承有嘉益友之分<lb/>
深敢嘆廣文之官冷山行六七里想未寒鷗鷺之盟雲<lb/>
飛九萬程恐莫企鵾鵬之化願聞一語謹已三熏<lb/>
　　　通丁憲<lb/>
伏以有美皆山雖逺長安之日於樂泮水聿瞻使者之<lb/>
星獨抱遺經而来所恃㑹盟之主敢於傳鯉告以眡龜<lb/>
恭惟某官得學問於陽東垂聲光於斗北簫韶儀丹穴<lb/>
之鳯匪但甲科籌帷刳碧海之鯨迄安丙枕當其腦余<lb/>
<pb n="KR4d0353_WYG_019-14a"/>
吾而髓沙漠謂已朝閬風而夕崑崙乃頻洪範之作鹹<lb/>
無亦多材而自苦意者皇華之遣簡於清要之間若曰<lb/>
欲聚民毋聚財何俗吏之念不到此自昔有弊人無弊<lb/>
法惟通儒則仁在其中苐聞芝宇之香遄直花博之暖<lb/>
謹書之笏引傃于庭某涉世最迂識字可數寧為雞口<lb/>
僅推别省之一䕫垂上鰲頭竟列首科之八愷既傳臚<lb/>
於曉殿肆分教於康廬將求白鹿之遺書喜有伯魚之<lb/>
故武遽傳悲於風木永増慨於泮芹不得已而遊琅琊<lb/>
<pb n="KR4d0353_WYG_019-14b"/>
山水之間所可諉者則歐陽文字之樂倚博士之席正<lb/>
俯首西南之諸峯掃相君之門已馳心東北之一候不<lb/>
知其僣敬誦所聞<lb/>
　　　代趙丞謝解<lb/>
伏以哦竹笑丞哉之負幾羞澁於父書踏槐隨舉子之<lb/>
忙或揶揄其兒戱敢意鵠頭之選偶分麟趾之暉竊伏<lb/>
思惟適有僥倖昔我皇祖篤叙宗盟乃睠箕裘易染膏<lb/>
粱之習俾同韋布自收翰墨之功此豈直角無用之文<lb/>
<pb n="KR4d0353_WYG_019-15a"/>
亦因以觀平生之藴如曰志於得耳則吾夫何慊哉蓋<lb/>
場屋所以假塗寧忝有唐之科目謂辭章特其餘事况<lb/>
復神堯之子孫凡我銀潢無忘鐵硯如某者襟靈不韻<lb/>
骨相最凡雨寒幾落於簷花所未傳者家學衫老半枯<lb/>
於荷葉亦多鄙其世恩澤祖笏以未甘彈儒冠而良苦<lb/>
雖技止雕蟲之巧然功慚畵虎之難意者丹成而九返<lb/>
其魂胡為璞獻而三刖其足場屋恍驚於昨夢詔書又<lb/>
逼於秋風戰豈屡北耶雪案之燈故在吾亦欲東耳雲<lb/>
<pb n="KR4d0353_WYG_019-15b"/>
衢之興甚髙勇於請行幸而得雋此蓋恭遇金石右文<lb/>
之化丹青左戚之儒德裕不喜决科肯為詭論王吉欲<lb/>
除任子深厭庸流乃從㬰於棘闈濫吹嘘於竽奏某敢<lb/>
不挈蒐舊業就緒初心擊水而摶扶摇如借鵬程之翼<lb/>
排雲而呌閶闔敢嬰驪頷之鱗<lb/>
　　　代汪表姪謝解<lb/>
伏以聖天子新端平之政飭士習者再三卿大夫登賢<lb/>
能之書推禮樂於第一凛有盧前之愧喜無牛後之嘲<lb/>
<pb n="KR4d0353_WYG_019-16a"/>
何德堪之為倖多矣試嘗謂士生堯舜之世誰不欲身<lb/>
致晁董之科矧惟琴瑟之更張豈復笙竽之雜襲風飛<lb/>
雷厲漢札十行地闢天開唐文一變乃酌計偕之額聿<lb/>
回儒學之心于然而来卓乎其傑猶共逐中原之鹿人<lb/>
人自謂得之至獨為前列之龜區區秪有慙耳顧如某<lb/>
者僅若而人結髮從諸公遊竊考太平之典束書有四<lb/>
方志願為君子之儒雖極知文舉之才踈未易詆洛陽<lb/>
之年少一燈夜雪兩戰秋風思昔故家起龍魚而洗日<lb/>
<pb n="KR4d0353_WYG_019-16b"/>
繄我季父有鵰鶚之在天寥乎相業之無傳幸而書種<lb/>
之不絶賈予餘勇與衆先登孰云揚秕之前或嘆穿楊<lb/>
之巧邑有故事人多誦言謂疇昔當甲午之元嘗魁北<lb/>
斗以春秋無己亥之誤遄冠南宫意其氣數之循環俾<lb/>
此功名之破的兹蓋恭遇蜀文翁之教化今韓愈之聲<lb/>
光抉雲漢分天章涵浸詩書之澤呈琅玕叫閶闔醲薫<lb/>
翰墨之香言觀才屈宋而道羲黄將使家臯䕫而人稷<lb/>
契玉我文明之治鏘然熈洽之朝有嘉燕凝不知螽躍<lb/>
<pb n="KR4d0353_WYG_019-17a"/>
迄致遼東之獻亦空冀北之羣某敢不連拔茅之征乗<lb/>
破竹之勢鳥之鷙累百數而不如鶚已先雌伏之卑鯤<lb/>
之大幾千里而化為鵬遄借雄風之便丹衷所屬赤牘<lb/>
奚殫<lb/>
　　　代大兄謝解<lb/>
伏以鴈行别省謬推李廣之無雙鶚薦計臺乃寘牧之<lb/>
於第五事有出於偶爾人或謂之當然雖未信月評之<lb/>
是非亦姑免秋風之寥落嘗謂文章雖有定價然而場<lb/>
<pb n="KR4d0353_WYG_019-17b"/>
屋特其假塗歴觀隋唐以来問學之卑竊嘆晁董而有<lb/>
科舉之累波流之漫風靡以從至今日而謂之時文豈<lb/>
聖門所望於儒者吁幾年於此矣誰一洗而新之如某<lb/>
者聞道最迂識字可數悲歌長鋏飽諳世路之濤瀾癡<lb/>
守短檠倦聽雪樓之鐘鼓嘗撫周官而太息欲起漢儒<lb/>
而有言其如文闈哇陋之為不過書生呫畢而已乃難<lb/>
入筝琶之耳已久寒筆硯之心科寧有利不利耶奚必<lb/>
南之燕而北之粤時所謂可則可耳豈真愚於虞而智<lb/>
<pb n="KR4d0353_WYG_019-18a"/>
於秦幸而見收誠不自意兹蓋恭遇鯁論子方之家世<lb/>
麗藻子西之典刑驄馬退朝共駭鐵冠之御史木牛流<lb/>
運誓安井絡之邊民言觀才屈宋而道羲黄且欲家臯<lb/>
夔而人稷契玉我文明之治鏘然熈洽之朝有偉㑹盟<lb/>
適為座主乃賈揮毫之勇迄今換骨而仙某敢不緒緝<lb/>
所聞激越其志獨慙兩宋弟不可以先之要有一韓敵<lb/>
自為之驚耳勉㫋行矣當亦褎然<lb/>
　　　代謝陞陟<lb/>
<pb n="KR4d0353_WYG_019-18b"/>
伏以十室必有忠信錦製何功一字嚴於春秋褒譏甚<lb/>
寵不圖今日復見古風每觀世道之波流竊嘆人情之<lb/>
瀾倒一鵰挾兎則必子公帝城之書五羊易牛猥曰孔<lb/>
融通家之契勢利之合習俗所同故天下無公是非惟<lb/>
視緘幐之巨力雖常情有私好惡難記綈袍之故人矧<lb/>
如蟣蝨之官旁乏蚍蜉之援未及識荆之半面且㣲蟠<lb/>
木之先容儻然取之猗與盛矣顧某碌碌徒抱區區蓋<lb/>
嘗從諸老之遊未甘為俗吏之事簿書耳獄訟耳固已<lb/>
<pb n="KR4d0353_WYG_019-19a"/>
在七不堪之間保障乎繭絲乎直付之六太息而已曾<lb/>
何材諝而有聲稱豈聞下堂之言遂取溝中之斷剡馳<lb/>
雄墨紳佩雌黄月明而烏鵲依豈待繞枝之三匝水擊<lb/>
而鯤鵬化是為運海於一飛此蓋恭遇如古人之特逹<lb/>
而急於賢慨公道之寂寥而立於獨恥脅肩而進者寧<lb/>
取吕醫山人以為髙市駿骨以先之不緣諫議書信而<lb/>
後予恭惟盛德有激懦衷某敢不自慶所遭勉思其至<lb/>
一經品題便作佳士敢辱知已毋失名譽善事上官不<lb/>
<pb n="KR4d0353_WYG_019-19b"/>
為私謝第持家訓仰報師門<lb/>
　　　代謝薦舉<lb/>
戴刺史之二天秋踰𤓰戍得將軍之一諾春在桃蹊庻<lb/>
其無錦製之傷否則奚衮褒之寵於以藉口敢無銘心<lb/>
蓋聞吾儕私相謂之辭毎嘆天下無可為之邑簿書耳<lb/>
獄訟耳固已在七不堪之間保障乎繭絲乎直付之六<lb/>
太息而止况復墮鼎湯之沸安得徹壺氷之清凡其戴<lb/>
星而来例皆數日而去茍赦其不閑教訓而免於罪戾<lb/>
<pb n="KR4d0353_WYG_019-20a"/>
為幸已多遽許以備著勤勞而逹夫政經則吾豈敢有<lb/>
如某者僅若而人抑嘗觀循吏傳之所書未甘與流俗<lb/>
徒而為伍慨魯恭不可見已邈乎乳雉之仁然武城亦<lb/>
奚為哉筦爾割雞之笑一用其拙三年而餘人謂斯何<lb/>
戒爾西征之行李侯誰在矣有吾東道之主人眼驚雄<lb/>
墨之飛顙泚雌黄之過此蓋恭遇妙探拔茅之繇無忘<lb/>
采菲之詩一氣轉而天下皆春隨試洪鈞之轉九里潤<lb/>
而京師䝉福豫儲丹扆之求雖㣲襪線之材亦軫袴𥜗<lb/>
<pb n="KR4d0353_WYG_019-20b"/>
之念藐兹去尹辱在諸生某敢不祗此溢言作其懦志<lb/>
去之日如始至謹以書子張之紳矜於人曰已知何啻<lb/>
執李膺之御<lb/>
　　　代謝任滿<lb/>
種彭澤之栁化工倍費於春暉熟楚邱之𤓰歸興已濃<lb/>
於山色如釋百鈞之負凛有二天之臨敢不書紳跂兹<lb/>
解組蓋今日無可為之縣在吾曹微㨗取之塗非不知<lb/>
為保障為繭絲之兩難寧償邑債亦惟曰有社稷有人<lb/>
<pb n="KR4d0353_WYG_019-21a"/>
民則一耳第守官箴幸而令更誠不自意伏念某朴如<lb/>
鄭鼠技止黔驢操刀而製錦其傷實多曾何一日之敢<lb/>
暇學縵而安弦亦在乎熟比及三年而有成始為此来<lb/>
已甘汰去承乏於十羊九牧之後無怪乎征税之籍虛<lb/>
相仍以二蝗三旱之時轉覺其催科之政拙毎旋觀而<lb/>
歎息不圖至於今兹靖言所遭厥惟有自此蓋恭遇漢<lb/>
循吏傳之嘉政古君子儒之盛心休休焉其如有容盡<lb/>
入胸中之雲夢皜皜乎不可尚已詎知皮裏之陽秋洪<lb/>
<pb n="KR4d0353_WYG_019-21b"/>
惟包涵毋庸束濕謂治道去甚者耳未害許丞之聾雖<lb/>
撫字奚勞之云亦滿陽城之考某少焉交篆行矣班庭<lb/>
故將軍無能為豈願狐濡其尾新令尹来何暮尚虞狼<lb/>
拔其胡式覬矜慈是為終造<lb/>
　　　代謝除華文閣直學士<lb/>
分梱邊城蔑聞治狀進班邃閣猥玷除書蓋懇切而牢<lb/>
辭者凡六章其趦趄而未遑者餘半載終莫回於成渙<lb/>
亦竊慮於凟䝉雖李廣數竒正不羡侯於校尉然汲黯<lb/>
<pb n="KR4d0353_WYG_019-22a"/>
妄發或疑敢薄於淮陽早夜以思進退維谷正恐酬恩<lb/>
之無所復虞留令之有誅冝貶而褒以榮為懼伏念某<lb/>
馬齒加長鼯技已窮王事靡盬不遑啟處報國之心猶<lb/>
鐵王事多難維其棘矣憂時之髮欲銀旋觀兵氣之纒<lb/>
可駭旄頭之彗孰禦強鄰之見逼尺土皆安盍来羣䇿<lb/>
以防秋寸隂是惜今乃脉絡之不貫安得精神之自强<lb/>
内阻外訌事已至此朝奏暮報人尚遲之胡為書檄之<lb/>
交馳竟令嵗月之虛老思慮所及夢寐亦驚若然則進<lb/>
<pb n="KR4d0353_WYG_019-22b"/>
直於西清亦奚以少寛於北顧言觀綸綍有靦縉紳兹<lb/>
蓋伏遇妙造化之權公刑賞之柄陳十事以堅帝意首<lb/>
及人材有一德以享天心力扶世運進言之暇勸上勿<lb/>
遺使非意之僥踰迄不容於控避某已上丐骸之請難<lb/>
忘刻骨之銘一夫向隅為主憂豈敢懐於畎畆四郊多<lb/>
壘則臣辱慨徒死於封疆<lb/>
　　　代謝除軍器簿<lb/>
班聨廷理俾共贊於邊籌簿最司兵忽驟還於朝著何<lb/>
<pb n="KR4d0353_WYG_019-23a"/>
過聽之及是感誤知而凛如伏念某早由諸生偶竊末<lb/>
第遭時多事顧毛錐子安用哉不學少文蓋黔驢技止<lb/>
此耳徒以叔舅適當於梱寄得同子姓參典於軍書毎<lb/>
慙區區紙上之傳焉有婉婉幕中之畫縱或因人而成<lb/>
事其敢貪天以為功展我甥兮孰云無忌之酷似有吾<lb/>
道在自甘李廣之數竒惟公朝欲増重於制垣故内幕<lb/>
亦屢膺於宸綍啟刑書而庻中正未遑入佐於法卿除<lb/>
戎器而戒不虞乃復叨居於短簿况伯舅長錡欄之務<lb/>
<pb n="KR4d0353_WYG_019-23b"/>
在一時為氷玉之榮雖自為謀殆無過此兹蓋恭遇以<lb/>
吾身為世道之標凖以吾心為人物之權衡妙斡一元<lb/>
措天下於四維之固兼收羣䇿舉明主於三代之隆曾<lb/>
㣲葑菲之遺於樂菁莪之育致兹冗散亦被生成某敢<lb/>
不服此厚恩勉㫋逺器弓人為弓而矢人為矢將技藝<lb/>
之咸精智者謂智而仁者謂仁惟鈞陶之獨運行瞻光<lb/>
範盡布輪囷<lb/>
　　　代謝除端明殿學士淮東制置大使<lb/>
<pb n="KR4d0353_WYG_019-24a"/>
羽書旁午兵氛未靖於窮邊紫殿陞華軍紀聿嚴於大<lb/>
梱此固廟謨之宏逺其如物望之卑凡既莫遂於懇辭<lb/>
不得已而昭受敢告吾相恐負已知蓋聞祖宗之盛時<lb/>
已分文武而異轍儲書禁殿所以優崇篤學之儒授鉞<lb/>
元戎所以假借馭軍之柄豈有俗吏而班之中祕豈有<lb/>
庸材而使以大名顧天下安天下危兩注之意然闑以<lb/>
内闑以外一惟其人藐是㣲踪疇當重寄伏念某頭顱<lb/>
欲老肝鬲無竒對越一心雖誓不以敵而遺君父驅馳<lb/>
<pb n="KR4d0353_WYG_019-24b"/>
五載乃未能安邊而立功名間者援師之西㨗報彼戈<lb/>
之北是殆因人而成事其敢貪天以為功夫何異數之<lb/>
便蕃抑重微躬之惕厲思昔先考遇知寧皇凛有威名<lb/>
猶加大於十稔無塵之後奮繇科第僅遺榮於九原莫<lb/>
起之餘豈伊不肖之孤克邁前人之睠此蓋伏遇愛人<lb/>
材如䕶元氣興治化如播大鈞非道不陳於前惟天保<lb/>
采薇之次苐有謀入告於后皆車攻枤杜之規模蓋嘗<lb/>
欲釐百工而庻績熈豈但曰整六師而四方服顧瞻東<lb/>
<pb n="KR4d0353_WYG_019-25a"/>
鄙幸禦北風故寧就録焦頭之勞毋或乆勤拊髀之歎<lb/>
致兹庸𤨏亦誤褒綸某敢不永矢捐軀無忘嘗膽惟上<lb/>
䇿莫如於自治疇非借箸之時彼逺人何有於常強但<lb/>
勵枕戈之志忠憤所激臨鑒在兹<lb/>
　　　謝除禮兵部架閣添差制幹<lb/>
伏以贊畫戎垣恍失邯鄲之步䇿名故府又為淮海之<lb/>
逰江山未厭於逢迎歲月幾何其契濶一陶厚矣再駕<lb/>
瞿然伏念某蠧簡故貧牛衣猶暖半畦夜雨甘自隨黄<lb/>
<pb n="KR4d0353_WYG_019-25b"/>
獨之鑱兩鬂秋風已不作青衫之夢等輩迫之於場屋<lb/>
詞章奚有於度程亦惟山林鄙野之人未解世俗媕阿<lb/>
之語寧為雞口雖别闈先諸子之鳴幾上鰲頭而當路<lb/>
斥老生之戅時已不偶今其謂何故方解襏襫於田間<lb/>
未免化兠鍪於塞上毎懐士稚風濤作擊檝之聲竊憤<lb/>
元顔沙草瘞沿邊之骨顧頻年之多事豈吾國而無人<lb/>
乃飛塵餘赤野之灾而凄雨嘯青燐之鬼寧復煙火萬<lb/>
里之氣象秪傷山河兩戒之圗書恨無能為惟有痛哭<lb/>
<pb n="KR4d0353_WYG_019-26a"/>
謂此曹宜束髙閣請竢太平矧多病欲歸故廬自知坎<lb/>
壈夫何誤渥仍贊舊知與聞典故之藏増重賓僚之遣<lb/>
繄錯節盤根之無取然輕車熟路之可尋芍藥揚州嘆<lb/>
已老三生之杜牧桃花春觀笑重来前度之劉郎大哉<lb/>
坱圠之中容此么微之賤兹蓋恭遇以帝典熈庻績以<lb/>
皇極受羣材日月亭午而無斜隂已開治象天地既交<lb/>
而成泰道盡入鈞衡念衆星共北太乙之居屬大梱重<lb/>
東諸侯之寄遂使菁莪之樂育亦勤棫樸之能官某敢<lb/>
<pb n="KR4d0353_WYG_019-26b"/>
不夙夜在公東西唯命文書盈於几閣固非庸陋之堪<lb/>
任勝筭運於籌帷式覬艱難之共濟庻洒腐儒之恥用<lb/>
酬真相之知<lb/>
　　　謝制使趙端明<lb/>
伏以無補玉垣滿當解去誤塵金耀趣使復来蓋三騰<lb/>
薦禰之章喜再有依劉之幸自嘲元白倍費雌黄伏念<lb/>
某起山林憔悴之餘極門地單平之最抱璞而泣莫知<lb/>
我兮鼓瑟雖工其誰好者何一望末光之始如三生夙<lb/>
<pb n="KR4d0353_WYG_019-27a"/>
契之歡政以冷官愁紫邏之雲乃不暖席入青油之幕<lb/>
癖而自信眡胷中耿耿者尚存愚且弗移與世間落落<lb/>
而難合敢圗國士之遇獨推男子之竒行天下得此於<lb/>
人固亦寡矣觀逺臣之所為主若將終焉適老親一病<lb/>
之幾危而羈官百憂之交集兄伯遽沉於泉壌室廬乆<lb/>
化於灰埃坐銷少日之壯心毎拭故鄉之老淚居官何<lb/>
樂幸已近及𤓰之期將父言歸豈但為誅茅之計用不<lb/>
憚家山之幽阻亦詎知俗駕之勒回粤思故府之藏仍<lb/>
<pb n="KR4d0353_WYG_019-27b"/>
贊元戎之畫斬新秋色乆憶松江之鱸依舊春風重跨<lb/>
揚州之鶴世有推之去耳誰肯遮而留之永懐此恩欲<lb/>
報無所兹蓋恭遇以身許國以人事君謂安邊竟立功<lb/>
名雖不假一狐之腋然識時務在俊傑尚或取九牛之<lb/>
毛旋觀大幕之間尤増敝帚之重雅相歎賞寔異等倫<lb/>
故凡奏牘於公車罔俾謝恩於私室蓋他人知其一未<lb/>
知其二何有何亡獨我公至於再而至於三不進不已<lb/>
遂還去馬無棄前魚某敢不銘而書紳行矣襆被丈夫<lb/>
<pb n="KR4d0353_WYG_019-28a"/>
當濟四海何必中朝之官烈女不踐二庭寧負平生之<lb/>
志勉圗已試無忝所知<lb/>
　　　謝呉總侍<lb/>
伏以身落邊城乆已思鱸之夢名聯故府居然騎鶴之<lb/>
遊所憂負臨賀之知敢曰失邯鄲之步亦云幸甚請具<lb/>
陳之伏念某起山林憔悴之餘極場屋摧頺之乆抱璞<lb/>
而泣莫我知兮鼓瑟雖工其誰好者儻不遇天下第一<lb/>
人之傑將復有平時日五色之迷蓋刑賞忠厚之文前<lb/>
<pb n="KR4d0353_WYG_019-28b"/>
輩猶疑其門下士而寘之次惟有物混成之賦識者始<lb/>
覘為公輔器而擢之魁故雖試别闈而主司喜韓愈之<lb/>
竒然至對殿廬則當路斥子由之直方抖擻田間之襏<lb/>
襫竟低回塞上之兠鍪所頼王人實維座主謂夜半既<lb/>
傳於衣鉢豈春風不寘於襟懐逢人而説項斯何惜牙<lb/>
齒之潤下車而薦文舉相期羽翼之成夫何俗駕之勒<lb/>
回大負公車之剡進乃典司於金耀仍畫諾於玉垣芍<lb/>
藥揚州嘆已老三生之杜牧桃花春觀笑重来前度之<lb/>
<pb n="KR4d0353_WYG_019-29a"/>
劉郎苐懐此恩欲報無所兹蓋恭遇興禮樂如諸葛亮<lb/>
而無其短陳天人如董仲舒而無其迂以皇極受人材<lb/>
蓋將為他日股肱之備以論語治天下豈惟滋後生口<lb/>
耳之傳用能得士於履屐之間毎亦觀人於筆墨之外<lb/>
遂還去馬毋棄前魚某敢不銘而書紳行矣襆被所考<lb/>
試士踵為宰相當不愧權德輿之知問無恙外賀得主<lb/>
人幸自致李中丞之側永言稱塞惟有好修<lb/>
　　　謝廟堂<lb/>
<pb n="KR4d0353_WYG_019-29b"/>
天地開除一賢柱石山林深宻羣蟄風霆故雖肖翹蠢<lb/>
動之㣲亦在坱圠陶鈞之數偉哉造化可以隆平某聞<lb/>
持天下國家猶權衡此首輕則彼尾重譬君子小人若<lb/>
氷炭衆隂長則㣲陽消試嘗還觀二三年以来豈但可<lb/>
為六太息而已朋比成痼寒之疾姦䛕推狂倒之瀾夫<lb/>
然故舉世無公是非盡網空諸賢之去而未已此身有<lb/>
小利害擲筆嘆名節之壊而不慙厥有由哉嘻其甚矣<lb/>
聖上離照於乆儲神之後乾旋於一反手之間爰立真<lb/>
<pb n="KR4d0353_WYG_019-30a"/>
儒旁招俊彦昔何為者鰍鱔晝舞而狐狸夜號今則易<lb/>
然蟋蟀秋吟而蜉蝣隂出弓旌所及冠蓋相望孰云風<lb/>
飛雷厲之初亦起月釣雲耕之輩如某者晩未聞道愚<lb/>
不識時木居士經幾度春自憐傳癖毛錐子乃作此祟<lb/>
蓋坐文窮鬼擘口而草東梱之書璞刖足而種南山之<lb/>
豆三年牛下謂休此生一枕鷗邊敢作他夢適㑹我公<lb/>
之大用遽令去婦之復還上方稽之乾道而等之紹興<lb/>
聿咨薦進士雖棄於熈寧而用於元祐何愧行藏我儀<lb/>
<pb n="KR4d0353_WYG_019-30b"/>
圖之孰主張是兹蓋恭遇以伊訓任天下之重以戴經<lb/>
統吾道之傳立大政興太平世頼有股肱之喜開衆正<lb/>
杜羣枉帝知無毫髮之私用能索之麋鹿之羣曽不棄<lb/>
此蟲魚之註某敢不賦菁莪之樂育連茅茹之彚征㓜<lb/>
而學壯而行儻遂書生之志人所棄我所取難忘國士<lb/>
之知茍負初心有如皦日<lb/>
　　　謝執政臺諫<lb/>
雲耕月釣乆坐文窮地闢天開聿回化造雖亡羊之惑<lb/>
<pb n="KR4d0353_WYG_019-31a"/>
可為扼腕而屈蠖之伸殆已㝠心不圗黄紙之除亦到<lb/>
青山之外伏念某自與少可所遭輙竒方仕之萌蓋授<lb/>
經白鹿之洞維家之棘竟尼軔青牛之車意坱圠於此<lb/>
時已胚胎於兹事乃使環滁而讀醉翁之記因遂臨淮<lb/>
而為辯幕之賔時則議諸梱之不咸甚至勤九重之有<lb/>
訓彼陸賈者本欲交歡平勃之間如晁錯何適自取亡<lb/>
吳楚之削慨念一時之建白無慙萬世之汗青以羣狐<lb/>
晝嘷之秋豈兩虎私鬪之日盍棄尋常之隙具陳咫尺<lb/>
<pb n="KR4d0353_WYG_019-31b"/>
之書如能披肝膽而布腹心物亦為之感動或尚事形<lb/>
骸而分爾汝世自有於是非于時然雍之言即授相如<lb/>
之簡文成數刻寧誤禍機事繫三邊敢為身計謂相檜<lb/>
以和叛清議謂賊檝以和誤聖王誰實主之患無大此<lb/>
猶記縉紳當日之傳誦或塵冕旒乙夜之覽觀曽幾何<lb/>
時聞中國之相司馬其孰為罪殆彌天之釋道安用煩<lb/>
柱後之抨彈追咎幕中之屬藁家客馬周所為也豈惟<lb/>
趣召之今無後世子雲必好之聊復解嘲而奚有蓋已<lb/>
<pb n="KR4d0353_WYG_019-32a"/>
屈平問卜詹之歲曽㣲子公入帝城之書若將終焉何<lb/>
意今者鶴警愚公之夢犬驚去婦之還所謂起公道於<lb/>
寂寥之餘扵此見盛世有清明之象兹蓋恭遇執政以<lb/>
至公開衆賢之路以樂與立太平之基黄鐘鼓而萬宇<lb/>
春地天交泰驚霆轟而羣蟄奮巖穴為空肆令憔悴之<lb/>
蹤亦在欣榮之數臺諫以至公杜羣枉以樂與基太平<lb/>
某也忠某也回未嘗一日無君子之論孰當陟孰當黜<lb/>
方以此身主吾道之盟是用包荒亦容連茹某敢不拔<lb/>
<pb n="KR4d0353_WYG_019-32b"/>
除筆墨之祟揫斂山林之心三年不飛不鳴既乆知命<lb/>
義之戒百世而上而下方將求義理之歸<lb/>
　　　謝丞相<lb/>
子来幾日慨懐歸去之辭禮絶百僚敢意褒榮之字妙<lb/>
鈞播於坱圠粲神光之陸離永言藏之可謂遇矣伏念<lb/>
某起於樵牧僻在山林古心古貌而讀古書自忘其拙<lb/>
圎行圎言而應圎物要匪所長故雖碌碌以無竒亦毎<lb/>
落落而難合不自意揚州之後誰其誤老子之知季鷹<lb/>
<pb n="KR4d0353_WYG_019-33a"/>
憶蓴菜而言還方且泣數行下何遜為梅花而再往則<lb/>
已難頃刻留顧女無醜好而見妬者事之常然心有是<lb/>
非而頓異者機之駭吾亦從此逝矣徑尋三逕之盟未<lb/>
嘗過而問焉恍隔十年之夢嗟短檠其永棄倚長鋏而<lb/>
不彈㑹班文德以聽麻知董戎昭而授鉞長者絶子子<lb/>
絶長者有邀元亮於道中將軍負腹腹負將軍欲致石<lb/>
洪於幕下衆人固不識也夫子可復許乎獨自傷驚餌<lb/>
之魚今安用乗軒之鶴政恐重煩於指目亦嘗盡布其<lb/>
<pb n="KR4d0353_WYG_019-33b"/>
腹心乃勤翰墨之光堅如金石之約豈兩魯生不至固<lb/>
亦博士之所羞彼一范増何如未必楚王之能用至則<lb/>
間忌之入不逃忖度之私蓋上賓自有於郄超諒下客<lb/>
難容於毛遂次不用言大不行道我則奚為向以國士<lb/>
今以衆人是殆宜去深鍳覆前之轍亟回興盡之舟既<lb/>
與世以無緣因抗章以有請謂徑卧一邱而已足初不<lb/>
失於屠羊惟曲成萬物而不遺將復充於振鷺粲然雲<lb/>
朶来自日邊將令論著於道山仍畀潛華於郎省夫何<lb/>
<pb n="KR4d0353_WYG_019-34a"/>
為者有移光範之書止或尼之倍費化鈞之鑄仰窺妙<lb/>
畫莫贊元工兹蓋恭遇學足以為帝者師言足以為天<lb/>
下法治象如一陽之復迄回厄運於熈平兵氛無半燧<lb/>
之驚坐寘邊陲於寧乂念中國邊庭盛衰之變在君子<lb/>
小人進退之間故凡夾袋之捜羅至飭緹函而酬酢重<lb/>
念某已上有司之廪禄乆稽幕府之文書縱微我公厭<lb/>
薄之心寧免等輩嫌疑之跡天地寛如有碍方知行路<lb/>
之難田園蕪胡不歸終覬還山之樂敢因謝幅併控懇<lb/>
<pb n="KR4d0353_WYG_019-34b"/>
悰<lb/>
　　　又<lb/>
某丐歸田里本為出幕之謀需次江城更冐分麾之寵<lb/>
茍有以藉口而去豈不勝强顔之多即日就塗再旬抵<lb/>
舍相國之賜大矣今日其謂斯何亦曰求仁而得仁庻<lb/>
幾可止而則止蓋如某者戅以為直執而無權始為建<lb/>
議而背之不忠未解公孫之詐與人商論而不能下氣<lb/>
自取昌黎之窮倘非一轉於化鈞將必重罹於謗熖吾<lb/>
<pb n="KR4d0353_WYG_019-35a"/>
在汶上矣今奚費於移文君薄淮陽耶敢更陳於免<lb/>
櫝<lb/>
　　　南康到任謝廟堂<lb/>
一麾江海敢圗縮戍之期三逕林丘莫遂投閒之請言<lb/>
秣其馬式開我龜敢告至於鈞衡請具陳於竿牘伏念<lb/>
某受命於獨許身何愚蠧魚之癖不除信書成誤麋鹿<lb/>
之性故野與世絶踈但知惡元子之圎寧解乞天孫之<lb/>
巧汲黯妄發或者亦多憚之李廣數竒不過不得侯耳<lb/>
<pb n="KR4d0353_WYG_019-35b"/>
無可柰何莫中之辯盍歸乎来谷口之耕徑削牘以丐<lb/>
祠幸出綸而予壘樵牧既還其處所禽魚皆覺其歡欣<lb/>
方將娱憂舒悲一發於詩政自伏隩潛深無關於世使<lb/>
穆生去弗果安知不楚市之鉗彼和氏泣奚為曾未毁<lb/>
荆山之璞乃趣齊邱之戍已傳張翰之歸詔恩弗許於<lb/>
辭行心口自為之相語晦菴往矣寧復斯人廬山髙哉<lb/>
妙絶天下將不負平生之目且飽觀老子之書兹蓋恭<lb/>
遇以立道統為帝師以聚人材為相業當端平琴瑟更<lb/>
<pb n="KR4d0353_WYG_019-36a"/>
張之始律吕調而正聲諧及淳祐魚龍雜襲之餘雷霆<lb/>
轟而羣隂蟄天開一泰公得衆賢不惟中朝無檮杌饕<lb/>
餮之儔亦欲方國有渤海潁川之政還觀近者厥亦偉<lb/>
哉謂先儒所藏書存而俗吏乃敗人意周濓溪幾傳至<lb/>
此毎慨思貂續之難范文正一筆勾之何枿去狐貪之<lb/>
勇遂承人乏夫豈才堪某敢不近戒覆車逺窺往躅第<lb/>
漁取適遭於竭澤恐書癡無救於陋風杞菊賦成未免<lb/>
有吁先生稱太守之誚蘭亭帖在蓋備聞以著廷還郎<lb/>
<pb n="KR4d0353_WYG_019-36b"/>
省之言其永寶之非敢望也<lb/>
　　　兩易邵武軍謝廟堂<lb/>
同舟遇風其敢視人之溺鄰國為壑不虞按吏之遥脱<lb/>
非覆幬以如天誰與轉移而易地某知自矣請具陳之<lb/>
伏念某窮且益堅愚而自用當汲黯之妄發不能為性<lb/>
命而忍須臾雖李廣之數竒未嘗以屈辱而遽摧沮故<lb/>
知有是非不知有利害毋得罪㷀獨寧得罪髙明平生<lb/>
所為毎坐如此㑹守廬山之荒壘正臨匯澤之重湖飛<lb/>
<pb n="KR4d0353_WYG_019-37a"/>
揚舳艫惟餫舟之凑集墮突闤闠甚羣盜之嘯呼毎挺<lb/>
刅以駭我民至殺人而尸諸市可為太息莫敢孰何豈<lb/>
惟雄霸之風乃見清平之世此而不戢亂亦非難痛繩<lb/>
治之真是驅龍蛇而搏虎豹稍懲艾矣幸無舞鰍鱔而<lb/>
號狐狸獨有湖廣之綱梢敢據康廬之石閘薄人於險<lb/>
竟致漂淪籲天何辜有来赴愬然則為之長者得不追<lb/>
而杖之夫奚桀黠吏之單辭已觸權貴人之盛怒冠雖<lb/>
弊不以苴履人謂斯何水之激可使在山慮不及此其<lb/>
<pb n="KR4d0353_WYG_019-37b"/>
所謂之體統實可駭於文移縱自卧上床使客卧下床<lb/>
未除豪氣然君處北海寡人處南海胡涉吾疆驟騰劾<lb/>
奏之章重費并包之度此蓋伏遇以皇極容受以大明<lb/>
照臨謂爾湖廣謂我江東瞭然漢地理之志劾此隣邦<lb/>
劾彼朝士岌乎唐藩鎮之憂於其不得已之中示以聊<lb/>
復爾之意蔽自宻運薄言對移失一老兵得一老兵似<lb/>
無傷於毫髮待以國士報以國士敢敬布其腹心尚念<lb/>
某草茅之習固然萍梗之踪方定若曰統臨之部本無<lb/>
<pb n="KR4d0353_WYG_019-38a"/>
界限之分恐郡國難而朝廷處之亦難既江東可則福<lb/>
建奚其不可畏首畏尾吾身餘幾誰云天地之寛何簔<lb/>
何笠爾牧来思孰與山林之密敢因摧謝并以懇祈<lb/>
　　　邵武軍到任謝廟堂<lb/>
以栁易播盡出寛恩自江入閩已祗逺戍讙曰老生之<lb/>
直諒備知吾相之曲成庻幾此聲坐以無事蓋樵外之<lb/>
為郡多風波之悍民問馬及羊莫施鈎距帶牛佩犢動<lb/>
以兵争固嘗弄鋤挺而貽丙枕之憂至今解綱紐而無<lb/>
<pb n="KR4d0353_WYG_019-38b"/>
甲令之懼真喜則人怒則獸之處屬方有於小驚迨車<lb/>
如棲馬如狗之来乃亡何而自定豈龔遂能安渤海之<lb/>
盜豈汲黯能寢淮南之謀事有偶然况如某者徒以柔<lb/>
不茹剛不吐或嚴憚之苦夫用之行舍之藏孰主張是<lb/>
比觸權貴人之怒已歌歸去来之辭或曰自近移逺宜<lb/>
若貶然詎容堅卧如使以退為進是謂過矣必毋留行<lb/>
冐焉此来吁豈得已不圗狂狷乃有聲梁楚之間或可<lb/>
輯寧俾無異魯鄒之俗聞之道路相與誦言無犯有司<lb/>
<pb n="KR4d0353_WYG_019-39a"/>
是嘗折南陽帝親者頗哀老子其將如癡兒官事何幸<lb/>
此危踪轉而安跡此蓋伏遇以六經熈帝載以三代育<lb/>
人材不得中行而與之寧使負草茅之氣吾見君子斯<lb/>
可矣毋令坐口語之愆乃陶坱圠之鈞丕失邯鄲之步<lb/>
某敢不愈堅苦節無縱詭隨所恃本朝清明直為壯而<lb/>
曲為老罔使初心變化前日是而今日非惟有拊摩是<lb/>
為稱塞<lb/>
　<lb/>
<pb n="KR4d0353_WYG_019-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　秋崖集巻十九<lb/>
</p>
<p>
</p>
  </div>
</body>
</text>
</TEI>
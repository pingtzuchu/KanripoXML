<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>秋崖集巻十一</head> <lb/>
    <p>
<pb n="KR4d0353_WYG_011-1a"/>
欽定四庫全書<lb/>
　秋崖集巻十一<lb/>
　　　　　　　　　　　　　宋　方岳　撰<lb/>
　　詩　七言律體<lb/>
　　　寄范參政<lb/>
逐客無書入帝城靈光今闕㡬公卿當時何敢書三宿<lb/>
諸老誰招魯兩生雙碧崔嵬容雪卧一黄觳觫了春耕<lb/>
極知窮薄難為力猶幸林間識太平<lb/>
<pb n="KR4d0353_WYG_011-1b"/>
　　　寄史監丞<lb/>
雲卧空山抱月明不將此手揖公卿詩狂肯換五花馬<lb/>
酒興徑乘雙玉缾老子胷吞雲夢澤夜寒筆捲雪濤聲<lb/>
三生杜牧能容否醉眼何妨一笑横<lb/>
　　　挽謝公王<lb/>
白鹿遺書山澤癯歸來花木儘堪娯功名之夢晦庵晦<lb/>
禮樂其家迂叟迂雪屋一燈春夜半竹山千古暮雲孤<lb/>
雨寒愁絶蘭亭禊靈夀空餘九老圗<lb/>
<pb n="KR4d0353_WYG_011-2a"/>
　　　謝管轄挽詩<lb/>
劒吼空山鶴夢寒聶仙夜訪碧雲冠兩山拔起煙塵外<lb/>
一壑歸來天地寛月滿石壇朝斗罷雲眠竹所乞詩刋<lb/>
松花落盡不知曉留得殘碑與世看<lb/>
　　　内翰程端明挽詩<lb/>
倒瀉銀河洗肺肝初傳冰句落人間吾州誰繼龍溪老<lb/>
内相寧論豹尾斑汲冡以來書盡讀商盤而上筆追還<lb/>
豈無名字藏金匱只與君王丐一閒<lb/>
<pb n="KR4d0353_WYG_011-2b"/>
　　　其二<lb/>
旋踵之間政事堂掛冠神武一何忙松風醉卧山前後<lb/>
梅障留題春在亡八十磻溪纔事業百年落水自平章<lb/>
老天肯使斯文墜劒履已空笙鶴翔<lb/>
　　　次韻程汪二兄投贈<lb/>
未論知已定誰歟却恐春皋失故吾窮老不隨時世薄<lb/>
行藏猶識聖人汙陶元亮已覺今是祁孔賔毋費夜呼<lb/>
便擬耕桑教豚犬不令渠輩指之無<lb/>
<pb n="KR4d0353_WYG_011-3a"/>
　　　其二<lb/>
誰放詞林出一頭窮愁自欲着春秋傳杯有手堪持蟹<lb/>
解佩無刀可買牛何苦文章驚海内已甘煙雨老巖幽<lb/>
芷汀蘭渚離騷在付與春江自在流<lb/>
　　　寄題鹽城方令君搖碧閣<lb/>
有山無水山枯槁有閣無書閣未清作計者誰三太息<lb/>
美君於此四難并宰官身落秋城柝處士星寒雪墅畊<lb/>
蚤晩檣竿挿蒼石重拈秃筆與逢迎<lb/>
<pb n="KR4d0353_WYG_011-3b"/>
　　　次韻程兄見寄<lb/>
萬事於吾一羽輕未忘情處聖人清抵須賦奏長楊館<lb/>
只以詩為細栁營嵗月凋零霜後葉交游聚散水中萍<lb/>
短書忽到維摩室未信已寒文字盟<lb/>
　　　簡季桐廬<lb/>
愧靣何堪見客星移舟且莫近前汀鷗沙草長連江暗<lb/>
蟹舍潮回帶雨腥歸去尚餘初蠒栗生來能費㡬笭箵<lb/>
詩膓一夜生芒角試問故人雙玉缾<lb/>
<pb n="KR4d0353_WYG_011-4a"/>
　　　始見臺章彈予靣目可憎唇脗可畏<lb/>
生無燕頷可封侯貧有牛衣可省愁老矣江湖雙短鬢<lb/>
悠哉天地一歸舟野夫疇昔友麋鹿人世是非風馬牛<lb/>
口角雌黄吾豈敢併忘皮裏有春秋<lb/>
　　　次韻辟雍同舍用予魁字韻<lb/>
行輩參差落後來未經老筆掃氛埃閒知天地摩銅狄<lb/>
莫誤春秋著玉杯斷藁略堪供醬瓿騷人徑欲築詩臺<lb/>
更煩同舍郎題品只欠同年舊榜魁<lb/>
<pb n="KR4d0353_WYG_011-4b"/>
　　　送寺丞韓君守新安<lb/>
君家集有陸參序老筆誇張歙大州三百年來非昔比<lb/>
二千石喜得今侯早田已槁曽關念舊石雖竒不到收<lb/>
沃沃桑麻山雨外歸歟甿亦買羸牛<lb/>
　　　其二<lb/>
吾州可但佳山水薰沐詩書自不同牧守曽留今相國<lb/>
郡人況有我文公諸賢雅欲相俎豆一念底須多缿筒<lb/>
三十六峰吟更筆只將無事過年豐<lb/>
<pb n="KR4d0353_WYG_011-5a"/>
　　　夢平山<lb/>
擊楫濤江二十春平生蹤跡已成陳秋城一别芙蓉老<lb/>
夜柝㡬畨楊栁新社燕欲歸仍擇木佛貍不死每驚塵<lb/>
如聞露布今三捷莫遣天驕返隻輪<lb/>
　　　寄吕宗卿<lb/>
昔我林臯麋鹿姿云胡今我復來思舟行嚴瀨多逢雨<lb/>
山識吾宗少有詩風月厭談當世事乾坤獨與古人期<lb/>
西湖煙水春無恙坐想梅花聖得知<lb/>
<pb n="KR4d0353_WYG_011-5b"/>
　　　次韻李君攜示唐告<lb/>
唐家甲乙尊門族誰有流傳直到今一代衣冠王子表<lb/>
三朝雨露聖人心曽經竹巷醉雙玉盡出花綾諾百金<lb/>
湖海半生今見子摩挲未負老侵尋<lb/>
　　　次韻黎倅<lb/>
幸自青山肯見分一蓑何不竟眠雲魚肥西塞儘堪釣<lb/>
鶴怨北山誰勒文自脫唐衫尋輦路只將周易對爐薫<lb/>
追犇蠻觸非吾事終欲茅廬老聘君<lb/>
<pb n="KR4d0353_WYG_011-6a"/>
　　　次韻盧監<lb/>
蘭亭人寂㡬何年着我糟丘亦冗員尋訪雪溪無酒債<lb/>
主張禊帖有詩權千巖秀處書如堵五月凉時藕似船<lb/>
只麽拍浮真足矣底須妄想到花邊<lb/>
　　　次韻徐宰題岳王祠<lb/>
殺氣猶纏岳字旗秋風鐵馬已南歸和之一字誤人國<lb/>
今且百年遭禍機白骨自荒公論在青山良是物情非<lb/>
一坏誰弔長陵土淚落囊封御筆依<lb/>
<pb n="KR4d0353_WYG_011-6b"/>
　　　悼祭酒徐仁伯<lb/>
皇天老眼定何居禍酷如公古亦稀酖毒不令猜叔子<lb/>
藥家誰實死顔畿人心縱嶮難清白世變不磨真是非<lb/>
畢竟若為書史冊暮江倚徙淚沾衣<lb/>
　　　其二<lb/>
同謁翹材話直前别纔信宿訃驚傳等之百世無今日<lb/>
殺我三良不半年公與朝端清到底人言次相直如弦<lb/>
奏篇共上寥陽殿未必精忠隔九泉<lb/>
<pb n="KR4d0353_WYG_011-7a"/>
　　　次韻徐宰齋宿學宫<lb/>
孔堂雨宿盍儒簮自與諸儒守誨箴白髮一經流俗眼<lb/>
青山千古聖賢心夜窓燈冷書如堵春草壇荒杏滿林<lb/>
想得夢回科斗壁隠然絲竹尚遺音<lb/>
　　　别羣玉同舍<lb/>
纔入蓬山路已迷青虬夜吼又東西荼䕷略有一日雅<lb/>
蘚石未乾千佛題冊府敲荼𤣥鶴舞軍門草檄玉騘嘶<lb/>
羣仙定說粗官在臺史今占太白低<lb/>
<pb n="KR4d0353_WYG_011-7b"/>
　　　次韻劉架閣和予壬寅入局詩<lb/>
入開圗籍底須箝誰校蓬山三萬籖有竹兩窓聊下榻<lb/>
為梅一笑㡬巡簷虎頭食肉亦安用熊掌與魚那得兼<lb/>
好事人來勤載酒縱無竒字不渠厭<lb/>
　　　銓瑣<lb/>
緑漬苔㾗蝕斷碑摩挲名字笑衰遲雲寒昨夜人何佀<lb/>
雨鎖重門春不知莫倚離騷堪僕命從來造物亦兒癡<lb/>
轉頭十五年前話獨立東風舉佀誰<lb/>
<pb n="KR4d0353_WYG_011-8a"/>
　　　送滕廣叔銓試<hi>廣叔尊公自補入上庠至賜第皆為上十名</hi>
矮屋曽分雪夜燈相期各已上青㝠得官誰謂非黄甲<lb/>
如我今猶祗白丁别乆不論清濁酒情親或夢短長亭<lb/>
一生科目十名上自有君家舊典刑<lb/>
　　　和知郡史監丞鹿鳴宴詩<lb/>
文物聲明極盛秋傅巖人不待形求筆扛龍鼎雄豪在<lb/>
手拔鯨牙汗漫遊温飽定知非雅意治安誰與借前籌<lb/>
老予曽到慈恩頂更放諸賢出一頭<lb/>
<pb n="KR4d0353_WYG_011-8b"/>
　　　縣送邸報<lb/>
緑隂門巷冷沈沈何許文書忽見尋誰愛屋烏方引玉<lb/>
同騎竹馬或登金今吾乆已㤀人世故紙焉能損道心<lb/>
只有斷雲知此意為驅一雨洗山林<lb/>
　　　次韻浄照<lb/>
一笻一衲出山相不道斯人故可人我已乆聞揮翰手<lb/>
師寧相對坐禪身山林有味青燈古天地無情白髪新<lb/>
認取本來真靣目瀑泉詩好未知津<lb/>
<pb n="KR4d0353_WYG_011-9a"/>
　　　贈談命者<lb/>
客有攜詩夜扣扄典衣何惜倒吾缾山城難覔葡萄緑<lb/>
竹火終强鵓鴿青迕俗坐談捫蝨略治生欲讀相牛經<lb/>
向來人亦多稱好正坐無錢語不靈<lb/>
　　　贈術者王髯<lb/>
王髯過我秋崖底未識青囊且對棊萬事只銷三字好<lb/>
一生寛破百年癡有田種秫便可耳無分讀書姑寘之<lb/>
苦勸勿寒塲屋夢此言却恐白鷗知<lb/>
<pb n="KR4d0353_WYG_011-9b"/>
　　　次韻葉宗丞約遊括蒼<lb/>
一詩不了蒼州債曽泊春沙問水程山自強如吾郡好<lb/>
酒今聞有括灘清文章未得半分力故舊難㤀少日情<lb/>
已斸莓苔新種竹恐無辭與此君盟<lb/>
　　　題歸來館<lb/>
莫問淵明隔㡬塵歸來甕靣緑粼粼醉眠明月元無價<lb/>
對畫凌煙自有人絶口不談當世事掉頭寧作太平民<lb/>
春來春去棊聲外不管人間局靣新<lb/>
<pb n="KR4d0353_WYG_011-10a"/>
　　　與蔡吏部林直院别江樓<lb/>
又抛蓑笠出山來那得江鷗不見猜一醉真成吞溟涬<lb/>
三人曽共住蓬萊翰林詞伯玉為骨直指繡衣霜作臺<lb/>
莫笑樵溪窮太守短篷煙雨亦佳哉<lb/>
　　　次韻楚客<lb/>
戍角吹將短鬢華此情付與酒生涯兩淮無事山如畫<lb/>
九日明朝菊未花有客敲門縁問事無田負郭却思家<lb/>
鴈來不帶江南信帶得新愁落晩沙<lb/>
<pb n="KR4d0353_WYG_011-10b"/>
　　　苻堅之苻從竹者非載賡呈似<lb/>
天與西頭掃澤苻飛英亦暗合孫呉氷肌起粟愁雲母<lb/>
水骨浮槎立雪姑竹丈夫哉能崛强梅兄弟者亦清癯<lb/>
一蓑誰傍篷籠宿畫出寒江獨釣圗<lb/>
　　　過呉江<lb/>
風借呉松十幅蒲春愁𣺌𣺌際烟蕪傍船時有能言鴨<lb/>
舉網今無巨口鱸欲訪龜䝉前杞菊誰憐麋鹿舊姑蘇<lb/>
一尊重酹沙頭月物色分流到我無<lb/>
<pb n="KR4d0353_WYG_011-11a"/>
　　　種桂<lb/>
山翁不辦碧油幢辦與秋風斸老樁嚼雪未論香世界<lb/>
眠雲已愜月軒窓誰分兎臼玉千杵不費鴻門璧一雙<lb/>
蚤晚乘槎問銀漢呼童多釀酒成缸<lb/>
　　　次韻鄭省倉<lb/>
月滿長汀晩沐新一凉猶下耐冠巾江連碧樹自今古<lb/>
我與青山迭主賔乞巧未能從帝子坐愚寧免辱溪神<lb/>
向來鷗鳥間何濶莫是炎凉不我親<lb/>
<pb n="KR4d0353_WYG_011-11b"/>
　　　再用韻<lb/>
雨過苔磯片月新黄琉璃簟岸綸巾平生不負楊臨賀<lb/>
半夜誰呼祈孔賔堪傲軒裳中酒聖肯汚筆硯論錢神<lb/>
北山猿鶴應驚怪已覺塵埃不可親<lb/>
　　　又次韻<lb/>
半夜江城乆已諳白鷗眠處落烟㠶詩窮政有牛腰軸<lb/>
身散寧為馬口銜時以酒澆胷磊磊或嫌山似靣巖巖<lb/>
春田蕪没歸耕是待與豐年賦載芟<lb/>
<pb n="KR4d0353_WYG_011-12a"/>
　　　其二<lb/>
緑隂政自可羸驂舴艋何堪暑氣惔沙磧稍凉客且住<lb/>
水程雖逺未須貪吾儕焉往不三黜此段無勞忍一慙<lb/>
山際有田歸自好休論暮四與朝三<lb/>
　　　風作<lb/>
年光何啻蛇赴壑仕宦略如魚上竿疇昔本無温飽志<lb/>
歸來只作等閒看人間萬事風濤急雨外一蓑天地寛<lb/>
潮落海門烟樹緑舉頭已不見長安<lb/>
<pb n="KR4d0353_WYG_011-12b"/>
　　　七夕潘宰招不往<lb/>
投老歸歟拙獨存剖𤓰亦欲問天孫故人有約夜堂醉<lb/>
老子不禁秋暑袢却恐長䋲縻日月政須髙枕問乾坤<lb/>
北窓風好難為客未辨冠巾數候門<lb/>
　　　海棠<lb/>
半吐柔芳暖正妍趂晴何不試籠鞭玉環醉矣春無賴<lb/>
金屋貯之人孰賢花比紅兒誰作譜詩傳嬌客已成編<lb/>
湘簾燕子人家月一笑春風不計年<lb/>
<pb n="KR4d0353_WYG_011-13a"/>
　　　其二<lb/>
黄州不識春風靣噲伍漫山桃李枝銀燭夜深粧額褪<lb/>
錦屏睡足鬢絲垂半醒半醉凌晨酒㡬雨㡬晴寒食時<lb/>
莫怨家人多命薄縁愁却入老坡詩<lb/>
　　　用程兄韻奉諸公題跋還人<lb/>
老硯生苔爾許時誰憐官事落兒癡江湖十載春無據<lb/>
天地一舟歸有期客有相從蝸殻語詩來云受鶴山知<lb/>
皮毛剥落惟真實那用諸公絶妙辭<lb/>
<pb n="KR4d0353_WYG_011-13b"/>
　　　次韻鄉友<lb/>
書生作計已差殊況復真窮五技鼯空費寸隂酧急羽<lb/>
還同斗米飽侏儒鷗盟正爾隔千里鶴夢何曽到九衢<lb/>
茅屋春寒明月夜梅花曽與寄聲無<lb/>
　　　次韻三四弟<lb/>
入手功名不厭遲政須努力莫傷悲二難寧共姜肱被<lb/>
一染誰憐墨子絲仕宦金吾吾亦愛饑寒玉汝汝當知<lb/>
青燈夜寂聊參取侑坐為銘只此詩<lb/>
<pb n="KR4d0353_WYG_011-14a"/>
　　　石孫偶中童科程弟有詩次韻<lb/>
衰暮安能六出竒桐孫賴有嶧陽枝九經庫謾無遺讀<lb/>
千里駒寧不受羈薄命乆遭時俗態此心莫倚老天知<lb/>
待歸共買黄牛去耕落煙村月一眉<lb/>
　　　花謝<lb/>
駭緑紛紅醉欲沈晚風不易阿環禁雙回姊弟瓊瑤靣<lb/>
獨試先生鐵石心春事略如飛夢過人生莫到受恩深<lb/>
霓裳一曲今何在不盡長吟復短吟<lb/>
<pb n="KR4d0353_WYG_011-14b"/>
　　　晩春<lb/>
倦眼忽驚三月暮杜鵑啼處緑隂多春今且住為佳耳<lb/>
雨不能晴將奈何紅紫只催人老大蒼浪莫怨命蹉跎<lb/>
貧中政自難留客賴有詩情尚不磨<lb/>
　　　遣興<lb/>
莫怨乘桴道不行身方否處道方亨大千世界愁中老<lb/>
八萬障門嗔上生了了不如都懡㦬休休便是力修行<lb/>
夜缸酒熟誰堪喚共啜人間骨董羮<lb/>
<pb n="KR4d0353_WYG_011-15a"/>
　　　其二<lb/>
老去犂鋤易作勞藤隂纔午卧衡茅鬚眉甚古松當户<lb/>
羽翼初成燕出巢安所歸乎惟酒隠宛其老矣只詩豪<lb/>
忍窮不欠魚羮飯每向人間笑獨髙<lb/>
　　　除夕<lb/>
生菜春盤草八珍燈前殊未覺家貧㡬多荼壘中間事<lb/>
第一屠蘇最後人衰病不圗今夕健須臾又是隔年春<lb/>
東風自此無閒暇萬里乾坤一夜新<lb/>
<pb n="KR4d0353_WYG_011-15b"/>
　　　其二<lb/>
梅花遶屋栁遮門不是閭閻不是村歸寄柴桑人自老<lb/>
就荒松菊徑猶存事闗時命才何與技止文章道未尊<lb/>
燈火半生堪底用只將黄犢教吾孫<lb/>
　　　其三<lb/>
一牛西崦又東臯獨宿中年共作勞世事略如雲變滅<lb/>
人生未抵玉堅牢山林性氣與時背霜雪髭鬚得酒豪<lb/>
野屋難為春帖子自研冰雪冩離騷<lb/>
<pb n="KR4d0353_WYG_011-16a"/>
　　　其四<lb/>
當年意氣亦堪悲嵗晩胷懷只自知十有九分天不管<lb/>
百無一遂老如期燈寒夜雪漁蓬屋春共梅花野竹籬<lb/>
衰白東風那解緑底須苦向鬢邊吹<lb/>
　　　其五<lb/>
薄薄村醪旋旋篘一杯又了一年愁化為道士前身鶴<lb/>
驅向禪林露地牛今我何如惟老圃古人安在亦荒丘<lb/>
牡丹且莫相孤負已為春風着小樓<lb/>
<pb n="KR4d0353_WYG_011-16b"/>
　　　其六<lb/>
一枝紫竹兩青鞋只麽窮年亦自佳理亂不知閒世界<lb/>
浮休自若老情懷竹居可使食無肉草具寧須菜與鮭<lb/>
春入燈花供别嵗葛巾隨分對荆釵<lb/>
　　　其七<lb/>
家世無年事可知況吾乆矣嘆吾衰玉丸不住嵗華老<lb/>
鐵硯未穿筋力疲一笛跨牛終寂寞萬錢騎鶴兩參差<lb/>
年年此夕椒花頌能費先生㡬首詩<lb/>
<pb n="KR4d0353_WYG_011-17a"/>
　　　其八<lb/>
守嵗團欒謝兩侯堆盤水陸有珍投鱘香透白瓊瑤片<lb/>
蝦醉殷紅瑪碯鈎湩酪逺分閩嶠雪枝柑猶帶石橋秋<lb/>
老饕兀兀陶陶外一笑人間百事休<lb/>
　　　其九<lb/>
短髮蕭蕭老侍祠夜壇三上華封辭皇儲天啓重輪日<lb/>
帝座春環萬夀巵材具不供當世用林居亦望太平時<lb/>
羽衣舞手香如霧報答空餐但祝釐<lb/>
<pb n="KR4d0353_WYG_011-17b"/>
　　　其十<lb/>
追風逐月費攀躋苒苒流光欲乳羝命薄最于窮鬼厚<lb/>
氣髙不為貴人低交情安得玉連瑣世路真同鐵蒺藜<lb/>
未及龍鍾且行樂池塘吹緑又萋萋<lb/>
　　　府公徽猷餉酒蝦<lb/>
長鬚翁卧瓮頭春醉不勝扶絶可人琥珀色濃紅透肉<lb/>
珊瑚鈎嫩冷生津欲酬野句不當價粘出侯家總是珍<lb/>
此法縱傳無此料石橋雪水玉粼粼<lb/>
<pb n="KR4d0353_WYG_011-18a"/>
　　　夜渴挑菜<lb/>
酒醒山月欲侵樓小摘園蔬雪滿溝春入石爐然翠釡<lb/>
濤翻銀海走青虬十分脫出詩書味一色本來風露秋<lb/>
莫恠諸人難與語滿腔元只爛羊頭<lb/>
　　　送徐太愽守莆中<lb/>
南州髙士心如水夜雨爐亭嵗欲環朝蹟只如初到日<lb/>
州麾猶在兩年間秋來竹屋多歸夢天與莆人一破顔<lb/>
館下諸生能戀戀眼中循吏故班班相傳士子多于鯽<lb/>
<pb n="KR4d0353_WYG_011-18b"/>
共喜府公清似山慶厯諫臣書在否乾淳文賦筆追還<lb/>
郎官紅熟海風静通印子肥春網閒心事太平兒女語<lb/>
詩家尊宿鬢毛斑歡迎騎竹來何暮贈别垂楊不可攀<lb/>
辨與老夫同一念不憂吾道乆間闗<lb/>
　　　效演雅<lb/>
山谿斗折更蛇行逗密穿幽見物情蜜為無花糧道絶<lb/>
蟻知有雨陣圗成飲風吸露蟬尸解聳壑凌霄鶴骨輕<lb/>
鸜鵒能為祖仁舞狎鷗欲與海翁盟未忘王謝尋常燕<lb/>
<pb n="KR4d0353_WYG_011-19a"/>
不肯酈生吾友鶯鷺以後先争食邑鵲占南北啓門閎<lb/>
春池潑潑魚當乳霜渚喑喑鴈不鳴啄木畫符工出蠧<lb/>
提壺沽酒為催耕蚌何知識三緘口蟹坐風騷五鼎烹<lb/>
巴郢畫眉翻律吕儀秦反舌定縱横鵝嗔晉帖得竒字<lb/>
鷄喚祖鞭非惡聲飽卧夕陽牛反<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>誤投乾葉鹿虛驚<lb/>
一枝棲息鷦鷯足三窟經營狡兎𤬪科斗草泥文字古<lb/>
蝸涎蘚壁篆書精首昂蝜蝂貪寧死臂奮螳螂禍自嬰<lb/>
山麂見人頭卓朔野鴟得䑕腹彭亨雉傾族類甘為翳<lb/>
<pb n="KR4d0353_WYG_011-19b"/>
鴨解人言畧自名羊狠濫稱髯主薄蟫肥薦食楮先生<lb/>
色雖甚美猿深逝骨不須多狗必争蛙為公乎縁底怒<lb/>
鳩寧拙耳了無營勞形大塊皆同夢蝶化莊周月正明<lb/>
　<lb/>
　<lb/>
　<lb/>
　<lb/>
　秋崖集巻十一<lb/>
</p>
<p>
</p>
  </div>
</body>
</text>
</TEI>
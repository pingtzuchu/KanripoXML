<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>秋崖集巻五</head> <lb/>
    <p>
<pb n="KR4d0353_WYG_005-1a"/>
欽定四庫全書<lb/>
　秋崖集巻五<lb/>
　　　　　　　　　　　　宋　方岳　撰<lb/>
　　詩　五言律體<lb/>
　　　挽曹侍郎<lb/>
諸老各凋零公乎獨典刑草堂春得句雪戸夜談經嵗<lb/>
月頭從白江山眼共青斯文今已矣天亦自㝠𡨕<lb/>
一角玉麟寒何心獬豸冠滿腔秋沆瀣披腹玉琅玕講<lb/>
<pb n="KR4d0353_WYG_005-1b"/>
入經三昧書成義不刋陽城遺碣在老淚不勝彈<lb/>
筆槖上嚴宸真為侍従臣袖中周禮在言外孔堂春亟<lb/>
草閒居賦寧慙勇退人空餘文作塚書帶已成塵<lb/>
我昔識平川初鳴偃室絃議題春雨夜探榜晚秋天兩<lb/>
栁今安在枯梅畫不傳向來詩酒地獨立意茫然<lb/>
　　先生宰吾鄉時相期甚至秋闈徹棘歩至南門橋<lb/>
　　接榜而某適黜於有司良負盛心縣有兩栁一梅<lb/>
　　特竒先生歎賞不已以爲行半天下不嘗見也今<lb/>
<pb n="KR4d0353_WYG_005-2a"/>
　　皆戕矣有懐角弓之什歎息久之<lb/>
　　　齋宿學宫<lb/>
竹外一燈青殘書伴古㕔葉乾聞雨急山近覺嵐腥多<lb/>
病身為累無心夢亦靈明朝有癡事須到采芹亭<lb/>
　　　山居十首<lb/>
我愛山居好林梢一片晴野烟禽誶語春水栁閒情蘚<lb/>
石隨行枕藤花醒酒羮吾詩不堪煑亦足了吾生<lb/>
　　　右一<lb/>
<pb n="KR4d0353_WYG_005-2b"/>
我愛山居好紅稠處處花雲粘居士屩藤覆野人家入<lb/>
饌春焼筍分燈夜作茶無人共襟抱烟雨話桑麻<lb/>
　　　右二<lb/>
我愛山居好閒吟樹倚身田園無事日天地自由人野<lb/>
外窮三逕山苖草八珍醉歸渾不記黄犢自知津<lb/>
　　　右三<lb/>
我愛山居好林霏曉未開龍蛇松薜荔虎兕石莓苔太<lb/>
古雲猶在常時雨亦來暝巖眠處冷不記到蓬萊<lb/>
<pb n="KR4d0353_WYG_005-3a"/>
　　　右四<lb/>
我愛山居好堆豗忽坐忘草塘銀潑刺庵戸鐡琅璫只<lb/>
道雲藏塢那知市隔牆人嫌吾寂寞吾亦笑人忙<lb/>
　　　右五<lb/>
我愛山居好躋攀繚暝烟偃松祇可坐横石劣容眠菊<lb/>
徑重陽酒梅花雪後天一笻吾事足與世自無縁<lb/>
　　　右六<lb/>
我愛山居好乾坤自一丘牡丹新富貴楊栁舊風流婦<lb/>
<pb n="KR4d0353_WYG_005-3b"/>
喜醅新熟兒誇麥有秋人生行樂耳身外更何求<lb/>
　　　右七<lb/>
我愛山居好新篁欲上竿草蕃侵路狹地濶占雲寛山<lb/>
響棊聲濕堂深樹影寒柴門底須掩非意不相干<lb/>
　　　右八<lb/>
我愛山居好遙岑碧四圍雲沈平釣石草蔓亞樵扉野<lb/>
水喧姑惡春陰怨姊歸坐來還失笑吾道是耶非<lb/>
　　　右九<lb/>
<pb n="KR4d0353_WYG_005-4a"/>
我愛山居好畦蔬手自耘鳥聲穿户過鶴唳隔村聞石<lb/>
溜渾如雨溪船盡是雲煩君謝逋客不用北山文<lb/>
　　　右十<lb/>
　　　意行<lb/>
小彴通幽徑半山生夕陰鳥聲花外急春意栁邉深人<lb/>
事雲無定吾生日已沈不知松作麽也換去年心<lb/>
　　　送章監丞守廣信<lb/>
近世無佳郡中朝第一公再三疑壊症第一是貪風野<lb/>
<pb n="KR4d0353_WYG_005-4b"/>
雪深耕耒春苔蝕缿筒龔黄只如此為問玉山翁<lb/>
勇去何為者尋<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>何可人雁聲江國曉梅蕊雪籬春同<lb/>
舎誰如子為州獨有親月巖吟處碧物物是吾仁<lb/>
　　　社日次韻<lb/>
社日神林鼔豐年處處祈水痕深浸穀野燒暖生薇農<lb/>
務相尋急吾詩不療飢夜長閒扣角亦喜飯牛肥<lb/>
　　　又<lb/>
邂逅治聾酒春風免破除燕來雙鬢雪花覆一床書野<lb/>
<pb n="KR4d0353_WYG_005-5a"/>
碓生茨草山盂飽飯蔬宰平無此手自覺老懐紓<lb/>
　　　五月初四大水<lb/>
山雲一夜雨溪漲疾於飛小市通為壑幽居半及扉木<lb/>
披龍有迹牆㫁鶴無歸書帙方狼籍誰看舊釣磯<lb/>
　　　不寐<lb/>
不寐何為者幽居事更稠怯風思鶴冷聞雨為花愁草<lb/>
合妨逰屐沙崩壓釣舟春蓑故無恙欹枕數更籌<lb/>
　　　其二<lb/>
<pb n="KR4d0353_WYG_005-5b"/>
不寐何為者閒人最號忙釀方傳得法詩未足成章藥<lb/>
草霜多損寒蔬雨半荒幸無天下責夔卨在巖廊<lb/>
　　　次韻林同年<lb/>
嵗月半行李與君荆蔞間十年場屋夢何日道家山征<lb/>
棹江千里雩壇月一間豈無經濟意生世政多囏<lb/>
　　　次韻話别<lb/>
一雨桐江滑佳哉月一篷歸猶慙怨鶴悔不蚤㝠鴻渉<lb/>
世書無用尋山酒有功諸人如見問貧耳却非窮<lb/>
<pb n="KR4d0353_WYG_005-6a"/>
　　　程伯茂尊公挽詩<lb/>
雨昏先友記猶復有斯人周易相傳授唐衫自隠淪翳<lb/>
桑秋廩共結草夜臺春為酹月塘月何年琢石麟<lb/>
　　　知瑞州羅大夫挽詩<lb/>
汙俗狂瀾倒公平今獨賢折腰慙為米絶口不言錢筆<lb/>
槖名臣後簞瓢素士先只消亷吏字題作墓門鐫<lb/>
　　　用趙尉韻寄題約山樓<lb/>
可人期不至樓外有佳山幾㸃寒林畫一簾秋水環只<lb/>
<pb n="KR4d0353_WYG_005-6b"/>
煩詩五字相與月三間貴賤交情薄何妨自徃還<lb/>
　　　阻風<lb/>
佳處何妨住江晴倚落暉野船穿樹過沙鳥帶雲飛寺<lb/>
有唐碑古山羞漢鼎非長安多過客留墨滿苔磯<lb/>
　　　知郡陳告院挽詩<lb/>
舊隠真僊宅論詩得老干雲沈海屋古書擁雪燈殘一<lb/>
棹横秋色九華生暮寒空餘青眼在肯作故人看<lb/>
　　　次韻酬戴式之<lb/>
<pb n="KR4d0353_WYG_005-7a"/>
山房秋蘚滑吾亦為詩來家逺雁初到邉寒菊未開貧<lb/>
知心事古老覺鬢毛催能共清談否呼童急洗杯<lb/>
　　　再用韻約式之<lb/>
已掃秋庭月蹇驢來未來一官連我俗雙眼向誰開書<lb/>
癖工為祟詩窮不受催是中惟酒可到手莫停杯<lb/>
　　　寄姪<lb/>
爾亦為貧驅忩間硯欲枯自從村墅别曽到陜山無寒<lb/>
圃應肥菜秋霖怕損租有書供夜讀時一喚吾雛<lb/>
<pb n="KR4d0353_WYG_005-7b"/>
　　　送吕提幹併簡謝泉<lb/>
山雲一夜雨稳放過閶船坑發寧遺壙民貧不為錢范<lb/>
碑秋寺古楚觀暮江前寄謝東山老靈砂併欲僊<lb/>
　　　送劉子範倅宜春<lb/>
一念到吾親人間萬事輕鄰州纔半刺行李只諸生問<lb/>
路重陽雨迎家兩日程笑談燈火夜邉雁自秋聲<lb/>
　　　送應武諭倅廬陵<lb/>
乞倅廬陵郡予為第一人天慳終未肯人好自相親諸<lb/>
<pb n="KR4d0353_WYG_005-8a"/>
老詩書在平園草木春鷗朋嘲薄分山屐蝕京塵<lb/>
　　　敬亭道中<lb/>
小謝曽臨郡山應自識詩空餘春草夢無復敬亭碑暝<lb/>
色如相覔秋雲不受吹買魚尋宿處烟水有茅茨<lb/>
　　　宿奉聖寺下<lb/>
幽事隨人撰兹行亦屢逢飯多依釣艇宿喜近僧鐘野<lb/>
水連秋暝溪烟急晩舂誠齋題石老細讀得從容<lb/>
　　　舟次當塗<lb/>
<pb n="KR4d0353_WYG_005-8b"/>
一似餘杭路寒洲半是蘆客依秋泊岸漁帶晩収罛逺<lb/>
樹齊於薺平蕪雜以鳬可憐沙上月相見又當塗<lb/>
　　　七夕鄭文振席上姬有楚雲者為作三弄<lb/>
帝子經年别秋風逺客情斷雲含宿雨古木落寒聲河<lb/>
漢低逾潤江潮夜未平巫雲莫吹笛吾意正凄清<lb/>
　　　次韻王尉<lb/>
雪屋誰堪語惟愁鶴共居夢靈山有分門冷客無書詩<lb/>
豈於人癖吾元與世踈窮知書作祟牽率費春鋤<lb/>
<pb n="KR4d0353_WYG_005-9a"/>
　　　寄湯卿<lb/>
書冊依官屋何如自在身且無山得看猶有竹相鄰性<lb/>
野回書懶詩癡易藁頻便歸吾已俗徃徃白鷗嗔<lb/>
　　　舟次嚴陵<lb/>
人語山相應舟行岸自移魚因寒越雋鷺到晩猶飢嵗<lb/>
盡難為客江晴易得詩渺予烟水濶何以此行為<lb/>
與雁分洲宿連雲做夢清江風人事老夜雨客心驚潮<lb/>
急仍吞瀨更寒不過城子陵吾所韙簑外底須名<lb/>
<pb n="KR4d0353_WYG_005-9b"/>
　　　送别史僉<lb/>
二月寒如此君胡不少留夕陽隨水去春草泥人愁江<lb/>
上三年别詩邉兩鬢秋折腰貧尚爾天地一扁舟<lb/>
　　　熱甚有懐山間<lb/>
終是山間别寒泉在脚邉戱魚爭美蔭啼鳥破佳眠山<lb/>
寂夜如水僧閒日抵年欲來來未得戽斗救枯田<lb/>
　　　寄魯山兄<lb/>
搖落山城暮行人返照邉亂蟬鳴古栁獨鶴下遙川秋<lb/>
<pb n="KR4d0353_WYG_005-10a"/>
事無多日寒花又一年故應深夜雨重憶對床眠<lb/>
　　　次韻王尉天寧晩飯<lb/>
借得山房住清溪帶晩林雲應隨鶴宿詩亦對僧吟杯<lb/>
滑知能雋忩深苦易陰劇知歸思浩吾亦識琴心<lb/>
　　　煑茶<lb/>
瀑近春風濕松花滿石壇不知茶鼎沸但覺雨聲寒山<lb/>
好僧吟久雲深鶴睡寛詩成不須寫怕有俗人看<lb/>
　　　猿<lb/>
<pb n="KR4d0353_WYG_005-10b"/>
三峽巴江水何年離爾羣艱難俱未免清切不堪聞羈<lb/>
旅仍春浦愁懐况暮雲尚思靈澗冷蘿蔦月紛紛<lb/>
　　　觧榻<lb/>
觧榻留雲宿山居事事幽長貧吾道在多病此生浮野<lb/>
色連溪暝蟲聲滿院秋那知一丁字蚤白十年頭<lb/>
　　　聽雨<lb/>
竹齋眠聽雨夢裏長青苔門寂山相對身閒鳥不猜客<lb/>
應嫌酒盡花却為詩開莫下簾尤好恐妨雲徃來<lb/>
<pb n="KR4d0353_WYG_005-11a"/>
　　　初秋<lb/>
殘暑何時退秋風日夜生已嫌湘簟冷稍覺楚天清山<lb/>
路晴猶濕星河夜自明時聞梧葉落一似打門聲<lb/>
　　　晚興<lb/>
山淡長疑雨看山自撚髭暝雲延晩逕秋蔓亞疎籬院<lb/>
靜涼於水人閒瘦似詩移床眠對竹莫與俗人知<lb/>
　　　送子用弟逰學番易<lb/>
頓覺溪流滑番湖草欲春船輕攜硯易家近寄書頻山<lb/>
<pb n="KR4d0353_WYG_005-11b"/>
雨同離别寒忩自寵珍但於燈火夜報子倚門親<lb/>
　　　唐律十首<lb/>
雲木上蒼㝠行藏只草亭雁隨秋到早山入市來青投<lb/>
老餘漁具能詩例鶴形髮根風露入肺渇喜初醒<lb/>
盡日此徘徊青粘兩屨苔鳥聲穿戸去暝色過溪來象<lb/>
齒劙鞭茁銀刀罾繪材空山人自老醉眼向誰開<lb/>
有客共攢眉蠶叢事可悲渡瀘諸葛表哀汴老韓詩誰<lb/>
又青㝠鉞吾方白接䍦神謨自堅定豺虎莫恫疑<lb/>
<pb n="KR4d0353_WYG_005-12a"/>
松露滴深幽山寒草逕秋蔓藤行伏兎野竹上牽牛日<lb/>
月雙車轂乾坤一傳郵功名成底事何苦覔封侯<lb/>
捲雨對遙岑詩寒不自禁猿猱三徑小虎豹九闗深道<lb/>
眼虛空界閒身自在心荷鋤今亦倦年與病相尋<lb/>
老去脚猶輕吟邉不杖行孤亭深野色髙木易秋聲嵗<lb/>
事纔中熟山居亦太平不辭遭泥飲謹勿殺能鳴<lb/>
經月魃為妖連宵雨似潮山田禾側耳野漲樹平腰古<lb/>
語天難做民生日不聊忍飢吾亦慣古色一簞瓢<lb/>
<pb n="KR4d0353_WYG_005-12b"/>
寂寞㫁過從行山又一重烟村秋色畫茅屋夕陽舂得<lb/>
句多題竹觀書半倚松心閒身已老悔不早歸農<lb/>
谷口豈其卿胡然朝市爭逺山長晩色幽鳥乍春聲老<lb/>
覺人情薄閒於世累輕早紅香可飯何必又魚羮<lb/>
吾亦愛吾貧樵山採墮薪百年雙短鬢九職一閒民秋<lb/>
蔓茶僧老春泓酒母淳兩生誰可致此外不闗身<lb/>
　　　挽彭制機<lb/>
場屋崢嶸氣雖平豈易干江湖雙鬢古師友一燈寒戍<lb/>
<pb n="KR4d0353_WYG_005-13a"/>
柝猶傳檄漁烟自釣竿極知書有種吾道未凋殘<lb/>
山中亦云樂蔬甲手耘芟面熟鳥窺戸眼生雲穴巖樹<lb/>
蟠根可坐路礙石休劖每笑陶𢎞景猶將隠結銜<lb/>
　　　簡杜子昕節邠<lb/>
買屋湖邉住湖光入酒巵向來多說劒老去只躭詩時<lb/>
序寛衣帶年華上鬢絲肯収湖海氣了事覺兒知<lb/>
　　　出闗<lb/>
江雨正㝠㝠江鷗聚晩汀雲深城闕麗潮落海門青宇<lb/>
<pb n="KR4d0353_WYG_005-13b"/>
宙雙蓬鬢江湖幾驛亭不須闗卒邏吾亦厭銅腥<lb/>
　　　泊歙浦<lb/>
此路難為别丹楓似去年人行秋色裏雁落客愁邉霜<lb/>
月欹寒渚江聲驚夜船孤城吹角處獨立渺風烟<lb/>
　　　重陽<lb/>
古岸維舟夜蕭蕭秋葉丹野烟連竹暗江雨灑燈寒亦<lb/>
喜重陽健誰知行路難吾親應念我更把菊花看<lb/>
　　　九日<lb/>
<pb n="KR4d0353_WYG_005-14a"/>
逢人提菊賣方省是重陽山曉雨初霽江秋樹亦涼年<lb/>
華猶故我烽火更殊鄉有客那無酒令人憶草堂<lb/>
　　　秋曉登山<lb/>
發興在丘林其如老見尋身餘持蟹手脚負看山心秋<lb/>
色蒼厓暝曉籬黄葉深惟應負苓者來徃古松陰<lb/>
　　　蘭溪晩泊<lb/>
岸岸蘆花白空江多月眀一簾秋色老千里暮雲平寒<lb/>
入霜前韭香傳雨後橙煩詩題品看此酒舊知名<lb/>
<pb n="KR4d0353_WYG_005-14b"/>
　　　八詠樓<lb/>
郡古低臨水城荒早閉門岸沙分路細江雨帶雲昏山<lb/>
豈縁詩瘦樓應厭市喧前朝碑尚在半已蝕苔痕<lb/>
　　　次韻趙尉<lb/>
括山隨處好况復有詩人粘壁多詩藁看山少訟塵夜<lb/>
寒琴伴月香冷硯生春鶴亦能留客敲門不厭頻<lb/>
　　　次韻陳湯卿<lb/>
括蒼烟雨頂客木晩巑岏家逺書難到雲深夢亦寒僧<lb/>
<pb n="KR4d0353_WYG_005-15a"/>
邀携茗試客許借詩看琴冷梅花月何時為一弹<lb/>
　　　其二<lb/>
野逕漁樵共霜寒江上村亂山横紫翠孤笛送黄昏滿<lb/>
壁題詩暗連墻貰酒渾往來今已熟稚子又譍門<lb/>
　　　次梁倅録囚上饒<lb/>
此老清如許寜求使節知檄分風憲重山到月巖竒秋<lb/>
色深宜雨寒花併入詩聖朝本仁厚䑕軰亦吾兒<lb/>
　　　陳帳管尊公挽詩<lb/>
<pb n="KR4d0353_WYG_005-15b"/>
不獨於書癖論邉語亦竒丘園身竟老場屋世誰知客<lb/>
下陳蕃榻人傳竇諫碑九華山翠外煙草正離離<lb/>
　　　道中連雨<lb/>
老屋村舂急歸鴉半暝煙斷厓留宿雨野水没春田昨<lb/>
夢山須記幽情鳥不傳也知晴更好草木已争妍<lb/>
　　　其二<lb/>
蚤晏逢人問荒村店亦稀竹輿穿雨過沙鳥帶雲飛野<lb/>
渡疑無樹春山儘有薇不縁詩是伴誰與倚荆扉<lb/>
<pb n="KR4d0353_WYG_005-16a"/>
　　　其三<lb/>
塵蝕貂裘敝吾生奈爾何雷聲春蟄怒山意暮寒多窮<lb/>
不彈長鋏歸應負短簑自知機事淺或可共鷗波<lb/>
　　　次韻汪少卿贈别<lb/>
一詩傳㦸外春亦肯隨行老不論圭瓚寒於嚼水晶夢<lb/>
驚池草合香泛墨花輕立盡沙頭月鷗清睡不成<lb/>
　　　次韻詶其乂<lb/>
心事一鷗輕郵籖夜卜程春寒眼對雨别久語連明硯<lb/>
<pb n="KR4d0353_WYG_005-16b"/>
有詩能秀山於夢亦清歙溪多老石一一待題名<lb/>
　　　再用汪卿韻<lb/>
畢竟春晴好楊花也送行驛程寒冉冉江樹曉晶晶水<lb/>
長船能駛詩多擔轉輕江湖吾倦矣茅屋幾時成<lb/>
　　　次韻别元可<lb/>
㠶帶春風夢鷗知逺客心暮愁隨雨做逸興與江深書<lb/>
不厭頻讀詩須放淡吟絶憐寒食酒與子不同斟<lb/>
　　　次韻趙尉<lb/>
<pb n="KR4d0353_WYG_005-17a"/>
昨過騎驢尉香深茗一杯杏寒春且住芹老燕初來山<lb/>
自相知甚僊今安在哉晩洲分鷺宿了不受嫌猜<lb/>
　　　送别薛丞<lb/>
肯為祁山住晴浮草木春溪晴隨硯轉心逺與鷗親幾<lb/>
佐弦歌舊寧矜硎刃新蕭規元好在傳語憇棠人<lb/>
　　　其二<lb/>
題遍南牆玉與春相伴歸花眀晴岸濶帆轉暮江肥鵑<lb/>
老催紅藥雲香近紫㣲檣竿兩燕子也帶笑聲飛<lb/>
<pb n="KR4d0353_WYG_005-17b"/>
　　　灼艾<lb/>
人生不滿百憂患况中年藜莧工為祟參苓那得錢不<lb/>
虞波及晋聊復火攻燕一笑遭秦厄殘書累腹便<lb/>
　　　次韻程兄見寄<lb/>
舊日曽來處㕔寒雲月閒坐忘無局務起晏不朝班苔<lb/>
竹闗幽事湖山怪老顔一生憂治世今轉覺多艱<lb/>
　　　被盜<lb/>
䑕輩真成誤吾墉底用穿近詩貧有藁舊物冷無氊輦<lb/>
<pb n="KR4d0353_WYG_005-18a"/>
路沈秋柝干掫老禁堧故應萑葦外薄暮不堪船<lb/>
　　　山墅<lb/>
竹逕裹茅茨荒烟晩未炊氄禽爭灌木吠犬守巴籬渉<lb/>
世終於拙歸田已自遲老親頭白盡眠雨話吾私<lb/>
　　　其二<lb/>
山沍雪雲低荒蕪略有蹊逢人多說虎隔塢忽聞雞寒<lb/>
剖蜂房户晴分麥町畦邇來神亦健薄飯厭羮藜<lb/>
　　　其三<lb/>
<pb n="KR4d0353_WYG_005-18b"/>
且莫嫌窮僻山居儘自竒候樵分玉簟熏穴得香貍杯<lb/>
雋明冰片崖寒孕雪芝不遺吾一美慙爾野人為<lb/>
　　　其四<lb/>
近况居然野稱呼只墅民有詩供課最無債惱比鄰性<lb/>
亦無嫌懶人多不觧貧毎過田父宿吾自認吾真<lb/>
　　　其五<lb/>
牛背夕陽暖沙頭霜葉寒酒生寧可薄橘老尚多酸友<lb/>
昔幾相賣山吾素所歡牆陰有茅茨留得菊花看<lb/>
<pb n="KR4d0353_WYG_005-19a"/>
　　　趙尉催築秋崖<lb/>
只爾三間屋吾貧未易云與山先定諡有客屢移文竹<lb/>
喜今年活梅従隔塢聞猶嫌灌園力多為讀書分<lb/>
　　　送王尉歸覲<lb/>
喜有吟詩癖吾儕得徃還客惟依竹語官只似僧閒夜<lb/>
雨燈誰共秋厓藁未删柴門黄葉下别後正須闗<lb/>
　　　其二<lb/>
不以登朝急歸歟有母慈新炊甘野薺秋思老江蘺薄<lb/>
<pb n="KR4d0353_WYG_005-19b"/>
宦惟琴在孤征與月隨幾時湖上去吾欲報鷗知<lb/>
　　　次韻縣圃即事<lb/>
鳬鴨能閒暇相依睡淺波海棠經雨過楊栁受春多未<lb/>
必詩窮在其如酒病何閉門春草長吾亦㫁經過<lb/>
　　　阻雪<lb/>
客飯江豚美仍須滯此留竹深通酒舎沙冷歇漁舟専<lb/>
與詩為地眀將雪作愁此行乗興耳吾亦儘風猷<lb/>
　　　其二<lb/>
<pb n="KR4d0353_WYG_005-20a"/>
風烟兩不借此嶺復南崗陰石無霜滑寒梅未雪香逢<lb/>
山貪看畫得句不成章月下門須掩多應說短長<lb/>
　　　其三<lb/>
猶及乾淳舊廬山一老儒典墳行楚蜀科目不臯䕫秋<lb/>
逈人何在江空樹欲無重陽風雨近誰與束生芻<lb/>
　　　題宋氏小赤壁<lb/>
自有梅花賦何煩苦覔詩鶴能嗔客俗山亦忌人痴岸<lb/>
斷流春急峰髙吐月遲吾詩不須刻萬一老坡知<lb/>
<pb n="KR4d0353_WYG_005-20b"/>
　　　題湯郎中玉峽<lb/>
平擘蒼厓破晴空雪溜湍雙湫嵐氣重一派雨聲寒自<lb/>
有雲相伴只消僧共看括芽春可煑移鼎對巑岏<lb/>
　　　離括日子安湯卿子貫同宿天寧<lb/>
數月蒼州住山猶有故情雨如知去日詩亦了行程官<lb/>
栁因寒損僧茶帶雪清怕無書信便一夜語連眀<lb/>
　　　次嚴陵<lb/>
二月寒如此楊花不受春路生尋店早家近夢歸頻白<lb/>
<pb n="KR4d0353_WYG_005-21a"/>
鳥無塵事青山自故人幾時茅屋下卜與爾為鄰<lb/>
　　　入歙<lb/>
野竹吾鄉路逢人似故知社寒催燕早夜雨勒花遲草<lb/>
入思連夢山邀到歙詩客中春一半煞是負春彛<lb/>
　　　到家<lb/>
路逺都無信燈花亦未知晴看寒食近歸及牡丹時親<lb/>
却俱差健兒猶不觧痴在家貧亦好雪夢幾相思<lb/>
　　　寄曹雲臺<lb/>
<pb n="KR4d0353_WYG_005-21b"/>
尚記梅花否相看只有君肯辜清夜夢去管華山雲帆<lb/>
到知何日詩今瘦幾分惟應問安處曉角月中聞<lb/>
　　　其二<lb/>
難得宜春便經時不報書雨多花較損雪盡草頻鋤燈<lb/>
火貧如故山林拙未除有詩無話處一向閉門居<lb/>
　　　訪僧<lb/>
夏氣仍清美踈林緑未交舊移花亞竹新乳鳥爭巢池<lb/>
地多宜箭山寮只盖茅毎思分一榻從客借書抄<lb/>
<pb n="KR4d0353_WYG_005-22a"/>
　　　次韻王尉致香<lb/>
客有知吾癖能分一雪涼只將詩意思自與夢商量竹<lb/>
宻雨聲雋忩深山意長研朱對周易老鼎亦英揚<lb/>
　　　挽孏庵處士<lb/>
萬事從吾孏庵居隠者家酒深牽率月詩辦事治花健<lb/>
犢閒耕具輕鷗憶釣槎歸來誰晤語野艇渡寒沙<lb/>
　　　漫題<lb/>
投老自山林灰寒寸寸心鶴眠漁屋小僧語雪籬深夜<lb/>
<pb n="KR4d0353_WYG_005-22b"/>
讀貧如昨春犂懶到今松根有蒼石抱膝一長吟<lb/>
　　　次韻羅制幹投贈<lb/>
中秋眀日是雨色半蒼厓無月可吾子有詩傾老懐人<lb/>
間棊局面身外酒生涯莫及邉頭事誰知濁與淮<lb/>
　　　送石孫赴童科<lb/>
聖澤被巻阿髫童亦置科兩蝸從小競三豕至今訛亦<lb/>
漫為官耳其將奈若何豈闗門戸事翁已老漁簑<lb/>
　　　澆花<lb/>
<pb n="KR4d0353_WYG_005-23a"/>
籬落花無賴春寒手自治但留根本在終有發生時雨<lb/>
露曽何擇山林未易移吾知勤抱甕一任化工為<lb/>
　　　徐仁伯侍郎挽詩<lb/>
諸老遺書在情親獨考亭學卑時俗陋文起衆人醒壯<lb/>
筆扛周鼎危言聳漢庭羣公俱避易吾道未凋零綸綍<lb/>
泥封璽蓬萊月鎖㕔冰霜寒挺操霄漢倦梳翎有碣留<lb/>
南劒無心徙北溟一襟梅野雪半世草堂星晩對螭㘭<lb/>
墨親探虎穴猩豹闗傳曉蹕蟄戸動春霆彼相隳人紀<lb/>
<pb n="KR4d0353_WYG_005-23b"/>
臣言準老經綱常通宇宙機阱駭朝廷躔宿驚宵隕乾<lb/>
坤為晝㝠囊封爭論切詔勑費丁寧憤極空流涕時平<lb/>
竟失刑憶曽歌楚些忍復弔湘靈光蝕星奎璧寃沈古<lb/>
鼎鉶茫茫千載恨不盡月巖青<lb/>
　　　新晴<lb/>
久雨村仍暝新晴物自欣蝶翎穿戸過禽哢隔溪聞野<lb/>
徑忙穿屐山泥儘濺羣栁垂春寂寂花落雪紛紛半月<lb/>
風雷雹四郊烟水雲畫圖寒不捲林壑逺難分好在魚<lb/>
<pb n="KR4d0353_WYG_005-24a"/>
蝦侣甘同鳥獸羣塢深藏曲折竈冷鬱氛氲野碓多舂<lb/>
藥山庖少膳葷瓶儲徴士粟澗煑野人芹美可冰甆茹<lb/>
香惟瓦甑醺鷹芽長一寸貓笋重兼斤淡泊諳貧味熹<lb/>
㣲策睡勲意行隨逺近髙卧送朝曛原隰桑麻沃衡門<lb/>
卉木薰隠居捐世累處士應星文詩憶春池草書忘秘<lb/>
閣芸桐孫涵古色柏子吐竒芬載籍悲千古枰棋憗兩<lb/>
軍烏藤同寢飯黄犢了耕耘目為蠅頭眩肱縁鸛觜皸<lb/>
一科曽不補四體正須勤陋巷瓢供飲文窮硯待焚剛<lb/>
<pb n="KR4d0353_WYG_005-24b"/>
腸猶木彊皺面自靴紋夜帳猿孤憤山籬犬怒狺怪哉<lb/>
空復咄老矣尚何云我亦輕餘子人誰愛此君避喧方<lb/>
匿影走俗枉勞筋日月雙飛鳥江湖一聚蚊相攜聊醉<lb/>
去酒不到劉墳<lb/>
　<lb/>
　<lb/>
　<lb/>
　秋崖集巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>秋崖集巻九</head> <lb/>
    <p>
<pb n="KR4d0353_WYG_009-1a"/>
欽定四庫全書<lb/>
　秋崖集巻九<lb/>
　　　　　　　　　　　　　宋　方岳　撰<lb/>
　　詩　七言律體<lb/>
　　　趙龍學寄陽羡茶為汲蜀井對瓊花烹之<lb/>
三印誰分陽羡茶自煎蜀井瀹瓊花數間明月玉川屋<lb/>
兩腋清風銀漢槎團鳯烹來奴僕等老龍畢竟當行家<lb/>
相思㡬夢山隂雪捜攪平生書五車<lb/>
<pb n="KR4d0353_WYG_009-1b"/>
　　　蠒窩<lb/>
百年三萬六千塲擬挈乾坤入睡鄉世事何常雲聚散<lb/>
古人安在草荒凉不禁杜宇催春老莫怪呉蠶作繭忙<lb/>
已擅一丘吾事足人間蟻垤自侯王<lb/>
　　　夏日簡王尉<lb/>
松蘿為屋芰荷衣只與鳬鷗共釣磯雌霓横溪遮雨斷<lb/>
雄風吹雨作塵飛山林誰可閒來往世俗難論真是非<lb/>
頗喜雪舟王逸少夜凉吾欲扣齋扉<lb/>
<pb n="KR4d0353_WYG_009-2a"/>
　　　葉秘書致白龍涎<lb/>
閉門老去着幽禪趺坐時參柏子煙書冊懶隨黄犢角<lb/>
巖霏寧識白龍涎蓬萊山復在何處杞菊賦今誰與傳<lb/>
不道寳書天尺五肯分風月到林泉<lb/>
　　　去年五月十七廬山禱而雨嘗有詩今年五月<lb/>
　　　十七昭武禱而晴因用韻<lb/>
浪漫東西不自期此公猶有鬼神知江閩易地誰為祟<lb/>
晴雨在天皆及時年熟且從犀首飲宦情聊付虎頭癡<lb/>
<pb n="KR4d0353_WYG_009-2b"/>
舉杯試問樵溪月今世寧須我輩為<lb/>
　　　黄倅饟鱟一徐尉饟蝤蛑十同時至<lb/>
誰饟螯如徑尺盤更分鱟似惠文冠麯生醉嚼玉五殻<lb/>
劒客生劙珠一簞我與爾元同蠢動寃哉烹亦到蹣跚<lb/>
不知南食詩何似待問昌黎老子看<lb/>
　　　熱<lb/>
脱巾無計避炎熇安得長風上泬寥自浴寒泉眉子硯<lb/>
時澆蒼石膽瓶蕉老來轉覺身為累貧甚豈為山可樵<lb/>
<pb n="KR4d0353_WYG_009-3a"/>
坐想草亭新竹上一林碎月玉翛翛<lb/>
　　　其二<lb/>
借使長空挿羽翰人間無地着髙寒一丘自作清凉國<lb/>
兩曜誰司赤白丸老去詩猶堪杖屨快哉風亦懶衣冠<lb/>
貴人要與常人别寳帶圍腰大耐官<lb/>
　　　熈春臺用戴式之韻<lb/>
山城無處着鼇頭與客相攜汗漫遊六月亦寒空翠合<lb/>
一溪不盡夕陽流有蔬笋氣詩逾好無綺羅人山更幽<lb/>
<pb n="KR4d0353_WYG_009-3b"/>
白雪翻匙秋已近洗吾老瓦起相醻<lb/>
　　　宿芙蓉驛<lb/>
鳯皇山下芙蓉驛零落殘碑半蝕苔黄鳥有時穿户過<lb/>
青山無數摺溪迴麥秋天氣半明暗蠶月人家忌往來<lb/>
俯仰十年如夢耳舊題剥落已塵埃<lb/>
　　　寄至能<lb/>
江上歸來即定巢牆隂野竹破新梢有人問字時相過<lb/>
無事觀書手自抄世態十年多客夢月明千里少朋交<lb/>
<pb n="KR4d0353_WYG_009-4a"/>
茅齋亦有秋崖藁留與青山作解嘲<lb/>
　　　山中<lb/>
此身只合着林泉安得纏腰十萬錢百事懦無拖地膽<lb/>
一生愚似信天縁青山有約不知老黄犢與人相對眠<lb/>
問訊春蓑故無恙亂雲深處更超然<lb/>
　　　其二<lb/>
茅葺山堂竹打籬尚餘老鶴共襟期一生朝市㡬何日<lb/>
五畝園林都是詩身後誰澆胷磊磊命中不帶印纍纍<lb/>
<pb n="KR4d0353_WYG_009-4b"/>
薄田有秫聊堪釀儘足秋崖作受持<lb/>
　　　其三<lb/>
老去筋骸轉覺衰間忙猶復費支持傍山新接龜頭屋<lb/>
為菊重編麂眼籬仕宦已忘如隔世力田斷不佀逢時<lb/>
北窓髙卧美無價山鳥竟知吾是誰<lb/>
　　　其四<lb/>
古木蒼藤自一丘草廬吾亦愛深幽斷無俗物敢排闥<lb/>
儘有好山堪倚樓已老始知書作祟不才寧與命為仇<lb/>
<pb n="KR4d0353_WYG_009-5a"/>
石床只在松隂底拳手支頭百不憂<lb/>
　　　送留圯父寺簿倅嚴<lb/>
纔立班行便佐州九年回首不渠留千峰謝與柯山對<lb/>
七里灘從嚴子遊未用笑談驚五馬只銷詩句狎雙鷗<lb/>
團綱殿最非吾事夜半一編歸借籌<lb/>
　　　過李季子丈季子晦庵門人也<lb/>
易在床頭注未成晦庵往矣與誰評深衣静對山逾好<lb/>
語錄重抄眼尚明春晩有詩供杖屨日長無事樂鋤耕<lb/>
<pb n="KR4d0353_WYG_009-5b"/>
家風終與常人别只聴芭蕉滴雨聲<lb/>
　　　獨往<lb/>
黄冠野服隨孤鶴竹逕松岡共往還不肯避人當道筍<lb/>
相看如客對門山窮居作計未為左造物於吾本不慳<lb/>
徑掃石床供晝寢自怜詩骨尚堅頑<lb/>
　　　趙尉送菜<lb/>
虛老空山學圃翁荷鋤頭白雪髼鬆芥臺如臂何曽夢<lb/>
菜老生筋漫自供不料官園蒼玉束絶勝禁臠紫駝峯<lb/>
<pb n="KR4d0353_WYG_009-6a"/>
更煩詩手剪春雨剩與一畨風露胷<lb/>
　　　其二<lb/>
豈可常貧料此翁齋盂頓有玉瓏鬆春山藥草能同飯<lb/>
夜雨茅堂未缺供杞菊共傳寒緑賦柴桑不隔紫霄峯<lb/>
冰甆嚼出宫商羽一洗人間芥蔕胷<lb/>
　　　其三<lb/>
山雲一塢住山翁菘韭成畦帶雪鬆飛食肉奚闗我事<lb/>
乳蒸豚亦為誰供衡茅髙枕人間世蓑笠歸鋤雨外峯<lb/>
<pb n="KR4d0353_WYG_009-6b"/>
曽讀坡公菜羮賦斷無塵土到竒胷<lb/>
　　　江尉見過<lb/>
夢筆諸郎住筆峰斷橋春水肯過從千巖萬壑真仙吏<lb/>
兩屨一蓑予老農鐵硬脊梁長偃蹇糊塗靣目易迎逢<lb/>
半生誤我難相誤只許秋崖獨自惷<lb/>
　　　太廟齋宿<lb/>
正爾梅蒸苦翳霾翛然清廟得心齋雲連魏闕天尤近<lb/>
樹暗呉山雨亦佳黄道正中垂日月赤囊猶遽接江淮<lb/>
<pb n="KR4d0353_WYG_009-7a"/>
思皇列考神靈在儻許孤臣借玉堦<lb/>
　　　山中<lb/>
莫怪山翁老更迂竹庵終日一團蒲萬言萬當不如黙<lb/>
百技百窮同是愚往事自驚天大膽近詩空撚雪成鬚<lb/>
未憂卒嵗無衣褐紫鳯天呉拆海圖<lb/>
　　　其二<lb/>
長嘯出門山月髙古來寧獨我蓬蒿拙於生事豈無粥<lb/>
猶有故情焉用袍壠畆桑麻豳雅頌亭臯木葉楚離騷<lb/>
<pb n="KR4d0353_WYG_009-7b"/>
不知公相今誰是已與人間乆絶交<lb/>
　　　其三<lb/>
野煙啼鳥各忻然一枕山籬又㡬年不可奈何天有命<lb/>
乆當已矣世無縁跨牛仰靣自横笛騎鶴纏腰那辦錢<lb/>
蘆葦秋聲石橋月只餐荷氣亦成仙<lb/>
　　　其四<lb/>
半塢幽深近物情一笻老健惬山行月於水底見逾好<lb/>
風打松邊過便清鶴睡不驚舂藥臼鳥啼時作讀書聲<lb/>
<pb n="KR4d0353_WYG_009-8a"/>
山翁兩手渾無用只把犂鋤做太平<lb/>
　　　其五<lb/>
剰斸荒寒地百弓儘供弄月與吟風太平世界豐登外<lb/>
小有洞天閒適中野服染成駝様褐山花開到鴈來紅<lb/>
夕陽籬落誰呼喚盂酒蹄肩賽社翁<lb/>
　　　其六<lb/>
無心出岫懶於雲生死交情一付君五栁當門陶令宅<lb/>
百梅共塢老逋墳山雖甚淺略堪隠硯不能靈併可焚<lb/>
<pb n="KR4d0353_WYG_009-8b"/>
我亦平生輕俗子向來魚鳥自同羣<lb/>
　　　次韻才老<lb/>
藏拙欲分蘿月隂十年回首愧重臨吾徒空倚横天劒<lb/>
此老長閒布地金案有法華山寂寂門無俗客竹深深<lb/>
瘦藤莫厭頻來往同社壺觴手自斟<lb/>
　　　性老致廬山茶<lb/>
枉作江南半世人安知五老不吾嗔自參茶壑風煙美<lb/>
略識廬山靣目真澗汲每思佳客共雲眠誰謂老師貧<lb/>
<pb n="KR4d0353_WYG_009-9a"/>
秋崖只有詩如此回向山靈報答春<lb/>
　　　息軒<lb/>
種田儘辦甕頭春倦矣風波謾損神萬事不償雙短鬢<lb/>
百年等是一㣲塵祇今蝸戰誰知誤凡我同盟人認真<lb/>
夢亦妄生顛倒想何如明月自由人<lb/>
　　　入局<lb/>
鴈鶩行餘紙尾箝岸湖老屋壓題籖印文生緑空藏櫃<lb/>
草色蟠青欲刺簷茶話畧無塵土雜荷香剩有水風兼<lb/>
<pb n="KR4d0353_WYG_009-9b"/>
官曹那得閒如此亦奉一囊慙屬厭<lb/>
　　　僦舍<lb/>
僦舍真如百漏船一畨風雨一騷然從頭避席遍遷坐<lb/>
併手移書已絶編歎息敢為三宿戀支吾那得一囊錢<lb/>
世間事更多如屋聊復因循過目前<lb/>
　　　葛帳<lb/>
水紋湘簟碧雲厨從舊詩窮一例無豹脚羣飛相料理<lb/>
塵毛併落不支吾冷然欲作乘風興老去誰臨却暑圗<lb/>
<pb n="KR4d0353_WYG_009-10a"/>
付與北窓黄葛帳逍遙略與世人俱<lb/>
　　　水月園送王侍郎<lb/>
送别孤山步繞湖䦨干盡處倚菰蒲翁之樂者山林也<lb/>
客亦知夫水月乎萬事不如歸自好百年聊與醉為徒<lb/>
藕花初醒蓴絲老喚住罾船鱠腹腴<lb/>
　　　次韻章太博遷匠丞不入<lb/>
誰喚山民亦此來蒼浪猶帶野田埃秋風吊古琴三疊<lb/>
夜雨論文酒一盃巨筆㵼成鸚鵡賦細書飛過鳯凰臺<lb/>
<pb n="KR4d0353_WYG_009-10b"/>
恨君不入秋堂瑣校定雄文鼎亞魁<lb/>
　　　其二<lb/>
問字無人載酒來渴思老瓦洗晴埃半生自作鷗盟主<lb/>
何物遽移蛇影杯官品強令松出世家園苦憶芥生臺<lb/>
青衫潦倒枯荷似慙媿爐亭夜聚魁<lb/>
　　　其三<lb/>
解頤鼎鼎得匡來浄洗詩脾萬古埃何以報君青玉案<lb/>
誰其醑我紫霞杯此生只可誇耕墅小藁曽經到講臺<lb/>
<pb n="KR4d0353_WYG_009-11a"/>
富貴自嫌吟骨瘦底須雌甲問河魁<lb/>
　　　直汀晚望<lb/>
沙頭新雨没潮㾗獨立蒼茫欲斷魂如以長江限南北<lb/>
何縁勍敵共乾坤中年嵗月疾飛鳥舊隠文移驚夜猿<lb/>
鷗鷺不能知許事煙寒袖手與誰論<lb/>
　　　泊龍灣<lb/>
安得蓬籠雨一蓑蘆花深處卧煙波籌邊事付韓擒虎<lb/>
種樹書傳郭槖駝從古市朝如此耳攙閒天地奈之何<lb/>
<pb n="KR4d0353_WYG_009-11b"/>
秫田雖少亦堪釀底處不容人醉歌<lb/>
　　　登𤓰步山<lb/>
繫船孤嶼重躋攀衰草荒煙亦厚顔丁日不為春燕許<lb/>
卯年猶放佛狸還諸賢所恃江千尺立馬奚為第一間<lb/>
欲訪前朝無故老浪㾗自濺蘚花斑<lb/>
　　　次韻徐太博<lb/>
宗𣲖鸕鷀煙雨外釣蓑能得㡬多清坐無相印田二頃<lb/>
撚到吟髭雪㡬莖剡曲船今寒昨夢灞橋驢亦笑塵纓<lb/>
<pb n="KR4d0353_WYG_009-12a"/>
南州髙士難為客却許相從文字盟<lb/>
　　　其二<lb/>
沈郎吟處秋風老今代何人詩斗南鍊石補天君特妙<lb/>
追雲逐月我何堪極知才倍曹丕十不但人如漢傑三<lb/>
欲與東湖傳活法當家衣鉢付誰參<lb/>
　　　其三<lb/>
湖山雨過晚雲濕解榻文堂夢亦清秋入黄香金粟粟<lb/>
苔侵蒼翠玉莖莖虫魚枉註書連屋蠻觸令人笑絶纓<lb/>
<pb n="KR4d0353_WYG_009-12b"/>
講罷肯同詩保社有如江水敢寒盟<lb/>
　　　其四<lb/>
蘆荻花寒山月小西風吹鴈又江南夜談往事六太息<lb/>
老覺吾儕七不堪舉世人情如格五平生分量等朝三<lb/>
次山亦復漫吾耳清夢何曽到四參<lb/>
　　　次韻牟監簿齋宫<lb/>
蠻觸追犇競一豪市朝酣戰萬靈鼉齋房只在秋山外<lb/>
吟巻自隨明月多問字人須煩謝絶敲門僧亦莫誰何<lb/>
<pb n="KR4d0353_WYG_009-13a"/>
竹宫曽見神君否且乞天瓢為挽河<lb/>
　　　漫興<lb/>
秋風寂寞斷過從只有殘書伴夜蛬官職到頭三品石<lb/>
世情對靣九疑峯人間漫浪老元結鬼物揶揄劉伯龍<lb/>
明日黄花定何佀無錢相待若為容<lb/>
　　　古巖<lb/>
廿年前此借僧單留得松聲入夢寒嵗月可驚吾輩老<lb/>
風煙仍作故人看山泉與佛結茶供石屋無人蝕蘚瘢<lb/>
<pb n="KR4d0353_WYG_009-13b"/>
亭角雨晴秋更碧斷雲片片泊欄干<lb/>
　　　晚眺<lb/>
晴沙漠漠水沄沄更倚翠㣲搔白紛不可以風秋後葉<lb/>
何傷於月晚來雲憂時自有䕫龍在投老政須麛鹿羣<lb/>
旋拾枯松澆瀑布小奚亦足張吾軍<lb/>
　　　七夕<lb/>
明河此夕㑹双星滓穢圓清太不經牛豈其然耕觳觫<lb/>
女何為者嫁娉婷閒中但覺人間巧老去誰邀帝子靈<lb/>
<pb n="KR4d0353_WYG_009-14a"/>
千古文章栁州事解將蹇拙說惺惺<lb/>
　　　題登雲約<lb/>
昨夜秋風到漢庭又催鵬翮上青㝠同年前有三人傑<lb/>
渾化今聨千佛經路入桂花通月府筆搖霜氣動文星<lb/>
宫商十四絃俱應總向祁山一處聴<lb/>
　　　偶題<lb/>
空煩社友問何如筋力猶堪月下鉏為米折腰長乞米<lb/>
縁書損目苦觀書山翁迂濶每如此吾道寂寥誰與居<lb/>
<pb n="KR4d0353_WYG_009-14b"/>
獨立西風人自老枉悲宋玉不關渠<lb/>
　　　野步<lb/>
秋風欲下題詩葉午枕初醒破悶茶六七里行溪詰曲<lb/>
二三子共酒讙譁乾坤何佀一傳舎日月不停雙轉車<lb/>
富貴政妨人作樂抵須辛苦問乘槎<lb/>
　　　次韻<lb/>
雲埋莎徑閒看竹瀑煑松風旋作茶山骨未如詩骨瘦<lb/>
澗聲欲亂語聲譁相逢杯有友名玉所恨坐無人姓車<lb/>
<pb n="KR4d0353_WYG_009-15a"/>
到手新詩遣誰冩驚鵶棲壁落枯槎<lb/>
　　　送别趙尉<lb/>
細草輕煙畫出愁一船明月大刀頭苔㾗欲暗藍田記<lb/>
楓葉正寒江渚樓無酒可澆鸚鵡賦有山頻典鷫鸘裘<lb/>
功名正恐不免耳拄笏練溪南北秋<lb/>
　　　次韻呉侍郎同集硯山<lb/>
晚寒閒袖揮毫手曲角欄干倚斷雲丘壑儘容詩獨步<lb/>
江淮相望月平分艱難鬢葆成霜茁冷落梅花帶雪芬<lb/>
<pb n="KR4d0353_WYG_009-15b"/>
酒不能平詩磊磈盃行到手已醺醺<lb/>
　　　再用韻酬退庵侍郎<lb/>
飛蓋重臨霜葉老江山吞吐自煙雲詩情不論隔千里<lb/>
酒令何妨寛一分到處經行多舊感等閒談笑亦竒芬<lb/>
平生不負梅花月未是黄昏已半醺<lb/>
　　　𤓰洲晚渡<lb/>
天地中間一葉舟與鷗等是此生浮江淮千里水天碧<lb/>
南北六朝煙樹愁浪挾禹功吞巨海寺騎媧石礙中流<lb/>
<pb n="KR4d0353_WYG_009-16a"/>
漁蓑不涉興亡事自醉自醒今白頭<lb/>
　　　晩眺<lb/>
摩挲倦眼風煙上萬木歸根葉已零衰髮不知何事白<lb/>
遙岑只是舊時青功名一夢屈伸肘身世百年長短亭<lb/>
莫向夕陽多感慨夜寒重勘相牛經<lb/>
　　　次韻秋夜<lb/>
雨浥浮梁逗碧紗短更催睡不停撾一聲鴈帶塞愁過<lb/>
八月槎隨鄉信賒别後故人頻入夢秋來燕子已還家<lb/>
<pb n="KR4d0353_WYG_009-16b"/>
相逢却喜詩無恙醉墨淋漓黒老鴉<lb/>
　　　中秋<lb/>
曉入雲堂已起单病留法喜太無端當塗月擬中秋見<lb/>
建鄴水仍江上寒舉世不供三笑别暮年轉覺四并難<lb/>
鸕鷀杓有銅花綠最負今宵白玉盤<lb/>
　　　月夜<lb/>
人間執熱難為睡起聴松風眎月明天浄略無雲一㸃<lb/>
夜深已是鶴三更自經秋後可曽雨纔入山來如許清<lb/>
<pb n="KR4d0353_WYG_009-17a"/>
能得㡬多殘暑在草根何處不蛩聲<lb/>
　　　閏中秋<lb/>
摩挲倦眼一登樓鴈落寒聲半古愁付與老天推甲子<lb/>
徑將明月閏中秋功名不直一杯水人世寧須萬户侯<lb/>
坐對青山談到此政應舉白與君浮<lb/>
　　　月墅<lb/>
老我初營茅蓋頭墅成林壑恰中秋詩人例合三間月<lb/>
餘子從教百尺樓已斸荒畦秧早韭旋呼老瓦壓新篘<lb/>
<pb n="KR4d0353_WYG_009-17b"/>
客來問字煩傳語扣角前岡政飯牛<lb/>
　　　次韻梁倅中秋日雨<lb/>
天公不吝常時月每到中秋苦作難<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁又孤今夕醉<lb/>
梧桐仍是去年寒萍花風老鱸魚夢蘆葉雨宜鷗鷺看<lb/>
我欲與公天柱去月明多處倚䦨干<lb/>
　　　次韻梁倅<lb/>
只與青山對靣居白雲侵屨有詩無故人咫尺隔千里<lb/>
明月嬋娟共一壺鷗鷺盟應憐乆客梧桐雨亦問歸塗<lb/>
<pb n="KR4d0353_WYG_009-18a"/>
近來煞得秋風力老桂吹香滿座隅<lb/>
　　　此君亭<lb/>
此君雅有冰雪操阿堵難為金石交亭上月明晚色浄<lb/>
江頭潮落秋聲髙舉杯相屬非俗物着我於中亦世豪<lb/>
對之清坐欲忘日凜有直氣如吾曹<lb/>
　　　送胡兄歸嶽<lb/>
風飽横江十幅蒲秋聲正有玉花鱸淮堧一夢雨中别<lb/>
嶽麓諸峯天下無場屋抵須新議論書堂更做好規模<lb/>
<pb n="KR4d0353_WYG_009-18b"/>
未知雪徑青燈夜誰記臨分岸岸蘆<lb/>
　<lb/>
　<lb/>
　<lb/>
　<lb/>
　<lb/>
　<lb/>
　秋崖集巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>秋崖集巻二十三</head> <lb/>
    <p>
<pb n="KR4d0353_WYG_023-1a"/>
欽定四庫全書<lb/>
　秋崖集巻二十三<lb/>
　　　　　　　　　　　　　宋　方岳　撰<lb/>
　　啟<lb/>
　　　囬朱尉<lb/>
伏以傳吳氏之隐梅讙然旁午倚魯宫而采藻幸甚<lb/>
同寅辱魚腹之遞緘喜馬蹄之壓境占辭已晩有靦謂<lb/>
何恭惟某官筆下波瀾之老成胸中丘壑之灑落將軍<lb/>
<pb n="KR4d0353_WYG_023-1b"/>
百戰胡為看市人之先封兄弟二難頗亦怪大夫之後殿<lb/>
黄絹吐辭之絶妙青衫入手而未甘謂當綴天上星辰之<lb/>
班乃復墮人間神仙之吏鼠輩相目此其聰明尉耶鵷<lb/>
序有言且為清望官矣某泥古之學背時而馳讀賢於<lb/>
十從事之書知同臭味賦不願萬戸侯之句快覩光塵<lb/>
　　　回劉學録<lb/>
某得劉公一紙書知為畏友笑邊生五經笥敢曰吾師<lb/>
願從山水之間共尋文字之樂伏惟某官刋落訓故深<lb/>
<pb n="KR4d0353_WYG_023-2a"/>
繹典墳嵗貢鄉曲英已快雲天之横鶚妙在言語外當為<lb/>
學海之老龍若徒擷其葩華恐自枯於根本正不必泥<lb/>
古人之糟粕甚至於以箕子為荄滋言觀訓誥誓命<lb/>
之文要識唐虞成周之際庻乎有得奚患無聞某技<lb/>
止黔驢朴如鄭鼠鏘晦庵之遺響敬佩贈言訪醉翁之<lb/>
舊遊倚需投分尚邀傾倒相與發揮<lb/>
　　　回趙學正<lb/>
某問訊二三子雅聞趙日之温緬懐六一翁遄奉郇雲<lb/>
<pb n="KR4d0353_WYG_023-2b"/>
之麗士氣振矣我心寫兮伏惟某官蘭猗猗而自香<lb/>
菊鮮鮮而獨秀少日雕蟲之賦慨壯夫之不為今者伯<lb/>
魚之詩幾古人之可到靖惟吾道匪在陳言蓋此心即<lb/>
堯舜之心其所學必周孔之學儒之為貴君豈茍云<lb/>
若徒疲精於摛章繪句之間何以得意於含英咀華<lb/>
之外斯文關百聖之統覬明辨之盛名題千佛之經特餘<lb/>
事耳某了無器局奚以範模人之患在為師其惟斂衽古<lb/>
之學者為已當共書紳深幸得朋無㤀規我<lb/>
<pb n="KR4d0353_WYG_023-3a"/>
　　　囬張學正<lb/>
某與滁人遊瑣瑣愧一經之陋有賢者在琅琅記三篋<lb/>
之遺蔚然秀峰得此益友伏惟某官鄙家傳於黄石换<lb/>
仙骨於赤松兩上鄉書毎為子大夫之首幾年侯類乆<lb/>
傾衆朋友之心惟領袖之非難必紀綱之自肅子帥以<lb/>
正何嫌乎同隊之魚人得而輕則必有敗羣之馬欲覘<lb/>
所學奚止於文願言淡墨之題式快飛黄之迅某自知<lb/>
其拙見謂之迂冠者五六人遄共詩書之樂山行六七<lb/>
<pb n="KR4d0353_WYG_023-3b"/>
里喜聞翰墨之香不頌而規乃予所望<lb/>
　　　囘曹直學<lb/>
某采芹藻之香何幸相從於衆楚挹芝蘭之秀孰云無<lb/>
缺於百參睠然裁緘喜甚折屐伏惟某官妙六義四始<lb/>
之㫖遺一唱三嘆之音獻賢能之書于王有嘉薦鶚<lb/>
升俊秀之士於學増重堂鱣惟此子衿言觀領袖必操<lb/>
履之正者豈辭章而已哉識字幾何驚巽言之太甚持<lb/>
身惟謹喜兊説以相資式遄甲乙之科少售辛勤之志某<lb/>
<pb n="KR4d0353_WYG_023-4a"/>
早遊諸老自守一癯學不講徳不修敬佩聖言於洙泗<lb/>
年相若道相似毎慚師説於昌黎何以見規竦然改聽<lb/>
　　　回周學録<lb/>
某遡瑯琊之深秀行矣鱣堂玩瓊玉之菁華如聞豹略<lb/>
有士若此我心則夷伏惟某官蔚乎傳太公望之書浩<lb/>
然投班定逺之筆䇿勲汗馬固嘗登灞岸而望長安疲<lb/>
精蠧魚要當由河汾以挹洙泗必有胸中之兵甲匪徒陌<lb/>
上之弓刀時時以古今澆之豈無識者區區為利禄計<lb/>
<pb n="KR4d0353_WYG_023-4b"/>
耳亦安取斯㑹有恩言丕視功載某枵然無學奚以為<lb/>
師緬懐六一翁毎歌豐樂之記願與二三子共守文昭<lb/>
之箴如切如磋勿迂勿泛<lb/>
　　　回周糾彈<lb/>
某辱教之及荷意甚厪糾豈易然是謂一學之風憲身<lb/>
率先耳毋羞諸子之月評跂相觀於俎豆之間要自得<lb/>
於翰墨之外功名入手何哉足以為重輕嵗月到頭勉矣<lb/>
擇之於賢否匪伊胥晤共話所懐<lb/>
<pb n="KR4d0353_WYG_023-5a"/>
　　　囘戴學諭<lb/>
某辱間勤懇發緘恐慚擬人必於其倫奈何孔孟予<lb/>
也遜汝求諸非道奚以籍湜輩為靖言吾黨之交情可<lb/>
略世俗之駢語勿憚改過繼今畫鍼砭之辭在好為師<lb/>
正有不範模之患友直友諒是究是圗<lb/>
　　　回蔣學諭<lb/>
某辱書感甚啟牘竦然見一刺史即周孔之曾何幅尺<lb/>
非大丈夫無趙孟者枉以直尋其孰敢當抑子之過求<lb/>
<pb n="KR4d0353_WYG_023-5b"/>
之方册願無忘燈火之一寒安得圎機亦欲扣風煙之<lb/>
三逕言之喋喋意則拳拳<lb/>
　　　回徐齋諭<lb/>
某濫塵經席端奉書函患在好為師已切式㣲之嘆未<lb/>
有不須友敬歌伐木之章敢致贈言因以報貺挑逹而<lb/>
云挑闥豈真誤與弄璋而寫弄麞恐貽譏矣幸毋憚<lb/>
蠅頭之細更詳稽馬尾之訛<lb/>
　　　回湯掌儀<lb/>
<pb n="KR4d0353_WYG_023-6a"/>
某猥辱長牋備聞髙誼師道不古今直章句之云儒行<lb/>
無他亦曰綱常而已嘉與吾黨深企前修抑抑威儀子<lb/>
勿俄於側弁衮衮䑓省吾何歉於無氊少須拱揖之間<lb/>
覘見藏修之益<lb/>
　　　囬蔣齋長<lb/>
某未奉匿犀遽勤傳鯉文以㑹友敢陳古學之緒餘患<lb/>
在為師安有國人之矜式子則曰用力之鋭吾正憂見<lb/>
道之難優而柔之當如江海之浸嘅其歎矣初無山嶽<lb/>
<pb n="KR4d0353_WYG_023-6b"/>
之髙心之精㣲語則粗淺<lb/>
　　　回葉教諭<lb/>
某交龜屬耳烹鯉跫然謂王通講太平之書不過専於<lb/>
泥古然賈誼陳治安之策乃以直而迕時甘為獨冷之<lb/>
官墮在極寒之塞仰韓公之斗恐負深期披樂廣之雲<lb/>
或傾髙論勉㫋自力毋逸乃心<lb/>
　　　回翟齋諭<lb/>
某簪盍有期牋題甚寵倚博士之席其何以堪見縫掖<lb/>
<pb n="KR4d0353_WYG_023-7a"/>
之衣云胡不喜佳哉山水容此圗書詩有六義焉當共<lb/>
話爐亭之雨子来幾日矣徯詠歸沂浴之風勉爾好修<lb/>
無忘忠告<lb/>
　　　回薛集正<lb/>
某幸甚論交睠然辱問師道不立乆矣以我奚為人心<lb/>
所存者何惟子之勉如但優於分數正恐失之毫釐見<lb/>
所見聞所聞是之審耳德其德道其道亦焉取斯不曰<lb/>
文乎又其細者<lb/>
<pb n="KR4d0353_WYG_023-7b"/>
　　　囘徐學諭<lb/>
某兹辱乃翁彈冠有書啣䄂得賢父子而與語寫我心<lb/>
兮遡佳山水而共遊則吾道在咨爾青衿之樂豈惟黄<lb/>
絹之辭鳯閣絲綸於予奚取鯉庭詩禮期子無忘勉<lb/>
哉惟時行矣胥晤<lb/>
　　　回奚監酒<lb/>
粤起鱣堂小留虎帳談笑青油幕安用腐儒飛墮碧<lb/>
雲牋甚慚鄉友此豈醉翁之誤我政恐空山之怨人不曰<lb/>
<pb n="KR4d0353_WYG_023-8a"/>
師乎何厭廣文之冷拔其尤者孰云處士之良尚邀枌<lb/>
社之春毋靳藥言之益<lb/>
　　　囘許察推<lb/>
騎鶴記揚州之夢曾話辛勤烹魚得故人之書喜同寅<lb/>
協君子至止我心寫兮恭惟某官飽鑑湖一曲之秋詠<lb/>
剡水三更之雪要是放翁宅相詩𣲖有傳得非許逺<lb/>
家兒邊城獨勇佐大梱芙蓉之府尋平山楊栁之春飛<lb/>
書塞北之風沙特餘事耳欹枕江南之烟雨寧久此乎<lb/>
<pb n="KR4d0353_WYG_023-8b"/>
某别去幾何傾翹已甚倚博士之席甘老鱣堂着從<lb/>
事之衫苦留烏幕歎毛錐子之安用笑田舍翁其盍歸<lb/>
問訊黄花坐想馬蹄之疾笑談清夜願聞麈尾之餘<lb/>
　　　回王髙郵<lb/>
伏審銅符分虎金印視龜登堂而宣上德音重見太平<lb/>
之官府下車而問民疾苦第行簡静之文書邊壘宴然<lb/>
㕓氓歡甚恭惟某官老成而其慮定重厚而其材宏惟<lb/>
軍旅俎豆兼聞之自得詩書之趣謂太尉丞相尊等耳<lb/>
<pb n="KR4d0353_WYG_023-9a"/>
奚分文武之岐乃投筆於蟲魚注爾雅之時自立幟於<lb/>
貂蟬出兠鍪之句丕視功載越有戰多塞草秋黄防萬<lb/>
鷹之遐擊淮山暮紫勞五馬以再来訊之甓社之珠隐<lb/>
若長城之寶遄觀偉績式對褒綸某翹想匿犀猥勤<lb/>
傳鯉今將軍計安出其遂洗天河之兵雖書生無能為<lb/>
或可作浯溪之頌願言凱奏於赫皇靈<lb/>
　　　回沈宰<lb/>
伏審雲飛鳬舄春洽雉郊事大夫之賢坐想彈琴而治<lb/>
<pb n="KR4d0353_WYG_023-9b"/>
去父母之國何當騎竹而迎逺哉遥遥於以負負恭惟<lb/>
某官毫端苕霅之秀胸襟湖海之豪孤嘯風烟未覺<lb/>
休文之詩瘦獨醒塵滓寧甘東老之書貧縱不盛之<lb/>
白玉之堂奚至屈此青山之縣民瘼極矣吏奸奈何如<lb/>
使倒持太阿而授之焉用若發新硎之為者一牛横笛<lb/>
第令安雨外之耕五鳯塗芝政恐有日邊之召願言<lb/>
公尹留惠疲氓某起從田間寘之幕底邊城吹角毛錐<lb/>
顧安用哉茅屋生苔老生亦欲歸耳自笑儒冠之誤毎<lb/>
<pb n="KR4d0353_WYG_023-10a"/>
思農畝之荒望美人兮一涯庻幾玉我共明月於千里<lb/>
翹企金相<lb/>
　　　回趙漕<lb/>
搴車帷而巡所部固嘗瞻韓斗之光遺幕府而人為書<lb/>
乆不報郇雲之妙豈有使者撝謙之至此而為掾曹偃<lb/>
蹇以自如政使病風䘮心之人猶知矜已傲物之禍况<lb/>
以賤而事貴亦何恃而敢然請具陳之在所貸矣伏念<lb/>
某比聞親老道感風寒亟馳至於都門遄奉迎於官舍<lb/>
<pb n="KR4d0353_WYG_023-10b"/>
幾廢人事第親方書幸兹喜懼之年纔有夀考之望<lb/>
惟是晨昏定省之不暇莫知日月往来之寖深毎吐舌<lb/>
以自驚屡濡毫而復止念韓愈亦人耳心敢傲於翰林<lb/>
抑茅容有母焉禮未遑於重客深愧子家之執訊竟<lb/>
無殷浩之空函時惟不韙之辜所恃有容之量敢望<lb/>
某官待人以恕及老以慈察其承顔接辭已懐慕藺<lb/>
之志何至掃影滅迹自取簡驩之誅輙布其愚幸垂<lb/>
之聽<lb/>
<pb n="KR4d0353_WYG_023-11a"/>
　　　回丘憲<lb/>
某昨以行告宜若禮然乃勤界玉之題逺致兼金之贐<lb/>
可以予可以無予此奚為司府之頒謀之臧謀之不臧<lb/>
或正坐浮家之請噬臍何及拜手彌慙蓋以郤之不恭<lb/>
夫豈受之而是泛剡曲夜深之雪已借一帆遡江東日<lb/>
暮之雲莫殫萬緒竢趨輦轂用羾緘幐<lb/>
　　　回朱制幹<lb/>
思鱸解去奈何主金耀之書騎鶴復来奚以賛玉垣之<lb/>
<pb n="KR4d0353_WYG_023-11b"/>
畫獨喜衛寮之君子率皆冀部之故人夙已㑹心歡其<lb/>
晤語恭惟某官辯足以折五鹿忠足以集千烏幕府翺<lb/>
翔信有瓊花之詩債邊城騷屑小迂玉筍之仙班誰言<lb/>
官閣之梅幾老山莊之橘頼吾此客増重元戎小郤盛<lb/>
之白玉堂聞且召矣古云樂者青油幕寧久居乎某曩<lb/>
搴芙蓉味同草木許身何愚而自比稷契恐貽笑大方<lb/>
之家同官盡俊而偏善栁劉不妨囘俗士之駕豈其乆<lb/>
要而我遐遺<lb/>
<pb n="KR4d0353_WYG_023-12a"/>
　　　回李簿<lb/>
青山擁縣有嘉棲枳之鸞緑水䕶田誰記去家之鶴聿<lb/>
来瑶宇如見玉人恭惟某官輩行則魯靈光器韻則禹<lb/>
神鼎蓋謫仙人之苖裔無敵於詩何飛將軍之聲名不<lb/>
侯如故安有學者之北斗屈於進士之南廊帝曰嗟哉<lb/>
公等何見晩也仕其漫耳髙人亦主簿耶第聞鄉曲之<lb/>
誦言少紓田里之愁嘆幸無㤀於鐵硯許重對於金鑾<lb/>
立登政塗厥有故事某起從襏襫幾化兠鍪多病毎思<lb/>
<pb n="KR4d0353_WYG_023-12b"/>
故廬曾莫逐畢方之祟此曹宜束髙閣何當低太白之<lb/>
芒乃司金耀之書仍賛玉垣之畫其誰歸我所欠識公<lb/>
萬戸韓荆州今之視昔一詣習鑿齒秋以為期斷金則<lb/>
同報瓊焉有<lb/>
　　　回張制幾<lb/>
公車飛剡帥閫借籌人物𣺌然竊嘆四郊之多壘時事<lb/>
如此孰為萬里之長城兹得一賢重増九鼎恭惟某官<lb/>
以燕公大手之筆傳榖城父老之書儒者乃知兵乎用<lb/>
<pb n="KR4d0353_WYG_023-13a"/>
能决千里之勝丈夫當為真耳豈惟記三篋之亡試嘗<lb/>
慨披輿地之圗固已<graphic n="KR0836" url="https://raw.githubusercontent.com/kanripo/KR-Gaiji/master/images/KR0836.png" mimeType="image/png"/>考邊疆之勢彼烏乎强吾烏乎<lb/>
弱戰何為勝守何為堅了然胸中殆猶燭照而龜卜運諸<lb/>
掌上寧慮秋髙而馬肥有偉弓旌之招式徯甲兵之洗政<lb/>
恐青油談笑雖賀得賢主人然有紫禁烟花詎久稽天<lb/>
下士某逝言已去于思復来前度劉郎絶嘆桃花之老<lb/>
我秋風張翰終懐蓴菜之可人又將賦歸去来兮之辭<lb/>
亦姑作居無幾何之計功名付公等相期久逺之看煙<lb/>
<pb n="KR4d0353_WYG_023-13b"/>
水有吾廬倘遂寛閒之適願言載色共話此心<lb/>
　　　回士友<lb/>
某自揆何人有来秀句我輩畏名如畏虎欲捲錦鯨而<lb/>
還之書生得句勝得官復貪黄絹之妙甚雖愧衮褒之<lb/>
誤敢輕綈笥之藏<lb/>
　　　回鮑上舍<lb/>
某昨辱髙軒過予逆旅適千里見似人而喜况復鄉枌<lb/>
得一紙賢從事之書第嘉辭藻乃苦嘆儒冠之誤恨<lb/>
<pb n="KR4d0353_WYG_023-14a"/>
相逢客路之寒因索笑於梅簷欲賦歸於茅屋視吾舌<lb/>
在雅無取縱横之家與予目成當有識離騷之妙<lb/>
　　　回黄宰<lb/>
伏審齊飛五鳯趣駕雙鳬相傳紫槖之家直聽履而上<lb/>
耳不鄙青山之縣欲彈琴而治之覺松竹之自矜與草<lb/>
莱而相賀恭惟某官家聲江夏人傑洪都左圗右史之<lb/>
往来無虛名下南浦西山之朝暮盡在胸中故嘗出其<lb/>
緒餘所至為之特立謂且破拘攣之格便當趨禁近之<lb/>
<pb n="KR4d0353_WYG_023-14b"/>
班蠒絲乎保障乎方軫垂旒之念野馬也塵埃也亦煩<lb/>
製錦之材然而四轄六院之除多在一同五月之最民<lb/>
望攸屬公行勿遲某自塵一科不啻十稔拙於涉世曽<lb/>
掌故之幾何放以還山煩惠文之彈去今既久於耕雨<lb/>
亦無復於問天但得縣公如漢吏之循則與里老共滕<lb/>
氓之幸看山無笏或容野服而迎種樹有書倘遂岩棲<lb/>
之託其非公事寜敢私陳<lb/>
　　　回衆官<lb/>
<pb n="KR4d0353_WYG_023-15a"/>
某瓦礫先廬乆燼王參元之火蓬蒿舊逕僑遷張仲<lb/>
蔚之居不堪上雨而旁風豈但仰天而見月爾乃灌蔬<lb/>
之暇略加生草之茨雲住半間還是玉川之屋談傾四<lb/>
座寧容金谷之車何誤聽聞肯幸臨况不特小人之環<lb/>
堵莫當長者之移尊且聽琴宓賤之堂尚煩郤去詎載<lb/>
酒揚雄之宅而獨偃然庸敢固辭嗣殫深謝<lb/>
　　　又<lb/>
某薦拜連璧之翰極佩斷金之心雖㣲突兀眼前瞻烏<lb/>
<pb n="KR4d0353_WYG_023-15b"/>
之止誰屋而乃推敲月底下馬之氣如虹不圗至于再<lb/>
三夫豈容於執一如自坐東鄉肯為風月之主人當掛<lb/>
起西忩留作雲山之佳話<lb/>
　　　回趙尉<lb/>
伏審趣舍人裝隐神仙吏一琴一鶴故有家風八人八<lb/>
龍雅聞譽處胡欎刺䲔之手小煩射鴨之弓恭惟某官<lb/>
氷雪照人風烟滿抱衢故太末也盡覧爛柯之棋尉其<lb/>
真仙乎式瞻喬木之古雖溧水欠孟郊之句顧吳門有梅<lb/>
<pb n="KR4d0353_WYG_023-16a"/>
福之書奚事弓刀少迂塗轍髙眠田里北部已守熊羆<lb/>
重酹江山西䑓當有鸂鶒某拙於涉世放以還山杞未<lb/>
棘而菊未莎吾耕勞止荷為衣兮蘭為佩公望乆之得<lb/>
無修容則降既見<lb/>
　　　囘趙縣丞<lb/>
伏以藍田千竹喜入吟邊揚子一㕓適在宇下雖若燕<lb/>
鴻之避雅聞笙鶴之音恭惟某官胸有層巒身為磐石<lb/>
提筆秋風之戰鵰已疊雙袖笏樵溪之遊鴻方漸陸脱或<lb/>
<pb n="KR4d0353_WYG_023-16b"/>
肯排雲而叫閶闔安知不跨海而望蓬莱資歴拘之嘆<lb/>
息久矣世豈舍我姑徐徐六月之飛丞不負予寜欎欎<lb/>
千山之底式遄薦墨不次除綸某乆卧秋崖偶塵璧水<lb/>
開緘見諫議之面三印斜封論文敵開府之詩一尊何<lb/>
日有懐注仰無斁戢藏<lb/>
　　　回景獻邸<lb/>
某平生大繆纔脱小銓青衫半荷葉之枯不勝歴落白<lb/>
髮盡霜蓬之茁亦笑宜敖茫未控於謝言遽有采於慶<lb/>
<pb n="KR4d0353_WYG_023-17a"/>
牘今殆可去矣敢稽講部之留此何以賀與已後賓榮之敬<lb/>
　　　回榮王<lb/>
倚席賢關乆慙衿佩横經公族何取範模極知北海之<lb/>
踈無補東平之樂恭惟某官受系宗祏挺生神明建母<lb/>
弟以屏周有韡棣華之鄂錫純嘏以保魯誕開茅土之苴<lb/>
雅聞密勿於縉紳留意討論於載籍文昭武穆信知龍<lb/>
種之自殊沛易楚詩寧許豹窺之時見夫何朴學仰稱<lb/>
盛心某懐刺未漫辱書良寵謙卑以自牧也乃能無獻<lb/>
<pb n="KR4d0353_WYG_023-17b"/>
子之家貧賤者驕人乎豈在設穆生之醴<lb/>
　　　回程學諭<lb/>
白雪千莖吾生行且休矣陽春一曲逺道胡為来哉逈<lb/>
如清曉南枝之花更是大江東去之調把玩不容於釋<lb/>
手摧頺亦復以驚心有蓼者莪誰無犬馬之養維桑及<lb/>
梓寧勿蓴鱸之思况當大學虀鹽之時敢作生日湯餅<lb/>
之夢美人青玉案真是暗投小奚古錦嚢第當重襲<lb/>
　　　回景獻邸<lb/>
<pb n="KR4d0353_WYG_023-18a"/>
我年如此已驚蒲栁之秋人夀幾何又見桑蓬之旦乃<lb/>
重煩於後騎終不棄於前魚講堂之昨夢恍然書巻之<lb/>
故情甚厚五十學易笑屈指之無多八千為春愧贈言<lb/>
之何有<lb/>
　　　回南康軍舉人第一名熊東之<lb/>
藉甚文名老熊當道褎然舉首凡馬空羣得聖人筆削<lb/>
之心重鄉老賓興之選恭惟妙探絶學獨抱遺經誰不<lb/>
黜伯而尊王是陳言耳或者褒子而貶父如名義何放出<lb/>
<pb n="KR4d0353_WYG_023-18b"/>
一頭了無衆手以此戰何不克得臣將寓目焉惟不矜莫<lb/>
與争晉霸在此行矣<lb/>
　　　囘第二名陳大猷<lb/>
衆人逐鹿何有何亡老手射鵰毎發毎中雖曹參之第<lb/>
二知李廣之無雙恭惟熟講中庸卓為茂異許孟容有<lb/>
禮學典章多所裁之公孫𢎞舉賢良郡國無以易也迄<lb/>
援枹而再鼓又拔幟以先登鹿洞古而聘君来莫如之<lb/>
子鼉洲圎而狀元出其在此行<lb/>
<pb n="KR4d0353_WYG_023-19a"/>
　　　第三名劉震酉<lb/>
項羽敵萬不亦壯哉荀伯在三幾少屈矣歎伏老蒼之<lb/>
筆驚嗟英妙之年恭惟賦聲摩空詩才論斗文章有氣<lb/>
意其與廬山髙學問藏身乃亦如椰子大於此見士之<lb/>
秀何必曰老而成勉㫋此行逐鹿斫廣寒之桂毋曰得意<lb/>
躍馬看長安之花<lb/>
　　　第四名于震龍<lb/>
經窮羲畫妙在函三帝謂晉公合居第四真是射鵰之<lb/>
<pb n="KR4d0353_WYG_023-19b"/>
手又登薦鶚之書恭惟風雲軒軒燈火兀兀文章則有<lb/>
若司馬早負雋聲郡國無以易公孫毎先賓貢在此行<lb/>
矣其必勉之聲圎而神已作連茹彚征之兆氣剛以直<lb/>
無為看花得意之詩<lb/>
　　　第五名于方<lb/>
失李方叔五色已迷得曽南豐一言可决亦喜窮波斯<lb/>
之識寶要是古戰場之驚人恭惟能讀三墳之書自成<lb/>
一家之學衆人固不識也幾為㸑下之棄遺小子不知<lb/>
<pb n="KR4d0353_WYG_023-20a"/>
裁之真似暗中之摸索忽驚傑作足張吾軍其必勉之<lb/>
奮修鱗於春蟄毋令或者笑老眼之冬烘<lb/>
　　　第六名段夢賢<lb/>
登楼王粲賦自有聲入洛陸機年不可及遂占易爻之<lb/>
六獨當筆陣之千恭惟譜傳甲族於文昌學富酉陽之<lb/>
雜俎八义手頃已成擲地之竒五色目中頓有摩空之<lb/>
想是收英妙賓貢賢能三薦一門可想詩書之盛重<lb/>
闈雙慶又觀袍笏之歸<lb/>
<pb n="KR4d0353_WYG_023-20b"/>
　　　第七名王桂<lb/>
詩有六義大肆厥辭作者七人適當其數偉横秋之健<lb/>
翮遄擊水以雄飛恭惟筆墨無塵詩書有種千人小異<lb/>
嘗識君賓退之交三年不鳴果驚人文戰之㨗勉圗逺<lb/>
業亟奮修程今伸舒何如古仲舒但喜姓名之似杜子<lb/>
夏自為兩子夏不妨科目之同<lb/>
　　　第八名何德新<lb/>
太冲妙思賦必十年荀鶴異才名髙第八要是摩空之<lb/>
<pb n="KR4d0353_WYG_023-21a"/>
手不孤擲地之聲恭惟修水之英𢎞齋之學垂髫頴異<lb/>
孟母之賢可知落筆老蒼何蕃之歸夐别果鏘文響勇<lb/>
拔薦書有客㸃頭不負平生之燈火為君燒尾頓驚一<lb/>
夕之風雷<lb/>
　　　第九名陳道可<lb/>
周有六官雅聞作者陽為九數屈使居之聿登天府之<lb/>
賢書知是年家之子姓恭惟志在姬旦學於河汾我思<lb/>
伯兮有一千佛名經之在人言今者當十九年繼覇之<lb/>
<pb n="KR4d0353_WYG_023-21b"/>
時名果不虛書寧無種茍明經取科第豈惟家世之<lb/>
相仍以是編致太平罔俾古人之專羙<lb/>
　　　第十名彭夢文<lb/>
老彭世家故多學者伏生口授類以書聞是興大比之<lb/>
賢適在就盈之數恭惟廬山之秀𢎞齋之宗怪怪竒<lb/>
竒遂入不雷同之眼渾渾噩噩更湏極潜聖之心願鼓<lb/>
行於南宫必改圗而東轍文章官様自是朱衣之㸃頭<lb/>
衣鉢家傳豈但青衫之入手<lb/>
<pb n="KR4d0353_WYG_023-22a"/>
　　　第十一名李鑣<lb/>
廬山之陽居多人傑𢎞齋之後今見聞孫遂以伏羲之<lb/>
書来羣鳴鹿之彦恭惟夢吞三畫辭闢九師爾尚迪前<lb/>
人探花開庚戌之榜式克至今日齊芳適甲子之周若<lb/>
有數然厥在此矣山房九十巻難藏文字之光臚傳<lb/>
第一人當入衣冠之盛<lb/>
　　　第十二名劉夢六<lb/>
精神之接非想非因文字之祥不五不七豈以音同於<lb/>
<pb n="KR4d0353_WYG_023-22b"/>
袍色宜乎名在於薦書恭惟早有賦聲信為人瑞翁<lb/>
忍窮而教子書豈窮人文得助則通神居吾助汝蘧然<lb/>
有蝶訊以化鵬挿翮九霄以其數則然矣連鰲一釣將<lb/>
與子其成之<lb/>
　　　第十三名陳<hi>闕</hi>
名登薦書勲在翰府十三卦之取象正得異才二千石<lb/>
之觀光亦驚老眼恭惟秀出玉峽鏘為金聲泉石地靈<lb/>
况是鹿鳴之諸子文字天巧難稽鵾化之脩程維其勉<lb/>
<pb n="KR4d0353_WYG_023-23a"/>
㫋在此行矣文惠公之衣鉢毋曰遥遥臚句傳之姓名<lb/>
自當表表<lb/>
　　　第十四名凌鼎龍<lb/>
上林司馬氣欲凌雲北溟有鯤風斯運海快矣天池之<lb/>
徙飄其月府之登恭惟擲地文聲補天賦手雕蟲篆刻<lb/>
何恨中眉之三薦鶚横飛遂聨科目之一幸甚觀駕勉<lb/>
㫋着鞭亦歩亦趨我則慚為於雞口必勝必取君當勇<lb/>
跨於鰲頭<lb/>
<pb n="KR4d0353_WYG_023-23b"/>
　　　第十五名利卓<lb/>
泮水采芹雅知能賦秋風撤棘相賀得人足為鄉校之<lb/>
光未覺廬山之老恭惟人今而心古齒宿而意新白髮<lb/>
無情毎嘆中眉之屡青衫有種未嫌入手之遲竟擅名<lb/>
場觀光上國衛靈之第十五牛後何居莊冥之擊三千<lb/>
鵬飛訊矣壯哉晩節其在此行<lb/>
　　　代回趙簿<lb/>
伏以麟黌分夜雪之燈未寒草夢魚素遞春風之訊適<lb/>
<pb n="KR4d0353_WYG_023-24a"/>
近枳棲跂重論疇昔之心喜不隔同年之面恭惟某官<lb/>
聲光如斗氣韻欲仙小奚佩古錦嚢吟盡風檣之騷句<lb/>
太乙燃青藜杖讀殘寶苑之秘書乆已騰淡墨之暉何<lb/>
至試勾朱之最雲深曉殿盍隨鴛鷺之行花動春城式<lb/>
快鸞凰之翥竚頒瑶札儀我銀潢某拙則未除貧亦不<lb/>
改弓韜一尉樗櫟之材何堪硯老半生虀鹽之味故在<lb/>
抵掌豈甘於俗吏折腰猶迕於世情羣然尨吠之狺中<lb/>
以蜂蠆之毒官事未易了也無已太癡吾道其果非耶<lb/>
<pb n="KR4d0353_WYG_023-24b"/>
奚為敢愠延覬金蘭之好惠垂玉薤之規野梅吹江路<lb/>
之香尚夥佳晤山雨話爐亭之舊重挹清芬<lb/>
　　　代回范侍郎<lb/>
某本乏修能誤膺重寄敵敢窺邊而凌中夏端由顓閫<lb/>
之非人[婺-矛+牙]不䘏緯而憂宗周竊憤長淮之多壘粤覘淝<lb/>
水幾震江流此吾君丙夜不安枕之時豈我輩旁觀而<lb/>
袖手之日奉漏罋而沃焦釡敢姑徐徐出險道而援孤<lb/>
城蓋亦岌岌雖幸解西陲之急殊未寛北顧之思胡驟<lb/>
<pb n="KR4d0353_WYG_023-25a"/>
發於詔函乃誕躋於憲部退揆君臣之誼殆猶父子之<lb/>
間幹蠱者分職之當然能家者功勞之奚有已陳免櫝<lb/>
期得俞音跋朝而飛賀書慙誦昌黎之聨句圍棋而聞<lb/>
㨗奏願同謝傅之雅懐其若心藏難於言既<lb/>
　　　代回丘提刑<lb/>
伏審誕將繡斧仍在錦鄉諗已滌龜敢忘傳鯉恭惟某<lb/>
官珠寒甓社玉潤秦郵有胸中百萬兵早煩漕輓畫河<lb/>
朔十三䇿妙有帷籌惟帝思祖宗立國之仁謂誰識天<lb/>
<pb n="KR4d0353_WYG_023-25b"/>
地好生之德還觀當世無若吾儒趣六轡而東之聳兩<lb/>
䑓之屹爾山川如故不移前日之棠隂歲月幾何遄下<lb/>
春風之芝詔某誼同手足喜見面顔願言快著於祖鞭<lb/>
已戒先馳於鄭驛心之所藴言莫能殫<lb/>
　　　代回史參政<lb/>
伏以䕶師外閫五年無補於宵衣進職中䑓一札俾司<lb/>
於秋典正此循墻之避莫遑記室之恭辱灑玉以先之<lb/>
感斷金而愧甚伏念某猗無他技徒有壯心乆在兵間<lb/>
<pb n="KR4d0353_WYG_023-26a"/>
而父教之忠深忝西平之子横行徼外而歸無以報適<lb/>
勤北顧之憂惟不勝忠憤之懐思欲濟艱難之㑹惟兹<lb/>
邊圉大擾兵戈既摇毒於豐黄復垂涎於商亳如使老<lb/>
熊之當道孰能侮之殆將困獸之鬪泥盡成擒矣今縱<lb/>
驚於風鶴猶未靖於煙塵夫何罔功悞此僣賞兹蓋某<lb/>
官招俊乂以列庻位同心德以興太平當我公之歸兮時<lb/>
事罄金鑾之論有為王而留者人材參鼎鉉之調雖東<lb/>
陲㣲横草之勞而南面念采薇之戍端由密啟曽靡遐<lb/>
<pb n="KR4d0353_WYG_023-26b"/>
遺然叙勤者國家之懋恩惟盡忠者臣子之常節敢叨<lb/>
睠賚以辱已知某昨已力控巽章冀收渙渥魯仲連天<lb/>
下士豈甘市道之為諸葛亮王佐材其樂成人之美有<lb/>
言欲吐因謝以祈<lb/>
　　　代回史督相<lb/>
伏以邉城分梱曽微赤羽之勞書殿通班忽峻紫宸之<lb/>
寵無因至此何德以堪豈有方辭太常伯之除而乃驟<lb/>
躋真學士之冠已控陳於免櫝滋愧負於賀言伏念某<lb/>
<pb n="KR4d0353_WYG_023-27a"/>
本乏脩能誤膺重寄敵敢窺邉而凌中夏端由䕶塞之<lb/>
非人[婺-矛+牙]不䘏緯而憂宗周竊憤臨淮之多壘使宸扆莫<lb/>
安於丙枕趣兵符亟下於庚牌如有老熊當道之威安<lb/>
得佛貍窺江之事興言及是厥咎安歸顧雖遄走於蛟<lb/>
螭抑已大驚於鴻雁嘅烟火萬里之氣象幾不聊生撫<lb/>
山河兩戒之輿圗可為痛哭思欲自拘於司敗孰云薦<lb/>
被於賛書躐登麟趾之華愈重狐氷之懼兹蓋某官潤<lb/>
澤以霖雨之手包涵於雲夢之胸以其介圭入覲于王自<lb/>
<pb n="KR4d0353_WYG_023-27b"/>
任天下之重得諸傅巖爰立作相毎嘆人材之難㣲如<lb/>
腹背之毛亦玷齒牙之論然端殿所以昭異數而大梱<lb/>
所以重中權顧惟何人敢當兹選某抗章之懇得請為<lb/>
期人欲天必從之諒無勤於再命波及君之餘也覬力<lb/>
賛於一辭是謂玉成敢忘環報<lb/>
　　　代回丘漕<lb/>
揆予初度頓驚潘鬢之霜惠我好音忽墮郢歌之雪厥<lb/>
有嘉篚爛其盈門誼則重於斷金榮更深於倚玉屬兹<lb/>
<pb n="KR4d0353_WYG_023-28a"/>
多事繄我何心豈有邉檄之飛馳正此師干之征調而<lb/>
乃尚記垂弧之日不為解甲之圗今何如時但欲捲錦<lb/>
鯨而還耳辭不獲命勉其烹素鯉而藏之<lb/>
　　　代囘趙文昌<lb/>
校中元之籍近在浹旬揆初度之時適臨巧夕敢圖藻<lb/>
翰猥記桑弧多儀於粲於珍投盛德未知於瓊報敢無<lb/>
拜手寧勿銘心尺素書雙鯉魚媿加餐之雅意千金裘<lb/>
五花馬歎换酒之何悰<lb/>
<pb n="KR4d0353_WYG_023-28b"/>
　　　代回項祕書<lb/>
某端奉英題尚憐初度吾年今已如此政慙弧矢之垂<lb/>
逺道胡為来哉更委瓊瑶之貺此皆某官交同金石誼<lb/>
薄雲天春入講䑓未忘書帶之草香凝燕寢忽夢筆<lb/>
頭之花滋感歎於歲寒猥記存於生晩歌麟趾之什自<lb/>
慙子佩之青青得魚腹之書但感綈袍之戀戀<lb/>
　<lb/>
　秋崖集巻二十三<lb/>
</p>
<p>
</p>
  </div>
</body>
</text>
</TEI>
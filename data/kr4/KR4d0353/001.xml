<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>秋崖集巻一</head> <lb/>
    <p>
<pb n="KR4d0353_WYG_001-1a"/>
欽定四庫全書<lb/>
　秋崖集巻一<lb/>
　　　　　　　　　　　　　宋　方岳　撰<lb/>
　　詩　五言絶句　六言絶句　七言絶句<lb/>
　　　山居十六詠<lb/>
　　　　入山林處<lb/>
窮塗一何慟多岐一何泣指似世間人路頭従此入<lb/>
　　　　幽谷<lb/>
<pb n="KR4d0353_WYG_001-1b"/>
入林不厭深避世不厭獨倦飛鳥知還毋憚下喬木<lb/>
　　　　便是山<lb/>
東臯或巾車西園亦飛盖以我方古人兩脚大自在<lb/>
　　　　石梯<lb/>
山險者夷之梯以石齒齒於間遂成臺有梅適堪倚<lb/>
　　　　清樾<lb/>
山林有灌木其大可蔽牛蘚石眼清陰坐間天地秋<lb/>
　　　　雪林<lb/>
<pb n="KR4d0353_WYG_001-2a"/>
若以雪見我以林為吾家君其非詩人不能識梅花<lb/>
　　　　小山<lb/>
拳石以為山勺水以為池我觀於世間何者非兒嬉<lb/>
　　　　桃李蹊<lb/>
竹逕轉西麓山花能白紅要知造物心政在無言中<lb/>
　　　　歸來館<lb/>
歸來遽云出既出又歸來自處茍如此淵明安在哉<lb/>
　　　　着圖書所<lb/>
<pb n="KR4d0353_WYG_001-2b"/>
鍾乳三千兩胡椒八百斛笑殺山中人破紙塞故屋<lb/>
　　　　草堂<lb/>
烟低一片春留與貧受用阿連自能詩吾衰不復夢<lb/>
　　　　錦巢<lb/>
佳日春酣酣一色錦歩障誰知山中人如此富貴相<lb/>
　　　　寒泓<lb/>
子盍觀於泉遇險維其止流行非所知一寒清到底<lb/>
　　　　飯牛庵<lb/>
<pb n="KR4d0353_WYG_001-3a"/>
寧與厓下人烟雨耕犖确讀書亦何為謹勿累吾角<lb/>
　　　　秋厓<lb/>
鑿空為此名忽已落衆口聊結一間茅承當作厓叟<lb/>
　　　　田園居<lb/>
秋風新飯香蔬亦美可茹寧知世有人萬錢無下筯<lb/>
　　　次韻方蒙仲髙人亭<lb/>
此君欵吾室髙人跂吾亭邂逅兩相逆保此嵗晩青<lb/>
茗盌漱藜莧詩腸許堅頑是間可無我不可無此山<lb/>
<pb n="KR4d0353_WYG_001-3b"/>
鷗鷺之與侣竹石之與居子虛亡是公付之渇相如<lb/>
苔寒兩不借對面寧爾勞欲語二三子卑之母甚髙<lb/>
愛之不我疎狎則不我親山耶其竹歟君子哉若人<lb/>
吾儕磊塊胸所見不相逺借我竹外山一榻供晝偃<lb/>
烟霏日夕佳隠固勝於顯孰従而詩之要亦山一蹇<lb/>
終南有捷徑澗恧而林羞其人豈其山寧勿相累不<lb/>
相從文字盟不與如此酒他日有移文毋令猿鶴受<lb/>
老子可林壑諸公自烟霄緬懐歸耕歸底用招隠招<lb/>
<pb n="KR4d0353_WYG_001-4a"/>
　　　以嗜酒愛風竹卜居此林泉為韻作十小詩<lb/>
居千卿者三至九卿者四不博牛背眠鹹酸信殊嗜<lb/>
玉虹横吾腰金貂直吾首寧知千載名不如一杯酒<lb/>
事有俄頃間遺臭及萬代吾觀於斯人不過一字愛<lb/>
東坡真天人落筆蓬萊宫何如赤壁笛一鶴横秋風<lb/>
周有說愛蓮陶有詩愛菊吾居則誰與其諸子猷竹<lb/>
朝吾一笭箵夕吾一觳觫詩腸其殷雷此事底須卜<lb/>
秋雲七尺藤夜雨一巻書寂寞空山人㣲此誰與居<lb/>
<pb n="KR4d0353_WYG_001-4b"/>
吾心如鐡石命則薄於紙藉口見古人則亦賴有此<lb/>
彭殤同此軀顔跖同此心哀哉宇宙間羣生政林林<lb/>
吾猶金在冶惟冶者所甄謹毋出光怪夜半號龍泉<lb/>
　　　以人生五馬貴莫受二毛侵為韻送胡獻叔守<lb/>
　　　邵陽<lb/>
燈寒嶽麓雪帆飽湘江春過家誰起予豈無獨醒人<lb/>
襄蜀莽萬里戰骨髙於城湖南寧幾州耕鑿偷餘生<lb/>
民愚一何䑕民怒一何虎謹毋芟刈之持以報九五<lb/>
<pb n="KR4d0353_WYG_001-5a"/>
寧騎踏雪驢莫驟追風馬霜蹄失銜勒多是快意者<lb/>
三十已専城斯亦未足貴潘輿歸故鄉吾樂寧可既<lb/>
維東有夕烽維西有秋柝行春獨何悰此段待民莫<lb/>
餂以瀾翻口箝以霹靂手俗吏訾儒腐吾曹自甘受<lb/>
吾道一而已惟誠一之至毋或參以三亦勿貳以二<lb/>
借籌渭陽幕邉畫分毫毛邵州二千里能勿鑒寐勞<lb/>
迢迢烟水寒獵獵霜風侵此行何當還民瘼簡帝心<lb/>
　　　此君室<lb/>
<pb n="KR4d0353_WYG_001-5b"/>
匪書誰與稽匪竹誰與居以書造竹所俯仰千載餘<lb/>
亭亭幾長身斯可謂之士以我為隠乎指以二三子<lb/>
不肯一世人草木自賓友舉杯問樵嵐見有此客否<lb/>
可臞不可腴可獨不可俗君看室中人今已不翹足<lb/>
曲士多在今節士多從古此君豈易得僅可一二數<lb/>
翛然數竿玉帶以一溪水惟我有是夫孰能與於此<lb/>
泉石寧我癖烟雨寧我惛是間有佳趣不可無此君<lb/>
一逕自明月誰能此婆娑床頭易未了如此良夜何<lb/>
<pb n="KR4d0353_WYG_001-6a"/>
竹意吾為誰山曰子非我未知回孰賢自賛午也可<lb/>
俗士不足語之子誰與娯閉門但癡坐爾輩寧可無<lb/>
　　　山逕<lb/>
一逕淨於秋山中夜來雨倚松不知還幽禽妙言語<lb/>
　　　湘源莊舎<lb/>
饞虎過新蹄怒貍爭舊穴悲哉兩翁姥西山采薇蕨<lb/>
　　　夢書十字史記冊上太史公此書真是筆斡造<lb/>
　　　化夢語非夸也因足之識於策<lb/>
<pb n="KR4d0353_WYG_001-6b"/>
禹穴探幽眇神功接混茫絶麟纔此筆春夢試平章<lb/>
　　　斑竹夫人<lb/>
山谷青奴娯夜秋崖斑媛專房爾家婕妤失笑爾孫流<lb/>
落荒涼<lb/>
　　　演雅<lb/>
蠨蛸網羅遺逸離留勸課農桑鳴蜩吸風飲露反舌吹<lb/>
笙鼓簧<lb/>
蒼鷹守株待兎白鷺臨淵羨魚鳲鳩婦嘆於室蝸牛亦<lb/>
<pb n="KR4d0353_WYG_001-7a"/>
愛吾廬<lb/>
　　　趙玉汝自作戯墨各題六言其上<lb/>
　　　　鵓鳩<lb/>
村北村南雨暗舎東舎西水生去婦復還何日烟簔處<lb/>
處春耕<lb/>
　　　　鷺鷥<lb/>
雪以一江烟水風乎兩岸菰蒲但得魚磯無恙曲肱之<lb/>
外何須<lb/>
<pb n="KR4d0353_WYG_001-7b"/>
　　　　脊令<lb/>
水落寒塘初冷霜倒枯荷半傾莫倚尾能涎涎踏沈一<lb/>
片秋聲<lb/>
　　　　鸜鵒<lb/>
晴樹暖以流憩霜實飽而倦飛何與人間世事再三自<lb/>
整緇衣<lb/>
　　　立春<hi>國忌謂之啞春</hi>
適禁樂令春啞先辦秋治社聾銀勝鬢毛班白瓊絲菜<lb/>
<pb n="KR4d0353_WYG_001-8a"/>
縷青紅<lb/>
　　　謝人致蟹<lb/>
樵嵐無蟹有監州已負詩腸過一秋莫怪淵明便歸去<lb/>
得渠自合老菟裘<lb/>
此去江頭只兩程寒蒲解縛便横行無腸政要空虛腹<lb/>
滿貯蘆花與月明<lb/>
雪砍雙螯玉一壺樵中曽有此竒無始知張翰思歸意<lb/>
不為秋風只為鱸<lb/>
<pb n="KR4d0353_WYG_001-8b"/>
除却金虀霜後棖更無一物可詩情誠齊配以彭生臠<lb/>
豈不寃哉五鼎烹<lb/>
　　　送荔子方蒙仲<lb/>
風枝露葉走筠籠玉潤冰寒擘縐紅自徃胷中評史記<lb/>
久聞格調略相同<lb/>
曽識坡仙海上山清冰寒露洗熇袢老天不與詩為地<lb/>
却欠閩中住一畨<lb/>
　　　即事<lb/>
<pb n="KR4d0353_WYG_001-9a"/>
自刈香秔稅水舂旋篘新酒搦泥封晩菘種已無餘地<lb/>
不枉歸田學老農<lb/>
　　　贈詩僧<lb/>
瀑泉癩可能詩最畢竟難為本色僧要識廬山真面目<lb/>
一溪明月冷於冰<lb/>
從來佛法無多子底用芒鞋半九州贏得諸人詩滿袖<lb/>
草深一丈法堂秋<lb/>
　　　蒙恩予祠<lb/>
<pb n="KR4d0353_WYG_001-9b"/>
堅卧牛庵飽嵗寒恩書初許作黄冠孫僊彭老如相問<lb/>
筋力猶堪上醮壇<lb/>
月明弄影雪巔癯只似胡僧不似吾忽予牙緋稱羽客<lb/>
道官儒黻釋頭顱<lb/>
　　　禱晴福善<lb/>
稻壓田塍米似珠老農為說幾年無一晴不費君王力<lb/>
莫等香烟上化爐<lb/>
夜落簷花未肯晴燈寒等不到天明自憐短髮垂垂老<lb/>
<pb n="KR4d0353_WYG_001-10a"/>
一滴秋霖白一莖<lb/>
背犢腰牛忽觧顔摩挲一飽政相闗王於霓望無終極<lb/>
孰與侯邦年嵗間<lb/>
　　　題致堂新州坐石<hi>辛亥</hi>
蒼寒瘴面新州石直不話頭傳不休秦負儒耶君誤矣<lb/>
二書今與大江流<lb/>
稜層不隔梅花嶺萬里相従識兩翁却怪牧牛亭下路<lb/>
石麟咫尺卧秋風<lb/>
<pb n="KR4d0353_WYG_001-10b"/>
　　　九日墨紫開<lb/>
九日年年負物華野香未肯到山家今年九日風光别<lb/>
不獨黄花更紫花<lb/>
　　　中秋日社未五鼔祀社歸月明如晝<lb/>
月明如水帶寒流飲福靈壇曉未収不是社公喚我起<lb/>
何縁一日兩中秋<lb/>
　　　次韻杜監簿<lb/>
風雨重陽又一秋白衣人至復何憂東籬只此黄花是<lb/>
<pb n="KR4d0353_WYG_001-11a"/>
未必淵明風馬牛<lb/>
社曲無邉風露秋甕頭酒熟了無憂一詩連夜穿兵衛<lb/>
略似齊城戰火牛<lb/>
嬴得蕭蕭兩鬢秋山城斗大轉多憂人間縦有萬錢鶴<lb/>
身外何如十具牛<lb/>
不須把淺不防秋底事山樵亦過憂說與諸公那解此<lb/>
但知兩角戰蝸牛<lb/>
　　　明日詩至過相稱謂次韻還之<lb/>
<pb n="KR4d0353_WYG_001-11b"/>
捲還一幅玉壺秋無實之名我所憂不似蒙莊解齊物<lb/>
以吾為馬以為牛<lb/>
　　　次韻程弟<lb/>
一船月自不嫌貧伴我荒灣理釣緡歸去莫横深夜笛<lb/>
怕驚溪友與山賓<lb/>
三徑風烟手自開春猿秋鶴幾徘徊松根石銚烹魚眼<lb/>
老子行山又一回<lb/>
㨷援茅茨隠者家底須日厯記年華山花山草無終極<lb/>
<pb n="KR4d0353_WYG_001-12a"/>
秋後寂寥春自葩<lb/>
眼中轉覺可人稀得似孤雲自在飛花落花開俱有意<lb/>
略於閒處見幾㣲<lb/>
草堂四壁一瓢空舉世無人與我同黄犢山南又山北<lb/>
犂春猶有古人風<lb/>
柴門雖設不曽開俗面向人三寸埃却是前溪雙白鷺<lb/>
門闗不住又飛來<lb/>
壘麴成臺糟築丘衰遲無復少年遊君看烟草離離外<lb/>
<pb n="KR4d0353_WYG_001-12b"/>
不問人間第一流<lb/>
莫為盤飱烹不鳴借公松石聴溪聲貂蟬只是麒麟楦<lb/>
寄語諸公卿自卿<lb/>
魚鳥相忘不世情浮生於我一絲輕夜涼月色光如水<lb/>
莫遣微雲滓太清<lb/>
此腹寧須文字香漫淹虀甕半青黄午忩一枕齁齁睡<lb/>
世上何人最得忙<lb/>
　　　書維揚張君梅卷<lb/>
<pb n="KR4d0353_WYG_001-13a"/>
平生何遜揚州夢到得揚州月自寒誰遣雪蓬春半樹<lb/>
詩情更作故人看<lb/>
月明臨得霜橋影只恁横斜自一竒喚起江南歸夢逺<lb/>
竹村烟水有茅茨<lb/>
　　　雪中迓新憲<lb/>
踏碎瓊瑤千里寒新年纔此試吟鞍不須更說逢迎惡<lb/>
只作㶚橋詩興看<lb/>
　　　雪後草亭<lb/>
<pb n="KR4d0353_WYG_001-13b"/>
梅花面目冷於冰亦笑山翁草作亭一夜雪寒重整過<lb/>
碧琉璃瓦水晶釘<lb/>
　　　雪後梅邉<lb/>
老來筋力倦登山契濶梅花幾日間莫與梅花筋力倦<lb/>
且推一雪阻躋攀<lb/>
　　　其二<lb/>
與君只隔竹笆籬踏雪過從自一竒開口便遭花問當<lb/>
老夫媿面了無辭<lb/>
<pb n="KR4d0353_WYG_001-14a"/>
　　　其三<lb/>
半身蒼蘚雪槎枒直到頂頭纔數花看盡玉林山上下<lb/>
還須渠是當行家<lb/>
　　　其四<lb/>
花中淡竚只梅花未見梅中蕚緑華一色瓊瑤裙織翠<lb/>
尚嫌紅蠟蔕村些<lb/>
　　　其五<lb/>
玉㽔五出是天姿六出時時更絶竒夜半同參雪花去<lb/>
<pb n="KR4d0353_WYG_001-14b"/>
春風元自不曽知<lb/>
　　　其六<lb/>
小小茅亭面面寒玉花能薄雪花乾今年不是開遲着<lb/>
等得羣花比並看<lb/>
　　　其七<lb/>
一枝宻宻一枝踈一樹亭亭一樹枯月是毛錐烟是紙<lb/>
為予寫作百梅圖<lb/>
　　　其八<lb/>
<pb n="KR4d0353_WYG_001-15a"/>
野逕茅茨竹作牆嵗寒曽亦幾平章髙人風味天然别<lb/>
不在横斜不在香<lb/>
　　　其九<lb/>
寒雀羣飛最上頭啄殘香玉翠雲裘老坡詩裏么麽鳳<lb/>
待與梅花渠是不<lb/>
　　　其十<lb/>
春風且莫一齊開留與山翁逐日來只恐難將冰雪面<lb/>
伴渠桃李併塵埃<lb/>
<pb n="KR4d0353_WYG_001-15b"/>
　　　觀梅<lb/>
蒼烟喬木野人家數掩山籬一徑斜此老不知何面目<lb/>
只將空手對梅花<lb/>
　　　其二<lb/>
卧疴半月不曽來等得來時漸次開世外交情無久近<lb/>
嵗寒然後始知梅<lb/>
　　　其三<lb/>
幾日商量雪不成竹邉寒得瘦稜層秋崖老子縮如蝟<lb/>
<pb n="KR4d0353_WYG_001-16a"/>
撚斷吟髭寸寸冰<lb/>
　　　其四<lb/>
片片隨風隔塢飄野香相逐過溪橋今年便覺春風早<lb/>
雪不成綿到地消<lb/>
　　　其五<lb/>
較似年時劣不如花頭小小兩疎疎但令半㸃微酸在<lb/>
憔悴空山儘有餘<lb/>
　　　其六<lb/>
<pb n="KR4d0353_WYG_001-16b"/>
老樹槎枒只一花氣條亦不放横斜無風無雨無烟月<lb/>
獨立人間莫怨嗟<lb/>
　　　其七<lb/>
去年今日雪平簷燒葉談詩酒屢添一笑今年又今日<lb/>
不成飛絮不成鹽<lb/>
　　　寄梅<lb/>
枝北枝南恨未除春風誤到夀陽居詩家不識梅花諱<lb/>
把做好看誇道渠<lb/>
<pb n="KR4d0353_WYG_001-17a"/>
　　　代贈<lb/>
碧玉香深冷翠篝夢魂不到玉搔頭暮天欲雪寒如此<lb/>
且問梅花愁不愁<lb/>
　　　壬寅元日<lb/>
一元坱圠先天易萬物胚腪太極圖自嚼梅花冰片片<lb/>
無人先後飲屠蘇<lb/>
　　　癸夘元日<lb/>
政坐聰明誤廼翁莫將鞭影戯兒童春臯本分扶犂手<lb/>
<pb n="KR4d0353_WYG_001-17b"/>
共駕烏犍待嵗豐<lb/>
　　　其二<lb/>
逺色蒼茫草際烟春風也到雪崕邉不知醉後屠蘇酒<lb/>
増一年歟減一年<lb/>
　　　立春<lb/>
冰絲玉縷簇青紅已逗花梢一信風夢到謝池新雪盡<lb/>
暖烟含雨緑匆匆<lb/>
　　　其二<lb/>
<pb n="KR4d0353_WYG_001-18a"/>
綵燕雙簪翡翠翹巧裁銀勝試春韶東風已到闌干北<lb/>
看見嬌黄上栁條<lb/>
　　　其三<lb/>
池痕吹皺緑粼粼才見池痕認得春香沁綵鞭旗脚轉<lb/>
自題蘭帖記春新<lb/>
　　　立春都堂受誓祭九宫壇<lb/>
欠伸殘夢雪<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>鬆只等三茅午夜鐘傳鑰省門星斗濕<lb/>
不知春已轉蒼龍<lb/>
<pb n="KR4d0353_WYG_001-18b"/>
　　　其二<lb/>
輦路香融雪未乾雞人初唱五更寒瓊幡第一畨花信<lb/>
吹上東皇太乙壇<lb/>
　　　立春謝司法有詩次韻<lb/>
明日瓊幡遶鬢飛土牛纔出草痕肥送寒正不闗渠事<lb/>
雪不來時未肯歸<lb/>
　　　其二<lb/>
誰將健筆破天葩清曉園林盡是花寒入崖雲齋未久<lb/>
<pb n="KR4d0353_WYG_001-19a"/>
詩腸雖吼尚禁茶<hi>私忌</hi>
　　　其三<lb/>
一夜挼雲作雪飛池塘已自緑生肥憑君檢校闌干北<lb/>
栁上新青歸未歸<lb/>
　　　其四<lb/>
草亭亦欲識詩葩連夜開將雪樹花清處儘强陶學士<lb/>
不闗羔酒與龍茶<lb/>
　　　君用致紅梅云不開數年矣<lb/>
<pb n="KR4d0353_WYG_001-19b"/>
山家已作枯槎看帶雪移來却自春一夜揣摩花意思<lb/>
寧將醉面向村人<lb/>
　　　再用韻奉酬<lb/>
㶚橋洗淨冰霜面拂略潮紅笑向春莫作野桃看過了<lb/>
煩詩說似武陵人<lb/>
昔公安在見何晚寧欲霜埋不受春不是三生曽一面<lb/>
寧堪開向世間人<lb/>
　　　婺源道中<lb/>
<pb n="KR4d0353_WYG_001-20a"/>
夢中緑遍謝家池夢覺山村雪擁籬儘道春寒花未在<lb/>
曉來開到野棠梨<lb/>
　　　春夜<lb/>
酒不能多詩又塵欄干月午奈何春天寒莫到海棠瘦<lb/>
一夜東風吹倒人<lb/>
　　　湖上八首<lb/>
沙暖鴛鴦傍栁眠春來亦懶避湖船佳人窈窕惜顔色<lb/>
自照晴波整翠鈿<lb/>
<pb n="KR4d0353_WYG_001-20b"/>
今嵗春風特地寒百花無賴已摧殘馬塍曉雨如塵細<lb/>
處處筠籃賣牡丹<lb/>
輕塵不動雨霏微堤外芹香燕子飛庭院日長簾幙靜<lb/>
含情脉脉看春歸<lb/>
緑波如畫雨初晴一岸烟蕪極望平日暮落花風欲定<lb/>
小樓絃管壓新晴<lb/>
春連禁籞緑陰交對面晴烟舞翠蛟最是君王遊幸少<lb/>
宫花渾未識鳴鞘<lb/>
<pb n="KR4d0353_WYG_001-21a"/>
連天芳草晩凄凄蹀躞花邉馬不嘶蜂蝶已歸絃管靜<lb/>
猶聞人語畫橋西<lb/>
遊人抵死愛春韶風暖花香酒未消須向先賢堂上去<lb/>
畫船無數泊長橋<lb/>
鞦韆人散雨千絲誰把秦笙隔院吹但覺小橋烟外栁<lb/>
春風無力逞腰支<lb/>
　　　夢中<lb/>
屋頭晴哢已交交更向春風打一遭花片已肥紅欲綻<lb/>
<pb n="KR4d0353_WYG_001-21b"/>
栁絲烟重緑如繅<lb/>
　　　社日<lb/>
燕子今年掯社來翠缾猶有去年梅丁寧莫管杏花俗<lb/>
付與春風一道開<lb/>
　　　社日益明叔見過<lb/>
溪雲醒釀社公雨肯踏寒莎過阿戎亦有小詩拈未出<lb/>
且攜瀑布煮春風<lb/>
　　　春思<lb/>
<pb n="KR4d0353_WYG_001-22a"/>
楊栁生寒莫上樓夕陽芳草泥人愁情知社近迎新燕<lb/>
盡捲湘簾不下鈎<lb/>
杜鵑花落石闌干新染晴波緑遶灣小立佇詩風滿袖<lb/>
一雙睡鴨占春閒<lb/>
　　　清明日舟次呉門<lb/>
篷忩恰受夕陽明楊栁梨花半月程老去不知寒食近<lb/>
一篙烟水載春行<lb/>
片片飛花更異鄉人家插栁抵愁長晴沙烟草幾今古<lb/>
<pb n="KR4d0353_WYG_001-22b"/>
春去春來燕子忙<lb/>
　　　清明<lb/>
淡烟疎雨清明日飛絮落花遊子心燕話春愁初睡起<lb/>
一簾草色暮池深<lb/>
　　　次韻梁倅<lb/>
把住新花做好看傷春時共倚闌干醉中不記暮烟碧<lb/>
楊栁樓深燕子寒<lb/>
　　　次韻陳侍郎謝送牡丹<lb/>
<pb n="KR4d0353_WYG_001-23a"/>
人在金華殿角頭詩情却遣為花留春風不入癯仙眼<lb/>
六六峰寒隔幾州<lb/>
手劚蒼苔玉一欄山家初見眼猶寒移根莫厭凡紅紫<lb/>
只做春風一様看<lb/>
　　　次韻牡丹<lb/>
銀壺貯雪褪輕紅費盡思量句不工若使春風但桃李<lb/>
春風殊未可雌雄<lb/>
嬌紅深倚翠雲團髣髴三生呉綵鸞詩眼頓驚春富貴<lb/>
<pb n="KR4d0353_WYG_001-23b"/>
雨侵衫袖不知寒<lb/>
　　　次韻雙頭牡丹<lb/>
春入多情草木妖霓裳相倚奏咸韶玉欄一様紅如洗<lb/>
不比觚稜鎖二喬<lb/>
　　　溪店回文<lb/>
啼鶯幾處垂垂栁乳燕雙飛片片花溪淺度雲山帶雨<lb/>
岸崩欹樹草連沙<lb/>
　　　春望<lb/>
<pb n="KR4d0353_WYG_001-24a"/>
春深酒熟溪橋鼔午過齋聞野寺鍾花不知名香自永<lb/>
倚風臨水為誰容<lb/>
　　　聞鶯<lb/>
緑忩愁寂雨凄凄春老江南花亂飛鶯亦自知人意思<lb/>
垂楊深院盡情啼<lb/>
　　　約魯山兄<lb/>
莫說尋芳巳後時春蔬解甲茗搴旗松風石銚晴雲盌<lb/>
不是吾曹未必竒<lb/>
<pb n="KR4d0353_WYG_001-24b"/>
　　　春暮<lb/>
巻中未有好詩看草滿池塘夢已闌客又不來春又暮<lb/>
一簾新雨杏花殘<lb/>
　　　春晚<lb/>
一樽無計遣春留落日傷情獨倚樓柔緑拍堤如可染<lb/>
老紅滿徑為誰愁<lb/>
青梅如豆帶烟垂紫蕨成拳着雨肥只有小橋楊栁外<lb/>
杏花未肯放春歸<lb/>
<pb n="KR4d0353_WYG_001-25a"/>
山杏溪桃睡欲昏青旗<graphic n="KR0829" url="https://raw.githubusercontent.com/kanripo/KR-Gaiji/master/images/KR0829.png" mimeType="image/png"/>客過孤村楊花不肯隨春去<lb/>
惹住晴風自入門<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0353_WYG_001-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　秋崖集巻一<lb/>
</p>
<p>
</p>
  </div>
</body>
</text>
</TEI>
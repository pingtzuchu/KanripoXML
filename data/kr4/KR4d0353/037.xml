<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>秋崖集巻三十七</head> <lb/>
    <p>
<pb n="KR4d0353_WYG_037-1a"/>
欽定四庫全書<lb/>
　秋崖集巻三十七<lb/>
　　　　　　　　　　　　　宋　方岳　撰<lb/>
　　銘　賛　箴<lb/>
　　　鼎硯銘<lb/>
劉仲子有鼎硯秃耳缺足而質甚良予為之銘<lb/>
㓕其耳兀其趾以貌取人失子羽誰其櫝之子劉子能<lb/>
出神竒金玉汝<lb/>
<pb n="KR4d0353_WYG_037-1b"/>
　　　唯塾銘<lb/>
一貫之傳曾氏子家學也余取以名番陽曾虞之塾曰<lb/>
唯則為之銘<lb/>
方人者賜起予者商於道則逺向若望洋昔者曾子惟<lb/>
聖所許微果㣲藝厥妙維魯吾道之一匪言可傳受授<lb/>
一唯口耳俱捐中心為忠如心為恕咨爾門人于予為<lb/>
贅勉哉聞孫歸其掲之勿迂以髙勿狹以卑毋曰忘言<lb/>
又焉容力三省吾身其自茲入<lb/>
<pb n="KR4d0353_WYG_037-2a"/>
　　　敬思庵銘<lb/>
從弟質庵于其親之墓而問名于予為名曰敬思記曰<lb/>
君子生則敬養死則敬享思終身弗辱也銘之以為故<lb/>
犬馬有養豺獺有祭彼人是哉不敬胡異厥維敬矣奈<lb/>
何勿思忝爾所生何辱如之我卜斯藏是畚是鍤我考<lb/>
斯堂于享于茇景彼髙山有<graphic n="KR1273" url="https://raw.githubusercontent.com/kanripo/KR-Gaiji/master/images/KR1273.png" mimeType="image/png"/>楸梧曰予蒸嘗曾是孝<lb/>
乎孝思伊何勿親之辱言禔其身維親之欲我庾則經<lb/>
我經則籯孰為親榮厥聞惟馨允敬允思相爾終慕岳<lb/>
<pb n="KR4d0353_WYG_037-2b"/>
作銘詩敢告司墓<lb/>
　　　野航銘<lb/>
雪乎子猷剡溪也月乎子瞻赤壁也有入其中者則告<lb/>
之曰虛舟耳請無自為敵國也<lb/>
　　　致存堂銘<lb/>
海門令方君元舉既塟之明年其子處義謁予曰吾與<lb/>
子系神農氏同姓吾祖父自歙徙同里子教辟雍吾為<lb/>
士同道吾籍是為親請不為僣吾父之墓草宿矣惟是<lb/>
<pb n="KR4d0353_WYG_037-3a"/>
兄弟前日之苫塊廬故在因葺以為風雨雪霜展省處<lb/>
惟子教之以惠幸其不肖孤乃為誦致愛則存一章扁<lb/>
以致存而銘之曰<lb/>
允矣孝思與天無極何存何亡蠢蠢薄夫致死死之則<lb/>
靡天常孰概于懐如将見之于羮于墻維樂正子永言<lb/>
憂傷頃歩弗忘伊晉之裒沒齒蓼莪有涕其滂閴彼幽<lb/>
泉如臨其上質之在旁毋曰邈矣目其存之則顒則卬<lb/>
毋曰寂矣耳其存之誨爾琅琅嘻海門君仕則不昌式<lb/>
<pb n="KR4d0353_WYG_037-3b"/>
是義方我庾我京我經我籯曾靡不綱咨爾令子而弟<lb/>
而昆思輯用光我則好脩跋翁誨之如鏘珮璜其斯其<lb/>
存誰謂騎箕白雲之鄉我作非彛懼翁聞之如負刺芒<lb/>
其斯其存誰謂埋玉奥嶺之岡蔚蔚奥嶺侯松侯檟翁<lb/>
在在堂燕爾曽孫眡此銘詩以烝以嘗<lb/>
　　　潘令君刷絲硯銘<lb/>
繭絲而硯毋或繭絲萬民綈民以仁硯之春<lb/>
　　　三石銘<lb/>
<pb n="KR4d0353_WYG_037-4a"/>
客有饟予三石其汎汎若沙禽者命之曰忘機之鷗其<lb/>
引吭長鶩而半身不随者命之曰不鳴之雁其鱗介穹<lb/>
然似伏龜而無首無尾者命之曰藏六之龜各為之銘<lb/>
乆而狎之吾亦不下廹而玩之吾亦不舞與輕波盍眠<lb/>
雨于嗟鷗兮<lb/>
不飛而鳴其孰驚不鳴而飛亦或亨不飛不鳴誰爾争<lb/>
于嗟雁兮<lb/>
毋曵其尾寕滅其趾不靈於人靈于已其如予何豫且<lb/>
<pb n="KR4d0353_WYG_037-4b"/>
子于嗟龜兮<lb/>
　　　吟瀑圖賛<lb/>
客有畫予巖谷中抱膝而觀瀑布者予目為吟瀑圗而<lb/>
賛之<lb/>
有山叢焉其蓄泄雲雨者谷也有水垂焉其凌厲氷雪<lb/>
者瀑也有人兀焉其膏肓泉石者僕也<lb/>
　　　季觀真贊<lb/>
不崖以巇不波以隨盖嘗曰古今一笑耳天地一醉耳<lb/>
<pb n="KR4d0353_WYG_037-5a"/>
此自若人胸中之竒耳彼毛錐何從而知之<lb/>
　　　牛衣賛<lb/>
月寒寗戚之歌雨濕王章之泣藉盤礴乎愛景之春忍<lb/>
觳觫於繁霜之夕予取而棲耕舍之壁間亦聊以愧夫<lb/>
無補于世而襲重綿之麗宻者也<lb/>
　　　晉謝文靖公真賛為建安謝説作<lb/>
絲竹雲林妓女冥壑此亦一安石鬼蜮老姦風鶴勍敵<lb/>
此亦一安石盖太虛之雲無心空谷之響無迹要未易<lb/>
<pb n="KR4d0353_WYG_037-5b"/>
窺敵手之棋而訾折齒之屐也<lb/>
　　　自賛<lb/>
謂為士寜有識謂為農又無力面如巖崖耳如壁此其<lb/>
所以為山中之黔而非人間之晢也與<lb/>
　　　又<lb/>
三事之所不事四民之所不民謂為阨窮耶則廊廟未<lb/>
必同一丘之逸謂為寒餓耶則簞瓢亦何異五鼎之珍<lb/>
嗚呼噫嘻予非淮隂侯之所羞與噲等伍而柴桑醉夫<lb/>
<pb n="KR4d0353_WYG_037-6a"/>
自謂羲皇上人者耶<lb/>
　　復齋六箴<lb/>
　　　不逺復<lb/>
適燕南轅爾迷爾岐尚其未逺跂予改之<lb/>
　　　休復<lb/>
休者止也能復則止拳拳服膺顔氏之子<lb/>
　　　頻復<lb/>
而既得之則又失之曾幾如是而不踣為<lb/>
<pb n="KR4d0353_WYG_037-6b"/>
　　　獨復<lb/>
萬物皆流止者金石衆狂一迷惟君子特<lb/>
　　　敦復<lb/>
為復有道患不自覺君子以厚小人以薄<lb/>
　　　迷復<lb/>
爾有廣居曷其勿歸惟聖作狂差之忽微<lb/>
　　　蒙姪名訓<lb/>
　　星姪将除喪與名曰䝉而字以飬正乃就其身之<lb/>
<pb n="KR4d0353_WYG_037-7a"/>
　　所當體察者釋蒙以訓非釋經也<lb/>
　　　蒙亨匪我求童䝉童䝉求我初筮告再三凟凟<lb/>
　　　則不告利貞<lb/>
童蒙者何赤子之心凟則汩矣惟幾惟深<lb/>
　　　彖曰蒙山下有險險而止蒙蒙亨以亨行時中<lb/>
　　　也匪我求童蒙童蒙求我志應也初筮告以剛<lb/>
　　　中也再三瀆瀆則不告瀆蒙也<lb/>
塗人皆禹毋曰爾蒙允哉養正作聖之功<lb/>
<pb n="KR4d0353_WYG_037-7b"/>
　　　象曰山下出泉蒙君子以果行育徳<lb/>
夙喪父母惟險之極何以出險果行育徳<lb/>
　　　初六發蒙利用刑人用脱桎梏以徃吝象曰利<lb/>
　　　用刑人以正法也<lb/>
習俗桎之利慾梏之法以正之庻或脱之<lb/>
　　　九二包蒙吉納婦吉子克家象曰子克家剛柔<lb/>
　　　接也<lb/>
彼愚且闇亦有一得能受能容維家之克<lb/>
<pb n="KR4d0353_WYG_037-8a"/>
　　　六三勿用取女見金夫不有躬無攸利象曰勿<lb/>
　　　用取女行不順也<lb/>
相彼烈女㓗玉清氷毋失爾身小人之朋<lb/>
　　　六四困䝉吝象曰困蒙之吝獨逺實也<lb/>
孰發爾蒙維賢君子爾則逺之困斯吝矣<lb/>
　　　六五童䝉吉象曰童蒙之吉順以巽也<lb/>
順則毋我巽則毋必維順維巽童蒙之吉<lb/>
　　　上九擊蒙不利為㓂利禦㓂象曰利用禦㓂上<lb/>
<pb n="KR4d0353_WYG_037-8b"/>
　　　下順也<lb/>
孰為爾㓂血氣以之勿或使之惟其弭之<lb/>
　　　謝謹習字訓<lb/>
學飛曰習其在厥初相彼雛矣鶯其茁矣萬里一息維<lb/>
其習矣咨爾謹習迅靡日矣<lb/>
　<lb/>
　<lb/>
　秋崖集卷三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>秋崖集巻三十一</head> <lb/>
    <p>
<pb n="KR4d0353_WYG_031-1a"/>
欽定四庫全書<lb/>
　秋崖集巻三十一<lb/>
　　　　　　　　　　　　　宋　方岳　撰<lb/>
　　簡<lb/>
　　　與謝丞相<lb/>
某属者不自抑畏妄有叙陳謂當干冐昧之誅顧已在<lb/>
記憐之數以故乃心之望賜甚於前日之無言三年不<lb/>
鳴鳴則驚况五年於此矣一鼓作氣氣不竭寜再鼓以<lb/>
<pb n="KR4d0353_WYG_031-1b"/>
湏之舉而上雲漢之間是亦惟造化之命盖受賜今相<lb/>
國乆非衆人遇我之知謂可為文字官必無夫子前言<lb/>
之戱惟不崇朝而雨天下将一出令而雷域中仰天問<lb/>
鈞跼地待罪<lb/>
　　　答王宰七夕<lb/>
拂石眠雲方尋拙賦乗槎問漢寕記巧期有來鵲聲醑<lb/>
我羊酒千感百謝一言再慙<lb/>
　　　與榮王<lb/>
<pb n="KR4d0353_WYG_031-2a"/>
某不肖似然嘗得親講堂書帶之草矣十年去國徒切<lb/>
巖瞻盖自廬山一奉書於今又七稔山深林宻絶意人<lb/>
間望朱邸之慶雲隔翠簾於弱水追念疇昔恍乎其若<lb/>
夢寐而已不圖忽有所擬莫知所從自非大王念講習<lb/>
之舊僚憫空山之棄士則亦何以及是謹具啓事一通<lb/>
如左惟巖電之流觀焉<lb/>
　　　答趙都昌<lb/>
某伏以陽剛之復君子以亨恭惟妙弹春温之琴髙舉<lb/>
<pb n="KR4d0353_WYG_031-2b"/>
雲飛之舄某宛其老矣不能與世相酬酢於茟墨之畦<lb/>
逕乆矣件具而條陳之固莫能如執事之賜之謹也廬<lb/>
山一别忽忽七年意者控靶於青冥弭節於碧落而某<lb/>
也夕陽牛背之上未之有聞琅畫飛來僅隔一壁鼎鐺<lb/>
有耳何愧如之某流落有年固已無意人間之世忽有<lb/>
啓擬莫知所從自非㳺揚何以至此某猶未祗命則亦<lb/>
未敢謝也一髯参十從事之貺足佩盛心不盡感藏東<lb/>
望端拜有懐千百尚俟顓書<lb/>
<pb n="KR4d0353_WYG_031-3a"/>
　　　答戴正字<lb/>
某夕陽牛背之暖與世了不相聞天上羣仙影響不接<lb/>
固莫知鏘佩於瓊瑶之第幾峰也客有自日邉至林下<lb/>
者為言明執事給札玉堂翺翔蓬巒之日乆矣斯文多<lb/>
幸某敢不敬為朝廷賀也<lb/>
　　　答朱兄<lb/>
某居深山之中先隴又在深山深處移松補挿盖數日<lb/>
而後歸則使者在門乆矣恐滯其囬也龜手削氷而答<lb/>
<pb n="KR4d0353_WYG_031-3b"/>
書固不能如來教之整某於化地未嘗得登平津之閣<lb/>
奉光範之書予之以鄱江易之以宛氷皆莫測其所從<lb/>
得之傳聞已為堕甑執事以此賀則某固所不敢不下<lb/>
拜也謹用復璧感愧則均<lb/>
　　　答黄簿<lb/>
某維歳亦暮止春其盎如恭惟小試枳棲聿來芝信某<lb/>
北承騎氣賁我蝸廬獲同杖屨之翩翩共話盃柈之草<lb/>
草遄聞行李徃及𤓰期莫皇賀上之書政坐閑牛之懶<lb/>
<pb n="KR4d0353_WYG_031-4a"/>
恭承雲朶良紉風襟有如老成之典型必取諸賢之賞<lb/>
識剡章交薦環召匪伊某乆卧空山無求當世忽易麾<lb/>
其甚駭旋堕甑以何疑幸而牛簔之暖無他以此鹿蕉<lb/>
之夢如故嘉平惟臘元朔立春惟金玉其厥躬遡絲綸<lb/>
之不日<lb/>
　　　囬趙宰<lb/>
伏以有澤之膏平秩東作共惟駕言飛舄式榖我萌翼<lb/>
翼嚴嚴敢不洗荷鉏之手敬候前驅<lb/>
<pb n="KR4d0353_WYG_031-4b"/>
某惟宰百里者列宿也前列缺後豐隆盖自有職其職<lb/>
者惟次舍之少留意<lb/>
某深山鄙細人耳木石之與居鹿豕之與㳺固未嘗得<lb/>
望已同然之光幽然之深也惟日注仰太息以之<lb/>
某雲卧牢山栁欲生肘然而北山之叟南山之翁過我<lb/>
而言曰吾甿其遂蘓乎聞新令尹之仁雨露林麓耕食<lb/>
鑿飲繼自今何者非宓琴之春某也幸某既又惟念拱<lb/>
璧大寳當在明堂清廟之間繅藉而薦之以為吾國之<lb/>
<pb n="KR4d0353_WYG_031-5a"/>
鎮公子恐祈人之不得乆其澤也公歸勿亟遂及我私<lb/>
某夲農家乃自以書為祟者六年於今齒髪衰殘已無<lb/>
一念到人間之世氷溪雪澗盖将終焉亦惟賢尹賜之<lb/>
某釣寂耕閒乆已焚硯書固不盡言也至於瓊琚玉珮<lb/>
起居何如某則奚其僣之敢<lb/>
　　　答胡登仕<lb/>
某雲卧東山無復花事嘗有牡丹又是一年過春事略<lb/>
無三日晴之句寂寞甚矣不知一春竒特獨在君家分<lb/>
<pb n="KR4d0353_WYG_031-5b"/>
到山居更有槎頭縮項豈俗所謂陪酒又陪歌者耶珍<lb/>
感珍感<lb/>
　　　劄趙寺丞<lb/>
某伏以麥之秋矣風日清妍恭惟建牙于藩宣布寛大<lb/>
天人闓澤台候動止萬福某滌筆滄浪之水挹蘿月而<lb/>
冩之惟清<lb/>
某私竊惟念郡刺史佩二千石印綬綏寕一邦而某也<lb/>
帶笭箵於鷗邉卧襏襫於牛下則野人也奚其茵慿之<lb/>
<pb n="KR4d0353_WYG_031-6a"/>
敢問<lb/>
某屏廢林壑且十稔於當世士大夫遙遥乎蓬莱之隔<lb/>
弱水也然碧宙寥泬月明在天林宻山深亦被光景某<lb/>
盖嘗㵼浩露而搴長風矣<lb/>
某惟執事先生家有周公之履舄廟有山甫之鼎彛其<lb/>
氣呑餘子而盖當世也退然素士方且與枯槁為春風<lb/>
以幽隠作皓月此其尺度未易量也是以有袞衣兮無<lb/>
以我公歸兮某未敢以誦者邦人之私耳<lb/>
<pb n="KR4d0353_WYG_031-6b"/>
某窮老不學所謂婞直而無涵養之功徑率而無矯揉<lb/>
之力岩居穴處化為猿猱政坐鬼擘口耳天所以與我<lb/>
者如此恬然安之山北山南掛書牛角上而讀某與受<lb/>
其賜<lb/>
某舊常學氓事大夫之禮矣遣一介之使奉咫尺之書<lb/>
迎候前驅惟所進退者此其常也乃今負罪引慝潛幽<lb/>
而伏深固不得與薦紳比卒然以名聞恐執訊者之斥<lb/>
其野則林慙無盡而澗愧不歇也某如之何而可<lb/>
<pb n="KR4d0353_WYG_031-7a"/>
某日與芸夫蕘子安樂耕桑竊聞寛之一分折劵而捐<lb/>
之者動為緍錢數十百萬相與賛嘆誦言愛民抑不知<lb/>
其能下士又如此也何物小子鄙在山林不吾書而吾<lb/>
先之非自學問中來不我怒亦不我屈矣某拜手書諸<lb/>
紳<lb/>
　　　答棲賢老<lb/>
某維此袢暑緬想玉淵清寒四大安稳為慰之劇某去<lb/>
郡六七年矣雖三峽之雪五老之雲未嘗去心而一時<lb/>
<pb n="KR4d0353_WYG_031-7b"/>
巾瓶之逰亦漫莫知其誰何也聞諸山更易不啻如逆<lb/>
旅主人忽奉音書獨專舊席豈差帖不作鐡腥者自無<lb/>
魔事耶但辦肯心為衆竭力使諸方衲子道吾軰亦不<lb/>
是肉眼凡夫則無負山林矣相望正遥珍重珍重<lb/>
　　　囬葉兄<lb/>
某一牛耕雨已老空山五馬行春乆寒舊夢初不惜折<lb/>
腰而為米寧勿懲捩手而覆羮方問戍之甚遥欲循墻<lb/>
而不敢豈非省元先軰感動金石嘘呵雲烟使此聲在<lb/>
<pb n="KR4d0353_WYG_031-8a"/>
梁楚之間㳺揚多矣念有道出羲皇之上窮餓以之姑<lb/>
欲其収之桑榆未免於誘我松桂而某乆無意人間之<lb/>
世奚煩問官路之津明月清風幸不用一錢而買凝香<lb/>
畫㦸豈必待三年而淹感未渠央謝於何有伏幾台亮<lb/>
　　　又<lb/>
某技老空山乆已無意人間世矣舊交新識相忘江湖<lb/>
忽奉琅題茫然莫記其孰何也昏繆如此又安得與於<lb/>
斯文有如執事先軰英聲為當世鉅公所稱道又焉取<lb/>
<pb n="KR4d0353_WYG_031-8b"/>
深山窮谷無聞之一羽士哉徃年為郡時亦欲奉薄少<lb/>
為入梓費率皆炊不及熟挈之而歸今又窮卧荒寒徒<lb/>
有愧色負負何言凡與某之文願一切刋去毋使不振<lb/>
之蹤重為識者所指目前軰畏名如畏虎不肖者其奚<lb/>
以堪相望正遙豈勝翹注<lb/>
　　　答葉兄<lb/>
某孫石忝與童科略如兒戱小時了了恐非千里之駒<lb/>
髙誦琅琅寕是九經之庫偶先行軰方悔乃翁盖以本<lb/>
<pb n="KR4d0353_WYG_031-9a"/>
自農家安用摘髭而収科第既為書祟曷不買牛而教<lb/>
子孫政維記問之如流或者浮沉之類我半千孫固應<lb/>
爾奚誤聼聞七歳童古所難第深慚謝<lb/>
　　　答陳簿<lb/>
某卧病牛山下與世不相聞者幾何年矣西望黄鶴聲<lb/>
問缺然則固其勢也伏奉琅畫為之縮頸以慚帝學名<lb/>
流世所敬羡春風小削必有争而致之者而某何力之<lb/>
助每歸耕舍一字不至修門諸公賢人縱不我鄙而某<lb/>
<pb n="KR4d0353_WYG_031-9b"/>
亦自鄙其得為非意之干乎他日訊之或者某何書之<lb/>
敢而獨於執事書之靳則擯之絶之斥之誅之某其甘<lb/>
心焉<lb/>
　　　答魏監丞<lb/>
某入林深宻與世濶踈當路名卿大夫之書固非某所<lb/>
得數數也一牛雨外徒與耘夫蕘子樵歌牧咏以受隂<lb/>
賜於不言之中敢圖記存訪問寂寞感激重感激其何<lb/>
可言晦菴遺書布滿天下紫陽精舍雲漢昭囬頋獨無<lb/>
<pb n="KR4d0353_WYG_031-10a"/>
有是不謂缺典與戱下興起斯文以幸後學某既賜矣<lb/>
瞻望凝香無任注仰<lb/>
　　　又<lb/>
某雲卧深山無一跡於籬域之外邦君侯與民同患除<lb/>
其病渉之憂而山中之人若罔聞知亦足以見其不擾<lb/>
而集也記事當屬之名筆而某也敢於承命是謂不遜<lb/>
将辭焉則虞兵留縣乆或者又以慢為罪奈何輙稾草<lb/>
呈似願明執事又改為之毋大為斯橋之辱也<lb/>
<pb n="KR4d0353_WYG_031-10b"/>
　　　答劉運屬<lb/>
某方荷鉏鑿土規以自藏衰病侵凌作此死計歸則見<lb/>
使者至為之恍然平生交逰一别七載意必有以起其<lb/>
憒憒者亟啓亟讀則講徳之誦請事之述乃若未相識<lb/>
然甚非所望於畏友也師門一燈惟君在矣某茍可以<lb/>
效牛馬走者當無所不盡其力事有大謬不然者則亦<lb/>
且奈何哉罪廢之人一旦以名字入帝城使執事者得<lb/>
之不能不按劍而况他人乎曲折云云又非有茟舌所<lb/>
<pb n="KR4d0353_WYG_031-11a"/>
能宣者執事而不相悉則亦罪而已矣一生骯髒所至<lb/>
迕人名既不彰唯感仲業去冬一病為之骨立至今六<lb/>
十六年相去甚近又未知閻老子肯容至此時否以故<lb/>
不能以将死之身與世詡詡相征逐也窮居野處棲息<lb/>
不同相見無期臨紙凄斷<lb/>
　　　答魏監丞<lb/>
某日以其不腆之文咏歌甘棠非敢謂可刻樂石也六<lb/>
經閣記南豐既上稾而主人迄自為之亦欲以此望戱<lb/>
<pb n="KR4d0353_WYG_031-11b"/>
下耳模示墨夲為之汗下以慙然古之為詩多出於小<lb/>
夫賤𨽻之口而采民風者取焉以其事為可歌也某敢<lb/>
再拜受賜<lb/>
　　　答陳簿<lb/>
維夏之五水花晚清恭惟養居枳棲休有譽處嚴嚴翼<lb/>
翼某墻西雨别忽忽又幾何時每念朱墨印曹非所以<lb/>
乆處名軰縱不試玉署亦盍教辟雍盖誦此語之日乆<lb/>
矣上流古隽乖崖翁之遺跡尚多沃沃桑麻無非惠爱<lb/>
<pb n="KR4d0353_WYG_031-12a"/>
暇日亦嘗賦靈均之騷詞登髙望逺以慨然想見其彷<lb/>
彿乎然則矮屋打頭亦固有樂乎此圖示遺像得以朝<lb/>
夕瞻儀每嘆此翁方窮為士時遽斬一尉卒不遭盛世<lb/>
豈不是一大公案執事試為酹江山而問之時方鬰蒸<lb/>
惟厚自愛<lb/>
　　　答黄尉<lb/>
某辱教之以放翁詩文殊副所欲閒中得伴又可携塢<lb/>
中了數月矣珍感珍感文公語續録一部聊以報貺因<lb/>
<pb n="KR4d0353_WYG_031-12b"/>
亦自謂不啻瓊玖也一笑一笑<lb/>
　　　答杜司令<lb/>
某於名門昆玉知交最深飯牛南山未嘗不喟然太息<lb/>
以為安得把手一笑傾倒别後之懐而不知蓬藋挂鼪<lb/>
鼯之徑烟霞隔鷗鷺之朋也長公班玉亦嘗自日邉寄<lb/>
聲而某終老山林望帝城不敢以一字入抵京絡繹幸<lb/>
為一言之樵人何辜罹此札厲餘粱栖畆至無收刈之<lb/>
人忝是故侯聞之酸鼻所頼紫府仙伯一仁不遺時時<lb/>
<pb n="KR4d0353_WYG_031-13a"/>
有以振徳之耳<lb/>
　　　答方䝉仲<lb/>
某惟雪平地尺是書有年恭惟以詩書澤民以政事佐<lb/>
郡公車交聘聲聞甚休某飯牛南山歳且遒暮老眼欲<lb/>
暗與書為仇不過問竹平安訪梅消息以了此生耳或<lb/>
聞交舊作一好事寄一好詩則為之數日喜如䝉仲以<lb/>
郡文學入史舘獨非一可喜事乎自是而推之蒙仲之<lb/>
可喜當大書特書屢書不一書也勉旃勉旃某山中之<lb/>
<pb n="KR4d0353_WYG_031-13b"/>
人既不當作生日而今年又無此日愈不當作雪晴曝<lb/>
背方自哦小詞云云盖坡翁詩白髪蒼顔五十三家人<lb/>
强遣試春衫而是歳方為趙挺之諸公攻所作策題也<lb/>
逺寄妙製擊莭而讀之夜招鄉里之惠詩者雜諸公之<lb/>
作以誇坐人明日視之獨失錦軸徃徃為後生不觧事<lb/>
者竊取物色之不可得矣老子失妙曲固可憾而此後<lb/>
生能知其為寳而貪焉亦可喜也<lb/>
　　　答胡尉<lb/>
<pb n="KR4d0353_WYG_031-14a"/>
雪平地尺歳當大穣伏惟鏘珮仙曹行簉鵷鷺某適天<lb/>
幸同寅者其讀書史如君識義理如君盖籍溪致堂之<lb/>
家世猶可想也歸卧牛下靡日不思有書自南猶記初<lb/>
度執事之意愛厚矣抑人無貴賤将為親舉觴乃為可<lb/>
樂尊翁與先子齊年耆艾未渠央而先子無禄下世於<lb/>
今十有三祀君之夀我轉悲耳獨陽春一曲體製竒甚<lb/>
留之几研足為茆屋作鎮寳耳言不盡謝<lb/>
　　　荅謝提舉<lb/>
<pb n="KR4d0353_WYG_031-14b"/>
雪平地尺宇宙皆春共惟髙逸園林燕彛清適瑶階琪<lb/>
樹夀我老仙某深山老農夫耳與當世之士少所諧可<lb/>
不圖一見長者讙然許與之汎舟碧溪之灣把酒青山<lb/>
之閣傾倒肺肝至今殷殷猶聞金石聲也胸中丘壑一<lb/>
一皆竒出其緒餘位置亭榭亦自幽深窈窕無不可人<lb/>
苐聞朝廷冊拜一新非復曩舊旦夕弓旌聘召必将空<lb/>
岩穴而起之安石固不能專東山之勝耳<lb/>
　　　答危學諭<lb/>
<pb n="KR4d0353_WYG_031-15a"/>
雪平地尺歳将大穣伏想剡溪之橈㶚橋之蹇盡入詩<lb/>
意巻軸流傳侃侃乎亦足以樂也士患不貧耳貧則士<lb/>
益髙勉旃行藏無憂其所以為貧者而失其所以為士<lb/>
者若某則老矣無能為也已補梅册竹筋力已不足而<lb/>
况詩書乎哉牛背夕陽自有餘暖此外不知也陽春一<lb/>
曲猶記初度此豈山翁事耶感刻無已<lb/>
　　　荅黄桂陽<lb/>
某歸卧草庵與世乆相忘矣獨春山年歳事事拙踈而<lb/>
<pb n="KR4d0353_WYG_031-15b"/>
執事者每嘉歎之出於至誠非世俗謬為敬重者比此<lb/>
殆不能去懐也清貧至老某所深知而綿力薄材不能<lb/>
有所振起至今愧之岩石一新非復曩舊貧如老先生<lb/>
者可以強出矣如某無用於世乆已𡨕心後門入山穿<lb/>
幽透宻扶杖一繚繞又了一日此外無復云也曕望太<lb/>
息<lb/>
　　　答髙帥参<lb/>
某山林深宻與世不相聞者年歳矣當路書尺忽落牛<lb/>
<pb n="KR4d0353_WYG_031-16a"/>
衣間蕘牧惘然不知所以真是此事今無古或聞也感<lb/>
甚感甚廬山一别昨夢已寒平生草茅所至落落易地<lb/>
昭武本不當攘馮婦之臂適有小閧朝㫖趣行某於此<lb/>
不得固以辭也至則宰附郭縣者亦是華宗但相與道<lb/>
風猷致仰懐而已坐席未暖又以斥歸執事亦知其所<lb/>
以然者乎属邑建寧連宰督賦於峒頑峒中嘯聚干戈<lb/>
而出者數百人殺傷相當略無官府某以為如此則亂<lb/>
矣必擒制之其渠魁既已伏辜而為賊嚢槖者乃一小<lb/>
<pb n="KR4d0353_WYG_031-16b"/>
小寄居某按劾以聞章竟不下越一兩月某即再具奏<lb/>
申自乞罷斥朝㫖方下帥司覈實某以為如此則郡守<lb/>
按一寄居為虛妄矣不能不自劾也章上則所謂寄居<lb/>
亦已略略施行降資未得参注又越旬浹方有指揮方<lb/>
某奏状氣憤詞率殊失事上之體可與放罷某至今莫<lb/>
知其所自來也謂廟堂之意耶則既行某之章矣謂寄<lb/>
居者之力耶則何為有此囬天之勢也是亦可一笑矣<lb/>
同寅繾綣不覺覼縷如此相望正逺惟願諸賢滚滚各<lb/>
<pb n="KR4d0353_WYG_031-17a"/>
出其力以濟斯世使某林間横笛得見太平斯亦堯壌<lb/>
之一幸也寵頒錯落意愛甚厚獨念仕宦所至一物不<lb/>
儲今在田間猶更蕭索茫然無以為謝為之奈何猶記<lb/>
徃年辱餉蜀附某莫之敢拜也去冬感寒濕市無佳者<lb/>
亦悔當時受之亦未為貪今願便中分極佳者一二枚<lb/>
為衰朽之偹盖今投棄田里無復出期固非深山中所<lb/>
可得耳<lb/>
　<lb/>
<pb n="KR4d0353_WYG_031-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　秋崖集巻三十一<lb/>
</p>
<p>
</p>
  </div>
</body>
</text>
</TEI>
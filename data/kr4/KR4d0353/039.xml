<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>秋崖集巻三十九</head> <lb/>
    <p>
<pb n="KR4d0353_WYG_039-1a"/>
欽定四庫全書<lb/>
　秋崖集巻三十九<lb/>
　　　　　　　　　　　　　宋　方岳　撰<lb/>
　　祭文<lb/>
　　　祭魏参政<lb/>
嗚呼蜀自三蘓公不作于今幾何年兮予嘗意其水恧<lb/>
而山羞天地之秘寳韜光剷彩<graphic n="KR1273" url="https://raw.githubusercontent.com/kanripo/KR-Gaiji/master/images/KR1273.png" mimeType="image/png"/>屈而不平兮故其發<lb/>
也勃焉而有斐君子特立于西州學探邃古之奥文洗<lb/>
<pb n="KR4d0353_WYG_039-1b"/>
時俗之陋而浩然于胸中者自一宇宙兮盖蹴訓詁之<lb/>
圃而姫孔之與㳺以其精㣲者治身以其粗淺者治世<lb/>
是心固将堯舜吾君民兮而不知一葦杭之何以障百<lb/>
川于横流彼誰其秉國之均如重隂且霾日月為之晦<lb/>
𡨕兮而矯然獨鶴之嘹唳乃欲空百鳥之喧啾抱遺經<lb/>
于荒遐之裔樂斯道于寂寞之濵者與歳月而相忘兮<lb/>
亦既築山房于白鶴之麓而眠雲卧雪吟風醉月侃侃<lb/>
乎其無物外之憂但遨嬉于翰墨之林而秦篆漢籕流<lb/>
<pb n="KR4d0353_WYG_039-2a"/>
落人間者太山一毫芒兮至其妙于心則伏羲以前之<lb/>
大易而筆于書則獲麟以後之春秋忽雲翳之劃開豁<lb/>
中天之大夜下尺一趣諸老以來歸兮人固以為適當<lb/>
太平之期願觀徳化之成而衆君子之聚在夲朝者殆<lb/>
将人稷契而身伊周歴觀近歳諸賢之志各欲出其力<lb/>
以救斯世之淪胥兮而彼蒼者天豈其不欲平治耶胡<lb/>
駕言中道而摧輈西山其頽而天目之老晉陵之魁亦<lb/>
相繼而凋落兮獨吾白鶴山人在而且猶旁睨如棋之<lb/>
<pb n="KR4d0353_WYG_039-2b"/>
局孤閒横水之舟然庻幾其可以繫中外之望以待天<lb/>
人之定兮而復乗雲氣騎箕尾渺松江以上征而不為<lb/>
蒼生其小留疇昔之夜謁公南徐曰衆歡之不可息而<lb/>
予亦信以為然兮及今見之則嘅歎其為李西平之子<lb/>
而嘉奨其為異于臧宫馬武之儔人生傾意氣耳故今<lb/>
聞公之䘮晝喟而夜吁兮而况朝失元老士失宗儒其<lb/>
将付斯世于悠悠乃作白鶴之些曰白鶴飛兮山之幽<lb/>
梳雪羽兮風颼颼時不與兮吾誰尤白鶴歸兮河之洲<lb/>
<pb n="KR4d0353_WYG_039-3a"/>
蘓䑓杳兮雲正愁唳華表兮天知否<lb/>
　　　祭趙龍圖<lb/>
某窮居讀書常竊有歎曰嗟乎士固有精忠皦日星勁<lb/>
氣勵金石勲勞在社稷名聲震闗河而卒為當代之所<lb/>
咨嗟後世之所哀痛者矣庾稚恭鎮㐮州此其志何如<lb/>
也北伐一䟽氣吞朔方當時自河以南皆懐歸附則亦<lb/>
不可謂有經濟之意而無其畧者丹水一衂遽可以成<lb/>
敗論哉國歩多艱慚憤而歿是殆可悲也已某故于公<lb/>
<pb n="KR4d0353_WYG_039-3b"/>
之云亡以其悲稚恭者而重為公悲之嗚呼公之失守<lb/>
㐮陽盖所謂人能搏猛獸而不能不却歩于蝪<graphic n="KR1340" url="https://raw.githubusercontent.com/kanripo/KR-Gaiji/master/images/KR1340.png" mimeType="image/png"/>能砭<lb/>
劑風寒之客邪而不能不傷生于尋常不虞之酒色也<lb/>
與當其麾敵兵十數萬而却之以嬰孤城于百戰垂亡<lb/>
之餘功亦不細矣而梟獍驟興于肘腋之間虎兕突出<lb/>
于檢柙之外遂使曩時之竹帛晦昧于公議者之口而<lb/>
後世之簡牘不知又能如庾稚恭有為之歎息以否孟<lb/>
明不復貸則亦負殽之耻而死在傍奚而憾而纍彼青<lb/>
<pb n="KR4d0353_WYG_039-4a"/>
山傷哉素輀獵獵霜風訣茲一巵<lb/>
　　　祭杜丞相<lb/>
嗚呼天下不見司馬文正之忠清粹徳兮于今百六十<lb/>
有二年世道之升降凡幾人材之消長凡幾盖有不勝<lb/>
其嘅然者矣而公方起從海濵共更化絃一時之兒童<lb/>
走卒亦皆論名氏兮而都人士之攀縁相登争覩其儀<lb/>
形者亦皆咨嗟太息以為甚矣其似文正也是何退然<lb/>
山澤之儒臞如列仙上方舉國以聼焉而四方顒顒延<lb/>
<pb n="KR4d0353_WYG_039-4b"/>
頸跂踵以望太平之期兮奈何乎心勦神疲于應物其<lb/>
胸中之所欲為者曽微江河之一㳙雖移疾者婁然猶<lb/>
國有蓍龜士有砥柱若不見其運<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>兮而君子恃之以<lb/>
無恐小人讋焉而莫前今夬矣而未遇復矣而未泰兮<lb/>
正升降消長之一機也而公乃騎箕尾而捨旃将恐上<lb/>
心漠然于此矣而元衮亦無與相彌縫兮凡吾黨之所<lb/>
扼腕者固匪人之所垂涎天下之勢方如駕漏舟于風<lb/>
濤浩𣺌之衝兮忽檝摧而維絶則旁觀之損神亦不自<lb/>
<pb n="KR4d0353_WYG_039-5a"/>
覺其失聲而呼天試嘗評之公之與文正其清介同其<lb/>
公忠同其夙夜盡瘁以遺其身者無不同兮獨秉國不<lb/>
及于踰年而青苗助役之未蠲然而青山流水居無五<lb/>
畆之園以獨樂花木之秀野而藝風煙兮則公之貧又<lb/>
似乎差賢意公之心使天下清明常如今日不至于變<lb/>
怪雜出舞鰌鱔而號狐狸兮方瞑目于九泉古所謂死<lb/>
而後已者其公之謂兮吾為天下悲而已矣不自知其<lb/>
涕漣<lb/>
<pb n="KR4d0353_WYG_039-5b"/>
　　　祭徐侍郎<lb/>
靈之㳺兮凄其以風噫慟以軷兮洶胥濤而與東噫世<lb/>
無羊叔子兮莽吾寃其曷窮噫非此其悲兮羗世變惟<lb/>
時恫噫時耶勢耶天乎人乎求所以死公者而不可得<lb/>
也𣺌籲帝兮深衷噫<lb/>
　　　祭徐知郡<lb/>
始予棲遲如桐未絲璞未規也㸑者薪之有刖其洟孰<lb/>
予竒也公顧曰嘻非熊非羆非虎貔也文士追隨一雄<lb/>
<pb n="KR4d0353_WYG_039-6a"/>
萬雌獨已知也風<graphic n="KR0905" url="https://raw.githubusercontent.com/kanripo/KR-Gaiji/master/images/KR0905.png" mimeType="image/png"/>暑池髙論炎羲夜以曦也醉墨淋<lb/>
漓急驅龍驪走蛟螭也予起鋤犂歸䄂披披喜不貲也<lb/>
迎笑以嘻謂非羣兒我蓍龜也曾幾何時東臯語離哽<lb/>
相持也聚散参差而我心期鍼與磁也歳如何其物换<lb/>
星移天一涯也簮盍勿遲于宦之岐或並馳也今我來<lb/>
思有傳者誰公其萎也我心則疑天實生猗竟何為也<lb/>
風鬛霧鬐長鳴之逵孰與覊也煩劇之治如理棼絲愈<lb/>
劂剞也老筆聼辭如氷之澌潮之滋也落落松姿秀目<lb/>
<pb n="KR4d0353_WYG_039-6b"/>
踈眉休顯宜也立之文墀則麟儀儀鳳師師也奈何乎<lb/>
噫濓溪之漪終一麾也有翩者旗回鴈之陲古驛悲也<lb/>
時方偲偲放予茅茨莫爾咨也歳則一朞㓙問我貽涕<lb/>
漣洏也曰阡有碑爾作銘詩謹勿辭也朋友道墮絮酒<lb/>
則醨誰其釃也長夜渺瀰晤言如箎今已而也下亭之<lb/>
祠有扈江籬尚薦詞也<lb/>
　　　祭胡文偉<lb/>
惟公蜚英場屋飬浩丘園雍齒且侯長負秋風之恨劉<lb/>
<pb n="KR4d0353_WYG_039-7a"/>
蕡不第空餘月旦之評駒隂奄及于禫祥馬鬛永懐于<lb/>
窀穸属某負薪之有疾吁嗟執紼之無繇乃遡芻靈漬<lb/>
予絮酒嗚呼兄子猶子愈增坦腹之悲吾翁乃翁徒洒<lb/>
交頥之淚<lb/>
　　　祭杜尚書<lb/>
鳳城岩嶤湖山春只月户雲房愜幽人只有癯者仙翩<lb/>
綸巾只左吾詩書右菰蓴只藐予過之孰主賔只偕一<lb/>
道士鄭子真只詩以吾盟不吾嗔只月窮星回幾何晨<lb/>
<pb n="KR4d0353_WYG_039-7b"/>
只槖兠㦸纛來宣旬只銘常勒鼎粲經綸只文昌太㣲<lb/>
履星辰只天飛泥蟠邈無垠只駕朱兩轓適予閩只公<lb/>
既乗雲騎麒麟只聿其祥琴迅羲輪只敢拜稽首誄慿<lb/>
茵只植象環金儼綏紳只斚緑彛黄薦吾醇只列星在<lb/>
天杳音塵只詩情不磨黯湖漘只<lb/>
　　　祭外姑李夫人<lb/>
世所謂婦徳者将續巴清之傳乎抑為姜母之詩乎徒<lb/>
舉梁鴻之案乎寜㫁樂羊之機乎我外舅氏維書之癡<lb/>
<pb n="KR4d0353_WYG_039-8a"/>
曷其相之維婦之儀我姑我嫜我饋我飴勉勉夫君勿<lb/>
或爾思孰為親娱俯青以歸書既薦只家則棘只杞城<lb/>
其崩惟其嫠只乳余呱呱有三其雛爾鞠爾育亦孔之<lb/>
悲丱兮弁兮襁者褓兮曰有室家艱且<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>兮四十一年<lb/>
靡澤靡脂言撫其書有涕其洏我思古人懿其庻幾疇<lb/>
昔謂某玉潤吾楣伸乃翁者匪予子誰雖則一科莫補<lb/>
餘遺永懐契濶官轍差池古今在傍奚而憾而纍彼青<lb/>
山傷哉車輀獵獵霜風訣茲一巵<lb/>
<pb n="KR4d0353_WYG_039-8b"/>
　　　祭費宰<lb/>
土山焦兮金石流赫炎曦兮焮予輈公之來兮山幽幽<lb/>
梧桐凋兮楊栁黄星䦨千兮澹不芒公之去兮山茫茫<lb/>
仕何樂兮忽今古以輀歸兮秋月苦君子别兮萬山阻<lb/>
　<lb/>
　<lb/>
　<lb/>
　秋崖集巻三十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>秋崖集巻十四</head> <lb/>
    <p>
<pb n="KR4d0353_WYG_014-1a"/>
欽定四庫全書<lb/>
　秋崖集巻十四<lb/>
　　　　　　　　　　　　宋　方岳　撰<lb/>
　　詩　七言古體<lb/>
　　　清明<lb/>
何哉清明乃爾愁雨聲中間花事休一春留春不肯住<lb/>
况無酒與春相醻牆頭筍已吹成竹奪我齋㕑蒼玉束<lb/>
滿牀書巻為不平亦怨秋崖長負腹<lb/>
<pb n="KR4d0353_WYG_014-1b"/>
　　　春暮<lb/>
人生㑹有百年極春事略無三日晴豈惟坐隔海棠醉<lb/>
亦未曽逐楊花行緑樹陰陰遽如許黄鳥飛飛寂無語<lb/>
先生欲作送春詩似此一春那用爾<lb/>
　　　出闗<lb/>
一坐一百二十日柳初黄落今青青索輿徑去有忙事<lb/>
忽憶曽與春丁寧牡丹徑尺妙天下許釀<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁呼娉婷<lb/>
到家二月亦晩矣未辨翠色官窰缾<lb/>
<pb n="KR4d0353_WYG_014-2a"/>
　　　松棚<lb/>
濤聲盤空吹海立夜拔蒼髯老蛟泣陰森一片翠微寒<lb/>
不放驕陽排闥入歸來歸來乎山中人間六月方蘊隆<lb/>
寧減明月添清風誰其云者十八公<lb/>
　　　日食守局<lb/>
乙已之秋七月朔太陽無光天索寞辟雍諸儒坐讀書<lb/>
談古談今自驚愕玉皇不受紫宸朝百官拜表羣陰消<lb/>
明朝丞相做禮數宣押歸堂只如故<lb/>
<pb n="KR4d0353_WYG_014-2b"/>
　　　秋江引<lb/>
水天一色磨古銅落日欲没蘆花風雙飛野鴨忽驚起<lb/>
漁歌漸逺秋江空煙波𣺌渺無終極中有江南未歸客<lb/>
短篷夜泊洲渚寒孤鳫横江聲正急<lb/>
　　　争棋<lb/>
江南底處無楊柳海内何人解詩酒春簔雨濕蕙煙寒<lb/>
閒却鷗沙釣竹竿塞雲漠漠方笞兵油幢安用白面生<lb/>
東山屐齒蘚花緑鶴唳風聲到棋局<lb/>
<pb n="KR4d0353_WYG_014-3a"/>
　　　過采石<lb/>
靈官行雨鱗幢濕雷吼黒風吹水立英雄不奈劍花寒<lb/>
然犀夜午魚龍泣雪浪掀天箭能急紫茸投箠旄頭失<lb/>
吳宫酒醒岸花愁不是龍驤勇無敵<lb/>
　　　戲簡文孺林劑局<lb/>
廣文氊寒不可忍月邉頓作乗鸞興府公給告使者嗔<lb/>
甘坐畫眉取歸徑曉攜手版中書堂春風滿身芝术香<lb/>
物無疵癘清晝長倘有囊中醫國方<lb/>
<pb n="KR4d0353_WYG_014-3b"/>
　　　書斷厓<lb/>
老木枯藤絞蒼石嵐重雲寒土花碧巨靈探璞夜不眼<lb/>
斧斤睥睨魚龍泣中分一片落溪邉此祕未覩乾坤前<lb/>
試留名字與後世戒爾謹護青瑶鐫<lb/>
　　　贈背書人王生<lb/>
我無王書二千六百紙空有六經四十三萬字荒山寒<lb/>
入雪夜燈三十年來無本子壁魚不生糊法死君欲如<lb/>
何染君指石爐煮餅深注湯自向胸中相料理<lb/>
<pb n="KR4d0353_WYG_014-4a"/>
　　　三禽言<lb/>
麥熟熟黄雲壓肩堆滿屋大兒燒穟事治穀小兒擷蔬<lb/>
歸作粥阿翁飽去摩挲腹柿葉濃陰對黄犢快活一生<lb/>
甘碌碌君不見秋崖白頭守殘牘麥雖熟飯不足<lb/>
　　　其二<lb/>
不如歸燒痕青青春蕨肥茅籬數掩山四圍有秫可釀<lb/>
荷可衣世閒何地非危機曷不長守西山饑君不見秋<lb/>
崖醉眠釣魚磯六年不出山下扉不如歸長安道上煙<lb/>
<pb n="KR4d0353_WYG_014-4b"/>
塵飛莫向山家怨落暉<lb/>
　　　其三<lb/>
吕望非熊亦非龍後車載歸作三公龎眉皓髮八十翁<lb/>
㡬何日月土一叢盍不徑老磻溪風以文見醫方自功<lb/>
西山之人不爾容君不見秋崖無才終不逢長年垂釣<lb/>
煙波中公非熊同不同<lb/>
　　　無寐<lb/>
雨寒不寒苔蘚紫霜落未落楊柳黄野鷹飢嘯獸擇肉<lb/>
<pb n="KR4d0353_WYG_014-5a"/>
邊馬戰摧烏啄瘡兵氛甚惡寸心折劍無恙雙毛蒼極<lb/>
知三百六旬氣月短其奈二十五㸃更漏長<lb/>
　　　胡道士山房聽琴<lb/>
石亭老入維摩室三尺流泉長挂壁雲寒夜半山鬼號<lb/>
十年兩耳秋蕭瑟村溪水落尋山房顔如渥丹鬢未霜<lb/>
麻姑大鵬不勝載挽住且與歌滄浪菊近重陽破青蘂<lb/>
猶帶潘郎舊風雨彈冠政自不須彈我欲挂冠神武去<lb/>
　　　聽琴<lb/>
<pb n="KR4d0353_WYG_014-5b"/>
寧食三斗塵不受緩歌雙黛顰寧食三斗葱不受急管<lb/>
融春風吾二三子相知心平時比之雙南金扣門剝啄<lb/>
倒屐出喜我謂我山水淫牆頭呼酒意頗急何以侑之<lb/>
霹靂琴太虛為室月為燭悠然此意無古今山空江靜<lb/>
夜如水但見四岸花木深大聲久不入衆聽誰復好古<lb/>
同風襟自非我輩但癡坐噲等之俗難砭鍼<lb/>
　　　東西船<lb/>
昨日東船使風下宇過未興快於馬今日西船使風上<lb/>
<pb n="KR4d0353_WYG_014-6a"/>
適從何來急於浪東船下時西船怨西船上時東船羨<lb/>
篙師勞苦自相覺明日那知風不轉推篷一笑奚爾為<lb/>
怨遲羨速無休時沙頭漠漠杏花雨依舊年時檣燕語<lb/>
　　　丫頭巖<lb/>
君不見新婦磯女兒浦小姑嫁與彭郎去天開地闢本<lb/>
何心以邪見我成疑誤風煙髙並雙丫石舊已知名今<lb/>
始識佳山要自勝佳人未見好山如好色滿壁題詩吾<lb/>
所恥倒激西江誰與洗安得人閒馬長卿盡作山中魯<lb/>
<pb n="KR4d0353_WYG_014-6b"/>
男子<lb/>
　　　用佚老園叟韻簡直孺併寄園叟<lb/>
趙君規模要名世徐君人物南州穉欲攜老硯共研氷<lb/>
梅花不許山礬弟今年識徐如識春未識佚老園中人<lb/>
似聞竹外一溪碧天與隔㫁俗子塵此詩到眼情已浹<lb/>
吾曹終與常人别不然持問溪頭雲渠自容吾分半榻<lb/>
　　　題髙皇過沛圖<lb/>
芒碭真人赤龍子一劍入闗秦鹿死黥王菹醢過故鄉<lb/>
<pb n="KR4d0353_WYG_014-7a"/>
仍冠竹皮相爾汝故人父老喜欲狂至尊含笑袍花光<lb/>
酒酣擊筑自起舞歌聲悲壯雲飛揚此意今人棄如土<lb/>
豈但當時沐猴楚君不見相如草檄西入秦蜀山憔悴<lb/>
生煙塵<lb/>
　　　諭俗<lb/>
稻壓田塍穡頭重蛟蛇糾蟠扶不動得霜欲老晴下鎌<lb/>
捲野秋雲堆作隴昨日糴米如糴珠頓落半價多年無<lb/>
賣刀買牛政不惡一字入官妨爾樂不如阿婆殺雞賽<lb/>
<pb n="KR4d0353_WYG_014-7b"/>
田神阿翁買酒邀田鄰三盃徑醉客歸去茅簷曝背溫<lb/>
如春<lb/>
　　　觀漁<lb/>
林光漏日煙霏濕鸕鷀族立春沙碧湘竿擊水雪花飛<lb/>
鸕鷀没入春溪肥銀刀撥剌爭三窟烏兎追亾健於鶻<lb/>
搜淵剔藪無噍類餘勇未厭心突兀十十五五斜陽邉<lb/>
聽呼名字方趨前吐魚筠籃不下咽手捽𤨏碎勞爾還<lb/>
嗚呼竒哉子漁子塞上將軍那得爾<lb/>
<pb n="KR4d0353_WYG_014-8a"/>
　　　扣角<lb/>
東家打麥聲彭魄西家繅絲雪能白中間草屋眠者誰<lb/>
不農不桑把書冊書中宇宙三千年凡㡬變滅成飛煙<lb/>
不知讀此竟何用蓬藋拄逕荒春田東家麥飯香撲撲<lb/>
西家賣絲糴新榖先生帶經駕黄犢扣角前坡煙水緑<lb/>
　　　次韻採菌<lb/>
秋崖不慣大官肉雪屋為出齋房芝山靈頗憐世味薄<lb/>
風格略與詩情宜菘膰何但退三舍蕨拳恨不同一時<lb/>
<pb n="KR4d0353_WYG_014-8b"/>
自尋墮樵了幽寂豈料枯枿能神竒羣僊餐霞吸沆瀣<lb/>
豪貴蒸乳盛琉璃磚爐石鼎煮飛瀑此妙勿令渠輩知<lb/>
　　　題刋字蔡生<lb/>
六經四十三萬字古未版行天所秘魯纔得見易春秋<lb/>
書到漢時猶黙記不知何年有爾曹誤我百世惟寸刀<lb/>
日傳萬紙未渠已宇宙迫窄聲嘈嘈一第竟為吾子慁<lb/>
辦筆如椽補龍衮生母謂我不讀書待撿麻沙見成本<lb/>
　　　才老致木犀甚古<lb/>
<pb n="KR4d0353_WYG_014-9a"/>
老桂枯寒出竒怪知㡬何年如許大枝枝渾是好西風<lb/>
粒粒中藏香世界幽人髙卧岸蘚邊野僧肯寄溪雲外<lb/>
兎驚玉杵夜丁當鳥嗽辟寒金𤨏碎併令滿屋書傳香<lb/>
喚起多生酒詩債我今回向語一則云何讃歎花三昧<lb/>
月光童子妙莊嚴金粟如來殊勝解<lb/>
　　　書夢<lb/>
君馬黄我馬白漠漠柳花飛送客我馬跑風欲人立紫<lb/>
絲袍貼黄金勒輕衫一騎後者誰黄初平家寄書信泥<lb/>
<pb n="KR4d0353_WYG_014-9b"/>
香兩車饟外孫人與霜蹄俱夢境嗚呼人間兒戲亦前<lb/>
定奈何夫人不知命<lb/>
　　　春盤<hi>壬子</hi>
萊服根鬆縷氷玉蔞蒿苗肥㸃寒緑霜鞭行茁軟於酥<lb/>
雪樹生釘肥勝肉與吾同味蔊絲辣知我長貧韭𦵔熟<lb/>
更蒸㹠壓花層層略糝鳬成金粟粟青紅餖飣映梅柳<lb/>
紫翠招邀醉松竹擎將碧脆捲月明嚼出宫商帶詩馥<lb/>
賜幡羞上老人頭家園不負將軍腹人生行樂未渠央<lb/>
<pb n="KR4d0353_WYG_014-10a"/>
物意趨新自相續五十三翁日落山三百六旬車轉轂<lb/>
不妨細雨㸔梅花且喜春風到茅屋<lb/>
　　　題訥齋<lb/>
世人但識三尺觜儀從秦横竟誰是瀾翻口角欲懸河<lb/>
秋崖聽之歸洗耳萬言萬當不如黙視吾舌存政須訥<lb/>
雲根手築月三間是非付與西山笏謂君為訥耶讀書<lb/>
夜寂聲琅琅謂君為辨耶向人開口無雌黄屋頭自有<lb/>
山如此說易說難那用許孔堂絲竹春風和賜也多參<lb/>
<pb n="KR4d0353_WYG_014-10b"/>
惟一唯<lb/>
　　　掃蜜<lb/>
須蜜之人去其國盡以族行無敢逸綴如垂瘤大如囊<lb/>
低壓山墻於我室秦人逐客真少恩客來須㸔春正酣<lb/>
咄嗟已辦四山壁正對桃李開茅菴蒼頭奴解與之語<lb/>
擁篲招邀聿來宇相攸新邑經始忙先作髙臺奉盟主<lb/>
沈沈夥涉之為王獨無摇毒之蠆芒熙熙登臺坐垂拱<lb/>
花底退衙春晝長<lb/>
<pb n="KR4d0353_WYG_014-11a"/>
　　　九日寄汪澄甫<lb/>
山雨欲雨不敢雨停杯待與黄花語東籬人去㡬何年<lb/>
坐想寒香足悽楚秋崖早賦歸去來亦無茅屋荒蒼苔<lb/>
淵明不入督郵眼世俗寧有吾曹哉緑尊索共紅裙飲<lb/>
却恐黄花不渠肯白衣未至酒缾乾此意悠然要人領<lb/>
　　　題曹兄耕緑軒<lb/>
煙蒼蒼水茫茫鵓鴣喚雨蓑笠忙春泥滑滑蒲稗長駕<lb/>
犂叱叱牛力強髙田低田齊下秧隔林人家吹黍香有<lb/>
<pb n="KR4d0353_WYG_014-11b"/>
來饁者雙屨忙煮芹燒筍各有將小休吾牛飯前岡共<lb/>
洗老瓦沽村場相與醉語墻下桑此為豳詩第㡬章轉<lb/>
頭䆉稏秋風黄嗚呼吾人讀書政如此諸人讀書不如<lb/>
睡君不聞建隆聖人之玉音者也之乎助何事<lb/>
　　　書樓考甫梅花百詠因徐直孺寄考甫<lb/>
以詩鳴者累百輩誰與梅花可相配只傳氷影月香詩<lb/>
直到如今美無對踈籬把住横斜枝了不肯受春風知<lb/>
自非氷腸雪洗髓向渠正爾難為辭恨君不識林和靖<lb/>
<pb n="KR4d0353_WYG_014-12a"/>
雪沍西湖老孤詠恨我不識樓考甫角聲吹殘霜月苦<lb/>
兒曹但賞瓊瑶句持與梅花相爾汝夜深不道𤨏窓寒<lb/>
浥盡花香花有語<lb/>
　　　次韻劉簿觀雪用東坡聚星堂韻禁體物語<lb/>
江臯黯黯飛雲葉淅瀝破窓鳴急雪亂飄密灑寒正苦<lb/>
低唱淺斟癡亦絶凍吟可但筆鋒健醒狂不覺屐齒折<lb/>
留連急景聊從容俯仰幻塵空變滅舒眉一笑各雲散<lb/>
轉眼百年如電掣風凝光眩眼欲花酒帶潮紅臉生纈<lb/>
<pb n="KR4d0353_WYG_014-12b"/>
劇誇陶語何區區等與謝吟争屑屑醉翁出令凡馬空<lb/>
坡老揮毫風燕瞥兩公仙去各已久一代風流尚誰說<lb/>
吸鯨今夕不可辭醉中有句錚如鐵<lb/>
　　　三虎行<lb/>
黄茅慘慘天欲雨老烏查查路幽阻田家止予且勿行<lb/>
前有南山白額虎一母三足其名彪兩子從之力俱武<lb/>
西鄰昨暮樵不歸欲覓殘骸無處所日未昏黒深掩闗<lb/>
毛髮為𥪡心悲酸客子豈知行路難打門聲急誰氏子<lb/>
<pb n="KR4d0353_WYG_014-13a"/>
束蘊乞火霜風寒勸渠且宿不敢住袒而示我催租瘢<lb/>
嗚呼李廣不生周處死負子渡河何日是<lb/>
　　　送少卿奉使淮西<lb/>
北兵據城堅如石北人入闗平如席秋髙塞上沙草愁<lb/>
夜半軍中羽書急符麟留鑰漢宗姓風鶴為兵謝安姪<lb/>
貔貅野宿日増竈鼪鼯陸梁夜鳴鏑肯攜金印問錢榖<lb/>
盍上玉堂調筆墨時平書生坐迂濶氣盖廷臣工激直<lb/>
煙塵所喜毛髮青氷雪其清肝膽白朱雀橋深橘香美<lb/>
<pb n="KR4d0353_WYG_014-13b"/>
白鷺洲寒荻花濕我所思兮丁令威欲往從之語胸臆<lb/>
　　　排門夫<lb/>
一家一夫排門起五家一甲單出里夫須襏襫潦霧愁<lb/>
與官輸木供邊壘沙場草青敵運衰軍書抵急飛塵埃<lb/>
官須排杈二十萬巖邑配以三千枚黠貪分頭挼掌唾<lb/>
田里寧容髙枕卧望青徑指三尺墳踏白邀為萬金貨<lb/>
殘爾冡爾勿嗟爾行取金錢寧爾耶小人所憂在一飯<lb/>
政坐爾冡殘吾家待吾舉火者百指母已癃病兒垂髽<lb/>
<pb n="KR4d0353_WYG_014-14a"/>
社朝浸種亦已芽秧田未翻生薺花吏呼勸農今㡬日<lb/>
典衣已供塘堨冊九年回首奈若何夢遶江南與江北<lb/>
　　　霪雨<lb/>
朝雨暮雨不肯晴昏昏冥冥如翳塵舍中連月汗流礎<lb/>
道傍前日泥埋輪東南地傾水所滙潮汐沙擁江之漘<lb/>
埧頭中沙坐可想往往政與洪濤瀕陵遷谷變不知代<lb/>
但見萬瓦差鱗鱗老錢試手建都邑盖亦安土非經綸<lb/>
海鹹舄鹵易嵐霧况此梅蒸天絪縕沮洳與吾類鼃黽<lb/>
<pb n="KR4d0353_WYG_014-14b"/>
爽塏久欲還麋麕因思吳趙寧愛此適已灞上翔真人<lb/>
當時倘匪地天泰詎知無意雲雷屯<lb/>
　　　題司理采芙蓉圖<lb/>
紉之以湘纍秋蘭之珮載之以剡溪夜雪之舟漱之以<lb/>
清氷寒露之壺澆之以碧玉晴雲之甌著童船尾書船<lb/>
頭荷花浦溆雙飛鷗新紅如洗雲錦稠停橈竚棹香浮<lb/>
浮薰風滿座涼颼颼醉面欲醒誰相醻若有人兮眇中<lb/>
洲把住月老呌不休花亦問月愁不愁何以了此蒹葭<lb/>
<pb n="KR4d0353_WYG_014-15a"/>
秋蛟宫蛟宫夜泣悲靈脩鱗幢欲濕行雲留楚騷如水<lb/>
不可作此意難以筆墨求蕩予槳兮涯之幽<lb/>
　　　中秋<lb/>
月出未出山蒼蒼明毫倒射生寒芒光摇林彩已竒怪<lb/>
月時猶在青山外一杯兩杯呼出來仰天喝雲雲未開<lb/>
氷輪碾上何人推天涼如水青如苔不知今我何如哉<lb/>
氷撑雪拄胸崔嵬欲飛上天㪺斗魁手取蟾蜍探潑醅<lb/>
醉眠老兎秋毰毸下視茫茫青作堆今人不見古時月<lb/>
<pb n="KR4d0353_WYG_014-15b"/>
古月長照今人哀繇來今古一丘貉安用老滴成瓊瑰<lb/>
如此佳月能㡬囬掻吾鬂已霜皚皚李白如在三百杯<lb/>
與騎鯨魚游九垓<lb/>
　　　謝兄編言仁求詩<lb/>
孟子言仁惟一字曽子言仁惟一唯風霆霜露天何言<lb/>
吾夫子言非得已六經在天如北斗尚多不經聖人手<lb/>
杏花零落曉壇荒各自蜂房開户牖屋下架屋樓上樓<lb/>
不三萬言渠不休夜寒一燈供掉頭泓穎何罪雲煙愁<lb/>
<pb n="KR4d0353_WYG_014-16a"/>
阿連夢中春草碧更向那邊添一筆吾衰甚矣將奈何<lb/>
欲共君談口荆棘<lb/>
　　　木稼<lb/>
春日電光飛霹靂元日竒寒雪盈尺銷瓊融玉夜色凝<lb/>
贔屭穹林矗僵立鮫人淚滴珊瑚枝通身擎出青琉璃<lb/>
霜皮溜雨凍不解無人報與春風知曉光穿漏晴相射<lb/>
鋭士銜枚甲初卸山人不讀五行書未省木氷吁可怕<lb/>
　　　用王侍郎韻寄題醫僧道森藥山閣<lb/>
<pb n="KR4d0353_WYG_014-16b"/>
蟻蛭侯王空培塿大千世界無何有癡兒不省芭蕉身<lb/>
持與氷霜鬬長久三生慈愍魚十千却來世閒吁可憐<lb/>
一百四病更相纒縱有佛力難言詮不如一念圓覺淨<lb/>
四大乾坤無可病雲根靈草自春風夜立齊腰山雪盛<lb/>
　　　田園居之右闢小室曰耕雨醉題壁上<lb/>
南岡北岡鳴鵓鳩髙田低田俱怒流一簔煙雨駕觳觫<lb/>
老手猶在吾何憂燈火半生書作祟㡬欲送窮窮不去<lb/>
吁嗟先生誰使汝苦要革革換雙屨如聞雙屨得有辭<lb/>
<pb n="KR4d0353_WYG_014-17a"/>
向來棄我君何之百無一成唯忍飢胡不爛煮秋崖詩<lb/>
嵗晩相期亦不惡莫更將書累牛角併煩說似下邳侯<lb/>
爾輩方當束髙閣<lb/>
　　　鄭總幹致蘆管筆<lb/>
中書采邑初管城笛材飽霜摇緑雲春煙落紙黒蛟瘦<lb/>
不可一日無此君九華真人出竒計笑指秋江雪無際<lb/>
并刀失手劉寄奴爨餘得與詩為地雙鈎入握如虛空<lb/>
飄飄輕捷翻羣鴻翰林夜召陶學士草制進封盧國公<lb/>
<pb n="KR4d0353_WYG_014-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　秋崖集巻十四<lb/>
</p>
<p>
</p>
  </div>
</body>
</text>
</TEI>
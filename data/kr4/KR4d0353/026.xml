<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>秋崖集巻二十六</head> <lb/>
    <p>
<pb n="KR4d0353_WYG_026-1a"/>
欽定四庫全書<lb/>
　秋崖集巻二十六<lb/>
　　　　　　　　　　　　　宋　方岳　撰<lb/>
　　簡劄<lb/>
　　　回余義夫<lb/>
某與義夫别之明日孤篷泊枯葦中夜半㣲風過之聲<lb/>
策策如雨明發不寐凄其懐人以為從軍三年乃不能<lb/>
執鞭弭於戱下以效尺寸使有志之士唶曰國家飬兵<lb/>
<pb n="KR4d0353_WYG_026-1b"/>
三十年今日之功乃成於一儒者顧不韙歟徒手而來<lb/>
鄧禹笑人寂寂至此則見中朝士大夫道義夫不去口<lb/>
葢曹吕两豸其尤也合肥之圍已觧浮光之失已復義<lb/>
夫豈不能為端明老子出氣使吾曹幕下士面目増光<lb/>
惟義夫勉之某前者見昭文具言淮東兵數矍然而駭<lb/>
竊意吾言為不然此何事也廟堂乃不知底藴如此可<lb/>
發横槊賦詩之一慨也霜寒惟萬萬自愛以為吾國之<lb/>
鎮公子<lb/>
<pb n="KR4d0353_WYG_026-2a"/>
　　　回陳教授<lb/>
某伏以歳亦莫止山沍雪寒共惟某官鋪繹遺經新<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>
多士吾道幸甚台候動止萬福某乃春奉碧琳之帖如<lb/>
話故情時則知重越席於三鱣之堂鏗古磬於九龍之<lb/>
簨思欲寄聲為鄉友賀而吾父病吾兄殃三數閲月殆<lb/>
無以為生也又何心事筆墨治書尺於舊交新識間哉<lb/>
日數歸期幸及𤓰熟梱公不察其故泣數行下留之苦<lb/>
口以辭直欲返吾屠羊之肆耳乃未至在所已報新差<lb/>
<pb n="KR4d0353_WYG_026-2b"/>
堂帖既頒進退維谷執事知我亦復不能憐我而以賀<lb/>
我非所望於執事也新安山水郡俗故多儒師友誾誾<lb/>
舞雩之詠歎可想㑹且歸矣盛之玉堂歳寒惟葆御篝<lb/>
彛式遄殊綍此有凡委惟所命之<lb/>
　　　回趙端明<lb/>
某拜十二月二十日所賜書猶念旅食京華餉錢五十<lb/>
萬伏讀泣數行下時當多事正將士效死以報知已之<lb/>
秋乃今緩急臨危一籌不畫徒使先生負謗議於天下<lb/>
<pb n="KR4d0353_WYG_026-3a"/>
則如某軰書生又何所倚仗而先生睠睠不忘一至於<lb/>
此客之負先生者多矣先生乃猶待客不衰盛徳固有<lb/>
光為門下士者獨無愧乎此某所以泣也李察使之在<lb/>
亡議者籍籍審已脫命至招信猶是先生不幸之幸不<lb/>
然家置一喙何以自明某竒蹇之蹤懐抱日惡正以老<lb/>
親疲羸轉甚啓處良囏欲仕則侍疾有妨幾於不孝欲<lb/>
歸則有辜知遇幾於不忠進退两難天實臨鑒<lb/>
　　　回鄭監丞<lb/>
<pb n="KR4d0353_WYG_026-3b"/>
某拱拜翰灑紳佩盛心麾下好賢如緇衣表厲先哲掲<lb/>
閣而祠之峩冠于于聿來觀禮而某方饕風虐雪趼足<lb/>
數百里而歸病未能也髙山仰止景行行止某也敢不<lb/>
自勉維桑與梓必恭敬止某也敢不自訟惟麾下紆鑒<lb/>
焉<lb/>
　　　回史制置<lb/>
某廼者伏聞當宁西望而歎以為吾臣有䄂太平之典<lb/>
足以寄天下安危者盍歸乎來玉我王度飛馹而召當<lb/>
<pb n="KR4d0353_WYG_026-4a"/>
已不俟駕行矣嘗奉咫尺之書敬候前馭未幾日而拜<lb/>
所惠翰則猶舊題也申之以兄弟之情誨之以軍國之<lb/>
務某受賜矣饟遺珍腆錯落璀璨所以昭睠予而將慇<lb/>
懃者何其盛也時適多故而以不肖似如某者當此風<lb/>
寒得無有北顧之憂乎再章乞骸天未從欲亦惟相公<lb/>
良圖之<lb/>
　　　回郭提幹<lb/>
某伏以榆火春新霽景韶秀共惟某官典司國貨與世<lb/>
<pb n="KR4d0353_WYG_026-4b"/>
作鹹有棐靖共台候動止萬福某乃秋試浙漕適在選<lb/>
中客有箱榜貼指盛名者曰此赤城聞人今之郭有道<lb/>
也自是姓名耿耿胷次間者八年不圖今兹共此淮月<lb/>
而两地相望又在邉城吹角水茫茫之外也天落雲錦<lb/>
字偕華聲乃知以洪範八政佐常平使者桞子厚所謂<lb/>
可以利民非民利者其不在吾儒乎異時金張許史連<lb/>
光雲日固有傲睨一世以相誇詡而執事者退然山澤<lb/>
之癯竊鄙粱肉於此可以覘其不凡矣何時佳晤傾倒<lb/>
<pb n="KR4d0353_WYG_026-5a"/>
所懐遡風凄其有嘅其歎<lb/>
　　　回吴參賛<lb/>
某伏以維暮之春霽景韶秀共惟某官卷懐髙退冲想<lb/>
自怡篤棐有嚴台候動止萬福某夜籌軍書率漏下十<lb/>
數刻比明則策馬箠馳四郊矣以故聲問缺然者移時<lb/>
忽奉書函發我深省不規而頌抑非所望何某聞李牧<lb/>
守鴈門匈奴不敢近趙邉者十數年葢老熊當道之勢<lb/>
如此今兹誰實顓閫而淮流上下草木震驚西援淝河<lb/>
<pb n="KR4d0353_WYG_026-5b"/>
所謂奉漏罋沃焦釜不足以喻其急敵騎宵遁亦將士<lb/>
三軍之勞耳書何力之有焉帝有恩言授以大司冦印<lb/>
綬已上免櫝期必得請而後已勤勤慶問某惟避之三<lb/>
舎古今言禦戎者必曰戰守和然則和固非所諱也使<lb/>
日壺觴春風棊局自謝康樂以來纔有此遇也試嘗登<lb/>
敬亭之山遡江而北亦慨然念南嶽耕夫衣裾化戈<lb/>
甲之腥夢寐驚羽書之忙而竟與噲等伍乎亦憮然悲<lb/>
竹西歌吹非復杜牧十里之珠簾隋家九曲之迷樓而<lb/>
<pb n="KR4d0353_WYG_026-6a"/>
二十四橋明月今亦莫知處所乎塵埃迷人江山愁予<lb/>
倚筆臨風可為太息事㑹無極未知竟何如也今春築<lb/>
一小圃與民樂之大谷之梨小山之桂東籬之菊江南<lb/>
之梅亦略略具非是苦中作樂要欲使景象不至葦然<lb/>
而揚人之遊者亦足以少解其一日之顔耳某嘗有惡<lb/>
詩云化工不解時人意江北江南緫一般葢是時道夫<lb/>
有蔬茹過江之禁戱以為化工不解其意何為亦遣春<lb/>
風到此也試與毅夫言之想見一笑絶倒迅筆情話惟<lb/>
<pb n="KR4d0353_WYG_026-6b"/>
毋責以世俗竿牘之恭則幸甚<lb/>
　　　回吳提幹<lb/>
某去冬里人不戒於火延及敝廬老人無所於居始肯<lb/>
來此鬱鬱不樂中行歳晚之路適又風雪寒苦感疾良<lb/>
劇某馳至在所幸已小愈迎侍至止知執事亦以冐風<lb/>
卧舟中然勢不得徃省也已而得所惠翰憮然乆之俗<lb/>
下應酬㣲頃刻暇竟使子家之執訊亦無殷浩之空函<lb/>
我軰襟期誰復計此書寄香茗云厚禄故人得之天上<lb/>
<pb n="KR4d0353_WYG_026-7a"/>
者魏仲先所謂山林野人豈識堂食之為美殆類此也<lb/>
趙龍學前两日饟陽羡茶為汲蜀井對瓊花烹之作數<lb/>
語代書併奉一笑<lb/>
　　　回陳撫幹<lb/>
某維年丈四年於淮身在孤雲戍角之外邉沙塞磧黯<lb/>
其愁予廼今丕奉帝俞妙籌帥略開莫府於長安之日<lb/>
娱庭闈於杜曲之天造物乗除固應爾也敢願發揮素<lb/>
藴共濟時艱盡展儒猷式遄殊渥使同年進士相與稱<lb/>
<pb n="KR4d0353_WYG_026-7b"/>
頌以為吾榜得人最盛顧不韙歟刋委批書嘗為道所<lb/>
以然者得報則林僉已書之印紙矣然諾之不重如此<lb/>
便當眡如墮甑而紀綱之𨽻必欲歸白其主人謹以徐<lb/>
守書與之俱惟台慈垂亮<lb/>
　　　回王通州<lb/>
某墮在塵土葢局促如轅駒卑汚如井蛙平生老硯知<lb/>
有錢榖甲兵之問耳共此明月海山蒼蒼聲問缺然於<lb/>
今又幾何時矣有來琅畫發我深省異時金張許史連<lb/>
<pb n="KR4d0353_WYG_026-8a"/>
光雲日固有傲睨一世以相誇詡未聞與一介士相酬<lb/>
酢退然如山澤之臞者豈粱肉自怕腹中書固應爾耶<lb/>
風日初暄伏惟福履綏之式遄環召某無能為役倚筆<lb/>
拳拳<lb/>
　　　回方幹<lb/>
某為天所不貸鍾釁於我先君骨立瞿然去死不能以<lb/>
髪又何悰記故交於千里外耶一書逺來哀慟何已夫<lb/>
以軍謀入帥幕仕寖亨矣而歸榮其親壽觴舉而慈顔<lb/>
<pb n="KR4d0353_WYG_026-8b"/>
和安輿動而華塗近何樂如之而某也方抱終天之恨<lb/>
奈何奈何余義夫書甚勤行李亦既敬道雅意矣惟執<lb/>
事勉之以副僉曯<lb/>
　　　回鄭省倉<lb/>
某頃於書後奉乳棐入夜始覺其竟達空函葢俗物之<lb/>
敗人意如此老走及門執事者之愛存厚矣如罪逆何<lb/>
多難之身去死不能以寸亦惟戸門墳墓之故茍存眠<lb/>
息始生之日几筵在堂方當灑血於蓼莪之章銷骨於<lb/>
<pb n="KR4d0353_WYG_026-9a"/>
霜露之感而平生知心乃逺逺致香幣若相慶然此所<lb/>
以不敢啓封而瓌畫琳琅亦不敢綈藏於箧衍也玉延<lb/>
雪顆則既祗貺矣來春能踐言否憂患之跡其能必此<lb/>
於執事者乎<lb/>
　　　回潘宰<lb/>
某以貧故食無魚以旱故羮無蔬日煑澗泉飯脱粟耳<lb/>
海物惟錯半含蒼潮所謂眼中頓有两玉人也珍感珍<lb/>
感<lb/>
<pb n="KR4d0353_WYG_026-9b"/>
　　　回趙子淵<lb/>
某自為諸生試場屋時已聞子淵有能賦聲而某方以<lb/>
經學之糟粕干有司不得與子淵上下其論議葢於今<lb/>
幾何年矣不圗過聼寄所謂讀詩擬脉者始知子淵時<lb/>
文外亦復有意於此甚盛甚休嘗鼎一臠則牆茨諸詠<lb/>
似若以人倫之逆自相報復者此殆不可以訓孔子刪<lb/>
詩何取乎刪也傷風敗俗之辭不可以明示天下來世<lb/>
者則刪之耳牆茨諸詩所謂言之則汚口舌書之則汚<lb/>
<pb n="KR4d0353_WYG_026-10a"/>
簡牘葢父不敢以訓諸其子師不敢以淑諸其徒者也<lb/>
某意其决在刪例何以言之記禮左氏諸書所引逸詩<lb/>
其辭皆雅正而夫子猶刪之則淪三綱斁九法如牆茨<lb/>
諸詩刪之决也夫子之言詩曰思無邪若諸詩者其然<lb/>
歟某决以為黷亂如牆茨之比滛奔如桑中之類皆夫<lb/>
子所刪之詩也刪之矣則曷為存秦火之燼漢儒亂之<lb/>
也漢儒奚其亂之火於秦者不能盡記而孔子所刪之<lb/>
詩流傳習熟於人之口耳者猶在也亡者不可復則取<lb/>
<pb n="KR4d0353_WYG_026-10b"/>
其在者以足之耳此漢儒之罪也秦禍之酷惟易以卜<lb/>
筮得存其他散亂而無存者不獨詩也書傳於伏生之<lb/>
口而百篇之義亡周官補以考工記而土方列於夏官<lb/>
職金列於秋官如此等者皆錯簡也然則何獨於詩某<lb/>
輙誦所懐以禆稽經之萬一不識子淵以為然否<lb/>
　　　回程務實<lb/>
某與務實居同鄉習同業而生又同甲子乆願一識未<lb/>
能也忽枉長句陳誼甚髙而某非其人良用邑邑斬然<lb/>
<pb n="KR4d0353_WYG_026-11a"/>
襄絰去死不能以寸溪雲月石商略古人殆非憂居者<lb/>
之事敬與甲乙藁併藏箧衍以待他日兹未敢措一辭<lb/>
也惟足下亮之<lb/>
　　　回王監門<lb/>
某伏枉誨畢與鶴山詩故俱某方疲精神於應酬老歳<lb/>
月於犇走而朝陽鳴鳯落孤響於百鳥喧啾中亦畧窺<lb/>
竒胷國子監矣坐看歳龍度丑戌幾見秋月弦虛危此<lb/>
两語恐不謂分野也孤蓬煙雨解䌫遂東恨不能盡讀<lb/>
<pb n="KR4d0353_WYG_026-11b"/>
未見書耳<lb/>
　　　回程直學<lb/>
某維此霜晴梅意孤峭伏想撚吟髭於山翠之外䄂閒<lb/>
手於明月之邊貧味故佳漁樵分席此歳晚行路人之<lb/>
所徤羡夢杖屨而憶杯勺也一官亦何好乃問舎於逆<lb/>
旅主人者忽忽两月何如相與踞地爐煨榾柮火以談<lb/>
近詩耶淺溪欲雪寒稍入簷當有清新慰此愁寂<lb/>
　　　回程㑹稽<lb/>
<pb n="KR4d0353_WYG_026-12a"/>
某伏以麥之秋矣初暑已暄恭惟某官妙彈單父之清<lb/>
平挹若耶之翠有宣有翼福履穰穰某起從牛衣知通<lb/>
徳之里近在枌榆而王謝家玉逺哉遥遥莫之得而即<lb/>
也不圖天幸華表之鶴來歸竹所飛談猶在寒夢忽枉<lb/>
晋帖始悮舉手而謝盧敖又餘二百日矣越山水妙天<lb/>
下蘭亭春禊剡舟夜雪可以想見諸賢一時勝韻執事<lb/>
相與醻酢興固不淺然崑山片段寜乆不在萬玉中耶<lb/>
某郤行而前仍眡故府田舎翁得此不翅足矣有來慶<lb/>
<pb n="KR4d0353_WYG_026-12b"/>
櫝其若愧何祗事之初犇走擾擾謝言不能既也<lb/>
　　　回史監丞<lb/>
某拱拜緹函伏讀竦敬士學不古習鄉尚齒之誼幾廢<lb/>
賢侯崇厲風化嘉與二三子身親之爼豆之間容某觀<lb/>
禮麾下所以屑教之意勤甚某也幸抑廢放之人方當<lb/>
杜門省過而乃洋洋然與聞禮樂之事某也懼東望堂<lb/>
序有嘅其歎<lb/>
　　　又<lb/>
<pb n="KR4d0353_WYG_026-13a"/>
惟藝皇肇造區夏之二日實維今上震夙之祥華渚流<lb/>
虹其永永萬年無疆維休喙息跂行膏潤帝澤某雖在<lb/>
畎畆葢嘗隨縣尹大夫斑舞於琳宫瑶坊三上華封人<lb/>
之祝矣不圖小巨寒薄尋苦筋攣拜起不良恐不得與<lb/>
鎬燕瞻言振鷺方歎竒窮爾乃邦君諸侯布宣徳意肆<lb/>
兹湛露延及巖邑之一介臣甚盛舉也某雖欲輿曳丕<lb/>
承寵光而病不能興大懼失儀於天威不踰顔咫尺之際<lb/>
以累司士除已别狀申聞外伏乞台察<lb/>
<pb n="KR4d0353_WYG_026-13b"/>
　　　回方宰<lb/>
某廢放田里日與耘夫蕘子相過從自相牛經種樹書<lb/>
外不談也得故人一紙驚喜過望伏讀方知義夫已遡<lb/>
峡方知執事已還里山深林宻與世不相聞固應爾追<lb/>
數交訊恍然渉四甲子矣是豈堪把玩耶某本田家扶<lb/>
犂之手故在願歳大稔邉候不聳耕汙萊以給伏臘貧<lb/>
不負子不能作子公帝城之書復犯世議為我多謝義<lb/>
夫蜀雖荒殘紫<graphic n="KR1104" url="https://raw.githubusercontent.com/kanripo/KR-Gaiji/master/images/KR1104.png" mimeType="image/png"/>老子有不亡者在两吴而下不論也<lb/>
<pb n="KR4d0353_WYG_026-14a"/>
髙山仰止義夫勉之西笑何時當過我烹瓠壺飯脫粟<lb/>
而去<lb/>
　　　回劉教授<lb/>
某伏以袢暑如惔水花自碧共惟府博懐斯文之正印<lb/>
主吾黨之㑹盟行矣横經芹藻於躍某去違清嘯於今<lb/>
幾何年塵埃迷人江山愁予夜月凄其嘅不盈咫小奚<lb/>
排闥入乃得賢於十部從事之書廢放田廬人所不齒<lb/>
獨拳拳乃爾其與隨世炎凉者葢相萬也感甚感甚夷<lb/>
<pb n="KR4d0353_WYG_026-14b"/>
陵雖今兵衝然以爼豆洗甲兵之氛端在我軰謁黄牛<lb/>
廟摩挲闕耳石馬亦可以省悟百事前定無容人力其<lb/>
間問之奚奴𤓰期在年歳不甚逺也某處非其據自速<lb/>
人言歸而荷鉏要亦不識故我乆知薄命帝城子公之<lb/>
書决不敢作也書貺錯落而某食貧多時無以為謝所<lb/>
謂山中白雲不堪持贈其敢將愧面對靄尖空翠耶石<lb/>
渠寳書風日不到恐非鄭老寒氊所能留也敬竚敬竚<lb/>
　　　回游參政<lb/>
<pb n="KR4d0353_WYG_026-15a"/>
某自未脫民伍已知世有程伯淳葢陳和仲司成時時<lb/>
為道一世名卿大夫公相其首也某也賤執御無繇於<lb/>
今十七八年司成之言故在適有天幸起從田間㑹正<lb/>
人登庸善類幸甚然曳裾門下者於再於四未得一望<lb/>
末光退然懼且慙莫知所以敢圖夾袋収録俾上名氏<lb/>
某極知其僣而盛心其敢不承惟鈞慈貰之<lb/>
　　　回吳丞<lb/>
某伏以庚暑之袢緑氣深窈恭惟某官仁聲載道蘇醒<lb/>
<pb n="KR4d0353_WYG_026-15b"/>
吾民彧彧蓁蓁台候<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>止萬福某敢不引領先驅之塵<lb/>
某嘗讀藍田丞壁記以為鴈䳱行䈤紙以進丞渉筆惟<lb/>
謹而老槐鉅竹吟哦其間葢有無限生意手提家傳之<lb/>
文印與斯民熈皡於林霏巖瞑之外則氓既賜矣某竊<lb/>
以自幸<lb/>
某辱老先生門下士所謂進見北平王猶髙山深林龍<lb/>
虎變化退見少傅碧梧翠竹鸞鵠停峙者也然而别京<lb/>
江之雨遡敬亭之雲於今又幾何年仕學之優嶄嶄出<lb/>
<pb n="KR4d0353_WYG_026-16a"/>
頭角某敬以為老先生賀<lb/>
某憂患摧剥去春始有掌故之命處非其據自速人言<lb/>
歸而荷鉏政自不失吾故一室環堵依吾東閣郎君我<lb/>
有二天某也請事斯語<lb/>
某惟祈在萬山底恐非仙輯之所翺翔水佩冰裳或者<lb/>
其不從後乘乎非某敢僣<lb/>
　　　回米權郡<lb/>
某伏以春霖開霽農事方殷共惟某官有剡題輿譽處<lb/>
<pb n="KR4d0353_WYG_026-16b"/>
休洽嚴嚴翼翼台候<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>止萬福某謹上名氏以祗貺於<lb/>
典記者<lb/>
某惟君子用易之泰康濟吾身以及其吾民葢爐峯<lb/>
之雲玉淵之雪與有職焉隂凝陽和某也其奚黷<lb/>
某生晩不學然於米家書畫之船亦嘗窺見其冰雪胷<lb/>
矣所謂地上書星皇朝宋人者今不可復得得見其聞<lb/>
孫則元祐故家之餘風遺俗猶幸扣請一二獨非其遭<lb/>
與<lb/>
<pb n="KR4d0353_WYG_026-17a"/>
某聞之道路執事者更嘗乆而識見明流傳正而典刑<lb/>
在使之趨彤墀立文石與薦紳大夫談两蘇公之遺文<lb/>
四學士之故事亦足以駟玉蚪而登𤣥圃矣星言夙駕<lb/>
半刺濠梁無乃爾是狹歟雖然子非魚安知我不知魚<lb/>
之樂<lb/>
某一生骯<graphic n="KR1507" url="https://raw.githubusercontent.com/kanripo/KR-Gaiji/master/images/KR1507.png" mimeType="image/png"/>與世少可丐祠得壘返吾屠羊魚鳥相忘<lb/>
自不知歳月之老忽傳縮戍起視茫然濂溪在前晦庵<lb/>
在後大懼貂續者之難也何敢曰夫滕壤地褊小<lb/>
<pb n="KR4d0353_WYG_026-17b"/>
某亦既重尋香火縁矣玉音弗俞於是戒官訝治之修<lb/>
上厪執事某其得不靣熱以慙竊伏田廬惟訝士所以<lb/>
命書先焉則罪也不自意駢瓊玉而貺之某言不盡謝<lb/>
某諗大婘則晋粤啓凡役則妄庸惟蚤夜敬戒以求從<lb/>
誨規有如江水<lb/>
　　　回馮憲<lb/>
某維春以雨霪農事未競共惟某官以書平凖民所宅<lb/>
生篤棐斯皇台候<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>止萬福某謹拜手修名於典史氏<lb/>
<pb n="KR4d0353_WYG_026-18a"/>
某聞康廬天下勝處生其間則髙者為隠逸又髙者為<lb/>
神仙不得獨當竒也必有提一筆福蒼生者飜然出此<lb/>
山中咨爾山靈其敬乃職<lb/>
某維天方祚宋所以眷命用懋者政在屢豐年一詩耳<lb/>
故雖百脉皆病元氣猶存此執事者髙枕而卧也乃歳<lb/>
比不入民方采西山之薇嵐翠軒窓豈公獨樂時耶鮮<lb/>
于福星為爾一出自江以西其何幸<lb/>
某嘗竊有嘆謂何蕃為六館諸生時聲名已獵獵北斗<lb/>
<pb n="KR4d0353_WYG_026-18b"/>
南矣一經科目卧餘子百尺樓下使騎麒麟翳鳯凰而<lb/>
上顧獨不得與上界官府等伍耶時來則為之寜不我<lb/>
與<lb/>
某兒時學於里之東臯識厚齋癯然山澤之儒也壯歳<lb/>
仕於淮浙之東西識二季軒然湖海之豪也於名門獨<lb/>
不見最良白眉耳假守來此則已掲節而西尚徼福賢<lb/>
父子令兄弟間惠然教我<lb/>
某與世少可所至賦歸去來始裴晋公督九節度之師<lb/>
<pb n="KR4d0353_WYG_026-19a"/>
擇廷臣自從而某在其選莫之可以推意本朝也至然<lb/>
後請置散造化者不得已出麾鄭公之鄉歳月幾何不<lb/>
自意及惟愛其桑梓以施及其謬守某知免夫<lb/>
某惟霄漢之臺冰玉之御非踈賤者所得問起居何如<lb/>
也若此山之左花右竹則䕶眎無敢不謹<lb/>
　　　回陳尉<lb/>
某維秋其兊書大有年恭惟某官有籍仙漕天惟相只<lb/>
台候<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>止萬福某謹拜手上典史氏<lb/>
<pb n="KR4d0353_WYG_026-19b"/>
某聞之吾身之易嘘陽吸隂上際下蟠同此一㤗某奚<lb/>
其燕羞之問<lb/>
某廼者解后西笑幸甚披雲一車以南一車以北葢至<lb/>
今栩栩然竹籬茅店間也某敢無引領<lb/>
某惟揚子雲不一二數雕蟲篆刻悔不肯為一旦抱二<lb/>
百四十二年之經獨䆒終始亦可以畧窺所學矣某請<lb/>
問竒字<lb/>
某平生聞三峽之雪五老之雲囊書一來忽忽數閲月<lb/>
<pb n="KR4d0353_WYG_026-20a"/>
樵夫談道必有議然否者某願以告<lb/>
某維書林藝圃無適非閒燕天之祺有衍勿艾<lb/>
某謬庸耳何足以奉使令則亦唯命<lb/>
　　　回饒宰<lb/>
某維亭臯木落山意寒青共惟琴聲函和民以寜一有<lb/>
嚴有翼台候曼福某誤隨弓刀落塵土忽忽三年晋公<lb/>
督九節度之時擇廷臣自從不可以莫之出也人間世<lb/>
之事不如意者十常八九不可以莫之歸也拂衣徑去<lb/>
<pb n="KR4d0353_WYG_026-20b"/>
返吾屠羊林宻山深與世隔絶於是與年丈不惟不相<lb/>
親亦且不相聞矣敢圖五老峯下得劉公一紙書去之<lb/>
不盈咫而不予知也塵埃迷人乃如此今天下無可為<lb/>
之縣矣浸之以詩書之澤洗之以絃歌之聲不於吾黨<lb/>
之望而誰望勉旃素履有上縣最而璽書召者其必吾<lb/>
年盟也夫若某則已皤然一翁非復故我廬山招我以<lb/>
竒勝亦不知其大繆不然也終當駕黄犢賦歸去來耳<lb/>
何時佳晤傾倒欲言<lb/>
<pb n="KR4d0353_WYG_026-21a"/>
　　　回劉師幾<lb/>
某維江城霜曉梅不多寒伏想徤筆獨提望此一府有<lb/>
嚴有翼某平生聞三峡之雪五老之雲來游來歌意必<lb/>
有竒人勝士相與登雲錦之屏誦芙蓉之謡而玉淵老<lb/>
仙乗赤豹從文貍而去之乆矣空山明月悠悠我思乃<lb/>
寄一編書惠幸泉石安得吾松之下潄飛瀑而讀之塵<lb/>
埃迷人有嘅其嘆某本農家子無他技能吴霜滿頭惟<lb/>
思黄犢眠夕陽耳不得與於斯文也相望千里駕言欲<lb/>
<pb n="KR4d0353_WYG_026-21b"/>
飛<lb/>
　　　回袁吏部<lb/>
某維日史君之廬山而東也秋風撤棘為地主者方陪<lb/>
主司諸公重客在門禮多違者江臯一别鴻宿之春藹<lb/>
如賀上籖房今猶未能也不圖狼畫翩翩挾蘄竹之霜<lb/>
而至矣感何可言太㣲二十五星豈乆為沙上留者㑹<lb/>
且歸矣儀我玉斑思皇召綸日月以兾<lb/>
　　　回黄權郡<lb/>
<pb n="KR4d0353_WYG_026-22a"/>
某伏以天地既春草木欣豫共惟某官翶翔則半刺史<lb/>
嘯喏則真徹侯仁澤所濡民以寜一台候<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>止曼福某<lb/>
敢不三肅於執訊者<lb/>
某聞延平之津有寳劒之精氣在焉榮光燭天飛動牛<lb/>
斗葢張雷所不得有而鍾秀其人了齋龜山以來今見<lb/>
吾州治中矣某是以願其式如玉<lb/>
某重惟天之生材也不數有如執事者而不跨一角麟<lb/>
於青𡨕不鞭九苞鳯於碧落政恐上界官府亦將慊然<lb/>
<pb n="KR4d0353_WYG_026-22b"/>
於此賫閥來上方且趣治装朝紫宸矣幸以戒門下舎<lb/>
人<lb/>
某誦樵溪之詩閲武陽之志以為山川夷秀如在碧玉<lb/>
環中葢其勝如此芻牧之任忽去忽來惠澤之漸吾民<lb/>
者亦寡矣山陿之阻猶有徃時佩牛買犢以盗弄鋤挺<lb/>
者乎鑄頑成仁君侯事也願安承教<lb/>
某一生骯髒不能圓言圓行以應圓物其戅然也假守<lb/>
廬阜乃乂榜湖廣綱梢之横吾境者秋壑以不存體統<lb/>
<pb n="KR4d0353_WYG_026-23a"/>
劾之廟堂似不以為然曲與两易抑人有言同州亦陛<lb/>
下百姓安可以其累廬山之民者累樵夫也某無任恐<lb/>
恐<lb/>
某命下之日遄歸草廬亦既尋平生老鋤徑為早菘晚<lb/>
韭計矣丐祠丐罷於再於三或謂薄淮陽滋罪也某其<lb/>
惟君侯所以命<lb/>
某敢拜手函書以謝典史氏之辱而告之曰某山巖之<lb/>
與處木石之與居無能為役也交承子孫之契興居堂<lb/>
<pb n="KR4d0353_WYG_026-23b"/>
序之問則無敢不謹<lb/>
　　　回趙簽判<lb/>
某維春暉韶霽草木欲言恭惟某官有婉其籌式金式<lb/>
玉台候動止曼福某一生歴落山林之日固多其於當<lb/>
世士大夫葢狙猨於西家施也雖瓊裾玉珮哦松旁近<lb/>
邑未嘗得一讀藍田壁記以冩我心不圖今兹幸㑹聨<lb/>
事某其得所從矣有如天潢之秀自與人殊射鵰疊䨇<lb/>
聲撼文藪駟玉蚪而上夕予秣乎崑丘猶以為晩芙蓉<lb/>
<pb n="KR4d0353_WYG_026-24a"/>
之幕顧足屈為數旬客耶某頑不可䥴所至輙撑觸人<lb/>
易地之命葢以榜湖廣綱梢之横吾境者為所劾也丐<lb/>
罷之章再四上語亦良苦下土蟣蝨天髙弗聞其止其<lb/>
行則惟君侯之所以命某引筆行墨巋然仰髙<lb/>
　　　回李宰<lb/>
某伏凖公移讀之無任慙悚葢温國文正之居洛里中<lb/>
人有為不善者輙相戒曰司馬端明無乃知之而某也<lb/>
素行不修無以率化遂使一族之内叔姪相敺兄弟為<lb/>
<pb n="KR4d0353_WYG_026-24b"/>
讐毫毛之間而至於絶天理滅人倫以争之亦可羞已<lb/>
而某其罪也然某之在敝族其行最卑垂髫之童悉是<lb/>
長上雖目撃其為不善徒為之蹙額太息而已前曰岱<lb/>
之子自明者至其説云云某曰某於六三叔姪也其將<lb/>
如斯何哉然夜䦨矣雖聞惡聲又何必開闗延敵二叔<lb/>
公不為無過也而又可訟乎頃之武興者至其說云云<lb/>
某曰某於二叔公姪孫也其將如斯何哉然尊叔嘗貸<lb/>
與其孤姪錢乎曰然某曰其姪既孤尊叔何為貸之曰<lb/>
<pb n="KR4d0353_WYG_026-25a"/>
皆非妄用是假之以償束修等類其手筆具在也某曰<lb/>
是固非妄費也其家獨無親房尊長乎尊叔盍教之曰<lb/>
此當從爾叔擘畫不當與外人交闗豈不大誼且有四<lb/>
叔公在也尊叔安得私錢貸之彼不白其尊而借此不<lb/>
白其尊而與於法皆為謾昧禮曰父母在不有私財使<lb/>
某為有司則坐以不孝而乾沒之矣初不問借貸之是<lb/>
非也武興曰此則武興之過某曰尊叔知過幸甚而又<lb/>
可訟乎今凖移文乃知皆不以某之言為然竟以玷明<lb/>
<pb n="KR4d0353_WYG_026-25b"/>
有司之聼也二人者皆尊行某亦安敢寘是非然皆嘗<lb/>
讀書號為學者而所為若是春秋之法責賢者備當自<lb/>
愧縮羞赧不待區處不敢復至明有司之庭矣欲乞以<lb/>
某回申判委本宗族長戒諭今後有貲産交闗者以干<lb/>
照白尊長評直之尊長不能與之評直則白之有司止<lb/>
許直訴見事如渉非毁數謗則併與見事並不受理或<lb/>
至相詈相敺不分尊卑則更不問事之是非惟卑㓜者<lb/>
坐之庶幾稍革乖争之風漸知長㓜之序取自台㫖<lb/>
<pb n="KR4d0353_WYG_026-26a"/>
　　　回奚朝瑞<lb/>
某當歳除窮忙忽奉墨妙首之以邦君諸侯之禮貌申<lb/>
之以諸老先生之題品二陸入洛寜復過此朝瑞一日<lb/>
聲名霸吾州矣泥塗曳尾惟有徤羡獨所謂舌本瀾飜<lb/>
者得於夜觀一語此某之所縮頸掩耳而疾走者也某<lb/>
雖無識豈敢誤人以瀾飜者哉士之垂世恐自别有所<lb/>
立不在文字况後世之詩文字之靡乎歐陽子稱尹師<lb/>
魯之文簡而有法其家子弟請益子曰簡而有法惟春<lb/>
<pb n="KR4d0353_WYG_026-26b"/>
秋足以當之某於師魯不薄矣不圖今者朝瑞亦云爾<lb/>
嚴子陵謂侯覇之史曰賣菜乎求多也敢以是箴某學<lb/>
不足以窺朝瑞之藩援引非據簡而有法出詩幾頭地<lb/>
愽逹如朝瑞當自知之某之此言其為自謀信有罪矣<lb/>
其為朝瑞謀也忠不識能受之否乎<lb/>
　　　回鄉郡謝守<lb/>
某入山之深入林之宻雖一裘一葛安樂棠隂龔黄之<lb/>
仁罔間幽谷惟日與芸夫蕘子嘯歌夕陽襏襫之間而<lb/>
<pb n="KR4d0353_WYG_026-27a"/>
莫之敢書者屏廢之人法當如是也属有客謂某曰史<lb/>
君方上政最進郎秩子奚賀之後某應之曰史君將躋<lb/>
極品踵相接也奚賀之先語猶未寒緹騎來下不圖吾<lb/>
邦君之撫存其一介氓如此其厚也慨思前載其棄置<lb/>
寛閒之野流落寂寞之濵者不為時所<graphic n="KR1011" url="https://raw.githubusercontent.com/kanripo/KR-Gaiji/master/images/KR1011.png" mimeType="image/png"/>藉則亦幸矣<lb/>
至訪問其窮獨慰勞其胼胝所謂此事今無古或聞也<lb/>
某敢不整其黄冠拜手以謝<lb/>
　<lb/>
<pb n="KR4d0353_WYG_026-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　秋崖集巻二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>秋崖集巻三十五</head> <lb/>
    <p>
<pb n="KR4d0353_WYG_035-1a"/>
欽定四庫全書<lb/>
　秋崖集巻三十五<lb/>
　　　　　　　　　　　　　宋　方岳　撰<lb/>
　　榜　祝文<lb/>
　　　宗學<lb/>
某祗事之始敢自布其愚鄙某四方草茅士未嘗一日<lb/>
得處庠序也永惟公族有學訓齊親賢國之宗盟異姓<lb/>
為後豈可過自貶損于太武兩學哉郡國之學士大夫<lb/>
<pb n="KR4d0353_WYG_035-1b"/>
進而望三學之彦如在洙泗退然不敢鴈行而某偹貟<lb/>
西雍歳且有半耳目之所覩記頗乖舊聞倚博士之席<lb/>
者可以痛自刻責矣有如乃日杯酒之失澒洞一時流<lb/>
傳四方徃徃發策以相姗笑豈有堂堂帝學顧為偏方<lb/>
下國場屋之所敢予侮如此然則盍自重而巳某不學<lb/>
無識奚其師之敢然竊思諸君之所以輕千里而㑹聚<lb/>
于此堂者父母之心為何如哉其大者固望以坐進斯<lb/>
道窺見羣聖賢之心以成其徳而其小者亦望以博極<lb/>
<pb n="KR4d0353_WYG_035-2a"/>
羣書稱雄於二三子之間以成其名然則問學不可不<lb/>
專工舉子業亦不可不精習也一念到此則奉父母之<lb/>
遺體而儻蕩以取輕于天下不惟不敢亦不暇奈何以<lb/>
不貲之身忍自輕哉學校非他有司比如一以三尺法<lb/>
從事嘻巳薄矣凖䋲規矩不在有司之法而在聖賢之<lb/>
書不在聖賢之書而在諸君之一念故曰惟聖罔念作<lb/>
狂惟狂克念作聖聖狂相去何啻天淵一念差殊遂至<lb/>
此極某不自揣度輙道其區區如此惟諸君幸教<lb/>
<pb n="KR4d0353_WYG_035-2b"/>
　　　南康諭俗<lb/>
此邦乆被先儒之化同與他處不同所以正士端人項<lb/>
背相望執經問道遺俗猶存政應家家詩書人人禮遜<lb/>
入孝出弟洙泗同風古所謂鄉之八刑要非此邦所宜<lb/>
有也盖古者不孝之刑未有若後世子而悖其父者也<lb/>
晨昏定省禮有愆違便是不孝古者不睦之刑未有若<lb/>
後世少而凌其長者也九族之親情意不接便是不睦<lb/>
姻婭而乖争則有不婣之刑兄弟而暌異則有不弟之<lb/>
<pb n="KR4d0353_WYG_035-3a"/>
刑朋友不相信者謂之不任鄉鄰不相賙者謂之不恤<lb/>
至于造言以惑衆亂民以敗常皆古者有司之所必刑<lb/>
也此邦人士習聞前賢之訓語親見先逹之典刑固自<lb/>
不至此如使父子有親長㓜有序夫婦有别朋友有信<lb/>
雖使晦庵復為此郡方且敬之慕之而况於某有如非<lb/>
才假守去此不能五百里桑隂接畛實同鄉邦盖長老<lb/>
其父兄而幼少其子弟也亦豈忍以三尺法從事哉不<lb/>
勝大願願懲忿以息争窒欲以省事改過以逺罪力夲<lb/>
<pb n="KR4d0353_WYG_035-3b"/>
以安生守之所望於邦人士者甚厚也守固無足道其<lb/>
幸毋負晦庵以重此邦羞惟父老時其告教之毋忽<lb/>
　　　南康軍免設醮<lb/>
拙守此來有道士謁于路文書銜䄂出視之則提督官<lb/>
申請入宅醮例也問之曰為官乎為私乎曰欲婘輯之<lb/>
安斯寝為是禱也拙守曰嘻福不如是祈也昔象山先<lb/>
生守荆門歳有醮以祈民福先生為講歛福錫民之説<lb/>
以代醮事其言曰此心若正無不是福此心若邪無不<lb/>
<pb n="KR4d0353_WYG_035-4a"/>
是禍而今茲之醮又不為民此心果安在哉拙守不學<lb/>
不敢講經敢誦所聞以諗邦人士彼詩不云乎上帝臨<lb/>
女毋貳爾心謂上帝只在此心不必他求也人人有此<lb/>
心則是人人有此上帝若念念是善念事事是善事福<lb/>
固不待祈而得也所謂作善降之百祥也若念念是惡<lb/>
念事事是惡事禍固不可禳而去也所謂作不善降之<lb/>
百殃也然則福從何來哉從此心來也禍從何來哉亦<lb/>
從此心來也禍福無不自巳求之此之謂也茍使拙守<lb/>
<pb n="KR4d0353_WYG_035-4b"/>
草芥其民蠒絲其郡貨賄其獄嚢橐其家上帝方将譴<lb/>
怒之固非一瓣香所能回也世之士大夫有以苞苴變<lb/>
黒白者人皆賤之孰無上帝而受人之私乎拙守不敢<lb/>
以私凟上帝也惟當不昧此心對越于上下福禍之來<lb/>
非所敢知也修巳以俟天命而巳邦人士之所以求福<lb/>
而避禍者盖亦不過如此父慈子孝兄愛弟敬夫和妻<lb/>
柔姑慈婦聼上帝臨之福莫大焉父子不親夫婦不别<lb/>
長幼不序朋友不信上帝臨之禍莫甚焉因併布之煩<lb/>
<pb n="KR4d0353_WYG_035-5a"/>
提督官鏤榜曉諭是所謂撰述詞䟽者矣<lb/>
　　　南康大比勸諭<lb/>
某惟廬山多士之邦異材傑出適茲大比謬守得以勸<lb/>
駕與寓目焉豈非甚幸輙不自揣度敢以其身之所親<lb/>
歴者為諸賢吿此雖齷齪者之事然而一試至重事體<lb/>
則同諸賢其幸聼之某家夲窮空無力就學父兄攻苦<lb/>
食淡遣之從師以故每至秋闈所以自愛其身者無所<lb/>
不至惟恐不得盡心于一試以負父兄率先衆人入城<lb/>
<pb n="KR4d0353_WYG_035-5b"/>
數日盖恐暑涂之衝突亦憂狹路之喧争既至邸中杜<lb/>
門跧伏未嘗追逐同隊一出城闉深慮玉石不分或遭<lb/>
毆撃精神散逸何以為文如此而見黜有司不可一歸<lb/>
之命也每記辛夘淅漕試林大卿介為臨安尹與陳司<lb/>
業塤為姻家司業㕔待試于江漲橋臨安供帳如逹官<lb/>
居一時朋友凡十七人某寔與焉十四日尹送酒殽甚<lb/>
設邸中主人適又以桂花來朋友之豪者作興劇飲某<lb/>
固不得辭也薄暮乗醉相携出遨止之不可則逃之幸<lb/>
<pb n="KR4d0353_WYG_035-6a"/>
邸中主人閉予于其他室諸人者乆而不返勢亦難尋<lb/>
夜半待試者四起矣方見洶洶百十人擁入邸中則朋<lb/>
友皆為群小所傷流血被靣臨安卒䕶之以來者也向<lb/>
使非司業之客是亦安保性命者耶匆匆入場氣息不<lb/>
属有永嘉方兄者匍匐棘門外曰吾不能試矣欲歸邸<lb/>
如何某時怒之曰君但自去場中㫁不到得尋老兄不<lb/>
見将合千人杖一百也旁觀者莫不大笑是十七人者<lb/>
亦有三四人筆端極髙盡在孫山之外惟某僥倖耳盖<lb/>
<pb n="KR4d0353_WYG_035-6b"/>
為人毆擊如此雖有百二十分文章亦自一辭不措矣<lb/>
諸賢固不至此而區區愛助之意不敢冺嘿盖學者不<lb/>
可以一日之樂易終身之憂而三年燈火之勤亦常敗<lb/>
于頃刻間血氣之使可不戒哉夫公卿大夫繇此其選<lb/>
知讀書之苦識作文之難者豈肯以其可以為公卿大<lb/>
夫之身而輕儇以為閭閻市井之行意者鼓噪場屋喧<lb/>
閧街衢必不知讀書不能作文不望為公卿大夫者也<lb/>
謬守雖不肖不得不代其父兄教之茍至於此不惟非<lb/>
<pb n="KR4d0353_WYG_035-7a"/>
其父兄之所望亦豈謬守之所欲哉鄉曲之英相觀而<lb/>
善其胥教誨胥保惠以仰稱國家選舉之盛心毋忽<lb/>
　　　邵武軍勸諭<lb/>
太守夲深山農夫不習為吏閩中風土尤所未諳誤恩<lb/>
此來再三辭不獲君命所在勉巳祗承盖以前在廬山<lb/>
㫁决湖廣總所綱梢之強横者至勤總使舉劾廟堂無<lb/>
以處之姑與兩易若所易之郡地望稍髙則可以終于<lb/>
控辭堅定不出今邵武與南康無以大相過而又以近<lb/>
<pb n="KR4d0353_WYG_035-7b"/>
移逺宜若貶然此太守之所以不得不來也太守愚鄙<lb/>
一生草茅但知有公是非不知有實利害今至邵武豈<lb/>
能改前之為惟爾士爾民頗哀老子諒其拙直毋犯有<lb/>
司太守得之所聞未知信否不敢不以吿也此邦山水<lb/>
峭刻土騂以剛人生其間負氣而好勇甚者相劘相刄<lb/>
讐殺為常佩犢帶牛習于陵暴此豈太平之世所謂王<lb/>
民者哉太守以為風土之剛夲是天賦之美爾民自繆<lb/>
用之耳李忠定公生于此邦亦禀此氣中興事業只是<lb/>
<pb n="KR4d0353_WYG_035-8a"/>
剛氣中做出來今爾民却把這好底剛氣做出無限不<lb/>
好底事豈不可惜諸人氣禀與李忠定公氣禀一般若<lb/>
養此氣勇于做好事則為功名為節義載在史册千古<lb/>
馨香若縱此氣勇于做惡事則為兇人為刑徒傳之郷<lb/>
曲千古臭穢所謂惟聖罔念作狂惟狂克念作聖即此<lb/>
之謂也人心天理夲自不相逺只是一時忿氣不能少<lb/>
忍耳太守今勸諭爾士民不過懲忿兩字忿心忽起即<lb/>
忍之頃刻間有終身受用不盡者若刻核太甚則有不<lb/>
<pb n="KR4d0353_WYG_035-8b"/>
肖之心應之矣若一朝之忿忘其身以及其親不得謂<lb/>
之考終命矣生為頑民死為狠鬼亦何樂而為此自今<lb/>
其無闘毆無陵犯無嚚訟無生傷将使俗厚風醇入孝<lb/>
出悌鄉隣有義宗族有親則豈惟此邦大守與受其賜<lb/>
幸聼無忽<lb/>
　　　帥幕謁夫子廟<lb/>
某祗惟先聖之言曰軍旅之事未之學也而某何人敢<lb/>
賛籌幄其敬率聖訓勉哉惟忠<lb/>
<pb n="KR4d0353_WYG_035-9a"/>
　　　諸廟<lb/>
某未學軍旅何以畫諾帥藩懇辭不獲亦既祗厥事矣<lb/>
敢不以吿境内之典祀<lb/>
　　　代督視府謁廟<lb/>
乃四月辛丑皇帝制詔臣某敵國强悍窺我邉陲汝徃<lb/>
視師以張我夲朝之大烈惟某力綿任重夙夜不敢康<lb/>
誕将天威既巳建牙于江表於赫王愾普天丕承爾明<lb/>
神與有責焉敢告<lb/>
<pb n="KR4d0353_WYG_035-9b"/>
　　　代督視府拜學<lb/>
某待罪二府不能宣皇威遏㓂虐以上勤天子之憂顧<lb/>
乃發大號俾出視師任重力緜夙夜懼弗克勝任惟古<lb/>
者受成於學獻馘于泮兵固非司馬法也聖門大訓具<lb/>
在六經昔者嘗竊聞之某不敢諉曰軍旅之事未之學<lb/>
　　南康到任祝文十首<lb/>
　　　先聖<lb/>
某從諸生假守未知所以為政永惟道千乗之國聖有<lb/>
<pb n="KR4d0353_WYG_035-10a"/>
大訓某雖不敏請事斯語豈敢曰夫滕壤地褊小<lb/>
　　　兖國公<lb/>
某惟聖門有仕者矣四代禮樂獨先師得聞之克已之<lb/>
功用固如此某敢不三省思所以為邦者<lb/>
　　　鄒國公<lb/>
某假守康廬郡雖其壌地褊小亦固諸侯國也惟先師<lb/>
之訓諸侯一言以蔽之何必曰利某敢不奉以從事<lb/>
　　　社稷<lb/>
<pb n="KR4d0353_WYG_035-10b"/>
某惟有社稷者其惟曰雨曰暘曰燠曰寒曰風曰時祗<lb/>
事之始敢不敬率國典蒞視壇壝爾明神克相之䘏哉<lb/>
有土<lb/>
　　　二賢<lb/>
斯道之傳至我有宋元公濛鴻之開闢也文公絪緼之<lb/>
訢合也而皆嘗辱臨郡繼之者何人哉雖然遺書具存<lb/>
某也童而習之白矣茍負明訓遺像在堂<lb/>
　　　西祠<lb/>
<pb n="KR4d0353_WYG_035-11a"/>
某惟五先生之傳與周子朱子合堂而處禮也師友淵<lb/>
源之所自顧退然西廡下或者其不謂禮某祗謁之始<lb/>
徘徊太息方将下博士諸生議所以敢不以吿<lb/>
　　　東祠<lb/>
廬山天下勝處也士之髙者為隠逸又髙者為神仙不<lb/>
隠不仙偉哉五賢<lb/>
　　　谷源<lb/>
某互鄉童子也生三月而公騎鯨白雲之鄉假守此來<lb/>
<pb n="KR4d0353_WYG_035-11b"/>
聿既老矣猶幸遺書在焉講切而揚厲之學者事也某<lb/>
其與夫二三子者敢不力<lb/>
　　　諸廟<lb/>
某蒙恩假守盖與爾明神分職于是邦使曲如鈎濁如<lb/>
泥而貪如狼某則罪矣爾明神其亟去之時雨暘平寒<lb/>
暑使物不疵癘而年榖豐熟則将誰責而可某亦不敢<lb/>
不以吿<lb/>
　　　三聖<lb/>
<pb n="KR4d0353_WYG_035-12a"/>
惟三大士發慈悲心雖一小邦頼饒益故敢于入境致<lb/>
此瓣香願出普光迄成樂歳<lb/>
　　　邵武詣學<lb/>
某自近移逺冝若貶然不得以終辭也祗率聖訓其敢<lb/>
悔前之為<lb/>
　　　諸廟<lb/>
某治郡無善状寛恩此來其臨政猶廬山之某也若夫<lb/>
時雨暘弭疵癘則有此邦之典祀在敢不以告<lb/>
<pb n="KR4d0353_WYG_035-12b"/>
　　　祈晴<lb/>
春秋書六月雨志喜也然時則民喜過則民憂神寕以<lb/>
向之甘霖為今之苦雨而害于有秋乎敢告<lb/>
歳荐飢矣吾民之望此麥盖中流一壺也麥既穗而雨<lb/>
滛之神豈棄吾民為溝中瘠乎某敢拜手以請<lb/>
　　　謝晴<lb/>
常雨為罰憂民之憂端笏以吿伏隂以收歛氛戢雲相<lb/>
我有秋尚其相之時若維休<lb/>
<pb n="KR4d0353_WYG_035-13a"/>
麥欲蛾而得晴蠶欲蟻而得暖刈雲繅雪有望矣某敢<lb/>
拜手以袛明神之休<lb/>
　　　祈雨<lb/>
中夏大雩月令也相彼南畆維其龜矣有芃者苗亦既<lb/>
萎矣吁嗟雩兮雨其時矣<lb/>
　　　謝雨<lb/>
田龜矣而雨耕之秧艾矣而雨挿之此則爾明神之有<lb/>
大造于吾民也令敢不端笏歸貺<lb/>
<pb n="KR4d0353_WYG_035-13b"/>
　　　祈晴<lb/>
某入境則霖雨于今不三日翅矣意者山川之神不以<lb/>
某為可乎抑民之望此麥盖中流一壺也某不可則去<lb/>
之尚毋以某累斯民<lb/>
土潤暑溽而禱晴某則罪矣然禱者再晴者亦再晴固<lb/>
以黷雨固以溽歟今茲雨又晴某敢薦拜以謝而以請<lb/>
某宿聞雨翻九河而下之勢未渠央也亟起盥頮私有<lb/>
禱于境内之典祀盖夜寐之不暇遑也且朝視之如飛<lb/>
<pb n="KR4d0353_WYG_035-14a"/>
将軍漢矢且盡突然解甲其小休如公輸般攻械已窮<lb/>
忽焉衘枚以退而無亂行也爾明神之應如響矣乃率<lb/>
僚吏並走羣祀尚劃劙其隂雲而軒豁其陽光也<lb/>
　　　焚黄<lb/>
乃秋九月天子禋祀合宫誕錫靈釐薄海内外士自八<lb/>
品以上同休其親于是先府君秩親衛尉匠丞而妣則<lb/>
嘗封孺人矣不肖子官未至貟郎法無以加是曰姑俟<lb/>
之則某假守康廬掌訝者適至過家上冡古以為榮敢<lb/>
<pb n="KR4d0353_WYG_035-14b"/>
奉先府君贈宣義郎告以白而焚其副瞻言善慶臨發<lb/>
涕零<lb/>
　<lb/>
　<lb/>
　<lb/>
　<lb/>
　<lb/>
　秋崖集巻三十五<lb/>
</p>
<p>
</p>
  </div>
</body>
</text>
</TEI>
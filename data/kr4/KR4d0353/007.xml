<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>秋崖集巻七</head> <lb/>
    <p>
<pb n="KR4d0353_WYG_007-1a"/>
欽定四庫全書<lb/>
　秋崖集巻七<lb/>
　　　　　　　　　　　　　宋　方岳　撰<lb/>
　　詩　七言律體<lb/>
　　登山<lb/>
一畨雨過長莓苔乘興登臨倦眼開花落無聲春取去<lb/>
社寒有信燕將來人間事已不啻足海上翁今莫見猜<lb/>
負郭曽㣲耕雨處自題詩句覔榿栽<lb/>
<pb n="KR4d0353_WYG_007-1b"/>
　　　其二<lb/>
物華無處不東風只恐東風笑此翁雙鬢不隨春草緑<lb/>
一尊聊借老顔紅棊聲未急雨聲急眼力無窮脚力窮<lb/>
穿徑本為行散計却將籃笋上空濛<lb/>
　　　種松先公墓下<lb/>
一壑風衰二十秋俛行詰曲翳松楸冢前無路草欲没<lb/>
泉下有知山亦愁翁仲不言闗氣運衣冠如在想神遊<lb/>
何年夾道虬龍侣淚濕春泥兒白頭<lb/>
<pb n="KR4d0353_WYG_007-2a"/>
　　　採蕨<lb/>
野燒初肥紫玉圎枯松瀑布煑春煙偃徐妙處元無骨<lb/>
鈎弋生來已作拳蚤韭不甘同臭味秋蓴雖滑帶腥涎<lb/>
食經豈為兒曹設弱脚寒中愁未然<lb/>
　　　舟行省墓<lb/>
半篙新緑落寒沙芳草王孫自物華春事已隨蝴蝶夢<lb/>
人情猶有杜鵑花百年易盡一彈指兩曜不停雙轉車<lb/>
手種寸苗今老大滿山鱗甲動龍蛇<lb/>
<pb n="KR4d0353_WYG_007-2b"/>
　　　次韻所居龍池巷<lb/>
從來絶技似屠龍莫倚神竒阿堵中但得直聲如汲黯<lb/>
儘渠曲學付孫洪草堂自作㝠鴻計藥市寧收汗馬功<lb/>
古井無波門巷静再三不用起雷風<lb/>
　　　次韻羮莧<lb/>
琉璃蒸乳壓㹠膏未抵齋厨格調髙脫粟飯香供野莧<lb/>
荷鋤人飽撚霜毛斷無文伯可相累比似何曽無大毫<lb/>
見說能醫射工毒人間此物政騷騷<lb/>
<pb n="KR4d0353_WYG_007-3a"/>
　　　次韻閒中<lb/>
區中何日了塵縁落草牛須驀鼻穿乾沒一生空嵗月<lb/>
見成三逕老風煙山林有味從今我鐘鼎無心付老天<lb/>
田彼南山多種豆不愁饑火苦相煎<lb/>
　　　麥嘆<lb/>
田家望麥在須臾何啻中流濟一壺黑雨漫天殊未已<lb/>
黄雲委地不堪扶禽聲快活真成誤鳩婦流離空自呼<lb/>
亦笑此翁長負腹又尋杞菊誑齋盂<lb/>
<pb n="KR4d0353_WYG_007-3b"/>
　　　舊傳有客謁一士夫題其刺云琴棋詩酒客因<lb/>
　　　與談笑戱成此詩<lb/>
癡書到底成何事只有窮愁上鬢絲鑄錯空糜六州鐵<lb/>
補鞋不似兩錢錐誰歟莫逆溪山我幸甚無能詩酒棊<lb/>
依舊挂書牛角去笑渠到底是書癡<lb/>
　　　次韻張錄攜書見過<lb/>
家在屏山東復東髙軒肯過白雲中石橋自是神仙處<lb/>
竹屋相傳詩律工日暮春江愁李白山寒秋菊老龜䝉<lb/>
<pb n="KR4d0353_WYG_007-4a"/>
時平莫袖揮毫手此論於予却未公<lb/>
　　　其二<lb/>
君家自有神竒在底用濃熏到馬班黄石一編燈火外<lb/>
紫芒雙劒斗牛間誰能莫府初開印聞有詩人便入山<lb/>
雨過勘㕔春草緑與吾意思政相闗<lb/>
　　　西崦<lb/>
西崦東岡取次行倚松小立又詩成山風溪月寳無價<lb/>
牧笛樵歌畫有聲半頃萊田供伏臘一間茅屋老昇平<lb/>
<pb n="KR4d0353_WYG_007-4b"/>
未知沮溺今何佀却怕諸生問姓名<lb/>
　　　答客問<lb/>
本自滄浪一釣竿秋風還我舊沙灘未論袁聖宜休去<lb/>
只作劉蕡不第看書授我猶慙取履位因人莫便彈冠<lb/>
不然林下何曽見靈澈能拈作笑端<lb/>
　　　以越箋與三四弟有詩次韻<lb/>
無復花生掘筆頭一生長負剡藤羞過門盡是陳驚坐<lb/>
得句今誰趙倚樓社友書來煩寄語山翁鬢已不禁秋<lb/>
<pb n="KR4d0353_WYG_007-5a"/>
老干仙去吾宗冷有繼華星一字不<lb/>
　　　百十一弟致陶印<lb/>
不妨主掌舊林泉山澤癯儒半列仙判月可無方寸印<lb/>
勘書猶有一朝權陶人解作蟲魚篆道號寧須金石鐫<lb/>
約束風煙聴驅使吾家季子似差賢<lb/>
　　　小集次韻<lb/>
纔能詩便不能閒與客提壺且看山紫翠夕陽煙漠漠<lb/>
緑隂深樹鳥闗闗酒盃不負林泉約春事已非桃李顔<lb/>
<pb n="KR4d0353_WYG_007-5b"/>
我醉欲眠君莫去竹間自有月三間<lb/>
　　　時事<lb/>
閒身乆矣屬煙波時事誰傳到釣蓑無一可忻真老矣<lb/>
有三太息奈渠何君為堯舜寧非幸人在羲皇不啻過<lb/>
擊壤共歌年穀熟此生帝力已居多<lb/>
　　　買菊栽<lb/>
新綠叢叢手自培東籬凖擬白衣來荷鋤政欠半畦雨<lb/>
抱甕空遺滿逕苔說與園丁重九近毋煩老子再三催<lb/>
<pb n="KR4d0353_WYG_007-6a"/>
徑須尋覔誰家有帶土移將一兩栽<lb/>
　　　木犀<lb/>
香到人間香更幽月明風露正颼颼天開金粟如來藏<lb/>
人立廣寒宫殿秋㡬許多清冰腦片一些來大雪花頭<lb/>
此生若並凡紅紫安得竒芬死不休<lb/>
　　　其二<lb/>
葉葉寒清粟粟黄何年月斧落呉剛秋風誤到人間世<lb/>
幽壑難藏天上香𣺌立塵氛羣玉府獨餐沆瀣碧雲鄉<lb/>
<pb n="KR4d0353_WYG_007-6b"/>
生來不並凡紅紫合在蟾蜍硯滴旁<lb/>
　　　其三<lb/>
羽觴和月嚼冰黄自笑詩腸老更剛四出雪花些小大<lb/>
五千書傳一齊香君從底處移仙籍日飲無何作醉鄉<lb/>
風露清寒付誰可攜歸天禄校偏旁<lb/>
　　　枕石<lb/>
短簟相攜入薜蘿且容眠石略婆娑未曽八月暑如此<lb/>
何處中秋天最多一壑風煙貧受用百年時序老消磨<lb/>
<pb n="KR4d0353_WYG_007-7a"/>
夕陽籬落誰横笛似識山樵扣角歌<lb/>
　　　八月十四月食中秋遂無月<lb/>
妖蟇不為中秋地老兎先奔昨夜寒世事相違劇晴雨<lb/>
人生何苦許悲歡雲窓自照青藜杖月户重修白玉盤<lb/>
坐想西風萬袍鵠政飛健筆冩琅玕<lb/>
　　　山中<lb/>
繚碧縈青一逕深倦隨扶老上遙岑耕雲自識本來靣<lb/>
曝日誰知見在心浮世事如風雨過貴人頭亦雪霜侵<lb/>
<pb n="KR4d0353_WYG_007-7b"/>
草庵雖窄乾坤濶野鶴孤雲不可尋<lb/>
　　　其二<lb/>
十畝荒園斸野煙蔬畦麥隴帶平田相㤀魚鳥無餘地<lb/>
自信貂蟬有老天静處亦忙詩意思貧中之樂酒因縁<lb/>
梅花不隔前村路只在霜橋雪屋邊<lb/>
　　　次韻探梅首尾吟<lb/>
三花五蘂把春來縞袂誰將玉尺裁世外風煙甘寂寞<lb/>
胷中冰雪自崔嵬提壺東閣詩仍在檢㸃南枝暖獨回<lb/>
<pb n="KR4d0353_WYG_007-8a"/>
已辦藤溪㵼寒月三花五蘂把春來<lb/>
　　　次韻魏監丞鹿鳴詩<lb/>
舍蓋中堂肯治齊山川人物鳯師師拔鯨牙一添賔貢<lb/>
歌鹿鳴三樂聖時郡有龔黄金玉汝君為堯舜蓼蕭斯<lb/>
老農扣角風煙外但播中和樂職詩<lb/>
　　　十二月十日<lb/>
酒醒開門雪滿山徑穿疎竹上危欄溪山與我俱成畫<lb/>
草樹惟梅大耐寒留伴夜深銀鑿落莫縁春近玉䦨珊<lb/>
<pb n="KR4d0353_WYG_007-8b"/>
老枝擎重供詩嚼一洗相如渇肺肝<lb/>
　　　送程伯茂僉書武昌<lb/>
平時浪說筆如杠誰不玉堂雲霧牕采石月明纔夜講<lb/>
武昌魚美又春江洲横鸚鵡天為限竈列貔貅陣未降<lb/>
重國西門煩老檄秋風莫倚暗埋樁<lb/>
　　　飯牛<lb/>
北闕南門各路頭不才多病兩相投無錢使鬼貧何害<lb/>
有句驚人死亦休春意不關花代謝吾生聊與世沈浮<lb/>
<pb n="KR4d0353_WYG_007-9a"/>
挼挲雙手煙嵐濕笑向前坡飽飯牛<lb/>
　　　上已溪汎<lb/>
舴艋舟輕暖欲酣鸕鷀杓重老何堪風霜兩鬢五十五<lb/>
楊栁㡬畨三月三禊帖又逢今癸丑蘭亭仍是舊東南<lb/>
死生政亦尋常事却笑諸賢苦未諳<lb/>
　　　次韻貽姪<lb/>
鶴形煉得不勝癯樵笛漁竿只自娯人倚草亭今夜月<lb/>
天開山市晩晴圖片雲留住吾焉往斗酒能攜誰與俱<lb/>
<pb n="KR4d0353_WYG_007-9b"/>
三十年前頭已雪乆知共道世間無<lb/>
　　　鑿山為墳貽姪有詩次韻<lb/>
著書無復可藏山朽骨何堪定眼觀從左右旋天倚盖<lb/>
哉生死魄月循環虛空身亦為吾患見在心誰乞汝安<lb/>
試問春風舊蹤跡不知天上與人間<lb/>
　　　郡為表弟程起狀元坊並為陳人重起省元<lb/>
　　　坊<lb/>
場屋華然采選圖采來喝雉偶成盧敢同君子名吾里<lb/>
<pb n="KR4d0353_WYG_007-10a"/>
不料公卿出此塗華表自旌新進士廢人併起躄浮屠<lb/>
少年三五時堪笑差覺今吾非故吾<lb/>
　　　墐屋<lb/>
旋墐山寮準備冬石爐松火儘從容功名那及生前酒<lb/>
機㑹多如飯後鐘誰寄一詩同保社自將千竹比侯封<lb/>
客來欲覔秋崖去知在白雲何處峯<lb/>
　　　老態<lb/>
看書之眼看山脚二事俱妨可奈渠藥自不能專忌蟹<lb/>
<pb n="KR4d0353_WYG_007-10b"/>
酒吾甚愛未浮蛆處人間世每如此㣲造物逰誰與居<lb/>
衰病老來常態耳莫教左右手孤予<lb/>
　　　九日<lb/>
把住秋雲繞菊籬野情未覺老垂垂古今不遇豈惟我<lb/>
風雨相過不問誰未郭索前空有酒自陶潜後乆無詩<lb/>
底須計較明年健只麽悠然自一竒<lb/>
　　　雪後<lb/>
雪後山齋鶴睡殘登臨等得蘚泥乾毋多酌酒亦成醉<lb/>
<pb n="KR4d0353_WYG_007-11a"/>
儘足看梅不道寒籬落十分春意思人家一色玉欄干<lb/>
小詩未足冰生硯洗盡人間渴肺肝<lb/>
　　　梅邊<lb/>
野人暖入狼頭帽雪後寒生鶴膝枝杖屨與峯回路轉<lb/>
溪山又物换星移酒能作祟可㤀酒詩不窮人未是詩<lb/>
筆走秋蛇情爛熳誰知方寸太平時<lb/>
　　　復雪<lb/>
老夫茅屋住氷壺山市人家亦畫圖世界空花春勢力<lb/>
<pb n="KR4d0353_WYG_007-11b"/>
神仙乾汞水工夫詩情浩浩迷髙厚元氣茫茫混有無<lb/>
一夜東風天萬里併歸石銚小磚爐<lb/>
　　　再賦<lb/>
自領蒼頭挈短壺興成何必剡溪圗有難為者梅兄弟<lb/>
豈易卑哉竹丈夫賔從野情紛爛熳山川雲氣上虛無<lb/>
相隨石鼎清如水底用侯家暖玉爐<lb/>
　　　轉孫初生程弟有詩次韻時予頭風適愈<lb/>
一庵深掩兩三峯白髮從渠自不公但有孫同開口笑<lb/>
<pb n="KR4d0353_WYG_007-12a"/>
縱無檄亦愈頭風鳶肩火色非吾事牛背煙霏在眼中<lb/>
要識之無堪底用歸鋤荷月且扶翁<lb/>
　　　病目<lb/>
病眸未老已昏眵近廢秋堂㡬巻書世事難看寧閉却<lb/>
人生自擾正紛如棊聲乆避燈前雨菜本猶堪月下鋤<lb/>
靣壁且容趺足坐此心雅與俗人疎<lb/>
　　　山間逢梅<lb/>
自脫羸驂野水濵隔橋孤倚欲迎人經年不覩雪霜靣<lb/>
<pb n="KR4d0353_WYG_007-12b"/>
一夜頓回天地春姑射仙猶疑昨夢首陽人恐是前身<lb/>
嵗寒莫問香何晩畢竟凡花落後塵<lb/>
　　　胡得唯索冩近詩<lb/>
生涯未辦濶疎酒書冊相攜檢㸃梅過眼事真如墮甑<lb/>
向人口合且銜枚昨窺古鏡十分瘦病起晴窓一硯埃<lb/>
舉世好竽吾好瑟故人猶索冩詩來<lb/>
　　　簡王尉<lb/>
買書終欲寄幽村槿樹籬遮水際門滿聴秋聲移竹母<lb/>
<pb n="KR4d0353_WYG_007-13a"/>
徑眠明月枕桐孫諸公未逸市朝累六籍坐為場屋昏<lb/>
有客不來吾亦病欲推此語與誰論<lb/>
　　　用葉司理韻簡趙尉<lb/>
灞橋曽繫雪中鞍本自無愁可得寛山雨吹燈留客醉<lb/>
官梅隔屋挾詩寒月明烏鵲占佳晤蓴老鱸魚夢故闗<lb/>
住近短牆通草徑却須時一過方干<lb/>
　　　十月六日園丁置墨紫<lb/>
已是年時欲雪天誰回冷落作芳妍極知品在羣葩上<lb/>
<pb n="KR4d0353_WYG_007-13b"/>
忽與梅争一着先顔色依然香墨重花頭不減暮春圎<lb/>
人言桃李多如此有底能移造化權<lb/>
　　　歐陽相士謁書詣梁權郡詩以代之<lb/>
江臯誤洗荷鋤手滴盡滄浪書滿家第一諱窮人謬甚<lb/>
再三稱好子虛耶霜眠茅屋可無酒春到梅梢怕有花<lb/>
煩見歙州梁别駕為言詩骨雪槎牙<lb/>
　　　病起木犀已謝<lb/>
一年秋是桂花開誰道今年負酒杯造物小兒真惡劇<lb/>
<pb n="KR4d0353_WYG_007-14a"/>
癡頑老子乆摧頺清風明月不常有溪友山翁試與來<lb/>
夜寂尚憐詩骨在時能引手作敲推<lb/>
　　　桂子白大監饟酒氷炭<lb/>
尺雪專為我輩寒故人亦肯記袁安麒麟紅作千金直<lb/>
鸚鵡綠隨雙玉乾貸米不煩臨古帖敲門未敢兀吟鞍<lb/>
明朝第一畨花信也辦瓊絲翠縷盤<lb/>
　　　除夜宿桐廬<lb/>
才有佳山便歇程島煙汀雨正闗情世於吾道亦聊爾<lb/>
<pb n="KR4d0353_WYG_007-14b"/>
我與梅花各瘦生無處不曽供夜話有田誰肯廢春耕<lb/>
年華俱在客中過只為天公乞一晴<lb/>
　　　除夜<lb/>
年華三百六十日塵勞八萬四千門髙眠茅屋人亦老<lb/>
相對梅花燈欲昏静中頗窺造物意極處是為天地根<lb/>
生菜春盤一杯酒明朝花栁又村村<lb/>
　　　其二<lb/>
挑盡寒燈嵗又殘一年彈指㡬悲歡人情何啻呉江冷<lb/>
<pb n="KR4d0353_WYG_007-15a"/>
世路從來蜀道難春酒正須今夕共梅花併作百年看<lb/>
團欒但得吾親健未辦生涯意自寛<lb/>
　　　上已修禊社謝兩園<lb/>
海棠過了只垂楊合與良辰卜醉鄉定勝永和三月禊<lb/>
併逰社謝兩流觴定州刻石猶真贗晉代衣冠今在亡<lb/>
陶冩豈無絲竹在不醻酒渴與詩狂<lb/>
　　　檢校塢中<lb/>
檢校平生𤓰芋區鋤雲荷月儘堪娯山中鶴帳依然在<lb/>
<pb n="KR4d0353_WYG_007-15b"/>
天下魚羮何處無古蘚蒼厓松老大夕陽黄犢草荒蕪<lb/>
縱無田亦歸來是說與秋風不為鱸<lb/>
　　　次韻鄭僉判<lb/>
老我菟裘月一間仰眠黄犢看青山有詩倚竹猿猱逕<lb/>
無夢排雲虎豹闗城郭是非溪隔斷風煙滅沒筆追還<lb/>
底須一局銷長日併不能棊方是閒<lb/>
　　　其二<lb/>
不論山北與山南是處移將竹兩三亦愛村深工部屋<lb/>
<pb n="KR4d0353_WYG_007-16a"/>
尚嫌門對相公潭夕陽歸鳥占花塢山雨飯牛規草庵<lb/>
口掛壁從生白醭是中除酒有無堪<lb/>
　　　其三<lb/>
漁村留得舊蓑衣鷺侣鷗朋共斷磯衰髪三千餘丈白<lb/>
倦逰五十二年非清風明月天四壁老木蒼藤草半扉<lb/>
寂寞相從交有道驪駒未可遽言歸<lb/>
　　　其四<lb/>
一枕羲皇失午熇乆知吾道定寥寥客來且撥浮蛆甕<lb/>
<pb n="KR4d0353_WYG_007-16b"/>
事過真成覆鹿蕉野性從來便水石此生自合老漁樵<lb/>
移床更入深雲處厥木惟喬厥草夭<lb/>
　　　其五<lb/>
十畝山園賦遂初左花右竹了無餘擇隂老我自麋鹿<lb/>
甘帶何人不蝍蛆佛社獨容陶令醉帝城難作子公書<lb/>
行山且不攜詩巻只許鴟夷載後車<lb/>
　　　其六<lb/>
白菰紫芰更紅蕖不枉平生水竹居醉眼豈知吾是我<lb/>
<pb n="KR4d0353_WYG_007-17a"/>
機心亦笑子非魚無能涉世何妨睡有道登山只是徐<lb/>
六月好風清樾底付渠天地一蘧蒢<lb/>
　　　其七<lb/>
煙藤雲木捲蒼虬更放琅玕出一頭山下人家方酷暑<lb/>
此中棋局自驚秋圖書如昨不堪煑風月無多誰與醻<lb/>
怪得縱横蘇季子嵗寒也憶舊貂裘<lb/>
　　　其八<lb/>
詩窮不易辦亭材只恁荒寒處處苔種秫便當終老去<lb/>
<pb n="KR4d0353_WYG_007-17b"/>
愛花能有㡬人來生前儘足竹三逕身外無窮水一杯<lb/>
未必諸賢知此意柴門雖設不曽開<lb/>
　　　次韻陳祭酒直舎木犀<lb/>
西雝夜直秋風底斷是龍涎不敢香月府肯分金粟粟<lb/>
書床相對玉琅琅人間富貴夢不到世外髙寒味儘長<lb/>
亦笑柴桑千載士同時祇識菊花黄<lb/>
　　　雨花臺<lb/>
孤雲落日倚西風歴歴興亡望眼中山入六朝青未了<lb/>
<pb n="KR4d0353_WYG_007-18a"/>
江浮五馬恨無窮客愁已付葡萄緑逕雨空餘瑪瑙紅<lb/>
我亦欲談當世事無人喚醒紫髯翁<lb/>
　　　鳯凰臺<lb/>
白髮乆孤鸚鵡盃碧梧自老鳯凰臺管夷吾亦僅知許<lb/>
李謫仙今安在哉城郭是非秋雨外江山形勝暮潮來<lb/>
小留只等中秋月且放青㝠萬里開<lb/>
　　　白鷺亭<lb/>
荻花蘆葉老風煙獨上秋城思𣺌然白鷺不知如許事<lb/>
<pb n="KR4d0353_WYG_007-18b"/>
赤烏又復㡬何年六朝往事秦淮水一笛晩風江浦船<lb/>
我輩人今竟誰是只堪漁艇夕陽邊<lb/>
　　　次韻王兄<lb/>
江分曉色洗征衣吾道非邪儻是歟與世無縁傷骨鯁<lb/>
歸田有日放眉舒虎頭食肉亦安用牛背看山却自如<lb/>
留得荷鋤雙手在儘堪老瓦一軒渠<lb/>
　　　次韻陳料院<lb/>
紅旗克敵本非才白首為郎更此來羣玉府應羞噲伍<lb/>
<pb n="KR4d0353_WYG_007-19a"/>
碧油幢誤築燕臺江行莫等蛟鼉怒雨歇能令鷗驚猜<lb/>
三逕未荒歸路好秋風籬落菊花開<lb/>
　　　其二<lb/>
涉世曽經㡬折肱徑須歸卧北村燈往來屑屑無家燕<lb/>
去住匆匆旦過僧浦溆舟寒秋婉娩江湖人老雪鬅鬙<lb/>
草堂便在山深處無復蓴鱸累季鷹<lb/>
　　　其三<lb/>
書冊元非幕府才江山牽率老夫來畧分秋色歸吟巻<lb/>
<pb n="KR4d0353_WYG_007-19b"/>
又誤春蓑下釣臺有意及時常轗軻無心於物莫驚猜<lb/>
幽居亦有窮生活麥隴蔬畦手自開<lb/>
　　　其四<lb/>
乆矣寒窓美曲肱絶交書到短檠燈向來問舎漁樵侣<lb/>
肯作歸田粥飯僧耕罷夕陽牛觳觫睡殘明月鶴鬅鬙<lb/>
年來老懶略相似見兎何能便放鷹<lb/>
　　　烏衣園<lb/>
呉宫晉苑半桑麻路入長干野草花秋晩夕陽空巷陌<lb/>
<pb n="KR4d0353_WYG_007-20a"/>
春來燕子㡬人家不攜妓與東山醉曽賭碁輸别墅譁<lb/>
已近重陽風雨少菊花籬落酒旗斜<lb/>
　　　次韻呉樞密烏衣園舊韻<lb/>
舊家門巷緑岧嶤尚憶狨韀馬意驕金鑿落浮朱雀浦<lb/>
玉丁東上紫宸朝燕隨往事秋蕭瑟鴈帶夕陽江泬寥<lb/>
九日黄華晴亦好底須風雨又瀟瀟<lb/>
　　　九日集清凉佳處<lb/>
老筆盤空墨未乾最佳處與着危欄江山分與諸賢管<lb/>
<pb n="KR4d0353_WYG_007-20b"/>
風雨專為九日寒白髮自驚秋節序黄花曽識晉衣冠<lb/>
未須計較明年健别做茱萸一等看<lb/>
　<lb/>
　<lb/>
　<lb/>
　<lb/>
　<lb/>
　秋崖集巻七<lb/>
</p>
<p>
</p>
  </div>
</body>
</text>
</TEI>
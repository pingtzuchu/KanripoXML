<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>秋崖集巻二十八</head> <lb/>
    <p>
<pb n="KR4d0353_WYG_028-1a"/>
欽定四庫全書<lb/>
　秋崖集巻二十八<lb/>
　　　　　　　　　　　　　宋　方岳　撰<lb/>
　　簡劄<lb/>
　　　答范丞相<lb/>
維元老大臣夷逸於林丘之幽高蹈於事物之表山君<lb/>
川后時節起居其年壽等喬松福嘏彌子孫一念之仁<lb/>
簡在上帝理固然也訊之蔣幹知骨清神徤萬萬坐政<lb/>
<pb n="KR4d0353_WYG_028-1b"/>
事堂時胷中乾坤同一泰定甚盛甚休乃聞無地樓臺<lb/>
至今猶徃來傳舎只觀此事亦是近世宰相所無獨恨<lb/>
不能從一門生两兒子之間舉手以挹溪山勝處耳某<lb/>
無慮五六乞倅終不與既乃頭銜換一字遂不敢以白<lb/>
今丞相無舊故誰當知之翹䟦門墻神爽飛越<lb/>
　　　答同官<lb/>
某屬有天幸得從羣仙飛珮之後爐亭夜話隠隠有金<lb/>
石聲而煙水蒼茫翩其駕蓮舟讀玉書而去梧風竹雨<lb/>
<pb n="KR4d0353_WYG_028-2a"/>
詩夢亦寒琅畫飛來真所謂跫然足音也玉麟一角與<lb/>
世作儀崑崙蓬萊寜乆羞薄獨恨某軰碌碌分當歸耕<lb/>
方且丐一貟外倅恐不得迎拜上東門外耳别紙垂諭<lb/>
如某規行矩歩不敢失尺寸者何能為度外事耶幸為<lb/>
我多謝方君功名之亨固自有時也瞻晤未涯神爽飛<lb/>
越<lb/>
　　　答陳料院<lb/>
某從飛霞之珮餘二十年夫亦有舊故矣函書每下則<lb/>
<pb n="KR4d0353_WYG_028-2b"/>
必釀虛譽飾浮文如仰惟等語抑何世俗我也甚為執<lb/>
事者不取敢略金陵天下形勝表裏江淮煙草夕陽六<lb/>
朝之遺事故歴歴也暇日亦嘗倚青龍之浦溯白鷺之<lb/>
洲舉觴酧酢以籌經畧南北之畫乎今何如時賞心風<lb/>
月自宜束髙閣以竢太平也如聞餉計塵土亦空所在<lb/>
皆然寜不直如此廪廪願言出所素藴為國良圖同舟<lb/>
風波轉眼又秋高矣欲言何限遽數之不能終<lb/>
　　　答吴兄<lb/>
<pb n="KR4d0353_WYG_028-3a"/>
某維暑風初暄緑氣窈窈書林夷逸冲想甚休某一别<lb/>
垂二十稔老非故吾江山愁予不知人世事之幾變更<lb/>
也乃春阿連至得書恍然訊之則擊檝渡江而北矣前<lb/>
書未報今書踵來不惟不督過之且愈益厚之某之愧<lb/>
兹甚某晩得一第不補遺餘初佐淮東軍以職事迕都<lb/>
督府無何督相坐廟堂矣髙卧牛下謂休此生化絃既<lb/>
更亦與弓招之一山麏野鹿豈堪樊而圄之遄亦當去<lb/>
此耳尊翁今官何所過庭幸為道問訊何如<lb/>
<pb n="KR4d0353_WYG_028-3b"/>
　　　答陳司直<lb/>
某之於執事交疎而心親勢睽而道合與世之詡詡相<lb/>
逐逐者有間矣去之不能二百里而江山愁予塵埃迷<lb/>
人甚恨交一臂而失也人間之世事變萬端英英白雲<lb/>
忽已蒼狗要是不滿虎溪一笑而弄精䰟者顧自謂竒<lb/>
特亦可歎已劉忠烈表表如此輙書數語繫老筆之後<lb/>
真所謂珠玉在側覺我形穢也㑹且歸矣臨紙惘然<lb/>
　　　答陳提幹<lb/>
<pb n="KR4d0353_WYG_028-4a"/>
某廼者過鄭公郷迓勞之使里至至則授以大館連日<lb/>
夜相燕留去又載之輕舟所以為行者之慮甚至世所<lb/>
謂親戚雅故何以過此一歩一感言莫能殫獨恨所至<lb/>
膠舟與軍饟争道於牛涔之水僅而獲濟所假舟亦良<lb/>
苦矣旱既日甚念亦未可以還留之京江豈不知此軰<lb/>
廢務而其勢有不容已者兹禀嚴戒方敢遣回要非皇<lb/>
恐兩字所能盡也<lb/>
　　　答張丞<lb/>
<pb n="KR4d0353_WYG_028-4b"/>
某間者闊焉不聞問良用詹馳有來誨函見大夫之所<lb/>
以顧惠其氓者甚厚不規而頌如非所望何某歸思浩<lb/>
然亦既買舟載月矣山靈勒回俗士駕田園乆蕪菊籬<lb/>
正秋終當訪里父老南山下耳王琴堂政事乃爾竟亦<lb/>
不免為之歎息祈門蕞爾邑民無十金之産更堪摧剥<lb/>
耶惟執事者手摩拊之某與受其賜<lb/>
　　　答應武諭<lb/>
某伏以江城霜曉梅意欲春恭惟小紆玉斑相我藩翰<lb/>
<pb n="KR4d0353_WYG_028-5a"/>
有嚴有翼某不學甚乃得頡頏九霞飛珮相從於西雝<lb/>
爐亭夜寒金石隠隠所謂藝苑手祕寳文堂耳驚霆樂<lb/>
莫樂於此矣孤鶴飛去忽舉手而謝盧敖瞻之在前有<lb/>
嘅其歎至今清夢猶時時聞胥濤萬馬之犇也某何為<lb/>
者顧從中秘書出參軍書道山能幾日之客又墮塵縁<lb/>
意平生故人亦既羞薄之矣一書二千里依依交情乃<lb/>
獨能不麤官我耶幸甚幸甚六一翁之鄉里以道徳文<lb/>
章名天下者相望暇日亦嘗訪平園之草木訊澹庵之<lb/>
<pb n="KR4d0353_WYG_028-5b"/>
閭巷乎遺書滿家應接不暇為况想甚適正自不必祝<lb/>
餐飯也别紙敬悉此曹此態在在皆然瞻言何時相與<lb/>
傾倒<lb/>
　　　答葉正言<lb/>
某屬方拜狀欲附逓行矣明日使星至又得所賜書伏<lb/>
而讀之則揆時寒暄撫問餐飯甚非天子諌官所以待<lb/>
庻寮體也然則某之為竿櫝敬者當何如前書既已畧<lb/>
之今書不敢不情也以情事正言某知免於戾矣淮堧<lb/>
<pb n="KR4d0353_WYG_028-6a"/>
一稔逺勝江浙又幸邊烽不動収拾净盡似可以茍且<lb/>
過此厄運却未知來春何如耳敵國外患要與法家拂<lb/>
士同恐不可遽以是為賀如某山林鄙朴士每事迂闊<lb/>
以故落落與世無縁今此羈縻殆是自嫌不能相容之<lb/>
名犬馬畜之耳正言其亦憐悼之否乎龍涎薫香共承<lb/>
嘉惠時時横書巻對之但覺徳馨襲人不知氷霜之凛<lb/>
可畏也<lb/>
　　　答程都大<lb/>
<pb n="KR4d0353_WYG_028-6b"/>
某比讀除目竊論誕分侯紱就擁使軺過家同衣繡之<lb/>
榮接畛幸搴帷之問光華所被甚盛甚休始某此來亦<lb/>
欲一布心腹蓬山之集謂可晤言舉手而謝盧敖九霞<lb/>
之飛珮逺矣送目詹悵無任此情今一車以南一車以<lb/>
北所謂上有加餐飯下有長相思而已<lb/>
　　　又<lb/>
某乆出乍歸墻屋穿宂旁風上雨手自苫茅苴補之有<lb/>
從籬竇呼問之者曰此為杜工部家乎夫子安在㣲視<lb/>
<pb n="KR4d0353_WYG_028-7a"/>
之則斜封三印葢當路使者書急洗塈塗之泥拱揖而<lb/>
諾曰予是也誠不自意溪煙山雨之外猶為明執事所<lb/>
訾省幸甚感甚始某金陵之役日日詣府辭行不暇與<lb/>
明執事道心曲也不得已而去則所謂髯參短簿能令<lb/>
公喜怒者正自不滿人意葢嘗拂衣欲徑歸田矣輙為<lb/>
督樞勒回之丐祠之章未免自從某所上廟堂賜之翰<lb/>
謂將召之著庭督府有書欲留只得中輟然則廬山之<lb/>
命其廟堂意耶某亦何人乃繼鄉先儒之後且得此郡<lb/>
<pb n="KR4d0353_WYG_028-7b"/>
之歳適皆四十有九遺書所在某何足以知之然未敢<lb/>
遽引辭政以權郎予待闕軍壘恐或者有薄淮陽之疑<lb/>
耳闕到即上免牘矣相望正逺敢布腹心中朝如明執<lb/>
事者幾人豈宜一日去上旁近芝山之酒定非乆留公<lb/>
處也某無任延竚<lb/>
　　　答方僉<lb/>
某竹扉雨寒有剥啄前者手其書恍不能記熟何也徐<lb/>
讀徐問則知執事者脫鶡冠為新進士而今少遊即是<lb/>
<pb n="KR4d0353_WYG_028-8a"/>
太虗甚盛甚休西笑入秦此興固不淺萊山堂記葢嘗<lb/>
略識之矣驊騮馳九執之道中間自無駐足處功名不<lb/>
足為執事言也一書萬里忽落雲耕月釣之濵豈猶未<lb/>
知其寂寞耶始金陵之行雅非鄙朴者之意丐祠得壘<lb/>
需次两年亦幸返吾屠羊得以暇日理鋤耒耳两地相<lb/>
望各天一涯棲息不同無任注仰<lb/>
　　　答黄正奏<lb/>
某伏以雨勤花寒一晴方競恭惟討論入對星宿光芒<lb/>
<pb n="KR4d0353_WYG_028-8b"/>
某日𤨏春官與一時名儒鉅官焚圖告穹昊退而奏號<lb/>
上前夜漏下十刻御史以璽封入羣公盛服執事則大<lb/>
名在焉一軍皆驚不獨為吾鄉喜也祈山乆寂寞氣象<lb/>
頓還西南諸峯競秀崛起斯亦竒矣而某也陳人也道<lb/>
山幾何日風輙引之而去一書至今未能與世無縁丐<lb/>
祠之章再三上出幕得壘猶幸以暇日理鉏耒耳翩其<lb/>
飛翰極佩盛心方苫草廬未涯佳晤所覬益宏逺業亟<lb/>
上奏篇<lb/>
<pb n="KR4d0353_WYG_028-9a"/>
　　　答趙寺丞<lb/>
某歸耕祈下日與遊者芸夫蕘子而老硯荒矣賢太守<lb/>
與民介福掲䖍妥靈乃不鄙属筆於牛衣之間刻之廟<lb/>
道字畫褊陋不足以導迎景休而執事者一念在焉神<lb/>
人其忘諸某敢不與里父老再拜受貺<lb/>
　　　答林兄<lb/>
某窮山老樵也然於四方之竒人逸士竊嘗傾心焉有<lb/>
書自東乃知崇蘭之佩芙蓉之裳近在吾州風月堂邊<lb/>
<pb n="KR4d0353_WYG_028-9b"/>
而不得靣也鴈蕩妙天下四靈所釣遊處固多詩人而<lb/>
今又得君獨恨某不足與言奚其題目之敢田家作苦<lb/>
一再讀之快哉快哉乃姑記一日之適如此非䟦語也<lb/>
　　　答洪宗諭<lb/>
某属以見大夫之請敢犯不韙某知罪矣共承墨妙宛<lb/>
然清揚一時鷺侣鷗朋亦自驚喜先相公奏議葢當時<lb/>
與天下賢士夫傳誦以熟者墨本分教如獲拱璧盥澗<lb/>
泉熏石鼎而讀之不覺發嘆以為大音不聞蓬萊宫又<lb/>
<pb n="KR4d0353_WYG_028-10a"/>
幾何年於此矣某雖不肖猶幸一識老仙嘗得尺牘數<lb/>
行有下馬之氣如虹應門老走當自識其不凡之語而<lb/>
某老益亡竒大負此帖第綈襲之以為子孫藏耳敢因<lb/>
謝致幅併及其所以自幸於名門者如此旱既太甚山<lb/>
邑葢連四五年如是歸耕望一稔又墮渺茫李將軍固<lb/>
數竒也上梁文誰實傳醜輙徃奉一笑<lb/>
　　　又<lb/>
某窮居山間自五月至於八月不雨不惟薄田盡槁搰<lb/>
<pb n="KR4d0353_WYG_028-10b"/>
搰然抱甕而汲乆無可濯可湘處也廼夜半簷陋如瀑<lb/>
布聲雖無救枯旱之苗蹶然起飯牛畦麥矣震雷以電<lb/>
適又是秋甲子吾儕畎畝之憂何時而已也行李問訊<lb/>
鷗鷺為驚不自意其一介氓得此於見大夫之賢者敢<lb/>
不再拜以無忘盛心先相公以一世儒宗丕顯諡册發<lb/>
揚徽羙上軼歐蘇甚盛甚休某雖不材然嘗辱一字之<lb/>
褒恃以自壯需録瑶帖謹具如左方某因有區區之愚<lb/>
請於下執事先子初得封其制詞亦出老仙之手欲得<lb/>
<pb n="KR4d0353_WYG_028-11a"/>
大筆為取善慶两字書之以扁先祠是公家再世有造<lb/>
於某也豈不幸甚<lb/>
　　　答潘兄<lb/>
某麋鹿之野乍返吾廬方决驟山林自與世絶書䟽非<lb/>
所堪也執事者作小楷具件幅若施於所敬則有驚而<lb/>
避耳某謹以上之典史氏而告之曰某祈下之鄙細人<lb/>
不得與於斯文也少時不觧事率意妄作今老矣每為<lb/>
之縮頸咋舌而噬臍執事出所有使品題之某奚僣之<lb/>
<pb n="KR4d0353_WYG_028-11b"/>
敢然恐執事之不予諒也掛名其間珠玉在前覺我形<lb/>
穢某無任主臣<lb/>
　　　答蔡憲<lb/>
某歸耕牛下葢山翁溪友之所狎易而富兒俗子之所<lb/>
排突也部使者不有其貴肯問訊於寂寞之濵高誼凛<lb/>
然感歎無斁每記爐亭誨語以為廟堂嘗訪人物明執<lb/>
事謂眼中所見獨此可人讀今所賜書與前語吾相者<lb/>
無以異雖漆雕開所謂吾斯之未能信而亦决知明執<lb/>
<pb n="KR4d0353_WYG_028-12a"/>
事發於至誠非尋常世俗竿牘浮虗之談也顧某不學<lb/>
祗益懼爾敢不夙夜敬戒以無忘知已<lb/>
　　　答吴丈<lb/>
某維乆枯得雨纔有秋聲共惟冲想自頥相在林壑某<lb/>
雨别山寺於今幾何年老成典刑栩栩入夢意洲上之<lb/>
竹玉立固無恙而鷺朋鷗侣相與徃來於沙煙溪月之<lb/>
間甚適也何物小子過厪音書乃知老仙超然有燕翼<lb/>
子而東閣郎君能自修潔取友必端君家世不乏季子<lb/>
<pb n="KR4d0353_WYG_028-12b"/>
矣甚盛甚休記文當属大手筆某何以堪之又念辱交<lb/>
賢父子間而先友和仲甥館之自出也願徐之毋廹苫<lb/>
屋小休敢不作數行字附仲亨求教未間尊生自愛以<lb/>
引以恬<lb/>
　　　答胡兄<lb/>
某辱詩饟石清矣哉二妙也雪巖雲壁鳬泛而龜藏君<lb/>
之規我多矣正恐豪奪高齋風月澗松不能無語耳珍<lb/>
感珍感<lb/>
<pb n="KR4d0353_WYG_028-13a"/>
　　　答金臨江<lb/>
某自里人不戒於火先廬燼焉葢無所居者十餘年矣<lb/>
歸自江上手苫草堂斧斤雜然非匠事不接於耳也千<lb/>
騎既東之數日始有為某言者為之頓足扼腕而噬臍<lb/>
執事者不惟不督過之且賜之翰鄉長上之於後一軰<lb/>
其勤勤乃爾某知愧矣世涂日狹何徃而非風波歸興<lb/>
浩然傲睨林壑方將左花右竹以寄吾高而宣室受釐<lb/>
巳有乆不見賈之歎行矣王覲恐非芳薌一覧所能留<lb/>
<pb n="KR4d0353_WYG_028-13b"/>
也<lb/>
　　　答趙運管<lb/>
某十有餘年之别落落參辰老我山林幾不記車中半<lb/>
靣矣黄獨無苖山雪盛又洗長鑱有朱两轓正自不滿<lb/>
一笑晦翁書在而半生所聞五老峯今不是夢山負予<lb/>
耶予負山耶惟明執事教之<lb/>
　　　答趙教授<lb/>
某不學幸甚得與麟黌犀彦翔集於立教堂下見執事<lb/>
<pb n="KR4d0353_WYG_028-14a"/>
粹然玉潤心竊敬之不圖此來任棠固在邦域之中也<lb/>
朋友與君臣父子而等鍼之石之執事與有責焉摩挲<lb/>
民力之窮爬剔胥奸之蠧所以教者似矣抑言其證而<lb/>
不言其方何也某敢以請某所謂以法為師弟子者執<lb/>
事諱其名弗穪足以厚薄夫矣然繫銜則固職方氏郡<lb/>
縣也獨可得改歟願繼自今無然遄矣晤言冩我幽抱<lb/>
　　　答胡文叔<lb/>
某一生骯<graphic n="KR1507" url="https://raw.githubusercontent.com/kanripo/KR-Gaiji/master/images/KR1507.png" mimeType="image/png"/>所至草茅南康俯重湖餫舟湊集徃徃挺<lb/>
<pb n="KR4d0353_WYG_028-14b"/>
刃隳突市無寜居適㑹湖廣綱梢豪據石閘薄人於險<lb/>
竟致漂淪有訴於庭為昌黎者安得不追而杖之秋壑<lb/>
怒焉顓匣具析某意鄰路體不當爾一判頗自痛快固<lb/>
知其不見恕也廟堂似不以彼為直堇堇易地失一老<lb/>
兵得一老兵要無虧於名實而某固不可無恥又挈挈<lb/>
而南也一丐祠一丐罷皆不許而昨日邵武人已至頗<lb/>
費區處後山種梅十七八活歸又趂冬晴築一草塘只<lb/>
可挾冊其中手畦菘韭以了此生耳野處集甚惬所欲<lb/>
<pb n="KR4d0353_WYG_028-15a"/>
見獨編抄工力百倍板行儻然取之得無太傷亷乎願<lb/>
少留山房讀一過即奉趙璧歸矣龎老何日入城府傾<lb/>
倒欲言<lb/>
　　　答費司法<lb/>
某維暮之春緑隂清羙共惟懐章容與遄上風霆亨衢<lb/>
方開某属有天幸執事者駕飛雲而辱臨之楚山叢叢<lb/>
快此一識所恨者秋風斷鴻鴈之行明月還鶺鴒之影<lb/>
不得相與掬窪樽醉崖石以吐其胷中之耿耿者歳月<lb/>
<pb n="KR4d0353_WYG_028-15b"/>
遽如許乃猶擁書家林未肯為幕府屈耶若某者隻字<lb/>
不至中朝不知何為忽有啓擬乃復為結一重案又可<lb/>
笑也知縣公墓刻以嚴戒不得辭筆墨凡蕪於謝奚有<lb/>
伏讀唯有感媿山林鍾鼎棲息不同瞻望無期第深注<lb/>
仰<lb/>
　　　答汪兄<lb/>
某歸老秋崖下所與遊者芸夫蕘子耳人間書疏要非<lb/>
所堪顧小楷而條件之此山林野人之所驚而避也謹<lb/>
<pb n="KR4d0353_WYG_028-16a"/>
以上之執訊者潘君詩䟦亦何取於摧頽不武之人掛<lb/>
名其間使旁觀者為之捧腹兄殆不無過試一取讀而<lb/>
還示教焉某至<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>
　　　答許知縣<lb/>
某山林之習未除麋鹿之性故野一生落落與世無縁<lb/>
歸自金陵方住雲半間畦菜一席不自意别猿鶴矣趣<lb/>
行有㫖貿貿然來誰實知者函書盈几忽得何所獨無<lb/>
芳草之騷冩我心兮三讀太息有此令尹吾知免夫揚<lb/>
<pb n="KR4d0353_WYG_028-16b"/>
瀾左蠡朝夕之舂撞恐自有雲銷風止水鏡净時也頗<lb/>
哀老子使蒙其成某也抑何幸<lb/>
　　　答林倅<lb/>
某荷鋤畦雨有軍將持斜封三印至者驚走草廬下不<lb/>
自意見大夫能拊存其一介氓如此方緹屏過巖邑某<lb/>
實病不能興懼前驅之不予諒也輿曵上謁雖心知其<lb/>
落落如長松夭矯氷崖雪壑之上定自非世間凡草木<lb/>
而某也一語而三引其氣不能攀飛車接英論也共此<lb/>
<pb n="KR4d0353_WYG_028-17a"/>
明月有懐其人一書自東共承嘉惠不謂荒寒漁釣之<lb/>
處見此甘草下拜珍感言不盡謝<lb/>
　　　答楊元謹<lb/>
某徃離金陵時行李卒卒亦嘗厓略數行字道所以負朋<lb/>
友之意讀今所惠翰似覺墮石頭驛水中矣吾儕用世<lb/>
必諌行言聴然後可以士薦言不重則併士輕不若拂<lb/>
袖而歸予輕者猶予重也寜使人失士不可使我失身<lb/>
否則山中白雲何靣相見天下事大略如此請姑置之<lb/>
<pb n="KR4d0353_WYG_028-17b"/>
獨念老書生歸耕窮鬼亦可以見貸矣一旱酷甚望秋<lb/>
便哦飯不足之詩未知此後此腹如何而揚子雲終不<lb/>
觧事乃記其初度歌白雪而壽之竹逕草亭孤此妙曲<lb/>
未知何日傾倒欲言<lb/>
　　　答汪知觀<lb/>
某緬惟梅花欲雪鶴骨清寒碧玉森森高出塵外恨不<lb/>
得一詣其所相與道話宸章飛落増重琳房非師何以<lb/>
得此拜手瞻敬敢不為山川賀賤生碌碌乆已厭之正<lb/>
<pb n="KR4d0353_WYG_028-18a"/>
君家老師所謂吾有大患者也師何為不守家法更祝<lb/>
長年感意則深未有以謝皇恐<lb/>
　　　答陳教<lb/>
某惟愽士非它官比一語一嘿師嚴道尊某將取式焉<lb/>
顧<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>
                    <graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>厪厪觧何記室之後故筆精墨妙一紙書畧已<lb/>
窺斑侯喜軰伏矣抑所望於執事先生者不在兹也知<lb/>
為所齋昆玉喜甚合并何以教之敢不三拱<lb/>
　　　答髙宰<lb/>
<pb n="KR4d0353_WYG_028-18b"/>
某惟鶴山負一世之望慶源演迤實自諸高詩書之傳<lb/>
未艾也執事者出其家學絃歌斯民夫奚有於邑之難<lb/>
錯節盤根方見利器某何幸䝉成焉縮手䄂間使汗顔<lb/>
於血指大匠必不肯坐而旁觀也明以告我聞斯行之<lb/>
　　　答曹工部<lb/>
某自兒時聞昌谷先生以斯道之傳慨然為已任後生<lb/>
晩進猶得聞乾淳以來諸老之緒餘甚願執鞭焉而未<lb/>
能也非才假守適在鄭公之鄉不見其人得見其子孫<lb/>
<pb n="KR4d0353_WYG_028-19a"/>
斯可矣青冥之靶弭節里門非天之以工部惠教其繆<lb/>
守乎遄矣式干木之閭拜手以請<lb/>
　　　答劉知府<lb/>
某惟乞祠不獲貿然來思如聞干木之閭去城纔咫此<lb/>
天之以賢寓公惠幸某也康廬天下勝處一童一鶴徃<lb/>
來乎南山之北北山之南其與淟涊吏塵者相去豈但<lb/>
弱水隔也須我暇矣式從公遊<lb/>
　　　答鄭運幹<lb/>
<pb n="KR4d0353_WYG_028-19b"/>
某山林深宻與世殆不相聞屋後一塢荒閒真漫郎所<lb/>
謂不隔人家便是山也近開竹徑種梅將百本作草亭<lb/>
其間亦足供老子杖屨矣此外不復計也安得奉琴尊<lb/>
相與一笑又念執事者方鞚青冥之靶意欲鞭鸞鳯而<lb/>
上之未有此暇耳歸耕厓下旱不逢年生日酒螯甚負<lb/>
左右手不圖記憶於千數百里之外遥遥送將發函讀<lb/>
之皆非窮人家所有方欲捲錦鯨還客而子用大聞弟<lb/>
持不可則既下拜矣珍感珍感生日諸弟作酒方一再<lb/>
<pb n="KR4d0353_WYG_028-20a"/>
行徑醉去狂歌賀新郎曲今徃一咲或出或處棲宿不<lb/>
同山中白雲難以持贈惟有詹向<lb/>
　　　答程教<lb/>
某惟嘉平之月天地將春恭惟獨抱遺經行矣重席有<lb/>
棐有翼某宛其老矣意與年凋負暄草亭戀戀黄綿襖<lb/>
子不能起又豈辦事治筆墨與世俗相酬酢禮文間者<lb/>
哉靄峯倚天惟有詹跂妙語飛下方知歳行且周有事<lb/>
西疇又添老大但拭目吾道之泰如廣文諸公衮衮發<lb/>
<pb n="KR4d0353_WYG_028-20b"/>
白虎之尊以強人意耳逺與歳别惟厚自金玉式遄召<lb/>
綸<lb/>
　　　答趙提刑送春衣冬絹<lb/>
某投閒林壑得耕侯土已幸矣敢復他望有司繼廪忽<lb/>
焉得二十縑歳暮天寒不復使紫鳯天呉曲折短褐今<lb/>
工部定勝舊工部矣一笑一笑<lb/>
　　　答朱尉<lb/>
某伏以作噩之春乾元用九恭惟僊曹清峻畫諾賔僚<lb/>
<pb n="KR4d0353_WYG_028-21a"/>
有翼有嚴某草廬雲卧不知歳月之老冰題到手驛亭<lb/>
栁又依約矣執事駕驊騄之御出門問塗振鬛長鳴便<lb/>
有一訊千里之興朝崑崙而夕𤣥圃殆未可量也某老<lb/>
矣藝菘两席滋蘭一畦正亦足了此生無復他望故人<lb/>
不遐棄寄聲山民照之以銀燭之光勵之以石蔊之辣<lb/>
而未知今我之闇時情而螫世味也遡風孤鶩敢拜執<lb/>
事者之重勤<lb/>
　　　答胡簿<lb/>
<pb n="KR4d0353_WYG_028-21b"/>
某伏以天地既春草木欣豫共惟譽處休洽公車交書<lb/>
有嚴有翼某自上東門一别驛亭桞幾青青矣田家作<lb/>
苦時或嘿數平生故人意執事者乆已給札玉堂使條<lb/>
天下事馬周軰不足道也两使者一世之望出半言從<lb/>
㬰之便當背負青天而上一䟽累數百言豈特四軰召<lb/>
而已某自屏迹田里一字不入帝城常所欲游又皆耘<lb/>
夫蕘子無能道古今而譽盛媺者孤負奈何華炬見分<lb/>
厚意無以報未知何日傾倒所懐<lb/>
<pb n="KR4d0353_WYG_028-22a"/>
　　　答謝司戸<lb/>
某竊伏草萊野哉其麋鹿耳平生聞三峽之雪五老之<lb/>
雲為天下最佳處竒人勝士徃徃家焉駕黄犢於喬松<lb/>
飛瀑之間乆有此興乞祠得壘其貿貿然來者山故之<lb/>
以也至則錢榖之問犯其慮簿書之塵裝其懐山吾靣<lb/>
焉而不吾即也奈何一書自西孤響逸發顧所謂浩然<lb/>
之氣匪某其人山近而逺焉浩然者不爾其橛株拘也<lb/>
曷日反魯傾倒欲懐<lb/>
<pb n="KR4d0353_WYG_028-22b"/>
　　　答陳常博<lb/>
某去違門墻俯仰年歳雖㷀然在疚生意不聊而省發<lb/>
覺悟之機洗濯磨淬之助未嘗一日置也方麗澤之聚<lb/>
䝉潤不知至離羣索居乃復動念耳待盡堊室姓名不<lb/>
齒於諸公間郵傳及門恍然莫知所以伏拜書教讀未<lb/>
既而泣下所謂攀號摧剥處正是古人發深省處某敢<lb/>
不夙夜以無忘誨言創鉅痛仍何有於學然少時蕩摇<lb/>
於意念之萌驅馳於血氣之使在今皆以荒迷忘之矣<lb/>
<pb n="KR4d0353_WYG_028-23a"/>
獨念先母一生貧苦不及禄釡之養此不肖子不孝之<lb/>
罪何知其他刋委云云已具彛仲書中惟習庵坐進此<lb/>
道惠幸後學謹上狀不宣<lb/>
　　　答呉殿撰<lb/>
某從元戎於高沙凡七日而歸驅馳鞍馬間曽幾何而<lb/>
已有疲曵之態腐儒真無用也正此盤礴雲灑飛來為<lb/>
之矍然起拜南徐冦攘甫定氣象葦然若非兼領緫司<lb/>
自是掣肘伏惟百廢經始不無勞勩乃能從容整暇於<lb/>
<pb n="KR4d0353_WYG_028-23b"/>
翰墨間甚盛甚休某始為此來意謂十日别耳忽忽踰<lb/>
月浩然思蓴三五日間恐得一至麾下矣<lb/>
　　　答李實夫<lb/>
某至自高沙得雪雅於凡間梧桐月多秋思䇿䇿於其<lb/>
下作商聲歌之宋玉之悲故在不一再讀喚起江南鱸<lb/>
蓴之夢時事如此既不能得尺寸以静鯨鯢之濤瀾又<lb/>
不能退林麓以娱猿鶴之煙霏不知竟何為也負負何<lb/>
言<lb/>
<pb n="KR4d0353_WYG_028-24a"/>
　　　答史湘潭<lb/>
某一别幾何年恍然不記鵾鵬之徙天池也鄭秋此來<lb/>
有書銜袖出示之則琅畫爛然始知春洽於湖湘之間<lb/>
雲飛於嶽麓之表碧蘅紅杜渺予芳洲葢屈大夫之離<lb/>
騷故無恙而九歌之遺響猶在也暇日亦嘗壺觴以吊<lb/>
靈均之古愁而發吾胷中之浩浩者乎如此佳處執事<lb/>
乃勇於去之何維揚雖古都㑹然所謂朱簾十里迷樓<lb/>
九曲二十四橋風月今不知在何許然則移執事為元<lb/>
<pb n="KR4d0353_WYG_028-24b"/>
僚湘水得有語獨吾曹十餘年之别忽此同寅喜當如<lb/>
何<lb/>
　　　答洪侍郎<lb/>
某昨已聞之呉農卿以為侍郎齒及下士思欲見之兹<lb/>
拜翰題勤勤<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>
                    <graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>不知何以得此惟天開一泰羣賢萃<lb/>
朝鳯鳴朝陽涵海嘉頼如某等軰亦願一望立玉之光<lb/>
然起從田間山林之鄙朴故在惟君子愛人以徳母使<lb/>
之趦趄囁嚅於門下吏以沮其平生韋布之氣不勝幸<lb/>
<pb n="KR4d0353_WYG_028-25a"/>
甚<lb/>
　　　答胡文叔<lb/>
某痴不觧事不知區區者適為形役葢自二月初犇走<lb/>
徃來曽無寜日問訊竹間水石沙頭鷗鷺已望望有鄙<lb/>
我意亦知愧矣淮鄊士友未必如中州盛䑕朴知可售<lb/>
否從此相望夢墮天一涯玉我於成正不隔此衣帶水<lb/>
也雪雲醸寒惟萬萬自重<lb/>
　　　答葉廵檢<lb/>
<pb n="KR4d0353_WYG_028-25b"/>
某維時霜晴寒意未競恭惟某官謹䕶邊瑣百爾相攸<lb/>
台候動止萬福某曩上謁於計臺司賔者有客負隅坐<lb/>
亟問之則鶡冠子也徐察之則鶡冠子而非也去之幾<lb/>
何時有移書僕者手其函恍如目其題懵如啓而讀則<lb/>
向負隅坐者也憮然嘉之抑其言曰吾蘧徑門弟子也<lb/>
東閣郎君薦襧正平甚力而此書竟未至得無有石頭<lb/>
事否僕幸與侍郎接又幸與常簿厚不可以莫之答也<lb/>
其徯之忽閱邸狀常簿峩豸入臺矣官盛近諛容可以<lb/>
<pb n="KR4d0353_WYG_028-26a"/>
莫之答也其止之是以若此其<graphic n="KR1255" url="https://raw.githubusercontent.com/kanripo/KR-Gaiji/master/images/KR1255.png" mimeType="image/png"/>也幸為我寄聲烏府<lb/>
先生而後書愈不敢入帝城矣未見厚自愛重<lb/>
　　　答葉華父<lb/>
某伏以寒氣曉集南枝生春共惟某官翺翔諸公之間<lb/>
鋪繹六藝之粹凡爾次舎求福不回某旦旦望九華山<lb/>
渺立塵外以為何當挾太乙青藜杖擕李長吉古錦囊<lb/>
以從兄於泉石佳處而不知乃在京華軟紅中也某從<lb/>
田間起為吏事事生䟽每思曩時雲澗雪崖與山僧野<lb/>
<pb n="KR4d0353_WYG_028-26b"/>
老幾醉幾醒今不可復得老人以吾落邉上舎之而歸<lb/>
視其家則詹門無稚子掃地無老婢兄以吾為樂於此<lb/>
乎官屋荒落門前之雀可羅而人亦知其愚癖無敢以<lb/>
貨來者月俸不滿十萬錢計口而食日所受用則老秃<lb/>
中書君而兄來索上色牋兄以吾貧為有異於疇昔乎<lb/>
何其不相知也使人索書甚古有懷欲言不能既<lb/>
　　　答呉運幹<lb/>
某郷枌後一軰知有達尊者三十年相望家山百里而<lb/>
<pb n="KR4d0353_WYG_028-27a"/>
近乃不得從小奚奴晉拜履舄亦枉為嚴助邑子矣效<lb/>
官邉鄙竊聞薦紳大夫穪道盛媺為之瞿然汗下以慙<lb/>
則自訟曰抑吾互郷獨未牋名氏於筦記者敢圖謙下<lb/>
灑翰先之老成人之典刑固自超出流俗萬萬也執事<lb/>
以二十年前取科第乃今猶着集英殿下舊青衫畫諾<lb/>
臺幙得無有欎欎於此者乎何時弭節行臺快此先覩<lb/>
　　　答宋尉<lb/>
某誤辱制垣剡之帥幕此固采葑無問下體之意而又<lb/>
<pb n="KR4d0353_WYG_028-27b"/>
分炙於不自言之人豈不紳佩惟退撥其私有不自安<lb/>
者堂帖至已多日始猶秘之㑹邸吏報行遂不可掩至<lb/>
今踧踖辭受两難鄊曲老成人當有苦語以相鍼砭而<lb/>
奚以賀為某謹再拜謝不敢當<lb/>
　　　答楊宰<lb/>
某以文學掾留莫府幸甚一再瞻立玉之光正欲從容<lb/>
燕琴願聞先生勲烈將操觚染翰以庶幾栁河東紀段<lb/>
太尉遺事而馬首東矣正此翹企有來環畫乃以某辱<lb/>
<pb n="KR4d0353_WYG_028-28a"/>
在帥幕勤渠而賜慶問焉某前月初始聞之懇辭不獲<lb/>
朝命既下進退两難至今未之敢承亦惟執事者所以<lb/>
教何時飛舄洗此傾瞻<lb/>
　　　答陳守<lb/>
某二十年前舊民苒苒老矣脫夫須起民伍幸接茵憑<lb/>
方將從容話疇昔而執事者丐麾去惘惘不自已呼車<lb/>
造門乃聞蘋洲歸棹西矣重悵然也日夜翹注有來音<lb/>
書其睠睠一介氓顧如此感不勝情某濫此序遷正自<lb/>
<pb n="KR4d0353_WYG_028-28b"/>
愧見二三子甘棠舊地意必有苦語相砭鍼頌而不規<lb/>
則又大失望長才磊磊處繁劇如破竹此豈睛簷傍日<lb/>
婆娑負暄者耶式遄召綸迎拜鷁首<lb/>
　　　答趙運屬<lb/>
某與明執事為同年生於今垂二十年意者青𡨕之靶<lb/>
凌厲鸞凰固已舉手而謝盧敖乆矣得所惠翰無以大<lb/>
異於巖寺邂逅時為之太息士固有不遭如此蒼顔白<lb/>
髪非復曩所見一生骯<graphic n="KR1507" url="https://raw.githubusercontent.com/kanripo/KR-Gaiji/master/images/KR1507.png" mimeType="image/png"/>與世少諧始以議不合丐祠<lb/>
<pb n="KR4d0353_WYG_028-29a"/>
猥亦予壘蓬藋深宻若將終焉忽聞縮戍之期亟上前<lb/>
請趣行有㫖顧瞻茫然翩其貺書所以告語者甚備非<lb/>
篤叙年盟不及是何感之如抑聞蠧宂疽根殊費䟽剔<lb/>
尚頼一二教之此非靣不能盡也草草占復别容式干<lb/>
木之閭以請<lb/>
　　　答程兄<lb/>
某與世應酬不過兎園冊中語耳諸公愛而不知其慇<lb/>
至欲刻畫無鹽葢亦數數謝不敢今已乆為兠率寺冢<lb/>
<pb n="KR4d0353_WYG_028-29b"/>
矣君其問諸劉復愚<lb/>
　　　答趙尉<lb/>
某辱分碑刻所以愛我者至矣抑人有言已知富不如<lb/>
貧貴不如賤特未知生之與死何如耳以某之鄙等作<lb/>
如是觀屏廢田廬豈堪棲壁獨𨽻古可愛當時出舒巻<lb/>
髣髴其似近也千感百謝<lb/>
　　　答謝太監<lb/>
某閉門黄葉之村乆已無意人間世矣獨憾不得進瞻<lb/>
<pb n="KR4d0353_WYG_028-30a"/>
犀玉之表剽聞笙鶴之音投老空山永絶此望不圖星<lb/>
宿明潤時焉流光有如不振之踪忽有啓擬平生方拙<lb/>
莫知所從意其為郷參汲引之盛心恐非丞相意不得<lb/>
不固以辭也方控於朝未敢稱謝而屈鐡盤銀之字裁<lb/>
雲組霧之辭已自飛到山人家矣拜手稽首感塞彌襟<lb/>
竣得㫖揮别容顓布<lb/>
　　　又<lb/>
某兹諗大府賔賢羣賢咸集備禮盛樂歌鹿鳴之三而<lb/>
<pb n="KR4d0353_WYG_028-30b"/>
送之甚盛舉也某以山林僻左莫與榮觀何貺如之更<lb/>
勤折爼某謹再拜受賜而𢋫勸駕之章瓦缶烏烏殽亂<lb/>
鍾吕惟少流巖電而擲之<lb/>
　　　答謝守<lb/>
某伏䝉台慈念其老朽也而扶之以上藥知其寒苦也<lb/>
而被之以純綿思其貧薄也而飫之以甘芬皆非田舎<lb/>
家所嘗見也尊上之賜猿鶴為驚再拜以還不盡珍感<lb/>
　秋崖集巻二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>秋崖集巻十二</head> <lb/>
    <p>
<pb n="KR4d0353_WYG_012-1a"/>
欽定四庫全書<lb/>
　秋崖集巻十二<lb/>
　　　　　　　　　　　　　宋　方岳　撰<lb/>
　　詩　五言古體<lb/>
　　　小集垂絲海棠下<lb/>
春風定何物所至成芳妍牆隂樹憔悴寧識嵗月遷今<lb/>
晨步吾屧珠纓粲紅鮮餘酲不勝扶背靣低晴煙風日<lb/>
不貸人坐恐隨翾翩强起從吾遊一笑俱嫣然<lb/>
<pb n="KR4d0353_WYG_012-1b"/>
　　　又<lb/>
酌我紫金盞醉此紅玉㽔為經老天手元氣之所滋萬<lb/>
生有不齊時至俱紛披一一得自性亦豈造化私君看<lb/>
枝上花榮落方自兹所可必者性不可違者時<lb/>
　　　南窓偶書<lb/>
吾徒例迂疎與世自少可不工口囁嚅正坐胷磊砢折<lb/>
腰迂人情髙論常轗軻歸哉夜窓雨喜不失故我琴尊<lb/>
日多暇未覺此計左秋風挾佳月流光侑孤坐持觴酹<lb/>
<pb n="KR4d0353_WYG_012-2a"/>
伯倫彼豪真蜾蠃<lb/>
　　　其二<lb/>
西風忽凄厲皎月流素光客從何方來蘭佩芙蓉裳揮<lb/>
琴發哀彈夜寂山蒼蒼可人者麴生挽我無何鄉醉中<lb/>
𦕈萬物拄頰歌滄浪<lb/>
　　　其三<lb/>
毛頴輕俗子孔方疎吾曹未須奴事錢正可僕命騷持<lb/>
此將安之聊足以自豪向來與諸儒尚論䕫與臯此言<lb/>
<pb n="KR4d0353_WYG_012-2b"/>
終當酬時命不我遭欲語恐驚紛卑之無甚髙<lb/>
　　　夢方飲藥或告之曰攻伐太過斯傷天和覺而<lb/>
　　　識之<lb/>
過恭為足恭過敬為繆敬禮猶不可過況以毒攻病甚<lb/>
毒傷沖和一快喪軀命萬事有厥中毋使血氣横子姑<lb/>
小徐徐亦或見自性勿輕夢中語克念可以聖<lb/>
　　　和三四弟韻<lb/>
清明乍佳遊適與元已并但有松葉醪寧須杏花餳漁<lb/>
<pb n="KR4d0353_WYG_012-3a"/>
篷半篙緑煙雨涵幽清𬗟懷蘭亭人髙冡亦已平空餘<lb/>
數行墨日月老送迎不知狂李白醉靣騎長鯨宇宙曽<lb/>
㡬何一笑吾詩成<lb/>
　　　用韻還學者詩巻<lb/>
製芰以為衣緝荷以為屋樵水秋夜寒悲風入琴曲不<lb/>
怨山澤癯有道式金玉百年肘屈伸萬事手翻覆拙哉<lb/>
富貴人胡椒不論斛何如遺編詩自足寄幽獨貧者士<lb/>
之常前言炳如燭<lb/>
<pb n="KR4d0353_WYG_012-3b"/>
　　　畦菜<lb/>
踏雲課園丁趂雨鉏菜甲土甘春繞畦煙重曉攜鍤毋<lb/>
令蔓草滋旋拾枯篠挿詩腸風露香碧脆已可搯誰言<lb/>
庾郎貧未覺三韭乏那知世有人猶嫌萬錢狹<lb/>
　　　丐祠不獲<lb/>
老馬倦長路歸鴻愜深林廬山共江左乆已費越吟樵<lb/>
川邈何方豈解操南音三書光範門香火盟初心頗聞<lb/>
丞相嗔竟欲煩窺臨寧知新種梅條□雪霜侵誰與旋<lb/>
<pb n="KR4d0353_WYG_012-4a"/>
移竹藝此十畆隂所嗟飯不足未能決投簮出處方兩<lb/>
難搔首成孤斟<lb/>
　　　亨道至能對棊月下文振聞後堂歌聲逃席而<lb/>
　　　起<lb/>
高梧動凉吹月色如新磨吾儕氷雪胸如此良夜何二<lb/>
客信不凡一局欲爛柯中庭人語寂玉佩鳴相摩勝士<lb/>
何灑落俗子誰譏訶安得玉跳脫酌我金叵羅昭華不<lb/>
露靣獨蠒抽長歌徑令鄭子真飛夢巫山阿<lb/>
<pb n="KR4d0353_WYG_012-4b"/>
　　　泊釣臺<lb/>
落㠶鸕鷀步倚策羊裘軒紛披穉篠閒森欝古木尊幽<lb/>
蹊石齒齒醉袖風翻翻𬗟懷臺上人老蘚雙骭存寧知<lb/>
天九重不博月一㾗咄哉侯君旁坐受富貴吞先生無<lb/>
乃誤肯與癡人言吾詩亦贅矣眂舌不可捫<lb/>
　　　牛屋<lb/>
苫以連茹茅編以帶葉篠俾予繭栗犢安卧煙雨曉架<lb/>
犂初學耕敲扑固不少我廩何時髙爾室勿嫌小半山<lb/>
<pb n="KR4d0353_WYG_012-5a"/>
月荒凉四壁雲繚繞相期一飽外短笛秋𣺌𣺌黄鍾忽<lb/>
滿脰聲欲撼林杪豈歎不耕人華榱上雲表<lb/>
　　　山行<lb/>
山欲窈而深路欲繚而曲向來始開荒惟恐日不足松<lb/>
行四五里雲繞上下谷振衣千仭岡邀月噴横玉於今<lb/>
曽㡬何此興不可續一笻筋力疲籃笋或更僕平生愛<lb/>
山心安得兩黄鵠昔如鴻翩翻今如駒局促盛衰固其<lb/>
常細甚太倉粟付之琉璃黄澆以葡萄緑<lb/>
<pb n="KR4d0353_WYG_012-5b"/>
　　　又<lb/>
吾州固多士霞珮相上下懿哉考亭老伊洛與並駕清<lb/>
廟薦鼎彞黄琮加繅藉遂令晉之鄙嗜學如嗜炙豈徒<lb/>
挾老筆秋風趂雄跨竒文吐寒芒明月夜相射要當抱<lb/>
遺經與帝陳廣厦平津二三策夫我則不暇士以器識<lb/>
先蘭鮑在所化行矣其勉旃勿為子虛詫<lb/>
　　　寄陳國錄<lb/>
秋宵一何長客夢一何短坐為識丁累彈鋏落孤館所<lb/>
<pb n="KR4d0353_WYG_012-6a"/>
思𣺌寒江苦惜㑹靣罕豈無相攜人情話誰與欵昔為<lb/>
㸑下桐今為溝中斷江風搖青燈几硯塵欲滿不慣事<lb/>
典籖與子書亦嬾傳聞教辟雍如樂得嶰管諸生聲利<lb/>
塵頗欲一湔澣何時夜雨床共話晴雲盌<lb/>
　　　感風謝客<lb/>
閤閤官蛙鳴齁齁老牛喘政坐一朝喧作此十日沴天<lb/>
公信難料氣候隨手轉吾貧了目前遽脫春衣典寧知<lb/>
昨夜雪縮若蠶作蠒坐令鼻流沫客邪閉闗犍畏風甚<lb/>
<pb n="KR4d0353_WYG_012-6b"/>
防秋畏酒甚把淺呼童語之故有客姑謝遣使吾早自<lb/>
覺安得訛謬舛乃知天下事以謹失者鮮<lb/>
　　　採菌<lb/>
溪行近里所雪菌朶寒蘀乆晴危欲枯抱甕日商略可<lb/>
怜書生愚為口不計脚龜腸慣饑虛雞肋忍饞嚼獨竒<lb/>
白雲芝風露專一壑自尋墮樵歸逺掬飛泉瀹此豈不<lb/>
足歟更嫌村釀薄世塗語百車官倉陳一龠胡為犯譏<lb/>
彈而負兩芒屩甘餐自當肉石鼎香漠漠寧憶武昌魚<lb/>
<pb n="KR4d0353_WYG_012-7a"/>
況復揚州鶴<lb/>
　　　有以晦庵真跡見寄者乃寒栖精舍詩也因次<lb/>
　　　其韻<lb/>
富貴不可期貧賤未易驕山人乃爾昩過眼風煙飄鷦<lb/>
鷯一枝足不知有層霄我知古之人千載俱寥寥寒栖<lb/>
訪精舎野緑搖輕<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>一屏直聳聳萬里直蕘蕘至今空<lb/>
堂雲巾屨遺髙標笛聲横者誰有些不可招却後五百<lb/>
年容我摩青瑤尚憐沈東陽燕雀空喧囂<hi>謂劾翁者也</hi>
<pb n="KR4d0353_WYG_012-7b"/>
　　　夢有饟予寳器一奩者曰僧某甲入寂奉以别<lb/>
　　　也一念不敢受當與善知識作供耳顧眂僧在<lb/>
　　　傍恢然偉岸與之揖甚野劃然笑曰我不管也<lb/>
　　　因墨格上筆書云老藤一枝孤雲萬里如是我<lb/>
　　　聞我聞如是放筆趺坐而逝既覺因作偈言焉<lb/>
　　　知僧非異人與予宿有縁契庶㡬聞之<lb/>
何師何許人何用與世絶向來修何行於今得寂滅復<lb/>
以何因縁夢與老夫訣是身如虛空而有何差别云何<lb/>
<pb n="KR4d0353_WYG_012-8a"/>
作我相饟别何屑屑彼分香賣履何者謂豪傑老師出<lb/>
世間亦復何戀結我法一切無何以此寳訣問寳何從<lb/>
來豈為我輩設師今何方去更吐廣長舌<lb/>
　　　燕來巢<lb/>
吾貧自無家客户寄村疃槿籬月三間荒寒天不管燕<lb/>
亦何所聞乃於我乎館豈以菊未莎而有竹可欵不叩<lb/>
富兒門寧為老夫伴此意殊可人然亦佀吾懶所須半<lb/>
丸泥不費一秉稈云胡及風薫相宅無乃緩勉哉爾翁<lb/>
<pb n="KR4d0353_WYG_012-8b"/>
姥坐席寧暇暖主人當賀成落以晴雲盌<lb/>
　　　次韻乆雨<lb/>
老我不解事束書别溪堂寧知十日雨換此兩鬢霜苔<lb/>
滑螾争席雲蒸蝸篆梁移床夜避濕仰見天隙光長安<lb/>
亦何好肯墮聲利場人情愛吾廬對此良自傷蚤知一<lb/>
官誤悔不三逕藏沙觜竹萬箇屋頭木千章晴當相與<lb/>
屐雨亦可以觴毋令鼃黽曹張王喧我傍<lb/>
　　　客有致鸂䳵者<lb/>
<pb n="KR4d0353_WYG_012-9a"/>
沙禽有鸂䳵偕老矢靡他語語浴晴渚處處眠春莎三<lb/>
生愛欲牽不避弋者羅雙籠致厓下窮蹙愁相睋吾將<lb/>
逸之歸如此紅裳何方池尺有咫亦足供逶迤眷言樹<lb/>
之柵結屋如漁蓑相攸奠爾居謹勿思江河豈但林外<lb/>
鳩晴雨不我訛人斯其視斯妻柔而夫和<lb/>
　　　答呉尚書<lb/>
今夕復何夕翠籠蒲艾香明朝做端午節物追楚鄉客<lb/>
從何方來寄我錦雲章江山𣺌何許宛然挹清揚忽憶<lb/>
<pb n="KR4d0353_WYG_012-9b"/>
老先生方上千嵗觴北園竹萬箇想見清簟凉安得子<lb/>
列子御我蘚古傍劇談坐抵掌一吐冰雪腸當時冩巴<lb/>
曲本擬書數行筆閣不得下聊與歌慨慷迺今亦復爾<lb/>
歌短意則長<lb/>
　　　社日以旱蔬食<lb/>
驕陽挾融風合力為此旱南山膚寸雲六合望彌滿怒<lb/>
吹不待族赤日行火繖幽窓㡬長身玉立拯蕭散中乾<lb/>
不自持槁項何足算以兹占西疇可想一本稈社公亦<lb/>
<pb n="KR4d0353_WYG_012-10a"/>
耐事水舊不渠管方勤玉食憂下令屠牛坦坐令宰平<lb/>
手無肉醉町畽但聞寛大書已責寧使緩龍湫有潜鱗<lb/>
欝屈睡欲嬾移文頌風伯九闗誰可欵<lb/>
　　　秋熱<lb/>
衰老不耐暑喜甚秋咫尺秋來㡬何時炮煮乃爾劇老<lb/>
夫大失望亦自媿兩屐青山吾故人可想不可覿農家<lb/>
請言田使我舌屢唶六月瀦為泥七月稿為腊十無一<lb/>
二存政昔蝗<hi>音横</hi>狼藉吾饑不能臘子熱不能夕子熱<lb/>
<pb n="KR4d0353_WYG_012-10b"/>
猶可凉吾饑那可常<lb/>
　　　又<lb/>
殘暑何姦雄酷烈不肯退穉秋太君子斂避不敢對薰<lb/>
風來無期民愠良憒憒呉牛方喘月渇想蓐収代金行<lb/>
既用事炎赫乃故在於今㡬何時秋夏終晦昩畏熱如<lb/>
畏虎悸汗流浹背南山殷其雷崛起雲霮䨴誰當牋老天<lb/>
與世思盥□風雨一洗之此熱不可再<lb/>
　　　與至能夜話<lb/>
<pb n="KR4d0353_WYG_012-11a"/>
吾生如征鴻嵗月如脫兎江上煙雨寒花老春已暮肯<lb/>
辭白髪親我盖坐貧故文章未得力儒冠豈余誤至能<lb/>
我輩人未隨時俗惡青燈竹窓底健論時一吐風雷萬<lb/>
馬犇滄溟百川赴䇿名藉奉常顔色若有迕堂堂湖海<lb/>
豪豈供折腰具欲於我乎館西山美無度謹勿袖笏來<lb/>
恐犯西山怒<lb/>
　　　山莊書事<lb/>
晨興抹兩屨為口見駈迫課童督秋刈野穫夜彭魄田<lb/>
<pb n="KR4d0353_WYG_012-11b"/>
翁適過予繿縷黒而瘠具言土力貧年登苦囏阨一飯<lb/>
不自期未議了穪責昨者耆長來名復掛欠籍截絹入<lb/>
官輸官怒邊幅窄抛擲下堂階退字印文赤賣牛重買<lb/>
絲篝燈不停息明當扣東鄰假牛下牟麥乆貧少人情<lb/>
恐復不見惜既去重感傷行行猶欠息我歸不能眠草<lb/>
根鳴蟋蟀<lb/>
　　　八月十四夜對月<lb/>
澄空四無雲明月如凝霜岸巾南窓下領畧今夕凉鴟<lb/>
<pb n="KR4d0353_WYG_012-12a"/>
夷渇生塵風味不可㤀欲上排九關箋此世故忙百年<lb/>
㡬今夕今我持空觴竹君自可人清影飛度牆挹彼風<lb/>
露姿浣此冰雪腸明當醅甕熟春溜翻糟床良夜難虛<lb/>
拘當復㑹此堂所不償予言有如明月光<lb/>
　　　明日雨再用韻<lb/>
竹君頗介特髙節凌秋霜朝來雨聲寒意色俱凄凉此<lb/>
豈子敗盟而不能相㤀秋色雨亦佳遣我冥捜忙離騷<lb/>
日在眼捃摭方濫觴安得靈運屐共窺公幹牆涉世三<lb/>
<pb n="KR4d0353_WYG_012-12b"/>
折肱悲秋九迴腸脫巾漉浮蛆醉卧六尺床竹意亦自<lb/>
持儼立何堂堂㑹當有良夜披户延寒光<lb/>
　　　讀白詩效其體<lb/>
我貧良亦囏未老生白鬚策名奉常第年已三十餘半<lb/>
生苦無㡬寧不欲疾驅山麋野而僻所至皆﨑嶇一登<lb/>
督視府兩駕太守車意見有不合索去不待炊所以二<lb/>
十載同一優侏儒豈如雲水身自適𤓰芋區夕吾酒一<lb/>
瓢朝吾飯一盂貧賤與富貴本自無差殊寄語劉伯龍<lb/>
<pb n="KR4d0353_WYG_012-13a"/>
毋煩鬼揶揄<lb/>
人生有窮達不係才不才造物所付與聖賢不能回君<lb/>
看孔孟氏遇世何如哉豈其有不如王驩與桓魋以兹<lb/>
自忖度所遭已踰涯前瞻固不反後顧又可咍同時第<lb/>
進士或未離蒿萊歸來亦云幸瀟散月下盃山池芰荷<lb/>
過野岸芙蓉開幅巾一笻竹適可眠秋厓<lb/>
左耳聴比鄰哀哀哭其夫家破肉未寒欲與死者俱右<lb/>
耳聴嫠婦呱呱哀其雛夫亡僅一女不自禁毒痡攬衣<lb/>
<pb n="KR4d0353_WYG_012-13b"/>
夜向晨鐃鼓何喧呼誰何過喪車送骨荒山隅中年自<lb/>
多感人世何所娯聞見又如此坐歎嵗月徂明朝計安<lb/>
出痛飲真良圗<lb/>
　　　寄題朱塘晦翁亭<lb/>
吾州斷雲邊山水則大好不知㡬何年有一晦翁老去<lb/>
為考亭人草樹日枯槁兒時所釣遊豈不槩懷抱歸來<lb/>
乎令威杖屨費幽討寒緑翁家塘昨夢㡬傾倒田田君<lb/>
子花籍籍書帶草誰其月三間聊以寄吾浩翁今為飛<lb/>
<pb n="KR4d0353_WYG_012-14a"/>
仙落葉紛不掃滕侯所書紳嵗月略可攷諸郎表章之<lb/>
三峯倚晴昊藐予抱遺書生世恨不早至今章句間兀<lb/>
兀首空皓𬗟懷草堂雲春風動芹藻<lb/>
　　　簡劉尉<lb/>
秋風昨夜起碧宙已澄穆肯乘鷄栖車逺過蝸殻屋縱<lb/>
無二頃秫亦有兩窓竹喜逢諫議靣未負將軍腹燈寒<lb/>
一夜話夢破十年讀貧味故自佳柔蔬雨中緑<lb/>
　　　藝蘭<lb/>
<pb n="KR4d0353_WYG_012-14b"/>
猗蘭杳幽茂深林自吹香何必九畹滋一枝有餘芳春<lb/>
鉏斸寒煙𣺌𣺌懷江湘靈均㤯未死憔悴歌滄浪<lb/>
　　　夏日珠溪賦八音體<lb/>
金篩薜蘿月玉戛琅玕風石根一睡美幽尚誰與同絲<lb/>
棼俗士懐顛倒崔烈銅竹笻肯俱來獨予兩詩窮匏瓠<lb/>
亦纏藤永日閉梵宫土花侵道碧晩翠初空濛革華共<lb/>
徘徊愛此山叢叢木犀約重遊小待香玲瓏<lb/>
　　　再賦<lb/>
<pb n="KR4d0353_WYG_012-15a"/>
金谷已塵土珠履如飈風石崇與平原癡處正爾同絲<lb/>
毫挂世網空錮南山銅竹窓理殘書乆已不諱窮匏樽<lb/>
吾秋人許訪青蓮宫土甘蔬亦香小摘空濛濛革革有<lb/>
鳴禽留我幽花叢木屑落飛談煙霏晩葱瓏<lb/>
　　　與胡子安眺雲林<lb/>
共捜括中竒邂逅瘦笻兩溪甘茶自香雪盡梅更爽硯<lb/>
寒了佳娯林迥答幽響日暮僧不歸山雲自來往<lb/>
　　　嬾庵<lb/>
<pb n="KR4d0353_WYG_012-15b"/>
坐兀㤀晝長睡熟苦夜短一衲六十年肘見不渠管華<lb/>
鯨撼林樾飯香雲子盌欠伸起卧堂云何師不嬾<lb/>
　　　夜夢至何許巖壑深窈石上苔㾗隠起如小篆<lb/>
　　　有僧謂予曰楊誠齋范石湖題也明日續洪舜<lb/>
　　　俞登玲瓏詩有㡬人記曽來老苔蝕琱鎪之句<lb/>
　　　恍然如夢因次韻記之<lb/>
大楊風日春小范林壑秋去予㡬何年各已如雲浮誰<lb/>
歌黄金縷共醉白玉舟夢中到蓬萊名字留巖幽寜知<lb/>
<pb n="KR4d0353_WYG_012-16a"/>
地下郎草記天上樓老石翠嵐濕古篆蒼蘚稠摩挲踞<lb/>
虎兕欝屈蟠蛟虬想當得意時落筆不自休江山有二<lb/>
老文字照九州神物儼䕶持剥蝕吾奚憂是間定何許<lb/>
玲瓏窈相綢雲根與僧憇雪罅如神鎪欲呼古時月為<lb/>
洗今人愁夢耶其非歟起坐搔白頭<lb/>
　　題陳叔茂二亭<lb/>
　　　觀瀾<lb/>
噴騰浙江潮犇放吕梁水人情駭竒觀所見濤浪耳見<lb/>
<pb n="KR4d0353_WYG_012-16b"/>
浪不見瀾滔滔者皆是天晴風日佳試叩二三子<lb/>
　　　弄月<lb/>
月從東峯來豈但千里共四天本無壁誰不得受用而<lb/>
彼山中人塞向以自擁徑煩子陳子普請作清供<lb/>
　<lb/>
　<lb/>
　<lb/>
　秋崖集巻十二<lb/>
</p>
<p>
</p>
  </div>
</body>
</text>
</TEI>
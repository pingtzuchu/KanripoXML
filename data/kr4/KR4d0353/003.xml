<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>秋崖集卷三</head> <lb/>
    <p>
<pb n="KR4d0353_WYG_003-1a"/>
欽定四庫全書<lb/>
　秋崖集卷三<lb/>
　　　　　　　　　　　　　宋　方岳　撰<lb/>
　　詩　七言絶句<lb/>
　　　荼䕷<lb/>
山徑陰陰雨未乾春風已暖却成寒不縁天氣渾無準<lb/>
要䕶荼䕷繼牡丹<lb/>
　　　其二<lb/>
<pb n="KR4d0353_WYG_003-1b"/>
手插春風十萬條野香落絮玉搖搖黄鸝莫誤看花眼<lb/>
等得南薰雪未消<lb/>
　　　牡丹多不開花<lb/>
少作花頭多作叢十分能有㡬分紅春工自不容人力<lb/>
抱甕窮年笑此翁<lb/>
　　　其二<lb/>
韶風萬物照吾廬昨嵗駢頭今併疎自是愛花心不足<lb/>
何知物物有乗除<lb/>
<pb n="KR4d0353_WYG_003-2a"/>
　　　觀荷<lb/>
南薰獨擅水雲鄉不許人間别有香是草是花開一遍<lb/>
春風却似欠商量<lb/>
　　　其二<lb/>
春紅樹樹或叢叢一一托根塵土中不道獨清冰氏子<lb/>
炎天玉立水晶宫<lb/>
　　　其三<lb/>
紅紅白白兩娉婷一種風流各典刑紅亦非紅白非白<lb/>
<pb n="KR4d0353_WYG_003-2b"/>
阿嬌微醉阿環醒<lb/>
　　　其四<lb/>
蓮有濂溪梅有逋兩家言句滿江湖自憐尚與梅花隔<lb/>
曽識先生太極圖<lb/>
　　　其五<lb/>
花葉根莖逈不同略無些子犯春風羽衣縦落尋芳後<lb/>
解作清涼烈日中<lb/>
　　　山橋月夜<lb/>
<pb n="KR4d0353_WYG_003-3a"/>
寒聲策䇿琅玕碧香氣浮浮菡蓞紅六月人間苦炎熱<lb/>
獨搔殘雪月明中<lb/>
　　　秋熱<lb/>
藴隆日日等西風等得西風更藴隆四十日秋無㸃雨<lb/>
誰將消息到梧桐<lb/>
　　　其二<lb/>
山氣爞爞旱火光牆頭枯草半青黄飢腸慣作晴雷吼<lb/>
且乞梧桐一夜涼<lb/>
<pb n="KR4d0353_WYG_003-3b"/>
　　　晩秋猶熱<lb/>
九月年時已肅霜今年九月尚追涼幸吾絺綌猶無恙<lb/>
杜老何煩苦自傷<lb/>
　　　其二<lb/>
適自相遭各有時莫悲團扇與秋辭班姬不死天無準<lb/>
定悔當時作許悲<lb/>
　　　即事十首<lb/>
窺園何物愠無端疥手偷將玉雪團不道主林神忌諱<lb/>
<pb n="KR4d0353_WYG_003-4a"/>
鳥烏聲樂併催殘<lb/>
野塘尺水亦生烟寧有餘波可及田商略且為魚作計<lb/>
須臾毋死待豐年<lb/>
畦丁嚲懶欲誰欺趁我山行始一犂只有山花山鳥笑<lb/>
主人元自不曽知<lb/>
藤蔓穿籬礙草扉與僮扶起繞松圍髯龍鱗甲動雲雨<lb/>
縛着空山莫遣飛<lb/>
龍骨翻翻水倒流藕花借與稻花秋魚兼熊掌不可得<lb/>
<pb n="KR4d0353_WYG_003-4b"/>
寧負風光救口休<lb/>
記得秋風此削𤓰偶遺子亦自成花生生造化無終極<lb/>
但有根芽未可涯<lb/>
巖暝林霏日夕佳百年寧復此秋崖不須更問青烏子<lb/>
一鍤相隨死便埋<lb/>
赤日黄埃槁欲焚賽神迎佛正紛紛天公老手何闗汝<lb/>
一雨晴無一㸃雲<lb/>
得搖牙處儘搖牙底用鳴聲遶鬢譁政自為渠眠不熟<lb/>
<pb n="KR4d0353_WYG_003-5a"/>
西風吹葉打忩紗<lb/>
殘鬢蕭蕭不滿梳秋風椎髻立庭除日明照見崚嶒影<lb/>
自是山僧不是予<lb/>
　　　釣臺<lb/>
羊裘偃蹇釣烟沙不肯雲臺定等差漢室了無塵土在<lb/>
滿江風月自蘆花<lb/>
　　　題雄觀<lb/>
送出青山㸃㸃愁數聲柔艣隔滄洲白鷗不受人間暑<lb/>
<pb n="KR4d0353_WYG_003-5b"/>
明月一江天地秋<lb/>
　　　次韻酬因勝老<lb/>
誤脫農蓑拾漢科空山奈此月明何秋風又跨揚州鶴<lb/>
行路正難愁思多<lb/>
雁落平沙字字愁打包不肯與山留一篷煙雨載秋去<lb/>
詩在江南蘆荻洲<lb/>
淺山如霽水連天江北江南路㡬千入夢老親雙白髮<lb/>
歸歟早及菊花前<lb/>
<pb n="KR4d0353_WYG_003-6a"/>
　　　客饟銀茄不敢送場屋士<lb/>
秋風誰怒水中蠏昨夢不疑杯裏蛇迸齒清寒銀粟粟<lb/>
不隨鹽酪供毗耶<lb/>
　　　次韻鄭省倉<lb/>
買魚聊復醉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>船萬事從來付老天欲辦把茅無計可<lb/>
不量吾力更籌邉<lb/>
歸去來兮月一船世途難似上青天烟蓑自與輕鷗狎<lb/>
却在風濤阿那邉<lb/>
<pb n="KR4d0353_WYG_003-6b"/>
　　　丁祭<lb/>
紫薇花下玉丁東夜午牽牛亦未中孔壁尚餘金石奏<lb/>
捲班翻過玉成宫<lb/>
　　　中秋<lb/>
黄塵茫茫行野馬白髮混混爭蝸牛老心如水夜聲寂<lb/>
明月不減山間秋<lb/>
　　　次韻齋宿<lb/>
可是詩邉欠老干蘚床相對話燈殘秋城一夜江湖晩<lb/>
<pb n="KR4d0353_WYG_003-7a"/>
風雨重陽菊自寒<lb/>
黄花白髮兩闗情併入齋房長短更久客自知秋意思<lb/>
底須蛩雨做寒聲<lb/>
　　　題甘露寺中峰<lb/>
六朝晴樹一江秋盡入風烟頂𩕳頭老手更擎江色出<lb/>
小亭景却勝於樓<lb/>
金焦兩㸃自東西着我於中亦一竒菰葉蘋花秋共晚<lb/>
山寒未必白鷗知<lb/>
<pb n="KR4d0353_WYG_003-7b"/>
　　　送琴遂還楚東<lb/>
一生坐與蛇添足萬事不如龜縮頭亦笑軍持太多事<lb/>
孤桐自了月明秋<lb/>
脚根踏地袈裟破鼻孔撩天拄杖横歸掃秋雲趺足坐<lb/>
荻花半落晚風晴<lb/>
　　　夢中<lb/>
凡我同盟鷗鷺羣既盟之後亦幽欣山中芝术香堪煮<lb/>
鶴未歸来空暮雲<lb/>
<pb n="KR4d0353_WYG_003-8a"/>
　　　同前<lb/>
樹擎晩色柔枝碧兎睡晴香老月寒自滴玉蜍秋滿袖<lb/>
輕雲片片泊闌干<lb/>
　　　東津<lb/>
秋老江南隔岸山㫁雲衰草雨斑斑烟帆未可横江去<lb/>
鳴艣恐妨鷗鷺閒<lb/>
　　　雨宿<lb/>
雨宿疎篷不耐閒蘋花菰葉老江干鷺飛欲下忽驚起<lb/>
<pb n="KR4d0353_WYG_003-8b"/>
秋水新添一寸寒<lb/>
　　　次韻梁倅秋日白牡丹<lb/>
自掩忩紗䕶夕陽碧壺深貯溜晴光可曽見此春風靣<lb/>
淨洗鉛華試曉霜<lb/>
　　　赬桐花<lb/>
厥草惟夭簇絳繒猩紅初滴尚炎蒸西風坐閱芙蓉老<lb/>
合是花中耐久朋<lb/>
　　　其二<lb/>
<pb n="KR4d0353_WYG_003-9a"/>
似子圓紅不似花緑叢擎出野人家亦知吟骨今當換<lb/>
火候初成獨體砂<lb/>
　　　題偶愛<lb/>
每評吾郡佳山水當以水西為最竒徑向水西非具眼<lb/>
不眠偶愛不渠知<lb/>
長汀宜日山宜雨盡在鷗看鷺聴中想見夜寒留客醉<lb/>
倚闌拍手喚漁篷<lb/>
隨行茶竈曽同宿看盡朝嵐與夕霏一片詩愁秋渺渺<lb/>
<pb n="KR4d0353_WYG_003-9b"/>
樹林深處見僧歸<lb/>
溪雲莫怪塵埃面更與青山把一杯未省此詩容寫否<lb/>
聞渠曽識謫僊來<lb/>
　　　湖上醉題<lb/>
山知吾亦以詩豪疇昔於山只淡交清得不多贏得瘦<lb/>
一生悔讀楚離騷<lb/>
　　　夢過湖<lb/>
萬柄風荷秋渺然百錢又買過湖船菰蒲鷗鷺渾相識<lb/>
<pb n="KR4d0353_WYG_003-10a"/>
驚怪人間已十年<lb/>
　　　行田<lb/>
屋頭烏桕午陰宻牛與牧童相對眠不是官中催稅急<lb/>
十年前巳學耕田<lb/>
老農具榻茅茨底準擬先生欲岸巾笑道巳呼兒貰酒<lb/>
月明且不厭家貧<lb/>
　　　月蝕<lb/>
老兎酣眠一夜霜妖蟇健啖未渠央人間今欠玉川子<lb/>
<pb n="KR4d0353_WYG_003-10b"/>
生語聱牙滿世香<lb/>
　　　次韻陳帳管秋思<lb/>
秋風吹裂舊荷衣自讀離騷倚落暉巳覺蘆花洲渚冷<lb/>
水天歸雁着行飛<lb/>
人家一様捲湘簾惹起新愁到酒邉久客不知詩瘦損<lb/>
小樓孤倚月娟娟<lb/>
　　　訪恭率翁不值<lb/>
且容晴夢泊鷗沙傳語茶頭莫㸃茶山客不歸秋自老<lb/>
<pb n="KR4d0353_WYG_003-11a"/>
滿城風雨又黄花<lb/>
　　　還留石亭<lb/>
枯荷折葦卧鳬鷗小雨輕烟畫出秋自唤短篷將老硯<lb/>
石亭尋客了詩愁<lb/>
　　　次韻客饟鱸蟹<lb/>
江鱸淮蠏不論錢肯到湖邉明月船玉鱠雪螯新煑酒<lb/>
桂花香後菊花前<lb/>
　　　戯簡王尉<lb/>
<pb n="KR4d0353_WYG_003-11b"/>
半床明月老秋風未必詩人一例窮比似樂天猶欠在<lb/>
是非已落酒杯中<lb/>
楚雲遲上木蘭船惹得秋辭亦浪傳不直翠眉親唱與<lb/>
故應無分學彭宣<lb/>
　　　少微樓<lb/>
不奈梅花爾許愁天寒孤倚夕陽樓近城鷗鷺逢人慣<lb/>
肯與漁蓑共釣舟<lb/>
　　　洞元小集<lb/>
<pb n="KR4d0353_WYG_003-12a"/>
鶴骨清寒不受吹白雲侵硯懶題詩雨深更覔山寒甚<lb/>
過了重陽菊未知<lb/>
　　　答恵楮衾<lb/>
呉宫金蹙鳳花綾春暖熏籠換水沈那似冰橋楮夫子<lb/>
滿牀明月解微吟<lb/>
　　　次韻别友<lb/>
硯香不肯與山留雨浥寒花㫁送秋後夜酒醒詩更好<lb/>
淡烟荒草並漁舟<lb/>
<pb n="KR4d0353_WYG_003-12b"/>
　　　重陽<lb/>
帽不禁吹怯酒觴只攜老硯了重陽黄花未抵淵明瘦<lb/>
却做離騷以上香<lb/>
　　　九日道中凄然憶潘邠老之句<lb/>
滿城風雨近重陽城脚誰家菊自黄又是江南離别處<lb/>
寒烟吹雁不成行<lb/>
　　　用吕宗卿山亭韻<lb/>
約住山雲倚斷欄雲如秋薄與山環為山醉矣無山句<lb/>
<pb n="KR4d0353_WYG_003-13a"/>
山不負予予負山<lb/>
　　　田頭<lb/>
田頭科斗古文字石上臼窪山鼎彛勘破世間煩惱障<lb/>
醉而已矣不吟詩<lb/>
秧田多種八月白草樹初開九里香但得有牛横短笛<lb/>
一蓑春雨自農桑<lb/>
　　　嚴陵待鎖<lb/>
一舸秋風夢亦寒津人只作賈胡看㫁橋袖手暮烟合<lb/>
<pb n="KR4d0353_WYG_003-13b"/>
等得蘆花雪滿灘<lb/>
闗却疎篷只恁休莫留霜月伴孤舟津亭萬一商分數<lb/>
鎖到明朝何處求<lb/>
　　　過陳湯卿溪堂<lb/>
手葺溪堂旋補茅好山帶郭轉林梢與君共有吟詩癖<lb/>
月下柴門不厭敲<lb/>
　　　宿珠溪<lb/>
一錢不直管城子萬事稱好孔方兄山房自做松風夢<lb/>
<pb n="KR4d0353_WYG_003-14a"/>
星斗闌干霜月明<lb/>
　　　種芥<lb/>
不論青紫已離離烟濕春畦手自治一笑摩挲空洞腹<lb/>
是間儘納㡬須彌<lb/>
　　　種韭<lb/>
下秧巳覺齒生津坐想堆盤雨夜春政恐厨人無變饌<lb/>
庾郎貧不似吾貧<lb/>
　　　種菘<lb/>
<pb n="KR4d0353_WYG_003-14b"/>
老圃相傳秋後菘磚爐石銚一年冬寧知遲種遲於我<lb/>
又見南薰上畨風<lb/>
　　　採笻<lb/>
此君有節瘦如許老子無心酷似之莫向人間危處去<lb/>
溪雲逕雪儘扶持<lb/>
　　　觀刈<lb/>
石田犖确底須嫌苦說頻年不下鎌烟雨一犂經老手<lb/>
翻匙香雪十分甜<lb/>
<pb n="KR4d0353_WYG_003-15a"/>
　　　鵝鮓<lb/>
翠箬紅泥麴米春篆灘風月入厨珍誰令渠識黄庭字<lb/>
且醉胸中無字人<lb/>
　　　擘蠏<lb/>
秋來何但食無魚老去寧須腹有書空洞略容君㡬輩<lb/>
草泥郭索一從渠<lb/>
　　　次韻姚監丞斫鱠<lb/>
冰盤飛縷落芳馨雪色微紅糝玉霙喚起笭箵十年夢<lb/>
<pb n="KR4d0353_WYG_003-15b"/>
詩腸平截鷺波清<lb/>
旋搗金虀刴玉葱半盂膏酒洗冬烘呉中風物今猶爾<lb/>
說與厨人寧舎熊<lb/>
　　　少微山觀橘<lb/>
手劚蒼烟竹逕深霜寒錯落萬黄金何年共話商山舊<lb/>
分種歸來欲滿林<lb/>
　　　聞角<lb/>
殘角吹霜月欲斜天寒無奈客思家不知野竹滄江上<lb/>
<pb n="KR4d0353_WYG_003-16a"/>
開到梅梢第幾花<lb/>
　　　聞雪<lb/>
黄塵沒馬長安道殘酒初醒雪打忩客子慣眠蘆葦岸<lb/>
夢成孤槳泊寒江<lb/>
　　　風月堂夜飲<lb/>
霜洗横枝月上初春彛更可共談無玉杯一一寒於雪<lb/>
貯以詩腸渺似湖<lb/>
　　　嘲鷺<lb/>
<pb n="KR4d0353_WYG_003-16b"/>
曽有詩矜白鷺閒一生詩眼乞山漫朝來更覺忙於我<lb/>
雪沍蒼溪不道寒<lb/>
　　　劉遜子架閣餉江茶<lb/>
琵琶亭下春寒夜濕盡青衫竟為誰江草江花恨何極<lb/>
雪甌如此却無詩<lb/>
醉眠彭澤㡬何日只與吟詩辦秫田靈草獨醒山雨外<lb/>
可曽持到漉巾前<lb/>
　　　光孝寺作茶供<lb/>
<pb n="KR4d0353_WYG_003-17a"/>
一藤碎踏兩山雲看盡朝嵐與夕曛留得如来捨身相<lb/>
共敲蒼雪了爐熏<lb/>
　　　次韻君用寄茶<lb/>
茅舎生苔費夢思竹爐烹雪復何時北山怕有移文在<lb/>
謹勿便令猿鶴知<lb/>
　　　除夜<lb/>
雲片初飛嵗已除竹籬梅自可吾廬歸來只有窮相守<lb/>
未議移文送却渠<lb/>
<pb n="KR4d0353_WYG_003-17b"/>
　　　其二<lb/>
莫笑青衫霜葉枯六年不改舊稱呼人間書疏非吾事<lb/>
菜縷春盤何處無<lb/>
　　　其三<lb/>
更與梅花把一盃醉題帖子等春來須臾便是隔年事<lb/>
留得寒香一併開<lb/>
　　　其四<lb/>
春入荷葭塢亦竒塢名不枉與天知緑章併按閒池沼<lb/>
<pb n="KR4d0353_WYG_003-18a"/>
豈但烏臺要勘詩<lb/>
　　　其五<lb/>
幸有牛衣暖似春可曽半字日邉人不知相國何為者<lb/>
撩得諸公屋大嗔<lb/>
　　　其六<lb/>
眼底童烏巳七齡吾伊略亦記羣經丁寧莫就中書試<lb/>
只可松邉竹下聴<lb/>
　　　山庵<lb/>
<pb n="KR4d0353_WYG_003-18b"/>
枯松煮瀑香可啜野竹生萌甜可掘山中道士歸不歸<lb/>
一夜猿鶴老明月<lb/>
　　　題趙漕小蓬萊<lb/>
乾坤不盡一蘧廬方寸中間㡬太虛辦着海濤三萬里<lb/>
乃翁底用費分疎<lb/>
　　　其二<lb/>
老夫曽到道家山太乙青藜夜叩闗著作承明今付子<lb/>
仙壺元不隔人間<lb/>
<pb n="KR4d0353_WYG_003-19a"/>
　　　寄遊山友人<lb/>
不是山陰訪戴船真成迷局爛柯仙徑行處用規摹取<lb/>
歸與都人作畫傳<lb/>
　　　紫極宫用吕宗卿韻<lb/>
雲濕棋枰不堪着滿壑松寒鳥聲樂向來石鼎老彌明<lb/>
松下無人啓𤣥鑰<lb/>
　　　書客星閣<lb/>
平生看破劉文叔不肯依乗赤伏符底處只縁曽識面<lb/>
<pb n="KR4d0353_WYG_003-19b"/>
故應人喚作狂奴<lb/>
小留不過貂蟬耳亦恐遭人白眼看已自費辭侯覇輩<lb/>
歸來潄石暮江寒<lb/>
　　　紫虛觀<lb/>
小炷爐熏待瀹茶瓦盆添水養蒲芽江南地暖得春早<lb/>
開盡雪籬無數花<lb/>
　　　寄題章氏起青樓<lb/>
結樓多與青山對却是青山不對渠見說蜃巖排闥入<lb/>
<pb n="KR4d0353_WYG_003-20a"/>
一忩晴色共殘書<lb/>
寒青拔起二千石山是一分雲一分切莫向渠談世事<lb/>
怕渠說與沈休文<lb/>
　　　題郭氏繼一堂<lb/>
　　繼一翁挂衣冠神武門而去其時理宗賜處士號<lb/>
　　以嘉寵之睿藻奎文照映千古名卿大夫自退傅<lb/>
　　越公而下咸為歌詩所以賛頌之者甚備岳無所<lb/>
　　復容其喙乃為反離騷以規之曰<lb/>
<pb n="KR4d0353_WYG_003-20b"/>
徑與三茅借一峰自攜周易聴松風隠居本為逃名計<lb/>
結入頭銜却不中<lb/>
漁蓑釣艇越中居底處烟波不屬渠一曲鑑湖須勅賜<lb/>
却令鷗鳥費分疎<lb/>
　　　寄題趙徳成東巖<lb/>
好山倒合詩人𬋩新出東巖付此公略向畫圖曽半面<lb/>
石床定許聴松風<lb/>
人間無處着我輩只可飛泉蘚石邉習氣猶餘子虛賦<lb/>
<pb n="KR4d0353_WYG_003-21a"/>
苦令猿鶴怨風烟<lb/>
空山誰可閒來徃自種梅花伴月明小築便為身後計<lb/>
此竒千古未忘情<lb/>
　　　陳湯卿致紹梅<lb/>
林下風流自一家縦施朱亦不奢華冷香猶帶灞橋雪<lb/>
不比春風桃杏花<lb/>
　<lb/>
　<lb/>
<pb n="KR4d0353_WYG_003-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　秋崖集巻三<lb/>
</p>
<p>
</p>
  </div>
</body>
</text>
</TEI>
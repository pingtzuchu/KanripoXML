<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>秋崖集巻四</head> <lb/>
    <p>
<pb n="KR4d0353_WYG_004-1a"/>
欽定四庫全書<lb/>
　秋崖集巻四<lb/>
　　　　　　　　　　　　　宋　方岳　撰<lb/>
　　詩　七言絶句<lb/>
　　　次韻徐宰集珠溪<lb/>
瀑煮春風生意長梅花吹雪入詩香夜寒記得僧房夢<lb/>
脩竹半忩雲一床<lb/>
　　　林和靖墓<lb/>
<pb n="KR4d0353_WYG_004-1b"/>
結廬舊與青山對脩竹蕭踈半不存惟有亭前古梅在<lb/>
暗香踈影幾黄昏<lb/>
　　　晴夢<lb/>
塵土侵人懶出門小忩容我負晴暾夢騎瘦馬尋詩去<lb/>
曾到梅花深雪村<lb/>
　　　逄梅<lb/>
水僊婉弱山樊冗自我視之兒女曹魯直徑令相伯仲<lb/>
至今未敢廣離騷<lb/>
<pb n="KR4d0353_WYG_004-2a"/>
人言草沒孤山冡從此梅花不要詩却是未嫌吾軰在<lb/>
一枝開過竹巴籬<lb/>
　　　梅花<lb/>
竹遶踈籬水遶村一枝無語更黄昏暗香似識騷人意<lb/>
月澹無風自入門<lb/>
枯梢横出竹踈踈挟雪吹香夢自孤立到夜深難着語<lb/>
怕渠去說與林逋<lb/>
雪壓横枝卧淺波三花五蘂不須多平生為爾添詩興<lb/>
<pb n="KR4d0353_WYG_004-2b"/>
今日無詩奈爾何<lb/>
茅茨烟水隔孤村雪冷誰敲月下門只與梅花曾有舊<lb/>
暗香時肯到窪尊<lb/>
　　　尋詩<lb/>
蹇驢踏雪灞橋春畫出茅茨野水濵纔見梅花詩便好<lb/>
梅花却是定詩人<lb/>
　　　次韻趙尉梅句<lb/>
冰雪之晨草木屯南枝亦有未招魂一愁泥就孤山骨<lb/>
<pb n="KR4d0353_WYG_004-3a"/>
正恐詩談太不根<lb/>
踈花不受世間寒得聖之清自可餐今日湖山人已朽<lb/>
何如茅屋雪中看<lb/>
　　　雪中<lb/>
行纒不了醉生涯空宿沙頭賣酒家最是曉寒吟未穩<lb/>
雪深無面見梅花<lb/>
　　　次韻李山忩<lb/>
一船明月秋江冷曾與梅花有約来誰喚雪溪囬短棹<lb/>
<pb n="KR4d0353_WYG_004-3b"/>
寧孤何遜莫孤梅<lb/>
　　　閒居無與酬答因假庭下三物作諷答<lb/>
　　　　桃諷梅<lb/>
不肯春風時世粧歳寒崖谷倚冰霜人間亦有知香者<lb/>
盍遣一枝横出墻<lb/>
　　　　梅謝桃<lb/>
下欲成蹊春已殘雨紅猶自有人看極知不與君同調<lb/>
但守平生一㸃酸<lb/>
<pb n="KR4d0353_WYG_004-4a"/>
　　　　梅問竹<lb/>
一壑烟寒孰與娯横斜影對此君臞風饕雪虐轉强項<lb/>
惟我與君其是夫<lb/>
　　　　竹答梅<lb/>
不隨桃李共爭春猶作踈花向世人聳壑未妨吾獨歩<lb/>
要看晩節玉璘珣<lb/>
　　　書趙相公梅巻<lb/>
一梢兩梢曉灘月三花五花暮江雪春風到手眼生寒<lb/>
<pb n="KR4d0353_WYG_004-4b"/>
烟水村深有茅蕝<lb/>
　　　次韻酬奚兄<lb/>
亦笑詩書記姓名到頭為祟若為情漢家禮樂今塵土<lb/>
不欠當時魯兩生<lb/>
但得梅花過一冬那須聖酒送文窮揚州不見梅花面<lb/>
莫是何郎句未工<lb/>
　　　昭儀春浴<lb/>
紅薇滴露䕶輕寒微鬢香絲卸玉鸞只道春風庭掖秘<lb/>
<pb n="KR4d0353_WYG_004-5a"/>
外間已作畫圖看<lb/>
　　　貴妃夜逰<lb/>
鳳鞾又上玉花<graphic n="KR1301" url="https://raw.githubusercontent.com/kanripo/KR-Gaiji/master/images/KR1301.png" mimeType="image/png"/>恩在君王一笑中三十六宮瑶草碧<lb/>
不知多少恨春風<lb/>
　　　淨明齋<lb/>
山徑留雲雨未乾松聲長共澗聲寒青鞋莫踏蒼苔破<lb/>
借與秋厓半日看<lb/>
　　　次韻菖蒲<lb/>
<pb n="KR4d0353_WYG_004-5b"/>
瓦盆猶帶澗聲寒亦有詩情几硯間抱石小龍鱗甲老<lb/>
夜忩雲氣故斑斑<lb/>
　　　貸錢買牡丹屛<lb/>
作劵西家貸子錢略容書巻識春妍杜陵婦忍長貧面<lb/>
誇與樵青亦自賢<lb/>
　　　宿不老山<lb/>
未必催租能辦詩不妨扶老上烟霏彭仙一去夜壇冷<lb/>
老鶴不歸雲自飛<lb/>
<pb n="KR4d0353_WYG_004-6a"/>
借得松風一覺眠旋燒枯葉煮山泉人間蟻蛭王侯夢<lb/>
不到梅花紙帳邉<lb/>
　　　得祠<lb/>
十年夢不到清都雲滿寒簔雪滿顱一片青山一黄犢<lb/>
底須更着舊稱呼<lb/>
　　　其二<lb/>
石床散髪灑松風安用黄冠累此翁但喜太平今有象<lb/>
漁樵亦在萬幾中<lb/>
<pb n="KR4d0353_WYG_004-6b"/>
　　　汪運幹餉酒<lb/>
長鬚手挈一壺酒問識浣花工部無簔笠荷鋤烟雨外<lb/>
再三不信是耕夫<lb/>
　　　其二<lb/>
酒吾甚愛徑須醉快洗平生老瓦盆中有筆峰能畫我<lb/>
一牛横笛過孤村<lb/>
　　　自嘲<lb/>
耕雨雖微負郭田卧雲不用買山錢春簔徤犢寧無語<lb/>
<pb n="KR4d0353_WYG_004-7a"/>
又寫前䘖見集賢<lb/>
　　　被劾<lb/>
鹿走山林儘自娯寧知性命繫庖厨一盃羮足為竒貨<lb/>
野弋山漁何䖏無<lb/>
　　　其二<lb/>
誰將物命作勤渠黄雀頭行萬里餘每為世情三太息<lb/>
不知吾亦是苞苴<lb/>
　　　報旱<lb/>
<pb n="KR4d0353_WYG_004-7b"/>
將軍此腹忍飢慣時事乃爾當何如百骸受病憊甚矣<lb/>
微此一脉民其魚<lb/>
　　　猫歎<lb/>
雪齒霜毛入畫圖食無魚亦飽於莵床頭䑕軰翻盆盎<lb/>
自向花間捕乳雛<lb/>
　　　次韻程兄投贈<lb/>
北里南鄰盡徃還那知有客住雲間相過肯作鄉人面<lb/>
問訊春溪兩岸山<lb/>
<pb n="KR4d0353_WYG_004-8a"/>
知無燕頷可封侯索米長安亦强留輸與鱸肥菰葉滑<lb/>
呉中風味老孤舟<lb/>
　　　次韻趙尉<lb/>
世於吾道轉﨑嶇是與非耶一子虗借得祁山兩間屋<lb/>
一間分與月明居<lb/>
　　　别子才司令<lb/>
不如意事常八九可與語人無二三自識荆門子才甫<lb/>
夢馳鐡馬戰城南<lb/>
<pb n="KR4d0353_WYG_004-8b"/>
　　　簡徐宰<lb/>
雨外茅茨黄葉村老農相語一燈昏山深未識新官姓<lb/>
但說無人夜打門<lb/>
自織春簔學治田山寒辛苦不逄年摩挲此腹何時飽<lb/>
黄犢夕陽相對眠<lb/>
西山有蕨北山薇荷雨鋤烟不療饑但得縣官如卓魯<lb/>
此言只恐未曾知<lb/>
俗吏相傳作縣難及民那有一分寛聞君猶逮從諸老<lb/>
<pb n="KR4d0353_WYG_004-9a"/>
說到民貧鼻亦酸<lb/>
　　　受誥口號誥詞謂爾岳精習六藝長言詠歌有<lb/>
　　　風人和平之意<lb/>
歸我南山老不遭孟亭幾夢赭黄袍强渠枉費平生力<lb/>
不直君王一字褒<lb/>
雪寒月瘦鬢成絲縁底天家聖得知從此江山儘驅使<lb/>
小民奉勑遣吟詩<lb/>
　　　元英先生家鸕鷀歩當文正時其裔孫楷登進<lb/>
<pb n="KR4d0353_WYG_004-9b"/>
　　　士贈之詩云唐家三百年冠葢誰有詩書到逺<lb/>
　　　孫予家自嚴徙徽而譜系逺矣因覧石刻次韻<lb/>
　　　左方<lb/>
唐人猶有故家存山裹鸕鷀歩下村宗派儻容詩嗣續<lb/>
横枝吾亦是兒孫<lb/>
　　　贈寫照呉生<lb/>
山須未壓稜層骨詩不能平磊磈胸煩畫雪溪詩意思<lb/>
梅花蒼石一横笻<lb/>
<pb n="KR4d0353_WYG_004-10a"/>
幾人堪畫麒麟閣萬事不如鸚鵡盃只謂故吾詩瘦耳<lb/>
寒沙鷗鷺莫驚猜<lb/>
　　　題刋匠圖書冊<lb/>
黄金漢鼎青錯落緑玉秦璽紅屈蟠龍翔鳳翥入刀筆<lb/>
寳晋山林風月寒<lb/>
　　　次韻葉宗丞湘梅<lb/>
䨇娥灑泣凝春竹粉落脂殘不忍粧開作踈花寄幽獨<lb/>
雪中仍作楚騷香<lb/>
<pb n="KR4d0353_WYG_004-10b"/>
庾嶺以南非楚産離騷不載亦堪嗟行吟儻見靈均否<lb/>
且與辛夷定等差<lb/>
　　　贈談命蘇秦<lb/>
一蓑牛背飽看山扣角前岡烟雨寒客自縱横三尺觜<lb/>
與吾烟雨不相干<lb/>
　　　書手實簿<lb/>
隨縁常住薄於秋不了鍾魚粥飯頭歎息結繩人逺矣<lb/>
例教吾負剡籐羞<lb/>
<pb n="KR4d0353_WYG_004-11a"/>
　　　部索印紙<lb/>
瀑澗茶烟雪屋燈亂家更入亂雲層老僧今已倦行脚<lb/>
不用維那喫飯憑<lb/>
　　　贈算數汪生<lb/>
十年不讀床頭易山雨鳴蓑為口忙行矣公無落吾事<lb/>
水田漠漠正移秧<lb/>
　　　其二<lb/>
貂蟬勲業麒麟畫自有䕫龍向上人數本不為吾輩設<lb/>
<pb n="KR4d0353_WYG_004-11b"/>
風烟之句水雲身<lb/>
　　　堪笑<lb/>
堪笑平原血濺衣但知忠義未知機命懸鬼貌千秋事<lb/>
年及懸車自不歸<lb/>
　　　其二<lb/>
堪笑蕭生入受遺八年師傅不相知偶離廷尉痴如昨<lb/>
直等朱㳺和藥罙<lb/>
　　　其三<lb/>
<pb n="KR4d0353_WYG_004-12a"/>
堪笑劉安苦學僊雲中雞犬事茫然早知官職乃如許<lb/>
悔不人間差自賢<lb/>
　　　其四<lb/>
堪笑山陽漢鼎移智如文若豈難知定嫌佐命居人後<lb/>
略識昌言死亦痴<lb/>
　　　其五<lb/>
堪笑張華死不休謾精象數古無儔中台星拆何曾識<lb/>
祗識龍泉動斗牛<lb/>
<pb n="KR4d0353_WYG_004-12b"/>
　　　入閩<lb/>
山雲底事夜来雨藏却竒峰不與看政說雨中看更好<lb/>
劃然捲起出晴巒<lb/>
雪龍怒吼出山去二十里雲行上天老去極知詩力退<lb/>
只將日厯記山川<lb/>
　　　遊九曲<lb/>
掀篷仰看玉崢嶸借得漁船一日晴九曲水窮山雨急<lb/>
老僊於我豈無情<lb/>
<pb n="KR4d0353_WYG_004-13a"/>
鶴怨空山久勒文買船又訪武夷君一聲銕笛不知處<lb/>
但覺滿身生白雲<lb/>
莫問神僊定有無地靈斷不着凡夫我来便覺芒鞋好<lb/>
飛上前山不用扶<lb/>
　　　又和晦翁櫂歌<lb/>
燒藥爐存草亦靈煮茶竈冷水猶清老僊一去無消息<lb/>
只有飛泉落珮聲<lb/>
桃花認得捕魚船醉着歸来月滿川山鬼已磨蒼玉碧<lb/>
<pb n="KR4d0353_WYG_004-13b"/>
要留名字與風烟<lb/>
家在清溪第幾峯誰搴薜荔採芙蓉漁歌未斷忽歸去<lb/>
翠壁一重雲一重<lb/>
羣仙曾此醉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>船挿向蒼厓不記年蕙帳夜寒聞鶴語<lb/>
人民城郭自堪憐<lb/>
宿雨留雲被半巖晴光飄散雪毿毿沾衣不識骨輕重<lb/>
下有老龍無底潭<lb/>
竹遶寒棲蘚徑深莖莖手種玉成林翠屏向晩無人對<lb/>
<pb n="KR4d0353_WYG_004-14a"/>
猶識先生一寸心<lb/>
又撑小艇過前灣竹外庵居晝掩闗桃李無言開未了<lb/>
春風元自不曾閒<lb/>
雲氣藏山雪捲灘地靈不與俗人看一篙略借秋崖便<lb/>
九曲欲窮山雨寒<lb/>
莫說山窮山勢開匆匆急棹酒船囘溪山欲盡興無盡<lb/>
撑入白雲深處來<lb/>
乗興而来亦偶然誰將陰壑作晴川笋輿更問星村路<lb/>
<pb n="KR4d0353_WYG_004-14b"/>
去看溪南一線天<lb/>
　　　次韻方教采芹亭<lb/>
手劚風烟不占多春来物物是陽和極知山與詩為地<lb/>
老去無詩奈若何<lb/>
亭與樵嵐一様新詩書不受世間塵清風明月來無盡<lb/>
不在溪山只在人<lb/>
竹外清溪溪外峯誰搴薜荔采芙蓉所思渺渺隔何許<lb/>
我欲從之騎九龍<lb/>
<pb n="KR4d0353_WYG_004-15a"/>
終日看山自一竒寒溪更與月相宜采芹人去夜岑寂<lb/>
政是先生得意時<lb/>
莫問秋風八月槎一簔欲老水之涯筆床茶竈肯同住<lb/>
畢竟吾宗是作家<lb/>
客懐老去向誰開白雪莖莖不用栽只有愛書餘習在<lb/>
待擕殘藁過溪来<lb/>
黙坐焚香儘自佳莫隨俗眼亂空花古今人物不相及<lb/>
元只中間隔一些<lb/>
<pb n="KR4d0353_WYG_004-15b"/>
山自西来玉作層千峯住處一溪縈宜晴宜雨乍明滅<lb/>
不是老天無十成<lb/>
山是烏山落一支徑煩詩眼相亭基舞雩人在春風裏<lb/>
清坐不言山更竒<lb/>
研朱滴露月三更見說羣書作堵環君自苦於經傳癖<lb/>
不如借我去看山<lb/>
　　　次韻宋尚書山居<lb/>
　　　　日涉園<lb/>
<pb n="KR4d0353_WYG_004-16a"/>
老石山苔手自治愛閒詩最與山宜園官莫惜頻来徃<lb/>
破費春風又幾時<lb/>
　　　　虛靜堂<lb/>
世事鷗忘句肯卑雲深料理舊花枝了無一鳥傳幽意<lb/>
只對青山自觧頥<lb/>
　　　　息齋<lb/>
塵途長逐衆人忙不抵齋扉一枕凉世路巇嶇吾倦至<lb/>
底須辛苦為膏粱<lb/>
<pb n="KR4d0353_WYG_004-16b"/>
　　　　見南山亭<lb/>
能令詩腹化神竒香到黄花秋力微我醉悠然山亦醉<lb/>
竹深啼鳥自忘機<lb/>
　　　　賦梅堂<lb/>
夜草春牋奏玉皇横波曾識水曹郎硯香留得東風在<lb/>
一吐嵬崔冰雪腸<lb/>
　　　　<graphic n="KR4331" url="https://raw.githubusercontent.com/kanripo/KR-Gaiji/master/images/KR4331.png" mimeType="image/png"/>然堂<lb/>
心亦元如止水淵斷無塵想到諸賢左蝸不斷追<graphic n="KR4331" url="https://raw.githubusercontent.com/kanripo/KR-Gaiji/master/images/KR4331.png" mimeType="image/png"/>夢<lb/>
<pb n="KR4d0353_WYG_004-17a"/>
說與青山恐未然<lb/>
　　　　亦樂堂<lb/>
分得雲山老一瓢夢寒不記紫宸朝無人畫出閒中味<lb/>
吟入梅花雪逕遥<lb/>
　　　　醉陶軒<lb/>
時復中之興已髙是非一付與春醪向来醉眼略四海<lb/>
粗記柴桑人姓陶<lb/>
　　　題鄭尉愛山樓<lb/>
<pb n="KR4d0353_WYG_004-17b"/>
青山不入俗士眼誰肯着樓招喚渠徑草不鋤花又老<lb/>
一簾新雨了殘書<lb/>
　　　其二<lb/>
三間屋與佛同住紙帳梅花烟雨寒有客肯來清話否<lb/>
上樓借與好山看<lb/>
　　　雨中<lb/>
春泥得雨滑於鏡曉樹帶雲淡似圖只作尋詩看便了<lb/>
梅花曾識灞橋驢<lb/>
<pb n="KR4d0353_WYG_004-18a"/>
　　　别湯卿不值<lb/>
雲深只以竹為墻新雨纔乾逕草長野鶴巳隨溪客逺<lb/>
一方𤣥玉帶詩香<lb/>
　　　將入僊都<lb/>
客如我亦未為俗着我於中何忝渠苦作春陰愁又絶<lb/>
蕙花香冷雨踈踈<lb/>
　　　洞元觀<lb/>
忩林緑氣冷香彛山帶斜暉半入溪幽鳥似嫌人至數<lb/>
<pb n="KR4d0353_WYG_004-18b"/>
瞥然飛過隔林啼<lb/>
　　　過縉雲胡君作茶古松叢蘭中<lb/>
十丈蒼皮帶雪僵山雲歸晩泊書床不縁曾讀離騷熟<lb/>
蘭亦欺人未肯香<lb/>
　　　飲荼䕷花下招蔡公慶<lb/>
春工管不了霓裳風自南來占取香一夜謝池晴雪滿<lb/>
無人說與蔡中郎<lb/>
　　　次韻酬清脩老<lb/>
<pb n="KR4d0353_WYG_004-19a"/>
玉堂老作清脩記曾許渠為我輩人髣髴三生虎溪笑<lb/>
偶然一見面如春<lb/>
　　　過楚道人舎<lb/>
紛紛俗子俗到骨對面有山那得看不料楚髯能辨此<lb/>
夜深月冷石䦨干<lb/>
平生詩友劉賓客醉墨曾傳到雪廬煞說竹溪茅屋好<lb/>
便能詩亦不如渠<lb/>
　　　次韻清脩老墨梅新茗<lb/>
<pb n="KR4d0353_WYG_004-19b"/>
此詩合讓簡齋老盡洗世間聲色塵我更鑿空難着語<lb/>
蹇驢粗記雪橋春<lb/>
　　　次韻宋尚書山居十五詠<lb/>
　　　　駐屐亭<lb/>
等得輕晴便一來逢花不住等花猜丁寧莫掛桄榔去<lb/>
怕損亭前稱意苔<lb/>
　　　　金沙荼蘼徑<lb/>
露浥晴光對洗粧柔條無力不成行阿環淡竚阿嬌麗<lb/>
<pb n="KR4d0353_WYG_004-20a"/>
一種風流各自香<lb/>
　　　　竹徑<lb/>
此君老去更風猷冰雪生寒我輩流穿徑略容携客共<lb/>
交情疇昔雅相投<lb/>
　　　　清音亭<lb/>
淨洗從前兩耳埃溪聲併逐雨聲來此竒賴有詩能領<lb/>
一笑鍾期安在哉<lb/>
　　　　海棠徑<lb/>
<pb n="KR4d0353_WYG_004-20b"/>
酒瀉銀壺莫近傍怕驚花睡損殘粧擬題報答春風句<lb/>
也恐春風未敢當<lb/>
　　　　爛柯臺<lb/>
玉行敲斷欲生塵翻手那知局面新到了不妨饒一着<lb/>
旁觀自有識機人<lb/>
　　　　茶巖<lb/>
壑底雲香不等雷便携石鼎與俱來鵓鳩喚得西溪雨<lb/>
頓得春從齒頰囘<lb/>
<pb n="KR4d0353_WYG_004-21a"/>
　　　　見一菴<lb/>
有山如此且深登等一逍遥鷃與鵬只作住菴看便了<lb/>
華陽䘖亦不須稱<lb/>
　　　　卧雲庵<lb/>
半塢雲侵蘚石床向來憂樂已俱忘墻西有竹曾留鶴<lb/>
夢亦相携入帝鄉<lb/>
　　　　梅坡<lb/>
風雪㶚橋籬落間寒驢乗興寄曾攀三生習氣除難盡<lb/>
<pb n="KR4d0353_WYG_004-21b"/>
也許渠分一半山<lb/>
　　　　木𤓰塢<lb/>
與山作計未為踈儘有竒功可屢書但得相尋䨇脚健<lb/>
不須論報計瓊琚<lb/>
　　　　見溪亭<lb/>
碧壺時與故人提山帶僧鐘日去西深不知寒䨇鷺浴<lb/>
雪灘烟重碎玻璃<lb/>
　　　　正已亭<lb/>
<pb n="KR4d0353_WYG_004-22a"/>
少日横刀屬兩鞬玉花曽幾試戎韉歸來聊復觀仁耳<lb/>
不在驚鴻落勁弦<lb/>
　　　　紫陽閣<lb/>
隔岸烟雲一望間夜深笙鶴與俱還不縁曽識謫僊面<lb/>
未必烟雲住此山<lb/>
　　　　東齋<lb/>
佳木扶疎漏曉曛書床留得夜来雲幽經談盡無功課<lb/>
自理東忩芝术熏<lb/>
<pb n="KR4d0353_WYG_004-22b"/>
　　　記客語<lb/>
蒲萄斗酒自堪醉何用苦博西涼州使我堆錢一百屋<lb/>
醉倒春風不掉頭<lb/>
　　　其二<lb/>
嬭婆闗節入書館政可倨坐令庭㕘吾曹致身苟如此<lb/>
九淵驪頷令誰探<lb/>
　　　次韻趙僉為趙宰畫野山多於地春山半是雲<lb/>
　　　盖宰之尊公詩也<lb/>
<pb n="KR4d0353_WYG_004-23a"/>
竹屋無人肯見過寒雲自傍釣船多老僊更在雲深處<lb/>
奈此春山野水何<lb/>
　　　賣花翁<lb/>
不論袍紫與鞓紅一朶千金費化工人共醉花花亦醉<lb/>
莫教山圃不春風<lb/>
　　　汪聖權自開夀域作小亭其前植桂環之謁予<lb/>
　　　作扁有詩云不分桂籍一毫月枉踏槐花十八<lb/>
　　　秋其志亦其悲也已為題曰桂穴而系之詩<lb/>
<pb n="KR4d0353_WYG_004-23b"/>
老蠶作繭自纒裹不肯生前只麽休却後百年牢記取<lb/>
滿身眀月桂花秋<lb/>
　　　其二<lb/>
白頭不了秋風債桂穴鋤雲種一枝舉世今迷日五色<lb/>
莫教地下有人知<lb/>
　　　獨立<lb/>
村夫子挾兔園册教得黄鸝解讀書能記䝉求中一句<lb/>
百般嬌姹可憐渠<lb/>
<pb n="KR4d0353_WYG_004-24a"/>
従来人說天難做纔怨春陰又怨晴昨夜雷驅三尺水<lb/>
更愁橋㫁不通行<lb/>
　　　贈談命者趙生自號千兩金<lb/>
人間萬事一盃酒之子五行千兩金聴我自窮詩自老<lb/>
半江眀月葦花深<lb/>
　　　至日<lb/>
至日觀書不幾行梅梢横影月昏黄漢家紅影無人見<lb/>
未必曽添一線長<lb/>
<pb n="KR4d0353_WYG_004-24b"/>
　　　梅花十絶<lb/>
儘道春風有等差従前謾語待詩家今年雪屋親曽見<lb/>
的當南枝先着花<lb/>
日日尋梅未肯春㡬畨和月倚吟身一枝斜入叢篁裏<lb/>
人不見渠渠見人<lb/>
自有詩来幾許詩玉堂吹徹又茅茨阿誰不愛梅花句<lb/>
未省梅花愛阿誰<lb/>
是處溪橋淺帶流山中别有一深幽規模略比林君復<lb/>
<pb n="KR4d0353_WYG_004-25a"/>
開上風烟頂𩕳頭<lb/>
自插斜枝墊角巾詩狂又有老精神黄昏酒醒欲歸去<lb/>
月出山来喚住人<lb/>
老樹生苔凍欲枯山邨雪意晩糢糊一梢横打竹邉過<lb/>
造化工成水墨圖<lb/>
逋僊解道影南斜二百年来蔑以加别有脫胎詩一句<lb/>
自従梅後更無花<lb/>
三分香有七分清月冷霜寒太瘦生山澤之儒君識否<lb/>
<pb n="KR4d0353_WYG_004-25b"/>
樂天姓氏謫僊名<lb/>
有梅無雪不精神有雪無詩俗了人薄暮詩成天又雪<lb/>
與梅併作十分春<lb/>
竹縁貨殖比封君松愛微官不避秦至竟羞與噲等伍<lb/>
嵗寒誰障庾公塵<lb/>
　　　即事<lb/>
野外孤横雪外枝嵗寒了不受春知世間所謂竒男子<lb/>
除却梅花更是誰<lb/>
<pb n="KR4d0353_WYG_004-26a"/>
荒烟疎樹野人家竹外尋詩一逕斜山鳥亦知人意思<lb/>
忽翻殘雪啄梅花<lb/>
　　　二月朔日食陰雨不見<lb/>
飛飛細雨濕花朝不省陽烏影動搖晚色漏晴山又紫<lb/>
始知陰沴已潛消<lb/>
　　　苦雨<lb/>
稼欲登場只等晴入倉方始是収成雨須小住為佳耳<lb/>
已約鄰翁話太平<lb/>
<pb n="KR4d0353_WYG_004-26b"/>
　　　其二<lb/>
翁自無田望有秋有秋翁自飽齁齁此愁不遣吾人管<lb/>
欲遣何人管此愁<lb/>
　　　除夜<lb/>
日月無根走彈丸年來年去幾椒盤秋崖老却渾閒事<lb/>
老却梅花不耐寒<lb/>
　　　其二<lb/>
莫嫌工部太侵尋老杜稱呼直到今我但六年應改口<lb/>
<pb n="KR4d0353_WYG_004-27a"/>
不知老杜更年深<lb/>
　　　其三<lb/>
春缸落面滑於油旋潑醅来不用篘窮鬼相隨政相熟<lb/>
莫題荼壘惱渠休<lb/>
　　　其四<lb/>
山中寒盡不知年只道梅花欲雪天未到五更春已動<lb/>
乾坤生意本無邉<lb/>
　　　其五<lb/>
<pb n="KR4d0353_WYG_004-27b"/>
不是催租夜打門那知寳祐改新元人間測度春風意<lb/>
李白桃紅又一畨<lb/>
　　　其六<lb/>
盡處生機袞袞新花情栁思已精神嵗堂堂去誰能守<lb/>
睡到明朝又是春<lb/>
　　　立春日雷<lb/>
勝裏春従午夜回自挑生菜壓春醅阿香不解人間事<lb/>
便駕雷車送雨来<lb/>
<pb n="KR4d0353_WYG_004-28a"/>
出地奔霆便發聲寒花衰草亦欣榮天公只要新羣聴<lb/>
不等春來蟄已驚<lb/>
　　　獨立<lb/>
茅茨烟樹水溶溶籬落人家帶晚舂獨立西風無一事<lb/>
自撑短艇看芙蓉<lb/>
　　　悼栖雲主人<lb/>
羽士巖前烟樹深亂雲堆屋自無心鶴驚蕙帳夜岑寂<lb/>
霜月正寒愁不禁<lb/>
<pb n="KR4d0353_WYG_004-28b"/>
　　　山居七詠<lb/>
　　　　經史閣<lb/>
買書堆屋當藏珍硯水生春玉作麟此老大蒙稽古力<lb/>
至今疎草墨花新<lb/>
　　　　省齋<lb/>
聖處終難舉似人二三子在最情親於中檢㸃平生看<lb/>
香縷縈簾眇此身<lb/>
　　　　中隠洞<lb/>
<pb n="KR4d0353_WYG_004-29a"/>
終南少室苦躋攀巳入先生一笑間不學劉安便仙去<lb/>
屋邉儘自有佳山<lb/>
　　　　丹桂軒<lb/>
何年進入玉華宫香到君王紫禁楓月府歸來衫袖冷<lb/>
蟾蜍滴露洗秋紅<lb/>
　　　　乳泉<lb/>
正爾清寒與世殊地靈不受栁詩愚晝長何似醒幽夢<lb/>
碧玉壺深貯雪腴<lb/>
<pb n="KR4d0353_WYG_004-29b"/>
　　　　瑞萱堂<lb/>
攜得春歸通徳門等閒萬木亦霑恩母桃未熟蓬萊淺<lb/>
連夜吹開堂北萱<lb/>
　　　　湛然亭<lb/>
一念惟餘睡作魔鷗閒不與世同波邇來定力空諸妄<lb/>
如以摩尼照濁河<lb/>
　　　趙僉見過不值有詩次韻<lb/>
草廬不慣髙軒過莫怪樵青久未譍一片斷雲尋宿處<lb/>
<pb n="KR4d0353_WYG_004-30a"/>
有詩誰與錄侯鯖<lb/>
　　　其二<lb/>
向來曽管重湖月五老當門但讀書見說邦人猶感慨<lb/>
恨予不學藺相如<lb/>
　　　湖山紀逰<lb/>
兩山南北詩三百付與秋風趙倚樓忽憶老逋墳下路<lb/>
梅花夜雪上孤舟<lb/>
　　　其二<lb/>
<pb n="KR4d0353_WYG_004-30b"/>
鳳凰城裏花如海選集諸人守部門此老久漁雙脚浪<lb/>
島烟湖霧又黄昏<lb/>
　　　次韻趙端明萬花園<lb/>
萬花錦繡同民樂不比青山獨樂園辦得春風共花醉<lb/>
儘教蝶閙與蜂喧<lb/>
　　　其二<lb/>
和氣能消塞上寒却於邉事頗相干酒旗歌鼔秋千外<lb/>
新緑柔紅又幾般<lb/>
<pb n="KR4d0353_WYG_004-31a"/>
　　　其三<lb/>
風逗湘簾雪絮飛池痕雨過麴塵肥揚州十里春猶在<lb/>
細栁營深解鐡衣<lb/>
　　　其四<lb/>
玉簫吹㫁知何許栁徑日長嬌燕舞鶴城半掩人未歸<lb/>
數㸃春愁杏花雨<lb/>
　　　贈相士<lb/>
老來學劒已無成眼底邉塵猝未清此輩束之髙閣耳<lb/>
<pb n="KR4d0353_WYG_004-31b"/>
且容黄犢伴春耕<lb/>
　　　雪中觀梅<lb/>
落盡梅花合一杯雪深無復舊莓苔山谿莫遣人行破<lb/>
安得酒従天上来<lb/>
　　　月中觀梅<lb/>
何物蒼頭不自量踏梅踏月上山堂月明幸是無痕跡<lb/>
可惜瓊瑤一徑香<lb/>
　　　病中<lb/>
<pb n="KR4d0353_WYG_004-32a"/>
折鐺破釡底堪脩縦使脩成已不侔誰與吾身自珍重<lb/>
暮年藥籠漫勞収<lb/>
　　　觀池中鸂鶒逐其自外來者<lb/>
久住成家不見猜傍船水暖逐毰毸岸沙能占春多少<lb/>
長恐諸侯客子來<lb/>
　　　有歎<lb/>
月如此好呉牛喘雪不勝寒蜀犬狺莫怪叔孫并禄父<lb/>
不知周孔是何人<lb/>
<pb n="KR4d0353_WYG_004-32b"/>
　　　小醉<lb/>
日淡風恬獨倚笻一池草色自溶溶我猶未醉春先醉<lb/>
政不闗渠琥珀濃<lb/>
　<lb/>
　<lb/>
　<lb/>
　<lb/>
　秋崖集巻四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>秋崖集巻二十五</head> <lb/>
    <p>
<pb n="KR4d0353_WYG_025-1a"/>
欽定四庫全書<lb/>
　秋崖集巻二十五<lb/>
　　　　　　　　　　　　　宋　方岳　撰<lb/>
　　簡劄<lb/>
　　　與余緫郎<lb/>
某亦既倩張君房藁草上慶櫝矣過不自料乃復脱春<lb/>
臯之襏襫觧夜澗之笭箵為山一來政以晦翁藏書在<lb/>
焉耳知我者少又不圖揚瀾左蠡洪濤巨浪日夕之相<lb/>
<pb n="KR4d0353_WYG_025-1b"/>
舂撞也抵掌而談天下之事扼腕而嘆世間之人不識<lb/>
猶記金陵語乎古詩有之山上羣仙司下土地位清髙<lb/>
隔風雨某敢不以賀安得知百萬億蒼生命墮在懸厓<lb/>
受辛苦某敢不以請<lb/>
　　　與葉殿院<lb/>
某下土蟣蝨臣也視天子之中執法等威截然無時而<lb/>
書焉兹敬也祗所以為慢也某則不敢乃朔日邸状殿<lb/>
院以人才薦進於吾君者二十四人而某亦在選中謂<lb/>
<pb n="KR4d0353_WYG_025-2a"/>
殿院為公於人才耶則某也場屋骳骫之文何觀乎髙<lb/>
古謂殿院為私於榜下士耶則玉立臺端一言而為天<lb/>
下法何物小子可以曲春秋之筆也求其説而不可得<lb/>
乃盥薇露焚玉㽔東望再拜謝而敢問其所以然者<lb/>
　　　與廟堂<lb/>
某至愚極陋於光範未嘗有一日趨承之舊也大鈞坱<lb/>
圠同然一春雨露所濡甘苦齊實葢於是遭際者三矣<lb/>
始某不容於督幕抗章丐祠鈞灑陸離自天來下當是<lb/>
<pb n="KR4d0353_WYG_025-2b"/>
時方欲以著庭還郎曹一也假守廬阜意者以是名其<lb/>
歸耳前守為或者所枿去徑與畫㫖趣行二也抵治所<lb/>
八閲月事事風波而白鹿洞其最甚者也取晦翁之田<lb/>
於盗寳玉大弓之手乆知其有今日事曲為易地宻庸<lb/>
而善汰之三也此恩如天無所論報方寸感激政此崔<lb/>
嵬忽拜十月間所賜鈞翰中有親灑片幅榮光燦然乃<lb/>
知鈞陶深欲汲引而其間有委折焉自非化冶甄鎔素<lb/>
知愚戅則或者之逞憾某其靡矣感大恩之莫報歎直<lb/>
<pb n="KR4d0353_WYG_025-3a"/>
道之難行惟有拜手稽首而已某見具申都省丐賦叢<lb/>
祠欲望鈞慈迄賜大造某山林深宻沒齒無忘干黷鈞<lb/>
嚴無任祈扣<lb/>
　　　又<lb/>
某孤危之蹤大造之所曲成者至矣始之聞两易之命<lb/>
茫然不知所以然自以治洞學田謗熖未熄適㑹鈞翰<lb/>
有委折之訓意其此故之以也今乃聞得罪秋壑仰累<lb/>
生成南康當揚瀾左蠡之衝網船凑集多者百十少者<lb/>
<pb n="KR4d0353_WYG_025-3b"/>
數十羣軰横逆挺刄頡頏居人騷然市井晝閉當陸宗<lb/>
卿出守時葢有殺人城中而莫之敢嬰者某之初至實<lb/>
以為長此不已是生亂階痛䋲治之委曽擒制數軰而<lb/>
湖廣其一也於是方有忌憚畧成官府東西行者必有<lb/>
能言其故而此軰顓為征税地激怒緫使却不知其本<lb/>
無統攝也以秋壑之按劾誰其回之不圖洪鈞乃一轉<lb/>
至此恩斯難報無所容聲某謹拜稽首以謝而具録本<lb/>
末乞賜罷斥惟大丞相所處分某不勝皇懼祈<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>之至<lb/>
<pb n="KR4d0353_WYG_025-4a"/>
　　　與呉參政<lb/>
某治郡無狀蒙恩易麾即日觧印綬歸以臘之八抵牛<lb/>
下乃聞先生誕膺顯冊再秉事樞海隅蒼生日夜望此<lb/>
乆矣堯言鼓舞不獨一老門生也息肩方始未能治筆<lb/>
墨以賀在門墻豈欠一通啓事而以此為恭慢哉某敬<lb/>
略某两易之命初亦不知所以然汎汎丐祠未凖行下<lb/>
已乃聞為秋壑所劾亦已具録本末乞罷斥矣去郡之<lb/>
日幸無得罪於士民呱泣之聲填街溢衢兒戱綵旗所<lb/>
<pb n="KR4d0353_WYG_025-4b"/>
至以千百數皆謝遣之獨有一旗遣之不肯去曰不願<lb/>
得錢願一過目試取觀之則云秋崖秋壑两般秋湖廣<lb/>
江東各不侔直至南康尋體統江西自隔两三州亦可<lb/>
發一笑也獨山家南康其姪司戸君所目擊先生嘗試<lb/>
舉似之惟某摧頺不振之踪每費造化前所賜鈞翰所<lb/>
謂極吾力所之者今可以自用吾力矣或謂冬享之日<lb/>
嘗有進擬應先生以為未可乃爾中止某自受知於應<lb/>
先生不薄嘗於辭免詞掖稱引而薦之督參告詞葢特<lb/>
<pb n="KR4d0353_WYG_025-5a"/>
筆也所謂大筆鴻文當不在韓愈氏下某雖非其人然<lb/>
時時持以自矜於是同幕怒生癭矣審如所傳則又是<lb/>
䜛忌之入也天之所以命我者如此某其何尤<lb/>
　　　與邵武同官<lb/>
某本耕田夫耳夫湏襏襫固亡恙也起牛背上為吏素<lb/>
自不辦一張君房而執事者况之以䨇鯉魚之書借之<lb/>
以孤鳯凰之譽某宜如何答也歸卧林壑方手苫一草<lb/>
廬决意不出山矣再三辭不可而訝士突如其來将飭<lb/>
<pb n="KR4d0353_WYG_025-5b"/>
固陋之辭而復之不惟不能亦不暇謹奉函櫝上之受<lb/>
書謁者而告之曰古所謂同寅恊恭和衷者非若後世<lb/>
恭至於足敬至於謬焉而已也設施當何以條教當何<lb/>
先民瘼當何瘳吏奸當何戢敢願一二熟數之至於某<lb/>
之所以來則有故矣始某在廬山有餫舟横吾境者榜<lb/>
之百亡何而荆州牧詰怒之曰吾人也爾之榜也奚其<lb/>
可某復之曰吾境也彼之榜也奚其不可公牧荆州某<lb/>
列戍江東郡惟是風馬牛不相及也而具析之是鄙我<lb/>
<pb n="KR4d0353_WYG_025-6a"/>
也鄙我不如斥牧愈益怒舉劾之夫是有今者之命然<lb/>
則某之此行将改前之為耶則魚肉吾民者無適與為<lb/>
主也不改前之為耶則所至撑觸人得罪又無日矣何<lb/>
以教我敢無書紳<lb/>
　　　與李編修<lb/>
某於莫府無能為役納草屩歸里田行有日矣㑹王兄<lb/>
以翰墨來自笑曰某命窮所遭固如此某試嘗為籌之<lb/>
能相與荷鋤畦蔬分粗共糲於煙雨之外乎曰不能能<lb/>
<pb n="KR4d0353_WYG_025-6b"/>
挟兎園策與童子一二人吾伊茅屋下乎曰不能如此<lb/>
則有復見荆溪主人耳朝士奉一嚢粟食客坐常滿豈<lb/>
有為二千石顧令子彈馮驩之鋏耶勉旃行矣其母以<lb/>
于思自沮惟執事者肯可之<lb/>
　　　與廟堂<lb/>
某不避嚴誅輙陳危<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>某山林鄙朴之士無他技能初<lb/>
筮滁陽校官遂得事今樞參督視已而叨入帥幕似若<lb/>
以國士遇之於是知無不言頗相采聼一時中外推稱<lb/>
<pb n="KR4d0353_WYG_025-7a"/>
東梱者翕然葢其所親近猶是鄙朴無能之人耳當某<lb/>
垂滿督樞泣下留之未至修門已有掌故贅幙之命某<lb/>
雖不肖然嘗為教授又嘗為幹官故事不復贅幙矣李<lb/>
昭文留供掌故之職而某感激督樞知遇竟復過淮既<lb/>
至則容貌辭氣之間若與疇昔異者某知䜛間之入也<lb/>
亟謁告以歸不圖中塗遭罹艱棘服闋則史集賢當國<lb/>
矣顧又坐東淮一書斥逐四載歳在乙巳濫塵末班未<lb/>
幾督樞坐廟堂而某逺䜛畏謗不敢時節造請惟自處<lb/>
<pb n="KR4d0353_WYG_025-7b"/>
於無能而已乃四月十八聼宣布督樞忽呼召之話言<lb/>
從容俾從賔客之後某不勝恐<graphic n="KR1576" url="https://raw.githubusercontent.com/kanripo/KR-Gaiji/master/images/KR1576.png" mimeType="image/png"/>辭控者累日亦嘗告<lb/>
急於两樞宻參政宛轉一言今王先生可覆也朝命既<lb/>
出督樞手書鐫諭且有某庸鄙不足以辱門下之助則<lb/>
有矣若謂其不可保則髙見誤矣之訓某再三熟念以<lb/>
為辭必不獲命惟當丐祠又恐朝廷謂大臣視師既許<lb/>
其擇廷臣以從矣丐祠之請必不見允如此則有委之<lb/>
而歸耳事茍至是不幾太相形迹乎督府宏開取一人<lb/>
<pb n="KR4d0353_WYG_025-8a"/>
士而掉頭不肯許是羞督府也某則不敢然則某之此<lb/>
來葢專為賔主之交耳居無幾何忽忽不樂隠憂成疾<lb/>
䄂手無可為者遂以八月初五謁告初十就道而督府<lb/>
眷留不已訓告勤拳既乃戒其帳下為挈行李以回必<lb/>
不容去所以寛貰之者至矣今督樞行邉西上某誼不<lb/>
可以不告而歸惟是衰疾轉増難於乆待朝憂夕慮敢<lb/>
盡布其腹心大鈞無垠不遺㣲小使某茍有以藉其口<lb/>
不至得罪於當世之士大夫則林宻山深無非雨露謹<lb/>
<pb n="KR4d0353_WYG_025-8b"/>
具劄子申尚書省外某不勝俯伏竢命之至<lb/>
　　　與王參政<lb/>
某仰恃門墻之舊敢喋喋布懇悰葢以廹切之懐不能<lb/>
自已而戅直寡與非先生無以為歸初某此來不可謂<lb/>
不翔而集者矣所頼先生坐廊廟必能拔之衆濁之外<lb/>
使之潔身而去少湏之未晚耳事有大繆不然者殆不<lb/>
可以頃刻留也乃八月初五某已戒行李入江將以初<lb/>
十丐去得請與不得請行矣未及請而督樞聞之以參<lb/>
<pb n="KR4d0353_WYG_025-9a"/>
賛尚書來諭鈞意已而又以其東閤内幾來遂戒其帳<lb/>
下挈行李以回某非不能挺身逃也適㑹荆妻疽作於<lb/>
背勢不可耳仰揆督樞鈞抱不過以某决從此逝恐負<lb/>
不能相容之名莫若犬馬蓄之而二三人者所為愈益<lb/>
乖将使督樞之名愈益損幙下之客其亦何以為容他<lb/>
日二三大臣如有問焉則將何辭以對再三熟念只得<lb/>
告廟堂丐祠耳如先生念其無罪與一小壘固所願也<lb/>
異時得上不得上葢未可知然且以得去為佳又不然<lb/>
<pb n="KR4d0353_WYG_025-9b"/>
則直與之祠亦一快也其禀丞相劄子謹録申呈某之<lb/>
區區葢求去而非求進先生知之丞相未必知也故願<lb/>
於聚精㑹神之頃為道所以然某不勝祈<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>俟命之至<lb/>
　　　又<lb/>
某政此拜狀置中秘凖鈞翰跪誦不勝感刻督樞以某<lb/>
决去恐於行府不甚好看必欲安排一處使之善辭事<lb/>
既不諧而先生之所成就則又有大造化焉所謂騰倒<lb/>
一館職喚回郎省此豈某所敢請哉抑某之愚以為先<lb/>
<pb n="KR4d0353_WYG_025-10a"/>
生之所鈞陶固所願也然又竊有憂焉督樞以某此來<lb/>
謂踈之耶則以之為參議矣謂親之耶則事有不爾者<lb/>
此必當時有告之者曰留之在朝不若挈之出外以此<lb/>
為納忠耳萬一某得綴末斑而此間事體朝廷或不謂<lb/>
然則多言者必指某藉口矣恐非某之福奈何渉世之<lb/>
難如此併惟先生教之<lb/>
　　　與蔡編修<lb/>
某脫襫襏起民伍中朝士之相知者落如也獨明執事<lb/>
<pb n="KR4d0353_WYG_025-10b"/>
一見輙器許之若將以為可與驅馳斯世者而不知其<lb/>
愚戅踈直與人枘鑿適可着之頽簷敗瓦下耳始某為<lb/>
督樞招致方日日詣府辭行不暇與明執事道心曲也<lb/>
不得已來此無幾何日矣輙忽忽不樂自度無一事可<lb/>
為報效葢嘗束擔徑歸田矣督樞不以為罪挽留之再<lb/>
三今又西行邊某誼不可不告而去重以老妻疽作於<lb/>
背姑謁告以俟其還讀執事興懐當世之書三復感歎<lb/>
自此山深林宻無相見期田家作勞或與黄犢對眂時<lb/>
<pb n="KR4d0353_WYG_025-11a"/>
不能不一思髙致也某臨紙惘然<lb/>
　　　與樓大監<lb/>
某惟敬之至者禮不煩情之真者辭不費葢某之於節<lb/>
下至踈逺也未執李膺之御而徑逹殷浩之函莫窺子<lb/>
貢之墻而驟言曾㸃之志其嚴其謹當何如而某也束<lb/>
冠裳而還襏襫閣筆研而事犂鋤竿牘之敬固非山林<lb/>
之事也然則盍已乎生斯之世不能髙飛逺舉脱離人<lb/>
間亦未能免俗耳某請言所以閩漕鄭幹名江少時嘗<lb/>
<pb n="KR4d0353_WYG_025-11b"/>
師之不逺數千百里以書走耕舎下者再前既辭不敢<lb/>
今殆不敢辭也葢其言曰節下嘗歴歴道賤姓名似不<lb/>
以凡子待者予既以闗陞辱門墻矣子能為道我意則<lb/>
今兹尚餘一京削必我與也某不識其審爾否然觀七<lb/>
八月之間旱苖則槁矣造物者一溉而滋之亦既蘓醒<lb/>
何惜遂霈然使有秋乎明執事之心造物者之心也某<lb/>
敢借以諭而惟節下恕其僣<lb/>
　　　與族人<lb/>
<pb n="KR4d0353_WYG_025-12a"/>
某輙有所懐不敢泯嘿某於宗𣲖其行最卑尋常雖有<lb/>
區區之愚何繇吐露今兹族人互訟見非於邑大夫令<lb/>
某諭之用略陳其梗概夫一族之内有貴有賤有富有<lb/>
貧有賢有不肖固自不齊而長長㓜㓜正不以貴賤貧<lb/>
富賢不肖論也其人雖貴雖富雖賢然而有卑㓜焉其<lb/>
人雖賤雖貧雖不肖然而有尊長焉貴者恤賤者富者<lb/>
憫貧者賢者諌不肖者以此為尊長則卑㓜敬之以此<lb/>
為卑㓜則尊長愛之是為衣冠之族是為詩書之家是<lb/>
<pb n="KR4d0353_WYG_025-12b"/>
為禮義之郷豈不甚羙而乃有相虞詐者相扇誘者相<lb/>
吞㗖者相數謗者今日一詞曰㓜悖其長也明日一詞<lb/>
曰尊欺其孤也是為大亂之俗是為盗賊之行是為饕<lb/>
杌之宗豈不堪惡某以為族人相與實利害則當求直<lb/>
而不失其和閒是非則當委曲而毋逞其忿宗盟不可<lb/>
内叛家醜不可外揚若人慾熾然天理澌盡則賭博惡<lb/>
少也而我為之矣争訴譁徒也而我為之矣闘敺兇人<lb/>
也而我為之矣汚穢獸行也而我為之矣為人類而至<lb/>
<pb n="KR4d0353_WYG_025-13a"/>
於此則亦何所不至也茍利吾居或圊其祖之墟茍葺<lb/>
吾屋或赭其墓之木一念之舛而人倫庶物之分何啻<lb/>
天淵哀哉某承命於大夫敢為族人誦言之如不以卑<lb/>
鄙而垂聼焉宗族幸甚<lb/>
　　　與程尚書<lb/>
某惟吾鄉諸老不登政事堂者有年於此矣明公清忠<lb/>
粹學主知日隆猶以柱下為執法之官不若近侍論思<lb/>
之宻勿也渙發大號四方顒顒跂而望之莫甚於耕野<lb/>
<pb n="KR4d0353_WYG_025-13b"/>
之老葢以明公一日登政事則前日之所取而薦進者<lb/>
吾今自陶成之矣然則某之賀也上以為天子賀下以<lb/>
賀其私也<lb/>
　　　與蔡尚書<lb/>
某之於明執事非有門族𤓰葛之親與夫州鄉履屐之<lb/>
舊也一見傾葢便為知己某雖刻在肺肝間猶世俗悠<lb/>
悠其斯之未能必也乃者不勝嗣續之私妄意祠請歴<lb/>
思中朝之士豈無交游之事契里閈之情分某敢有有<lb/>
<pb n="KR4d0353_WYG_025-14a"/>
適而不敢書者焉亦有有書而不敢言者焉竊揆明執<lb/>
事必無面從必無色授可則可不可則不可而已耳慨<lb/>
然重諾如響應聲一燈之傳不絶如綫是則明執事之<lb/>
有大造於我家也某謹北靣以謝吾君而西靣以謝明<lb/>
執事抑某於此亦不能無疑焉夫子之言曰富而可求<lb/>
雖執鞭吾亦為之如不可求從吾所好某之守此訓乆<lb/>
矣故其詩曰與世無求竿牘少對人可語笑談多又曰<lb/>
看人面孔有何好如此頭顱只麽休亦不可謂信道不<lb/>
<pb n="KR4d0353_WYG_025-14b"/>
尊者繇今觀之四年而無求四年而無得也一旦而求<lb/>
之則一旦而得之孔氏之訓亦殆有不然者乎然則某<lb/>
將何從雖然不敢不自守也<lb/>
　　　與程戸<lb/>
某之於明執事非有葭莩之親與夫燈火之舊也談間<lb/>
傾葢固亦無幾見耳以故明執事之擢髙科登膴仕某<lb/>
方自慊其疏也而莫之敢書明執事之踈之也宜牛下<lb/>
四年誰念流落不自意宜我踈者之獨我親也毎得鄭<lb/>
<pb n="KR4d0353_WYG_025-15a"/>
提管及程朝陽信具言提掖之盛心某其何以得此抑<lb/>
某居山間乆偹見草木之榮枯凡其自本自根元氣流<lb/>
溢則條逹暢荗各遂其天若根本中乾而強加之力焉<lb/>
亦徒搰搰耳然則愛助之意古人所謂銜感則有之知<lb/>
己則未也某謹再拜道其所以感者幸其所以知者<lb/>
　　　與寗尉<lb/>
某維江鄉霜熟安樂有年共惟以文章家試神仙史山<lb/>
意於穆某老矣然於明執事後一軰也觀書之眼如月<lb/>
<pb n="KR4d0353_WYG_025-15b"/>
作賦之聲摩空聞而知之亦乆其日低頭一耐僅隔武<lb/>
亭之片雲莫吾面焉惟有曕悵異時為此官者能使村<lb/>
無明月之吠人有緑野之耕斯亦竒矣明執事又復與<lb/>
二三子者誾誾侃侃咏沂舞雩不吏而師以教為政獨<lb/>
憾某入林之宻是正無繇注深仰焉敢問執訊<lb/>
　　　與杜監丞<lb/>
某卧雲牛下與世了不相聞西淮長城倚公為重適以<lb/>
憂去兵民驚嘆而山中之人其勢無繇遽知也乆而知<lb/>
<pb n="KR4d0353_WYG_025-16a"/>
之則貧與病俱終不能絮酒千里以見平生兄弟之情<lb/>
耿耿此心有如皦日伏惟日月綿邈號慕如初為國為<lb/>
家願少裁抑某投棄既乆不復知有人間事矣草廬之<lb/>
北已鑿片山携鍤自随死便埋我嘗有句題其處云云<lb/>
此便是有宋秋崖老樵墓誌銘也山深林宻無相見期<lb/>
西望安淮如在天外臨紙惘惘不勝下情<lb/>
　　　與丘文昌<lb/>
某辱在門墻於今餘二十年豹尾神旗建號大梱草廬<lb/>
<pb n="KR4d0353_WYG_025-16b"/>
耕鑿適𨽻二天豈不願依倚末光壮此流落而山林屏<lb/>
廢之迹漁樵踈散之人固不能奉咫尺書以自附於門<lb/>
籍也伏惟育人材如詩菁莪拔彚征如易茅茹聞某此<lb/>
言必將動心焉而奚其逋慢之罪恃此無恐有如青天<lb/>
某一斥五年不復知有人間事矣里人有廣徳倅劉姓<lb/>
而騏其名者苦欲介一書於轅和某辭之不能也劉君<lb/>
自太學取髙科垂三十年甫得副簉斯亦可念也已敢<lb/>
告先生澤之以霖雨之手包之以雲夢之胷如某受賜<lb/>
<pb n="KR4d0353_WYG_025-17a"/>
某不自抑畏輙敢為一布之惟先生之函葢也而恕其<lb/>
僣<lb/>
　　　與程提幹<lb/>
某維丈丈治中之過予廬而歸也容澤極豐腴音吐極<lb/>
洪暢留之飯不可曰親戚族人之候予者多日矣然聞<lb/>
子卜地大好予欲觀焉必從容乃可耳他日至栢溪先<lb/>
壟當率爾詣子為半日客某以治中至誠長者語不妄<lb/>
日日竢秋風之凉儻未造朝必來矣忽有異傳不敢信<lb/>
<pb n="KR4d0353_WYG_025-17b"/>
乃聞常所用漆匠則祈門人亟呼訊之為之驚呼失聲<lb/>
夫以未艾之年當嚮用之日天不與我而止於斯為人<lb/>
子者無窮之痛固與天地相終非言語所可觧也惟提<lb/>
幹式克負荷治中翁為不亡所覬以窀穸為心以顯揚<lb/>
為孝毋或致節貽憂九原<lb/>
　　　與廟堂<lb/>
某何物么㣲不两月之間而以區區姓氏黷流電之光<lb/>
者三矣西曹地忍某獨無<graphic n="KR1576" url="https://raw.githubusercontent.com/kanripo/KR-Gaiji/master/images/KR1576.png" mimeType="image/png"/>於此乎惟是木石之與俱<lb/>
<pb n="KR4d0353_WYG_025-18a"/>
鹿豕之與逰未嘗得自履屐之間几研之下也不圗一<lb/>
旦遂為已知平生遭逢葢所未有恭惟凝命吁咈之英毅<lb/>
洪鈞轉移之妙宻可謂極天下之難矣使某終身不齒<lb/>
已載洪私况如屢却屢前迄回淵聼此趙韓王所以為<lb/>
真宰也某殘骨易朽大恩難忘方寸之㣲有如皦日謹<lb/>
具啓事一通如左亦固世俗禮耳惟鈞覧而知其心之<lb/>
所存則某雖在荒山野水之濵如侍衮衣繡裳之側矣<lb/>
　　　與程朝陽<lb/>
<pb n="KR4d0353_WYG_025-18b"/>
某自聞牓帖為之喜不自持屏居山林一字不入帝城<lb/>
所謂此膝不屈於人若干年今為公屈矣伏惟大對昕<lb/>
庭遂魁天下不惟居家積累有此盛事而成吾宅相亦<lb/>
與光榮先公有知豈不含笑地下夫是以不得不一書<lb/>
為賀也中外兄弟不同它人徒賀而已焉者古人有言<lb/>
盛名之下難居猶願賢表留之意此則不肖者區區持<lb/>
贈之心耳時方袢暑惟珍愛自厚<lb/>
　　　與葉殿院<lb/>
<pb n="KR4d0353_WYG_025-19a"/>
某方出而仕時未嘗敢以函書至王公大人之門雖篤<lb/>
年盟如殿院重交情如殿院某猶守愚分敢答書而不<lb/>
敢奉書也退處林壑伏隩潜深姓名愈不得入帝城矣<lb/>
讜言鯁論天子動色未幾而聞為左補闕又未幾而聞<lb/>
為中執法某皆不敢以書賀葢洗長鑱於牛下繫短艇<lb/>
於鷗邊法不當爾今兹廹不得已輙犯不韙上書臺端<lb/>
鄭運幹辱一日之知所以望殿院者不啻老農之望歳<lb/>
責某以羽言者至於再至於三矣其説以為秋初得两<lb/>
<pb n="KR4d0353_WYG_025-19b"/>
台翰俱墮覆蕉兩使者必日以適孤盛心懐此慊慊殿<lb/>
院幸而再屬之為春請當遂得之闓端於前時就緒於<lb/>
今日某同此拳切敢願與一書趙憲一書樓倉孰謂齊<lb/>
飢發棠殆不可復將前日之雉者所以為今日之盧也<lb/>
某不勝皇悚引領之至<lb/>
　　　與樓提舉<lb/>
某惟世之所藉以干請者二曰勢也曰情也今某將有<lb/>
謁於節下其勢耶則節下一道使者而某投閒之匹夫<lb/>
<pb n="KR4d0353_WYG_025-20a"/>
也抑情歟某固未嘗得一日望末光節下其以某為何<lb/>
如人哉二者無一可而猶昧昧焉猶喋喋焉則亦有廹<lb/>
不得已者矣始某為鄭運幹以秋削請有司者曰後今<lb/>
其伻來以書則臘矣得無愈後乎齊饑發棠皆曰殆不<lb/>
可復不知仁賢襟度與流俗相百儻然而予之則夢鹿<lb/>
也而真失馬也而得所謂特逹之知也以勢者挾貴以<lb/>
情者挾故無所挾而言意者惟某為可乎起古道於寂<lb/>
寥薄世態之冷暖非節下之望而誰望其若以某為僣<lb/>
<pb n="KR4d0353_WYG_025-20b"/>
越而斥絶之者某不敢辭<lb/>
　　　與榮王<lb/>
某伏以甘雨既足薫其以風共惟以周姬公之親為漢<lb/>
宗室之表有赫王社泰山四維天其篤棐我家某生於<lb/>
穹林長谷之間長於窮櫩敗瓦之下葢魚蝦之與侣麋<lb/>
鹿之與逰而已耳不自意乃歳得授經於朱邸講道於<lb/>
絳帷其迂闊之談可厭也而王不之厭其鄙朴之狀可<lb/>
憎也而王不之憎楚元之詩河間之書固亦不專美於<lb/>
<pb n="KR4d0353_WYG_025-21a"/>
前人矣潜觀嘿察則易之謙撝貧賤者所不能也詩之<lb/>
温恭富貴者所未有也以故毎進其狂瞽之説盡殫其<lb/>
愛助之忠望大王為史冊英賢為國家盤石為天下之<lb/>
鎮公子不但曰漢表之諸侯王徒以上貴介弟為劉氏<lb/>
祭酒而止也切磋之心雖至講習之樂幾何而裴晋公<lb/>
督九節度之師擇以自從於是詩書而戎行爼豆而軍<lb/>
旅逺藩房不九萬里翅矣方是侍大王出餞於楊桞橋<lb/>
之驛謂載於水雲鄉之舟道傍咨嗟觀者駭動故其心<lb/>
<pb n="KR4d0353_WYG_025-21b"/>
事之磊落胸次之崔嵬不能不一二吐之獨不知大王<lb/>
能記憶否也葢其翔而後集不可以莫之行色斯舉矣<lb/>
不可以莫之逝言猶在耳而屠羊説返吾肆矣拾墮樵<lb/>
而煑瀑布駕觳觫而耕荒煙若將終焉豈意其真在廬<lb/>
山也瞻望太息書不盡言惟鈞慈垂亮<lb/>
　　　與廟堂<lb/>
某惟禮絶之地峻極於天僻壌遐陬一介之蟣蝨吏其<lb/>
敢以人間書䟽塵滓太虛顧某踈庸䝉恩假守葢以今<lb/>
<pb n="KR4d0353_WYG_025-22a"/>
月十二日領郡事初見吏民具宣君相仁愛元元之盛<lb/>
心與夫統盟學道之至意雖郡如垂磬塵土不遺而紫<lb/>
陽之藏書故存白鹿之講學無恙如使得從簿書期㑹<lb/>
之外揚厲儒先之緒餘推以及民是亦報稱謹具啓事<lb/>
一通如左敬道其所以然者經邦論道之暇試垂<graphic n="KR1104" url="https://raw.githubusercontent.com/kanripo/KR-Gaiji/master/images/KR1104.png" mimeType="image/png"/>電<lb/>
之末光焉某不勝大願<lb/>
　　　與陸中書<lb/>
某惟天子之從臣位貌隆重而某向也窮居而野處幽<lb/>
<pb n="KR4d0353_WYG_025-22b"/>
探而澗飲其棲息固不同也人間書䟽自非林壑事葢<lb/>
於是掃迹於典籖者矣起家為郡則棠隂蔽芾相去纔<lb/>
年歳耳蕭規如在願聞其所以為教者謹具啓事一通<lb/>
如左惟垂紳正笏之暇少流觀焉<lb/>
　　　與王起居<lb/>
某束書鄭鄉於今不十年翅一時交舊凡相與看雲於<lb/>
竹溪吟雪於梅塢者猶可一二數飄泊湖海清夜之夢<lb/>
栩然塵埃迷人江山愁予其間了不相聞者不獨於左<lb/>
<pb n="KR4d0353_WYG_025-23a"/>
右也表姪承學宇下足見義方靈潤演迤及人甚盛甚<lb/>
休外舅一生刻苦僅領郷書乃不克試春闈賫志下世<lb/>
其家書種幾絶今得與王謝家子弟遊或者蓬生麻中<lb/>
耳願少垂情<lb/>
　　　與吴緫卿<lb/>
某適讀邸報切知召還嚴近三節在涂正人登朝吾道<lb/>
幸甚恭惟聖天子厲精之始獨運<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>謨乾端坤倪軒<lb/>
豁呈露如一元之氣閉藏磅礴剥極而復明陽以升將<lb/>
<pb n="KR4d0353_WYG_025-23b"/>
使玉藻瓊敷在帝左右精神聚㑹謨明弼諧以復端拱<lb/>
咸平之盛烈此上意也某至不肖亦知從臾故其身雖<lb/>
草土不能測識然切以為天運神化固已在風飛雷厲<lb/>
中而所以持之者定力耳某私有以卜所為上言者<lb/>
　　　與滁學士友<lb/>
某伏拜書教懇懇勤勤頌而不規抑非所以玉我也學<lb/>
校非官府比要相與講切箴規以無愧於士而已彼儷<lb/>
語何為者而師弟子間胥為不情哉某嘗從諸老遊願<lb/>
<pb n="KR4d0353_WYG_025-24a"/>
與諸君一發揮之大梱不知其愚留之幕府非其所樂<lb/>
也特以天寒歳莫未可以勞吾親春且和矣從二三子<lb/>
於林霏<graphic n="KR1104" url="https://raw.githubusercontent.com/kanripo/KR-Gaiji/master/images/KR1104.png" mimeType="image/png"/>瞑之外有日矣勉旃涵飬某敢不修容以和<lb/>
　　　與吴侍郎<lb/>
某伏想召節在行士之上謁於賛賔削櫝於筦記葢將<lb/>
應接不暇而某獨不能致一書於庭者無他廼者四輩<lb/>
趣還輿情歡豫以謂主上更新萬化於今三年邉祲日<lb/>
以騷國論日以非兵日以驕財日以匱聖君賢相蚤夜<lb/>
<pb n="KR4d0353_WYG_025-24b"/>
訏謨而效猶邈如此非得經濟之學起而棐翼之政恐<lb/>
補㵼雜下於沉痼之際隂陽錯繆於壊證之後其憂未<lb/>
艾也禁塗政路虛席尚多四方顒顒引領望先生之入<lb/>
以刻為歳庶其有瘳今何為者乃以小司空出為湓江<lb/>
守也某固以為未足為朝廷賀耳非慢非慢<lb/>
　　　又<lb/>
某以先生洗濯於碌碌盆盎中僥倖一第然祗事以來<lb/>
其意自覺欎欎有不樂者歳月老於奔走精神荒於應<lb/>
<pb n="KR4d0353_WYG_025-25a"/>
酬亦可哀已婁上丐歸之請臺梱皆不以為然打包徑<lb/>
行則恐大拂制侍意前日曽又入一劄謹録呈似金山<lb/>
胥㑹敢告從容及之<lb/>
　　　與趙制使<lb/>
某忽聞羅致師幕司令已具辟書此固他人睥睨而不<lb/>
可得者第區區愚見以為自領教事於今纔八閲月耳<lb/>
登山有道徐行則不跌頻歇則氣舒惟台慈更少緩之<lb/>
　　　與吴集撰<lb/>
<pb n="KR4d0353_WYG_025-25b"/>
某昨侍制槖坐切知先生實主㑹盟將以區區姓名列<lb/>
剡聞於上山公啓事則又大手筆親為之伏惟一世膺<lb/>
門少所許可某復何者乃辱題評敬取以觀其間無一<lb/>
字敢當者謹再拜以祗佩樂育之盛心而告於涓𨽻曰<lb/>
筆削之間盍少貶焉庶幾聞之朝廷誦之朋友傳之子<lb/>
孫先生無愧辭某無愧色不亦可乎<lb/>
　　　又<lb/>
某欲丐一嶽麓祠官而去此興已乆人若肯為山林長<lb/>
<pb n="KR4d0353_WYG_025-26a"/>
徃計打包便行可也何必繚繞如此獨念制槖知遇不<lb/>
薄其去不可不委曲不圖轉以呈似又勞訓飭讀所與<lb/>
制槖書大増弊帚之重然適以堅其繫匏之意也如此<lb/>
則區區之請不知者以為邀利知之者以為邀名徒負<lb/>
不韙耳<lb/>
　　　與胡司直<lb/>
某宓諗壽母尊夫人鏘佩瑶池旦日初度而某也司直<lb/>
之同年生也東坡與王定國書云吾兒即公兒謂當䄂<lb/>
<pb n="KR4d0353_WYG_025-26b"/>
手版而前與子姪列堂下以舞老萊子戱綵衣之斑舉<lb/>
潘安仁和慈顔之觴抑官盛近諛或者其不謂年家子<lb/>
法當如此謹道其所以而自附於五君詠云<lb/>
　　　與吴緫侍<lb/>
某比者伏凖照牒䝉紏合諸司猥以姓名聞於上㑹某<lb/>
初入帥幕日與司帑者唱籌較錙銖而老人又欲治歸<lb/>
日以衮衮於是竟不得奉一書道謝惟易之咸感也感<lb/>
不言感而言咸兑説也説不言説而言兊葢無心之感<lb/>
<pb n="KR4d0353_WYG_025-27a"/>
天下之真感不言之説天下之真説也然則先生奚以<lb/>
某之必謝而後為感且説哉某行侍老人歸敬當晋謁<lb/>
於賔賛矣<lb/>
　　　與魏參政<lb/>
某惟泰階六符躔次在望日夜引領以為元老盍歸亟<lb/>
正鈞軸庶幾傳説之輔台德山甫之補衮闕而乃浩其<lb/>
捲懐不可回奪遡月峡而上山髙水長傲睨風煙問訊<lb/>
白鶴則先生之退信勇矣抑周公明農在鳬鷖既醉時<lb/>
<pb n="KR4d0353_WYG_025-27b"/>
然猶終不得遂其志今何時也公獨拂衣髙卧乎如使<lb/>
一念及天下蒼生殆將蹙然以悲幡然以起不得為泉<lb/>
石計也某遡風歸艎此意悽斷<lb/>
　　　與别制置<lb/>
某屬耳贄書於籖府意謂敵為不道荐食上國夷我闗<lb/>
隴殘我漢沔敢於憑陵無厭者正以諸公䄂手於緑野<lb/>
之閑冥心於墨縗之慘而上流是用急也使星西行芒<lb/>
寒色正彼雖倨傲自恣然仗我國威亦既讋膽而奪之<lb/>
<pb n="KR4d0353_WYG_025-28a"/>
氣矣梁襄王問孟軻氏曰天下惡乎定曰定於一孰能<lb/>
一之曰不嗜殺人者能一之伊彼敵人惟殘惟忍負戎<lb/>
馬足所過無噍類焉彼蒼者天寜不蹙額於此禍盈之<lb/>
極不能終日伏惟鉞下一世聲名草木震疊乃敵王愾<lb/>
殱此鞠兇使邉境永清復見平世則旂常鼎鼐有不勝<lb/>
載者矣惟為國家勉圖之<lb/>
　　　與何滁州<lb/>
某遡風和門苒苒春莫未嘗不引睇三嘯也敵為不道<lb/>
<pb n="KR4d0353_WYG_025-28b"/>
入蜀入荆上流數千里間有可痛哭流涕者襄州僅以<lb/>
城免濠湟之外莽為暴骨矣不知時事竟何如也伏惟<lb/>
籌幄多暇深為吾圉良圖之<lb/>
　　　又<lb/>
某本冷曹掾若與二三子相從於琅琊山水之間則必<lb/>
終日翛然超出塵外其得挹史君之談笑而舉觴以酹<lb/>
山川者當無虛月此樂詎可涯涘廼今投之膠擾之境<lb/>
界強以叢脞之簿書閲日彌長且不得以頃刻暇問起<lb/>
<pb n="KR4d0353_WYG_025-29a"/>
處麾下以某為樂乎此耶否也乃六月既望聞制槖以<lb/>
帥幕辟懇辭者無慮數十日日丐一嶽麓祠官而堂帖<lb/>
下矣非麾下奬進而㳺揚之亦何以至是然而非區區<lb/>
之心也或者不察其謂制槖為私於某矣使此聲在梁<lb/>
楚之間無乃適所以為累進退維谷麾下其何以教之<lb/>
　　　與潘侍郎<lb/>
某屏廢山林於今三閲歳矣耕雲鉏雨一字不入帝城<lb/>
所謂此膝不屈於人若干年今為公屈耳平生乆要葢<lb/>
<pb n="KR4d0353_WYG_025-29b"/>
異姓而兄弟也乃今一居九天之上與吾君講論唐虞<lb/>
之際一居九地之下與芸夫蕘子櫛沐風雨之交於是<lb/>
乎莫之可以兄弟云也雖然今日而不敢於兄弟者某<lb/>
之説也今日而不屑於兄弟者豈明執事之心哉謂明<lb/>
執事而有此心是淺之為待明執事也某則不敢始履<lb/>
齋相客有相勞者某答之曰本自滄浪一釣竿秋風還<lb/>
我舊沙灘未論表聖宜休去只作劉蕡不第看書授我<lb/>
猶慙取履位因人莫便彈冠不然林下何曽見靈澈能<lb/>
<pb n="KR4d0353_WYG_025-30a"/>
拈作笑端不知竟其去不沾一㸃化筆也明執事方大<lb/>
用前客又相勞云云未知吾詩復何如耳乆不奉談笑<lb/>
不覺覼縷惟尊明恕之<lb/>
　　　與吴相公<lb/>
某自至廬山毎見五老之雲三峡之雪未嘗不喟然太<lb/>
息以為蘇李不作二三百年無有以筆墨之竒氣發山<lb/>
川之英靈者安得吾履齋翁酒酣興逸一吐出胷中之<lb/>
磊砢而使老門生得以地主梯青壁而鑱之猶可張吾<lb/>
<pb n="KR4d0353_WYG_025-30b"/>
軍傳後世也思而不可見則奉晦翁之藏書與其遺墨<lb/>
之在山巔水涯者上之燕几而諗於左右御者曰吾先<lb/>
生寜一水一石無不可意而愉愉怡怡乎將一寢一飯<lb/>
不吾暇遑而戚戚咨咨乎寜太虛為室與徃古之人神<lb/>
交於冲漠之機乎將大川作舟與當今之世心兢於風<lb/>
波之險乎寜舎者争席煬者争竈而天地萬物之莫我<lb/>
知乎將飢者求食寒者求衣而形骸爾汝之猶我譏乎<lb/>
老先生必有見於此矣<lb/>
<pb n="KR4d0353_WYG_025-31a"/>
　　　與陳司業<lb/>
某惟習菴方以斯道化辟雍而權衡天下士凡士之好<lb/>
修者以不得出門下為羞某用敢以士白葢吾鄉有胡<lb/>
兄嵩屢為有司所推擇而每見輙忸怩曰是區區者何<lb/>
足云人乃以堂上不我知意者吾行不稱其文乎非鄉<lb/>
評何所信某是以輙言之而非敢謁以私也<lb/>
　　　又<lb/>
鄉友林金陳鼎新以薦書試禮部盛名之下乆矣服膺<lb/>
<pb n="KR4d0353_WYG_025-31b"/>
兹願登龍聞一言以自壯教之以大道之要語之以當<lb/>
務之急使得發揮於寸晷者固寒畯之所欲聞而國子<lb/>
先生成就之盛心也<lb/>
　　　與黄漕<lb/>
某以舴艋從斷港中來奡盪之勞苦未蘇醒也雖欲奉<lb/>
咫尺書話疇昔止或尼之竊恃寛涵敢徑率請事滁之<lb/>
胡僉同年進士也襟度磊磊政自不在餘子後沙上草<lb/>
創豈但出無車食無魚如彈鋏者所嘆而已某不勝大<lb/>
<pb n="KR4d0353_WYG_025-32a"/>
願願大漕分一枝棲之他日檄筆當自知其不凡耳某<lb/>
輙以士薦無任主臣<lb/>
　　　與謝少監<lb/>
某仰惟明執事佩二千石印綬開府之初百函而通爵<lb/>
里者紛如也講習不情之繆敬揆時無用之空談亦既<lb/>
飫聞而厭聼之矣某敢略惟某祈下之鄙細人也木石<lb/>
之與居鹿豕之與逰而已矣詩不堪煑起而餬其口於<lb/>
四方乃以草茅不除與世少可所至撑觸徃徃炊不及<lb/>
<pb n="KR4d0353_WYG_025-32b"/>
熟而去之葢自竊第奉常於今二十又三年計其在官<lb/>
不過五合六聚成七考耳牛衣無恙山林日長每歸田<lb/>
廬一字不出柴荆外也如有明執事之至仁聲載塗方<lb/>
將父母吾邦而某則氓也又奚其書之敢謹自道其所<lb/>
以然者具啓事一通如左惟戱下垂覧焉<lb/>
　<lb/>
　<lb/>
　秋崖集巻二十五<lb/>
</p>
<p>
</p>
  </div>
</body>
</text>
</TEI>
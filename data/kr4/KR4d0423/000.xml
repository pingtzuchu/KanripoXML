<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>淮陽集</head>
    <p>
<pb n="KR4d0423_WYG_000-1a"/>
欽定四庫全書　　　　　集部五<lb/>
　淮陽集　　　　　　　　别集類四<hi>元</hi>
　　提要<lb/>
　　　　<hi>臣</hi>等謹案淮陽集一巻附録詩餘一巻元張<lb/>
　　　　宏範撰宏範字仲疇易州定興人汝南忠武<lb/>
　　　　王柔之第九子也官至鎮國上將軍䝉古漢<lb/>
　　　　軍都元帥將兵入閩廣滅宋於厓山師還而<lb/>
　　　　卒累贈太師淮陽王諡憲武事蹟具元史本<lb/>
<pb n="KR4d0423_WYG_000-1b"/>
　　　　傳其遺詩一百二十篇詞三十餘篇燕山王<lb/>
　　　　氏嘗刻之敬義堂故宋禮部侍郎廬陵鄧光<lb/>
　　　　薦為之序光薦即宏範南征時被獲不屈因<lb/>
　　　　命其子珪事以為師者也後其曽孫監察御<lb/>
　　　　史旭重刋明正徳中公安知縣周鉞又重刋<lb/>
　　　　之此本即從鉞刻傳録蓋猶舊帙宏範嘗從<lb/>
　　　　事於郝經頗留心儒術其詩皆五七言近體<lb/>
　　　　雖沿南宋末派然大抵爽朗可誦如中酒未<lb/>
<pb n="KR4d0423_WYG_000-2a"/>
　　　　醒過似病搜詩不得勝如愁置之江湖集中<lb/>
　　　　不辨也亦無愧曹景宗之賦競病矣乾隆四<lb/>
　　　　十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4d0423_WYG_000-3a"/>
淮陽集原序<lb/>
曩者天兵克季宋於崖山時則淮陽獻武王實以元帥<lb/>
統師爰振其武用熸趙燼勲勞之大載在史冊藏之金<lb/>
匱天下後世知其功髙乃若詞章之盛人或不能盡知<lb/>
也王之里人金臺王氏嘗以王之詩歌樂府刻於其家<lb/>
敬義堂雖特其僅存之稿然於是足以知王之詞章為<lb/>
優為耳葢王以事業之餘適其性情而聊以見之吟詠<lb/>
往往託物感興為多而在於射獵擊毬之事者無幾况<lb/>
<pb n="KR4d0423_WYG_000-3b"/>
夫雅韻清辭雍容諧協固非服介胄者之所能及至其<lb/>
讀韓信李廣傳諸作英氣偉論卓犖發揚又豈拘拘律<lb/>
度之士所能道哉惟王世在名門天資超邁幼嘗學於<lb/>
郝公伯常而友鄧公光薦恒與鉅儒學士大夫交故屬<lb/>
意文字為甚王之子恒陽忠獻王歴事累朝弼成文治<lb/>
為世文臣平生立朝大節若漢之丙魏唐之房杜皆王<lb/>
所素教焉今其曾孫旭為江南諸道行御史臺監察御<lb/>
史訪求先世遺文得敬義堂所刻顧其集猶王之舊謚<lb/>
<pb n="KR4d0423_WYG_000-4a"/>
武烈題其首欲重梓之從宣因僭為之叙以著王之好<lb/>
儒尚文辭章祇其餘事且使天下後世之人知王之世<lb/>
家不獨髙於武功也至正十年庚寅九月吉日中憲大<lb/>
夫江南諸道行御史臺治書侍御史許從宣謹叙<lb/>
故都元帥贈平章謚武烈張公諱宏範字仲疇河内人<lb/>
蔡國武康公第九子也天分英特少從郝經學士雖觀<lb/>
書大略率意吐辭往往踔厲竒偉據鞍縱横横槊釃酒<lb/>
叱咤風生豪快天縱其詩類楚漢間烈士語余嘗謂氣<lb/>
<pb n="KR4d0423_WYG_000-4b"/>
文章之主詩筆特功名餘豪曹氏父子氣雄建安劉越<lb/>
石悲憤之作猶度越晉人逺甚斛律金勅勒六朝文士<lb/>
所無唐劉幽求嚴武張建封輩一聨半句音節豪宕自<lb/>
别是固難以常人撿押翰墨逕畦論也中原文獻荒蕪<lb/>
士少有得輒自有餘惟武烈公所作未嘗屬稿篇什隨<lb/>
手㪚落後親友網羅遺失得其僅有者為詩詞若干將<lb/>
傳於後屬余序惟立功立言自古難並勲業葢世往往<lb/>
掩其他長矧公文章赫赫照映非出偏長以與文士角<lb/>
<pb n="KR4d0423_WYG_000-5a"/>
逐者然英英在紙略見其人决非營度出吻筆下輒止<lb/>
者所能學亦非凌烟閣上進賢冠大羽箭所能盡存之<lb/>
穹壤要是古今一竒廬陵鄧光薦序<lb/>
</p>
<p>
</p>
  </div>
</body>
</text>
</TEI>
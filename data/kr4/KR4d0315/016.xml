<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鶴林集巻十七</head>
    <p>
<pb n="KR4d0315_WYG_016-1a"/>
欽定四庫全書<lb/>
　鶴林集巻十七　　　　　宋　吳　泳　撰<lb/>
　　奏疏<lb/>
　　　論郡縣人心疏<lb/>
臣聞自昔仁明之君撫馭方夏莫不以郡縣為根本以<lb/>
人心為保障郡縣充實則富藏於下而國家得以奠安<lb/>
人心擕離則利專於上雖有金城湯池亦不能以自固<lb/>
矣故善理州縣者必惜州縣之力而善結人心者尤不<lb/>
<pb n="KR4d0315_WYG_016-1b"/>
可失匹夫匹婦之心秦人之亡非豪傑也所以蹙秦之<lb/>
亡者州縣長吏也漢末之亂非冦盗也所以召漢之亂<lb/>
者郡邑錢貨也唐中世之變非涇原戍卒也所以稔唐<lb/>
之變者間架墊陌等法也今之州縣殘敝亦甚矣陛下<lb/>
仁聖非不愛民而民生益薄未免有失職不贍之憂朝<lb/>
廷寛大未嘗増賦而吏道益苛未免有營私煩擾之弊<lb/>
税而倍納則横賦非經賦也苗有抑配則强糴非和糴<lb/>
也措置浮鹽所以通有無也而揭措置之號以均敷則<lb/>
<pb n="KR4d0315_WYG_016-2a"/>
人皆官鹽也户皆丁錢也而措置適所以病民也稱提<lb/>
積鏹所以權重輕也而昔號某州為殷富者今則為空<lb/>
窮州矣昔稱某邑為壯大者今則為凋敝邑矣上户折<lb/>
為中户中户變為下户胡不以前事觀之江西之冦捕<lb/>
鹽激之也常山之盗捕牛激之也汀建之亂貪激之也<lb/>
漢沔之兵潰吝激之也國家專倚人心以宻基命此何<lb/>
等徴象而小吏莫之恤大吏莫之省平居奉法循理號<lb/>
為亷於己者則又折而營聚歛崇饋獻至有欲糜列郡<lb/>
<pb n="KR4d0315_WYG_016-2b"/>
之財以覬収楮之賞風俗之胥化大可懼也天下之患<lb/>
盖有不在邉陲不在境外不在殘金強敵而深綿𣺌宻<lb/>
乃伏於智慮所不及之中只楮㑹一事若非捐朝廷之<lb/>
力出内帑之金多方有以収之而其干賞蹈利之輩巧<lb/>
思截出勿顧大體又不嚴行禁止則人心一散不可復<lb/>
収立足以煽亂風而蹙亡脉矣進言者例曰精選守令<lb/>
然朝廷未嘗不精選也必曰嚴擇監史然朝廷未嘗不<lb/>
嚴擇也而吏習猶恬民生益急者賞罰之不章明故也<lb/>
<pb n="KR4d0315_WYG_016-3a"/>
陛下倘能擢其亷者三數人而厚漢世增秩之賞懲其<lb/>
貪之最甚者一人以申嚴祖宗治贓吏之法明諭好惡<lb/>
公行黜陟如立表以示人而使君子畏義小人畏法何<lb/>
天下之不可治哉孝宗皇帝嘗諭輔臣曰朕念㓂讐未<lb/>
復宵旰不遑暇如苑中臺殿未嘗有所增益率用竹㳫<lb/>
以䕶風雨何其儉也至議張師顔之罰則曰師顔有一<lb/>
道之寄却公然以魚<graphic n="KR1173" url="https://raw.githubusercontent.com/kanripo/KR-Gaiji/master/images/KR1173.png" mimeType="image/png"/>作苞苴可特降一官如或不悛<lb/>
重寘典憲又何其嚴也夫竹㳫庶民之所常用者也而<lb/>
<pb n="KR4d0315_WYG_016-3b"/>
上不嫌於簡陋魚<graphic n="KR1173" url="https://raw.githubusercontent.com/kanripo/KR-Gaiji/master/images/KR1173.png" mimeType="image/png"/>海物之至㣲者也而下必寘之重<lb/>
憲盖謂約已者所以阜安四海而清罰者所以照臨百<lb/>
官乾淳之風髙矣哉臣願陛下始終以孝宗為法天下<lb/>
幸甚取進止<lb/>
　　　論保淮事冝疏<lb/>
臣去年八月辛夘輪當陛對嘗奏機㑹不可僥倖之説<lb/>
繼於今年三月壬子復進真宗皇帝十九年不言兵故<lb/>
事四月辛已集議都堂又條具謹固吾圉事宜大抵皆<lb/>
<pb n="KR4d0315_WYG_016-4a"/>
為用兵設也恭惟皇帝陛下以兼覆為仁以不殺為武<lb/>
轉回開拓之意嚮歛就平實之䂓模將帥之僨軍者易<lb/>
其地偏裨之退衂者降其秩天下盖已忻喜詠蹈咸知<lb/>
陛下克已就義之勇而臣職在西省日書降命畫黄固<lb/>
於既往之事無庸議也然每竊歎古今議論之士捷報<lb/>
方張則常有掃平梁許之言警書遽至則尋有還保長<lb/>
江之議議掃平者無田甫田之詩也議還保者蹙國百<lb/>
里之詩也二者皆非也保淮為不可勝之計豈非今日<lb/>
<pb n="KR4d0315_WYG_016-4b"/>
第一議乎今日之淮非昔日之淮也自開禧之兵釁一<lb/>
動資實燬棄而淮之積貯空自盱楚之賊黨逋誅科役<lb/>
繁興而淮之財力空自河洛之義旗一舉丁夫轉運而<lb/>
淮之民人户版空淮吾之保障也而所恃如此脱有一<lb/>
騎落於河濵豈不貽宵旰之憂哉臣謬謂保淮之䇿莫<lb/>
先於裕民力莫急於収軍心所謂以民力保淮者非設<lb/>
濡須之險閘潁口之衝據山城之要宅水寨之沃保龍<lb/>
泉陂田之利以為守也盖邉民累遭科擾幾不聊生今<lb/>
<pb n="KR4d0315_WYG_016-5a"/>
嵗調夫竭力辦裝以應河南之役父行子哭夫行妻哭<lb/>
者在在皆是似聞桐城之夫科者萬五千人舒城之夫<lb/>
死者不下數百衆間有大家巨室畏夫運之苦内徙過<lb/>
江者以臣所知尚且如此則其他可想而見如此厲民<lb/>
責之効死勿去難矣哉昔我孝宗皇帝軫念淮民不異<lb/>
畿甸無嵗不寛租無時不戒吏雖桑株馬草木炭之屬<lb/>
皆不許科配其所以軫念斯民者盖不以為繭絲而以<lb/>
為保障也今邉境蹔寧嵗事差稔流徙之民漸復歸業<lb/>
<pb n="KR4d0315_WYG_016-5b"/>
為之上者節其力而不盡田租之當蠲者蠲之軍需之<lb/>
當緩者緩之使人無離心户有固志暇則負耒而耕警<lb/>
則荷戈而戰吾封境之内自隱然有敵國之重矣所謂<lb/>
以軍心保淮者非恃寧淮之衆藉武定之強倚制勇之<lb/>
悍靠遊奕之精鋭耀雄闗飛虎之技撃以為勝也盖近<lb/>
年以來平峒冦平楚賊奮不顧身出萬死一生之中而<lb/>
功績屢升賞典不懋臣曩攝司封每見有軍前上功者<lb/>
制司保明申上朝廷行下覆實展轉因循動經嵗月率<lb/>
<pb n="KR4d0315_WYG_016-6a"/>
付之悠悠不下近者河南之役淮師又為先鋒楊義一<lb/>
軍盡力鏖戰失亡頗多盖有元兵追至虎牢闗尚能奪<lb/>
馬取牌而死者主將恥敗例不以聞戰死之人賞亦不<lb/>
逮淮之士夫類能言之賞罰如此何以激勵其心而使<lb/>
之勇於赴敵哉昔我孝宗皇帝撫䘏淮兵不間宿衛有<lb/>
材勇智力者每有激犒有武藝超越者悉加甄别將帥<lb/>
在軍或有刻剝雖賣布搭息小事亦行宻訪切責其所<lb/>
以留意於淮兵者盖欲使之内以固圉外以拒敵也今<lb/>
<pb n="KR4d0315_WYG_016-6b"/>
强敵暫退籓籬淺薄曽經戰陣之人痛猶未定為主帥<lb/>
者所當弔死勞生字其孤遺而勿使之流離憫其勞苦<lb/>
而不煩以私役回生意于已枯鼓勇氣於已竭逮其志<lb/>
定氣飽持尺檄而調之雖冦騎千羣亦無所用矣或曰<lb/>
新復州軍未可輕棄也臣竊以為不然盖天下之事固<lb/>
有緩急先後之序新復之地率多汙萊狐狸所號蘆葦<lb/>
相望經理亦未易言也若先其所緩後其所急荒吾自<lb/>
有之疆圉實彼不毛之土田譬如有連城之璧價值百<lb/>
<pb n="KR4d0315_WYG_016-7a"/>
倍反過而不問破釡墮甑殘缺已多而乃竭力經營夫<lb/>
破釜墮甑吾家舊物固不可忘連城之璧吾家重寳尤<lb/>
所當貴曷若先使淮堧有不可勝之備而後徐理中原<lb/>
以俟不可失之機哉若夫方城漢河乃舊日唐鄧海泗<lb/>
之地張浚黄中諸人之所不欲棄以為襄淮捍蔽者今<lb/>
既歸我則宜命邉臣擇其酋豪以守處其歸附以耕毋<lb/>
重費吾財可也惟陛下與二三大臣審度之取進止<lb/>
　　　論臣不用宻啓疏<lb/>
<pb n="KR4d0315_WYG_016-7b"/>
臣聞易稱君不宻則失臣臣不宻則失身此特為幾事<lb/>
言也平旦眡朝廣庭訪問公聽並觀以來天下之言何<lb/>
取乎宻伏墀論諫上殿言事明白洞達以自獻其忠於<lb/>
君何事乎宻宻非盛世所宜有也國家盛時衆言並進<lb/>
寧辯論也如争而無傾也寧請對也如忿而無忤也寧<lb/>
累疏交章於上前也如訟而無嫌惡也言有昌言奏有<lb/>
顯奏事有白事如天之昭昭日之皜皜無一毫囘曲詭<lb/>
秘也如此氣象豈不能養成端良正直之風而輯成安<lb/>
<pb n="KR4d0315_WYG_016-8a"/>
靜和平之福哉夫對人不能誦言而後有宻啓李沆所<lb/>
謂非䜛即佞者真可謂洞見人之肺肝矣近世之弊諸<lb/>
上殿臣寮乞留身奏事凡所敷奏乞留中不付出曰留<lb/>
身曰留中此皆宻啓之餘波有以鼓諛謟之舌而滋䜛<lb/>
慝之口也可不戒哉可不戒哉<lb/>
　　　論大閲疏<lb/>
臣聞立武帝王之常徳整軍國家之善經國於天地間<lb/>
文緯武經不可一日廢也古我先王寓軍政于四時之<lb/>
<pb n="KR4d0315_WYG_016-8b"/>
田而戒衆庶修戰法獨詳仲冬之大閲以鼓則王執路<lb/>
鼓以旗則王建大常以殺則王下大綏凡簡徒選士王<lb/>
必親涖其間故閱以大言者于以見天子軍禮之盛戎<lb/>
容之詳也春秋二百四十二年書大閱者僅一見漢用<lb/>
五膢之制唐行三驅之典亦僅見於太初顯慶間獨我<lb/>
國朝以兵立國以武禁暴藝祖皇帝櫛風沐雨取五代<lb/>
破碎不可為之天下改紀而更新之故于除戎講武之<lb/>
事尤加之意今日幸造船務明日幸飛山營又明日幸<lb/>
<pb n="KR4d0315_WYG_016-9a"/>
朱明門七臨幸於教船池兩大閱於西郊士無嵗不簡<lb/>
兵無時不教用能南征北伐罔有敵于我師孝宗皇帝<lb/>
纘承祖武鋭意中興二十八年之間凡五大閱乾道丙<lb/>
戌大閱於白石戊子于茅灘庚寅又於白石淳熙丁酉<lb/>
又於茅灘癸夘于龍山造命于朝授兵於府出金于藏<lb/>
簡卒於郊而又身屬櫜鞬躬擐甲胄千乗導前萬騎擁<lb/>
後旌旗蔽野戈矛輝日軍容之壯也中軍鳴角騎軍打<lb/>
圍歩軍變陣坐作進退起落旗槍皆應䂓矩軍律之肅<lb/>
<pb n="KR4d0315_WYG_016-9b"/>
也降銀若干降錢若干降㑹子若干卒伍有犒偏裨將<lb/>
帥有賜軍賞之醲也乗輿親駕而紀律嚴鼓鐸精明而<lb/>
士心奮天聲既震國威孔張仇方至老不敢渝盟犯塞<lb/>
寧非選練閱習之功歟然而乾道淳熈間養兵之費尚<lb/>
充閱武之時常數故帝於幸茅灘之日嘗從容語宰執<lb/>
曰大閱不免薄費然散在諸軍亦不枉了臣雄亦奏曰<lb/>
國家財貨陛下不以賜伶優崇臺榭而散之大軍此盛<lb/>
徳事然則捐不急之費以賞戰士省土木伶優之耗用<lb/>
<pb n="KR4d0315_WYG_016-10a"/>
以優給三軍整軍經武者可不權衡於此哉<lb/>
　　　論命樞臣督視軍馬疏<lb/>
督視之官國初不常置翠華南渡六師分屯一軍駐楚<lb/>
州以撼山東一軍出盱眙以扼泗口一軍屯合淝以指<lb/>
京汴又一軍宿荆鄂以向宛洛勢均權埒諸將每有不<lb/>
相聨屬之患襄淮有警朝廷于是遣重臣以董督之方<lb/>
畧禀於睿算幕府選於朝紳前茅後勁遣于御營犒金<lb/>
賞帛出於内帑盖諸軍有節度則觀聽一事權有總統<lb/>
<pb n="KR4d0315_WYG_016-10b"/>
則人心奮湖湘之平藉塘之勝采石之捷介胄先登而<lb/>
鯨鯢駢戮皆肇開督府之功也方今三陲未清四郊多<lb/>
壘錢穀甲兵之問日至於廟堂分命樞臣督視軍馬實<lb/>
為第一事委之以部分而不制命於中予之以銀錢而<lb/>
不問其出入元戎一臨人人自奮中興諸將之功復見<lb/>
於今日矣<lb/>
　　　論元祐建中嘉定及今日更化疏<lb/>
臣嘗讀易至乾之九三曰君子終日乾乾夬之九三曰<lb/>
<pb n="KR4d0315_WYG_016-11a"/>
君子夬夬乾六陽之卦也夬五陽之卦也衆陽翕聚羣<lb/>
隂退聴内皆正而外無悔也而君子於此體乾之徤而<lb/>
復承之以乾用夬之决而復申之以夬盖三居上下之<lb/>
交履憂危之地此正天運闔闢之闗世數屈信之候治<lb/>
化汙隆之幾君子小人消長之界限一息間有間焉則<lb/>
乾之變為坤夬之反為姤陽來而隂凝剛長而柔牽有<lb/>
天下國家者是不可不鑒也恭惟陛下踐阼十有一年<lb/>
天斃權臣始得親政凡敝化勌令一切改紀而更新之<lb/>
<pb n="KR4d0315_WYG_016-11b"/>
向也上下垢翫今刑清罰謹矣向也君臣隔塞今志同<lb/>
道泰矣人才惟恐其不聚今則賢者皆在本朝雖骨鯁<lb/>
耆艾平時所不召之臣亦峩冠而來矣小人惟恐其難<lb/>
去今則羣邪皆屏於外雖元兇極惡公論所共嫉之人<lb/>
亦投北而徙矣臺臣抨撃一疏動十餘人宰臣進擬一<lb/>
筆幾二十餘士其視昔之題副封供祗檢日進月進以<lb/>
希求官職者敝風亦頓革矣謂之非清明之朝不可也<lb/>
然而雲氣族而膏澤勿下隂霾散而陽采不舒君子之<lb/>
<pb n="KR4d0315_WYG_016-12a"/>
聚小人之去而治不加進兼以百度未釐三邉未澄羣<lb/>
生未遂廟堂之上日夕講求更化之端而未有確然一<lb/>
定之䂓模縉紳之臣交獻革弊之䇿而未覩的然顯著<lb/>
之效驗是豈無其故歟昔者元祐嘗更化矣自司馬光<lb/>
為相而吕公著文彦博韓維以老成用劉摯吕大防以<lb/>
端厚進王巖叟梁燾朱光庭劉安仁傅堯俞以忠直顯<lb/>
經術則范祖禹程頥文章則蘇軾論思封駁則范純仁<lb/>
范百祿蘇轍曾肇凡所登用皆天下所望以為宰臣為<lb/>
<pb n="KR4d0315_WYG_016-12b"/>
諫官為言語侍從之臣者也巖叟十疏論安燾光庭十<lb/>
二疏論章惇摯十三疏論蔡確或二十一疏論張璪或<lb/>
三十五疏論韓縝其所論列皆天下共指以為憸人為<lb/>
邪黨為懷諼誤國之臣者也間有以熈寧舊事元豐黨<lb/>
人為言者而光之數語對越在天轍之一疏傾動簾陛<lb/>
上下夾持議論堅一所以尚能扶持七八年間而國是<lb/>
始變也若建中靖國亦嘗更化矣起范純仁相韓忠彦<lb/>
用陳瓘鄒浩龔夬江公望任伯雨於要途逐蔡卞章惇<lb/>
<pb n="KR4d0315_WYG_016-13a"/>
劉拯蔡京張商英於散地雖八士之親除十一人之擢<lb/>
用閭閻小人莫不傳播以為快活差除而布在樞府汲<lb/>
善之意少朋姦之意多名曰用中而非中號為加靖而<lb/>
弗靖逮置政事局而輕元祐重元豐矣進愛莫助圖而<lb/>
左軾轍右京卞矣意嚮一偏更張未盡所以僅止於七<lb/>
八月間而國論遽變矣至嘉定更化則又不然也元兇<lb/>
殛死衆正方升樓鑰自海濵召林大中自浙東召倪思<lb/>
自霅川召楊輔劉光祖自西蜀召黄度蔡幼學傅伯成<lb/>
<pb n="KR4d0315_WYG_016-13b"/>
劉爚楊簡袁爕等同時為侍從郎官曾附侂胄用兵如<lb/>
鄧友龍陳景俊郭倪鄭庭皇甫斌薛叔似次第鐫竄曽<lb/>
昌言侂胄誤國如朱熹彭龜年吕祖儉楊萬里徐邦憲<lb/>
等優與旌擢其氣象似矣然敝事滋多勿能改侂胄之<lb/>
局面憸人互進未免尋開禧之轍迹雖逺相是時未至<lb/>
以賄聞而牢籠宫府參用邪私意已不能掩給諌臺省<lb/>
耳目喉舌之司而流品混淆用一正人也則必邪讇一<lb/>
人為之對衛涇錢象祖去而君子之勢孤倪思黜而小<lb/>
<pb n="KR4d0315_WYG_016-14a"/>
人之脉盛逮至三凶四木之謡一二年以後國論遂變<lb/>
矣臣嘗謂國朝更化䂓模大抵三變變之緩者元祐諸<lb/>
賢扶持之力也變之速者建靖諸人偏詖之失也變之<lb/>
不元祐不建靖而胥變為舊習者嘉定邪正雜糅之病<lb/>
也閱汗青而慨往酌古道以御今其在今日可不鑒元<lb/>
祐之所以得戒建靖嘉定之所以失哉今陛下改元既<lb/>
十有一月矣回衆陽於枯荄出羣否于顛趾官師熈良<lb/>
士俗純一臣固未疑其遽變也然而天下之理陽竒而<lb/>
<pb n="KR4d0315_WYG_016-14b"/>
隂耦治少而亂多君子之進也常難而退也常易小人<lb/>
之進也常易而退也常難機括所係於此乎分陛下盍<lb/>
不上觀天運中閱世數下察人事封築君子之基勿使<lb/>
能轉芟夷小人之根勿使能殖不任賢則已任則必盡<lb/>
其用毋徒曰華之以美職也不聽言則已聽則必底於<lb/>
行毋徒曰崇之以虛禮也幽人聘於丘園當有以副蒼<lb/>
生之望毋徒曰皎皎白駒賁然來思也故老加之蒲璧<lb/>
當有以罄辰告之猷毋徒曰鳳凰于飛<graphic n="KR1962" url="https://raw.githubusercontent.com/kanripo/KR-Gaiji/master/images/KR1962.png" mimeType="image/png"/>
                    <graphic n="KR1962" url="https://raw.githubusercontent.com/kanripo/KR-Gaiji/master/images/KR1962.png" mimeType="image/png"/>其羽也公<lb/>
<pb n="KR4d0315_WYG_016-15a"/>
道開布而實意孚至言劘切而浮文少氣本日強精神<lb/>
日運雖有客隂外邪將見晛曰消矣又焉得以搖吾國<lb/>
是哉不然公論自君子出而籌之未盡實政自朝廷始<lb/>
而行之不力則恐他時或有以不能主張之説議人主<lb/>
以又是訖了之言議輔臣以比日以來過于謹嘿而議<lb/>
純厚之儒以被謗復起多所顧慮而議耆宿之老臣甚<lb/>
為此懼也為今之計若使在下者至公竭誠盡其所當<lb/>
言之職分在上者公聽並觀達其所當行之事實發之<lb/>
<pb n="KR4d0315_WYG_016-15b"/>
以剛持之以定守之以壯如是而徳聲之不振治功之<lb/>
不起人心世道之不丕變臣不信也臣又有憂焉今天<lb/>
下之勢譬如奕棊局垂敗而復轉勢幾危而復活更易<lb/>
布置於棊心者固可謂善矣然一著不謹則前功虧一<lb/>
罅或開則全局壞今姦邪失職在外其機權智數固不<lb/>
敢視章蔡諸人而旁窺側睨猶足以為胡薛諸子彼見<lb/>
朝廷所施行少有過差便生樂禍之心君子所言論微<lb/>
有偏倚便開䜛慝之口如近日用兵一事是亦開其窺<lb/>
<pb n="KR4d0315_WYG_016-16a"/>
伺之一耳幸而朝廷収歛俱就靠實彼無所容其喙若<lb/>
忽於不見而罅漏不補則國家之憂君子之禍殆未知<lb/>
其所終也予其懲而毖後患惟陛下深念之臣不勝拳<lb/>
拳取進止<lb/>
　　　奏乞宣諭兩相協心治事疏<lb/>
臣竊惟效忠險難之世當以匪躬蹇蹇為心憂念君事<lb/>
之秋當以在公明明為職大臣以身任天下之重不同<lb/>
一節之士哲於保身而輕為進退也恭惟皇帝陛下親<lb/>
<pb n="KR4d0315_WYG_016-16b"/>
攬權綱並建宰輔清之端閑明謹敏於國事行簡靖重<lb/>
老成審於謀國二人者猶之陛下股肱不可胥失比以<lb/>
星雷為異累疏控陳欲上相印以塞天變陛下屢降詔<lb/>
書趣令治事一二日來竊聞清之再上章求去又聞謁<lb/>
告臣實未知其繇但邉兵屢騷民事孔棘荆州疲敝蜀<lb/>
圉荒殘顧瞻四方靡究靡宅而一堂之上山積文書塵<lb/>
滿几案宰臣執政僅有三人此何時也而乃迭相先後<lb/>
抗疏北闕引告東第奉身以求退耶昔王曾上章丐歸<lb/>
<pb n="KR4d0315_WYG_016-17a"/>
劉隨以疏爭之謂知止不殆宜避遜於崇髙憂國如家<lb/>
未可輕於去就富弼托疾謁告范純仁以義責之謂但<lb/>
能早退自全以為明哲之術不能竭節匪躬以盡人臣<lb/>
之分陛下待宰相過於曽弼當無事時既享其逸今茲<lb/>
多故欲勇於退在人臣之計得矣其如國家宗社何臣<lb/>
欲乞陛下遣中使宣温㫖督趣並赴都堂協心治事責<lb/>
之以經綜軍國之務何利可興何害可除兵當何時可<lb/>
弭民當何時可寛悉條便宜以稱隆委庶幾陛下無用<lb/>
<pb n="KR4d0315_WYG_016-17b"/>
賢不盡之迹而人臣無潔身自營之私實慰衆望謹錄<lb/>
奏聞伏候勅㫖<lb/>
</p>
<p>
</p>
  </div>
</body>
</text>
</TEI>
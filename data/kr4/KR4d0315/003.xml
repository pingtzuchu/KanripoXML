<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鶴林集巻三</head>
    <p>
<pb n="KR4d0315_WYG_003-1a"/>
欽定四庫全書<lb/>
　鶴林集巻三　　　　　　　宋　呉泳　撰<lb/>
　　五言律詩<lb/>
　　　和李憲使<lb/>
闗上青牛去林間白鶴歸月函書味澹霜浸道根肥草<lb/>
樹連生色魚梁閟殺機晩年偏好易落處是麻衣<lb/>
比嵗兵戈息山民幸有秋麥畦飜雨種𤓰圃帶霜收墐<lb/>
户夕熏䑕荷蓑晨飯牛使家亷到骨清議在鋤耰<lb/>
<pb n="KR4d0315_WYG_003-1b"/>
春日成都寺桐華一院芳窻踈紅巻䟦焙煖雪吹香論<lb/>
事惟三代評詩宗晩唐開編疑未瑩今欲扣山房<lb/>
　　　送楊子逹入國學<lb/>
鸞鳳久束咮賢闗時一鳴子今觀上國志豈為浮名母<lb/>
線絲絲直爺詩字字情别離非所惜回看錦衣榮<lb/>
　　　雪夜<lb/>
雲蒸黄野潤月瑩皓庭清夜静悄人迹溪流皆雪聲帳<lb/>
吹燈彩暗爐撲火花明遥想鷄人誤鳴歌報六更<lb/>
<pb n="KR4d0315_WYG_003-2a"/>
　　　霅溪舟中讀唐人詩<lb/>
大雅聲纔息騷人詞競興語工終離道味泊祗如僧霜<lb/>
夜杜荀鶴秋風張季鷹撫編吟魄動飛雨灑船燈<lb/>
　　　冬至<lb/>
閒居罕人事慵把厯頭開雷自地中復風從天末來絪<lb/>
緼初熟酒的皪未開梅道盡真光景堯夫好秀才<lb/>
　　　挽羅宗卿<lb/>
曉月璿源澹春風璧水香一條冰透骨五色鳳鳴崗翳<lb/>
<pb n="KR4d0315_WYG_003-2b"/>
彼莵裘老傷哉寳鑑亡嚢封尚生意今與日争光<lb/>
　　　挽鄭文昌<lb/>
何代無豪傑惟公氣獨剛束身同絞紟遺訓闢緇黄定<lb/>
力老逾壯英魂凛不忘蜀名省科調猶説鄭文昌<lb/>
　　　别嵗<lb/>
故鄉於此時釀熟嵗豬肥骨董羮延客屠酥酒餉兕竈<lb/>
塗醉司命門貼畵鍾馗多少傷懐事溪雲帶夢歸<lb/>
　　　和制垣金泉山<lb/>
<pb n="KR4d0315_WYG_003-3a"/>
昔日南充縣卑棲枳棘鸞道根隨境悟屐齒過橋寒夢<lb/>
覺松花白重來鶴頂丹僊翁梨棗熟亦欲傅脩翰<lb/>
　　　小雪<lb/>
卧病連三月起來幾半人腕柔妨草聖目眩隔花神頽<lb/>
魄豈常望殘芳不再晨徘徊盼庭樹猶喜小陽春<lb/>
　　　夀李鴈湖<lb/>
間氣生賢喆斯文擅正宗咮鳴直是鳳時見恍猶龍信<lb/>
史傳緗簡元勲在鼎鐘惟存霜後節景仰彼髙松<lb/>
<pb n="KR4d0315_WYG_003-3b"/>
往在黄樞府璇題䕶兩扉剪除當路棘紉補坐朝衣風<lb/>
急操舟濟江空擲釣歸年年湖上鴈旭旦望南飛<lb/>
起從通徳里出守巽巖州上相先聲到兇徒悍氣柔鴻<lb/>
居新勞徠鳥户舊綢繆已築沙堤路歸歟賛大猷<lb/>
金碧蒼巖下神光射斗箕豆灰浮琯後梅蘤破氷時正<lb/>
是生申日誰為夀卯詩今年真六一説與醉翁知<lb/>
　　　和晏子忠<lb/>
天地肇開闢江山誰主盟岸深沙走白石秀水含清魚<lb/>
<pb n="KR4d0315_WYG_003-4a"/>
自春來美猿雖曉不驚汀洲生杜若薄欲采其英<lb/>
每逢耆舊問誇説太平年橘柚三冬富荷花萬頃聨斷<lb/>
巖書姓氏勝迹巳蹄筌羣盗方如蝟渠鞭恐著先<lb/>
我往纔秋莫君來恰嵗寒離鴻書落莫歸馬路平寛白<lb/>
社論心易文壇出手難近來詩思澁風雪立雕鞍<lb/>
　　　出闗<lb/>
曉帶鷄星出春從鳥道餐霧漫旗彩壊霜落劔花寒天<lb/>
險今雖在人謀昔所難臨闗能虎眎一亮亢曹瞞<lb/>
<pb n="KR4d0315_WYG_003-4b"/>
　　　冬日<lb/>
四時平似凖冬日頗傷暄暖驟狂花坼霜輕野草繁林<lb/>
鳶飢跕水山鬼暗窺垣便擬懸車計無人為買園<lb/>
　　　霜朝<lb/>
欵乃湖歌斷瓏璁晚色歸鷺翹窺水鏡鴟凍泊垣衣宻<lb/>
坐懸書帳清吟刮硯澌嵗寒誰耐久獨有翠兄知<hi>唐人以竹</hi>
<hi>為翠兄</hi>
　　　夀胡興元三首<lb/>
<pb n="KR4d0315_WYG_003-5a"/>
幾代貞元㑹還生忠簡孫清風㧞薤本愛日䕶葵根疋<lb/>
馬馳周道分公翰蜀門保安橋上路手滌瘴雲昏<lb/>
皂葢開藩日黄河洗甲時栁隂承羽葆花氣撲旌麾兵<lb/>
悍須柔止民碞莫勝之麥頭如得雪來嵗可休師<lb/>
耿耿三秋别悠悠四月餘菊潭聞上夀梅驛急馳書簇<lb/>
蘤紅成陣駢筵翠曵裾封侯平四十前路儘寛舒<lb/>
　　　夀丞相慶七十五首<lb/>
幾代貞元㑹重逢上相生閱人冰鑑淨遇事玉衡平日<lb/>
<pb n="KR4d0315_WYG_003-5b"/>
月黄扉永風塵紫邏清勛名兼夀考何必㑹耆英<lb/>
昨夜聞宣鎻虛皇注意深三師分漢制一尺㵼商霖未<lb/>
白憂邉髪仍丹報國心黄封留夀酒且把斗杓斟<lb/>
渤海兵戈静全淮版籍歸紅繅蚕蠒大紫擘蠏螯肥栁<lb/>
港添生色榆闗閟殺機君王新御殿莫使諫書稀<lb/>
誕日逢今日新年勝故年良風宜望嵗甲雨不妨田淛<lb/>
米多堪糴京交漸直錢隆興須再見人道魯公賢<lb/>
自闢翹材館才隨數路求蘭苕和露摘橘柚帶霜收味<lb/>
<pb n="KR4d0315_WYG_003-6a"/>
適方調鼎裝輕不駕舟有懐吟未盡獨鶴逺山頭<lb/>
　　　和張周玉訪别<lb/>
白露下百草年光驚易徂郵亭人折栁别浦鴈銜蘆社<lb/>
甕應藏酒秋盤好斫鱸賢渠陶靖節晩嵗覺迷塗<lb/>
　　　挽李寺丞<lb/>
文獻中原舊箕裘户部清官終一麾守事厯五廷評掛<lb/>
壁琴無譜傳家硯有名東風吹畫翣溪上若為情<lb/>
　　　挽李郎中<lb/>
<pb n="KR4d0315_WYG_003-6b"/>
少日聲名偉中年學問腴氣縁經事老形為愛民癯吭<lb/>
引朝陽鳳魂驚古冢狐遺忠攄不盡英爽射匡廬<lb/>
河洛輟㣲響朱張傳古心世隨人影落君嚮路頭尋蔓<lb/>
草侵山徑柔荑死樹林良朋更能幾百感集孤斟<lb/>
　　　挽青陽俞夫人<lb/>
彼美宜家室之媛友瑟琴漆園歌未歇澧浦珮還沉懿<lb/>
範貽彤管佳銘得藁砧卧龍山下路風雨亂愁心<lb/>
　　　挽貴平大夫<lb/>
<pb n="KR4d0315_WYG_003-7a"/>
介介汝谿叟青衫三十年澹如彭澤栁廉過石門泉漫<lb/>
仕曽無意遺文竟有傳浮山讀書處定跨玉蜍仙<lb/>
　　　挽王夫人<lb/>
婉娩嫺詩畫僮僮被典章有齊先祭潔薄澣展衣香唁<lb/>
衛心雖切傷周義不忘勉哉君子正彤管尚遺芳<lb/>
　　　挽鄭夫人<lb/>
淑行繇真履慈根自夙知性情詩調適内外禮維持春<lb/>
閤青蘋亂秋原白木悲只今哀窈窕手線授衣時<lb/>
<pb n="KR4d0315_WYG_003-7b"/>
　　　挽雍處士<lb/>
折栁詩名逺滋蘭徳本深撻禽能起孝訓鯉只平心半<lb/>
夜酒星落千山薤露吟芭蕉溪上水嗚咽不堪斟<lb/>
　　　挽㳺監簿<lb/>
好漢三巴傑危言九陛忠王前留孟子國爾念周公日<lb/>
馭龍堆出天昏虎踞雄收聲諸老盡銘有後谿翁<lb/>
昔上金泉去翁方玉局閒橘中春響雹壺裏曉行山迃<lb/>
叟空扶杖坡仙不賜環每思生處所壯淚為公澘<lb/>
<pb n="KR4d0315_WYG_003-8a"/>
　　五言長律詩<lb/>
　　　塞下<lb/>
黄雲連隴樹紅日下溪榆氈帳三千里蜂屯十萬夫魯<lb/>
芻肥廏馬漢粟遺城狐虎韔空涵月犀渠半網蛛㳺軍<lb/>
聲勃崒廵徼語嚨胡栁脆藩籬薄桑乾塹壘孤突炎將<lb/>
及燕逋尾又侵烏曲引梅花落謡聞小麥枯將軍金騕<lb/>
褭輕俠繡蝥弧十二營田利知誰上此圖<lb/>
　　　夀安宣相<lb/>
<pb n="KR4d0315_WYG_003-8b"/>
磊落堪輿氣崢嶸社稷身地傾曽鎮静天造要經綸倉<lb/>
首懐公輔中原仗老臣綸揚申命寵渥照午橋新司馬<lb/>
還辭洛汾陽再入秦乾坤重拆洗㝢縣細縫紉汰擊鯨<lb/>
波濁風清虎穴塵緑林戡大盗紫邏息罷民魴尾喁喁<lb/>
活龍驤帖帖馴按行光弼壘斜岸武侯巾究宅歌鴻鴈<lb/>
參謀集鳳麟星營羅粲粲雷轂隠轔轔飛輓通闗表耕<lb/>
屯集渭濵軍容俄再色威令復重信烽火閒荆楚塵沙<lb/>
巻劒岷馬騰雲隴月士飽雪山春來石非無傑平江亦<lb/>
<pb n="KR4d0315_WYG_003-9a"/>
有人誓功俱不再方徳信誰鄰弓矢宜専晉鉤膺遂錫<lb/>
申鶻銜凌井鉞龍節壓參神衛幙論功盛韋門送喜頻<lb/>
河陽分鎮日許國授弓辰勲業當如此恩榮實邁倫一<lb/>
忠摩皜日二節貫蒼旻績偉官難報天髙徳最親丹書<lb/>
名澣澣黄色喜津津咸頌僖公柏誰言莊氏椿永為民<lb/>
立命長秉國之鈞信作三朋夀都由一字仁東歸知不<lb/>
逺香信已浮銀<lb/>
　　七言律詩<lb/>
<pb n="KR4d0315_WYG_003-9b"/>
　　　壬辰恭和御製聞喜宴詩<lb/>
清問諄諄許盡言以書為轍道為軒鑑觀萬古知成法<lb/>
條析羣疑見大原櫻苑近頒天上句燕杯新帶雨邉恩<lb/>
燃藜夜取雲章讀照乗驪珠炳若存<lb/>
　　　乙未恭和御製聞喜宴詩<lb/>
聖學希天善牖民風霆鼓舞氣如神轉囘姚姒文章古<lb/>
作起殷周禮樂新有限科名非究竟無窮經術要紛綸<lb/>
事君自昔無他道不有其身是致身<lb/>
<pb n="KR4d0315_WYG_003-10a"/>
　　　谿亭春日<lb/>
不必尋芳出逺郊八分春盡屬亭臯漫波緑皺一溪水<lb/>
暖日紅蒸千樹桃烏遶屋簷呈卦兆鶴窺庭户聴離騷<lb/>
静中識得生生意堂下蘼蕪更不<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
春事無邉著語難得逢佳處輙停驂河豚漸美誇梅十<lb/>
芳草如屏説栁三小韻作詩防跌宕淺杯斟酒怕沉酣<lb/>
買山那得青錢在只欲花間結小菴<lb/>
　　　又和洪司令春日<lb/>
<pb n="KR4d0315_WYG_003-10b"/>
房湖曽别苦吟身兩度東風似一塵栁外游絲難繫日<lb/>
麥邉馴雉亦驚春𤣥都君子皆通貴栗里先生祇一貧<lb/>
珍重龍陽賢太守時將詩句惱陳人<lb/>
　　　送成都添倅李微之分韻得巫字<lb/>
本住陵陽處士廬不妨名字落青都題輿帶閣添新號<lb/>
抱史還山只故吾秀水稳宜眠夏簟恵泉香可煑秋菰<lb/>
勸君莫動騷人曲椰葉蓪花降女巫<lb/>
　　　湖亭酌王史君紀事并呈㸔花諸君子<lb/>
<pb n="KR4d0315_WYG_003-11a"/>
紅雨斑斑㸃嫩苔朱輪軋軋碾輕埃園公不作橘中隠<lb/>
康節肯從花外來鶯囀樹林添道韻鷗分江色獻詩材<lb/>
籃輿便載春歸去誰管酴醿芍藥開<lb/>
　　　王巽堂三十年不到湖亭丙戌春再來非舊矣<lb/>
　　　用前韻以竢後逰<lb/>
庭院深深鎻緑苔掃花無帚半塵埃紅霞滿樹劉郎去<lb/>
青子垂枝杜牧來乍可放閒寛酒地不能隨俗貯香材<lb/>
醉翁自有山間樂更取林霏手斫開<lb/>
<pb n="KR4d0315_WYG_003-11b"/>
　　　老將<lb/>
一從十五長邉城少見兵戈日太平代馬依風都䕶道<lb/>
飛鳶熏霧伏波營紅雕腊軟君王賜青兕裘輕子女情<lb/>
昨夜㸃行新部曲鐵衣偏奏苦寒聲<lb/>
　　　永嘉鹿鳴宴<lb/>
人間富貴易浮沈只有斯文無古今義理工夫元坦易<lb/>
聖賢言語不艱深莫隨近世諸儒轍要識開山一祖心<lb/>
待得了他科舉債梅花月下聴瑶琴<lb/>
<pb n="KR4d0315_WYG_003-12a"/>
　　　和張亨泉宴鹿鳴<lb/>
平生湖海獨元龍門作丹梯倚太空還我蛾眉千頃月<lb/>
借渠羊角一㠶風文隨脚跡機難活學到源頭理自通<lb/>
何代不生田表聖諸君切在敏前功<lb/>
　　　宣城鹿鳴宴<lb/>
儒臣簮筆典州麾重為江山緝舊儀宴序古來元有禮<lb/>
鹿鳴廢後更無詩科名到手還須耐文字當場莫好竒<lb/>
更盡工歌笙一曲明年春灑上林枝<lb/>
<pb n="KR4d0315_WYG_003-12b"/>
　　　至日示諸甥姪<lb/>
莫風浩蕩忽吹葭一室陽春病已差把酒認為天一水<lb/>
見梅題作玉真花燕常㑹族寧隨儉祭則從先不尚華<lb/>
過此肥冬疆事靜亦呼槃也早還家<lb/>
　　　題望湖亭<lb/>
祥雲宫殿半荒蕪獨有亭基下瞰湖水氣淼茫吞八極<lb/>
地形磐礴跨三吳一輪紅日射銅闕數㸃青山浮玉壺<lb/>
欲問湖邉諸澳長長洲盗賊已平無<lb/>
<pb n="KR4d0315_WYG_003-13a"/>
　　　和季永弟賦袁尊固海棠<lb/>
　　　　洛陽牡丹蜀海棠方謂之花餘皆草木也唐<lb/>
　　　　鄭谷於浣花谿上羅村路邉俱為海棠賦然<lb/>
　　　　謂子美無情為發揚又謂堪恨路長移不到<lb/>
　　　　則誤矣重於錦官者即此詩也植於錦榭者<lb/>
　　　　即此本也月卿尊固曾侍先大參魏公帥蜀<lb/>
　　　　以其兄弟與紅萼為鄉人置酒髙堂燒燭其<lb/>
　　　　下相與道花屋閒話慨流光之易失悵樂事<lb/>
<pb n="KR4d0315_WYG_003-13b"/>
　　　　之難追懽戚嬰懐飲少輙醉後一日季永弟<lb/>
　　　　賦五十六言識之坐中諸賢賡和殆徧某輙<lb/>
　　　　續貂於其後<lb/>
觱篥聲中氣序過谿頭燕子又歸窠清涵夜色花無睡<lb/>
翠洗晨粧臉半酡紅萼尚懐鄉國舊錦心空抱客愁多<lb/>
飲酣樂極翻成感淚濕臙脂雪滿坡<lb/>
　　　張仁溥寄㳺滄浪詩用韻一首非為滄浪作也<lb/>
卉木萋萋二月寒杏垂紅雨涕浪浪無司花女太幽絶<lb/>
<pb n="KR4d0315_WYG_003-14a"/>
有索酒郎多醉狂弄影莫陪張子野斷腸空憶賀横塘<lb/>
春來亦欲尋詩社却怕詩工與道妨<lb/>
　　　讀黄子實詩巻<lb/>
　　　　香山居士讀張文昌詩編以樂府詞為工雪<lb/>
　　　　堂老僊讀孟東野詩秖愛銅斗歌為近古昔<lb/>
　　　　之以詩名世者盖不盡好也子實以詩巻託<lb/>
　　　　同幕轉似一編之中粲莫可耘而其閒游有<lb/>
　　　　云賸擕尊酒斟藍尾惜不杯羮薦墨頭則屬<lb/>
<pb n="KR4d0315_WYG_003-14b"/>
　　　　辭之工也題豐都云履痕莫辨隂王跡敢去<lb/>
　　　　多題漢晉年則致趣之逺也十二峯下月穿<lb/>
　　　　篷席罅風軋舵牙聲巴東縣旅夢難安枕村<lb/>
　　　　酤不滿瓶則混之晩唐集中莫辨也某既不<lb/>
　　　　能徧和亦豈可無以奉答珍貺輙書五十六<lb/>
　　　　言於其後命之曰讀黄子實詩巻<lb/>
唐人漫自說金華山谷雲孫自當家𤣥色釀成真一酒<lb/>
别機織出象生花緬懐友義留巫峽難割閨情下漢嘉<lb/>
<pb n="KR4d0315_WYG_003-15a"/>
看徹一編酬未得夜深窻月凈籠紗<lb/>
　　　夀李鴈湖<lb/>
當年指李記生辰柱史疑為法報身魚鳥泳飛南閣曉<lb/>
風花經緯石林春手繙萬軸談無底胷著千年汲愈新<lb/>
試看喬松霜雪後凛然一節照時人<lb/>
自巻朝衣濯鴈湖勲名籍籍在黄樞時聞走卒稱司馬<lb/>
猶有羣兒問大蘇赴隴尺書馳鶴板起家萬石綰麟符<lb/>
宵衣炯炯思黄髪正藉元勲出手扶<lb/>
<pb n="KR4d0315_WYG_003-15b"/>
洶洶風濤卒未清便提小隊按行營一言刑省朝歌盗<lb/>
單騎恩懐渤海兵豐徳自應通緑籍長年何必飯黄精<lb/>
勸公剰壓蘭英酒為作涪川小太平<lb/>
身駕青牛老子車行雲來去自紓徐精神健好充黄野<lb/>
骨法清真貫玉廬六十二年康節詠五千餘巻玉川書<lb/>
石林莫作盤居計黄紙看看又詔除<lb/>
　　　夀范漕<lb/>
粲粲桐花昨夜風吹香還到鹿園中前生出處黄山谷<lb/>
<pb n="KR4d0315_WYG_003-16a"/>
後代風流范蜀公灑落一襟涵霽月精神滿面貫晴虹<lb/>
直須整頓坤維了歸侍祥雲一朶紅<lb/>
自從繡紱解麒麟一片忠誠只為民涪水竹枝秋送客<lb/>
漢嘉火樹夜迎神𤣥蜂赤螘三垂静白黍黄雞萬井春<lb/>
儘使蜀人翻覆看皇華禮樂只如新<lb/>
伏波老子縛長虯典䕶蘭闈更兩秋學問只從苖脉看<lb/>
辭章不嚮語言求俱稱脚跡門生好無復顔行執事羞<lb/>
夾袋中間富人物更須為國貢琳球<lb/>
<pb n="KR4d0315_WYG_003-16b"/>
福星一㸃夜堂深藻泮花泉共照臨歌詠春風曽㸃瑟<lb/>
體當生意宓君琴喬松已作參天色寸草猶持報主心<lb/>
但翼斯文扶夀脉年年一穗爇犀沉<lb/>
　　　客中和程丞相雪<lb/>
蕭蕭客嵗澹如家耿耿青燈凍不花窻外曉添梅意韻<lb/>
田間春透麥精華書來頗復懐歸鴈杯散何繇覔畵蛇<lb/>
明日雪晴鄉社去辛盤隨俗㸃春茶<lb/>
　　　和杜樞宻雪<lb/>
<pb n="KR4d0315_WYG_003-17a"/>
紫宸朝動雞人唱一片天光接絳河花様繡韉衝曉去<lb/>
霙鋪毬路帶春多邉無疋馬比寧地土有遺蝗奈凍何<lb/>
檠重玉龍猶未老莫將圖畫寫披蓑<lb/>
一自金鑾陡下坡更無津可問明河雲蒸黄野風寒薄<lb/>
雪皎皓庭幽思多髙艷未能攀屈宋寒灰聊復撥隂何<lb/>
聚星堂上如相問竟日長鑱對短蓑<lb/>
　　　和趙西里賦雪<lb/>
謬守無竒只靠天一編周易一爐烟抽毫難出相如右<lb/>
<pb n="KR4d0315_WYG_003-17b"/>
覔句敢居靈運前酒酌山羊方餞臘籥鳴土鼓又祈年<lb/>
何時獨放扁舟往淡月西村古栁邉<lb/>
　　　和張仁溥賦雪<lb/>
北風聲熄南山㣲誰息風雅呼於時歌黄三章未純古<lb/>
叙白一叚空愛竒臺髙皆羡雨花落簷短獨愁氷柱垂<lb/>
墨客如林筆如塜莫於詩上更題詩<lb/>
　　　清曉踏雪送季武博<lb/>
送客陵陽第一峯臨分莫遏順㠶風人行水驛梅花外<lb/>
<pb n="KR4d0315_WYG_003-18a"/>
詩在昭亭雪界中破屋但留黄蘖老髙風難覔紫芝翁<lb/>
<hi>寺有黄蘖禪師像山有周紫芝詩</hi>筍輿訪别驚囘首無數寒鴉㸃碧空<lb/>
　　　嘉熙丁酉七月上澣遊大滌題住山龔冲妙艮<lb/>
　　　泓軒<lb/>
舊與清泉白石盟身閒方作洞霄行青山延客元無鎖<lb/>
碧澗流花似有情古洞欲隨仙隠去高岡終待鳳來鳴<lb/>
道人喚我松間飲坐拂寒雲月未生<lb/>
</p>
<p>
</p>
  </div>
</body>
</text>
</TEI>
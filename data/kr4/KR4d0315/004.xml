<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鶴林集巻四</head>
    <p>
<pb n="KR4d0315_WYG_004-1a"/>
欽定四庫全書<lb/>
　鶴林集巻四　　　　　　　宋　吳泳　撰<lb/>
　　七言律詩<lb/>
　　　夀張亨泉提刑三首<lb/>
蓮花峯下發源深胷次渟涵㡬古今事茍及民湏著手<lb/>
文非為道不關心扶持世界歸儒效轉斡天機自筆箴<lb/>
主静工夫人不識火陽五月正根隂<lb/>
二年煙雨漢臯亭玉節西來照雪明慷慨報君渾是膽<lb/>
<pb n="KR4d0315_WYG_004-1b"/>
馳驅將母莫非誠稻禾水足青疇潤烽火宵閒紫邏清<lb/>
鸞鳯莫將鷹隼㸔及時須為國家鳴<lb/>
末學紛紛競為人公能康濟自家身形軀元備人間世<lb/>
肝肺盡收天下春觀我自應知愛重識心湏㑹起經綸<lb/>
夀觥難著皇華語抱取峩眉月半輪<lb/>
　　　夀崔侍郎三首<lb/>
天開碧落洗雲扉暫輟僊郎下紫㣲獨有素琴隨從橐<lb/>
更無侍史䕶朝衣霜清潦浄榮名薄棗熟花香道力肥<lb/>
<pb n="KR4d0315_WYG_004-2a"/>
列炬照空還嵗晩明年仍傍火城歸<lb/>
胷次知蟠幾監書事隨天理只平鋪來從京兆徳星社<lb/>
攬取西峨明月湖民豈無衣湏補綻極元有柱要撐扶<lb/>
欲知天授西平意繡㡌臨戎為萬夫<lb/>
小隊元戎未弭旌羣飛鶴鴈已充庭<hi>富鄭公生母夢旗鶴降庭</hi>只縁<lb/>
匹馬修途健喚起三刀昨夢醒<hi>崔帥曽夢入蜀</hi>犀麈自揮坤㝢<lb/>
静鯨風不漲海波停牛頭衮衮春無際捻出三詩夀蜀<lb/>
星<lb/>
<pb n="KR4d0315_WYG_004-2b"/>
　　　夀周提刑二首<lb/>
分得濓溪一𣲖清皇皇仁義不貪名金華學道行持到<lb/>
禹穴題輿去就輕一節以趨何簡易十年不調轉光明<lb/>
匡時富有經綸在若木華邊緩轡行<lb/>
自乞銀符守漢嘉就持漢節問梅花庭扉訟少閒徽棘<lb/>
堰水流多漚紵麻論擊回邪羝觸角化銷彊暴䑕無牙<lb/>
更看植杖扶犂叟清議依前說使家<lb/>
　　　夀史石泉二首<lb/>
<pb n="KR4d0315_WYG_004-3a"/>
胷次玻瓈湛不摇髙風炯炯揭氷條崑墟已㵼南軒𣲖<lb/>
蜀貢猶傳北斗杓問學有源天一水文章無盡海門潮<lb/>
三灘五渡多人物難得公家月指標<lb/>
露洗秋容一片清逺山髙與雪争明賢侯元是嶽神降<lb/>
上相先從佛臘生畵㦸不妨當燕寢白囊無復到雞城<lb/>
新來連日西郊雨還作山間小太平<lb/>
　　　夀某翁<lb/>
當日麻衣抑未猜貴公元自有僊材文辭敏妙真星魄<lb/>
<pb n="KR4d0315_WYG_004-3b"/>
學問沈潜是聖胎黄石授兵非有意紅旗破賊却歸來<lb/>
阿同且共玻瓈飲源上桃花想未開<lb/>
　　　夀范潔齋<lb/>
合下金相氣質渾更參諸老徧宗門箕山再得顔回婿<lb/>
榮國還生孔子孫學問不趨岐路徑文章秪好古罍尊<lb/>
至今尚得詩書力一氣清明中夜存<lb/>
青袍朝士走紅塵公獨紉蘭結佩紳不事王侯嫌炙手<lb/>
豈除御史更呈身寒花秋後看名節喬木霜中見本真<lb/>
<pb n="KR4d0315_WYG_004-4a"/>
吾道天寛連地大羊溝那得繫麒麟<lb/>
瀘水風濤七載還今年贏得在家山臨流領客清溪上<lb/>
滴露抄書翠竹間晩計作堂應未晚閒居成賦恐難閒<lb/>
雲昏八表邊烽息湏得伊人䕶玉關<lb/>
憶昨薰風㑹面時猶龍老子亶冲夷忠文晩節三年過<lb/>
上相生辰十日遲内景兩篇時㸃檢中庸一巻曉行持<lb/>
朝來泮水鴞音好目注西山擬夀時<lb/>
　　　送洪司令<lb/>
<pb n="KR4d0315_WYG_004-4b"/>
經年分月伴西清又佐戎軺勇北征下馬必能書檄草<lb/>
從軍元是擅詩名熙豐作俑能無過元祐操舟却要平<lb/>
局面既新棊勢别消詳専在幕中評<lb/>
夏日曾隨别駕歸朔風還作送公詩行軍司馬自文采<lb/>
祭酒諸生亡崛竒國事急忙中着手邊籌閒暇處開眉<lb/>
嘉陵想已波濤落風雨無忘泊岸時<lb/>
　　　送梁漕東歸<lb/>
四年一節蜀山間父子重來世所艱鏡月澄心寒吏膽<lb/>
<pb n="KR4d0315_WYG_004-5a"/>
條氷濯魄映儒冠孤清自古知誰似遺愛于今愈耐㸔<lb/>
歸去光明贏一着笑渠袖手直旁觀<lb/>
皎皎從來世不容平平未足與言功介言西事何妨謫<lb/>
洵著權書竟是忠祗為邊民憂自北巻將吾道載而東<lb/>
分明自有天知已趣檄行㸔騎火紅<lb/>
　　　和張周玉峨眉山行<lb/>
搘笻更上最髙峯浮出修眉翠掃空雪汁半消巖路口<lb/>
苔衣倒掛樹林中異禽語已非人世香草名應繫國風<lb/>
<pb n="KR4d0315_WYG_004-5b"/>
晩色漸侵衣袂冷恍疑身在蘂珠宫<lb/>
　　　出郊懐汪尚中代簡<lb/>
一春烟雨盡愁端晴日郊行尚怕寒芳草被堤風信過<lb/>
雜英滿甸雪泥乾劉郎去後花無恙杜牧來遲春漸闌<lb/>
明日為君開社甕莫教人倚玉欄㸔<lb/>
　　　和虞滄江餞臘觀梅<lb/>
買斷江天不用賖絃琴觴詠樂無涯年深屢見巢添鶴<lb/>
春到還知未放花時有詩情窺洛社斷無書尺到京華<lb/>
<pb n="KR4d0315_WYG_004-6a"/>
面前楊栁風來處豪岸依然屬富家<lb/>
餞嵗江梅老樹邊毎逢佳處輒犂然吟風㺯月成勞績<lb/>
種藥移花當質遷心事細評無此日春風長健有明年<lb/>
更期人日連頭去酬此青蘋木末天<lb/>
　　　和韻謝恵提幹約觀梅不赴<lb/>
纔㸔花回晩日明停杯不飲槊空横羡君灑落方成趣<lb/>
笑我虺隤不及盟但向舍南窻北㸔渾如林下水邊清<lb/>
自來太素先羣物枉被山礬喚作兄<lb/>
<pb n="KR4d0315_WYG_004-6b"/>
　　　宣城勸農<lb/>
一分東作五分春相汝耕夫更在勤七月詩成種田法<lb/>
庶人章作勸農文祈蠶必使蠶如甕卜稼湏觀稼似雲<lb/>
老守别無新治行只將豐嵗答吾君<lb/>
　　　永嘉勸農歸舟中<lb/>
使君毎愛讀豳詩稼事艱難亦粗知水凍未聞秧布野<lb/>
年饑且喜麥生岐坐間白叟真堪貴眼底朱衣摠是癡<lb/>
趂刺畫船呼客語春風已滿勸農旗<lb/>
<pb n="KR4d0315_WYG_004-7a"/>
　　　贈鄉僧祖元<lb/>
　　　　僧祖元本里中秀才厭世事塵勞翻然出家<lb/>
　　　　因逰鴈峰遂斷一指誓不復還鄉人目之為<lb/>
　　　　一指頭禪葢譏笑之也自後南行學益長又<lb/>
　　　　有能詩聲予愛其勇猛精進漫作數語挑之<lb/>
挑包不住鴈邊峰萬里來參琰淛翁刀割萬縁隨指斷<lb/>
鏡磨諸漏著身空不從貝葉鑚陳跡只向蒲團下鈍工<lb/>
結習依然銷未盡有時詩語學琴聰<lb/>
<pb n="KR4d0315_WYG_004-7b"/>
　　　夀鄒都大<lb/>
石虹繚繞氣如雲中有胎僊字卯神大宅寛平春滿面<lb/>
一條瑩徹玉為人細㸔火後交梨熟不及霜中碩果新<lb/>
六十二年無一事堯夫端的是前身<lb/>
易言來復甚昭昭湏識隂陽動静交乾徳衆賢當首畫<lb/>
建炎諸老得中爻水波已動龍難蟄時運方清鳯合巢<lb/>
㑹得生生無盡意不湏詹尹揲瓊茅<lb/>
梅花又是隔年看節節光明雪照山赤螘𤣥蜂邊徼外<lb/>
<pb n="KR4d0315_WYG_004-8a"/>
黄雞白黍野田間鵠頭久巳書丹版燕額仍須䕶玉闗<lb/>
獨有檀沈烟一穟明年還遶屬車斑<lb/>
嶰竹吹香子氣分蒼蒼有意瑞斯文已從嵩嶽生申伯<lb/>
復嚮西山夀卯君鮐背自宜當職任虎頭曾已䇿功勲<lb/>
壺中日月春長在且試犀沈一瓣薰<lb/>
　　　端平改元陽月同弟某自南山過龍井山僧饒<lb/>
　　　舌話辯才近事且以某兄弟為坡潁當有所識<lb/>
　　　因賦<lb/>
<pb n="KR4d0315_WYG_004-8b"/>
一百年前老辯才復褰絛帶下山來松杉溜雨驚龍起<lb/>
篁竹生風喚鶴回戒行淨通林水觀語言香落寳花臺<lb/>
更看坡潁留詩處月墮山空眼豁開<lb/>
　　　宣城宴六縣宰<lb/>
本是詞林翰墨臣詔書特遣牧宣城使君只辦平平政<lb/>
令尹無要赫赫名獄茍得情須近恕財如足用莫求贏<lb/>
荻花風起江防急秋閱應令弩手精<lb/>
　　　寄題蔣灣效堯夫體<lb/>
<pb n="KR4d0315_WYG_004-9a"/>
剛把西湖賣與鄰卜園新得蔣灣春半荒亭樹景偏老<lb/>
欲壓溪橋花更真漫賦莫教詩過好淺斟時要酒輕醇<lb/>
若能㑹得閒中趣便是羲皇向上人<lb/>
　　　送范仁叟解褐西歸幷簡定叟<lb/>
子館於予恰九春臨分更欲問雲津良心易放當持敬<lb/>
精義無窮要汲新芻狗科名應是夢貂蟬宦業竟成塵<lb/>
世間公議難磨滅第一還須作好人<lb/>
　　　夀安宣相<lb/>
<pb n="KR4d0315_WYG_004-9b"/>
皛然老子本冲夷起為蒼生䕶北陲邊吏皆能問司馬<lb/>
市人曾不識安期拊摩鮐背應耆艾舒卷龍韜自崛竒<lb/>
九老圖中張白後合添同甲一篇詩<lb/>
梅花又是隔年看節節光明雪照山百萬虎貔雙劒外<lb/>
三千騋牝寸田間鶴頭捧詔從天陛雞舌含香趂曉班<lb/>
富有春秋洪願力宅家那得放公閒<lb/>
上謂無官可報卿延豋左棘倍恩榮勲存社稷身俱泰<lb/>
志在生靈物轉輕平蜀以前誰磊落渡江而後獨光明<lb/>
<pb n="KR4d0315_WYG_004-10a"/>
蚤令不作湘潭夢料得中原已掃清<lb/>
文俗諸儒戀局中何曾度外㸔英雄連雞縱不能資夏<lb/>
捕鹿何妨暫掎戎静撫時機漁者得遥觀敵運獸之窮<lb/>
書生凖擬浯溪石明寫中興第一功<lb/>
　　　用韻謝帥機恵春盤<lb/>
梅栁隂中漫寄家閒如翠鴇立晴沙癭藤罇内抄松子<lb/>
行玉槃中㨂蕨芽猶有鄉風餐白啖更無春夢草黄麻<lb/>
郊行莫待芳菲月花未開時好㸔花<lb/>
<pb n="KR4d0315_WYG_004-10b"/>
　　　再用韻呈帥機就寄仁溥<lb/>
少學東坡頗愛竒夜抄燈䟽爇松脂老隨年度㡬絃瑟<lb/>
愁怕月窺雙鬢絲蠶市已非吾故國菜園猶得子新詩<lb/>
閒人不管東風閙麥飯枯魚著頓炊<lb/>
　　　病中有懐<lb/>
二年多病少佳懐酒落杯中見影猜青女降霜溪屋冷<lb/>
白姑記日命宫災栁州解祟祟頻作孫子逐痁痁轉來<lb/>
就使新春年運吉鈍庚難撥馬頭開<lb/>
<pb n="KR4d0315_WYG_004-11a"/>
　　　洪都病中口占<lb/>
去年輿疾上洪州百感嬰懐又怕秋病體不因衰後覺<lb/>
宦情誰向死前休乞身已晩荒三徑𦵏子無期負一丘<lb/>
造物儻從心所欲樂天知命更何求<lb/>
　　　送洪司令赴闕<lb/>
曾記嘉陵共艤舟江風又是荻花秋三年長別不一見<lb/>
十事欲言還九休頫聘交馳淮水濁行程不定隴雲愁<lb/>
鳯鳴已向朝陽去飛雨殘霞濕柁樓<lb/>
<pb n="KR4d0315_WYG_004-11b"/>
　　　寒食<lb/>
芳樹啼鶯絮亂飛疾風吹雨送愁歸梨花落莫還鄉夢<lb/>
麥粥凄凉展墓儀倦客忍聽谿上曲㳺人猶習水邊嬉<lb/>
西瞻太白家何在擬托征鴻寄我衣<lb/>
　　　黄漕祠堂<lb/>
古誼寥寥千載間却從賔主得窺斑道同元不分窮達<lb/>
禮重何妨尚徃還拄杖過橋聲易識壁紗籠墨句難攀<lb/>
篝燈試取豐碑讀名壓三犀石更頑<lb/>
<pb n="KR4d0315_WYG_004-12a"/>
　　　徑山留贈無凖<lb/>
十載京華少得閒兹㳺渾似夢中山僧行古道元無徑<lb/>
雲掩重扉更不關夜語濃時花簇簇禪機漏處月灣灣<lb/>
東坡妙喜無人識徃徃神逰在世間<lb/>
　　　試院和李湛谿韻<lb/>
呵叱星辰賦逺逰更提水鏡著中流讀書有眼月千里<lb/>
愛士無方春九州論及養生渾是道時因主試却關愁<lb/>
武夷不作逢溪老亦欲臨風助擊鷗<lb/>
<pb n="KR4d0315_WYG_004-12b"/>
　　　沔州和李長孺<lb/>
朔風吹雨濕征衣卿月西昇伴紫㣲出塞未經榆眼白<lb/>
宿師先喜麥頭肥寳刀尚可屠龍去錦字何縁寄鴈歸<lb/>
猶學騷人工索句品題香草詠菲菲<lb/>
　　　和洪舜俞太一宫韻<lb/>
祠事歸來夜向晨仰瞻天宇肅無塵缾搊金井轆轤曉<lb/>
鐘撼茅山幡影春傍水且栽梅半樹掃簷莫使雪横陳<lb/>
栢臺近日清無酒贏得吟詩分外新<lb/>
<pb n="KR4d0315_WYG_004-13a"/>
　　　謝尊固送茶<lb/>
閒居早是賓儔寡有弟山行訪鳥窠黄巻漸成迃叟僻<lb/>
朱顔不似美人酡詩因怕事吟偏少酒為㸔花飲輒多<lb/>
珍重山園芳茗餉猶勝鄉國趙家坡<lb/>
　　　春寒病痞痛用古砭法以磚熨之忽一夕帳煙<lb/>
　　　塞滿火自下炎上焚衣被之半有感賦之<lb/>
怕寒不暇解衣眠偪塞蒸成帳頂煙學士磚頭因火灼<lb/>
尚書履下透衾然洞存玉性真剛漢焚却禪身笑浪僊<lb/>
<pb n="KR4d0315_WYG_004-13b"/>
收歛道心中夜坐室虛窻白月如弦<lb/>
　　　挽李寺丞<lb/>
世人談利析錙銖汲義如君此道孤無地起樓憐冦老<lb/>
有園和契遺堯夫西山别後常懐子東國歸來已棄子<lb/>
自昔祖風髙挂劍愧無佳語潤黄壚<lb/>
　　　和洪司令九日觀閱<lb/>
獵獵西風九月寒元戎緩帶撫齋壇士腰弓箭翻雲去<lb/>
人擁旌旄夾道㸔振旅陣酣金柝静從軍詩落玉蜍乾<lb/>
<pb n="KR4d0315_WYG_004-14a"/>
南山不謂無嘉節深惜諸賢玩燕安<lb/>
劒花弓月㡬秋寒宿將凋零更不壇師衆弗於先事戒<lb/>
蒐田祗作具文看戍還黎雅魂方定箭洗褒斜血未乾<lb/>
為報道傍泥飲者尹來遺汝百年安<lb/>
　　五言絶句<lb/>
　　　用晦翁十梅詩韻酬張伯脩孫子直<lb/>
幽人履貞吉采藻南澗濱所采一物㣲所思萬物春<lb/>
栁絲不禁梳桃毳不耐雪梅殘剪春綃永日霏不絶<lb/>
<pb n="KR4d0315_WYG_004-14b"/>
椒榝充佩幃孤芳處幽絶當年老虬枝豈為風雨折<lb/>
最後黄香根纎裳粲黄裏能以色事人空博一時喜<lb/>
㸔花須㸔神折花莫折殘但使花骨清豈畏花地寒<lb/>
老瓦莫厭麄奚童莫嫌小及時不為樂頃刻芳事了<lb/>
聖涯浩無邊人乃掲其淺安知舍瑟中道味益深逺<lb/>
浮名鏡邊塵驕氣爐上雪年來如木鷄我肱已三折<lb/>
書消燕日長棊遣花院寂何羡山中人餐霞拾橡實<lb/>
為花能工詩不如賦拙賦珍重舂陵翁能尋所樂處<lb/>
<pb n="KR4d0315_WYG_004-15a"/>
　　七言絶句<lb/>
　　　果山春郊即事七首<lb/>
晴嵐撲撲染人衣龢意溶溶接岸陲春事平鋪都放着<lb/>
不應秪認小桃枝<lb/>
梅事怱怱半雨殘李粧羞澁尚春寒人情只道花時好<lb/>
花未開時正耐㸔<lb/>
野寺藏春不一竒静機還有動機隨幽尋徃徃行終日<lb/>
未信東風屬酒旗<lb/>
<pb n="KR4d0315_WYG_004-15b"/>
花含别墅無邊思水放長渠自在流别是一般閒富貴<lb/>
田家那肯讓公侯<lb/>
簷花夜落曉還晴應為農祥一展顰慙愧青裙南畝婦<lb/>
犁頭能得㡬多春<lb/>
官事無窮類海潮寸腸忍使自煎炮槖駞種樹安心法<lb/>
且併閒功子細抄<lb/>
酒燈棊雨憶昏黄那得佳朋話此腸豪氣已隨煙栁折<lb/>
未能除得作詩狂<lb/>
<pb n="KR4d0315_WYG_004-16a"/>
　　　郫縣春日吟<lb/>
去年春日百花斑今嵗逢春萬竹間花靚竹香宜細㸔<lb/>
春風不㑹一朝閒<lb/>
無窮官事日裝懐甫及芳時畧放開騷㒒編排詩社去<lb/>
酪奴勾管醉鄉來<lb/>
後霜庭草芳猶茁承露林花翠欲欹體認乾元何處是<lb/>
初春天氣早晨時<lb/>
雨脚垂垂未肯休舍東流滿舍西流八分春種胚胎了<lb/>
<pb n="KR4d0315_WYG_004-16b"/>
新水纔來便徹頭<lb/>
不寒不暖杏花天争㸔蠶叢古寺邊舊日尚留耕雨具<lb/>
新年難得買花錢<lb/>
樹桑五畝育雞豚器用匏尊老瓦盆舊禮諸儒都壊盡<lb/>
西家却有典型存<lb/>
曖曖人村翠樹連鸎拖野色度晴川新詩無限來供眼<lb/>
才渉思量又不圓<lb/>
醉騎花影少年間謔㺯風光古將壇漸覺年來無補益<lb/>
<pb n="KR4d0315_WYG_004-17a"/>
祗將春貯在脾肝<lb/>
素絲五緎詠羔羊且是公餘燕日長黄妳味甘逢孔聖<lb/>
黑甜睡美謁羲皇<lb/>
舊榖纔登㓜婦場新蠶復出小姑忙書生却㺯閒針線<lb/>
枉學明河織女襄<lb/>
　　　和洪司令梅花<lb/>
結綺臨春貯麗華吹香偶到野人家霜明月白紗窻浄<lb/>
但見梅詩不見花<lb/>
<pb n="KR4d0315_WYG_004-17b"/>
杼雲新巻雪泥乾剪剪輕風薄薄寒莫遣水龍吹别調<lb/>
放教春在玉欄干<lb/>
　　　和虞滄江賦梅<lb/>
素肌香骨水為寒曲樹斜枝木作酸百匝遶花㸔未足<lb/>
庭空參斗夜闌干<lb/>
衣分氷潔佩瓊瑰笑歛溪頭月下杯嵗晏得朋真樂在<lb/>
不須青女作行媒<lb/>
青蒲翠草望秋零亂絮迷春困不醒林下水邊時一見<lb/>
<pb n="KR4d0315_WYG_004-18a"/>
對人應是眼中青<lb/>
毎對梅花輒解顔瑶林孤絶逈難攀擬將和靖横枝句<lb/>
摟入離騷大小山<lb/>
吟成亟取夜鐘敲淡月籠窻昏曉交真態莫將形色㸔<lb/>
當如相馬得蒲梢<lb/>
萬山春到直叢叢誰省東皇有化功生意溶溶呈露處<lb/>
㸔隨葵麥蕩摇風<lb/>
不御鉛華别是花丰神髙潔自成家含章不解春風意<lb/>
<pb n="KR4d0315_WYG_004-18b"/>
猶倚殘粧隔絳紗<lb/>
交花煜煜露生香一味清來浣我腸文字語言今落去<lb/>
聊吹别調作醒狂<lb/>
　　　安西馬<lb/>
月脇霜飛鏡夾瞳龍媒掃盡朔庭空沙丘尚有真驪牡<lb/>
端自方臯一顧中<lb/>
　　　蠟梅<lb/>
若得西湖處士疑如何顔色到鵝兒清香全與江梅似<lb/>
<pb n="KR4d0315_WYG_004-19a"/>
只欠横斜照水枝<lb/>
　　　登羅浮山<lb/>
要閒終是不曾閒猛歇當頭名利關揩洗一雙清浄眼<lb/>
稻花雨裏㸔浮山<lb/>
海山半夜失蓬萊㣲帶雲根雨脚來元是道家清絶境<lb/>
世間妄指作陽臺<lb/>
玉蟾奔月竈爐乾老鶴巢松殿宇寒裏面㸔山山不見<lb/>
不如只嚮外邊㸔<lb/>
<pb n="KR4d0315_WYG_004-19b"/>
　　　琵琶<lb/>
錦調巴音秪四絃倚門空抱向誰憐主人一自知音後<lb/>
傳入王孫綺玳筵<lb/>
　　　桂<lb/>
團團玉葉振天芳清澈瓊樓午夜光元是小山分種去<lb/>
移來西蜀作甘棠<lb/>
　　　玉川茶<lb/>
一旗初試蜀山春團銙誰論蔡與丁更出苦言澆諫味<lb/>
<pb n="KR4d0315_WYG_004-20a"/>
世間醉夢合俱醒<lb/>
　　　病中宿白水<lb/>
觸熱山行陡頓餘急擕拄杖息禪居老僧不惜山中寳<lb/>
持出銀函貝葉書<lb/>
　　　中峯<lb/>
連空閣道結飛霞衲子雲逰少住家問訊兩仙呼不應<lb/>
鳥啼驚落一巖花<lb/>
　　　和張憲登烏尤山<lb/>
<pb n="KR4d0315_WYG_004-20b"/>
燕臺愛士㧞其尤徹去藩籬吝與驕藻翰宿春題品徧<lb/>
青青无復土山焦<lb/>
世涂偪仄動逢尤山似髙人色頗驕寸碧亭亭還緑遶<lb/>
知音不待㸑桐焦<lb/>
放懐物外亦何尤便謂逰遨士也驕西日下來嵓際宿<lb/>
别尊難齧嚼皆焦<lb/>
子知天分不人尤豈若紛紛式屢驕舊見已知霜葉脫<lb/>
新知纔似榖牙焦<lb/>
<pb n="KR4d0315_WYG_004-21a"/>
天戈何日戮蚩尤省得營屯戍卒驕事㑹無窮人物𦕈<lb/>
坳杯莫救釡中焦<lb/>
椒丘徐歩不離尤結駟朱門易養驕寧似木鷄甘用拙<lb/>
弗如龜筴以靈焦<lb/>
　　　和觀棊<lb/>
七雄虎鬬着難下三季蚖蟠石不磨蠻觸紛紛無了日<lb/>
青秧白水㺯䥥柯<lb/>
　　　華嚴寺<lb/>
<pb n="KR4d0315_WYG_004-21b"/>
纔上華嚴第一山倚天雙闕不曾關白花紫栢漫山路<lb/>
猶覺桃源在世間<lb/>
　　　上峯頂<lb/>
一峯駱駝嶺突兀萬級胡孫梯屈盤佛法豈無平易處<lb/>
怕人只作等閒㸔<lb/>
　　　光相寺<lb/>
雲氣巄嵸羃曉山晴曦倒影射闌干湏㬰變態還空寂<lb/>
水接天光一片寒<lb/>
<pb n="KR4d0315_WYG_004-22a"/>
　　　牛心寺<lb/>
青蓮兩兩照山開道是金僊手自栽人與金牛俱不見<lb/>
更從何處覔心來<lb/>
　　　和李鴈湖晚春即事八首<lb/>
琴書澹泊古羲軒花木幽閒漢綺園碧落青嵩無用買<lb/>
湖光一曲道真渾<lb/>
紛紛花片落車茵㸃㸃苔錢襯屐痕造化生機渾不盡<lb/>
又將新緑轉春温<lb/>
<pb n="KR4d0315_WYG_004-22b"/>
藹藹停雲八表昏終風吹雨泊天門繫船東港縁壕去<lb/>
落日牛羊下逺村<lb/>
避人不必武陵源蕩有芙蓉谿有蓀㺯水澆花心自逺<lb/>
何妨酌客兩三尊<lb/>
長鯨湏嚮海波翻澤雉何由肯畜樊歩障連空鞋一屋<lb/>
不如蕭㪚半山園<lb/>
丰神玉雪更清温胷次涵濡七澤吞聞道晚年偏好易<lb/>
手探月窟足天根<lb/>
<pb n="KR4d0315_WYG_004-23a"/>
庭草如茵鹿養茸體當生意屬僊翁逰龍不作千巖雨<lb/>
却巻雲根向洞中<lb/>
杏花漠漠栁隂隂髣髴前年禮殿深頼有詩書縁不盡<lb/>
青燈細雨短長吟<lb/>
</p>
<p>
</p>
  </div>
</body>
</text>
</TEI>
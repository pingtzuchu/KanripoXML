<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鶴林集巻三十八</head>
    <p>
<pb n="KR4d0315_WYG_037-1a"/>
欽定四庫全書<lb/>
　鶴林集巻三十八　　　　　宋　呉泳　撰<lb/>
　　雜著<lb/>
　　　御書經武閣跋記<hi>代宰臣撰</hi>
臣恭惟國朝以仁立國以文致平以武禁暴整亂聖祖<lb/>
神宗不能改也肆我藝祖皇帝肇造區夏四征不庭北<lb/>
漢契丹猶未賓服講武除戎之事無嵗不申儆國人而<lb/>
訓之正月壬寅幸造船務觀水戰二月丙寅幸飛山營<lb/>
<pb n="KR4d0315_WYG_037-1b"/>
閲砲車四月庚寅選卒於朱眀門九月己巳閲兵於講<lb/>
武殿兩大閱於西郊七臨幸於教船池蒐苗獮狩著為<lb/>
通禮擊刺騎射悉為精藝用能南征北伐罔有敵于我<lb/>
師孝宗皇帝纉成祖武光濟中興雖强敵悍帥屢書請<lb/>
和而我之武備益自飭謹乾道淳熙間于白石于茅灘于<lb/>
龍山凡五大閲親登將臺鼓作士氣燕射玉津興復曠<lb/>
典武藝有掌記拍試有賞格鐵簾之射有遷轉補授六<lb/>
師既肅四方無侮所以金人始終未嘗渝盟犯塞皇帝<lb/>
<pb n="KR4d0315_WYG_037-2a"/>
陛下惟二祖是承惟七徳是經聖化甫更國威大競東亡<lb/>
漣海徐邳闚户之冦西亡蔡息亳鄧抄塞之敵商丘之<lb/>
南大梁之北蕃侯首將降執繫道亦莫不願歸職方王<lb/>
師載班北使踵至向者陵轢邊吏甚驁今茲被我衣冠<lb/>
雜以綺裘綉袷僕僕羅拜于殿庭下盖亦我武惟揚有<lb/>
以動悟之也臣備位宰府共貳樞庭目此武功懼無論<lb/>
述乃者清燕㳺蓻以御書經武之閣四大字宣付臣某<lb/>
俾為宥府之鎮臣切惟建隆以來本兵大計先後釐革<lb/>
<pb n="KR4d0315_WYG_037-2b"/>
條章登載于簡冊者其目凡十總命之曰經武要畧則<lb/>
有其書矣而未有閣也南渡中興記嘉定癸酉剏閣于<lb/>
本院之北北枕胥山南拱象闕中以所裒書藏于金匱<lb/>
則有是閣矣而未有斯榜也今傑閣麗宏寳書充牣奎<lb/>
翰昭掲雲漢動而日星垂也觀是閣者知武經在焉則<lb/>
知烈祖之徳見心畫在焉則見吾皇之聖臣于是肅容<lb/>
拜手跪而言曰風雨之潤也雷霆之威也此天之經也<lb/>
山岳之鎮静也江河之澎湃也此地之經也春作夏長<lb/>
<pb n="KR4d0315_WYG_037-3a"/>
秋冬變而肅殺之此四時之經也朝氣銳暮氣歸中夜<lb/>
之氣又從而収斂之此晝夜之經也其動也如風其止<lb/>
也如山其變化也如隂陽鬼神之不測進則兼弱攻昧<lb/>
退則和衆安民廣運之以神布昭之以武奮赫之以怒<lb/>
耆定之以功此帝王之經也聖人於易之習坎詩之常<lb/>
武眀著其義曰常徳行以習教事曰有常徳以立武事<lb/>
盖兵象水也水洊至為坎而君子于教民即戎之事不<lb/>
洊習焉是棄民也王旅如雷霆也雷霆震驚為武而人<lb/>
<pb n="KR4d0315_WYG_037-3b"/>
主于四方既平之後不敬戒焉是究武也皆非其常也<lb/>
所謂常者即經也隨變而施宜者權也用之于戰戰所<lb/>
以立和之基用之于和和所以寛守之備體立于不可<lb/>
勝之地用行于和戰守之間其為武經莫善于此彼漢<lb/>
儒之說乃謂反經可以合道若爾則權謀十三家技巧<lb/>
百九十九篇皆是也豈吾帝王之懿哉臣既以模冩御<lb/>
書刋之翠琰復眀辨經之說以對揚天子之威命<lb/>
　　　御書宗濓精舎䟦記<lb/>
<pb n="KR4d0315_WYG_037-4a"/>
臣嘗考國朝建立書院𨽻于今職方者三潭曰嶽麓衡<lb/>
曰石鼓南康曰白鹿洞皆繇上方表賜勅額盖所以掲<lb/>
聖範崇道規也道術既裂聖真無統士各阿其所好而<lb/>
立之師門各尊其所授而名其學刋山結廬互相標榜<lb/>
書院精舍之名幾徧郡國殆失古者天子命之教然後<lb/>
為學之義前江西漕臣萬里𬗟思南昌故郡濓溪周子<lb/>
嘗兩仕其邑既景迺岡崇設精舎又力請于上定之曰<lb/>
宗濓奎畫爛垂宸光下燭奕奕黌宇巋然若掲於秋屏<lb/>
<pb n="KR4d0315_WYG_037-4b"/>
列岫間至是學不為私學矣郡守臣泳與轉運判官臣<lb/>
頴茂祗拜雲章䖍奉惟謹青衿之子相與咏陶㳺息其<lb/>
中不亦盛歟夫營道之有濓溪書院本其所生之地名<lb/>
之也康廬之有濓溪書堂指其所樂之處名之也今南<lb/>
昌之有宗濓精舎即其所仕之邦名之也然以臣管見<lb/>
窺測聖意所謂宗濓者豈但以官業吏道為宗哉春臺<lb/>
熈和風光而月霽其粹行可宗也夜堂澄寂玉振而金<lb/>
聲其令儀可宗也水花净植可望而不可親其洒落襟<lb/>
<pb n="KR4d0315_WYG_037-5a"/>
度可宗也庭草交翠可觀而不可盡其一般意亦可宗<lb/>
也若夫圖披剥隂陽畫分動静以演河圖之生數書辯<lb/>
誠幾徳原理性命以發大傳之精藴此又斯道之宏綱<lb/>
大用學者尤當詳玩宻察而宗師之也聖上考文稽古<lb/>
㳺思理學祖堯舜而宗仲尼且謂周惇頥實繼往聖絶學<lb/>
故肆筆大書札賜方國由濓溪以遡洙泗由洙泗以鄉<lb/>
唐虞之閎道此則君師所以寵綏四方之志也臣職在<lb/>
宣化敢不拜手稽首答揚光訓題于下方淳祐丙午夏<lb/>
<pb n="KR4d0315_WYG_037-5b"/>
四月朔<lb/>
　　　御書賜翰林院䟦記<lb/>
臣竊聞倬彼昊天日月星辰麗焉堯之文也域彼四海<lb/>
江河淮漢别焉禹之畫也叙聖文神翰而不以經天緯<lb/>
地言之何足以形容其大哉恭惟國朝以火徳紹天統<lb/>
以奎躔開人文列聖承休尤重詞翰金門夜賜之札玉<lb/>
堂飛白之篆上昭三光下飾萬物自淳化以來直翰林<lb/>
者莫不誇言盛事以至今日皇帝陛下包羅五經之郛<lb/>
<pb n="KR4d0315_WYG_037-6a"/>
㳺衍六藝之圃雖朝聴晝問日决萬㡬而清閒之燕未<lb/>
嘗頃刻弗親筆研故一言之出四方式以為典一字之<lb/>
傳萬世寳之為訓臣曩者待罪禁從職掌文墨兩聞帝<lb/>
制五被宣鎻因得以末學謏聞管窺制作之盛舊有一<lb/>
御札二御批三御筆臣既以其副留于院中正本襲藏<lb/>
罔敢失墜每讀罪己之札丁寜懇至湯誥泰誓無此文<lb/>
章而臣所上明堂䟽隨奏畫可與漢武帝受公玉帶汶<lb/>
上圖采魏相月令說不啻霄壤若夫命一相之麻既予<lb/>
<pb n="KR4d0315_WYG_037-6b"/>
告而復召除四節度制問當夕而後宣藐焉㣲臣當此<lb/>
隆遇皆前此所未有也臣自去國今更四秋顧瞻玉堂<lb/>
真在天上屬所領郡城有樓榜曰拱北臣以北之義未<lb/>
安遂易之曰拱極模勒寳奎共奉其上不惟侈儒生被<lb/>
遇之榮抑所以示臣子尊君之義也謹拜手稽首書于<lb/>
下方<lb/>
　　　度郎中鄉㑹詩䟦<lb/>
牽儷偶以為律剽聲病以為工詩之下也今起部郎合<lb/>
<pb n="KR4d0315_WYG_037-7a"/>
陽度周卿以鄉㑹冠纓之盛賦詩紀事有曰選入周官<lb/>
未厭多真可謂一篇警䇿矣而客有訪余者則曰多字<lb/>
不與家韻叶且非進退體豈其誤耶余曰古人有之客<lb/>
曰古詩有之而律則亡也余曰子豈不嘗讀白樂天春<lb/>
去之詩乎一從澤畔為遷客兩度江頭見暮春白髮更<lb/>
添今日鬢青衫不改去年身百川未有回流水一老終<lb/>
無却少人四十六時三月盡送春争得不殷勤勤與春<lb/>
二韻也又豈不觀邵堯夫首尾吟耶堯夫非是愛吟詩<lb/>
<pb n="KR4d0315_WYG_037-7b"/>
為見帝王俱有時日月星辰堯則了江河淮濟禹平之<lb/>
皇王帝伯經褒貶雪月風花入品題豈謂古人無缺典<lb/>
堯夫非是愛吟詩題與詩異音也間有天字韻押言字<lb/>
饒字韻押豪字陳字韻押論字如此類例弗可枚舉雖<lb/>
文公老先生宻庵分韻鄊社次韻亦多取旁韻通押皆<lb/>
律詩也而子獨何以謂之亡哉夫嫖姚校尉師古訓姚<lb/>
字本從去聲而老杜後出塞曲則押入四宵雌霓連蜷<lb/>
沈約用霓字元從入韻而蜀公試學士院則押入十二<lb/>
<pb n="KR4d0315_WYG_037-8a"/>
齊若以詩格論之則子美為背律景仁為失韻而學者<lb/>
至今不以為誤厥有由也文章合為時而著歌詩合為<lb/>
事而作善觀詩者但觀其㫖趣之深厚詞脉之和暢有<lb/>
補於風俗教化而闗於君臣上下朋友長幼之倫斯亦<lb/>
可以為詩矣正律背律之分本韻旁韻之别無庸多較<lb/>
也雖然是又不可不考也魚麗于罶鱨鯊君子有酒㫖<lb/>
且多此小雅詩也豐屋蔀家好富貴憂患多此樂府詞<lb/>
也流聲馥秋蘭辭藻艷春華徒美天姿茂豈謂人爵多<lb/>
<pb n="KR4d0315_WYG_037-8b"/>
此又選體也古人押多字率通九麻陶淵眀擬古阮嗣<lb/>
宗詠懐謝叔源㳺西池亦然盖古自有通韻而舉于禮<lb/>
部者少能知之儻更以古音押今韻則世豈不驚恠而<lb/>
譁笑矣哉矯今人之所怪酌古人之所通時復以三百<lb/>
五篇樂府騷選之曾經采用者引入於律體之間此又<lb/>
非子之所知也客退遂以答客之語書其後<lb/>
　　　張仁溥詩藁䟦<lb/>
古人作詩無一篇無源流無一字無法度退之雖豪健<lb/>
<pb n="KR4d0315_WYG_037-9a"/>
奔放絶少刀尺而緣情寄興依聲用韻未嘗不本諸古<lb/>
南山詩則司馬相如上林賦也聖徳詩則太史公龜筴<lb/>
傳也秋懐擬枚乗十九首别元恊律效李少卿蘓子卿<lb/>
七篇若南谿始泛暮行河堤上重雲贈李觀江漢答孟<lb/>
郊則純是學建安諸子晉宋齊梁而下更不道也故無<lb/>
古人胸襟不能讀退之詩無退之筆力不能作古人語<lb/>
風氣日降邊幅窘窄競趨晚唐以為鮮好抑下矣張仁<lb/>
溥早有能詩聲近擕一編見過古律雜奏粲莫可耘問<lb/>
<pb n="KR4d0315_WYG_037-9b"/>
其所嗜何詩則曰退之也子其得之矣雖然得于退之<lb/>
而復求退之之所以自得于古人者則余猶有望也<lb/>
　　　李忠愍琴研銘䟦<lb/>
右琴研銘二十七字或謂忠愍公書之以遺王文正之<lb/>
子貽永詳其所題舊名猶是未出使雲中時作也公平<lb/>
生所為文以理為體以氣為輔以忠為骨以義為幹詩<lb/>
如杜甫感義鶻文如韓愈逐鱷魚書如陸贄論裴延齡<lb/>
䟽如桞伉請誅郭元振及臨難罵賊將絶而為之歌曰<lb/>
<pb n="KR4d0315_WYG_037-10a"/>
矯首問天兮天卒無言忠臣効死兮死亦何愆壯哉悲<lb/>
乎盖與離騷争眀於日月矣茲銘之作非其至也其子<lb/>
孫以其遺墨寳之殆若謨寳文貞公之故笏云耳<lb/>
　　　黄樓銘䟦<lb/>
熙豐間以文鳴國家之盛者不但一東坡耳黄樓既成<lb/>
子由太虚作賦履常作銘二賦坡自謂子由實勝僕又稱<lb/>
曰夫子獨何妙惟銘最古最有法度一時諸賢見者皆<lb/>
斂袵獨坡偶不及之斯文遇不遇抑有時耶顓䝉大荒<lb/>
<pb n="KR4d0315_WYG_037-10b"/>
落維夏上澣日鶴林吳泳叔永甫書<lb/>
　　　怡怡齋䟦<lb/>
昔者先君子之逺諸子嘗闢室之東偏曰怡怡齋不令<lb/>
兄弟恪奉先志復書顔氏語于其壁曰兄弟者分形連<lb/>
氣之人也方其幼也父母左提右挈前襟後裾食則同<lb/>
案衣則傳服學則連業遊則共方雖有悖亂之人不能<lb/>
不相愛也及其壯也各妻其妻各子其子雖有篤厚之<lb/>
人不能不少衰也娣姒之比兄弟則踈薄矣今使踈薄<lb/>
<pb n="KR4d0315_WYG_037-11a"/>
之人而節量親厚之恩猶方底而圓盖必難合矣今有<lb/>
詰吳子曰齋之名怡怡也何訓仲尼父之所以語冠雞<lb/>
珮猳者何事子曾無一詞及之吳子俛焉遂歌如鼓瑟<lb/>
琴之詩而退今又弱夫季也廼以書吾齋者而書伯詵<lb/>
仲躬後<lb/>
　　　自警圖䟦<lb/>
向見鞠坡以邵堯夫君子贏得做君子小人枉了做小<lb/>
人請刋語坐右每愛之為知道者之言後來讀葵軒書<lb/>
<pb n="KR4d0315_WYG_037-11b"/>
却謂贏得一語猶有利心不若改作君子本分做君子<lb/>
至矣哉世間安有不本分而能為君子哉觀此二字即<lb/>
是洙泗傳道之精髓語孟扶世之命脉顔曽仲弓子思<lb/>
孟軻成徳之門戶入孝出弟忠信篤敬三斯<hi>斯逺暴慢以下</hi>四<lb/>
勿<hi>非禮勿視以下</hi>五實<hi>仁之實以下</hi>之註腳循乎此則為正理離乎<lb/>
此則為非道君子小人之辨實判於此矣韋侯貴戚之<lb/>
冑而肯鞭辟從儒素中來可謂趣識之正若只依聖賢<lb/>
所教從本分上做起工夫為己者為之為人者不復為<lb/>
<pb n="KR4d0315_WYG_037-12a"/>
也則一圖綱領盡在於是見月可以言指矣紹定重光<lb/>
單閼夏五日書於外府<lb/>
　　　樂山堂銘<lb/>
　　　　籍溪入舘文公朱先生以詩遺之有云甕牖<lb/>
　　　　前頭立畫屏晩來相對静儀形浮雲一任閒<lb/>
　　　　舒巻萬古青山只麽青或傳以語五峯五峯<lb/>
　　　　惜其有體無用因别賦一詩曰幽人偏見青<lb/>
　　　　山好為是青山青不老山中出雲雨乾坤洗<lb/>
<pb n="KR4d0315_WYG_037-12b"/>
　　　　過一畨山更好世遂以為此詩一體用該動<lb/>
　　　　静也吁文公豈無所本而言哉静者山之性<lb/>
　　　　夀者山之質文公之詩其仁者之所樂歟遂<lb/>
　　　　演其義為君舉銘<lb/>
澹然若虛凝然若峙窈然其深若伏隆然其髙若起其<lb/>
真而静也似有道其敦而樸也佀聞禮陽變隂合春生<lb/>
秋靡滃然出雲利物而致用者静中之動翳然内日收<lb/>
眎而反聴者動中之止雖然主静者山之本體彼世方<lb/>
<pb n="KR4d0315_WYG_037-13a"/>
駕鹿車度羊腸九折而不肯休子試味此山之所不味<lb/>
　　　達齋銘<hi>有序</hi>
　　　　嘉定壬午某嘗客於亨泉書院癸未嵗子先<lb/>
　　　　亦於亨泉乎館達齋之銘乃某去凌雲後一<lb/>
　　　　年所作也聖人語言枝枝葉葉相對質直好<lb/>
　　　　義至慮以下人只是一滚說出務學之實到<lb/>
　　　　得色取仁而行違居之不疑方與上下文反<lb/>
　　　　對而言今銘之序引特於其中析而二之若謂<lb/>
<pb n="KR4d0315_WYG_037-13b"/>
　　　　察言觀色過于夏畦之勞慮以下人甚于㢲<lb/>
　　　　床之謟亨泉端人也其疾邪指佞有補于世<lb/>
　　　　教則大矣然先聖所以語子張必達之義惜<lb/>
　　　　乎其死而不共商之也因子先之請為發其<lb/>
　　　　義<lb/>
古我先民為學自内伊今之人馳騖于外自内之學不<lb/>
求人知所主忠信隨事之宜察言觀色于以省已慮以<lb/>
下人更審其是學既精熟天理流動孝以事君慈以使<lb/>
<pb n="KR4d0315_WYG_037-14a"/>
衆放之四海行之九夷參前倚衡無所礙之彼外馳者<lb/>
名浮于實虛矯張大謂莫已敵矯情避兄要譽悅友遹<lb/>
觀厥成竟亦何有惟仲尼氏誨人有方愚回魯參而辟<lb/>
子張聖謨孔眀氣質終化翹翹升髙俛俛自下如榖始<lb/>
萌如泉始達良知之生莫之能遏子以斯義歸而内省<lb/>
髙車結駟為道之穽<lb/>
　　　玉齋銘<lb/>
　　　　子齊摘横渠語以玉名齋可謂有志於自修<lb/>
<pb n="KR4d0315_WYG_037-14b"/>
　　　　矣故為之銘<lb/>
人為物靈受天眀命知誘物化匪磨弗瑩淬以禮義琢<lb/>
以詩書眀師良友礲而錯諸與善人居未得為善不善<lb/>
相劘氣質始變挫之横逆加之困衡疾疢内攻徳慧<lb/>
乃生所以古人以石攻玉舜於陶漁說於版築夷餓首<lb/>
陽子畏于匡一時之塞萬世之光温潤為仁縝栗為知<lb/>
豈伊今人無此良貴棄其在我珍其在人貴溢富極乃<lb/>
災厥身子之進徳莫如持敬無隳令名徃廸乃訓<lb/>
<pb n="KR4d0315_WYG_037-15a"/>
　　　嘉禾頌七章章四句<lb/>
翼翼嘉禾在梁之畆九穗離離實栗實秀<lb/>
其秀維何奕葉有儺春種秋實備時中和<lb/>
中和既時重頴既垂自嚮其本豈不爾思<lb/>
維昔唐叔實施王命伊今之人惟唐叔是景<lb/>
惟唐叔是景獻諸天子天子不有以歸肇祀<lb/>
芝生九莖不可以為秔狐生九尾不可以為袂<lb/>
實為我嘉穀以穀我口腹以妥以侑式介多福<lb/>
</p>
<p>
</p>
  </div>
</body>
</text>
</TEI>
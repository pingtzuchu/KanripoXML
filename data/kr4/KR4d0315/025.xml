<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鶴林集巻二十六</head>
    <p>
<pb n="KR4d0315_WYG_025-1a"/>
欽定四庫全書<lb/>
　鶴林集巻二十六　　　　　宋　呉泳　撰<lb/>
　　啟<lb/>
　　　通曽漕啟<lb/>
望卿月於天邊曽侍朝驂之影占使星於江右忽依蕩<lb/>
節之光雖一麾受察之方新然十載論交之已舊懐章<lb/>
問戍擘楮恭先恭惟某官博大而靖深疏通而峻整照<lb/>
人丰度炯炯如玉山之清綜物才華森森如武庫之富<lb/>
<pb n="KR4d0315_WYG_025-1b"/>
自彯纓於外服遄振佩於中朝雞舌含香既傍蓬萊之<lb/>
雲氣犀渠奪目又牽農扈之星煇謂宜獻納於甘泉胡復<lb/>
馳驅於周道詳刑江左寃盡洗於巖崖絶島之間將漕<lb/>
江干人自得於湖山千里之外屬狼貪之當道憤躉尾<lb/>
之厲民獨拜疏以力爭曽賜環而弗顧六年不調一節<lb/>
彌光適公朝更敝化之絃遂再命復皇華之舊西山草<lb/>
木遥知問俗之旌南浦龜魚潛認過橋之屐恐未解青<lb/>
絲之纜即徑歸碧落之班某巴蜀陳人江湖寓士陶潛<lb/>
<pb n="KR4d0315_WYG_025-2a"/>
賦歸栗里已悟昨非公幹卧疾谿濵久頽榮望特荷九<lb/>
重之眷洊朌二郡之符所幸洪都獲依大漕畫棟珠簾<lb/>
宏麗莫繼典型繡衣玉斧光華喜親條教<lb/>
　　　又通黄漕啟<lb/>
提六轡於雲間莫窺華轍揮五絃於雲外實𨽻英躔雖<lb/>
素心懐覩鳳之先然尺紙落鞭牛之後擘開氷蠒攬溷<lb/>
月潭恭惟某官沈正而秉彛清通而知務深醇學問得<lb/>
考亭心事之真灑落才情仍山谷家風之舊久踐揚於<lb/>
<pb n="KR4d0315_WYG_025-2b"/>
外服尋推寘於周行監事參釐蟠數萬兵於胷次墾曹<lb/>
區畫條十二便於帝前合躋紫槖之班乃問青天之路<lb/>
睠言益部實甲坤維天府之富而人物阜蕃陸澤之饒<lb/>
而田塍綺錯一壊於開禧之騃將再彫於嘉定之驕兵<lb/>
雖驚塵不到於岷峩然病脉已周於井絡矧邊烽之未<lb/>
息凛邦本之先顛輕軺之來大國所庇廉勤問俗更無<lb/>
彤䄡紺幰之儀懇惻劭農渾記翠竹碧沙之路攬轡不<lb/>
妨於繼范賜書恐趣於徴黄某繆以一雷記之數仭製<lb/>
<pb n="KR4d0315_WYG_025-3a"/>
錦雖無别叚酌泉猶有宗風服縣令之箴敢替絃歌之<lb/>
舊賦皇華之什願曕禮樂之新心所欲言舌難以既<lb/>
　　　又見范漕啟<lb/>
徹儀鸞之帳曽薫書傳之香望冠雀之堂喜近節旄之<lb/>
采既曰濫竽于鄉校敢辭執䞇於銓臺輙獻謏聞試垂<lb/>
静聴學之為事不專在於綴文師之所存要相與以明<lb/>
道舞雩一叚皆發揮天理之機竊屨片辭有鍜鍊中材<lb/>
之實一自青衿之廢誰知黄耉之尊瓠葉為爼豆則禮<lb/>
<pb n="KR4d0315_WYG_025-3b"/>
多闕然驪駒作歌吹則恥亦大矣甚至挾書而遁倚劒不<lb/>
譚雖曰經生亡服義之公心亦繇師氏欠達材之碩望<lb/>
暨我宋啟奎文之運肆河南標月指之明坐光庭於春<lb/>
風渾是一圑之和粹立龜山於夜雪曽無隻語之疑難<lb/>
非誠身明善之方則精義入神之用蓋知味者以辭章<lb/>
為抑末而計功者眎學問為太苛不有此文幾墜於地<lb/>
恭惟某官徳容瑟僴氣禀醇明握天孫製錦於一機傳<lb/>
鼻祖説經之三昧春秋以竢後聖炳大義之日星禮樂<lb/>
<pb n="KR4d0315_WYG_025-4a"/>
以遣使臣肅皇華之風采蜀學起諸儒之痼韓文扶八<lb/>
代之衰不惟士風如洙泗之間再使民俗在唐虞之上<lb/>
某猥䝉末第分領下庠新如焦穀之方芽舊學烏頭之<lb/>
無力文翁庭髙朕室猶䝉尾於生員司業酒廣文氊實<lb/>
慚居於子座不倚使乎之重寄孰逃率爾之狂名躋彼<lb/>
公堂未暇傳親於郡友載是常服合先揖拜於上官涵<lb/>
泳之私敷棻莫諭<lb/>
　　　又通范漕啟<lb/>
<pb n="KR4d0315_WYG_025-4b"/>
漢庭出節遥瞻禮樂之華魯泮濫巾例被詩書之馥雖<lb/>
曰鴞音之既好豈應繇兆之不謀預謹書郵仰馳記室<lb/>
恭惟某官氷壺映俗玉瓚在中氣色和平蔚有淳父講<lb/>
筵之望工夫堅厲尚含忠宣燈帳之烟自南國之翰飛<lb/>
肆華涂之步濶釣深涪右夢吞天易之三爻作牧漢嘉<lb/>
勑賜月湖之一曲曽謂朞年之暇旋膺走節之除官職<lb/>
序而國肥儒術行而民富持使者繡斧已髙摇嶽之風<lb/>
織天孫錦裳佇灑宿春之翰某賦姿不惠聞道最遲燥<lb/>
<pb n="KR4d0315_WYG_025-5a"/>
乾枯涸之病多潤澤孚尹之功少使栁子為越之雪寕<lb/>
免笑<graphic n="KR1018" url="https://raw.githubusercontent.com/kanripo/KR-Gaiji/master/images/KR1018.png" mimeType="image/png"/>號孺文如冀之天尚幾覆露其為心嚮未易言<lb/>
殫<lb/>
　　　又謝范漕舉啟<lb/>
指隣家而乞火曽荷言揚就神鼎以鑄金端䝉笵造已<lb/>
謂塞翁之失馬豈期合浦之還珠一手轉回百思感激<lb/>
學問士之穀菽踐履身之衣章舉正叔於經筵司馬獨<lb/>
稱於淵博薦堯臣為直講歐陽乃謂其淳方自往行之<lb/>
<pb n="KR4d0315_WYG_025-5b"/>
不聞惟末師之是信手探理窟者亡矣脚踏實地者誰<lb/>
歟如某繆迷豈人比數學猶恐失殆如潢潦之源道不<lb/>
加修寕免白圭之玷踵常途之役役犯衆口之囂囂雖<lb/>
未能涉珊瑚之海而資以汲深然亦欲貫薜荔之裳而<lb/>
希其寡過不謂獨被燭光之照遽加衮字之褒兹蓋恭<lb/>
遇某官繡玉精神布韋氣味澄清天下挺然孟博之祖<lb/>
風謡詠軍中偉矣希文之將畧外靖羽書之警内修爼<lb/>
豆之容博學之審問之篤行之公誠無外修身也尊賢<lb/>
<pb n="KR4d0315_WYG_025-6a"/>
也勸士也已與有榮某敢不對秋月之章詠春雩之舞<lb/>
减恫喝虛疑之病加著行習察之功蕉鹿夢長恍覺前<lb/>
宵之倖得越雞羽短庻圖他日之般成凡所欲書未容<lb/>
以筆<lb/>
　　　成都教到任謝范漕啟<lb/>
談經霧市慚非説駕之才受命星臺許畀傳文之印雖<lb/>
玩客氊而卒嵗然偕户履以生春秪服寵榮靡知稱塞<lb/>
竊念某鄙鈍之質拙疎於時㓜從鄉校之游長竊太常<lb/>
<pb n="KR4d0315_WYG_025-6b"/>
之第南陔之養則闕矣常棣之華猶韡而著矮屋書已<lb/>
非卓犖紆徐之士述藍田記安得泓涵演迤之文偶沿<lb/>
制閫之辟書冐領通都之黌序此非子坐反教人為矧<lb/>
舍法之更絃肆儒紳之矩步負數而進者動數千軰論<lb/>
秀以升者幾五百員神龜宿火隂䑕棲氷雖各殊於稟<lb/>
氣奔蜂化蠋魯雞伏鵠實專在於得師匪頼耆儒曷張<lb/>
公道兹蓋伏遇某官徳鉅而化博心醇而氣和文章非<lb/>
三代不觀政事自六經而出湖濵荒政還安庚癸之呼<lb/>
<pb n="KR4d0315_WYG_025-7a"/>
淮上民兵控制戊巳之位踐揚滋久聲聞益宏蔇將漕<lb/>
以建臺純以儒而餙治秉部銓之公法𦂳要持衡嚴科<lb/>
舉之程文先觀下種某敬修其可願増益所不能一巻<lb/>
書必立之師固非敢望三年學不至於糓則反求之尚<lb/>
圖潔身以報知已<lb/>
　　　答李解元啟<lb/>
昔年共學君子之道孰先傳今日袖文先生之號則不<lb/>
可正有懐江東之李白敢自謂河南之呉公某人氣自<lb/>
<pb n="KR4d0315_WYG_025-7b"/>
豪華才非齷齪繁露玉杯之學自成一家風檣陣馬之<lb/>
文不數餘子洊登鶚表行快鵬圖為費宰何必讀書敢<lb/>
冐孔門之戒有澹臺行不由徑毋嫌偃室之來<lb/>
　　　答康縣尉啟<lb/>
雙笋陌邊久動髙賢之想五花泉上忽逄隠吏之來旗<lb/>
色頓新簿塵如濯恭惟某官春風滿頰皎月盪胷詩可<lb/>
解頥固自夙傳於家學賦能入室屢聞夜誦於鄉人遂<lb/>
辭蜀泮之英游髙䇿太常之名第徜徉容與暫留鸂䳵<lb/>
<pb n="KR4d0315_WYG_025-8a"/>
之灘卓犖紆徐恐脱鳳鸞之棘某弄絃心倦傾蓋眼明<lb/>
止則止行則行殆似虛舟之不繫左之左右之右願如<lb/>
同氣之相扶<lb/>
　　　答衡縣尉啟<lb/>
江邊濯錦嘗懐隠吏之風花下酌泉忽在故人之里才<lb/>
拂銅章而眎事即鳴珂珮而及門賁餙雖華輝秋風之<lb/>
晩節<hi>闕</hi>　　　　　　　　　曽司三尺諒多隂徳之<lb/>
培遄佐一同要熟道經之讀未容淹汩行即褒陞某别<lb/>
<pb n="KR4d0315_WYG_025-8b"/>
徳逾年分輝有幸懐日莫碧雲之想方切傾依枉夜光<lb/>
明月之投殊慚報稱<lb/>
　　　通交代髙教授啟<lb/>
聴驪駒之歌客歸興已濃覘冠雀之集廷來音何暮况<lb/>
舊有同舍郎之契分而今為郡博士之交承於素書之<lb/>
往來想髙誼之濶畧恭惟某官天才膚敏經學粹明蚤<lb/>
騰鄉校之聲笑取太常之第髙文演迤識者信其無剸<lb/>
刻斬絶之言濶步翺翔望而知其有醇厚和易之氣遂<lb/>
<pb n="KR4d0315_WYG_025-9a"/>
振興於文鐸來領袖於子衿蒼苔室古栢庭蹔迂逸駕<lb/>
紅藥堦紫薇省立俟清吟某猥以下陳乃居前馭田園<lb/>
三徑自笑胡為而不歸厦屋萬間庻幾無議於其後<lb/>
　　　通林教授啟<lb/>
坐談魯教偉夫子之中分游綴蜀英愧相如之末至力<lb/>
自知於喘月駕莫並於追風惟新是圖挾故而問恭惟<lb/>
某官奎精禀粹玉徳含輝屈曲聱牙探淵㣲於理窟紆<lb/>
徐卓犖掞華藻於賢闗自絳帳之南來而青衿之北靣<lb/>
<pb n="KR4d0315_WYG_025-9b"/>
肆更舍法咸濟儒冠春服既成儻或紆於杖履秋陽以<lb/>
暴想均在於甄陶某近聴鴞音喜親鶴表思小子之有<lb/>
造伊誰之從與先生而並行則吾豈敢<lb/>
　　　通交代廖教授啟<lb/>
䟦紅校藝數陪燕几之談施絳授徒誤踵芳塵之蹟况<lb/>
丰儀之近接而音問之不疎龜既在前貂疑可續恭惟<lb/>
某官節森卭竹文擷蜀英雲氣飄飄蚤嵗已騰於紙價<lb/>
棣萼韡韡修塗共濯於纓塵肆停鼔於花村薦横經於<lb/>
<pb n="KR4d0315_WYG_025-10a"/>
芹水輕車熟路聊泮渙以優游通籍修閨信紆徐而卓<lb/>
犖不待鳴絃之化定膺簮筆之除某立則參前忽焉在<lb/>
後笑夫藿蠋雖云薄技之難堪懐彼桑鴞猶頼成䂓之<lb/>
可守<lb/>
　　　謝運使啟<lb/>
彈鋏峩眉終嵗弄月邊之影濯纓錦水一朝聞絃外之<lb/>
音雖云事㑹之相遭實頼化機之宻轉得非所望愧溢<lb/>
於榮竊惟宰邑之難莫重邊城之寄經營保障尹鐸所<lb/>
<pb n="KR4d0315_WYG_025-10b"/>
以擅晉陽之名摘伏懲姦虞詡所以美朝歌之政矧玉<lb/>
峯之為縣當石紐之要衝上接雞棲控扼氐羗之道下<lb/>
連鹿柵蔽遮綿雒之區不惟知紫塞之風烟亦可通綺<lb/>
川之血脉林無聲則翼静水太激則鱗煩固宜選良吏<lb/>
以圖安豈可聴庸人之自擾如某仕材荅颯政術謬迷<lb/>
守紙上之塵曽弗堪於用世捜嚢中之祕亦無足以動<lb/>
人方將尋山水縣以讀書不謂即桃李場而得闕力綿<lb/>
地重月短星髙茲蓋伏遇某官惠直而柔嘉公明而通<lb/>
<pb n="KR4d0315_WYG_025-11a"/>
溥典司類省如鑑形於水而妍醜畢呈掌握外銓猶稱<lb/>
物以權而重輕適當豈謂迂疎之器誤當進擬之書某<lb/>
敢不謹餙令箴益禔身檢論官而任事已䝉交薦於公<lb/>
車學道則愛人惟務服行於聖訓<lb/>
　　　賀喬參政啟<lb/>
序陟宗工晉陪宰席乾徳之並命吕薛實為政路之光<lb/>
慶厯之同除富韓仍作樞庭之貳典彛雖舊觀聴如新<lb/>
恭惟某官六經而後之辭章三代以前之人物方重不<lb/>
<pb n="KR4d0315_WYG_025-11b"/>
倚雅有大臣之風疏通而明黙識當世之務聖性賴薫<lb/>
陶之益天工資弼亮之多未啟金甌且參玉鉉心平無<lb/>
好惡要操元祐之舟政弊必更張須改熙寕之轍更力<lb/>
扶於公論庻叶濟於中興某手拂芸香袖銜賀牘草賢<lb/>
臣之頌愧無蜀客之詞歌聖徳之詩願繼徂徠之武<lb/>
　　　賀汪茶使啟<lb/>
輟自轉輸易司㩁牧漢廷出節方騰天馬之歌禹閣升<lb/>
華益峻寳書之直儒紳為之鼓氣氓𨽻多所屬心恭惟<lb/>
<pb n="KR4d0315_WYG_025-12a"/>
某官峻榘霄峥虛襟春盎温厚和易之氣望之可知寛<lb/>
閒博大之風撓之不濁矧家聲之舄奕實海縣之傾依<lb/>
覇府謀猷銘鼎已髙於夾日龍溪詞筆演綸無愧於代<lb/>
天威名猶著於諸宫風節尚推於諫院有祖之烈惟公<lb/>
其人夙彯纓銅匭之門合持橐玉晨之座厯井弗辭於<lb/>
﨑嶮觀風肯效於馳驅金科三千屬之肅清春扉草緑<lb/>
驪駕十五城之廉按秋廪粟紅上尤念川秦茗乗之資<lb/>
今實係國家規恢之計寕稍遲於銀信爰重畀於璽除<lb/>
<pb n="KR4d0315_WYG_025-12b"/>
馬從西極徠萬隊定聨於錦繡雨足茶户喜一雷已鬯<lb/>
於根荄莫酬星使之髙始作夏卿之式恐未氍毹之煖<lb/>
即榮衮繡之歸某妄挾鈆黄偶縈銅墨喜認鴒原之舊<lb/>
壘敢忘燕厦之寸誠樂莫樂兮相知久已荷鑑衡之察<lb/>
遲之遲而又久僅能通竿牘之勤誦詠良深敷棻曷既<lb/>
　　　通李總啟<lb/>
紫氣繞闗均被轉坤之福淄塵染俗邈無望履之期雖<lb/>
懸旌摇北斗之邊然墮舄直西山之底潔清氷楮攪溷<lb/>
<pb n="KR4d0315_WYG_025-13a"/>
月潭恭惟某官沈正而秉彛清通而知務襲鼎鍾而韋<lb/>
布名重於山屹保障於繭絲脊堅如鐵既掃烟霞之澒<lb/>
洞盍歸風月之邃清指湖海以來游尚賦從軍之詠下<lb/>
荆門而長嘯又歌出守之詩人咸徯於東歸帝乃眷於<lb/>
西顧欝藍之天東梓之部光方動於使星槃木以北函<lb/>
谷以西掌就升於卿月於炊米劍頭之際得浣腸局外<lb/>
之方不加賦於民而歛散自如不給徴於上而化裁有<lb/>
道萬牛臠肉梁無庚癸之呼兩虎籍邊屯有戊巳之壯<lb/>
<pb n="KR4d0315_WYG_025-13b"/>
我公所獨近世其難利西南往有功儻汔外庸之明試<lb/>
置左右輔台徳佇觀中詔之催還某門緒單平仕材荅<lb/>
颯製錦曽無别叚酌泉粗有宗風服縣令之箴雖剸裁<lb/>
之技短草賢臣之頌尚依倚之心長<lb/>
　　　賀史石泉啟<lb/>
榮剖藩符肇新侯度元日至人日已開雨雪之祥新年<lb/>
勝故年頓改花泉之色出丹鈆於掌握䝉錦繡於山川<lb/>
恭惟某官粹度春融凝姿山重蜀第一人之選無愧祖<lb/>
<pb n="KR4d0315_WYG_025-14a"/>
風漢二千石之尊屢寛天顧老手素便於劇部賢名藹<lb/>
播於時紳尚遲馺娑之游仍結寢香之夢眷言鴈塞莫<lb/>
重蠶陵占古聖射蓬之鄉自鍾靈異縁道家羅浮之境<lb/>
孰擬真清况羽書不到於雌臺而樽爼嘗聞於鶴嶼媚<lb/>
繡輿於暖日濯彩筆於春風洗却蠻烟豈久鷄心山之<lb/>
駐平趨帝里定膺鴟尾閣之除某襪線亡長錦機謬製<lb/>
雖已拜光塵於紫巖之下而未親棨㦸於石紐之隂王<lb/>
陽為孝子王尊為忠臣已眎險夷而一轍子貢治信陽<lb/>
<pb n="KR4d0315_WYG_025-14b"/>
子賤治單父今方託庇覆之萬間<lb/>
　　　賀楊禮侍啟<lb/>
温綸申命亞旅真除伯夷咨作朕宗既奉玉除之清問<lb/>
司馬世典周史仍繙金匱之寳書斯道有光真儒得路<lb/>
恭惟某官柔嘉維則洵美且仁吐白鳳賦甘泉擷辭章<lb/>
之藻麗銜鱣魚象卿服漲詩禮之漣漪自擢置於周行<lb/>
遂徧儀於漢闕乃繇璧海晉陟道山棘寺載聨庭有鵲<lb/>
巢之美稼卿分任農歌扈正之祥極東標柱下之一星<lb/>
<pb n="KR4d0315_WYG_025-15a"/>
殿側冠螭頭之二史朝班益峻帝眷逾隆弼予一人方<lb/>
頼彌縫而輔贊典朕三禮實資獻納以論思允惟法從<lb/>
之班實培相賢之地遹觀棅用式副巖瞻某猥以校官<lb/>
莫陪賀列鳳九苞而東翥敢稽尺楮之馳烏三匝以南<lb/>
飛謾逹寸忱之悃<lb/>
　　　賀漕試太學國子宗學啟<lb/>
白袍立鵠羣空俊造之場黄矢得狐並入英雄之彀紛<lb/>
華裾之織翠委尺錦以見投省元先軰清貫江心秀衝<lb/>
<pb n="KR4d0315_WYG_025-15b"/>
斗口取之數路幸觀盛事於東甌放出一頭莫讓髙科<lb/>
於西麓<lb/>
　　　通洪倅啟<lb/>
桂櫂斵氷尚滯呉江之色緹屏駕月來分蜀道之春雖<lb/>
未覘犀亦嘗夢鶴恭惟某官學探理窟文貫道機典教<lb/>
番陽望而知其有醇厚和易之氣從軍淮上聴者信其<lb/>
為磊落竒偉之人合上禁坡乃司甸籍雲紓垂於峻嶺<lb/>
翼恬静於中林是宜陪碧落之仙相與問青天之道辟<lb/>
<pb n="KR4d0315_WYG_025-16a"/>
愈為行軍司馬已知敷奏之公命洪以河陽參謀還紀<lb/>
歌詩之盛某猗亡它技雅敬髙賢寸心常勇於自鞭末<lb/>
力毎虞其弗逮十年文字空如地籟之號一瓣緘封欲<lb/>
待天刀之折其為陶咏未究敷棻<lb/>
　　　答黄秘校啟<lb/>
巖前滴水曽窺黄叔度之汪洋花下酌泉乃訪呉隠之<lb/>
之寂寞謙光所逮賁餙何多此蓋某官筆底生花胸中<lb/>
爛錦漱十四泉之芳潤摶九萬里之扶摇背此古錦囊<lb/>
<pb n="KR4d0315_WYG_025-16b"/>
但見一班之突出報之青玉案愧無片語之相酬<lb/>
</p>
<p>
</p>
  </div>
</body>
</text>
</TEI>
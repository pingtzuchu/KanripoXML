<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鶴林集巻二十八</head>
    <p>
<pb n="KR4d0315_WYG_027-1a"/>
欽定四庫全書<lb/>
　鶴林集巻二十八　　　　　宋　呉泳　撰<lb/>
　　書<lb/>
　　　與魏鶴山書<lb/>
某屬者拜箋尋蒙報翰慰誨勤勤懇懇感不可為言校<lb/>
書讀易工夫逾造妙宻不以一書窮易而支暢旁取盡<lb/>
將諸儒先之説相與剖析疑義訂正其真是非易之卦<lb/>
脉聖之精藴羲皇之心法周公文王宣父之庶類百物<lb/>
<pb n="KR4d0315_WYG_027-1b"/>
將自是心契神授而語言文字之枝葉亦無所復用矣<lb/>
某學不切已倀倀然如游騎亡所歸乃蒙校書手筆以<lb/>
示教良發深省固荷不屑之意但資質鈍遲中庸大學<lb/>
語孟之四書未眀詩書禮樂之四術未瑩躐等言易恐<lb/>
非盈科後進之道儻自今氣血未衰稍有長進則幅巾<lb/>
隻履尚得從容扣問校書於鶴山之間也來書所説户<lb/>
外之屨以講學來以干薦干書來終令人倦於接納固<lb/>
是如此然某之意更欲校書充先儒寜受百人欺之説<lb/>
<pb n="KR4d0315_WYG_027-2a"/>
使好賢之心無一日替則尤見其宏大也不識以為僣<lb/>
否未有詹拜之日願言冲輔道腴前輅泰祉<lb/>
　　　又<lb/>
某每謂侍郎文章天下所共知而某知之為最深愈於<lb/>
天下之人何則文以神志為主異時選人逐客躓於憂<lb/>
患傷於感慨耗於血氣既衰困苦而無精采而侍郎養<lb/>
熟道凝神全志壹作為文章天力自到其趣窈窕而深<lb/>
其聲清越而長如夢筆山記捻起老去才盡一叚洗筆<lb/>
<pb n="KR4d0315_WYG_027-2b"/>
池記説咸之良感艮之實見處俱造㣲宻最是李侍郎<lb/>
北園記於豐道扶教極有功而舜俞山房記根本六經<lb/>
之奥義演出先王之大法其於學者進學工夫尤所闗<lb/>
繫迨夫意與神馳文隨筆肆隐然有味之言出於記事<lb/>
之外此則侍郎之所獨得而某竊以為知侍郎之深愈<lb/>
於天下之人者此也獨知處祠堂記訖今猶未見本只以<lb/>
前書所教謂近世祠堂太汎古無此典謂先聖先師之<lb/>
祀只是漢儒之説而廟元不出闕里此却不能無疑大<lb/>
<pb n="KR4d0315_WYG_027-3a"/>
司樂掌成均之法以治建國之學政凡有道有徳者使<lb/>
教焉死則祭於瞽宗瞽宗殷學也有道有徳者先師之<lb/>
類也以其有道藝徳行可以為人之師而祀之於學亦<lb/>
其宜也不知何以謂之古無此典此其疑一也自孔子<lb/>
夢奠邪説誣民戰國以來禮壊樂廢秦又燔詩書墮學<lb/>
校何有於先聖先師漢興至元朔五年始詔天下郡國<lb/>
建立學官而永平之際皆尊奉孔子之祀則自漢以前<lb/>
先聖之廟固未嘗不出闕里也禮經如戴氏所記鄭康<lb/>
<pb n="KR4d0315_WYG_027-3b"/>
成所釋其他傅㑹處不無舛駁至論先聖先師之祀釋<lb/>
奠舍菜之典互見錯出少有悖戾所以陳祥道禮書朱<lb/>
文公學制多從其説恐未可槩以漢儒之説為非古此<lb/>
其疑二也古人假有廟必於萃與渙言之其義誠妙矣<lb/>
然延陵季子亦曰若䰟氣則無不之也無不之也者謂<lb/>
辟塞充滿流動洋溢無所往而不在也今有抱道懐徳<lb/>
之士出為大賢沒為先師世之相後百有餘載地之相<lb/>
去千有餘里精爽䰟幹極於神眀能使人齋眀盛服飾<lb/>
<pb n="KR4d0315_WYG_027-4a"/>
禮容奉豆籩尸而祝之有不敢忘者兹豈强而致之哉<lb/>
士讀聖賢之書傳聖賢之心氣脉之通自相闗屬其祭<lb/>
也非謟其歆也以類初不必即道州而祀濂溪即闗中<lb/>
而祀横渠即伊洛而祀伊川眀道以此看得向來朱張<lb/>
二先生記諸儒之祠不是放過亦禮義之所當然耳此<lb/>
其疑三也侍郎稽考古文出入經傳何有一物不知但<lb/>
髙明之既極則徃徃於商論之間必欲發先儒之所未<lb/>
發先儒固有發揮未盡者而天理之則人情之中恐不<lb/>
<pb n="KR4d0315_WYG_027-4b"/>
能過也某晚學安敢妄有擬議而於此三條實有未逹<lb/>
且蒙侍郎虚心下問故復以此質之門墻切望眀賜開<lb/>
曉俾知有所据守豁然如大寐之得醒斯為幸歟前書<lb/>
所問紀陟魏徵二事併希賜答<lb/>
　　　又<lb/>
某伏自去嵗仙艎次於月峽連驛羾起居狀亦曽奉䟽<lb/>
唁問叙州難弟之戚經閲日久響息音銷新進士來袖<lb/>
出雙白璧亟開捧玩乃知前所寄書悉徹穹檻矣世運<lb/>
<pb n="KR4d0315_WYG_027-5a"/>
將泰朋陽彚升西山出守温陵鶴山易帥瀘水士慶於<lb/>
朝農歌於野莫不舉酒相屬以為端人得時之賀而某<lb/>
竊以為侍郎之所可賀者盖不在茲時也坎以剛中而<lb/>
亨屯以居正而利蹇以能止而碩否以不苟禄而吉困<lb/>
以不失其所亨而通則卦脉之起伏即天根之動静來<lb/>
伸徃屈進减反盈隂銷陽息山川竅而日星垂是理本<lb/>
粲然眀著於天地之兩間而世人習矣不察一遇阨窮<lb/>
不堪流落卑者煦煦以乞憐髙者婞婞以隕穫内無可<lb/>
<pb n="KR4d0315_WYG_027-5b"/>
樂者終日命酒賦詩而平生所學全不能倚靠者又未<lb/>
免參仙翁釋子以添熱閙求其致命遂志遁世而無悶<lb/>
進學畜徳盛行而有加如侍郎者則盖難其人矣俗流<lb/>
化敝人物衰少政哤土裂大音不完居今之世而聞侍<lb/>
郎之一言一行莫不刻意竦慕而况侍郎不以此舉自<lb/>
滿著書渠陽内樂晏如於魏公論語序見修身踐言之<lb/>
有法於文公年譜序見豐道扶教之有功於濂溪諸老<lb/>
先生祠堂等記見根極理氣分劈義利辨眀徳性物欲<lb/>
<pb n="KR4d0315_WYG_027-6a"/>
與夫聖傳之真俗學之痼邪説之誣尤為有警於後學<lb/>
其它雜著舂容簡短雖若不齊而卒澤於仁義道徳炳<lb/>
如也前輩嘗謂退之子厚皆於遷謪中始收文章之極<lb/>
功盖以其落浮誇之氣得憂患之助言從字順遂造真<lb/>
理今觀渠陽一編則又豈可例以文士目之耶然尚有<lb/>
可商量者記序銘説詩詞各自有體雖文公老先生素<lb/>
號秉筆太嚴而樂府十三篇詠梅花與人作生日清婉<lb/>
騷潤未嘗不合節拍如侍郎歌詞内重卦三三後天八<lb/>
<pb n="KR4d0315_WYG_027-6b"/>
八三三律管九九𤣥經等語覺得竟非詞人之體是雖<lb/>
胷次義理之富澆灌於舌本滂沛於筆端不自知其然<lb/>
而然但恐或者見之乃謂侍郎盡以易元之妙譜入歌<lb/>
曲是則可懼也某少粗有志於學尤好讀濂溪河南横<lb/>
渠新安朱氏廣漢張氏之書自來京師交於四方朋友<lb/>
不無切磋之益而力不從心悠悠潰潰立於夢覺之闗<lb/>
竟無實得去年登秘府稍收放心㑹四庫之儲厄於遺<lb/>
燼亦不曽讀所未見豈造物者終推堕於小人之歸耶<lb/>
<pb n="KR4d0315_WYG_027-7a"/>
㸔得來學問官職必無兩立之理此長一分則彼消一<lb/>
分更不能長居戸限上須是歸而求之懇惻痛切倍用<lb/>
人一已百之工然後為有得也陛對二札謹繕冩拜呈<lb/>
初篇本欲提大綱領别有建白而鄉之士友適至備言<lb/>
去年遭變甚慘為父母之邦只得首及蜀中事末章則<lb/>
述所職也有未是處仍賜指教欲言甚長悃愊無繇盡<lb/>
申冩所冀宏毅忠壯以先民事業珍毖<lb/>
　　　又<lb/>
<pb n="KR4d0315_WYG_027-7b"/>
某自入春來凡三拜起居狀其前後兩書亦有及乎問<lb/>
學行己之要正欲求警誨一語濯去舊見以來新知茲<lb/>
領四月念八日台翰則知僅有二月十八日一緘闗徹<lb/>
書月也侍郎閒静中閱理理精義明憂患中觀物物格知<lb/>
至今承天子之命出守侯服只以得之聖賢者次第出<lb/>
之漢人何患不安夷人何患不信徑從此拓開北定規<lb/>
模可也東州惟瀘叙尚可用兹得來書乃謂搜練簡閲<lb/>
僅得弩手百人弩三十枝堂堂大府而單寡若是將何<lb/>
<pb n="KR4d0315_WYG_027-8a"/>
以為國號曰長吏實同旅人昔賢盖不虚語也某每病<lb/>
今時一種議論率謂儒者不能曉暢軍士曽不知胡安<lb/>
定在丹州更陳法治兵器開廢地為營田募土人為兵<lb/>
雖軍校蕃酋亭障厮役輙飲之酒訪備邊利害張直柔<lb/>
每與人論造戰船法曰此事甚易可作一小者計其丈<lb/>
尺廣狹長短即是推之則大者可見天下之人何有一<lb/>
事非吾儒為之耶區區所望於侍郎者更欲於實用上<lb/>
做起工夫然後能有濟也欲言之事拍塞滿懐上冀存<lb/>
<pb n="KR4d0315_WYG_027-8b"/>
養清明之氣輯成嘉靖之福<lb/>
　　　又<lb/>
某自承侍郎建梱書櫝之禮未嘗曠絶六月十八又拜<lb/>
一書附成都月逓以徃不審曽洞徹穹檻否詹叔近方<lb/>
到脩門已再胥㑹且知體况甚悉邊聲不驚軍務多暇<lb/>
又聞即北山之堂址重與修築羣鄉之秀茂講道肄業<lb/>
其間此古者諸侯所以師保萬民之意是固侍郎之所<lb/>
樂為也然天下之理固根於人心而未嘗不形見乎事<lb/>
<pb n="KR4d0315_WYG_027-9a"/>
物為學之方固當存養於徳性而亦不可不省察乎實<lb/>
行俗流失世敗壊而今之為士者猶務為空談以長華<lb/>
競侍郎欲築堂某謂當如胡安定在湖州置治道一齋<lb/>
治兵治民水利筭法之類各使諸生精論熟講若請堂<lb/>
長又當如朱文公在漳州博採公論延請恬退老成者<lb/>
以為表率庶使後生少知尊賢尚徳之意却不必待科<lb/>
名之士而後為之如此則聚辨有益而精粗不遺向背<lb/>
既眀而趨舍自定興民心出治道此其基矣某登朝六<lb/>
<pb n="KR4d0315_WYG_027-9b"/>
載三對清光每當書思之時必自盟其心不敢妄有一<lb/>
詞以諛悦其上近所陳二劄首篇粗述無田甫田之㫖<lb/>
二篇略陳大風有隧之戒而主議者已不樂臺中論事<lb/>
之課已有䟽駁其不然者恐得因此汰去未可知也副<lb/>
本録呈仍乞警誨幸甚瞻望旌棨惟冀為廟社保重<lb/>
　　　又<lb/>
某去冬使人之還膚帥具報入春以來詞頭山積隨分<lb/>
又有職事卒卒無須臾閒非故於侍郎為簡也朝家厲<lb/>
<pb n="KR4d0315_WYG_027-10a"/>
精公道日闢較之前此政令垢翫上下否隔不可謂不<lb/>
漸就清眀獨是君子用之未盡小人去之不力上書論<lb/>
事者莫不以此為言所謂用之未盡者侍郎與真丈也<lb/>
所謂去之不力者李知孝梁成大也二賢之本末惟良<lb/>
貴一䟽盡之二㓙之情狀獨未有人説破近因洪察小<lb/>
帖子言渠臺綱不肅事朝廷雖與降官某以為罪大罰<lb/>
輕輙冐昧<graphic n="KR0819" url="https://raw.githubusercontent.com/kanripo/KR-Gaiji/master/images/KR0819.png" mimeType="image/png"/>還降官詞頭乞行鐫竄幸而睿謨英斷已<lb/>
並與施行矣同朝諸公與兩學之士及閭閻小民粗以<lb/>
<pb n="KR4d0315_WYG_027-10b"/>
為此舉愜當而一二黨姦者猶謂只當封還不合侵臺<lb/>
諌之職彼豈知先正諸賢<graphic n="KR0819" url="https://raw.githubusercontent.com/kanripo/KR-Gaiji/master/images/KR0819.png" mimeType="image/png"/>章盖有甚於此者就使摇<lb/>
撼得去亦素心所甘也官職之榮有限名節之美亡窮<lb/>
近來益見得此理直是分眀又時荷詹叔相與切磋警<lb/>
教夾持而上恐自此或更長進也趂計所月逓作此未<lb/>
究欲言尚冀冲養神眀之舍厚培勲業之地副此延矚<lb/>
　　　與洪平齋書<hi>咨夔</hi>
某枇杷熟時僅得一畨交訊渉暑葛秋砧音題不嗣新<lb/>
<pb n="KR4d0315_WYG_027-11a"/>
進士自邑中回每言郎中不相遺忘且於文字議論間<lb/>
多所推許吾行天下半矣不知何以得此於郎中哉鸞<lb/>
鳯髙翔之後鳴者束咮巢於阿閣近日稍稍復理遺音<lb/>
絶響而賡之人共指以為眀廷之瑞然較之乙酉封事<lb/>
其伉直之風髙矣閒居㡬時想泰宇益定挹樹花之生<lb/>
香盼庭草之再緑境與心㑹樂與神㑹所讀之書與聖<lb/>
賢㑹斯詠斯陶當有不可涯者獨恨縶維於此欲一望<lb/>
美人而咫尺有絳河之隔耳某資禀沈霧冐焉此來官<lb/>
<pb n="KR4d0315_WYG_027-11b"/>
於中都比州縣間竟是事省且亦有一二耐久朋友可<lb/>
以講切近年來㸔得先民之所以教人只要人著已下<lb/>
靠實工夫不欲令人多作文字故黄離之彖曰畜牝牛<lb/>
吉中庸之訓曰衣錦尚絅以此彌寡於言不甚拈弄筆<lb/>
墨比過荆渚有諸客騎驢雪夜相訪黄其姓虚舟其號<lb/>
强提賦一篇號虚舟詞新進士于齋堂銘鄉人游湖索<lb/>
和韻又未免隨分酬答然枯燥之病深研磨之工少殆<lb/>
如白地眀光之綾但有其渲而無精采也因嵗事遣人<lb/>
<pb n="KR4d0315_WYG_027-12a"/>
相聞藉手干指教仍乞一語為參同之鑰山間論著無<lb/>
惜恵寄數篇良晤未有期願言護太白之璜潔青精之<lb/>
羞光此泰道<lb/>
　　　又<lb/>
某臈前遣墨奴筆史問訊天目之仙五雲自山中來絶<lb/>
無一㸃塵氣肉食者良可鄙也紀綱踵門連拜寳翰郁<lb/>
然風味其臭如蘭此又在言語之外感藏何斁郎中一<lb/>
代文伯袖絲綸之手韜巖谷之間芒寒色正隠然自名<lb/>
<pb n="KR4d0315_WYG_027-12b"/>
動於時而每每以此相期待前書且欲某為廊廟之文<lb/>
夫文章合下有兩等山林草澤之文其氣槁枯朝廷臺<lb/>
閣之文其氣温潤譬如按樂教坊則婉媚風流外道則<lb/>
麄野嘲<graphic n="KR1116" url="https://raw.githubusercontent.com/kanripo/KR-Gaiji/master/images/KR1116.png" mimeType="image/png"/>如某者麄野嘲<graphic n="KR1116" url="https://raw.githubusercontent.com/kanripo/KR-Gaiji/master/images/KR1116.png" mimeType="image/png"/>之為也不惟不能作官様<lb/>
文章亦無日過花磚之夢稍待春晩得一對後則徃徃<lb/>
賦遂初詩式㣲縱野鶴於雙林以返其自然也赤子弄<lb/>
兵潢池州縣之吏不能撫安之倣傚而起前此朝家以<lb/>
隆興起崔先生竟不肯出頗孤蒼生之望今淮壖一向<lb/>
<pb n="KR4d0315_WYG_027-13a"/>
却平静所願如此若此去道泰年豐使吾之根本厚而<lb/>
精神全則彼亦不能動矣因下問輙及之郎中閒居許<lb/>
時絶口不道貧字每與温校書論到此莫不推敬學力<lb/>
然亦不能不過餉臺季文之少風誼也齋宫連日祠祭<lb/>
既歸又有孟陬一畨人事遲來使兩日方能拜答切冀<lb/>
宿硫黄鼎護太白璜以迓天寵<lb/>
　　　又<lb/>
某兩拜劄翰一則約之以禮一則博之以文心融氣浹<lb/>
<pb n="KR4d0315_WYG_027-13b"/>
良發深省向者得郎中之文讀之神彩精麗詞華絢發<lb/>
只作綴文之士㸔别未㡬時今則渾造白澹矣記之規<lb/>
為叙置殆如白雲演邐於蒼嵓翠谷間而自生態度流<lb/>
水盤紆詰曲㵼入長河而不見底最後最善獨善之説<lb/>
方是指出標本使楊君而領㑹此義則宜其家可以成<lb/>
教於國得於已斯不失望於民如百圍之木封植底本<lb/>
根與發生出底枝葉只是一貫世之士盖有錯㑹獨善<lb/>
之義而自遏其躬者則亦可憐矣郎中以為何如楊君<lb/>
<pb n="KR4d0315_WYG_027-14a"/>
名銓字平叔其尊翁諱濟世青城人渠不忍書其父名<lb/>
欲以它字易之且更不欲出永康二字又欲以字行又<lb/>
欲减墓字大槩是感郎中之深知借雄文之潤色故敢<lb/>
忉忉説稟耳肯曲筆從之不勝至幸<lb/>
　　　又<lb/>
某坐窓風雨中更無羣樂之興燈花雙懸寳帖粲堕殆<lb/>
如痿而起醉而醒也中都海物維錯而不曽饗太牢之<lb/>
滋味故人念及之兹屬厭矣矧兒輩又得牽衣覔盧橘<lb/>
<pb n="KR4d0315_WYG_027-14b"/>
哉近讀參同内景等書輙書數語代答末章之戱琴床<lb/>
日按胎仙舞鼎室時抄姹女歌此外不消媒妁語脾家<lb/>
安好是黄婆此其志也所問西州事見説北兵猶未出<lb/>
境也風鰻日鱭雪壺友書以獻餘俟後訊詳之<lb/>
　　　又<lb/>
冬未半月氣頓為寒伏惟對純坤之美履牽復之吉翁<lb/>
堂子舍蕙閣芝房各擁維春之祺頃自使還占報兼旬<lb/>
不嗣音詹咏風徽遐心炯炯火後滄凉秪如前日鳴聲<lb/>
<pb n="KR4d0315_WYG_027-15a"/>
譆譆雜語嘈嘈譁於民間不能自禁一日凡四五驚近<lb/>
者方小定盖縁新巖自西頭來恂恂如鄙人終是有與<lb/>
三軍之士同甘苦意象尹釐將漕和厚詳雅善類多之<lb/>
京兆年來中乾之形立見譬如好家居纎兒更不禁再<lb/>
撞壊也詔書一朌學省首上封事雖其言未必當事情<lb/>
而勁氣直聲有犯無隠亦足以大為一時之壯某最無<lb/>
聞知者然每交四方朋友例不以凡輩見目兹豈宜妄<lb/>
自俛嘿效不鳴之鴈哉副草一本漫冩求教請葛公事<lb/>
<pb n="KR4d0315_WYG_027-15b"/>
比以見之施行恐益重忤者之過爾外間惟蒋良貴袁<lb/>
廣㣲亦有封章來上郎中必技癢安得諸賢翕聚於朝<lb/>
共吐胷中之竒耶祠庭奉親冬日為况何如松以負霜<lb/>
故雋敢書此為郎中賀<lb/>
　　　又<lb/>
某每得郎中書輙數日把玩不能去手守至怱遽中復<lb/>
恵魚兎帖抉精意於象外露生機於畫底已迥然不肯<lb/>
作世間書所謂天機在半夜子之初人事在五更三之後<lb/>
<pb n="KR4d0315_WYG_027-16a"/>
尤佳對也苐欲某下觀復一轉語不識郎中真以迎長<lb/>
日之至者為復也夫自夏五至冬十一月者一年之復<lb/>
也自午初至夜半者一日之復也自午日凡七日復得<lb/>
子者一月之復也自午嵗凡七嵗復得子嵗者一紀之<lb/>
復也天道循環卦脉通流合之為一紀分之為一嵗析<lb/>
之為一月一日無日不可觀來復無時不可驗生意故<lb/>
周子以静處測隂陽之根程子以動處觀天地之心邵<lb/>
子却以動静來徃之間閲三十六宫之春或自小雪積<lb/>
<pb n="KR4d0315_WYG_027-16b"/>
分或從中孚起卦或又謂應鍾當復純體破體本氣餘<lb/>
氣縱施横設無不可觀只㸔人落處何如耳不知落處<lb/>
眀安得用處活彼歴家以尺管候陽氣醫家以寸口切<lb/>
陽脉修煉之家以鈆鼎𤣥珠進火候般運之家以敲竹<lb/>
喚龜鼓琴招鳯行子午法皆取之造物還體之吾身豈<lb/>
有秀於百家九流而不掘易髓躡天根哉郎中六七月間<lb/>
退居南窓之下必能静閲隂陽進减之理洞扣徃聖參<lb/>
同之鑰不知於此時節作何卦㑹作何爻㸔龍蛇之蟄<lb/>
<pb n="KR4d0315_WYG_027-17a"/>
未嘗不安也尺蠖之屈未嘗不伸也稻垂而秀麥仰而<lb/>
生未嘗不自裕於天壤之間也想朋友之進説於郎中<lb/>
者多謂雪霜摧剥之久則其發逹也必艱須竢朋來而<lb/>
後無咎此猶未免於周孔脚跡下盤旋真知郎中之心<lb/>
者未必爾也參子黄昬亟命小童汲井花洗破硯漫答<lb/>
來教不覺盈紙曷日胥㑹析薪煑魚共談精到<lb/>
　　　又<lb/>
某闊不奉山房之箋盖有待也天道左旋一陽來復朔<lb/>
<pb n="KR4d0315_WYG_027-17b"/>
日南至二首為章謂十九年逢一章雲物必瑞水泉必<lb/>
清賢者必為時挺出如芸芬荔馥弗可得而遏胡為黄<lb/>
紙除書尚不到天目山耶清源之牧久已建旟瀘水之<lb/>
帥免牘已上不信潜郎之終於潜耶近嘗蠡測管窺造<lb/>
化之運含洪之徳雖至發用之功稍遲宣滯底和要須<lb/>
有人焉斡旋於其間而後能成物今官隂陽府萬物者<lb/>
半是占雲候氣之家而獨無以身賛化之士則涸隂之<lb/>
未解而稚陽之不舒無足怪也姪子槩頗有志讀易因<lb/>
<pb n="KR4d0315_WYG_027-18a"/>
其侍叔父西歸使誦所聞以告幸參擇之送卭州王進<lb/>
士一序就録請教且以驗進减工夫毋以頌而以規<lb/>
可也書窓得半日晴喜為作此魚酒伴書極艸艸它俟<lb/>
臈前折梅花以問訊<lb/>
　　　又<lb/>
某日困秋暑一夜風雨撼摇窓屋殆如癢處得爬不必<lb/>
倩麻姑亦為之一快也不審却害稼否屢収寳帖備見<lb/>
講學之力解經之功韓蘇二子皆因作文章時見道理<lb/>
<pb n="KR4d0315_WYG_027-18b"/>
故前輩為之傾倒然東坡如銀山鐵壁占得地位十分<lb/>
完牢退之如欹篁偃松未免一時有倒賺處畢竟本心<lb/>
磨滅它不得若劉栁諸人則合下堕坑落塹不必問也<lb/>
富而可求一叚伊川以義言上蔡以命言盡之矣更有<lb/>
新得望時書所見以瑩其疑又有借書之請山房年來<lb/>
儲藏頗富必抄得阜陵實録日歴㑹要等書及稼軒石<lb/>
湖趙忠定王宣子輩文集或行述碑誌與南軒奏議豫<lb/>
章江陵長沙鄉里成都等志専遣人懇干執事幸語魯<lb/>
<pb n="KR4d0315_WYG_027-19a"/>
叟輒尋畀小厮以回不勝至感每思一事雖摸摸索索<lb/>
記得三二分但精魂不强終是遺忘又未免東坡獺祭<lb/>
魚之戒亦可憐也金星晝見㳂路黒眚此為何祥耶抽<lb/>
織錦之一機露標月之半指正有資於耐久朋友也魚<lb/>
酒伴書一笑領略對客草草照之度外幸甚<lb/>
</p>
<p>
</p>
  </div>
</body>
</text>
</TEI>
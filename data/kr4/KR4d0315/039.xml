<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鶴林集巻四十</head>
    <p>
<pb n="KR4d0315_WYG_039-1a"/>
欽定四庫全書<lb/>
　鶴林集巻四十　　　　　宋　吳　泳　撰<lb/>
　　詞<lb/>
　　　生日自述<hi>沁園春</hi>
鶗鴂鳴兮卉木萋止維暮之春笑憨翁漸老年加三豆<lb/>
獃郎多事詩記三星六十有三髙吟勇退只有堯夫范<lb/>
景仁從今去且亭前放鶴溪上垂綸　交親散落如雲<lb/>
僅留得樽前康健身有一編書傳一囊詩藁一枰碁譜<lb/>
<pb n="KR4d0315_WYG_039-1b"/>
一巻茶經紅杏尚書碧桃學士看了虛名都賺人成何<lb/>
事獨青山有趣白髮無情<lb/>
　　　又<hi>摸魚兒</hi>
甚一般化工模子鑄成一箇拙底生來不向春頭上却<lb/>
跨暮春婪尾驀省記蚤冉冉花陰㶁㶁循除水雖然恁<lb/>
地但笑詠春風閒推鳴瑟别自有真意<hi>婪尾字或作藍</hi>從前看<lb/>
三十七年都未醉生聲利場裏浮雲破處窻涵月喚得<lb/>
自家醒起别料理那玉燕石麟不當真符瑞徹頭地位<lb/>
<pb n="KR4d0315_WYG_039-2a"/>
也須是長年聞些好話作箇標月指<lb/>
　　　生日和蓬萊仙降詞<hi>沁園春</hi>
春事䦨斑桐花爛漫不堪鳯栖嘆交枰世道容容是福<lb/>
危航宦海了了成癡邵子豪情樂天狂態六十六年纔<lb/>
覺非<hi>邵堯夫有六十六嵗吟白樂天有六十六嵗詩</hi>溪山畔要看承風月舍我<lb/>
其誰　文章髙下隨時料織錦應須用錦機愧老無健<lb/>
筆髙凌月脇病無佳句下解人頤君昔東坡我今韓愈<lb/>
<hi>仙自云某即坡仙還以韓愈相戱</hi>造化一爐如小兒都休管看龜翻荷<lb/>
<pb n="KR4d0315_WYG_039-2b"/>
露燕落芹泥<lb/>
　　　洪都生日不張樂自述<hi>滿江紅</hi>
手摘桐華悵還是春風婪尾按錦瑟一絃一柱又添一<lb/>
嵗紫馬西來疑是夢朱衣雙引渾如醉較香山七十欠<lb/>
三年吾衰矣　紅袖卻青樽止檀板住瓊杯廢澹香凝<lb/>
一室自觀生意事業不堪霜滿鏡文章底用花如綺笑<lb/>
江濵游女尚髙歌滕王記<hi>白樂天六十七嵗詩云共把十千沽一斗相看七十欠三</hi>
<hi>年</hi>
<pb n="KR4d0315_WYG_039-3a"/>
　　　夀范潼川并序<lb/>
　　　　嘉定甲申之秋七月良夜夢歸家山過鶴林<lb/>
　　　　之下見老鶴翩蹮從西南來方瞳而朱頂玉<lb/>
　　　　立而長身其色内白其氣孔神殆類有道者<lb/>
　　　　既悟作而曰豈絜庵老仙誕日之祥耶遂書<lb/>
　　　　此夢演成滿江紅一闋為斯文夀<lb/>
夢遶家山曽訪問鶴林遺迹見老鶴翩蹮蜚下方瞳如<lb/>
漆蕙帳香銷形色静玉笙吹徹丰神逸夢醒來忽記鶴<lb/>
<pb n="KR4d0315_WYG_039-3b"/>
歸時翁生日　南陌杖東山屐紅樓酒青霄笛料中梁<lb/>
何似涪江今夕君不見洛陽耆英㑹花前雅放詩間適<lb/>
獨北都留守未歸來七十一<lb/>
　　　夀李長孺<hi>水龍吟</hi>
清江社雨初晴秋香吹徹髙堂曉天然帶得酒星風骨<lb/>
詩嚢才調沔水春深屏山月淡吟鞭俱到算一生遶徧<lb/>
瑶階玉樹如君様人間少　未放鶴歸華表伴仙翁依<lb/>
然天杪知他費幾鴈邊紅粒馬邊青草待得清夷綵衣<lb/>
<pb n="KR4d0315_WYG_039-4a"/>
花綬哄堂一笑且和平心事等閒博箇千秋不老<lb/>
　　　夀崔菊坡<hi>鵲橋仙</hi>
二童一馬素琴獨鶴長與仙翁為伴自從分付益州來<lb/>
便蔚有隆中人望　邊烽白羽軍符赤籍弄得不成模<lb/>
様願公福徳厚如山為扶起坤陲一半<lb/>
　　　夀吳毅夫<hi>清平樂</hi>
梅霖未歇直透菖華節荔子纔丹梔子白擡貼誕彌嘉<lb/>
月　峩冠蟬尾翛翛整衣鶴骨彯彯聞道綵雲深處新<lb/>
<pb n="KR4d0315_WYG_039-4b"/>
添弄玉吹簫<lb/>
　　　宣城夀季永弟<hi>賀新涼</hi>
碧嶂青江路近重陽不寒不暖不風不雨杜宇花殘銀<lb/>
杏過猶有秋英未吐但日對南山延竚碧落仙人騎赤<lb/>
鯉渺風塵不上瞿塘去來伴我宛陵住　西風畫角髙<lb/>
堂暮炙銀燈踈簾影裏笑呼兒女爺作嘉興新太守囝<lb/>
拜鶚書天府况哥共白頭相聚天分從來鍾至樂更誰<lb/>
思野鴨鴛鴦語提大斗酌寒露<lb/>
<pb n="KR4d0315_WYG_039-5a"/>
　　　夀季武博<hi>漁家傲</hi>
翠隠紅藏春尚薄百花頭上梅先覺清曉寒城聞畫角<lb/>
雲一握鴉翻詔墨天邊落　碧眼稜稜言諤諤諫書猶<lb/>
自留黄閣世事翻騰誰認錯休話着緑尊且舉鸕鷀勺<lb/>
　　　夀魏鶴山<hi>八聲甘州</hi>
又一畨瀘水出牂牁江聲洶鳴鼉正南人爭望轉移虎<lb/>
節彈壓鯨波未見元戎羽葆民氣已冲和不待禁中選<lb/>
李牧亷頗　却顧邊陲以北似乗航共濟亡楫中河縱<lb/>
<pb n="KR4d0315_WYG_039-5b"/>
纜頭襦尾其奈不牢何明公一襟忠憤想誓江無日不<lb/>
酣歌當津者豈應袖手長燕江沱<lb/>
　　　夀季永弟<hi>青玉案</hi>
杏花時候匆匆别又欲迫黄花節過了三年經八月驪<lb/>
駒聲裏青鴻頭畔幾見刀頭折　諸生立盡門前雪半<lb/>
偈重翻為渠説且莫從頭烹瓠葉已呼童稚多藏酒秫<lb/>
共醉陶彭澤<lb/>
　　　宣城鹿鳴宴<hi>謁金門</hi>
<pb n="KR4d0315_WYG_039-6a"/>
將進酒吹起黄鍾清調手按玉笙寒尚峭隴梅春已透<lb/>
　藍染溪光緑皺花簇馬蹄紅鬬儘使宛陵人說道狀<lb/>
元今嵗又<lb/>
　　　温州鹿鳴宴<hi>謁金門</hi>
金榜揭都是鹿鳴仙客手按玉笙寒尚怯倚梅歌一闋<lb/>
　栁拂御街明月鶯撲上林殘雪前嵗杏花元一色馬<lb/>
蹄歸路滑<lb/>
　　　孫園賞牡丹<hi>栁梢青</hi>
<pb n="KR4d0315_WYG_039-6b"/>
元九不回胡三不問花説與誰頼得東皇調停春住勾<lb/>
管花飛　庭前宻打紅圍想孫子兵來出奇似恁丰神<lb/>
誰人剛道色比明妃<lb/>
　　　郫縣宴同官<hi>摸魚兒</hi>
倚南牆幾回凝竚緑筠冉冉如故帝城景色緣何事一<lb/>
半花枝風雨收聴取這氣象精神則要人來做當留客<lb/>
處且遇酒髙歌逢場戯劇莫作皺眉事　那箇是紫佩<lb/>
飛霞仙侣駸駸雲步如許清閒笑我如鷗鷺不肯對松<lb/>
<pb n="KR4d0315_WYG_039-7a"/>
覔句萍㪚聚又明日還尋錦里烟霞路浮名自誤待好<lb/>
好歸來攜筒載酒同訪子雲去<lb/>
　　　六月宴雙溪<hi>水龍吟</hi>
修篁翠葆人家分明水鑑光中住就中得要危亭瞰渌<lb/>
小橋當路一榻桃笙半窻竹簡清涼如許縱武陵佳麗<lb/>
若耶深窈那得似雙溪趣一夜簷花落枕想魚天漲㾗<lb/>
新露多君喚我掃花坐晩解衣逃暑鱠切銀絲酒招玉<lb/>
友曲歌金縷願張郎長與蓮花相似朝朝暮暮<lb/>
<pb n="KR4d0315_WYG_039-7b"/>
　　　神泉春日賦<hi>魚遊春水</hi>
東里韶光早百舌枝頭啼碎了溪梅開盡池水緑波還<lb/>
皺種栁先生覺意䦨㸔花君子非年少心似澹雲夢隨<lb/>
芳草　滿地松花不掃鎮日春愁縈懐抱誰能擊筑長<lb/>
歌吹笳清嘯寄聲玉闗行人道未報君恩難便老雞塞<lb/>
雨寒戍樓烟渺<lb/>
　　　春日感懐<hi>祝英臺</hi>
小池塘閒院落薄薄見山影楊栁風來吹徹醉魂醒有<lb/>
<pb n="KR4d0315_WYG_039-8a"/>
時低按秦筝髙歌水調落花外紛紛人境　猛深省但<lb/>
有竹屋三間蓮田二頃便可休官日對漏壺永假饒是<lb/>
紅杏尚書碧桃學士買不得朱顔芳景<lb/>
　　　夀友人<hi>千秋嵗</hi>
松舟檜檝苕霅溪頭别秋後雨春前雪書憑湖鴈寄手<lb/>
把江蘺折人未老相看元佀來時節　芳草鳴鶗鴂野<lb/>
菜飛黄蝶時易去愁難説析波浮玉醴換火繙銀葉拚<lb/>
醉也馬蹄歸踏梨花月<lb/>
<pb n="KR4d0315_WYG_039-8b"/>
　　　雪詞<hi>上西平</hi>
似斜斜纔整整又霏霏今夜裏窻戸先知嫌春未透故<lb/>
穿庭樹作花飛起來尋訪剡溪人半壓橋低　兎園冊<lb/>
漁江畫蘭房曲竹丘詩怎模得似當時天寒墮指問誰<lb/>
能解白登圍也須憑酒遣拏擔擊亂鵝池<lb/>
　　　洪都病中聞計浣章成父讀示劉潜夫往嵗辭<lb/>
　　　　建寧初命之詞而壯之因和一首寄呈<hi>沁園春</hi>
誇說洪都西滕王閣北豫章臺對雨簾半捲江横如舊<lb/>
<pb n="KR4d0315_WYG_039-9a"/>
溝亭欹壓梯上無媒但有江山更無豪傑拔脚風塵外<lb/>
一杯題千墨須杜陵老手太白天才　力能筆走風雷<lb/>
人道是閩鄉老萬回把崇天普地層胷盪出横今豎古<lb/>
信手拈來使翰墨場着伏波老上馬猶堪矍鑠哉今耄<lb/>
矣獨蓴鱸在夢泉石縈懐<lb/>
　　　和吳毅夫<hi>滿江紅</hi>
伶俐聰明都不似阿奴碌碌漸欲買青山路隠白雲同<lb/>
宿半醉儘教烏幘墮熟眠休管屏風觸算人生能有幾<lb/>
<pb n="KR4d0315_WYG_039-9b"/>
時閒金烏速　麄麄飯天倉粟濁濁酒天家禄更釣鮮<lb/>
采薇有何不足君不見當年金谷事緑珠弄笛椒塗屋<lb/>
到而今富貴一塲空終非福<lb/>
　　　和史子威瑞梅<hi>卜算子</hi>
漠漠雨其濛湛湛江之永凍壓溪橋不見花安得杯中<lb/>
影　明水未登彞飾玉先浮鼎寄語清居山上翁驛使<lb/>
催歸近<lb/>
　　　倉江分韻送晏鈐幹詞<hi>滿江紅</hi>
<pb n="KR4d0315_WYG_039-10a"/>
元帥籌邊誰肯辦向前一着大丞相孫兒挺偉素閑兵<lb/>
略楊栁依依煙在眼檀車嘽嘽春浮脚更何妨二十五<lb/>
長亭横氷槊　登劍棧懐闗洛機易去愁難割豈而今<lb/>
全是從前都錯鹿走未知真局面獸窮漸近空籬落蚤<lb/>
經營勲業復歸來江頭酌<lb/>
　　　惜春和李元膺<hi>洞仙歌</hi>
翠柔香嫩乍春風庭院換卻幽人讀書眼澹鵝黄嫋嫋<lb/>
玉破梢頭鶯未囀緑皺池波尚淺　王孫才别後長負<lb/>
<pb n="KR4d0315_WYG_039-10b"/>
芳時碧草萋萋綉裀軟海棠桃花雨紅濕青衫春心蕩<lb/>
不省花飛减半待持酒髙堂勸東皇且愛惜芳菲留春<lb/>
借煖<lb/>
　　　送陳舍人<hi>上西平</hi>
跨征鞍横戰槊上襄州便匹馬蹴踏髙秋芙蓉未折笛<lb/>
聲吹起塞雲愁男兒若欲樹功名須向前頭　鳯雛寒<lb/>
龍骨朽蛟渚暗鹿門幽閲人物渺渺如漚棊頭已動也<lb/>
須髙着局心籌莫將一片廣長舌博取封侯<lb/>
<pb n="KR4d0315_WYG_039-11a"/>
　　　送游景仁赴䕫漕<hi>賀新涼</hi>
額扣龍墀苦對南宫春風侍女掉頭不顧烽火連營家<lb/>
萬里漠漠黄沙吹霧莽闗塞白狼𤣥兔如此江山俱破<lb/>
碎似輸棋局滿枰無路彈血淚迸如雨　輕帆且問䕫<lb/>
州戍俯江流桑田屢改陣圖猶故抱此孤忠長耿耿痛<lb/>
恨年華不與但月落荒州絶嶼君與鶴山皆人傑倘功<lb/>
名到手還須做平灔澦洗石鼓<lb/>
　　　送張伯修赴宣府<hi>青玉案</hi>
<pb n="KR4d0315_WYG_039-11b"/>
玉驄已嚮闗頭路待擕取功名去慷慨不歌桃葉渡囊<lb/>
書猶在劍花未落富有經綸處　從軍緬想當年賦縱<lb/>
局局飜新祗如許但恐歸來秋色暮薫爐茗椀葵根匏<lb/>
葉落莫燈前雨<lb/>
　　　送魏鶴山都督<hi>滿江紅</hi>
白鶴山人被推作諸軍都督對朔雪邉雲上馬龍光醲<lb/>
郁戊巳營西連太白甲丁旗尾捫箕宿倚梅花聼得凱<lb/>
歌聲橫吹曲　船易漏袽難沃柯易爛棋難復閱勛名<lb/>
<pb n="KR4d0315_WYG_039-12a"/>
好様只推吾蜀風撼藕塘猩鬼泣月吞采石鯨鯢戮管<lb/>
明年縛取敵人囬持鈞軸<lb/>
　　　和吳毅夫送行<hi>滿江紅</hi>
倦客無家且隨寓瞻烏爰止浪占得清谿一曲水鮮山<lb/>
媺菡蓞香浮書几上芙蓉月落吟窻裏縱結廬雖不是<lb/>
吾廬聊復爾　人似玉神如水歌古調傳新意問老龎<lb/>
何日攜家來此後著豈無棋對待前鋒自有詩當底若<lb/>
新秋京口酒船來仍命寄<lb/>
<pb n="KR4d0315_WYG_039-12b"/>
　　　和季永弟思歸<hi>八聲甘州</hi>
毎逢人都道早歸休何曽猛歸來有邵平𤓰圃淵明菊<lb/>
徑誰肯徘徊底是無波去處空算一竿桅冨貴非吾事<lb/>
野馬浮埃　况值清和時候正青梅未熟煮酒新開共<lb/>
倒冠落佩寧使別人猜滿朱簷殘花敗絮欲問君移取<lb/>
石榴栽青湖上低低架屋淺淺銜杯<lb/>
</p>
<p>
</p>
  </div>
</body>
</text>
</TEI>
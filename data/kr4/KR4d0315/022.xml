<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鶴林集巻二十三</head>
    <p>
<pb n="KR4d0315_WYG_022-1a"/>
欽定四庫全書<lb/>
　鶴林集巻二十三　　　　　宋　呉泳　撰<lb/>
　　狀<lb/>
　　　與馬光祖互奏狀<lb/>
臣蒙恩守郡恰已期年救荒賑饑粗無愧怍獨以手足<lb/>
之戚薦尋香火之縁溫詔褒嘉未賜俞允私情忸怩方<lb/>
欲再陳忽得紹興朋友報提舉馬光祖有疏論臣雖未<lb/>
知所言云何以臣揣之必是報怨葢縁端平初光祖守<lb/>
<pb n="KR4d0315_WYG_022-1b"/>
髙郵以貪酷激軍變身與母妻俱受汚辱未幾而復官<lb/>
詞頭過中書臣以太蚤方欲繳奏忽喬行簡傳㫖令與<lb/>
書行詞頭之間未免有訓飭之語光祖頗以爲憾臣守<lb/>
永嘉光祖守處溫與處實爲隣境平時處之麵下而易<lb/>
温之所無温之米上而濟處之所乏光祖既嚴麵之禁<lb/>
不使之下臣亦防米之泄不使之上因此微隙遂幾積<lb/>
怨今甫得使節遽倚勢以挾私怨原其本心亦是觀望<lb/>
時好奉承風㫖所以敢犯公議以中傷善類臣若不以<lb/>
<pb n="KR4d0315_WYG_022-2a"/>
委折上陳則無以自白欲望聖慈檢㑹臣累次所請先<lb/>
畀叢祠付出光祖之章容臣與之疏别仍乞聖斷下清<lb/>
明御史辨其曲折付之公論見於施行於以彰聖朝黜<lb/>
陟之公臣不勝大幸<lb/>
又照㑹某近者以浙東提舉馬光祖上疏劾臣已嘗具<lb/>
狀奏聞欲乞先次與祠仍付出光祖章疏及臣所奏下<lb/>
之御史辨其曲直未准回降指揮今得其章疏乃知悉<lb/>
是誣罔臣若嘿而不言竊恐有負臨遣從臣牧民之意<lb/>
<pb n="KR4d0315_WYG_022-2b"/>
亦非微臣事君行已之節用敢畫一疏析於后<lb/>
一光祖疏謂臣粗有文墨絶無吏才陽爲寛博之容隂<lb/>
挾貪婪之術臣起自書生操觚弄翰乃其職業固不知<lb/>
吏才爲何事然亷謹自將一毫不妄取與官至法從無<lb/>
屋可居不特流寓於東南爲然人所共知兩任郡守潔<lb/>
已奉公比到永嘉悉意荒政雖所當得俸給三月不曽<lb/>
支請今光祖既謂之貪婪必須指其事實豈可只以隂<lb/>
挾二字中傷良善<lb/>
<pb n="KR4d0315_WYG_022-3a"/>
一光祖疏謂假守宣城善狀蔑聞白簡猶新朱幡薦駕<lb/>
永嘉望郡得於營求臣戊戌夏初自宣城得祠至己亥<lb/>
秋末拜永嘉之命整整一年有半喬行簡說聖上本以<lb/>
福唐相處縁輟與李大同且以永嘉郡望稍小故進直<lb/>
學士以華其行此自聖恩特達不知光祖營求之說指<lb/>
何而言<lb/>
一光祖疏謂到官之時適丁歉歲始者大言力詆前守<lb/>
謂其不申旱數以爲志不在民意其設施必有可取而<lb/>
<pb n="KR4d0315_WYG_022-3b"/>
乃懵如醉夢事無巨細仰面以視吏胥朝令夕更貽笑<lb/>
逺近臣去冬赴官甫及處州之境便聞本州饑荒就借<lb/>
處州印具申省乞蠲租科此光祖所目撃到任之始首<lb/>
捐已俸置局賑荒只是州郡自辦不能如隣州科擾平<lb/>
民曽具賬冊備録施行次第登於臺省今尚可考濟民<lb/>
四萬六千有竒糶户十一萬有竒放夏稅一十二萬有<lb/>
竒放秋苖二萬八千有竒又斷罷都吏又勒諸吏之稍<lb/>
厚者各令買米不知光祖謂其懵如醉夢仰面視吏胥<lb/>
<pb n="KR4d0315_WYG_022-4a"/>
者得之於何所聞也<lb/>
一光祖疏謂郡通海道商舶徃來其間儻能措置招徠<lb/>
不患米艘不集泳乃折支度牒低價敷糴以致客舟望<lb/>
風奔遁米不入境臣比准朝廷乞降度牒二百道提舉<lb/>
司一十道皆是給付諸縣令自變賣糴米糶濟本州原<lb/>
不曽立價敷糴又嘗出榜曉諭招誘米客其來者二十<lb/>
五萬餘桶流入處州者亦此米也光祖乃謂客舟奔遁<lb/>
者不知奔遁於何所也其詳已見之申省賬冊<lb/>
<pb n="KR4d0315_WYG_022-4b"/>
一光祖疏謂闤闠嗸嗸兼旬乏糴市民千百環擁麗譙<lb/>
至有扛去知州之語臣未到任前本州之民皆有饑餓<lb/>
之憂及既行勸誘米舟輻輳貧民皆得接濟至有相告<lb/>
語謂此菩薩不來我等都是餓死底光祖時察鄰國之<lb/>
政不應不知今謂市民千百環擁麗譙者不知是何月<lb/>
日也<lb/>
一光祖疏謂大饑之後疫癘乗之死者枕藉泳閉帷深<lb/>
居恬不加恤本州因饑荒之後果有疾疫傳染既多不<lb/>
<pb n="KR4d0315_WYG_022-5a"/>
無死者臣命醫廵門㸔診僉㕔置局施藥又時加撫恤<lb/>
俾爲湯粥之供死則給以棺材又差官吏逐日分隅掩<lb/>
瘞皆有實數亦見之申省賬冊<lb/>
一光祖疏謂今歲之旱無異鄰州泳惟恐上司蠲除不<lb/>
便於已亟以全熟申上今歲本州風雨調順早榖頗登<lb/>
晩禾却有䖝傷去處遂不待檢踏永嘉與放三分諸縣<lb/>
已放二分葢是參之卿大夫之公論得中都書謂左相<lb/>
李宗勉曽向人說聞温州得熟却如何又申放分想是<lb/>
<pb n="KR4d0315_WYG_022-5b"/>
呉某要譽今光祖乃謂全熟申上既曰全熟則何縁有<lb/>
二分三分之放自有申臺省狀可考亦自具申諸司光<lb/>
祖胡爲不知<lb/>
一光祖疏謂又於管下科糶髙下其手付之鶩行使得<lb/>
甘心漁獵糶價翔踴民不聊生本州苖額四萬九千去<lb/>
秋收二萬八千歲支七萬四千除放外係欠四萬餘石<lb/>
支遣本州接續措置外尚欠兩月之糧今歲稍熟南北<lb/>
不稔未免就寺院畆頭上敷糴係以市價償之自無一<lb/>
<pb n="KR4d0315_WYG_022-6a"/>
毫侵擾目今米價每升正是四十見錢比之台處諸州<lb/>
米價最下豈得謂之翔踴<lb/>
一光祖疏謂近者謂朝廷更易新楮泳自張黄榜外無<lb/>
一毫措置人心疑愕市肆晝閉十七界㑹子直不滿八<lb/>
十視東浙諸郡獨低本司移文取㑹並無回報本州自<lb/>
黄榜初下臣遂喚上諸行民户與之開說人心元無疑<lb/>
惑市肆交易如故又多方措置分隅稱提具申朝廷乞<lb/>
添撥十八界㑹以備兊換十七界㑹舊用九十今已長<lb/>
<pb n="KR4d0315_WYG_022-6b"/>
作百三十乃浙東諸郡之所無亦已具施行次第申尚<lb/>
書省<lb/>
一光祖疏謂自蜀客無家可歸廣求田問舍之圖無首<lb/>
公爲國之念臣僦居德清就有薄産平時奉法循理豈<lb/>
不知守臣不可於所部輙置産業亦嘗出榜曉諭謂不<lb/>
惟本位不敢置雖舍姪位下亦不令於此時置一畆創<lb/>
一椽有託姓名者亦許令告首榜文至今尚在照得田<lb/>
宅非囊槖中可藏之物必有坐落畆步若行體訪便見<lb/>
<pb n="KR4d0315_WYG_022-7a"/>
著實<lb/>
一光祖疏謂縱容子弟闗節交通挾娼妓以遨遊冐新<lb/>
䘮而應舉臣長子槃即弟昌裔之子登乙未進士第任<lb/>
提領犒賞所准備差遣自聞所生之䘮即觧官奔䘮多<lb/>
不留此不知通闗節者何事挾娼妓者何人臣教子甚<lb/>
嚴其在侍旁絶不令出入槃亦粗知謹飭不敢爲非兼<lb/>
其已自登科不應再冐新䘮應舉<lb/>
一光祖疏謂占僧廬以爲葬地而不恤公議之騰囑部<lb/>
<pb n="KR4d0315_WYG_022-7b"/>
氓以市膏腴而不償契劵之直亡弟昌裔在婺州不禄<lb/>
治命令諸子權攢温括之間係是諸孤自請於朝援紹<lb/>
興流寓人典故買寺院之地安厝朝廷劄下本州從行<lb/>
即非冐占其如囑市膏腴已具前項但未知所指部氓<lb/>
謂誰却須指出姓名方見著實<lb/>
一光祖疏謂人方詆爲推不去之謝令泳乃視爲死可<lb/>
葬之桐鄉臣治郡一年上下粗相孚信本州之賢士大<lb/>
夫如陳畏大卿諸人皆勸令就此卜居臣以於義不安<lb/>
<pb n="KR4d0315_WYG_022-8a"/>
屢辭卻之在彼初無推不去之譏在此實無死可𦵏<lb/>
之意<lb/>
一光祖疏謂以若所爲而望其爲天子牧養細民難矣<lb/>
臣黍以從臣出守只知奉宣天子德意撫恤小民勢家<lb/>
巨室或有以强凌弱者當官而行未免招怨惡然小民<lb/>
之無告者却頗相安光祖之言恐爲勢要而發<lb/>
右臣所具十四項其十項必待反覆體究然後得知虛<lb/>
實最是中間謂臣以營求得郡以全熟申省子弟冐新<lb/>
<pb n="KR4d0315_WYG_022-8b"/>
䘮應舉占僧廬爲葬地四項乃實陛下所簡記公朝所<lb/>
明知國人所通曉者光祖欺罔天聽莫此爲甚照得光<lb/>
祖志滛好僻素不知書嗜利無耻自號能吏其在班行<lb/>
招權納賄至有無錢十萬貫莫登喬馬門之嘲方遭白<lb/>
簡旋得處州不過豐飾厨傳優待過客買囑遊士使之<lb/>
揚譽於中都今冐焉得節去天咫尺乃敢指無爲有變<lb/>
是爲非肆無忌憚以誣上下無諸已而後非諸人光祖<lb/>
固難責之以此獨不顧公議乎臣切見孝宗皇帝勵精<lb/>
<pb n="KR4d0315_WYG_022-9a"/>
庶政無逺不燭監司風聞不當必出自聖斷與之區處<lb/>
朱熹爲浙東提舉唐仲友知台州熹被㫖檢旱行部因<lb/>
民户有詞熹方論奏仲友亦上章自辨熹疏遂不付出<lb/>
尋各與别路差遣而去夫熹大儒所言又是使事仲友<lb/>
庶官所爲又有實跡而當時區處乃爾今光祖如一失<lb/>
節之婦所論臣又皆虚誣清明之朝豈宜有此陛下志<lb/>
繩祖武動法孝宗欲望聖慈併臣前後兩疏下御史臺<lb/>
詳與辯白特發睿斷處分施行庶幾臣三十年忠潔之<lb/>
<pb n="KR4d0315_WYG_022-9b"/>
操不致一旦爲小臣之所汙辱謹録奏聞<lb/>
　　　辭免除權刑部尚書狀<lb/>
臣伏凖今月一日尚書省劄子三省同奉御筆除臣權<lb/>
刑部尚書兼職依舊日下供職者臣欽聞出綍愧若踐<lb/>
氷伏念某蜀之鄙人亡所肖似自爲青袍朝士已閱九<lb/>
年及玷碧落侍臣亦幾三載制詞共千百篇而經濟少<lb/>
奏對凡十八疏而獻納踈聖恩重於丘山臣報微於毫<lb/>
髪葢嘗以疾病之邅連而請外以鄉邦之顛覆而丐祠<lb/>
<pb n="KR4d0315_WYG_022-10a"/>
謂天葢髙曽是莫聽乃徑從於小宰遂晉長於秋卿華<lb/>
以一遷重於再命載念士官之所掌實於國脉而相闗<lb/>
舜不頼臯陶之明何以布好生之德周不得蘇公之敬<lb/>
安能審用罰之中必惟良臣始稱公選若冐司於臬事<lb/>
恐紛致於人言欲望陛下矜察愚衷收回成渙量能授<lb/>
職亟改畀於時髦敕法清刑庶共登於漢道小臣獲免<lb/>
曠官之刺陛下不失知人之明所有省劄臣未敢祗受<lb/>
　　　第二辭免状<lb/>
<pb n="KR4d0315_WYG_022-10b"/>
臣比准省劄奉御筆除臣權刑部尚書尋具辭免於今<lb/>
月初五日伏准詔書賜臣不允者臣聞才爲造物之所<lb/>
珍名者道家之深忌二陸以呉中之秀入洛官纔盛而<lb/>
毁來兩蘇以西州之彦同朝位益髙而謗起矧不令之<lb/>
兄弟亡前修之典刑而臣摛詞玉堂簮筆荷槖職親地<lb/>
禁終日不離文字之間選妙秩清羣才半入銓衡之下<lb/>
雉不能於鏟采龜不觧於韜靈致彼胥䜛納之危穽每<lb/>
荷陛下保全之力實如皇天生育之仁曽未報於隆恩<lb/>
<pb n="KR4d0315_WYG_022-11a"/>
迺復叨於異擢亟騰免牘以俟俞音盼春詔之十行雖<lb/>
荷褒嘉之寵掌秋官之三典終非審克之才敢遜忠賢<lb/>
庶安愚分所有恩命臣未敢祗受<lb/>
　　　第三辭免状<lb/>
某伏准今月初一日省劄備奉御筆除某權刑部尚書<lb/>
某嘗一再具免牘奏聞天聽葢髙未䝉俞允竊謂文昌<lb/>
髙於法從憲臺重於諸曹訟牒滋繁非膚敏之才不足<lb/>
以剖析情僞刑章紛委非諳通之識不足以分别科條<lb/>
<pb n="KR4d0315_WYG_022-11b"/>
如某謾學綴文未閑讀律使之討論潤色尚能奏薄技<lb/>
於詞林若曰糾禁議詢何以宅嘉師於王國倘非遜避<lb/>
恐速顛隮伏望朝廷察其被寵之若驚諒其控辭之非<lb/>
僞爲敷陳於九陛庶畢達於孤忠俾守舊官亟回新命<lb/>
所有省劄某未敢祗受<lb/>
　　　辭免兼權中書舍人狀<lb/>
照㑹某今月初五日伏准尚書省札子備奉聖㫖除某<lb/>
秘書少監兼權中書舍人者光命巽申愚衷震惕伏以<lb/>
<pb n="KR4d0315_WYG_022-12a"/>
太乙之坐紫㣲之垣下臨圖書上主詞令俱爲華選専<lb/>
用英髦如某學不足以知方文不足以飾治曩塵冊府<lb/>
曽躐等以三遷比直詞垣亦叨榮者一載捜訪遺文以<lb/>
補書逸繳還成命以繩官邪雖云粗盡於厥心初亦何<lb/>
裨於更化豈期誤渥復及陳人還貳書林豈敢方元祐<lb/>
之人物改權中舍而乃用紹興之典彛一且不堪二難<lb/>
兼取若令磨鈆吮墨尚殫典校之勞如復翻勅批黄是<lb/>
速顛隮之咎毋拘反汗不致妨賢某已於當日赴秘書<lb/>
<pb n="KR4d0315_WYG_022-12b"/>
省供職外所有兼權中書舍人職事欲望朝廷特賜敷<lb/>
奏寢免施行<lb/>
　　　又辭免狀<lb/>
某比者一再辭免恩除俞音終閟某更不敢冐有陳凟<lb/>
惟是中書舍人之職所管四房文字十有八色詞命頗<lb/>
多某自更化以來訖於今日跨越三載撰述幾千有餘<lb/>
篇辭殫義拙亡所禆補頃者伏准御筆陞直禁林仰荷<lb/>
聖恩奬拔之至靖惟内外兩制古今詞人兼掌者少某<lb/>
<pb n="KR4d0315_WYG_022-13a"/>
實何人冐敢共貳且某既除右史又權吏銓又領瑶牒<lb/>
及直學士院委於中舍難可通攝近嘗以洪咨䕫除吏<lb/>
侍兼直院日辭免中書舍人體例申控公朝敢乞特爲<lb/>
敷奏許令某觧還西掖職事簡畀時髦庶幾不妨鵷序<lb/>
之賢某亦得專農馬之智<lb/>
　　　第二辭免状<lb/>
某比者誤叨恩除有兼職依舊指揮嘗一再具奏辭免<lb/>
中書舍人省札薦頒俞音終閟今月十三日得起居郎<lb/>
<pb n="KR4d0315_WYG_022-13b"/>
兼中書舍人袁甫公文備奉尚書省札子及臣寮上言<lb/>
等事將後省印記令某掌管竊縁某學術空踈仕材答<lb/>
颯近者又苦目眚委是難兼兩制而况詞垣文字實爲<lb/>
浩繁若不陳力控辭未免速致顛沛欲乞朝廷早賜敷<lb/>
奏别於周行遴選儒紳之彦俾充此選庶上下房文字<lb/>
不致積壓<lb/>
　　　第三辭免状<lb/>
某竊以宥坐之器盈則覆仲尼憂太盛之易衰再實之<lb/>
<pb n="KR4d0315_WYG_022-14a"/>
木根必傷文子懼兼榮之難保今兄弟一門聨登要路<lb/>
可謂太盛矣内外兩制皆代王言可謂兼榮矣居盛而<lb/>
不戒則危饕榮而不已則辱若非安當止之分何以免<lb/>
交讁之言比於黄紙之初除五入控辭之牘繼以赤眚<lb/>
之間作三陳祠禄之章且依屢降之指揮不許再行於<lb/>
陳請若退而自嘿幾悖戾於先猷復進而有言是重違<lb/>
於聖㫖某之進退至此周章與其身兼數器而獨冐書<lb/>
生之榮曷若知効一官而免供中舍之職矧詞章系國<lb/>
<pb n="KR4d0315_WYG_022-14b"/>
脉之隆替而論駮闗朝綱之重輕儻久據於華紳豈不<lb/>
妨於賢路今巧匠䄂雲斤而未試良工<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>美玉而弗沽<lb/>
非甄拔而用之則無以展其器能非磨淬而新之則無<lb/>
以揚其風采輙忘踈陋敢遜譽髦禆諶草創世叔討論<lb/>
爲命豈一人之力宰我言語子游文學設科須衆善之長<lb/>
庶於有道之朝得免蔽賢之罰更祈敷奏即賜允俞<lb/>
　　　第四辭免状<lb/>
臣西州晚進不學不文伏自去冬誤叨除授嘗三次具<lb/>
<pb n="KR4d0315_WYG_022-15a"/>
疏乞免兼中書舍人忱悃屢殫俞音終閟今又幾半年<lb/>
臣見貳吏銓又直翰苑又兼瑶牒選事浩繁書詔填委<lb/>
若不觧中舍一職不惟積壓文書將恐有妨賢路矧文<lb/>
士如林詞人軰出内則如國子司業陳耆卿著作佐郎<lb/>
應繇外則如知江州呉潛知安吉州蔣重珍建康運副<lb/>
髙定子前成都運判李劉宫觀劉克莊皆有文名可充<lb/>
是選伏望聖慈詳臣累疏控辭精選人以兼攝庶幾臣<lb/>
得以顓心職業少圖補報人無曠官之<graphic n="KR1018" url="https://raw.githubusercontent.com/kanripo/KR-Gaiji/master/images/KR1018.png" mimeType="image/png"/>已無蔽賢之<lb/>
<pb n="KR4d0315_WYG_022-15b"/>
懼<lb/>
　　　辭免兼直舍人院狀<lb/>
照㑹某今月二十四日伏准省劄備奉聖㫖呉某除軍<lb/>
器少監兼直舍人院者冐膺兼組増惕孤衷伏念某頃<lb/>
自著庭暫權右掖無英詞以鼓天下之動無宏議以植<lb/>
朝廷之綱掛名沗與於判花嫉惡但思於去草粤稽元<lb/>
祐嘗用蜀珍咸推蘇軾范百禄之賢能繳李定張誠一<lb/>
之惡自愧寒鄉之晚進敢攀前哲之髙風比還二凶之<lb/>
<pb n="KR4d0315_WYG_022-16a"/>
詞荷垂九陛之聽然而厯時滋永久假不歸縱未致於<lb/>
煩言亦弗寧於方寸正欲露章而控免豈期帶職以超<lb/>
遷既升武監之華仍正詞垣之直雖軍旅之事未之學<lb/>
尚能閱戎器之精粗以帝王之制舉而行恐難稱皇猷<lb/>
之潤色寧專農馬之智敢冐熊魚之兼某已於今月二<lb/>
十四日赴軍器監供職外所有兼直舍人院職事欲望<lb/>
朝廷特賜敷奏寢免施行<lb/>
　　　辭免兼權直舍人院狀<lb/>
<pb n="KR4d0315_WYG_022-16b"/>
照㑹某今月十二日准尚書省劄子備奉聖㫖呉某時<lb/>
暫兼權直舍人院者某被命頻仍省躬震惕居編摩之<lb/>
府纔及五旬登著作之庭未經一月當明主勵精之始<lb/>
正微臣思報之秋而學不足以網羅舊聞識不足以通<lb/>
達時務方虞黜責豈望超陞矧贊書王國之精華而論<lb/>
駮公朝之機脉開寳之後僅聞兩中允之除熙寧以來<lb/>
始見三舍人之盛豈宜樸學暫使兼官雖資淺望輕在<lb/>
禮弗容於控免然職親地禁非才恐速於顛隮伏望朝<lb/>
<pb n="KR4d0315_WYG_022-17a"/>
廷特賜敷奏收回成命改畀時髦庶專農馬之能少答<lb/>
乾坤之施所有恩命未敢祗受<lb/>
　　　辭免知泉州狀<lb/>
右臣今月初八日准尚書省劄子六月二十四日三省<lb/>
同奉聖㫖除臣依舊寳章閣學士知泉州除已望闕謝<lb/>
恩外臣竹宫奉祠甫頒渙渥桐城出守復玷新綸申命<lb/>
甚休省躬若厲伏念臣曩陪羣彦獲侍禁除王褒之遇<lb/>
明君每喜得行於直道韓愈之傲相國豈虞潛伏於危<lb/>
<pb n="KR4d0315_WYG_022-17b"/>
機坐投閒者六年復被劾而三黜自分翳林泉而槁死<lb/>
豈圖見日月之昭明屬調更化之弦誤畀專城之綬靖<lb/>
言若昔曽沗斯除合浦之珠復還敢不敬承於天命貪<lb/>
泉之水再酌恐猶未免於人言牛負軛以莫勝鳥傷弓<lb/>
而輙畏冐當委寄定速顛隮伏願皇帝陛下念簮履之<lb/>
遺改絲綸之寵别選良吏爲治宣聖化於海濵仍令祠<lb/>
官祝釐歌豐年於農畆所有省劄臣未敢祗受<lb/>
　　　第二辭免狀<lb/>
<pb n="KR4d0315_WYG_022-18a"/>
臣比准省劄備奉聖㫖除臣依舊寳章閣學士知泉州<lb/>
尋具辭免伏准今月十四日詔書賜臣不允者臣比控<lb/>
忱辭上勤報告對天捧讀跼地懷慚欲王之德意志慮<lb/>
達萬民固荷聖恩之重稱臣之筆墨議論妙天下敢當<lb/>
天語之褒况文學止於潤身而政事可以及物若稽徃<lb/>
哲具有芳猷修以翰墨致身而對客每好談於吏事軾<lb/>
以詞章名世而居官常自任以吏能乃知學古之儒不<lb/>
薄綜世之務眷茲南服常用詞人倪思初出鎮於紹熙<lb/>
<pb n="KR4d0315_WYG_022-18b"/>
德秀復典麾於紹定凡一再命或四三辭一則以地望<lb/>
雄重軍民雜處爲憂一則以民力焦熬宗族衍蕃爲說<lb/>
昔者已非其舊今焉又不如前豈應孤危一介之臣能<lb/>
繼篤棐二人之轍伏願皇帝陛下念臣曽沗侯藩之寄<lb/>
察臣非辭王事之勞亦思以奏最聞又恐不勝任免陳<lb/>
力就列不能者止何敢飾情發號施令罔有不臧毋嫌<lb/>
致命所有恩命臣未敢祗受<lb/>
　　　第三辭免狀<lb/>
<pb n="KR4d0315_WYG_022-19a"/>
某昨再具辭免除某依舊寳章閣學士知泉州伏准尚<lb/>
書省劄子備奉七月二十二日聖㫖依已降詔不允不<lb/>
得再有陳情者竊念某去國九年屏居六載雖在畎畆<lb/>
未嘗一念忘君茲蒙公朝起廢予郡豈不欲奉命馳驅<lb/>
以布宣德意竊縁温陵舊日史嵩之曽以某姓名進擬<lb/>
濮斗南尋即承風㫖論劾誣詞醜詆汚衊素行某更何<lb/>
顔以延見吏民耶不寧惟是斗南後來亦出知此郡其<lb/>
交割月日與罷命到日不相後先閩中士大夫皆言温<lb/>
<pb n="KR4d0315_WYG_022-19b"/>
陵早是荒殘彫弊更經此一畨送迎掃刷則愈不可爲<lb/>
矣若使某在郡整齪究理則有脩怨之嫌寢黙不言則<lb/>
貽敗官之譴某雖至愚極陋粗知義理實不願與之爲<lb/>
代欲望朝廷特賜敷奏俾某獲免是行仍奉祠官香火<lb/>
爲太平幸民不勝至感<lb/>
　　　辭免除權吏部侍郎狀<lb/>
臣今月二十四日准尚書省劄子備奉御筆除臣權吏<lb/>
部侍郎日下供職内有兼職依舊者渙若出綸震於聞<lb/>
<pb n="KR4d0315_WYG_022-20a"/>
命竊以甘泉扈從以侍臣爲邦家之光選部典銓以小<lb/>
宰爲人物之鑑匪疇夙望曷稱親除如臣者猥自遐陬<lb/>
躐登朝序才能甚短如鼎之不可以柱車文體近浮如<lb/>
玉之不可以爲榖偶值清朝之更化忽陪羣彦以同升<lb/>
謬當記注之筵復玷詞翰之選赤墀載筆幾瞻言動之<lb/>
容紅燭燃窻兩被傳宣之寵雖曰儒生之榮遇每慚徃<lb/>
哲之髙風方戒滿盈又叨甄擢官清易曠甫半歲而三<lb/>
遷恩重難酬不一月而再命倘冐承於殊渥恐交嘖於<lb/>
<pb n="KR4d0315_WYG_022-20b"/>
煩言伏望聖慈俯矜愚悃於贊書之未出擇髦士之攸<lb/>
宜庶安私情允愜公論所有恩命未敢祗受<lb/>
　　　第二辭免狀<lb/>
某比於今月二十四日伏凖省劄備奉御筆除某權吏<lb/>
部侍郎兼職依舊尋具辭免奉聖㫖不允重惟吏侍之<lb/>
遷實髙諸曹非知人之明不足以鑑裁流品非秉法之<lb/>
正不足以檢柅吏姦比者某共貳之初以卯退朝以辰<lb/>
入局典吏抱案遷官滿庭愛惜分隂僅可區撥而才不<lb/>
<pb n="KR4d0315_WYG_022-21a"/>
周於繁劇智不足於𦕈綿以所不能之人居所甚重之<lb/>
職因循之久易生茍玩豈圖異渥復畀陳人若貪恩榮<lb/>
冐昧以處則必以庸踈抵於曠敗欲望朝廷特賜敷奏<lb/>
得從寢免庶幾上不以累聖鑒下不以溢愚分所有省<lb/>
劄未敢祗受<lb/>
</p>
<p>
</p>
  </div>
</body>
</text>
</TEI>
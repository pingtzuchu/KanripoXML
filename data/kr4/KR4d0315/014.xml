<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鶴林集巻十五</head>
    <p>
<pb n="KR4d0315_WYG_014-1a"/>
欽定四庫全書<lb/>
　鶴林集巻十五　　　　　　宋　呉泳　撰<lb/>
　　進御故實<lb/>
　　　建紹乾道隂雨五事<lb/>
　建炎三年六月己酉御筆太史奏天道乆隂霖雨不<lb/>
　止占曰久隂隂盛下有隂謀霖雨者人怨所致朕恐政<lb/>
　失其道可來日召郎官以上赴都堂條具朕之過失<lb/>
　民間疾苦政事失錯可以消天變可以收人心可以<lb/>
<pb n="KR4d0315_WYG_014-1b"/>
　召和氣實封奏聞<lb/>
　紹興四年六月乙丑臣寮奏方今國用軍食盡仰浙<lb/>
　西今隂雨連綿害于耕稼萬一歉饉何以支吾臣愚<lb/>
　欲望聖慈發自誠心專精祈禱仍詔大臣講求所以<lb/>
　修人事應天心之術凡刑獄有可理理之工役有可<lb/>
　停停之浮費有可省省之人事既修天心自格庶幾<lb/>
　變災為福中熟尚可冀也詔從之<lb/>
　八年四月丙辰御史中丞常同奏伏見比者滛雨踰<lb/>
<pb n="KR4d0315_WYG_014-2a"/>
　月天地隂晦此盖隂盛之象其為災異明矣夫君者<lb/>
　陽也臣者隂也意者兵將驕恣有難制之漸乎刑獄<lb/>
　淹乆多寃濫乎百姓困弱怨氣溢乎究此數端雖曰<lb/>
　匪易然在陛下與二三大臣信之畏之慮之圗之而<lb/>
　已臣願陛下每以數者曲留聖意念念不忘則羣䇿<lb/>
　日聞變將自消矣<lb/>
　乾道元年有司以乆雨乞分遣郡縣吏禱於山川神<lb/>
　祗上曰應天當以實此不必也比聞兩浙身丁錢絹<lb/>
<pb n="KR4d0315_WYG_014-2b"/>
　皆取於五等下户其議蠲除之小大之獄豈無寃滯<lb/>
　其令御史慮囚朕將避殿減膳以答天譴<lb/>
　三年宰臣葉顒奏滛雨不止咎在臣等昨日有奏乞<lb/>
　罷政上曰不必如此此皆朕有失徳卿等當與朕交<lb/>
　修庶政以召和氣凡政事有失中刑獄有未當皆宜<lb/>
　留意上又曰可差官分决滯獄<lb/>
臣聞先儒有言臣者君之隂也妻者夫之隂也小人者<lb/>
君子之隂也陽明勝則婦婉而順臣共而義小人逺而<lb/>
<pb n="KR4d0315_WYG_014-3a"/>
伏故禨祥休徴並應而沓來隂濁行則婦乗夫臣僭君<lb/>
小人内而君子外故妖孽異眚層見而疊出攷之先漢<lb/>
灾異之來抑何其稠也坤震載搖則嘉鳳之專應之河<lb/>
井湧決則班趙之罷當之黜向任恭佞讇求進而彗流<lb/>
日蝕之謫見北邉驛騷匈奴驕肆而大雨水溢之災起<lb/>
一事失一異應天人相與之際豈不甚可畏哉漢不足<lb/>
進矣紹興開中天之業乾道有重熈之運君徳清明政<lb/>
事修舉内無女謁之寵朝無專政之臣憸壬無蔽主之<lb/>
<pb n="KR4d0315_WYG_014-3b"/>
失夷狄無猾夏之患然天多沈隂而雨數降霖霪不止<lb/>
而日少光修之人事者既無一缺之非而騐之天象者<lb/>
猶有譴告之異吁可以見天心之仁愛人君矣然聖祖<lb/>
神宗豈一日忘敬天之怒哉慮政事之錯失也思兵將<lb/>
之驕恣也念百姓之愁怨也軫刑獄之多寃也君臣交<lb/>
修而徳日隆天人交感而善日應卒能易水澇而豐登<lb/>
變妖眚而休福者盖灾異之來雖與漢同而人君之徳<lb/>
獨與漢異也況今木行失度既有苦雨數來之愆積隂<lb/>
<pb n="KR4d0315_WYG_014-4a"/>
不歛又有穀爛于場之慮則修明二祖之政在清朝可<lb/>
不亟加之意<lb/>
　　　建紹諸臣議秋防<lb/>
　建炎二年五月吏部侍郎劉班奏臣竊謂今時已中<lb/>
　夏其去秋之時無幾矣臣願陛下申命大臣講求其<lb/>
　端博詔羣臣各獻其説深恤軍兵之居處飲食而教<lb/>
　之以力戰之法遴選守臣之才能勇略而付以足兵<lb/>
　之寄優容狂直以廣言路節抑浮費以裕邦財除苛<lb/>
<pb n="KR4d0315_WYG_014-4b"/>
　徭信詔令以結天下之心急戰功旌死事以激忠義<lb/>
　之氣如此則金人雖強尚可捍禦而窮冬無驚擾之<lb/>
　慮矣<lb/>
　二年六月御史中丞張守奏臣准省劄奉聖㫖防秋<lb/>
　在近朝廷雖已措置尚慮未盡令行在侍從職事官<lb/>
　條具利害臣愚欲望陛下詔諸路帥守及防秋所遣<lb/>
　將帥諭以前日逃遁失守逗留無功之人自今以往<lb/>
　復蹈前轍必誅無赦亦復三令而五申之庶使玩法<lb/>
<pb n="KR4d0315_WYG_014-5a"/>
　廢職之人有所警懼防秋利害莫大於此<lb/>
　紹興四年二月殿中侍御史常同奏臣聞國家艱難<lb/>
　以毎嵗春夏未嘗經意武事八九月之後方始講究<lb/>
　謂之防秋習以為常曽不深慮臣去嵗之冬嘗因奏<lb/>
　對敷陳親聞玉音欲自嵗首即修武備夙夜以冀今<lb/>
　春巳中日月易逝得重寸隂敵國可虞而不可信和<lb/>
　議可講而不可恃欲望聖慈明詔大臣無茍目前之<lb/>
　安無作因循之計加意籌畫以壯逺猷<lb/>
<pb n="KR4d0315_WYG_014-5b"/>
　六年五月吏部侍郎劉大中奏臣近䝉宰執召至都<lb/>
　堂傳聖㫖令具將來防秋利害臣書生未習軍旅之<lb/>
　事安得具畫上贊廟謨臣願陛下應天變以實結人<lb/>
　心以誠待敵勿事虚聲愛民勿為文具此乃禦敵之<lb/>
　本也<lb/>
　十年五月江南東路安撫制置使葉夢得奏臣竊惟<lb/>
　敵情變詐不測盛夏弓解馬疲之時遽至王畿其志<lb/>
　必欲先入東京休養士馬至秋深長驅南下為衝突<lb/>
<pb n="KR4d0315_WYG_014-6a"/>
　之計欲乞朝廷先定大計更命三將各具所見如何<lb/>
　則守如何則戰守以何道戰以何術孰當鋒居前<lb/>
　孰勒兵殿後如何以為聲援如何以為䇿應一一條<lb/>
　上取所可行者就付之以責功效<lb/>
臣聞周以盛夏征獫狁而捷漢以秋冬伐匈奴而敗安<lb/>
邉保勝之䇿亦貴乎豫而已矣夫温燠之氣盛于東南<lb/>
嚴凝之氣盛于西北凡敵人之所以袵金革被弓馬堅<lb/>
忍而耐戰者亦其氣候使之然也故四月入澱八月出<lb/>
<pb n="KR4d0315_WYG_014-6b"/>
澱馬乗牧之候也草青而歸棗紅而來兵出役之期也<lb/>
彼無嵗不飲馬無日不耀師專以蠶食上國為謀而吾<lb/>
則巍冠博帶優游閒暇玩愒時日以待之則雖耳未聞<lb/>
鉦鼓之聲目不睹旌旗之色識者已覘其不敵矣杜牧<lb/>
有言曰今若以仲夏發幽并突騎及酒泉兵出回鶻意<lb/>
外一舉無遺類矣今固不敢望行杜牧之䇿但如建紹<lb/>
間李綱所謂夏巳及半去秋不逺非早圗之則敵又奔<lb/>
突劉班所謂時已中夏去秋無幾惟博謀羣議則尚可<lb/>
<pb n="KR4d0315_WYG_014-7a"/>
扞敵如臣同如臣守如臣大中如臣夢得先定大計急<lb/>
修武備等䇿亟於此時早作措置則尚可以遏羣哨於<lb/>
未南止敵衆於將逞不然采薇之戍勿剛折栁之樊益<lb/>
薄止俟其馳突自來而自去則非臣所願聞也<lb/>
　　　紹興乾淳經理荆襄淮蜀事宜<lb/>
　紹興元年正月乙丑荆南鎮撫使解潛奏荆南係四<lb/>
　川之口最為要害東鄰鄂岳北接襄郢見今侵犯未<lb/>
　已千里之間人跡㫁絶本路郡縣十分殘破臣獨立<lb/>
<pb n="KR4d0315_WYG_014-7b"/>
　一方事力單弱無以鼓作士氣保守方面伏望差撥<lb/>
　一軍精兵前來鎮壓敵氛保護川口有㫖發王宗尹<lb/>
　柴斌兩軍人應副使喚<lb/>
　七年知象州劉子羽奏荆襄昔人用武之地自喪亂<lb/>
　以來莽為盗區國家多事未遑經理亦幸敵人棄而<lb/>
　不顧殆天以資我也今千里丘墟固難盡守臣謂宜<lb/>
　將荆襄合為一路増重帥權益兵聚糧募民耕種為<lb/>
　戰守計一者貫通秦蜀無斷絶之虞二者控扼上流<lb/>
<pb n="KR4d0315_WYG_014-8a"/>
　如首尾相應三者窺闞中原有巻席之勢是一舉而<lb/>
　獲三利也<lb/>
　乾道三年勘㑹兩淮州軍曽經殘破去處二税各已<lb/>
　分數放免尚慮民力凋瘵未蘇州縣財賦闕乏可更<lb/>
　與展免二税一年其上供諸色窠名錢物等㳂邉州<lb/>
　郡更與全放一年<lb/>
　淳熈五年新知西和州王傑進對論闗外四州與内<lb/>
　不同當厚加存恤與之寛租賦釋逋負蠲徭役減征算<lb/>
<pb n="KR4d0315_WYG_014-8b"/>
　使家給人足以備他日出師之用上曰今日正當如<lb/>
　此<lb/>
臣聞勞來還定西周之所以中興生聚教訓於越之所<lb/>
以復霸自古未嘗無敵國外患也使變故之來挫益激<lb/>
衂益厲刓缺破碎之處隨事補葺而益振則壞者未有<lb/>
不興僨者未有不起者當烏珠侵邉之際亮主飲江之<lb/>
時鐵騎如雲征塵覆鳥飄忽震蕩所向披靡而並邉城<lb/>
戍堡聚莫不罹其䖍劉之毒曠土彌望居民稀少此何<lb/>
<pb n="KR4d0315_WYG_014-9a"/>
等氣象惟我紹隆君臣奮春秋復讐之心鼓匈奴未㓕<lb/>
之氣振厲激作未嘗以一時觸藩之小故而沮其萬世<lb/>
立國之䂓模故近而淮甸逺而襄蜀凡蹂踐傷殘之地<lb/>
兵闕則須而補之糧匱則隨而峙之流移未安則宅之<lb/>
城邑未復則修之耕種未廣則招民而墾之專務興補<lb/>
而壞者全悉心經理而勞者息中興之業成而復還承<lb/>
平之舊觀職此之故也頃者北兵潰防疆事孔棘襄蜀<lb/>
諸州半遭屠燬乗其暫退而亟撫瘡痍隨其流離而速<lb/>
<pb n="KR4d0315_WYG_014-9b"/>
加鎮定厚藩籬而安堂奥無大於此惟陛下亟行之<lb/>
　　　紹興吳玠守蜀闗二事<lb/>
　紹興二年十二月金人使薩里罕裒五路叛兵來侵<lb/>
　時吳璘駐和尚原兵不得進欲以竒取蜀乃令李彦<lb/>
　琪駐秦州窺仙人闗以要吳玠别將以游騎出熈河<lb/>
　綴闗師古而大軍由商於以入三年正月乙丑陷金<lb/>
　州參議劉子羽移書與統制吳玠曰金兵旦夕至饒<lb/>
　風嶺下不守此是無蜀也公不前子羽當往玠即馳<lb/>
<pb n="KR4d0315_WYG_014-10a"/>
　與金兵遇金人始至闗下被重鎧歩登山而仰攻我<lb/>
　之弓弩亂發且轉大石擊之至不能前則背山而坐<lb/>
　蘇則又登凡六晝夜敵皆敗衂無何金人募死士從<lb/>
　間道犯祖溪闗守將郭仲力不能支玠見金人掩出<lb/>
　我師後遂自饒風一日馳還漢中四川大震二月己<lb/>
　亥薩里罕入興元府子羽約玠退屯三泉玠曰闗外<lb/>
　蜀之門户不可輕棄金人所以不敢輕入者恐玠議<lb/>
　其後耳玠往守仙人闗子羽築硬柵於潭毒山以死<lb/>
<pb n="KR4d0315_WYG_014-10b"/>
　守金人至金牛不見兵疑有伏玠又陽為軍書㑹諸<lb/>
　將欲斷歸路金人邏得之懼俄而報曰敵退矣於是<lb/>
　子羽與玠急遣兵邀之于武林闗金人盡棄其輜重<lb/>
　及所掠人畜而去後軍為我軍掩擊及墮溪澗死者<lb/>
　數千計其後王俊于饒風下得馬革萬七千餘且金<lb/>
　自用兵以來無所得而有所亡未有如此役也<lb/>
　四年春二月薩里罕與烏珠蓄憤日乆糾合兵數十<lb/>
　萬轉三河之粟魚貫蟻附决意取蜀吳玠諜知之乃<lb/>
<pb n="KR4d0315_WYG_014-11a"/>
　預治壘於仙人闗側號殺金平嚴兵以待辛丑敵自<lb/>
　寳鷄進攻鐵山鑿崖開道犯闗直攻玠營玠以萬人<lb/>
　當其前總管吳璘由七方闗不待㑹合率輕兵倍道<lb/>
　入援其兄宗弼聞之擁兵急攻關又往攻殺金平野<lb/>
　砦對壘劄連珠硬砦十數座又來玠營前立砲數十<lb/>
　座擊我營玠令軍中併發神臂弓飛矢大砲斃敵無<lb/>
　數敵添生兵萬餘分為二陣宗弼陣于東將軍韓常<lb/>
　陣於西我軍苦戰乆遂退屯第二隘楊政言於玠曰<lb/>
<pb n="KR4d0315_WYG_014-11b"/>
　此地為蜀扼塞死不可失當守以強弩彼不敢捨此<lb/>
　而犯闗玠從之金人復進攻第二隘人被兩鎧鐵刃<lb/>
　相連魚貫而上璘督士死戰矢下如雨翌日薩里罕<lb/>
　命諸軍併力攻營之西北樓統領姚仲登樓死戰樓<lb/>
　已傾仲以帛為蕝曵使復正敵以火焚柱仲取酒擊<lb/>
　滅之敵引去遣王萬年等分紫白旗入敵軍敵奔潰<lb/>
　抵夜玠别遣五將分更刼寨金人困憊死傷以萬計<lb/>
　歛兵宵遁是舉也敵决意入蜀既不得志遂還鳳翔<lb/>
<pb n="KR4d0315_WYG_014-12a"/>
　授甲士為乆留計<lb/>
臣聞蜀國之上流也嶓冢導漾東流為漢則自金均厯<lb/>
襄州而徑趨漢陽者為一道岷山𨗳江東别為沱則自<lb/>
涪萬里入瞿塘而徑㑹於九江者為一道故昔之固國<lb/>
者必以上流為固而所以固蜀者必以闗險為守紹興<lb/>
君臣日夜念此至熟也蜀之險固多岐而饒風一闗漢<lb/>
中之屏蔽仙人一原西河之衿喉臣玠臣子羽臣仲嘗<lb/>
守饒風矣臣璘臣政臣萬年嘗扼仙原矣如重弓副矢<lb/>
<pb n="KR4d0315_WYG_014-12b"/>
一隙弛則一備嚴一士亡則一將繼鐵騎雖成林而終<lb/>
不能越闗而西者玠與璘之力也今敵之勢不同于金<lb/>
而操闗守禦之士又少於全盛時近聞諜報頗有先通<lb/>
川路後㑹江南之意萬一鄉導者與之畫王濬造大舟<lb/>
逺舫之䇿直下荆州則江滸震驚而不但全蜀之憂矣<lb/>
為今之計莫若急督趣襄閫早發援兵以救仙原之危<lb/>
急科降緡錢差人押發以救蜀餉之匱急戒飭監司帥<lb/>
守各務進屯以救三川之亟如救頭燃如解倒垂毋使<lb/>
<pb n="KR4d0315_WYG_014-13a"/>
蜀之失自端平始幾可以有辭於永世矣<lb/>
　　　髙宗諭世忠修好光世<lb/>
　髙宗皇帝紹興四年淮西安撫使劉光世淮東安撫<lb/>
　使韓世忠以私隙未平上謂世忠曰大將國家利害<lb/>
　所係漢賈復冦恂以私憤幾欲交兵光武一言分之<lb/>
　即結友而去卿與光世不睦議者皆謂失駕馭之術<lb/>
　朕甚愧之世忠頓首曰敢不奉詔他日見光世當負<lb/>
　荆以謝<lb/>
<pb n="KR4d0315_WYG_014-13b"/>
臣竊惟晉以欒書將中軍而師乗和漢舉向寵為都督<lb/>
而行陣睦師克在和古之道也兩虎相鬬不能分之則<lb/>
不足以結冦賈之懽羣狐互争勿能遏之則適足以挑<lb/>
王沈之釁況中興將士若非髙宗皇帝駕馭調一則安<lb/>
能以服其心而折其氣哉夫甲曰可戰乙曰可和是猶<lb/>
議論之弗協也此欲進屯彼欲退守是猶識見之弗同<lb/>
也若強敵對境兩陣决機進止之頃如雲隨山呼吸之<lb/>
間如雷破柱正賴貙虎之將熊羆之士相與戮力王室<lb/>
<pb n="KR4d0315_WYG_014-14a"/>
而私意横生羣猜不釋往往盃酒之間盖有白刃相讐<lb/>
者矣豈不誤乃翁事哉此髙宗皇帝所以舉冦賈之事<lb/>
以論世忠而臣劉大中亦復書李郭之事以語光世盖<lb/>
欲使其先公而後私徇義而忘讐也已而私憾頓釋忠<lb/>
肝相照世忠負荆謝罪光世貽書交歡而江淮克敵之<lb/>
功實基於此豈有詩書禮樂之帥反不如介胄武夫哉<lb/>
　　　髙宗孝宗降罪已赦詔四事<lb/>
　紹興五年正月敵人在江北者盡去戊午輔臣進曲<lb/>
<pb n="KR4d0315_WYG_014-14b"/>
　赦淮南事目上曰赦文不可誇大第使實惠加於兩<lb/>
　淮百姓乃朕㫖也已未徳音云念士卒因戰争之役<lb/>
　吏民罹轉徙之虞室廬焚剽者致無以自安婦子流<lb/>
　離者有不能相保毒加爾衆痛在朕躬閔茲凋瘵之<lb/>
　餘霈以厖鴻之澤應淮南諸軍並行存恤應山水寨<lb/>
　團結人民並放免税役十年嘗經兵馬蹂踐去處與<lb/>
　放五年<lb/>
　紹興三十有一年十有二月丁巳上次丹陽縣宰執<lb/>
<pb n="KR4d0315_WYG_014-15a"/>
　奏和州敵人已遁去乃議肆赦進呈赦書事目上曰<lb/>
　向已下哀痛之詔今日恩宥不必更揚完顔亮過惡<lb/>
　但專罪已而已甲子制云慨念疆場之民荐被兵戈<lb/>
　之苦妻孥蕩析肝腦糜捐室廬成煨燼之餘田野喪<lb/>
　耕犂之具禍貽爾衆罪在朕躬幸已靖于敵氛喜再<lb/>
　成于樂土欲撫瘡痍之俗爰推曠蕩之恩其淮南京<lb/>
　西湖北路徳音到日釋雜犯死罪以下囚<lb/>
　隆興元年五月李顯忠邵宏淵之師潰于符離癸酉<lb/>
<pb n="KR4d0315_WYG_014-15b"/>
　降詔罪已曰朕文不足以柔逺武不足以折衝明不<lb/>
　足以見萬里之情智不足以擇三軍之帥雖爾戰士<lb/>
　戮力取勝而我主將應敵無方號令既乖進退失律<lb/>
　閔兹衆志罪在朕躬更期中外之協心共輔幼冲之<lb/>
　不逮張浚特降授特進戊寅輔臣進呈近宿州敢死<lb/>
　戰士宜被優賞上曰當歸功于下可催促張浚條具<lb/>
　推賞<lb/>
　隆興二年閏十一月和議成丙申徳音降㳂邉殘破<lb/>
<pb n="KR4d0315_WYG_014-16a"/>
　州軍曰重念數州之民罹此一時之難棟宇或遭於<lb/>
　煨燼田疇并喪其犂鉏老穉有蕩析之灾丁壯有係<lb/>
　累之苦三冬匽薄千里繹騷顧爾何辜皆予不徳宜<lb/>
　推洗滌之宥少慰凋殘之情楚滁濠廬光州盱眙光<lb/>
　化軍管内併楊承西和州襄陽徳安府信陽髙郵軍<lb/>
　界曾經殘破去處徳音到日除十惡外其餘罪無輕<lb/>
　重並放<lb/>
臣聞萬方有罪在予一人湯詔誥之辭也百姓有過在<lb/>
<pb n="KR4d0315_WYG_014-16b"/>
予一人武誓命之辭也仲尼叙堯舜禹厯數之傳於魯<lb/>
經而獨取湯誥泰誓二語繼三聖之後懿哉罪已責躬<lb/>
之足以興邦也漢世詔令九十一章而輪臺一詔足以<lb/>
盖五十年征伐之愆唐徳宗所下詔書九篇而奉天一<lb/>
赦足以銷數十年強藩悍將之氣悔志纔萌而天意回<lb/>
猜情不任而人心感雖以好大強明之君猶不至墟漢<lb/>
而蹙唐者盖有繇也我髙廟孝宗之志逺矣某年發徳<lb/>
音某年下明詔曰毒加爾衆痛在朕躬曰憫兹衆志罪<lb/>
<pb n="KR4d0315_WYG_014-17a"/>
在朕躬此湯武之用心也漢唐不足進矣今日内奰相<lb/>
乗外憂未弭此危急存亡之秋也其可以虚文動民哉<lb/>
辭之輯矣民之洽矣想襄淮漢沔疲民癃老莫不扶杖<lb/>
願觀陛下罪已之詔<lb/>
　　　紹興淳熈預儲蜀帥<lb/>
　紹興二十八年九月庚辰中書舍人王剛中充龍圗<lb/>
　閣待制四川安撫制置使先是禮部侍郎孫道夫言<lb/>
　成都帥陛下不可不擇宜求材可以制置四川者二<lb/>
<pb n="KR4d0315_WYG_014-17b"/>
　三人常置之聖度上云當儲人以待緩急之用剛中<lb/>
　亦言禦戎最今日先務勿計敵之強弱當先自擇將<lb/>
　帥上壯其言㑹西蜀謀帥宰執謂宜得文武威風識<lb/>
　大體者上曰無逾王剛中矣遂有是命<lb/>
　紹興二十八年五月癸亥兵部侍郎湯允恭言仰惟<lb/>
　陛下惠顧全蜀不忘宵旰至於擢用人材蠲除民賦<lb/>
　無不上軫于淵衷者其除制置使也選任尤重毎當<lb/>
　制置使替移或赴召命若軍中𦂳急闗吏必候申朝<lb/>
<pb n="KR4d0315_WYG_014-18a"/>
　廷差權官方有行移地逺日乆不免留滯欲望特降<lb/>
　指揮依條令監司兼權詔今後四川制置使闕就令<lb/>
　都大茶馬一面暫兼權茶馬又闕即總領兼權<lb/>
　紹興三十二年詔蜀去行都萬里人材預當儲蓄以<lb/>
　備緩急今王之望既來欲舉忠慤明敏之士周知蜀<lb/>
　利害者可令集侍從臺諫各舉所知以俟採擇<lb/>
　淳熈十年六月己酉進呈太府寺丞勾昌泰奏蜀中<lb/>
　制置使一員任六十州之安危或有疾病遷動自朝<lb/>
<pb n="KR4d0315_WYG_014-18b"/>
　廷除授動經年嵗方始到任一去一來之時至為利<lb/>
　害之機願于從臣中嘗儲一二人於蜀中令作安撫<lb/>
　使一旦有制置使闕便可就除其于思患豫圗最係<lb/>
　國家大事上諭宰執曰此正在卿等留意今後欲除<lb/>
　蜀帥須是選擇可備制置使之用者庶幾臨時不至<lb/>
　缺事<lb/>
臣聞二矛重弓詠于閟宫之詩佐車副路掌于田僕之<lb/>
政古人圗事雖一物之微未嘗不置輔也矧蜀去天萬<lb/>
<pb n="KR4d0315_WYG_014-19a"/>
里為國家上流三軍之司命生靈之夀脉皆係一帥若<lb/>
非早儲預蓄將何以捍不虞宅有用哉紹興淳熈宸謨<lb/>
深逺或列之華近以程其能或試之一道以老其器或<lb/>
欲求可以制置四川者二三人置之聖度或欲嘗儲一<lb/>
二從臣於安撫以備制置使之缺選擇預故民聽孚踐<lb/>
敭多故戎情稔是以世將自禁從往剛中自宣諭除似<lb/>
與法原自利䕫帥授如箙中之矢一矢既盡一矢繼之<lb/>
如籠中之藥一劑既投一劑承之更無倉卒乏才之患<lb/>
<pb n="KR4d0315_WYG_014-19b"/>
百有餘年蜀帥得人職此之故今人才益衰少矣韓厥<lb/>
既老稟以智罃子儀將去代以光弼在清時不可不預<lb/>
加選擇<lb/>
　　　孝宗與洪遵論吕䝉正所言君子小人之失<lb/>
　紹興三十二年侍讀洪遵進讀三朝寶訓至太宗問<lb/>
　君子少小人多何也吕䝉正曰此繫時運盛衰茍邦<lb/>
　國隆盛則君子道長及乎將衰則小人在位上曰吕䝉<lb/>
　正所言君子小人繫時運盛衰朕以為不然正在人<lb/>
<pb n="KR4d0315_WYG_014-20a"/>
　君如何耳<lb/>
臣嘗伏讀國史厯觀君子小人之消長進退其所以互<lb/>
相排斥者大略凡四變自元祐初司馬光為相登用正<lb/>
人屏逐羣小王巖叟八疏論章惇劉摯九疏論蔡確孫<lb/>
覺七疏論韓縝蘇轍吕陶孫朴朱光庭五疏論安燾如<lb/>
京如卞如布如惠卿諸賢攻之亦不一疏其間或有以<lb/>
參用熈寧舊人以絶異時朋黨之禍者光曰天若祚宋<lb/>
必無此事故其始也號曰君子攻小人司馬光死吕公<lb/>
<pb n="KR4d0315_WYG_014-20b"/>
著老摯大防相繼秉政而議論之偏君子亦自相矛盾<lb/>
矣吏額細事也而主摯者攻大防主大防者攻摯歌哭<lb/>
戯語也而主頥者攻軾主軾者攻頥向使摯與大防融<lb/>
以善意而無隙之可乘則何由有秦汶分朋之譏軾與<lb/>
頥開布以真誠而無釁之可入則何由有川洛異黨之<lb/>
謗異時八闗五鬼之號彼執我仇仇者反得以議我矣<lb/>
故其末也號曰君子攻君子方紹聖初楊畏引用王氏<lb/>
之黨而元祐之君子孤矣李清臣倡為紹述之號而國<lb/>
<pb n="KR4d0315_WYG_014-21a"/>
家之正論變矣故張商英之始攻元祐大臣也榜朝堂<lb/>
者凡十五條翟思之攻正人也乞追降者凡十四士鄭<lb/>
雍楊畏之攻劉摯蘇軾也具黨人之姓名者凡三十輩<lb/>
黄慶基謂洛黨雖衰川黨復盛周秩謂大防惡黨半已<lb/>
出外半猶在京甚至嶺海之臣欲重鐫責墟墓之人亦<lb/>
復追仇前日之去小人也何其恕今日之逐君子也何<lb/>
其慘故其初也號曰小人攻君子章惇入相制詞布所<lb/>
草也而因進擬之失布傾之安燾執政燾與惇素所善<lb/>
<pb n="KR4d0315_WYG_014-21b"/>
也而因駁議之多惇排之舉從臣之議布既傾卞建皇<lb/>
儲之議蔡又傾章主一人也蔡主序辰章則王鏜惡一<lb/>
人也章惡嘉問蔡則惡種章蔡由是不盛矣雖迹在元<lb/>
祐心在熈豐以楊畏之捭闔終不免於斥去在元祐則<lb/>
盡更元豐之所守在紹興則隂匿元祐之所為以許將<lb/>
之碩望猶不免於降黜權勢相軋澆薄互煽至於平日<lb/>
以兄事人而不得使之入京以子事父而不得使之乆<lb/>
於其位故其終也號曰小人攻小人逮夫君子之道既<lb/>
<pb n="KR4d0315_WYG_014-22a"/>
消小人之去既盡不得已而倚用庸人則如人一身受<lb/>
病參苓烏喙既已屛去而復命無恒之醫下不對病之<lb/>
藥其何以起民痼而延國脉哉故嘗以為元祐之初如<lb/>
五陽之夬元祐之未如同人之吝紹聖之初如五隂之<lb/>
剝紹聖之後如二女之睽若使元祐而聽程顥無自分<lb/>
黨之説則必不重貽紹聖之害使紹聖而用陳瓘無所<lb/>
偏重之諭則必能參用元祐之人國是既明人心歸一<lb/>
正人必不指邪人為朋邪人必不指端人為黨中原之<lb/>
<pb n="KR4d0315_WYG_014-22b"/>
禍亦冥消於轉移之間矣觀乎此似若闗乎氣運之盛<lb/>
衰者而我孝宗皇帝識髙見逺乃謂正在人君猗歟盛<lb/>
哉抑詭怪行大中實有賴于皇極之主哉<lb/>
　　　孝宗施行王弗等所進故事<lb/>
　乾道元年三月丙寅權尚書刑部侍郎王弗進故事<lb/>
　昔楚莊王問孫叔敖曰寡人未得所以為國是也叔<lb/>
　敖曰國之有是衆所惡也恐王不能定也莊王曰善<lb/>
　願相國與諸大夫共定國是也臣聞國之有是至當<lb/>
<pb n="KR4d0315_WYG_014-23a"/>
　歸一異議不得而摇之則庶政惟和天下無事國無<lb/>
　定是人懷異論不顧國家之安危不恤生民之利害<lb/>
　惟求己勝以媒進取循致危亡者多矣楚莊王孫叔<lb/>
　敖小國之君臣其所言乃爾可以為萬世之法詔王<lb/>
　弗進故事誠有國家之大戒今日之先務朕當與執<lb/>
　政大臣凡百官僚思其未是以歸於是期共守之<lb/>
　五月辛酉中書舍人兼直學士院洪适進故事仁宗<lb/>
　皇帝皇元三年以淮南江淮荆湖制置發運使尚書<lb/>
<pb n="KR4d0315_WYG_014-23b"/>
　金部員外郎許元為侍御史元初為發運判官乆之<lb/>
　為副使既乆之為使上謂執政曰發運使以得其人<lb/>
　而乆任今許元累上章求解朕思之不若奬勵以盡<lb/>
　其才乃特賜進士出身除侍御史留乆任詔洪适所<lb/>
　進故事切當今日之弊今後非因昏懦不職不得遽<lb/>
　有遷易其興利除害績用修舉並依仁宗朝用許元<lb/>
　故事優加推擢顯用施行<lb/>
臣聞道不稽諸先王不足以為善道政不考諸往訓不<lb/>
<pb n="KR4d0315_WYG_014-24a"/>
足以為善政前事不忘後事之師雖聖帝明王有不能<lb/>
易也堯舜聰明之君也首曰若稽古湯齊聖之君也而<lb/>
曰率厥典書至髙宗始言學而其綱領不過曰監于先<lb/>
王成憲詩至成王始言極治而其功効不過曰率由舊<lb/>
章道問學而咨故實盖有自來矣漢魏相奏漢興以來<lb/>
詔書二十三事論者以為得體唐憲宗詔李絳等搜次<lb/>
君臣成敗五十事識者謂之知言然而漢雜伯唐多亂<lb/>
未足以為法也懿我國朝以百代為元龜以烈祖為寳<lb/>
<pb n="KR4d0315_WYG_014-24b"/>
鑑前朝事近於治道者詔儒臣日進五條慶厯故事也<lb/>
本朝事闗治體者輪侍從日進一兩事建炎故事也王<lb/>
弗進楚令尹定國是之議洪适進仁宗朝乆任監司之<lb/>
説乾道間故事也家法之美方策具在羣工之奏開巻<lb/>
了然善者可師而不善者可鑒也然而臣之進故事也<lb/>
不徒進也必貴於可行君之閱故事也不茍知也必期<lb/>
於允蹈若行之不力蹈之不堅則雖日進百餘月獻萬<lb/>
言但其具文而已更化以來臣所進故事幾二十餘篇<lb/>
<pb n="KR4d0315_WYG_014-25a"/>
皆本朝故實而不雜以他事大抵欲陛下法祖敬宗而<lb/>
以世為天下之法若夫迪上以非先王之典則非臣之<lb/>
所以事陛下也<lb/>
　　　乾道初郊雷變<lb/>
　乾道三年十一月丙寅合饗天地於圜丘以太祖皇<lb/>
　帝太宗皇帝配值雨望祭于齋宫還青城質明還内<lb/>
　羣臣赴文徳殿聽制戊辰雷發非時己巳賜三省樞<lb/>
　宻院詔及戒諭中外百僚詔癸酉詔罷左正奉大夫<lb/>
<pb n="KR4d0315_WYG_014-25b"/>
　守尚書左僕射同中書門下平章事兼樞宻事葉顒<lb/>
　提舉江州太平興國宫左宣奉大夫守尚書右僕射<lb/>
　同中書門下平章事兼樞宻使魏杞並以郊祀雷震<lb/>
　故也<lb/>
　丁丑詔曰比者盛冬之月雷聲震發上天譴告不虛<lb/>
　其應惕然警戒深懼朕有失徳朝有闕政民有疾苦<lb/>
　上奸隂陽之和可令臺諫侍從兩省官指陳咎徵毋<lb/>
　有所隠<lb/>
<pb n="KR4d0315_WYG_014-26a"/>
　辛巳參知政事蔣芾奏竊惟當今急務莫先於人材<lb/>
　伏見朝廷每一闕官執政聚堂商議閣筆相視累月<lb/>
　然所除授竟不滿人意者非果無才也天下之大人<lb/>
　材之衆邪正能否未易悉知而欲二三執政周詢而<lb/>
　遍察之亦已難矣臣願明詔侍從兩省臺諫卿監郎<lb/>
　官於中外見任寄居待闕官中薦舉可任郎官寺監<lb/>
　丞簿監司郡守者十人各疏其所長附於姓名之下<lb/>
　雖資厯未至而其材他日可以郎官及監司郡守者<lb/>
<pb n="KR4d0315_WYG_014-26b"/>
　亦許論薦限五日具姓名申奏乞降付中書省籍記<lb/>
　每遇闕官臣等披籍檢照所舉官最多者較量人材<lb/>
　髙下資序深淺選擇取㫖擢用得人不至有乏材之<lb/>
　嘆從之<lb/>
臣聞敬迓天威不敢昏逾成周之所以盛也旻天疾威<lb/>
弗慮弗圗小雅之所以衰也古未有無災異之時顧人<lb/>
君所以應之者何如耳寅畏則昊天降康上帝臨汝可<lb/>
以回悔怒而為懌戯豫則昊天降威上帝震怒未免轉<lb/>
<pb n="KR4d0315_WYG_014-27a"/>
和氣而為沴丹書曰敬勝怠者吉怠勝敬者凶表記曰<lb/>
莊敬日强安肆日偷一敬肆之分而災祥立異為人上<lb/>
者奈何一日而不敬哉乾道初郊雷雨示變日至之時<lb/>
而天動威饗帝之夕而雨傾注此大異也我孝宗皇帝<lb/>
豈斯須而忘敬天之渝哉今日而避殿宣制明日而戒<lb/>
飭百工又明日而䇿免宰輔又明日而下詔求言又明<lb/>
日而命百官薦賢達士孝宗此心非今日敬而明日不<lb/>
敬也非一事敬而庶事不敬也非迅烈之變作則敬而<lb/>
<pb n="KR4d0315_WYG_014-27b"/>
震虩之威息則不敬也敬天之怒而夙夜不敢康敕天<lb/>
之怒而戒懼不敢怠此所以災異稠仍而不累其為乾<lb/>
淳之盛也迺者宗祀明堂天威震雷陛下嚴恭寅畏對<lb/>
越祇懼凡所施行動遵祖憲已足以承天心而端帝命<lb/>
矣然周頌曰夙夜敬止又曰敬之敬之天維顯思言無<lb/>
時而不敬也惟陛下留神<lb/>
　　　乾淳講論㑹子五事<lb/>
　乾道四年五月四日上宣諭宰執曰朕昨疑㑹子三<lb/>
<pb n="KR4d0315_WYG_014-28a"/>
　二年後壅併必不通快卿等有救之之術否王炎奏<lb/>
　曰㑹子行之既廣自然通快蔣芾奏曰今以㑹子收<lb/>
　錢銀若㑹子稍多便出錢銀以收之如此所謂行權<lb/>
　陳俊卿奏曰斂散抑揚之道權在於上則無弊矣上<lb/>
　曰然<lb/>
　淳熈二年輔臣進呈淮東西兩總領所各乞以金銀<lb/>
　換兌㑹子支遣上曰綱運既以㑹子中半入納何故<lb/>
　迺爾缺少葉衡奏户部嵗入一千二百萬其半為㑹<lb/>
<pb n="KR4d0315_WYG_014-28b"/>
　子而南庫以金銀換收者四百餘萬流行于外者纔<lb/>
　二百萬安得不少上曰此是户部之數不知兩總領<lb/>
　所分數入納如何恐乆而有弊及錢良臣申到民間<lb/>
　入納缺少㑹子并兩淮收換銅錢已支絶㑹子乞再<lb/>
　給降上曰㑹子直如此少茂良奏聞得商旅往來貿<lb/>
　易競用㑹子一為免商税二為省脚乗三為不復折<lb/>
　閱以此觀之㑹子可謂通流上令從所請因宣諭曰<lb/>
　卿等子細講究本末思所以為善後之計<lb/>
<pb n="KR4d0315_WYG_014-29a"/>
　六年輔臣進呈權户部侍郎陳峴言契勘每月大軍<lb/>
　支遣㑹子昨縁折閱以見錢銀兩抵換今來㑹子與<lb/>
　見錢相等欲乞住行抵換上曰可權住一月近來㑹<lb/>
　子聞民間甚貴重之與見錢等朕若不愛惜㑹子散<lb/>
　出過多豈得如今日之事乎<lb/>
　七年輔臣進呈淮西總領葉宏再乞支降㑹子趙雄<lb/>
　等奏陛下稱提㑹子今見其利遂使㑹子反重於錢<lb/>
　上曰利在天下權在朝廷<lb/>
<pb n="KR4d0315_WYG_014-29b"/>
　十年輔臣進呈鎮江總領所乞降新㑹兌換上見所<lb/>
　具新印㑹子數目迺曰新印㑹子比舊又増多大凡<lb/>
　行用㑹子少則重多則輕<lb/>
臣聞周太公立九府圜法其言金錢布帛之用曰利於<lb/>
刀流于泉布于布束于帛欲其重輕相權公私俱利也<lb/>
至漢造皮幣唐置飛錢國朝在京有便錢務天聖初益<lb/>
州剏造交子務所以與錢相權或便商賈之懋遷或佐<lb/>
公上之不給造端立法實本於周然法之剏也求以便<lb/>
<pb n="KR4d0315_WYG_014-30a"/>
民而其弊也或以厲民盖楮猶水也源清流潔支暢旁<lb/>
通則可以澤物而源壅流多潰防決溢則亦可以為民<lb/>
害東南之有銅㑹創始于紹興六年其數至尠也乾道<lb/>
初増印二百萬三年丁亥流行于民間九百八十萬四<lb/>
年戊子又詔以一千萬為一界尋又以兩界相沓而行<lb/>
夫以十有二路之廣一百三十州之衆行二千萬緡之<lb/>
楮未甚害也而孝宗皇帝之諭輔臣乃曰㑹子少則重<lb/>
多則輕曰民間甚貴重楮不可使散出過多曰恐二三<lb/>
<pb n="KR4d0315_WYG_014-30b"/>
年後壅併必不通快又曰利在天下權在朝廷又曰卿<lb/>
等子細講究本末思所以為善後之䇿大哉聖謨憂深<lb/>
思逺真可以為後世法也矧今日楮㑹之書放者已十<lb/>
三倍於乾淳若能體孝宗皇帝聖訓思所以少重多輕<lb/>
之因從其源頭受病處止之然後多方求所以救之之<lb/>
䇿則子母必能相權氣血必能相滋而其弊可漸革矣<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鶴林集巻十四</head>
    <p>
<pb n="KR4d0315_WYG_013-1a"/>
欽定四庫全書<lb/>
　鶴林集巻十四　　　　　　宋　呉泳　撰<lb/>
　　祝文<lb/>
　　　祈雨祝文<lb/>
　　　　社稷<lb/>
民生之命莫重於穀國中之神莫貴於社古之人水旱<lb/>
風雨必禱於其地者祈穀實也今田苗已穂矣而日曝<lb/>
之雨信已通矣而風閣之若非眀神庇我穡事則東作<lb/>
<pb n="KR4d0315_WYG_013-1b"/>
廢而西成壊矣燎薌釃酒惟神終恵之<lb/>
　　　　諸神<lb/>
新糓既升稍緩求荒之責時雨不降又深害稼之憂鸛<lb/>
巢棲垤而不鳴龍骨掛梁而復下非仰祈於甘霔恐立<lb/>
壊於垂成用殫一忱遍走羣祀伏願叱風霆而密運沛<lb/>
膏澤以滂流既霑既足既渥既優盡除妖魃實堅實好<lb/>
實發實秀永保嘉生<lb/>
　　　　風師<lb/>
<pb n="KR4d0315_WYG_013-2a"/>
六月怕十七月怕半風之候也自季夏以來時雨不降<lb/>
民所望雲霓也而吹使離之糓所仰膏雨也而吹使散<lb/>
之早禾晩稻㡬壊於成用率官僚致禱壇壝惟神歛陽<lb/>
烏之景祛海鳥之災使沛然其澤下於民則吏與邦人<lb/>
有敬焉何敢訟<lb/>
　　　　雷師<lb/>
天地未解雲雷方屯新糓既升時雨不降用祈于社復<lb/>
禱于神幸鞭霹靂之車密沛滂沱之澤使電交至而雨<lb/>
<pb n="KR4d0315_WYG_013-2b"/>
滿盈則神之仁也亦民之望也<lb/>
　　　　雨師<lb/>
蚤糓将升晩禾且穂田以旱告憂心如熏東作既勤矣<lb/>
將合仞者只數日也西成在望矣欲傾盆者只一雨也<lb/>
吏職其顯神司其幽鞭雷車摇電幟壓終風霈甘澤俾<lb/>
集溝澮皆盈特在神闢闔轉移間耳某率耄倪敬共以<lb/>
候<lb/>
　　　祈雨祝文<lb/>
<pb n="KR4d0315_WYG_013-3a"/>
　　　　廟歩<lb/>
水旱不時祭山川之神古諸侯事也某自去嵗出守是<lb/>
邦肅雨乂暘粗得一稔今春以來大雪壓土麥不得芃<lb/>
芃而茂也柔桑蔽空蠶不得臝臝而盛也四月之閏又<lb/>
以旱告脱或秧稻失其候民饑盜起豈不闗千里利害<lb/>
哉敢潔瓣香以祈甘澤興雲致雨惟神其恵之<lb/>
　　　　社神<lb/>
在詩旱則祈於方社在禮烖則祀於社祠古者諸侯凡<lb/>
<pb n="KR4d0315_WYG_013-3b"/>
國中有水旱疾疫之事不但禱於境内山川之神而已<lb/>
後世治不知本燎薌寺觀用牲廟宇便謂知典禮之大<lb/>
抑不知受風雨達天地之氣莫貴於社也今夏閏告旱<lb/>
敢不忱禱惟神佑之甘雨隨霔則邦之望也民之幸也<lb/>
　　　謝雨祝文<lb/>
　　　　社神<lb/>
惟守令古諸侯也嚮者試邑西州有水旱凶荒必禱於<lb/>
社毎禱則輙應今假守於此民以旱告遂援百里之庇<lb/>
<pb n="KR4d0315_WYG_013-4a"/>
用之千里之邦曽不浹旬甘雨隨應神之佑於有土有<lb/>
民廼如此敢不敬共以謝<lb/>
　　　　廟歩<lb/>
賽雨敬亭厥典維舊眺以膋薌耒以牲酒某忝侍臣繼<lb/>
兩公守我蠶既登我麥實秀豈圖妖魃為我民疚禱祠<lb/>
名山奔走在廟維神憫民密鑒左右指麾雨工手擘雲<lb/>
竇粳稻可秧苧麻可漚水旱不災年嵗其有樂以五成<lb/>
牲以三豆神其顧歆永以孚祐<lb/>
<pb n="KR4d0315_WYG_013-4b"/>
　　　勾谿禱雨祝文<lb/>
惟水旱不時祭山川之神此古諸侯事也而士得以行<lb/>
之非獲已也吾鄉之俗土曠而瘠民良而貧士循禮畏<lb/>
法而窮無水旱而猶水旱也况六月不雨至於秋七月<lb/>
耶今稻已秧矣而槁不得滋也芋已區矣而焦不得沃<lb/>
也脱或公上有不時之科須罔測之號令則農之家不<lb/>
得儲粟矣士之家不得祀兹酒矣四山之木不得息且<lb/>
潤而如彼其濯濯矣民窮至此更不待戈樁喉而斧伐<lb/>
<pb n="KR4d0315_WYG_013-5a"/>
命也是不可不闔國之衣冠選牲釃酒用幣禱之於神<lb/>
也尊神其閔之俾雷雨之動滿盈四郊庶幾上下各有<lb/>
函活之意神之恵也民之望也士之志也<lb/>
　　　謝雨祝文<lb/>
　　　　海神<lb/>
天地左海為百谷之王山川出雲不崇朝而雨雖造物<lb/>
好生之意亦威神贊化之功溝就涸而復通穀垂焦而<lb/>
遄活驗占風之鐸已無七月半之虞續志喜之書猶有<lb/>
<pb n="KR4d0315_WYG_013-5b"/>
三日霖之望<lb/>
　　　　祠山城隍<lb/>
比者勤閔斯民敬共有廟一榖不登之謂歉恐荐致於<lb/>
年饑三日以往則為霖喜獲通於雨信禮有祈則有報<lb/>
物成始而成終更仗威靈益昭顯相粳稻香兮雨足胥<lb/>
樂豐年荔子丹兮蕉黄願歆芳祀<lb/>
　　　　社稷風雷雨師<lb/>
社神地之道稷司稼之寳潤以風雨鼔之雷霆國有旱<lb/>
<pb n="KR4d0315_WYG_013-6a"/>
暵凶荒之災而不致禱於兹者是之謂不知本也方閔<lb/>
閔望嵗皇皇求雨即其本之所自出日率僚吏有請焉<lb/>
嘉賴神休遄霈甘澤物無疵癘穀用順成敢不敬共以<lb/>
謝<lb/>
　　　祈雨祝文<lb/>
　　　　昭澤侯<lb/>
國家令典縣有水旱則禱于山之神誠以興雲致雨神<lb/>
實司之惟神宅彼南山奠我四境比者以旱有禱於神<lb/>
<pb n="KR4d0315_WYG_013-6b"/>
遄降膏澤今又踰浹日矣而陽驕不挫雷鳴之田水竭<lb/>
土坼用敢援令典以修明薦伏望赦吏之謬憫民之生<lb/>
殷其靁于山陽霈甘澤於境内某與百里之民跂立以<lb/>
冀<lb/>
　　　　諸廟<lb/>
縣有水旱詣神祠祈禱此國之令典也比者四境之内<lb/>
亢陽為災雷鳴之田水不滿盈民心嗸嗸靡所戾止令<lb/>
之弗䖍固無以感陰陽之和神奠兹土其忍則安用是<lb/>
<pb n="KR4d0315_WYG_013-7a"/>
援令典以修明薦惟神鑒此精忱大霈甘澤以蘇我田<lb/>
穉則吏與民不敢忘神之徳<lb/>
　　　　靈濟廟<lb/>
惟國有水旱長吏以下禱於山川之神令典也神能平<lb/>
水與旱而朝廷爵之通侯優恩也先皇帝以神有勤徳<lb/>
始封為恵澤侯嘉定十七年秋出命而寳慶改元之秋<lb/>
符到受誥之日民適以旱告某曰以令典奔走在廟吏<lb/>
固不敢不䖍受國之優恩而霈然使膏澤下於民想神<lb/>
<pb n="KR4d0315_WYG_013-7b"/>
於冥冥中亦不敢不敬天之休也<lb/>
　　　　雨神<lb/>
惟天地間隂陽相交而為雨雨所以沛天澤而潤萬物<lb/>
也國家舊典立夏後申日祭雨神某為邑長於斯豈敢<lb/>
簡彛有椒其馨有潔斯牲其明以承厥祀俾膏潤百里<lb/>
物無枯燥惟神其相之<lb/>
　　　　社壇<lb/>
國中之神莫貴於社所以受風雨達天地之氣也矧為<lb/>
<pb n="KR4d0315_WYG_013-8a"/>
邑長於斯民以旱告則於社之禱其敢曰莫用是熏香<lb/>
敬共壇壝之神儻䝉明神庇我穡事勅風霆以下膏澤<lb/>
俾勿壊於垂成若是人民其敢忘報<lb/>
　　　　諸廟<lb/>
縣曰雷土田曰雷鳴夏秋之交水不滿盈曝以烈日田<lb/>
毛如酲若兹不雨則壊於成既禱于社靡神不舉敬其<lb/>
威靈庶回悔怒吏之不職罰止厥躬元元何辜罹此嵗<lb/>
凶燎香釃酒以祈甘澤驅風鞭霆湧出地脉水湧泉動<lb/>
<pb n="KR4d0315_WYG_013-8b"/>
物嘉且美尚幾秋冬以享以祀<lb/>
　　　請石罽龍湫祝文<lb/>
水以潤下孰尸其功在天為雨在物為龍雖曰異途一<lb/>
氣感通維時季夏我稼既同驕陽為梗藴藴蟲蟲兹吏<lb/>
之責憂心若忡越國以謀靡神不宗爰有石罽龍宅其<lb/>
中用是緘香敢致敬恭請分靈湫沃此四封嘘氣成雲雷<lb/>
電以風庶幾西成不致嵗凶神其鑒兹哀憫我農<lb/>
　　　謝風雷雨師祝文<lb/>
<pb n="KR4d0315_WYG_013-9a"/>
伏以近者天久不雨心焦如焚四月為入梅田壟告旱<lb/>
五月名𤓰蔓河流就乾用密禱於宫庭及遍祈於山澤<lb/>
汔䝉響應果霈甘霖占離畢之祥既開其始誕維寳之<lb/>
穡永相斯成<lb/>
　　　立春祀五福十神祝文<lb/>
攝提貞于孟陬方喜璿杓之換天神貴者太一載嚴玉<lb/>
瑱之祠爰廸舊章式毖明祀伏願上皇降監五福照臨<lb/>
邊境息師盡洗旄頭之色田疇多稼更陳龍角之祥<lb/>
<pb n="KR4d0315_WYG_013-9b"/>
　　　立夏祝五福十神祝文<lb/>
孟夏之律中吕吉日維良太一之壇三陔衆靈咸㑹爰<lb/>
舉奏詞之典式祈嚮用之休伏願穆若上皇監於下土<lb/>
星辰清潤邊無多壘之虞年穀豐登民識有生之樂<lb/>
　　　立秋祀五福十神祝文<lb/>
伏以昴主西方月行白道其明者太乙麗於天庭之中<lb/>
將憺兮夀宫錫爾下土之福式遵彛典用致精祈伏望<lb/>
八極潛通十神昭假師干載戢拂除沴氣之妖稼寳極<lb/>
<pb n="KR4d0315_WYG_013-10a"/>
登醖釀豐年之慶<lb/>
　　　海神生辰祝文<lb/>
惟神廟食兹土庇佑我民屬臨誕期爰秩彛祀矧嵗逢<lb/>
荒札民尚阻饑米方航海而肓風來秧正在田而淫雨<lb/>
至願垂隲相時其雨暘庶幾民有粒食之期吏寛芻牧<lb/>
之責惟神其鑒之<lb/>
　　　祈雪海神城隍祠山祝文<lb/>
斗指兩辰曰閏已就嵗功雪於五穀為精更祈天瑞輙<lb/>
<pb n="KR4d0315_WYG_013-10b"/>
薫一瓣徧禱羣祠伏願某神麾𤣥㝠兮研氷令青女兮<lb/>
碾玉霜蘇旱土已占麰麥之登成霰集良田更使螟蝗<lb/>
之秉畀<lb/>
　　　祈雪社稷祝文<lb/>
社稷之壇受霜露風雨以達天地之氣而雪不與焉故<lb/>
吏不以祈雪告陋哉彼安知雪者霜之餘氣雨之清芬<lb/>
積隂沍寒合成而為瑞者哉用是祗率官寮禱于壇壝<lb/>
雨天花豐地寳以育人民惟神其恵之<lb/>
<pb n="KR4d0315_WYG_013-11a"/>
　　　謝雪疏<lb/>
嵗五風而十雨未嘗言郡境之全登地多燠而少寒豈<lb/>
謂見瓦溝之一白矧置閏適逢於臘尾而飛霙猶在於<lb/>
春前轉回天機實仗法力更願遺蝗入土終年無害稼<lb/>
之憂厲鬼出山百姓有為生之樂<lb/>
　　　謝海神城隍祠山祝文<lb/>
郡以温得名片雪固難於到地瑞應誠而至一心端可<lb/>
以格天矧飛潤麥之六花猶在先春之五日明神有徳<lb/>
<pb n="KR4d0315_WYG_013-11b"/>
太守何功密覆牛尻預有來嵗豐登之望凍凝鴟吻更<lb/>
無編氓疾癘之憂<lb/>
　　　謝社稷祝文<lb/>
社神地道稷長五穀皆主隂也今時雪不降而有禱焉<lb/>
豈非求諸隂之義哉一念纔興六花隨應不惟可卜來<lb/>
嵗之稼而庶民咸無疾癘之憂敢不敬共以謝<lb/>
　　　祭風師祝文<lb/>
天以一氣運乎太虚散而為風潤纎澤枯邦有彛典吏<lb/>
<pb n="KR4d0315_WYG_013-12a"/>
不敢渝祭有四時謹之在初粢牲既潔芳醑既儲以享<lb/>
以祀惟神其監於兹<lb/>
邑之小祀五社稷雷雨神則兼祀而風獨専祭焉重始<lb/>
事也方春載陽萬物紐芽不得風以潤之則芽者不坼<lb/>
萌者不達何以施嵗功於其後此祀事之不容不嚴爾<lb/>
是用敬共率遵彛典致祭於神惟神妙鼔舞之神司長<lb/>
養之事幸終恵之<lb/>
　　　春祭祝文<lb/>
<pb n="KR4d0315_WYG_013-12b"/>
維暮之春三月三日邦有厥典明祀是秩其秩維何既<lb/>
齊既稷我酒既㫖我牲孔碩以祈蠶桑以保稼穡攘除<lb/>
厲鬼驅逐蟊賊守則何功皆神之徳是用祝告其年其<lb/>
吉<lb/>
　　　祭海神祝文<lb/>
周禮荒政十有二以散財薄征為首以索鬼神終焉夫<lb/>
為天子牧民不先恵養而徒事禱祈神亦所不享也某<lb/>
既抵東甌以元日奉詔布徳又三日率典謁廟先勤民<lb/>
<pb n="KR4d0315_WYG_013-13a"/>
而後致力於神者不敢不以其序也若夫時其風雨使<lb/>
年榖順成盜賊屏息則有司海之責在<lb/>
　　　祭雷神祝文<lb/>
惟天地間陰陽相薄而為雷雷所以代天言而動萬物<lb/>
也國家舊典立夏後申日祭雷神某為邑長於斯豈敢<lb/>
簡彛有苾其香有㓗斯牲齊明以承厥祀俾震驚百里<lb/>
物無疵癘惟神其鑒之<lb/>
　　　秋祭城隍祝文<lb/>
<pb n="KR4d0315_WYG_013-13b"/>
祭有祈焉有報焉方亢陽用事時祈年而年祈雨而雨<lb/>
祈穀而穀神亦可謂從民之欲矣陳牲設饗以報嘉徳<lb/>
固其所也然地之生者有限而民之食者無窮以報之<lb/>
日為祈之始以今嵗之稔致來嵗之憂長吏曷嘗頃刻<lb/>
忘於民哉夫足民之生而使之得以事神者吏之心也<lb/>
相吏之勤而使之得以養民者神之徳也敢以忱辭告<lb/>
于有廟<lb/>
　　　奉安祠山城隍海神祝文<lb/>
<pb n="KR4d0315_WYG_013-14a"/>
竊聞祠山為東壁之精天之神也城隍掌土地門行之<lb/>
事地之神也滄溟滚滚海神司之水之神也神官三才<lb/>
府萬物水旱凶荒必禱焉今既奉迎於兹轟天之庭出<lb/>
地之雲揚海之波抑在神變化闔闢間耳幸妥厥靈以<lb/>
宏其施<lb/>
　　　奉安聖水祝文<lb/>
湫在潭而嘘為雲出為雨者龍之變也水在瓶而徧灑<lb/>
含生普霑法界者觀世音之變也今以聖水奉安于普<lb/>
<pb n="KR4d0315_WYG_013-14b"/>
覺寺以靈感靈豈無致雨之道哉亟霈甘澤以慰民望<lb/>
　　　青龍水祝文<lb/>
按東嘉志大龍湫飛瀑萬尋騰空而下神靈無與比方<lb/>
則龍潛於山久矣今西成在望旱魃忽鳴民心皇皇懼<lb/>
行百里而半九十矣扣之父老稱得湫龍之靈則激飛<lb/>
瀑而為滂沱特變化間耳用敢齋肅乃心奉辭以吿神<lb/>
其聴之神其恵之<lb/>
　　　春祭海神城隍祠山祝文<lb/>
<pb n="KR4d0315_WYG_013-15a"/>
孟春祈穀季春祈麥自天子至諸侯其祀一也屬春苦<lb/>
雨近方開霽秧既壊矣而復萌麥既枯矣而復實若非<lb/>
諸神闔陰闢陽安得一轉移之頃而生意滿田野耶用<lb/>
率彛章式修明祀惟神其終恵之<lb/>
　　　吿土地祝文<lb/>
伏以廟門容扃寧無工築地道貴静必有司存屬吉日<lb/>
之鳩工懼明神之未妥尚惟陰相俾遂燕寧<lb/>
　　　謝晴祝文<lb/>
<pb n="KR4d0315_WYG_013-15b"/>
陰霖過度方虞民食之艱霽色應祈悉自佛乗之賜掃<lb/>
頑雲於頃刻收積潦於洑洄唯菩薩現無極慈悲使生<lb/>
靈受如是恵利敢忘報謝仰答靈私<lb/>
</p>
<p>
</p>
  </div>
</body>
</text>
</TEI>
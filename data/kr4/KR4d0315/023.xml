<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鶴林集巻二十四</head>
    <p>
<pb n="KR4d0315_WYG_023-1a"/>
欽定四庫全書<lb/>
　鶴林集巻二十四　　　　　宋　呉泳　撰<lb/>
　　狀<lb/>
　　　辭免除寳章閣學士知温州狀<lb/>
右臣八月初五日準尚書省劄子三省同奉聖㫖除臣<lb/>
寳章閣學士知温州除已望闕謝恩外某聞命之始拊<lb/>
心若驚竊念臣罷守閒居杜門退省歛文采於莫爭之<lb/>
地尚黄離之得中飭行防於不睹之間庶素履之無咎<lb/>
<pb n="KR4d0315_WYG_023-1b"/>
猶恐林泉之不宻易於言語之招尤沉潛聖經陶咏皇<lb/>
化退不草耕東臯之賦進不謀上北闕之書豈自意於<lb/>
遭逢忽起臣於閒廢一去而奔陽瞿本無深罪楊億之<lb/>
心再遷而得潁州似有復用臣修之漸既畀之以古諸<lb/>
侯之任又華之以真學士之班銜此鴻私繼之感泣然<lb/>
念恩隆則受者愧官盛則嫉者深况莫榮於手足之親<lb/>
而相比為股肱之郡寳婺固中州之望東甌尤多士之<lb/>
邦匪得通今學古之才曷勝御衆牧人之寄伏惟皇帝<lb/>
<pb n="KR4d0315_WYG_023-2a"/>
陛下以惠安黎元為務以表選良吏為先乞回新除改<lb/>
畀宿望則臣雖在江上祝釐之日亦猶海濵宣化之時<lb/>
所有省劄臣未敢祇受<lb/>
　　　第二辭免狀<lb/>
照㑹某近者辭免除寳章閣學士知温州奉聖㫖不允<lb/>
令學士降詔者某聞之慈父不棄無益之子仁君不遺<lb/>
無用之臣至愛雖隆自量貴審如某者猥由疎逺獲際<lb/>
休明三載禁林已媿作命代言之選一年便郡又無承<lb/>
<pb n="KR4d0315_WYG_023-2b"/>
流宣化之功皆繇學力之不充遂致人言之交謫若以<lb/>
愈傲相國而獲罪猶有可言或疑黯薄淮陽而要君則<lb/>
為已甚方欲杜門而省咎復䝉畀郡而起家歛容而拜<lb/>
除書已覺恩濡於春露揮涕而讀答詔便如塵洗於天<lb/>
波謂心事之端良而發為訓詞謂德履之醇亮而達為<lb/>
政事不但記琳宫之散吏又得為聖代之全人祇服寵<lb/>
靈豈宜遜避然念永嘉望地延閣隆名脱使某冐寵以<lb/>
居擇安而受則恐解綬而投閒者各起向榮竸進之志<lb/>
<pb n="KR4d0315_WYG_023-3a"/>
懐章而需次者必萌觖望不滿之心雖有寸忠莫容再<lb/>
凟伏望朝廷曲如敷奏特寢誤恩芝蘭之性自幽常有<lb/>
避羣芳之意葵藿之心終在寧無傾皜日之誠所有省<lb/>
劄某未敢祇受<lb/>
　　　辭免起居舍人兼權吏侍兼直學士院狀<lb/>
右臣今月十一日恭奉御筆除臣起居舍人兼權吏部<lb/>
侍郎兼直學士院者渙綸沓至拊已兢慚竊以柱史周<lb/>
官翰林唐制記言殿下至元豐而始分寓直禁中暨開<lb/>
<pb n="KR4d0315_WYG_023-3b"/>
寳而昉置矧右銓之要任皆天下之清官非宿德不除<lb/>
非英才不畀如臣者學殖將槁筆花就蕪遭逢盛明之<lb/>
朝屢玷清切之選東壁圖書之府已叨再入之榮紫㣲<lb/>
詞命之垣又歴三遷之寵視登瀛列仙則有媿較渡江<lb/>
諸老則弗如曲荷簡知復加親擢謂臣曽攝官記注故<lb/>
華之以右㘭之除謂臣甞兼掌贊書故陞之以北門之<lb/>
直地愈親則責愈重寵益厚則心益驚難以一身而兼<lb/>
數器英俊常有積薪之嘆弟兄豈無連茹之嫌倘非控<lb/>
<pb n="KR4d0315_WYG_023-4a"/>
辭恐速顛躓欲乞睿㫖收回誤恩庶逃維鵜在梁之譏<lb/>
少安斥鷃知足之分所有恩命臣未敢祇受伏候勑㫖<lb/>
　　　第二辭免狀<lb/>
某皆䝉恩除起居舍人兼權吏部侍郎兼直學士院尋<lb/>
具奏辭免恭奉聖㫖不允者竊以大君之命固莫容違<lb/>
小臣之私所當控請伏念某得生孤露承緒單平讀蓼<lb/>
莪之什以茹悲咏棠棣之華而相友辭章骫骳殆非臺<lb/>
閣之文言論迂疎豈識朝廷之體敢不遐遺於聖代俾<lb/>
<pb n="KR4d0315_WYG_023-4b"/>
聫仕籍於清朝自衡厥心已過其分今者某既叨榮於螭<lb/>
陛而弟某復分察於烏臺一日並除孤衷増惕歴數先<lb/>
朝之盛典僅傳元祐之兩蘇軾方立柱下以記言轍亦<lb/>
上諫坡而論事處連茹之嫌而弗避雖有彛章踵並騶<lb/>
之轍以分趨敢當異數若俞音之終閟恐愚分之難安<lb/>
兄弟二人敢效孔鸞之集君臣一體願憐犬馬之誠欲<lb/>
望朝廷特為敷奏處分施行<lb/>
　　　第三辭免狀<lb/>
<pb n="KR4d0315_WYG_023-5a"/>
某皆䝉恩除起居舍人兼權吏部侍郎兼直學士院兼<lb/>
職依舊尋具辭免恭奉聖㫖不允某竊見吏部侍郎舊<lb/>
比止有二員洪咨䕫係正除左侍郎袁甫係暫兼權右<lb/>
侍郎今袁甫雖除起居郎兼權中書舍人竊縁省劄内<lb/>
有兼職人依舊指揮一項未委某合與不合供職取自<lb/>
朝廷處分施行且某既除右史兼權吏侍又直禁林若<lb/>
併兼中書舍人不惟文字繁委難以通攝俊乂如林某<lb/>
實何人敢獨當其任近者洪咨䕫兼直學士院日亦曽<lb/>
<pb n="KR4d0315_WYG_023-5b"/>
辭免上三房職事近例可考併乞朝廷敷奏改畀時髦<lb/>
令某免兼施行<lb/>
　　　辭免陞兼修玉牒官狀<lb/>
某凖尚書省劄子三月初二日三省同奉聖㫖令臣陞兼<lb/>
修玉牒官其餘兼職依舊者臣薦叨綸命陞纂瑶編竊<lb/>
惟祖宗白玉之牒與金匱石室之史並傳在真祖時凡<lb/>
與纂修之官必命詞臣為之知制誥梁周翰盖其選也<lb/>
非學識粹正不足以明祖宗之憲章非筆端麗腴不足<lb/>
<pb n="KR4d0315_WYG_023-6a"/>
以紀帝王之符瑞如臣者探道未博摛文弗工二年供<lb/>
奉翰林三年討論帝籍眎五鳳樓手何敢輙窺其藩廼<lb/>
䝉誤恩躐升一級俾踵前修故事忝竊甚矣知臣莫若<lb/>
君知言莫若心儻或冐昧祇承未免孤負隆委欲乞收<lb/>
回渙渥改畀英髦庶幾小臣稍安愚分所有恩命臣未<lb/>
敢祇受<lb/>
　　　辭免除寳章閣直學士知寧國府狀<lb/>
臣今月二十二日準尚書省劄子六月十一日三省同<lb/>
<pb n="KR4d0315_WYG_023-6b"/>
奉聖㫖吳某除寳章閣直學士差知寧國府臣頃遭臺<lb/>
評俯伏山舍拱遲明命忽叨除書伏念臣聖代迂儒西<lb/>
州樸學三紀之陟仕版曽無居官赫赫之稱十年之簉<lb/>
朝行亦靡論事竒竒之操豈意九重之簡㧞謬當兩制<lb/>
之清華受寵過多揆才莫稱遂至滿盈之極自貽顛躓<lb/>
之虞猶頼上德仁慈聖朝𢎞大不惟不加重汰且華之<lb/>
以直學士之班不惟不與真祠又畀之以古諸侯之任<lb/>
豈軫念供奉翰林之久抑凝思對敭玉陛之忠是有此<lb/>
<pb n="KR4d0315_WYG_023-7a"/>
除以榮其去但宛陵近郡媯閣隆名疎逺之臣冐昧而<lb/>
處則恐人言之未已有孤聖造之曲成伏望皇帝陛下<lb/>
駿發睿謨收回渙渥俾就江湖之上獲尋香火之縁不<lb/>
勝戰灼俟命之至所有恩命臣未敢祇受<lb/>
　　　第二辭免狀<lb/>
某近者伏準省劄三省同奉聖㫖除某寳章閣直學士<lb/>
差知寧國府尋具辭免狀聞奏恭被温詔未賜允俞仰<lb/>
戴鴻慈罙深感懼竊惟聖祖神宗優待詞臣非他官比<lb/>
<pb n="KR4d0315_WYG_023-7b"/>
雖曰以罪去國尋復分畀藩符楊億臨汝歐陽修上蔡<lb/>
王禹偁黄岡洪邁鎮江周必大建寧倪思太平或近一<lb/>
年降㫖或越數月出命或不出浹旬之内即頒除書而<lb/>
四五臣者髙行挺特皇文黼藻被此寵光固亡忝愧如<lb/>
臣無深識足以爽邦無英辭可以緯國謬當兩制幾跨<lb/>
五年較之先儒但有慚色矧今遭論未久只宜引分投<lb/>
閒而聖上率由舊章輔臣好行故事望藩華閣蕃錫過<lb/>
優揆之疎庸恐難稱塞伏乞鈞造曲賜開陳改畀祠官<lb/>
<pb n="KR4d0315_WYG_023-8a"/>
俾安分願<lb/>
　　　辭免知隆興府狀<lb/>
臣今月初三日承安吉州遞送到尚書省劄子坐準八<lb/>
月二十三日三省同奉聖㫖除臣依舊寳章閣學士知<lb/>
隆興府除已望闕謝恩外臣薦叨温渥申畀名麾愧浮<lb/>
於榮感繼以泣臣竊以帶湖襟楚莫如江左之上游簾<lb/>
雨棟雲無若洪都之新府山川崛竒而地形壯臯壤平<lb/>
沃而民物繁蓋自唐開節鎮以來而其國視侯藩為重<lb/>
<pb n="KR4d0315_WYG_023-8b"/>
匪疇明牧曷殿大邦而臣明不足以爽師和不足以籲衆<lb/>
誦謏聞於六籍之囿自知學力之不充奏薄技於羣英<lb/>
之林每嘆詞章之無用矧栗里居閒之嵗久而漳濵卧<lb/>
疾之日長壯心虺隤精意牢落若處以衆大當要衝之<lb/>
郡則將貽罷軟不勝任之憂比嘗控免於南泉今敢冐<lb/>
臨於西道俱為君命固無惡前從後之心其在人言恐<lb/>
有就易辭難之謗臣之出處心實徬徨伏願皇帝陛下<lb/>
濬發明威亟收渙號别咨良吏俾分銅虎之符就使老<lb/>
<pb n="KR4d0315_WYG_023-9a"/>
臣仍奉玉隆之廪所有省劄臣未敢祗受<lb/>
　　　第二辭免狀<lb/>
照㑹某比控㣲臣籲天之辭欲免洪都新府之命至勤<lb/>
答詔尚閟俞音伏讀詔書且謂豫章襟帶江湖物華人<lb/>
傑佳山水郡而畀詞翰之臣寵綏之仰荷聖君以禮使<lb/>
臣簡眷隆重之意已即望闕跪拜祇謝矣苐惟江西一<lb/>
大都㑹必得重臣作鎮然後為宜豈應陳人冐當此寄<lb/>
更不敢再具奏聞以凟天聽敢望朝廷特賜敷奏曲從<lb/>
<pb n="KR4d0315_WYG_023-9b"/>
所請仍使祝釐庶幾上不累朝家量才授職之明下不<lb/>
失臣子陳力知止之義<lb/>
　　　知隆興府丐祠申省狀<lb/>
照㑹某近以次男之戚輙伸衷悃乞畀叢祠天聽甚髙<lb/>
俞音尚閟切念某一生孤窮連嵗災病嘉熙年間守永<lb/>
嘉未閲兩月哭亡弟昌裔今嵗守隆興僅及三月又哭<lb/>
亡子柴夫親莫親於兄弟愛莫愛於父子而近遭如此<lb/>
豈天降禍殃於家門不欲使之紆郡紱耶此所合丐祠<lb/>
<pb n="KR4d0315_WYG_023-10a"/>
者一也隆興舊號佳郡近嵗地氣轉移蓋縁廣風贑雨<lb/>
吹入章江下潦上霧漸有瘴氣一家飜病不諳風土而<lb/>
某嬰疾尤甚近日以來形體支離手足不能運動一日<lb/>
不出㕔則簿書堆案一旬不引詞則訟牒山積不惟誤<lb/>
身抑恐誤國此所合丐祠者二也某自到郡後公帑赤<lb/>
立竭力經理一意撙節粗能了解總所綱米十五萬碩<lb/>
支散諸軍春衣見錢五萬餘貫遇雪寒則犒軍人因水<lb/>
潦則賑濟民户支還官僚積俸整頓學校弊事近又招<lb/>
<pb n="KR4d0315_WYG_023-10b"/>
填禁軍三百餘人蠲放四年苖税幾四百萬催樁朝省<lb/>
鹽錢二百萬若士若民若軍粗與之相安惟蜀士之寓<lb/>
此者七十家責望鄉守者甚重郡力凋薄一有不周便<lb/>
生謗言夫馬力窮則必斃䑕技窮則易竭自度精力不<lb/>
能展布此所合丐祠者三也有此三者用是控告廟堂<lb/>
早乞鈞慈特賜敷奏别選良牧以承重寄某雖隨犬馬<lb/>
填溝壑亦無所憾<lb/>
　　　已見奏事丐祠狀<lb/>
<pb n="KR4d0315_WYG_023-11a"/>
臣逺自蜀道登於天朝八年之間亡所補報今嵗二月<lb/>
二日以目眚丐祠十二日再請十七日三上乞歸田狀<lb/>
因循至於季秋明禋忽病痰腫十九日入奏十月十四<lb/>
日以已見上殿復伸前悃俱閟俞音至䝉陛下面加宣<lb/>
諭弗許控陳臣實何人敢有冐凟竊縁近者蜀事阽危<lb/>
敵兵馳蹂臣室家墳墓親戚骨肉與鄉之衣冠華族存<lb/>
歿死生未知其所每遐思遥望痛心如割獨念臣起自<lb/>
書生既無膂力荷戈以備捍禦而身居法從又弗能朝<lb/>
<pb n="KR4d0315_WYG_023-11b"/>
夕論思力爭利害以捄鄉國隠之於中焉得無罪臣復<lb/>
何顔以立於陛下之朝哉惟有上告君父力求黜罷庶<lb/>
幾可以少逭鄉父兄之謫若陛下念其久在詞林不忍<lb/>
遽加澄汰則乞檢㑹臣前後奏疏畀一祠廪實拜天地<lb/>
生成之造<lb/>
　　　火後丐祠狀<lb/>
照㑹某西蜀諸生登朝十載陞華翰苑晉長刑曹只縁<lb/>
某貪戀聖恩不能早去入春之始禍及家門䘮子哭孫<lb/>
<pb n="KR4d0315_WYG_023-12a"/>
延及孥𨽻不四五月之内而槥者五人方竢秋涼抗章<lb/>
引去廼壬申之晝融風為沴延焚寓廨生理一空僅能<lb/>
搬挈家人棲止於外觸目為况殊不堪言若不急求退<lb/>
閒恐又重速顛躓今蜀道危迫未可遽歸欲乞朝廷曲<lb/>
賜敷奏特畀叢祠庶幾少休以安愚分<lb/>
　　　知寧國府丐祠狀<lb/>
照㑹某踈逺之士十載班行每荷公朝㧞擢雖獲罪戾<lb/>
猶䝉恩予郡賁之華職敢不永矢圖報眎事以來布宣<lb/>
<pb n="KR4d0315_WYG_023-12b"/>
德意扶立郡綱朝夕恪勤不敢少懈民亦稍似孚信忽<lb/>
得蜀道家信聞親姐歸徐氏者去冬死於冦堂弟嘉定<lb/>
通判中孚者今夏死於順慶之兵鍾愛手足平時相依<lb/>
為命一旦身殞於難痛貫心鬲亡以為生數日之間便<lb/>
覺心志怔忡神識瞀亂徃年痞膈之疾遂復大作度不<lb/>
勝共理之寄輒欲丐一閒廪棲息江湖少便醫藥䝉賜<lb/>
敷奏特遂所請他日未填溝壑一惟朝廷處分况某下<lb/>
政已除袁申儒葉棠便可趣令之戍放某一面離任<lb/>
<pb n="KR4d0315_WYG_023-13a"/>
又二照㑹某比真祠實出忱悃居股肱之郡敢辭共理<lb/>
之勞聞手足之䘮實重孔懐之感每顧瞻於蜀道常痛<lb/>
哭於家門所以䀌傷因成疾疢志凋識耗莫檢抳於吏<lb/>
奸神敝形癯難應酬於軍務陳力就列不能者止投閒<lb/>
置散乃分之宜豈期天聽之髙尚復俞音之閟欲乞朝<lb/>
廷再於敷奏察其忠誠非避事矜其親愛非矯情檢㑹<lb/>
前章特畀祠廪庶少休於神觀尚圖報於隆恩<lb/>
又三照㑹某比者一再上祠請俞音終閟靖惟某西州<lb/>
<pb n="KR4d0315_WYG_023-13b"/>
晩學奮身孤寒自寘周行首尾十載繇外府丞列中秘<lb/>
書徧歴二史兼掌兩制討論玉牒封駮銀臺徑登禁塗<lb/>
遂長憲部儒生榮望至此亦極矣得罪去國常躋華閣<lb/>
出鎮潛藩若非遭逢聖朝何繇有此僥倖第食廪人之<lb/>
粟無一日闕叨朝廷之爵無一日閒官至八坐秩享二<lb/>
千石取數太多食功無補則恐天道惡盈人情忌滿此<lb/>
某所以朝夕愧懼而欲丐閒者一也某舊有瘇脹之疾<lb/>
積痞成痼前嵗將禋時自鎻院陪祀以歸瘇見於面浮<lb/>
<pb n="KR4d0315_WYG_023-14a"/>
注於脛邪氣干撓幾不能以為生得郡萬山間嵐氣頗<lb/>
重袵染風氣舊證復作忽蜀中書來又報兄弟之難愛<lb/>
鍾手足愈不能堪日來心志凋耗精神怳恍雖欲强自<lb/>
扶持終難荷此劇寄此某所欲丐閒者二也某所領部<lb/>
號古名藩民淳訟簡士尊吏畏法某到任以來奉行朝<lb/>
廷寛大詔書每頒下條教人頗孚信更無一詞到省部<lb/>
臺寺及本路監司惟是國小而迫捉衿見肘每及遣廂<lb/>
禁寨鋪兵春冬衣賜常是闕乏所收苖米率不能供一<lb/>
<pb n="KR4d0315_WYG_023-14b"/>
嵗支用而上弦益急追吏滿前且知版曹今嵗抛下十<lb/>
年所無之額今月又發下隔眼清册並要嵗終取足自<lb/>
惟書生作牧固是拙於催科但細考其十年内最髙年<lb/>
分以今年起解之數計之亦自有增無減若必欲於兩<lb/>
月之間併明年後年合起之數一頓解發則必至槌肌<lb/>
剥髓重傷國家愛養根本之意何况六邑道里濶逺移<lb/>
牒徃來有誤期㑹此某所以寧受殿而欲丐閒者三也<lb/>
凡此三者皆出某之真忱不敢欺隠欲望公朝早賜敷<lb/>
<pb n="KR4d0315_WYG_023-15a"/>
奏令某得奉香火而去仍就催下次官之任他日某宿<lb/>
恙稍已一惟朝廷處分<lb/>
又四照㑹某西州晩進十載周行踐歴清官徑登法從<lb/>
又叨華閣出守名藩朝廷恩厚書生榮望不啻足矣前<lb/>
此兩上丐祠之章只縁某舊得脹滿之疾既有郡事又<lb/>
有家事親姐堂弟從侄俱死於兵蜀中報至痛貫心膂<lb/>
情怛傷而懐不寧者數月痼疾至今未解所以累章冐<lb/>
凟更無一辭自雕飾也某豈不知得郡可以行志茍禄<lb/>
<pb n="KR4d0315_WYG_023-15b"/>
可以養身而多病早衰冐承凋弊若不底於司敗必致<lb/>
填於溝壑伏望朝廷宻察衷忱初非避事再賜敷奏俾<lb/>
某獲領祠官少得休息即拜生成之造<lb/>
又五照㑹某比者四次上祠請未䝉俞允切念某孤寒<lb/>
寡援備位從臣既得一麾無所補報而灾病邅連脹腫<lb/>
日甚一日重以家門之難親姐堂弟既死於兵親戚子<lb/>
侄五六人亦斃於難既有疾病又加憂傷膺此千里之<lb/>
寄時有盜賊兵卒作過實難支吾敢乞公朝檢㑹某累<lb/>
<pb n="KR4d0315_WYG_023-16a"/>
此所陳乞祠狀再為敷奏既從所請不勝至幸<lb/>
又六照㑹臣伏以事君無逺忠誠所至則千里如近王<lb/>
畿之前臨政在勤精力未衰則百為不越侯度之外矧<lb/>
以從臣而出守實分天子之顧憂何敢辭勞急思求退<lb/>
伏念臣㓜而孤露長益單平雖學為箕裘有父書之可<lb/>
讀然不事生産於世務以常疎米鹽靡宻則付之室家<lb/>
資用有無則通諸昆弟豈意私門之薄祜連遭蜀冦之<lb/>
披猖臣有女兄以垂老之年而死於難臣有季弟以强<lb/>
<pb n="KR4d0315_WYG_023-16b"/>
仕之嵗而歿於兵其如朞功强近之親半罹䲭義奪攘<lb/>
之厄鬱邑而誰與語能無懐土之思亂離而莫適歸幾<lb/>
作無家之别興言及此何以為情每垂涕以覽書遂積<lb/>
憂而成疾徃嵗祀明堂後曽生腫脹之根今年當勤農<lb/>
時復添痞鬲之證醫更而藥不効食少而事益繁今則<lb/>
神憊志荒筋駑力緩臨事多忘豈能應酬於簿書期㑹<lb/>
之間立心不强何可支吾於城郭甲兵之闕加以凋敝<lb/>
不堪之郡置之潰訌難塞之衝少失隄防立致狼狽重<lb/>
<pb n="KR4d0315_WYG_023-17a"/>
念臣舊雖法從今實外臣所以五丐真祠只是具申都<lb/>
省豈謂精誠之弗達尚稽睿㫖之賜俞寧扶未死之軀<lb/>
直扣曰生之造忠信以事其上更無一語之矯情疾痛<lb/>
則呼於天幸冀九重之垂度伏願皇帝陛下曲加清問<lb/>
矜愍愚衷特頒罷守之書俾遂祝釐之請葵藿之心常<lb/>
在固欲嚮陽狗馬之疾未瘳難於勝報永言終惠庶保<lb/>
餘齡<lb/>
又七照㑹某比以災病頻仍六上祠請一狀奏聞五狀<lb/>
<pb n="KR4d0315_WYG_023-17b"/>
申朝省未奉俞音焦心如灼近從鄉人之仕於朝者得<lb/>
蜀道書報又聞敵兵今嵗之春抽兵北去經行鄉邑族<lb/>
兄侣之肅之堂弟昌辰及妹夫袁璹甥壻塗辰乙等復<lb/>
死於兵小小姻婭更不敢縷數溷凟朝聽重惟某兄弟<lb/>
少孤倚宗族親戚以自存立去嵗䘮十之三今嵗䘮十<lb/>
之七纔聞訃音感傷悲痛因此痼疾轉加實不能任繁<lb/>
劇所以催科益拙不免版曹督趣甚峻見請告命醫調<lb/>
理欲望朝廷檢㑹某前後申狀特賜奏聞蚤令汰去庶<lb/>
<pb n="KR4d0315_WYG_023-18a"/>
免有誤郡事實拜生成之造<lb/>
又八照㑹某孤逺鯫生冐當凋郡頃以災病七次丐祠<lb/>
伏自元年十一月一日汔於今嵗閏四月二十二日六<lb/>
奉省札行下不䝉聖㫖俞允某之進退實為狼狽某向<lb/>
者來自蜀道登於王朝十年之間歴遍華近入為法從<lb/>
出典侯藩本圖宦達之榮豈矜恬退之節不謂門衰祚<lb/>
薄凉德挻灾前月十八日遂寧通判從弟有成萬里致<lb/>
書以兄弟親戚宗族之訃告丙申之冬親姊歸徐氏者<lb/>
<pb n="KR4d0315_WYG_023-18b"/>
死於難丁酉之夏堂弟制機中孚者死於兵是年之冬<lb/>
敵兵再入叔母楊氏與堂弟昌辰俱死於火今年之春<lb/>
臨卭白兵嘯聚知縣事從弟象明又死於官宗族死者<lb/>
十人親戚死者三十二人其人之名氏其死之處所其<lb/>
受禍之月日靡不言其情狀之慘每讀至此不如無生<lb/>
以此悲痛纒心舊疾轉劇耳瞶瞶其刺痛胷鬱鬱而痞<lb/>
結若非力求退閒專近醫藥不惟妨廢郡務亦恐顛隕<lb/>
元身伏惟聖朝崇孝友睦婣以治天下辨老㓜廢疾以<lb/>
<pb n="KR4d0315_WYG_023-19a"/>
任官政察某所愬實鍾於情憐某所陳真出於病即乞<lb/>
檢㑹累疏敷奏上前俾奉祝釐以保殘息某見已在告<lb/>
牒府事委三通判兼攝日竢報可之命<lb/>
　　　知温州丐祠奏狀<lb/>
臣聞臣視君猶天也疾痛不以告則為有隠於君兄於<lb/>
弟同氣也急難不共扶則為不友厥弟矧臣少自鞠苦<lb/>
連遭閔凶始生三年母也見背外傅十載父兮不存豈<lb/>
無鄉閭强近之親寧若天分怡偲之愛兄之待弟真直<lb/>
<pb n="KR4d0315_WYG_023-19b"/>
諒友弟之待兄非他人昆既同萬里之造朝復共一麾<lb/>
而出守弟以去年八月至寳婺臣於今嵗元夕抵東嘉<lb/>
魯衛之國相依秦晉之隣交睦方議力行於捄政各圖<lb/>
汔濟於饑氓布宣天子寛大之書培植朝廷愛養之本<lb/>
豈以家門薄祜仲氏云亡眡鶺鴒則原隰已荒顧鴻雁<lb/>
則形影相弔臣弟昌裔有三子三女仲嗣次息皆後於<lb/>
臣藐是諸孤斬焉在疚悒悒其誰與語遑遑其欲何之<lb/>
逺瞻蜀道則無家可歸近望浙江則靡屋爰止毎一念<lb/>
<pb n="KR4d0315_WYG_023-20a"/>
至忽然忘生載惟郡政之本原全靠兹心之精爽神已<lb/>
散亂民何庇依願解買臣之章與營季子之墓伏望皇<lb/>
帝陛下以孝弟領天下以禮義順人情察愚欵之所陳<lb/>
非曼辭之自餙使歌唐棣少寛孔懐不已之悲雖在考<lb/>
槃尚竭永矢弗忘之節<lb/>
又二照㑹臣比家弟之戚露章丐祠未䝉聖慈特賜俞<lb/>
允伏讀詔書以至瀕海民饑顧憂未寛為訓臣職在牧<lb/>
養敢不祇承聖意竊惟東嘉素號樂土逢此歉嵗遂至<lb/>
<pb n="KR4d0315_WYG_023-20b"/>
艱食聖澤普沾枯槁之夫皇靈下燭逃亡之屋如肆赦<lb/>
宥如減田租如給僧符如撥廪粟一錢一粒皆是君恩<lb/>
臣不過與千里之民歌詠帝德而已臣前時所憂惟恐薦<lb/>
饑所以被受訓詞之後不敢言去今則麰麥登成風雨<lb/>
時若田疇之間秧青水白人有一飽之望本州荒政月<lb/>
終亦可結局惟臣之弟旅殯僧舍而臣宴坐黄堂寢食<lb/>
為之不安欲乞令臣蚤解郡印得與諸孤營一宅兆以<lb/>
遂居者徃者之計實出君父生成之造<lb/>
<pb n="KR4d0315_WYG_023-21a"/>
　　　吏部侍郎乞祠狀<lb/>
某西州晩進紹定己丑躐登朝著今跨八年自太府丞<lb/>
歴秘館郎闈繇編摩著廷戎監兼詞垣翰苑史筵徑班<lb/>
從槖蓋繇更化以來屢䝉㧞擢清華之官殆幾遍歴深<lb/>
願竭盡愚衷仰圖報稱入春以來人家災病遂䘮長孫<lb/>
隨行僕𨽻亦多病死而某以勞心疲慮之故忽苦目眚<lb/>
旬月不校一二日來赤痛逾甚雖見已請假切恐省院<lb/>
詞命吏銓文書多至積壓必貽曠職之懼兼以某賦分<lb/>
<pb n="KR4d0315_WYG_023-21b"/>
畸窮榮望踰溢若不奉身求退又恐别挻他疾定速顛<lb/>
虞欲望朝廷特賜敷奏畀某祠廪一次以便休養他日<lb/>
未填溝壑尚得糜捐以報恩遇<lb/>
又二照㑹某頃以人家挻病目眚為災曽乞外祠尚閟<lb/>
中㫖竊惟吏銓文書繁劇之地詞掖書詔填委之司心<lb/>
思既殫目力又竭然後可以檢抳吏奸專情詞命而邇<lb/>
日以來攻治赤眚雖退服餌涼劑太多視官夢夢用明<lb/>
弗逺脾經黮黮食㫖不知若曠厥官定貽伊戚蓋滿盈<lb/>
<pb n="KR4d0315_WYG_023-22a"/>
則必致鬼瞰其室而靜退則可以神逰於庭因揣分以<lb/>
自量非丐閒而莫可用申前請再凟公朝欲望奏於黼<lb/>
坐之前賦以琳官之廪儻使蜩鳩自適之分知免於今<lb/>
則如犬馬欲報之心永肩於後<lb/>
又三照㑹某比以目眚腹疾兩上丐閒之請薦頒睿㫖<lb/>
弗允愚忱蟣虱賤臣豈應更煩公朝以凟天聽縁某共<lb/>
貳西省家弟昌裔分察南臺雖稽之先朝具存典故而<lb/>
揆之私計終有未安不惟職事妨嫌而其議論弹擊稍<lb/>
<pb n="KR4d0315_WYG_023-22b"/>
涉故舊則人言交讁連及孤跡是以無所干豫之人而<lb/>
投之是非之海若不急求汰去久則無以自明欲望朝<lb/>
廷曲賜敷奏檢照某所上兩章特畀祠廪若念其萬里<lb/>
間關未許放閒於田里八年忠恪粗能寡過於班行或<lb/>
䝉與之江浙一麾俾以民庸自見他時命使所不敢辭<lb/>
　　　知隆興府丐祠狀<lb/>
臣聞君臣之義同體疾痛不以告則臣為有隠於君父<lb/>
子之情主恩死䘮不自臨則父為弗字厥子矧臣少加<lb/>
<pb n="KR4d0315_WYG_023-23a"/>
孤露長益畸窮昆弟七人俱以康强而蚤世朞功一姓<lb/>
半因離亂以亡軀臣晩有二息槃乃親弟所生柴實側<lb/>
室之子各專末藝粗習謏聞退惟桑榆垂老之年幸得<lb/>
弓冶傳家之託而柴也久離侍下逺仕吳中方請告以<lb/>
言歸忽染痾而在道母嗟季之行役假寐弗遑兄懐弟<lb/>
之急難永嘆不已猶云無棄以慰所思豈期事與心違<lb/>
命隨才盡曽不浹旬之頃遽興長夜之悲子因念親至<lb/>
切而隕身父亦望子不來而嬰疾恨皇皇而弗得哽悒<lb/>
<pb n="KR4d0315_WYG_023-23b"/>
悒以何言重為㑹府之浩繁實自茲心之經緯今則精<lb/>
神耗亂綱紀放紛本居官亡以踰人况病力何能任郡<lb/>
輙輸忱悃仰丐叢祠伏願皇帝陛下明以察倫慈而使<lb/>
衆容子夏退老於西河之上不至䘮明庶延陵返葬於<lb/>
嬴博之間尚為合禮<lb/>
　　　知温州丐祠申省狀<lb/>
某邈居西州久仕南國既叨法從連典名藩君恩常厚<lb/>
而犬馬之報甚㣲邑爵漸加而蒲栁之<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>浸薄雖忝字<lb/>
<pb n="KR4d0315_WYG_023-24a"/>
民之長不諳為政之方放田賦一十五萬而民猶以為<lb/>
未仁糴軍儲六十六萬而兵猶以為不給舊楮非不穪<lb/>
提而直日下新榖非不平糶而價日增蓋縁孱軀疾病<lb/>
之衰遂致庶事施為之謬天雖諒只人謂斯何醫不能<lb/>
治病則害人農不善服田則傷稼乞身而退乃分之宜<lb/>
即非望之雅意於本朝實以汲黯不堪於治郡若少遲<lb/>
於汰去定速見於顛隮伏惟公朝以道而進退百官以<lb/>
法而殿最羣吏曲加敷奏俾遂退休國家政清令明儻<lb/>
<pb n="KR4d0315_WYG_023-24b"/>
遂今日祠官之請州郡員多闕少庶無後來賢路之妨<lb/>
　　　申省二狀<lb/>
汲黯不任郡久宜上印而歸倪寛多負租竟被考功之<lb/>
殿雖荷聖朝之曲貸恐於公議之不容矧某介不通方<lb/>
拙於從政詳刑而失之緩素無赫赫之名弛利而狃於<lb/>
寛常書下下之考率十分減三而穀尚貴以五劵税一<lb/>
而楮弗昻百為不閑動輙得咎重以私門之薄祜加以<lb/>
痼疾之相仍同胞之戚繫心每遇嵗時而感慨上氣之<lb/>
<pb n="KR4d0315_WYG_023-25a"/>
病如瘇豈禁霜露之凄寒若尚留之典刑必立抵於司<lb/>
敗伏望朝廷察其忱悃畀以叢祠治狀不登安有白鹿<lb/>
銜花之瑞文才已盡更無金鑾視草之工惟此孤忠尚<lb/>
如杲日<lb/>
</p>
<p>
</p>
  </div>
</body>
</text>
</TEI>
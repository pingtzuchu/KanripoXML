<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鶴林集巻十二</head>
    <p>
<pb n="KR4d0315_WYG_011-1a"/>
欽定四庫全書<lb/>
　鶴林集巻十二　　　　　　宋　呉泳　撰<lb/>
　　詔<lb/>
　　　皇帝賜皇后明堂賀表答詔<lb/>
朕祗迪舊章遹嚴宗祀黻冕之美皆出親蠶之共豆籩<lb/>
之嘉實繄流荇之助清明鬯矣福履綏之載披慶函式<lb/>
奬勤意<lb/>
　　　賜貴妃明堂賀表答詔<lb/>
<pb n="KR4d0315_WYG_011-1b"/>
朕出祼清廟入熈紫壇凡泰元神媼之顧歆皆月后星<lb/>
妃之協助甫還詔蹕首閱露封頌禱既廑歎嘉弗已<lb/>
　　　賜美人明堂賀表答詔<lb/>
朕肅蠲剛日祗見合宫璧玉華光笙鏞純繹荷蒼靈之<lb/>
來格覿熙事之備成載閱露封良深嘉歎<lb/>
　　　端平三年罪已詔<lb/>
勑門下朕以寡德君于萬邦惟皇天既付中國民實任<lb/>
寵綏之託予小子不替上帝命欲圖紹復之功豈期輕<lb/>
<pb n="KR4d0315_WYG_011-2a"/>
動於師干反以激成於邊禍至延强敵薦食神州䖍劉<lb/>
我西陲蹂躪我襄土近至淮堧之地亦成戎馬之場宅<lb/>
里墟於青煙甲卒屠於白刃凡三百年之生聚教訓與<lb/>
數十郡之城郭封疆憑陵無厭荼毒甚慘斬桑伐棗破<lb/>
屋流離之狀朕既不得而見慈父幼子寡婦哭泣之聲<lb/>
朕亦不得而聞其如關頭潰散之軍塞外畔亡之將或<lb/>
者撫循之失道因而怵迫以從夷序言其情誰執斯咎<lb/>
皆繇朕責治太速知人不明誤信佳兵之言弗思常武<lb/>
<pb n="KR4d0315_WYG_011-2b"/>
之戒拊心若厲欲悔何追朕今退自省躬益皇敬德念<lb/>
三軍暴露之久憫百姓轉輸之勞敕不䖍之吏以賑新<lb/>
甿捐不急之費以資戰士問傷弔死録善棄瑕庶幾與<lb/>
子同仇之人咸奮敵王所愾之志以遏絶冦虐以攘除<lb/>
姦凶降服而哭殽函之師尚增脩於國政下詔以陳輪<lb/>
臺之悔益申儆於邊防凡懷忠良各勵勳業故兹詔示<lb/>
想宜知悉<lb/>
　　　賜魏了翁督視江淮便宜施行詔<lb/>
<pb n="KR4d0315_WYG_011-3a"/>
朕以皇天畀予有家懼德弗荷比年戎冦迭我邊陲赤<lb/>
囊屢聞旰食靡暇爰簡樞庭之望俾督諸道之師南連<lb/>
江淮北抵襄漢盡䕶諸將以張皇威師徒之有不惠不<lb/>
懋汝訓齊之師乘之有不輯不和汝調一之益張乃猷<lb/>
毋失其統然而事從中則難度帥稟命則不威必進厥<lb/>
良率其不良而後可以作興人材必賞用命戮不用命<lb/>
而後可以激勵將士爰考紹興之彞典式頒臣浚之詔<lb/>
書悉聽便宜毋拘文法庶幾帥友邦之衆可以成敵愾<lb/>
<pb n="KR4d0315_WYG_011-3b"/>
之功故兹開諭想宜知悉<lb/>
　　　賜鄭清之以久雨乞上丞相印不允詔<lb/>
省所奏具悉朕親政之初考謹輔相以卿抱道守正冲<lb/>
澹宏雅退然有古君子之風是用疇咨使宅百揆端平<lb/>
以來圖事揆䇿既與卿共焦勞矣未曾一日共其逸也<lb/>
迺者蟊賊内訌霪潦為沴豈天所以大警予耶昔乾道<lb/>
間淫雨不止首相顒乞罷政表至再上聖諭丁寧且曰<lb/>
不必如此此皆朕失皇祖有訓卿尚何辭所請宜不允<lb/>
<pb n="KR4d0315_WYG_011-4a"/>
　　　賜喬行簡以久積霪雨乞解丞相不允詔<lb/>
省所奏具悉當堯之時洚水汎濫堯不以責諸臣而曰<lb/>
儆予春秋之季天作淫雨宋公不以尤諸人而曰孤實<lb/>
不敬以灾異策免三公漢末世事也矧卿壽雋之彦年<lb/>
耆德明朕以萬幾至繁故命置諸右相與調燮佐理入<lb/>
秋以來積雨傷稼方欲詢兹黄髮以免所愆而卿尚得<lb/>
以堯佐年高為言耶傳不云乎肅時雨若不肅則其罰<lb/>
常雨君臣上下以作肅之道相警毋費辭所請宜不允<lb/>
<pb n="KR4d0315_WYG_011-4b"/>
　　　賜喬行簡以久積霪雨連旬再乞罷歸不允詔<lb/>
省所奏具悉頃者夏五月入畢太史占之謂為雨淫水<lb/>
溢之象已而連月不止不但予一人以為憂二三執政<lb/>
亦莫不共憂之也卿佐理隂陽再疏乞上丞相印綬朕<lb/>
豈不悉但稽之先朝陳康伯朱倬以久雨待罪高宗曰<lb/>
罪在朕躬豈可移過大臣魏杞葉顒以霪雨不止乞罷<lb/>
政孝宗曰實朕不德方賴卿等克脩庶政以致消弭朕<lb/>
但知常雨之罰弗加於大臣而已卿所援彞章却不為<lb/>
<pb n="KR4d0315_WYG_011-5a"/>
此所請宜不允<lb/>
　　　賜喬行簡等以星雷示異乞退不允詔<lb/>
省所奏具悉昔昭王不以赤雲之異移於司馬孔子以<lb/>
為知道景公不以熒惑之變移於相子韋以為知言春<lb/>
秋列國之君猶能克己就義不寘其咎於股肱矧雷君<lb/>
令也而朕又焉敢移之以震恐懼脩省以益遷善改過<lb/>
朕方欲囘怒渝以帥彼天常則亦賴卿等燮和賛理懋<lb/>
德奮庸汔濟乃辟于乂顧援漢末世策免之文欲上丞<lb/>
<pb n="KR4d0315_WYG_011-5b"/>
相印歸丘園朕所不取所請宜不允<lb/>
　　　賜喬行簡辭免加恩不允詔<lb/>
省所奏具悉朕獲執犧牲珪幣以承上下神祇薦鬯之<lb/>
夕昊天降威以示譴告何敢專咎股肱况卿次輔也秉<lb/>
德陪朕而乃援故實祈解印綬殆非朕志召還東第入<lb/>
侍經幄恩禮既與宰臣等則侍祠錫祉自有孝皇賜浩<lb/>
典册在又何遜所辭宜不允<lb/>
　　　賜鄭性之以臺章乞賜罷黜不允詔<lb/>
<pb n="KR4d0315_WYG_011-6a"/>
夫御史天子耳目豈容蔽耳目而不言執政猶吾股肱<lb/>
安可廢股肱而獨運朕已勉諭卿毋牢辭<lb/>
　　　賜趙彦悈辭免除權書不允詔<lb/>
卿明足以别羣材之鑑平足以持四選之衡自攝二卿<lb/>
總理微密予奪一出於公朕不欲遷之他官者破吏奸<lb/>
也所辭宜不允<lb/>
　　　賜許應龍辭吏部兼侍讀不允詔<lb/>
以卿履行純淑色氣和平勸講路門敕繹詩訓其於朕<lb/>
<pb n="KR4d0315_WYG_011-6b"/>
進德脩省抑有助矣昔劉拱以供奉翰林攝周必大以<lb/>
掌選部陞乾淳之風比迹三代卿欲固辭則是不以乾<lb/>
淳望朕也所辭宜不允<lb/>
　　　賜李<graphic n="KR0811" url="https://raw.githubusercontent.com/kanripo/KR-Gaiji/master/images/KR0811.png" mimeType="image/png"/>辭同知四川宣撫不允詔<lb/>
治民如治亂繩朕固無拘於文法望君如望慈母爾其<lb/>
思慰於國人亟往于宣毋宜多遜<lb/>
　　　賜崔與立辭免右丞相不允詔<lb/>
樂君子之樂固無軒冕之情憂天下之憂猶有君臣之<lb/>
<pb n="KR4d0315_WYG_011-7a"/>
義盍云來止毋勉遁思<lb/>
　　勅<lb/>
　　　辛息授防禦使勅<lb/>
韜藏武畧曉暢戎情築定逺之城以一身而䕶塞調安<lb/>
豐之卒不踰月而殱渠爰念勤勞之久肆升捍禦之班<lb/>
　　　王霆授武功大夫勅<lb/>
奮自右科優於將畧出則荷戈與殳蹈厲而發揚入則<lb/>
束帶立朝雍容而閒雅寧輟九賔俾授一障<lb/>
<pb n="KR4d0315_WYG_011-7b"/>
　　　錢纂權發遣容州勅<lb/>
容州控維百蠻襟帶五管漢唐以來重鎮也命汝為容<lb/>
浦太守宜靖綏闊蜑俾無南顧之憂<lb/>
　　　陳卓授正議大夫勅<lb/>
卿行介而和氣莊而肅能典朕禮蔚有寅清之風其代<lb/>
予言實存温厚之體<lb/>
　　　賜保寧軍官吏軍民僧道耆壽等勅<lb/>
朕以謝奕昌胄出相門婣連戚畹恂恂徳行尚存小侯<lb/>
<pb n="KR4d0315_WYG_011-8a"/>
入學之風暨暨戎容蔚有大將登壇之望眷言星婺實<lb/>
屏神京班雖在于龍墀威已信于虎鉞提封所暨贊善<lb/>
惟均<lb/>
　　　賜保康軍官吏軍民僧道耆壽等勅<lb/>
朕以謝奕禮敬爾威儀嫺於詩禮宣麻帝殿已蕃褒紀<lb/>
之恩授鉞將壇益邁戍申之士相彼古庸之地爛其雙<lb/>
節之臨若耄若倪而兵而吏想逖聞于成命咸大慰于<lb/>
輿情<lb/>
<pb n="KR4d0315_WYG_011-8b"/>
　　　賜資政殿學士新知潭州魏了翁夏藥銀合百<lb/>
　　　兩勅<lb/>
勅某視師江上未酬敘府之勞作鎮湘中復冒畏塗之<lb/>
暑頒冰在候賜藥以彞式廣上恩更諮民瘼<lb/>
　　　賜資政殿學士新知眉州李<graphic n="KR0811" url="https://raw.githubusercontent.com/kanripo/KR-Gaiji/master/images/KR0811.png" mimeType="image/png"/>夏藥銀合百兩<lb/>
　　　勅<lb/>
勅以卿故鄉之懷逺道于役冒六月之暑如惔如焚遡<lb/>
三峽之濤如震如怒可無尚藥之賜以示宗工之思<lb/>
<pb n="KR4d0315_WYG_011-9a"/>
　　　賜寶章閣學士淮西制使兼㳂江制副知鄂州<lb/>
　　　史嵩之夏藥銀合勅<lb/>
勅遐念制臣宏開邊閫韜藏龍虎甫息精神野宿貔貅<lb/>
寧無暴露爰即頒冰之候式分上藥之珍其溥恩光永<lb/>
蠲袢暍<lb/>
　　　賜四川制置使趙彦呐夏藥銀合勅<lb/>
勅申宅南交正于炎序乃眷西顧懷我宗臣矧更原上<lb/>
之久勞冒人間之執熱式頒良劑往示優恩<lb/>
<pb n="KR4d0315_WYG_011-9b"/>
　　　賜權工侍四川安撫制副丁黼夏藥銀合勅<lb/>
勅卿以詩書之望而帥三軍以壽雋之賢而在逺服屬<lb/>
此南訛之候軫于西顧之恩爰錫温綸式頒良劑<lb/>
　　　賜兵侍淮安撫制置使趙葵夏藥銀合勅<lb/>
勅眷我制臣久于淮甸飲冰持糒豈不思將士之載饑<lb/>
鑠石流金亦曾念邊氓之執熱爰錫上奩之劑式昭中<lb/>
扆之恩穆如清風綏爾有衆<lb/>
　　　賜工侍㳂江制使兼江東安撫知建康兼行宫<lb/>
<pb n="KR4d0315_WYG_011-10a"/>
　　　留守陳韡夏藥銀合勅<lb/>
勅久以威名勞于牧禦麟符居守當江上之風寒羽扇<lb/>
麾軍冒人間之炎熱式頒上劑昭示惓懷<lb/>
　　　賜祕閣修撰知江陵府兼京西湖北路安撫制<lb/>
　　　副别之傑夏藥銀合勅<lb/>
勅朕國倚西門重踰於諸鎮日行南陸熱倍於常年圖<lb/>
任舊人式頒新劑庶品嘗於藥石以身作於金湯<lb/>
　　　賜煥章閣知慶元兼㳂海制司職事趙與□夏<lb/>
<pb n="KR4d0315_WYG_011-10b"/>
　　　藥銀合勅<lb/>
勅朕臨遣帥臣控扼海道屬兹癉暑眷彼遐征式頒藥<lb/>
劑之珍以助節宣之用<lb/>
　　　賜兼權侍衞馬軍行司公事知黄州孟珙并諸<lb/>
　　　路都統制夏藥銀合勅<lb/>
勅朕身居殿閣心運邊陲眷予守圉捍敵之臣咸有執<lb/>
戈衞社之志久于暴露加以炎歊升糒半冰勞苦想同<lb/>
於卒伍寳奩珍劑清冷首及於軍門<lb/>
<pb n="KR4d0315_WYG_011-11a"/>
　　　賜保康軍官吏軍民僧道耆壽等勅<lb/>
朕以貴謙魏王之孫沂邸之子分璜佩玉既久典於留<lb/>
臺植節建旄宜宏開於鉅屏遂即上庸之壤式昭半楚<lb/>
之封遙想吏民悉陶風化<lb/>
　　　賜武康軍官吏軍民僧道耆壽等勅<lb/>
朕以與芮魯衛之穆開平之賢宣文德之麻既懋展親<lb/>
之典授武康之鉞仍疏胙土之恩若吏若民而兵而士<lb/>
想聞嘉命式慰輿情<lb/>
<pb n="KR4d0315_WYG_011-11b"/>
　　口宣<lb/>
　　　賜謝奕昌除節鉞口宣<lb/>
卿相門之彦戚畹之良兹特舉於渙恩俾專持於節鉞<lb/>
往祗明命允迪令猷<lb/>
　　　賜謝奕禮除節鉞口宣<lb/>
卿譜系大相源流小侯久聨賔閣之華兹畀節樓之寵<lb/>
往祗予訓圖懋厥官<lb/>
　　　賜鄒得龍除僉書兼參政口宣<lb/>
<pb n="KR4d0315_WYG_011-12a"/>
卿雅以人望蔚為儒家晉典鴻樞仍參大政宜祗承於<lb/>
渙命毋教廢於需章<lb/>
　　　賜鄭性之除參政口宣<lb/>
基命斗樞之庭參謀鼎鉉之府蔽自朕志諧于僉言亟<lb/>
祗渙綸毋贊謙牘<lb/>
　　　賜李宗勉除同僉書口宣<lb/>
皁直諫之囊出從騎省筦神兵之務入典鴻樞已沐師<lb/>
言毋煩撝牘<lb/>
<pb n="KR4d0315_WYG_011-12b"/>
　　　賜洪咨夔内翰口宣<lb/>
禁闥藎臣詞林鴻筆久視鑾坡之草兹陞學士之真宣<lb/>
召有嚴式承光命<lb/>
　　　賜李鳴復除參樞口宣<lb/>
文昌王之喉舌言論既孚北斗天之樞機訏謨惟允豈<lb/>
宜控避往亟欽承<lb/>
　　　聖節賜三省官乳香口宣<lb/>
虹生華渚適逢正月之和鷺集明庭咸祝萬年之永爰<lb/>
<pb n="KR4d0315_WYG_011-13a"/>
頒寶篆以賁法筵<lb/>
　　　賜右丞相崔與之不允辭口宣<lb/>
卿清德瑞時忠勳貫日來伯夷於北海豈應林壑之留<lb/>
起安石於東山實倚廟堂之望毋容隠蔽宜疾馳驅<lb/>
　　　賜與芮永斷來章口宣<lb/>
卿以親屏周以德輔漢出節旄於少府播綸綍於大庭<lb/>
往欽茂恩毋忘忠報<lb/>
　　　賜楊谷加恩口宣<lb/>
<pb n="KR4d0315_WYG_011-13b"/>
朕宗祀明堂饗親事帝受釐宣室左戚右賢盍增采邑<lb/>
之華祗服綸言之寵<lb/>
　　批答<lb/>
　　　賜鄒應龍上表辭僉書不允批答<lb/>
卿厯踐詞垣直青瑣闥動閱三四十年英名高節朕知<lb/>
其有廊廟之器久矣借籌密席參貳宰塗尚恨其晚復<lb/>
何以辭<lb/>
　　　賜鄭性之辭參政不允永㫁來章批答<lb/>
<pb n="KR4d0315_WYG_011-14a"/>
今天下大政豈無所當先者卿其以所聞於師者正身<lb/>
正君以正朝廷百官則天下之事無不綱舉矣<lb/>
　　　賜喬行簡特進左相不允辭批答<lb/>
維師尚父年九十杖鉞睿聖武公越九十有五入相丹<lb/>
書爛然懿戒勤甚此所以作周孚先也<lb/>
　　　賜李端懿讓恩命批答<lb/>
卿聨國懿戚惟時茂才久居留使之權俾委將麾之任<lb/>
允孚輿論毋執撝謙<lb/>
</p>
<p>
</p>
  </div>
</body>
</text>
</TEI>
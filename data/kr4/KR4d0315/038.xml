<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鶴林集巻三十九</head>
    <p>
<pb n="KR4d0315_WYG_038-1a"/>
欽定四庫全書<lb/>
　鶴林集巻三十九　　　　　宋　吳泳　撰<lb/>
　　雜著<lb/>
　　　勸士文<lb/>
先王之制禄爵率以國之大小為差然試攷其制禄之<lb/>
法則殺於上卿而優於下士何也盖卿之禄已厚若更<lb/>
以小國而受次國之廩則地之所出抑不足以供士之<lb/>
禄浸薄若不以下士而視上農夫之食則身之所養愈<lb/>
<pb n="KR4d0315_WYG_038-1b"/>
不能自給此廩禄之所以優於小吏自昔以來則然矣<lb/>
况仕於窮邊荒絶之地耶况仕於戎馬蹂踐之區耶夫<lb/>
以益梓䕫而視利之東西路則地之相去若此其甚邈<lb/>
也以利劔閬而視闗表之五州則禄之所班若此其弗<lb/>
侔也五縣吏之俸不及中州之二三曹官之請僅當内<lb/>
郡之一重之以庫帑之壓支加之以銀㑹之折閱小官<lb/>
之所得厪厪無幾矣夫俸所以養亷也既廩厚然後可<lb/>
以激其赴功稍食優然後可以責其守節今禄既不足<lb/>
<pb n="KR4d0315_WYG_038-2a"/>
以代耕而平日之所以任使者又無至誠樂與之意至<lb/>
有荷戈共守而一紙之書不相及襆硯自隨而十年之<lb/>
官不得代萬一邊符告警而欲望其仗節死義豈不難<lb/>
哉昔王文公上書言事有曰今之小官俸薄不足以養<lb/>
亷必當有以益之然今財用匱乏而復為此論人必以<lb/>
為不可行荆公此說未為不是然欲求理財以益之則<lb/>
非也賦歛有定數而不可以求贏仕禄有定品而不可<lb/>
以加益討其源流而稽其功緒斯得之矣大率邊吏之<lb/>
<pb n="KR4d0315_WYG_038-2b"/>
俸薄起於折㑹之太輕若使闗外一劵之楮亦如内郡<lb/>
一劵之用優加供給以養其志時有匪朌以繫其心忠<lb/>
信重禄而士之不勸者吾未之信也<lb/>
　　　寧國府勸農文<lb/>
國家重農務穡應郡守授勑誥必以其職繫銜大者為<lb/>
勸農使小者兼觀農事示崇本也當使去年秋被命出<lb/>
守入境問農後三日與父老約曰太守特識字一農夫<lb/>
耳其所頒行條教不過論語孝經敬事而信節用而愛<lb/>
<pb n="KR4d0315_WYG_038-3a"/>
人使民以時此太守職也用天之道因地之利謹身節<lb/>
用以養父母此庶人事也太守知民生孔艱撙節財用<lb/>
減省徭役無妨汝穡事無奪汝農時毎於先聖格言罔敢<lb/>
失墜汝獨不念天顯不服田穡不愛父母之身逐末好<lb/>
訟毎閱詞牒間有冒耕者有争役者有斬墓木伐墻桑<lb/>
者有借人耕牛不還者則是前日所勸誦孝經本文元<lb/>
不恪意遵守所以有此抵冒豈皆長吏勸民不明抑亦<lb/>
爾父老失於告戒耳汝亦當思㳂淮之田敵馬蹂踐麥<lb/>
<pb n="KR4d0315_WYG_038-3b"/>
不得播種而爾四郊之内則耕者澤澤而苗幪幪也濵<lb/>
江之宅赤地不毛桑不及蓺植而爾十畆之間則桑者<lb/>
閑閑而蠶㒩㒩也並塞以北之民壯者屠戮老者凍餒<lb/>
靡一日得安其居而汝等不生邊界同爾婦子饁彼南<lb/>
畆室家各相保也一㪷之米向者百錢今九倍其直矣<lb/>
一疋之絹向者三千今五倍其價矣年嵗屢豐而盖藏<lb/>
富雨雪既渥而耕作易不知修何福何行而受此快活<lb/>
也耆老髙年固識理道其間後生子弟見一日之飽遂<lb/>
<pb n="KR4d0315_WYG_038-4a"/>
忘後日之飢見一嵗之暖遂忘來嵗之寒飽暖則生逸<lb/>
樂逸樂則生慢易惰棄農桑崇縱飲博入不能孝養父<lb/>
母出不能順事長上不信天道不畏王法將恐豐年不<lb/>
常逢嘉榖不屢碩大兵之後繼以凶荒長吏易如傳舍<lb/>
後來者又不畀矜汝則汝等安得長享今日之樂雖若<lb/>
祖若父所授産業亦不能保有矣今春氣向中土脉漸<lb/>
起正是東作之時如榖之品禾之譜踏犁之式戽水之<lb/>
車辟蝗蟲法醫牛疫法江南秧稻書星子知縣種桑等<lb/>
<pb n="KR4d0315_WYG_038-4b"/>
法汝生長田間耳聞目熟固不待勸也惟孝悌與力田<lb/>
同科亷遜與農桑同條太守懼爾未必能家孝亷而人<lb/>
遜悌也故躬率僚吏申勸于郊爾其修乃身順乃親睦<lb/>
乃隣遜乃畔既種既戒自此月中氣至八月寒露榖艾<lb/>
而草衰西疇畢事則買羊豕酒醴以祀田祖以報豐年<lb/>
豈不為汝農夫之慶敬之哉勿懈<lb/>
　　　温州勸農文<lb/>
勸農古也勸農以文亦古也三之日于耜四之日舉趾<lb/>
<pb n="KR4d0315_WYG_038-5a"/>
同我父子饁彼南畆此周公勸農文也用天之道因地<lb/>
之利謹身節用以養父母此孔子勸農文也五畆之宅<lb/>
樹墻下以桑匹婦蠶之則老者足以衣帛矣百畆之田<lb/>
匹夫耕之八口之家可以無飢矣此孟子勸農文也今<lb/>
太守勸農于郊亦只是豳詩孝經孟子等語詔諭父老<lb/>
别無他文字也然古之勸農者一今之勸農者二方春<lb/>
東作土膏脉起負耒而往于田合耦而耘于野向也東<lb/>
甌之俗率趨漁塩少事農作今則海濵廣斥其耕澤澤<lb/>
<pb n="KR4d0315_WYG_038-5b"/>
無不耕之田矣向也塗泥之地宜植粳稻罕種麰麥今<lb/>
則彌川布壠其苗幪幪無不種之麥矣因荒旱而墾闢<lb/>
勤迫凍餒而耕作力若非去嵗一歉則㳺手逐末安肯<lb/>
轉而縁南畆哉是惰農自安者不容不勸也然地有肥<lb/>
磽農有上下溪鄉與平原之壌不同上戸與中人之產<lb/>
各異積糓之家擡價而莫知發儲鏹之室守錢而莫之<lb/>
貸豐年樂嵗則資下農以自贍一遇荒歉則聴其老弱<lb/>
轉徙阽於死亡而莫之捄豈天理也哉夫損上益下曰<lb/>
<pb n="KR4d0315_WYG_038-6a"/>
益裒多益寡曰平貧富相依自古常理知積而不知散<lb/>
亦豈大家之利抛荒田土無人耕鋤一不利捨棄稼穡<lb/>
無人種藝二不利脱有鄉井不虞無人保護救助三不<lb/>
利去其所以不利者就其所以為利者均通其有無賑<lb/>
貸其乏絶使有榖以捄飢而不至無錢以糴米則如上<lb/>
農之既富者又不容不勸雖然豐凶穣毁皆原於心一<lb/>
念之善則油雲甘澤嘉穀瑞禾風災滅息盗賊不起無<lb/>
非休徵一念之惡則癡風猛雨莠苗秕粟田萊多蕪疫<lb/>
<pb n="KR4d0315_WYG_038-6b"/>
癘並興無非咎徵今太守與汝約不順父母不友昆弟<lb/>
不賙䘏比閭族黨不力田務本越其罔有黍稷則惟汝<lb/>
自生毒其或政令之不平刑罰之不中邦財侯度之不<lb/>
式奪爾時害爾功不䘏不矜天用降威薦飢我百姓則<lb/>
兹惟有司之愆此太守不但勸民而又身自為之勸也<lb/>
雖有飢饉必有豐年太守與汝各勉之毋忽<lb/>
　　　隆興府勸農文<lb/>
按隋書地理志載豫章之俗頗同吳中其男勤耕稼其女<lb/>
<pb n="KR4d0315_WYG_038-7a"/>
勤紡績意謂田野闢蠶桑富民皆著於本無凍餒之患<lb/>
矣太守自吳中來入境問俗則不然吳中厥壌沃厥田<lb/>
腴稻一嵗再熟蠶一年八育而豫章則襟江帶湖湖田<lb/>
多山田少禾大小一収蠶早晩二熟而已吳中之民開<lb/>
荒墾窪種粳稻又種菜麥麻豆耕無廢圩刈無遺隴而<lb/>
豫章所種占米為多有八十占有百占有百二十占率<lb/>
數日以待穫而自餘三時則舍穡不務皆曠土皆游民<lb/>
也所以吳中之農専事人力故諺曰蘇湖熟天下足勤<lb/>
<pb n="KR4d0315_WYG_038-7b"/>
所致也豫章之農只靠天幸故諺曰十年九不收一熟<lb/>
十倍秋惰所基也勤則民富惰則民貧耕而鹵莽之則<lb/>
其實亦鹵莽而報耘而滅裂之則其實亦滅裂而報此<lb/>
理的然安可厚誣哉汝等父老莫謂太守黄金裝帶朱<lb/>
衣引馬與汝邈不相親其實亦識字一耕夫耳况職在<lb/>
勸農朝夕思念惟恐嵗一不登以病吾農故為汝占丙<lb/>
午太嵗則有麻麥加倍之謡占正旦清明則有米賤蠶<lb/>
善之證占月朔遇辛則有五穀皆熟之兆占甲子不雨<lb/>
<pb n="KR4d0315_WYG_038-8a"/>
則無赤地千里之憂又為汝預占先分後社則猶恐奪<lb/>
汝之食俾汝不得撾田鼓賽社翁也又為汝占有閏之<lb/>
嵗則又恐節氣近後田收晩而穀米虛也太守心腹腎<lb/>
腸無一日不念汝汝等豈可不勤身從事以體太守勸<lb/>
劭之意哉太守與父老約汝歸勸而鄰里率而子弟不<lb/>
昬作勞不服田畆而鬬很喜訟不務本業不營生産而<lb/>
尊巫事鬼不顧父母之養不念妻子之愛而好飲酒博<lb/>
奕廢農時違地利輸王稅不以期汝則有罰若夫刑法<lb/>
<pb n="KR4d0315_WYG_038-8b"/>
之不中以旱汝政事之不平以澇汝專聚歛以傷汝之<lb/>
財事興作以困汝之力飾厨傳稱過使客而不恤汝之<lb/>
飢寒則太守當執其咎為此文者不但勸民而又身自<lb/>
為之勸也其聴之毋忽<lb/>
　　　神泉縣勸農文<lb/>
古者里宰之職常以嵗時合耦于耡趣其耕耨盖無日<lb/>
而不在阡陌與民親也今則否矣惟有仲春勸農尚倣<lb/>
古意令其敢視為具文耶於是若時祗率厥典有事于<lb/>
<pb n="KR4d0315_WYG_038-9a"/>
郊登進父老而告之曰令來長邑恰已朞年於汝土風<lb/>
亦熟悉矣地近山也故其俗靜約無有侈心田多石也<lb/>
故其民勤苦不自暇逸疆井狹於鄰封也故其事簡少<lb/>
亦無盤錯之訟令豈有他繆巧求異於人率惟平易近<lb/>
民視俗施教而已但自比嵗以來雨雪時降年榖順成<lb/>
物價之昻視昔加倍閭里末作者或有食貴之憂至於<lb/>
爾農則戸有盖藏以養父母以饁妻子以享南畆之樂<lb/>
此豈令之凉徳能致然耶皆爾孝弟力田以臻于兹令<lb/>
<pb n="KR4d0315_WYG_038-9b"/>
亦職有利哉然令嘗聞天時靡常民事難緩爾以有幹<lb/>
有年家食粗給也則力易怠有委有積生計頗優也則<lb/>
心易肆易怠則不昬作勞不服田畆必荒棄我檣事易<lb/>
肆則弗祗弗字弗恭弗友或慆縱于非彞服田不力而<lb/>
心念又差安知不以是拂至和而召乖氣也令今以誠<lb/>
告爾爾歸而鄉詔而子弟及而鄰里其所以服爾田或<lb/>
耘或耔以自盡於功力又思所以愛乃身睦乃親相友<lb/>
相助以自盡厥心既勤敷菑又以暇日修其孝弟忠信<lb/>
<pb n="KR4d0315_WYG_038-10a"/>
迓續乃命于天則順氣所感和樂興焉民其永孚于休<lb/>
毋忽<lb/>
令尹出郊勸農故事也人皆指為故事而令尹獨以為<lb/>
非故事也一雷土之田地之肥磽不同年之豐凶不同<lb/>
人事之勤惰不同為之令長者既不如古者縣正里宰<lb/>
之職出入阡陌與諸父兄率而子弟朝夕從事於耘鋤<lb/>
耒耜之間而一年之内惟仲春一月耳又不丁寧告戒<lb/>
以趣其穡事則農將怠於用勸豈得陶陶然日新哉汝<lb/>
<pb n="KR4d0315_WYG_038-10b"/>
農之為生亦厚於他邦矣家有糇糧戸有盖藏田有雞<lb/>
豚狗彘之畜向也物賤引貴不免稱貸而為之息今則<lb/>
米斗千錢生計頗優裕也向也僦屋賃田不免以身傭<lb/>
於人今則競相求問而世業可長有也紫巖以西飢民<lb/>
間有嘯聚汝四境之内耕者閒閒桑者泄泄而無一塵<lb/>
之擾也萬安以東雨澤不以時降汝田里之間既優既<lb/>
渥既霑既足而無一物之不遂其生也閭里之人貧而<lb/>
四隣富末作之民苦而三農逸汝抑亦念天顯與民生<lb/>
<pb n="KR4d0315_WYG_038-11a"/>
之所以厚哉汝等父老或百年或九十年或七八十之<lb/>
年既勤敷菑以有今日不待楙勸汝家年少子弟不識<lb/>
耆舊典刑僅見一日之飽而忘後日之飢見一嵗之煖<lb/>
而忘來嵗之寒好勇鬬很以拒捍公上慆縱淫泆而大<lb/>
泯亂於民彞此則長民者之所深憂也今長吏與汝農<lb/>
二年相安不啻如父兄之詔其子弟或租賦愆期以訟<lb/>
麗於刑獄則亦不過承之威之未嘗加一箠於爾之遺<lb/>
體也然令之更易猶傳舍耳三年之後安知天時不變<lb/>
<pb n="KR4d0315_WYG_038-11b"/>
遷地脉不流轉上農之家不析而為下農之産長吏又<lb/>
不畀矜爾倚威為化則汝安静之福豈可長保如今日<lb/>
耶汝歸而告諸子弟其楙乃功敏乃事禮義以閑其家<lb/>
而毋凌暴於其下忠愛以奉其上而毋疾眎於其長則<lb/>
民俗歸厚髦士亦將出於農矣謹識之毋忽<lb/>
　　　公主剃胎髮祝夀文<lb/>
伏以青煒熙和綘河爛明寶婺炳秀蘂宫毓精帝子降<lb/>
兮瓊圃天孫下兮玉京如蕣吐英如蘭茁芽菀春桞其<lb/>
<pb n="KR4d0315_WYG_038-12a"/>
方荑粲穠桃其始華南薫入絃月良日吉夏簟清安夜<lb/>
衣芬苾寳刀具瑶席張滌犀錢兮泛璿果進鞶帨兮沐<lb/>
蘭湯雲鬒兮削青螓首兮凝緑阿保抱持傅姆延祝宜<lb/>
君宜王兮萬斯年宜兄宜弟兮百其禄更祈覃訏共燕<lb/>
戩榖<lb/>
　　　書水帝子對昌黎伯辭<lb/>
單閼之嵗洊九過二吳子卧疾苕溪之濵寒則洒洒淅<lb/>
淅然如負氷雪於背熱則熇熇暍暍然如蒸火雲於肉<lb/>
<pb n="KR4d0315_WYG_038-12b"/>
醫診之曰此鬼瘧也冝禁避厭禳余辛丑秋嘗遣子槃<lb/>
燎薌釃酒就水步誦韓子詩送之瘉今更命柴也送如<lb/>
故弗瘉豈故鬼癡新鬼黠歟何後劇之不如前差也已<lb/>
而凄風䬃然有嘯於梁者曰子毋隨聲譴我為也陰陽<lb/>
分界絶不容雜擾彼韓子原鬼既謂之無形與氣又安<lb/>
得有瘧耶請先與尚論其世夫實沈之神髙辛帝子也<lb/>
臺駘之鬼金天氏孫也朱降于莘象祠于庳唐之𦙍虞<lb/>
之弟也羽淵以夢感桑林以卜見又皆黄帝𤣥王之胄<lb/>
<pb n="KR4d0315_WYG_038-13a"/>
也而祟於晉而禍於虢而滛瞽於道之民而祟降疾厲<lb/>
於悼平侯之身未必非人所召若盡以其惡歸之數子<lb/>
豈知鬼神之道哉人之死也魂精爽則為神明魄沈毅<lb/>
則為鬼雄雖其間强死而忽為厲者亦未有乆而不散<lb/>
之理矧吾祖軒父頊實嗣水帝魄降而死且數千百年<lb/>
獨不能露光景於春秋列國尚肯為鬼於唐乎盖斯人<lb/>
之所以致疾者則亦有自來矣暴以霜露冦以寒暑六<lb/>
滛浸髓五燼熏骨外熱與金氣相薄中黄與腎神交惡<lb/>
<pb n="KR4d0315_WYG_038-13b"/>
則必生疾喜怒拂其冲和悲樂殃其平粹積思成憊緼<lb/>
勞成衰自衰得白從白得老則必生疾爐金匱石鴻寶<lb/>
之蠹也山媺水鮮谷神之害也傷不必溺於色悦目者<lb/>
皆伐性之柯也困不必湎於酒爽口者皆腐腸之藥也<lb/>
工書以辟於所好而妨道觀棊以騖於無益而䘮志日<lb/>
務記覧以蝕其魄好為詞章以鑠厥靈訓詀之癖巧於<lb/>
二豎之穴膏肓雕鐫之病苛於三尸之啄肝腎含英而<lb/>
不吐咀華而不下又甚於七童十四女之絡繹於肺腑<lb/>
<pb n="KR4d0315_WYG_038-14a"/>
凡此者非神非鬼皆君自益其疾耳君今而後使心王<lb/>
不妄動志帥不輕謀肝為將軍不浪戰伯桃守門子丹<lb/>
進饌泥丸百節之神截岳斬岡無客陰外邪伺間得入<lb/>
而又瘞破硯投敗筆盡焚斷藁殘文守𤣥神庭尚白賁<lb/>
丘鎮之以無名之朴則天不憎其盈滿鬼不瞰其高明<lb/>
而其身亦保康寧之福矣言未既渙然寐覺豁然病已<lb/>
出戸視之庭空月霽吾聞阮千里之門有一客善譚名<lb/>
理雄於才辯豈子乎遂書其對<lb/>
<pb n="KR4d0315_WYG_038-14b"/>
　　　太乙宫通真齋馬髙士酒牓<lb/>
天下奇惟武林已貯乾坤之清氣宫神貴曰太乙首斟<lb/>
道徳之真源不滌世上塵安知此中趣太乙宫通真齋<lb/>
馬高士龍臺舊侣牛麓散仙鍊太清之露以抄書棄已<lb/>
陳之糟粕汲真一之泉而洗髓留不盡之菁華常惺惺<lb/>
從寶珠㑹上來還兀兀嚮白蓮社中去撥雪披雲幾八<lb/>
千里搗香篩辣者十五年瓢掛晨華常抱半床琴而偕<lb/>
往觴浮佑聖或攜一隻鶴以相隨只思三杯大道之通<lb/>
<pb n="KR4d0315_WYG_038-15a"/>
不效五斗先生之癖白墮久藏于一室黄封忽下於九<lb/>
霄為醉經償數嵗之勞故前席置十齋之首昔延青城<lb/>
客逢對飲之二生今拂紫霞壺見獨醒之一士清夜沈<lb/>
沈緩更酌好春拍拍都滿懐瑠璃鍾琥珀濃莫滴劉伶<lb/>
墳上土鸚鵡杯蒲萄緑且陪太白謫仙人更使金母薦<lb/>
桃月妃奠桂以穆上皇之祀以祈天子之年懽動龍顔<lb/>
不妨道士化為榼春生燕坐儘使山翁醉似泥更約高<lb/>
陽之徒同餞華胥之國<lb/>
<pb n="KR4d0315_WYG_038-15b"/>
　　　胡應桂字說<lb/>
水陸草木之品春秋之大夫公子媚之以為名者衆矣<lb/>
宋以華椒楚以戢黎晉以解楊以州蒲衛以子荆秦以<lb/>
子桑鄭以子蘭蘭香草也妃公子冝也餘則不錫名也<lb/>
近世之士多取桂為名盖自郤詵對策東堂唱為桂林<lb/>
一枝之語世遂以士之決科者為折桂唐温庭筠詩云<lb/>
故人新折桂老杜亦謂禮闈曾折桂皆承訛襲謬㝠迷<lb/>
於利禄之闗而弗之悟也吁抑陋矣嘉南州之炎徳兮<lb/>
<pb n="KR4d0315_WYG_038-16a"/>
麗桂樹之冬榮其植也秉陽其生也好直其居處也不<lb/>
羣其芳㓗似君子其偃蹇似幽人其丹心之自渥似忠<lb/>
臣義士吾以其徳命桂則桂必領受無愧色科第何足<lb/>
以溷之耶東嘉胡産隆為其子應桂請字於余且曰吾<lb/>
證諸夢頗與公子蘭之事相應是子也當志學之年口<lb/>
誦九經更相詰難不差一義則亦上根已余之意猶欲<lb/>
養之以徳故字之曰徳夫淳祐改元夏五月書<lb/>
　　　槃字說<lb/>
<pb n="KR4d0315_WYG_038-16b"/>
墻屋門之始也冠禮之始也為宫室而不飾之以墻屋<lb/>
則無以居為士而不成之以冠禮則無以立美哉古人<lb/>
之重冠事也筮日可矣而又筮賔宿賔可矣而又宿賛<lb/>
擯請期宰告事洗于東榮服于西墉紒于房冠于阼醴<lb/>
于客位尊之以三加重之以三醮華且榮矣而又懼其<lb/>
實之不知也則責之以四者之行使知為人子而孝為<lb/>
人弟而弟為人臣而忠為人少而少容體正而天理之<lb/>
則定衣冠肅而内心之敬生然後始知吾之一身與天<lb/>
<pb n="KR4d0315_WYG_038-17a"/>
地並立為三而命之曰人可也自冠禮廢而天下無成<lb/>
人唐之時有行於朝者而舉朝笑之國朝元祐初有行<lb/>
於野者而城郭皆莫之行也夫禮始於冠士昏士喪士<lb/>
虞鄉飲燕聘朝覲次之今禮之次者皆得而行禮之始<lb/>
者乃憚而不行抑何冠禮之不幸也賔曰子知冠禮之<lb/>
可行而卒莫之行何也嗚呼是則有說十五至二十曰<lb/>
冠而某子之年則踰冠矣緇布至爵弁為三加而某子<lb/>
之冠則再加矣冠主已失於前而復欲强而行之則告<lb/>
<pb n="KR4d0315_WYG_038-17b"/>
廟之辭曰某之子某年漸長戒賔之辭曰某之子某日<lb/>
將加冠則是自欺也自欺而將以率諸賔恐非天理之<lb/>
節文人事之大端也然則不可不字之昔魯襄公十二<lb/>
而冠或曰可以冠矣伊川先生則以為非其時周道㓜<lb/>
名冠字五十以伯仲或曰五十乃加字也而文公先生<lb/>
則以為非其義禮以時為大未及年而冠則太早艾之<lb/>
年而加字則太遲鄉俗先老盖亦有未昬前卜日㑹賔<lb/>
昭告爾字者是式可從也賔曰子之子既以槃名則當<lb/>
<pb n="KR4d0315_WYG_038-18a"/>
字之曰景碩考槃一詩而稱碩人者三盖美賢者隠處<lb/>
澗谷陵陸之間而碩大寛夷無戚戚之意今子之生也<lb/>
子之居也則異是矣子能景慕碩人常如在澗在阿在<lb/>
陸時則不戚於貧賤不狃於逸樂其為氣也不餒其為<lb/>
辭也不游其為士也洪毅而不隘責之以成人之道斯<lb/>
可以為成人矣既歌考槃徹章遂再歌椒聊之詩曰彼<lb/>
其之子碩大且篤又歌狼跋之詩曰公孫碩膚徳音不<lb/>
遐碩之義大矣哉字訖主人以賔之辭復自悼冠禮之<lb/>
<pb n="KR4d0315_WYG_038-18b"/>
既失者而為之說<lb/>
　　　贈風角富春子說<lb/>
聞烏聲聞班馬聲而知齊師之必遁歌北風又歌南風<lb/>
而知楚師之無功天地以虛為徳門無聲臭之可聞若<lb/>
非馮風雲以表異役鳥獸以通靈則雖號明風角者精<lb/>
如京房宻如翼奉智如任文公奥如謝夷吾博如樊英<lb/>
要眇如王琛閎深如劉孝恭探賾索幽如廖扶段翳世<lb/>
學如節宗家兒傳業如李南女總干山立坐授諸子銜<lb/>
<pb n="KR4d0315_WYG_038-19a"/>
璧如管輅畢綜羣書如陳訓上蓬萊崐崘積石太室諸<lb/>
山得道如戴洋亦不能施其占候之工推測之巧也子<lb/>
之術則異於是常向予言嵗在癸巳聞隨州鼓聲謂鼓<lb/>
云不乆用兵某州某侯必出師三京予竊恠之鼓豈能<lb/>
自言哉因攷佛圗澄傳澄聴相輪鈴音有云明旦食時<lb/>
當擒段末波又云軍出捉得曜也則是亦澄之學也然<lb/>
澄能料勝子不能料敗何邪今聞子自京師逰帥府盍<lb/>
不於天清日静無陰雲風雨之夜循江淮以北去九百<lb/>
<pb n="KR4d0315_WYG_038-19b"/>
步外持尺寸之管聴三軍之聲表以八風中以五音端<lb/>
以六甲如天雷在前羽兵必破害氣三合季龍當死試<lb/>
為我占之端平柔兆涒灘春社日鶴林吴泳書于玉堂<lb/>
　　　可大受説<lb/>
數以倍言邵子法也不知可君所傳得之何師而迺謂<lb/>
九倍為帝坐八倍為王公師相七六五為執政侍從其<lb/>
餘卿監郎曹監司郡太守莫不積倍數以推測無一不<lb/>
靈予猶未之奇也蔇來京師策逆雛之必成覘勁敵之<lb/>
<pb n="KR4d0315_WYG_038-20a"/>
必退方國步斯頻疢如疾首之時而得君指數勘定月<lb/>
日抑亦謂智於其大矣李國史書之信史也子猶謂蜀<lb/>
中明年饑又有兵變嗚呼事將兆而獻忠人反謂汝多<lb/>
凶更勿多言將恐人唾罵汝為靈鳥也於其西歸也書<lb/>
此遺之<lb/>
　　　筆記二則<lb/>
朱文公有足疾嘗有道人為施鍼熨之術旋覺輕安公<lb/>
大喜厚謝之且贈以詩云幾載相扶藉瘦笻一針還覺<lb/>
<pb n="KR4d0315_WYG_038-20b"/>
有奇功出門放杖童兒笑不是從前勃窣翁道人得詩<lb/>
徑去未數日足疾大作甚於未鍼時亟令人尋逐道人<lb/>
已莫知其所往矣公歎息曰某非欲罪之但欲追索其<lb/>
詩恐其持此誤他人耳<lb/>
有來蘇渡云修水深山間有小溪其渡曰來蘇盖子由<lb/>
貶高安監酒時東坡來訪之經過此渡鄉人以為榮故<lb/>
名以來蘇嗚呼當時小人媒蘖摧挫欲置之死地而其<lb/>
所經過之地漁翁野叟亦以為光華人心是非之公其<lb/>
<pb n="KR4d0315_WYG_038-21a"/>
不可泯如此所謂石壓笋斜出者是也<lb/>
</p>
<p>
</p>
  </div>
</body>
</text>
</TEI>
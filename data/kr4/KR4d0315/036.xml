<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鶴林集巻三十七</head>
    <p>
<pb n="KR4d0315_WYG_036-1a"/>
欽定四庫全書<lb/>
　鶴林集巻三十七　　　　　宋　呉泳　撰<lb/>
　　雜著<lb/>
　　　論克己復禮<lb/>
洙泗之門問仁者多矣諸弟子之問聖人不過指之以<lb/>
求仁之方顔子之問聖人直語以體仁之實何以知其<lb/>
為體仁之實人之一身上下統體渾是惻隠渾是忠厚上<lb/>
則與天地同氣下則與百物同産無一事之不該無一<lb/>
<pb n="KR4d0315_WYG_036-1b"/>
端之不體也人惟梏於有己之私不復思夫上帝所降<lb/>
之𠂻天秩天叙當然之則哆然以吝驕自封而眎彼之<lb/>
疾痛痾癢邈不相及則人理於是乎息矣克己者所以<lb/>
勝其私而去其害仁者也復禮者所以反其約而本之<lb/>
以仁者也先儒講解多說克己所以為仁其於復禮之<lb/>
說則大綱舉而條目未備因取顔淵問仁一章潜玩宻<lb/>
察則見禮之與仁嚴列森布流行貫通未嘗一息之間<lb/>
也父子閨門之間懽然有恩以相愛賓主上下之間温<lb/>
<pb n="KR4d0315_WYG_036-2a"/>
然有文以相親是禮也亦所以為仁也禮用於射鄉所<lb/>
以仁鄊黨也用於嘗禘所以仁昭穆也用於饋奠所以<lb/>
仁死䘮也尊髙年以長吾長慈孤弱以幼吾幼吾之禮<lb/>
粲乎天地之間而仁不可勝用矣其曰一日克己復禮<lb/>
天下歸仁者實有此功效也夫子告顔子以禮必使之<lb/>
躬行四勿之目而異時顔子之得於夫子亦曰博我以<lb/>
文約我以禮是知為仁必以復禮為主哉或曰克己所<lb/>
以復禮非克己之外别有所謂復禮之功果以是說則<lb/>
<pb n="KR4d0315_WYG_036-2b"/>
割遺體之愛而甘寂㓕屏有身之患而常清净如佛老<lb/>
二氏絶㓕禮樂是果得以為仁乎哉程子曰人雖無邪<lb/>
心茍不合正理乃邪心也學者豈可以克去己私之後<lb/>
而遂無所事於禮哉雖然仁實包義禮智故施於事則<lb/>
為宜發於情則為文見於中心則為知覺亦猶天地間<lb/>
陽春之氣亨達於夏流注於秋而宿藏於冬者也堯舜<lb/>
洞見此理故性仁孔子真知此理故安仁顔子實踐此<lb/>
理故不違仁然則堯舜孔子其太極而顔子如春矣諸<lb/>
<pb n="KR4d0315_WYG_036-3a"/>
君羣居終日豈無學顔子之所學者試與商畧之<lb/>
　　　論誠<lb/>
誠者純是天理更無纎毫作為故曰天之道誠之者行<lb/>
乎天理而不免參以人事故曰人之道勉渉于用力思<lb/>
渉于用心不勉不思則從容整暇無行而不中禮無入<lb/>
而不自得也此聖人之事也周子所謂性焉安焉者也<lb/>
未至於聖人則擇善而後可以眀善執徳而後至於達<lb/>
徳此賢者之事也周子所謂執焉復焉者也然而賢者<lb/>
<pb n="KR4d0315_WYG_036-3b"/>
得一善則固執之可也復何所用夫擇哉嗚呼天下有<lb/>
至善不可不眀也久矣申生之孝荀息之忠於陵仲子<lb/>
之義彼非不欲為善而要未得為純粹至善者皆擇焉<lb/>
不精講學不眀之過也盖擇善固執者為學之綱學問<lb/>
思辨行者擇善固執之目有弗學學之弗能弗措以下<lb/>
則學然後知不足者也人一能之己百之以下則困然<lb/>
後能自强者也致知之分數常多于行故學必欲其博<lb/>
問必欲其審思欲其謹辨欲其眀皆所以致知也行之<lb/>
<pb n="KR4d0315_WYG_036-4a"/>
篤者所以力行也在己之工夫常倍于人故人以一能<lb/>
已則百之人以十能已則千之謂當倍用其力也非謂<lb/>
以己之多能而欲求勝於人也此又誠之之道也茍能<lb/>
此道矣則雖愚者克之可至於眀柔者勉之可進於强<lb/>
嚮也扞格而今則脫然悟矣嚮也苦其難而今則卓然<lb/>
有立矣書曰惟狂克念作聖此之謂也或曰上智與下<lb/>
愚不移而此言必眀必强何也盖天下惟學問可以變<lb/>
化氣質學問勝氣質則愚柔可變而强眀若不䏻勝則<lb/>
<pb n="KR4d0315_WYG_036-4b"/>
雖髙眀者亦將陷溺於邪暗否塞矣孔子之所謂不移<lb/>
盖謂上智就學者與夫下愚之自暴自棄者設耳愚嘗<lb/>
反覆中庸一書之始末而觀之然後知無一理不原於<lb/>
誠無一事不繇乎學曰天之命曰上天之載曰鬼神之<lb/>
為徳曰鳶魚之飛躍皆實理也曰謹獨曰眀善曰篤恭<lb/>
曰尚絅皆誠之學也然則誠也不獨中庸言之而易之<lb/>
乾巳言之矣大哉乾元萬物資始誠之原也乾道變化<lb/>
各正性命誠之通也剛健中正純粹精也誠之緼也君<lb/>
<pb n="KR4d0315_WYG_036-5a"/>
子學以聚之問以辨之仁以行之寛以居之誠之復也<lb/>
吁易其至矣學者欲知入徳之方則自中庸始可也<lb/>
　　　論三綱<lb/>
舜命契敷五教孟子以為君臣父子夫婦兄弟朋友是<lb/>
也左氏傳晏子曰君令臣共父慈子孝兄愛弟敬夫和<lb/>
妻柔姑慈婦聴去朋友而言婦姑又曰君令而不違臣<lb/>
共而不貳父慈而教子孝而箴兄愛而友弟敬而順夫<lb/>
和而義妻柔而正姑慈而從婦聴而婉五者之中惟兄<lb/>
<pb n="KR4d0315_WYG_036-5b"/>
弟婦姑専主於和順至於君雖得以令臣不可違於理<lb/>
而妄作臣雖所以共君不可二於道而曲從父慈其子<lb/>
必教以義方子孝其父必箴其闕失夫以和倡婦尤當<lb/>
制之以義妻以柔從夫尤當自守以正盖三者乃三綱<lb/>
也所繫尤重故於睦雍敬愛之中必有檢防規正之道<lb/>
庶幾各盡其分而三綱立矣<lb/>
　　　論斬馬謖<lb/>
諸葛孔眀征蠻馬謖曰攻心為上攻城為下心戰為上<lb/>
<pb n="KR4d0315_WYG_036-6a"/>
兵戰為下其論髙矣街亭之敗用秦穆宥孟明故事可<lb/>
也蜀埶日傾蜀才日少而乃流涕斬謖過矣夫法立必<lb/>
誅而不權以古人八議之仁此申韓之所為也前輩謂<lb/>
子房之學出於黄老孔明之學出於申韓信矣近世如<lb/>
張魏公之斬曲端趙哲乃傚孔眀所為尤非也<lb/>
　　　七辯<hi>闕二</hi>
太極動而有生之元二五凝而有生之形人之與物莫<lb/>
不有太極二五之性也然氣質交運參差不齊而稟生<lb/>
<pb n="KR4d0315_WYG_036-6b"/>
之始或有受其正者或有得其偏者人惟氣稟之異于<lb/>
羣生也故肖於天地則謂之靈鍾於五行則謂之秀命<lb/>
於其躬則曰眀命得於其性則曰懿徳虛靈貫徹萬理<lb/>
咸備未嘗有欠闕不滿之處則吾之一身盖有可樂可<lb/>
貴者在而無所慕於外也昔榮啟期告於夫子曰天生<lb/>
萬物惟人為貴吾既得為人一樂也而周子之學於洙<lb/>
泗亦曰天地間至尊者道至貴者徳至難得者人夫以<lb/>
至難得者之身而又為萬物之貴則人之生豈可不自<lb/>
<pb n="KR4d0315_WYG_036-7a"/>
愛重哉今人好說無好人三字吁是不知自愛重於身<lb/>
也是不知堯舜與人同也是不知天地與我並列為三<lb/>
也天地與我同體大聖賢與我同氣而乃自梏於形體<lb/>
之小則非惟與天地聖賢不相似而去物不逺矣余既<lb/>
幸而得為人也每竊自謂為士而不知講學則為凡民<lb/>
既仕而不知讀書則為俗吏用是悉取古聖賢之書講<lb/>
眀問辯省騐體察求其所以無負於天之子我者則知<lb/>
吾一身之所有無非天理而曰情曰才曰權曰物曰欲<lb/>
<pb n="KR4d0315_WYG_036-7b"/>
曰力曰意七者亦未可以不善看也某自䟽為七辯復<lb/>
以人之一說冠於篇首若夫以善論性以仁論心以一<lb/>
論志氣河洛言之已盡更不復叙<lb/>
　　　情辯<lb/>
人圅天地隂陽之性則有喜怒哀樂之情人而無喜怒<lb/>
哀樂則天下之達道廢矣今持一葉與嬰兒與之則笑<lb/>
奪之則啼此喜怒哀樂之端也正情之所發也發乎情<lb/>
本民之性而世之論者則曰情妄也私也私徹而後天<lb/>
<pb n="KR4d0315_WYG_036-8a"/>
理見妄息而後本性眀於是有去情滅情之論吁使情<lb/>
而可去可滅則性亦可去而生亦可滅也是並聖人於<lb/>
木石之倫棲學者於枯槁之地也易之一書有天地萬<lb/>
物之情有鬼神之情有聖人之情豈人而可無情乎子<lb/>
思子善言情者於喜怒哀樂特論其中節與不中節而<lb/>
已至孟子則又直以情為善也先儒多以乃若其情<lb/>
之説謂順其情然後可以為善愚意若字亦不須費講<lb/>
解也今人乍見則皆有怵惕惻隠之心一乍字便是情<lb/>
<pb n="KR4d0315_WYG_036-8b"/>
曷常待安排哉使果如其情則有子之不能去喪皆其<lb/>
情之所在果非其情則樂正子春之不食烏得而用吾<lb/>
情此聖人所貴乎盡情偽也作情辯<lb/>
　　　　物辯<lb/>
天命流行造化發育凡有聲色貌象盈於天地之間者<lb/>
皆物也夫既有是物則莫不各有是道非道之外復有<lb/>
物而物之外復有道也且以人之一身言之視之眀聴<lb/>
之聰貌之恭言之順體之安佚人知其為性也令而不<lb/>
<pb n="KR4d0315_WYG_036-9a"/>
違共而不貳慈而教孝而箴愛敬而友順柔和而婉從<lb/>
人知其為善也然而離耳目鼻口四肢百體而求性則<lb/>
性無以成離父子君臣兄弟夫婦長幼而求善則善無<lb/>
以繼天而無是物也則可牖而窺地而無是物也則可<lb/>
俄而度故曰其為物不貳則其生物不測也然則物也<lb/>
者是乃上帝所降之衷烝民所秉之彛晏子所謂禮之<lb/>
善物子思所謂誠之終始孟子所謂形色天性邵子所<lb/>
謂道之形體周子所謂無極之真二五之精妙合而凝<lb/>
<pb n="KR4d0315_WYG_036-9b"/>
者也學者其可離物而語道耶故大學曰致知在格物<lb/>
又曰格物而後知至盖欲使人即事以觀理理既窮盡<lb/>
則知無不到也而釋氏者之說則以事為障以理為礙<lb/>
以天地人生為幻化以無一物為真知此遁天倍情者<lb/>
所為孰謂老師宿儒而亦淪胥於此哉昔司馬文正公<lb/>
作致知在格物論曰格猶捍也能捍禦外物然後能知<lb/>
至道嗚呼天之生民有物必有則物與道元未始相離<lb/>
今曰禦外物而後知至道則是猶捨淵而求珠去山而<lb/>
<pb n="KR4d0315_WYG_036-10a"/>
采玉此必無之理也作物辯<lb/>
　　　　欲辯<lb/>
惟天生民有欲父乾母坤分隂分陽於是乎有男女之<lb/>
欲物生必蒙蒙穉不可不養於是乎有飲食之欲形既<lb/>
生矣五性感動而萬事出矣又於是乎有臭味聲色安<lb/>
佚之欲然是數者亦豈其性之所能無哉傳曰人生而<lb/>
静天之性也感於物而動性之欲也夫既謂之性則不<lb/>
當以言欲而曰性之欲者盖有生則有欲有感則有應<lb/>
<pb n="KR4d0315_WYG_036-10b"/>
今不即性以窮其原而徒惡物之感於己乃欲一切屏<lb/>
而去之則是必閉口枵腹然後可以得飲食之正絶㓕<lb/>
種類然後可以全夫婦之别棄而形色黜而肢體然後<lb/>
可以見真性之本此佛老者之流而聖人大中至正之<lb/>
道不如是也然聖人亦豈混天理人欲為一體哉但其<lb/>
間自有可者與不可者而已可欲之謂善天理也元者<lb/>
善之長也無欲其所不欲人欲也好惡無節而人化物<lb/>
者也人能於其所可欲者而欲焉樂善如貪好徳如色<lb/>
<pb n="KR4d0315_WYG_036-11a"/>
悦理義如芻豢則吾之一身萬物皆僃何欲而不善哉<lb/>
學者殆未可以欲字作人欲看也作欲辯<lb/>
　　　　力辯<lb/>
天以力故行健地以力故持載日月以力故常久人豈<lb/>
不力於天地日月哉目之不力為不用眀也耳之不力<lb/>
為不用聰也手足之不力為不思用掉也心豈不力於<lb/>
耳目手足哉然人或能竭力於耳目手足而不能竭其<lb/>
力於心思心之力宅於隠㣲發而為精神用而為禮義<lb/>
<pb n="KR4d0315_WYG_036-11b"/>
充而為堯舜皆此心之推也纔有一息間㫁焉則神眀<lb/>
無舎而四肢有不仁者矣此聖人所以欲其一日用力<lb/>
於仁者謂人心也孔氏之門顔氏之外力於此者盖鮮<lb/>
有日月至焉者有中道而畫者獨曽子以道自任如負一<lb/>
重擔於己其曰士不可以不𢎞毅此其用力處也於是<lb/>
而力於事親則不匱力於交友則忠信力於自反則雖<lb/>
千萬人吾徃矣力於死生則曰得正而斃斯已矣子思<lb/>
以是傳孟子以是受所謂力行所謂其至爾力者皆一<lb/>
<pb n="KR4d0315_WYG_036-12a"/>
法也故嘗謂顔子力於仁曾子力於孝子思力於中孟<lb/>
子力於聖數大賢者其儒流之實獲乎彼知貴以徳而<lb/>
賤以力者未足與議也作力辯<lb/>
　　　　意辯<lb/>
中庸理性命之書也大學體心意之學也然大學所論<lb/>
者心意兩條而必以誠意為首曰欲正其心者先誠其<lb/>
意又曰心廣體胖故君子必誠其意盖人之一身主宰<lb/>
操存者心也發見運用者意也火宿之則晦引之則燃<lb/>
<pb n="KR4d0315_WYG_036-12b"/>
用之則壯其本體然也然使火宿於中而非發之以光<lb/>
則不能傳火心實於内而非達之以意則不能運心心<lb/>
其宿火之體而意其火光之發見者乎或曰聖人毋意<lb/>
也愚則曰誠意不可無也三百五篇之詩以意逆也六<lb/>
十四卦之象以意盡也謂聖人毋私意則可毋自欺則<lb/>
可而并取誠意而絶之則是天下都無事而心亦無所<lb/>
用矣昔董子舉曾子之言則以髙眀光大不在乎它在<lb/>
乎加之意而已揚子援孟子之說亦謂有意而不至者<lb/>
<pb n="KR4d0315_WYG_036-13a"/>
有矣未有無意而至者也觀諸此則意亦是志學之端<lb/>
而嚮道之機也學者於此而有得焉則存意勿忘可也<lb/>
加意勿正可也偏於著意則不可也故曰正是著意忘<lb/>
則無物斯言至矣作意辯<lb/>
　　　西陲八議<hi>闕四</hi>
　口占屯戍之數不如習見其事而後知兵數之精指<lb/>
　示輿地之圖不如親履其間而後識地形之要泳蜀<lb/>
　人也其於江淮襄漢間事則不敢望空而言如蜀之<lb/>
<pb n="KR4d0315_WYG_036-13b"/>
　險阨邉防之要害則粗能知之而亦粗能言之徃嵗<lb/>
　蜀之備邉惟金人耳自元人拉夏摧金舉熙河洮鞏<lb/>
　之地而墟之而吾邉城一帶亦復例遭蹂藉戰士被<lb/>
　甲胄不得卧編氓望烽燧不得息耕夫荷戈紅女執餉<lb/>
　於是乎又益元人之備矣今觀其用兵大率志在中<lb/>
　原而所以倐徃忽來於吾之境内者特不過如漢時<lb/>
　匃奴以胡騎兵馳禾稼五代時契丹縱畨兵入打草<lb/>
　榖而已然不思預為之防則亦恐俱受其弊保蜀之<lb/>
<pb n="KR4d0315_WYG_036-14a"/>
　䇿其可一日不講眀耶丁亥之春某自成都檄至軍<lb/>
　前馳驅戎馬間者幾閲半載雖智識卑闇不能洞曉<lb/>
　軍務而觀跡於舊墟咨問於故老不為無聞知事定之<lb/>
　後記成一編而復取其事之尤切於時者析為八條<lb/>
　如帥權之分合軍屯之聚散兵籍之所以増減糧儲<lb/>
　之所以虛實編民之生齒登耗吏士之禄廪厚薄人<lb/>
　材消長之機國馬虧盈之故因為文以達其事命之<lb/>
　曰西陲八議以備憂邉思職者采擇焉<lb/>
<pb n="KR4d0315_WYG_036-14b"/>
　　　　分帥<lb/>
天下之勢必有偏重之處伏於人所不慮之間故善持<lb/>
勢者如操舟入海必隨水道以捄其偏而不善於審勢<lb/>
者如膠柱鼓瑟憚於解絃而莫知變徃嵗西陲用兵國<lb/>
之門戸莫重於漢與沔也鄭公剛中首建分帥之議東<lb/>
自劍門利閬巴蓬大安而上為漢楊襄毅政統之西自<lb/>
天水西和岷鳯階成而下為沔吳武順璘統之紀律既<lb/>
壹而軍心定聲援相接而兵勢張當敵人蹂躪之餘而<lb/>
<pb n="KR4d0315_WYG_036-15a"/>
能自立國隠然為蜀金城之重亦以其處置得宜故也<lb/>
乾淳紹慶之後或分或合盖互有不同焉合之者則以<lb/>
為蜀中勁兵西路為最州城守帥多任武臣故不得不<lb/>
統於漢中以削武興之權分之者則以為闗表四郡遥<lb/>
制一方設有緩急恐失機㑹故不可不兼設沔陽以接<lb/>
四州之援是二說者不為無見於當時之務也然以今<lb/>
日之理勢言之則武興之權重非所憂也興元之遥制<lb/>
非所慮也所可畏者金方與我相安而蒙古之熖已熾<lb/>
<pb n="KR4d0315_WYG_036-15b"/>
熟蕃之道未塞而生冦之釁已開元兵自丁亥之春繇<lb/>
鐸龍橋徑犯舊州登摩雲嶺直擣西和㳺騎偏師時復<lb/>
出没於七方之下則利西一路在今日誠要害也沔為<lb/>
利西之鉅鎮既無城郭可以保民又無財賦可以募士<lb/>
布米之政不足以贍衆丁夫之脆不足以抗敵擁之以<lb/>
節制之虛名而不能行節制之實事脱或一騎落於闗<lb/>
頭而空城之守其力恐不能支矣為今之計莫若仍分<lb/>
置帥臣以重其權帥權重則兵計宻生聚教訓攻戰守<lb/>
<pb n="KR4d0315_WYG_036-16a"/>
禦益得以展布其略漢中居左沔陽居右為之制閫者<lb/>
坐籌握勝於中權雖黒白部之强不能動矣不然則遵<lb/>
用嘉定二年指揮移利州之漕臣兼沔陽之帥守閒則<lb/>
緝理邉備急則供給餽餉是或一䇿也<lb/>
　　　　併屯<lb/>
吳之備長江也据守險要不過數四紀陟曾用此說以<lb/>
伐司馬之謀漢之屯夷陵也列柵連營動七百里魏文<lb/>
帝曾語羣臣以䇿昭烈之必敗盖好合惡離者兵勢之<lb/>
<pb n="KR4d0315_WYG_036-16b"/>
常而包山川險阻為軍者兵法之所忌也蜀口之屯亦<lb/>
可言矣八萬之師雖統之以四大將之屯四大將之屯<lb/>
實分之於數千里之地以數千里之邉疆分一二萬之<lb/>
卒旅殆不啻散棊之布於盤而欲周滿畫路亦難乎其<lb/>
為守矣盖嘗目覽山川身歴險阻得一老兵而問之直<lb/>
以為今日之勢不當置戍太繁設備太簡一舎之地戍<lb/>
守近數十區巻石之山列柵凡五六所猶之可也在寨<lb/>
之外其所分撥之兵多不上二三百人少不過四五十<lb/>
<pb n="KR4d0315_WYG_036-17a"/>
人夫四五十人者以戰守則不足以斥堠則有餘有餘<lb/>
者不及裁不足者不能併多其部以分其力少其數以<lb/>
弱其心如或敵人擁數萬之騎倍道疾馳而吾所屯之<lb/>
兵如連雞之棲卒未能以必合則幾何其不為敵之所<lb/>
易也敵自入中國以來嘗犯吾饒風矣嘗犯吾仙人矣<lb/>
又嘗犯吾武休矣彼之所以越國長驅如渉無人之境<lb/>
而不顧者亦以吾僃守之多而兵卒之寡也向使祖谿<lb/>
之敗黄牛之衂復有人焉以重兵扼於兩闗之間則敵<lb/>
<pb n="KR4d0315_WYG_036-17b"/>
必不敢深入縱使金平之勝不得諸將相與并兵合力<lb/>
於平土則敵亦未必却走嘗因是論川蜀之形勝固不<lb/>
可不厚三闗之屯而三闗之門戸又不可不設一重之<lb/>
衛衣必托裏而後可以禦寒風户必重扄而後可以待<lb/>
暴客今一軍屯西和而西和以上更分一大屯於摩雲<lb/>
一大屯於崖石則三方之勢牢一軍屯成州而成州以<lb/>
上更撥一大屯於白環湫池則仙人之守固一軍屯鳯<lb/>
州而鳯州以上更分一大屯於興趙隔穿則武休之備<lb/>
<pb n="KR4d0315_WYG_036-18a"/>
宻經理宕昌以障武階謹固上津以保安康所屯之處<lb/>
必須全將全軍所援之師不妨首擊尾應其他小闗狹<lb/>
隘不過置堠望以伺其動曲徑支涂仍復用間探以索<lb/>
其情如此則静必守其所固動必成其所欲安邉保勝<lb/>
之䇿莫强於此<lb/>
　　　　廣糴<lb/>
蜀之困於糧道其來舊矣陳倉之役以糧盡而還祁山之<lb/>
役以糧乏而退武功五丈原之役以糧運不繼而行分<lb/>
<pb n="KR4d0315_WYG_036-18b"/>
屯之䇿夫以孔眀天下竒才加之經事綜物何有遺筭<lb/>
而連年退師三以匱告流馬不能神木牛不能智非有<lb/>
他也依山險阻而轉輸之路艱絶水詰曲而搬載之力<lb/>
倍地之不便於運故也救漕運之敝莫若行廣糴之法夫<lb/>
綿劒漢中金洋及闗外四州則糴之土地所産者也由<lb/>
利閬大安沔魚闗㳂江上下則糴之商旅所販者也紹<lb/>
興間議臣常欲置場和糴以樁之沿流州縣矣淳熙中<lb/>
朝廷又欲捐金増糴而貯之劒外十州矣夫樁之沿流<lb/>
<pb n="KR4d0315_WYG_036-19a"/>
州縣則豐凶有凖而邦計强貯之劍外十州則緩急有<lb/>
備而夫運省一年和糴之數可以當漕運二年一斗漕<lb/>
運之資可以辦和糴五斗良法之便於官便於民盖如<lb/>
此何憚而不即行耶慶元初計所嵗糴猶四十萬石泰<lb/>
禧以來則失糴甚矣有一年三十萬者有初年二十五<lb/>
萬者有次年二十七萬者有數月八萬者却又有眎事<lb/>
一年有半官糴至十七萬客販六十餘萬者彼財非天<lb/>
降鬼輸只存乎人之所以措置何如耳今戎馬蹂踐之<lb/>
<pb n="KR4d0315_WYG_036-19b"/>
後四野麥禾率多損傷諸倉積聚未免耗散其間豈無<lb/>
棲畝之糧貯厫之粟而强胥黠吏夤縁為姦偽指囷倉<lb/>
巧申簿帳槩目之曰焚蕩求以茍免一時此則其敝在<lb/>
官而不在糴也廣糴之法有三其上就糴其次招糴其<lb/>
下樁糴就糴者就於邉而省漕運之煩招糴者通於商<lb/>
而免官買之弊樁糴者儲於州縣而有軍旅緩急之須<lb/>
行之一月當有一月之效行之一嵗當有一嵗之勞以<lb/>
討則有齎以守則可久舎是弗圖而惟斂民是急則愚<lb/>
<pb n="KR4d0315_WYG_036-20a"/>
恐今日之憂不在四夷不在三邉而在窮民也<lb/>
　　　　互市<lb/>
互市博買之權當使操之在中國不當使専之在四夷<lb/>
夫中國者夷狄之主也使蕃夷仰我之心常重而漢人<lb/>
藉彼之力常輕則置場市易以質劑相徃來亦在所不<lb/>
問今也彼以騎兵為彊常有易我之心我以茶利為貴<lb/>
不能動彼之欲甚至闗市之不譏山林之無禁私商貿<lb/>
易之路蕩如通逵甌脫飲酪之區俱食細茗彼見吾土<lb/>
<pb n="KR4d0315_WYG_036-20b"/>
産之珍可以易致而西産之乗卒難必得則徃徃厚其<lb/>
資給以誘我之商人以其羡茶而博馬於蕃族金人之<lb/>
置場於洮者率用此術則是中國所操之柄彼盖得而<lb/>
執之矣為公家忠計者豈不慮及於此乎今夫秦司之<lb/>
馬取於西道强壯闊大可備戰陳者謂之戰馬宕昌峰<lb/>
貼峽文南三場所買是也川司之馬取於西南諸蕃格<lb/>
尺短小不堪披帶者謂之羈縻之馬黎叙長寜南平等<lb/>
六州所出是也戰陣之馬𨽻於三衙嵗凡百二十綱羈<lb/>
<pb n="KR4d0315_WYG_036-21a"/>
縻之馬撥於江上僅五十八綱而止夫較博買之額則<lb/>
秦司為重而川司為輕論排發之綱則三衙為多而江<lb/>
上諸軍為少又有在邉之馬軍隨帳之後乗率皆取給<lb/>
於西邉之産萬一北兵乗破竹之勢而掃蕩諸蕃孶生<lb/>
之種未蕃牧養之駒殆盡則又將何所博買乎欲聴百<lb/>
姓自蓄而隂損敵騎之强則其敝也未免抑配於齊民<lb/>
欲縱官兵招誘而深入蠻夷之腹則其久也未免引動<lb/>
邉釁欲用市馬於六胡州之䇿率三十疋酬一將軍則<lb/>
<pb n="KR4d0315_WYG_036-21b"/>
其所以為賞格也亦未免有時而窮權衡於經久之可<lb/>
行而斟酌於公私之兩利則莫若嚴鬻茶之禁而髙估<lb/>
馬之直茶禁嚴則商人重於犯法不敢越國而私販估<lb/>
直厚則蕃人動於㣲利亦將捐馬而爭賣厯觀前代馬政<lb/>
之修無出於此二䇿之善若司𣙜牧者更得亷潔愿實<lb/>
之人經理宕昌一帶推此䇿而行之則不惟可補國馬<lb/>
之乏雖以是壯軍聲而空敵資可也<lb/>
</p>
<p>
</p>
  </div>
</body>
</text>
</TEI>
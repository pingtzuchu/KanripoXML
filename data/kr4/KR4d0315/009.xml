<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鶴林集巻十</head>
    <p>
<pb n="KR4d0315_WYG_009-1a"/>
欽定四庫全書<lb/>
　鶴林集巻十　　　　　　　宋　吴泳　撰<lb/>
　　外制<lb/>
　　　皇叔祖多謨父居端贈太師制<lb/>
勅明堂祀上帝已迎申命之休斂福錫庶民式霈漏泉<lb/>
之澤眷言近屬申賁禰宫具官某故父某英祖之支呉<lb/>
王之裔甚徳而度不諐朝㑹之儀大盈若沖弗倨留臺<lb/>
之貴雖抱才而未究然積慶之有傳是生嗣賢相我熙<lb/>
<pb n="KR4d0315_WYG_009-1b"/>
事用裒大享之祐以為幽扃之榮太師維垣位既躋於<lb/>
一品𣆀季授土封仍襲於大邦營魂有知服命無斁可<lb/>
　　　皇叔祖多謨母任氏魏國夫人制<lb/>
勅朕宗祀明堂均慶宇内睠予同姓之老可後顯親之<lb/>
恩用遵舊章申錫愍襚具官某母某氏稟性柔惠處身<lb/>
儉慈出自徳門嬪于天族是生令子相我肇禋鴻霈誕<lb/>
敷易函秦之舊壤龍光疊被開全魏之新封尚其淑靈<lb/>
歆此休命可<lb/>
<pb n="KR4d0315_WYG_009-2a"/>
　　　皇叔祖多謨妻聞人氏封齊安郡夫人制<lb/>
勅朕受釐祉均慶公卿大夫之家而況宗婦之懿夫尊<lb/>
於朝者乎具官某妻某生自華胄嬪於徳門飾珩璜象<lb/>
服之儀躬沼沚采繁之薦見之内助藹有芳猷兹熙事<lb/>
之展成宜龎恩之覃被正二品小君之位啟齊安大郡<lb/>
之封兹謂徽章勉服休命可<lb/>
　　　皇叔祖多識贈開府儀同三司追封崇國公制<lb/>
勅朕磐石奠國寳玉展親生則累茵列鼎以疏榮歿則<lb/>
<pb n="KR4d0315_WYG_009-2b"/>
禭印蜜章而廣孝可無愍飾式賁營魂具官某躬雅靜<lb/>
之姿肖神明之胄讀河間之書而道之以學履江夏之<lb/>
貴而守之以謙久持節鉞以奉朝乃畀祠庭而主祭天<lb/>
胡不愸人遽云亡永懷同姓之宗特廣漏泉之澤既秩<lb/>
之以儀同之禮復胙之以崇國之封兹謂徽章祗服休<lb/>
命可<lb/>
　　　皇伯希瑛贈開府儀同三司杞國公制<lb/>
勅仁莫厚於睦親義莫隆於追逺朕率是道以綏有邦<lb/>
<pb n="KR4d0315_WYG_009-3a"/>
雖云屬籍之疎亦懋飾終之典具官某躬有常之行居<lb/>
不競之途敬謹威儀弗恃廉車之貴緣飾儒雅藹如素<lb/>
士之風曽不遐年奄至大故儀台視秩胙國啟封知無<lb/>
及於生前尚有光於身後靈而不昧式克歆承可<lb/>
　　　皇伯希㻶父師釤贈和州防禦使制<lb/>
朕躬執瑄幣祗見泰壇式裒帝休均慶有位肆予助祭<lb/>
之老可後顯親之恩具官某蔚為宗英綽有雅度自秉<lb/>
靖共之操習亡禮義之愆官不滿能報在其子用進兵<lb/>
<pb n="KR4d0315_WYG_009-3b"/>
防之秩以為泉户之華營魂有知膺受亡斁可<lb/>
　　　皇叔希<graphic n="KR4526" url="https://raw.githubusercontent.com/kanripo/KR-Gaiji/master/images/KR4526.png" mimeType="image/png"/>贈少師追封咸寧郡王制<lb/>
朕遹祗先猷篤叙同姓生則展寳玉之愛歿則裂茅土<lb/>
而封爰錫愍書以賁幽壤具官某肖神明之胄躬雅靜<lb/>
之姿讀河間之書甚徳而度履江夏之貴大盈若沖久<lb/>
持節鉞以奉朝乃畀祠庭而佚老云何不淑罹此閔凶<lb/>
永懷死喪之威特異哀榮之數冠之以左棘孤卿之位<lb/>
疏之以蜜章三襚之恩尚其英靈歆此休寵可<lb/>
<pb n="KR4d0315_WYG_009-4a"/>
　　　皇叔希錧贈少師追封郡王制<lb/>
勅三雍宫之賜對漢河間以儒雅稱五原塞之耀兵唐<lb/>
江夏以功名著若匪一時之顯擢則將沒世以無聞朕<lb/>
於宗族之賢不以死生而間錫兹愍册賁若幽扄具官<lb/>
某帝胄之潢天孫之嶽被服儒素蚤有能文之聲奮身<lb/>
仕林泊無負貴之習而況夙閑戎務屢罄嘉言方提軍<lb/>
以遏峒冦之披猖真儒者之勇將謝事而論禁兵之單<lb/>
弱尚宗臣之心朕於初潜之時屬爾大雅之望云何不<lb/>
<pb n="KR4d0315_WYG_009-4b"/>
淑罹此閔凶既生不能胙土之封則歿當有蜜章之禭<lb/>
爵隆五社秩冠孤卿豈獨慰九泉之思葢將勸庻邦之<lb/>
義可<lb/>
　　　故巴陵縣公竑追復少保寧武軍節度使濟王<lb/>
　　　食邑四千户食實封一千五百户制<lb/>
勅朕惟昔我太宗友於秦邸貶涪陵之秩不能廢天下<lb/>
之大公追王爵之封於以篤人倫之至愛周公之聖所<lb/>
未及文帝之仁所不如肆予沖人式是祖訓具官某䕃<lb/>
<pb n="KR4d0315_WYG_009-5a"/>
分天屬職重宗藩以梁爵之親方受食國居官之寵若<lb/>
東平之樂庶堅處家為善之思事有不然人所共歎遽<lb/>
以一朝之變迫於羣狡之謀州無謹備盜賊之臣府無<lb/>
康正禮義之傅竟底於戾如痌乃身朕嘗謂仁人無藏<lb/>
怒宿怨之私王者有因心則友之愛還錫青旌之節仍<lb/>
疏赤社之封賁以孤卿胙之采邑孝悌之教不改予其<lb/>
昭示於本心死䘮之威孔懷爾尚式歆於異數可<lb/>
　　　皇伯希㻶妻鄭氏特封郡夫人制<lb/>
<pb n="KR4d0315_WYG_009-5b"/>
勅朕惠綏邦族燕及家人班視衮章既愍元侯之贈榮<lb/>
加翟茀載疏宗婦之封越諸丕彞華以異數具妻某氏<lb/>
秉心婉嫕率履端良生於徳門姆訓不越作配天屬梱<lb/>
範有嚴合賡偕老之詩俄賦栢舟之什朕興嗟既往加<lb/>
勞生存用覃石窌之恩特畀小君之寵服予休命保爾<lb/>
夀祺可<lb/>
　　　毛氏以皇后謁家廟恩特封國夫人制<lb/>
勅朕遹祗先猷嘉惠左戚擁翟車而歸謁既遵乾道之<lb/>
<pb n="KR4d0315_WYG_009-6a"/>
彞疏綸誥以展親率用紹興之典推本慶源之自冝加<lb/>
寵數之隆具位某氏性徳柔嘉丰儀燕婉不愆於履尚<lb/>
聞松閣之清風有淑其聲肆衍椒塗之芳潤用循故實<lb/>
載畀恩章久荒大國之封兹錫嘉名之寵承予異渥燕<lb/>
爾夀祺可<lb/>
　　　皇叔希邐故妻石氏贈碩人制<lb/>
勅合宫備享熙事汔成厥有同姓之卿實修助祭之職<lb/>
可無駿惠賁及私庭具官某妻某懿範出於名家柔風<lb/>
<pb n="KR4d0315_WYG_009-6b"/>
著於中梱式相其事亦云有年既不誦君子偕老之詩<lb/>
則宜受碩人其頎之祉尚其肹蠁來服寵靈可<lb/>
　　　趙氏改封東平郡主趙氏改封文安郡主制<lb/>
勅婦從夫爵古之誼也惟内女之婦者則爵邑不繫於<lb/>
其夫具官某妻某氏素含柔風率用祗徳飭珩璜之佩<lb/>
不愆於儀共蘋藻之羞動合乎禮永惟文母班祔皇姑<lb/>
用疏戚畹之恩仍開湯邑之寵爾其思貴名之難保戒<lb/>
寵禄之易驕則於有家永其無斁可<lb/>
<pb n="KR4d0315_WYG_009-7a"/>
　　　同知樞密安丙賜諡忠定制<lb/>
勅班超數征西域而生不過定逺之封葛亮時出秦<lb/>
川而死僅加忠武之號能兼二美代不數人具官某本<lb/>
以儒癯荷兹戎重其魁竒足以開物成務其沈毅足以<lb/>
禦侮折衝奉詔而討元凶幾白憂時之髪奮身而誅羣<lb/>
盜益丹報國之心爛然殊勲載在盟府朕每念寧考圖<lb/>
功之志若稽先朝恤往之恩義莫重於輟朝仁莫榮於<lb/>
詔葬獨惟諡典扼以柄臣屬多壘之未清拊遺忠而慨<lb/>
<pb n="KR4d0315_WYG_009-7b"/>
歎蔽自朕志錫之尊名以旌慮國之勞以示安民之灋<lb/>
噫咸平之於張詠曽著徽稱嘉定之於汝愚亦昭異數<lb/>
葢存則有勲勞於四蜀而歿焉無愧怍於九泉以此誄<lb/>
卿庶幾稱徳可<lb/>
　　　史彌堅賜諡忠宣制<lb/>
勅朕惟漢以共節諡韋賢韋成而𢎞之行不顯於世唐<lb/>
以正憲諡蘇瓌蘇頲而詵之名不聞於時今有父為忠<lb/>
定兄為忠獻而抱元身之直處翁季之間生不失天下<lb/>
<pb n="KR4d0315_WYG_009-8a"/>
之令名死復都朝廷之美號兹豈韋蘇之門所可望哉<lb/>
具官史某以八行之家居四明之望逮事寧考曽為從<lb/>
臣機神足以爽邦文雅足以飾治入則峩冠簮筆謀猷<lb/>
于内惟汝嘉出則握節秉麾左右有民惟汝翼雖洊更<lb/>
中外之任嘗力避權勢之嫌在熙寧則不黨於熙寧如<lb/>
安國之於安石在元祐則不趨於元祐如大臨之於大<lb/>
防雖鍾和樂之情不替箴警之義肆予嗣服恨弗即庸<lb/>
至一紀之投閒竟九原之弗起嗟無及矣痛莫甚焉既<lb/>
<pb n="KR4d0315_WYG_009-8b"/>
疏之以資殿之榮復秩之以儀同之典仁莫先於追逺<lb/>
哀慟已刻於蜜章義莫重於易名尊顯復廞於匶諡不<lb/>
待頌臺之議特加親劄之褒噫惟純仁之憂國愛君始<lb/>
膺異數惟洪皓之銜命仗節方稱嘉名毋俾兩賢獨專<lb/>
二美可<lb/>
　　　趙方賜諡忠肅制<lb/>
勅朕聞真才之生宇内疾沒世而無稱公論之在人心<lb/>
至闔棺而始定弗詔媺號曷昭元勛具官某磊磊人中<lb/>
<pb n="KR4d0315_WYG_009-9a"/>
之豪竒竒塞上之寳逮事寜考作鎮襄州由唐鄧以圖<lb/>
中原無與賊俱生之志援江淮而連巴蜀有鞠躬盡死<lb/>
之心勤勞十年忠恪一意奈規恢之未半忽殄瘁之興<lb/>
悲朕方聽鼔鼙而思將臣閲禮樂而謀元帥每嗟一老<lb/>
恨不同時涕連南峴之碑愛及西平之子雖不壯行不<lb/>
銘墓固往哲之髙風然以壹惠以尊名尚先王之成憲<lb/>
肆舉飾終之典用彰成徳之休夫慮國忘家之謂忠正<lb/>
已攝下之謂肅合茲二美賁於九原噫執爵以懐羊太<lb/>
<pb n="KR4d0315_WYG_009-9b"/>
傅之功託旒以著楊荆州之誄尚旌既往以勵方來可<lb/>
　　　鄭性之曽祖已贈太子太保制<lb/>
勅立公設輔惟其人尤重副樞之選自仁率親至于祖<lb/>
莫如皇考之尊既欽四鄰式賁三廟具官某曽祖具官<lb/>
某鍾全閩之秀襲大鄭之芳蘊徳未施流光在後詩書<lb/>
浸灌登唐朝童子之科議論深長策漢世名儒之第今<lb/>
以輔臣寵數追逺蜜章進儲宫上保之官為宗廟不祧<lb/>
之祖英靈如在彷彿其承可<lb/>
<pb n="KR4d0315_WYG_009-10a"/>
　　　鄭性之曽祖母陳氏贈太寧郡夫人制<lb/>
勅生珠之淵必深棲鳳之岡斯逺慶流三葉積豈一朝<lb/>
具官某曽祖母陳氏躬嫻令儀世載淑聞繫以北陳之<lb/>
譜不顯其光嬪于南鄭之門克昌厥後參我右府實其<lb/>
曽孫易以大郡之封仍以小君之號吁其盛矣尚克嘉<lb/>
之可<lb/>
　　　鄭性之祖奬封太子太傅制<lb/>
勅鄭康成以經術名世而小同官至侍中鄭餘慶以文<lb/>
<pb n="KR4d0315_WYG_009-10b"/>
學致身而從黨位登輔相均以諸姬之後至于再世而<lb/>
昌遺風甚髙千載如在具官某祖具官某植道淳固立<lb/>
心裕和語言文字之香逺追作者翰墨箋題之妙自成<lb/>
一家眎軒冕如儻來期門閭之必大偉哉孫子時我寳<lb/>
賢誕疏西府之恩晉陟東宫之傅申命有寵尚其知榮可<lb/>
　　　鄭性之祖母陳氏贈文安郡夫人制<lb/>
勅朕誦莫莫葛藟之詩觀離離桐椅之什一則原世德<lb/>
之自起一則喻孫枝之既蕃若非栽培何以貽燕具官<lb/>
<pb n="KR4d0315_WYG_009-11a"/>
某祖母陳氏淑謹恭儉宜其室家碩大光明芘在後裔<lb/>
推跡施于之祉載流烝畀之榮前則魚軒象揥以新石<lb/>
窌之封今則蜜印絲言以大任丘之寵用昭愍飾式慰<lb/>
孝思可<lb/>
　　　鄭性之父汝永贈太子太師制<lb/>
勅鄉之善士斯友善士既培積慶之源子為大夫祭以<lb/>
大夫允重顯親之義肆登近輔申賁禰宫具官某父具<lb/>
官某在約而平寛居家而敬謹乘下澤御欵段不好矜<lb/>
<pb n="KR4d0315_WYG_009-11b"/>
持崇髙節抗浮雲每安沖澹能教其子克昌斯文菜與<lb/>
階齊卒兆龍頭之選木臨匣口竟占樞字之祥嘉其義<lb/>
方式是恩寵仍進宫師之秩永為泉隧之光可<lb/>
　　　鄭性之母黄氏贈和政郡夫人制<lb/>
勅朕聞教順由親始當推六行之原積善以家言葢匪<lb/>
一人之力睠言賢輔實自母儀具官某母黄氏齊明靚<lb/>
莊淑婉循嫕奉姑以柔嘉之則教子以忠孝之言終有<lb/>
令名為吾良佐雖生不逮釜鍾之養而歿猶疏湯沐之<lb/>
<pb n="KR4d0315_WYG_009-12a"/>
封古岷大邦象服休命尚爾泉丘之秘知吾渥澤之臨<lb/>
可<lb/>
　　　鄭性之妻潘氏贈平原郡夫人制<lb/>
勅朕惟夫尊於朝婦貴於室今古一道死生同榮具官<lb/>
某妻潘氏笄珈象服之美以宜其夫筥釡潢汙之清以<lb/>
相其祀中饋爾職嘉嬪爾共方當夫人之起家亦念君<lb/>
子之偕老命之不淑榮弗逮躬載言翟茀之空莫睹鴻<lb/>
樞之貴晉封名郡用賁穸臺庶幾蘭蓀之共芳不與草<lb/>
<pb n="KR4d0315_WYG_009-12b"/>
木而俱盡可<lb/>
　　　陳卓曽祖嘉謨贈太子少保制<lb/>
勅朕惟太微四星天樞為近大夫三廟皇考實尊既膺基<lb/>
命之榮當衍曽門之慶具官某秉哲廸義為時聞人抱<lb/>
道而不永于年守官而不究其用蔚有善行施于曽孫<lb/>
為吾宗工晉登宥府載舉飾幽之典以伸追逺之思班<lb/>
之宫寮華爾泉穸尚其營魄知享寵休可<lb/>
　　　陳卓曽祖妣黄氏贈上饒郡夫人制<lb/>
<pb n="KR4d0315_WYG_009-13a"/>
勅朕妙柬耆儒進登宻席異數絶百寮之表愍章疏三<lb/>
世之恩某氏嬪于徳門懿彼閫範淑謹恭儉宜其家人<lb/>
碩大光明流于後裔集有曽孫之慶出為二府之臣種<lb/>
徳之功其報不逺載錫小君之命仍疏大郡之封靈如<lb/>
有知歆我殊寵可<lb/>
　　　陳卓祖膏贈太子太傅制<lb/>
勅朕惟陳欽以議法名世而寵至司空陳實以好學致<lb/>
身而羣為輔相均曰有媯之後至于再世而昌遺風甚<lb/>
<pb n="KR4d0315_WYG_009-13b"/>
髙千載如在某植道淳固立心裕和漫仕周行班甫升<lb/>
於卿月退居里社光已鏟於徳星獨留手澤之芳衍作<lb/>
孫枝之秀陞華宥府為時名臣是用伸其尊祖之心霈<lb/>
我漏泉之澤特進居文階之首雖衍舊封太傅極官臣<lb/>
之榮載加新命是為異數以發幽光可<lb/>
　　　陳卓祖母汪氏贈魯郡夫人制<lb/>
勅朕惟流之長者其源深葉之茂者其光沃矧方崇尚<lb/>
孝治登庸樞臣肆以施于之恩飾其烝畀之典某氏躬<lb/>
<pb n="KR4d0315_WYG_009-14a"/>
有懿行嬪于名卿其在母家則克勤女工其相君子則<lb/>
藹著梱範可以為仁矣是宜有後哉故生文孫作我近<lb/>
輔用賜周公之宇以華小君之封燁然寵光慰此柔魄<lb/>
可<lb/>
　　　陳卓祖母蔡氏贈魏郡夫人制<lb/>
勅朕疇庸碩輔推本慶門徂賚孝孫則惟其賢烝畀祖<lb/>
妣則飾以禮誕頒愍册追賁幽扄某氏雲仍上蔡之家<lb/>
天合有媯之後滋植徳本有開後昆是為樞臣參我國<lb/>
<pb n="KR4d0315_WYG_009-14b"/>
柄仍小君之舊號開大名之新封尚惟淑靈其克嘉享<lb/>
可<lb/>
　　　陳卓父居仁贈太師制<lb/>
勅朕惟事君以道父所以教忠揚父之美君所以教孝<lb/>
矧予禁從之老載陟樞密之庭率循舊章追賁禰廟具<lb/>
官某器資端亮才識敏明自著武於清班遄躋華於要<lb/>
路在孝宗時則入侍甘泉之槖在光廟時則出分元帥<lb/>
之麾王言如絲出如綸鳳銜密命大蕃為屏宗為翰虎<lb/>
<pb n="KR4d0315_WYG_009-15a"/>
踞上游官未滿能晚而謝事慶流哲嗣晉陟洪樞𢎞化<lb/>
貳公雖積承於愍册維垣極品兹加賁於蜜章尚其幽<lb/>
扄歆我明命可<lb/>
　　　陳卓嫡母王氏贈鎮國夫人制<lb/>
勅國以賢為基母以子而貴矧予近輔晉翊鴻機既頒<lb/>
異恩以隆陟岵之報可無愍册以慰凱風之思具官某<lb/>
故嫡母具官某氏女徳婦功為世閫範有光彤管之訓<lb/>
不愧采蘩之詩即其宜家是以有子因陟樞庭之始載<lb/>
<pb n="KR4d0315_WYG_009-15b"/>
疏石窌之榮爰易郡封奄受方國尚其柔魄歆我休光<lb/>
可<lb/>
　　　陳卓所生母俞氏贈新安郡夫人制<lb/>
勅春秋之義母以子貴今吾閣老登進宥宻之庭豈忘<lb/>
禭章慰其劬勞之感具位某氏淑婉有儀恭勤不懈輔<lb/>
佐君子極於顯榮載生名賢汔至鼎貴是用循國家之<lb/>
舊典易小君之新封尚惟淑靈歆我休命可<lb/>
　　　陳卓妻林氏贈信安郡夫人制<lb/>
<pb n="KR4d0315_WYG_009-16a"/>
勅朕疇咨公望登進儒臣書殿隆名既畀以機密之柄<lb/>
禭章異數又伸其伉儷之私具官某氏以嘉定從槖之<lb/>
家淳熙侍臣之子克謹婦道相成夫君曽未賡偕老之<lb/>
詩先已賦悼亡之什鴻樞之榮不見象服之禮未宜茲<lb/>
吾輔臣盖有遺憾小君示寵大郡啟封倘逝者而有知<lb/>
尚服之而無斁可<lb/>
　　　沂王夫人俞氏父俞治贈潭州觀察使制<lb/>
勅朕惟若昔厚陵加惠濮邸凡仙游之若父若母皆與<lb/>
<pb n="KR4d0315_WYG_009-16b"/>
封贈盖先制也矧沂王夫人之親其可緩愍章耶具官<lb/>
某稟姿端醇與物和裕蚤緣姻婭逮事先朝朱閤通班<lb/>
夙著舍人之樣戎團分總歿躋諸使之榮兹誕霈於隆<lb/>
恩復陞華於亷察九原有識尚克知歆可<lb/>
　　　沂王夫人母劉氏贈惠國夫人制<lb/>
勅朕<hi>云云同前</hi>葢先制也矧予近戚可緩愍章耶具官某妻<lb/>
某氏性稟柔嘉躬履慈儉藹有閫範以昌徳門是生淑<lb/>
媛妃我沂邸兹覃異渥用賁幽扄仍小君之舊封開大<lb/>
<pb n="KR4d0315_WYG_009-17a"/>
國之新命淑靈未泯寵數欽承可<lb/>
　　　何進特贈節度使右金吾衛上將軍制<lb/>
勅朕收圖書而知阨塞之處每嚴蜀道之防聽鼔鼙而<lb/>
思將帥之臣必及山西之彦云何中道忽喪元身具官<lb/>
某朴忠而有謀真勇而無敵身鏖百戰曽收蕩寇之勲<lb/>
義激三軍時有滅讐之志當北騎潰防之日正王師思<lb/>
奮之秋而功力常分於備多事機屢失於遙制遂賫忠憤<lb/>
竟死封疆昔李廣之歿而三子為郎張巡之亡而百世<lb/>
<pb n="KR4d0315_WYG_009-17b"/>
廟祀朕之恤汝無愧於斯更加雙節之榮復班二品之<lb/>
貴以甄壯烈以勵貪夫可<lb/>
　　　趙傳夫弟伉夫父彦軾贈特進制<lb/>
勅朕躬執瑄幣祇見泰壇雖當恭黙思道之時不廢齊<lb/>
明承祀之典嘉與文武之士均其神天之休具官某蔚<lb/>
為宗英綽有雅度抱才自處官不滿能積慶所鍾報在<lb/>
其子或踐武階之峻或登禁橐之清推迹本原用彰愍<lb/>
飾進其位叙特以上公是為泉壤之華且慰霜露之感<lb/>
<pb n="KR4d0315_WYG_009-18a"/>
可<lb/>
　　　趙傳夫母段氏贈定襄郡夫人制<lb/>
勅朕讀蓼莪銜恤之詩觀閟宫燕喜之頌一以不得終<lb/>
養為戚一以既受多祉為榮推原人情是有贈典具位<lb/>
某母段氏柔嘉淑謹式是閫儀溫敬齊莊共于典祀命<lb/>
之不淑沒有餘哀用開大國之封仍正小君之號不但<lb/>
慰思親之望庶幾廣教化之仁可<lb/>
　　　趙傳夫母連氏贈秦寧郡夫人制<lb/>
<pb n="KR4d0315_WYG_009-18b"/>
勅嚴父配天國之大典以子貴母古之彞章矧兹禁從<lb/>
之官相我明庭之祀尚何愛於爵賞不以成其孝思具<lb/>
位某母連氏淑謹有儀柔嘉維則親執錡筥恭儉以相<lb/>
其夫篤好圖書仁愛以昌其後生不終養沒有餘哀載<lb/>
疏大國之封庸正小君之號九原雖邈不顯其承可<lb/>
　　　翟朝宗弟崇故父顯贈保康軍節度使制<lb/>
勅朕躬執瑄幣祗見泰壇喜與文武之臣均共神天之<lb/>
慶用裒祭澤申賁禰宫具官某以武發身以仁裕後戎<lb/>
<pb n="KR4d0315_WYG_009-19a"/>
容暨暨生不侯封蜜印煌煌沒以子貴兹因宗祀重衍<lb/>
慶條再頒鶻綬之華益侈鬛封之寵靈如未泯休克歆<lb/>
承可<lb/>
　　　翟朝宗嫡母杜氏贈信安郡夫人制<lb/>
勅朕惟嚴父配天國之大典以子貴母古之彞章用敷享<lb/>
帝之休爰霈漏泉之澤具官某母某氏挺生望族來嬪<lb/>
慶門均其鳲鳩之仁毓我熊羆之士兹汔成於熙事宜<lb/>
申錫於愍書正位小君啟封大郡柔魂未泯茂渥其承<lb/>
<pb n="KR4d0315_WYG_009-19b"/>
可<lb/>
　　　鄧彭年贈節度使制<lb/>
勅朕惟爵禄天下之公器也勸功懋賞未嘗以私䁥之<lb/>
愛而妄加送往貤恩亦不以近習之嫌而終廢具官某<lb/>
禔身謹飭植志忠勤粤自淳熙已服勞於南内訖于嘉<lb/>
定遂參領於北司久矣投閒奄其淪謝朕念先朝之簮<lb/>
履特頒内府之節旄用招嘉魂式賁泉路靈如有識尚<lb/>
克祗歆可<lb/>
<pb n="KR4d0315_WYG_009-20a"/>
　　　李大昌加贈武康軍節度使制<lb/>
勅國朝舊制非勲績顯著者不除節鉞渡江而後稍寛矣<lb/>
若贈官則所不吝也具官某忠實敬謹諳於吏道事朕<lb/>
初潛歴年滋久以攀附之勤當享遐福命之不淑遂至<lb/>
云亡則亦可傷矣賜之旌纛姑示飾終之典可<lb/>
　　　麻申特贈武功大夫遥郡刺史制<lb/>
勅具官某朕置武功之賞以寵戰士聴鼔鼙之聲而思<lb/>
將臣既陷元身可無愍典爾本山西之傑馳漠北之名<lb/>
<pb n="KR4d0315_WYG_009-20b"/>
破敵旗邊曽著先鋒之號受降城畔更無匹馬之還方<lb/>
北騎之窺闗擁白丁而赴敵但知報國不惜捐軀雖一<lb/>
門之死者數人而勁敵之退者三舎勲名如此豈不偉<lb/>
歟立岑彭之祠官李廣之子朕於何進既率用厥典矣<lb/>
爾進之儔也則甄録二階追封遥刺朕又何愛焉可<lb/>
　　　李虎母髙氏特封咸安郡夫人制<lb/>
勅昔張遼進爵鄉侯厥母亦蕃錫車馬諸屯將吏悉羅<lb/>
拜道周史册書之以為榮觀今有身都大將親號小君<lb/>
<pb n="KR4d0315_WYG_009-21a"/>
較之前聞無所與遜豈不兩盡其美哉具官某母某氏<lb/>
儀家以正守節而堅為人謀而忠烈何慚於伏劒與子<lb/>
言於孝勞不止於斷機慶綿後昆官至刺史積五年之<lb/>
恩數貤一秩於慈闈朕之錫汝之受皆宜也上承天寵<lb/>
下慰子心可<lb/>
　　　鍾震弟霖父將之贈宣奉大夫制<lb/>
勅君子思孝篤於親而民仁聖人廣恩敬其父則子悦<lb/>
式裒祭澤申賁禰宫具官某父某擷儒之英蹈道之正<lb/>
<pb n="KR4d0315_WYG_009-21b"/>
勤於講學撰先生之屨以從遊志在濟民易大夫之簀<lb/>
而後己仕皆由禮爵不滿能是鍾禁槖之賢來相明庭<lb/>
之祀既合棣華之韡韡宜加蜜印之煌煌上崇二品之<lb/>
階下漏九泉之澤靈其不昧式克歆承可<lb/>
　　　鍾震妻鄧氏贈碩人制<lb/>
勅朕合宫汔享熙事備成厥有秉文之臣實修助祭之<lb/>
職可無駿惠賁及私庭具官某故妻具位某氏清範出<lb/>
於名家柔風著於中梱式相其事亦云有年既不誦君<lb/>
<pb n="KR4d0315_WYG_009-22a"/>
子偕老之詩則冝膺碩人其頎之報尚其肹蠁來顧寵<lb/>
靈可<lb/>
　　　馮氏封碩人制<lb/>
勅讀閟宫之詩曰魯侯燕喜令妻夀母夫既不能以養<lb/>
親為夀而僅得以宜家為喜者亦人之情也具官某妻<lb/>
馮氏生自華胄嬪於徳門鼓琴瑟和樂之音粲珩珮委<lb/>
蛇之度供大夫之祭既享於成衣碩人之衣實稱其服<lb/>
益思謹淑以保爾有家可<lb/>
<pb n="KR4d0315_WYG_009-22b"/>
　　　劉芥贈武功大夫某州刺史制<lb/>
勅朕聞春秋書潞子之爵漢史紀弓髙之封既曰來臣<lb/>
何愛飾典具官某生於異壤慕我中華方闗河懷赴之<lb/>
秋有唐鄧來歸之報迎王師以簞食誠出本心解辮髻<lb/>
以衣冠欲霑聖化方報功之未幾遽掩骼以云亡爰贈<lb/>
武功并陞遥刺以示納降之典以恢懷逺之仁英魂有<lb/>
知尚式時享可<lb/>
　　　葛氏封宜人制<lb/>
<pb n="KR4d0315_WYG_009-23a"/>
勅具官某妻某氏朕修文徳以來逺人不間臣妾爾生<lb/>
自異域嬪於貴臣慕義來歸亦期偕老豈圖中道忽殞<lb/>
良人宜疏命婦之封以示皇恩之渥可<lb/>
　　　李復明贈忠州刺史制<lb/>
勅具官某北兵慢防奄薄荆渚爾以統兵官憤敵深入<lb/>
出鬬於城闉之西武功雖多而元身亦殞可謂死於義<lb/>
矣陞刺望藩往旌毅魄可<lb/>
　　　俞東贈修武郎制<lb/>
<pb n="KR4d0315_WYG_009-23b"/>
勅具官某朕追惟藩邸嘉惠近親生錫異恩死彰愍飾爾<lb/>
亦肺腑親也降年弗永官不滿能載陞八品之階式漏<lb/>
九泉之澤尚其營魄歆此休光可<lb/>
　　　馮履特贈直祕閣制<lb/>
勅具官某昔邵子雍聞巂鳥之聲而占氣運因木葉之<lb/>
動而起時數聲音之學葢與造化相流通非深於易者<lb/>
不能知也爾蚤以爽邦之英邃於先天之數聲文韻法<lb/>
尤所究心當權侂用事時課歴之差議祭之變推測虹<lb/>
<pb n="KR4d0315_WYG_009-24a"/>
見之咎瞭然如指諸掌至於進退不以吉凶行違不以<lb/>
憂樂則又在於經世圖外惜乎此道孤行無有褒表之<lb/>
者朕用朌愍典俾真祕丘尚庶幾豐道植教之意可<lb/>
　　　王氏封碩人制<lb/>
勅朕肇禋國陽均福方外屬我臣妾一視同仁具官某<lb/>
妻王氏生自殊鄰嬪於貴胄能佐而長慕義來朝車書<lb/>
既同冠帶不異則疏碩人之寵以對亷使之華亦其宜<lb/>
也毋貳爾心相勉以義可<lb/>
<pb n="KR4d0315_WYG_009-24b"/>
　　　趙氏贈安人制<lb/>
勅某氏婦從夫爵死生一也國有湛恩於是有不從夫<lb/>
而封贈者焉爾榮王近親有淑其行降年不永至於云<lb/>
亡再疏命婦之封庸侈泉扄之寵柔魂未泯尚克知歆<lb/>
可<lb/>
　　　傅宗道母陳氏封孺人制<lb/>
勅具官某母某氏朕宗祀明堂均慶宇内凡我小大之<lb/>
臣舉得以寵綏其父母焉爾積善蘊仁年過九十在官<lb/>
<pb n="KR4d0315_WYG_009-25a"/>
有子際此異恩用賁徽封益恢夀嘏可<lb/>
　　　呉洪道父權授保義郎母陳氏封孺人制<lb/>
勅具官某父母某漢禮髙年九十者已為異數矧父母<lb/>
之年又加於九十者歟爾紹興遺民蘊仁積善年耆徳<lb/>
明至於偕老是宜日有秩也初品之封爾其篤受可<lb/>
　　　贈髙年制<lb/>
勅王制以五載存問百年國朝三嵗大禮應士庶年<lb/>
百嵗而上特與補初品官尚三代遺意也爾積善於身<lb/>
<pb n="KR4d0315_WYG_009-25b"/>
享仁者夀吾何愛一秩不以慰而子孫其承寵休以燕<lb/>
遐福可<lb/>
　　　贈婦人高年制<lb/>
勅王制以五載存問百年國朝三嵗大禮應士庶年百嵗<lb/>
而上特與疏封尚三代遺意也爾齒於編氓獨享上夀<lb/>
非慈仁好善何以登兹錫之嘉號以慰而子孫可<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鶴林集巻十六</head>
    <p>
<pb n="KR4d0315_WYG_015-1a"/>
欽定四庫全書<lb/>
　鶴林集巻十六　　　　　　宋　呉泳　撰<lb/>
　　表<lb/>
　　　明堂皇后賀表<lb/>
伏以練季商之日虛栁正中敞重屋之儀房心動色天<lb/>
地並貺家邦同休中賀恭惟皇帝陛下凝命溥將宅<lb/>
師嘉靖齋戒以事上帝獲修圭幣之恭肆祼以饗先王<lb/>
既奉犧牲之潔靈娭昭格景福來同臣妾忝備坤儀忻<lb/>
<pb n="KR4d0315_WYG_015-1b"/>
承乾施嘉與黎元之衆悉陶惠澤之春<lb/>
　　　貴妃賀表<lb/>
載龜陽館肇秩明禋笙鼓純繹而百志熈粢盛令芳而<lb/>
三神格中賀恭惟皇帝陛下聰明似禹淵懿若文燕及<lb/>
皇天洋乎如在其上衎我烈祖愾然如聞其聲精神感<lb/>
通福祉洋溢臣妾叨華星掖奉戴露恩覿熈事之休成<lb/>
同嘉師而慶賴<lb/>
　　　美人賀表<lb/>
<pb n="KR4d0315_WYG_015-2a"/>
裒封國陽肇稱禋祀奠琮而乾端露薦鬯而神意娭中<lb/>
賀恭惟皇帝陛下寅奉明威丕昭縟典效天法地儼髙<lb/>
厚之顧歆尊祖敬宗瞻明祇之來下受釐宣室均福後<lb/>
庭臣妾叨備下陳忻逢華旦既被祭典十倫之澤仍祈<lb/>
天家萬夀之春<lb/>
　　　明堂慶成賀表<lb/>
天子垂萬世之基禮嚴宗祀明堂教諸侯之孝賚及多<lb/>
方凡𨽻王臣悉霑餕澤恭惟皇帝陛下酌祖之道對天<lb/>
<pb n="KR4d0315_WYG_015-2b"/>
之休屏玉女却宓妃夙夜致精明之徳乗鑾輿備法駕<lb/>
斯須無易慢之心願民力之普存節邦財而用慎式慿<lb/>
一念祗答三靈所以款謁之朝風雨霽澄祼將之夕星<lb/>
月清麗豈曰彌文之應實繇儉徳之昭靖惟先朝厥有<lb/>
丕式自肇禋者嚴率斂之戒而繼志者遵省約之風一<lb/>
黄道縟之㣲仁祖必為民而更造一黒羊裘之細哲宗<lb/>
恐害物而改為盖徳修薦薄則吉大來而禮瀆祀豐則<lb/>
靈弗假矧四蕆合宫之際皆一循列聖之䂓大路所厯<lb/>
<pb n="KR4d0315_WYG_015-3a"/>
黎元不知見人心之悦豫升歌之終明神既饗宜聖祚<lb/>
之綿長臣翳居林泉阻奉牲玉尚懷忠信效祝史之正<lb/>
辭未敢鋪張第從臣之嘉頌<lb/>
　　　明堂慶成賀表<lb/>
合侑明庭肇修曠典功莫隆于尊祖既保乂殷禮多厯<lb/>
年孝尤重於饗親故宗祀文王配上帝乾坤清夷而輦<lb/>
道霽星日澄麗而齋壇光作民恭先惟聖是克恭惟皇<lb/>
帝陛下明超萬古奥接三才寅畏嚴恭固自克謹先王<lb/>
<pb n="KR4d0315_WYG_015-3b"/>
之憲寛仁慈儉未嘗敢違寧考之心是用裒對天之閎<lb/>
休式嚴父之丕訓工競顯相神來宴娭不惟見祖宗之<lb/>
靈在人抑可占國家之福未艾臣心馳象魏目動鷄幡<lb/>
陪祀合宫雖不預周士奉璋之列依光近甸尚可述堯<lb/>
民擊壤之歌<lb/>
　　　天基節賀表<lb/>
伏以紫盖在東已應中天之運赤光滿室式標誕日之<lb/>
祥春遍康衢人登夀域恭惟皇帝陛下禀堯舜之聖躬<lb/>
<pb n="KR4d0315_WYG_015-4a"/>
禹湯之明求福不回雖備壽富康寧之美遇災而懼常<lb/>
懷嚴恭寅畏之忱以仁恕結人心以憂勤養夀命肆其<lb/>
享國惟以永年臣目徯天庭身縻侯服莫陪俊乂銜夀<lb/>
酒於舞階尚與老癃布詔書於方國<lb/>
望雲氣於越山夙開聖瑞占龍躔于漢闕還啟誕期春<lb/>
回九垓懽震羣嶽竊攷厯代開承之統無如皇家眷命<lb/>
之休麗日照裾宜仁廟得天之乆赤光滿室肆髙宗享<lb/>
國之長懿哉二祖之風鍾作一人之慶恭惟皇帝陛下<lb/>
<pb n="KR4d0315_WYG_015-4b"/>
神姿凝重性徳清明黼扆坐朝凝如山之不動細旃論<lb/>
道粹於玉之無瑕瑞符已協于帝文甄貺宜編於瑶牒<lb/>
所其無逸維以永年臣職在視釐報勤歸美第從臣之<lb/>
頌班莫趂于春朝歌聖夀之辭心但存于南畆<lb/>
寅階簇仗先一日以頒春甲觀奉觴後千秋而稱夀瑞<lb/>
浮天闕歡動海邦恭惟皇帝陛下性徳徇齊身容郁嶷<lb/>
齊明而事上帝劃開暘景之晴神武而馭四夷洗盡兵<lb/>
氛之濁吉夢著紫金之㡌珎符鏤白玉之編㑹登太平<lb/>
<pb n="KR4d0315_WYG_015-5a"/>
均錫繁祉臣乆離扈從復忝蕃宣馬頭纔近于東甌斗<lb/>
口忽瞻於南極奏誕聖之曲勿能賡唐殿之樂章誦祈<lb/>
年之詩尚可廣周家之徳意<lb/>
聖統垂仁嵗已更於六閏泰元増筴運復起于三陽矧<lb/>
名𨽻于禁塗合表通于瑞桉竊攷厯象周天之數始知<lb/>
帝王受命之符堯之生以甲申仁夀化行于萬國舜之<lb/>
生於甲子聰明徳冠於羣倫有開彌月之祥實並兩朝<lb/>
之美恭惟皇帝陛下道包衆類智燭萬㣲神武布昭雖<lb/>
<pb n="KR4d0315_WYG_015-5b"/>
克濟中興之大業嚴恭自度未嘗忘當事之小心言動<lb/>
憲丹書之銘珎祥鏤白玉之牒肆其享國惟以永年臣<lb/>
目徯虹流首勤虎拜舞階寸地莫能接武於夔龍致主<lb/>
孤忠尚欲同符于堯舜<lb/>
簇仗寅階大王正之一統奉觴甲觀祈天子之萬年慶<lb/>
流海邦歡動崧嶽恭惟皇帝陛下神姿英武聖性徇齊<lb/>
夙夜畏天之威每清心而寡欲寤興惟正之憲因立號<lb/>
以改元矧逢電繞之辰宜介川増之祉漕河水足師曾<lb/>
<pb n="KR4d0315_WYG_015-6a"/>
無告匱之憂邉柝塵清民始有為生之樂臣偶分漢竹<lb/>
阻奉堯樽嘉與東甌老癃之民願同華封富夀之祝<lb/>
上金鑑千秋之錄曽陪北闕之班奉玉隆萬夀之詞敢<lb/>
後南山之祝筆飛荷槖表露楓宸粤稽厯數之周天因<lb/>
識帝王之啟運堯自甲申而起所以世治而君聰明舜<lb/>
於甲子而生所以徳行而民仁夀偉一人之有慶參三<lb/>
代以同符恭惟皇帝陛下聖性徇齊神姿郁嶷武能禁<lb/>
暴宅夫九有之師寛本愛人錫厥庶民之福矧紫邏絶<lb/>
<pb n="KR4d0315_WYG_015-6b"/>
夕烽之警而青疇迎臘雪之祥徳則無疆年其有永臣<lb/>
翳居林木阻覲闕庭製誕聖之樂章未及升歌而迭奏<lb/>
磨中興之崖石尚須泚筆以大書<lb/>
七閏曰章方起繫年之厯三陽為泰又逢誕聖之期慶<lb/>
集路朝福流方夏恭惟皇帝陛下秉姿岐嶷宅志清明<lb/>
性堯舜之仁適應甲周之數命殷湯之武首開鳦降之<lb/>
祥旄頭占敵運之衰龍角表天田之瑞御圗有赫介福<lb/>
無疆臣近在日畿阻陪漢闕聖恩寛大再叨玉隆萬夀之<lb/>
<pb n="KR4d0315_WYG_015-7a"/>
詞國祚綿長更上金鑑千秋之錄<lb/>
王正一紀已占斗柄之指寅天子萬年復喜嵗端之換<lb/>
甲車書所暨福祿攸同恭惟皇帝陛下睿性徇齊神容<lb/>
郁嶷聖人之生不數黄河始遇於一清天瑞之應以承<lb/>
臘雪更逢於三白麥土壓青蝗之沴榆關銷赤羽之塵<lb/>
月正誕彌邦其嘉靖臣旋隨澤鴈喜覿星虹錄上千秋<lb/>
不能陪從槖之簪筆宫名萬夀尚可效祠官之祝釐<lb/>
真人之生東越有開受命之符攝提之正孟陬適遇發<lb/>
<pb n="KR4d0315_WYG_015-7b"/>
祥之旦度綿萬禩懽洽八埏恭惟皇帝陛下聖性徇齊<lb/>
神姿郁嶷踐阼閱十五載將以有為享國踰三百年所<lb/>
其無逸史奏日星之順紀農占雨雪之呈祥凡為禹甸<lb/>
之臣率效堯封之祝臣夙叨晝接阻奉春朝銜繫寳章<lb/>
雖去京之日逺錄陳金鑑尚報主之心長<lb/>
天生英主有開瑞鳦之符嵗紀誕期適次蒼龍之首慶<lb/>
綿宗社澤暢埏垓昔者堯以甲申而帝祚昌舜以甲子<lb/>
而天休永祗若二代懿予一人恭惟皇帝陛下齊聖廣<lb/>
<pb n="KR4d0315_WYG_015-8a"/>
淵發强剛毅朝清道泰四門闢無㓙人嵗稔時和六府<lb/>
修惟善政矧青輅賓春於除日而黄麾簇仗于元正留<lb/>
萬嵗盃為九重夀臣近居日甸阻覲天顔奉香火無言<lb/>
已罷玉隆之秩賀朝廷有道尚存金鑑之書<lb/>
望霞鶩之天新飭建侯之度瞻星虹之渚適逢誕聖之<lb/>
期慶鍾一人光動九牧恭惟皇帝陛下神姿郁嶷聖性<lb/>
徇齊乗堯運以得天乾清坤謐祀文王而配帝日麗星<lb/>
輝北陲無一警之塵南畆有屢豐之喜所其無逸惟以<lb/>
<pb n="KR4d0315_WYG_015-8b"/>
永年臣曩侍漢朝今侯周服阻陪俊彦銜夀酒于舞階<lb/>
嘉與老癃布詔條於方國<lb/>
　　　元正賀表<lb/>
鳳圗紀嵗象闕頒正恭惟皇帝陛下位在徳元動稽天<lb/>
若體仁觀萬物之資始致化如四時之錯行矧逢交泰<lb/>
之期宜介疇離之祉列千官之仗朝儀既肅於寅階留<lb/>
萬嵗之盃聖夀更祈於甲觀臣奉祠真館阻覲端門嘉<lb/>
與東郊老癃之民願觀春日寛大之詔<lb/>
<pb n="KR4d0315_WYG_015-9a"/>
載旂丑陛先三日已頒春簇仗寅階奉一元而布政恭<lb/>
惟皇帝陛下仁如天運敬與日躋求王道之端致和而<lb/>
萬物育省嵗功之始不言而四時行矧逢交泰之辰宜<lb/>
燕疇離之祉臣近居禹甸阻奉堯尊嘉與苕溪老癃之<lb/>
民願效封人富夀之祝<lb/>
青輅載旂迎年於卯陛黄麾簇仗賀朔于寅階三朝㑹<lb/>
同萬宇和泰恭惟皇帝陛下道參天運位在徳元積閏<lb/>
為一章已盡財成之道先春凡七日首頒寛大之書無<lb/>
<pb n="KR4d0315_WYG_015-9b"/>
臺不熈有域皆夀臣叨居靖館喜見載陽嘉與龜溪癃<lb/>
老之民願觀象魏清明之教<lb/>
洪都新府方奉教條象闕端門又頒正朔恭惟皇帝陛<lb/>
下面稽天若位在徳元不言而四時行有道而百神饗<lb/>
列千官之仗朝儀既肅於寅階留萬嵗之盃聖夀更祈<lb/>
於甲觀臣偶縻周服阻㑹漢京嘉與西山老癃之民願<lb/>
觀春日寛大之詔<lb/>
　　　冬至賀表<lb/>
<pb n="KR4d0315_WYG_015-10a"/>
斗厯改元已協嵗成之叙天正肇統又書日至之祥王<lb/>
春從白琯以潛回仙仗簇黄麾而交賀化舒萬國欣動<lb/>
千官恭惟皇帝陛下秉道之樞憲天之度紀星量月中<lb/>
國常盛而夷狄衰闢隂闔陽君子益親而小人逺剛徳<lb/>
正純乾之位仁心迎來復之機悉陶堯壤之民溥錫箕<lb/>
疇之福臣叨祠靖館阻拜明廷讀易南窓雖有閉闗之<lb/>
志繫心北闕寧忘進襪之誠抑嘗奏薄技于禁林敢不<lb/>
通微詞于表案更祈上熟以濟中興<lb/>
<pb n="KR4d0315_WYG_015-10b"/>
　　　淳祐改元賀表<lb/>
大衍歸竒象閏已成積嵗之功春秋謂一為元式正表<lb/>
年之統正朔所暨車書攸同恭惟皇帝陛下克綏厥猷<lb/>
皇建有極循堯之道觀厯象於昊天行夏之時訖聲教<lb/>
於四海此以兵祲之未静加之穡事之不登吏巧而文<lb/>
寖深安得還淳於上古年饑而用不足疇能孚祐於下<lb/>
民爰稽五始之遺文遂輯四宗之徽號以崇勵風俗以<lb/>
導迎休祥臣適守价藩恪承明詔斗厯改憲已逢泰運<lb/>
<pb n="KR4d0315_WYG_015-11a"/>
於三陽春朝受圗更鞏鴻基于萬嵗<lb/>
　　　改元皇后賀牋<lb/>
春朝頒象斗厯改元正朔所加宇宙皆泰恭惟皇后陛<lb/>
下氣含温厚徳秉静專順承乎天無為而羣物阜將遡<lb/>
於日不動而四時行爰參寳典之丕彞式正始年之徽<lb/>
號臣顧瞻鳳闕維縶鹿城嘉與海濵遐迹之民布宣春<lb/>
日寛大之詔<lb/>
　　　進奉御書石刻表<lb/>
<pb n="KR4d0315_WYG_015-11b"/>
聖人之情見乎辭咸仰王言之大天下之動貞夫一不<lb/>
離心畫之精捧二寳以珍藏煥三辰而炳麗遂鑱翠石<lb/>
以侈鴻休恭惟皇帝陛下天縱多能學深六藝睿思髙<lb/>
妙發于堯典之文章宸翰輝煌傳得洛書之字法至若<lb/>
詔㫖春頒於郡國詞頭夜下于禁林湛雨露之霑濡駭<lb/>
龍鸞之飛動鴉飜御墨爛垂銀漢之光龜護豐碑永作<lb/>
海邦之鎮臣曩陪供奉今忝藩宣紀載金坡之遺雖無<lb/>
錢惟演之巨筆顧瞻玉堂之邃猶有歐陽修之遐心迺<lb/>
<pb n="KR4d0315_WYG_015-12a"/>
營古郡之岡庸葺新樓之址題為拱極示敬主以弗忘<lb/>
䟦所賜書庶托名於不朽<lb/>
　　　賜御書宗濓精舍額謝表<lb/>
河漢宗於海豈道學之無源日月麗于天信神章之有<lb/>
爛煥開黌宇鋪對鴻休粤自禹河之綠字無傳周几之<lb/>
丹書寖逺光武手跡方國競觀文皇飛毫朝堂爭寳曽<lb/>
未若皇帝陛下鋭情古訓游思書林雲漢昭回意態生<lb/>
於筆下龍鸞飛動精神運于畫前乃眷孝廟初潜之藩<lb/>
<pb n="KR4d0315_WYG_015-12b"/>
是為濓溪始仕之地式頒御墨以重儒官臣敢不仰奉<lb/>
珎題俯宣清化經天緯地幸逢聖主之右文弄月吟風<lb/>
樂得英才而共學<lb/>
　　　知隆興府到任謝表<lb/>
起廢寓里疏榮价藩臣罪積如丘山聖恩深于雨露恭<lb/>
惟皇帝陛下法度堯禹典刑舜文數引公卿欲聞四方<lb/>
有水旱盗賊之奏親問守相要使庶民無嘆息愁恨之<lb/>
聲豈應一介臣之微輒冒二千石之寄伏念臣學迂而<lb/>
<pb n="KR4d0315_WYG_015-13a"/>
癖志廣而疎居官亡以瘉人任郡率多廢事方建侯寜<lb/>
國既不以治辦名逮再守永嘉尋復坐愞弱免雖衆女<lb/>
望娥眉而交嫉實小人負乗器以招尤退處一丘亦遭<lb/>
三黜特荷皇帝陛下恢乾坤之量掲日月之明知非臣<lb/>
辜復以郡起欲籲天控免而詔㫖丁寧勉臣治民欲過<lb/>
闕敷陳而省符督迫促臣上道便殿不得入奏側門不<lb/>
及候辭空有心馳魏闕之忠莫能面奉玉音之訓式欽<lb/>
乃命爰疾其驅臣所領州在大江南界荆揚域向也物<lb/>
<pb n="KR4d0315_WYG_015-13b"/>
華民富今焉地大國貧苗催一十五萬石而所支尚欠<lb/>
一月之糧税管五十七萬錢而所収不滿終嵗之用重<lb/>
以督府括財之峻加之餉臺追吏之苛網宻而訟益繁<lb/>
珥筆之風未弭民窮而盗滋起弄兵之習猶存矧帥權<lb/>
分𨽻于九江而侯度僅頒于八縣孤壘孑立百為莫開<lb/>
然臣嘗閱漢輿圗數唐職貢或治南昌賜侯王之印或<lb/>
分西道專采訪之權雖曰地雄亦因人重陳仲舉設孺<lb/>
子一榻清譽髙于岱嵩王𢎞中得文公片碑靈光射於<lb/>
<pb n="KR4d0315_WYG_015-14a"/>
牛斗逮於聖宋懿我孝宗升潛藩為統府之華表賜額<lb/>
用紀元之號首振吏治以開中興今天子聖神朝廷寛<lb/>
大乃眷玉隆之散吏就交銅虎之左符臣已於十二月<lb/>
十八日到府上訖謹宣鴻化式慰黔黎紫馬朱衣雖動<lb/>
千里湖山之色玉珂金鑰尚思五更京闕之朝<lb/>
　　　除寳章閣直學士知寧國府到任謝表<lb/>
罷直禁林叨陞媯閤雖離扈從亦忝藩宣祗荷恩華彌<lb/>
深感涕竊寧國本鳩兹地跨鵲岸營厥土磽瘠而堅厥<lb/>
<pb n="KR4d0315_WYG_015-14b"/>
民精勁而藝唐時户口不滿六萬戍兵纔及二千而西<lb/>
平淮夷北取澤潞守圉扞敵名迪有功今生齒之版幾<lb/>
倍于前而廂禁之籍乃不如昔若使嵗年豐稔猶或可<lb/>
以保民脱遭水旱凶荒則將何以為國而況宻邇姑熟<lb/>
接連大江當此防秋之時寧無飲馬之慮永言牧御宜<lb/>
藉英賢如臣之迂豈堪此寄伏念臣始自入仕至於升<lb/>
朝宰巖邑幾四年盖嘗學道丞外府閱三載曽靡求知<lb/>
不自意于遭逢乃徧更於華顯既叨銓部憲曹之選又<lb/>
<pb n="KR4d0315_WYG_015-15a"/>
忝詞垣翰院之臣以文字為官常以語言為職業入直<lb/>
則閉閤草制吏責不加退朝則杜門讀書職憂靡及向<lb/>
嘗登對便殿親聞玉音謂臣奏疏頗為憂時謂臣麻詞<lb/>
最為得體所以感激恩遇竭殫疲駑抑不思名既盛則<lb/>
毁日來官愈清則忌益衆致煩吏議有累聖知不謂特<lb/>
䝉皇帝陛下堯仁如天漢徳如海察其初無大過矜其<lb/>
粗有小能寧屈刑章復紆郡紱霽威而待楊億既寛陽<lb/>
翟之誅違謗而用元之猶畀黄岡之守臣無斯學力有<lb/>
<pb n="KR4d0315_WYG_015-15b"/>
此寵榮荷遺簪之未忘誓結草以圗報故纔抵郡境延<lb/>
見吏民具言天子聖神朝廷清泰治政無大小必躬必<lb/>
親視民無戚疎兼愛兼養有隠必達無幽不伸更遣近<lb/>
臣出為刺史凡白袍烏㡌之叟見紫筆朱衣之人自謂<lb/>
生長至今已八十餘嵗不聞侍從出守幾三十餘年以<lb/>
臣之來必慰其望臣敢不飭己以正臨民以莊不事掊<lb/>
刻為聲名不崇簡大為風采官暇則勞耕夫於野農隙<lb/>
則閱弩手于州千里佩符雖對斗壘旌旗之色五更聽<lb/>
<pb n="KR4d0315_WYG_015-16a"/>
漏尚思神京鐘鼓之音<lb/>
　　　知温州到任謝表<lb/>
臣蟣蝨賤臣乆竊釐廩聖恩隆厚起授虎符去秋八月<lb/>
五日伏承制書除臣温州太守被命之後臣有弟昌裔<lb/>
適守東陽闢館招延俾臣待戍婺與温實股肱郡臣於<lb/>
弟同氣而分形骨肉合并曽幾何日而公朝尋有㫖促<lb/>
臣之官州郡亦遣人迫臣就道臣更不敢乆稽王事爰<lb/>
疾其驅水陸七程雨雪三日遂于除夕到州月正元日<lb/>
<pb n="KR4d0315_WYG_015-16b"/>
上訖既祗厥事延見吏民荷鋤帶經之農扶杖聽詔之<lb/>
老争來馬前具言天子仁聖治朝清明雖在海濵皆沾<lb/>
徳化向者家給人足素號樂土今茲木饑火旱適遭歉<lb/>
年見臣之來從兩朱吏擁雙紅旌佩二千石印綬意謂<lb/>
九重特遣侍臣必能利安黎庶辭忱望切凛莫克勝竊<lb/>
以温州負閩帶粤在鉅海極東户口幾二十萬家苗頭<lb/>
僅四萬餘石海物雖繁而地産薄舶航欲聚而國力貧<lb/>
考之職方參之里諺迺知總一嵗所收不敵浙西一邑<lb/>
<pb n="KR4d0315_WYG_015-17a"/>
之賦舉全州盡熟不如蘇湖一頓之粥況重之以方千<lb/>
里之旱加之以人半菽之食野有餓殍室無盖藏民且<lb/>
病矣而荒不詔救糧則無矣而饑不及麥既號宅生之<lb/>
所托豈宜芻牧之不求伏望聖朝以仁政治天下凡遇<lb/>
水旱曲意賑恤陜右饑仁祖皇帝出奉宸銀以賑其貧<lb/>
江西饑孝宗皇帝捐上供米以濟其乏列聖相受同此<lb/>
心法所以二百八十一年之間雖嵗有荒札民無流離<lb/>
者植根厚而施澤乆也今皇帝陛下體仁宗之仁法孝<lb/>
<pb n="KR4d0315_WYG_015-17b"/>
宗之孝祗徳恤刑以迓天命薄征散利以餼國人每引<lb/>
公卿數問守宰吏道之臧否靡不燭民情之疾苦靡不<lb/>
聞上宏十三聖繼天之丕基下永億萬年立國之夀脉<lb/>
臣於此際為吏長人敢不遵正嵗治家之法布陽春寛<lb/>
大之詔捐俸粟以動大夫之貸雖未賙百姓之貧減田<lb/>
租以寛下國之輸庶獲受一介之賜若夫亢旱而不以<lb/>
旱奏實損而不以損言矜纎能小慧為聰明倚暴歛急<lb/>
征為治辦寵望貴胄瘼兹下民臣雖至愚不忍為此臣<lb/>
<pb n="KR4d0315_WYG_015-18a"/>
無任悃欵屏營之至<lb/>
　　　除寳章閣學士知温州謝表<lb/>
代耕南畆已玷廩人繼粟之恩假守東甌復玷學士登<lb/>
瀛之選殊私難報危涕自零伏念臣本自諸生家承素<lb/>
業柳氏之族少為朝士曩常聨綴于周行子雲之官不<lb/>
過侍郎今已經登於常伯豈薄技出宗盟之右而謏聞<lb/>
超往哲之先實以遭值聖明踐更華顯曽一麾而去國<lb/>
尋再命而典州雖回顧玉堂班莫陪于供奉而載瞻寳<lb/>
<pb n="KR4d0315_WYG_015-18b"/>
宇夢猶到於邃清申之以錫命之蕃重之以賜金之富<lb/>
叢徽章之沓至藐衰質之難堪兹盖伏遇皇帝陛下泰<lb/>
包八荒賁飾萬物察臣秉心自直故撫棄迹以重収念<lb/>
臣力學未衰故貽嘉名而特授疇之邇列無此龍光彼<lb/>
壯士一飡猶捐軀而不顧匹夫片語終矢義而勿忘矧<lb/>
兹懷恩未報之身當此焦思有為之日若匪共而不貳<lb/>
公爾忘私則非惟無利于公家是亦自負其所學永言<lb/>
及此之死靡他<lb/>
<pb n="KR4d0315_WYG_015-19a"/>
　　　提舉玉隆萬夀宫謝表<lb/>
罷守中川祝釐靖館罪浮責薄感極涕深伏念臣起自<lb/>
書生闇於吏道入則簪筆扈從不離於文學語言出則<lb/>
秉麾蕃宣率本於詩書豈弟自領海邦之牧適逢嵗事<lb/>
之荒蠲夏税七萬六千餘緡尚恐民財之不給放秋苗<lb/>
二萬八千餘石猶虞粒食之孔艱裒賑貧賙厄為一書<lb/>
創裕民餉軍為兩庫凡此撙裁於邦計只圗安利於黎<lb/>
元名實未孚謗䜛隨至不但試彎弓之手又將加下石<lb/>
<pb n="KR4d0315_WYG_015-19b"/>
之辭論歐陽修徒以文墨致身臣何所損言錢民逸全<lb/>
於民事不理臣則不堪盖至難欺者匹夫匹婦之辭而<lb/>
不可掩者時雨時暘之實證庶民而有攷對上帝以無<lb/>
慚敝車羸馬挈家人以行見者諒其清謹斗酒隻鷄酹<lb/>
季弟而别聞之靡不䀌傷理終無不定之天恩自有所<lb/>
歸之地兹盖恭遇皇帝陛下知人則哲御衆以寛謂刺<lb/>
史察州各有攬轡登車之志而從臣出守得無遺簪墮<lb/>
履之思寧少屈于刑章仍特優于祠廩臣敢不振勵衰<lb/>
<pb n="KR4d0315_WYG_015-20a"/>
境激昻厚恩芝蘭之性自芳必不安嚴霜而摧敗葵藿<lb/>
之心未死尚須向皜日以昭明<lb/>
　　　又<lb/>
祗命明庭祝釐靖館恩如露沐感與涕零伏念臣猥以<lb/>
迂儒生逢昭代文不能以緯國誤塵翰林供奉之班知<lb/>
不足以爽民亦忝憲部清明之寄況陪羣彦抗論一時<lb/>
祗知愛君豈顧忤俗今去國者九載而投閒又六年愈<lb/>
坐五窮惠因三黜隠居求志尚貽無妄之災閉户抄書<lb/>
<pb n="KR4d0315_WYG_015-20b"/>
猶致求全之毁鴈聞弦而輙畏龜避網以莫逃方安時<lb/>
甘遯退之肥忽筮易得否傾之喜屬清朝之更化闢正<lb/>
路以招賢包荒不遺宥過無大如貞元之朝士不自意<lb/>
全領太一之祠官示無終棄兹盖伏遇皇帝陛下濬發<lb/>
英斷總収大權命相去凶盖欲勵庶明列於有位舉賢<lb/>
赦過未嘗以一𤯝錮之終身而臣某生也有涯老之將<lb/>
至壺藏日月雅宜珍臺閒館之逰履曵星辰時有廣樂<lb/>
鈞天之夢若或未填溝壑尚能圖報涓埃<lb/>
<pb n="KR4d0315_WYG_015-21a"/>
　　　除權吏部侍郎賜紫服謝表<lb/>
越從左史擢典右銓佩紫荷囊持金背鏡温綸出乎天<lb/>
上命服拜於君門際遇甚華省循知愧伏念臣生於蜀<lb/>
道世以儒家少親父師素有汲古鈎深之志壯任州縣<lb/>
初無干時患得之心偶塵鵠板之招遂列鷺庭之序無<lb/>
機雲之才調空馳入洛之聲乏虞褚之風猷屢玷登瀛<lb/>
之選況值陛下親政朝廷急賢植新甫之栢於雪中斵<lb/>
嶧陽之桐於㸑下挈兹孤逺之跡寘彼清華之涂戴星<lb/>
<pb n="KR4d0315_WYG_015-21b"/>
而朝豈但㸃螭頭之水窮日之力更令書鳳尾之綸逺<lb/>
觀元和六學士之風近閱熙寧三舍人之様位非人稱<lb/>
榮與媿并盖嘗以弟兄連茹之嫌為言亦復以天地惡<lb/>
盈之戒為請聖恩加重睿聽益髙疏六上而輙還官一<lb/>
年而屢徙謂臣粗持憲法故令權典于三班謂臣薄有<lb/>
詞華故使仍兼于二制選事日殷而才有限詔書雲委<lb/>
而思難工縱殫犬馬之忠莫報丘山之施茲盖伏遇皇<lb/>
帝陛下藝祖之聖孝宗之明秉徳迪知天畏罔失嚴恭<lb/>
<pb n="KR4d0315_WYG_015-22a"/>
之度立政其惟吉士勿容嬖御之私既恢大知以并容<lb/>
猶念小臣而明恤俾簪筆從陪屬車塵臣敢不職思其<lb/>
憂敬佑乃辟權衡公道毋泯亂于官常粉澤皇猷尚道<lb/>
宣於徳意<lb/>
　　　賜隆興歴日謝表<lb/>
莵綰銀符甫承天寵鳳開寳歴還授人時恭惟皇帝陛<lb/>
下道涵一元徳翊萬物璇磯以齊七政坐銷飛流薄蝕<lb/>
之愆玉燭以調四時各當夷隩析因之候朌於太史賜<lb/>
<pb n="KR4d0315_WYG_015-22b"/>
及外臣臣敢不恪奉邦條以前民用清臺宻課預占穡<lb/>
事之豐登新府肇開尚布詔書之寛大<lb/>
　　　賜寧國府歴日謝表<lb/>
龜疇協紀既循天度之常鳳歴更春還授人時之正凡<lb/>
列居於侯服皆禀用於王正恭惟皇帝陛下徳合乾符<lb/>
道參神筴致和而萬物育曽無㓙荒札厲之烖不言而<lb/>
四時行咸應夷隩析因之候舉清臺之宻課布方國之<lb/>
新書以考嵗成以前民用臣敢不奉宣寛詔聿相罷甿<lb/>
<pb n="KR4d0315_WYG_015-23a"/>
南畆省耕且共田夫之一飽東藩拜表更祈天子之萬<lb/>
年<lb/>
　　　賜温州歴日謝表<lb/>
歴元起卯首遵盛帝之彛嵗籥先庚復示諸侯之度雖<lb/>
居海角亦見乾端恭惟皇帝陛下妙道贊元至仁育物<lb/>
配天其大公刑賞於春秋迎日而推謹幾㣲于夙夜以<lb/>
前民用以懋農功臣謬綰藩符恪承明詔卜正月之吉<lb/>
已宣布於寛條酌四時之和庶導迎於景物<lb/>
</p>
<p>
</p>
  </div>
</body>
</text>
</TEI>
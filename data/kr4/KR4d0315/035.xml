<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鶴林集巻三十六</head>
    <p>
<pb n="KR4d0315_WYG_035-1a"/>
欽定四庫全書<lb/>
　鶴林集巻三十六　　　　　宋　吳泳　撰<lb/>
　　序<lb/>
　　　送王昌巽序<lb/>
嵗紹定壬辰臨卭進士王昌巽東父訪余於秘館之寓<lb/>
舎嗒然其形峭然其容袖出一紙之書以相告曰太學<lb/>
首善之地而夫子冕服之章全不如古是可懼也先是<lb/>
蜀珍來貢京師謹愿者問禁修姱者問俗鋭於决科者<lb/>
<pb n="KR4d0315_WYG_035-1b"/>
問時務問套類子獨味衆人之所不味方且周旋乎名<lb/>
物度數之間則子之問其大矣哉古者天子十有二章<lb/>
日月星辰山龍華蟲六章在衣宗彛藻火粉米黼黻六<lb/>
章在裳至周而設日月星辰於旂登龍與火於山宗彛<lb/>
之上衣繪裳繡僅有九章而已孔子周人也自宜服周<lb/>
之服而今乃被之以有虞氏之章此則東父之所疑也<lb/>
然東父亦嘗上下古今出入經傳而細考之歟易言黄<lb/>
帝堯舜氏垂衣裳取諸乾坤禮言黄帝黼黻衣大帶書<lb/>
<pb n="KR4d0315_WYG_035-2a"/>
予欲觀古人之象作服所謂觀古云者則象服十二章盖<lb/>
自黄帝以來有之不但為有虞氏之制也周冕服九章<lb/>
經無眀文鄭康成注司服獨援三辰旂旗之說厥後遂<lb/>
以為定制杜注左氏賈䟽周禮范志漢輿服皆本康成<lb/>
而不知康成實自叛其説也按禮記郊特牲云王被衮<lb/>
以象天康成於其下釋之曰謂有日月星辰之章則是<lb/>
三代衣服亦十二章矣若以三辰専繪於旂而龍以下<lb/>
皆繪於服則儀禮曰天子載大旂升龍降龍周禮曰交<lb/>
<pb n="KR4d0315_WYG_035-2b"/>
龍為旂禮記曰旂有十二旒龍章而設日月則龍亦畫<lb/>
於旂矣審如此説則十二章之物繢於衣服亦繢於旌<lb/>
旂也其可以康成之説為凖乎康成又謂天子有升龍<lb/>
降龍公衮無升龍有降龍是又不然公之服自衮冕而<lb/>
下如王之服則公衮亦有升龍矣大抵天子與天地參<lb/>
上衣下裳天地之制也𤣥衣纁裳天地之色也自日至<lb/>
星辰在天成象者也自山至黼黻在地成形者也九章<lb/>
去其三登其二恐於法象之間猶未備也國朝上自虞<lb/>
<pb n="KR4d0315_WYG_035-3a"/>
周下及漢唐崇禮考文訂訛刋誤於夫子冕服之制尤<lb/>
為加詳但大中祥符間則欲用上公之制熙寜崇觀間<lb/>
則欲用天子之服衣服令所載與議禮局所定章數又<lb/>
各不同焉聖逺言湮禮文殘缺寓諸記載者皆不可得<lb/>
而詳不但冕服然也古者主位東向配位南向而今之<lb/>
先聖先師則位向皆相背矣古者席地而坐用簋而饗<lb/>
而今之塑象簠簋則髙下不相接矣大晟合樂純用伶<lb/>
官非頒樂之意也謁廟焚香雜用禮物非燎薌之義也<lb/>
<pb n="KR4d0315_WYG_035-3b"/>
曾子子思不曾侑食濓溪横渠諸子不及從祀而王弼<lb/>
王安石其祀猶故也胡安定置治道齋曾未講行程伊<lb/>
川立觀光法略不遵用而蔡京所定三舎法則牢守之<lb/>
不易也南渡以前士大夫皆不用轎故温公云不以人<lb/>
代畜也而今則無一人不乘轎矣宣和末京師士人行<lb/>
道間猶著冠帶龜山初仕亦以此行禮而今則出門便<lb/>
從省服矣書啓代贄今下諛其上也制誥代言今君諛<lb/>
其臣也甚至衫以紫靴以皂拜以舞蹈燕以歌吹上而<lb/>
<pb n="KR4d0315_WYG_035-4a"/>
宗廟朝廷下而庠校黨塾莫不恬於耳目之陋以為當<lb/>
然東坡嘗謂今之禮官皆自牛背上來晦翁亦謂以今<lb/>
人律之先王之禮則今人為山麋野鹿予方倀倀然無<lb/>
所質正故因冕服之問試舉其畧請歸而問之鶴山<lb/>
　　　沈宏甫齊瑟録序<lb/>
昔甞聞善言詩者謂從神來氣來何言之易也孟子平<lb/>
旦養氣湛如止水而直而不倨僅得二雅之正言屈原<lb/>
中夜存神周㳺八極而傷而不怨止知國風之變體詩<lb/>
<pb n="KR4d0315_WYG_035-4b"/>
豈可以易言哉風雅聲息禮義澤亡兩漢四百年獨園<lb/>
客十九首詩近古唐山夫人所製樂十七章類頌瑟之<lb/>
澹而音之希乃如此宏甫獨抱朱弦號鳴千百載之下<lb/>
七歌誹而章八哀悲而則三古風大而婉其詠瑟師有<lb/>
云宇宙浩浩誰詩鳴遺響閴寂如英莖更無髙談細論<lb/>
者唐末婀娜江西清則亦可謂放於古而豪於詩矣宏<lb/>
甫則自知之而叙者乃謂祖之以黄陳則殆未深知宏<lb/>
甫者夫三百五篇詩之祖也離騷十六章詩之宗也文<lb/>
<pb n="KR4d0315_WYG_035-5a"/>
選所載自補亡而下詩旁支别𣲖也今捨上世譜牒不<lb/>
論而認幼子童孫為之祖幾何不墮於倒學哉宏甫已<lb/>
矣厥子中行亦蚤有能詩聲乃袖出齊瑟一編求余出<lb/>
語為序曰手澤爾某何敢辭因與辨正其本且語之云<lb/>
春風詠歸千載同賞吾孔門自有樂處無若爾父之落<lb/>
落於齊門也<lb/>
　　　劉靖文文集序<lb/>
科舉之士末也而文章之興喪人物之盛衰係焉世道<lb/>
<pb n="KR4d0315_WYG_035-5b"/>
將廢而之治則文物亦從而盛世運日降而趨薄則人<lb/>
才亦從而衰非人才文物自為之變也天也故嘗謂政<lb/>
宣之際䇿上第者多佞臣紹興以來擢髙科者多竒士<lb/>
如張子韶汪聖錫王龜齡則又其魁偉竒傑真足以開<lb/>
南渡之中興而紹北方之絶學者也每得其書常冠帶<lb/>
而讀之乃知養氣厚者其立言也確用功深者其收名<lb/>
也逺視彼之諛言佞舌立收富貴而終與枯骨朽竹化<lb/>
為野土者殆相十百千萬也余生長西州寡聞淺識實<lb/>
<pb n="KR4d0315_WYG_035-6a"/>
未知有劉靖文者生乎横浦玉山之後而出乎梅谿之<lb/>
前也屬假守東嘉與其曾孫賚同官為寮暇日以一編<lb/>
之書見示曰此先狀元補過齋稿也子其序之因締翫<lb/>
數過文有勁氣竒骨詩有儒言雅㫖最是王充作刺孟<lb/>
乃作刺刺孟桞子厚作非國語乃作非非國語又以三<lb/>
朝國史有道術符瑞兩志非春秋法乞申命史官刪而<lb/>
去之自非卓識之懿安能破千古是非如此分眀哉孟<lb/>
子嘗曰我知言我善養吾浩然之氣韓子亦曰氣水也<lb/>
<pb n="KR4d0315_WYG_035-6b"/>
言浮物也氣盛則言之短長與聲之髙下皆宜盖公平<lb/>
日守正秉誼養熟道凝不戚於貧賤不淫於富貴雖以<lb/>
老檜之氣熖熏灼嗾言者擯之於外而公如雪中松栢<lb/>
愈堅而愈不挫斯其所以昌於文歟若夫榮進素定不<lb/>
自愛重而曵裾沓沓於他門者亦枉矣<lb/>
　　　陳侍郎文集序<lb/>
離文眀之象也而曰黄離元吉賁文柔之卦也而曰白<lb/>
賁無咎矜詞章以為富負言語以為竒皆文人之病也<lb/>
<pb n="KR4d0315_WYG_035-7a"/>
古之人抱道含章閟鴻音於窈窕宿至味於澹泊未嘗<lb/>
務為炳炳烺烺求以眩俗驚世如邵鼛詛楚吕相絶秦<lb/>
子産對晉臧孫辰告齊樂毅報燕皆沛然如肝肺中流<lb/>
出一片議論當其放言援筆時曷嘗有意於祈當世之<lb/>
知卜後世之傳哉亦不過曰辭達而已矣今之為文者<lb/>
略無古人舒暇之態一字之不工一言之不文則日煆<lb/>
月礪不妍不止非惟提數寸之管敷盈尺之紙書其所<lb/>
為文獻於王公大人而名未成盖棺之事未定往往編<lb/>
<pb n="KR4d0315_WYG_035-7b"/>
蒲鋟梓已徧滿於書坊經肆矣君子為己之學果如是<lb/>
耶昔樊上公謂富貴而名磨㓕者不可勝紀我有類百<lb/>
首文章囑裴延翰為序庶千百年不隨樊川之一禽魚<lb/>
一草木磨㓕予竊陋之彼固知富貴之不可恃而不知<lb/>
文章之麗言語之工亦與草木禽魚同一歸於腐壊澌<lb/>
盡而已卓然與天地日月相為長久者盖有在也東嘉文<lb/>
字之海無相居士不肯相表露家集所存僅十有六巻<lb/>
張忠簡公極稱道之謂其渾厚髙逺如其為人嗚呼其<lb/>
<pb n="KR4d0315_WYG_035-8a"/>
庻幾尚絅之君子闇然而日章者也<lb/>
　　　東臯唱和集序<lb/>
學詩者須是有夙根有記魄有吟骨有逺心然後陶詠<lb/>
諷誦即聲成文脱然穎異於衆咸無焉則雖窮日誦五<lb/>
千巻援筆書數百言殆如跛羊上山盲龜入谷終不能<lb/>
望其至也吳興沈平澹然浙民之秀焉者也當嘉熙初<lb/>
從烏戍呼櫂舡郎載筆床提酒罍袖破古錦囊訪我於<lb/>
百寮山下曰吾東臯子也形貌古怪頎然鶴骨談詞綺<lb/>
<pb n="KR4d0315_WYG_035-8b"/>
辯粲其象齒自言騎竹馬年已習歌詠少長便能背誦<lb/>
後山簡齋諸詩每嘯傲湖山鎮日忘返擡貼梅月一塵<lb/>
不著其題静齋稿云斯道在人心如蚌藏圓珠散作眀<lb/>
月光斂則止水虛題吾何畫柳手軸云還君此畫不忍<lb/>
覷怕憶當年分手處則是根慧魄强吟骨亦髙矣然聴<lb/>
鳴鳳於律中與送飛鴻於弦外其心聲之近逺固自不<lb/>
同不知子亦留神乎此否也余每嘆唐人劉白皮陸盛<lb/>
山韋侯花下婁二十四秀才每有酬唱則連標共軸或<lb/>
<pb n="KR4d0315_WYG_035-9a"/>
自序或倩人序皆非無意於為詩者矧近時坡門唱和<lb/>
又豈能越唐人窠臼哉嘗聞吳中有沈恭子者秦漢間<lb/>
隠君子也風流詞翰極為清逺道士所推服既同㳺虎<lb/>
丘則清逺有唱而恭子無和恭子豈嗇於和者哉辭繁<lb/>
則真力減音澹則古意完此正所以為詩之妙也然則<lb/>
安知非東臯鼻祖耶為語澹然試歸而求之某年某月<lb/>
某日鶴林吳泳序<lb/>
　　　又後序<lb/>
<pb n="KR4d0315_WYG_035-9b"/>
歌曲古也曰歌永言律詩古也曰律和聲賡和亦古也<lb/>
曰颺言曰乃賡載歌曰又歌皆虞詩也至周則衆體備<lb/>
矣振振鷺鷺于飛此三言體也誰謂䑕無牙誰謂雀無<lb/>
角此五言體也五月斯螽動股六月莎雞振羽此六言<lb/>
體也交交黄鳥止于桑營營青蠅止于棘此七言體也<lb/>
既曰蝃蝀在東又曰鴛鴦在梁則叠韻起矣既曰莫赤<lb/>
匪狐莫黒匪烏又曰鳶飛戾天魚躍于淵則儷偶興矣<lb/>
至若周公為詩以遺成王吉甫作誦以贈申伯即衍建<lb/>
<pb n="KR4d0315_WYG_035-10a"/>
安投贈之體召康公穆公之戒凡伯芮伯之刺即開貞<lb/>
元諷諭之章盖三百五篇中無一物之不體無一理之<lb/>
不貫無一字一句一格之不由此出先儒多以五言出<lb/>
于漢雜律起于唐今東臯子亦謂其唱酬之集祖于坡<lb/>
門是猶未之深考也予好讀詩者於三百五篇尤所深<lb/>
好盖以其得性之正情之真也獨怪退之序韋侯盛山<lb/>
二詩達官應而和者皆集闕下子厚序婁秀才花間唱<lb/>
和集得與於編辭者皆太平不遇人豈辭章亦為人而<lb/>
<pb n="KR4d0315_WYG_035-10b"/>
為窮達耶東臯子笑曰試為我識之<lb/>
　　記<lb/>
　　　錢塘縣學記<lb/>
王畿首善天下有辟雍有頖宫皆所以尊教治達邦法<lb/>
也錢塘在五代時斗僻一方其國險其民碞船車檝馬<lb/>
輕死好劍率以武力競維襲封君長縁餙儒術置擇能<lb/>
院以籠絡吳中之士汔未有聞人我藝祖皇帝迅掃區<lb/>
夏挈錢塘輿地盡歸職方列聖丕承陶以詩書風之禮<lb/>
<pb n="KR4d0315_WYG_035-11a"/>
義而後賢良方正之士興焉然學猶未暇建也慶歴以<lb/>
來詔天下郡縣皆立學兩浙路獨杭與蘓越得置郡博<lb/>
士增弟子員如縣無校官則命令佐主學事至是江以<lb/>
南彬彬多文學之士矣然附郭之邑猶未置也六龍渡<lb/>
江駐蹕於此戎事纔息崇禮考文内興太學外設庠序<lb/>
大抵皆眎開封而錢塘為邑至紹熙間令昉建夫子廟<lb/>
簡肅李公祥識之正朔欵謁春秋奠祀則有其地矣而<lb/>
黌宇尚闕無以為屬民讀法<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>校比之所頃趙侯興懽<lb/>
<pb n="KR4d0315_WYG_035-11b"/>
來尹京兆喟然作曰臨安赤縣二先忠憲宰仁和巳建<lb/>
其一豈斯邑有社有民而不知教耶廼景岡相基諏日<lb/>
庀徒於縣之東得承舊寺徙他所遂建學其上命宰與<lb/>
丞鞏耕及簿正王夢得相其役越三年有成宫雍雍在<lb/>
左廟肅肅在右廷殖殖在中門臯如也殿邃如也明倫<lb/>
堂曠如也池䟽為二齋列為六宿直之廬公養之廪靡<lb/>
不嚴備像設禮器稍不應圖法則又倣京校取正焉士<lb/>
於是可以藏脩㳺息也是役也簿正實始終之則貽書<lb/>
<pb n="KR4d0315_WYG_035-12a"/>
潼川吳某願有述某謝曰春秋不書脩頖宫之義何敢<lb/>
書則又曰今徧州縣皆先民記矣某既不得辭乃以得諸<lb/>
聖賢者而諗多士昔畢命之訓殷士曰雖收放心閑之<lb/>
維艱不由古訓于何其訓孟子亦曰學問之道無他求<lb/>
其放心而已矣聖賢設教千條萬目只要人將已放之<lb/>
心斂而歸諸已而學者悻悻然率馳騖於外因物有遷<lb/>
而失其本心者多矣矧囿於衆大之區哉利欲之薰心<lb/>
也竒巧之蕩心也紛華之恱心也淫樂慝禮之接心也<lb/>
<pb n="KR4d0315_WYG_035-12b"/>
宫室妻妾之動心也一旦晝之間知誘物化牛羊之牧<lb/>
鷄犬之放其所存仁義之良盖無幾矣資質敏慧者不<lb/>
過競習科舉而亢志於髙眀者又不免蘧廬孔孟而歸<lb/>
宿老釋也然則何以長善救失而新美其俗哉畢命所<lb/>
謂收有徳義之訓焉孟子所謂求有學問之道焉非必<lb/>
取成於心尊奉其精神屏除其意見絶學捐書不稽古<lb/>
不論業而徑以為是也為語邑之秀民更請擇於斯二<lb/>
者<lb/>
<pb n="KR4d0315_WYG_035-13a"/>
　　　演教堂記<lb/>
盤古開闢宇宙天先成而地後定故都天之號柱於八<lb/>
極者三不周以北存而勿論可也惟灊山之東杭山之<lb/>
南積氣温厚有雙柱峙焉以其上通太㣲之室故曰洞<lb/>
天以其中伏三辰之根故曰天柱道家者流好言天與<lb/>
帝而不以地對盖維持主宰者在上地不過承之而已<lb/>
洞霄舊號天柱觀而演教堂則又接天柱之乳而流出<lb/>
道徳者也先是堂列大門外傳者曰神營化造不類目<lb/>
<pb n="KR4d0315_WYG_035-13b"/>
巧之室殆未可知也後遭兵燬更創於正殿後紹興肇<lb/>
其迹開禧奐其宇端平又峻其基室虛而白楹廣而閒<lb/>
雌霓抱梁陽烏承楄堂之背疊石作巘曰聚仙亭翼歩<lb/>
櫩而上曰方丈室耽耽乎廣厦真可談混元論黄虞矣<lb/>
矧惟我髙宗皇帝曽手書度人經以鎮清真之場孝宗<lb/>
皇帝御製古澗松詩以尊不老之道玉字扁於寧考金<lb/>
錢錫於慈皇今主上又勅命冲妙師文眀董集斯事列<lb/>
聖修道崇教何其盛也堂甫成文眀羽化而師孫處道<lb/>
<pb n="KR4d0315_WYG_035-14a"/>
與監宫大年及大欽述師之志綜其本末求記於潼川<lb/>
吳泳泳曰汝知所謂堂者因教而有堂耶所謂教者因<lb/>
堂而有教耶向者堂弊教亦弊耶今者堂新教亦新耶<lb/>
吾與子言堂有成壊而教無新故仙聖之所重惟教耳<lb/>
然聖人以身教也真人以神聴也以身教故不悅道之<lb/>
華以神聴故不逐言之迹今營一畆之宫築環堵之室<lb/>
既勤樸斵又塗塈茨輪焉奐焉惟欲其美而身有玉廬<lb/>
心有絳宫脾有黄室肺有皓庭面有赤宅耳有三門喉<lb/>
<pb n="KR4d0315_WYG_035-14b"/>
有十二樓兩肩有紫戶青房七竅有金闗玉鑰皆自己<lb/>
之堂也而不能<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>也指三洞十二部為教母綜五笥七<lb/>
十笈為道樞勃勃出於珠口團團走於環中便以口之<lb/>
所授為演妙耳之所聞為證真而自有此山以來隂陽<lb/>
之浸昏曉之割日月之相輝雲雷之相盪飄風暴雨卒<lb/>
斂於無雕煙縷霞復歸於朴鳥啼而林幽則動中有静<lb/>
龍蟄而霧滃則寂中有感變通而為四序流形而為品<lb/>
物不宰之宰不神之神皆自然之教也而莫之悟也處<lb/>
<pb n="KR4d0315_WYG_035-15a"/>
道曰若爾吾記則歴劫以至於今千聖之戸庭荒矣雖<lb/>
然吾復為子通之老氏之學與佛者籠罩誕漫之說不<lb/>
同根以清浄虛眀行以慈儉忠孝其無為也無不為也<lb/>
近於易不争也莫之争也近於謨谷神之說近於虛受<lb/>
嬰兒之喻近於若保修養而引年近於祈天永命真誥<lb/>
謂性與道合由道之體近於中庸王子謂一氣孔神於<lb/>
中夜存近於孟子若夫淮南原道之極至於和與性便<lb/>
父無喪子之憂兄無哭弟之哀童子不孤婦人不孀獸<lb/>
<pb n="KR4d0315_WYG_035-15b"/>
胎不殰鳥卵不殈則又吾孔門家法也作是堂已玉眸<lb/>
詵詵豈無望道而欲見者儻能味法如蜜調心如絃滌<lb/>
神識如鏡為善無近名為學不躐等雖有拱璧駟馬不<lb/>
能易吾進道之心則聖真在己不必問鄰矣霞子研之<lb/>
哉雲孫瑩之哉<lb/>
　　　退齋記<lb/>
昔李伯陽學商容見舌而知守柔矣列禦㓂學壺子觀<lb/>
影而知持後矣守柔持後皆退之說則不但翳然山林<lb/>
<pb n="KR4d0315_WYG_035-16a"/>
徃而不返者為退也老氏之門大抵要鞭辟從退歩上<lb/>
入然有術焉故欲上民也必以言下之欲先民也必以<lb/>
身後之以静勝壯以弱屈强以不爭挫其鋭方其收斂<lb/>
而不欲放也則若冲若嗇若畏與事物接逮其發達而<lb/>
不可禦也則有竒有正直欲以無事取天下也此真是<lb/>
以退為進者而揚子雲乃屬之顔子豈不厚誣吾聖門<lb/>
之大賢哉夫仲尼天地顔子具天地而小者也一嵗之<lb/>
運其中有信有屈隂進則陽减陽長則隂退進退交相<lb/>
<pb n="KR4d0315_WYG_035-16b"/>
養而嵗功成焉然天地實無心也聖賢進退之道即天<lb/>
地隂陽之理知而不失其正則為聖學而不踰其度則<lb/>
為賢若進止行違一有係吝之情則非孔氏家法也吾<lb/>
友張直夫道韻冲澹舊號拙軒今又以退名齋且自叙<lb/>
其歴官狀為之記於名利雜糅之闗而猛歇焉是亦難矣<lb/>
然猶懼夫退之夙而未至於履而安也故復著孔老之<lb/>
辨使之眀有所决擇焉<lb/>
　　　徑山寺記<lb/>
<pb n="KR4d0315_WYG_035-17a"/>
國家駐蹕臨安自西天目龍翔鳯舞舒岡布麓盤結而<lb/>
為帝王之都者錢塘也自東天目熊騰馬奔凌深㧞峭<lb/>
發越而為梵釋之宫者徑山也山以徑名乃天目之徑<lb/>
路其地尊故鬼神不敢宅其境勝故凡庶不得居必也<lb/>
建大道場作大佛事然後能儲精㑹秀接光景而納於<lb/>
其中始國一禪師卓錫於此興廢逮今盖已四百餘年<lb/>
矣先是慶元己未冬龍王殿災精廬佛宇一夕而燼住<lb/>
持僧元聰治故而復新之後三十五年夏再燬無凖師<lb/>
<pb n="KR4d0315_WYG_035-17b"/>
範慨然歎曰曩在育王時曽夢一神人偉衣冠盛儀衛<lb/>
馳騎而前迎疇昔之夜又夢前神人者持二十一寶珠以<lb/>
相授曰謹勿訝或謂夢之神即山之龍珠之數則火之<lb/>
日也豈住止成壊皆數耶師於是以精進心轉不退輪<lb/>
以勇徤力撾無畏鼓披榛塞竅髙深度材於山視昔所<lb/>
封植可以為榱為梁為杗為桷者適飽厥用則鳩工聚<lb/>
糧命幹方之僧相其役一念纔起諸天響合上方頒賚<lb/>
甚渥公卿大夫士樂施舎南國之好善者不祈而獻力<lb/>
<pb n="KR4d0315_WYG_035-18a"/>
越三年考成曰殿曰堂曰門曰廊曰樓觀棲客之廬齋<lb/>
庖之所庫庾井廏靡不畢具最是龍㳺閣居翠峰之頂<lb/>
畫拱璇題承雲納日而虛櫩外曰凌霄之閣天空宇逈<lb/>
若與灝氣者㳺循而下曰殿曰寳所曰靈澤殿曰妙莊<lb/>
嚴閣不但如飛來湧出而宸奎麗畫寳鎮此山實振古<lb/>
所未有舊兩僧堂初學者居外久習者居内殆非不二<lb/>
法門今則統二為一楹七而九席七十有四而衲千焉<lb/>
矧翼五鳳而䦎離門之虛建萬物而補艮山之缺皆以<lb/>
<pb n="KR4d0315_WYG_035-18b"/>
大用勝服之若夫乗金相水西奉多聞異僧所云更不<lb/>
道也比年以來嵗數不登諸方寺宇兵殘火燬荒基㫁<lb/>
礎相望百不能興一二師乃於艱棘之秋亷以克己勤<lb/>
以募衆竟乗願力成就茲事豈不謂釋中之傑耶雖然<lb/>
予嘗聞瞿曇氏之為教也旅泊三界木下一宿穴土為<lb/>
廬編茅為庵達磨之不屋也徳山之無殿也包攝之不<lb/>
設佛像也楊岐之不盖僧堂也風穴之不葺破院也林<lb/>
洋泰布衲之不飾寺塔不占檀那地也瓦石擊竹無非<lb/>
<pb n="KR4d0315_WYG_035-19a"/>
道山桃開花無非禪地上水庭下栢無非佛安得有宫<lb/>
殿樓觀之華哉無凖曰否也了性者真幻皆性證實者<lb/>
權假皆實一大寳藏半說莊嚴一部華嚴只言現量有<lb/>
是身非旅亭也有是物非寓宇也有是居處室廬非假<lb/>
觀也有是宫殿樓閣非化城也於宻屋可以識無陋於<lb/>
鏡壁可以見因果於廣大樓閣可以觀三生立一枯木<lb/>
為像可以起人敬心以一團泥塗地可以使人不墮惡<lb/>
趣莖草建刹具足大智聚沙為塔皆成佛道安得為無<lb/>
<pb n="KR4d0315_WYG_035-19b"/>
笵金合土塈茨丹雘之事哉予謂由前之說則一切有<lb/>
為之事俱落虛無由後之說則諸祖無上之宗悉成斷<lb/>
滅泥空則如盲人模像黒山窟裏修行墮有則猶跛鱉<lb/>
困泥濁海波中起沒二說皆非也道有則一塵不立道<lb/>
無則一法不捨於真空而不着頑空於妄有而轉歸妙<lb/>
有信圓而不偏念活而無弊合體性名貌融乎一源其<lb/>
庶乎道哉師曰茲事且止普樂院火永邦建之記者張<lb/>
無盡也圜通寺焚師序復之記者周益公也己未之厄<lb/>
<pb n="KR4d0315_WYG_035-20a"/>
聰亦求記於樓學士子舊詞臣也盍為我識之嵗丁酉<lb/>
登山師首請守寧國又請奉祠龜溪請益勤且曰上累<lb/>
肦金幣賜御書復賁範以金襕法衣佛鑑師號盖自靈<lb/>
山付囑以來未有如今天子神聖慈武清心寡欲篤行<lb/>
善道扶立教門如此之力子尚可得而辭耶某不嘗醍<lb/>
醐不嗅薝蔔枯藤敗筆何能鋪述盛美然學自孔氏所求<lb/>
乎子以事父臣以事君嘗恐不盡其分無以報國汝等<lb/>
捨世俗家出形色界辭親割愛不拜君父飯以珍厨棲<lb/>
<pb n="KR4d0315_WYG_035-20b"/>
以大厦將於何所求以報國恩持經誦咒不足以報談<lb/>
空說妙不足以報殫子之力盡未來世以無量寳聚無<lb/>
量莊嚴不足以報惟敷揚大㫖警悟羣迷具如來眼踏<lb/>
毗盧頂掘二祖髓印大梅心標俱胝指破馬師欽師惑<lb/>
使一切衆生成等正覺此真是報國恩處鑑曰唯乃為<lb/>
之記<lb/>
</p>
<p>
</p>
  </div>
</body>
</text>
</TEI>
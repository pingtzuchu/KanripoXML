<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鶴林集巻三十四</head>
    <p>
<pb n="KR4d0315_WYG_033-1a"/>
欽定四庫全書<lb/>
　鶴林集巻三十四　　　　　宋　呉泳　撰<lb/>
　　碑<lb/>
　　　褒忠廟碑<lb/>
歳嘉熈丁酉天子制詔故成都守臣副四川制置使丁<lb/>
黼賜諡立廟謚以恭愍廟以褒忠旌死事也其子鎔拜<lb/>
手稽首祗服厥事且申控于朝曰先君以北兵之難身<lb/>
膏原野若廟于益州則萬里隔絶夙夜難毖祀欲躬自<lb/>
<pb n="KR4d0315_WYG_033-1b"/>
度材營建於其家以致孝享奏曰可遂景廼岡諏日庀<lb/>
徒於九華峯之側兩石埭之隂新作閟宫前几盖山背<lb/>
枕涎溪閌三門環兩廡殿奕奕其中以妥神位後寢曰<lb/>
王考像曰王母像居左恭愍公宜春夫人居右其司兵<lb/>
𨽻僕及倉庾氏或塐于閍或繪于廟之壁皆一時在行<lb/>
者廟既成春秋二分陳牲合樂以祭適子服官政則家<lb/>
宗人掌之亦可謂奉之以禮矣而其心怵焉猶有不能<lb/>
自己者廼移書潼川呉某曰子蜀人也請識其事余嘗<lb/>
<pb n="KR4d0315_WYG_033-2a"/>
謂古者公廟不設私家乃祖父之有勲勞徳善者止與<lb/>
享太室漢興以來野祀巷祭皆凟而不典雖諸葛忠武<lb/>
侯徳範遐邇勲盖季世成都之民欲求為立廟議者以<lb/>
禮秩不聼後因習歩兵向中郎上表始許其近墓立祠<lb/>
于沔縣使所親屬以時祭祀禮從宜也今褒忠之建距<lb/>
宅兆猶未逺豈其遺意歟客有難余曰忠武侯以開濟<lb/>
之才治戍講武以圖大舉恭愍公以鎮守之規畫圻分<lb/>
地以撫一方漢創業未半而侯遽薨於營猶能退走生<lb/>
<pb n="KR4d0315_WYG_033-2b"/>
賊蜀連年俶擾而公與受其敗卒至與民偕死其事勢<lb/>
盖有不相侔者余曰客過矣士固有見危致命出於其<lb/>
心之本然而捍患禦變制於其力之所不及君子當諒<lb/>
其心不當以成敗利鈍言也當敵騎犯關其來氣驁甚<lb/>
大將以輕嘗冦元戎以玩延敵貙虎熊羆之士望旗訌<lb/>
潰曾無有一人敵王所愾者公抗守太少城飛山移屯<lb/>
盡撥𨽻文龍帳犀牌丁不滿七百以就盡之疲卒當新<lb/>
至之梟騎公數日逆知其死處矣先是公累疏於朝為<lb/>
<pb n="KR4d0315_WYG_033-3a"/>
衆請命至公血誠炳若觀火暨遣其子詣堂白西事毎<lb/>
語人曰吾為副元帥死其職分不可使丁氏無後且留<lb/>
館甥以收吾骨此即孔明鞠躬盡力死而後己之本心<lb/>
也矧公生平忠雅端靖立朝持論侃然有勁氣寧避烏<lb/>
臺之官而不肯一毫作欺天之事寧嬰黄閣之怒而未<lb/>
嘗一日無䕶善類之心於義利界限盖已辨之甚明安<lb/>
有處危難之間復言而愛死者乎公卒未㡬制府參謀<lb/>
翊雍容就義而死文南守相鋭汝曏慷慨血戰而歿其<lb/>
<pb n="KR4d0315_WYG_033-3b"/>
英風義魄猶足以厲羣僚而羞偷生之輩也雖死斃於<lb/>
蜀土者其體魄也遊於涎溪者其魂氣也公之祖武徳<lb/>
嘗夢山神告之曰若死葬於寺之右三紀必生異人公<lb/>
後三十六年而生又七十二年而廟食于此是殆有天<lb/>
數者余既斵詞紀實並作迎送神詩俾歌而祀焉<lb/>
　石連霓兮如埭山潑翠兮孔蓋廟奕奕兮維新皇剡<lb/>
　剡兮其靈在春露兮瀼瀼草木兮載芳常榦離而未<lb/>
　遂兮筮巫合樂以求諸陽神逰兮八極西瞻太白兮<lb/>
<pb n="KR4d0315_WYG_033-4a"/>
　使我心惻銅梁兮道斵石笋兮峯折左驂殪兮霧暗<lb/>
　右劒埋兮花蝕魂無西兮來於此乎宅鐘簴在堂醴<lb/>
　醆在户儼像設兮室中燎蕭光兮庭下帝子磯兮魚<lb/>
　肥謫仙之臺兮白鶴自飛公生斯世而竒不耦兮死<lb/>
　尚友古人而同歸春禴兮藉蘭秋祠兮薦菊子若孫<lb/>
　千萬春兮永承兮受褔<lb/>
　　　别少師改葬墓碑<lb/>
古不修墓不改葬盖謂葬者蔵也一蔵之後雖萬子孫<lb/>
<pb n="KR4d0315_WYG_033-4b"/>
莫能改也然嘗讀儀禮至䘮服乃云改葬緦子思之荅<lb/>
司徒文子又從而釋之曰禮父母改葬不忍無服送至<lb/>
親也糓梁氏鄭𤣥氏韓愈氏互有發明以識其事是改<lb/>
葬之説禮經有之矣文王之葬王季也以墓於欒水故<lb/>
出棺而更葬焉孔子之葬徴母开官氏也以殯在五父<lb/>
通衢故遷柩而合葬焉是改葬之禮大聖人亦嘗行之<lb/>
矣近世鴻儒鉅公盖有以蟲之孽而改者魏公之遷於<lb/>
大溈是也有以水之嚙而改者濓溪之母之遷於廬阜<lb/>
<pb n="KR4d0315_WYG_033-5a"/>
是也有以卜宅之不祥而改者文公之父之遷於白水<lb/>
鵝峯是也誰謂改葬非禮之經歟然未有因師旅而遷<lb/>
者按春秋傳惠公之薨世子尚少㑹時有宋師弗克以<lb/>
禮奉襄事暨隠元年冬十月始亟圖改葬焉不惟悼禮<lb/>
之不備盖亦虞幽宅之有後艱也今大資政别公之傑<lb/>
葬親於荆之上泉至是廿有三年矣忽一日以書抵延<lb/>
州來示呉子泳曰二尊之䘮鶴山魏公已銘諸甫竁今<lb/>
不幸荆州以北戎馬驛騷卜地之不審以危其親實人<lb/>
<pb n="KR4d0315_WYG_033-5b"/>
子之大痛用負其䘮徧營改卜得地協吉葬有期矣終<lb/>
以處其事之變不得安於禮之常為憾子盍為識其遷<lb/>
之故余撫書太息曰父母子孫一氣而分形親之體魄<lb/>
安則此心亦安親之宅兆危則此情亦危一拳石之毁<lb/>
一抔土之傷見者尚為之心惻况丘壟蹸於戎馬仁人<lb/>
孝子可坐視而弗之改歟禮縁人情而制有經而等者<lb/>
有曲而當者其實皆禮之常而非禮之變也少師諱湜<lb/>
字景甫生荆楚間少負竒氣靖重寡言篤實敏行長益<lb/>
<pb n="KR4d0315_WYG_033-6a"/>
降心學問非洙泗關洛之書不好也其文章古雅尤精<lb/>
於射意謂可以鼓行秀造之林而三請能書晚僅以特<lb/>
恩補官夫人田氏柔嘉淑明克相夫子澹如也二子長<lb/>
曰之英季曰之傑家事巨細悉傳之長男而季子則程<lb/>
勵課督使之大肆于學毎黨庠術序郡國校試必偕焉<lb/>
之傑遂以明經登戊辰進士第頃在朝以同知樞宻院<lb/>
事兼參知政事恩加贈先公少師夫人郢國其諸子孫<lb/>
皆以京職官任於戱盛哉將以淳祐丙午七月望日辛<lb/>
<pb n="KR4d0315_WYG_033-6b"/>
未定遷于安吉州徳清縣金鼇山之原山舊名金鵝改<lb/>
名金鼇者皇上特書也在䘮葬令凡諸贈官得同正官<lb/>
之制奎畫昭回襚章炳煥則今之葬也踰有光於前矣<lb/>
泳雖不及識少師獲拜郢國於江陵衮歸堂下且與公<lb/>
第同年寓同里知其銜恤卜兆祈請於上方甚哀故譜<lb/>
系享年門外内之治更不詳載特誌夫所遷月日而繫<lb/>
之以辭曰<lb/>
　人生之初兮天依形地附氣人歿之後兮還精於天<lb/>
<pb n="KR4d0315_WYG_033-7a"/>
　返魄於地何地不可蔵形兮豈必故鄉是懐紛楚氛<lb/>
　之未靖兮望郢門而長哀黄沙漠漠兮白榆夾路魂<lb/>
　毋歸兮於此乎安處傷哉北邙兮下邊於夷纍侯王<lb/>
　之冢兮碣獸之舊題封不厚兮草木凄止坎不深兮<lb/>
　狐狸抇之姦窺鬼瞰兮玉不泣金不嗁魂毋歸兮於<lb/>
　此乎安栖鼇之山兮鵝之水後谿如帶兮前山如几<lb/>
　鵝初鳴兮田實好實褎牛勿踐兮草方苞方體青烽<lb/>
　不到兮赤蟻皆徙魂毋歸兮於此乎安止畫翣兮輕<lb/>
<pb n="KR4d0315_WYG_033-7b"/>
　輬紫書兮蜜章置守兮冢人相儀兮職䘮易士葬以<lb/>
　公禮兮轉蒿里兮薤露非後踰於前兮以爵等為丘<lb/>
　封之度魂其來兮胡為乎中露古不祭墓兮周官為<lb/>
　尸古不改葬兮儀禮曰緦憲言之垂後兮人莫之師<lb/>
　乃神青鳥白鶴兮决兆於枯骨朽蓍彼不思奉先之<lb/>
　孝兮反營遺後之利魂其來兮請眎予之誌<lb/>
　　墓誌<lb/>
　　　周侍郎墓誌銘<lb/>
<pb n="KR4d0315_WYG_033-8a"/>
有宋六君子曰周公端朝子静真天下士也當慶元初<lb/>
韓侂胄盗權右正言李沐朋姦誣宗相汝愚罷政事於<lb/>
是侍臣頴以顯諫黜祭酒臣祥博士臣簡以危言去太<lb/>
府丞臣祖儉以上封事激烈貶公曰六館士不言孰當<lb/>
言者遂與楊宏中等詣闕上書辨宰臣之忠勤指諫官<lb/>
之邪佞乞竄李沐以謝天下乞還祥簡以收士心卓乎<lb/>
韙哉葢嘗讀李元禮嵇叔夜陽亢宗傳毎嘆太學諸生<lb/>
扣閽陳義越千百年僅一見我國家涵飬士氣自宣靖<lb/>
<pb n="KR4d0315_WYG_033-8b"/>
汔于慶元不知閽㡬扣書㡬上也公雖坐言斥而英風<lb/>
義烈盖與日月争明矣既擯上饒讀書精舎益勵志古<lb/>
學疑義有未瑩則請益于武夷朱文公雖白道而㝠窮<lb/>
不問也㑹皇子生赦還隨使者陳益之入蜀蜀之耆儒<lb/>
夙望如後谿劉徳修符谿薛仲章皆深所器重蔇歸試<lb/>
禮部仲章偶以中秘書為參詳官毎愛誦王逢原世網<lb/>
掛士如朱絲之詩謂小綴大遺不足以籠絡人物至是<lb/>
欲得一竒傑士壓榜讀公文異甚遂白知舉定為第一<lb/>
<pb n="KR4d0315_WYG_033-9a"/>
號掲乃公也朝論大厭服䇿嘉定四年進士第教授桂<lb/>
陽軍秩滿舊比應召當路扼之復浮湛里閈者彌年因<lb/>
史館袁和叔薦用為太學録一年遷博士襲蓋卿忽除<lb/>
小司成兩學甚喧季攷入直乃欲以守氣不如守約命<lb/>
題公進曰難矣氣不是與約字對兩守字著畧㸃晦翁<lb/>
註下分明開説論辨頗乆同列有過公者公則曰國家<lb/>
建學聚十數科目英俊豈可破句讀孟子貽笑四方聞<lb/>
者漸恨忌者又從而下石焉公之跡益不得安於上庠<lb/>
<pb n="KR4d0315_WYG_033-9b"/>
矣用御史疏出通判嚴州居母䘮不赴服除授隆興添<lb/>
倅關决平處藹有治行寳慶二年冬上始御紫宸殿號<lb/>
召一時名徳之彦公其選也除國子博士太常丞兼莊<lb/>
文府教授權司封郎官歴秘書丞著作郎將作少監軍<lb/>
器兼國子司業秘書少監兼國史實録院編修檢討官<lb/>
時宰相病不能入朝政事筆多出房闥中書之務山壓<lb/>
川壅重以邊垂外騷冦賊内訌鬰攸煽虐怪星晝見壬<lb/>
辰閏十八日彗竟天詔求言諮訪闕失余始轉為丞與<lb/>
<pb n="KR4d0315_WYG_033-10a"/>
校書黄誠父朴白監長曰是不可以無言也夫専攻上<lb/>
身而不及輔相指切宫禁而不斥權倖此漢儒之巧於<lb/>
言灾異者豈宜不反之昔韓獻子將老必使知罃禀焉<lb/>
以為政鄭子皮已貴猶能以其政授子産今三十年宰<lb/>
相名位已極若不及精神之未衰預擬一賢者為之代<lb/>
玩愒既乆國事日非上倀倀然莫適與謀近習㨗出而<lb/>
乗之則後患餘禍終未歇也遂同述此意徑上焉相得<lb/>
書忿懥甚執政者謂余言曰諸公過矣辛苦燥烈彼能<lb/>
<pb n="KR4d0315_WYG_033-10b"/>
茹納也衝撼擊撞彼能順受也若使之避權去位則深<lb/>
犯其所諱耳公曰毋憂也直道以事人焉徃而不三黜<lb/>
哉居亡何相薨上親擢公兼侍講此更化第一筆也翌<lb/>
日又除太常少卿端平改元四月權刑部侍郎陞同修<lb/>
撰九月二十七日卒享年六十有三初得病後洋館皆<lb/>
未有知者忽一夕逝來徃之人如愕如疑士弔于位大<lb/>
夫唁于寢君使人襚于室平日所親厚復祖于道哀哉<lb/>
敬夫公秉行端壹純心事道根本乎經術錯綜乎史傳<lb/>
<pb n="KR4d0315_WYG_033-11a"/>
法度乎文獻諸老其為辭章也學博於止齋學竒於水<lb/>
心又於其間别驅横騖煆煉精粹所以言論實奏議雅<lb/>
表出人上更事兩朝前後几十疏大抵嘉定之言簡而<lb/>
直寳慶之言和而壯紹定之言忠而侃端平之言辨而<lb/>
裁大之天徳帝學孝治國本詳之民力事俗時政邊防<lb/>
諸所敷陳更不能悉數也余毎慨念端平更化後若徐<lb/>
崇父真希元魏華父葉知道洪舜俞蔣良貴袁廣微呉<lb/>
季永陳和仲與子静諸賢各能分道植節掎挈當世共<lb/>
<pb n="KR4d0315_WYG_033-11b"/>
争名教於衰滅之中今其亡也雖不幸而不得宗禮義<lb/>
之盟猶幸而不及見兵戎之禍於此亦可以觀世道之<lb/>
盛衰矣其子延世已於卒之明年葬公于建牙鄉渚浦<lb/>
山之原今七稔矣而未有誌既遣書又介其門人胡堂<lb/>
以請其世譜家乗女男事已詳行述兹論譔其羙者而<lb/>
為之銘曰<lb/>
　黯然其若幽維徳之華訥然其若拙維言之嘉懿有<lb/>
　徳有言兮胡夀之不遐愈厄於命之斗牛𤣥終於歳<lb/>
<pb n="KR4d0315_WYG_033-12a"/>
　之龍蛇誰令然邪抑偶然邪學孜孜而斃兮則又何<lb/>
　嗟<lb/>
　　　惠寺丞墓誌銘<lb/>
叙之初為大司農主簿余丞外府府與農寺共屋而中<lb/>
通故得相㳺以熟毎春秋佳日花靚竹香則縁翠崖俯<lb/>
清泉瀹茗池亭上徜徉竟夕不能去叙之雄辯博聞能<lb/>
雜記經史成誦尤嗜左氏常常諷道之余固己竒叙之<lb/>
矣退而察其所安則金玉其相表裏無偽寒抄暑講手<lb/>
<pb n="KR4d0315_WYG_033-12b"/>
不停披雖僦居湫隘常置圖史輕舟徃還必擕數笈自<lb/>
隨逮其卧疾河濵客有問者則猶執業而起呻痛咏言<lb/>
雜莫能知甚哉叙之之好學也忽一日語余曰子知日<lb/>
月之所以為易者乎日陽也而畢月烏居之陽含隂也<lb/>
月隂也而房日兎居之隂含陽也二用無爻位周流行<lb/>
六虛非乾用九坤用六不足當之則其講貫劈析之精<lb/>
於老師宿儒所聞能守之不失盖如此惜乎藝益工而<lb/>
病牢志逾勵而年嗇方望其㠯所傳習者次第出之而<lb/>
<pb n="KR4d0315_WYG_033-13a"/>
叙之則死矣叙之字也疇名也惠姓家江隂曾祖諱子<lb/>
明韜晦弗耀祖諱堅以忠義死建炎間父諱煥贈朝奉<lb/>
郎母蔣氏乃乾道宰相家女娶史氏故太師丞相越王<lb/>
之孫今太傳丞相魯國公之子方叙之生母夢蒼玉虬<lb/>
蜿蜒遶室頗負以為瑞既長質靈性邁峥然有塲屋聲<lb/>
時魯公望臨縉紳既任以官而叙之躬自督勵弗改其<lb/>
度貢于禮部銓于吏部三以春秋冠經尋第庚辰進士<lb/>
人以是才之初辟為提領所幹屬改浙東安撫司幹辦<lb/>
<pb n="KR4d0315_WYG_033-13b"/>
公事兩監西京中嶽廟三易樂平餘姚常熟縣宰倅平<lb/>
江未行主管佑神觀紹定改元被㫖為内職事官越三<lb/>
年除簿又一轉為丞請外知武陵以直寳章閣朝請大<lb/>
夫致其事叙之雖歴十二官而僅書常熟令三考扈正<lb/>
簿一考澹然亡營職思其居常熟故子游里息絃輟響<lb/>
者不知㡬百年而叙之至其間劭農以時羙士以學擢<lb/>
良摘姦以政政成魯公遂即其所居閣榜曰景言不虛<lb/>
羙也九扈掌倉儲委積事簿勾檢稽失率以晨出夜歸<lb/>
<pb n="KR4d0315_WYG_033-14a"/>
為常昔之為此官者佩玉長裾不樂於走趍而叙之弗<lb/>
懈于位蟠姦錯蠧盡洗刷而爬梳之盖與其踐揚之多<lb/>
分毫無及物之利則寧若計考之少所至皆惠人之實<lb/>
也若夫心經意緯唱義役於鄉飯飢薪寒槥死藥疾與<lb/>
比隣鄼鄙共其休戚此又叙之之所優為者死之日享<lb/>
年止五十識與不識皆嗟悼焉其淑人史氏柔嘉淑明先十<lb/>
九年卒而叙之義弗復醮嘗曰魯公之徳何可忘也男一人<lb/>
啟孫文林郎監臨安府都税務女一人游學浮屠法不<lb/>
<pb n="KR4d0315_WYG_033-14b"/>
嫁為尼孫男女六人尚㓜將以某年某月塟於鳯戈之<lb/>
鄉與淑人合壙前事之某月啟孫乃狀其爵譜行年乞<lb/>
銘于潼川呉某是安敢以固陋辭銘曰<lb/>
　玉虬之蒼蒼何夢之祥于飛之鳳鏘鏘乃合塟于鳯<lb/>
　戈之鄉既予之以厚兮胡不畀之以其昌天乎人乎<lb/>
　卒莫可知兮尚倚梧竹以潄遺經之芳也<lb/>
　　　叚聖可墓誌銘<lb/>
歳嘉定辛未冬予自鶴山歸憩于連山叚光叔之館雪<lb/>
<pb n="KR4d0315_WYG_033-15a"/>
中燎薪夜半壓酒摘露菜煮豆花相與商論皇王帝伯<lb/>
事諸子森森侍其側各以經質問鼎年甫冠已通周官大<lb/>
義矣後八年余為成都教官時刺史王恭叔毎語及廣<lb/>
漢周禮一經頗有傳授自張無隠而下冠蜀省凡四人<lb/>
教敝文衰先王致太平之跡後莫窺其髣髴有得其皮<lb/>
者有得其骨者獨子段子得經之髓是可望也余躍然<lb/>
起曰豈非鼎其名聖可其字者乎是家兄弟皆踈秀而<lb/>
癯惟聖可充悦磊落耳犖犖神諤諤運筆颯颯動書數<lb/>
<pb n="KR4d0315_WYG_033-15b"/>
千言奔逸豪放如勁馬入陣不可遏逮其嗒然下帷則<lb/>
寒抄暑講能下縝宻深潜之功其資禀可入道也東走<lb/>
飛烏西走大峨擔簦負糧不逺數百里從二先生游其<lb/>
所與交又皆一時之彦持論儻不合則氣湧如山辯翻<lb/>
如河必欲好己之道勝其識趣可尚也毎石室月書季<lb/>
攷輙加諸人先歳大比論秀有司欲第其所試文為上<lb/>
等羣言嘈嘈遂為之易置其聲聞可畏也如是者積有<lb/>
年意其必至於成矣乃紹定壬辰聖可之兄昴之弟震<lb/>
<pb n="KR4d0315_WYG_033-16a"/>
午來京師忽袖出長公辛書以告徐眎之則聖可死己<lb/>
二年矣惜乎痛哉死生之大故則晝夜之常經也所貴<lb/>
於生者謂其不茍生也所無憾於死者謂其不遂死也<lb/>
唐人栁公惟深年十餘歳有誣告之曰若骨相當夭幸<lb/>
而為釋可以緩而死公不可曰就使從之而生去聖人<lb/>
之教為異術不若速死之愈聖可㓜年力不肯捨儒而<lb/>
之佛其事其語大畧仿此則其辨志盖已不茍矣獨奈<lb/>
何才與時不相遭年與人不相並負其所以魁㟁崛竒<lb/>
<pb n="KR4d0315_WYG_033-16b"/>
者而竟賫志以沒是猶有遺憾也聖可四娶兩嚴氏皆<lb/>
武江人武江去連山不兩舍近故得世為婚姻子五男<lb/>
曰石曰夀曰革夀繼從父女在室以辛夘八月六日葬<lb/>
于聖可所自擇之兆曰艮山之原其弟兄必欲屬銘于<lb/>
余且謂厥考曾得秘書書其墓而子今不以銘是負丞<lb/>
也嗚呼文章公器也豈必館中之儒而後為輕重哉以<lb/>
其誼不可辭故為之銘銘曰<lb/>
　古港有梅兮一本而六葩生則同生兮花亦共花或<lb/>
<pb n="KR4d0315_WYG_033-17a"/>
　飄之玳筵錦茵或槁落于滄江之枯槎誰令然耶其<lb/>
　偶然耶則鼎之不實又何嗟<lb/>
　　　王立言墓誌銘<lb/>
眉山王立言叔子天下士也號為天下士而天不為天<lb/>
下惜何也物肖形天地間韜滅黯晦不願為材者嘗夀<lb/>
而佩羙負竒㶧然著於外者未有不毁性傷生故文木自<lb/>
冦也文雉自翳也文豹自罟擭䧟阱也不但草木鳥獸<lb/>
之文為然靈於物秀於萬靈者尤造物所深忌回夭於<lb/>
<pb n="KR4d0315_WYG_033-17b"/>
學誼殤於才機瘃命於文賀短折於詩昔之聖人所以<lb/>
於坤之卦曰含章丰之詩曰尚絅盖為君子慮亦深矣<lb/>
立言髪未燥已刻意肄業與伯氏世起各専一經伯受<lb/>
詩季傳春秋講貫礱錯日詣精到載筆入都俊造之林<lb/>
莫敢為矯先是學春秋者率以伯者事業横於胸臆故<lb/>
説利害強弱較巧而於公義人心上抉出疑伯之説獨<lb/>
立言唱之厥後冠里選第南宫上第者皆其膏馥所沾<lb/>
溉也立言雖明經不同一藝之士僅有偏長精微朗暢<lb/>
<pb n="KR4d0315_WYG_033-18a"/>
尤長於論毎一篇出人競傳之皆口自諷吟以熟亦可<lb/>
謂雄於文矣余嘗謂文章固士之末而因末可以探其<lb/>
本葢君之學問家有淵源如浚井得羙泉愈汲而愈不<lb/>
盡博物洽聞號經史笥名朝隠者君五世祖也中制科<lb/>
異等名當號紅帶老人名淮竒者君之髙祖從兄弟也<lb/>
禮部侍郎直學士院兼侍講修國史始終不附京檜號<lb/>
玉臺先生名賞者君曾祖也訂唐五代國朝故實承議<lb/>
公<hi>原本缺</hi>東都事畧吏部公名偁者君之王父從祖父<lb/>
<pb n="KR4d0315_WYG_033-18b"/>
也早習博學宏詞晚放情於一觴一詠號寸畊居士名<lb/>
飬心者君考也王氏自嘉祐迄嘉㤗百四十餘年世稱<lb/>
為文章家君又逮事諸祖生長食息不離典訓之内門<lb/>
地人物固己髙世老師宿儒尤加器重謂天必玉于成<lb/>
矣而一第不滿能一官不及禄父垂老祖母肺病君亦<lb/>
藴勞成疾死矣嗚呼天既予之才以紹五世之羙而不<lb/>
復假之年以營一日之飬意何為哉君卒年四十四環<lb/>
鄉大夫士哭于野于室于寢門外皆慟遺文有春秋折<lb/>
<pb n="KR4d0315_WYG_033-19a"/>
𠂻㑹觧周官説題千金敝箒文章正宗典故十鉅編蔵<lb/>
於家兩娶馬氏唐氏女男二孫一子濬仲避蜀難與余<lb/>
同僑寄呉興忽一日袖其家乗行義年狀泣而告曰先<lb/>
君子合祔于魚<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>山舊矣而未有述先生賜之銘則<lb/>
是歐老為曾書誌而鞏不死其親蘇公為陳作傳而慥<lb/>
克終其孝嘻子過矣然亦何可不慰其心銘曰<lb/>
　隰有桑蕩有荷君終於無禄傷如之何為子式歌落<lb/>
　霞殘日西山阿<lb/>
</p>
<p>
</p>
  </div>
</body>
</text>
</TEI>
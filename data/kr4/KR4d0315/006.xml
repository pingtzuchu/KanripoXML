<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鶴林集巻七</head>
    <p>
<pb n="KR4d0315_WYG_006-1a"/>
欽定四庫全書<lb/>
　鶴林集巻七　　　　　　　宋　吳泳　撰<lb/>
　　外制<lb/>
　　　李性傳授權刑部侍郎兼侍講制<lb/>
勅成周以太史掌刑書先漢以明經决疑獄葢諳識憲<lb/>
章而後足以辨八法之情偽精通義理而後可以權諸<lb/>
罰之重輕必惟其人始稱是選具官某縝宻而栗從容<lb/>
以和弓冶父子之良邃於六學壎篪弟兄之樂博極羣<lb/>
<pb n="KR4d0315_WYG_006-1b"/>
書自紹定之登朝既端平之更化曲臺議禮亡所依阿<lb/>
文陛記言數多論建肆侍石渠之講晉紬金匱之藏重<lb/>
惟祥刑當酌古誼過輕則幾縱有罪過重則恐傷無辜<lb/>
朕方體列聖之好生爾宜念先民之弼教期予于治時<lb/>
乃之休可<lb/>
　　　徐僑授工部侍郎依舊兼國子祭酒兼侍講制<lb/>
勅御事罔耆夀俊何以造周朝臣無骨鯁儒莫能興漢<lb/>
朕永惟治統之缺每嘆人才之難今得耆英宜寘近列<lb/>
<pb n="KR4d0315_WYG_006-2a"/>
具官某端信而誠慤直清而澹夷在野則布衣躬耕在<lb/>
朝則端冕敬色學如可樂弗違顔子之仁道或未行不<lb/>
易下恵之介剴切曲臺之議從容勸講之箴朕雖苑囿<lb/>
服御無所增竒技淫巧無所作實慿宿望以重版曹職<lb/>
簡事清無妨執藝以諫道尊徳貴豈以飭材為工若曰<lb/>
歸哉非所望也可<lb/>
　　　趙汝談授吏部侍郎直學士院兼侍講制<lb/>
勅朕眂朝南面圖任東曹藹藹王多吉人既選于衆番<lb/>
<pb n="KR4d0315_WYG_006-2b"/>
番我有良士則惟其能用朌綸言以望禁橐具官某文<lb/>
物河間之彦風流江左之英擢從丘園寘彼朝宁辭章<lb/>
古雅如升堂而聞正音氣貌沖夷如入國而望喬木迺<lb/>
睠甘泉之地乆虛法從之班非白首耆艾則不足以羽<lb/>
儀周行非黃目清明則不足以鑒裁流品晉侍金華之<lb/>
殿陞直玉堂之廬若卿能砥節奉公則朕亦清心省事<lb/>
往祗厥叙益務起哉可<lb/>
　　　趙彦悈授權兵部侍郎兼説書制<lb/>
<pb n="KR4d0315_WYG_006-3a"/>
勅朕更化以來親賢為務疇咨羣辟亡踰於老臣晉貳<lb/>
五兵莫如我同姓爰渙出綸之命以華簪筆之班具官<lb/>
某肅乂端莊澹夷温雅其踐修則言行邃於壇宇其講<lb/>
習則師友漸乎淵源白駒之在空谷者累年威鳳之翔<lb/>
高岡者千仞自還朝著喜見儀刑皓白而偉衣冠惟恨<lb/>
識卿之晚赫咺而如圭璧尚嘉迪朕之勤徑從蓬山遄<lb/>
陟荷槖覽安邊之議信儒者之知兵獻補闕之書尚宗<lb/>
臣之報國益新厥業宏對兹休可<lb/>
<pb n="KR4d0315_WYG_006-3b"/>
　　　蔣重珍授守起居郎依舊兼説書袁甫授起居<lb/>
　　　舍人兼説書兼國史編修實錄檢討官制<lb/>
勅具官某等國家擢用魁才必更記注蔡齊端雅之品<lb/>
被遇於仁宗汝礪忠嘉之猷簡知於哲廟葢名高則知<lb/>
所自愛而地近則可以昌言今斯百年始得二士爾重<lb/>
珍氣剛而識粹爾甫貌肅而心莊一則崇論讜言不避<lb/>
權姦之勢一則仁聲義聞能㢘貪懦之風鴻逺弋兮高<lb/>
飛鳯覽輝兮翔集迨兹親政為朕偕來毋曰朝亡闕政<lb/>
<pb n="KR4d0315_WYG_006-4a"/>
而莫弼予違毋曰聖有訓謨而弗書吾過左記言右記<lb/>
事職所當思上克明下克忠邦其用乂往祗並命式邁<lb/>
前修可<lb/>
　　　度正授試禮部侍郎兼侍讀制<lb/>
勅朕臨御路朝顧瞻法從商耉成人之訓乆迪予聞周<lb/>
官宗伯之儀曾共乃事爰疇已試之效即峻為真之除<lb/>
具官某篤厚而靖夷端莊而和裕衣深帶博蔚有大儒<lb/>
之風詞贍理精真得講官之體篤守師說以沃朕心朕<lb/>
<pb n="KR4d0315_WYG_006-4b"/>
嘗謂達於樂而不達於禮謂之偏達於禮而不達於樂<lb/>
謂之素兼古䕫夷之任畀今鴻碩之賢爾宜導君臣之<lb/>
和明上下之分使㑹盟可以却萊兵之暴而尊俎可以<lb/>
折晉國之强毋棄爾成益祗厥叙可<lb/>
　　　李<graphic n="KR0811" url="https://raw.githubusercontent.com/kanripo/KR-Gaiji/master/images/KR0811.png" mimeType="image/png"/>授兼侍讀制<lb/>
勅朕鼎新化原晉用儒雅謂萬事之統猶闕詢兹黄髪<lb/>
則罔愆雖六經之道同歸學於古訓乃有獲式資鴻宿<lb/>
之望俾侍燕閒之游具官某一代耆英四朝舊徳徽言<lb/>
<pb n="KR4d0315_WYG_006-5a"/>
善道源流尚接於乾淳全節高名夷險弗渝於泰定逮<lb/>
諸老收聲之盡屹孤忠貫日之明補紉犀傾扶立鼇斷<lb/>
每念爾身之在外孰如以道而事君精神可以折衝故<lb/>
范鎮有趣還之詔筋力不以為禮故次膺加毋拜之文<lb/>
矧聖政之一書實高皇之鉅典非得博古通今之士豈<lb/>
當明師勸誦之筵天下達尊三爾尚式陳於猷訓九經<lb/>
行者一予其弗替於箴言毋曰遄歸庶期共治可<lb/>
　　　鍾震授兼侍讀制<lb/>
<pb n="KR4d0315_WYG_006-5b"/>
勅朕以眇躬學于古訓六經之義何上莫窺往聖之心<lb/>
正月之吉始和首遴鴻儒之選庶裨實政毋作美觀具<lb/>
官某以文雅擷先儒之英以淹通擅良史之譽簪筆扈<lb/>
從亦既有年侍燕清閒屢聞入告爰即延英之席用升<lb/>
進讀之華究觀前朝厥有成監范祖禹進帝學八卷色<lb/>
和而氣平吕公著列時議十條義明而詞約葢於誦説<lb/>
之際傅以箴規之詞無俾二人専美元祐可<lb/>
　　　度正授兼侍讀制<lb/>
<pb n="KR4d0315_WYG_006-6a"/>
勅易大傳謂聖人以此洗心吉凶與民同患大學謂天<lb/>
子至庶人壹是皆以修身為本修身治心之學通上下<lb/>
一理也而説者例曰人主之學與經生學士不同朕則<lb/>
未喻具官某行粹而古識醇而明當學禁方嚴贏粮撰<lb/>
屨不逺數千里從遊於武夷之下其趣尚葢已高矣易<lb/>
有本義大學有或問析疑辨惑皆所習聞今自勸講陞<lb/>
之進讀其以得之心體之身者為朕悉之究之熟之復<lb/>
之庶幾交修克邁乃訓可<lb/>
<pb n="KR4d0315_WYG_006-6b"/>
　　　鄭性之授兼侍讀制<lb/>
勅漢儒以明經擢諫議大夫唐舊典以諫議入乾符門<lb/>
講讀諫諍經術之相須其來舊矣至國朝紹興以後始<lb/>
有兼官之稱具官某凝逺而靖深端方而簡重壯年射<lb/>
䇿曾馳漢庭鯁直之聲幼學從師盡得考亭精微之藴<lb/>
入居保氏之職晉侍邇英之游朕之不明不敏爾康正<lb/>
之朕之弗念弗庸爾輔弼之先民有言朝無争臣則不<lb/>
知過國無達士則不聞善爾其交修朕將有望焉可<lb/>
<pb n="KR4d0315_WYG_006-7a"/>
　　　魏了翁授兼侍讀制<lb/>
勅朕惟大學失傳微言輟響以愈之博聞明辨言修身<lb/>
治國而遺致知之一章以光之真踐篤行能誠意正心<lb/>
而誤格物之二字惟程顥弟兄次其簡編於始而朱熹<lb/>
師友為之章句於終義方著明功在講貫具官某高明<lb/>
盪乎宇宙正學源乎聖賢去國十年不改孤忠之潔白<lb/>
謫居七載盡研六籍之精微深惟孔氏之遺書能究先<lb/>
王之成法肆班法從勸讀經帷三在一篇之綱汝敷暢<lb/>
<pb n="KR4d0315_WYG_006-7b"/>
之六毋十章之㫖汝切磋之如行道之有程如耘田之<lb/>
有畔師在前講在後勿託空言化於口筆於書仍輸忠<lb/>
告庶乎聞大道之要可以開太平之基可<lb/>
　　　李鳴復授兼侍讀制<lb/>
勅朕躬宅天命位在徳元正月之吉始和布治方新於歴<lb/>
象六經之義何上尊王莫善於春秋式渙綸言俾升詔<lb/>
讀具官某氣剛方而沈涵之以厚量閎肆而宻察之以<lb/>
文橫榻二年陞華八座當其論事肯言諸老之未言既<lb/>
<pb n="KR4d0315_WYG_006-8a"/>
於談經能發先儒之未發爰即冬官之序晉陪春誦之<lb/>
班本孟子為綱明義當師於安國以魯論為説知言宜<lb/>
祖於九成庶殫厥心同底于治可<lb/>
　　　洪咨䕫授兼侍讀制<lb/>
勅朕惟正月之吉始和顧六經之義何上大易有聖人之<lb/>
道四既撤臯比中庸言天下之徳三盍陳龜鑑爰即延<lb/>
英之席特陞勸讀之班具官某風猷浚明議論堅正詞<lb/>
垣繳奏率皆彰善癉惡之辭經幄進陳莫非格王正事<lb/>
<pb n="KR4d0315_WYG_006-8b"/>
之訓用正夕郎之拜俾承冬讀之書静惟孔氏心法之<lb/>
傳莫若朱熹章句之備精粗辨析脈絡貫通三謂一篇<lb/>
之綱大無外小無内七詩末章之要費而隠顯而微宜<lb/>
演繹於微言以發揮於聖道庶幾沖菲允蹈中和可<lb/>
　　　游佀授兼侍講制<lb/>
勅具官某學不専不足以明道誠不積不足以感人朕<lb/>
以卿秉心有常持論不詭故寘之金華相與共學顧乃<lb/>
援程頤舊比以告且謂營營於職事紛紛其思慮則不<lb/>
<pb n="KR4d0315_WYG_006-9a"/>
能以感動上心子之辭承㫖而請以宗少執經似矣然<lb/>
春秋大義數十炳如日星奥㫖微辭隠而難見此又頤<lb/>
之所究心也試為朕發明之可<lb/>
　　　徐清叟授兼侍講制<lb/>
勅具官某昔之守道至高而秉法至嚴者莫如孟子然<lb/>
諫不受而去則以為小丈夫之無知言未行而迎則以<lb/>
為古君子之可就孟子豈干澤濡滯者哉愛君故也爾學<lb/>
自孟氏好是正直據經援古不阿當世比出憲府而累<lb/>
<pb n="KR4d0315_WYG_006-9b"/>
章欲退豈朕所以望卿者耶葢嘗旁午遣使趣對延英<lb/>
謂爾曽為講官故復以其官召則親近儒生之意可見<lb/>
矣更宜研精為我説易可<lb/>
　　　李宗勉授兼侍講制<lb/>
勅具官某朕御大昕之朝百官獻臣進見引對習容煇<lb/>
如率頃刻而罷諫議大夫伏青蒲殿中執法奉白簡亦<lb/>
不過一月一論事至若晝訪夕問從容獻納得以學術<lb/>
輔佐人主而進之以唐虞治國之道惟金華講官始為<lb/>
<pb n="KR4d0315_WYG_006-10a"/>
親且近也爾風猷峻整議論粹正更踐臺省素以直聞<lb/>
然論諫救失於已往勸講閑邪於未形汝宜盡規朕所<lb/>
深望可<lb/>
　　　趙汝談授兼侍講制<lb/>
勅朕獲承聖緒涉道未深嘉與宿儒講論經理具官某<lb/>
國之宗老年耆徳明當開禧寳慶時出入風議挺有直<lb/>
節翳然林木之間又十數載更化召歸鬚鬢華皓相見<lb/>
雖晚精明不衰朕臨朝而嘆曰真講官也金華未乆進<lb/>
<pb n="KR4d0315_WYG_006-10b"/>
而陞之禮不云乎不講之以學猶種而弗耨漢儒亦謂<lb/>
學之不講則所識日亡益尊所聞以輔吾志可<lb/>
　　　李大同授兼侍講制<lb/>
勅具官某昔我先王春誦詩以太師詔之秋學禮以執<lb/>
禮者詔之居禮樂之官而以禮樂之書勸講猶古意也<lb/>
爾游東莱之門撰武夷之屨學問苗脈所從來乆每邇<lb/>
英入侍皓首偉衣冠敷暢厥㫖能使朕於言語諷道之<lb/>
間油然心悟金華再入不愆於儀朕嘗閲國史見祖禹<lb/>
<pb n="KR4d0315_WYG_006-11a"/>
講王制祭祀以犧牲幣帛粢盛皆出於民力㫖哉淵乎<lb/>
豈但為元祐鑒哉其誦所聞無愧祖禹可<lb/>
　　　李宗勉授兼侍講制<lb/>
勅具官某周以保氏掌諌惡必兼六藝之教漢諫議大<lb/>
夫掌論議率用明經之儒葢諫者所以輔拂於王躬而<lb/>
講者所以薫陶於徳性奮乎百世之下而蔚然有三代<lb/>
兩漢之風者實難其人也爾以經生乆居憲府内涵性<lb/>
徳如藴藏金玉之淵時草奏書有鼓舞風霆之妙既擢<lb/>
<pb n="KR4d0315_WYG_006-11b"/>
登於騎省復宻侍於延英朕之徳有不迪汝交脩之朕<lb/>
之政有不懋汝康翼之使隨事有剪桐之規而過為無<lb/>
折檻之迹則若汝予嘉可<lb/>
　　　趙彦悈授兼侍講制<lb/>
勅朕以眇躬鬱於大道謂仲尼如代明之日月百世所<lb/>
師而論語乃六藝之喉衿一言難盡用晉登於講席俾<lb/>
温繹於遺經具官某年耆而明行粹而古林泉七載不<lb/>
競聲華之途糟粕羣書自尋名教之樂朕以氷霜其操<lb/>
<pb n="KR4d0315_WYG_006-12a"/>
金玉其音故隆之以紫槖之班而賁之以金華之寵抉<lb/>
聖人之精意大義當如安國之佑我仁宗述夫子之善<lb/>
行嘉言當若尹焞之輔予高廟度講論唐虞之地有雍<lb/>
容洙泗之風可<lb/>
　　　徐清叟授兼侍講制<lb/>
勅具官某朕聞臺綱扶天下之脈經術養君心之源隆<lb/>
興乾道間以殿中執法共貳勸講固不乏人而學問名<lb/>
節照映一時者葢難其選爾高明而融直諒而益説書<lb/>
<pb n="KR4d0315_WYG_006-12b"/>
金華殿曾諫五兵之貪珥筆古栢臺力扶六學之正朕<lb/>
嘗語諸大夫曰真御史也然論奏特救失於既往講磨<lb/>
能格非於未形况加之以知命之年而瑩之以窮理之<lb/>
學進陽爻退隂位當如昭素之辨乾龍闢君子闔小人<lb/>
必若馮元之推泰象庶幾易道咸在朕躬可<lb/>
　　　李鳴復授兼侍講制<lb/>
勅具官某憲府兼經筵自國朝慶歴始淳熙而後以臺<lb/>
端入侍講幄凡十有九人雖其間人品固有不齊然論<lb/>
<pb n="KR4d0315_WYG_006-13a"/>
事主乎忠厚勸講貴乎明白祖宗所以命官之意則無<lb/>
以異也爾質直而義忠和而仁抜諸西蜀之珍畀以南<lb/>
臺之重曾亡期月又侍延英朕之眷汝亦厚矣春秋大<lb/>
義炳如日星一經始終爾所明習朕意若曰有國者而<lb/>
不知乎此則内華外夷之分不明有位者而不知乎此<lb/>
則尊君卑臣之禮弗辨或隠其義或微其文爾宜開陳<lb/>
以輔吾志可<lb/>
　　　度正授兼侍講制<lb/>
<pb n="KR4d0315_WYG_006-13b"/>
勅在昔寜考有臣朱熹擢陞金華入侍經幄如程頤之<lb/>
於元祐如尹焞之於紹興訓辭星日之爛垂師友淵源<lb/>
之不墜具官某氣淳質茂精識博聞撰先生之屨以從<lb/>
游險夷不變聞夫子之言而篤信細大弗遺矧躋從槖<lb/>
之崇兼侍延英之邃六經之義何上雖各専官五常之<lb/>
道為原莫先說易以發天地施生之藴以明隂陽消長<lb/>
之機庶單厥心同底于道可<lb/>
　　　李性傳授兼侍講制<lb/>
<pb n="KR4d0315_WYG_006-14a"/>
勅具官某在昔泰陵有臣祖禹方侍延英之日首陳帝<lb/>
學之書以憲道稽徳為言以敬祖親賢為法經術講論<lb/>
蔚為當時第一朕方崇嚮往籍敷求正人博古通今無<lb/>
如性傳者是用升之講幄以備諮訪夫祖禹亦蜀人也<lb/>
益楙乃猷惟前人是似可<lb/>
　　　張虙授兼侍講制<lb/>
勅具官某朕聞之書曰即我御事罔或耆夀俊在厥服<lb/>
予則罔克葢簡在王庭者不可亡白首耆艾之士也矧<lb/>
<pb n="KR4d0315_WYG_006-14b"/>
邇英之地哉爾儒之夙望有徳有年聘從鄉閭長我庠<lb/>
校士知所模楷矣是用晉登講筵以引以翼爾其據經<lb/>
守正弼予于治則予亦一話一言永惟成徳之彦是信<lb/>
其徃欽哉可<lb/>
　　　洪咨䕫授兼侍講制<lb/>
勅朕聞六經統天地之心八卦通神明之徳講乾龍於<lb/>
便殿藝祖所以眷昭素之深説泰象於路門真宗所以<lb/>
待馮元之寵雖曰㓗静精微之㫖難加語言訓詁之繁<lb/>
<pb n="KR4d0315_WYG_006-15a"/>
然非明經何以見易具官某行介如石節清於氷直道<lb/>
事君深得静而方之體英詞緯國自成竒而法之文雖<lb/>
眎草已極儒生之榮非橫經莫稱侍臣之選肆升勸講<lb/>
俾對延英靖惟兩儀四象之分一君二民之辨進陽爻<lb/>
而退隂位闢君子而闔小人粲然一書萃此衆理宜於<lb/>
宻勿雍容之頃時以憂虞失得為言庶幾吾身渾是易<lb/>
道可<lb/>
　　　陳公益授兼侍講制<lb/>
<pb n="KR4d0315_WYG_006-15b"/>
勅具官某朕獲承聖緒涉道未明迺正月始和博求儒<lb/>
雅以待勸講思所以開太平章緝熙也爾史于柱下經<lb/>
明行修每侍清閒敷暢厥㫖俾予廸兹古訓乃有獲<lb/>
昔賈昌朝於景祐元年説書崇政四年侍講天章閣葢<lb/>
以其誦説明白耳毋俾昌朝専美景祐可<lb/>
　　　徐僑授兼侍講制<lb/>
勅具官某古我先民尊尚論語抉聖人之精意大義安<lb/>
國所以被遇於仁宗繹孔子之善行嘉言尹焞所以受<lb/>
<pb n="KR4d0315_WYG_006-16a"/>
知於高廟皆以是書之藴敷於勸講之筵具有前彜何<lb/>
拘近比爾經粹行古年耆徳明疏飯曲肱不改山林之<lb/>
趣𤣥端章甫能為宗廟之容朕方舉賢而逺不仁脩已<lb/>
以安百姓悼大道之湮鬱必耆儒之發揮如卿篤誠斯<lb/>
可感悟魯論二十既陞六藝之科曲禮三千徐訂諸儒<lb/>
之議庶講論唐虞之地如從容洙泗之間不徒空言同<lb/>
底實治可<lb/>
　　　趙彦悈授試秘書監兼崇政殿說書制<lb/>
<pb n="KR4d0315_WYG_006-16b"/>
勅具官某漢以宗儒典校冊府自大夫向平望侯毅始<lb/>
至國朝中興以來英才相望然領袖蓬山者猶未之見<lb/>
也爾行粹學古色爽氣和召歸周行明眉皓首朕已用<lb/>
之晚矣朕有美官號羣玉府非國夀雋曷使長之用是<lb/>
朌此除命爾其玩學如不及之語觀屬辭比事之訓以<lb/>
其所師傳者而表儀俊游則朕之望也可<lb/>
　　　徐清叟授軍器少監依舊兼司封兼崇政殿說<lb/>
　　　書制<lb/>
<pb n="KR4d0315_WYG_006-17a"/>
勅具官某易象除戎器以戒不虞周官掌兵器以待邦<lb/>
用天下無一事一物非儒者之所當為也爾今之聞人<lb/>
古之遺直經術文雅風節議論葢如兊之戈垂之竹矢<lb/>
大弓越棘人共寳之輟從佐著往服少事葢高一級也<lb/>
雖然爾之諫佳兵者是矣而易禮明訓又焉可忘職思<lb/>
其憂毋替朕命可<lb/>
　　　袁甫授起居郎兼權中書舍人依舊兼說書制<lb/>
勅具官某若昔成周分命二史曰太史友則執冊書今<lb/>
<pb n="KR4d0315_WYG_006-17b"/>
記言之任也曰内史友則掌王命今代言之官也茍非<lb/>
全材曷共貳事爾世以儒名好是正直自擢第先朝暨<lb/>
予更化幾二紀于兹扶善嫉邪無所囘撓斯士林之冠<lb/>
冕吾道之羽翼也擢陞左坳仍典右掖豈但取之以科<lb/>
目哉記注之失有四汝其刋之修之王言之制有七汝<lb/>
其究之復之使直筆足以垂萬世之法而英辭足以鼓<lb/>
天下之動則予汝嘉可<lb/>
　　　徐清叟授朝奉郎黄朴授承議郎制<lb/>
<pb n="KR4d0315_WYG_006-18a"/>
勅具官某等器車與河圖並傳𢎞璧與大訓俱顯富哉<lb/>
天地之藏無書焉未足以為寳也矧阜陵之訓歟爾清<lb/>
叟直道足以康時爾朴英風足以勵俗俱自冊府說書<lb/>
金華隨事而言不徒陳折柳之誡指兵而諫亦屢進殺<lb/>
羔之箴至論格言薫聒予聽者葢不少矣徹章第賞兹<lb/>
亦典彜益單厥心以答揚我祖之休烈可<lb/>
　　　蔡仲龍以魏恵憲王府講毛詩徹章授朝散郎<lb/>
　　　制<lb/>
<pb n="KR4d0315_WYG_006-18b"/>
勅具官某朕祖宗朝諸宫院教授率用朴學醇儒充爾<lb/>
愿慤而純端方而静横經宫邸議禮曲臺葢敏於行而訥<lb/>
於言者今藩房授道諷誦言語皆不易情性之正徹章<lb/>
轉秩自宜旌汝若誦詩三百而無忠信誠慤之心以蒞<lb/>
之雖多亦奚以為可<lb/>
　　　李煒特授朝請大夫周文虎特授朝散郎制<lb/>
勅具官某等周以嵗㑹攷四國漢立殿最課郡縣我孝<lb/>
皇帝設臧否攷察郡守事實皆良法也朕捐四蜀之賦<lb/>
<pb n="KR4d0315_WYG_006-19a"/>
供餉西師日告匱乏爾煒乃能拘覈郡計持其贏以禆<lb/>
軍餉之缺爾文虎亦能檢催經賦時其入以應軍期之<lb/>
㑹王人最書來上何惜一官不旌汝耶可<lb/>
　　　陳塤以莊文府講毛詩徹章授朝奉郎制<lb/>
勅具官某漢毛萇以詩學為河間獻王博士後之為宫<lb/>
僚而說詩者葢昉乎此爾以開爽之資負崛竒之氣其<lb/>
性情詠歌言語興道葢能使人有興起感動之意朕常<lb/>
命汝授詩藩房矣徹章轉秩豈以内外為間耶勉圖淑<lb/>
<pb n="KR4d0315_WYG_006-19b"/>
聲以稱嘉寵可<lb/>
　　　蔡仲龍授朝請郎袁商授朝奉郎制<lb/>
勅具官某等漢左氏不立學官獨趙人貫公以所授傳<lb/>
訓為河間獻王博士王邸之習讀左傳其來尚矣爾仲<lb/>
龍靖厚鍾於氣稟爾商淳方得於家傳自為宫僚頗通<lb/>
藝業比既以說詩受賞矣丘明親授經於聖人訓艷而<lb/>
富義幽而章又得爾等為之發揮其裨益豈少哉徹章<lb/>
轉官用酬稽古之力可<lb/>
<pb n="KR4d0315_WYG_006-20a"/>
　　　楊師謙以景獻府講春秋徹章授朝奉大夫制<lb/>
勅具官某祖宗朝諸宫院教授率用朴學醇儒充葢遴<lb/>
其選也爾生長淮堧篤於履行其質朴矣究心經學粹<lb/>
於修辭其文醇矣掌教宫邸誰曰不宜然春秋大義數<lb/>
十炳然者易見微妙者難知今賴汝發揮既終篇矣則<lb/>
何惜一官不以尊顯之耶爾其茂承之可<lb/>
　　　蔡仲龍授朝奉大夫袁商授朝請郎制<lb/>
勅具官某等比嵗以汝等誦詩卒章轉秩矣尋又以讀<lb/>
<pb n="KR4d0315_WYG_006-20b"/>
左氏終篇益一秩矣今復絶韋編而第賞是三也昔漢<lb/>
桓榮經學成畢陳車馬印綬以誇示諸生曰今日所䝉<lb/>
稽古之力然則一歳三遷官豈不盛於榮哉毋謂官爵<lb/>
如探嚢中物可<lb/>
　　　張文用授隨龍武經大夫王倫授保義郎董有<lb/>
　　　恭授武翼郎制<lb/>
勅具官某等阜陵之書如天球𢎞璧歴代寳之以為大訓<lb/>
經筵進讀今已終篇恩光所霑下逮而属既優既渥矣<lb/>
<pb n="KR4d0315_WYG_006-21a"/>
爾其敬謹于儀往祗厥事毋曰一官可以幸得也可<lb/>
　　　王邁授秘書省正字江萬里授秘書省正字制<lb/>
勅具官某等蘭臺給筆札試頌自漢始逮我先朝猶試<lb/>
詞賦治平末昉䇿以經史世務貴實材也爾邁奮身甲<lb/>
科爾萬里擷秀璧水直氣不撓浩浩沛乎詞源古心自<lb/>
鞭竒竒見于筆力既覽北門之對肆偕東觀之游朕之<lb/>
所以命汝豈但訂魯魚亥豕之謬哉益恢儒猷以贊文<lb/>
治可<lb/>
<pb n="KR4d0315_WYG_006-21b"/>
　　　家演授校書郎兼景獻府教授制<lb/>
勅具官某昔歐陽修謂館閣取人之路有三進士高科<lb/>
其一也爾類省掄魁經明行飭議論挺挺早有直聲今<lb/>
則養益厚而器益閎矣肆繇是正陞之校讎非以序遷<lb/>
也金華絶出之業朕將可待焉可<lb/>
　　　刁起授宗學諭兼景獻府教授奉議郎戴杰授<lb/>
　　　武學諭制<lb/>
勅具官某等古者師氏教人以事而諭諸徳國家之學<lb/>
<pb n="KR4d0315_WYG_006-22a"/>
校置諭猶古意也爾起年耆徳劭爾杰才老意新俱有<lb/>
聞于時朕謂起掌教外宗故命之訓迪宗庠謂杰常分<lb/>
教天府故命之誘誨右序爾其茂明嘉學招諸生而教<lb/>
之俾屬籍之英樂為善而不倨于貴鶡冠之士崇詩書<lb/>
而不専于武則予汝嘉可<lb/>
　　　鄭起潛授太學博士趙發授國子正制<lb/>
勅具官某等博士古秦官也國子置正錄與太學官分<lb/>
掌教導昉於大觀爾起潛璧水之彦爾發鼎科之英士<lb/>
<pb n="KR4d0315_WYG_006-22b"/>
之有迪與不迪爾身率之才之有良或不良爾糾正之<lb/>
各觀爾成毋懈于位可<lb/>
　　　免解進士曾三異年七十該慶典授承務郎差<lb/>
　　　監潭州南嶽廟制<lb/>
勅具官某人貴老者為其近於親也貴有徳者為其近<lb/>
於道也爾邦之夀雋有徳有年該綜羣書沖静恬退方<lb/>
東朝慶夀七十同里之士乃裒其行誼以聞吾安得不<lb/>
尊顯之官以京秩廩以嶽祠勉爾遯思服此休命可<lb/>
<pb n="KR4d0315_WYG_006-23a"/>
　　　齊仲甫授額外翰林醫官沈仲齡授額外翰林<lb/>
　　　醫官制<lb/>
勅具官某人等禮曰執技以事上者不貳事不移官爾<lb/>
等固醫官也給事東朝歳月滋久近以祔于太室各進<lb/>
一階階可升也官不可移也往其懋承之可<lb/>
　　　鄒淮授挈壺正制<lb/>
勅某挈壺之職詠於詩載於周官由來尚矣爾乞職清<lb/>
臺洞曉乾象且能㑹萃歴代災祥之占為一書用是遷<lb/>
<pb n="KR4d0315_WYG_006-23b"/>
汝壺正其共乃事使朝廷無東方未明之刺則惟汝嘉<lb/>
可<lb/>
</p>
<p>
</p>
  </div>
</body>
</text>
</TEI>
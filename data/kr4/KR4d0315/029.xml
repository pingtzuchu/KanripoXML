<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鶴林集巻三十</head>
    <p>
<pb n="KR4d0315_WYG_029-1a"/>
欽定四庫全書<lb/>
　鶴林集巻三十　　　　　　宋　吳泳　撰<lb/>
　　書<lb/>
　　　與汪尚中書<lb/>
某閒居寡儔得䝉賜書以勞岑寂且辱録示至日<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>義<lb/>
見教體段平正辭㫖條逹如以子半為復之初黄鍾為<lb/>
復之候仁為復之元仰見探索之工但首闢諸儒動靜<lb/>
之説此為未瑩耳盖陰陽易也動静易也易六十四卦<lb/>
<pb n="KR4d0315_WYG_029-1b"/>
無非天地之心然二陽為臨三陽為泰四陽為大壯五<lb/>
陽為夬漸生漸長日新月盛心普萬物而流形於穹壤<lb/>
之間於斯時也物實相雜難可名狀大壯雖曰見天地<lb/>
之情而所見者特其發達於外者耳而心之精微妙宻<lb/>
則未之能測也惟復小而辨于物五陰方剥於上而一<lb/>
陽已生於下當肅殺之中已有孳萌之兆於貞固之下<lb/>
已有流動之脉生生之理無一間停息於此而觀則昭<lb/>
明潔凈見得天地之心最為親切故在周子則謂之陽<lb/>
<pb n="KR4d0315_WYG_029-2a"/>
之根在程子則謂之動之端在朱子則謂之闢之始在<lb/>
邵子則謂之陽之初起處大扺皆於動之端倪識破此<lb/>
心真善觀物者也况坤上也震下也坤即是靜震即是<lb/>
動聖人分明以此二體畫卦若離動靜而言陰陽離陰<lb/>
陽而論易道是猶以無寸之圭而測景以不度之衡而<lb/>
觀星則復易為紙上之易又安能窺測造化之心哉盖<lb/>
易自老氏王輔嗣以來止就歸宿處觀復至河洛諸儒<lb/>
方以發動處觀復羲文周孔之精藴宻義至此復大明<lb/>
<pb n="KR4d0315_WYG_029-2b"/>
矣不審尚中便以迎長日之至者為復耶夫自夏五至<lb/>
冬十一月者一年之復也自午初至夜半者一日之復<lb/>
也自午日凡七日復得子日者一月之復也自午歳凡<lb/>
七歳復得子歳者一紀之復也天道循環卦脉流通合<lb/>
之為一紀分之為一歳析之為一月一日無日不可觀<lb/>
來復無時不可騐生意或自小雪積分或從中孚起卦<lb/>
或又謂應鍾當復縱施横設無不可觀只㸔人落處何<lb/>
如耳不知落處明安得用處活此郤要吾人喫𦂳用工<lb/>
<pb n="KR4d0315_WYG_029-3a"/>
書問往來亦附贅懸疣耳尚中識見自髙兹心常爽必<lb/>
欲窮極某靜中自得之妙又安能妙萬物以為言哉一<lb/>
日之間鷄鳴而起讀經東窗下飯罷臨池習古法帖學<lb/>
未成又棄去復命子姪以所讀之書隨筆抄記屋之後<lb/>
有山有梅園竹塢非風熙日暖不出夜則青燈弔古繙<lb/>
閲史策率至子之半乃寐尚中以為易乎否也雨寒迫<lb/>
節草草占答來教餘俟後訊<lb/>
　　　又<lb/>
<pb n="KR4d0315_WYG_029-3b"/>
某自川中罷守復回苕溪翳居林水之間粗安其拙雖<lb/>
白道而㝠窮不問也嘗訪問朋友生死中間得和赴真<lb/>
死矣或有謂竹坡亦上仙者昉亦疑之何天之不憗庇<lb/>
吾䣊耶收近書問使者以故則知挈婦子隠於吳門㡬<lb/>
與世相隔所以人謬傳耳南窗讀易想日有新知但六<lb/>
經惟易最難學伊川平生所得只在易傳嘗曰吾四十<lb/>
以前讀誦五十以前研究六十以前紬繹六十以後著<lb/>
書其傳之成也猶不敢輕示門人且云只説得七分今<lb/>
<pb n="KR4d0315_WYG_029-4a"/>
台翰便謂自有此易未有此解何其言之易也且勿言<lb/>
卦象爻辭先説易一字老先生只言變易盖謂陰陽相<lb/>
磑日月相射晝夜相承死生相摎其大綱領不出乎此<lb/>
或者戴神墨履靈式或以𤣥測或以祲傳或以本氣餘<lb/>
氣言或以純體破體論或以飛行流遁看若見理到亦只<lb/>
是變易之易不然則流為醜博之學也尚中以為何如<lb/>
近毅夫㸔論語嘗寄序引來煞好惟命名曰衍究郤又<lb/>
佀好竒吾人只是講學讀書不妨細商量獨懼其年之<lb/>
<pb n="KR4d0315_WYG_029-4b"/>
老也俛焉日夜孜孜斃而後已因答來教輙僭及此亡<lb/>
弟壙記一本就納過目必為惻然春和切望撑小艇訪<lb/>
我於花外當同作徑山洞霄之游餘冀以斯文斯道珍<lb/>
毖<lb/>
　　　上鄒都大書<lb/>
某嘗聞天地之間有常事人之一身有常職學也者所<lb/>
以事人事奉天職者也化民善俗非學不行入政蒞<lb/>
官非學不治裁事制變非學不决然則學之於人也其<lb/>
<pb n="KR4d0315_WYG_029-5a"/>
所闗繫亦大矣昔周大夫不説學而閔子憂之以為上<lb/>
陵下替能無亂乎夫春秋之時去三代尚未逺也當時<lb/>
列國君子如鄭僑之知學晏嬰之知禮韓宣子之知易<lb/>
叔孫穆叔之知詩延陵季子之知樂菁菁然學問氣象<lb/>
參錯著見於時者尚為有人也一原伯魯不講學何遽<lb/>
至於兆凌替之亂哉盖天下之事兆於無形而能制有<lb/>
形者學術是也自入春秋道與政為二途而理與事為<lb/>
二致天子不議道諸侯不明理士大夫不講學庶人不<lb/>
<pb n="KR4d0315_WYG_029-5b"/>
敏政周列國之望也而大人者曰可以無學則道術分<lb/>
裂而禍亂日相尋矣可不懼乎是以君子必貴講學今<lb/>
夫武人悍夫強梗難制威之以兵則弗馴懼之以勢則<lb/>
作敵至於見仁人君子一言之誠一事之義則往往感<lb/>
泣而願忠投命而下拜此豈有他智巧可以屈其力乎<lb/>
爼豆既脩則軍旅之事潛寓其中教化興行則凶悍之<lb/>
氣冥然消弭泮宫之詩曰順彼長道屈此羣醜小雅之<lb/>
詩曰君子如祉亂庶遄已衆若非長道之能屈而亂疑<lb/>
<pb n="KR4d0315_WYG_029-6a"/>
君子之所不能定然竟能屈醜已亂者盖學問之力也<lb/>
執事以天授正學崛起南方實踐真知見于有政自登<lb/>
蜀坂馳使車﨑嶇險艱備殫勞勩盖二年於兹矣方敵<lb/>
兵之來澒洞深入益冐瀕危僅一棧道而執事能凝然<lb/>
不動以鎮安軍民援師一來敵竟却去及叛兵之起朋<lb/>
伍駭亂縉紳被禍極於惨酷而執事能挺身干戈不屈<lb/>
威武兇徒相戒卒不敢犯夫内㓂外訌皆不可以禮義<lb/>
弭也當時勇者不敢當其鋒怯者不過避其鋭執事一<lb/>
<pb n="KR4d0315_WYG_029-6b"/>
儒生耳詩書禮樂是習道徳仁義是修寛厚長者是處<lb/>
然敵至而反戈賊來而革面譬之鳯麟髙翔羣狡率服<lb/>
者此非有學問定力能至是哉雖然元濟之平蔡人不<lb/>
知上下之分久矣而裴晉公借一愬以示之櫜鞬禮行觀<lb/>
者皆聳天下之患狃於所習而轉移之機不可不新其<lb/>
所習者也蜀自近年以來綱常陵夷名分隳替將士不<lb/>
知階級之禮軍旅浸無紀律之法含忍混貸殆為故常而<lb/>
孽萌疽根轉相倣傚遺禍至此欲一洗而新之其必由<lb/>
<pb n="KR4d0315_WYG_029-7a"/>
學乎今執事奉天子命牧御全坤共二師屏而某以佔<lb/>
畢諸生適掾文學此六十郡觀聽之始也執事倘不以<lb/>
某不肖與之講學以勸化齊民使平日禮義善物孝弟<lb/>
忠信吉德有以習其耳目而柔其體膚則民知尊君親<lb/>
上不敢覬覦守固攻克效死勿去雖間有強悍弗率亦<lb/>
將聞風胥動消其暴戾於㝠㝠之中矣此豈非今日第<lb/>
一事哉昔張忠定之始鎮蜀也均亂甫平學校頽替公<lb/>
不急急於弭亂而乃㽞意於興學有劉式者服勤師説<lb/>
<pb n="KR4d0315_WYG_029-7b"/>
精通大義遂自撰牒辟充州學教授而蜀之學者聞風<lb/>
逺來其詞曰興邦教隆世禮莫先乎六經率天爵臻人<lb/>
極必本乎四術事固有相感而不迂者執事倘㽞意焉<lb/>
則禮義之宫名教之地文翁髙朕之室必有劉式者扶<lb/>
道植教興世禮立人極者也執事幸無忽<lb/>
　　　上應都大書<lb/>
某聞之昔者聖賢之論為政不曰才力非以其人之英<lb/>
邁勇敢不足以辦一世之事也盖事物之來必有聯絡<lb/>
<pb n="KR4d0315_WYG_029-8a"/>
管攝之處而應事接物之中亦必有經綸主宰之妙使<lb/>
吾方寸之間湛然清虚精一無二則是心也如火之熾<lb/>
如泉之達斯足以制萬事而宰羣物脱或不然良知之<lb/>
苖裔方萌物欲之攻取滋甚聴其與物流轉而惰慢之<lb/>
氣又從而乘之則神明無所舍而其弊有不可勝言者<lb/>
矣然則舍講學何以澄治之哉堯舜禹天下之大聖也<lb/>
以天下相傳天下之大事也然其授受之際前後相詔<lb/>
不過危微精一四語畢命一書康王之精神在焉畢公<lb/>
<pb n="KR4d0315_WYG_029-8b"/>
之文獻存焉而其所以訓廸殷士至親至切者亦不過<lb/>
曰雖收放心閑之惟艱逮至春秋兹學之源流猶未冺<lb/>
也子産列國之大夫也當人欲横流之衝而獨能別識<lb/>
心體之正其言曰朝以聴政晝以訪問夕以脩令夜以安<lb/>
身於是乎節宣其氣勿使兹心不爽而昏亂百度此在<lb/>
孟子即是夜氣在周子即是主静在程子即是主敬在謝<lb/>
子即是常惺惺法在延平李氏即是灑落處在建安朱<lb/>
氏即是天機活潑雖發言之章指互有不同而要其極<lb/>
<pb n="KR4d0315_WYG_029-9a"/>
則皆收斂齊一不迷失其本心而使為事物之主也執<lb/>
事平日所得其得諸此歟方象山陸氏倡為即心是學<lb/>
而婺之士曽無一人遡江以西其風氣盖已淳矣執事<lb/>
者又自東萊而参之考亭者也學問之本末行已之榘<lb/>
度某固不能盡窺其秘而得諸朋友之所聞盖知執事<lb/>
以中夜之氣㸔道心以平旦之氣㸔人心以性之靜者<lb/>
為心之本體以情之動者為心之感發以如保赤子心<lb/>
誠求之為與人一動靜循環體用該徧執事之學亦可<lb/>
<pb n="KR4d0315_WYG_029-9b"/>
謂講之宻矣某也少嘗有志於此而學力不强靜不足<lb/>
以君躁敬不足以勝怠倀倀然如大軍遊騎四出逺而<lb/>
無所歸豈期末路執事移節西川而某以㽞臺末至之<lb/>
賔實執見賢之贄茍惟隨俗俯仰以浮道陽相尊而不<lb/>
求所謂審問聚辨之益豈不㒺乎為生哉此某所以宿<lb/>
戒豫齋欲以心源之所得而参同於宗門也嗚呼心一<lb/>
也以堯舜三代之所存者而存心則其心活以春秋戰<lb/>
國之所亡者而為心則其心死日知其所亡而夜無忘<lb/>
<pb n="KR4d0315_WYG_029-10a"/>
其所存則心之本體昭昭具在雖以此通天下之志成<lb/>
天下之務可也不識執事以為何如幸誘而誨之<lb/>
　　　答嚴子韶書<lb/>
某比承賢主賔聯璧見過吏塵不清簡於延待弗克久<lb/>
駐車馬此為悵然耳即日冬序晏温喜聆經緯𨽻習德<lb/>
履休暢道䘮千載聖逺言湮濓溪周子河南二程子横<lb/>
渠張子倡絶學於衰世之中相與發揮孟氏以來不傳<lb/>
之秘然其講道也言質素而不華理平淡而無竒㣲<lb/>
<pb n="KR4d0315_WYG_029-10b"/>
開其端而不盡發以告人盖使學者怡然自得之也至<lb/>
武夷朱晦翁紫巖張南軒則句句而釋字字而解精㣲<lb/>
妙宻之蘊盖已抉露無餘矣兹承下問猶以無極為疑<lb/>
致知力行為二豈其於朱張諸書猶未究極其説必欲<lb/>
問而辯辯而知耶太極之理亦妙矣涵動靜生陰陽二<lb/>
氣五行四象八卦皆於此乎演出方其未生也猶人之<lb/>
懐子子在母中及其既生也猶人之生子子在母外流<lb/>
行發育之妙化化生生之機於是乎無窮矣然是理也<lb/>
<pb n="KR4d0315_WYG_029-11a"/>
無聲之可求無臭之可接無有方所形狀之可見是以<lb/>
周子必曰無極而太極盖明太極乃無形之理非有形<lb/>
之物也晦翁披剥圖象義理極是章明而南軒釋之曰<lb/>
莫之為而為文勢亦順説者猶謂無極二字不可撘在<lb/>
太極上大傳言易有太極而不曽言無吁此不惟不見<lb/>
太極且不知易矣易者無方無體者也而云有太極則<lb/>
無極而太極之理明矣聖人著易字於太極之上亦何<lb/>
嘗以屋上架屋床上疊床為嫌哉其如知行之説兄以<lb/>
<pb n="KR4d0315_WYG_029-11b"/>
學者之病窮格汗漫墮於徒知徒聞之地而少有所謂<lb/>
真履實踐之功脱使真知騐之躬行率多悖戾則兄又<lb/>
誤矣凡躬行之悖戾者皆未曽真知之故也知與行工<lb/>
夫本互相發始條理終條理如人兩足相先後行不可<lb/>
偏廢知之明則行之力行之到則知之澈是知常在先<lb/>
而行未嘗不隨之也兄乃以窮格為汗漫而必欲從力<lb/>
行處下手格物之功未至而疾行之心已先則將恐於<lb/>
義理有中有不中者矣秦漢以來豈無志於力行之士<lb/>
<pb n="KR4d0315_WYG_029-12a"/>
行矣而不著習焉而不察擿埴索塗莫適所依卒背於<lb/>
中庸不能與入堯舜之道是殆㝠行而已也行之惟艱<lb/>
之言盖不謂此髙宗舊學於甘<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>則發髙宗之知者甘<lb/>
盤也傅説之告不過欲髙宗行其所知而已矣㸔經須<lb/>
是參互出入首尾融貫當自脱然有警悟處中庸曰博<lb/>
學之審問之慎思之明辨之篤行之學問思辨居其四<lb/>
而行居其一某仍欲子韶從致知處下手已知者則力<lb/>
行以終之未知者學問聚辨以求之如此則誰得而禦<lb/>
<pb n="KR4d0315_WYG_029-12b"/>
之哉對客之暇随筆疏去未免掛一漏萬有疑不妨再<lb/>
指教<lb/>
　　　又<lb/>
某伏自神泉道别寂無音驛之問共月萬里於我良朋<lb/>
豈不懷思即日秋煒正濃喜聆里居侍親德履休暢河<lb/>
洛輟響斯道荆榛武夷朱先生發孤咮於朝陽洞析㣲<lb/>
義以告後之學者不但數千百言而已聖門路長良朋<lb/>
難得鈍者既難凑泊敏者又不耐煩脱有英才間氣生<lb/>
<pb n="KR4d0315_WYG_029-13a"/>
則溺耳目恬習之事長則師老儒崇尚之言未識聖人<lb/>
心已謂不必求其迹未見君子志已謂不必事其文㝠<lb/>
然被駈渾不知覺此吾道所以孤行而有志於斯者必<lb/>
欲羣居相與講明而求為至當之歸也子韶真能辦得<lb/>
擔簦萬里訪尋文公諸書且徧謁於其徒既歸而求之<lb/>
復以所聞見於東南者㑹萃為一編以騐不令兄弟子<lb/>
之志則勤矣教授葉文自是宗門中的的正傳筆之於<lb/>
書化之於口固已純熟不同如器之陳縣丞於知行一<lb/>
<pb n="KR4d0315_WYG_029-13b"/>
說亦然分疏得明白其論司馬温公有見於正心誠意<lb/>
無見於致知格物白没了大學發頭兩章唐自韓文公<lb/>
作原道已脱漏了致知格物一段其言曰正心誠意將<lb/>
以有為也是雖能捄一時佛氏之害而不知已躐大學<lb/>
之等若只從正心誠意處做起而不向致知格物上發<lb/>
脚譬猶人之行路不識路頭而便欲從半路裏截去其<lb/>
得免夫顛㝠幸矣嚮来與子韶説㡬多而猶以此發問<lb/>
於人脱使真知騐之躬行率多悖戾此何等語不意子<lb/>
<pb n="KR4d0315_WYG_029-14a"/>
韶未之改也見得來子韶日前都是看知字輕了纔有<lb/>
所知便不能涵泳乎所已知突有所見即不能推極其<lb/>
所既得温燖紬繹之味少融㑹灑落之功不至所以怡<lb/>
聲下氣終見其難疾辭遽色未免間作原其病根皆生<lb/>
乎此盖不可專罪氣禀也行道之人茍知愛乎其親悌<lb/>
乎其兄尚或能之豈有秀於民者而反行道之人不若<lb/>
乎昔者某兄弟亦嘗以怡名齋矣養不逮乎其親而同<lb/>
氣相屬同堂相好一如父母俱存時相似怡怡融融雖<lb/>
<pb n="KR4d0315_WYG_029-14b"/>
友生不能喻其和妻孥不能比其樂但見只是天分中<lb/>
事易知易行不知子韶如何問一怡字有許多説話甚<lb/>
莫曉也夫所謂學問者不徒學也而問亦不可苟焉易<lb/>
纔説學以聚之便説箇問以辨之中庸纔説博學之便<lb/>
説箇審問之論語纔説博學而篤志便説箇切問而近<lb/>
思問之不辨不審不切者皆非學也子韶既獲與朱氏<lb/>
門人相接從四書中儘有大綱領大節目三數條可問<lb/>
而問其所不必問等閒蹉過是則可惜耳邊聲時摇軍<lb/>
<pb n="KR4d0315_WYG_029-15a"/>
務未休横渠所謂委之劇聚以騐其勤暴之邊衝以觀<lb/>
其畧正是時也而某咸無一於斯有所警教不惜因北<lb/>
風時惠好音<lb/>
　　　又<lb/>
某堕跡紅塵市中悶然不見已缺每四方朋友相與講<lb/>
學既切矣而又磋之既琢矣而又磨之時發深省勉齋<lb/>
既下世宏齋繼沒毅齋槁立于婺女之濱罕與世接㽞<lb/>
宗庠者僅葉六十四丈一人擔當考亭門戸嗚呼亦㣲<lb/>
<pb n="KR4d0315_WYG_029-15b"/>
矣有志乎此學者須是完養思慮栽培義理不可先起<lb/>
求成之心孔子所謂獲孟子所謂正政此病也如子韶<lb/>
拙藁與四書講義其間文字儘說得去但發得太輕便<lb/>
欠深醇醲厚之味要是此時節只好諷詠尚絅之詩可<lb/>
可也立齋自謫渠陽後學益造詣文益和平不可不審<lb/>
之季永弟恃原而徃進進殊未已也近方識唐彦祥其<lb/>
人頗能用心科舉之外他時必有可觀因舜父之歸占<lb/>
答來教不暇詳述所懷耳餘祈為天下寳珍毖<lb/>
<pb n="KR4d0315_WYG_029-16a"/>
　　　答呉道夫書<lb/>
某間不上起居狀傾嚮之懷想亦同之比聞讀易北窗<lb/>
日詣勝處但不知從何處下手易變易也上下數千載<lb/>
惟伊川老先生斷得此一字分明盖謂隂陽相磑日月<lb/>
相射晝夜相承死生相代其大綱不出乎此後来或以<lb/>
𤣥測或以祲傳或以餘氣言或以破體言或以飛行流<lb/>
遁㸔雖支辭蔓説亦不過從其動者言之獨關子明頗<lb/>
見理有云天隂陽半人善惡混然陽畫六時曉昏皆為<lb/>
<pb n="KR4d0315_WYG_029-16b"/>
隂所侵其用事惟四時而已易卦六爻初上皆小位之<lb/>
正其用事惟四爻而已此所以善人少惡人多治世少<lb/>
亂世多亦可謂易之精深有關於世道者也不知道夫<lb/>
有取於此否乎東臯子來出示二章且知傳經之暇誦<lb/>
詩讀離騷時復㳺戱於酒壘棋局上環視區中之人皆<lb/>
坐我百尺樓下矣某亦㽞意書傳有經史互攷有傳註<lb/>
訂義有分章有斷句有缺文有疑辨有帝制王言體有<lb/>
天文地理説絶不用諸家觧法工夫宏濶彌年未就他<lb/>
<pb n="KR4d0315_WYG_029-17a"/>
日脫藁則幅巾藜杖相從於雲水間當求以瑩所疑也<lb/>
九日懷賢輙遣白衣人為夀康尊風味不減桑落䝉賜<lb/>
領采幸甚氣序薄寒願言冲輔陽機以人物自愛<lb/>
　　　答任子嘉書<lb/>
某造朝之初程叔運來中都具言子嘉居家好學其所<lb/>
得者躍如也一句某聞之驚愕曰子嘉頓與舞雩詠歸千<lb/>
載同樂耶若爾則百聖之戸庭荒矣蔇得來書迺云再<lb/>
取六經字字而讀之於聖賢用心處粗窺一二則知前<lb/>
<pb n="KR4d0315_WYG_029-17b"/>
日之所謂躍如者莫是於讀書時有㑹心處否於㸔義<lb/>
理時有欲罷不能處否聖逺言湮士學踈莽鈍者既難<lb/>
凑泊敏者又不耐煩譬如園夫灌花須是株株而灌農<lb/>
夫之務去草須是根根而鋤若以莽鹵滅裂之工而祈<lb/>
浸灌梳櫛之效非善為圃稼者也子嘉讀書之志諒必<lb/>
有見於此但未審窺見聖賢所以用心處果能真見乎<lb/>
否也真實之見與摸索之見得皮膚者大不同格至之<lb/>
知與約畧而知得些小者大不類百世在前聖賢之心<lb/>
<pb n="KR4d0315_WYG_029-18a"/>
烱如一日試為我書其所見者何事明以見告庻幾交<lb/>
相益也且今為字民之官豈弟君子民之父母此二句<lb/>
作如何説併示標月之指其如名譽之不聞此自朋友<lb/>
之責不待丁祝暑候正袢願言講學自愛<lb/>
</p>
<p>
</p>
  </div>
</body>
</text>
</TEI>
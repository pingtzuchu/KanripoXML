<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文敏集巻十四</head>
    <p>
<pb n="KR4e0091_WYG_014-1a"/>
欽定四庫全書<lb/>
　文敏集巻十四　　　　　　明　楊榮　撰<lb/>
　　序<lb/>
　　　杏園雅集圖後序<lb/>
正統二年丁巳春三月朔適休暇之晨館閣諸公過予<lb/>
因延于所居之杏園永嘉謝君庭循旅寓伊邇亦適來<lb/>
㑹時春景澄明惠風和暢花卉競秀芳香襲人觴酌序<lb/>
行琴詠間作羣情蕭散衎然以樂謝君精繪事遂用着<lb/>
<pb n="KR4e0091_WYG_014-1b"/>
色寫同㑹諸公及當時景物倚石屏而坐者三人其左<lb/>
少傅廬陵楊公其古為榮左之次少詹事泰和王公傍<lb/>
杏花而坐者三人其中大宗伯南郡楊公左少詹事臨<lb/>
川王公右侍讀學士文江錢公徐行後至者四人前左<lb/>
庶子吉水周公次侍讀學士安成李公又次侍講學士<lb/>
泰和陳公最後至者謝君其官錦衣衞千户而十人者<lb/>
皆衣冠偉然華髪交映又有執事及傍侍童子九人治<lb/>
飲饌傔從五人而景物趣韻曲臻于妙廬陵公喜題曰<lb/>
<pb n="KR4e0091_WYG_014-2a"/>
杏園雅集既序其端復與諸公賦咏成什乃屬予識其<lb/>
後仰惟國家列聖相承圖惟治化以貽永久吾輩忝與<lb/>
侍從涵濡深恩盖有年矣今聖天子嗣位海内宴安民<lb/>
物康阜而近職朔望休沐聿循舊章予數人者得遂其<lb/>
所適是皆皇上之賜圖其事以紀太平之盛盖亦宜也<lb/>
昔唐之香山九老宋之洛社十二耆英俱以年德髙邁<lb/>
致政閒居得優游詩酒之樂後世圖之以為美談彼固<lb/>
成於退休之餘此則出於任職之暇其適同而其迹殊<lb/>
<pb n="KR4e0091_WYG_014-2b"/>
也然考其實爵位履歴非同出一時聨事一司今予輩<lb/>
年望雖未敢擬昔人而膺密勿之寄同官禁署意氣相<lb/>
孚追視昔人殆不讓矣後人安知不又有羡于今日者<lb/>
哉雖然感上恩而圖報稱因宴樂而戒怠荒予雖老尚<lb/>
願從諸公之後而加勉焉<lb/>
　　　藜閣餘芳詩序<lb/>
予表兄劉君孟清自少有志氣識趣超邁既長學于郡<lb/>
庠綽有令譽師友咸推重之予以後進每得與之講貫<lb/>
<pb n="KR4e0091_WYG_014-3a"/>
切磋以資麗澤之益焉其後孟清以明經領鄉薦去為<lb/>
萬州學正甚有才名然於人事承接之間多剛毅弗屈<lb/>
後遂以事免官僑居興濟嘗扁其所居之室曰藜閣餘<lb/>
芳士大夫咸為之賦詩孟清來屬予序世傳劉向校書<lb/>
天禄閣有老人携青藜杖叩閣嘘杖端然火謂向曰我<lb/>
太乙之精聞夘金之子愽學下而觀焉其事雖未可必<lb/>
其有無然而向之文學為世所宗盖有不可誣者孟清<lb/>
以充實之學宏博之文慨然欲見于有為而竟落落弗<lb/>
<pb n="KR4e0091_WYG_014-3b"/>
偶閒居著述思以垂於久逺豈非有慕于向者乎孟清<lb/>
之志予固有以知之矣雖然以孟清之才之學進德之<lb/>
心老而弗倦亦豈終栖息於田野而已乎將見躋青雲<lb/>
登閶闔修向舊業而嘘青藜之餘燄迓太乙於良宵相<lb/>
與講明五行洪範之說尚未晚焉姑書此為序<lb/>
　　　頤菴文集序<lb/>
天地間一元氣之流行惟人得其正而至理具焉善養<lb/>
是氣足以配乎道義而後發之為文章六經卓矣後之<lb/>
<pb n="KR4e0091_WYG_014-4a"/>
作者醇正莫如孟子雄健莫如司馬子長辨博宏深莫<lb/>
如昌黎韓子其文之所至亦各從其氣之所至也故曰<lb/>
氣水也言浮物也氣盛言從江河之水浩然充溢而物<lb/>
之小大莫不浮此其可見矣予于頤菴胡公之文有取<lb/>
焉公豫章世家少以穎異之資銳志古聖賢之道於羣<lb/>
經罔不精究其他子史百家亦探索無隱且生文獻之<lb/>
邦得賢士大夫相師友熊伯機以古文辭自髙一見公<lb/>
文亟稱其有所養悉以古文法授之公既入翰林受知<lb/>
<pb n="KR4e0091_WYG_014-4b"/>
聖主侍講經筵主典成均位望益進所養益深其文之<lb/>
正者有得於孟之緒雄健宏深有以造于司馬昌黎之<lb/>
奥偉然成一家言足以追古之作者公著述既多流傳<lb/>
已久今吏部侍郎富陽趙公新奉命廵撫江右復取公<lb/>
前集刻之益廣其傳謂予知公深宜有序予以同官嘗<lb/>
接清論每及古今作者未嘗不慨乎造理養氣之難自<lb/>
公得謝南歸荏苒十年欲一聚首良不可得而趙公好<lb/>
德尚文之誠乃若此烏得不竊為公喜耶興懷疇昔序<lb/>
<pb n="KR4e0091_WYG_014-5a"/>
奚可辭爰述所知用弁諸簡若公道德之懿矩矱之正<lb/>
觀者有考於斯文<lb/>
　　　黄少保集序<lb/>
少保兼户部尚書東萊黄公嘗手録其平昔所作詩文<lb/>
藏于家其子琮復取公晚年親書之藁次為三帙前少<lb/>
師吏部尚書蹇公為題之曰過庭所授間請予序之夫<lb/>
國家肇興之秋文明之運啓而光岳之氣完必有間世<lb/>
之才挺生其間其道足以尊主而濟民其文足以經邦<lb/>
<pb n="KR4e0091_WYG_014-5b"/>
而名世偉烈芳聲耀於今而傳於後然何可多得哉此<lb/>
古人所以歎夫姚宋不見於文章劉栁無稱於事業也<lb/>
粤在今世於斯二者並美兼著得非公乎公天資過人<lb/>
自其少時居家塾游儒庠治經之餘發為吟咏語輒驚<lb/>
人暨其壯也繇佐郡邑以參方岳歴亞卿而列八座登<lb/>
三少政務之暇大篇短章傳誦於人者鏗乎金石奏而<lb/>
咸韶和輝乎珠玉粲而雲錦張也何其偉哉盖公生當<lb/>
皇明氣運隆盛之初遭逢列聖得以所學敭歴中外建<lb/>
<pb n="KR4e0091_WYG_014-6a"/>
立勲業至于文章特其餘事爾雖然世之欲求公平生<lb/>
之志者觀之是編亦可少見矣或謂公之言皆公志所<lb/>
發也而有激切和平之不同者何哉盖其出鎮南交則<lb/>
銳意于撫綏及既還朝居守南京則存心于經綸故其<lb/>
所發自然有異也其他隨寓興懷即物賦形而魁特超<lb/>
邁之氣見于其間者無不可喜可愛是編在他人得之<lb/>
必争相快覩惟恐或後况為子孫而寳藏莊誦其敢忽<lb/>
乎庸僭書其端俾後之觀者有所考諸<lb/>
<pb n="KR4e0091_WYG_014-6b"/>
　　　重刋衞生寳鑑後序<lb/>
吳郡韓公復陽精於醫學嘗以李東垣門人羅謙甫所<lb/>
著衞生寳鑑書詳加考訂將夀諸梓未就而没公之季<lb/>
子公達克世其業遭逢聖明仕為太醫院判嘗持此書<lb/>
語予曰吾將刻之以成先志幸一言以序之予諾而未<lb/>
暇為今年冬公達亦没其子布復泣且拜懇求不已予<lb/>
惟上古聖神憫斯民之札瘥夭閼不得以全其夀於是<lb/>
為之醫藥以濟之厥後名醫世出各以意見著方書聨<lb/>
<pb n="KR4e0091_WYG_014-7a"/>
篇累牘非止一家然用而試之有得有失獨近世東垣<lb/>
所著内外傷辨等篇發前人之所未發故其所著之方<lb/>
靡不神效謙甫受業其門得聞至論其為此書斟酌損<lb/>
益具載悉備嘉惠於世者厚矣公達既精通其藝上承<lb/>
於眷過下濟於斯人而尤惓惓以繼先志為務此仁人<lb/>
孝子之用心予於公達素相知於其没豈能忘言哉世<lb/>
之為醫者得此書誠如鑑之燭物一舉暸然在目必不<lb/>
至於差繆凡有疾者觀於此書誠足以衞生不至於危<lb/>
<pb n="KR4e0091_WYG_014-7b"/>
殆然則此書之傳其功不亦博乎遂書以序于後<lb/>
　　　竹居詩巻序<lb/>
臨川吳子尚始以才薦於吏部僑寓京師即長安里之<lb/>
西偏截竹為屋若干楹因其鉅細長短以為棟梁杗桷<lb/>
户牖之用復取其修勁者剖而斷之為壁為瓦於是上<lb/>
下四旁無非竹也縱横仰覆無非竹也子尚日處其間<lb/>
洒然若遊乎清風之谷有不知夫塵喧之接境炎燠之<lb/>
煩蒸也心甚樂之因題之曰竹居士大夫相與賦詩以<lb/>
<pb n="KR4e0091_WYG_014-8a"/>
咏歌之子尚既仕為徐州判官以督工留北京間謁予<lb/>
請序夫世之人美其屋室髙甍巨棟翼然壯麗者固多<lb/>
有之然不過為閭里之觀子孫之計而已豈若子尚之<lb/>
居髙廣不踰於尋丈而瀟洒清虚之趣足以怡神適性<lb/>
逺氛埃而挹秀爽來清飈于四座引明月於踈櫺其快<lb/>
且適為何如哉昔黄州竹樓以王元之而遂傳今子尚<lb/>
之居既清絶若此盖將不减黄州之勝矧又有士大夫<lb/>
播之詩歌以形容之者不一而足抑安知其不遂有傳<lb/>
<pb n="KR4e0091_WYG_014-8b"/>
於世乎因其請也姑為之序子尚文雅篤實草廬先生<lb/>
之五世孫云<lb/>
　　　雙桂堂序<lb/>
草木雖㣲物然其發榮滋長往往足以兆人之興盛若<lb/>
王晉公手植三槐以子孫必有為三公者其後果然盖<lb/>
公自信其德而知其後之必興特假槐以為之兆耳然<lb/>
其子孫連世貴顯歸視其家槐隂滿庭矣則槐之所以<lb/>
榮茂者亦豈偶然哉臨川吳子宣子尚兄弟少時行山<lb/>
<pb n="KR4e0091_WYG_014-9a"/>
澤間得穉桂兩株而一本兄弟皆欣然以為若有符於<lb/>
吾同氣之親者遂相與移植于家之池上歲久蓊然暢<lb/>
茂枝葉輪囷望之童童若車盖然花時金粟璀璨天香<lb/>
滿室清風明月之夕兄弟與賓客徙倚觴詠其間恍然<lb/>
真若處乎廣寒清虚之地也何其快哉既而兄弟皆出<lb/>
仕子宣為常山縣丞子尚為徐州判官俱以才名見知<lb/>
當時於是士大夫謂雙桂其兆於此矣相與詠歌其事<lb/>
間以其所得彚為一帙請予言序之夫吳氏兄弟實草<lb/>
<pb n="KR4e0091_WYG_014-9b"/>
廬先生之五世孫先生詩書仁義之澤垂世而傳後者<lb/>
可擬於晉公則今之雙桂孰謂不足以追蹤於三槐哉<lb/>
將見子宣兄弟政譽日聞名位益顯以馴至於光榮盛<lb/>
大而不可止則斯堂豈不愈有榮耀哉故為序之<lb/>
　　　東川迎養圖序<lb/>
士君子讀書有志於顯親揚名以見於有為者固多而<lb/>
求其能遂其志者甚少何也夫學而得致於用仕而得<lb/>
顯于時而又能及其父母俱存之日得以盡顯揚之道<lb/>
<pb n="KR4e0091_WYG_014-10a"/>
斯志孰不願也然既學而弗得仕既仕而弗及顯既顯<lb/>
又弗及榮其親於是其志之弗得遂者多矣若廬陵羅<lb/>
坤泰者可謂能如其所志者乎坤泰自幼穎敏長而益<lb/>
勵于學不數年登永樂乙未進士第歴事内廷有能聲<lb/>
遂擢知廣德州下車之初即遣人走迎二親來就養既<lb/>
至坤泰即備輿馬出迎東川俯伏跪拜咸中儀節歡愉<lb/>
之色溢於顔靣孝敬之誠發於悃愊於是州之寮屬父<lb/>
老相與瞻望而言曰州侯之所以孝於其親者如此吾<lb/>
<pb n="KR4e0091_WYG_014-10b"/>
與若等其可不盡事親之道乎莫不為之咨嗟歆豔於<lb/>
無已也既而坤泰至京乃請善畫者繪為東川迎養圖<lb/>
并求詞林諸君子詩文以述其事復徵予序其首簡予<lb/>
惟州牧之職有民社之寄僚屬之所具瞻士庶之所視<lb/>
效茍非亷謹忠厚明惠公直不足以勝其任若坤泰者<lb/>
幼而學學而仕仕而至於州牧亦可謂貴顯矣而又樂<lb/>
父母之俱存既克逺迎就養以展其身先之敬而又足<lb/>
以使人觀感以興起其孝弟之心此豈惟獲遂其一已<lb/>
<pb n="KR4e0091_WYG_014-11a"/>
之私情實有闗於世教之大者固不可不述以傳諸後<lb/>
至若事上以忠奉祀以敬䘏民以仁處事以公與夫撫<lb/>
字之有方勸課之有法是雖坤泰之已能然于事親之<lb/>
暇尤加意焉將見日進日升其所造就者有未涯涘尚<lb/>
將有以為親榮矣夫豈特見於圖畫形諸歌詠而已哉<lb/>
坤泰其勉諸<lb/>
　　　西莊圖詩序<lb/>
金川之東有地曰西莊邑鉅姓吳氏之所居也吳氏之<lb/>
<pb n="KR4e0091_WYG_014-11b"/>
先有為吉州團練使者始來居深圳厥後有號竹隱者<lb/>
復還西莊歴元至國朝族益蕃盛貲産殷富今北京行<lb/>
部吏曹員外郎嘉静之祖父嘗大建居室于其間有志<lb/>
養之堂有館賓之軒有山泉之齋有藏書之室有田疇<lb/>
足以給歲計有花竹足以供宴賞於是一門羣從與夫<lb/>
賓客往還於此者起居偃息無不得其樂焉而西莊之<lb/>
勝遂有聞於當世矣嘉静歴仕兩京縉紳大夫與之游<lb/>
處者皆為賦詩以歌詠其事且彚成巻帙徵予言序之<lb/>
<pb n="KR4e0091_WYG_014-12a"/>
夫山水之秀非有庭館臺榭以資宴遊登眺之樂則不<lb/>
能以周覽其勝槩居室之華非有文人秀士以處乎其<lb/>
間則不能以鋪張其盛美今吳氏西莊實在玉笥名山<lb/>
之麓峯巒巖谷之幽䆳烟霞霧靄之掩映風泉石溜之<lb/>
潺湲嘉花美木之布列可謂鍾靈宅異之區矣而吳氏<lb/>
子孫相承善繼善述髙甍鉅棟宏麗完好真足以盡得<lb/>
其勝而長有其樂與夫世之人栖栖於一丘一壑而倐<lb/>
來忽往者奚啻霄壤哉然則吳氏之慶澤綿逺於此亦<lb/>
<pb n="KR4e0091_WYG_014-12b"/>
可見矣故為之序<lb/>
　　　羅氏桃野詩序<lb/>
吉水桃林羅氏世為衣冠之族其先世有字留耕者躬<lb/>
耕讀書自號桃野故元時嘗仕為古筠學官既至輒去<lb/>
退居其鄉放情山水間當桃花盛開日致酒花下聚宗<lb/>
族子弟鄉人父老酣觴賦詩以為樂意氣豁如也今桃<lb/>
野翁捐世已久其曽孫汝敬由進士為翰林侍講嘗念<lb/>
其先祖之曠懷雅度見重當時以至于今而其流風餘<lb/>
<pb n="KR4e0091_WYG_014-13a"/>
韻藹然可以想見然獨不得托之文字之間恐其久而<lb/>
或泯也廼邀善畫者為作桃野之圖以蘄士大夫詠歌<lb/>
之且來請序於予予惟世家鉅族雖其祖宗之德有以<lb/>
啓之於前茍非賢子孫繼之於後則安能使其遺澤之<lb/>
益衍令譽之久存乎昔人有曰莫為於前雖美而弗彰<lb/>
莫為於後雖盛而弗傳斯言其信然矣羅氏先世桃野<lb/>
以才學之懿襟度之英聞望昭於當世風采振于來葉<lb/>
此皆非尋常懷居者之所及然為之後者非有汝敬之<lb/>
<pb n="KR4e0091_WYG_014-13b"/>
善繼善述則亦安能俾其先祖之德見之于圖畫播之<lb/>
於聲詩也哉雖然汝敬勿以今之所至者為己足尚其<lb/>
益加淬礪以承先代之餘慶而無所忝焉則斯圖之光<lb/>
耀將與桃木山水照映於無窮也豈特見於一時之歌<lb/>
詠而已哉<lb/>
　　　周氏櫟陽八詠詩序<lb/>
距吉水邑西幾二舍許當同江之涯有地曰泥田周氏<lb/>
世居之而櫟陽又其别名也周氏自唐長慶間繇廬陵<lb/>
<pb n="KR4e0091_WYG_014-14a"/>
徙家於此迨今六百餘年其間以文學科第顯者代有<lb/>
其人蔚然為望族今國子博士岐鳯實其裔也博士有<lb/>
子曰叙以明經登永樂戊戌進士第為翰林編修父子<lb/>
博學多才並有時譽可謂世濟其美矣間嘗即其所居<lb/>
之勝命為八景其一曰磻州烟樹則宋進士澤之讀書<lb/>
之所其二曰江墅雲泉則元廣福監丞方平之别業皆<lb/>
周氏之先世也其三曰龍潭晚釣其四曰虎堤春望其<lb/>
五曰中陵晚翠其六曰雙隴筠隂其七曰墨沼晴波其<lb/>
<pb n="KR4e0091_WYG_014-14b"/>
八曰櫟山霽雪則皆其居近之勝處也於是士大夫相<lb/>
與播之歌詠以彰其勝而來請序於予夫山水之美有<lb/>
能得而居之雖一丘一壑皆足以怡情養性於其間以<lb/>
樂其樂况非尋常一丘一壑之比者乎今周氏櫟陽之<lb/>
景不一而足而又能攬結竒勝以與當時能賦者共詠<lb/>
歌之則所謂山若増髙水若増深者信乎其非虚語矣<lb/>
且磻洲江墅又其先世之遺躅慶澤之所存宴遊之所<lb/>
寓則為之子孫者又得不於此惓惓乎此余于八景非<lb/>
<pb n="KR4e0091_WYG_014-15a"/>
徒知博士君之能得夫山水之樂尤足以見其能追慕<lb/>
於前聞人以毋忘其舊業於荆榛蕪廢之餘於乎周氏<lb/>
之子孫何其多賢也因其請遂為之序焉<lb/>
　　　支硎山十二詠序<lb/>
蘇為吳郡都㑹東連大海北距廣陵西抵丹陽南接㑹<lb/>
稽民物蕃阜甲於東南其間多古迹名勝賢士大夫往<lb/>
往喜于登臨賦詠歴唐宋以來見諸簡册者多矣今太<lb/>
醫院判韓公達乃魏國忠獻王之裔自其先世南渡由<lb/>
<pb n="KR4e0091_WYG_014-15b"/>
杭徙居于此遂為蘇人公達嘗奉其兄䝉菴先生所賦<lb/>
支硎山十二詠過予言曰夷之兄自少嗜學工詩文長<lb/>
而好醫得金華朱彦修之術常以利濟為心愈人之疾<lb/>
不責其報郡邑老幼莫不感恱然素志恬淡不妄與人<lb/>
交尤恥道榮利事暇日輒幅巾鶴氅邀二三友徜徉山<lb/>
水間或登髙眺逺或倚樹長吟或濯清泉而坐平曠引<lb/>
觴命酌隨興所適皆有深寓而於支硎山水尤篤愛焉<lb/>
盖碧琳原實先生塋域所在兄預為夀藏於其旁由是<lb/>
<pb n="KR4e0091_WYG_014-16a"/>
多遨遊其間因求古名賢勝蹟為十二詠以紀其實夷<lb/>
幼承撫育今粗守家學授職朝廷日荷寵眷是皆兄之<lb/>
教也兄今不可復作而手澤尚存茲以其嘗所賦之景<lb/>
求善畫者為圖請序其事庶展玩之際猶見吾兄也予<lb/>
嘗考之地誌盖支硎去吳縣西南幾一舍許一名報恩<lb/>
山昔沙門支遁道林愒息於此故因以得名山之左曰<lb/>
東峯下有楞伽院即古報恩寺白樂天劉夢得皆嘗見<lb/>
於賦詠院之前有石平廣泉流其上曰寒泉泓渟瑩澈<lb/>
<pb n="KR4e0091_WYG_014-16b"/>
可鑑毛髪曰南池有水閣臨之皮日休陸龜䝉之所嘗<lb/>
遊也稍南支遁飛歩馬處有石紋如馬足者四曰馬跡<lb/>
石又有道林石室世稱曰支遁菴自菴前西向登山由<lb/>
一逕入中峯院其下有八隅泉池惠敏律師塔當池上<lb/>
古碑穹然立于其前又逕前南升踞髙望逺可數百歩<lb/>
至天峯院即唐支山院也旁有宋人讀書房又有西菴<lb/>
院其前曰放鶴亭云即支遁故鶴處山之中蒼崖聳立<lb/>
兩石對峙曰石門從此而登即南峯矣南峯之西卓然<lb/>
<pb n="KR4e0091_WYG_014-17a"/>
有山秀出曰待月嶺嶺之下有水澄清如玉味甚甘美<lb/>
大旱不竭曰碧琳泉峯之南有山嶙峋挺㧞勢若牛首<lb/>
曰牛頭峯峯之背為北峯院盖茲山幽勝竒絶宜其為<lb/>
梵流釋子之所栖髙人勝士之所遊而先生亦烏能已<lb/>
於賦述哉余嘗道姑蘇聞其佳勝而未遂登覽故弗及<lb/>
識先生及來京師承乏詞林獲與先生之弟太醫院使<lb/>
公茂及公達交遊其在北京予之所居又與其官署相<lb/>
去密邇因得相與往來見其家子弟亦皆循循雅飭周<lb/>
<pb n="KR4e0091_WYG_014-17b"/>
旋進退不踰矩度於此尤足以見先生家庭之訓矣世<lb/>
之人盖有不知先生之髙志者咸以隱者目之先生豈<lb/>
真隱哉當元之季張士誠竊據姑蘇先生父子毅然不<lb/>
受徵辟放情山水間優游自適迨天朝統一天下凡四<lb/>
方才俊之士彚征於時方將見于有為而以目眚遂弗<lb/>
得以自效先生之志豈不深可惜哉雖然先生二弟皆<lb/>
得際遇聖明以醫學著稱於天下則先生雖未顯猶顯<lb/>
也今觀先生十二詠翛然有出塵之趣非其藴蓄之厚<lb/>
<pb n="KR4e0091_WYG_014-18a"/>
涵養之深不足以及此豈尋常登臨感慨托興於陳迹<lb/>
而已哉且支遁不過東晉一髙僧爾而支硎之山尚以<lb/>
之得名先生世醫業儒人受其惠者不可勝數於其没<lb/>
也吳人思之迨今不忘則先生之德足以傳于不朽况<lb/>
其賦詠又足以流播當時而垂於後世此豈空寂之徒<lb/>
之可比哉先生諱奕字公望䝉菴其號也<lb/>
　　　送太守芮公復任建寜序<lb/>
聖天子嗣位之初命在廷之臣舉薦賢能列于庶位而<lb/>
<pb n="KR4e0091_WYG_014-18b"/>
郡邑之選尤重其人宣城芮公嘗守天台已去其任至<lb/>
是廷臣合薦詔徵入朝即拜建寜之命下車之初首詢<lb/>
學校激厲諸生省民瘼閔孤窮以敷宣聖澤先代名賢<lb/>
子孫皆訪求之㧞其俊秀俾之入學復其力役以恤其<lb/>
家凡政之所當先事之所當務者皆次第行之民無煩<lb/>
擾吏無欺蔽非深知撫字之方師帥之道者疇克爾耶<lb/>
榮執經郡庠沾濡教澤凡公所施設者皆耳目之所及<lb/>
及叨薦禮闈承乏禁林荷禄于茲已踰二載時有自吾<lb/>
<pb n="KR4e0091_WYG_014-19a"/>
郡來者士則稱其得勸勉之道農則稱其無差科之擾<lb/>
工則稱其無繕修之勞賈則稱其無侵漁之患至于賦<lb/>
役之均平催徵之如期者又公之餘事爾豈足為公稱<lb/>
道也哉傳曰民之所好好之民之所惡惡之此之謂民<lb/>
父母今實於公見之其視咈民之欲違道干譽者豈不<lb/>
大相逺哉今四方郡守報政來朝者罕能稱職惟公考<lb/>
于天官而治行為最上于是有復職之命不惟有以遂<lb/>
吾郡士民之望抑亦為諸郡二千石之楷法公之行也<lb/>
<pb n="KR4e0091_WYG_014-19b"/>
懼無以彰公之德榮公之行乃與同門友程君汝器請<lb/>
于太史公趙先生序于巻首在朝諸文儒發為歌詠予<lb/>
不揆蕪陋僭以公之治行浹于見聞者復書于末簡使<lb/>
人知古之循良若黄覇之為潁川吳公之治河南不能<lb/>
專美於史氏矣加地進秩必膺寵數俟當為公書之<lb/>
　　　送王太守赴肇慶序<lb/>
永樂丙申之夏前瓊州太守西昌王公伯貞以服除上<lb/>
天官俟命于行在方是時公之仲子行儉以翰林修撰<lb/>
<pb n="KR4e0091_WYG_014-20a"/>
在扈從之列留寓北京公既以其職來朝復得就禄養<lb/>
於旅邸申義方於宦達之時承顔色於遲暮之日綵衣<lb/>
拜慶歡然交欣而彤幡皂盖與金馬玉堂相為照映使<lb/>
都邑人士瞻望風采莫不為之嘆美而歆慕以為王氏<lb/>
一門兩世遭太平而榮達若此昔人所謂父子之美者<lb/>
其以是歟如是既踰月公乃得改官肇慶于是公之鄉<lb/>
仕于朝者皆相率為詩歌以送之而侍講鄒君仲熙來<lb/>
徵予言以為序惟君在洪武中以賢良應辟已嘗敭歴<lb/>
<pb n="KR4e0091_WYG_014-20b"/>
顯要矣其守瓊州十餘年海南之民至于今思之及今<lb/>
公年已逾七十鬚髪皓然而國家方且圖任老成之士<lb/>
將有以嘉惠黎元以共樂夫太平熙洽之盛宜公未可<lb/>
以引年而退休也且肇慶視海南為近其民情風土之<lb/>
淳美盖有不勞而治者則公之是行也誠可以優游恬<lb/>
嬉於黄堂之上以待其政之成而已異時有道嶺而南<lb/>
經乎炎荒遐徼之間聞有兩歧之歌五袴之謡其必公<lb/>
之政哉<lb/>
<pb n="KR4e0091_WYG_014-21a"/>
　　　送徐都指揮還建寜序<lb/>
建寜居七閩之上游襟山環水東隣括蒼北距上饒而<lb/>
西南之間遥控交廣凡福興泉漳諸郡品物之貢輸三<lb/>
吳兩浙商賈之來往罔不輻輳於斯邉藩要㑹莫有逾<lb/>
於此也國朝洪武初以其地重人稠特設福建行都司<lb/>
以建寜左右延平汀邵五衞所𨽻之皆遴選武臣之賢<lb/>
能者以掌衞事時徐侯彦實之先公為建寜右衞指揮<lb/>
涖事明敏訓練有方凡都司之事有所疑弗能决者必<lb/>
<pb n="KR4e0091_WYG_014-21b"/>
咨問之然後行公夙夜悉心勤于所事毫髪罔敢忽怠<lb/>
繇是忠義聞于朝廷信實著于藩服惜其蚤殁而弗獲<lb/>
大施于是吾郡之士民至于今思慕之不忘厥後侯以<lb/>
長嗣襲職復涖建寜盖侯自幼時優游邑里軍民利病<lb/>
罔不究心及在官之日公私弗擾士民悉安官長咸加<lb/>
敬禮焉洪武壬午侯率師駐守汶上值今上舉兵靖難<lb/>
將渡大江而侯獨挺身來歸遂授任使擢官至指揮同<lb/>
知去年夏奉表至行在特䝉召見恩眷益隆留數月乃<lb/>
<pb n="KR4e0091_WYG_014-22a"/>
遣皇上復以為是職未足以盡其才也遂詔拜本都司<lb/>
都指揮僉事給驛以還凡列於朝者靡不榮之予始家<lb/>
居時嘗辱知於侯今承乏詞林雖逺隔數千里外而心<lb/>
情之相契有加無替故于其歸也率秋官主事葉惟淵<lb/>
洎建之士大夫寓於此者相與出餞于郊外惟淵乃舉<lb/>
酒屬予為序以華其行予時以匆冗弗暇為今侯之子<lb/>
禎以隨侍皇太孫殿下練習于京師得賜歸省惟淵暨<lb/>
諸友復詣予請序以發揚侯之令德予不可再辭謹摭<lb/>
<pb n="KR4e0091_WYG_014-22b"/>
實而復之曰夫人之所以遭遇於時得以享厚禄豐爵<lb/>
者必其德有諸已才足以有為而後位稱其德才副其<lb/>
用故能致逺大之事功而膺爵禄于悠久也侯之為人<lb/>
德足以惠衆而敦俗才足以修政而立事而其威儀風<lb/>
裁使閫外肅然枹鼓不驚士民安堵綽然有古良將之<lb/>
風此其所以荷恩眷而承寵命也夫雖然不特此也侯<lb/>
之先公種德積善于前故今始發于侯以續其遺業者<lb/>
如此侯今又能施政敷惠于人人則侯賢嗣他日又克<lb/>
<pb n="KR4e0091_WYG_014-23a"/>
繼承于後祖宗三世光融顯耀誠非他族之比則自三<lb/>
世至于數十百世赫然光大其家聲傳之無窮與國家<lb/>
同其水久其又可量也哉故予于終篇願以是為贈焉<lb/>
　　　送金昭伯省父還江西詩序<lb/>
予與臨江金公幼孜昔同登進士第列官於朝既而以<lb/>
翰苑之職相與共事内廷朝夕侍上左右得以承清光<lb/>
而待顧問厥後又同受命兼職輔導及扈從兩京聆和<lb/>
鸞於屬車豹尾之間從旄鉞於龍沙絶漠之外逮今又<lb/>
<pb n="KR4e0091_WYG_014-23b"/>
同拜學士之命者數年恩榮遭遇之盛優禮眷顧之隆<lb/>
盖未始不相同也予二人者亦未嘗不退而竊嘆其幸<lb/>
生斯世而交相歡慶以為千載之竒逢何其榮且幸哉<lb/>
永樂已亥秋公之子昭伯來省侍于北京明年春正月<lb/>
將歸其鄉朝之大夫士相率賦詩以送之且來請予言<lb/>
以為序夫世之為子弟者往往習父兄之貴富侈膏梁<lb/>
紈綺之習蔑詩書禮義之訓而弗克循規蹈矩者多矣<lb/>
獨昭伯溫淳謹飭善事其親自其少時從公宦游京師<lb/>
<pb n="KR4e0091_WYG_014-24a"/>
躬覩朝廷之所以待公寵遇賚錫之厚而周旋進退之<lb/>
間愈益恭謹又能篤志于問學此非其資性之美而能<lb/>
然乎今復自其家不逺數千里觸寒暑渉江湖以覲其<lb/>
親于輦轂之下又得縱觀新都山河城闕之雄麗萬方<lb/>
子來嘉祥畢集皆足以擴聞見而恢器量其所得又詎<lb/>
可涯哉雖然公能以義方之教成其子而昭伯益思有<lb/>
以承順于親而無違古人所謂父子兼美者其在斯矣<lb/>
予于公契好之最篤出處之相同也故於昭伯之行不<lb/>
<pb n="KR4e0091_WYG_014-24b"/>
為溢美之言而少致箴規之意焉<lb/>
　　　送福建按察僉事吕公考滿復任詩序<lb/>
國朝重按察之職盖以其為朝廷耳目之寄肅然臨乎<lb/>
方岳秩然振其紀綱不惟郡縣百司之職有所警懼弗<lb/>
敢以肆而藩維帥閫亦皆凛然有所顧忌而不得怠且<lb/>
忽焉此其職之重為何如自非老成文學諳練時務而<lb/>
識逹治體者誠未可以居此也㑹稽吕公升常始由溧<lb/>
陽學官用薦擢江西按察僉事聲譽赫然其後以文學<lb/>
<pb n="KR4e0091_WYG_014-25a"/>
召與修大典書成調官山西凡二年復調閩中閩盖八<lb/>
郡地方數千里物阜而民衆歲時諸畨賓貢海舶珍竒<lb/>
之貨率常往來於此公能正已率下故凡郡邑有司莫<lb/>
不仰而望之貪者以亷懦者以立各率其職弗敢少違<lb/>
其民亦皆樂從公之政令而得以休養生息於田里故<lb/>
公之名聞煜然東南之間為憲臬之稱首也今年秋秩<lb/>
滿考績于吏部循例復還於是朝之士大夫與公遊者<lb/>
作薊門送别圖相與賦詩以送之且屬予為之序夫士<lb/>
<pb n="KR4e0091_WYG_014-25b"/>
君子負學問才能者常患弗得自效及其既用則又患<lb/>
不得居顯要以攄其所藴施之于人此古今之所共惜<lb/>
今公以博渉之學通敏之才出際天朝文明之運屢職<lb/>
風紀其聲光聞望足以振勵一方其政令設施足以肅<lb/>
清列郡則公之遭遇顯揚為何如而其榮耀于當時傳<lb/>
播於後人者烏可冺哉予世家建安而忝官于朝雖未<lb/>
得展桑梓之敬以與鄉人詠邦大夫之賢然往還京師<lb/>
必相與接見亦得以聆其餘論而于鄉人子弟之來未<lb/>
<pb n="KR4e0091_WYG_014-26a"/>
嘗不審知公之善政則公是行也詎能已於言乎遂為<lb/>
之序且俾觀者有以知公之槩焉<lb/>
　　　送金幼學還臨江詩序<lb/>
永樂二十年秋九月予與學士金公幼孜扈從自塞北<lb/>
還而公之弟幼學逺自江右來省其兄歡然相聚甚相<lb/>
欣慰也明年春二月復治裝將還其鄉詞林諸君子相<lb/>
與賦詩贈之而請予序其端予與公以文學侍從禁垣<lb/>
及今二十餘年叨䝉聖天子恩眷之隆華之以清職寵<lb/>
<pb n="KR4e0091_WYG_014-26b"/>
之以厚禄禮遇之意至深至厚旦夕愧悚深以莫能效<lb/>
報為歉嘗竊思之予二人者亦何克勝此哉惟當精白<lb/>
一心夙夜之間終始不懈則所以鞠躬盡瘁以圖報稱<lb/>
於萬一焉而為吾克家子弟者既幸生太平之世而又<lb/>
目覩父兄遭遇之盛得以優游處於鄉邑其心豈不有<lb/>
所感激奮發務以仁義忠孝之道自勉哉今幼學年富<lb/>
而氣銳志髙而才敏往年嘗至南京予竊重之今之來<lb/>
事其兄益恭謹而接朋友益謙遜儀度溫然而笑語舉<lb/>
<pb n="KR4e0091_WYG_014-27a"/>
動未嘗輕發予又益加重焉此非卓然有所感發以善<lb/>
承父兄之志者疇克爾耶嗚呼幼學之來其志固可嘉<lb/>
而其亟歸也亦豈徒然哉盖以其夀母太宜人在堂康<lb/>
健無恙而定省温凊不可以久違也則于其歸又將致<lb/>
難兄之意升堂起居奉觴上夀子姪畢集雍容揖拜翕<lb/>
然而和肅然而敬其歡且樂又當何如耶雖然奉親之<lb/>
暇尚其益加儆惕以力于學而篤于行兢兢焉思所以<lb/>
紹其兄之休光則一門之間伯仲之賢可以比古之所<lb/>
<pb n="KR4e0091_WYG_014-27b"/>
謂二難者矣豈不盛哉是盖兄之所屬望而吾之所期<lb/>
待者也幼學其勉之是為序<lb/>
　　　送進士周南巽還吉水詩序<lb/>
朝廷重科目之選每賓興之歲合天下所貢之士㑹試<lb/>
于京師拔其尤者禮部以其名聞于上乃親策而試之<lb/>
士之以文藝得與是選者可謂榮矣然既得為進士則<lb/>
必使觀政諸司練習政務以俟銓擢盖未始有獲歸榮<lb/>
其鄉者也粤自永樂紀元以來凡歴八科獨丙戌辛丑<lb/>
<pb n="KR4e0091_WYG_014-28a"/>
及今甲辰三科之士皆得䝉特恩賜歸其鄉誠昔人所<lb/>
謂衣錦之榮者復見於此其遭遇之隆何其至哉吉水<lb/>
周南巽氏為邑舊族簮纓詩禮先後相望其仲兄彦竒<lb/>
嘗以文學發身累官至大理少卿綽有令譽南巽夙承<lb/>
家學肄業邑庠永樂甲午以易經領江右鄉薦入為太<lb/>
學生至是遂登上第其對策大廷予時叨與讀巻閱其<lb/>
文知其學之優才之贍而淵源有自也為之嘉歎不置<lb/>
今茲南還其族孫翰林編修叙合詞林諸公賦詩以華<lb/>
<pb n="KR4e0091_WYG_014-28b"/>
其行而來請序于予以弁諸首簡予嘗託交彦竒君重<lb/>
以叙之請遂不可辭夫士君子負學問才能致用於時<lb/>
盖將以有為也豈徒以為身榮而已哉古人謂豪傑之<lb/>
士因科目而進者此也科目既有以入官則將以其素<lb/>
蘊措之于行事見之于當世以為邦家之光斯可矣尚<lb/>
何暇逸之敢冀退休之是望哉其有幸而得一歸故鄉<lb/>
以為閭里之榮是盖千載一遇也其可易致哉今南巽<lb/>
以壯盛之年膺俊造乏選又遂得賜歸其鄉其榮且幸<lb/>
<pb n="KR4e0091_WYG_014-29a"/>
不言可知矣雖然昔人有言居廟堂之髙則憂其民處<lb/>
江湖之逺則思其君南巽之歸固可以為榮而於此宜<lb/>
益思聖天子所以優待之意雖閒居野處必將惓惓然<lb/>
不忘致君澤民之念勉焉思有以竭其才慨然思有以<lb/>
致其力俾他日被天書之召有職任之責然後以其平<lb/>
昔念慮之所及懷抱之所蓄者發揮振耀於斯世庶幾<lb/>
上不負聖天子訓育之意而下不負所學矣一時之榮<lb/>
耀何足為南巽道哉<lb/>
<pb n="KR4e0091_WYG_014-29b"/>
　　　送從弟仲宜還建寜分題詩序<lb/>
予家世積忠厚至先大父樂善好施諄諄以孝弟訓子<lb/>
孫為後世法先伯父與先公兄弟凡四人祗奉遺訓皆<lb/>
篤於孝友克承厥緒罔敢失墜其後伯父以茂材舉授<lb/>
鳯陽右衞知事先公既相從之官而後又兩省焉兄弟<lb/>
之情篤矣故至于今數十餘年家庭雍睦之風藹然如<lb/>
一日鄉族尚之自予叨居侍從渉歴兩京二十餘年皆<lb/>
祖考之餘慶也從弟仲宜盖自故鄉來省者凡三今年<lb/>
<pb n="KR4e0091_WYG_014-30a"/>
秋相見北京之寓舍其齒德益懋情愛益切此非其資<lb/>
性純美耳濡目染之有自砥礪涵養之所至歟於戯先<lb/>
世積善之長豈有涯哉既而告歸朝之大夫士莫不嘉<lb/>
其能篤於兄弟之誼且又惜其將别也因次其道路所<lb/>
經山川風景之勝分題賦詩以贈其行且繪而為之圖<lb/>
其曰金臺别意所以寫夫握手踟蹰之態其曰廣川歸<lb/>
㠶所以狀夫囘翔順適之興至若彭城暮景則層樓粉<lb/>
堞落照蒼茫之思見焉淮隂秋色則平川逺水烟蕪霜<lb/>
<pb n="KR4e0091_WYG_014-30b"/>
樹之景寓焉若夫二十四橋寒聲蕭颯非廣陵之夜雨<lb/>
乎江島㣲茫鯨音催曙非金山之曉鐘乎金波溶溶鳴<lb/>
榔夕渡泛乎姑蘇之月也雪山澎湃倚棹晨征候乎錢<lb/>
塘之潮也睇嚴灘之烟樹以起千古懷賢之思望鵝湖<lb/>
之晴雲而興武夷親舍之想至若閩嶺停驂則桑梓連<lb/>
隂故園在邇油然恭敬之心生焉龍津宴㑹則賓朋相<lb/>
賀四座交歡欣然㑹合之意孚焉然則吾弟之行徘徊<lb/>
留憇於其間覽茲景之勝㮣以觀斯圖而誦其詩烏得<lb/>
<pb n="KR4e0091_WYG_014-31a"/>
無離别暌違之感乎昔謝氏兄弟池塘春草之思形於<lb/>
夢寐千載之下尚為美談矧予兄弟之情見于孔懷和<lb/>
樂且耽又非想像感寓於茫昧者之可比也此諸公之<lb/>
所以賦詠長篇短章金玉鏘然以申其綢繆繾綣之懷<lb/>
者又皆予兄弟之同情也故予因序于巻端庶觀于此<lb/>
而知作者之意焉雖然予叨承上恩夙夜冀效涓塵之<lb/>
報顧力有不足然尚圖黽勉得禆於萬一至于襲詩禮<lb/>
之先訓紹箕裘之舊業以雍和輯睦於家廷者吾弟其<lb/>
<pb n="KR4e0091_WYG_014-31b"/>
克任之其尚勉之詩曰凡今之人莫如兄弟因併書之<lb/>
以贈<lb/>
　　　送錢參政還廣西詩序<lb/>
台之錢君士復以廣西布政使司左參政秩滿來朝課<lb/>
最于吏部未及九載循例還所治其同宗翰林侍讀錢<lb/>
君習禮合朝之士大夫賦詩以送之而屬序文於予士<lb/>
復在洪武間由太學生授主刑部事既而擢守安慶建<lb/>
昌二府静重愷悌政用寛簡民甚安之歲滿以最而陞<lb/>
<pb n="KR4e0091_WYG_014-32a"/>
今職夫廣西為南裔之地土壤闊大而林谷碞阻其間<lb/>
民夷離處無禮讓之風多獷戾之俗任牧守之寄者茍<lb/>
非其人而拊循招徠之無術則谿峒諸夷輒無所畏忌<lb/>
出而掠郡縣殺民吏往往為邉患故朝廷不獨命重臣<lb/>
宿將置兵以鎮之而於藩憲之職尤必簡其人焉士復<lb/>
奉上命而典是藩蒞政治民聽决無滯弛張得宜雖未<lb/>
嘗出聲威以求赫赫之譽而拊循招徠恩信著于逺近<lb/>
由是冦攘屏息環數千里之地蠻區山聚之民莫不欣<lb/>
<pb n="KR4e0091_WYG_014-32b"/>
然相安於無事是誠足以任藩輔之寄而副國家倚注<lb/>
之重矣然豈無所自而然哉士復實吳越武肅王鏐之<lb/>
後其先當五季之亂羣雄並争獨堅守臣節效順中國<lb/>
保有兩浙數十州之地使其人至老且死不識兵革是<lb/>
大有功德於民故去今垂六百年為之子孫者多才且<lb/>
賢足為世用士復致身禄位服事四朝秩躋三品其寵<lb/>
榮光盛固武肅之遺慶世德溉被之所致而其奉法盡<lb/>
職上無負於君而下有以惠澤其民者又其忠厚之心<lb/>
<pb n="KR4e0091_WYG_014-33a"/>
有以啓之也習禮與士復為同宗予故推本其先而序<lb/>
諸贈言之首簡云<lb/>
　　　送浙江按察副使江至堅赴任序<lb/>
士有抱逺大之器懷超卓之識者則其平居必含𢎞簡<lb/>
静淵乎其有容坦乎其不撓而無一毫町畦崖岸此其<lb/>
所蓄者厚盖非可以淺近而窺測也予友江至堅少同<lb/>
里閈既遊郡庠篤志好學不事表襮同列罕及焉既而<lb/>
予以科目忝官詞林至堅亦登永樂甲申進士第與修<lb/>
<pb n="KR4e0091_WYG_014-33b"/>
永樂大典書成拜監察御史其涖職也小心恭謹務為<lb/>
忠厚不事苛刻而立朝也凛然正色糾慝繩違無所阿<lb/>
避退而家居則恂恂然未嘗見其疾言盛氣有所陵厲<lb/>
人莫不愛重之皆以至堅知為政之大體而非瑣細浮<lb/>
躁者之比也今年夏以九載秩滿書最于天官遂得超<lb/>
拜浙江按察副使將行朝之大夫士咸賦詩以餞之乃<lb/>
求予序其首簡予惟按察之職實朝廷耳目所寄盖使<lb/>
之臨制諸司糾治不法以鎮靖其一方者也凡事有闗<lb/>
<pb n="KR4e0091_WYG_014-34a"/>
於政體者則必舉而行之先後有序輕重有倫寛猛不<lb/>
失其宜勸懲各循其實好惡無私刑罰當罪由是郡縣<lb/>
百職望風而景從憸邪豪猾聞聲而歛迹而一方之人<lb/>
莫不熙熙然䝉其惠澤以相安于無事夫然後足以稱<lb/>
其職茍徒褒衣巍冠不自知其職之為重而庸庸碌碌<lb/>
靡所不為或者其才可稱則又以察察為明苛刻為務<lb/>
民受其弊恬不之省斯皆何足取哉至堅抱負才器期<lb/>
於逺大久矣一旦受聖天子命出佐外臺其必將行其<lb/>
<pb n="KR4e0091_WYG_014-34b"/>
所志以無忝於其任矣兩浙之民何其幸歟且浙為大<lb/>
藩素號繁劇而職風紀者多得其人况三山林君懋𢎞<lb/>
實為按察使與至堅俱出閩郡道同而氣合又皆以名<lb/>
進士發身其設施布置表正憲度必將有不謀而同者<lb/>
矣至堅其勉乎哉<lb/>
　　　送何先生赴松江教授詩序<lb/>
予曩居建寜郡學時雷陽何先生來為教授毅然以師<lb/>
道自任其德性之美學問之懿操守之確皆非尋常士<lb/>
<pb n="KR4e0091_WYG_014-35a"/>
流之可及方是時吾郡鄉先生趙公友士蘇公伯厚李<lb/>
公振道亦皆以老成宿望職掌分教與先生志同氣合<lb/>
相與講論切磋以訓諸生諸生亦相率樂從之游故當<lb/>
時稱師儒之盡職生徒之造就者八閩之中以吾郡為<lb/>
首稱焉厥後予忝以科目官翰林且三年先生始至京<lb/>
師以俟闕援例歸省丘墓永樂初始除廣西之太平太<lb/>
平地僻逺蠻夷荒徼之區人鮮知學先生教九年諸生<lb/>
卒不能以其所業厠一名於科貢復援例教三年誘掖<lb/>
<pb n="KR4e0091_WYG_014-35b"/>
開導無所不至於是得薦於鄉貢者凡四人既而復以<lb/>
秩滿謁選歴事地官幾一年乃改雲間郡學將行凡吾<lb/>
僚友皆賦詩以送之予以師生舊好序不可辭夫學校<lb/>
之職其滿也以其徒科貢之多寡為黜陟多則遷寡則<lb/>
降甚者有罰焉故儒者之受斯職不得善地輒不樂此<lb/>
何其見之謬也且無地不生材茍學問不足以淑諸人<lb/>
訓誨不能以盡其方而欲諸生有所取法而得以有成<lb/>
是猶不種而求穫弗樵而待薪者矣奚可得乎及夫生<lb/>
<pb n="KR4e0091_WYG_014-36a"/>
徒無所造就而遂䝉其罰則往往不責於躬而責歸於<lb/>
其地是豈理也哉先生教於吾郡移於太平皆已有明<lb/>
效矣今而復移其教於二郡者教于雲間予知其所成<lb/>
又必有加於前矣異時東南之間俊秀之士成德達材<lb/>
彬彬然出應時需以見用於當時者必多先生之徒也<lb/>
所謂得英材而教育之先生之樂不既富乎予之言雖<lb/>
不足為先生重輕然區區之情有弗能已者是為序<lb/>
　<lb/>
<pb n="KR4e0091_WYG_014-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文敏集巻十四<lb/>
</p>
<p>
</p>
  </div>
</body>
</text>
</TEI>
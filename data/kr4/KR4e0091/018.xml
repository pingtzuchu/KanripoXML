<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文敏集巻十八</head>
    <p>
<pb n="KR4e0091_WYG_018-1a"/>
欽定四庫全書<lb/>
　文敏集巻十八　　　　　　明　楊榮　撰<lb/>
　　神道碑銘<lb/>
　　　故資善大夫兵部尚書兼太子賓客張公神道<lb/>
　　　　碑銘<lb/>
宣徳辛亥正月癸酉兵部尚書張公以疾卒于北京之<lb/>
官舍訃聞上為之嗟悼遣中官即其家賜賻鈔三萬緡<lb/>
親為文命禮部胡濙祭之勑工部治墳塋户部復其家<lb/>
<pb n="KR4e0091_WYG_018-1b"/>
是嵗某月某日其孤璘奉柩𦵏所居東阿之王村祔於<lb/>
先塋之次乃奉通政徐琦所述公行狀詣予泣拜請銘<lb/>
将以刻石于墓道予弗獲辭按状公諱本字致中姓張<lb/>
氏其先世居琅琊自其髙祖景瞻徙居東阿今為東阿<lb/>
人曽祖欽祖誠父從善皆隠徳弗仕至是以公貴祖父<lb/>
皆得推恩贈資善大夫兵部尚書祖母李氏母丘氏皆<lb/>
贈夫人公自少穎敏好學洪武中自邑庠生以明經貢<lb/>
禮部補太學生其才識超邁長於應變始仕為江都令<lb/>
<pb n="KR4e0091_WYG_018-2a"/>
卓卓有治聲百姓愛之太宗皇帝靖難兵次揚州率耆<lb/>
老詣軍門謁見遂陞揚州府知府繼陞江西叅政其在<lb/>
職備悉民艱不憚繁勞夙夜孜孜以祛除積弊剗剔奸<lb/>
蠧為務民甚安之未幾召為工部左侍郎以事謫交阯<lb/>
雖間闗萬里觸犯瘴癘處之怡然未嘗有戚戚之色方<lb/>
是時仁宗皇帝居儲副素知公名奏召還以為刑部右<lb/>
侍郎其治獄平恕而於奸慝必窮覈弗少貸然皆出于<lb/>
至公輿論歸焉洪熈改元之初進秩兵部尚書兼掌都<lb/>
<pb n="KR4e0091_WYG_018-2b"/>
察院事無何召至北京留行在兵部今上皇帝嗣位以<lb/>
公克任大事益見親信凡軍政之闕失廢墜者力舉行<lb/>
之井然皆有條緒於是䝉恩降勑褒奨命兼太子賔客<lb/>
有白金文綺鞍馬之賜且以户部政務隳圮命公兼領<lb/>
之既莅事銳然以為己任除弊建利經慮百方必至當<lb/>
而後行而遽至大故惜哉享年六十有五卒之日公卿<lb/>
大夫奔走相吊者騶呼相屬於路配王氏封夫人子男<lb/>
二人璘環女二人盧春祁慶其婿也孫男三繼祖繼宗<lb/>
<pb n="KR4e0091_WYG_018-3a"/>
如意保公賦性剛直居官亷介凡事以身任之是是非<lb/>
非不為茍且不事阿徇其論議侃侃有古大臣之風是<lb/>
宜為銘葢昭公之遺徳於弗朽且以示其後之人焉銘<lb/>
曰<lb/>
猗歟張公易直而通始宰江都乘時奮庸繼叅藩政旬<lb/>
宣是職入佐司空在位正直南交召還式副憲部體上<lb/>
欽恤用法平恕既任司馬兼掌地官兵政聿脩國賦用<lb/>
完凡厥猷為竭心殫慮羣言或殊公毅弗顧從容廟堂<lb/>
<pb n="KR4e0091_WYG_018-3b"/>
正笏垂紳執徳秉義如古大臣天胡弗仁奪公何速吊<lb/>
者雲赴巷悲路哭賜賻暨祭治其墓墳仍復其家澤施<lb/>
子孫東阿之原鬱鬱窀穸公蔵在茲過者必式<lb/>
　　　故資善大夫兵部尚書許公神道碑銘<lb/>
汴之許州即古之潁川郡其士風端慤尚志節由是出<lb/>
者莫不著名於世若今之大司馬許公其一焉公諱廓<lb/>
字文超姓許氏世居許之襄城曽大父居敬大父守誠<lb/>
父忠信皆隠徳弗仕母王氏公生而岐嶷賦性惇厚齠<lb/>
<pb n="KR4e0091_WYG_018-4a"/>
齔之年即知務學其父遣入邑庠受經遂領洪武已卯<lb/>
河南鄉薦明年試禮部弗偶入太學永樂丙戌擢錦衣<lb/>
衞經歴未幾超授工科給事中復陞鴻臚寺左寺丞皆<lb/>
能舉其職嵗壬辰拜工部右侍郎時職務叢脞公悉心<lb/>
殫慮以佐其長凡可恵工而利國者皆奏行之事多就<lb/>
緒輿論歸焉甲午太宗皇帝親率将士往征北敵命公<lb/>
督運粮餉隨軍往返六閲月而士馬給足人無暴擾乙<lb/>
未將營建北京命公提督神木厰事工繁而役重公益<lb/>
<pb n="KR4e0091_WYG_018-4b"/>
持謹慎始終弗渝巳亥以交阯人户田賦未有定規命<lb/>
公往理之公至察人心事宜與總戎豐城侯李彬掌交<lb/>
阯布政司事尚書黄福等議其可否遂還朝條奏其利<lb/>
害數事上皆嘉納之仁宗皇帝即位念公勤勞中外政<lb/>
績有稱遷工部左侍郎授正議大夫資治尹賜誥命推<lb/>
恩贈其父祖皆如公官祖妣閻氏母王氏皆為淑人皇<lb/>
上嗣位知公惇實可任益隆眷待宣徳庚戌秋河南民<lb/>
饑流離者衆上以公大臣素為鄉邦所重命往撫輯之<lb/>
<pb n="KR4e0091_WYG_018-5a"/>
至則旌亷黜貪勸善懲惡㮄示有司弗得復有科擾禁<lb/>
豪右毋索取私錢凡夫匠雜役及諸採辦與積逋税粮<lb/>
諸物悉奏免焉於是民皆趨走復業戴公若父母還朝<lb/>
上慰勞甚至辛亥春正月降勑奨諭陞公為行在兵部<lb/>
尚書復賜誥命授資善大夫并加贈厥祖若父皆尚書<lb/>
祖妣及母皆夫人公荷國厚恩方夙夜經慮以圖報而<lb/>
遽以疾聞皇上賜藥命醫視療竟不能起實宣徳壬子<lb/>
六月十二日距生洪武丁巳三月辛巳得年五十有六<lb/>
<pb n="KR4e0091_WYG_018-5b"/>
訃聞上深悼惜遣官賜祭命有司治墳塋給舟車歸其<lb/>
喪公卿大夫皆走哭吊致奠祭焉配王氏封夫人子男<lb/>
四長曰麟獸早卒王氏出也次繼廣繼文繼武側室張<lb/>
氏陳氏劉氏出也女三長適盛全次適蔚善次適建平<lb/>
伯髙逺亦皆王氏出也卜以某年某月某日𦵏公于其<lb/>
鄉首山之陽其宗姪國子生昌率其幼子奉監察御史<lb/>
羅亨信所状事行詣予請銘予昔與公有同官之好弗<lb/>
可辭惟公姿貎豐偉襟度夷曠具寛厚之徳有通敏之<lb/>
<pb n="KR4e0091_WYG_018-6a"/>
才歴事三聖荐沐寵恩詳慎縝宻不驕不矜凡受委任<lb/>
靡不竭盡心力是以官無廢事民庶樂康葢卓然有大<lb/>
臣之風是以樹碑墓道以垂不朽予既為次序之而復<lb/>
系以詩曰<lb/>
猗歟許公中土之英少克務學遭世太平發跡戎幕尋<lb/>
陟機要復陞鴻臚益臻榮燿貳卿之任佐理式勤益國<lb/>
利民譽日以振督運粮餉從征殘虜将士給足歡聲載<lb/>
路于彼南交版賦未清具陳可否深恊聖情仁皇嗣位<lb/>
<pb n="KR4e0091_WYG_018-6b"/>
益隆眷顧錫命推恩光昭宗祖聖皇繼統篤任弗渝命<lb/>
撫河南民用昭蘇迨進司馬璽書奨諭機務孔繁實深<lb/>
倚注惟公砥礪理國如家經慮多方茂著才華尚未耋<lb/>
期遽爾遐棄帝用嗟悼賜𦵏及祭恩命載臨哀榮始終<lb/>
勒石墓道垂耀無窮<lb/>
　　　故資善大夫都察院右都御史熊公神道碑銘<lb/>
國朝統一天下稽古為治既命六卿分掌庶務復設臺<lb/>
憲之臣以振風紀法制精宻蔑以加矣然居是職者非<lb/>
<pb n="KR4e0091_WYG_018-7a"/>
才識通敏亷正詳慎不足以當之若都察院右都御史<lb/>
熊公始克當其任焉公諱槩字元節自㓜聰慧務學其<lb/>
父授以春秋業大進領永樂戊子鄉薦辛卯㑹試登進<lb/>
士第擢監察御史容貎豐偉仁宗在東宫時器愛之命<lb/>
署刑部事未幾被薦拜廣西按察使調廣東俱著能聲<lb/>
今皇帝嗣位召拜大理卿命治水于蘇松經畫得宜民<lb/>
不知勞而水患息所至輙勸率郡縣脩葺學舍督勵師<lb/>
生講習新胡安定范文正魏了翁三陸祠復文正了翁<lb/>
<pb n="KR4e0091_WYG_018-7b"/>
義田墳地禮諸賢之後聲譽赫然時呉浙諸郡軍民有豪<lb/>
横者繼承命撫視威風凜凜察其素為民蠧者數十人<lb/>
械至京師寘于法扶植寡弱俱令得所於是奸頑歛迹<lb/>
閭里獲安間有誣訴公賍弊者上不之聴益隆信任特<lb/>
降勑奨勵有潔己奉公為國為民之語迨還特陞今職<lb/>
命莅南京公益勤慎務辨誣理枉既而母歿哀毁過情<lb/>
奉命歸𦵏即起復視事宣徳癸丑北京都御史顧公感<lb/>
疾上命驛召公來任其事至則一循舊規用法益平恕<lb/>
<pb n="KR4e0091_WYG_018-8a"/>
凡有所陳上皆容納是以憲紀肅然上嘗幸近郊命侯<lb/>
伯都督尚書同公居守益克小心祗慎今年秋車駕巡<lb/>
邊復令居守兼掌刑部事以勞感疾逾數日上還朝公<lb/>
猶勉强進見退而疾劇語家人曰吾其殆乎越六日上<lb/>
賜諸大臣鹿腊及内醖公獨拜受於家曰臣愧無以為<lb/>
報明日遂不起實宣徳九年冬十月十一日也訃聞上<lb/>
命官賜祭給舟歸其喪為造墳塋其孤端將奉公柩歸<lb/>
葬于吉之山乃以左春坊左庶子兼翰林侍讀周君崇<lb/>
<pb n="KR4e0091_WYG_018-8b"/>
述所状公行詣予徴文勒石墓道予辭不獲按狀公先<lb/>
世居南昌之豐城祖達夫仕元福州録事卒于官父敬<lb/>
芳㓜弱隨其母依吉水胡氏因冐其姓遂占籍吉水敬<lb/>
芳既長自邑庠升為國子生有學行迨公貴始復舊姓<lb/>
䝉賜誥進階資善大夫得以推恩贈祖考皆如公職祖<lb/>
母楊氏贈夫人母郭氏封太夫人配劉氏繼璩氏皆封<lb/>
夫人子男五煜壬子貢士焯安端盛女五長適王徳賢<lb/>
餘在室孫男二曰文曰昌女一曰癸貞昆仲四人甚相<lb/>
<pb n="KR4e0091_WYG_018-9a"/>
敬愛嘗作雍睦堂以敦友于之情詞林諸公咸美之以<lb/>
詩公能詩文所著有芝山藁公餘藁蔵于家尤善草書<lb/>
凡求者輙書與之不吝其為人大率類此嗚呼公賦性<lb/>
淳實内剛而外和居家則孝友篤至莅官則寛猛適宜<lb/>
及總憲紀益存寛厚不事苛刻至於論議施設待人接<lb/>
物綽有大臣之體是宜勒碑神道以昭後世銘曰<lb/>
猗歟熊氏肇邇南昌繼遷吉水家聲益張維公之生天<lb/>
資挺秀夙擢巍科才華實茂一服豸冠克振憲風用法<lb/>
<pb n="KR4e0091_WYG_018-9b"/>
惟平式恊宸𠂻出掌藩臬益勤益慎召拜大理聲譽益<lb/>
振蘇松之郡洪水湯湯命公拯之夙夜不遑䟽捍得宜<lb/>
水患用息民庶載忻利我稼穡吳浙阜殷豪猾肆强既<lb/>
除既治閭閻獲康有譎其徒誣公賍弊惟上聖明委任<lb/>
不替降勑奨諭玉音諄諄特召回朝益隆益恩命總憲<lb/>
臺綱紀秩秩南北二京並樹勲績公尚未耄遽爾云亡<lb/>
帝用嗟悼復錫寵光命官賜祭為營𦵏事恩榮始終人<lb/>
罕能儷新阡矗矗神道有碑刻兹銘詩千載永垂<lb/>
<pb n="KR4e0091_WYG_018-10a"/>
　　　故榮禄大夫少師兼吏部尚書贈特進光禄大<lb/>
　　　　夫太師諡忠定蹇公神道碑銘<lb/>
天眷我皇明誕啟文明之運必篤生彌綸叅賛之臣相<lb/>
與恊恭和𠂻用臻於至治揆之西蜀蹇公槩見之矣公<lb/>
世家重慶之巴邑曽祖繼祖祖均夀考源斌以公貴累<lb/>
贈封至榮禄大夫少師兼吏部尚書曽祖妣牟祖妣雍<lb/>
妣胡繼羅俱一品夫人公生而穎異首骨隆起風鑑者<lb/>
咸稱為國器及就學日記數百言郡守貳竒之選補郡<lb/>
<pb n="KR4e0091_WYG_018-10b"/>
庠生學業大進尋領鄉舉登洪武乙丑進士第授中書<lb/>
舎人初名瑢字宜之聞繼母喪請守制太祖髙皇帝因<lb/>
問曰得非蹇叔之後乎公叩首不敢對帝嘉其篤實因<lb/>
更名曰義御書義字賜之建文時擢吏部右侍郎太宗<lb/>
文皇帝入正大統轉左侍郎尋陞尚書永樂甲申兼詹<lb/>
事府詹事戊子命兼輔皇太孫巳丑大駕巡幸北京留<lb/>
輔皇太子監國適秩滿九載賜璽書宴勞之公為宫僚<lb/>
長皇太子禮遇尤厚少有疾輙遣人慰問嘗以公所居<lb/>
<pb n="KR4e0091_WYG_018-11a"/>
頗隘特命有司増建㕔事每遇節日必賜宴飲賦詩寵<lb/>
異之已亥聞父喪上及皇太子皆遣祭復賜教寛慰賻<lb/>
以白金襄事畢即命起復辛丑皇太子赴北京留公輔<lb/>
導皇太孫尋侍從至北京奉命巡撫畿内明年還京甲<lb/>
辰秋仁宗昭皇帝踐祚陞榮禄大夫少保兼吏部尚書<lb/>
食二俸踰月陞少傅兼官如故賜冠服象笏玉帶尋陞<lb/>
少師嘗賜繩愆糾繆銀章俾其有所匡正則封進之復<lb/>
賜銀印一文曰蹇忠貞印并璽書備言公忠勤之實以<lb/>
<pb n="KR4e0091_WYG_018-11b"/>
示褒崇宣宗皇帝嗣統命監脩兩朝實録宣徳紀元扈<lb/>
駕征武定州賜人口寳帶金銀文綺丁未扈從巡邊還<lb/>
上以公春秋既髙且師保職惟寅亮詔輟公吏部之務<lb/>
庚戌春兩朝實録成賜鞍馬白金文綺時先朝舊臣惟<lb/>
公為首上深眷顧之嘗賜銀圖書文曰忠厚寛𢎞賜甲<lb/>
第于文明門之西北落成之日復賜宴器鈔幣凡節日<lb/>
遣中官宴賜于家秩滿賜宴禮部降詔褒諭及公誕辰<lb/>
賜廏馬鈔幣今皇帝即位賜賚特厚公舊有心疾至是<lb/>
<pb n="KR4e0091_WYG_018-12a"/>
復作上屢遣中官及太醫院名醫往視之復賜羊酒及<lb/>
鈔以慰勉之明日疾劇公泣謂太監范安曰義起自布<lb/>
衣荷列聖擢用無所補報今皇帝新承大統又不獲效<lb/>
忠沒有遺恨第自今願率由太祖皇帝舊章庶幾天下<lb/>
生民受福復諭諸子孫和順孝敬恪遵法度遂卒實乙<lb/>
卯正月丁亥也訃聞上為悼念命有司治喪𦵏贈特進<lb/>
光禄大夫太師尚書如舊諡忠定官其長子英尚寳司<lb/>
丞屬以國有大事停祭百日後命禮部尚書胡濙諭祭<lb/>
<pb n="KR4e0091_WYG_018-12b"/>
之給舟車歸其喪公生元至正癸卯十二月乙卯至是<lb/>
享年七十有三配劉氏加贈至一品夫人繼張氏封一<lb/>
品夫人側室孔氏子男四長即英次芳芸荃女二適馬<lb/>
俊李誠英芳二女皆劉出芸孔出荃張出洪熈時授尚<lb/>
寳司丞早卒孫男四霖震霑露孫女一英奉柩将以某<lb/>
年某月某日祔𦵏鄉之先塋乃列附三代并公歴履之<lb/>
詳徴予銘其墓道之碑惟公稟含𢎞和厚之資出當重<lb/>
熈累洽之運迨事列聖荐膺重託獻納匡翼功在國家<lb/>
<pb n="KR4e0091_WYG_018-13a"/>
天錫之夀褒然為時元老葢蜀之山川清淑之氣鍾之<lb/>
哲人者自尹吉甫佐周宣致中興之盛曠世鮮有其儔<lb/>
若公之遭際事業聞望足以繼休聲於千載之下於乎<lb/>
盛哉予與公相知既久故於英之請不辭謹摭其概俾<lb/>
勒之石用垂不朽銘曰<lb/>
天眷國家篤生才賢光輔至治夫豈偶然維公之生實<lb/>
鍾間氣時焉斯出遭遇盛世起自巍科寓跡鳯池擢貳<lb/>
天官銓衡攸司紀元永樂為天官卿繼兼宫僚荐荷寵<lb/>
<pb n="KR4e0091_WYG_018-13b"/>
榮洪熈更化倚注尤厚進秩三孤厥績斯茂迨及宣徳<lb/>
寵優舊臣不煩以政左右日親嘉謀嘉猷夙夕入告務<lb/>
底禆益孰曰言耄玉帶廐馬白金綵幣寵賚自天惟徳<lb/>
之恵祗承聖皇嗣位之初惟恪惟勤一致是圖惟公在<lb/>
廷五十餘年恩榮始終孰與比肩蜀山蒼蒼川流洋洋<lb/>
公所存者山川之光<lb/>
　　　故榮禄大夫太子太保兼禮部尚書吕公神道<lb/>
　　　　碑銘<lb/>
<pb n="KR4e0091_WYG_018-14a"/>
國家當文明熈洽之運海内乂安四方無事則必有英<lb/>
偉魁傑之臣恊心輔治以底垂拱無為之化誠非偶然<lb/>
也故榮禄大夫太子太保兼禮部尚書吕公葢其人焉<lb/>
公諱震字克聲陜西臨潼人曽祖仲良祖敬甫父子節<lb/>
以公貴推恩贈官皆如公之秩曽祖妣蔚氏祖妣張氏<lb/>
皆贈夫人妣盍氏封太夫人公生至正乙巳某月某日<lb/>
自㓜穎悟日誦萬言輙記憶終身不忘里中稱為神童<lb/>
年十五選補縣學生二十以明經領鄉薦入太學益以<lb/>
<pb n="KR4e0091_WYG_018-14b"/>
聰敏聞方是時朝廷欲稽郡邑壤地之廣狹貢賦之多<lb/>
寡命有司具圖以進使賦役適均姦弊無隠公承檄往<lb/>
兩浙督之民不勞而事集既還京師遂拜山西按察司<lb/>
僉事繼入為户部主事尋復出為北平按察司僉事所<lb/>
歴皆有治聲太宗文皇帝在潜邸將舉兵靖難公知天<lb/>
命有在夙夜匪懈竭效勞勩内難既平召為大理少卿<lb/>
尋陞大理卿遂拜刑部尚書皆克盡厥職繼遷禮部垂<lb/>
二十年凡禮樂制度郊廟祠祭燕享錫賚朝覲㑹同之<lb/>
<pb n="KR4e0091_WYG_018-15a"/>
事莫不叅酌古今以時舉行時論稱之太夫人家居年<lb/>
耄每形於憂念於是得承命歸省者三皆有白金文綺<lb/>
之賜朝野榮之公之歸也凡兩值闗中飢即命所司出<lb/>
粟以賑之暨還條列以聞上是之人咸以為得大臣體<lb/>
仁宗皇帝即位優遇隆渥恩禮有加嘗從容上言百司<lb/>
庶政具有成法第悉遵祖訓行之勿有所更則永世有<lb/>
賴仁宗嘉其誠懇降勑褒勉賜以綵幣鈔錠初命掌太<lb/>
常卿事未幾加太子少師尋復進太子太保仍兼禮部<lb/>
<pb n="KR4e0091_WYG_018-15b"/>
尚書配夫人謝氏卒朝廷遣祭給葬儀物并賜鈔米既<lb/>
而奉旨祀古皇帝王陵寢于關西復加厚賜俾訖事便<lb/>
道祀先省母恩榮之盛振古罕倫比還值今天子登極<lb/>
念公舊勞愈益寵信凡冊立拜封及宴勞之事一任於<lb/>
公而不疑可謂得行其所志矣公為人沉實寡言笑善<lb/>
善惡惡無所阿徇是是非非不為茍容凡有聞見莫不<lb/>
指陳於上以明其曲直人惟徳之而無怨焉尤善薦士<lb/>
士之由公出者率為顯官葢其孝弟著於鄉閭信義厚<lb/>
<pb n="KR4e0091_WYG_018-16a"/>
於朋友天性也宣徳元年四月三日以疾卒享年六十<lb/>
有二上惻然悼念賜以棺槨楮幣遣官諭祭復勑有司<lb/>
護送其喪以歸為營葬焉子男五熊禎燾杰然熊為兵<lb/>
科給事中女三人薊州衞指揮劉源户部主事張鶴横<lb/>
海衛指揮王貴其壻也孫男二人斆敷熊奉柩将行廼<lb/>
以今禮部尚書毘陵胡公源潔所述公之行來謁予泣<lb/>
拜請銘惟公以頴敏之資宏博之器歴官累朝荐躋顯<lb/>
融聲光振于當代事業垂於來葉榮名厚禄克保令終<lb/>
<pb n="KR4e0091_WYG_018-16b"/>
誠可謂盛世之賢輔矣自非負英偉魁傑之材曷克際<lb/>
兹寵遇哉是宜為之銘銘曰<lb/>
公在齓髫既悟而聰闗右視公如古神童年甫弱冠蜚<lb/>
聲塲屋遨遊辟雍學成行篤始僉外臺三晉是依入掌<lb/>
國賦出納允釐佐憲北平克振風軌赫赫太宗龍潜于<lb/>
邸公受知遇眷顧實隆迨于龍飛偉矣其逢既職士師<lb/>
遂陞司冦再遷春官恩寵彌厚仁廟繼統篤念舊臣進<lb/>
秩師保益信而親恩命維新被及先代榮歸其鄉獨擅<lb/>
<pb n="KR4e0091_WYG_018-17a"/>
風裁今上嗣位謨恊宸𠂻知無不言眷待維豐謂公顯<lb/>
融宜膺盛福二豎見侵竟以弗禄乘化歸盡捐世若遺<lb/>
公復何憾遐邇是思返𦵏家山妥靈窀穸銘以昭之永<lb/>
世無斁<lb/>
　　　故資政大夫都察院右都御史王公神道碑銘<lb/>
國朝稽古為治用人之法惟舊是圖列聖相承率由兹<lb/>
道於是耆徳宿望之臣敭歴中外荐躋顯要以至持衡<lb/>
秉鈞先後數十年榮名始終者往往有其人焉何其盛<lb/>
<pb n="KR4e0091_WYG_018-17b"/>
也乃宣徳二年夏四月朔日都察院右都御史王公以<lb/>
疾卒明日上賜之棺且命禮部遣官祭之兵部給舟車<lb/>
歸其喪有司為治墳塋越月其孤瑾奉監察御史羅汝<lb/>
敬所述公之行狀詣予泣拜請曰先公既歿将祔𦵏鄭<lb/>
之城西南先塋之次然無文刻于墓石恐遺徳弗傳敢<lb/>
請一言以示于後庶幾永有賴焉予與公同官于朝交<lb/>
久且厚誼弗可辭按状公諱彰字文昭其先世家太原<lb/>
代有顯人其後散居四方皆為鉅族公之髙祖諱資元<lb/>
<pb n="KR4e0091_WYG_018-18a"/>
至元中以明經為河南鹿邑學官因家焉曽祖良祖賜<lb/>
父汝能皆樂善好義居鄉有聞母郭氏元季汝能挈家<lb/>
避兵汾晉之間海内既平将歸其鄉過鄭樂其風土遂<lb/>
占籍焉公生元至正丙午九月十八日㓜穎悟好學稍<lb/>
長有司選為州學生益自刻苦學日進洪武丁卯領河<lb/>
南鄉薦明年㑹試禮部弗利補太學生嘗使山東平糴<lb/>
以實軍儲同列納賄縱逋負者公毅然責之弗聴比還<lb/>
其人果得罪公遂以亷幹聞明年擢吏科給事中典封<lb/>
<pb n="KR4e0091_WYG_018-18b"/>
駁之任夙夜在公出納惟允歴左右給事中益慎益䖍<lb/>
聲譽尤著遂進都給事中未幾陞刑部福建司員外郎<lb/>
時有豪横往往搆訟根株連結至數嵗不能斷决有司<lb/>
率為所誣害公曰法貴平恕然亦豈宜寛縱以長惡哉<lb/>
於是正之以法而為所誣者皆得釋人咸悦服既而擢<lb/>
山西布政使司左叅政居藩七年吏弗忍欺民懐其恵<lb/>
永樂初召拜禮部右侍郎階嘉議大夫時四方萬國奉<lb/>
玉帛重九譯以朝覲賓貢者肩背相望于京師賞賚燕<lb/>
<pb n="KR4e0091_WYG_018-19a"/>
享無虚日公與尚書鄭公賜同徳恊恭奉職惟謹明年<lb/>
以父喪去官哀毁踰節鄉䣊稱焉服除遷户部嘗祀華<lb/>
岳過陜州之新安聞民鬻男女償逋租既還奏之詔悉<lb/>
蠲其租且官給楮幣以贖其所鬻之男女人皆徳之永<lb/>
樂壬辰改都察院右副都御史論事嚴毅持法公正人<lb/>
不敢干以私嘗以母夫人年髙欲歸省侍而難於請適<lb/>
䝉恩命按河南許其過家且賜母夫人冠服仍給白金<lb/>
楮幣以歸為夀時人莫不歆羨嵗庚子陞右都御史秩<lb/>
<pb n="KR4e0091_WYG_018-19b"/>
資善大夫仍按河南待諸鄉舊一如平生至於公法雖<lb/>
親不貸時諸郡連嵗水患民多流亡而有司復加重歛<lb/>
民益以困公悉奏之於是詔停不急之徴十餘事凡官<lb/>
吏以貪暴罷免者九百餘人招流民復業者幾五萬家<lb/>
發官廩以賑之賴全活者甚衆先是強賊張大聚亡命<lb/>
嵳峩山行刼啇賈為之不通女僧宋繼善與其徒數百<lb/>
人為妖言撼衆奸人李人美以左道惑人公悉捕斬之<lb/>
平生嫉惡甚然獄有所疑者必反覆訊鞫然後决有鄭<lb/>
<pb n="KR4e0091_WYG_018-20a"/>
旺者罪當辟公閱其辭疑焉命御史為辯之果得不死<lb/>
公性至孝以父早世事母夫人尤謹在京師所得四方<lb/>
珍味必遣人馳獻然後敢食嵗時薦先竟日悲哀不樂<lb/>
所得俸禄必分族人及濟貧乏嚴於家法訓飭子弟其<lb/>
有違禮度者必痛責之俟其悔悟乃已洪熙改元進資<lb/>
政大夫得推恩封贈其祖考皆如公官母封太夫人咸<lb/>
以為榮公卒之日士論嗟惜之配郝氏有賢行封夫人<lb/>
子男二長即瑾次瑜先卒女四長適太原衛指揮孔勝<lb/>
<pb n="KR4e0091_WYG_018-20b"/>
次適楊祥次適李逺㓜許嫁鄒敏公為人簡静待人以<lb/>
誠率下以正平居言若不出口至臨事論辨詞氣侃侃<lb/>
弗少置自為侍從之職荐躋顯要歴事累朝㢘介自將<lb/>
恪勤夙夜垂四十年毅然有古大臣之風若公者庶幾<lb/>
無愧於其職也歟遂為序次其平生行能之槩而系之<lb/>
以銘其辭曰<lb/>
王出太原世有聞人繼遷鹿邑閥閱嶙峋迨于髙曽家<lb/>
聲益振元季兵興避地汾晉幸際聖明桑梓是思爰樂<lb/>
<pb n="KR4e0091_WYG_018-21a"/>
鄭鄉占籍于兹公承厥後早悟而通發迹塲屋逰歌辟<lb/>
雍列職内庭實典封駁優㳺禁近荐膺顯擢既遷秋官<lb/>
持法惟平出佐山西藩方實寜公來自藩乃貳宗伯繼<lb/>
賛司徒厥聲籍籍秉憲内臺風軌肅清白髪蒼顔翼然<lb/>
在廷弗䂓弗隨正色率下從容廟堂賛輔聖化惟公克<lb/>
忠廉謹自持惟公克孝祗奉母慈荐沐國恩膺此褒典<lb/>
光于三世無間幽顯公宜夀考寵眷是承云胡逝矣溘<lb/>
爾遺榮公則無憾世乃嗟惜邦失重臣人懐舊徳蒼山<lb/>
<pb n="KR4e0091_WYG_018-21b"/>
峩峩為公之墳百世之下尚徴斯文<lb/>
　　　故資政大夫刑部尚書趙公神道碑銘<lb/>
天之生才将以資於世用然必國家有以教養之於未<lb/>
用之先歴試之於方用之際及其練達既久而後大用<lb/>
之以盡其才故能建功立業進退恊道足以震今而耀<lb/>
後焉若故資政大夫刑部尚書河南趙公葢其人也公<lb/>
諱<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字雲翰其先為邢臺鮮于社人元季擾攘公之父<lb/>
携家避兵於平陽夏縣而公始生時冦出四掠公在襁<lb/>
<pb n="KR4e0091_WYG_018-22a"/>
褓母嘗抱匿林莽間迫於虎置公于地虎熟視而去聞<lb/>
者異焉世靖将歸邢臺道經于汴閲其風土而樂之因<lb/>
家于汴遂為汴人公自幼穎敏嗜學進退動止屹如老<lb/>
成既長㳺學郡庠已卓然于儕輩中洪武丁卯由鄉薦<lb/>
補太學生嘗被命董事山東以克亷謹受襲衣楮幣之<lb/>
賜嵗庚午授兵部職方主事命覈天下兵馬暨諸路屯<lb/>
戍補其缺而増所宜置公得其實且圖以進太祖皇帝<lb/>
以為能乙亥陞武庫員外郎慎宻小心尤為當道者所<lb/>
<pb n="KR4e0091_WYG_018-22b"/>
重戊寅陞浙江右叅政剸繁治劇事無凝滯時海冦出<lb/>
沒刼取人財公以計捕之境内獲安尋丁外艱吏民慕<lb/>
之如離父母太宗皇帝嗣臨大寳以公能専對命使南<lb/>
交至則誕宣徳音恩威兼布夷長欵服既歸郤其金寳<lb/>
之餽太宗聞而嘉之錫賚優渥擢刑部右侍郎未幾轉<lb/>
工部再轉禮部受命往封西寧侯宋晟歸拜禮部尚書<lb/>
賜宴于華葢殿并徹御筵饌羞遺其母以榮之戊子仁<lb/>
孝皇后崩逝勑公詣北京卜山陵告成膺楮幣之賜壬<lb/>
<pb n="KR4e0091_WYG_018-23a"/>
辰督創隆慶保安永寧諸郡治撫輯有方而新集之民<lb/>
悉安其業而不知勞丁酉改兵部尚書明年以内艱去<lb/>
己而起復専理塞外兵政疾作太宗遣中官偕名醫往<lb/>
視疾巳入謝復令調攝于家既康復命詣塞北訪牧地<lb/>
遂具順川等處以聞於是出廐馬牧之孳畜蕃息壬寅<lb/>
大駕北征命公督軍餉措理有方兵食充給仁宗皇帝<lb/>
嗣位改刑部尚書居職六年式敬由獄宣徳庚戌力以<lb/>
疾辭宣宗皇帝矜其賢勞特賜致仕既歸汴構一室於<lb/>
<pb n="KR4e0091_WYG_018-23b"/>
東郊名曰石泉茅屋日與親友為歡以樂暮年正統丙<lb/>
辰七月十有五日以疾卒于正寢享年七十有二訃聞<lb/>
上遣官諭祭仍命有司塋𦵏公生乙巳某月某日曽祖<lb/>
諱某有隠徳祖諱和之父諱得以公貴俱贈資政大夫<lb/>
刑部尚書祖母張氏母侯氏俱贈夫人配胡氏封夫人<lb/>
子男四長曰愚舉賢良方正授路州襄垣縣丞娶叚氏<lb/>
次曰魯娶劉氏又其次曰鈍曰朴俱先公卒女二人長<lb/>
蕙卿適刑科給事中王鐸之子礪次蓀卿適兵部尚書李<lb/>
<pb n="KR4e0091_WYG_018-24a"/>
慶之子震孫男五人瑄琰玘琮珍孫女五人以是嵗八<lb/>
月二十有三日𦵏公于祥符南百畝岡之原愚奉都御<lb/>
史顧公佐所述狀來京謁予泣拜請銘惟公儀度英偉<lb/>
倜儻多才善屬文喜歌詠有傖父集二巻藏于家嗚呼<lb/>
士君子出處進退求合乎道而巳觀公之仕于朝也攄<lb/>
誠效勞知無不言每有獻納多契上意雅性節儉雖貴<lb/>
列六卿而自奉澹泊及退居也幅巾藜杖蕭散自如不<lb/>
以外物經心公之進退恊于道者如此是宜有銘銘曰<lb/>
<pb n="KR4e0091_WYG_018-24b"/>
於皇太祖建學育才士習丕變人文聿開嶷嶷趙公遭<lb/>
值明世肄業泮宮用成大器學優而博識敏而明列職<lb/>
内外式殚厥誠明明太宗惇信崇徳擢任亞卿旋拜宗<lb/>
伯直清寅畏夙夜惟勤和厥上下治兹神人乃遷司馬<lb/>
克詰戎政兵食之充畜牧之盛伊誰致之實公之為中<lb/>
外咸曰任公其宜邦禁之司仁廟之命昭哉五刑惟恤<lb/>
惟敬國有六卿公歴其三僚屬具瞻泰山巖巖公仕四<lb/>
朝終始一節既老而休允矣明哲維公之賢生榮死安<lb/>
<pb n="KR4e0091_WYG_018-25a"/>
作此銘詩以永後觀<lb/>
　　　故驃騎将軍左軍都督府都督僉事許公神道<lb/>
　　　　碑銘<lb/>
惟勲舊重臣任連率之職克以清慎自持公勤事國寛<lb/>
厚御下榮名夀考底于令終者吾於驃騎将軍左軍都<lb/>
督僉事許公見焉公諱亨字士通世家鳯陽定逺父得<lb/>
從太祖髙皇帝起淮甸以功累遷都指揮僉事洪武丙<lb/>
子公以父䕃為燕山右護衛指揮僉事已卯調開平備<lb/>
<pb n="KR4e0091_WYG_018-25b"/>
禦巳而還京調廣武太宗文皇帝舉義靖難兵至維揚<lb/>
公即來見上嘉勞之遂拜都指揮僉事賜之綵幣鞍馬<lb/>
命守和州未幾俾莅北平都司事撫馭有方士民安之<lb/>
嵗庚寅受命董治長陵經畫措理得宜人樂趨事而忘<lb/>
其勞上嘉其能進都指揮同知是冬調掌金吾右衛事<lb/>
尋仍董前役先後凡八年勞績為多丁酉進都指揮使<lb/>
出鎮浙江浙東南巨鎮海冦時或竊發公至擇人守屯<lb/>
堡時訓練冦遂屏迹居民以寜嵗調兵士漕運給京師<lb/>
<pb n="KR4e0091_WYG_018-26a"/>
分畨更代具立成規私不容髪以是勞逸均而餽餉及<lb/>
期至於繕治城郭堅利甲兵戒飭軍士毋為民擾尤悉<lb/>
其心故兵民相安而市井晏如也今上皇帝嗣位以公<lb/>
歴事累朝克效忠勤特遣使賜以勑書白金文綺拜左<lb/>
軍都督僉事仍掌浙江都司事公益感上恩務殫厥職<lb/>
比累陳年老乞致仕上以公耆舊且精力未衰不俞所<lb/>
請正統戊午六月二十有九日以疾卒於官享年七十<lb/>
有四訃聞上悼惜不己遣官諭祭仍勑有司治塋事今<lb/>
<pb n="KR4e0091_WYG_018-26b"/>
年公長子夀來京奉状謁予請銘其墓道之碑余聞公<lb/>
鎮浙二十餘年視事率以昧爽雖隆寒盛暑無間指命<lb/>
羣下言簡而要其能者稱奨之不置違令者罰不少貸<lb/>
性節儉出入布袍革帶從者數人量入為出未嘗妄費<lb/>
長㓜衣食必均一男女婚嫁必及時臧獲過十嵗者必<lb/>
令異處子孫有過者必杖之雖素親厚者亦不敢為之<lb/>
丐免家庭之内肅如也退居常閉户端坐終日不聞謦<lb/>
欬之聲晩慕養生之術侍妾悉遣令他適故平生所為<lb/>
<pb n="KR4e0091_WYG_018-27a"/>
尤為卿士大夫所推奨先娶殷氏繼駱氏子男六人夀<lb/>
殷氏出也今襲杭州右衛指揮使霖復富駱氏出也貴<lb/>
出於側室張氏端出於陳氏女三人盧清張成蔡勝其<lb/>
壻也孫男三人曰永安曰俊曰佛聚嗚呼世之武弁之<lb/>
裔席祖父之䕃享有禄位者固多矣而能懋樹勞績躬<lb/>
躋顯庸以光厥先以大厥後率履不違終始無愧若公<lb/>
者豈可多得哉是宜銘于墓道之碑俾觀者有所考見<lb/>
銘曰<lb/>
<pb n="KR4e0091_WYG_018-27b"/>
昔在太祖龍興泗濱豪傑景從智力畢陳維時與勞公<lb/>
之先臣肆有顯爵以遺後人孰當其慶曰維公賢公其<lb/>
承之總戎于燕皇皇太宗龍潜于淵爰靖内難公時别<lb/>
遷義旗一麾天應人歸謁見維揚公不後時帝曰舊臣<lb/>
是用不遺公既見用腹心攸期清勤忠慎誓委厥躬帝<lb/>
命式嘉顯爵日崇出鎮浙藩徳望益隆士悦民安維公<lb/>
之功公事五朝眷寵有加玉帶錦袍身章以華咸曰老<lb/>
成福夀未涯兹既逝矣疇不悼嗟赫赫偉績祖考之光<lb/>
<pb n="KR4e0091_WYG_018-28a"/>
悠悠慶澤嗣續之昌公具有之雖亡弗亡刻此銘詩以<lb/>
永厥揚<lb/>
　　　故驃騎将軍左軍都督府都督僉事衛公神道<lb/>
　　　　碑銘<lb/>
自昔帝王之興必有竒偉瓌傑之士感㑹風雲應期而<lb/>
起相與奮勇効謀摧鋒破敵以共濟大業及其成也躋<lb/>
崇階享厚禄安富尊榮既有于躬而豐功茂績又足以<lb/>
炳燿後世垂諸無窮者夫豈偶然哉盖天生明主将以<lb/>
<pb n="KR4e0091_WYG_018-28b"/>
開一代之業非有熊羆勇敢者為之股肱心膂則不能<lb/>
以自成光武中興漢室而有二十八将之輔唐太宗撥<lb/>
亂反正而有英衛輩之功君臣相遇天實定之豈人之<lb/>
所能為哉粤若我朝太宗文皇帝當奉天靖難之初而<lb/>
故驃騎將軍左軍都督府都督僉事衛公與有勞績視<lb/>
漢唐諸将葢不多譲公諱青字明徳世為松江華亭人<lb/>
曽大父貴大父某俱不仕父諱文武有勇略元季兵興<lb/>
𨽻戎籍暨歸聖朝屢從征伐每有功率以讓同列以是<lb/>
<pb n="KR4e0091_WYG_018-29a"/>
弗克有禄既老而公代役洪武丁丑授蘇州衛百户太<lb/>
宗皇帝舉兵南向公以敢勇遷𨽻前鋒大小十餘戰以<lb/>
功累陞指揮同知還守蘇州以計破走遼東兵解薊州<lb/>
圍受楮幣之賜既而攻濟寧獲其隊将進克東河陞指<lb/>
揮使又以肥河小河齊眉山泗州金川門㨗功命世襲<lb/>
前職太宗皇帝正大位陞中都留守司都指揮僉事特<lb/>
留宿衛永樂庚寅扈駕征漠北拜輕車將軍師還命鎮<lb/>
山東未幾召赴行在掌神機營事尋又出備倭海上嵗<lb/>
<pb n="KR4e0091_WYG_018-29b"/>
庚子即墨髙宻妖盜倡亂衆慮其勢盛公獨以賊衆烏<lb/>
合急擊之即成擒遂晝夜倍道敗之於安丘俘其黨與<lb/>
以獻太宗皇帝大悦以勑勞之有運謀奮勇以寡擊衆<lb/>
可謂真将軍之褒遂陞山東都司都指揮使錫賚有加<lb/>
仁宗宣宗二聖臨御益隆委寄皇上嗣位以公宿勲老<lb/>
臣特陞都督僉事賜白金綵幣嵗蝗旱公冒暑率官屬<lb/>
齋戒禱祈疽發髭間乃不暇顧既而病劇䟽于朝懇以<lb/>
受國委任弗克效報為言上遣醫視疾未至二日而公<lb/>
<pb n="KR4e0091_WYG_018-30a"/>
卒矣實正統元年丙辰六月三日也訃聞上為之惻然<lb/>
遣官諭祭賻䘏其家仍勑有司塋𦵏公生洪武丙辰十<lb/>
二月一日享年六十有一先配夫人沈氏繼配周氏李<lb/>
氏咸有賢徳子男十一人頥穎𩕳預顆顔顥頫顯𩕄順<lb/>
頥娶趙氏顔娶何氏餘未有室女九人長閨秀適寜海<lb/>
衛指揮董善次閨徳適寜海衛百户楊宗閨賢適靖海<lb/>
衛指揮國㫤閨善適成山衛指揮鄭某閨慶適登州衛<lb/>
指揮許某閨明適登州衛指揮舍人韓福其三尚㓜孫<lb/>
<pb n="KR4e0091_WYG_018-30b"/>
女一以是嵗十二月二十四日葬公于濟南歴城土山<lb/>
鵲華鄉之原夫人周氏諱智通瞿塘衛千户福之女也<lb/>
世家鳯陽定逺生洪武癸亥六月二十二日自歸公勤<lb/>
内助孝于姑善訓其子頥穎顔顥顯夫人所出也夫人<lb/>
居公喪哀慼成疾丁巳三月十二日卒享年五十有五<lb/>
至是將合𦵏于公之墓頥奉大理少卿沈君民望述公<lb/>
行實及夫人懿徳之槩泣拜請銘嗚呼公為人倜儻有<lb/>
氣槩沈毅有謀善騎射撫士卒如子弟家居則寛衣博<lb/>
<pb n="KR4e0091_WYG_018-31a"/>
帶動有禮容尤孝于親嘗痛先公弗及終養奉母李氏<lb/>
夫人飲食湯藥必嘗而進既卒哀毁骨立語周夫人曰<lb/>
吾以職守義不得離爾携諸子奉吾母柩歸葬松江先<lb/>
公之兆是能慰吾志矣夫人受命歸塟如禮鄉邦賢之<lb/>
夫以公之忠孝夫人之淑徳著於人者如此是皆不可<lb/>
以不銘銘曰<lb/>
烈烈衛公昔佐太宗龍興而雲虎嘯而風義旌一張天<lb/>
兵奮舉公時在陣克殫心膂敵旅若林披靡劻勷摧枯<lb/>
<pb n="KR4e0091_WYG_018-31b"/>
拉朽鋒孰敢當内難既平公有顯爵宿衛之留方面之<lb/>
託妖冦肆興公實殄之帝命之嘉疇曰不宜列聖任公<lb/>
始終一致崇階方躋奄忽捐世維公之生忠孝兩全矧<lb/>
兹内助允矣其賢歴城之原山水佳麗刻辭貞珉用告<lb/>
來裔<lb/>
　<lb/>
　<lb/>
　文敏集巻十八<lb/>
</p>
<p>
</p>
  </div>
</body>
</text>
</TEI>
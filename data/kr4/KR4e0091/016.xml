<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文敏集巻十六</head>
    <p>
<pb n="KR4e0091_WYG_016-1a"/>
欽定四庫全書<lb/>
　文敏集巻十六　　　　　　明　楊榮　撰<lb/>
　　箴<lb/>
　　　清慎堂箴<lb/>
清如之何清匪為人以潔吾心以持吾身慎如之何慎<lb/>
匪為彼以審于幾以飭于已心或不潔私欲紛拏正理<lb/>
日淪惟利之趨幾或不審終戾于善火始一燼燎原斯<lb/>
見惟利是趨憸人之歸善茍戾焉害必隨之曰清曰慎<lb/>
<pb n="KR4e0091_WYG_016-1b"/>
勿肆以汙日篤不忘綽有餘裕矧兹服政以涖厥官事<lb/>
上馭下云為百端清則無擾慎則無過匪清匪慎云何<lb/>
其可清或不慎亦曰徒清既清且慎式安其榮從事於<lb/>
斯終必如始益之以勤斯為善矣終食或間棄于前功<lb/>
一念以爽斯玷厥躬譬行百里九十方半惟能勉旃金<lb/>
石斯貫<lb/>
　　　清省居箴為深州守蕭伯辰作<lb/>
人之一心湛然常静其動以時事至而應心茍弗清本<lb/>
<pb n="KR4e0091_WYG_016-2a"/>
體遂昏㝠行瞽蹈舛錯紛紜涵養之功曰惟敬爾方寸<lb/>
之間烱如止水惟其清矣天君泰然酧酢萬變若無事<lb/>
焉翼翼髙居在彼公署以兹自存政績尤著心既克清<lb/>
衆欲弗干事既克省民生孔安心清而虚事省而逸敬<lb/>
以持之永永無斁<lb/>
　　銘<lb/>
　　　世直堂銘<hi>有序</hi>
翰林侍讀文江周功叙名其所居之堂曰世直葢其六<lb/>
<pb n="KR4e0091_WYG_016-2b"/>
世伯祖伯寛仕宋直寳謨閣憤賈似道誤國嘗䟽斥其<lb/>
奸曽大父鰲溪山長以立元至正中修三史上書請以<lb/>
宋為正統而附載遼金父職方貟外郎岐鳯國朝永樂<lb/>
中為漢府紀善王有異謀作寳賢堂箴以諫三君子者<lb/>
皆言人所不敢言非直道之至其能然乎矧功叙取以<lb/>
名堂其善於繼述又可嘉矣為之銘曰<lb/>
天有直氣在人能全人有直節貴世其傳周之世直寳<lb/>
謨諤諤繼以鰲溪職方有作歴宋及元至我皇明勁辭<lb/>
<pb n="KR4e0091_WYG_016-3a"/>
正色蟬聫厥聲莫熾相奸臣强主弱炎籙既㣲孰攻其<lb/>
惡莫紊帝統元實承宋史館昌言時莫能用莫僣王謀<lb/>
窺覬儲位梁園納邪曷輔以義壯哉朱雲乞斬安昌麟<lb/>
經貶楚董相格王直道不容官奚不黜其黜復揚皇鑑<lb/>
如日文江之滸有堂潭潭喬木如雲欎與天叅我銘先<lb/>
猷以迪乃後永執厥心奕世有耀<lb/>
　　　勤有堂銘為御醫杜彦達作<lb/>
所其無逸書著于篇民生在勤左氏有言嗟嗟學徒遑<lb/>
<pb n="KR4e0091_WYG_016-3b"/>
肆于怠資匪睿智功必百倍矧醫之道務底于精茍或<lb/>
不勤曷冀其成惟勤乃有遺訓攸示勿怠以荒庶繼先<lb/>
志毋謂途逺其難其劬不已于行千里斯逾百年幾何<lb/>
日月云邁尚其朂之夙夜匪懈<lb/>
　　　退思齋銘為蹇少師作<lb/>
惟心之靈厥官則思心有所感思則從之粤稽古聖弗<lb/>
思而得自餘賢智必思乃獲人臣之道謇謇匪躬退思<lb/>
補過進思罄忠朝斯夕斯罔敢怠忽慎終如始確乎不<lb/>
<pb n="KR4e0091_WYG_016-4a"/>
拔公任冢宰進秩三孤位尊望隆厥思何如秉心律已<lb/>
思無過舉進賢退奸思存仁恕綱紀法度思所設施禮<lb/>
義㢘耻思所維持兆民未寜而思安業四序愆和而思<lb/>
調燮百職未修思以勵勤庶政未理思以解紛謀猷允<lb/>
諧尚思啓沃教化未洽尚思樂育夙興夜寐亹亹以思<lb/>
思而弗置乃有所禆庶績咸熈厥思無斁豈曰徒思恪<lb/>
恭乃職公之思矣百度惟貞叶賛皇謨底于太平凡公<lb/>
之思海内是賴輔國庇民興利去害翼翼髙齋有圖有<lb/>
<pb n="KR4e0091_WYG_016-4b"/>
書我作銘詩以永終譽<lb/>
　　　廣勤堂銘<lb/>
維人之生戴天履地㕘乎其間孰弗事事凡百所事莫<lb/>
匪由勤勤則廣業怠則因循農勤于畝士勤于學稼穡<lb/>
以豐道義斯擴徳勤于積職勤于修世澤逾逺政績日<lb/>
優相彼昊天厥運有恒健而不息歳功乃成聖人希天<lb/>
純亦不已雖曰自然寜或怠止惟賢希聖惟士希賢咸<lb/>
克由勤乃可至焉卓哉葉宗閥閱有偉家積簡編世敦<lb/>
<pb n="KR4e0091_WYG_016-5a"/>
詩禮昭茲扁掲眷若書紳以承先訓以飭厥身咨爾後<lb/>
人周旋兢惕無怠無荒是效是則我銘厥詞堂構有輝<lb/>
咨爾後人式敬勿違<lb/>
　　　克一齋銘為太醫院判蔣主善作<lb/>
惟人有生萬善咸備博而求之斯實可貴善原所在惟<lb/>
人攸歸約而守之乃底厥㣲大哉斯人該括無極純粹<lb/>
至精攸久不息匪恊奚㑹匪克曷存萬殊一本萬派一<lb/>
源君子之學斯實為要成始達終窮神知妙一或間之<lb/>
<pb n="KR4e0091_WYG_016-5b"/>
表裏交違其克有造於乎幾希卓哉恭靖致誨厥嗣俾<lb/>
求於博顧名思義惟此君子父命弗膺思守於約克一<lb/>
其承有開必先有紹斯顯輝光日宣世徳逾逺髙齋翼<lb/>
翼扁掲有嚴我作銘詩朝夕視瞻<lb/>
　　　進修齋銘為訓導王䆅作<lb/>
大易有訓終日乾乾進徳修業實宜勉旃内積忠信曰<lb/>
惟進徳擇言篤志所以居業可上可下不驕不憂夕惕<lb/>
若厲終無咎尤卓彼佳士齋居是樂致知力行仰止先<lb/>
<pb n="KR4e0091_WYG_016-6a"/>
覺學聚問辨進徳所資寛居仁行修業在斯聖學始終<lb/>
惟此而已朂哉弗替永揚厥美<lb/>
　　　栢臺霜月銘為御史范宗淵作<lb/>
鬰鬰古栢曰惟剛勁峩峩内臺㢘隅以正金風既嚴惟<lb/>
霜之清太空湛然惟月之明有偉柱史實居于此豸冠<lb/>
綉衣𢎞振風紀栢之孤直同此嵗寒臺之髙峻羣邪莫<lb/>
干匪霜伊清我肅其令匪月伊明我心若鏡朝斯夕斯<lb/>
以警以規銘之座右令譽其垂<lb/>
<pb n="KR4e0091_WYG_016-6b"/>
　　　為善最樂銘為清河單慶原吉作<lb/>
人之一心衆理具焉本然之善實稟于天君子履之順<lb/>
其自然不為利撓不為慾遷行已待物弗違弗諐心廣<lb/>
體胖至樂斯全世人役役弗悟弗悛汨溺嗜好厥善乃<lb/>
捐有美君子於時實賢為善以樂東平為肩我銘座隅<lb/>
尚其勉旃<lb/>
　　說<lb/>
　　　朱鑑士明字説<lb/>
<pb n="KR4e0091_WYG_016-7a"/>
朱氏之先家松江華亭洪武中以閭右起𨽻應天上元<lb/>
今為上元人有曰鑑字士明者春坊中允孔暘之從弟<lb/>
翰林侍書銓之兄而朱氏之彦也今年來京師省視其<lb/>
兄若弟間謁予請言申其名與字之義辭之固而請益<lb/>
篤因為之説曰名者已之所以自稱字則人之所以稱<lb/>
乎已也古之君子先其實而不浮其名急乎内而不張<lb/>
乎外故孜孜於省身修徳而名與字之美惡則非所計<lb/>
也後世士無陋名行不古若則雖以之自美而人不之<lb/>
<pb n="KR4e0091_WYG_016-7b"/>
予焉今鑑父命之名而賓友以士明字之可謂務治身<lb/>
修徳而慕乎古人者矣夫鑑鏡之别名唐太宗云以銅<lb/>
為鏡可以正衣冠以古為鏡可見興替以人為鏡可知<lb/>
得失杜子美有清鑑懸明鏡持衡留藻鑑之句則鑑之<lb/>
為義不越乎明而已然鑑為器本明而塵垢或昏之於<lb/>
是拂拭磨淬之功不能無假於人人心之體如鑑涵物<lb/>
之動静燭人之是非初無不明而私意或昧之故克治<lb/>
省察之功又不能不假於學人能致力問學日新又新<lb/>
<pb n="KR4e0091_WYG_016-8a"/>
去其物欲之汙俾本體之明不虧而天下之是非得失<lb/>
皆不能逃乎心鏡此古之君子所以致力於内而不事<lb/>
乎外也鑑自茲以往誠克念父兄師友所以命名立字<lb/>
之意専志於聖賢大學之道而不蔽於聲色貨利之誘<lb/>
然後此心真若鑑明灼有所見視古之君子夫豈不可<lb/>
及哉若徒以此隆譽於人而不思所以省身修徳以當<lb/>
之則非吾所知也鑑其朂焉<lb/>
　　　雷鐔士鍔字説<lb/>
<pb n="KR4e0091_WYG_016-8b"/>
吾建雷氏當元之時杭以易經登進士第終廣東之程<lb/>
鄉縣令其學葢深得潔静精㣲之藴至于今為學者師<lb/>
其後裔亦皆能讀書為士弗墜先業吾郡稱衣冠之族<lb/>
雷氏葢巨擘焉有名鐔字士鍔者為程鄉令之曽孫吾<lb/>
女弟實歸之士鍔嘗請其字之説予諾之而未暇今年<lb/>
冬以事至北京復申其請乃告之曰劍者天下之利器<lb/>
而鐔為劒之鼻葢手握之下口旁而出者鍔則其鋒也<lb/>
劒雖至利然非握之以用其鋒未見其能利也人徒知<lb/>
<pb n="KR4e0091_WYG_016-9a"/>
劒之為利而不知其出於大鹵之金棠谿之工土以範<lb/>
之火以煉之水以淬之然後有以成其器雖以之斷蛟<lb/>
鱷剸犀兕無往而不得矣假令不出於陶鎔之妙淬礪<lb/>
之功則亦塊然頑鑛而已何以稱利器哉人之於學亦<lb/>
然故雖有美質必資於學而學之為道又須加之以切<lb/>
磋琢磨之力講貫討論之功孜孜矻矻然後其學底于<lb/>
有成以之修身則身修以之齊家則家齊推而至於邦<lb/>
國天下焉往而不得哉亦猶夫劒之所以為利也古者<lb/>
<pb n="KR4e0091_WYG_016-9b"/>
父命名而賓字之葢所以責成人之道今士諤尚當顧<lb/>
其名而思其義則庻幾不負父賓之意而雷氏之世澤<lb/>
可以無替矣士鍔其朂之<lb/>
　　　童衡文安字説<lb/>
童氏為吾郡巨族家累豐貲而尤好禮文今其裔曰衡<lb/>
字文安者實予之娣壻嘗以事至京館於予間從容請<lb/>
曰衡雖承父師之命名之以衡而字曰文安每顧名思<lb/>
義未有以副其實幸一言以發之夫衡之為器所以度<lb/>
<pb n="KR4e0091_WYG_016-10a"/>
物輕重而使其平也凡天下事事物物必皆得其平則<lb/>
安茍有弗平而欲求其安不可得也文安之處心必當<lb/>
如衡之平以之應事無不適其宜以之待物無不得其<lb/>
均則吾方寸之間湛然而明泰然而舒於日用動静云<lb/>
為之際自無所弗安而各得其正矣然則父師之命名<lb/>
與字其為義亦深矣乎且夫所以命之者欲其終身體<lb/>
事行之以求無愧也文安惓惓能以是存之於心行之<lb/>
於躬而弗敢有毫髪之或悖焉則庶幾可以副其實矣<lb/>
<pb n="KR4e0091_WYG_016-10b"/>
且夫同律度量衡者所以一其制度也在璇璣玉衡者<lb/>
所以齊七政也是皆古昔聖王之世所當先務者茍制<lb/>
度一而七政齊則天下事物固無不安矣此固命名言<lb/>
外之意因併以告之使知天下國家一本而已矣文安<lb/>
尚將有以朂之哉<lb/>
　　　王氏二子字説<lb/>
古者子生三月見於父父名之弱齡而學禮有成人之<lb/>
道始加冠於首故重其名而賓字之重其名而字之者<lb/>
<pb n="KR4e0091_WYG_016-11a"/>
父師有望於子弟也成人者何以其有孝弟忠信之行<lb/>
為人子為人弟為人臣為人少者之禮也能行四者之<lb/>
禮於身則可以治人矣重其名而字之也亦宜晉陵王<lb/>
氏二子長曰譲次曰謙讓既冠矣有待而不字以謙從<lb/>
予學故因謙之冠而請并字焉爰進讓于前謂之曰傳<lb/>
有之先之以敬讓而民不争讓者能推其有以與人之<lb/>
謂也能推其有與人而無敬以綱維之則將當仁而讓<lb/>
違道干譽而讓非美譲也君子固當譲然有對朋友而<lb/>
<pb n="KR4e0091_WYG_016-11b"/>
懇至詳勉者蒞人民而直言正色者勇於為義而不敢<lb/>
退避者凡此皆至理所在不容於不居非直内以察之<lb/>
則或失之於過譲矣不失其譲之實則可為美丈夫故<lb/>
字之曰敬夫復命其仲子謙曰子未學易乎易為卦六<lb/>
十四而謙居其一雖乾之大亨利正猶不免於亢况他<lb/>
卦乎唯謙卦六爻皆吉者以其謙而不至於亢也其為<lb/>
象也山在地中山有嶃岩髙大之形可仰而不可即乃<lb/>
卑抑而居地中其謙可知也若為物卑而在下乃其分<lb/>
<pb n="KR4e0091_WYG_016-12a"/>
也不可謂之謙唯有髙大之勢而不自髙故謂之謙耳<lb/>
聖人賛謙之辭曰天道虧盈而益謙月之上弦而就明<lb/>
氣漸進而就陽非益謙乎月既望而減毁氣漸盈而復<lb/>
消非虧盈乎仰觀懸象之化俯察氣序之變是宜守謙<lb/>
而受益不可居盈而招損也唯能虚以受人亦可謂美<lb/>
丈夫故字之曰益夫尚慎旃哉無以予言為虚辭也二<lb/>
子再拜曰敢不夙夜以求合先生之訓詞遂筆之以為<lb/>
字說<lb/>
<pb n="KR4e0091_WYG_016-12b"/>
　　贊<lb/>
　　　沐駙馬像贊<lb/>
侯門華胄皇家懿戚秉徳謙虚小心翼翼資兼文武志<lb/>
樂書詩煌煌勲業光照鼎彛有峩其冠有偉其服允矣<lb/>
君子温其如玉<lb/>
　　　蹇少師公服像賛<lb/>
儼其盛服垂紳正笏持志謙虚秉心惇實受知遇於四<lb/>
朝惟表裏之如一既從容於廟堂復叅贊於機宻允為<lb/>
<pb n="KR4e0091_WYG_016-13a"/>
國家之師臣卓乎百僚之表率是宜令徳顯著享福禄<lb/>
於攸隆保榮名於貞吉也歟<lb/>
　　　少傅東里公像贊<lb/>
春和玉粹儼乎其貎之温氷潔霜清瑩乎其心之存贊<lb/>
皇猷而黼黻輔聖治以經綸文章師表於今世事業煇<lb/>
映於古人所謂國之柱石朝之元老而冠冕乎縉紳者<lb/>
也<lb/>
　　　黄少保像贊<lb/>
<pb n="KR4e0091_WYG_016-13b"/>
垂紳正笏儼其儀容踐華歴要時其遭逢典絲綸而鋪<lb/>
張於盛業居輔弼而克亮於天工人之所見者位望之<lb/>
顯而已之自信者報國之忠此所以享夀考康寜之福<lb/>
辭聖明寵眷之隆而逺繼乎疏傅之髙風也歟<lb/>
　　　魏尚書待漏像贊<lb/>
允矣君子間氣所鍾廓乎其藴温乎其容登科甲之妙<lb/>
選欣聖世之遭逢蚤馳聲於憲紀凜柏府之英風其遷<lb/>
秩外臺也益振才猷之美受任方伯也誕宣恵澤之隆<lb/>
<pb n="KR4e0091_WYG_016-14a"/>
載膺寵命簡在宸𠂻居秋卿之顯秩審刑罰之適中盖<lb/>
將勵志以超羣弼竭誠以建茂功宜乎待漏之際垂紳<lb/>
正笏惕然而欽敬藹然而肅雍也<lb/>
　　　羅侍郎小像贊<lb/>
豐乎其容偉乎其器早發身於巍科遂登庸於明世優<lb/>
優乎詞林載筆之榮凜凜乎柏臺持憲之貴佐理冬官<lb/>
爰大展其材猷出使南交克逺宣夫徳意嘉績著乎闗<lb/>
陜乃愈久而愈隆丹心在乎闕廷雖彌老而彌勵此其<lb/>
<pb n="KR4e0091_WYG_016-14b"/>
所以荷賜歸之寵恩而樂乎林泉之髙致也<lb/>
　　　章侍郎行樂圖賛<lb/>
此春官亞卿章君行樂之圖謂其身居廊廟也則興似<lb/>
適乎林壑之間謂其髪垂斑白也則心實存乎補報之<lb/>
丹擢賢科遊詞苑文章蔚然而可覩佐邦禮專使命政<lb/>
績偉然而莫攀榮顯其親煥恩封於鸞誥教成于子接<lb/>
步武於鵷班宜其事四聖而振英稱於海内行将正八<lb/>
座而作良弼於朝端也<lb/>
<pb n="KR4e0091_WYG_016-15a"/>
　　　吳副都御史畫像贊<lb/>
儀觀雍容有飭厥躬肅乎其外確乎其中幸遭逢于聖<lb/>
世遂日躋於顯融偉蜚英而騰實儼衣繡以乘驄其始<lb/>
陞也具見清慎之美其再進也愈著聲譽之隆此所以<lb/>
重士林簡帝𠂻沐恩光於未艾而享夀祉於無窮也歟<lb/>
　　　金學士畫像贊<lb/>
瑰傑之才宏博之學擅譽詞場馳芳館閣粲朝陽之孤<lb/>
鳯矯秋空之黄鶴勵氷雪之清操承雨露之恩渥爰黼<lb/>
<pb n="KR4e0091_WYG_016-15b"/>
黻乎宸猷乃動中夫矩矱希古人而並馳覩儀容之沃<lb/>
若也<lb/>
　　　沈學士畫像贊<lb/>
其心休休其色怡怡有確素行有翼令儀優游玉署出<lb/>
入彤墀仕歴三朝而恩渥逾厚年踰七袠而志節弗移<lb/>
此所以享盛福於髙年而播芳聲於明時也歟<lb/>
　　　陳祭酒待漏像賛<lb/>
肅其威儀端其瞻視珮玉峩冠從容盛世徳隆望重學<lb/>
<pb n="KR4e0091_WYG_016-16a"/>
茂才優詞林太學光振儒流仕歴四朝師尊六館對越<lb/>
聖明永篤忠欵<lb/>
　　　周岐鳯畫像贊<lb/>
承家之學博采而深造用世之材有為而疏通四揚教<lb/>
鐸於中外藹乎育賢之盛三典文衡於閩浙允矣得士<lb/>
之公出佐花封也心勤而政理入副郎署也徳邵而譽<lb/>
隆噫其大節尤著者納誨親藩以繼先業之謇諤其髙<lb/>
情足尚者退休林壑而覩後嗣之顯融兹非所謂遺直<lb/>
<pb n="KR4e0091_WYG_016-16b"/>
之羊舌氏盛福之香山翁者耶<lb/>
　　　陳仲完畫像贊<lb/>
詞氣雍雍狀貎顒顒其標格昂乎若瑶臺之鶴其節操<lb/>
挺乎若嵗寒之松始出而仕也其經術模範足以職教<lb/>
於泮水暨登于朝也其文學徳誼足以受知乎宸衷優<lb/>
游玉堂贊輔青宫若先生者可謂卓然有君子之行藹<lb/>
然有儒者之風也歟<lb/>
　　　蔣院判畫像贊<lb/>
<pb n="KR4e0091_WYG_016-17a"/>
氣充而和神完而舒其進也褒衣巍冠典乎從容之職<lb/>
其退也葛巾野服類乎山澤之癯或壺觴之並列或琴<lb/>
鶴之與俱此盖通夫岐黄之學習夫孔孟之書而為世<lb/>
之醫而儒者歟<lb/>
　　　何太守竹鶴老人小像贊<lb/>
有偉厥躬有煜厥容晬然其外充然其中以練逹之才<lb/>
際聖明之運内荐歴于正郎外出典于名郡茂實既著<lb/>
英聲四傳爰追跡於古人亦孰後而孰先至其所友者<lb/>
<pb n="KR4e0091_WYG_016-17b"/>
竹所與者鶴尤超乎其不羣而自逺於汙濁期始終之<lb/>
不渝顧内省之無怍則膺寵渥縻好爵至於久且邈也<lb/>
　　　教授程伯昌小像贊<lb/>
藹然而粹者貎之清儼然而直者心之誠其宦譜出伊<lb/>
川分派之裔其家學得啇瞿所傳之經觀其致身也則<lb/>
遭逢於盛代究其歴官也則造就乎時英宜乎遷掌教<lb/>
事於名郡而髙年碩徳尤煥乎大振於厥聲者耶<lb/>
　　　教授何源渭畫像贊<lb/>
<pb n="KR4e0091_WYG_016-18a"/>
維氣之和維色之愉有肅其儀冠衣儼如出嶺南之閥<lb/>
閱承先世之詩書才徳之純卓為一代之師表學行之<lb/>
懿藹然三學之宗儒郁乎菁莪時雨之化盛哉桃李春<lb/>
風之餘此其為當代之老成後進之軌躅而繼美於先<lb/>
哲之徒也歟<lb/>
　　　静菴王處士彦昭畫像贊<lb/>
貎和而荘氣完而暢志超乎物表神遊乎清曠竒言妙<lb/>
㫖得賢聖之真傳深衣大帶儼儒林之氣象盖其徳邵<lb/>
<pb n="KR4e0091_WYG_016-18b"/>
而彌彰身老而益壯人徒見其態度雍容進退閒雅而<lb/>
意趣之髙尚抑孰知其操履堅確希志恬淡而得其所<lb/>
養也歟<lb/>
　　　朝服像自贊<lb/>
予之生也承祖宗之餘慶予之出也際國家之太平忝<lb/>
登科第叨沐恩榮荷寵眷之益隆顧譾陋之奚勝揆其<lb/>
外固乏㳙埃之補求其中敢忘葵藿之誠盖將鞠躬盡<lb/>
力願效忠貞以報稱於聖明者也<lb/>
<pb n="KR4e0091_WYG_016-19a"/>
　　　行樂圖自賛<lb/>
澹然以居怡然自適當玉署之燕閒正金鑾之退直光<lb/>
風霽月慕前哲之襟懐翠竹碧梧仰昔賢之標格惟意<lb/>
態之雍容乃斯圖之彷彿至於策勵駑鈍勤勞夙夜以<lb/>
感聖主之眷遇樂盛世之治平者抑豈丹青之所能窺<lb/>
測哉<lb/>
　　　七十歲自贊<lb/>
荷先世積徳之厚叨列聖眷遇之隆久侍禁近兾效愚<lb/>
<pb n="KR4e0091_WYG_016-19b"/>
忠當齒力之既衰尚責任之愈崇自愧乎進無所補退<lb/>
不我從徒存心之競競而懐憂之忡忡惟古人堯舜其<lb/>
君民者素景仰其髙風思勉焉而不懈期一致於初終者<lb/>
也<lb/>
　　　宋進士袁鏞小像贊<lb/>
徳祐忠臣咸淳進士誓憂國以忘家遂舍生而取義顧<lb/>
大厦之將傾非一木所能支而耻食周粟視夷齊復何<lb/>
愧以匹夫之勇足冠乎三軍慨合門之死實同乎一志<lb/>
<pb n="KR4e0091_WYG_016-20a"/>
幸天道福善之有常凜一髮千鈞以存乎袁祀繄祚𦙍<lb/>
顯融之莫京抑隂靈有以黙相於九地史而失書得非<lb/>
遺事何當時直筆乏董狐之良使再世睢陽黯罵賊之<lb/>
氣白日孤忠英風百禩吁睨夫世之賣友事讐忍心害<lb/>
理以茍活者譬之夫彘烏乎其少異也<lb/>
　　　四皓子陵淵明謝安四贊<lb/>
紫芝煜煜商山峩峩爰居爰處其樂孔多束帛戔戔公<lb/>
廼一出漢本以正留侯之績<lb/>
<pb n="KR4e0091_WYG_016-20b"/>
炎祚中興羣賢滿朝懐哉故人寜不可招煌煌客星有<lb/>
光天府羊裘釣絲清風千古<lb/>
解印彭澤浩然賦歸三逕未荒松菊依依漉酒有巾熈<lb/>
然如春逸節髙風羲皇上人<lb/>
髙卧東山漠若無情幡然一起足慰蒼生淮淝之㨗喜<lb/>
折屐齒盛業榮名輝映青史<lb/>
　　　伯牙張良子猷李白四贊<lb/>
虞皷南薫孔操猗蘭往聖既邈古調孰彈流水髙山知<lb/>
<pb n="KR4e0091_WYG_016-21a"/>
者能幾卓哉子期妙契斯理<lb/>
韓祀未復義激于中圯橋之㑹天啓其逢取履惟恭忍<lb/>
耻折節功成名髙千古卓絶<lb/>
有美山隂幽趣誰同瞻彼緑竹翛然清風乘興命輿徑<lb/>
造其所於焉嘯歌孰為賓主<lb/>
匡廬之山神秀所鍾瀑布千尺宛然飛虹偉哉謫仙銀<lb/>
河在目咳唾天風粲然珠玉<lb/>
　　事實<lb/>
<pb n="KR4e0091_WYG_016-21b"/>
　　　萬木圖事實<lb/>
昔先大父達卿公天性純孝樂善好義凡先世墳墓所<lb/>
在必令子孫分居以供祭祀龍津大<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>山者先塋所在<lb/>
公居其旁山延袤數十里其下沃壤每嵗東作公率子<lb/>
弟躬耕以備粢盛旦暮服勤不懈暨歛穫比它壤倍登<lb/>
常祀外以其贏貯之復置機舂二賃者隨意出直積數<lb/>
年廩庾充牣值嵗大歉鄉人乏食公欲發廩賑之恐為<lb/>
人所忌乃託言某山將募人種樹有能植杉木一株者<lb/>
<pb n="KR4e0091_WYG_016-22a"/>
償粟一斗於是貧者畢至至則飯之給粟而去亦不録<lb/>
其姓名粟既盡公乃閉闗晝寢忽夢老人素衣䇿杖自<lb/>
山而來曰汝所種樹成矣盍往觀之公異其夢然亦不<lb/>
以為意逾數載山木茂盛望之蔚然隂翳扶踈井然布<lb/>
列公乃追感前夢慨然歎曰此雖晝夜之所息雨露之<lb/>
所濡未必遽能均齊也豈山之神靈有助於我耶因戒<lb/>
子弟曰吾初非有意種樹特託此以濟貧耳其種與否<lb/>
亦未嘗較今暢茂若此殆非偶然汝等當遵吾言此山<lb/>
<pb n="KR4e0091_WYG_016-22b"/>
之木誓不售人惟作橋梁學舍寺觀神祠及貧無室廬<lb/>
死無棺槨者則與之有不如吾言者非賢子孫當元之<lb/>
季阮徳柔以左丞分省于建聞公名遣人邀致公與語<lb/>
大恱館之于家公旦夕為開陳禍福勸其務善徳柔益<lb/>
加禮敬屢強授以官不就乃令善畫者繪萬木圖装潢<lb/>
成巻命李宗文先生為記一時名儒皆為詩歌以榮之<lb/>
今鄉先生趙公光實蘇公明逺章公子玉鄭公子中皆<lb/>
所目擊能道公之事甚悉公既沒子孫率遵公命無敢<lb/>
<pb n="KR4e0091_WYG_016-23a"/>
違者榮幼聞遺訓謹識之弗忘數年以來舊木殆盡而<lb/>
萌蘖之生又復繁宻發榮滋長葢不可數計人咸謂公<lb/>
有活人之徳故斯木生意沛然而公之子孫繁衍實克<lb/>
似之是皆公遺澤所及榮叨沐聖明忝列侍從承恩眷<lb/>
之隆罔克上報追念所由實我祖宗積徳深厚所以致<lb/>
此瞻慕丘壠仰惟公之志氣神明彷彿如在欷歔流涕<lb/>
哀感何窮於是請中書舍人王孟端作萬木圖以表先<lb/>
志以繫予小子無窮之思謹述其事以求賢大夫士發<lb/>
<pb n="KR4e0091_WYG_016-23b"/>
揮之用垂不朽庶先公之徳不泯而子孫亦永有賴焉<lb/>
榮謹述<lb/>
　　　先妣行實<lb/>
嗚呼榮不肖不孝罪罰深重禍延先考永棄諸孤號天<lb/>
呼地哀痛無所曽不數月先妣奄復遐棄悲慟摧割如<lb/>
何可言惟先考妣令徳賢行徴於家聞於鄉泯而不傳<lb/>
不孝益深先考幽堂之紀幸載名筆惟先妣墓文有待<lb/>
敢忍哀叙次以干於先生君子庶幾不泯先妣諱順姓<lb/>
<pb n="KR4e0091_WYG_016-24a"/>
劉氏考諱均助母徐氏皆閩之望族先妣生而温淑十<lb/>
嵗通曹氏女誡及孝經父母篤愛之十六相攸歸我先<lb/>
考事舅姑謹於禮祭祀必誠必敬勤於蠶織紡績之務<lb/>
鷄鳴而起夜分而寐雖隆寒暑不懈綜治家務皆有條<lb/>
理舅姑甚愛之先妣雖為次介婦而凡閨壼庶事悉受<lb/>
委焉舅姑有疾躬調藥食未嘗暫違舅早歿諸娣姒相<lb/>
繼卒先妣事姑益勤時家居子姪益衆先考以龍津舊<lb/>
宅狹隘乃卜居于雲際經營締構先妣實恊成之諸子<lb/>
<pb n="KR4e0091_WYG_016-24b"/>
日長家頗豐裕而凡衣服飲食之事猶親任之不勌性<lb/>
慈厚宗族鄉黨有貧乏必言於先君周濟之無依者收<lb/>
養之姑姪子婦孀居者厚存恤之相先君洽比鄉鄰藹<lb/>
如也嵗歉米貴令子弟出粟平價以糶不能糴者貸之<lb/>
度不能償者予之良家遇貧困鬻子女為臧獲必厚其<lb/>
價買之已而還其子女不索其價或無所歸則具資装<lb/>
為嫁娶焉平居自奉淡薄有珍羞必蔵以待賓客姑歿<lb/>
哀毁踰節蔬食終喪父兄俱早世姊妹亦早寡唯母獨<lb/>
<pb n="KR4e0091_WYG_016-25a"/>
存迎致于家終養之母卒棺歛𦵏祭咸如儀悲哀思慕<lb/>
終身不衰平居篤於教子榮㓜時親教讀孝經論語稍<lb/>
長數言於先君俾就明師學後榮既領鄉薦宗戚悉以<lb/>
為榮先妣未嘗色喜語榮曰顧吾兒所立何如焉将上<lb/>
春官又語之曰汝䝉朝廷教育不食于家十年矣汝曷<lb/>
可忘所自且吾觀汝祖宗積徳深厚今始發于汝汝往<lb/>
必食其報惟當正心操節勤勵不息庻不負朝廷作養<lb/>
之恩暨爾父母期望之心榮既叨職翰林又數言于先<lb/>
<pb n="KR4e0091_WYG_016-25b"/>
君遺書誡諭榮時受文彩上尊之賜遣人馳歸獻焉先<lb/>
妣進諸婦諭之曰此吾教子之效若等奈何不務此哉<lb/>
榮嘗謁告歸省諄諄諭之曰汝自念何克以臻今日豈<lb/>
非汝祖宗累徳積善之所敷遺者乎汝惟端肅劼毖以<lb/>
前聞人自期待用上報國家光顯爾祖寧爾父母之心<lb/>
家事非汝所恤也且汝來歸吾雖無離别之思而心未<lb/>
嘗寜汝出而事上克黽勉奉職循理而吾樂焉汝惟勉<lb/>
之葢自榮始入小學以來諄諄誨誡惟以進學為事自<lb/>
<pb n="KR4e0091_WYG_016-26a"/>
榮叨列仕版以來諄諄誨誡惟以忠君為務嗚呼遺訓<lb/>
具在尚忍言耶永樂戊子先考即世先妣居喪如禮而<lb/>
䂓置喪事井井不紊後三月榮始克聞訃奔歸既𦵏先<lb/>
考未幾上遣使召榮赴闕先妣雪涕親治衣服促榮行<lb/>
曰兒惟勉力以報國恩榮泣拜辭又嘆曰吾亦惟今與<lb/>
汝訣汝惟盡臣職以不負君親恩吾無憾焉榮去家甫<lb/>
旬先妣得疾先未有疾親製衣服又命諸子具棺歛及<lb/>
凡周身之具家人莫測也疾數日悉召諸子諸婦諸孫<lb/>
<pb n="KR4e0091_WYG_016-26b"/>
訓飭之翛然而逝永樂戊子十月二十日也嗚呼痛哉<lb/>
先妣生元至正甲午二月二十七日享年五十有五歸<lb/>
先考垂四十年閨門整肅内外恊和婦道母儀具可師<lb/>
法子男五長即榮次富先一年卒次恵早夭次信次貞<lb/>
女四長適建安吳夀次適歐寜劉溥二在室孫男六曰<lb/>
恭曰譲曰夀曰徳曰錫曰保女三將以是年十二月十<lb/>
一日甲申從先考𦵏于杭隴山之原其槩如此惟先生<lb/>
君子哀而賜之銘以貽諸永久云孤哀子榮泣血百拜<lb/>
<pb n="KR4e0091_WYG_016-27a"/>
謹述<lb/>
　　傳<lb/>
　　　古樸子傳<lb/>
陳遜字必恭建之浦城錦江里人也自幼端重不好嬉<lb/>
戱既長任性質直不事矯飾人以古樸子稱之因取自<lb/>
號云髙祖諱辛曽祖榮祖用父希文累世有隠徳弗仕<lb/>
紫陽朱夫子嘗至其鄉見山花盛開下映溪水紅碧蕩<lb/>
漾爛若濯錦書錦江二大字刻之崖石里由是得名焉<lb/>
<pb n="KR4e0091_WYG_016-27b"/>
然以先賢過化之地故其人多知力學至于今弗衰古<lb/>
樸子少失怙母蔣氏訓育底于成立年弱冠為邑庠弟<lb/>
子員以書經中永樂乙酉鄉舉卒業太學其為人行堅<lb/>
志勤常以古人自期待不少混流俗以選同監察御史<lb/>
甄庸行部廣西清理案牘靈川有豪民朱普秀者以争<lb/>
田謀殺鄉人廖昌子賂有司得不論死謫役平樂州古<lb/>
樸子閲其牘疑之秉燭夜坐閲之再四聞忩外若有寃<lb/>
訴聲翌旦直其事竟論普秀于法人咸驚異未幾丁内<lb/>
<pb n="KR4e0091_WYG_016-28a"/>
艱歸哀毁骨立喪祭盡禮鄉黨以孝稱之壬辰登進士<lb/>
第試于大理暨兵部皆有能聲明年擢監察御史其在<lb/>
職彈劾糾舉無所畏忌而執法毅然無所阿徇同輩盡<lb/>
推譲焉嵗乙未朝廷以天下鹽塲積弊滋甚分命御<lb/>
史給事中按莅之古樸子蒞北京河間運司具官吏奸<lb/>
弊事奏之逮捕運使梅應魁以下數十人先是各塲鹽<lb/>
俱露積風雨漂損無幾遂教以苫葢之法由是嵗額不<lb/>
虧民咸徳之所治為諸道最丙申巡按陜西首劾左㕘<lb/>
<pb n="KR4e0091_WYG_016-28b"/>
政王晏按察使劉迪等玩法貪濁罷軟不堪悉抵罪久<lb/>
之復劾布政使楊恭按察副使韓春罔上虐下春恐懼<lb/>
懐奏誣古樸子以他事遂自經死事聞太宗皇帝知其<lb/>
誣置不問竟籍春家或謂其太過古樸子舉范文正公<lb/>
所謂一家哭何如一路哭事答之聞者歎服已亥坐累<lb/>
輸作房山行槖罄然無所資其友人居南京者為貨俸<lb/>
得銀幣若干付嘉興通判同郡陳原祐以遺之至東昌<lb/>
夜遇盜舟中所有嚢括殆盡原祐暨同載者俱被害獨<lb/>
<pb n="KR4e0091_WYG_016-29a"/>
一小僮赴水獲免黎明還舟視之惟一小箧存携以至<lb/>
京告予為啓視之封題皆古樸子姓字亟遣人報之則<lb/>
所付銀幣一無所失衆咸謂其清白神明所佑云逾年<lb/>
蒙恩得復其職壬寅巡按吳中上海民有濮宗文者聚<lb/>
亡賴子弟數十人行刼官軍不能制衆頗患之古樸子<lb/>
得其狀宻以計授守禦千户李凱詐令人若商賈棹舟<lb/>
載物而伏兵其中賊望見皆争趨之及舟舟中兵出遂<lb/>
皆就擒無一得免者復捕逮蘓松諸郡縣黠吏唐全等<lb/>
<pb n="KR4e0091_WYG_016-29b"/>
為民害者千八百人寘諸法民賴以安呼為陳掃箒以<lb/>
奸弊為之掃除一空也松江民顧阿虎者為豪右陳昇<lb/>
殺其母臠肉以飼犬阿虎訴于郡昇厚賂官吏反誣阿<lb/>
虎舊嘗為强冦闔室九人皆伏重法俟决古樸子亷知<lb/>
其寃為訊鞫盡釋之執昇父子械送京師磔于市其他<lb/>
平反獄訟祛除奸蠧多類此甲辰巡按北直𨽻其聲不<lb/>
減吳中洪熈乙已以久任膺勑命褒嘉且獲推恩贈父<lb/>
如其職母及妻皆為孺人今上皇帝即位以秩滿超拜<lb/>
<pb n="KR4e0091_WYG_016-30a"/>
雲南布政司右參政今報政來京年已五十有六間謁<lb/>
予曰遜生平於家寡諧遇事任情不暇顧忌禍福一聴<lb/>
于天人以古樸子見稱遜以為固當遂不敢辭惟先生<lb/>
素知遜幸為著之于篇庶得朝夕警飭以保其終焉予<lb/>
固樂道人之善者遂録其大槩如此<lb/>
賛曰世嘗謂今之人不若古豈信然哉惟能以古人之<lb/>
心為心斯即古之人矣今之人或有言及于古者必誚<lb/>
其質野且以為迂曽何足以知古道之可尚耶陳必恭<lb/>
<pb n="KR4e0091_WYG_016-30b"/>
性雖質直而夷考其行事表表愈偉不讓古人以古樸<lb/>
名世可無媿哉可無媿哉<lb/>
　　　寜川周先生傳<lb/>
先生諱斌字質夫姓周氏閩之寧川望族也在宋有曰<lb/>
導者仕至金紫光禄大夫皋户部侍郎繼至寳文學士<lb/>
嘗從晦菴講學牧通議大夫經畧廣西先生之髙祖諱<lb/>
鳯知廣之髙州曽祖憲典教曲江祖應為寜化尉考昇<lb/>
有隠徳不仕先生端重閒雅襟度夷曠得失毁譽不置<lb/>
<pb n="KR4e0091_WYG_016-31a"/>
忻戚于中性嗜儉素於聲色貨利與凡非禮之事一不<lb/>
以經意家居孝于親友于兄弟交㳺稱其信鄉閭感其<lb/>
惠僮僕懐其慈雖造次紛擾之頃未嘗有疾言厲色自<lb/>
少務學經史百家之言靡不該貫洪武壬子以禮經領<lb/>
鄉薦癸丑授建郡儒學教授時兵革甫息學制粗舉先<lb/>
生修廢起弊嚴立教條作新士習每旦五皷升堂飭勵<lb/>
諸生誘引開導終日弗倦郡縣長貳非公事弗造其室<lb/>
與之語必皆政教大端弗及私事諸生承式問學日底<lb/>
<pb n="KR4e0091_WYG_016-31b"/>
于成嵗大比郡士當什之四三壬戌雲南平譔賀表稱<lb/>
㫖有金幣之賜庚午秋湖廣聘典文衡得士為盛辛未<lb/>
秩滿至京考最太祖皇帝日召至便殿承顧問以質直<lb/>
見重明年拜中都國子司業約度明信諸生悦服又明<lb/>
年召還拜齊府左長史輔翼開陳一以正道王甚加敬<lb/>
禮從王入覲享勞優厚既還以繼母李氏喪去官歸家<lb/>
哀毁骨立明年冬十一月以疾卒年六十有四配林氏<lb/>
有淑行子三長紹先卒次純次繕女一人洪武戊寅某<lb/>
<pb n="KR4e0091_WYG_016-32a"/>
月某日葬于鄉之某山其門人工部尚書鄭公賜為名<lb/>
其里曰國子先生里予少從先生㳺先生以予為可教<lb/>
日親授經條析難疑旁喻曲譬至明白而後已間語予<lb/>
曰子之器識可嘉宜益自勉他日之進惜予老弗及見<lb/>
也先生歿四十餘年門生故知日已衰少今其子繕不<lb/>
逺數千里而來以前郡學訓導趙友士所撰墓碑示予<lb/>
請言予見之愴然不覺涕下永惟舊學之恩懼無以報<lb/>
又奚敢以老髦辭哉是用為傳以著先生之徳之行俾<lb/>
<pb n="KR4e0091_WYG_016-32b"/>
後之人得以考覽焉<lb/>
賛曰先生學博而正行修以潔仕雖未大顯而功效實<lb/>
著其教授郡庠則胡安定之蘇湖也司業成均則陽城<lb/>
之於唐也傳相王國則董仲舒之於漢也使先生端委<lb/>
立於朝事業奚止於是而已哉<lb/>
　<lb/>
　<lb/>
　文敏集巻十六<lb/>
</p>
<p>
</p>
  </div>
</body>
</text>
</TEI>
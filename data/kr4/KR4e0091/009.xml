<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文敏集巻九</head>
    <p>
<pb n="KR4e0091_WYG_009-1a"/>
欽定四庫全書<lb/>
　文敏集巻九　　　　　　　明　楊榮　撰<lb/>
　　記<lb/>
　　　進士題名記<lb/>
洪惟太祖髙皇帝受天明命混一海宇誕敷文教以興<lb/>
至治建學設科以造就多士三嵗一登其賢能而擢用<lb/>
之迄今十有餘科賢俊譽髦之士乘時彚進布列中外<lb/>
建功立業黼黻治化皇上繼承大統率由舊章尤惓惓<lb/>
<pb n="KR4e0091_WYG_009-1b"/>
焉以興學育材為務故得人之盛有逾於昔乃永樂十<lb/>
三年當㑹試之期時皇上駐驆北京天下之士來萃者<lb/>
凡數千人禮部既合試之擇其中選者以進三月朔旦<lb/>
上御奉天殿親降制䇿咨以古先帝王之治道聖情謙<lb/>
冲玉音涣發在廷大小百執事之臣莫不殫力恊心踴<lb/>
躍承事先是春雨方降浹日未霽及廷試之旦𤣥雲巻<lb/>
舒將雨復止祥飊㣲來天宇廓清霽景融和於是諸士<lb/>
子皆得雍容發舒各攄所藴以對揚聖訓上荅宸衷以<lb/>
<pb n="KR4e0091_WYG_009-2a"/>
自慶夫千載一時之遇而天意於此所以恊相文明之<lb/>
運有非偶然者既賜陳循以下三百五十一人及第出<lb/>
身有差臚傳之日都城人士抃舞稱歎以為北京之盛<lb/>
美有以過越前代也既而禮部請循舊制立石題名于<lb/>
太學上以命臣榮為記臣惟賢才致治之本也唐虞野<lb/>
無遺賢書紀其盛成周濟濟多士詩詠其美漢唐宋科<lb/>
目得人史著其實其來也乆矣欽惟皇上崇奨儒術作<lb/>
興士類而諸士子遭逢聖明乘風雲之㑹仰日月之光<lb/>
<pb n="KR4e0091_WYG_009-2b"/>
以得展其所學勒名貞石傳於無窮可謂榮且幸矣雖<lb/>
然後之人將於是觀焉可不慎哉惟其立身行事必光<lb/>
明俊偉上有以禆益國家下有以惠利生民斯可以無<lb/>
忝於科目有傳於來世其又可不思所以自勵哉臣榮<lb/>
承乏詞林祗承上命謹述國家所以求賢圖治崇重科<lb/>
目之意與夫諸士子遭遇之盛者如此且以傳之無窮<lb/>
焉<lb/>
　　　進士題名記<lb/>
<pb n="KR4e0091_WYG_009-3a"/>
永樂十六年三月朔上在北京廷試天下貢士擢李騏<lb/>
等為進士禮部尚書臣震請立石題名于國子監於是<lb/>
上命臣榮記其實臣榮謹受命拜手稽首言曰國家膺<lb/>
文明之運撫太平之厯興學育材化成天下取士之制<lb/>
雖非一途恒以進士為重士子通經學古以圖進取而<lb/>
與名者世率以為榮夫當大比之秋京郡合國子監及<lb/>
畿甸之士天下布政司合所𨽻郡邑之士三試之拔其<lb/>
尤者貢于禮部盖什之一明年春禮部以其所貢士又<lb/>
<pb n="KR4e0091_WYG_009-3b"/>
合而三試之拔其尤者進之大廷盖二十之一其選至<lb/>
精也廷試之日天子御正朝賜清問翌旦復御正朝親<lb/>
覽而次第之臚傳之旦文武群臣朝服稱賀宴賜恩數<lb/>
一循常典寵光衣被盖渥如也與其列者誠可謂榮矣<lb/>
兹又立石題名以垂永乆後之人將歴指其名曰某也<lb/>
賢某也才足為國家千萬載之光則榮孰大焉或趣向<lb/>
有異德業無聞則亦不能免於公論矣已之善否人之<lb/>
勸戒胥此焉徴於乎可不敬慎之哉題名者凡二百五<lb/>
<pb n="KR4e0091_WYG_009-4a"/>
十人第一甲第一名即李騏也騏初名馬上特改今名<lb/>
云<lb/>
　　　進士題名記<lb/>
永樂辛丑寔皇上正大統之二十年先是上巡狩北京<lb/>
營建都邑至是告成春正月元日乃御奉天殿受朝萬<lb/>
國來同景命維新而是嵗適當㑹試貢士之期領鄉薦<lb/>
而萃京師者三千人禮部拔其尤者二百二人三月望<lb/>
日上臨軒䇿試越二日以曽鶴齡為第一劉矩次之裴<lb/>
<pb n="KR4e0091_WYG_009-4b"/>
綸又次之賜進士及第餘賜進士出身有差掲黄榜于<lb/>
長安門外公卿大夫暨士庶人咸謂都邑肇建而人才彚<lb/>
進如此夫豈偶然哉莫不懽忻鼓舞以為目覩盛事誠<lb/>
曠世之嘉遇也有司復請題名于國子監上命臣榮為<lb/>
記臣惟昔周之武王遷都于鎬講學行禮以宣教化以<lb/>
作新人才而其子孫傳緒至於永乆盖啓之者有其道也<lb/>
方今都邑告成之日聖天子諮詢治道登進賢良以隆<lb/>
文明之運迓千萬載之太平斯世斯人亦何幸歟諸君<lb/>
<pb n="KR4e0091_WYG_009-5a"/>
子遭際明時題名於太學太學賢闗天下公論所自有<lb/>
其名宜有其實以副之詩曰古之人無斁譽髦斯士皇<lb/>
上之盛德也又曰濟濟多士文王以寧是尚有望於諸<lb/>
君子其勉之哉臣榮謹記<lb/>
　　　御賜圖書記<lb/>
宣德二年二月戊寅上御文華後殿召臣榮諭之曰古<lb/>
者君臣莫不同心同德以成天下之務君有失則為臣<lb/>
者匡正之臣有過則為君者訓戒之庶幾更相警飭兩<lb/>
<pb n="KR4e0091_WYG_009-5b"/>
無猜嫌信所謂明良相逢千載一遇者也卿嘗祗事我<lb/>
皇祖太宗文皇帝皇考仁宗昭皇帝二十餘年竭誠效<lb/>
忠始終一致及今侍朕左右益加敬慎知無不言言無<lb/>
不當深用嘉恱兹特賜卿鍍金銀刻圗書五顆曰方直<lb/>
剛正曰忠孝流芳者以表卿之忠實也曰關西後裔建<lb/>
安楊榮曰楊氏勉仁者以著卿族系之所自出并表其<lb/>
名與字也卿尚體朕至意永永無斁臣榮竊惟人臣之<lb/>
義惟忠與誠乃能賛輔國家光膺寵命以享爵禄於悠<lb/>
<pb n="KR4e0091_WYG_009-6a"/>
乆茍阿徇以取容迎合以求恱不顧事體之重輕不念<lb/>
民情之休戚縱己之所欲言任己之所欲為則將無所<lb/>
不至矣其可乎哉臣榮自揣菲才夙夜祗慎惟恐有負<lb/>
委托之重為愧耳至於非分之恩曷敢希兾追惟初仕<lb/>
以至于今歴事三聖日得侍近清光屢沐天地大恩眷<lb/>
待之隆錫賚之厚非一言可述今復䝉恩賜以範銀圖<lb/>
書奨諭之重製作之精誠古今罕有臣榮敢不敬承佩<lb/>
服傳之子孫永為家寳哉故敢具述于左方以見皇上<lb/>
<pb n="KR4e0091_WYG_009-6b"/>
眷待恩禮之隆他日或可以備採録云<lb/>
　　　建寧府學記<lb/>
國朝混一天下大興文教内建國子監外置郡縣學以<lb/>
教育天下之英才其制甚備薄海内外翕然嚮風學校<lb/>
之盛振古未有也士生斯時得以漸摩詩書仁義之澤<lb/>
而周旋揖譲乎絃歌俎豆之間何其幸歟建之學舊在<lb/>
郡治西南洪武辛巳夏燬于火永樂癸未冬有司上其<lb/>
事詔命擇勝地而新之于時郡守宣城芮麟教授姑蘇<lb/>
<pb n="KR4e0091_WYG_009-7a"/>
張信銳意斯事遂卜吉於郡東黄華之岡髙明廣衍於<lb/>
學為宜而帥閫廨舎軍士室廬實據其半於是都指揮<lb/>
師祐徐信撤其居室以地來歸乃庀材鳩工合屬邑之<lb/>
民以涖事凡藩憲兵衛官僚與夫使命之臣躬臨奨勵<lb/>
而建之人士亦皆捐貲樂助以相其成未幾郡守劉敬<lb/>
繼至命檢校李新專董其役經始於乙酉春二月訖工<lb/>
于丙戌冬十二月其東建大成殿翼以兩廡衛以㦸門<lb/>
而櫺星神厨庫室前後布列其西建明倫堂堂之左右<lb/>
<pb n="KR4e0091_WYG_009-7b"/>
則有志道據德依仁㳺藝四齋齋之兩旁則有生徒止<lb/>
舎尊經有閣㑹饌有堂文昌有祠師儒有室至于泮池<lb/>
庠門庖廩靡不完具而門之内外又有金聲玉振之坊<lb/>
繚以周垣深邃嚴宻黝堊丹碧光彩煥然信乎東南之<lb/>
偉觀而他郡莫及也今年春郡守劉公來京師請紀事<lb/>
刻石垂示于後嗟夫學校王政之本風俗教化之所關<lb/>
自昔帝王之治莫先乎此聖天子即位以來親幸太學<lb/>
御筵講經訓飭諸生藹然唐虞三代之風由是教化旁<lb/>
<pb n="KR4e0091_WYG_009-8a"/>
達賢才輩出郁郁乎聲名文物之盛豈非教養之功有<lb/>
以致之歟吾建為晦庵西山二先生過化之邦其流風<lb/>
餘韻宛然猶存士君子景仰其間而又遭逢聖明之治<lb/>
樂夫學之有成得以優㳺涵養于兹將見髙明特達乘<lb/>
時彚興效用當世以顯其功業流芳於無窮誠有以為<lb/>
邦家之光不徒為斯學之榮而已也<lb/>
　　　固安隄記<lb/>
天下之難治者莫踰水而治水之先者尤莫踰京師故<lb/>
<pb n="KR4e0091_WYG_009-8b"/>
大禹之跡首在兾州豈非以水之利害所繫者大而帝<lb/>
畿之内宜慎其防以為宏逺之圖也歟盧溝之河發源<lb/>
太原之天池伏流至朔州馬邑從雷山之陽發為渾泉<lb/>
而為桑乾河鴈門應州雲中山西諸水皆㑹焉愈逺益<lb/>
大過懷來行兩山間拘束齟齬而不得肆至京城西四<lb/>
十里石經山之東地勢平而土脉䟽衝激震蕩遷徙弗<lb/>
常後魏都督河北道諸軍事建成侯劉靖及子平鄉侯<lb/>
𢎞築戾陵堰以防之水患以息後人思其功謂之劉師<lb/>
<pb n="KR4e0091_WYG_009-9a"/>
堰歴世既乆水勢漸更下流十五里距盧溝不逺有曰<lb/>
狼窩口時復衝决漫流而東浸没田廬民弗安業聖朝<lb/>
建北京視河為襟帶永樂間屢嘗修築輒復頽圯今聖<lb/>
天子嗣位命工部侍郎李庸内官監少監姜山義往任<lb/>
厥事復命太監阮公安少保工部尚書吳公中總其事<lb/>
且勑其務存堅乆勿為茍且庶幾暫勞永逸群公效命<lb/>
材謀具濟經始于正綂元年冬畢工于二年夏凡用工<lb/>
匠二萬餘月給糧餉以萬計累石重甃培埴加厚崇二<lb/>
<pb n="KR4e0091_WYG_009-9b"/>
丈三尺廣如之延袤百六十五丈視昔益堅既告成賜<lb/>
名固安隄命置守䕶者二十家建神祠於上有司以時<lb/>
修祀禮凡督事者悉賜鈔幣以勞之其視築戾陵堰役<lb/>
費加倍而堅實亦過之仰惟聖明至德蟠際穹壌而於<lb/>
京畿益圖鞏固以寧濟斯民於千萬年諸公亦能同寅<lb/>
恊恭用成厥功盖可乆可固而利益於世者不小皆所<lb/>
當書於是叙其始末俾勒諸石庶後之人有考焉<lb/>
　　　應天府重建儒學記<lb/>
<pb n="KR4e0091_WYG_009-10a"/>
國家崇儒重道建學育材懋圖化理爰自京畿至于天<lb/>
下郡邑莫不有學設師儒以訓之豐廩餼以養之嘉惠<lb/>
斯文列聖一心人材之盛風俗之美卓冠前古士生斯<lb/>
世而䝉遇若此何其幸哉南京應天府為天下列郡之<lb/>
首學宫在郡治之東南盖宋景祐中所建歴元再燬于<lb/>
火大德癸夘總管陳元凱復之我太祖髙皇帝定鼎金<lb/>
陵即以是學為太學洪武辛酉始創國子監于鷄鳴山<lb/>
之陽而改是學為應天府學以江寧上元二學之生徒<lb/>
<pb n="KR4e0091_WYG_009-10b"/>
𨽻焉永樂戊子復燬于火所存者惟東廡及㦸門欞星<lb/>
門東序三齋而已學官因循迨今二十餘年未有能復<lb/>
之者宣德已酉南京守臣㐮成伯李公既視政即有事<lb/>
于學於是閱其舊址乃慨然曰是風化所自出而摧弊<lb/>
不復曷以稱皇上教育之盛心哉遂率府寮部屬各捐<lb/>
已帑僦工輸材而府尹史怡等咸捐俸貲用相其役以<lb/>
是年七月初吉經始越五月而明倫堂成明年而大成<lb/>
殿立齋廡門廊次第畢舉凡諸故構之陳朽者皆葺而<lb/>
<pb n="KR4e0091_WYG_009-11a"/>
新之煥然宏麗有加于前於是僉言立石以紀其事治<lb/>
中三山髙應以書請予記之予惟李公荷國家付托之<lb/>
重仰承德意作新學校倡起斯文固為政之所宜先其<lb/>
用意之勤經營之篤紀述以勸後人亦宜也夫自古帝<lb/>
王之建學莫不以明人倫為化理之本人倫之大莫先<lb/>
乎忠孝學者之學亦莫切于斯二者自家及國以至於<lb/>
平天下莫不由是而推之馴致其極天地以之而貞觀<lb/>
日月以之而貞明五氣以之而順布萬物以之而化成<lb/>
<pb n="KR4e0091_WYG_009-11b"/>
者何莫不本乎此茍不務此而徒學於文辭以為進取<lb/>
之具是果何補於化理者哉予固知李公風勵之機而<lb/>
碩望於後來者如此故推本而書之俾鑱之石以示夫<lb/>
學者其母以吾言為迂尚相與勉于成也<lb/>
　　　重建縉雲縣儒學記<lb/>
學校之設所以化民成俗而為治天下之本其所繫甚<lb/>
重矣唐虞三代之世治隆俗美莫不由是也我太祖髙<lb/>
皇帝龍興之初首詔天下郡縣皆立廟學而於京師建<lb/>
<pb n="KR4e0091_WYG_009-12a"/>
國子監選擇俊秀甄拔師儒以教之聖謨明訓盖宏逺<lb/>
矣繼以太宗文皇帝仁宗昭皇帝孜孜求治而於學校<lb/>
之政尤加意焉今皇上繼體守文茂圖化理欲使治效<lb/>
超於唐虞三代之盛為臣子者敷宣德意其可不以學<lb/>
校為重乎宣德庚戌縉雲重修縣學成教諭松溪楊銘<lb/>
馳書京師請予為記曰邑有舊學在史隠山下國初知<lb/>
縣劉澤民因唐人故址而新之歴嵗滋乆日就傾圮典學<lb/>
校者欲改為之而力不逮修補破壞茍且嵗月而弊陋<lb/>
<pb n="KR4e0091_WYG_009-12b"/>
滋甚宣德之初三山陳京來知縣事既至視學舎慨然<lb/>
曰兹非為政所當先者乎京在是其敢不勉圖新之然<lb/>
以視事之始教令未敷未可以勤民及再朞而民化乃<lb/>
謀於寮屬各捐俸貲以倡之而邑人之好事者皆樂從<lb/>
掄材伐石蠲吉興工化腐橈以堅良易傾陊以方正禮<lb/>
殿儀門講堂齋廡次第修舉丹碧黝堊煥然一新經始<lb/>
於庚戌之秋七月落成於是冬之十月計其用工雖不<lb/>
乆而宏規永圖超前數倍不為之記則無以示後來敢<lb/>
<pb n="KR4e0091_WYG_009-13a"/>
以為請予與京銘皆閩人而京又為令之有聲者顧其<lb/>
所為實治天下之本繫焉義不可辭乃謂之曰朝廷所<lb/>
以重學校者盖以明人倫美風化育賢材以興文明之<lb/>
治也有司奉行而修舉焉豈直備文具為觀美也哉亦<lb/>
因是而已矣然而人倫之所以明風化之所由美賢材<lb/>
之所由成非獨居之使然也必司政教者明道德於其<lb/>
身有以倡率之耳京以文學登進士其於聖賢之教究<lb/>
之有素兹為百里之政拳拳以興學為心而典教事者<lb/>
<pb n="KR4e0091_WYG_009-13b"/>
又得銘焉是不徒以其治民者治民而又能以其教民<lb/>
者教民吾知縉雲之理效必有加乎昔矣是可書也乃<lb/>
為之記<lb/>
　　　清樂軒記<lb/>
駙馬都尉沐公乃開國輔運推誠宣力武臣榮禄大夫<lb/>
柱國西平侯贈黔寧王之仲子今太傅黔國公之貴介<lb/>
弟也為國勲戚而能忘乎貴富之勢日接賢士大夫敞<lb/>
一軒以㳺處列琴書尊俎其中外則環樹佳花美䕃之<lb/>
<pb n="KR4e0091_WYG_009-14a"/>
屬無埃壒喧囂之雜有夷曠静嘉之趣從㳺者因名其<lb/>
軒曰清樂或謂樂者人情之至願而公卿大夫士所得<lb/>
有不同者何以所處之地異也一介之士處衡茅之陋<lb/>
甘蔬食之泊味道德而佩仁義飢寒不以為累而其心<lb/>
休休焉以自得者衆人之所難也公卿大夫生以世閥<lb/>
寵以珪組而不溺於膏粱綺紈之習驕汰侈靡之歸其<lb/>
所為與所得較之一介之士曽不少異者雖君子亦難<lb/>
矣故世之有得於彼者終遺於此兹乃于公而具見之<lb/>
<pb n="KR4e0091_WYG_009-14b"/>
此軒之所以名因以表公之一身有以致衆樂之備而<lb/>
兹軒之勝又有以見乎為趣之清也又謂公之盛名足<lb/>
以榮于身而德益謙長才足以超於衆而志益崇顧乃<lb/>
得雍容自逸以享其樂何哉盖國朝之制所以優禮于<lb/>
貴戚者然耳然公雖被優禮之隆昔在永樂中詔營繕<lb/>
太嶽太和山宫觀已嘗命公督其役績用有成既而屢<lb/>
受命掌行後軍都督府事施設有序上以公為才下以<lb/>
公為惠而時論重焉兹遇聖明在上海宇晏安用是得<lb/>
<pb n="KR4e0091_WYG_009-15a"/>
遂享乎此所謂後天下之樂而樂者歟客有道名軒之<lb/>
意與兹軒之美於予者予方歆羨而致慕焉公乃屢走<lb/>
書金臺求軒之記意尤懇懇不獲辭也遂次第所聞者<lb/>
如此云<lb/>
　　　重建孟瀆河閘記<lb/>
君子之立政有可以益國而利乎民者知無不為爲之有<lb/>
方雖疲民力而民忘其勞耗其財而民不自恤茍或役<lb/>
民於非所當務則謗怨隨之其能留聲當時為利後世<lb/>
<pb n="KR4e0091_WYG_009-15b"/>
者幾希孔子曰擇可勞而勞之又誰怨孟子曰以佚道<lb/>
使民雖勞不怨其信然矣乎工部侍郎廬陵周君忱奉<lb/>
命巡撫蘇常諸郡常之武進故有孟瀆河閘以通東南<lb/>
漕運及商販之舟且溉傍近田數千頃嵗乆閘壞公私<lb/>
病焉常守莫君愚圖改作之以役費繁重弗敢專謀於<lb/>
周君議以克合遂發往嵗節省税賦浮費以市財僦工<lb/>
礱石姑蘇洞庭山而舟致之郡民皆懽忻趍事作於舊<lb/>
址之南丈餘其下先錯列巨<graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>貫以長松而後寘石焉<lb/>
<pb n="KR4e0091_WYG_009-16a"/>
東西石甃縱以丈計為十有六崇以丈計為二百五中<lb/>
廣視縱當八之一南北為鴈翅状以殺水勢中夾木石<lb/>
鑿以納懸板而上下之經始於宣德八年九月而畢工<lb/>
於是年之冬用徒匠以日計二萬三千七百六十木以<lb/>
株計八千九百石以丈計三千五百灰以斤計二十二<lb/>
萬磚以片計十有二萬始終董其役者知縣朱恕效勞<lb/>
為多者耆民惲昶閘成而獲利如故莫君以為茍無記<lb/>
述則後世莫知所自遂因通判張齡來京請記於余余<lb/>
<pb n="KR4e0091_WYG_009-16b"/>
按圖誌兩浙運河貫郡城西行三十里歴奔牛吕城二<lb/>
埧以達京口舟行既艱而河小不足以通巨艦唐元和<lb/>
中刺史孟簡始令開北河自奔牛北行七十里至河莊<lb/>
鎮入揚子江舟無巨細皆得徑達于江而免過埧之勞<lb/>
第其水上引運河源逺不能常續下仰江潮去來不能<lb/>
常存簡於是置閘河莊為之節制使人以時啓閉而其<lb/>
利益博其惠之在人可謂深且乆矣人以其姓名河謂<lb/>
之孟瀆又謂之孟子故閘亦以孟瀆為稱閘廢民失其<lb/>
<pb n="KR4e0091_WYG_009-17a"/>
利今得周莫二君子恊謀而更置之二君子之惠足以<lb/>
繼簡而流於無窮是可尚也故系以詩曰<lb/>
孟瀆伊始唐元和中始之者誰刺史孟公公時為政佚<lb/>
道是崇鑿河築閘厥功既隆汎汎者舟往來具通毎毎<lb/>
者田嵗恒獲豐歴數百年湮塞嚙衝既阻于舟亦病乎<lb/>
農猗歟周君思成其終莫守賛之詢謀僉同相地之宜<lb/>
惟善之從乃市良材乃鳩衆工匪取于民匪私于躬錯<lb/>
<graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>累石既堅既礲傍峭而固中虚以容舟無阻艱農無<lb/>
<pb n="KR4e0091_WYG_009-17b"/>
嵗㓙人用懽謠二君之功功成惠施既博且洪勒辭于<lb/>
石用昭無窮<lb/>
　　　浙江嚴州府重修儒學記<lb/>
學校教化之本王政之先自古有天下國家者莫不致<lb/>
謹於此洪惟我朝天啓文明之運太祖髙皇帝定鼎之<lb/>
初首建國學於是四方府州縣皆設庠序以教育天下<lb/>
之英俊以至于今聖聖相承五六十年之間髦士彚進<lb/>
而治道大興猗歟盛哉浙之嚴州郡學舊在城東南隅<lb/>
<pb n="KR4e0091_WYG_009-18a"/>
宋雍熈二年遷郡城之西北方其時諌議田公文正范<lb/>
公清獻趙公相繼來為郡於是廟學之制教養之具煥<lb/>
然大備然自雍熈至大觀自大觀至紹興百五十年之<lb/>
間凡三改作矣厥後知州事錢可則立石誌之元季兵<lb/>
燹燔蕩靡遺國朝洪武庚戌詔設學校廼即城西舊址<lb/>
以建嵗甲寅郡守趙士敏議徙城内今在郡治西南三<lb/>
十步中為大成殿殿之東西為兩廡南有㦸門門之外<lb/>
為泮池池之上為石梁東西立二祠池之南為欞星門<lb/>
<pb n="KR4e0091_WYG_009-18b"/>
殿之北為明倫堂闢四齋於堂之南左右堂之北為㑹<lb/>
饌堂東廡之東則有神厨神庫等房西廡之西則有射<lb/>
圃講肄之所倉廪庖湢靡不整備規模宏敞視舊有加<lb/>
焉邇嵗廟貌傾圯梁棟朽腐繼遭洪水漂蕩渰浸不堪<lb/>
瞩目嵗丁酉教授孫子敏首捐已俸以倡率之前太守<lb/>
李興同知曽所敬通判范耘吳顯推官申文才守禦千<lb/>
户劉福遂安知縣胡子澄暨各庠師儒六邑士人皆出<lb/>
財以助之繼而郡太守建安葉公溥下車之初惓惓然<lb/>
<pb n="KR4e0091_WYG_009-19a"/>
以興學為念復捐貲鳩力恊成厥美以是年夏四月經<lb/>
始至冬十二月訖工既成分教郡學謝坤舒宗辰具書<lb/>
其本末因葉公與予同郡來請記予惟正風俗厚人倫<lb/>
敦教化育賢才皆本於學校學校之設誠為政之急務<lb/>
茍非有賢守令誘掖奨勸黽勉維持以振起之則徒有<lb/>
其名而無其實曷足以致此哉嚴陵為浙名郡學校之<lb/>
政初未嘗或弛故其士習之美賢才之盛至於今而弗<lb/>
替雖廟學完圯不常此固物理而又得太守如葉公與<lb/>
<pb n="KR4e0091_WYG_009-19b"/>
前守貳寮屬暨師儒賢俊富家巨室相與綱維樂為之<lb/>
助俾仆者起弊者新漫者飭堂筵嚴整俎豆静嘉不惟<lb/>
聖賢之靈洋洋如在而凡為師生者亦得以雍容揖譲<lb/>
乎其間以講明聖賢之道是豈不為斯世之盛美乎故<lb/>
不可以不記也遂樂為記之使鐫于石庶後之人得有所<lb/>
考焉<lb/>
　　　山西大同府重修儒學記<lb/>
學校王政之先務教化之本原自古帝王莫不興學育<lb/>
<pb n="KR4e0091_WYG_009-20a"/>
賢以隆治道故學校興賢才盛而教化行我朝混一以<lb/>
來尊崇文教自京師達于郡縣雖遐陬僻壌莫不建學<lb/>
設官以教育賢才登貢以時選用有法五六十年之間<lb/>
髦俊彬彬布列中外攄才效能以輔成太平雍熈之化<lb/>
者何莫不本於學校之教也其盛矣哉山西大同即古<lb/>
之雲中為西北名郡永樂癸夘冬予以扈從車駕北征<lb/>
因奉命出使大同留寓旬日時躬謁先聖周覽殿堂圯<lb/>
壞弗堪退見諸生濟濟在列有揖譲禮義之風因憮然<lb/>
<pb n="KR4e0091_WYG_009-20b"/>
興歎以為群公鎮戍于兹者當有以作興之且以凡物<lb/>
之興廢盖自有時然亦必遇其人之賢達而後可以有<lb/>
成也去之又二三年廼有明詔修舉學校而山東叅政<lb/>
丹陽沈公固適以練達之才承命往賛邉務因詣廟學<lb/>
遂言於征西前將軍武安侯合肥鄭公亨叅將都指揮含<lb/>
山曹公儉暨山西都行二司都指揮滁陽羅公文等各<lb/>
捐貲聚材以為倡并召所部兵民各輸其力悉撤其舊<lb/>
建大成殿暨兩廡櫺星門崇峻宏敞偉然有加重塑聖<lb/>
<pb n="KR4e0091_WYG_009-21a"/>
賢像鐫刻神位龕帳案座靡不整嚴塗徑堦除甓甃端<lb/>
好并修明倫堂齋室神厨庫房庖湢之所栖息之舎無<lb/>
不完具丹漆黝堊煜然一新經始於洪熈元年之秋九<lb/>
月落成於宣德二年之夏五月廼奉書幣請予文以為<lb/>
記惟國家列聖相承其於學校之政皆惓惓致謹賢才<lb/>
之興日新月益爰自唐虞三代以降莫此為盛矧斯郡<lb/>
宻邇畿甸文物之富與他郡異况師範得人生徒務學<lb/>
而又幸際諸賢相聚于兹皆能㓗已奉公以祗承朝廷<lb/>
<pb n="KR4e0091_WYG_009-21b"/>
德意然則學校之教其有不興者乎予既念昔逰之慨<lb/>
歎樂兹學之重新而又喜諸公雖當邊務之繁知聖道<lb/>
之尊與學之重可謂知為治之本而識慮過於人逺矣<lb/>
因備書其本末俾刻于石以示四方來㳺來觀之士皆<lb/>
知所勸焉<lb/>
　　　白鶴山房記<lb/>
榮家建寧去城東二里有山髙壯雄偉其勢昻然望之<lb/>
若鶴按郡誌云東晉時有望氣者以為山有靈秘將發<lb/>
<pb n="KR4e0091_WYG_009-22a"/>
而觀之朝鑿暮合已乃見白鶴雙翔其上遂不敢發因<lb/>
名曰白鶴山嘗有甘泉湧出其麓病者飲之即愈傍有<lb/>
真如寺寺西南地勢隆起状若伏龜兩水交流于前而<lb/>
紫芝鐵獅雲際梅仙諸峯争竒獻秀巍然對峙左環右<lb/>
抱前拱後挹風氣凝㑹盖隠然一善地也人多求塟而<lb/>
不可得榮先大父存日種德積善孝行純至既歿而窀<lb/>
穸未卜方是時真如寺僧無涯將有所營建而乏材乃<lb/>
邀鄉先生蘇公明逺踵門求施先伯父彦禎即集兄弟<lb/>
<pb n="KR4e0091_WYG_009-22b"/>
予以龍津之木三萬株兼資以運輸之費僧大感恱其<lb/>
後知先大父未塟遂舉其地以奉且曰此嘗有人酬以<lb/>
重價而吾弗之許誠有所待者願以是為報於是筮之<lb/>
而吉遂奉柩藏焉塟已人或以得地賀伯父及先公戚<lb/>
然曰先人體魄得妥於此幸矣他非所望也塟後數年<lb/>
無涯歿其徒昧所自因肆侵削已而愧悔復以塋外餘<lb/>
地來售榮復厚償其直遂創屋其傍為子孫守塜之所<lb/>
太守芮麟扁之曰白鶴山房并為之記榮㳺郡庠時嘗<lb/>
<pb n="KR4e0091_WYG_009-23a"/>
率群季讀書其中自後忝科第列職詞林叨承眷遇光<lb/>
寵極矣是皆先人遺澤所庇故能獲此朝夕思欲報上<lb/>
之恩與先人之德顧惟菲薄有所不能公退之暇追惟<lb/>
故山白鶴之勝實先塋之所在松楸霜露之念無時不<lb/>
存因請善畫者為山房之圖將求賢士大夫賦詠以昭<lb/>
先德庶傳之弗冺少紓榮拳拳之思也詩曰欲報之德<lb/>
昊天罔極誠以世之孝子慈孫之思慕其先者無所往<lb/>
而不致其意而榮之於此豈能忘也因書為記俾後之<lb/>
<pb n="KR4e0091_WYG_009-23b"/>
子孫知山房之所始焉<lb/>
　　　存心堂記<lb/>
王氏以醫鳴世乆矣其先世家金斗曰德孚者仕宋大<lb/>
理丞子永嘉判揚州南渡時遷淛元之世曰宣伯者徙<lb/>
晉陵隠居鎮江黄鶴山始為醫藥濟人子致和仕為揚<lb/>
州路醫學提領聲著于時曰貴和仕為教授尤為人所<lb/>
推重教授之子克明能紹先志益勤所業以擅名譽壬<lb/>
辰間自晉陵避地龍潭洪武初召入京師尋寓鳳陽從<lb/>
<pb n="KR4e0091_WYG_009-24a"/>
太宗文皇帝之國居今北京盖十數年年八十三而終<lb/>
其為人敦厚質實孜孜以利濟為心治人之疾多有竒<lb/>
效而又工于文學以是文皇帝極愛重之嘗呼其字而<lb/>
不名焉其子彦昭克纉遺緒名譽益振間請於予曰吾<lb/>
家以存心名堂盖百餘年而未有文以記之幸賜一言<lb/>
不惟有以著先世之美為子孫者亦永有頼焉予惟心<lb/>
者人之神明具衆理應萬事操之則在舎之則失是以<lb/>
君子無時無處而不用其力焉况醫道於人死生所係<lb/>
<pb n="KR4e0091_WYG_009-24b"/>
茍心有不存其不至於謬誤舛錯以戕人之生者幾希<lb/>
今王氏世儒而業醫又能以存心名堂為子孫者世守<lb/>
其訓則其惠利及于人者豈不逺且博哉詩曰無念爾<lb/>
祖聿修厥德又曰子子孫孫勿替引之其是之謂乎彦<lb/>
昭有子曰譲曰謙聰明俊秀好學不倦而又循循雅飭<lb/>
親賢士大夫日進月益將必昌大其門閭振揚其家聲<lb/>
不啻於此而已是為記<lb/>
　　　華鄂堂記<lb/>
<pb n="KR4e0091_WYG_009-25a"/>
伍氏南昌著姓世家邑之杜溪至漢用者克敦誼譲推<lb/>
祖父故業與諸昆弟獨徙居灌城鄉之懸榻里家益饒<lb/>
裕而好善樂施之心弗倦人以是多之漢用去世子伯<lb/>
遜伯暘伯逺伯璣篤友于之義不為私藏凡諸舉動一<lb/>
惟伯遜之命是聴口以百計而内外翕如也賔客過從<lb/>
兄弟怡然相與款遇盞斚之序行鴈行森列塤篪迭奏<lb/>
和氣藹乎一堂之上見者嘆羨不置因舉常棣之華鄂<lb/>
不<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>凡今之人莫如兄弟之詩歌而美之且舉酒賀<lb/>
<pb n="KR4e0091_WYG_009-25b"/>
曰斯堂宜名以華鄂堂既得名而未有為發其義者伯<lb/>
遜子涣領鄉薦進為太學生擢貳教吳江縣學將行謁<lb/>
余具道其家名堂之意而請記之惟兄弟分形連氣人<lb/>
也方其幼時食則同案學則連業未始不相友也逮乎<lb/>
既長私意物欲或汨其良心弟或弗念天顯不恭厥兄<lb/>
兄或不念鞠子哀不友于弟小則䦧牆甚則分析門户<lb/>
相視如途人以貽士君子之誚者有之今伯遜兄弟去<lb/>
父歿時幾三十年而能篤於恩誼不異財産庭無間言<lb/>
<pb n="KR4e0091_WYG_009-26a"/>
使邑里聞見者咸興起感慕其有補於風化亦大矣掲<lb/>
扁華鄂夫豈不宜吾故為之記而繫以辭曰瞻彼棣華<lb/>
煒兮相承式相好矣維弟與兄兄弟孔懷不私其家孰<lb/>
堪儗之維棣之華棣華鄂然外見其美有聮其輝維兄<lb/>
與弟兄及弟矣和樂且湛不貳以二弗參以三惟一其<lb/>
心終始是同張仲孝友穆乎清風<lb/>
　　　歐陽文忠公祠堂重創記<lb/>
甚矣文章之洗陋習而歸諸古著當時而傳後世者不<lb/>
<pb n="KR4e0091_WYG_009-26b"/>
恒有也宋歐陽公之文足以當之宜乎後之人讀其文<lb/>
而思其人思其人而崇其祀也公吉之永豐人嘗出守<lb/>
潁樂其風土有終焉之志既而歴事三朝出入二府思<lb/>
潁之念不忘晚而得請自以為慶幸則公之於潁盖惓<lb/>
惓也神靈精爽固在於是矣公舊祠在潁城比淪于河<lb/>
祀故乆廢正綂丁巳春監察御史彭勗董學事至潁念<lb/>
公為文章宗主而祀宇圯沒無以聳學者髙山仰止之<lb/>
思乃捐貲倡州守僚屬出禄餘市材創祠于城南儒學<lb/>
<pb n="KR4e0091_WYG_009-27a"/>
西中為堂三間門為屋一間繚以周垣工訖郡之守佐<lb/>
率師生朔望謁拜春秋次丁祀以特牲父老咸曰公嘗<lb/>
福惠潁人祀不為過也學正雷塏請記於予於戯文章<lb/>
闗天地之運盛衰㫁續固不偶然周秦以前無容論矣<lb/>
漢自賈董馬班諸子以來七百餘年而唐有韓子又二<lb/>
百餘年而宋有歐陽子其文推韓子以達于孔孟一洗<lb/>
唐末五季之陋當時學者翕然宗之及今四百年而讀<lb/>
其文者如仰麗天之星斗莫不爲之起敬雖通祀於天<lb/>
<pb n="KR4e0091_WYG_009-27b"/>
下學宫不為過矧嘗居於潁其遺風餘澤猶有在者乎<lb/>
是不可以不祀也彭君倡之郡僚屬和之俾公之神有<lb/>
所依後學有所仰可謂知所務也它日潁之士出能知<lb/>
通今學古為髙救時行道為賢則無負諸君興廢舉墜<lb/>
之深意矣姑為之記以俟<lb/>
　　　餘慶堂記<lb/>
江西布政使司左叅議田君伯邑余之同門友也其材<lb/>
器宏偉而學識博達以明經登永樂甲申進士第歴官<lb/>
<pb n="KR4e0091_WYG_009-28a"/>
郎署超拜今職聲績焯然時論莫不以為賢然君之心<lb/>
則不自足也恒念曰吾幸䝉國恩備位藩垣皆吾先人<lb/>
積德之所致吾豈敢忘哉乃顔其所居之堂曰餘慶盖<lb/>
取易文言積善之家必有餘慶之義也今年冬君以朝<lb/>
賀來京師因請余記之余惟天人之理流通無間循理<lb/>
而行則善積而致慶悖理而行則惡積而致殃不啻如<lb/>
桴鼓影響之相應焉然君子惟知循理而已初不必其<lb/>
獲慶於天而天之錫慶不於其身必於其子孫若持左<lb/>
<pb n="KR4e0091_WYG_009-28b"/>
契以相付此天之可必者也余嘗序君族譜因得考其<lb/>
世德盖自君之髙祖以降代以儒術從宦司風紀録刑<lb/>
獄者相繼而皆長厚務德其所積深矣積之深者發之<lb/>
盛君之所以致位顯榮而克亢厥宗者豈偶然哉雖然<lb/>
不有於前孰為啓之不有於後孰為承之今日之慶固<lb/>
由其先之所積其後之慶豈不由於今日之所積乎矧<lb/>
君位居方岳其所設施則一方之民被其惠利茍推仁<lb/>
不已其善之積而致慶於後詎有涯哉然則君之世澤<lb/>
<pb n="KR4e0091_WYG_009-29a"/>
不惟有以承之抑且有以大之也傳曰德厚者流光余<lb/>
於田氏有望焉庸記以俟<lb/>
　　　建寧重修府學記<lb/>
學校有闗於政教也尚矣任是責者不可不究心然欲<lb/>
舉廢墜勤力役必於民生富庶之餘而後可建故有學<lb/>
在郡治之南嘗毁于回禄昔太宗皇帝鋭意文治有司<lb/>
以聞詔擇勝地改創之前太守芮麟教授張信乃相黄<lb/>
華山之陽而建焉幾三十年復就摧毁今教授彭勗當<lb/>
<pb n="KR4e0091_WYG_009-29b"/>
太守徐公子玉下車之初首以修復為請公曰是吾之<lb/>
所當究心也然必資民力以成民未見德而遽勞之不<lb/>
可姑少俟焉至是政成乃與同知姚聞通通判蔣祐暨<lb/>
勗議其材用之費經畫之方捐俸倡率各有差等不足<lb/>
則資郡人之篤於義者既而量時命日擇敦朴耆民四<lb/>
人董其役材選其良工㑹其能用出有經役赴以期梁<lb/>
棟之傾者正之榱桷之腐者易之瓦甓之毁缺者補之<lb/>
轉朽敗為堅完新舊規為偉觀嚴嚴翼翼穹壯宏麗丹<lb/>
<pb n="KR4e0091_WYG_009-30a"/>
碧髹堊煥然生輝帷幕器用靡不備具又以餘力創尊<lb/>
賢堂祀郡先賢之有功於名教者經始于某年某月日<lb/>
迄工於是年某月日凡士之逰泮水者有思樂之懷縉<lb/>
紳大夫之過建郡者興嘉美之歎建安教諭楊夀夫郡<lb/>
人也謂是役之成不可以無紀貽書京師屬予為記將<lb/>
刻貞石告于方來惟建為郡居七閩上㳺詩書文獻之<lb/>
盛甲於東南晦庵西山二先生之流風餘澤迨今猶存<lb/>
重以國家培養之厚而吾建人賴有所立以表見於世<lb/>
<pb n="KR4e0091_WYG_009-30b"/>
非偶然也况今聖天子大興文教屢勅天下勸學政而<lb/>
公又能欽承德意振起士氣重新廟學於民事既治之<lb/>
後而適緩急次第之序如此是可書也嗚呼建之君子<lb/>
㳺業於此者可不知所以景仰而益勵志於學乎夫學<lb/>
非章句文辭之謂也所碩學孔子然後不負所學致君<lb/>
為堯舜然後不負聖天子若是則吾建詩書文獻之盛<lb/>
將千萬年有聞於世斯不負朝廷教學與太守修學之<lb/>
意矣予世家于建而竊禄于朝今年逾六袠日漸衰老<lb/>
<pb n="KR4e0091_WYG_009-31a"/>
建大功立大名以永國家治化無窮之美誠不能無望<lb/>
於後學也初學之建也予既記之兹復來請故不辭而<lb/>
致意如此云<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0091_WYG_009-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文敏集巻九<lb/>
</p>
<p>
</p>
  </div>
</body>
</text>
</TEI>
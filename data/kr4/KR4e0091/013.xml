<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文敏集巻十三</head>
    <p>
<pb n="KR4e0091_WYG_013-1a"/>
欽定四庫全書<lb/>
　文敏集巻十三　　　　　　明　楊榮　撰<lb/>
　　序<lb/>
　　　送翰林編修楊廷瑞歸松江序<lb/>
洪惟太宗文皇帝聰明睿智緝熙聖學以開萬世文明<lb/>
之治即位之初深惟古昔聖王作人之盛必賴培育之<lb/>
深故於甲科之外復簡其文學之尤者為翰林庶吉士<lb/>
俾讀中秘之書以資其博洽學古文辭日給筆札膳羞<lb/>
<pb n="KR4e0091_WYG_013-1b"/>
以優異之盖宸慮深逺以謂三代而下莫盛於漢唐宋<lb/>
帝王之治雖曰有間至於儒者若漢之賈誼董仲舒司<lb/>
馬遷揚雄班固唐之韓愈栁宗元李翺皇甫湜宋之歐<lb/>
陽修二蘇王安石曽子固諸賢皆能以其文章羽翼六<lb/>
經鳴於當時垂諸後世我國家隆興制作之盛超越前<lb/>
代敦本還淳以推明聖賢之學五十餘年所用文學之<lb/>
臣黼黻之盛焕乎可述榮嘗獲承清問每論及此以為<lb/>
必使真儒之盛克見於今毋令前代登瀛之流獨擅其<lb/>
<pb n="KR4e0091_WYG_013-2a"/>
美榮受命惶悚罔知報稱惟思與多士黽勉朝夕以禆<lb/>
賛聖治之萬一焉乃永樂辛丑詔簡庶吉士有成者用<lb/>
補館職而松江楊珙等六人並擢翰林編修珙性資温<lb/>
淳貌如其心操筆為文蔚然可觀處詞垣數載未嘗見<lb/>
其有浮薄之行焉歲甲辰嬰疾侵尋數月蓐食阽危者<lb/>
屢自夏徂秋雖獲小愈而肌體清羸若不勝衣恭遇皇<lb/>
上嗣登大位仁恩汪濊珙以情自陳得賜告歸以就醫<lb/>
藥濱行其友中書舍人蘇鎰良金等徵言以贈仰惟先<lb/>
<pb n="KR4e0091_WYG_013-2b"/>
皇帝至仁大德如天地之覆育凡在譽髦之士固弗敢<lb/>
隘以自私然珙職在禁近惟當以古人自期切劘砥礪<lb/>
奮發感激寜敢自畫哉然而疾者孔子所慎而况於學<lb/>
者其可以弗慎乎且皇上恩德深厚念人才培養之難<lb/>
因其所陳推誠嘉與為臣子者其可不感激而思所以<lb/>
報稱乎珙其遄歸登堂省覲敷陳上之恩德奉觴拜慶<lb/>
以為親夀尚敬節宣勿遲其來以成德器而為異時逺<lb/>
大之圖以光榮顯赫於邦家吾儕深有望焉是為序<lb/>
<pb n="KR4e0091_WYG_013-3a"/>
　　　送教授魏仁夫之饒州序<lb/>
永樂甲辰予友魏仁夫䝉恩除江西饒州郡學教授惟<lb/>
仁夫昔與其從兄孟原同學郡庠予則與同里閈有姻<lb/>
戚之好契愛之厚今茲之行遂率能賦之士賦詩以送<lb/>
之盖仁夫自幼篤實有志於學雖祁寒盛暑未嘗少懈<lb/>
由是其學日進若木之發榮泉之暢逹也人皆敬服之<lb/>
予先以科目入京師列官詞林既五六年而仁夫始領<lb/>
鄉薦㑹試禮闈名在副榜遂得分教池州之銅陵繼丁<lb/>
<pb n="KR4e0091_WYG_013-3b"/>
内艱服闋改除上虞秩滿歴政春官以俟命將兩載始<lb/>
得典教饒州嗟夫學校之職其掌教事郡謂之教授州<lb/>
謂之學正縣謂之教諭雖其品秩有不同而其所以統<lb/>
率其教者一也至於訓導之職則專掌訓誨因其生徒<lb/>
有多寡而其職任無不同至若生徒有成循序陞進亦<lb/>
不越乎學校之間必其備歴郡縣然後陞之於太學以<lb/>
教育天下之賢才於是為至矣仁夫今自縣學陞于郡<lb/>
學非其平昔教之所及學之所成曷克臻茲而行將書<lb/>
<pb n="KR4e0091_WYG_013-4a"/>
最以進于太學其所以淑諸人者未有涯涘也古人有<lb/>
云師道立則善人多仁夫其尚朂之哉遂書此贈之<lb/>
　　　送大理寺正郎子貞還錢塘序<lb/>
大理寺左寺正錢塘郎公子貞始為建寜推官時予方<lb/>
在郡庠一見之頃已黙識其為俊偉人未幾予由鄉薦<lb/>
入試禮部登進士第擢翰林編修益聞公清慎沈黙操<lb/>
履端嚴視事不以寒暑為倦不以蚤暮為勞推讞精審<lb/>
决斷公明由是案無留牒獄無滯囚郡之人莫不愛戴<lb/>
<pb n="KR4e0091_WYG_013-4b"/>
之不啻父母官滿得代咸惜其去而弗可留至有挽轡<lb/>
出涕而仰天頌禱以冀其逺大者道路相屬也然則其<lb/>
何以得此於人哉迨入京天官考其最進拜大理右評<lb/>
事復陞左寺正彌加勤勵益慎推察甚著平恕之聲既<lb/>
而僚屬作奸連及十餘載瀕於危殆者數四公處之㤗<lb/>
然不為動衆咸驚歎曰若斯人而遭禍患是滅公道無<lb/>
天理也既而果得釋衆復躍然而喜曰是雖朝廷清明<lb/>
神明佑護抑公操存清慎之所致也茲以考績來京䝉<lb/>
<pb n="KR4e0091_WYG_013-5a"/>
錫敕命得以推恩榮其考妣以及其配於是以年七十<lb/>
請于朝賜休于家亦可謂遂其生平之志願矣嗚呼人<lb/>
之生也幼而學壯而行老而休孰不有是心哉然享其<lb/>
全者世有幾矣惟公獲際明時而又得展其所蘊行其<lb/>
所志德被于人人福及于後世不惟身享安榮將見子<lb/>
孫益昌以盛有如于公之髙大其門閭者矣予叨在朝<lb/>
列垂三十年於人不敢有所毁譽而獨念公之志節有<lb/>
足尚者因其歸也情不能已遂書此以著公之美且將<lb/>
<pb n="KR4e0091_WYG_013-5b"/>
以為有官者勸焉<lb/>
　　　送中書舍人劉長謙還吉安省墓序<lb/>
中書之為職尚矣周官内史掌書王命盖其任也漢魏<lb/>
以來始置中書令遂兼與政事降及晉隋其秩益崇任<lb/>
益重而名稱益著唐宋之世則有舍人之員兼司制勑<lb/>
當時號為鸞臺鳯閣尤為貴重我國朝稽古建官設中<lb/>
書舍人十員居侍從職司文武臣僚除拜封贈誥勑而<lb/>
凡有制命以諭四方萬國蠻夷君長則書之然必遴選<lb/>
<pb n="KR4e0091_WYG_013-6a"/>
文學之士精于翰簡者充其任盖因乎成周唐宋之遺<lb/>
典而職位之清切則又過之吁亦榮矣哉吉郡劉君長<lb/>
謙由太學生永樂初擢拜中書舍人出入禁闥二十餘<lb/>
年寛和周慎綽有令望時朝廷昭舉盛典褒寵臣下凡<lb/>
久於其任者皆得推恩榮及其親長謙實在中書制命<lb/>
之下日不啻數十而能恪勤朝夕不憚勞勩由是人益<lb/>
賢之而又得以已職贈其先大夫其母氏亦贈孺人錦<lb/>
勑焕頒寵賁泉壤又可謂膺存没之榮極遭逢之盛矣<lb/>
<pb n="KR4e0091_WYG_013-6b"/>
今年秋以久違鄉土曠省丘墓陳請以歸詔命允許戒<lb/>
行湖廣叅議陳君彛訓時以事留京師與長謙有同寅<lb/>
之舊乃請文於予以為贈曩予職翰林與長謙地分兩<lb/>
制日處禁垣及扈從兩京而往還甚相好也則於其去<lb/>
豈能已于言耶惟士生聖明之時負卓犖之才爵位顯<lb/>
於時褒崇逮其親此衆人之所同欲而不能以致者今<lb/>
長謙乃兼有之從容内廷歴年滋久聲聞著於當時錦<lb/>
衣照乎里閭盖有得乎衆人之所難得者豈非其平昔<lb/>
<pb n="KR4e0091_WYG_013-7a"/>
志行操履純固有以為之本歟則是行也其為慶幸亦<lb/>
豈偶然為一時之榮豔者可同日語耶抑予又有告焉<lb/>
凡交逰之為别必著之文字以為贈者盖將寓其綢繆<lb/>
不忍相舍之情以祝其及早還朝無久戀於鄉土也長<lb/>
謙之歸其尚念天子恩寵之隆與夫職任之要遄當重<lb/>
來以圖報稱毋重以桑梓為念以違夫素志是予之所<lb/>
屬望也於是乎序<lb/>
　　　太醫院使蔣公挽詩序<lb/>
<pb n="KR4e0091_WYG_013-7b"/>
自薤露蒿里之曲傳於世而哀挽之作緣此而興乆矣<lb/>
然非其人才足以用世德足以及人名足以垂後者抑<lb/>
豈能使人悲思哀慕形之詩歌以寓其情於無窮哉贈<lb/>
太醫院使蔣公用文之没也兩京士大夫與之交游者<lb/>
既相與咨嗟傷悼以為斯人不可復見而又作為歌詩<lb/>
以哀挽之其子主善次為一帙來請予言為序盖公世<lb/>
業儒家于淮南為人惇厚恭謹自幼以孝聞尤喜於讀<lb/>
書既長以名醫薦至京師授太醫院御醫其為學於經<lb/>
<pb n="KR4e0091_WYG_013-8a"/>
史百氏靡不渉獵其為醫自黄帝岐伯下至歴代諸家<lb/>
所著論難方藥罔不精通專主李明之朱彦修之傳不<lb/>
執古方故其視人之疾驗虚實定死生無弗中者居京<lb/>
師凡有求之者雖祁寒盛暑風雨暮夜必往愈人之疾<lb/>
無責報之心人咸比之董奉以為忠實過之其在職專<lb/>
事仁宗皇帝周密小心夙夜勞勩未嘗少懈每承顧問<lb/>
能隨事規諫多所禆益由是深䝉眷愛陞太醫院判甚<lb/>
見親厚同列罕及焉公既没官為具舟歸其䘮命中使<lb/>
<pb n="KR4e0091_WYG_013-8b"/>
督治祠墳踰月仁宗嗣位贈奉議大夫太醫院使特諡<lb/>
恭靖親為文遣官祭之命其長子主善為太醫院判錫<lb/>
予甚厚嗟夫公以致用之才膺受知遇非特以醫之良<lb/>
信任於時而又能攄其忠藎有所獻納足以見公之素<lb/>
藴非衆人所及矣則士大夫之咨嗟感歎而哀慕之弗<lb/>
置者豈不宜哉予於公交最久且厚因序于篇端庶幾<lb/>
後之人欲求公之為人者尚有徵於此焉<lb/>
　　　送桂修撰還鄉詩序<lb/>
<pb n="KR4e0091_WYG_013-9a"/>
今天子即位下寛大之詔布維新之治恩澤所加霈若<lb/>
霖雨於是翰林修撰慈溪桂宗儒以老病自陳遂得承<lb/>
命退休于家盖桂氏為四明鉅族簮纓詩禮代弗乏賢<lb/>
國朝洪武初有曰彦良者仕為晉王傅老成文學甚見<lb/>
優禮其後懸車致政以夀考終宗儒實其從子也永樂<lb/>
初繇太學與修大典書成授湖廣蘄州同知以事入朝<lb/>
遂轉今官及今雖年未七十而疾病侵尋方將求優閒<lb/>
之樂為歸老之計而一旦荷上恩命賜歸其鄉其榮為<lb/>
<pb n="KR4e0091_WYG_013-9b"/>
何如邪將行士大夫相率賦詩以華之而請予言叙其<lb/>
端夫士君子之生世惟得以其才學見知於時獲霑一<lb/>
命以克展其所蘊措之於政事播之於述作英聲令譽<lb/>
足以揚於今而傳于後可謂榮矣迨夫晚節既倦而欲<lb/>
休浩然思其初服乃又得有以遂其志此其幸又何如<lb/>
耶然而古今人得之者幾何人哉宗儒承閥閲之胄襲<lb/>
簮笏之美既克無忝於其先宦游兩京出入禁苑又能<lb/>
以文學揚光振耀於縉紳之間以無媿於其職今茲遺<lb/>
<pb n="KR4e0091_WYG_013-10a"/>
榮而歸言望桑梓招白雲於故山采黄花於籬下日與<lb/>
故人賓客舉觴賦詩以為樂鄉之人士必有瞻望而歎<lb/>
息者且曰此玉堂天上之人復來人間也其榮燿可勝<lb/>
言哉予于宗儒有僚寀之好遂弗辭而為之序<lb/>
　　　送余侍講致仕還南康分題詩序<lb/>
古者七十致仕盖優老待賢以示崇勸之道也後世或<lb/>
有貪進而不知己者往往至於厖眉皓首羸疾弗勝猶<lb/>
不以趨走承順為勞其為人賢不肖何如也今上皇帝<lb/>
<pb n="KR4e0091_WYG_013-10b"/>
即位寛仁好賢優待眷顧唯恐弗及於是翰林侍講南<lb/>
康余正安以疾陳乞致仕時年六十有二詔許之將還<lb/>
其同年之官于朝者即其所居匡南山川之勝分而為<lb/>
題若五老峯彭蠡湖瀑布泉三峽橋白鹿洞冰玉澗以<lb/>
及釣臺天池石梁栗里虎溪醉石凡二十人賦之將謂<lb/>
正安歸此而樂其退休之樂也因來請予言弁其端惟<lb/>
正安自其先世宦游居南康多歴年矣若其山川之勝<lb/>
風物之美皆其少時釣游觀覽之地正安既以科第入<lb/>
<pb n="KR4e0091_WYG_013-11a"/>
官受職詞林二十餘年其榮名顯仕固已超乎庸衆而<lb/>
非尋常之所可及茲以老疾相侵一旦浩然有歸志值<lb/>
國家恩澤霶霈之日得遂所請掛帆秋風千里一息其<lb/>
快意可知矣今之歸也又得歴其少時行樂之處探勝<lb/>
賞於泉石之間指遺跡於風烟之表錦衣晝遊照耀桑<lb/>
梓其於人生仕宦始終進退之際豈不榮且幸矣此諸<lb/>
公所以惓惓焉致意於其歸榮告别之頃而為此詩以<lb/>
歆豔而張大之也雖然正安他日誦是詩想其人亦豈<lb/>
<pb n="KR4e0091_WYG_013-11b"/>
無玉堂天上之思乎尚其敬慎自持介茲眉夀優游太<lb/>
平之世以為後進之所楷式庶有以慰予與諸公之望<lb/>
也遂書以為序<lb/>
　　　送古春坊大學士兼翰林侍講學士王時彦詩序<lb/>
皇上即位孜孜以圖至治思惟古先帝王之政理必躬<lb/>
行以率之於是布維新之政興孝弟之行將以化成天<lb/>
下迺勑吏部凡臣屬有親在乆未歸省暨親没而弗一<lb/>
展丘墓者皆許歸其道里之費則以品秩之崇卑而賜<lb/>
<pb n="KR4e0091_WYG_013-12a"/>
賚有差焉右春坊大學士兼翰林侍講學士臨川王時<lb/>
彦以母老陳乞歸省先是朝臣五品以上皆賜誥命以<lb/>
封贈其親時彦亦䝉推恩封其母為宜人至是幸遂所<lb/>
請因得以是歸榮其親將行詞林諸公各賦詩以為贈<lb/>
且以首簡請予序之予惟人子之心孰不願仕宦以顯<lb/>
揚其親然有係于天不可以必致者是故曽子謂吾及<lb/>
親仕三釡而心樂後仕三千鍾而不洎吾心悲仲由謂<lb/>
昔家貧無以為養今也累裀而坐列鼎而食雖欲為親<lb/>
<pb n="KR4e0091_WYG_013-12b"/>
百里負米其可得乎此二賢者皆以不逮顯親為歉至<lb/>
于今誦其言者莫不為之悵歎時彦少孤母氏守志弗<lb/>
易以訓以育冀其有成而時彦亦克自勵當太宗皇帝<lb/>
即位之初首以明經領江右鄉薦明年甲申登進士第<lb/>
始繇翰林庶吉士進職修撰侍講以擢今官處詞林二<lb/>
十餘年文學聲譽振耀發越蔚然為士林之望及今得<lb/>
被恩命言還故鄉而慈顔在堂康寧夀考想夫升堂拜<lb/>
慶之際煥紫誥之光華絢綵衣之璀璨稱觴介夀宗戚<lb/>
<pb n="KR4e0091_WYG_013-13a"/>
交欣非惟足以慰慈親於暮齡而國家所以褒嘉激勸<lb/>
於臣下者使鄉之人士皆有所感發興起莫不延頸企<lb/>
慕思有以自效於當時豈徒同昔人晝錦之榮而已也<lb/>
邦家之光實有在焉<lb/>
　　　送張教授赴汀州郡學序<lb/>
國家混一海宇誕敷文教内建國子監以養天下之賢<lb/>
才外設郡縣學以育民間之俊秀尤必擇師儒之官俾<lb/>
之訓誨以底于成而後進而用之故成德達材無不出<lb/>
<pb n="KR4e0091_WYG_013-13b"/>
於學校自公卿大夫以至百執事之職亦莫非教育之<lb/>
人顒顒昻昻布列中外相與輔成雍熙太平之治何其<lb/>
盛哉然此皆本於朝廷教養作興之功而亦未必不由<lb/>
賢師範有以成就之也㑹稽張君文舉始以明經領鄉<lb/>
薦既試禮部名在副榜遂授廣東崖州之寜逺縣學教<lb/>
諭惟是州僻居海島俗習朴野不尚文學而於諸生未<lb/>
易開導君獨能以身為之表率誘掖奬勸使其循蹈規<lb/>
矩而俱樂從之遊乆之考績來京天官以科貢不及改<lb/>
<pb n="KR4e0091_WYG_013-14a"/>
閩之建寜郡學訓導雖弗克以伸其所志其誨諭諸生<lb/>
一以忠信孝弟為本而於文藝精審講究通貫日夕孜<lb/>
孜亦未嘗見其少懈由是諸生出而效用於時率皆識<lb/>
治體而播聲譽秩滿陞河間之寜津教諭其為教益勤<lb/>
學益篤而諸生之見用者亦鮮有弗勝其任者焉今年<lb/>
以秩滿考最超擢汀之郡學教授將行士大夫相率賦<lb/>
詩以送之且徵予言以為序盖君分教建庠時予為翰<lb/>
林侍講因歸省視得以聆其議論深知其為清雅之士<lb/>
<pb n="KR4e0091_WYG_013-14b"/>
而又克以師道自重士子皆推服之至於往還兩京與<lb/>
予繾綣之情久而弗替尤足以見其藹然斯文之契誼<lb/>
也今茲别去烏能已於言乎古人云師道立則善人多<lb/>
誠以師儒之職所以模範於人者也一言一行必可以<lb/>
為師表一動一静必可以為楷式使人親炙薰涵於其<lb/>
教者如金之在冶玉之就琢焉斯有以成其學而適於<lb/>
用其為功不小矣茍師道不立則聖賢之學不明而規<lb/>
矩凖繩所以為法則者亦皆蕩然隳廢所謂模不模範<lb/>
<pb n="KR4e0091_WYG_013-15a"/>
不範者是已學者烏從而師之而善人亦何自而多乎<lb/>
君歴教三學垂四十載而後克遷今職盖其師道老而<lb/>
益嚴勤而彌篤而諸生之出其門者又皆足以致用於<lb/>
時若君者奚忝於學校之職哉以是而觀國家之養士<lb/>
育賢必擇乎師儒之任而居是職求其稱者幾何人哉<lb/>
予于是嘉君為賢師範而又喜其能體聖朝教育之意<lb/>
以成賢才之盛如此也故樂為之序而不辭<lb/>
　　　送周職方還文江序<lb/>
<pb n="KR4e0091_WYG_013-15b"/>
士君子貴於立志夫學足以致用才足以有為而志不<lb/>
立則亦安能奮發揚厲以自見於當世哉吉之文江周<lb/>
君岐鳯承閥閲之華胄習詩書之遺澤刻苦問學自其<lb/>
以明經為教職時已侃侃負志節慨然思欲有見於當<lb/>
時既而用薦起為即墨簿有聲未幾入為國子學正繼<lb/>
遷紀善之職益有聲不數載出為姑蘇之長洲儒學教<lb/>
諭雖隨其所任皆得名譽然不足以盡其才而遂其志<lb/>
也故自長洲九載秩滿考績京師復入國子為博士以<lb/>
<pb n="KR4e0091_WYG_013-16a"/>
憂去官今上嗣位服闋入朝方是時君之子叙為翰林<lb/>
編修既受<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>命或謂君將棄職就封君曰吾雖幸以子<lb/>
之官推恩得䝉褒典然不得上及吾親也吾其敢獨受<lb/>
此榮名乎無何亦用薦陞南京兵部職方員外郎今年<lb/>
夏以三載上吏部考最遂得給誥命且追贈其二親援<lb/>
例歸省丘墓以展焚黄之禮將行朝之大夫士相率請<lb/>
予言以贈之惟人子以顯親為孝仕者以還鄉為榮此<lb/>
天下之同情也君以通敏之資該博之學故能以其所<lb/>
<pb n="KR4e0091_WYG_013-16b"/>
蓄施之於用自處卑秩至于崇顯克榮其躬以及二親<lb/>
簮紱之華耀于兩世絲綸之寵無間存没然則若君者<lb/>
非能先立乎其志者歟今之歸也其鄉之人士將必瞻<lb/>
望歎息曰此盖能顯其親者也此盖能榮其鄉者也古<lb/>
之人所謂有志之士其在於斯歟雖然君之志殆不止<lb/>
此盖將敷揚德澤輔理政化欲以大有為于斯世也尚<lb/>
當促裝重來展其致君澤民之術俾名譽馳于海内事<lb/>
業顯于邦家炳炳烺烺垂之無窮庶有以副士大夫之<lb/>
<pb n="KR4e0091_WYG_013-17a"/>
所望而亦足以成君之素志也豈徒一家之光一時之<lb/>
榮而已哉遂書此以贈<lb/>
　　　送龍推官還鄉序<lb/>
江西龍用良才質通敏而勇於有為永樂初應求賢之<lb/>
詔擢知真定縣事盖真定之為邑當西北道路之衝蕃<lb/>
國朝貢之往來餼廩供億之繁奔走迎送之勞視他邑<lb/>
恒倍用良既至能均其賦平其役約其冗費民咸樂于<lb/>
趨事百爾之需不勞而輯比九年考滿當遷其民皆願<lb/>
<pb n="KR4e0091_WYG_013-17b"/>
借留不聽遂調萊州府推官萊為海濱大郡魚鹽之利<lb/>
東南是資然以土地磽瘠租賦所入甚薄故民多貧困<lb/>
用良既蒞職為宣布朝廷欽恤之政佐太守以寛刑罰<lb/>
薄稅歛不逾三年而獄訟以平民安其業小大咸德之<lb/>
今復以初考至吏部國家方將圖任舊人共理庶務相<lb/>
與以致雍熙之治而用良乃以年老急於引退皇上重<lb/>
違其意特許休于家噫若用良亦榮矣哉將行工部侍<lb/>
郎羅汝敬與其有連世之好來徵予文以贈别嗟夫幼<lb/>
<pb n="KR4e0091_WYG_013-18a"/>
而學壯而行既老致事而歸此士君子出處之大節也<lb/>
然或學之而不得行其所學行矣又或溺于貴富而忘<lb/>
返若此者皆非所以合乎中道者也用良敭歴郡邑有<lb/>
聲於時二十年于茲矣一旦乞身而去不茍于貴富不<lb/>
狃於勢利其賢於人也逺矣想其北風吹帆日踔千里<lb/>
拜桑梓於故土幅巾藜杖日從賓朋遨遊山水間賦詩<lb/>
觴酒以為樂悠焉休焉不知其老之既至而人生之樂<lb/>
孰有加於此哉雖然古者賢良之臣雖頃刻不忘乎君<lb/>
<pb n="KR4e0091_WYG_013-18b"/>
以其身雖退而其志未嘗一日不在朝廷也用良歸矣<lb/>
尚當訓廸其鄉之英俊俾得用以效力于當時庶不負<lb/>
朝廷優老待賢之意而用良之退歸益有光矣用良其<lb/>
勉之哉<lb/>
　　　送江西僉憲黄汝申歸省序<lb/>
聖朝致治之道必先之以孝行故凡仕而違其親者弗<lb/>
計其久近皆許請告歸省至矣哉天地之仁也今天子<lb/>
以聖繼聖遵奉祖宗之法纎毫弗違而於孝理尤加之<lb/>
<pb n="KR4e0091_WYG_013-19a"/>
意親存而願迎養弗能就養者或分禄或乞歸省罔不<lb/>
允許其所以優遇羣臣者德甚厚也永樂辛邜京畿鄉<lb/>
試予忝司文衡而雲間黄翰汝申實在髙選明年㑹試<lb/>
禮部登進士第觀政于烏府既而出僉江西憲臺揚厲<lb/>
風紀摧惡撫善大愜衆望由是藹然得譽於縉紳之間<lb/>
軍民深所恱服汝申可謂不負所學矣今以九載秩滿<lb/>
考最得階四品待缺于京因慨然曰吾所以居官食禄<lb/>
致身通顯者親之訓也去鄉久矣朝廷幸有歸省之令<lb/>
<pb n="KR4e0091_WYG_013-19b"/>
義不可違也遂上章陳乞歸省既得請將行監察御史<lb/>
林衡宗度與汝申素所交游乃來謁予文以贈焉予謂<lb/>
士君子立身大節惟忠與孝而已盖親生之而君食之<lb/>
其德同也而其報亦同也既委質事君恪恭乃職而不<lb/>
顧其私者所謂忠也而為君者探其情而使之遂所欲<lb/>
俾為子者不忘乎其親得非所謂孝乎傳曰無公義非<lb/>
忠臣無私恩非孝子臣之事君必先公而後私君之使<lb/>
臣必先恩而後義君臣之間既各得以申其情者如此<lb/>
<pb n="KR4e0091_WYG_013-20a"/>
而其遭際亦惟時焉而已爾今汝申之仕也當太平極<lb/>
盛之時忠以事君孝以事親兩得而兼遂豈非榮幸之<lb/>
至矣乎茲焉榮歸而展敬桑梓二親在堂康强無恙蒼<lb/>
顔白髪輝映尊爼間而緋袍金帯稱觴上夀拜舞于親<lb/>
之側鄉邦見者孰不曰黄氏之父善訓其子如此其子<lb/>
之克致顯榮又如此世之仕宦如斯者幾何人哉雖然<lb/>
顯親揚名固足以為榮矣尚未足以為至也汝申繼今<lb/>
已往益懋前聞駸駸不已他日重來或居方岳或登廊<lb/>
<pb n="KR4e0091_WYG_013-20b"/>
廟拜恩受誥推恩封贈其先代光映鄉閭其榮也當復<lb/>
何如此予與士大夫所以望於汝申者如此而汝申所<lb/>
以自勉者亦豈不在於斯乎因宗度之請遂書此以贈<lb/>
幸無以予言為迂<lb/>
　　　送楊運使還任河東序<lb/>
士君子必有通敏卓異之才超邁穎悟之識然後居官<lb/>
涖職無所往而弗稱其任也故雖以黄霸之賢善政施<lb/>
于潁川比入相而功名減于治郡况其下者乎大抵人<lb/>
<pb n="KR4e0091_WYG_013-21a"/>
之才固有不齊操履端確者剸繁之不足明察有餘者<lb/>
豈弟之未至譬之器也若舟車之不能相通盖自昔既<lb/>
然矣抑一才一善果足以成名人固不以其不足者而<lb/>
掩其為賢也况于兼之者哉河東運使濟南楊傑子英<lb/>
洪武中以明經領鄉薦卒業成均擢刑部主事推讞平<lb/>
反聲稱籍甚永樂中遂以薦陞福建按察僉事其涖官<lb/>
風紀整肅法令明信郡邑汙官黠吏望風而歛跡在任<lb/>
九年人皆稱其才既而以最陞兩淮運使或謂子英由<lb/>
<pb n="KR4e0091_WYG_013-21b"/>
秋官郎署擢僉臬司典刑名任風紀餘二十年一旦委<lb/>
以㩁鹽之政俾董財賦通商賈恐非其素習而熟諳也<lb/>
既而子英涖職一去向之震擊凌厲之威而平心易氣<lb/>
以為之勤以督課公以通商惠以恤下未幾其職大舉<lb/>
而人莫不以為宜宣德初元以舊官復任遂調河東既<lb/>
至一以施諸兩淮者施之由是績用登最夫人一才一<lb/>
善之足稱人尚不以其不足者掩之如子英居風紀居<lb/>
鹺司而皆克稱其任也若是非所謂通敏卓異之才也<lb/>
<pb n="KR4e0091_WYG_013-22a"/>
歟今年春子英考績將還所治閩中大夫士請予言為<lb/>
贈予與子英交久相知最深故因其請而樂道子英之<lb/>
賢也雖然我朝用人惟其賢才罔不信任至公同天地<lb/>
進退黜陟一無所私子英歸誠能懋修厥政始終不懈<lb/>
異時九載政成秩以最陞不患不躋乎崇顯華要之地<lb/>
也子英尚其勉諸<lb/>
　　　京闈試録序<lb/>
天朝興禮樂教化以成當代文明之盛肇千萬世治平<lb/>
<pb n="KR4e0091_WYG_013-22b"/>
之基設科取士考求文藝選真才實學以資世用由科<lb/>
目而進者或貴為列卿或榮登清要才德稱位者咸有<lb/>
其人匪直為文具而已洪惟我皇上紹承大統興崇文<lb/>
教致盛隆之治科舉得人大有其效今年當秋試之期<lb/>
於是合太學京畿郡縣之士千五百餘人以校其藝有<lb/>
司循故事奏請考官於朝皇上命臣等以司文衡其同<lb/>
考及諸執事皆簡中外儒臣涖之甚嚴密也乃慎選精<lb/>
純屏黜浮靡撤棘之日得中程式凡三百人於戯盛哉<lb/>
<pb n="KR4e0091_WYG_013-23a"/>
明良賡歌于巖廊多士從㳺于巻阿其雍容氣象復見<lb/>
于今日竊思皇上即位以來勵精圖治惟欲得真才實<lb/>
學而用之訏謨逺慮卓越千古其所以匡輔國家以致<lb/>
治功之美者亦有望於爾多士也爾多士尚當琢磨淬<lb/>
礪㑹試于春官對揚于大廷以展其所藴以副皇上之<lb/>
所期望毋徒事虚名取榮于一時而已能如是庶幾上<lb/>
不負朝廷造就之恩下得以盡顯揚之道則今日得人<lb/>
之盛誠可為國家賀也敢以是為諸君子勸尚懋之哉<lb/>
<pb n="KR4e0091_WYG_013-23b"/>
　　　送常州府通判陳良玉考滿復任序<lb/>
予友陳良玉通判常州既三載秩滿考績史部復還其<lb/>
職監察御史雷祐之相率賊詩以送之請予為序良玉<lb/>
自幼端重而穎敏稍長入為郡庠弟子員益知務學其<lb/>
志甚專思甚敏而氣甚壯也予時雖忝先進然常自以<lb/>
為弗及暨予以科目叨禄詞林而良玉業益修學益充<lb/>
又數年始貢禮部升太學乃克㑹京師朝夕相與講論<lb/>
文藝敦叙舊好盖怡然甚歡也永樂壬辰春良玉以才<lb/>
<pb n="KR4e0091_WYG_013-24a"/>
能選歴事于天官遂擢通判常州夫常為京畿大郡東<lb/>
連海甸西抵鎮江左控姑蘇右通都邑黎庶之衆租賦<lb/>
之多供億之繁比於他郡為劇而良玉居此獨能亷謹<lb/>
小心勤慤弗懈凡民政之所闗鉅細緩急之宜先後設<lb/>
施之序與夫承上率下待人處已之間無不得其當焉<lb/>
此非有疏通明敏之才恢廓超詣之識者疇克爾耶予<lb/>
嘗竊謂郡守之職所以掌千里之治而通判則佐之以<lb/>
施政而涖民者其職介乎上下之間可否重輕皆有所<lb/>
<pb n="KR4e0091_WYG_013-24b"/>
闗係而其經營綜覈一郡之政務俾庶事修而民生遂<lb/>
閭閻有安居之樂田野無愁歎之聲者實有賴焉良玉<lb/>
之賢且才庶幾上不負聖朝教育任官之意下得以盡<lb/>
其撫字斯民之職矣今而復還其官也將益勵所操益<lb/>
勤厥政異時治效昭著聲聞洋溢超擢之榮夫豈有涯<lb/>
哉良玉尚勉焉是為序<lb/>
　　　送浙江右布政石君赴任詩序<lb/>
方伯連帥古之制也方今布政司承朝廷委寄俾撫綏<lb/>
<pb n="KR4e0091_WYG_013-25a"/>
于一隅得非斯職乎盖聖澤之宣布閭閻之休戚與夫<lb/>
大小庶務之善否興革悉任焉其闗係重矣一司之間<lb/>
有使以長之叅以佐之而凡是非輕重可否悉於使焉<lb/>
從决則長一司者其所闗尤不輕也邇者浙江右布政<lb/>
使員闕吏部以聞于上遂命金城石君執中往踐其任<lb/>
君子莫不以為宜良以其從事之既久練覈之有自又<lb/>
能以亷慎自將者焉君在永樂中為主事為郎中于刑<lb/>
部克舉厥職著聲稱于後先殆非一日矣太宗皇帝臨<lb/>
<pb n="KR4e0091_WYG_013-25b"/>
御之秋起授山東右布政使其在官也敬慎以臨事公<lb/>
勤以率衆僚寀之間莫不和恊而亷介之操恪如也用<lb/>
是聖澤以宣閭閻以安庶務咸集考績屢最以浙為東<lb/>
南重鎮故特移君以治之焉抑予聞之南北山川不同<lb/>
風氣亦異民情俗尚不能以皆齊為政之道固宜隨其<lb/>
所異而修其教令君早膺不次之擢居方伯之任既克<lb/>
振治效於山東則變通弛張之道施之於浙必將有以<lb/>
得之矣詩曰左之左之君子宜之右之右之君子有之<lb/>
<pb n="KR4e0091_WYG_013-26a"/>
殆是之謂乎用序以贈善詩者尚有以繫之<lb/>
　　　送王率常南歸序<lb/>
王生經字率常來自文江槖所業求正於其鄉之先達<lb/>
而就試京闈既而廷議天下解額各有定名籍非𨽻所<lb/>
屬者弗許與率常於是束裝將南還而告别於予予因<lb/>
追念率常之父欽止為同年且同官翰林而相厚又恨<lb/>
其早世文章事業未及大顯于天下而中道止也遂不<lb/>
忍率常之去舍之齋居俾之從容益得肆力問學大其<lb/>
<pb n="KR4e0091_WYG_013-26b"/>
蘊蓄以繼先志而慰欽止于地下居無何率常又進而<lb/>
告曰先生辱念先君子而愛及於生者至矣而生母已<lb/>
老家素貧又無他奉養者生始來時思正所業或得竊<lb/>
科第以為母榮庶乎韓子所謂詹在京師雖有離憂其<lb/>
志則樂今既無以樂親志又久違旦夕之養則於人子<lb/>
之道豈不大有歉乎予聞而惻然又因其言而知其不<lb/>
久困也夫天道降祥與國家之用人未始不本於德行<lb/>
率常惓惓于先業之紹而篤於事母如此可謂孝子矣<lb/>
<pb n="KR4e0091_WYG_013-27a"/>
天之所以福之國家之所以用之夫豈不可必哉况率<lb/>
常之曽大父充耘嘗以書兩冠倫魁至今天下士子猶<lb/>
傳習其文其父欽止亦以書魁于鄉庚辰進士及第入<lb/>
為翰林修撰兄修又繼領首薦典教德州郡庠一門三<lb/>
世既皆以儒科名世率常誠能益加奮勉歸而不怠棄<lb/>
所業則所以承祖考掇巍科以為母榮者可計時而待<lb/>
矣夫豈久困哉率常既拜别而行遂書以贈之使益知<lb/>
所以自朂也<lb/>
<pb n="KR4e0091_WYG_013-27b"/>
　　　待詔滕公輓詩序<lb/>
姑蘇滕公用衡年幾七十承召至京師仕為翰林待詔<lb/>
凡五年無疾而終朝之士大夫相與賦哀輓之詩於今<lb/>
又十年積為鉅帙公之婿凌浩求予言以為序夫古有<lb/>
輓歌盖執紼者歌之以助其哀其後始有蒿里薤露之<lb/>
曲以送王公及士庶人之葬而近世於輓詩之作為最<lb/>
盛然士之生世或聰明俊秀可進於學而不得其夀或<lb/>
懷材抱德可見於用而不得其位故志弗獲展澤弗及<lb/>
<pb n="KR4e0091_WYG_013-28a"/>
施而一旦溘然長逝則夫世之所以仰慕而期待之者<lb/>
既皆失其願望之心則其所以形之詩歌以寓其哀戚<lb/>
之情者盖自有不容已今公以稀有之年遭逢聖明之<lb/>
世列職清華優游暮景顯榮光耀夀考令終自常情觀<lb/>
之若公者可以瞑目九原無毫髪遺恨而哀輓之作猶<lb/>
且惓惓若此者何哉盖公自視雖無復不足而交游士<lb/>
林之間慨前輩之凋謝思典刑之尚存則其所以見于<lb/>
詩者又豈容已哉宜夫聨篇累牘之多如是也雖然公<lb/>
<pb n="KR4e0091_WYG_013-28b"/>
之居京師也嘗寓予官舍其于朝夕笑談游處神情態<lb/>
度至于今宛然若在目睫則予于言也又豈可已乎遂<lb/>
為序弁其端且以泄予之悲云<lb/>
　　　送教諭楊夀夫復任建安詩序<lb/>
師道立則善人多信哉是言也師道不立而欲求夫賢<lb/>
才之造就豈不難哉吾郡楊恭叔先生嘗以春秋之學<lb/>
分教建安宿德碩望後進皆師宗之于時先生之從子<lb/>
夀夫實在弟子之列予亦叨處郡庠歲時還往既有以<lb/>
<pb n="KR4e0091_WYG_013-29a"/>
承先生之誨廸又得與夀夫講論以資麗澤之益厥後<lb/>
先生捐館而夀夫退歸于家予于是不能無孤陋之歎<lb/>
未幾予忝以科目入京師叨職詞林而夀夫亦起為建<lb/>
安訓導獨能以其學開導奬掖所以造就諸生者甚多<lb/>
後以秩滿諸生舉留䝉恩陞典本學教事旋以内艱去<lb/>
官服闋循例當有所調而諸生陳乞復留遂得仍其舊<lb/>
職于是先後十有餘年往來兩京之間每相見握手盡<lb/>
歡雖古人盍簮傾盖之樂豈有過於此哉夫士大夫抱<lb/>
<pb n="KR4e0091_WYG_013-29b"/>
才能負學問出仕於時惟夙夜兢惕思有以盡其職焉<lb/>
茍獲一展桑梓之敬則其榮豔欣慶比於晝錦今夀夫<lb/>
以家庭淵源之學典教庠序自始至今未嘗一去其鄉<lb/>
朝而出也則與諸生進退於廟堂爼豆之間暮而歸也<lb/>
則與賓朋雍容歡愛於壺觴文字之樂若是則夀夫遭<lb/>
際聖明之世得以其學淑後進有師範之尊名教之寄<lb/>
而又得優㳺鄉閭無違離之戚契闊之懷此其為樂又<lb/>
當何如也於是朝之縉紳皆榮夀夫之歸相與賦詩以<lb/>
<pb n="KR4e0091_WYG_013-30a"/>
送之予於夀夫有久要之好乃為之序以冠諸篇首焉<lb/>
　　　送侯都指揮之福建序<lb/>
自古國家之興必有熊虎心膂之臣所以輔成億萬年<lb/>
太平之業甚非偶然也皇上龍飛之初當時四方英傑<lb/>
之士川歸雲從凡受任使者罔不茂著功勲而顯膺爵<lb/>
禄何其盛哉河南歸德侯公本鍾初以㑹州衛千户自<lb/>
太寜來歸既得召見即授指揮之職日侍左右屢著勲<lb/>
績累官至都指揮誠可謂榮顯矣永樂九年春皇上念<lb/>
<pb n="KR4e0091_WYG_013-30b"/>
藩鎮乏賢以公練逹兵政明習機務命守福建之行都<lb/>
司賜以敕諭訓誡諄切無非欲其愛養士卒安輯黎庶<lb/>
以享其榮名厚禄於無窮恩至厚也公自受任以來克<lb/>
尊上命涖職未幾士民安堵盗賊不興城池完固奸邪<lb/>
屏跡講武之暇尤能禮遇賢士崇奬學校日與章逢之<lb/>
士㳺於是環建延汀邵數千里間外户不閉道不拾遺<lb/>
凡老稚疲癃莫不熙熙然安於田里以樂其生者皆公<lb/>
之力有以致之也皇上駐蹕北京先後凡兩率師肅清<lb/>
<pb n="KR4e0091_WYG_013-31a"/>
沙漠公皆承命為中軍神機將軍能身先士卒罔有少<lb/>
懈嘗與北敵遇出竒制勝若有神助凱旋之日賞賚有<lb/>
加去秋皇上復欲北廵邉境綏輯逺人公再至京師操<lb/>
習以俟今年夏命還守建寜濱行凡仕于朝者莫不惜<lb/>
其去而又喜其南歸有足以慰閩人之望者乃相率出<lb/>
餞于都門之外屬予為文以彰之且因以華其行也予<lb/>
惟菲薄叨職詞林顧不足以揚勵厥美而建寜又吾鄉<lb/>
邑所在有弗可辭因告之曰凡人所以樹立於斯世者<lb/>
<pb n="KR4e0091_WYG_013-31b"/>
唯忠與孝而已忠則竭誠奉上孝則盡力事親若是則<lb/>
真可以無愧矣公夙抱才略負志氣入則扈蹕驂乘出<lb/>
則茂建事功至於鎮撫邉陲掌握軍務仁足以濟衆勇<lb/>
足以敢為義足以教俗明足以察㣲事無鉅細必慎必<lb/>
戒故其行事並恊時宜此尤人之所難能而公獨能之<lb/>
故其勲名赫赫在人耳目有不待言而著者茲非孝友<lb/>
忠義出於天性而然歟予嘗觀古者將帥所以承眷顧<lb/>
享厚禄者必能竭誠效忠以盡其折衝禦侮之道然後<lb/>
<pb n="KR4e0091_WYG_013-32a"/>
足以稱其職故詩人託干城腹心以歌詠之播於無極<lb/>
今公之才猷皆有以追蹤古人而猶退然若弗勝此其<lb/>
所以顯敭振發有以副國家倚托之重俾東南一藩休<lb/>
養生息於太平之世其豐功偉績誠非他人之可比異<lb/>
時膺位秩之崇荷恩數之厚其又可量也哉詩曰王命<lb/>
召虎來旬來宣公之謂矣請書此以為贈<lb/>
　<lb/>
　<lb/>
<pb n="KR4e0091_WYG_013-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文敏集巻十三<lb/>
</p>
<p>
</p>
  </div>
</body>
</text>
</TEI>
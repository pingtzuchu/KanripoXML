<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文敏集巻十九</head>
    <p>
<pb n="KR4e0091_WYG_019-1a"/>
欽定四庫全書<lb/>
　文敏集巻十九　　　　　　明　楊榮　撰<lb/>
　　墓碑<lb/>
　　　贈驃騎將軍右軍都督府都督僉事劉公墓碑<lb/>
皇明肇興而四方豪傑之士莫不駿奔景從以乘風雲<lb/>
之㑹故智者效謀勇者效力皆足以著偉績於當時垂<lb/>
芳聲於不朽誠千載一時之遇也于時若開封宻縣劉<lb/>
公諱先字光祖者盖亦一人焉公自少負大志有膽畧<lb/>
<pb n="KR4e0091_WYG_019-1b"/>
既長忠義慷慨才識過人適元末鼎沸之秋即募民兵<lb/>
以圖匡濟義旗所向罔不克㨗以功累陞平章政事鄭<lb/>
國公既而元氏國亡公知天命有在洪武初遂率所部<lb/>
來歸從鄂國常公信國湯公收河北諸郡洎西戡晉絳<lb/>
以敗王保之兵復從丞相魏國徐公克陜西秦鳳環慶<lb/>
諸州嵗己酉由平凉入覲承恩授驍騎前衛指揮僉事<lb/>
明年復從征迤北調驍騎左衛甲寅調茶陵衛加授廣<lb/>
威將軍辛酉調征雲南所至身先士卒大小五十餘戰<lb/>
<pb n="KR4e0091_WYG_019-2a"/>
俘獲斬馘甚衆雲南平置烏撒衛指揮使司陞公為指<lb/>
揮同知以鎮之時治所新設莅事精勤撫治有方蠻獠<lb/>
信服未幾賜誥進階懷逺將軍并得推恩贈父證如公<lb/>
職母范氏配王氏俱為淑人戊辰八月乙巳以疾卒享<lb/>
年六十有三將歸葬其鄉而道逺弗遂乃浮殯于淺土<lb/>
者十年至戊寅某月某日其子廣始克奉柩葬于張固<lb/>
堡壇頭村之原子男二長即廣既襲公職復能繼承先<lb/>
緒屢立戰功積官至驃騎將軍右軍都督府都督僉事<lb/>
<pb n="KR4e0091_WYG_019-2b"/>
宣徳三年戊申復承朝命總戎甘肅領符節佩平羗將<lb/>
軍印控制西北諸番大著威望明年已酉授誥贈公及<lb/>
先代皆如廣職公之母洎配皆進夫人繼室張氏封夫<lb/>
人次曰徳女二人長適甘州右衛指揮于翬次適西寧<lb/>
衛千户鮑玉孫男七曰傑曰偃曰信曰佑曰偉曰俶曰<lb/>
儼嗚呼元運既終而中外䟦扈之臣外託興復内懷僭<lb/>
叛因而紛擾者不可勝數其中能知幾識變歸順真主<lb/>
以共成事功者幾何人哉若公乘時自奮既弗克遂其<lb/>
<pb n="KR4e0091_WYG_019-3a"/>
匡濟之志乃能識逹天命際㑹風雲樹功業于生前福<lb/>
子孫于身後可不謂之豪傑之士哉予叨禄于朝職專<lb/>
史筆忠臣良將固所樂書既為之序其槩而又系以銘<lb/>
曰<lb/>
天啓皇明元運告終羣豪紛紛莫知適從惟公賢逹灼<lb/>
知天命效義來歸志堅氣勁勇冠萬夫為國虎臣北伐<lb/>
南征奮不顧身勲業既隆位陟三品沒四十年聲威凛<lb/>
凛篤生英嗣實克紹承屢從車駕掃蕩朔庭受命總戎<lb/>
<pb n="KR4e0091_WYG_019-3b"/>
秉符仗節覃布徳音邊人以悦惟公才猷弗獲盡施敷<lb/>
佑于後天報未涯錫命頒恩榮膺嘉奬龍章絢爛光賁<lb/>
泉壤繩繩繼繼嗣續繁昌將業罔替令聞益彰維斯丘<lb/>
墓秋霜春露勒兹貞珉永世無斁<lb/>
　　　楊氏先塋之碑<lb/>
維我大父逹卿公其先系出闗西唐末有官于閩者因<lb/>
家浦城後子孫益盛散居建陽崇安崇安之𣲖有萬大<lb/>
府君者嘗遇異人示以葬地由是始遷甌寧之楊墩楊<lb/>
<pb n="KR4e0091_WYG_019-4a"/>
墩之後有三十府君者復遷建安之龍津公其裔也祖<lb/>
諱文徳父諱伯遜皆隱徳弗耀母黄氏公之生手有駢<lb/>
指平生敦厚質實不事浮靡公平正大無所阿徇事親<lb/>
敬長而孝弟之行篤待人接物而忠厚之意隆宗黨有<lb/>
䘮不能舉者為殯葬之孤貧子女無所依者為收養之<lb/>
重先祖之祀而躬致其誠命諸子攻醫以濟人之疾嵗<lb/>
㓙則推衣食以賑饑寒牛疫則出貲廣市以助耕者率<lb/>
族人以惇睦化奸盗為善良嘗募人植木於山戒子孫<lb/>
<pb n="KR4e0091_WYG_019-4b"/>
勿鬻惟施為學舍寺觀舟梁及與人養生送死之用每<lb/>
嵗首則設酒食㑹鄉人戒毋燬山林恐傷昆虫草木之<lb/>
生有截流毒魚探巢取雛者皆予之錢糓深勸其勿為<lb/>
有闘争忿䦧貪妬狼戾者悉諭以福禍皆樂然感悔于<lb/>
時左丞阮公受命守閩聞公名禮公為之師故政無苛<lb/>
虐而人賴以安非惟公之行誼著於鄉而仁愛及乎物<lb/>
者如此凡公所以見於日用云爲之間者一出於天性<lb/>
之自然未嘗有纎毫矯激而為之也以是人無少長貴<lb/>
<pb n="KR4e0091_WYG_019-5a"/>
賤咸知公為長者至于今仰慕之弗忘娶謝氏繼阮氏<lb/>
俱有賢徳子男五女三公以洪武戊午十一月二十二<lb/>
日終享年七十有四以乙丑十一月二十六日葬建寧<lb/>
城東白鶴山之麓公卒時滎甫八嵗思惟公之訓誨諄<lb/>
切拳拳服膺而弗忘及今忝以文學受知聖天子歴官<lb/>
詞林春坊遂兼拜文淵閣大學士之命恩榮寵眷二十<lb/>
餘年矣距公之歿又幾五十年遺澤既敷而𦙍嗣益蕃<lb/>
音容雖遐而訓言在耳公之行實其詳巳載於銘誌兹<lb/>
<pb n="KR4e0091_WYG_019-5b"/>
不具述第叙其槩以見公之所以錫佑于後者如此用<lb/>
勒諸墓石俾來者有所徵焉敬為之銘曰<lb/>
維我楊氏闗西肇基繼官于閩益衍其支轉徙龍津粤<lb/>
由顯祖積行累仁暨于大父大父之生孝友是敦捐貲<lb/>
發粟急難周貧知無不為惟義所在雖物之㣲弗忍戕<lb/>
害病者予醫死者為葬奸盗革心惠及鄉黨閩有守帥<lb/>
禮公為師厥政弗苛民所庇依先塋之山募植材木用<lb/>
以廣施弗私弗鬻公雖云亡遺愛在兹矧我後裔寧不<lb/>
<pb n="KR4e0091_WYG_019-6a"/>
懷思閩山峩峩惟公之徳閩海汪汪惟公之澤爰作銘<lb/>
詩以示後昆慶源所鍾永世其傳<lb/>
　　　故翰林侍讀學士朝列大夫張公墓碑<lb/>
故翰林侍讀學士張公志道閩之先輩君子也其徳義<lb/>
學識為當時尊尚予恒以生晚不及親炙為恨公之孫<lb/>
隆以前刑部主事劉子欽所述行狀來請銘予讀之慨<lb/>
嘆先輩之不可及尚敢銘公墓乎然以隆之請堅確弗<lb/>
可得而辭也按狀公諱以寧志道其字也元贈禮部尚<lb/>
<pb n="KR4e0091_WYG_019-6b"/>
書諱留孫之孫中奉大夫福建江西行省叅知政事諱<lb/>
一清之子其先有光禄大夫諱睦者自光之固始從王<lb/>
審知入閩始居古田之梅溪至公曽大父世延再遷邑<lb/>
之雲津坊一清先娶廖氏生三子頥興野俱㓜而廖卒<lb/>
繼娶陳氏有賢徳訓育廖所生如巳出陳既有娠一夕<lb/>
夢小兒擎荷葉向月而拜覺而公生賦質清粹神采煜<lb/>
煜襁褓中即嗜讀誦甫六嵗日記千言嘗與羣兒逰寺<lb/>
中僧人難之以對公隨口酬應意甚超卓聞者歆羡八<lb/>
<pb n="KR4e0091_WYG_019-7a"/>
嵗時人訟其伯父逮于獄公忿不能平詣邑伸理令異<lb/>
其言有條序命賦琴堂詩立就且出語新竒伯父由是<lb/>
得釋年十五承父命往寧徳受學于韓古遺越五年方<lb/>
歸學業大進鄉之學者莫不推許之登元泰定丁卯進<lb/>
士第初任黄岩州判官不踰年以計擒捕海冦殆盡民<lb/>
賴以安繼陞真州六合縣尹有惠政及民以丁内艱去<lb/>
官服闋將上京師為兵所阻教授淮南者十年王鈍石<lb/>
光霽皆其門人也後復徵至國子助教累官至翰林侍<lb/>
<pb n="KR4e0091_WYG_019-7b"/>
講學士中奉大夫知制誥兼修國史祖考皆贈官祖母<lb/>
賴氏母廖氏陳氏妻宋氏皆清河郡夫人既入國朝拜<lb/>
翰林侍讀學士朝列大夫知制誥兼修國史每承顧問<lb/>
多所禆益賜誥褒諭恩賚特厚焉洪武己酉夏六月奉<lb/>
命賫詔印使安南封其國王未至而王卒國人請授其<lb/>
世子公不聼遣人請命于朝且教其世子服三年䘮并<lb/>
令其國人效中國行頓首稽首禮朝廷嘉之賜以勅書<lb/>
比之陸賈馬援并御製詩八篇以奬諭之未幾得疾卒<lb/>
<pb n="KR4e0091_WYG_019-8a"/>
實庚戌五月四日也公生於元大徳辛丑四月十有五<lb/>
日至是春秋七十其在安南八閲月著書不少倦臨終<lb/>
自為挽詩意豁然也訃聞勅禮部遣官歸其柩所過有<lb/>
司設祭仍給在任三嵗禄以贍其家以某年某月某日<lb/>
葬邑之極樂山初娶太原宋氏生子四人烜燧煒煜繼<lb/>
娶大名宋氏生子炬烜燧煒早世煜以明經舉湖廣蒲<lb/>
圻知縣炬以茂才薦任江西新淦知縣官至刑部員外<lb/>
郎並著政績孫男七垣圻埴坦埏塤壇埏任南雄保昌<lb/>
<pb n="KR4e0091_WYG_019-8b"/>
儒學訓導更名隆煜之子也公所著文有翠屏藁淮南<lb/>
藁南歸紀行安南紀行集春秋春王正月考故翰林學<lb/>
士金華宋景濓瀏陽劉三吾皆稱公之文章瑰傑逈出<lb/>
流軰而非後學所及其尊敬仰慕于公者甚至予以末<lb/>
學又安能稱頌公之遺徳㢤因不揆蕪陋而為之銘銘<lb/>
曰<lb/>
世徳相傳厥為名族固始徙閩肇于光禄積善流慶楙<lb/>
毓文儒欝如喬松温若美瑜富有才華早登科第敭厯<lb/>
<pb n="KR4e0091_WYG_019-9a"/>
中外英聲歘𧺫際我皇明奉職詞林用𢎞禆益恩眷彌<lb/>
深使節煌煌逺臨交阯夷俗丕變龍顔以喜寵命方降<lb/>
訃音逺來天語興嗟失兹良材爰歸其柩復卹厥家生<lb/>
榮死哀綽有光華墓門有碑以昭厥徳維公子孫永世<lb/>
承式<lb/>
　　　故奉直大夫兵部職方員外郎致仕周君墓碑<lb/>
正統三年夏四月五日兵部職方員外郎致仕周君岐<lb/>
鳳以疾卒於家訃聞其子翰林侍讀叙泣而告曰叙於<lb/>
<pb n="KR4e0091_WYG_019-9b"/>
先君子生不得侍左右而致旦夕養疾不得躬侍湯藥<lb/>
歿不得受遺訓而送終不孝之罪大矣先生知先君子<lb/>
為深而辱教於叙者久幸哀而賜之銘俾得樹碑墓道<lb/>
用昭先徳於永久庶盡人子之萬一予重其意不容以<lb/>
老倦辭為之述曰周氏言之大族其居吉水泥田者世<lb/>
以儒顯宋季有諱應龍號磻洲者舉紹定進士為時名<lb/>
儒其子京孫直寳謨閣以言詆賈似道去官直閣之從<lb/>
子厚號亦山者君之曾祖也元以明經領鄉貢薦入舘<lb/>
<pb n="KR4e0091_WYG_019-10a"/>
閣預修三史上言以宋為正統不合而去終鰲溪貞文<lb/>
書院山長諱聞孫者君之祖也贈奉直大夫職方員外<lb/>
郎諱觀號彬彬者君之考也君諱鳴字岐鳳性質頴敏<lb/>
而嗜學才識髙邁襟度𢎞逹言論侃侃如也洪武甲戌<lb/>
以經明行修薦為桐城縣學訓導既至嚴立教條勸課<lb/>
啟廸有方諸生自是樂學出而决科取士者相繼後以<lb/>
外艱去服闋擢即墨主簿優於為政藩司因遣同御史<lb/>
僉事往登州讞强盗獄盗七十三人而稱屈者四十五<lb/>
<pb n="KR4e0091_WYG_019-10b"/>
人御史欲不與辯君察其情果濫乃具為御史言四十<lb/>
五人者悉得不死㑹兵興所司命縣民出鐡資軍需君<lb/>
奏鐡非所産請出府庫積鐡以抵用庶蘇民力又命民<lb/>
輸豆赴軍而凖其嵗賦巳而復征其米俾以鈔償豆君<lb/>
復奏豆米俱徵失信於民也請從初令且連奏便民十<lb/>
餘事朝廷皆納其言民甚徳之永樂甲申徵授國子學<lb/>
正明年太宗皇帝幸太學預筵宴襲衣之賜未幾擢漢<lb/>
府紀善初甚見禮待時王府私有壯士三千非兵部籍<lb/>
<pb n="KR4e0091_WYG_019-11a"/>
發者及所為多不法君輙具諌王雖面從而心忌之王<lb/>
嘗開寳賢堂以延問羣臣實欲招匪人為異謀也君心<lb/>
知之因作堂箴寓規諷之意王益忌之㑹大駕北巡王<lb/>
擁重兵出入君言王宜抑兵威守藩臣禮遂激王怒翌<lb/>
日宻令衛士詬侮君及君以白王令質於儀衛司巳而<lb/>
獨送于朝欲搆諸重獄時仁宗皇帝監國察知君以諌<lb/>
忤王無他咎遂降長洲儒學教諭一以教於桐城者教<lb/>
其徒三為閩淛鄉試考官所取士多得人秩滿赴行在<lb/>
<pb n="KR4e0091_WYG_019-11b"/>
陞國子博士至南京召見于文華殿慰諭甚至且期以<lb/>
大用尋丁繼母憂服除用薦陞今官時方清理戎籍而<lb/>
職方事尤劇君至剖析無滯僚寀服其能三載考最賜<lb/>
誥命階奉直大夫贈考妣如制宣徳乙卯乞致仕以歸<lb/>
至是終於正寢歴年七十有五娶彭氏贈宜人繼室王<lb/>
氏封宜人俱有懿徳子男三人長日勉次即叙以永樂<lb/>
戊戌進士入翰林院累陞侍讀又次曰廣女二人前兵<lb/>
科給事中金昭伯廬州儒學訓導彭塤其婿也孫男七<lb/>
<pb n="KR4e0091_WYG_019-12a"/>
䝉涣復巽同伯咸恒女三人曽孫男二人女二人叙將<lb/>
歸卜是年某月某日合葬於里之錦峯山宜人王氏之<lb/>
兆嗚呼君為人孝友婣睦急於濟人甫十嵗母李氏宜<lb/>
人卒哀毁不自勝見者稱嘆筮仕桐城即迎父就養及<lb/>
卒奉柩歸至小孤舟將為風覆君仰天而號風隨以定<lb/>
教育二弟冠婚盡禮合三從之親為一爨人近千指服<lb/>
用皆有常度著家範十數條以示子孫族子弟性敏者<lb/>
悉令肄經學取禄仕其有歿官不能歸葬者必為經理<lb/>
<pb n="KR4e0091_WYG_019-12b"/>
而歸之嘗遇清江艾時春之官寧海道為冦所傷且掠<lb/>
其貲君求藥愈之而復贐之其尚義類如此少從季父<lb/>
子霖族兄仲容受書經旁及他經傳故學有原委為文<lb/>
浩瀚沈實無浮薄之疵晚號退齋有退齋藁六十巻藏<lb/>
于家别著尚書通春秋纂要授學者惟君以衣纓之裔<lb/>
文章事業既足以克紹前美而詩書禮義之澤又足裕<lb/>
後人是可謂賢也巳銘曰<lb/>
吉多右族世繁且昌傳數百年弗墜而彰文江之濵逺<lb/>
<pb n="KR4e0091_WYG_019-13a"/>
矣周氏慶澤之流詩書禮義卓卓磻洲學正而淳抑有<lb/>
賢嗣為宋直臣子孫碩蕃世濟厥美猗歟職方譽望斯<lb/>
偉教嚴道尊學者儀刑謇謇其言藩國用懲言雖弗行<lb/>
我則無愧仁廟之知謂將重寄作屬夏官弗究嘉猷年<lb/>
既耆邁式遄歸休以逸厥躬以樂厥志胡未百齡溘然<lb/>
遐逝錦峯之山有髙其墳銘昭不朽君其永存<lb/>
　　　追封西寧侯宋公墓碑<lb/>
自昔帝王之興必有英賢為之輔翼然後戡定禍亂以<lb/>
<pb n="KR4e0091_WYG_019-13b"/>
成大業我太祖髙皇帝膺受天命龍興濠泗於是虎賁<lb/>
鷹揚之士乗時而出雲合景從不數年間芟夷羣雄盪<lb/>
平宇内遂正大統何其盛哉方其時鳯陽之定逺宋公<lb/>
隱約田里抱負才器慨然欲自見於當世適元政不綱<lb/>
四方騷動因竊歎曰國事如此將必有真主受命而興<lb/>
乎及聞太祖舉兵逺邇咸附即偕其子國興及晟上謁<lb/>
時得叅預謀議是嵗壬辰隨軍克濠州復征賈魯敗之<lb/>
即授管軍萬户甲午從克五河泗洲盱眙等處并子國<lb/>
<pb n="KR4e0091_WYG_019-14a"/>
興俱授總管乙未又從征克復和州渡江下采石太平<lb/>
遂攻溧陽丙申從攻蠻子海牙水寨破陳也先營克復<lb/>
建康授廣徳元帥丁酉克宣州遂留守禦改授天寧奕<lb/>
元帥以年老還建康晟累從征伐有功先以兄國興歿<lb/>
于王事命襲兄職己亥始得代公為元帥公既以耄疾<lb/>
閒居每奮曰吾父子幸際聖明以開萬世太平之業惜<lb/>
吾老不能效尺寸然猶有望於吾兒竭盡忠藎耳厥後<lb/>
晟積功累陞至龍虎將軍山西大同都指揮使洪武乙<lb/>
<pb n="KR4e0091_WYG_019-14b"/>
丑公以疾沒上命治墳塋於京都聚寳門外雷家庄葬<lb/>
焉給賜其家甚厚嵗丙寅晟為右軍都督僉事遂得推<lb/>
恩以其職封公階驃騎將軍晟既調中軍累充總兵征<lb/>
伐迤西及遼東五開諸處臨機决勝茂著勲績太宗皇<lb/>
帝入承大統晟朝京師陞後軍都督府左都督是年選<lb/>
晟第四子琥為駙馬都尉尚安成公主繼而兵部臣言<lb/>
晟第二子瑄先任府軍右衛指揮使而戰死於靈璧為<lb/>
請上特命晟之第六子瑛襲瑄職永樂甲申瑛復選為<lb/>
<pb n="KR4e0091_WYG_019-15a"/>
駙馬都尉尚咸寧公主晟既佩平羌將軍印總兵甘肅<lb/>
號令嚴整奠安一方而西北部落相率降附由是進封<lb/>
西寧侯食禄一千一百石丁亥七月晟以疾沒官歸其<lb/>
䘮葬南京之祖塋以琥襲爵甲辰仁宗皇帝即位琥以<lb/>
事削奪洪熈元年春正月復命駙馬都尉瑛襲父侯爵<lb/>
并署宗人府事給以原禄子孫世襲公諱朝用今上即<lb/>
位改元宣徳始加贈公及公之考壹皆為西寧侯妣朱<lb/>
氏配陳氏皆為西寧侯夫人男七人長曰國用早世次<lb/>
<pb n="KR4e0091_WYG_019-15b"/>
國興以功授總管歿於王事次國祥次晟晟累官至後<lb/>
軍都督府左都督進封西寧侯次昱任山西布政使次<lb/>
曄次旻女若干人孫男七茂瑄瑜琥玘瑛瑾孫女若干<lb/>
人曾孫男若干人曰傑任指揮使曰偉任指揮同知曰<lb/>
俊任指揮僉事曰儼曰佑俱任正千戸曾孫女若干人<lb/>
瑛閒嘗告予曰惟瑛菲薄叨承祖父遺烈得以聫姻戚<lb/>
里享有封爵斯實先徳敷佑所致其奚敢忘然夙夜思<lb/>
惟吾祖當草昧之初遭遇太祖髙皇帝興王之運與吾<lb/>
<pb n="KR4e0091_WYG_019-16a"/>
父兩世戮力屢從征伐茂著勲庸而吾祖不幸年邁負<lb/>
疾家居厥功弗顯瑛仰荷餘䕃叨有厚禄雖䝉國家恩<lb/>
榮盛典寵賁九京而墓碑無文何以示後幸賜一言以<lb/>
褒拂之非惟足以彰朝廷之厚恩尤足以昭先徳於無<lb/>
窮也予弗獲辭因為序次其槩而系之以銘曰<lb/>
昔在太祖受命而興天戈所嚮莫之敢嬰賢豪景從雲<lb/>
龍風虎經營四方罔不順附維時宋公黙識事機發迹<lb/>
田野真主是依豈惟公能公又有子竭誠效忠折衝禦<lb/>
<pb n="KR4e0091_WYG_019-16b"/>
侮群䧺剪除公亦年耄負疾家居辭榮履道子既克肖<lb/>
懋建厥功諸孫實賢爵位益崇九京茫茫不可復作龍<lb/>
光昭回以慰𡨕漠雷莊盤盤有威斯阡銘以昭之永世<lb/>
其傳<lb/>
　　　故明威將軍建寧右衛指揮僉事贈昭勇將軍<lb/>
　　　　福建行都司都指揮僉事徐公墓碑<lb/>
洪惟聖明誕膺天命一時豪傑䧺勇之士雲合景從相<lb/>
與經營四方遂成大業若故明威將軍建寧右衛指揮<lb/>
<pb n="KR4e0091_WYG_019-17a"/>
僉事徐公諱義者和州人也裔出栢翳歴世以來代有<lb/>
顯官至元之季公之父曰夀才畧過人輕財重義賑濟<lb/>
窮乏有若渴饑及兵興逺邇騷動公父子俱處兵間初<lb/>
從平章額森特穆爾後因靖海侯呉公來歸相率渡江<lb/>
克太平定建康授領軍萬户嘗以力戰創甚命公代之<lb/>
撫其背曰繼吾志者汝也盖公為子弟時嘗慨然有大<lb/>
志不營治產業剛毅正直膂力過人好讀孫呉書意有<lb/>
所合則撫巻而喜平居以騎射擊劍為樂至是代父戍<lb/>
<pb n="KR4e0091_WYG_019-17b"/>
守江隂施設布置人咸異之呉元年從征偽呉張士誠<lb/>
每戰能躍馬揮刀作虎吼突入其陣衆皆披靡决戰之<lb/>
際雖矢石交集血流至踝弗顧也卒成其功繼克明州<lb/>
福城延平還定昌國㧞蘭秀二山洪武元年授昭信校<lb/>
尉江隂衛百户三年陞武畧將軍汝寧衛副千户從信<lb/>
國公克瞿塘進取西蜀五年復從岐陽王北征沙漠公<lb/>
奮勇深入擒獲甚衆然不妄殺掠所至之處人多歸之<lb/>
無不愛戴之若父母焉又能撫恤士卒與同甘苦故得<lb/>
<pb n="KR4e0091_WYG_019-18a"/>
其死力而功能益著十一年授明威將軍建寧右衛指<lb/>
揮僉事號令整肅偹禦有方繕修力役勞逸適均人心<lb/>
悦服二十一年春得疾且劇即却藥曰死生有命豈醫<lb/>
藥所能療耶顧其子信曰汝曹當忠以事上正以率下<lb/>
勇以禦敵仁以撫衆則臣子之道盡矣言訖而逝其生<lb/>
巳卯終於戊辰享年五十明年信弟侃奉柩祔葬祖妣<lb/>
之塋在甌寧城北之烟源山也配李氏有賢行年四十<lb/>
二而歿始封恭人追贈淑人子男三人長即信次侃次<lb/>
<pb n="KR4e0091_WYG_019-18b"/>
儀女一人早世孫男六人禎祤禧祉禕祺信既承父職<lb/>
嵗壬午率兵至汶上從王師入京陞懷逺將軍建寧右<lb/>
衛指揮同知永樂丙戌調征交阯既還重沐恩賚以旌<lb/>
其功嵗乙未來朝特陞福建行都司都指揮僉事授昭<lb/>
勇將軍賜以金幣給以驛傳仍推恩其先世考妣故公<lb/>
有昭勇之贈距今十載信慨念公之墓石無文恐徳美<lb/>
不彰以予家建寧知公為詳因以狀請銘予不得辭遂<lb/>
叙次其始終而為之銘曰<lb/>
<pb n="KR4e0091_WYG_019-19a"/>
天啓聖明眷命實隆龍飛渡江豪傑雲從桓桓徐公父<lb/>
作子述决機制勝有紀有律奮勇敵愾實為驍䧺萬衆<lb/>
一呼孰嬰其鋒閩淛既平旋定西蜀漠北以清降附相<lb/>
屬奏凱論功授官建寧莅職恪恭號令嚴明知命之年<lb/>
疾乃却藥孰不有死公死無怍後嗣克賢益振武功寵<lb/>
命薦加顯于褒封煙原盤盤土厚山環勒銘貞石永世<lb/>
弗刓<lb/>
　　　先考少傅公墓碑<lb/>
<pb n="KR4e0091_WYG_019-19b"/>
嗚呼我先考少傅公克承世徳啓佑後人而小子榮猥<lb/>
以科第發身偹員翰林歴事三聖恩遇日隆褒封之典<lb/>
及先世者咸得如秩先考永樂十年贈奉議大夫右春<lb/>
坊右庶子洪熈元年再贈資善大夫太子少傅兼謹身<lb/>
殿大學士宣徳五年加贈榮禄大夫少傅工部尚書大<lb/>
學士如舊嗚呼國家恩禮極甚盛矣豈小子榮能致之<lb/>
是盖先徳不亡者存焉榮謹叙次勒之貞石用昭示永久<lb/>
先考諱伯成字士美漢太尉震之後有官于閩者子孫<lb/>
<pb n="KR4e0091_WYG_019-20a"/>
家焉遂為閩人逺祖萬大府君之季子三十公居甌寧<lb/>
族益盛人因稱所居之地曰楊墩子孫復自楊墩徙建<lb/>
安曾祖文徳祖伯遜俱隱終考逹卿積善樂施與家日<lb/>
以大先考承積累之厚益圖宏逺自少端謹言動若老<lb/>
成人孝於父母生事葬祭無爽於禮處兄弟極友愛兄<lb/>
伯祥蚤逝撫其子女七人咸底成立睦親姻賙貧困意<lb/>
豁如也嘗曰裕後莫如詩書之教庠序英才所出乃遣<lb/>
榮從邑博士學而諭之曰立身顯親此其階也惟勤勵<lb/>
<pb n="KR4e0091_WYG_019-20b"/>
庶克有成復念鄉人子弟貧無所授教乃開義學招師<lb/>
儒聚而教之與人交始終以誠人有過必規正之故所與<lb/>
㳺者多善人邑大夫屢欲薦之懇以親老辭後復舉孝<lb/>
㢘至京師以榮官于朝賜歸喜謂榮曰予素無仕進意<lb/>
兹得遂願念聖恩無以報在汝勉之既歸益自晦養雖<lb/>
藩臬官長按臨郡邑亦不接見所居傍近有雲際山作<lb/>
草堂其中布衣韋帯日同親友濯清泉翳茂林賦詩飲<lb/>
酒休休如也復搆樓數楹積書其上曰吾以此遺子孫<lb/>
<pb n="KR4e0091_WYG_019-21a"/>
使無忘世訓常馳書戒榮惟以忠孝大節未嘗一語及家<lb/>
事榮嘗受上尊之賜寓歸為壽至日招親姻㑹享後三日<lb/>
復召所親酌之曰人生如白駒過隙求無愧怍斯可也衆異<lb/>
其言是夕沐浴具衣冠危坐命取鄉人債劵焚之語家人毋<lb/>
厚葬母泥隂陽家人環侍而泣復諭之曰母泣死生常理<lb/>
言訖而卒實永樂六年四月丙午也享年五十有六是年<lb/>
九月癸酉葬杭隴山之原先母夫人劉氏諱順甌寧世家<lb/>
自幼知書貞靜柔懿相先考起家婦徳母儀為閨門矜式<lb/>
<pb n="KR4e0091_WYG_019-21b"/>
享年五十有五先考歿後六月甲午卒又二月甲申祔葬焉<lb/>
初贈宜人再贈夫人加贈一品夫人子男五人長榮次富次<lb/>
惠信貞女四人呉壽劉溥雷鐔童衡其壻也孫男十有二人<lb/>
女十人曾孫男六人嗚呼我先考積徳累善身不食其報而<lb/>
小子榮叨享厚禄曾不終養仰賴聖明薦隆恩典用昭先<lb/>
徳足以表著於世光庇我後人嗚呼為徳之報良有徵哉<lb/>
　　墓表<lb/>
　　　故嘉議大夫禮部侍郎蔣君良夫墓表<lb/>
<pb n="KR4e0091_WYG_019-22a"/>
士之生世有所抱負莫不欲見於有為然恒有弗克遂<lb/>
其所欲者及其薦躋融顯方將效用於當時則夀年弗<lb/>
逮齎志而歿可勝悼哉予友蔣君良夫實其人焉良夫<lb/>
諱驥世居杭之錢塘自少頴悟知讀書年十二選為郡<lb/>
庠生從師受春秋經貫通三傳得筆削之㫖弱冠領江<lb/>
浙鄉薦登洪武庚辰進士第釋褐擢官行人嘗奉命出<lb/>
使郡國皇華之光照暎道路盖君姿貌清俊而神氣秀<lb/>
朗所至人皆仰其風采焉永樂初用薦與修太祖髙皇<lb/>
<pb n="KR4e0091_WYG_019-22b"/>
帝實録既成賜白金綵幣襲衣陞翰林院檢討自是日<lb/>
居秘閣得盡閱古今天下之書而學識益進聲譽益隆<lb/>
未幾復與修永樂大典承命為副總裁書成忽為人所<lb/>
連逮繫獄十有餘年君處之怡然未嘗有纎芥不足之<lb/>
色人皆以為難能謂非行素之士不至此也洪熈改元<lb/>
蒙恩得釋陞左春坊左司直郎事今上於儲宮小心謹<lb/>
慎克盡厥職既受勅命階承務郎且得推恩封父均美<lb/>
如其官母妻皆安人今上即位宮臣咸被恩遷秩遂陞<lb/>
<pb n="KR4e0091_WYG_019-23a"/>
翰林院侍講與修太宗仁宗二聖實録既成有白金文<lb/>
綺襲衣之賜進翰林侍講學士不兩月天官奏六部闕<lb/>
貳副之職上特命廷臣各舉所知於是得八人焉而良<lb/>
夫其一也遂拜禮部右侍郎命下之日士林稱慶皆以<lb/>
為儒者之榮遇莫此為盛矣君莅事曾未兼旬而遽以<lb/>
疾卒宣徳庚戌七月丙寅也嗚呼惜哉翌旦尚書胡公<lb/>
以訃聞皇上為之嗟悼親為文遣官諭祭命給驛載其<lb/>
柩以歸詔有司為治墳塋恩徳之厚蔑以加矣其孤琳<lb/>
<pb n="KR4e0091_WYG_019-23b"/>
痛其父之奄棄懼先徳之或泯乃屬監察御史同郡姚<lb/>
起東為述行實來請予言將鐫石樹於墓道以垂不朽<lb/>
予與君同年又同官翰林弗可以辭按狀君之髙祖諱<lb/>
某曾祖諱某祖諱秀實皆隱徳弗耀父均美篤善好義<lb/>
以長厚稱於鄉母姚氏端重有福氣善持家配金氏有<lb/>
淑徳賢於内助子四人長曰㻞次琳次瑛次某女三人<lb/>
長淑清適王衡次淑明適馮昱一在室孫男四人惟君<lb/>
才性通敏胷次坦夷居家庭則克盡孝友處姻族則敦<lb/>
<pb n="KR4e0091_WYG_019-24a"/>
尚和睦待賔朋久而能敬馭僕𨽻嚴而有恩至於莅官<lb/>
在職公勤亷慎温雅和平操履堅確信義兼孚是以人<lb/>
無怨惡時稱忠厚焉雖然君履歴之詳已具于少傅西<lb/>
昌楊公藏墓之銘兹不重著故特舉其大槩與其有所<lb/>
藴蓄而未及施為可深惜者俾刻于墓石庶幾後之人<lb/>
得有所考見焉<lb/>
　　　故宜人張母陳氏墓表<lb/>
宗人府經歴張珂母宜人陳氏以宣徳三年十月十七<lb/>
<pb n="KR4e0091_WYG_019-24b"/>
日卒於家明年春正月訃始至北京珂哭踊幾絶已乃<lb/>
匍匐奉狀謁予請文以表宜人之墓拜且泣曰珂不肖<lb/>
罪孽深重禍延吾母奄忽棄養抱痛終天曷其有窮今<lb/>
將歸卜以是年某月某日奉柩葬於某山之原然吾母<lb/>
平昔徳善惟先生以姻戚素所知者幸賜一言刻之墓<lb/>
石以垂不朽庶少紓不孝之罪也予弗獲辭按狀宜人<lb/>
諱妙善某之女也世居建安之璜溪生元至正丁酉六<lb/>
月癸丑賦性温淑沉静寡言而尤習於女事甫笄為擇<lb/>
<pb n="KR4e0091_WYG_019-25a"/>
所宜嫁得里中張伯銘遂以配焉既歸事舅姑以孝處<lb/>
宗族以和相其夫以敬時族姻里鄰咸私相謂曰張氏<lb/>
可謂得賢婦矣舅姑亦喜曰興吾家者必此婦也舅姑<lb/>
既沒哀痛號泣殯歛葬祭皆克盡禮嵗時追慕哀痛有<lb/>
加焉伯銘嘗以賦役居外宜人綜覈家務皆有條理至<lb/>
於祖宗之祀姻戚之禮賔客之奉無不適宜而敬老撫<lb/>
㓜賑貧卹匱又其餘事也鄉里有假貸者隨所有輙應<lb/>
之其償與否不較也治家有禮法御諸婦役婢僕皆有<lb/>
<pb n="KR4e0091_WYG_019-25b"/>
恩意尤篤於教子以珂性識聰敏即勸伯銘遣入邑庠<lb/>
受經遂登永樂丙戌進士第歴官行人至贛州府知府<lb/>
以轉今官珂守贛時即迎以就養既至郡民莫不瞻奉<lb/>
尊敬而宜人深自謙抑服食儉素畧無所増毎聞公堂<lb/>
有鞭扑聲輙令人覘之潜加戒止俟珂公退即訓飭之<lb/>
曰為民父母宜以寛恕存心若少加鞭箠傷其體膚豈<lb/>
為民父母之道哉珂嘗以俸禄之入製輕暖市肥鮮以<lb/>
奉宜人即欝欝不樂曰吾之意豈在口體哉珂自是隨<lb/>
<pb n="KR4e0091_WYG_019-26a"/>
豐儉不敢違聞者莫不稱歎既而歸鄉言動無異平時<lb/>
而執禮逾謹躬服勞勤彌老弗倦至疾篤囑伯銘曰珂<lb/>
至宜訓以竭誠報國無以我為念且丁寧諸子婦以奉<lb/>
法守禮為先勿貽外人笑也遂瞑目而逝享年七十有<lb/>
二子三人長即珂次善早夭次璡女二人長適魏徳次<lb/>
適魏珷孫男六人曰吉曰夀曰慶曰安曰寧曰祥孫女<lb/>
五人長適予次子讓次適同里陳某餘在室曾孫二長<lb/>
文顯次文逹嗚呼女婦之徳儀刑閨門之間固弗得大<lb/>
<pb n="KR4e0091_WYG_019-26b"/>
著於外然孝子欲顯其親則又不能不託之於言以垂<lb/>
不朽况宜人於婦徳母儀兼盡其美而又樂善好義以<lb/>
夀考終皆非人之所能及而予於宜人之淑徳賢範又<lb/>
耳熟而目擊者烏得不表而出之遂為叙次其槩俾劖<lb/>
諸墓碣以昭示于悠久焉<lb/>
　　　贈奉議大夫兵部郎中田汝楫墓表<lb/>
為善者必獲福理之自然也然世有積善行義而不膺<lb/>
爵命隱約以終至其沒也乃得䝉褒贈之典以為身後<lb/>
<pb n="KR4e0091_WYG_019-27a"/>
之榮者兹豈非徳義所施而有以獲報也乎今兵部武<lb/>
庫司郎中田忠之父汝楫卒之後十有九年為洪熈改<lb/>
元之初始得以忠推恩褒贈如其職配王氏為宜人宣<lb/>
徳巳酉之秋忠以公務來北京乃述其父行實來請予<lb/>
文以表諸墓予與忠交契甚厚素知汝楫之為人故弗<lb/>
獲辭按狀汝楫字仕濟姓田氏其先夀州之下蔡人元<lb/>
之世有諱某者為總轄官仕濟之髙祖懋為淮西亷訪<lb/>
司副使曾祖某仕提舉祖諱盛國朝授太平宣城同知<lb/>
<pb n="KR4e0091_WYG_019-27b"/>
改知州永新後調福建行都司斷事亷謹自持其後以<lb/>
老致仕卒於建寧葬城南之覆船山仕濟因守父墓乃<lb/>
置田築舍家於城中遂為建寧人仕濟資禀惇厚聰敏<lb/>
過人事親克盡孝敬處鄉䣊姻戚克著信義言不妄發<lb/>
發必中理人不濫交交必君子家庭之間自老及㓜翕<lb/>
然以和至於應官府處家事皆有條序纎毫罔失平居<lb/>
喜讀書而尤攻性理之學訓誨諸子必諄諄仁義之言<lb/>
外甥午初生而母死無鞠育者即於乳抱中挈歸養之<lb/>
<pb n="KR4e0091_WYG_019-28a"/>
愛如己子竟克成立生物之㣲必愛惜之每見地上行<lb/>
蟻輙迂跡以避惟恐踐之以傷其生家畜雞豚非祀先<lb/>
奉親待賔不忍輕殺深喜建之山水秀麗時時出逰必<lb/>
吟詠笑傲終日盡醉而歸人皆稱為寛厚長者卒之嵗<lb/>
實永樂丁亥三月己巳也距其生元至正丙戌三月己<lb/>
亥享年六十有二祔葬覆船山先塋之次配即王氏有<lb/>
淑行江西吉安人子男三長即忠次寧次福忠由邑庠<lb/>
生登永樂甲申進士第選入翰林為庶吉士未幾擢兵<lb/>
<pb n="KR4e0091_WYG_019-28b"/>
部主事考滿陞今職焯有聲譽寧福及三女皆早逝孫<lb/>
男三曰貞曰恭曰敬貞克務學孫女三曰善曰惠曰喜<lb/>
嗚呼仕濟抱負才器足以有為然卒以隱終誠可謂純<lb/>
篤修潔之君子矣復何憾哉况復有賢嗣若忠者位躋<lb/>
顯融荷䝉恩命褒其先世光被幽壤則仕濟雖死猶不<lb/>
死也烏得不表而出之以示後世庶㡬為善者有所勸<lb/>
焉<lb/>
　文敏集巻十九<lb/>
</p>
<p>
</p>
  </div>
</body>
</text>
</TEI>
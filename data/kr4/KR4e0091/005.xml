<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文敏集巻五</head>
    <p>
<pb n="KR4e0091_WYG_005-1a"/>
欽定四庫全書<lb/>
　文敏集巻五　　　　　　　明　楊榮　撰<lb/>
　　歌行<lb/>
　　　送吕少卿升常歸省<lb/>
先生宋代名臣裔簮紱蟬聯輝奕世潜心力學紹前聞<lb/>
碩望清才更誰似一自英年領薦書騫騰獨步青雲衢<lb/>
暫淹侯頖師儒席還擁行臺使者車手持憲節僉風紀<lb/>
盛有香名滿人耳勁氣寒飛楚樹霜襟懐湛澈西江水<lb/>
<pb n="KR4e0091_WYG_005-1b"/>
移官閩憲益馳聲政成超擢佐廷平釋之自信無寃濫<lb/>
戴胄偏能適重輕昨來入覲明光殿奏績從容荷深眷<lb/>
綵雲仗裏綴朝班瑞雪光中侍恩宴天語丁寧復舊官<lb/>
兹晨拜舞出金鑾錦袍香惹爐烟暖玉珮聲搖曙色寒<lb/>
羨君紫誥推恩乆褒典榮親世稀有松楸鬱鬱霜露深<lb/>
欲薦蘋蘩酹尊酒翩然承詔遂南歸晝日煌煌絢錦衣<lb/>
人生得意有如此富貴功名願不違宦逰何幸逢昭代<lb/>
况復明良際嘉㑹話舊空驚白髪生攄忠諒有丹心在<lb/>
<pb n="KR4e0091_WYG_005-2a"/>
平生託好最相親官路俄經三十春棘寺知君體欽恤<lb/>
廟堂顧我乏經綸驪駒明發催程早祖席都門且傾倒<lb/>
殘臘遙辭紫禁門還官重上金陵道輔治由來需老成<lb/>
華資今已亞諸卿此行珍重慰時望有待嘉謨答聖情<lb/>
　　　雪窩為苖修撰題<lb/>
昔聞讀書泮池上一室臨池頗虚曠室邊面面種梅花<lb/>
惟愛寒香來紙帳有時雪後天復晴皎皎夜月當軒楹<lb/>
梅花雪月共一色室中湛若氷壺清欣然把書映雪讀<lb/>
<pb n="KR4e0091_WYG_005-2b"/>
雪光照書同秉燭况兹素月復流輝四壁熒熒如削玉<lb/>
一從錢塘徙畿甸擢科入侍金鑾殿時看雪月宛猶昨<lb/>
只有梅花苦難見當時此室名雪窩别後相思魂夢多<lb/>
月華雪色諒依舊南枝消息今如何已知襟懷尚清景<lb/>
雪消月落空梅影有待枝頭結實成試作和羮為調鼎<lb/>
　　　送都御史熊㮣之南京<lb/>
曉風吹花飄紫陌陌上青青楊栁色繡衣驄馬何煇煌<lb/>
祖帳臨岐送行客客初拜命出都門意氣偏承明主恩<lb/>
<pb n="KR4e0091_WYG_005-3a"/>
霜威凜凜孰敢犯狐兔斂迹鯨鯢奔强摧弱植安田里<lb/>
閭閻處處謳歌起還朝入對重敷陳九重顧盼天顔喜<lb/>
南京憲臺席乆虚特承寵眷荷新除玉壺酒盡意不盡<lb/>
欲别不别仍躊躇知君此去肅風紀要使聲華滿人耳<lb/>
不見當年攬轡流千古芳名照青史<lb/>
　　　送甌寧大尹章文郁復任<lb/>
吾鄉風土冠七閩建甌二邑相比鄰清和之風此融結<lb/>
山水秀異民心淳風淳俗朴無乖戾從古迄今稱易治<lb/>
<pb n="KR4e0091_WYG_005-3b"/>
况當聖世仁化行令長人人盡良吏章君自是錢唐彦<lb/>
早入成均與髦選驥足髙騰迥出群牛刀小試初為縣<lb/>
治成綽有昔賢風人方卓茂與魯恭晨霜翳蓋躬行學<lb/>
春雨乘車出勸農六載守官如一日藹然仁惠聲洋溢<lb/>
來朝仍著尚方履課最重書考功筆關樹生凉宿雨晴<lb/>
還辭北闕向南行雨露濃霑雙袖濕江風遙送一帆輕<lb/>
邑中耆老相望乆有待來臨如父母長途風景秋正佳<lb/>
馬上看山莫囘首我皇注意在愛民守令于今務得人<lb/>
<pb n="KR4e0091_WYG_005-4a"/>
勉旃終始樹嘉政褒命行看下紫宸<lb/>
　　　送陳必恭㕘政考績還雲南<lb/>
陳君家住錦江里居傍好山千仭起鍾靈孕秀在斯人<lb/>
少小留心事經史一從領薦上神京成均肄業超群英<lb/>
黄甲題名沐光寵烏臺列職揚清聲日持白簡趍丹闕<lb/>
勁氣稜稜凜霜雪平生心事孰與倫皎若澄潭湛秋月<lb/>
繡衣一出山嶽搖翩翩鷹隼凌九霄輶車按涖慴貪墨<lb/>
封章奏劾驚藩僚更聞攬轡向吳土狐鼠豺狼遁無所<lb/>
<pb n="KR4e0091_WYG_005-4b"/>
掃除奸弊一以空要使髙名照今古一朝㕘佐居黔中<lb/>
薇垣頓覺春融融遐荒草木被膏雨閭閻黎庶歌仁風<lb/>
昔年報政好顔色此日重來頭已白懸車未遂歸老心<lb/>
匹馬還看别京國旗亭楊栁何青葱送君南去情無窮<lb/>
願推仁政洽荒服莫教中道隳成功頋予同郡托交誼<lb/>
衰老猶慙侍楓陛聖恩他日許歸休同看錦江山色翠<lb/>
　　　送太平知府姚政之任<lb/>
禁城漏徹天門開紅雲捧日東方來仙蹕聲傳六龍至<lb/>
<pb n="KR4e0091_WYG_005-5a"/>
明堂朝罷千官回羨君卓犖多才智此日榮看荷恩意<lb/>
手分銅虎任專城袖帶爐薫出丹陛賜來寳勑何煌煌<lb/>
龍文五綵生輝光旗亭車馬集冠蓋祖筵酒泛葡萄香<lb/>
漙漙凉露浥芳草道上塵氛浄如掃蘭橈曉發潞河濵<lb/>
回首雲山隔瓊島秋深水落波不興白蘋紅蓼爭鮮明<lb/>
雲連齊魯黍初熟雨過秦淮山更青道傍雜遝森童稚<lb/>
共迓雙旌日邊至閭閻已喜樂雍熈宛若春陽發輝媚<lb/>
黄堂宣化敷聖恩撫綏黎庶旌仁賢和風拂拂藹生意<lb/>
<pb n="KR4e0091_WYG_005-5b"/>
明月皎皎行青天况君昔甞效勞績一寸丹心烱虚白<lb/>
早從絳郡著能聲兩入樞庭賛籌策地官分職衆所推<lb/>
敬敷五教昭民彛翩翩一鶚上霄漢騑騑五馬趍南畿<lb/>
朱幡皂盖照雲日勲名坐與龔黄匹公庭無事清晝閒<lb/>
絃誦聲連萬家室古來郡守非不多惟有循良名不磨<lb/>
朂君此去慎終始再聽民間襦袴歌<lb/>
　　　題曹義編修花木翎毛圖<lb/>
同雲黯淡嵗華逼老樹輪囷雪初積瘦蛟起舞凍欲僵<lb/>
<pb n="KR4e0091_WYG_005-6a"/>
一鳥歸棲頭已白中山有物明月精睢盱相顧如有情<lb/>
天寒獵罟不復出静倚叢薄無人驚樹傍枸杞枝裊裊<lb/>
搖落之餘見應少葉在猶如翠羽滋實成尚綴瓊珠小<lb/>
嗟哉植物胡不同榮枯開落誰能窮晴忩看畫坐嘆息<lb/>
黙識乾坤造化功<lb/>
　　　送禮部郎中蔣廷暉致仕還鄉<lb/>
薊門二月春晝長有客翩然還故鄉為言衰邁已七袠<lb/>
乞身幸已辭明光憶昔年華正彊盛工書深得臨池興<lb/>
<pb n="KR4e0091_WYG_005-6b"/>
逺師羲獻爭清妍近法歐虞擅遒勁龍飛九五永樂初<lb/>
姓名早已登薦書拜官雖列鳳池上載筆毎向詞林趍<lb/>
毫端日日傳恩㫖綸綍輝煌播遐邇乘間縱意時一揮<lb/>
多在人家畫屏裏後來遷職尚書郎内庭如舊承寵光<lb/>
白金文綺頻有賜三十餘年鬢髪蒼顧予自昔同供奉<lb/>
青眼相看意逾重只今别我遂歸休千里湖山入清夢<lb/>
祖筵酒滿黄金巵盡醉休嗟臨路岐他時倘遂懸車碩<lb/>
定過錢唐話别離<lb/>
<pb n="KR4e0091_WYG_005-7a"/>
　　　送田萬陶教諭之沙縣<lb/>
田君性質淳且良早年力學攻文章曉窺芸簡碧忩静<lb/>
夜對蘭燈清漏長平生卓犖有髙志淬拭青萍不輕試<lb/>
韜藏寳匣幾經年時有輝光動星緯秋風藩省棘闈開<lb/>
揚眉吐氣爭先魁九重霄漢翔鳳羽雲程千里馳龍媒<lb/>
一朝飛步上京國擬向彤墀獻三䇿日華五色過眼迷<lb/>
乙榜登名衆皆惜聖恩掄選重才賢成均三載加精研<lb/>
誰知富貴自先定科名特達非偶然拜官再向黌宫裏<lb/>
<pb n="KR4e0091_WYG_005-7b"/>
得此欣然為親喜封章懇欵動淵衷錫命南行近閭里<lb/>
都門草緑春日明臨岐使我不勝情官河水滿快征棹<lb/>
指日諸生相拜迎東風吹雨潤芹藻泮水優游景逾好<lb/>
親闈迎養足歡娛遙想藍輿到官早顔童髪白八十齡<lb/>
年來况喜身康寧公餘娛侍有真樂不羨富貴兼功名<lb/>
　　　送大尹謝仲廉之沙縣<lb/>
東風吹花舞晴雪正是京華夏初月上林日暖散鶯聲<lb/>
似與行人送離别翩翩鳬舄出九關一尊酒盡添朱顔<lb/>
<pb n="KR4e0091_WYG_005-8a"/>
丈夫慷慨别知已仗劍寧辭行路難憶昔君初擢科第<lb/>
際㑹風雲多意氣綉衣絢綵立青霄白簡飛霜侍丹陛<lb/>
豈知利鈍亦有時得失往往常相隨只今承命宰百里<lb/>
况是閩南風俗竒喜君卓犖負髙節世態從教尚炎熱<lb/>
玉壺秋月烱虚明金井寒泉自清冽兹行正好展才猷<lb/>
時將民瘼勤諮諏夜深無犬吠村巷春到有農耕緑疇<lb/>
夫耕婦織各安所比屋謳歌歌父母三年報政著勤勞<lb/>
佇見芳名同卓魯由來邑令任不輕君行莫傷離别情<lb/>
<pb n="KR4e0091_WYG_005-8b"/>
秋風若有燕鴻便應好緘封遙寄聲<lb/>
　　　送顧都御史致仕還鄉<lb/>
憶昔與君同射䇿兩鬢相看如漆黒流光迅速不可拘<lb/>
轉眼蕭蕭頭緫白君初釋褐宰花封桑麻百里春融融<lb/>
欻從鶚薦上霄漢手持玉斧乘青驄英姿勁氣獨超絶<lb/>
不好尋常事容恱三春栢府凜嚴霜六月江南洒飛雪<lb/>
銀臺進秩曽幾時擢官都憲䝉主知四方顒昻想風采<lb/>
百寮震肅瞻威儀聖恩優老古無比一朝勑賜歸田里<lb/>
<pb n="KR4e0091_WYG_005-9a"/>
清名已見重當時况復光榮善終始漢家解組有二疏<lb/>
都門相送多軒車髙風卓卓振寥廓夾道人稱賢大夫<lb/>
君今髙步踵前軌不使先賢獨專美歸來林下更優㳺<lb/>
錦綉輝煌照桑梓蹇予衰老思退休才薄應慙今尚留<lb/>
㝠鴻何日遂髙舉九霄接翼横清秋<lb/>
　　　送中書陳宗淵致仕還鄉<lb/>
天台山水鍾靈氣人物挺生多秀異陳君夐出流輩中<lb/>
襟宇舂容富才藝能書能畫莫與肩揮洒毫素人爭傳<lb/>
<pb n="KR4e0091_WYG_005-9b"/>
芳聲早嵗聞京國雅志不得栖林泉永樂之初領髙薦<lb/>
一時同召皆英彦儤直常居白玉堂承恩日侍金鑾殿<lb/>
從此飛騰際盛時廿年染翰鳯凰池烱烱雙眸明似電<lb/>
蕭蕭兩鬢白如絲詔許歸休娛晩節買舟即日還東越<lb/>
故園遙指赤城霞片帆輕度滄江月我與相知為獨早<lb/>
見君少壯今衰老送行難盡舊時情聊復長歌寫懷抱<lb/>
到家正是菊花天把酒東籬興浩然惟有丹心常戀闕<lb/>
時時飛夢五雲邊<lb/>
<pb n="KR4e0091_WYG_005-10a"/>
　　　題紫芥圖贈同知王朝佐<lb/>
中園百蔬雨後長紫芥新香味偏爽錦文繞葉光陸離<lb/>
金縷攅花色鮮朗莫嫌氣烈俄驚嚏滌滯消煩功獨廣<lb/>
紛紛春韭與秋菘那得與之相比倣徽州貳守最賢明<lb/>
厚撫煢嫠薄自養晨飡暮膳無重味味此甘腴勝熊掌<lb/>
勤勞民事自忘疲不似庾郎同偃仰康侯擊節信民言<lb/>
我亦為君加嘆賞繪圖相贈雖若㣲託此聊將寄遐想<lb/>
方今廉吏盡登庸不限内朝并外壌碩言終始務清修<lb/>
<pb n="KR4e0091_WYG_005-10b"/>
佇見徴書降天上<lb/>
　　　題竹泉石坡贈宣城錢教諭<lb/>
古來何人善畫竹湖州太守眉山蘇二公已去數百載<lb/>
毎嘆絶筆人間無此圖幾竿何洒落生氣瀟森動寥廓<lb/>
胸中不有真琅玕筆下那能發竒作崢嶸老石莓苔青<lb/>
叩之似作金玉聲虚竇玲瓏暗泉滴深根盤結微雲生<lb/>
子今振鐸宣城去為拂新圖寫新句梅花未發栁未生<lb/>
持此聊將嵗寒意不用截取長竿釣玉璜不用裁為律<lb/>
<pb n="KR4e0091_WYG_005-11a"/>
吕鳴鳯凰惟應殺青著書比班揚廣文之官雖冷夫何<lb/>
傷<lb/>
　　　翠筠軒爲黔國公子沐可觀題<lb/>
世人見竹愛者稀子獨愛種當軒墀長稍宻葉自瀟洒<lb/>
虚心勁節同襟期拂雲髙並青霄直秀壓琅玕繞簷碧<lb/>
千竿颯爽風雨聲四面隂森氷雪色蒼然滿眼如瀟湘<lb/>
敲金戛玉相鏗鏘虬龍露角帶春雨鳯凰振羽鳴朝陽<lb/>
有時攜客翫佳景滿地扶疎散凉影掃石彈棊白晝長<lb/>
<pb n="KR4e0091_WYG_005-11b"/>
鈎簾對月清宵永有時截製紫鸞笙希音吹徹鈞天清<lb/>
空中似引飛仙度翠翹緑珮何輕盈塵氛不到凈如洗<lb/>
幾回吟嘯霜天裏蔣逕寂寥何足論淇澳猗猗自堪儗<lb/>
君家慶澤流無窮種德應與種竹同繩繩後嗣盡英傑<lb/>
撫綏夷落推元功羨子才髙踵前躅早有芳名動南服<lb/>
碩言長養資汗青留紀清朝世勲録<lb/>
　　　重慶堂為曲靖知府晏毅題<lb/>
堂中慈母雪滿顛况是大母尤髙年福禄康寧姑婦樂<lb/>
<pb n="KR4e0091_WYG_005-12a"/>
㫖甘備養孫曽賢人生重慶有如此孝慈同萃一門裏<lb/>
綺席懽承綵服鮮緑醅香泛金樽美彤幡皂蓋綰銀章<lb/>
慈竹隂連萱草芳錦衣屢得拜家慶幾廻庭户生輝光<lb/>
知君乆作青雲客御勑曽看侈褒錫寧將宦逰恱親顔<lb/>
直遣夷氓沾聖澤顯揚已喜振芳聲更兼禄養承恩榮<lb/>
願殫忠孝保終始不負髙堂鍾愛情<lb/>
　　　送李㕘議復任<lb/>
藩維之任實匪輕古來重此良足徴咨詢州牧載虞典<lb/>
<pb n="KR4e0091_WYG_005-12b"/>
旬宣江漢垂葩經李君早嵗乘驄馬煜煜才名滿都下<lb/>
蒼隼横秋振羽翰白簡飛霜肅朝野一朝受命㕘閩邦<lb/>
聖皇德化能宣揚政平訟理息愁嘆坐令八郡生春陽<lb/>
朅來報政上京國官舎相逢慰相憶暖風碧草三月春<lb/>
緑酒紅亭送歸客蒲香酒熟下車時再施惠澤安黔黎<lb/>
心如玉雪保終始廟堂峻擢應有期<lb/>
　　　送從弟尚文復任南京吏部郎中<lb/>
憶昔少時居故鄉兄弟相親恩愛長碧忩燈火照經史<lb/>
<pb n="KR4e0091_WYG_005-13a"/>
肯以暇逸虚流光一朝歘動青雲志泮水傳經汝來侍<lb/>
夢草春吟毎得詩聴雨夜眠常共被是時愛汝才且賢<lb/>
静觀羲畫窮先天隂陽變化悟消息為汝指授加精研<lb/>
嵗逢己夘仲秋月我獨攀桂登蟾闕鵬程浩蕩遂騫騰<lb/>
翰苑編摩愧疎劣一從别後難與同喜汝攜書來辟雍<lb/>
日下聨輝想華萼雲邊接羽看飛鴻時從官舎話衷曲<lb/>
顧戀情深如手足領薦欣題鴈塔名為郎喜作天官属<lb/>
十年粉署政績多彤庭奏最承恩波官階已齒大夫列<lb/>
<pb n="KR4e0091_WYG_005-13b"/>
煌煌紫誥頒鑾坡曽懷先隴多荒草拜上封章歸祭掃<lb/>
始憐别我去路遙旋喜辭家到官早于今又是五載餘<lb/>
重來慰此情鬱紆官舎論心未逾月都亭又擬歌驪駒<lb/>
關河迢逓渺南北潞水鍾山兩京客百年兄弟皆過半<lb/>
此日相看総頭白匆匆且莫傷别離金臺㑹面恒有期<lb/>
秋風驛路多歸使時遣平安報汝知<lb/>
　　　别仲子讓歸鄉省母<lb/>
常聞七十古所稀我今行年當此時鏡中朱顔已非昔<lb/>
<pb n="KR4e0091_WYG_005-14a"/>
鬢邊𤣥髪半成絲汝來官舎兹十載定省晨昏恒不改<lb/>
趍朝上馬毎親扶退直還家立相待承顔養志希前修<lb/>
要使吾心百不憂撫摩弟妹恩愛厚應對賔朋情誼周<lb/>
家庭綜理恊規矩僮僕歡欣無間語眼中塵俗不相關<lb/>
幹蠱承家應賴汝今晨拜别還故鄉秪為慈親在北堂<lb/>
劬勞鞠育思報德豈憚關河歸路長到家正是小春節<lb/>
綵服登堂慰離别鄉園桑梓須敬恭先隴松楸宜拜謁<lb/>
兄弟惟敦手足情閨門禮法在持循睦宗恤衆恒留念<lb/>
<pb n="KR4e0091_WYG_005-14b"/>
敬老尊賢勿厭頻我家種德自先世忠厚相傳貴相繼<lb/>
還將經史細研精莫遣箕裘業荒廢汝行日逺思日深<lb/>
去後平安多寄音殷勤侍母有餘暇重到京華慰我心<lb/>
　汝來京侍養已十年小心敬慎夙夜不怠治家接人<lb/>
　罔失禮度足慰老懷今以弟錫來乃欲歸省母雖命<lb/>
　汝行而汝之庶母弟妹及諸親舊咸弗忍舎汝者皆<lb/>
　由汝平素孝友誠敬之所致實非偶然吾雖欲留旦<lb/>
　夕侍左右然汝念母乆違孝心誠切不可沮遏乃賦<lb/>
<pb n="KR4e0091_WYG_005-15a"/>
　長歌一篇以朂汝行汝且暫歸以安母心尚期促装<lb/>
　重來以慰吾懷庶幾子道兩盡汝其服膺勿忘也<lb/>
　　　題竹贈登州太守楊頥<lb/>
浴鳳池頭雨露濃波濤翻硯飛墨龍倐忽變化騰太空<lb/>
蜿蜒影掛尺素中初疑吐霧春濛濛崢嶸山角雲雷從<lb/>
徐觀滿座生清風凌霄勁節氷霜容葛陂昔日留遺蹤<lb/>
至今勾漏思仙翁羨君乆典千里封琅玕萬箇藏心胸<lb/>
嵗寒之操期相同長才他日須登庸簫韶九奏重華宫<lb/>
<pb n="KR4e0091_WYG_005-15b"/>
　　　竹雪書房為畫士戴文進題<lb/>
戴君舊業家錢塘幽齋剰種青篔簹氷森玉立鬱蕭爽<lb/>
珮珂時動音鏗鏘一林遙接淇園緑萬箇如臨渭川曲<lb/>
涼宵白晝風月清翠影重重覆書屋四時佳致迥不同<lb/>
况兹清絶當嚴冬朔風吹雪滿空下凝梢綴葉相玲瓏<lb/>
素娥冉冉來雲表皓鶴翩翩舞林杪是時掩巻一凭欄<lb/>
清興滿襟應不少恍如玉壺照八忩牙籖玉軸生輝光<lb/>
開徑便宜同蔣詡映書更覺慕孫康一從寄跡京華地<lb/>
<pb n="KR4e0091_WYG_005-16a"/>
翹首山房想初志陽春桃李任紛紛勁節貞心自無異<lb/>
何人為君寫此圖故鄉景物渾不殊興來展玩對立乆<lb/>
一㸃塵埃忩外無<lb/>
　　　送修撰楊夀夫致政歸鄉<lb/>
蓐收司令大火流金井凉生梧葉秋玉堂詞客歎衰老<lb/>
振袂翩然思退休封章曉上五雲裏恩命旋頒倍忻喜<lb/>
香飄紫殿拜龍顔日轉西清别知已顧予同邑又同窓<lb/>
少小論交情誼長一從筮仕列中禁南北迢迢天一方<lb/>
<pb n="KR4e0091_WYG_005-16b"/>
君從泮水歌芹藻化雨春風起枯槁烏紗白髪三十春<lb/>
一榻寒氊碩終老幾回受命司文衡南宫藩省推公平<lb/>
由兹薦剡上天闕擢任詞垣沾寵榮先皇龍馭升天後<lb/>
國史恭修喜承詔書成進入蓬萊宫聖德神功永垂耀<lb/>
褒陞華秩錫瓊筵更頒獸錦宫袍鮮老成效用方自此<lb/>
如何拂袖翻歸田今晨酌酒送君去行色匆匆留不住<lb/>
自是平生泉石心不辭萬里關山路到家想值秋暮時<lb/>
籬邊黄菊猶芳菲親朋歡㑹如相問為説南還今可期<lb/>
<pb n="KR4e0091_WYG_005-17a"/>
　　　題孤峯疊秀圖送太守况鍾復任<lb/>
東南名郡稱姑蘇土壤深厚山縈紆雲中黛色接天目<lb/>
天際江流瀦具區具區之中峙重屋孤峯髙瞰湖波緑<lb/>
獅岩虎阜相蔽虧紫翠浮光眩人目此中佳景真如畫<lb/>
閭閻盛世涵清化湖山處處有漁樵隴畆人人樂耕稼<lb/>
偉哉太守才且賢悉心撫字今幾年鉏奸擊暴植孤弱<lb/>
詩書比屋聲相傳有時勸農行属縣露冕輕軒逰歴徧<lb/>
村童野老競歡迎甘雨和風緫如碩比來政譽何洋洋<lb/>
<pb n="KR4e0091_WYG_005-17b"/>
喜看奏最朝明光聊賦兹圖慰離别相期事業齊龔黄<lb/>
　　　送兵部侍郎徐良玉考滿復任<lb/>
朝廷圖治臻虞唐峩峩廊廟登俊良六卿分理各有属<lb/>
大綱一舉衆目張夏官司馬掌邦政統制戎師衛民命<lb/>
任髙責重職匪輕德厚才良始能稱徐君筮仕當壯年<lb/>
皇華使節周八埏為郎粉署著勞績佐政銀臺承寵遷金<lb/>
閨出入乆通籍瞻望天顔纔咫尺惓惓夙夜竭忠誠烱<lb/>
烱丹心抱清白先皇擢貳夏官卿幾年蒞職居南京提<lb/>
<pb n="KR4e0091_WYG_005-18a"/>
綱挈領百事舉往往群僚推老成朅來考績覲楓陛書<lb/>
最南還别知已驛路霜酣木葉丹潞水風髙翠濤起山<lb/>
連岱岳神秀鍾路入徐揚風物同石城鍾阜自天設虎<lb/>
踞龍蟠今古雄君歸為政勵初志上副宸衷廣仁治惟<lb/>
將盛業繼古人終有清名照來世<lb/>
　　　宋徽宗耕牛圖為黄福少保之子題<lb/>
春原過雨春日熈春樹連隂春草肥田家力耕貴及時<lb/>
手挽牛兮肩負犁草香泉美牛步遲農心汲汲應何為<lb/>
<pb n="KR4e0091_WYG_005-18b"/>
上恐公家賦稅虧下慮私門妻子饑吁嗟牛兮胡不知<lb/>
宣和之初能念兹九重燕暇親寫之驕奢一動萬事隳<lb/>
塞草黄沙千載悲<lb/>
　　　送許編修歸省<lb/>
秋風蕭瑟天氣凉梧桐落葉鴻鴈翔詞林有客思故鄉<lb/>
雙親夀考俱在堂滿頭白髪明秋霜乆矣離别各一方<lb/>
白雲飄飄日飛揚欲往從之道路長朝囘幾度心彷徨<lb/>
東山岌嶪恒在望九重懇懇陳封章拜恩歸去喜莫量<lb/>
<pb n="KR4e0091_WYG_005-19a"/>
舉桂棹兮理蘭槳錦衣白晝生輝光到家正是籬菊芳<lb/>
親雖已老身尚强烏紗珠翟相焜煌撾鐘考皷獻夀觴<lb/>
碩祝千嵗猶未央人生此樂應不常於乎人生此樂應<lb/>
不常聖恩廣大安可忘<lb/>
　　　送夏仲昭主事歸省<lb/>
青年射䇿成名早文采風流出人表校書閒雅在鑾坡<lb/>
染翰優㳺趍鳳沼敭歴清華嵗月多九重天上沐恩波<lb/>
粉署初遷司考課石渠還復預編摩從容退食無塵事<lb/>
<pb n="KR4e0091_WYG_005-19b"/>
時寫琅玕發清思風梢雨葉倐忽成綽有湖州筆端意<lb/>
髙堂慈母雪盈頭定省心勞不自由上疏喜承明詔許<lb/>
束書便買江南舟難兄解組歸未乆相見欣然復攜手<lb/>
綵衣雙舞夀筵前此樂人間信稀有玉峯秀色似崑丘<lb/>
乘興還堪載酒逰聖主恩深容暫去鄉園雖好莫淹留<lb/>
　　　題御史曹習古推篷清趣圖<lb/>
青年攬轡臨三吳清宵舉棹經西湖西湖湖上月初出<lb/>
推篷對月思林逋逋仙舊宅無人住尚有寒梅千萬樹<lb/>
<pb n="KR4e0091_WYG_005-20a"/>
老榦槎牙屈鐵垂嫩蕋參差雪花墜暗香細逐東風來<lb/>
疎影横斜照緑苔夜深寒氣沁肌骨眼前清絶無纎埃<lb/>
湖邊又似湘江曲傍有千竿萬竿竹宻葉紛如金錯刀<lb/>
髙枝森若琅玕玉雲際何人吹玉笙清音彷彿鸞鳳聲<lb/>
此君自昔重髙節乃與梅花同結盟須臾月落東方白<lb/>
滿眼猶餘霜雪色道逢四明一老翁為拂生綃洒香墨<lb/>
筆力精妙意無窮御史氷霜節操同朝回静坐一披翫<lb/>
恍在西湖湘水東<lb/>
<pb n="KR4e0091_WYG_005-20b"/>
　　　送少卿沈民望歸鄉祭掃<lb/>
雲間自昔多才俊二陸文章著西晉君家兄弟際明時<lb/>
褎然並以能書進文皇在御涣綸音雙鳳翩翩入翰林<lb/>
東觀校書延譽盛西清應制沐恩深從此超遷登要地<lb/>
講殿齋廬常入侍乆官庶子輔青宫新拜亞卿居棘寺<lb/>
四朝寵眷豈徒然染翰今踰三十年曽奉聖言方逸少<lb/>
還同筆諌效公權優詔初承拜雙闕先塋祭掃歸心切<lb/>
祖筵群餞出都門正是登髙菊花節九峯松柏秋容老<lb/>
<pb n="KR4e0091_WYG_005-21a"/>
到日逰觀展懷抱鄉閭士子共追陪見者爭誇錦衣好<lb/>
我念平生故舊情聊歌長句贈君行再三相嘱來須早<lb/>
勉盡忠勤荅聖明<lb/>
　　　竹石圖為都指揮徐信題<lb/>
長林雨晴露山骨恠狀竒形何突兀有似烟消虎豹蹲<lb/>
更疑水落黿鼉出修篁落落共幾竿碧玉交映金琅玕<lb/>
老虬青春露骨角威鳳白日生羽翰吁嗟物情易衰朽<lb/>
惟此竹石能持乆欲看踐履竟何如一片貞堅更相守<lb/>
<pb n="KR4e0091_WYG_005-21b"/>
　　　題陳進士竹石圖<lb/>
往時湖郡松雪翁竹石戲墨天下妙即今亦有澹然者<lb/>
筆意精工頗同調數枝瀟洒自不群髙堂白晝生風雲<lb/>
乃知雅趣脱塵俗何可一日無此君<lb/>
　　　送葉俊太守致政歸鄉<lb/>
浙之東兮君所居嗣先業兮宗文儒早年俊邁風骨殊<lb/>
渥洼颯爽千里駒一從振足登雲衢才猷卓犖罕與俱<lb/>
擢宰臨桂向南趍邊氓已喜疲癃蘇三考績最朝帝都<lb/>
<pb n="KR4e0091_WYG_005-22a"/>
髙超赤縣意自如寸心烱烱氷玉壺榮膺鶚薦分虎符<lb/>
出守太原民心孚絃誦之聲盈里廬桑麻徧野隂紛敷<lb/>
夫何未及三載餘翻然乞此衰病軀聖恩霈若雨露濡<lb/>
告别使我情鬱紆諒君之歸志不孤尊有酒兮架有書<lb/>
田可耕兮圃可蔬山可樵兮水可漁退休之適安以舒<lb/>
嗟君之樂兮世所無白雲為侣鷗為徒<lb/>
　<lb/>
　<lb/>
<pb n="KR4e0091_WYG_005-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文敏集巻五<lb/>
</p>
<p>
</p>
  </div>
</body>
</text>
</TEI>
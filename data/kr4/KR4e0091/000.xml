<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>楊文敏集</head>
    <p>
<pb n="KR4e0091_WYG_000-1a"/>
欽定四庫全書　　　　　集部六<lb/>
　楊文敏集　　　　　　　别集類五明<lb/>
　　提要<lb/>
　　　　<hi>臣</hi>等謹案楊文敏集二十五巻明楊榮撰榮<lb/>
　　　　有後北征記已著録榮當明全盛之日厯事<lb/>
　　　　四朝恩禮始終無間儒生遭遇可謂至榮故<lb/>
　　　　發為文章具有富貴福澤之氣應制諸作渢<lb/>
　　　　渢雅音其他詩文亦皆雍容平易肖其為人<lb/>
<pb n="KR4e0091_WYG_000-1b"/>
　　　　雖無深湛幽渺之思縦横馳驟之才足以震<lb/>
　　　　耀一世而逶迤有度醇實無疵臺閣之文所<lb/>
　　　　由與山林枯槁者異也與楊士竒同主一代<lb/>
　　　　之文柄亦有由矣柄國既乆晚進者逓相摹<lb/>
　　　　擬城中髙髻四方一尺餘波所衍漸流為膚<lb/>
　　　　廓冗長千篇一律物竆則變於是何李崛起<lb/>
　　　　倡為復古之論而士竒榮等遂為藝林之口<lb/>
　　　　實平心而論凡文章之力足以轉移一世者<lb/>
<pb n="KR4e0091_WYG_000-2a"/>
　　　　其始也必能自成一家其乆也亦無不生弊<lb/>
　　　　微獨東里一派即前後七子亦孰不皆然不<lb/>
　　　　可以前人之盛併囬䕶後来之衰亦不可以<lb/>
　　　　後来之衰併掩沒前人之盛也亦何容以末<lb/>
　　　　流放失遽病士竒與榮㦲乾隆四十三年五<lb/>
　　　　月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4e0091_WYG_000-3a"/>
文敏集原序<lb/>
國朝既定海宇萬邦恊和地平天成隂陽順序純厚清<lb/>
淑之氣鍾美而為人扵是英偉豪傑之士相繼而出既<lb/>
以其學賛經綸興事功而致雍熈之治矣復發為文章<lb/>
敷闡洪猷藻飾治具以鳴太平之盛自洪武至永樂盖<lb/>
文明極盛之時也若建安楊公者其可多得哉直在鄉<lb/>
校時聞公領鄉薦第一名譽赫然思欲識公未能也太<lb/>
宗皇帝即位之明年直亦取進士選入翰林俾盡讀中<lb/>
<pb n="KR4e0091_WYG_000-3b"/>
祕書學古為文詞而公已在内閣典辭命職論思所與<lb/>
共事者六七公皆天下之望又後二年直再被選拔得<lb/>
從諸公後諸公不以直為愚而皆辱教焉聽其所言觀<lb/>
其所存信一代之偉人也而公復以達政務善應變最<lb/>
為上所親任凡制馭逺方飭師旅撫順討逆慮邉將有<lb/>
不能辦者必命公往圖之公決機發策皆適其宜上躬<lb/>
御六師清沙漠必命公從行所以賛襄裨益為多其在<lb/>
朝廷朝夕侍左右圖議政事以安利兆民而人盖隂受<lb/>
<pb n="KR4e0091_WYG_000-4a"/>
其賜間為文章歌頌聖徳施之詔誥典册以申命行事<lb/>
與凡官署民居所以施政教適性情而欲紀載其實序<lb/>
述其故孝子慈孫欲銘著其祖考之美以垂諸不朽者<lb/>
多請求扵公公皆有以應其求其學博其理明其才贍<lb/>
其氣充是以其言汪洋𢎞肆變化開闔而自合乎矩度<lb/>
之正盖渢渢乎盛傳扵天下得之者不啻若南金拱璧<lb/>
寳而蔵之而今不可復得矣直在翰林三十七年辱與<lb/>
處者盖多惟公相好為最深盖自永樂以來親見上之<lb/>
<pb n="KR4e0091_WYG_000-4b"/>
所以教養拔擢而知其意欲有所用也故既處之要地<lb/>
使習知其故至扵四朝實録與夫大典禮大述作直皆<lb/>
與其間及直之去翰林惟公深惜之而反為忌者所病<lb/>
夫士之進退出處有命焉非人力所能勝奚以病為哉<lb/>
公之卒也直既為傳載其行事之大者以備他日太史<lb/>
之采擇至是子恭類次遺文若干篇將鋟梓以傳又屬<lb/>
直為之序於戲公之文豈待序而傳哉獨感公之知有<lb/>
不能已扵言者故序諸其首簡公賜名榮字勉仁歴官<lb/>
<pb n="KR4e0091_WYG_000-5a"/>
至少師工部尚書謹身殿大學士贈太師諡文敏云正<lb/>
統十一年冬十二月望日資政大夫吏部尚書兼經筵<lb/>
官前國史總裁泰和王直序<lb/>
天啟一代文明之治必生竒偉不世出之才以匡輔之<lb/>
故其事功足以經國而庇民其文章足以垂世而傳後<lb/>
夫豈偶然之故哉三代邈矣漢唐宋以來號稱極盛其<lb/>
間並美兼該亦不數人信乎才之難也吾觀贈光禄大<lb/>
夫左柱國太師諡文敏楊公詩文集有以見公之不可<lb/>
<pb n="KR4e0091_WYG_000-5b"/>
及焉公建安人少穎悟絶倫自逰校庠已有經綸天下<lb/>
之志暨登髙科入翰林遭遇太宗皇帝委以心腹之寄<lb/>
居則參掌機密出則謀謨帷幄寵眷優厚羣臣鮮儷逮<lb/>
事仁宗宣宗今上皇帝付托愈隆爵位益尊聲望彌著<lb/>
縉紳士夫瞻仰其休光四夷八蠻想聞其風采豐功偉<lb/>
烈鏗鍧炳耀天下誦之猗歟盛哉復以其宏博之學敏<lb/>
贍之才發為文章與古之作者頡頏後先髙文大冊施<lb/>
諸朝廷雄詞直筆著扵國史嘉猷讜論達扵經筵凡文<lb/>
<pb n="KR4e0091_WYG_000-6a"/>
武大臣勲績之所紀述中外名流先徳之所表揚以及<lb/>
海内縫掖之士欲有所借譽者得片言隻字莫不以為<lb/>
至幸公亦隨其人之所求樂然應之不倦皆各適其意<lb/>
以往何其富哉公沒之後其子尚寳司丞恭集公平生<lb/>
所作以類分之托叙校正且屬序其後叙辱受教扵公<lb/>
甚深屢䝉薦拔雖不果登用居嘗自誦以為知已尚敢<lb/>
以蕪陋辭乎於乎斯集之傳豈徒見公著述之盛而天<lb/>
祐國家生才佐理之盛亦足徵焉叙何幸厠名簡末附<lb/>
<pb n="KR4e0091_WYG_000-6b"/>
諸永乆哉南京翰林侍講學士奉訓大夫前兼經筵官<lb/>
吉水周叙書<lb/>
自古國家以得賢材而興國朝太祖受命肇造區宇太<lb/>
宗嗣服茂隆化理天下之材應期而出以備任使者布<lb/>
滿于朝有能傑出其間學足以達治體材足以任國政<lb/>
文足以代王言居輔翼之任受腹心之寄無媿扵古之<lb/>
所謂大臣者建安楊文敏公其人焉公少有大志刻苦<lb/>
務學博洽經史扵治亂興衰之由是非得失之理莫不<lb/>
<pb n="KR4e0091_WYG_000-7a"/>
究盡慨然以功名自期許始由進士入官翰林太宗正<lb/>
位簡文學之臣凡七人入祕閣掌密務公在選列姿度<lb/>
英爽毎侍閒燕有所顧問敷對剴切上竒其材可大用<lb/>
扵凡政之得失民之休戚悉以問之公即小心一志知<lb/>
無不言言無不盡皆見聽納其言之行而功利及扵民<lb/>
者不可勝計然多公所獨知它人有不得而與知者上<lb/>
益察知其忠日見親任邉情軍務一皆諳練嘗西鄙有<lb/>
儆敵中情偽不可測遣同大將籌之既至洞識事機措<lb/>
<pb n="KR4e0091_WYG_000-7b"/>
置得宜邉境帖息回奏大見奨賚上毎親征公皆在行<lb/>
從容帷幄賛畫居多繼事三朝忠勤始終如一日所以<lb/>
被寵待之者羣臣莫能及至為文章見扵詔誥命令訓<lb/>
飭臣工誓戒軍旅撫諭四夷播告萬姓莫不嚴正詳雅<lb/>
曲當人心出其緒餘作為碑銘誌記序述賛頌以應中<lb/>
外人士之求又皆富贍温純動中矩度詩亦備極諸體<lb/>
清逺俊麗趣味不凡稿總若干巻蔵于家公子尚寳司<lb/>
丞恭屬為之序夫士大夫抱材器力問學達則施諸事<lb/>
<pb n="KR4e0091_WYG_000-8a"/>
業窮則見扵文詞傳之當時垂之後世以托不朽公以<lb/>
宏材碩學遭值盛世歴事列聖致位顯要獻納左右謀<lb/>
聽計從以身任國家之重者垂四十年忠被人主之知<lb/>
澤為生民之福聞望之隆勲業之著書諸史冊自足以<lb/>
垂於不朽果何待文而後顯哉詩之與文復皆用之朝<lb/>
廷布之方國天下賢士大夫莫不稱誦而追慕之又豈<lb/>
待序而後傳哉但習禮無所肖似得從公出入扵禁近<lb/>
者有年于兹辱見知遇今不可復作矣良深永慨故敢<lb/>
<pb n="KR4e0091_WYG_000-8b"/>
忘其膚陋序諸篇端云嘉議大夫禮部右侍郎吉水錢<lb/>
習禮書<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文敏集巻二十一</head>
    <p>
<pb n="KR4e0091_WYG_021-1a"/>
欽定四庫全書<lb/>
　文敏集巻二十一　　　　　明　楊榮　撰<lb/>
　　墓誌銘<lb/>
　　　故榮禄大夫少保兼太子少傅户部尚書贈特<lb/>
　　　　進光禄大夫太師諡忠靖夏公墓誌銘<lb/>
國家當太平興盛之運必有股肱心膂之臣以謀猷輔<lb/>
相於其間而後克成治功故榮禄大夫少保兼太子少<lb/>
傳户部尚書夏公實其人焉公諱原吉字維喆其先自<lb/>
<pb n="KR4e0091_WYG_021-1b"/>
浙之㑹稽徙三衢五代時有諱膺者惡呉越虐政復自<lb/>
開化徙饒之徳興祖希政仕元為湖廣行省都事值兵<lb/>
亂死節家屬流寓沔岳間父時敏國朝以明經起為湘<lb/>
隂教諭遂為湘隂人曽祖復及祖父皆以公推恩贈榮<lb/>
禄大夫少保兼太子少傅户部尚書曽祖妣李氏贈夫<lb/>
人祖妣劉氏妣廖氏皆加贈一品夫人公年十三而孤<lb/>
母太夫人守節自誓辛勤訓誨俾務於學公祗服慈訓<lb/>
夙夜克勤弱冠充縣學生洪武庚午領湖廣鄉薦明年<lb/>
<pb n="KR4e0091_WYG_021-2a"/>
試禮部弗偶入太學壬申授户部四川司主事有能聲<lb/>
歲戊寅陞户部右侍郎太宗皇帝入正大統以公謹厚<lb/>
可任轉左侍郎尋陞尚書永樂癸未夏四月蘇松水患<lb/>
公承命徃治既至詢衆議浚决壅滯水患以寧復請發<lb/>
粟三十餘萬石以賑饑民全活甚衆乙酉召還益見寵<lb/>
任己丑車駕巡狩北京公與扈從明年春三月太宗親<lb/>
征朔漠今上以皇太孫留守北京承命輔導秋八月駕<lb/>
還以公克盡匡輔之職賜鞍馬楮幣羊酒以旌異之明<lb/>
<pb n="KR4e0091_WYG_021-2b"/>
年九載秩滿降勑奬諭錫宴於便殿既而承詔監修太<lb/>
祖髙皇帝實録既成賜綵幣衣鈔宴於禮部庚子以北<lb/>
京宮殿成奉勑召皇太子於南京既至賜以白金羊酒<lb/>
鞍馬辛丑太宗以朔方遺孽未殄復議征之公以邊儲<lb/>
未偹被繫甲辰秋七月太宗賔天仁宗皇帝即位首釋<lb/>
公復其官賜冠帯衣服帷帳之屬公以母䘮未終辭仁<lb/>
宗勉留之賜米四十斛鈔一萬貫胡椒二斛令家屬䕶<lb/>
䘮以歸命有司治䘮葬八月拜太子少傅户部尚書尋<lb/>
<pb n="KR4e0091_WYG_021-3a"/>
拜榮禄大夫少保兼太子少傅户部尚書給以銀章其<lb/>
文曰繩愆紏繆凡朝政闕失民間利病切於時務欲有<lb/>
所言者輙用之宻封以聞公由是屢有所陳多所禆益<lb/>
乙已奉勑監修太宗實録是歲夏五月仁宗晏駕今上<lb/>
皇帝即位復承詔監修仁宗實録宣徳戊申上以師保<lb/>
之重專職寅亮不煩以政事命輟户部之務日在左右<lb/>
討論至理以寧邦家公益竭乃心忠勤彌篤庚戌春正<lb/>
月壬戌進兩朝實録賜白金綵幣襲衣鞍馬戊寅錫宴<lb/>
<pb n="KR4e0091_WYG_021-3b"/>
於中府明旦入謝既退得㣲疾命家人具湯沐正襟端<lb/>
坐召其弟及子告之曰吾以一介書生叨居重任愧無<lb/>
以報國家言訖而終訃聞上為之嗟悼命有司製棺給<lb/>
賻物追贈特進光禄大夫太師諡忠靖遣禮部尚書胡<lb/>
濙祭之官其子瑄為尚寳司丞永蠲其家差役仍給舟<lb/>
車歸其䘮為造墳塋公生元至正丙午八月廿六日享<lb/>
年六十有五配鄭氏賢而克相子男三人長珫早卒次<lb/>
即瑄次瑾女一人善金適虞㻞故宗人府經歴暹之子<lb/>
<pb n="KR4e0091_WYG_021-4a"/>
也弟原乾奉公柩歸以某年某月某日葬某山之原乃<lb/>
以户部員外郎惠政所為行狀請予銘予辱知於公最<lb/>
久且厚知公為悉其何敢辭惟公忠信和易喜怒弗形<lb/>
坦夷直諒無忤於物可謂寛仁厚徳之君子矣歴事累<lb/>
朝荐膺寵眷信任益專叅决機務疑難之際往往一言<lb/>
而定卓然為國家輔弼之大臣是宜有銘銘曰<lb/>
天啓皇明實生賢輔蚤孤而立發迹郎署貳卿之任邦<lb/>
計所司國有儲恃民無阻饑於赫太宗入正大統進公<lb/>
<pb n="KR4e0091_WYG_021-4b"/>
司徒益被恩寵東南諸郡洪水湯湯彼民其咨若昔懐<lb/>
襄命公往治公如已溺寢食弗遑水患以息自公還朝<lb/>
信任益專扈從兩京厥聲隆然仁宗嗣位眷顧尤隆簡<lb/>
賢任舊爵位是崇進秩三孤公有重望在帝左右惟公<lb/>
寅亮今皇繼統舊徳是資政務弗煩治道所咨翼然在<lb/>
廷公尚弗耄遽兹遐逝帝用嗟悼豐爵美諡恩禮薦加<lb/>
既官厥嗣復恤其家恩榮終始惟公克稱允矣大臣永<lb/>
光休命湘江之隂有巋者墳後有求公視兹刻文<lb/>
<pb n="KR4e0091_WYG_021-5a"/>
　　　故儒林郎左春坊左贊善兼翰林編修陳先生<lb/>
　　　　墓誌銘<lb/>
始予㳺郡庠聞長樂陳先生仲完以文學行誼著於鄉<lb/>
心甚慕之而以末識為恨暨予由科第入翰林之四載<lb/>
為永樂初元遂得胥㑹於京師覩其儀表聆其論議迹<lb/>
其操存踐履之誠於是益敬而愛之而信昔之所聞者<lb/>
為弗虛也既而先生用知者薦擢翰林編修明年陞左<lb/>
春坊左贊善仍兼編修皆同寮由是日得相親以篤斯<lb/>
<pb n="KR4e0091_WYG_021-5b"/>
文之契鄉郡之好藹然甚歡也不數年予以扈從北上<lb/>
而先生留南京雖睽違既久嚮慕彌切每復一見而情<lb/>
意益宻焉惟先生之在詞林日侍内廷小心慎宻編摩<lb/>
纂輯克專克勤其在春坊論思精切贊輔得宜夙夜在<lb/>
公恪盡乃職以是深䝉恩眷錫賚益隆時東宮殿下以<lb/>
皇孫日長乃察先生忠厚特命侍講學先生貌恭氣和<lb/>
詞意懇欵啓廸有方多所禆益十五年春三月隨侍來<lb/>
北京十八年夏五月復還南京是秋大比承命主京闈<lb/>
<pb n="KR4e0091_WYG_021-6a"/>
文衡去取惟公士論悦服比冬復至北京蓋先生崇道<lb/>
敦徳樂善好義之志愈老而愈篤人無戚疎賢愚貴賤<lb/>
皆稱其為有徳君子二十年十二月初九日以疾卒於<lb/>
北京之寓舍方疾亟時以其子泠在鄉遺命訓飭之甚<lb/>
至而殯殮之事一皆以命其從子中書舎人登與泠而<lb/>
復得甥壻文選主事陳良鄉友翰林修撰李騏贊襄之<lb/>
一時斯文莫不臨哭弔祭欷歔太息以為無復有斯人<lb/>
矣非先生之徳之誠曷克致是哉明年春泠始聞訃匍<lb/>
<pb n="KR4e0091_WYG_021-6b"/>
匐而來將奉䘮歸葬其鄉大溪山之原以登所述行實<lb/>
來謁予銘義不可辭按狀先生諱完仲完其字也以其<lb/>
恬憺簡約自號曰簡齋其先光州固始人五代時因避<lb/>
梁難入閩居玉融南陽之新豐至諱泰者析居長樂之<lb/>
江田再世有諱龜圖者登宋進士第歴國子監丞朝散<lb/>
大夫信州府知府又傳十一世諱叔友者為宋興化軍<lb/>
主學先生之髙祖也曾祖諱世榮任福清知縣有善政<lb/>
祖諱宗舉考諱天雄皆隱居弗仕而樂善好施輕財重<lb/>
<pb n="KR4e0091_WYG_021-7a"/>
義人多徳之母張氏有賢行先生自㓜務學孝友謙恭<lb/>
年十五以民秀選充邑庠生從呉彦信葉希武二先生<lb/>
受學洪武甲子與從子湜洵皆薦於鄉鄉人有一門三<lb/>
舉子之謡是年丁外艱弗及㑹試服闋用薦分教延平<lb/>
郡學復改直隸寧國其為人雍容和緩簡黙凝重而表<lb/>
裏一致其為學以窮理為務實踐為要而不屑屑章句<lb/>
其教人循循有序不厭不倦而多所造就其接人禮意<lb/>
兼盡而無忤於物凡有求詩文者皆弗拒輙舉筆成之<lb/>
<pb n="KR4e0091_WYG_021-7b"/>
雖若不經意而詞理俱造人鮮能及有迂藁若干巻藏<lb/>
於家嘗以事還鄉率宗人建祠堂以奉先而尤諄諄訓<lb/>
戒子姓以務學力善無忝祖宗姻戚鄉族莫不倚賴焉<lb/>
先生生元至正己亥十月十有八日享年六十有四配<lb/>
林氏元玉融書院山長某之孫次李氏胡氏子男一即<lb/>
泠女二長適林禔次適林鉎孫男一曰緒女二未卒前<lb/>
數日予與學士金公幼孜相繼徃問之先生從容與語<lb/>
移時若無事者及屬纊之際神氣清明未嘗少亂非養<lb/>
<pb n="KR4e0091_WYG_021-8a"/>
之有素其能然乎銘曰<lb/>
氣和儀恭内淳且仁孝友惇睦端已淑人善浹惠周學<lb/>
充才贍踐履持循始終無玷職訓於庠顯秩屢遷餘二<lb/>
十年聲光煜然進侍講筵寵眷攸盛執經陳義贊輔以<lb/>
正維徳維善肇積於先顯榮遭際食報自天爰及後昆<lb/>
繩繩繼繼衍慶流芳有永無替大溪之山𤣥室是藏銘<lb/>
以昭之遺徳孔彰<lb/>
　　　故奉訓大夫右春坊右諭徳兼翰林侍讀林君<lb/>
<pb n="KR4e0091_WYG_021-8b"/>
　　　　墓誌銘<lb/>
宣徳二年五月辛亥奉訓大夫右春坊右諭徳兼翰林<lb/>
侍讀林君卒于官交㳺之士莫不為之傷慟臨終之夕<lb/>
其孤雲瀚適自南京至幸獲一見不及有所言而絶良<lb/>
可哀也將奉柩歸葬於鄉某山之原乃匍匐涕泣以翰<lb/>
林修撰王君鈺所述行狀來乞銘予與君同鄉又同官<lb/>
而素相好弗可以辭按狀君諱誌字尚黙晉黄門侍郎<lb/>
頴之後頴從晉元帝渡江居建康其子禄由散騎常侍<lb/>
<pb n="KR4e0091_WYG_021-9a"/>
出為閩之晉安太守子孫因家焉是後有仕為宋御醫<lb/>
院使諱古松者君之五世祖也曾祖諱清祖諱顓父諱<lb/>
興皆隱徳弗耀母㳺氏宋監察御史廣平公之後嘗夜<lb/>
夢梁僧寳誌入室而生君因以名焉幼穎悟其母嘗口<lb/>
授經傳即朗然成誦在髫齓時己喜為文辭後從學於<lb/>
王偁孟揚極好辯論因字之曰尚黙將弱冠選入郡庠<lb/>
益自勤勵於經史子集旁及天文地理星命醫卜之書<lb/>
無不研䆒而尤工舉業性至孝父早世事母益謹母或<lb/>
<pb n="KR4e0091_WYG_021-9b"/>
有疾則憂形於色親調湯藥不敢輙離左右及母歿家<lb/>
雖貧薄而殯殮葬祭一於禮而不茍永樂辛卯鄉試壬<lb/>
辰㑹試皆第一殿試賜進士第二人授翰林編修考滿<lb/>
陞修撰嘗纂修五經四書性理大全古今名臣奏議郡<lb/>
邑志書辨論精確勤於編述逈出儔軰甲辰秋九月陞<lb/>
侍讀尋陞右春坊右諭徳仍兼舊職階奉訓大夫給二<lb/>
俸嘗兩為京闈考試官去取惟公士子敬服洪熙改元<lb/>
䝉恩賜誥得推恩追贈其父如君之職母為宜人每痛<lb/>
<pb n="KR4e0091_WYG_021-10a"/>
二親不逮禄養語及必悽愴終日蓋君治家儉而有禮<lb/>
待宗黨極厚族弟喜幼孤無依養於異姓取歸撫育迄<lb/>
于成立勸子姪讀書言不輟口聞有領鄉薦者輙加慰<lb/>
勉與鄉人周旋欵洽不事矯餙鄉人亦多敬愛之事其<lb/>
師孟揚最謹孟揚後為翰林檢討以事沒于京為之經<lb/>
畫家事以反其妻子于閩處僚友必誠必信於人無所<lb/>
毁譽在朝十有五年入則恭勤趨事惕然警勵雖隆冬<lb/>
盛暑不自知其為勞退則静坐一室優㳺疎散醉吟自<lb/>
<pb n="KR4e0091_WYG_021-10b"/>
適淡然若與世事不相干者家居時郡庠後進多從之<lb/>
㳺若今湖廣叅政黄澤浙江按察使林碩軰皆親及門<lb/>
受業時多推其學問有源委以為吾閩之傑然者自號<lb/>
蔀齋又號見一居士所著詩文䧺健簡古多為人所傳<lb/>
誦與修二聖實録方擬告成歸省丘墓展焚黄之禮而<lb/>
乃以是春疾作自知必不起遂請於朝得告而疾日加<lb/>
劇第奄奄一息以待其子之至而卒其生洪武戊午八<lb/>
月四日至是享年五十配陳氏有淑徳封宜人子男二<lb/>
<pb n="KR4e0091_WYG_021-11a"/>
人長即雲瀚次雲瀣女三人長適黄淑敏次適程稔皆<lb/>
宦族也其一尚幼嗚呼幼學壯行君子之志也惟君荷<lb/>
聖朝教育之恩學既有成官兼顯職可謂榮且盛矣亦<lb/>
可謂得行其所志矣烏可以無銘其辭曰<lb/>
林氏之先閥閱以崇粤自建康始居閩中歴世相傳其<lb/>
積彌厚發之於君獨禀其秀孝友篤至信誼卓然學有<lb/>
源委思如湧泉爰擢巍科超出流軰拜官翰林詞益霶<lb/>
霈編摩纂述克慎克勤侍讀講筵忠言是陳輔導春宫<lb/>
<pb n="KR4e0091_WYG_021-11b"/>
多所禆益考藝京闈公論籍籍不盈以矜志節允堅無<lb/>
毁無譽罔不推賢善積厥躬惟君之徳學淑諸人惟君<lb/>
之澤閩山蒼蒼閩水汪汪蔵石於斯百世不忘<lb/>
　　　翰林修撰承徳郎李徳良墓誌銘<lb/>
永樂乙巳某月某日翰林修撰李徳良卒於官其孤輝<lb/>
奉柩將以某年某月某日葬於其鄉某山之原而以監<lb/>
察御史呉實狀來乞銘予忝同鄉且又同官素與之善<lb/>
誼弗可辭按狀徳良其字姓李名馬閩之長樂人其先<lb/>
<pb n="KR4e0091_WYG_021-12a"/>
有仕宋為提幹者至今鄉人稱提幹李家曽祖某祖某<lb/>
父原善皆隱徳弗仕徳良少穎悟甫十嵗輙能通孝經<lb/>
論語悉其義既長學益進入補縣庠弟子員昕夕勤勵<lb/>
弗懈肆筆為文出人意表前軰多讓之嵗丁酉鄉薦戊<lb/>
戌試南宮皆居前列三月朔旦殿試士凡二百五十人<lb/>
上親閱其文擢為第一改其名曰騏越三日傳制唱名<lb/>
凡三唱無敢應者上曰即李馬也騏乃受詔賜狀元及<lb/>
第明日賜紗㡌銀帯朝服拜翰林修撰中外相傳以為<lb/>
<pb n="KR4e0091_WYG_021-12b"/>
榮徳良為人嚴毅方正事父母極孝敬奉繼母尤謹與<lb/>
人交和而有節直而能信非禮之言不出諸口人有不<lb/>
善輙面言之無有所隱平居慊然若無所為及議所當<lb/>
為者則勇於為之不倦親族有孤貧者必收撫之鄉黨<lb/>
有窮匱者必賑恤之其與内廷纂修及在翰林考校恭<lb/>
勤廉謹不怠於所事人無非之者癸卯秋承命典文衡<lb/>
京闈去取進退一循至公士論歸之甲辰夏忽遘疾逾<lb/>
時乃愈方愈值太宗皇帝升遐聞之驚悸哀怛即出哭<lb/>
<pb n="KR4e0091_WYG_021-13a"/>
臨或勸其宜且慎疾則曰吾受主上厚恩不能他有所<lb/>
禆益今龍顔天語不可復瞻聼矣如又不獲一出涕拜<lb/>
几筵以罄臣子之情將抱恨無極豈暇恤吾身哉未幾<lb/>
疾復作久而弗瘥雖未至殆劇然不能復事筆硯矣明<lb/>
年己巳春正月䝉朝廷恩典頒賜勑命得以推恩賜其<lb/>
父原善如徳良之官贈嫡母葉氏為安人繼母黄氏及<lb/>
妻陳氏皆封安人兾病愈欲得所請以歸焚黄不數月<lb/>
而繼母訃至扶疾奔䘮抵家㡬一月䘮其配又越月徳<lb/>
<pb n="KR4e0091_WYG_021-13b"/>
良竟以疾卒享年四十有八配即陳氏有賢行子男一<lb/>
人即輝孫男若干人嗚呼若徳良者可謂賢也已而位<lb/>
未及大顯年未及中夀夫婦相繼而歿誠可哀也誠可<lb/>
哀也烏可無銘以慰之銘曰<lb/>
徂徠之松既材以構荆山之璞既琢而疚胡畀其才而<lb/>
嗇其夀位雖不豐名則不朽鄉山之陽欝其深秀勒銘<lb/>
蔵之以垂永久<lb/>
　　　國子司業張公墓誌銘<lb/>
<pb n="KR4e0091_WYG_021-14a"/>
永樂丙戌秋七月三日國子司業張先生以疾卒於太<lb/>
學之官舎京師士大夫與夫六舘諸生皆相與哭之盡<lb/>
哀既奉柩南還卜以某年某月某日葬其鄉某山之原<lb/>
國子學正順昌黄立為述先生之行徵予銘之予生也<lb/>
晚忝以科目入京師濫官翰林辱先生折軰行相契厚<lb/>
今先生歿矣烏可無銘文以告後世遂弗獲辭按狀先<lb/>
生諱智字𤣥畧姓張氏其先為延平之順昌人曽祖某<lb/>
隱徳弗耀祖某元贈滄州路平陽州判官父昇元以神<lb/>
<pb n="KR4e0091_WYG_021-14b"/>
童薦補太學授秘書郎五轉而為江西儒學提舉母范<lb/>
氏周氏生母陸氏先生以元統乙亥某月某日生自幼<lb/>
有大志聰明穎悟讀書過目成誦羣兒為嬉戱之事必<lb/>
正色端謹如老成人稍長即能勵志於問學嘗慨然曰<lb/>
采玉必於崑山探珠必於滄海士之為學豈不出户庭<lb/>
管窺蠡測所能至哉即日挾策入元都交當世之名士<lb/>
用薦補入國學元之季四方兵興先生以才出叅閩省<lb/>
機務省臣承制授先生同知新喻州事已而知事不可<lb/>
<pb n="KR4e0091_WYG_021-15a"/>
為浩然退歸國朝初定天下先生即建陽之崇化里灑<lb/>
掃一室置古今書籍其中窮搜博覽沛然有得於心鄉<lb/>
黨争企慕之洪武戊午以明經應薦上吏部授夷陵州<lb/>
學正凡九載以内艱歸既服除入覲太祖高皇帝方任<lb/>
賢圖治知先生才可用遂超拜禮部試左侍郎即首言<lb/>
宜以書籍頒布北方學校議者以費財不便先生正色<lb/>
曰使賢才彚征利益生民何惜此費衆大慙未㡬實授<lb/>
右侍郎其在職能秉禮不遷綱紀秩然人莫不敬服之<lb/>
<pb n="KR4e0091_WYG_021-15b"/>
居二嵗以事左遷為國子學録尋陞博士後遂擢司業<lb/>
先生能誘掖奬勸以誨諸生故鮮弗底于造就其教人<lb/>
一本於道徳仁義之説孜孜焉開導後進老而弗衰一<lb/>
時學者莫不師宗之永樂初今上幸學衆推先生講易<lb/>
特䝉寵異賜予甚厚至是卒享年七十有二初娶魏氏<lb/>
繼室某氏子男二人長時早夭次旼孫男若干人曰某<lb/>
曰某榮於先生同里少時己聞先生名心竊仰慕暨官<lb/>
京師得朝夕從先生杖屨之末以聆緒論私以為幸孰<lb/>
<pb n="KR4e0091_WYG_021-16a"/>
謂先生奄然永逝而竟弗得以終惠教嗚呼可勝惜哉<lb/>
然先生之文章事業不可以無述也謹撰為銘文一通<lb/>
以納諸墓庶後之人有攷焉銘曰<lb/>
猗嗟先生早馳駿聲蒐羅百家學霈以盈元政不綱才<lb/>
弗大顯聖朝肇化齎志斯奮筮仕夷陵允為範模諸生<lb/>
雲從濟濟文儒爰貳春官帝心簡在讜論嘉猷國史具<lb/>
載晚教成均為學者師六舘化之時雨是資書林之原<lb/>
卜此窀穸過者式之先生之徳<lb/>
<pb n="KR4e0091_WYG_021-16b"/>
　　　勑封左春坊左司直郎髙公墓誌銘<lb/>
洪熙元年十月乙未勑封左春坊左司直郎髙公元昭<lb/>
以疾卒於家其子榖方遷翰林侍讀聞訃號踴慟絶既<lb/>
而屬中書舍人張益述公之行匍匐詣予拜且泣曰榖<lb/>
不幸先人奄棄生既弗獲侍湯藥没又弗克躬飯含罪<lb/>
莫大焉願先生賜之銘以賁諸幽庶少慰先人於地下<lb/>
而榖亦得以逭不孝之愆予弗獲辭按狀公諱焯元昭<lb/>
其字也世居揚之丁溪曽大父諱彬祖諱明父諱壽之<lb/>
<pb n="KR4e0091_WYG_021-17a"/>
皆業儒弗仕兄弟四人長元吉次元暉次即公次元昕<lb/>
公幼有節槩事親至孝而於兄弟尤相友愛甫冠遭元<lb/>
季兵亂挈家避地呉中值艱險必以身先之而於飲食<lb/>
衣服常推讓居後一家雍睦藹如也洪武初始歸興化<lb/>
占籍於利名鄉嵗癸丑長兄元吉出為廣東樂昌縣簿<lb/>
又十有一年癸亥仲兄元暉為屯田主事先後皆卒於<lb/>
官公不憚險逺皆負䘮以歸葬焉弟元昕亦先卒公痛<lb/>
念父母早亡兄弟相繼而沒嵗時修祀必泫然流涕倍<lb/>
<pb n="KR4e0091_WYG_021-17b"/>
加悲痛事二寡嫂恭謹如兄在時嫁孤姪女四人如己<lb/>
出宗黨咸稱之嘗渡揚子江適有舟壞者乏貲以完即<lb/>
探篋中金以濟之又嘗見刑屍暴露輙解衣覆之一市<lb/>
人皆笑其迂公蹙然而去父兄既沒家日荒落遂不得<lb/>
已行賈以給衣食徃來呉楚晉趙之間遇竒勝暨名賢<lb/>
遺迹必登髙弔古嘯歌觴詠意氣豁如也尤好問學長<lb/>
於詩其所著有聼雨集自號義翁雅愛菊人或以菊軒<lb/>
先生稱之配黄氏松江右族有淑徳先卒子三長<hi>闕</hi>
<pb n="KR4e0091_WYG_021-18a"/>
次即榖以進士歴翰林授中書舍人遷左春坊左司直<lb/>
郎陞擢今官次稷女二人長適同邑成忠次適李衡公<lb/>
以榖推恩受勑命得封今職其生元至正戊子某月某<lb/>
日至是享年七十有八以某年某月某日葬西郭城堡<lb/>
先塋之側嗚呼公誠篤善好義之士哉學足以淑身行<lb/>
足以敦俗而又有子如榖者以承其家訓發身科目顯<lb/>
榮當世是可尚也烏可無銘以貽後世銘曰<lb/>
孝友篤至操履孔純徳裕于躬義孚于人周㳺晉楚歴<lb/>
<pb n="KR4e0091_WYG_021-18b"/>
覽四方晚節東籬一詠一觴生榮死哀振前啓後勒銘<lb/>
蔵幽永垂不朽<lb/>
　　　故處士江公墓誌銘<lb/>
永樂十五年二月己巳子友監察御史江銕聞其祖父<lb/>
處士公之䘮哭泣盡哀既而謁告予曰銕不幸早失所<lb/>
怙賴吾祖誨育之勤俾克成立兹又奄棄傷痛何可言<lb/>
今將歸葬敢丐銘文以掩諸幽庶㡬先徳垂之不朽則<lb/>
銕之罪為少逭也予忝同里又托姻戚之好不容固辭<lb/>
<pb n="KR4e0091_WYG_021-19a"/>
謹叙而為之銘處士諱子洀字伯載世居建安之瓊溪<lb/>
曽祖諱安仁祖諱永寧父諱道生皆隱徳不仕母黄氏<lb/>
兄弟二人處士其次自其少時穎敏端重喜讀書事父<lb/>
母處兄弟克盡孝敬比長恂恂謹飭待宗戚有恩接朋<lb/>
友有禮見人有善則揚譽之有非義者則勸戒之饑寒<lb/>
疾病賙給之惟恐弗及死無棺衾孤寡弗能自存貧乏<lb/>
不能婚嫁者必具貲裝捐錢榖以資助之至争闘辨論<lb/>
者片言折之無敢弗服鄉鄰多䝉其惠而未嘗有徳色<lb/>
<pb n="KR4e0091_WYG_021-19b"/>
尤好道家法雨暘疾病有所祈輙響應元季兵戈之後<lb/>
家日衰落乃躬率子弟力稼穡貲遂饒裕嘗於舊居西<lb/>
偏創樓以居其傍别築室聚書延聘師儒訓誨諸孫及<lb/>
鄉鄰子弟遣其孫銕入郡庠以明經中甲申進士從孫<lb/>
濟領鄉薦皆處士之教也予幼時常侍諸父得拜處士<lb/>
於璜溪之上覩其風度聆其論議心竊慕焉其後既仕<lb/>
而歸省屢得從處士杖屨謂榮今日克有爵禄以享其<lb/>
貴富者皆先世積徳之故又歴道前代忠臣義士流芳<lb/>
<pb n="KR4e0091_WYG_021-20a"/>
後世者以相勉勵凡寺觀橋梁有頽圯者必捐已貲完<lb/>
治之雖巨費不復計暮年尤好安逸又於所居東南石<lb/>
鼓山下築廬一區固以垣墉傍植竹木花果日徜徉其<lb/>
中自號清隱叟嵗時伏臘召諸孫羅列于前稱觴嬉戱<lb/>
以為樂人咸羡之永樂丙申冬十一月朔旦忽命具湯<lb/>
沐更衣告子孫曰吾今徃矣汝軰宜益加修飭母辱吾<lb/>
宗處士生於故元元統甲戌至是享年八十有四娶李<lb/>
氏有賢徳子二長淵先處士十二年卒次源女二李子<lb/>
<pb n="KR4e0091_WYG_021-20b"/>
真連福其婿也孫男八曰銕曰鏗曰鎮曰鐶曰鉉曰鉦<lb/>
曰銘曰某孫女五人曽孫男㡬人曽孫女㡬人將以某<lb/>
年某月某日葬於石鼓山之原銘曰<lb/>
閩有耆舊行服鄉閭守正慕道神人感孚壽富康寧惟<lb/>
徳之符善積于家慶澤實敷生弗獲施其命也夫歿而<lb/>
流芳其理然歟石皷之陽山廻水紆勒銘幽宮承世弗<lb/>
渝<lb/>
　　　陳處士墓誌銘<lb/>
<pb n="KR4e0091_WYG_021-21a"/>
永樂丙申冬十月翰林檢討陳君用扈從自北還即聞<lb/>
其父處士公之䘮頓哭㡬絶既而謁告于天官匍匐將<lb/>
歸皇上特命其襄事輙來不令終制用將行乃以編修<lb/>
黄暘所述行狀泣告於予請銘予於用有僚友之誼不<lb/>
獲辭謹序次而銘之按狀處士諱觀字宗仁姓陳氏其<lb/>
先光州固始人五代時遷閩中因家莆之水南逺祖諱<lb/>
某復析居郡右之龍門至諱某者即公之髙祖也曽祖諱<lb/>
起考宋末以明經領薦時稱貢元祖諱湄父諱大同皆<lb/>
<pb n="KR4e0091_WYG_021-21b"/>
潛徳弗耀大同二子處士居次幼穎敏不妄言笑長而<lb/>
敦厚能甘清苦澹泊不為紈綺膏粱之習事父母盡孝<lb/>
晨昏定省左右奉養惟恐不得其歡心母氏早亡處士<lb/>
哀毁致疾遇嵗時祭祀輙號泣終日人不忍聞父亦哀<lb/>
其志為之終身不復娶父沒事兄益謹出入起居必偕<lb/>
事不咨禀弗敢自専飲食衣服未嘗敢先焉待姻戚甚<lb/>
厚處鄰里有恩僮僕有疾必命醫市藥躬視扶持之惟<lb/>
恐失所與人交誠實無偽鄉鄰有為不善者卒皆化之<lb/>
<pb n="KR4e0091_WYG_021-22a"/>
當元季時家用匱乏人所弗堪處士處之泰然不以為<lb/>
意嘗曰富貧命耳吾豈累於此耶惟供祭祀待賔客則<lb/>
豐腆而自奉甚薄年四十方有子稍長則教之讀書後<lb/>
入郡庠遂以明經登進士第處士聞之喜曰予家自貢<lb/>
元以下皆晦而不彰今吾子得列科目是能亢吾宗矣<lb/>
及授官處士益喜嘗以書戒之諄諄然惟以竭誠報國<lb/>
為言不及家事處士晚益康寧龎眉皓首神采煜然優<lb/>
逰里巷中咸稱為福人郡邑舉行鄉飲必推處士齒徳<lb/>
<pb n="KR4e0091_WYG_021-22b"/>
屢為正賔邑里有争闘不能平者唯聼處士一言决之<lb/>
罔不信服藩憲欲求民瘼及有司賢否必咨於處士以<lb/>
其存心公而無所阿徇故也以今年七月十二日卒於<lb/>
家距其生元至元丙子六月十六日享年八十有一初<lb/>
娶林氏繼徐氏俱有賢行先卒子男一人曰用徐氏出<lb/>
也女二人長適翰林檢討黄夀次適新安士族王鳯孫<lb/>
男二曰肅曰雍孫女一人將以明年某月某日奉柩葬<lb/>
于某里某山之原嗚呼天道常與善人若處士之為善<lb/>
<pb n="KR4e0091_WYG_021-23a"/>
而福壽兼偹俯仰無愧可謂至矣烏可無銘以告後世<lb/>
銘曰<lb/>
閩有陳氏固始來遷世本淳篤厥嗣永延處士紹之和<lb/>
易温淑生質之良如金如玉孝行於家信孚其鄉存弗<lb/>
獲施歿而有芳莆山崔嵬莆水浼浼勒銘于斯爰示千<lb/>
載<lb/>
　　　處士姚用恕墓誌銘<lb/>
福之懷安處士姚用恕生洪武庚戌十二月壬戌卒宣<lb/>
<pb n="KR4e0091_WYG_021-23b"/>
徳五年八月戊寅其子刑科給事中銑聞訃將歸奉柩<lb/>
與處士之配葉氏合葬於仙宗鄉飛來山之原以予同<lb/>
出閩郡乃匍匐涕泣來請銘予弗獲辭按狀處士諱忠<lb/>
用恕其字也其先自光州固始徙閩因家懷安遂為懷<lb/>
安人八世祖諱子材仕宋為國子祭酒其昆仲五人相<lb/>
繼登第家聲大振至髙祖萬曽祖珧祖觀父鸞世以徳<lb/>
善稱皆隱弗仕處士年甫冠而失怙頼母陳氏訓育之<lb/>
比長好學師事國子博士志仁林先生朝夕講誦專以<lb/>
<pb n="KR4e0091_WYG_021-24a"/>
明理篤行為務不事藻餙久之深得聖賢之㫖士大夫<lb/>
咸稱重之其為人節儉恬淡雅好山水不樂仕進洪武<lb/>
乙亥郡邑有薦其才於藩省者心不樂焉卒竟罷去乃<lb/>
於榕城東百餘里構屋數椽旁植松竹又於旁近治田<lb/>
百畝種雜果百餘株遨逰其間嘗曰以此終吾身足矣<lb/>
夫復何求自號耕雲山人每念父早䘮言及輙流涕事<lb/>
母敬謹得一異味母或未嘗不敢先食嵗時伏臘及值<lb/>
先世諱日必竭誠奉祀不惟牲醴豐潔而傷感之情益<lb/>
<pb n="KR4e0091_WYG_021-24b"/>
至篤愛二弟怡怡和睦始終無間言其為孝友類如此<lb/>
而又克自修飭聞一善言見一善行不啻若已出聞一<lb/>
惡言見一惡行若將凂焉撫育甥姪軰如己子族之貧<lb/>
窶不能自存者推衣及食與之男女長而不能嫁娶者<lb/>
具資装以遣之間出行遇有持劵號泣者問之則曰母<lb/>
死無棺立此劵以為質即以白金贈之而焚其劵其樂<lb/>
善好義又如此尤諄諄以教其子既而銑果克承處士<lb/>
之志登永樂辛丑進士第擢授今職將受勑命推恩錫<lb/>
<pb n="KR4e0091_WYG_021-25a"/>
封而遽興風木之歎可勝惜哉處士初娶葉氏有婦徳<lb/>
能孝事其姑姑嘗曰吾自得新婦家事不勞而治葉氏<lb/>
生洪武壬子七月壬申卒永樂乙酉正月癸亥得年三<lb/>
十有四男一人即銑女二人適某某繼王氏亦克盡婦<lb/>
道男二人録銎側室郭氏出也孫男㡬孫女㡬嗚呼處<lb/>
士孝義昭彰自足以致不朽况於篤意教子以底于成<lb/>
今居禁近克盡厥職異時不次之擢駸駸逺大而泉壤<lb/>
之間抑豈不光耀乎是烏可以無銘銘曰<lb/>
<pb n="KR4e0091_WYG_021-25b"/>
閩有姚姓來自固始子材肇興家聲崛起繩繩繼繼世<lb/>
以善稱爰至處士韞玉潛珍孝行于家徳被于里感慕<lb/>
弗忘淪肌浹髓沂流浚源浩其津津匪昌厥躬徯其後<lb/>
人<lb/>
　　　故資善大夫户部尚書李公墓誌銘<lb/>
宣徳六年冬十月己亥户部尚書李公以疾卒於京其<lb/>
子將奉柩歸葬于涇陽先塋之次乃奉中書舍人張恕<lb/>
所述行狀來請銘余與公同仕于朝交久而厚弗容辭<lb/>
<pb n="KR4e0091_WYG_021-26a"/>
按狀公諱昶字文煜姓李氏世居隴西之涇陽曽大父<lb/>
諱榮大父諱通父諱成皆積徳行善樂義好施為邑里<lb/>
所推重洪熙初以公貴得推恩贈其祖與父皆為正議<lb/>
大夫資治尹户部右侍郎祖母韓氏母李氏繼母孫氏<lb/>
皆淑人公自少敦厚穎敏刻志問學事親孝事長敬處<lb/>
夫婦昆弟族黨姻戚之間恩義藹然及為邑庠生益自<lb/>
修飭為師友所稱洪武丙子由鄉薦入太學司成論秀<lb/>
擢左軍都事有能聲尋陞户部郎中績用茂著永樂初<lb/>
<pb n="KR4e0091_WYG_021-26b"/>
肇建北京増置行部而難其人天官以公薦聞特陞行<lb/>
部右侍郎北京當靖難之後民甚凋弊而行部初置政<lb/>
務紏紛公惟夙夜敬勤盡心恊贊凡所施設各適其宜<lb/>
嵗丁酉北京營建材用所需行部最為繁劇公則不遑<lb/>
寧處恊心經畫事無廢缺壬寅春轉户部贊佐彌至國<lb/>
之儲蓄民之貢輸以至賦税之損増金帛之出納或四<lb/>
方之旱澇災傷年榖之所收豐歉公皆調度有方規畫<lb/>
有法及扈從北征董運糧餉道經數千里士馬足用而<lb/>
<pb n="KR4e0091_WYG_021-27a"/>
無匱乏之虞公之力又居多焉宣徳五年冬公以老成<lb/>
為皇上眷念特降勑陞公為資善大夫户部尚書賜以<lb/>
寳帯且命專督收支京都及通州諸處倉糧方有條緒<lb/>
而大故及之嗚呼惜哉公生元至正癸卯六月某日至<lb/>
是享年六十有九訃聞上為之嗟悼親為文遣官以祭<lb/>
命工部為治墳塋凡在朝公卿大夫皆相率弔奠莫不<lb/>
流涕太息以為無復有斯人也配史氏有賢行封淑人<lb/>
子男三長曰遹次遵次邇女二長適同里武景次適金<lb/>
<pb n="KR4e0091_WYG_021-27b"/>
吾右衛指揮劉剛孫男四曰楙曰樞曰杲曰梓孫女六<lb/>
人曽孫女一人惟公慈祥愷悌謹畏小心居官任事克<lb/>
致成效已有差失聞人言即改弗吝人有愆過從容諭<lb/>
之不峻不迫雖奴隸有犯亦不施刑公退之暇獨拳拳<lb/>
督勵諸子讀書務實母事矜夸性不喜事生業所得俸<lb/>
禄及朝廷之恩賜者皆均施姻族不少留卒之日家無<lb/>
餘資故歴仕三十餘年人無怨惡之者若公之所為非<lb/>
所謂篤厚之君子也耶是宜有銘以昭遺徳銘曰<lb/>
<pb n="KR4e0091_WYG_021-28a"/>
猗歟李公忠厚仁恕發迹幕僚尋陟郎署貳卿之任贊<lb/>
佐有方政不競絿民乃樂康營建都邑百需具舉公殫<lb/>
厥心以慰當宁從征塞外逺陟遐荒饋餉有餘師武用<lb/>
張迨進司徒出納是董條理經營益隆恩寵云胡遽棄<lb/>
不究其功終惠自天以表公忠惟公之忠歴事四聖始<lb/>
終弗渝秉心公正休命駢臻從古所稀生榮死哀夫復<lb/>
何悲涇陽之原靈秀攸萃刻石埋幽用告後世<lb/>
　　　黔寧昭靖王夫人耿氏墓誌銘<lb/>
<pb n="KR4e0091_WYG_021-28b"/>
宣徳辛亥十一月壬戌朔黔寧昭靖王夫人卒訃聞上<lb/>
為之感悼親製文遣中官諭祭命有司為治墳塋恩至<lb/>
厚矣其子駙馬都尉昕將以明年某月某日奉葬乃述<lb/>
夫人事行請予銘夫人姓耿氏世居鳯陽父再成僉都<lb/>
督追封泗國公諡武莊母鮑氏贈泗國夫人夫人孝敬<lb/>
慈惠出於天性及笄以徳儀婉娩為黔寧昭靖王繼室<lb/>
王姓沐諱英父母早亡幼䝉太祖髙皇帝鞠育保愛恩<lb/>
猶已出長而忠勇四征有功眷待益隆自僉大都督府<lb/>
<pb n="KR4e0091_WYG_021-29a"/>
事累封西平侯卒贈黔寧王諡昭靖夫人亦屢承恩禮<lb/>
兩受褒封貴而益恭富而能儉言非禮不發事非禮不<lb/>
為閨門整肅勤於内助王甚敬重之時國家開創之初<lb/>
王多效勞于外夫人綜理家政其奉先禮賔待姻族雍<lb/>
容而有禮表率諸婦恤孤撫幼嚴謹而有恩以至處媵<lb/>
妾馭婢僕周貧濟乏酬應徃來皆寛恕而周浹人無小<lb/>
大莫不翕然稱為賢夫人是以王無内顧之憂而得展<lb/>
布忠力為朝廷所倚重既沒夫人訓廸諸子咸底成立<lb/>
<pb n="KR4e0091_WYG_021-29b"/>
安享禄養壽八十有七王先夫人馮氏一子曰春襲侯<lb/>
爵而卒夫人子男四人曰晟嗣封積勲進爵黔國公加<lb/>
封太傅總戎鎮雲南將卒感其誠士民懷其徳而蠻夷<lb/>
亦莫不帖服曰昂右軍都督同知掌雲南都司事規畫<lb/>
撫綏咸適其宜曰昶早卒曰昕駙馬都尉尚常寧公主<lb/>
太宗皇帝以昕肺腑之親屢任以事皆稱上意令譽有<lb/>
聞女四人亦賢淑長適指揮戴玉次適右府右都督追<lb/>
封定國公徐増夀次適營州衛指揮孫毅次適朔州衛<lb/>
<pb n="KR4e0091_WYG_021-30a"/>
指揮周忠孫男九人儼僖俁俊某某某某某女八人長<lb/>
壽昌王妃次趙王妃次適成國公朱勇次適右府右都<lb/>
督陳政次許嫁武定侯郭玹餘在室曾孫男二長曰玘<lb/>
次曰某女㡬人於戱夫人作配元勲婦道母儀淑徳懿<lb/>
行偹於身著於家恩榮壽考享有全福是宜有銘以昭<lb/>
不朽銘曰<lb/>
猗歟夫人名閥毓秀惟淑惟賢益長益懋乃配雄傑感<lb/>
㑹風雲樹勲明時為國將臣篤生賢子克紹前烈為侯<lb/>
<pb n="KR4e0091_WYG_021-30b"/>
為公光輔邦國天錫之福彌久彌敦為國夫人壽逾八<lb/>
旬恩命荐臨哀榮終始委祉遺休子孫世世爰卜佳宅<lb/>
京山之陽銘以蔵之千載垂光<lb/>
　　　詹事府少詹事兼翰林院侍讀學士贈嘉議大<lb/>
　　　　夫禮部左侍郎曽公墓誌銘<lb/>
宣徳七年春正月辛巳詹事府少詹事兼翰林侍讀學<lb/>
士曽公卒於北京之官舍予與少傅楊公徃哭之士大<lb/>
夫皆徃㑹哭翌日予二人以聞皇上悼歎即命禮部賜<lb/>
<pb n="KR4e0091_WYG_021-31a"/>
祭贈嘉議大夫禮部左侍郎命工部治墳塋兵部給舟<lb/>
歸其䘮將行其季子种謁予拜且泣曰种父未卒前二<lb/>
日屬春坊庶子周公狀其事行命种請墓銘於先生先<lb/>
生幸賜之以慰先人於地下予聞而益悲念與公交好<lb/>
三十年而今已矣奚可辭銘公諱棨字子啓吉之永豐<lb/>
人其先世出自武城西漢末郕國十四代孫諱據者避<lb/>
王莾之亂率族人南遷散居南豐廬陵諸郡至宋兵部<lb/>
侍郎江西湖廣安撫使贈武城伯諱晞顔者公之髙祖<lb/>
<pb n="KR4e0091_WYG_021-31b"/>
也元翰林直學士諱徳裕者公之伯祖也翰林編修知<lb/>
制誥諱巽申者公之祖也考諱叔本妣張氏公幼穎敏<lb/>
端重言笑不易五嵗盡識象戱字七嵗從學伯父兩皋<lb/>
十五以其所學訓族人子弟十七出教新淦胡氏塾已<lb/>
有名時儒者鄒仲熙鄒幼亨軰皆忘年與之交二十充<lb/>
邑庠生教諭戴正心文學老成尤重公既作詩勵之復<lb/>
為龍説期其大用永樂元年中江西鄉試明年禮部㑹<lb/>
試中選者四百七十人公在第八廷試遂中第一賜進<lb/>
<pb n="KR4e0091_WYG_021-32a"/>
士及第太宗皇帝竒其才親批所對䇿褒美之賜冠帯<lb/>
朝服授翰林修撰承務郎未㡬詔選進士二十八人俾<lb/>
進學文淵閣公為之首上嘗召問典故公奏對如響每<lb/>
應制詩文皆立就由是深沐寵眷纂修永樂大典命為<lb/>
副總裁授儒林郎五年陞侍講授承直郎丁内艱大駕<lb/>
巡狩北京起復扈從同邑有坐姦黨事逮公者人以為<lb/>
危太宗特原之謂曰朕惜爾才也公所居西長安門外<lb/>
家人不戒火延及禁垣上亦以公故置不問嘗與諸才<lb/>
<pb n="KR4e0091_WYG_021-32b"/>
俊賦天馬海青歌於上前公獨先成詞氣豪宕太宗深<lb/>
加歎賞陞承徳郎滿陞侍讀學士與修太祖髙皇帝實<lb/>
録書成重沐賜賚丁父憂復起就職仁宗皇帝嗣位皇<lb/>
上正位儲宫陞右春坊大學士仍兼侍讀學士授奉議<lb/>
大夫賜誥命贈其父為奉議大夫左春坊大學士兼翰<lb/>
林侍讀學士母為宜人洪熙初元侍皇上監國南京宣<lb/>
徳改元與修兩朝實録書成賜金織襲衣白金文綺進<lb/>
詹事府少詹事賜寳帯日直文淵閣嵗時屢拜御酒珍<lb/>
<pb n="KR4e0091_WYG_021-33a"/>
饌白金鈔幣之賜恩意隆洽一日趨朝以欬𠻳遽引退<lb/>
上遙見之詔免朝叅公益敬慎弗懈踰年疾復作上亟<lb/>
命醫徃治公知不可起自為贊遺相知者訣别遂卒公<lb/>
生洪武壬子八月戊戌享年六十有一既卒公侯六卿<lb/>
以下皆徃哭奠而士林君子咸共悼惜以為斯人不可<lb/>
復得矣其配鍾氏有賢行封宜人子男三長秬先卒次<lb/>
稷次种女五劉敦㑹鍾公鉉周秀夫胡顓勉髙欽夫其<lb/>
壻也公姿貌魁偉襟度夷曠孝友忠實出乎天性而才<lb/>
<pb n="KR4e0091_WYG_021-33b"/>
氣志行尤超卓不羣兩京鄉試禮部㑹試屢典文衡去<lb/>
取率公平素奬勵後進以為已務宗婣鄉䣊有急難靡<lb/>
不用情善飲酒與賔朋觴詠談笑傾倒意豁如也為文<lb/>
章才思滂沛頃刻千百言不待思索工書而草書尤精<lb/>
得晉人風致四方慕而求之者足相躡其門至於商確<lb/>
古今講論政治無不切當其葬以某年某月某日其墓<lb/>
在某山之原銘曰<lb/>
偉哉曽公卓犖瑰竒少處鄉邑才已不覊永樂初科首<lb/>
<pb n="KR4e0091_WYG_021-34a"/>
賜及第玉質金聲為國令器居官翰苑克慎克勤文行<lb/>
之懿逺近著聞歴事三朝竭心贊翌寵眷殊深屢進清<lb/>
職弗究厥施遽止於斯恩命之隆生榮死哀惟兹鄉邑<lb/>
山盤水遶銘諸其蔵千古有耀<lb/>
　<lb/>
　<lb/>
　<lb/>
　<lb/>
<pb n="KR4e0091_WYG_021-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文敏集巻二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文敏集巻十七</head>
    <p>
<pb n="KR4e0091_WYG_017-1a"/>
欽定四庫全書<lb/>
　文敏集巻十七　　　　　　明　楊榮　撰<lb/>
　　神道碑銘<lb/>
　　　開國輔運推誠宣力武臣柱國武定侯贈營國<lb/>
　　　　公諡威襄郭公神道碑銘<lb/>
洪惟太祖髙皇帝龍飛淮甸應天順人芟刈羣雄戡定<lb/>
海内一時智勇材力之臣感㑹風雲效其忠勤輔成帝<lb/>
業開千萬載太平之運竒勲偉績鏗鍧振燿勒銘鼎彛<lb/>
<pb n="KR4e0091_WYG_017-1b"/>
垂光竹帛與國家相為無窮猗歟盛哉予嘗叨職國史<lb/>
竊觀開國勲臣其間能身躋夀考世為貴戚子孫享有<lb/>
顯爵久而益盛者不數人豈非其存心之仁與積累之<lb/>
厚有間耶若營國威襄公葢足徴焉公姓郭氏諱英臨<lb/>
淮人生有異徴沉毅多智身長七尺膂力過人尤精騎<lb/>
射年十八從太祖起義兵甚見親信每令直宿帳中取<lb/>
徐泗滁和采石太平建康鎮常寜國諸郡屢立戰功上<lb/>
嘗以郭四呼之上親征偽漢陳友諒大戰鄱陽湖相持<lb/>
<pb n="KR4e0091_WYG_017-2a"/>
連晝夜公時金瘡未瘳力疾鏖戰敗賊於禁江口已而<lb/>
友諒中流矢死有言公之功者上問之公曰天威神筭<lb/>
臣何力焉上益重之時友諒子理復立於武昌進軍攻<lb/>
之其將陳僉同者驍㨗善槊馳入中軍帳下上方坐胡<lb/>
牀遽呼公曰郭四為吾殺賊公持鎗躍馬奮臂一呼賊<lb/>
應手殞墜上解所御赤戰袍衣之曰唐之尉遲敬徳不<lb/>
汝過也授驍騎衞管馬軍千户從征襄陽克淮安鳯陽<lb/>
安豐陞宣武將軍驍騎左衛指揮僉事洪武元年戊申<lb/>
<pb n="KR4e0091_WYG_017-2b"/>
從大將軍徐公北定中原下齊魯克汴梁平河南取元<lb/>
都破潼闗彰徳廣平所至有功初大将軍遣公取通州<lb/>
公距城三十里為營深溝髙壘為持久計衆請速攻之<lb/>
公曰吾師逺來敵以逸待勞攻城非我利也宜出其不<lb/>
意破之翌日大霧公以千人伏道傍率精騎三千直抵<lb/>
城下元将諤斯巴國公帥敢死士萬餘張兩掖而出與<lb/>
戰良久公佯敗彼乘勝來追伏兵中起截其軍為兩道<lb/>
斬首數千級擒元宗室博囉梁王遂克通州元軍乃北<lb/>
<pb n="KR4e0091_WYG_017-3a"/>
遁克永平眞定定州生擒守将湯同僉復從平章常公<lb/>
取太原守將王保保軍於城西公慿髙望之謂常公曰<lb/>
彼兵多而不整營大而無備請夜刼之常公深然其計<lb/>
遣五十騎伏城東十里以舉火鳴砲為期至夜公率十<lb/>
餘騎潜入其營舉火鳴砲伏兵亦舉火鳴砲常公引兵<lb/>
繼至鼔譟之聲相接保保軍大潰自相屠戮乃棄城遁<lb/>
下興州大同至沙净州生擒偽将竹平章渡河取鹿臺<lb/>
西安鳯翔鞏昌追敗賊将賀宗哲於亂山庚戌陞本衞<lb/>
<pb n="KR4e0091_WYG_017-3b"/>
指揮副使從征迤西克定西討西夏察罕諾爾撫安呼<lb/>
沁平章沙净州復叛討平之克登寜州斬首二千級獲<lb/>
牛馬數千陞昭勇将軍本衛指揮使賜金龍衣一襲辛<lb/>
亥陞驃騎将軍河南都指揮使将赴鎮皇寧妃公之女<lb/>
弟也上遣至公第餞之且謂公素清儉賜白金二十罌<lb/>
廐馬二十二匹時河洛新罹兵燹邑井蕭條居民艱食<lb/>
盜賊充斥公宣布威徳綏輯流亡申寛條明賞罰逺邇<lb/>
來歸者日以千計未期年户口倍増境内大治丙辰移<lb/>
<pb n="KR4e0091_WYG_017-4a"/>
鎮北平河南士女不忍其去遮公馬數十里不得行甚<lb/>
至泣下既去為立生祠北平初定所在反側不寧公開<lb/>
示誠欵諭以理亂禍福人心遂安元左丞何允中等聞<lb/>
公之徳來降者凡九千餘人上遣使勞以上尊羊馬授<lb/>
龍虎将軍北平都指揮使賜誥命逾四年召還京進大<lb/>
都督府僉事更定官制改前軍都督府僉事灰山賊反<lb/>
承命討平之賜馬七匹辛酉從潁川侯傅公征雲南既<lb/>
至公及都督陳桓胡海分道進討道多險隘諸將欲深<lb/>
<pb n="KR4e0091_WYG_017-4b"/>
入公曰破敵貴先聲攻取必自近始舍近趨逺豈策之<lb/>
上耶遂先攻赤水河路距河二十里為營時久雨河水<lb/>
暴漲公曰賊恃水漲不意吾濟下令諸軍斫木造筏夜<lb/>
半濟河比曉賊始覺遂大潰生擒烏撒并阿容諸蠻由<lb/>
是雲南諸賊破膽進攻曲靖六梁州闗索嶺及偽石元<lb/>
帥山寨皆克之至江川椅子寨寨依山公先遣騎兵五<lb/>
千攻其前賊空寨迎戰復以精騎數百擣其後斬門而<lb/>
入火砲連發烈熖漲天賊乃亂悉破滅之進攻大理金<lb/>
<pb n="KR4e0091_WYG_017-5a"/>
齒降其偽官叚平章攻安寧州賊將布哈特穆爾棄城<lb/>
走破富民縣山寨攻靖寧州蠻七寨一日夜破之攻牢<lb/>
撞山寨取仁徳府破哨店山寨圍姚安敗賊将李自久<lb/>
平蒙化州鄧川州破三營復光寨過金沙江攻北勝府<lb/>
生擒賊將髙生平麗江府平津等州前後斬首一萬三<lb/>
千餘級生擒二千餘人收精兵人馬數萬船千餘艘蠻<lb/>
民降者數十萬户雲南諸路平論公功進爵開國輔運<lb/>
推誠宣力武臣柱國武定侯賜誥劵食禄二千五百石<lb/>
<pb n="KR4e0091_WYG_017-5b"/>
子孫世世承襲乙丑加靖海將軍鎮守遼東丁卯同大<lb/>
將軍宋國公馮公討北敵納克出降之師旋敵將追襲<lb/>
之公與戰創傷左脇箭復中右脇公佯呼敵傷吾甲我<lb/>
衆益奮連戰數十合冦遂却已而進征邊右副将軍仍<lb/>
鎮遼東戊辰出討北冦至捕魚兒海邏騎偵敵營不逺<lb/>
公乃令諸軍少憇飲馬銜枚巻甲倍道而馳直抵敵營<lb/>
敵人覺乃率十餘騎潰圍出其將曼濟太尉來拒我師<lb/>
公手刃之獲兩營所積金寳珍玩圖書降其衆五萬餘<lb/>
<pb n="KR4e0091_WYG_017-6a"/>
人生擒敵將約約司徒納木囊嘉卜太尉繅固達勒袞布達<lb/>
拉王子等四萬餘人馬駝萬五千匹牛羊輜重無筭師<lb/>
還賜白金千兩鈔八百錠綵幣四十匹已已上以天下<lb/>
無事且憫諸将老欲保全之厚加賜賚遣歸其鄉公亦<lb/>
就遣庚午獨召還京上賜坐與語歡甚命統禁兵及在<lb/>
京諸軍葢上春秋髙知公忠謹特倚重焉辛未以敵酋<lb/>
阿扎克寔哩冦邉命公討之獲其人口孳畜逐北至雅寒<lb/>
山而還丁丑川陜冦發勢張甚上顧曰非卿無能勝其<lb/>
<pb n="KR4e0091_WYG_017-6b"/>
任者授征西將軍印討之至沔之後河生擒賊首髙福<lb/>
興及黨四千餘人公䟽其同謀者請誅之脅從者乞勿<lb/>
治且言有司不恤民宜正其罪上可之永樂元年癸未<lb/>
二月十七日卒于家享年六十有九訃聞太宗文皇帝<lb/>
為之震悼輟朝二日遣官致祭賻䘏有加贈營國公諡<lb/>
威襄賜𦵏京師聚寳山之原公孝友仁恕恭儉誠實出<lb/>
於天性母夫人嘗疾篤懸身燈告天求以身代疾遂愈<lb/>
人皆謂公孝感所致後母夫人卒公廬墓側晝夜號泣<lb/>
<pb n="KR4e0091_WYG_017-7a"/>
不絶聲卧寢於地毁瘠日甚一夕夢母夫人告曰地濕<lb/>
則致疾致疾則傷生汝固純孝惟竭忠報國為父母光<lb/>
墓不必廬也公感悟而歸家三年之中哀痛如一日平<lb/>
居兄弟怡怡克盡友愛御軍行師動有紀律推心任人<lb/>
甘苦同之其攻克州郡必禁虜掠戒殺降封府庫收簿<lb/>
籍一錢尺帛不敢私嘗北征軍法夜必令親軍更直荷<lb/>
戈環帳立一夕風雪大作公悉罷遣歸營其愛䘏軍士<lb/>
多類此家居簡静好讀書天文地理百家之説靡不通<lb/>
<pb n="KR4e0091_WYG_017-7b"/>
曉教訓子孫以儉素力學為務事太祖髙皇帝三十餘<lb/>
年小心謹慎未嘗有過眷遇雖隆而自處益謙上嘗御<lb/>
便殿賜坐適有奏事者公趨避之上曰卿第坐朕自理<lb/>
事不汝闗也其見敬愛如此時公卿多置田産公獨不<lb/>
治上問之對曰臣一布衣荷陛下寵靈叨有封爵子孫<lb/>
衣食餘饒安敢増益俾生侈心上善之嗟歎良久公大<lb/>
小百餘戰金瘡遍體每隂雨痛甚及聞征討之命即日<lb/>
就道未始以老疾辭其事上竭忠葢如此曽祖參祖聚<lb/>
<pb n="KR4e0091_WYG_017-8a"/>
父山甫累贈營國公曽祖妣何氏祖妣趙氏母單氏贈<lb/>
營國夫人配馬氏封營國夫人公兄弟四人長早卒次<lb/>
興以軍功封鞏昌侯贈陜國公諡宣武次某福建都指<lb/>
揮使次即公也子男十二人鎮銘鏞鑑鑰銓錡鈺鈁鑌<lb/>
鋼錀鎮駙馬都尉尚永嘉公主銘遼王府典寳追封武<lb/>
定侯鏞中軍都督府右都督鑑中都留守司副留守鑰<lb/>
散騎舍人錡早卒鈺贈承徳郎尚寳司丞鈁旗手衞指<lb/>
揮使女九人長適府軍衛指揮僉事藺瑜次適濟寧衛<lb/>
<pb n="KR4e0091_WYG_017-8b"/>
指揮使弋某次遼王妃次適府軍衛指揮僉事趙斌次<lb/>
郢王妃次適金吾右衛指揮同知范聚餘早卒孫男二<lb/>
十有八琮玹璧瑭瑄瑾珷瑀璒璟玘瑋璦璡璨璝琬琰<lb/>
餘尚幼琮府軍衛指揮僉事玹襲武定侯瑾早卒珷尚<lb/>
寳司丞瑀梁王府典寳璒璟皆勲衛孫女十六人長仁<lb/>
宗昭皇帝貴妃次適留守左衞指揮陳鑑餘在室曽孫<lb/>
男五人聰耽餘尚幼聰散騎舍人予觀前史稱郭汾陽<lb/>
功葢天下而主不疑位極人臣而衆不嫉富貴夀考始<lb/>
<pb n="KR4e0091_WYG_017-9a"/>
終令節七子八婿諸孫數十人俱膺顯仕唐世榮之若<lb/>
公勲業之隆子孫之盛方之汾陽夫豈多譲皆由公存<lb/>
心一本於仁故積累之厚愈逺愈隆焉嗚呼偉哉玹以<lb/>
神道之石未立無以昭示永久來請文予閲其家傳考<lb/>
定其大者次第之而系之銘曰<lb/>
天啟皇明淮甸龍飛乘時應運風雲一機太祖受命汛<lb/>
掃餘孽羣力桓桓皷勇就列東征西伐北南以平斷出<lb/>
神聖功恊衆能展也郭公有文有武翊輔真主實天畀<lb/>
<pb n="KR4e0091_WYG_017-9b"/>
付鄱陽之戰衆論偉公公仰廟略不有其功既㨗通州<lb/>
再㨗太原河南北平黎庶懐恩南詔之征武功尤大誅<lb/>
叛全生蜀民是賴維彼敵人遠徙漠北巻甲擒之邊塵<lb/>
蕩滌皇有嘉錫錫爵褒功金書鐵券武定啓封錦袍御<lb/>
馬白金文綺赫赫髙門煌煌㦸棨世聫國戚代有顯融<lb/>
匪幸所致惟公之忠忠在朝廷載之信史亦有孝思永<lb/>
錫爾類在昔汾陽著勲有唐公實似之于今益彰我作<lb/>
銘詞勒功墓道百世斯承有赫其耀<lb/>
<pb n="KR4e0091_WYG_017-10a"/>
　　　故奉天靖難推誠宣力武臣特進榮禄大夫柱<lb/>
　　　　國中軍都督府左都督武安侯追封漳國公<lb/>
　　　　諡忠毅鄭公神道碑銘<lb/>
宣徳甲寅二月乙丑奉天靖難推誠宣力武臣特進榮<lb/>
禄大夫柱國中軍都督府左都督武安侯鄭公薨于大<lb/>
同訃聞上嗟悼輟視朝二日遣官致祭賜棺及賻命有<lb/>
司營𦵏追封漳國公諡忠毅某年某月某日歸𦵏北京<lb/>
之西山婺里其子能既襲侯爵遂具公平生之槩來求<lb/>
<pb n="KR4e0091_WYG_017-10b"/>
神道碑銘予嘗叨總史職不獲辭乃為序次之曰公諱<lb/>
亨世家廬州合肥曽祖五乙祖大几父用以公貴俱追<lb/>
封武安侯曽祖母劉氏祖母張氏母英氏俱追封夫人<lb/>
昔我太祖髙皇帝龍興淮甸公之先君子自和州率先<lb/>
應募積軍功授平陽右衛百户陞大興衛副千户嵗癸<lb/>
亥公始襲父職公天資剛毅純篤壬申出使漠北至鄂<lb/>
諾河撫輯韃靼還以勞陞宻雲衛指揮僉事乙卯秋太<lb/>
宗文皇帝舉兵靖難命公攻薊州時都指揮馬宣城守<lb/>
<pb n="KR4e0091_WYG_017-11a"/>
不下公百計破克之遂生擒宣歸旋攻雄縣討真定俱<lb/>
大克㨗陞指揮使及遼東軍圍永平上親率諸将援之<lb/>
公賈勇奮進敵遂披靡旋師收大寜陞北平都指揮僉<lb/>
事未幾戰鄭村埧克紫荆闗復廣昌所向無前明年庚<lb/>
辰取蔚州下大同大戰白溝河乘勝逐北直抵濟南陞<lb/>
都指揮同知滄州之役公軍北門北門芻粮所聚兩軍<lb/>
必争之地公力戰破之又明年辛已敗順徳軍於深州<lb/>
夾河決戰勦戮尤盛藁城西水寨連戰俱㨗遂耀兵廣<lb/>
<pb n="KR4e0091_WYG_017-11b"/>
平略地彰徳所至皆下是冬陞中軍都督僉事嵗壬午<lb/>
從上南嚮歴取諸縣及東平汶上等堡對敵小河鏖鋒<lb/>
靈壁擣泗州取鎮淮渡江克金川門内難既平上正大<lb/>
統䇿勲頒爵封公武安侯階勲如前白金文綺襲衣前<lb/>
後賜賚不可勝計永樂癸已夏奉命出闗巡視山川險<lb/>
易撫輯軍士時闗外軍衛統攝無紀遇有邊警猝難制<lb/>
敵公因奏調大同前衛帶管東勝等衛措置得宜自是<lb/>
各衛皆從所𨽻以聴調用尋奉勑領士卒築長安嶺城<lb/>
<pb n="KR4e0091_WYG_017-12a"/>
規畫有方人不知勞未逾月而城成嵗庚寅以來上屢<lb/>
親征朔漠公扈從每著勞績仁宗皇帝嗣位念公舊徳<lb/>
特賜佩征西前将軍印充總兵官鎮守大同嚴斥堠固<lb/>
屯守敵人逺遁不敢窺邊居常以清介自將服食之奉<lb/>
泊如也用是下人毋擾邊境輯寜宣宗皇帝倚任尤重<lb/>
屢降璽書褒異之公生元至正丙申至是享年七十有<lb/>
九配夫人張氏子男三人長即能次熈次嘉女二人長<lb/>
適王友賢次尚幼孫男一孫女一於戲自古帝王之興<lb/>
<pb n="KR4e0091_WYG_017-12b"/>
必有才雄智勇之臣為之左右以戡靖大難垂不刋之<lb/>
功故其子孫亦世有爵邑與國咸休永無窮之聞若公<lb/>
遭遇太宗竭誠效力奮不顧身﨑嶇戰陣以佐助翊戴<lb/>
奠安宗社迨扈從北征鎮安邊陲其竒能偉績輝映後<lb/>
先者何其盛哉是宜勒銘豐碑昭示後世焉銘曰<lb/>
於皇太宗有臣忠毅克殫心膂助順舉義﨑嶇戰陣奮<lb/>
不顧身祗奉神謀用成大勲皇帝曰吁有臣如是惟天<lb/>
所生皇考所遺從征漠北屢效驅馳出鎮邊陲敵不敢<lb/>
<pb n="KR4e0091_WYG_017-13a"/>
窺長安之嶺其城萬堵營之築之士不知苦盛福遐齡<lb/>
逮事四朝功成不有位髙不驕天不憗遺殞傷元老時<lb/>
論興嗟聖情悲悼聖情悲悼慨念元功式昭褒典賜諡<lb/>
追封婺里之原西山之麓鬰鬱松楸佳城是卜紀行有<lb/>
史銘功有詞後百千祀視此豐碑<lb/>
　　　故奉天翊衛宣力武臣特進榮禄大夫柱國廣<lb/>
　　　　寜伯追封廣寜侯諡忠武劉公神道碑銘<lb/>
昔我太宗文皇帝舉義靖難一時英傑智勇之臣乘運<lb/>
<pb n="KR4e0091_WYG_017-13b"/>
奮興竭忠宣力共成大功若故廣寜伯劉公其一焉公<lb/>
在行伍中姿貎豐偉智識過人上察知之屢有委任以<lb/>
功授宻雲衛百户未半嵗復以功四遷至指揮僉事庚<lb/>
辰春從克蔚州攻大同大戰白溝河陞指揮同知是冬<lb/>
與驍將朱榮等統邏兵哨滑口籌筭恊機功最諸将辛<lb/>
已春加授都指揮僉事是後上益知公材勇可専任用<lb/>
特命領兵制敵若滹沱河之奪浮橋館陶曹州之擒敗<lb/>
戍卒平村之交戰永平之解圍與夫懐家庄之俘獲遼<lb/>
<pb n="KR4e0091_WYG_017-14a"/>
東鐵騎前後所獲功居多再遷都指揮使内難既平上<lb/>
正大統第功行賞陞中軍都督府都督僉事優賜白金<lb/>
文綺永樂改元陞都督同知戊子陞右都督庚寅春扈<lb/>
從大駕征北至静虜鎮公先入賊陣敗阿嚕台軍陞左<lb/>
都督甲午復扈從至和林公率前鋒追奔敵酋瑪哈穆特<lb/>
王沙漠為之肅清是固太宗謨烈之盛而亦公効力所<lb/>
致也尋勑公鎮守遼東備倭冦至即相地形勢請於金<lb/>
線島西北之望海堝築城堡立烟墩一日瞭者言東南<lb/>
<pb n="KR4e0091_WYG_017-14b"/>
海島夜舉火光公計冦将至亟遣馬步軍赴堝上小堡<lb/>
備之翌日倭船三十餘艘泊馬雄島冦相屬登岸徑奔<lb/>
堝上公親督諸将伏兵堡外山下預遣一禆將領馬隊<lb/>
要其歸路一禆將領歩隊與之逆戰公舉炮伏發冦大<lb/>
敗奔入櫻桃園空堡中合軍圍之自辰至酉擒戮無遺<lb/>
生獲百餘人斬首千餘級事聞賜璽書褒諭徴公至京<lb/>
面慰勞之公對曰受任禦冦分所當為此皆奉行陛下<lb/>
成筭及諸將士効力所致臣不敢當其功上嘉其謙抑<lb/>
<pb n="KR4e0091_WYG_017-15a"/>
既而封公為奉天翊衛宣力武臣特進榮禄大夫柱國<lb/>
廣寜伯食禄千二百石子孫世世承襲仍遣赴鎮公疏<lb/>
將士有功者陞賚有差先是倭冦出沒海上焚民居掠<lb/>
財貨殺虜生口北自遼東山東南抵閩浙海濱州郡無<lb/>
嵗不被其害官軍猝不能制往往有坐失機罪死者至<lb/>
是冦害屏息傍海千餘里兵民安生樂業以至於今受<lb/>
封之明年是為永樂庚子四月辛酉薨于鎮享年六十<lb/>
有一訃至上深嗟悼輟視朝三日遣官諭祭追封廣寧<lb/>
<pb n="KR4e0091_WYG_017-15b"/>
侯諡忠武官為營𦵏賻䘏甚厚復給舟車歸其喪令所<lb/>
經州郡皆致祭以某年某月某日𦵏金口御河鄉公諱<lb/>
榮世居邳州宿遷曽祖諱二公祖諱小大父諱江俱追<lb/>
封廣寜伯曽祖妣余氏祖妣張氏母張氏繼母馬氏俱<lb/>
贈夫人配馬氏子湍襲伯爵早卒繼室金氏封夫人子<lb/>
淮早卒安繼襲伯爵側室髙氏子麟陳氏子正通四人<lb/>
女一人在室孫若干人嗚呼自古英傑之士逢時奮興<lb/>
身躋顯榮者固多有之然求其功施國家澤被生民又<lb/>
<pb n="KR4e0091_WYG_017-16a"/>
克始終保全者良鮮矣公遭際聖明茂建勲蹟荐膺封<lb/>
爵誠千載一時之幸也然其芳譽慶澤與國咸休亦自<lb/>
處有其道哉公沒之十有六年其子安乃奉武進伯朱<lb/>
冕所狀事行來求碑銘以昭永世予素知公者不敢辭<lb/>
遂掇其大者次第而銘之曰<lb/>
龍飛在天六合雲從聖作物覩千載竒逢赫赫文皇靖<lb/>
難舉義桓桓武臣争效才智有偉劉公既勇且雄摧堅<lb/>
衂鋭孰當其鋒宗社既安海宇寧謐惟彼敵人惡盈罪<lb/>
<pb n="KR4e0091_WYG_017-16b"/>
溢屢從天討沙漠肅清維帝之謨維公之能倭醜肆害<lb/>
公往鎮禦設竒殄殱茂績益著金書銕劵廣寜錫封匪<lb/>
惟侈榮以勵有功海邦無警户不夜閉維帝之威維公<lb/>
之恵琅琅厥勲濯濯厥聲鼎彛有紀信史足徴益嚴益<lb/>
慎保全終始生榮死哀同儕鮮比御河之鄉有封其崇<lb/>
樹兹石刻垂耀無窮<lb/>
　　　故應城伯追封翼城侯孫公神道碑銘<lb/>
世之瓌傑英偉之士遭遇聖明屢建勲績致有名爵老<lb/>
<pb n="KR4e0091_WYG_017-17a"/>
而復能感激思奮竭忠賈勇力效勞勩𢎞濟艱難其光<lb/>
烈著于當時聲華及于後世者吾於故應城伯孫公見<lb/>
之公諱巖字某世家鳯陽之於皇里曽大父某大父某<lb/>
父重四三世皆務本力穡周貧䘏患鄉以善人長者稱<lb/>
母周氏有懿徳公生元至正巳卯十一月十有一日幼<lb/>
時有術者異其狀謂其親曰是兒不凡宜善視之既長<lb/>
性豪爽膂力絶人輕財好義為族里愛重元季兵興仗<lb/>
劍歸太祖髙皇帝于淮甸在軍中以驍勇聞乙未從渡<lb/>
<pb n="KR4e0091_WYG_017-17b"/>
江克采石定金陵收兩浙自是南取江廣北定中原咸<lb/>
與有功擢金吾左衛百户調守鳯陽巳而陞武徳將軍<lb/>
燕山中護衞正千户洪武庚申從太宗皇帝之國于燕<lb/>
公誠直不欺甚見親信藩國之事多委任焉乙亥公引<lb/>
年致政而以子亨代己卯太宗舉義靖難以公宿将知<lb/>
兵特起守通州是嵗南兵大至城圍數周起土山臨城<lb/>
攻西門燬樓堞公率衆極力捍禦城賴以完未幾兩軍<lb/>
合戰公操戈身先士卒大呼陷陣士氣争奮追奔逐北<lb/>
<pb n="KR4e0091_WYG_017-18a"/>
斬馘不可勝紀得饋運船三百餘艘貲粮無筭以功陞<lb/>
明威將軍指揮僉事仍鎮通州辛已兵復至攻城益急<lb/>
公勵將士登城力戰矢石交下敵乃退走論功陞都指<lb/>
揮僉事壬午春南帥平安督遼東兵十餘萬逼城公語<lb/>
將佐曰彼衆我寡若城守不出自示弱也不若及其始<lb/>
至而擊之彼必敗亡乃率敢死士數百犯其鋒而城上<lb/>
亦合勢大呼安衆大潰自是畏公無敢復來攻者是嵗<lb/>
夏六月太宗入正大位以通城屏蔽冀方使六師南進<lb/>
<pb n="KR4e0091_WYG_017-18b"/>
而無北顧之憂者皆公之功於是進封奉天翊衛宣力<lb/>
武臣特進榮禄大夫柱國應城伯嵗食禄千石給誥券<lb/>
子孫世繼自曽祖考而下勲號階爵皆如公封曽祖妣<lb/>
而下悉如夫人永樂戊戌六月二十日以疾卒于正寢<lb/>
享年八十訃聞太宗悼念不巳命有司給棺斂治墳塋<lb/>
累遣官致祭贈翼城侯諡威武嵗十月𦵏通州東馮家<lb/>
村之原配劉氏封夫人先公卒子男六曰亨曰忠曰旺<lb/>
曰喜曰泰曰榮亨由都指揮僉事襲公爵女二長適武<lb/>
<pb n="KR4e0091_WYG_017-19a"/>
徳將軍正千户徐亨次適昭勇将軍指揮使房斌孫男<lb/>
十五人英傑敬玘貴瑀琳勉斌建禮智綱雲綸英襲父<lb/>
爵早世傑今嗣為應城伯孫女十四人一適太師英國<lb/>
公男忠一適金吾衛指揮桑華餘幼在室曽孫五人公<lb/>
歿𦵏二十有二年傑奉公之事行謁予告曰傑賴先祖<lb/>
餘休嗣膺封爵顧墓道之碑未立無以昭功烈垂不朽<lb/>
乞不靳而畀以文庶後世子孫知先世成立之難兢慎<lb/>
自持不敢廢墜厥家予昔獲侍太宗左右備悉公之勲<lb/>
<pb n="KR4e0091_WYG_017-19b"/>
蹟有可書者今傑又具述公始終之詳謁請益堅誼不<lb/>
容辭乃敘次如右而系之辭曰<lb/>
明明太祖順天應人奮自淮甸汛掃風塵公於是時仗<lb/>
劍來附從殄羣雄克用其武功成位升弗究厥施武徳<lb/>
之階養鋭蓄威太宗龍潜天鑒明徳内難搆興皇怒斯<lb/>
赫乃張義旗乃舉義師起公于家知公有為言言通城<lb/>
實國屏蔽命公鎮之邦域之計維公桓桓振我師干士<lb/>
勇民和戰克守完東兵之來其勢十倍薄而擊之一皷<lb/>
<pb n="KR4e0091_WYG_017-20a"/>
而潰京師既寜四方既平皇命報功顯爵是膺礪山帶<lb/>
河金書鐵劵子孫繩繩碩大蕃衍惟公之功惟皇之徳<lb/>
世其承之有永無斁馮村之原峩峩穹碑用詔後人刻<lb/>
此銘詩<lb/>
　　　贈湯隂伯諡忠襄郭公神道碑銘<lb/>
天眷國家誕啟中興之運必有英傑為之股肱運謀効<lb/>
力於其間而後勲業克成故榮禄大夫太子太師郭公<lb/>
實其人也公諱資字存性姓郭氏河南武安人曽祖諱<lb/>
<pb n="KR4e0091_WYG_017-20b"/>
温祖某父禮皆以公貴贈榮禄大夫太子太師曽祖妣<lb/>
浄氏贈夫人祖妣馮氏妣王氏皆加贈一品夫人公生<lb/>
而穎敏志氣超羣兒弱冠入邑庠從師受春秋有所造<lb/>
就洪武辛酉入太學甲子領應天府鄉薦明年㑹試禮<lb/>
部對策大廷賜同進士出身初為户科庶吉士擢户部<lb/>
總部試主事丁外艱服闋實授本部湖廣清吏司主事<lb/>
改陜西清吏司吏無容奸聲譽頓起陞都察院左僉都<lb/>
御史無何尚書郁新以才薦之授前北平布政司左叅<lb/>
<pb n="KR4e0091_WYG_017-21a"/>
議涖事之初即以本司弊政為言太祖髙帝嘉其忠直<lb/>
陞本司右叅政公悉心殫慮賛佐有方不數月陞左布<lb/>
政使精勤詳慎紀綱大振豪猾斂跡良善獲安時太宗<lb/>
皇帝在藩邸尤愛重之公有所言無不聴納及起義靖<lb/>
難命公城守撫輯兵民供給粮餉百費所需未嘗乏誤<lb/>
嘗以漢蕭何擬之太宗皇帝即位論功召陞户部尚書<lb/>
賜白金文綺楮幣視諸伯未閲月以北平重地命乘傳<lb/>
掌布政司事未幾詔建北京設行部拜公行部尚書公<lb/>
<pb n="KR4e0091_WYG_017-21b"/>
以北地軍民初安生業始遂而官司所費冗濫當撙節<lb/>
以恤下乃惓惓以祛弊舉廢為務或有不悦而謗公者<lb/>
太宗聞之降勑慰諭益以心腹任之滿考賜宴内廷頒<lb/>
勑奨諭錫以誥命贈公祖若考皆資政大夫北京行部<lb/>
尚書祖母及母皆夫人嵗辛丑太宗皇帝都北京革行<lb/>
部調公户部職務叢脞公勤以率下事有條序仁宗皇<lb/>
帝嗣位念公舊徳以尚書兼太子賓客巳而復念公抱<lb/>
疾艱於步履不忍煩以政事特陞太子太師俾致仕歸<lb/>
<pb n="KR4e0091_WYG_017-22a"/>
鄉既加賜賚又令户部給公半俸蠲其稅粮差徭特賜<lb/>
璽書慰勞甚至公歸杜門教子孫讀書屏絶外累皇上<lb/>
嗣登大寳眷求老成念公祗事列聖勞績居多詔起復<lb/>
掌户部事免其趨朝賜鈔二萬貫公愈感激効忠雖祁<lb/>
寒盛暑必坐公署視事不暫廢僚屬胥吏莫不敬憚焉<lb/>
滿考賜宴于禮部奨以勑書譬公如嵗寒松栢愈老愈<lb/>
勁其優待隆厚如此宣徳癸丑十一月疾劇屢言蒙被<lb/>
朝廷重任無以效報為愧切切訓諸子及孫當感恩思<lb/>
<pb n="KR4e0091_WYG_017-22b"/>
報不及家事十二月癸丑卒上深悼惜為公罷朝遣禮<lb/>
部尚書胡濙賜祭勑工部製棺營喪𦵏贈特進光禄大<lb/>
夫柱國湯隂伯諡忠襄官其子佑為户部廣東清吏司<lb/>
主事公生元至正辛丑十一月己巳享年七十有三卒<lb/>
之日家無餘貲公卿大夫皆往哭吊致奠祭配陳氏賢<lb/>
而勤儉累封一品夫人子男五長儀先卒次即佑又其<lb/>
次曰儼曰倫曰俊女二季榮髙讓其婿也孫男十七人<lb/>
孫女十二人惟公亷介勤慎剛果有為自始仕至老視<lb/>
<pb n="KR4e0091_WYG_017-23a"/>
國事如家事凡所施為毅然自任不畏强禦雖怨有弗<lb/>
避害有弗辭與人辯論嚴厲之氣見於詞色而推之於<lb/>
政略無害人蠧物之心誠國家忠謹直亮輔弼之臣也<lb/>
佑奉柩歸以某年某月某甲子𦵏某山之原乃以郎中<lb/>
黄璿所狀事行來請文勒之墓道以垂永久余與公交<lb/>
好三十餘年不可以辭既序其槩而復系以詩曰<lb/>
川嶽降靈篤生賢哲乘時奮庸以樹勲烈惟公之生早<lb/>
負俊才列職郎署超僉憲臺風猷宏振綱紀斯秩出叅<lb/>
<pb n="KR4e0091_WYG_017-23b"/>
大藩政興弊息凡所設施筭無遺策顯命荐臨特拜方<lb/>
伯赫赫太宗仗義而興命公居守撫民餉兵既正大位<lb/>
嘉公勞績進位尚書厚其賚錫公愈飭勵經國如家謗<lb/>
怨弗恤恩寵屢加仁宗嗣位眷顧尤重兼秩宫僚式隆<lb/>
任用念公抱疾進位師臣俾休于家疊施以恩皇上繼<lb/>
統眷公耆舊詔復任事寵待加厚維公忠實衆所共知<lb/>
維公勲業顯著于時筋力雖衰寸心猶赤奄忽長逝帝<lb/>
用悼惜贈爵賜諡喪𦵏是營官其後嗣存歿光榮維茲<lb/>
<pb n="KR4e0091_WYG_017-24a"/>
光榮從古罕致公具有之其誰克似武平有山欝欝其<lb/>
崇勒文墓道垂耀無窮<lb/>
　　　故資善大夫太子少保禮部尚書兼武英殿大<lb/>
　　　　學士贈榮禄大夫少保諡文靖金公神道碑<lb/>
　　　　銘<lb/>
國家當太平熙洽之時必有忠謹淳實之臣論思獻納<lb/>
於其間而後克臻乎至治之盛故資善大夫太子少保<lb/>
禮部尚書兼武英殿大學士金公實其人焉公諱善字<lb/>
<pb n="KR4e0091_WYG_017-24b"/>
幼孜世居臨江新淦之厚聚宋時有諱清者遷洪坑至<lb/>
十五祖諱某者復自洪坑徙培山遂家焉曽祖徳明祖<lb/>
仲卿皆以儒傳家父諱守正學問該博洪武初辟為郡<lb/>
學訓導嚴毅剛方人稱為雪崖先生公生而秀拔不羣<lb/>
幼克勵志於學雪崖竒而教之及長遣從前進士聶鉉<lb/>
受春秋業成為邑庠生領鄉薦登洪武庚辰進士第擢<lb/>
户科給事中太宗皇帝即位首以文學薦入翰林改檢<lb/>
討命與解公縉胡公廣黄公淮胡公儼楊公士竒與榮<lb/>
<pb n="KR4e0091_WYG_017-25a"/>
凡七人同直内閣叅掌機宻不數月皆陞職公為侍講<lb/>
階承直郎明年䝉賜象笏幞頭公服尋賜二品織金衣<lb/>
寵任甚専仁宗皇帝在春宫侍臣進講經史公獨説春<lb/>
秋詞嚴而理正遂承命作春秋要㫖既進深恊睿衷公<lb/>
嘗病遣中官偕御醫往視及痊入朝慰勞甚至丁亥陞<lb/>
右春坊右諭徳乃兼侍講階奉訓大夫今上皇帝為皇<lb/>
長孫命宫僚兼職輔導賜勑奨諭公亦與焉巳丑扈從<lb/>
來北京庚寅從征出塞冬還南京辛卯詔重脩太祖髙<lb/>
<pb n="KR4e0091_WYG_017-25b"/>
皇帝實録公與纂脩壬辰命典文衡考試天下貢士號<lb/>
稱得人既而余五人者䝉賜誥命公得推恩贈其父如<lb/>
公職封母羅氏為太宜人贈妻孔氏為宜人癸巳復扈<lb/>
從來北京甲午從征西虜既還命儒臣纂修五經四書<lb/>
及性理大全書學士胡公與公及余實總其事書成重<lb/>
沐恩賚丙申陞翰林學士仍兼諭徳階奉議大夫是冬<lb/>
還南京明年復護駕來北京戊戌實録上進錫宴于禮<lb/>
部有金織紗衣鈔幣之賜庚子陞文淵閣大學士仍兼<lb/>
<pb n="KR4e0091_WYG_017-26a"/>
翰林學士壬寅扈從北征軍行乏食偵知賊營尚逺公<lb/>
與余宻疏軍中利病言之遂詔頒師癸卯隨駕巡邊獲<lb/>
其名王額森圖罕以歸特䝉厚賚甲辰復從北征師還<lb/>
駐榆木川太宗晏駕凡沐浴含斂及道路措置之儀公<lb/>
與余實與焉仁宗皇帝嗣位深加寵眷進户部右侍郎<lb/>
仍兼前二職今上正位東宫拜資善大夫太子少保兼<lb/>
武英殿大學士禮遇益厚凡法司論決重刑必命楊公<lb/>
與余及公同審録其中伸雪葢多時賜大臣五人銀圖<lb/>
<pb n="KR4e0091_WYG_017-26b"/>
書其文曰繩愆糾繆以為政務或有闕失許用此宻䟽<lb/>
以聞公亦與焉當時榮之是冬奉命持節冊趙王妃及<lb/>
封梁王明年洪熈改元命兼禮部尚書三俸俱支賜誥<lb/>
命贈公父祖皆太子少保武英殿大學士祖妣為夫人<lb/>
加封母太夫人贈故妻劉封繼室屠皆夫人明年春公<lb/>
以母老首奏歸省仁宗可之命給驛以往賜賚甚厚皇<lb/>
上嗣位公丁内艱特詔起復命為總裁官纂修兩朝實<lb/>
録已酉命持節往寜夏冊封安化真寜二王妃所過閲<lb/>
<pb n="KR4e0091_WYG_017-27a"/>
兵民休戚還奏上嘉納之庚戌兩朝實録成賜鞍馬白<lb/>
金文綺金織襲衣錫宴于中府是冬扈從巡邊至宣府<lb/>
而還明年秋疾作上命醫診視賜藥物至冬疾劇少傅<lb/>
楊公與余往候問公言死無足惜但愧無以報朝廷益<lb/>
生民家人有請祈恩於子者公曰此君子所耻言及再<lb/>
有問竟不答卒之日實宣徳辛亥十二月丁未也享年<lb/>
六十有四訃聞上為之嗟悼贈榮禄大夫少保諡文靖<lb/>
命有司製棺遣禮部尚書胡濙祭之給舟車歸其喪為<lb/>
<pb n="KR4e0091_WYG_017-27b"/>
造墳塋恩至厚矣其子昭伯將以某年某日𦵏公于某<lb/>
里某山之原而以碑銘為請余與公同年同官處禁林<lb/>
三十餘年出則聫鑣入則同席雖親兄弟不過是也自<lb/>
公之殁痛傷于懐弗能自釋銘奚可辭惟公孝友謙恭<lb/>
沉實和易樂善汎愛出乎天性其學問淹貫文章豐暢<lb/>
為人所愛重凡三扈從往來兩京五從北征沙漠執筆<lb/>
從事於行陣之間乘危涉險未嘗以勞勩為言其在朝<lb/>
廷動作進止皆有常度論思獻納多所禆益是以歴事<lb/>
<pb n="KR4e0091_WYG_017-28a"/>
累朝荐膺寵任眷遇雖隆而自處益謙名其燕休之所<lb/>
曰退菴可謂得大臣之體矣是宜樹碑墓道以垂不朽<lb/>
銘曰<lb/>
天啓皇明文運昭宣輔賛至理必多俊賢顯顯金氏世<lb/>
業以儒善積有源慶澤乃敷惟公之生天資挺秀羣經<lb/>
子史靡不博究既擢巍科給事廷陛太宗右文寵渥荐<lb/>
至擢寘禁林從容宥宻克副淵𠂻屢進華秩于狩于征<lb/>
公罔不從恪勤夙夜不有其躬仁宗嗣位簡賢任舊爵<lb/>
<pb n="KR4e0091_WYG_017-28b"/>
位日崇寵眷彌厚<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文敏集巻十七<lb/>
</p>
<p>
</p>
  </div>
</body>
</text>
</TEI>
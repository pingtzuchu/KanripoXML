<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文敏集巻一</head>
    <p>
<pb n="KR4e0091_WYG_001-1a"/>
欽定四庫全書<lb/>
　文敏集巻一　　　　　　　明　楊榮　撰<lb/>
　　應制<lb/>
　　　瑞應騶虞詩<hi>有序</hi>
欽惟皇上涖阼以來天清地寧五行順序仁覆四海澤<lb/>
洞幽㝠曩者永樂二年秋騶虞見扵河南之鈞州白質<lb/>
黒章虎軀猊首尾長扵身性則仁厚不食生物不踐生<lb/>
芻旼旼穆穆姿態異常臣下得之以進于朝羣臣萬姓<lb/>
<pb n="KR4e0091_WYG_001-1b"/>
歡呼踴躍上表稱頌以為希世之瑞今兹永樂十一年<lb/>
大駕巡狩北京而騶虞復見扵青兖之間司獸者以獻<lb/>
皇上命置闕門之外臣庶聚觀莫不歡欣抃躍咸謂皇<lb/>
上至誠之徳洞逹無間乃克臻兹臣榮謹按瑞應圖云<lb/>
騶虞義獸也帝王徳至鳥獸澤洞幽𡨕則見然斯獸之<lb/>
瑞皆徒傳聞扵載籍豈若今之親覩而屢見哉此盖皇<lb/>
上好生之徳通乎天地霈乎生靈故兹仁瑞之出以表<lb/>
天地之至和以彰皇上之至仁以兆聖子神孫億萬年<lb/>
<pb n="KR4e0091_WYG_001-2a"/>
太平之慶臣榮叨職詞林不可無詩歌以紀盛美謹拜<lb/>
手稽首而獻詩曰<lb/>
於維聖皇徳被八垠神武不殺恢乎至仁恩信誕敷膏澤<lb/>
旁及九族雍睦萬邦寧輯蠻貊戎夷罔不來庭飛潜動植<lb/>
以遂以生治化重熈海宇同春雨暘時若禎祥駢臻黄犀<lb/>
白象集于靈囿馴雉祥麟見于郊藪景星慶雲煜煜氲氲<lb/>
甘露醴泉如酎如餳嘉禾瑞麥芃芃其茂赤草靈芝煜煜<lb/>
其秀黄河載清海不揚波靈龜表孝神人協和天地自位<lb/>
<pb n="KR4e0091_WYG_001-2b"/>
萬物並育瑞應之來以迓景福癸巳之嵗仲夏初吉坤祇<lb/>
效靈騶虞再出維此曹邑瑶光降靈義獸在野草木光榮<lb/>
匪兕匪虎匪熊匪貙白質黒章猊首虎軀尾長於身是曰<lb/>
騶虞其内仁厚其外舒舒不食生物不踐生芻神馳靈邁<lb/>
一日千里周旋中規其儀可喜驅之不廹撫之不驚虞人<lb/>
致之進獻神京士庶駿奔歡聲沸騰僉曰噫嘻徒聞往古<lb/>
今乃得之瑞物斯覩於維聖皇乃文乃武維武不用諸福<lb/>
畢聚吁嗟騶虞實為上瑞昭我皇仁以彰信義庖羲立極<lb/>
<pb n="KR4e0091_WYG_001-3a"/>
龍圖是呈堯舜繼作鳯凰和鳴夏符洛龜殷降𤣥鳥赤<lb/>
雀興周八百斯兆維兹仁獸應時而來皇繼往聖澤洞<lb/>
九垓孰云漢唐文禽青兕赤騠白象曷足倫儗維皇聖<lb/>
神異物不寳所寳維賢豐年是禱端拱無為以成至治<lb/>
瑞應斯蕃匪約而至皇不自聖皇仁如天光昭鴻業傳<lb/>
序萬年臣愧謏聞忻逢盛美作為詩歌以繼麟趾<lb/>
　　　甘露詩<hi>有序</hi>
皇上紹承天位統臨萬方徳化洋溢庶績咸熈雨暘順<lb/>
<pb n="KR4e0091_WYG_001-3b"/>
序九有寕謐無有逺邇熈然泰和由是嘉祥疊臻諸福<lb/>
畢至皇上方勵精圖治夙夜孳孳敬戒不怠數命皇太<lb/>
孫率衛士演武于近郊以示安不忘危之意將以福生<lb/>
民奠宗社建億萬年太平之業乃永樂十年十月甲子<lb/>
甘露降于方山皇上復獵于武崗山之陽獲獸彌多宴<lb/>
饗從官如前儀臣竊惟古者天子嵗三田盖以奉郊廟<lb/>
御賔客充庖厨也故春蒐夏苗秋獮冬狩各以其時名<lb/>
雖不同而所以為田除害之義則一以是而觀誠非娯<lb/>
<pb n="KR4e0091_WYG_001-4a"/>
耳目心志之樂誇畋㳺甲兵之盛實所以順天道協人<lb/>
心乃車駕所次天休震動嘉祥滋至斯乃聖徳格天感<lb/>
應之機捷於影響是豈偶然而已哉臣聞鶡冠子曰聖<lb/>
人之徳上及太清下及太寧中及萬靈則甘露降今兹<lb/>
甘露之祥駢臻疊見是皆皇上至仁之徳涵煦宇内聖<lb/>
子神孫重熈累洽以開太平之鴻業以流慶澤於悠久<lb/>
何其盛哉臣榮叨列侍從躬逢盛美歡抃不勝不可無<lb/>
歌詩以示後世謹拜手稽首而獻詩曰<lb/>
<pb n="KR4e0091_WYG_001-4b"/>
聖皇車駕出九重狩獵屢駐鍾山東龍旗黄幄照晴空羽<lb/>
林猛士氣如虹經丘越壑上巃嵸是時霜清十月中木葉<lb/>
脱落鳴天風黄金羈絡玉花驄萬騎雜遝紛紜從錦袍羽<lb/>
箭控琱弓戈甲照日晴光融豪鷹健鶻筋骨雄勁翮直上<lb/>
摩蒼穹斮豜殪兕射麋熊妖狐狡兎無遺蹤駕鵝<graphic n="KR1175" url="https://raw.githubusercontent.com/kanripo/KR-Gaiji/master/images/KR1175.png" mimeType="image/png"/>鶬勢<lb/>
蹙窮墮羽洒血相横縱懽呼得雋意氣濃乃知聖主致治<lb/>
隆不以既治忘武功因時順動習兵戎為苗驅害慰三<lb/>
農四郊自此樂年豐上天降祥福聖躬瀼瀼甘露凝栢<lb/>
<pb n="KR4e0091_WYG_001-5a"/>
松飴甘肪白醴酪醲珠璣駢聮綴芳藂粲粲不受杲日<lb/>
烘靈氛煜煜氣沖融呈祥現瑞何所鍾衮衣垂拱蓬萊<lb/>
宫梯航玉帛俱來同小臣叨禄愧才庸但願萬嵗歌時<lb/>
雍<lb/>
　　　瑞應麒麟詩<hi>有序</hi>
欽惟聖天子以不世出之資膺受天命主宰神人即位<lb/>
以來華夷效順海宇寧謐五緯不愆雨暘時若由是民<lb/>
安物阜和氣充溢毓為禎祥先後十餘年間駢臻沓至<lb/>
<pb n="KR4e0091_WYG_001-5b"/>
雖古昔傳聞所未見者今皆畢集兹非神化周浹聖徳<lb/>
感通曷克臻是乃永樂十二年秋榜葛刺國以麒麟來<lb/>
獻踰年麻林國復來獻今年秋阿丹國又來獻吁何其<lb/>
盛哉且四靈以麒麟為首王者至仁則出又云中國有<lb/>
聖人在位則至盖非世之所恒有者今數嵗之中凡三<lb/>
至焉豈無所自而然哉實由聖天子至仁大徳上合天<lb/>
心下被四海故川嶽效靈百神恊應之所致誠國家萬<lb/>
萬年太平悠乆之徵不惟天下臣民仰賴無窮之福抑<lb/>
<pb n="KR4e0091_WYG_001-6a"/>
亦聖子神孫萬萬世無窮之慶也臣榮忝職文翰屢覩<lb/>
嘉禎每遇祥瑞之來必有詠歌以播揚盛美况此上瑞<lb/>
所應非常奚可無述作以傳之於後世乎故不揣蕪陋<lb/>
謹為詩一篇以獻其辭曰<lb/>
於維聖皇受命自天仁及庶類恩周八<graphic n="KR1256" url="https://raw.githubusercontent.com/kanripo/KR-Gaiji/master/images/KR1256.png" mimeType="image/png"/>禮義興行無有<lb/>
逺邇日照月臨化成俗美九夷八蠻悉妾悉臣罔敢踰越<lb/>
聿來獻珍鯨波洋洋望之無際島夷所居動數萬里玉音<lb/>
所至莫不尊親淪肌浹髄被于皇仁僉曰陋邦服此聲教<lb/>
<pb n="KR4e0091_WYG_001-6b"/>
海波晏然聖徳之效乃梯乃航惟恐或後乃奉麒麟歸于<lb/>
靈囿惟兹麒麟𤣥枵毓精非時不出非世不生其産應期<lb/>
祥光上燭五彩繽紛卿雲煜煜天無沴氣地息妖氛山川<lb/>
草木發秀揚芬既育既長益竒益異萬靈撝訶百神擁衛<lb/>
魁然其質昻然其形龍顱鳯臆肉角麕身牛尾馬蹄折旋<lb/>
規矩生物不傷音協律呂爰用入貢涉歴海洋秘恠屏迹<lb/>
蛟鱷遁蔵龜龍導從鸞鳯羽翼載馳載驅遂逹京國進之<lb/>
<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>墀得覲天顔重瞳屢顧百僚聳觀嵩呼雷動再拜稽<lb/>
<pb n="KR4e0091_WYG_001-7a"/>
首吾皇聖神永膺萬夀皇帝曰吁瑞不在兹惟慎厥徳<lb/>
乃為禎符爾公爾卿百僚士庶恪脩厥職勿滋逸豫三<lb/>
光昭宣五緯弗虧品物咸亨惟瑞在兹仰惟聖皇體道<lb/>
謙虚竒瑞屢臻抑而弗居戒慎滿盈奉天法祖度越百<lb/>
王卓冠千古洛龜呈夏𤣥鳥降殷赤雀興周式昭前聞<lb/>
維兹麒麟實天所授聖徳格天永承天祐於維聖徳廣<lb/>
大難名巍巍蕩蕩堯舜莫京恩霈八紘澤覃四裔如雲<lb/>
之行如雨之施天錫多福集于聖躬惟皇萬夀百禄是<lb/>
<pb n="KR4e0091_WYG_001-7b"/>
崇雨順風調民安國泰海晏河清萬世永賴臣拜稽首<lb/>
寳祚緜緜聖子神孫傳序萬年<lb/>
　　　神龜詩<hi>有序</hi>
欽惟皇上䖍恭仁孝一徳格天自御宇以來深思太祖<lb/>
聖神文武欽明啟運俊徳成功統天大孝髙皇帝功徳<lb/>
兼隆而孝陵之碑未建無以垂示將來乃命儒臣紀其<lb/>
事實之詳繼命工伐石得于幕府山之陽其材孔良爰<lb/>
求厥趺于龍潭山之麓發土得石龜長尺許廣半之文<lb/>
<pb n="KR4e0091_WYG_001-8a"/>
𤣥蒼不假雕琢宛然若生衆工咸喜又下得貞石長袤<lb/>
適稱為趺董工者以龜來獻勑置于奉天門命公卿百<lb/>
僚咸觀之莫不稽首賛歎以為皇上至仁至孝感通于<lb/>
上下神祇故皇天后土用是以表著焉翌日羣臣奉表<lb/>
稱賀皇上率百僚躬獻孝陵以彰顯太祖神功聖徳萬<lb/>
世無窮之休臣以菲材叨侍禁近幸逢盛事不勝欣躍<lb/>
謹拜手稽首為詩以獻<lb/>
於昭皇祖聖神文武徳合乾剛功超前古肇基江左虎踞<lb/>
<pb n="KR4e0091_WYG_001-8b"/>
龍蟠鴻圖鞏固宗社奠安際天極地罔不臣服朝貢以時<lb/>
獻琛執玉卉裳椎髻接踵梯航南金大貝厥篚相望猗歟<lb/>
我皇紹繼大統一遵成憲天錫智勇念形羮牆永言孝思<lb/>
陵廟奕奕未樹穹碑聖徳神功紀于史氏載勒貞珉以詔<lb/>
後世貞石既獲厥趺是求爰啟爰斸龍潭之丘有昂者龜<lb/>
若瞻若顧忽焉以呈神物斯䕶其傍璀璨果得巨石相趺<lb/>
是宜弗爽毫尺惟皇孝誠孚于神明有感斯應神祇效靈<lb/>
濯以温泉瑩如紫玉陳之丹陛韞之寳櫝窿然其分間錯<lb/>
<pb n="KR4e0091_WYG_001-9a"/>
以文匪雕匪琢氣凝絪緼臣庶聚觀宛然天成歡呼踴躍<lb/>
幸覩嘉禎帝曰嘻哉匪予之力神瑞之應皇考之徳載蠲<lb/>
吉日獻于孝陵陳之閟宮紀之金縢昔聞神龜負書出洛<lb/>
夏后取則洪範是作今逢聖明文命誕敷獲此竒瑞異<lb/>
世同符頌聲洋溢洽乎四海福祚綿綿億千萬載<lb/>
　　　瑞應麒麟詩<hi>有序</hi>
祥麟昭聖徳也麟為四靈之首希世之祥必有聖人在<lb/>
位則應時而見仰惟皇上以聰明睿智之資具聖神文<lb/>
<pb n="KR4e0091_WYG_001-9b"/>
武之徳深仁厚澤覆育天下是以和氣薫蒸而靈物斯<lb/>
至兹實國家萬萬年太平之徵也臣榮生際盛時躬覩<lb/>
上瑞宜有詠歌以楊聖化謹拜手稽首而獻詩曰<lb/>
猗歟祥麟其祥曷徵維皇繼統萬邦咸寧誕敷徳澤丕<lb/>
昭文明至和旁逹海嶽效靈曰惟盛時兆此嘉禎<lb/>
維麟昭昭四靈之首精孕𤣥枵世不恒有羲軒以降成<lb/>
康其後爰暨我皇斯乃云覯何以致之聖徳之厚<lb/>
麟之為麟具此衆體有麕其身有牛其尾既龍其顱亦<lb/>
<pb n="KR4e0091_WYG_001-10a"/>
馬其趾彼獸之凡莫之與比春秋所書周詩攸美<lb/>
維麟之徳厥具匪常懐仁之慈抱義之剛步中規圓亦<lb/>
協矩方生物不食生草弗傷有暢厥音協宮諧商<lb/>
維麟之生于彼海島和氣所鍾逢世熈皥莫髙匪天弗<lb/>
愛其道莫厚匪地弗愛其寳式昭皇仁如天覆幬<lb/>
維麟之來獻于丹陛百辟交歡同覩上瑞咸曰兹麟聖<lb/>
徳所致天毓禎祥以隆至治聖夀齊天寳祚萬世<lb/>
　　　　右祥麟六章章十句<lb/>
<pb n="KR4e0091_WYG_001-10b"/>
　　　白雉<lb/>
憶昔成周時徳化何昭彰萬國悉賔貢白雉來越裳至<lb/>
今千載下簡册尚流芳我朝際昌運至治躋虞唐列聖<lb/>
啟鴻業恩澤覃八荒我皇御寳厯繼統握乾綱于時民<lb/>
物豐和氣為禎祥白雉出西陲竒異非尋常迢迢數千<lb/>
里持以獻明堂肌膚瑩凝雪毛羽淨涵霜皓鶴忽避彩<lb/>
素鷴亦韜光禀兹金氣純上應聖徳昌百辟皆欣抃拜<lb/>
舞簉鵷行㣲臣忝朝列詠歌遂成章願效封人祝聖夀<lb/>
<pb n="KR4e0091_WYG_001-11a"/>
同天長<lb/>
　　　𤣥兔<lb/>
聖皇撫寰宇盛徳致雍熈雨暘既時若民物遂蕃滋隂<lb/>
陽孕至和充塞溢兩儀西夏産靈兔黝然呈瑞姿守臣<lb/>
重驚異此兔何珍竒豈非我聖皇盛徳斯致之載以雕<lb/>
綺籠獻之白玉墀宛若負蒼璧有如錫𤣥圭炅炅碧曈<lb/>
開毶毶黒雲垂初疑育𤣥圃又想嚥墨池乃知造化神<lb/>
生此誠所宜大哉天徳純感召良在兹置之靈囿間麟<lb/>
<pb n="KR4e0091_WYG_001-11b"/>
鳯相追隨天階同率舞實若唐虞時願言著青史萬載<lb/>
流光輝<lb/>
　　　神應泉詩<hi>有序</hi>
欽惟皇上御極以來海宇寧謐祥瑞屢臻華夏蠻夷罔<lb/>
不率俾四海内外皥皥熈熈薫然泰和惟朔漠遺裔倔<lb/>
强梗化拘戮信使冦攘邉埸皇上赫怒躬率六師往征<lb/>
之三月丙子駐師于凌霄峰厥地髙燥泉水歉乏是夜<lb/>
忽天雨雪彌布于地士馬充足莫不歡騰鼓舞以為皇<lb/>
<pb n="KR4e0091_WYG_001-12a"/>
上至誠格天之所致也遂踰錦水磧厯壓虜川陟金剛阜<lb/>
所經之處平沙曠漠鹻水悉化為甘泉丙申駐蹕于清水<lb/>
源地鹹水涸忽涌泉上出滔滔汨汨瑩澈清潔斯湏滂洋<lb/>
將士環覩驚駭嗟異咸以為除滅殘寇之徵也皇上召中<lb/>
官汲取嘗之味甚甘美仍賜將士皆飲乃命之曰神應泉<lb/>
臣以菲才承恩扈從日近天顔親覩靈異莫效涓埃之報<lb/>
願為歌詩以頌功徳於無窮謹拜手稽首以獻其詞曰<lb/>
猗歟我聖皇統承太祖業巍巍唐虞聖赫赫湯武烈六<lb/>
<pb n="KR4e0091_WYG_001-12b"/>
合皆同風蠻貊罔不從筐篚日相望熈皥樂時雍蠢兹<lb/>
蕞殘裔悖逆何昏嚚拘戮我信使毒痡我邉氓天皇忽<lb/>
震怒六師遂親征桓桓熊虎士燀熖若雷霆戈矛相照<lb/>
耀旌幟何鮮明神謨展雄畧廟算由天成龍旗出居庸<lb/>
雄師抵萬全綿延錦水磧雜遝清水源跋涉極沙漠鹻<lb/>
苦地乏泉皇天彰聖徳瑞雪何翩翩山川爭效靈甘泉<lb/>
涌平川味若醴餳甘清比氷壺鮮滔滔流不窮斯湏即<lb/>
成淵將士皆懽躍汲負相後先龍顔為之喜命兹神應<lb/>
<pb n="KR4e0091_WYG_001-13a"/>
泉僉言協休徴渠魁當就孿㣲臣忝扈從載筆隨天營<lb/>
鞠躬覩靈異賜飲沾恩榮行看清朔漠一掃欃槍蹤神<lb/>
功昭萬世炳煥垂無窮<lb/>
　　　元夕賜觀燈<lb/>
聖皇撫昌運肇基營北京駿奔來萬方小大罔不承上<lb/>
天錫靈貺異瑞繽紛呈維時届上元樂與臣庶并巨鼇<lb/>
戴神山嶻<graphic n="KR1110" url="https://raw.githubusercontent.com/kanripo/KR-Gaiji/master/images/KR1110.png" mimeType="image/png"/>出滄溟屹然向雙闕飛翠相迴縈瑞氣發<lb/>
華彩五色含精英凝輝燭霄漢吐耀亘天庭羣仙駕鸞<lb/>
<pb n="KR4e0091_WYG_001-13b"/>
鶴縹緲凌紫清簫韶合舜樂九奏鏘和鳴龍旂拂層霄<lb/>
鳯輦敞雲屏星毬百寳麗火樹千花明魚龍陳雜戲羅<lb/>
綺疊晶熒華夷總歡慶宴樂沾恩榮聖情重悦懌朝野<lb/>
騰歌聲㣲臣忝侍從何以輸忠誠願言頌帝徳萬嵗樂<lb/>
昇平<lb/>
　　　白烏<lb/>
慈烏復慈烏姿態何瑰竒由來能反哺厥性仁且兹心既<lb/>
育亦既長飛息相追隨靈異匪凡匹鳴止適所宜况此<lb/>
<pb n="KR4e0091_WYG_001-14a"/>
鍾素質皎潔純不緇霜毛正璀璨雪羽何陸離馴狎出<lb/>
天性迴翔動光儀昨日産京兆呈祥應明時今復來南<lb/>
交致身白玉墀振翮發華彩瑤臺皓同輝瑞物不易致<lb/>
嘉禎協昌期聖皇有至徳大孝感穹祇宗廟既昭格扵<lb/>
焉錫蕃禧經始方在兹都邑煥巍巍竒祥日駢集寳祚<lb/>
緜鴻基百辟總歡抃恩波洽華夷治化超前古端拱自<lb/>
無為願同鵲巢什萬世歌雍熈<lb/>
　　　靈犀<lb/>
<pb n="KR4e0091_WYG_001-14b"/>
聖皇臨大寳萬國悉來庭竒獸方交獻文犀忽逺呈肉<lb/>
騣何磊磈獨角更崢嶸挺特應無比安馴自不驚辟寒<lb/>
知有異照水詫通靈長向軒墀立寧隨耒耜耕騶虞堪<lb/>
共處𤣥豹許肩行盛世多靈瑞長歌頌太平<lb/>
　　　白鸚鵡<lb/>
上林風日美佳氣欝葱葱花木競妍媚珍禽亦云充有<lb/>
鳥曰鸚鵡態度莫與同質稟金精秀性含火徳豐聰慧<lb/>
復能言清音徹九重翠色變為素造化施神功霜毛既<lb/>
<pb n="KR4e0091_WYG_001-15a"/>
皎潔雪羽何璁瓏翺翔青𤨏闥出入蓬萊宫繫以紅錦<lb/>
絛盛以黄金籠常時沐恩寵眷顧回重瞳素鷴不可並<lb/>
白鷺焉敢從飲啄既得所飛止何雍容適逢太平日昌<lb/>
運方興隆願言在靈囿祝夀頻呼嵩<lb/>
　　　嘉禾<lb/>
聖皇御寳厯萬國際昇平海宇既寧謐民物自生成和<lb/>
氣遂充溢竒祥日來呈史冊莫殫述歌頌揚歡聲及兹<lb/>
闗陜間百榖嵗屢登嘉禾忽獻瑞數穂同一莖金稃既<lb/>
<pb n="KR4e0091_WYG_001-15b"/>
璀璨玉粒何晶瑩盈筐進丹陛芳氣藹天庭百辟盡瞻<lb/>
覩聖心乃弗矜顧此兆豐稔農事勤有徴所期雨暘順<lb/>
九有俱安寧微臣亦何幸侍從霑恩榮永言紀帝徳萬<lb/>
世昭皇明<lb/>
　　　獅子<lb/>
聖朝統六合威徳被遐荒鳥獸既咸若萬物霑恩光獅<lb/>
子産西極雄猛非尋常鋸牙自銛利銅首何軒昻雙耳<lb/>
正上聳兩目耀星芒巨尾搖錦茸長毛絢金黄顧盼雄<lb/>
<pb n="KR4e0091_WYG_001-16a"/>
風生哮噉百獸藏及兹來闕下俛首隨鵷行帖然自馴<lb/>
服感此仁化彰玉堦齊率舞靈囿恣翺翔仰惟聖明世<lb/>
物類皆蹌蹌永言樂熈皥天地同悠長<lb/>
　　　題賜上尊封識小帖<hi>有跋</hi>
聖皇昔御西内時萬機多暇樂雍熈傳宣廷臣近玉陛<lb/>
賜坐轉覺天顔怡親調異饌出金鼎八珍之味和羮糜<lb/>
上尊九酲出天府瓊漿玉酪甘如飴内園朱櫻新薦後<lb/>
粲若驪珠光陸離銀罌翠釡遞傳送闔室均得霑恩私<lb/>
<pb n="KR4e0091_WYG_001-16b"/>
當時感激荷榮寵銘心鏤骨無窮期黄封題識最嚴密<lb/>
洞庭春色何珍竒墨花如雲注霜璽龍香繞甕猶淋漓<lb/>
恍疑晴霞隠𤣥霧朱文小篆蟠蛟螭尚書寳此弗敢置<lb/>
錦箋玉軸加裝池虹光熒煌動四壁坐覺雨露添華滋<lb/>
摩挲此巻倍増感何幸深䝉聖主知恩波浩蕩比滄海<lb/>
聊寫悃幅成歌詩願公什襲同拱璧盛徳榮名萬古垂<lb/>
永樂庚子夏四月丙辰上在西内圓殿特召都督臣薛<lb/>
禄尚書臣吕震臣李慶暨臣榮臣金幼孜至殿外命坐<lb/>
<pb n="KR4e0091_WYG_001-17a"/>
賜食其羮糜盖出於御前調和珍異非常且復有上尊熟<lb/>
食酪漿櫻桃之賜厚徳深恩難以云喻然所賜上尊封識<lb/>
皆有墨印洞庭春色四字復用朱印篆書御用二字以葢<lb/>
其上思惟古昔聖帝明王解衣推食之意不是過也恩眷<lb/>
之隆何其至哉今臣震謹以上尊題識封號裝潢成軸以<lb/>
彰聖上之恩賜且欲傳之子孫以為珍玩復徴予言榮追<lb/>
惟當時恩實同霑則今拜觀於此又奚容自黙哉既為歌<lb/>
詩以昭盛美復紀其實扵後以識希世之遇云<lb/>
<pb n="KR4e0091_WYG_001-17b"/>
　　　元夕賜觀燈<hi>四首</hi>
綵山髙接九重天珠樹銀花炫紫烟雲擁羣仙朝玉闕<lb/>
星垂大地簇金蓮峯巒疊翠迴蓬島羅綺揺光映御筵<lb/>
宴樂自知同在鎬聖皇端拱萬斯年<lb/>
節臨三五雪初融百尺峯巒接碧空十二樓臺春浩浩<lb/>
九重宮闕月溶溶鳳笙龍管祥光外珠樹銀花紫霧中<lb/>
再拜嵩呼祈聖夀年年慶賞萬方同<lb/>
六鼇擁翠出蓬瀛火樹星毬綵結成萬燭光連金闕逈<lb/>
<pb n="KR4e0091_WYG_001-18a"/>
千花影絢玉階明雲邉鸞鶴來仙馭天上簫韶度曲聲<lb/>
此夕内庭逢令節小臣何幸沐恩榮<lb/>
和氣氤氲四海春金爐玉漏夜初分烟霞影炫浮丹闕<lb/>
星斗光揺動彩雲月照錦粧干隊出風飄仙樂萬家聞<lb/>
兩京樂事真難遇願竭丹𠂻答聖君<lb/>
　　　賜見東宮謝恩<lb/>
天眷皇明萬世隆儲君育徳在春宮祥雲曉接龍樓上<lb/>
佳氣晴開鶴禁中恭覩堯眉呈八彩仰瞻舜目烱重瞳<lb/>
<pb n="KR4e0091_WYG_001-18b"/>
㣲臣拜賜天恩厚補報深期竭寸𠂻<lb/>
　　　元夕賜觀燈詩<hi>五首</hi>
海宇昇平日元宵令節時綵雲飄鳳闕瑞靄繞龍旗歌<lb/>
管春聲動星河夜色遲萬方同樂事千載際昌期<lb/>
閶闔䟽魚鑰瑶空結綵樓千花攅火樹百寳燦星毬良<lb/>
夜承恩宴清時樂豫逰内筵稱萬夀嵗嵗奉宸旒<lb/>
禁苑東風暖青霄月正中魚龍干隊戲羅綺萬花叢雲<lb/>
嶠祥光麗星橋寳炬紅太平多樂事此夕萬方同<lb/>
<pb n="KR4e0091_WYG_001-19a"/>
玉漏傳清禁華燈徹夜明貝宮珠綴絡綵隊錦粧成雲<lb/>
霧浮香氣簫韶合樂聲願歌天保什萬嵗頌昇平<lb/>
象緯臨天闕瑤空集萬靈雲霞紛掩映星斗疊晶熒寳<lb/>
地春應滿金門夜不扄千官陪宴樂拜舞在明庭<lb/>
　　　隨駕幸南海子<lb/>
天開形勢壯都城鳯翥龍蟠拱帝京萬古山河鍾王氣<lb/>
九霄日月煥文明祥光掩映浮金殿瑞靄縈迴繞翠旌<lb/>
聖主經營基業逺千秋萬嵗頌昇平<lb/>
<pb n="KR4e0091_WYG_001-19b"/>
　　　恭侍御逰萬嵗山<hi>四首</hi>
　　　　萬嵗山<lb/>
翠巘巃嵸接上台黄金為殿玉為臺葳蕤寳樹含空秀<lb/>
縹緲煙霞照日開金露玉虹雲外聳方壺瀛島海邉來<lb/>
聖皇嵗嵗宸逰樂百辟森森喜得陪<lb/>
　　　　太液池<lb/>
太液池深碧似苔溶溶漾漾自西來魚翻翠藻嘘輕浪<lb/>
鳥下青蒲絶㸃埃影浸綵舟輕蕩颺光涵星斗自縈迴<lb/>
<pb n="KR4e0091_WYG_001-20a"/>
願將一滴天瓢㵼㪚作甘霖遍九垓<lb/>
　　　　小山<lb/>
瑤空湧出秀芙蓉寳樹參差近九重波泛羽觴來玉澗<lb/>
泉垂珠箔噴金龍四時佳氣浮丹闕八表晴嵐露碧峯<lb/>
喜遇太平無事日共霑雨露沐恩濃<lb/>
　　　　白兔<lb/>
金門曙日正瞳曨白兔呈祥逈不同逺帶霜華依鳯闕<lb/>
遙含月影出蟾宫清標好傍瑤臺上素色偏宜玉殿中<lb/>
<pb n="KR4e0091_WYG_001-20b"/>
自是太平多瑞應願祈聖夀效呼嵩<lb/>
　　　五色鸚鵡<lb/>
隴西有鳥名鸚鵡文彩輝煌快先覩九苞鳴鳯真可方<lb/>
五色鵷鸞安足數翠羽紅衿何陸離錦膺綉臆尤瑰竒<lb/>
迴翔自是多態度顧盼轉覺生光儀天賦美質獨含慧<lb/>
巧舌能言世所貴相唤相呼多好音雙雙顧影真姸媚<lb/>
上林日暖祥風輕啄食永得沾恩榮願效嵩呼祝聖夀<lb/>
日日長聞萬嵗聲<lb/>
<pb n="KR4e0091_WYG_001-21a"/>
　　　元夕賜觀燈<hi>宣徳三年</hi>
聖皇御極海宇清民安物阜天下平九重端拱敷化理<lb/>
竒祥上瑞爭來呈是時佳節届元夕思與臣民共懽懌<lb/>
特勑張燈萬嵗山錦綵輝煌臨太液層巒複嶂髙崔嵬<lb/>
祥雲瑞靄相縈迴懸知不借巨鼇力自是瀛島環蓬萊<lb/>
重重疊疊因山勢綉谷丹崖何綺麗千樹銀花炫碧空<lb/>
萬斛金蓮照平地星毬百寳巧粧成滉漾月華浮水晶<lb/>
魚龍雜遝分綵隊笙歌迭進諧新聲聖皇垂衣臨黼扆<lb/>
<pb n="KR4e0091_WYG_001-21b"/>
百辟趨陪瞻玉几暖風微裊御爐烟環珮鏘鏘彩雲裏<lb/>
仙韶九奏音韻調和鸞駐驆天香飄皇情悦豫龍顔喜<lb/>
萬國嵩呼祝帝堯微臣素懐葵藿志何幸遭逢盛明世<lb/>
但願海晏黄河清聖夀齊天萬萬嵗<lb/>
　　　嘉菊<lb/>
内園植物真竒特一種秋花開五色瑪瑙葳蕤琥珀黄<lb/>
胭脂隠暎鉛華白由來託根得所宜造化生成雨露滋<lb/>
喜見幽芳出上苑何須佳色羡東籬今晨拜舞承恩渥<lb/>
<pb n="KR4e0091_WYG_001-22a"/>
詔命中官送館閣穠艷偏含曉日明貞姿獨傲秋霜薄<lb/>
對此感激懐深恩嘗聞飡菊可延年願祈聖夀齊天地<lb/>
嵗嵗花開向御筵<lb/>
　　　賜逰萬嵗山詩<hi>十首有序</hi>
宣徳三年三月庚辰上命尚書臣蹇義等十有八人同<lb/>
逰萬嵗山頃之中官傳㫖許乘馬及將從者二人既入<lb/>
東上北門乘馬及乾寧門下馬步出度橋中官導引登<lb/>
山周覽復賜登御舟泛太液池賜茶及素羞十餘品而<lb/>
<pb n="KR4e0091_WYG_001-22b"/>
凡蕩槳持楫者皆中使唱和合律既而抵新建圓殿地<lb/>
勢竒勝金碧照耀恍若身在蓬萊宫闕有間上乘馬至<lb/>
慰勞甚周臣等皆叩首稱萬嵗上大喜徘徊乆之特召<lb/>
臣士竒臣榮諭以天下無事雖不可流扵安逸而政務<lb/>
之暇命卿等至此以開豁心目庶幾古人逰豫之樂不<lb/>
在拘檢也臣士竒臣榮叩首稱謝而退傳諭羣臣方慿<lb/>
檻觀中官拏舟網魚復有㫖人賜御釀玉醅一甌飲復<lb/>
命乘馬逰小山行一里許上乘馬繼至羣臣匆促將下<lb/>
<pb n="KR4e0091_WYG_001-23a"/>
馬迎特㫖勿下諭中官人賜鈔三千貫從者人三錠且令<lb/>
中官陪至小山飲饌盡醉而歸駕遂回未半里遇池中水<lb/>
鳥羣飛上親發一矢中一鳥墜馬前諸臣方入小山門遙<lb/>
見中官持鳥至傳命賜義等炙食之羣臣望闕叩首謝遂<lb/>
徧逰小山觀二獅子衮毬并覩金龍噴水水簾及曲水流<lb/>
觴之處皆雕琢竒異布置神巧莫不稱讚良久乃退坐松<lb/>
栢間享酒饌皆珍竒之品中官相與勸酬甚懽酒未䦨人<lb/>
賜鸚鵡一將徹復賜從者酒食皆醉飽而歸及出西安門<lb/>
<pb n="KR4e0091_WYG_001-23b"/>
天已暝抵家更初皷作羣臣莫不感恩懐徳以為萬世之<lb/>
竒逢翌旦臣義等方相率詣御前稱謝而中官傳㫖免謝<lb/>
羣臣不勝惶恐感戴天恩之至臣榮竊以為君臣相遇自<lb/>
古為難昔唐太宗之世房𤣥齡輩十八人得承寵眷時以<lb/>
為登瀛洲至今相傳以為盛事臣榮何幸遭際聖明夙夜<lb/>
兢惕深以弗克報稱為愧伏蒙聖上不以臣榮不肖為嫌<lb/>
屢錫寵恩奬諭甚至今復得預斯列恩榮之盛無以復加<lb/>
敢不勉盡心力以圖報效於萬一乎因不揆蕪陋謹賦五<lb/>
<pb n="KR4e0091_WYG_001-24a"/>
言律詩十首以述皇上眷待臣下恩禮之隆以紀羣臣<lb/>
遭際之盛且使後之為臣者有所勸勉焉<lb/>
瓊島宸逰日隨逰切九重天恩許乘騎仙仗從飛龍迤<lb/>
邐雲霄近汪洋雨露濃詞臣何慶幸千載得遭逢<lb/>
太液春波暖承恩泛綵舟輕盈蘭棹發蕩漾玉虹流簾<lb/>
影移宮樹茶香出御甌此中多勝景况是從宸逰<lb/>
翠巘開新殿團花簇玉䦨醇醪天上賜仙境御前看浩<lb/>
蕩恩波濶光榮禮數寛㣲臣沾聖澤何幸侍金鑾<lb/>
<pb n="KR4e0091_WYG_001-24b"/>
奉詔隨鸞馭遨逰遍小山風光連禁籞花影覆清灣路<lb/>
繞金宮轉雲隨綵仗還紫騮如掣電倐已度仙闗<lb/>
猛獸來西極低徊御苑中爪牙真猛捷毛骨獨竒雄寳<lb/>
樹横金鎖珠毬結綵茸從容看率舞還想有虞風<lb/>
玉澗通泉脈金龍噴雪花崢嶸山骨潤滉漾水簾斜暝<lb/>
色凝飛雨清聲隔綵霞此中塵不到應即是仙家<lb/>
水鳥多馴狎偏隨綵仗飛六龍迴御輦一箭落毛衣珍<lb/>
味同霑賜儒冠倍有輝獨慙無寸補遭遇古來稀<lb/>
<pb n="KR4e0091_WYG_001-25a"/>
松栢清隂滿林間列宴時玉階分御賜仙醴泛金巵翠<lb/>
釡駝峰異雕盤鱠縷竒恩同天地濶思報永無涯<lb/>
珍禽來異域分賜出雕籠禀質生尤異能言類莫同宴<lb/>
逰逢盛世恩眷自宸衷感激應無極懐思意不窮<lb/>
四海同熈皥宸逰樂太平綵雲隨御輦瑞日照霓旌賜<lb/>
賚何稠疊霑承感聖明永言歌帝徳千載播鴻名<lb/>
　　　賜逰東苑詩<hi>有序</hi>
洪惟皇上恭膺天命嗣承大統宵旰孜孜以圖至治萬<lb/>
<pb n="KR4e0091_WYG_001-25b"/>
幾之暇每御便殿延見儒臣講論古今移時乃罷此與<lb/>
古先聖帝明王同一揆也何其盛哉乃宣徳三年戊申<lb/>
秋七月十有一日召尚書臣蹇義臣夏原吉臣楊士竒<lb/>
臣榮同逰東苑夾路嘉植榮茂芬敷前至一殿棟宇宏<lb/>
壯金碧相輝其後瑤臺玉砌竒石森聳環植花卉清香<lb/>
素豔穠郁可愛又有方池引泉其中玉龍吐水其髙盈<lb/>
丈噴激下注入于石渠直透殿内兩旁石溝溝之首圓<lb/>
轉各有二竅並列其一水貫其中委曲縈迴復流至第<lb/>
<pb n="KR4e0091_WYG_001-26a"/>
二竅乃入于池直通殿外石池池之中竒石屹立不假<lb/>
雕琢宛若升龍之狀上有四竅以通泉脈而常閉之啟<lb/>
其竅則水皆湧出直上盈丈與殿後石龍吐水相應池<lb/>
之南又有臺髙數尺森列異石植以花卉紛披掩映殿<lb/>
陛之前復有二石左如龍翔右如鳯舞天然竒巧宛若<lb/>
生成初上御殿中召臣等與語政務良乆乃曰此旁復<lb/>
有草舍一區乃朕致齋之所非敢比古人茅茨不剪之<lb/>
意然庶幾不忘乎儉矣卿等可徧觀扵是中官引臣等<lb/>
<pb n="KR4e0091_WYG_001-26b"/>
先至一小殿梁棟椽桷皆以山木為之而覆之以草四<lb/>
面䦨楯亦然不加斵削小大渾然林木參差蔚然可愛<lb/>
稍西有路紆迴荆扉蔽䕶既入則有石甃之河南有小<lb/>
橋覆以草亭左右復有二草亭各枕橋而度東西去遙<lb/>
望宛若台星其下皆水逰魚沈浮各適其所中為小殿<lb/>
其後有廊以通後堂東西有齋有軒以為彈琴讀書之<lb/>
所悉以草覆之四圍編竹為籬籬下皆蔬茹匏瓜之類<lb/>
觀畢上臨河命舉網取魚連得數尾令中官具酒饌以<lb/>
<pb n="KR4e0091_WYG_001-27a"/>
此魚作湯賜食既而召臣等至前賜以金幣絛環玉鈎<lb/>
等物遂賜宴于東廡珍羞異味不可勝計復被㫖令各盡<lb/>
醉而歸既歸已暝恍如造蓬萊方壺之上瑶池弱水之間<lb/>
也何其幸哉臣仰惟皇上之徳如天地之大滄海之深顧<lb/>
以臣之謭陋叨居禁宻之地寵眷實隆曷能補報於萬一<lb/>
夙夜祗懼惟恐弗勝今屢䝉恩遇之厚賜觀内苑有同逰<lb/>
之樂相得之美以臣之愚何以臻此是用不揆蕪陋謹為<lb/>
五言古詩一首凡四十韻拜手稽首以獻其詩曰<lb/>
<pb n="KR4e0091_WYG_001-27b"/>
聖皇嗣寳厯日表龍鳯姿典章率由舊制度仰成規<lb/>
萬方囿神化四海樂雍熈維時屬秋序暑退生凉颸<lb/>
萬幾既餘閒行樂適在兹從容召儒臣内苑同逰嬉<lb/>
峩峩黄金殿璀璨白玉墀廊廡欎周迴金碧光陸離<lb/>
岧嶤珊瑚石瑶草間瓊枝玉虹出西山泉脈何逶迤引<lb/>
流入東苑滉漾涵方池蒼龍忽蜿蜒吐水一何竒飛流<lb/>
濺碧空爪甲何淋漓形態本天成雕琢寧用施異石既<lb/>
磊落竒葩自葳蕤蓬島非可儗天宮信能移少前造幽<lb/>
<pb n="KR4e0091_WYG_001-28a"/>
境似與林壑期草徑自森邃蔬畦亦紛披殿宇靡華飾<lb/>
儉朴同茅茨伐材為曲檻編竹成疎籬小橋横碧流短<lb/>
亭瞰清漪㳺魚時出躍花木向朝曦致齋誠得所燕息<lb/>
允相宜翠華此臨幸鳯盖簇鸞旗聖情歡未極錫宴荷<lb/>
恩私雕盤列珍饌内醖浮金巵既醉増感激愈覺心神<lb/>
怡賜賚何駢蕃交錯粲相輝金幣雜香環玉鈎繫青絲<lb/>
愚臣本微陋忝遭聖主知顧兹益懐懼扵國何所裨經<lb/>
邦乏嘉猷輔理寧有為叨陪鼎鼐間詎免竊禄譏夙夜<lb/>
<pb n="KR4e0091_WYG_001-28b"/>
弗遑暇竭力効驅馳傾心嚮太陽如彼藿與葵海嶽髙<lb/>
且深㳙埃豈能資但當祝聖夀垂拱朝四夷嵗嵗悉豐<lb/>
稔民物益蕃滋此生亦何幸際兹堯舜時拜稽頌皇仁<lb/>
願繼南薫詩<lb/>
　　　白鹿<lb/>
古稱瑞鹿真竒特千載為蒼始為白只今牝牡自天成<lb/>
并毓小麑皆雪色斯實吾皇聖徳純四方八表俱回春<lb/>
産兹素質表神異胚胎便覺超凡羣金精降靈天所錫<lb/>
<pb n="KR4e0091_WYG_001-29a"/>
百獸珍竒孰能匹貢來玉陛殊未知立近瑶臺恍難覔<lb/>
乃知造化之所為欲與彩鳯同來儀小臣作歌獻丹扆<lb/>
願續文王靈囿詩<lb/>
　　　神功聖徳詩<hi>有序</hi>
宣徳三年秋八月戊申皇上以農事之暇躬率六師巡<lb/>
歴邊疆嚴固守備九月辛亥師駐石門遽得邊報云北<lb/>
兵南侵已迫近境天威震怒即召將帥諭之曰蕞爾殘<lb/>
兵輙敢侵逼適朕在斯誠上天之佑助事與機㑹不即<lb/>
<pb n="KR4e0091_WYG_001-29b"/>
勦滅終遺後患爾等率領大軍隨後以進至關而止朕<lb/>
躬率鐵騎三千倍道兼行以勦平之待有勅召爾等即<lb/>
來臨發復召諸將示以神算且謂我軍必勝敵人必滅<lb/>
理勢昭然在此一舉衆皆稽首呼萬嵗而退越四日乙<lb/>
夘度喜峯口風日和明藹然如春士馬騰躍行將七十<lb/>
里間敵人與前鋒接戰上不以路之險峻河之間阻徑<lb/>
率鐵騎馳赴之士率協心勇氣奮發如電驅雷擊望敵<lb/>
疾馳若有神助遂衝賊陣手射死强冦十餘人麾左右<lb/>
<pb n="KR4e0091_WYG_001-30a"/>
翼禽其酋長百餘并射殺斬馘賊黨無算餘衆披靡奔<lb/>
潰即下令軍中搜捕山林直擣牙帳乃盡收其人口兵<lb/>
器馬匹牛羊輜重倒載而歸烽烟無警邉境以寧臣榮<lb/>
自惟一介草茅素無寸補伏蒙皇上寵任屢厪眷顧當<lb/>
出闗勦賊之際扈從文臣武將多弗得與特命臣榮侍<lb/>
駕前驅日在左右時時慰勞以酒食天語丁寧誨諭諄<lb/>
切臣榮雖粉骨糜身何能補報及今隨侍回京夙夜思<lb/>
念聖恩深重不能自己矧惟皇上以神武之資英明果<lb/>
<pb n="KR4e0091_WYG_001-30b"/>
斷威徳所及無逺弗服今兹獨以三千之衆横行塞外<lb/>
剪滅強敵數萬神功聖徳足以光昭祖宗震服天下巍<lb/>
巍乎萬世太平之功業豈特為一時之盛美而已哉遂<lb/>
不揆淺陋謹以耳目所聞見者立題追述當時歴履共<lb/>
賦七言律詩一十五首拜手稽首上獻顧不足以鋪張<lb/>
皇上神功聖徳扵萬一抑可以少紀其實以示夫後之<lb/>
人焉<lb/>
　　　巡邉<lb/>
<pb n="KR4e0091_WYG_001-31a"/>
天子時巡遂出京桓桓貔虎擁邊城風雲動色隨行帳<lb/>
日月回光繞御營萬里戈矛横殺氣六軍鼙鼓震天聲<lb/>
懸知朔漠烽烟靖願頌神功答聖明<lb/>
　　　閲武<lb/>
聖主戎衣振武功六軍意氣總驍雄帳前戈甲飛騰處<lb/>
塞上風雲指顧中赫赫天威臨御扆稜稜殺氣亘晴虹<lb/>
枯摧朽拉應無敵四海謳歌樂嵗豐<lb/>
　　　得邉報<lb/>
<pb n="KR4e0091_WYG_001-31b"/>
聖心慮逺飭邉陲正值農功休暇時塞外風烟朝乍警<lb/>
帳前羽檄夜交馳神謀誕布由先定睿算應知不少遺<lb/>
鐵騎驍騰真勇敢兹行破敵更無疑<lb/>
　　　駕渡灤河<lb/>
虹橋雙架輦初過天意潛孚氣候和飛騎豈知河有石<lb/>
㳺魚偏愛水無波微飈不動兵威肅化日纔舒士氣多<lb/>
此去定知旋奏凱六軍行處聽鐃歌<lb/>
　　　出喜峯口<lb/>
<pb n="KR4e0091_WYG_001-32a"/>
崔嵬絶壁勢爭雄破敵機謀出聖衷雉堞逺横千嶂外<lb/>
鸞旂遙度五雲中飛騰鐵騎兼程進散漫穹廬掃地空<lb/>
仰荷天威清朔漠凱歌懽動六軍同<lb/>
　　　踰偏嶺<lb/>
天邉絶嶺勢岧嶤玉削芙蓉入望遙風動鸞旂迎瑞日<lb/>
雲隨鳯駕度晴霄石林曉霽千峯秀塞草秋深萬馬驕<lb/>
此處登髙成壯覽華夷共仰聖明朝<lb/>
　　　度萬塔黄崖<lb/>
<pb n="KR4e0091_WYG_001-32b"/>
怪石巉岩聳碧空浮圗髙出勢穹窿邉城百草經霜白<lb/>
御帳千旗絢日紅天氣喜逢晴不雨曙光偏覺静無風<lb/>
侍臣幾度承恩厚顧問時時到幄中<lb/>
　　　度駱駝嶺<lb/>
山勢巃嵸類駱駝危峯嶮峻少平坡上浮暝靄侵層漢<lb/>
下俯寒流近小河佳氣葱葱隨御帳兵威赫赫擁天戈<lb/>
宸謀指日殱殘寇佇聽旋師奏凱歌<lb/>
　　　次㑹州<lb/>
<pb n="KR4e0091_WYG_001-33a"/>
樓堞連雲地勢平昔年曽此築髙城平蕪渺渺當時路古<lb/>
木蒼蒼舊日營笳皷聲中涼吹發旌旗影裡夕陽明殘<lb/>
兵假息應無地一掃欃槍大漠清<lb/>
　　　破敵<lb/>
三千銕騎氣如虹勍敵紛披計已窮邊塞杰魁俱就縛<lb/>
窮荒巢穴悉為空仰知聖慮恢神算自是天威振武功<lb/>
大駕回鑾歌奏凱懽聲喜氣萬方同<lb/>
　　　重九<lb/>
<pb n="KR4e0091_WYG_001-33b"/>
闗塞秋深灝氣清正逢佳節駐行營天回玉帳三軍肅<lb/>
地接龍沙萬里平白草帶霜經物候黄封賜酒荷恩榮<lb/>
聖王駐馬功成處百萬旌旗耀日明<lb/>
　　　諸將繼至<hi>是夕微雪即晴</hi>
黠寇憑陵逼塞城天兵擒滅祲氛清六花獻瑞寒光薄<lb/>
孤月流輝夜色明萬里旌旗回御輦千官劍佩集行營<lb/>
時巡已喜安邉境定挽銀河洗甲兵<lb/>
　　　賜觀獵<lb/>
<pb n="KR4e0091_WYG_001-34a"/>
戎衣躬御武功成百萬熊羆訓練精馬上鷹鸇思奮擊<lb/>
林間豺虎敢横行天威霽曉三軍肅霜氣澄秋四野平<lb/>
倐見平原狐兔盡鐃歌載路喜歸營<lb/>
　　　賜觀射虎<lb/>
渺渺平川百草空於菟出沒勢偏雄氣凌猛騎應難搏<lb/>
身斃彫弓計已窮日色蒼涼沙磧外天威炫赫塞垣中<lb/>
臣民共仰龍顔喜神武由來孰與同<lb/>
　　　班師<lb/>
<pb n="KR4e0091_WYG_001-34b"/>
邉城巡幸駐天兵鐵騎如雲勢莫嬰一皷即成除暴績<lb/>
六軍俱奏凱歌聲逺頒鳯詔初回馭遙奉鑾輿喜入京<lb/>
聖主實同天地徳萬年一統樂昇平<lb/>
　　　早朝<lb/>
禁城初聴曉鐘聲天仗森嚴簇繡楹風引御爐香霧逺<lb/>
雲開仙掌日華明班聨冠佩瞻龍衮樂奏簫韶叶鳯鳴<lb/>
聖主正當垂拱日萬方皷舞樂昇平<lb/>
　　　題御賜黄封<lb/>
<pb n="KR4e0091_WYG_001-35a"/>
積雪凝暉遶建章黄封勅賜有輝光醅浮寳甕雲霞色<lb/>
醉濕宮袍雨露香周室治平開宴樂虞廷歌詠協明良<lb/>
鼎湖悵望龍逰逺追想深恩淚滿裳<lb/>
　　　賜觀擊毬射栁<lb/>
禁苑薫風顥氣清天閑龍馬玉蹄輕花邉逺近星毬落<lb/>
栁外參差綵仗横演武正期防逸樂詰兵端欲保昇平<lb/>
㣲臣侍從慙無補願效賡歌頌聖明<lb/>
雲移仙仗簇龍旗正是京華五月時駐蹕近依丹鳳闕<lb/>
<pb n="KR4e0091_WYG_001-35b"/>
彎弓遥剪緑楊枝萬年仰祝齊天夀百步欣看中的竒<lb/>
神武聖文超往古㣲臣何幸際昌期<lb/>
　　　賜扇及綵縷<lb/>
海宇熈熈景運昌君臣千載慶明良遭逢喜際風雲㑹<lb/>
賚錫常沾雨露香寳扇半規凝瑞色綵絛百結帶恩光<lb/>
皇仁似海真難報願捧宮筵萬夀觴<lb/>
　　　郊祀分獻宿神樂觀<lb/>
駕次南郊展祀時千官扈從肅朝儀瑶臺露下天花㪚<lb/>
<pb n="KR4e0091_WYG_001-36a"/>
玉宇春囘斗柄移大樂佇看來彩鳯齋宮乂見産靈芝<lb/>
㣲臣何幸陪禋祀恭拜彤庭一獻詩<lb/>
　　　瑞應騶虞詩<hi>有序</hi>
宣徳四年春正月初吉騶虞二見于南京畿内之來安<lb/>
縣守臣得之以獻白質黒章虎軀猊首尾參扵身穆穆<lb/>
旼旼内仁外威信治世之瑞獸也謹按瑞應圖曰騶虞<lb/>
義獸也王者徳至鳥獸澤洞幽㝠則見又云騶虞白虎<lb/>
黒文不食生物不履生芻人君有至信之徳則見欽惟<lb/>
<pb n="KR4e0091_WYG_001-36b"/>
皇上紹承大統主宰神人仁恩被于庶類信義孚于四<lb/>
海是以萬方底寧率服嘉祥異瑞層見疊出騶虞二同<lb/>
獻于朝實國家莫大之瑞稽之史籍曠古所無自非皇<lb/>
上至誠之徳洞徹幽顯天地神明協相有以廣彰聖化<lb/>
曷克致之臣忝職冬官躬逢上瑞是用播之詠歌以昭<lb/>
國家萬萬年太平隆盛之慶謹百拜稽首而獻詩曰<lb/>
聖皇御宇天下寧玉衡維貞泰階平雨暘時序百榖登泰<lb/>
和氤氲毓嘉禎粤産瑞獸仁且靈素質黒章粲精英起<lb/>
<pb n="KR4e0091_WYG_001-37a"/>
伏馴擾行不驚白雪被體𤣥雲凝性仁不折生草莖步<lb/>
武所至祥風生岳祇撝呵肅林坰靈光和氣相迴縈群<lb/>
獸導引紛前行丹壑吐媚泉流瓊草木茁秀山増榮卿<lb/>
雲下垂煜熒熒文軒載之獻帝京臣民縱觀溢都城嘉<lb/>
氣滿路騰懽聲聖主端拱坐天庭駿奔百辟公與卿上<lb/>
章揄揚古是徴揆厥所由咸頌稱華夷萬方仰聖明奉<lb/>
天法祖篤孝誠皇仁如天育黎氓好生之徳覃八紘下<lb/>
及萬靈上太清四民安居品物亨女勤蠶織男力耕父<lb/>
<pb n="KR4e0091_WYG_001-37b"/>
父子子弟與兄比屋禮讓崇忠貞普天率土瞻儀刑上<lb/>
帝監觀歆徳馨嘉祥竒瑞來相仍聖心乾乾戒滿盈臣<lb/>
下遵職惟弗矜維此瑞獸逺來呈實表聖徳洞幽㝠愚<lb/>
臣感恩懐戰兢懽呼抃舞倍恒情上祝聖夀萬萬齡如<lb/>
川之増日初升皇圖鞏固永世承<lb/>
　　　喜雨<lb/>
聖皇嗣統登九五和氣周流遍寰宇忽因兹嵗氣候乖<lb/>
自春徂夏天少雨四郊農人念西疇亢旱何由望有秋<lb/>
<pb n="KR4e0091_WYG_001-38a"/>
九重孜孜重民食宵旰弗暇心為憂由來一誠能感格<lb/>
上天覽觀昭聖徳百靈叶順同駿奔揮叱雨師走風伯<lb/>
空中殷殷雷發聲飛電歘翕騰光晶神龍一夜捲滄海<lb/>
化作甘霖沛若傾炎埃洗盡見行潦萬物焦蘇免枯槁<lb/>
朝來四野沸謳歌旱魃消除迅如掃仰惟聖徳格昊天<lb/>
遂令四海為豐年微臣作詩頌聖徳願和康衢擊壤篇<lb/>
　　　賜逰西苑詩<hi>有序</hi>
宣徳八年夏四月二十有六日皇上以時清氣和特命<lb/>
<pb n="KR4e0091_WYG_001-38b"/>
中官導引成國公臣朱勇等十五人逰西苑臣榮叨與<lb/>
其列遂得周覽竒勝首至新搆圓殿殿臨太液池池之<lb/>
中多嘉魚殿之左右多名花東去數十步又有嘉蔬竒<lb/>
果皇上毎躬自採摘以奉聖母皇太后甘㫖繼至清暑<lb/>
殿此亦奉聖母逰覽之所規制宏敞巧妙天然花木森<lb/>
欝實非世間所有既而登萬嵗山池水環之如璧磴道<lb/>
逶迤竒石森列千形萬狀莫可備述山之中有三殿正<lb/>
曰仁智左曰介福右曰延和稍上則有玉虹金露方壺<lb/>
<pb n="KR4e0091_WYG_001-39a"/>
瀛洲四亭而廣寒殿在其頂瑶臺玉砌畫棟雕甍蒼松<lb/>
翠栢盤欎垂䕃恍然如在蓬萊仙境也良久退坐山下<lb/>
勅賜内庖酒饌皆珍竒之品臣勇等莫不醉飽而歸臣<lb/>
榮伏思皇上之恩天髙地厚曠古以來所未嘗有而臣<lb/>
以一介草茅幸際聖明屢沐恩遇夙夜兢惕深以弗克<lb/>
盡職為媿兹復得預斯列敢不竭盡心力以圖報稱用<lb/>
是不揣蕪陋謹撰古詩一首上進伏惟聖覽<lb/>
南薫淡蕩㣲雨晴時當首夏天氣清苑中風景最佳麗喜<lb/>
<pb n="KR4e0091_WYG_001-39b"/>
見萬物皆敷榮詔賜公卿暫行樂乘馬肩輿各恭恪入門<lb/>
步履不敢馳遥望瓊峰翠如削須㬰中貴傳宣來先向池<lb/>
上看崔巍長橋如虹跨碧水波光蕩漾無纎埃寳殿玲瓏<lb/>
聳金碧盤龍舞鳯何煇赫近堦古栢凌雪霜夾道蒼松<lb/>
翠千尺池有逰魚圃有蔬絳桃丹杏如珊瑚常時採摘<lb/>
奉聖母青春幾度來鑾輿細栁新蒲滿洲渚輦路逶迤<lb/>
到清暑琱䦨玉檻勝蓬萊芝草琅玕似𤣥圃中有寳閣<lb/>
環金扉聖慈暇逸時逰兹干花㝠濛溢香露瑞日照耀<lb/>
<pb n="KR4e0091_WYG_001-40a"/>
生光輝相將優逰陟華巘磴道盤空應百轉巉岩怪石<lb/>
虎豹蹲嵗乆含滋多碧蘚方壺瀛洲峙兩亭玉虹金露<lb/>
何崢嶸空中忽聽玉笙響萬壑遙度松風聲躋攀絶頂<lb/>
意忘倦忽到丹霄廣寒殿恍覺臺髙爽氣多更看天近<lb/>
祥雲見壯哉此景天下竒此身何幸親見之天恩曠蕩<lb/>
錫宴樂玉酒滿酌黄金巵聖皇仁明盡誠孝四海生民<lb/>
安徳教微臣欣得預兹逰際遇昇平何以報瞻依日月<lb/>
拜九天寸心感激惟惓惓永歌天保厪祝頌聖夀皇圖<lb/>
<pb n="KR4e0091_WYG_001-40b"/>
萬萬年<lb/>
　　　隨駕謁長陵獻陵<lb/>
韶光融融麗晴昊萬彚昭蘇春正好聖皇孝敬出宸衷<lb/>
恭奉慈輿謁陵廟方今六合皆同春聖皇大徳霑被均<lb/>
誠由聖母秉至仁天心悦鑒人懽忻翠華晨發隨鳯輦<lb/>
香飄藹藹祥雲絢平原廣路淨纎埃夾道嵩呼紛舞抃<lb/>
引望二陵松栢路霧歛雲開待皇輅粢盛豐備禮有儀<lb/>
對越之誠存永慕陵前旋駕仍徐徐陵旁蔀屋多民居<lb/>
<pb n="KR4e0091_WYG_001-41a"/>
洪恩錫賚何稠疊山童野叟皆懽娛孝誠上格神靈喜<lb/>
甘雨應時霑逺邇聖母怡愉感帝心臣庶䝉恩均拜賜<lb/>
我皇聖徳恊天機聖母洪福與天齊小臣何幸扈清蹕<lb/>
願祝萬夀歌雍熈<lb/>
　　　上元賜觀燈<lb/>
鑾輿臨御九門開耿耿星河繞玉臺百辟陪班天表近<lb/>
六鼇擁翠月華來簫韶樂奏更籌静寳篆香飄淑氣囘<lb/>
影動翠雲連䍐罼光浮玉殿映罘罳千枝火樹霞凝彩<lb/>
<pb n="KR4e0091_WYG_001-41b"/>
百寳星毬錦作堆銀燭夜光仍燦爛瓊花春發孰栽培<lb/>
謳歌迭奏清平調詞賦爭呈白雪才紫陌已令嚴禁弭<lb/>
銅壺莫遣漏聲催龍顔有喜頻頒宴鵷序承恩得共陪<lb/>
霑沐小臣無補報只將歌頌獻蓬萊<lb/>
　　　恭和御賜春山圖詩<hi>有跋</hi>
畫裏雲山宛逼真紫宸揮洒墨花新㣲臣願效封人祝<lb/>
聖夀如山萬嵗春　臣榮欽蒙賜春山圖一幅并御製詩<lb/>
題于上伏惟春者四時之首山則仁者之所好也人之<lb/>
<pb n="KR4e0091_WYG_001-42a"/>
仁即時之春天以春生萬物皇上以仁育萬物其徳一<lb/>
也詩曰維其有之是以似之由此而觀斯圖豈虚作哉<lb/>
臣榮不勝感激謹拜手稽首恭和聖製而謹識于其後<lb/>
庶幾子子孫孫永世弗忘所自也<lb/>
　　　恭和御製竹石圖詩<hi>有跋</hi>
植物紛紛著兩間雲根新長碧琅玕聖恩發育同天地<lb/>
願秉堅剛獨耐寒　臣榮伏蒙恩賜竹石圖一幅并題詩<lb/>
其上臣竊惟物之勁直而堅剛者莫竹與石若也人能<lb/>
<pb n="KR4e0091_WYG_001-42b"/>
秉勁直之操堅剛之質則撓而不屈磨而弗磷然則臣<lb/>
蒙是賜者豈非叨受知遇而欲其嫓美於是乎臣榮其<lb/>
敢不加勉以副聖意之萬一哉輙不自揆僣賡睿作并<lb/>
贅數語于左方以彰恩徳於無窮焉<lb/>
　　歌行<lb/>
　　　喜雪歌<lb/>
聖皇御天敷化理民安物阜天心喜九重垂拱萬方寧<lb/>
唐虞熈皥真堪擬維時隆冬臘日後同雲隂隂遍遐邇<lb/>
<pb n="KR4e0091_WYG_001-43a"/>
一夕天風吹雪花漏徹更䦨還未巳初疑巽二先驅來<lb/>
呼號奮發如奔雷忽然夜深萬籟寂六花片片空中開<lb/>
朝來碧空澄霽色寒光恍映瑤階白瓊樓玉宇粲相輝<lb/>
積素晶瑩連四壁趍朝矚目縱遐觀蓬萊宫闕凝清寒<lb/>
由來三白為佳瑞自是隂陽叶和氣方今何幸際明時<lb/>
謳歌擊壤無休期嘗聞治世已歆慕况乃于今親見之<lb/>
我皇登三仍邁五聖徳歸功在匡輔賡詩願奉萬年歡<lb/>
永享天心符聖祖<lb/>
<pb n="KR4e0091_WYG_001-43b"/>
　　　白象歌<lb/>
聖皇聲教被八荒乾坤和氣儲嘉祥逺人效職貢方物<lb/>
萬里厥篚來梯航南邦白象生特異粲然逺自占城至<lb/>
殿頭旭日眩雙牙階下微風生兩耳特超羣隊毛質純<lb/>
月下渾疑霜滿身不由林邑渡滄海却趂千官拜玉宸<lb/>
周章跪舞見天子重瞳屢顧龍顔喜晴霄遙晃雪花明<lb/>
拂曙銀光静如洗食以瑤草飲醴泉赤麟朱鳯參後先<lb/>
恵養欣登上林苑馳逐不記天南壖從兹出入近金殿<lb/>
<pb n="KR4e0091_WYG_001-44a"/>
仙仗徐行乘御輦太平聖祚億萬年載詠歌詩播悠逺<lb/>
　　　神鹿歌<lb/>
神鹿來從番國符盛治呈逺物神鹿來經萬里渉波濤<lb/>
超峻峗神鹿來色𤣥素光濯濯氣嘔嘔神鹿來膚充盈<lb/>
飲玉泉嚼翠英神鹿來獻天庭沐光榮駕龍軿神鹿來<lb/>
仰皇明昭至仁協嘉禎<lb/>
　　　瑞雪歌<lb/>
聖皇御統天眷隆四方萬國皆來同祖宗敷佑靈貺錫<lb/>
<pb n="KR4e0091_WYG_001-44b"/>
雨暘順序民物豐維時嚴冬氣凛冽同雲布空隂靄結<lb/>
天教三白應竒祥一夕都城飄瑞雪沈沈萬籟寂無聲<lb/>
片片銀河剪水成凝華逈接瓊樓近積素恍與瑤堦平<lb/>
乾坤萬里纎塵息四望氷壺同一色沙鷗羣泛黯藏輝<lb/>
林鶴孤飛杳無迹由來瑞雪兆豐年况此呈祥當臘前<lb/>
聖心夙夜念民瘼自有精神格昊天微臣淺薄遭明主<lb/>
調燮無功愧何補幸兹六出應期至拜舞龍墀欣快覩<lb/>
聖情謙抑恒戒盈仰承天意惟兢兢作詩惓惓飭臣下<lb/>
<pb n="KR4e0091_WYG_001-45a"/>
賜以華宴當彤庭羣臣感恩咸稽首際遇明時古無有<lb/>
賡歌願效有虞風上祝齊天萬嵗夀<lb/>
　　　來逺人討不庭二章<hi>有序</hi>
伏惟聖朝恩威廣被遐邇歸心滿刺加國王效順率其<lb/>
眷屬全國來朝錫蘭山國王梗化遂致生擒獻俘闕下<lb/>
此皆古所未有臣等欣覩盛事不勝欣懌敬作歌詩二<lb/>
章上進亦續風雅之㣲忱也<lb/>
皇施仁浩無垠普天率土皆王臣島夷卉服咸尊親如彼<lb/>
<pb n="KR4e0091_WYG_001-45b"/>
葵藿迎朝暾滿刺加處海濵道里遼絶世罕聞使者過之<lb/>
忽咨詢老稚稽首怖且欣挈妻孥徔臣隣逺涉鉅海趨天<lb/>
津不憚險逺謁楓宸方物上陳兼異珍琛貝絢爛雜寳薫<lb/>
服食器用羅繽紛吾皇慎徳期日新豈在玩好勞晨昕萬<lb/>
邦黎庶歸陶甄嘉此島夷忠且勤萬里效順輸瑶琨聖皇<lb/>
懐柔道彌敦大官宴之酌以醇錫以内帑綺與纁逺人屛<lb/>
營望天門喜瞻中國明聖君仰聆天語何諄諄感兹蒼穹<lb/>
雨露均小臣何幸沾洪恩稱聖夀億萬春<lb/>
<pb n="KR4e0091_WYG_001-46a"/>
　　　　右來逺人<lb/>
天威所加海宇清皇華四牡擁旗旌樓船穏駕天風輕<lb/>
洪濤巨浪寂不興蛟龍遁跡海若驚錫蘭夷敢自矜蕞<lb/>
爾小島聚飛蠅依山環海為垣城使節經沮弗行狼貪<lb/>
虎視驕且盈恣逞悖逆勢縱横悉驅其衆將奮兵王師<lb/>
桓桓勇足勝以一敵百氣莫嬰直擣巢穴破其營擄其<lb/>
全國歸神京妻孥族屬靡有贏汛掃㐫孽如控莖揚大<lb/>
舲笳皷鳴錦帆髙掛開滄溟馮夷拱衛河伯迎獻俘闕<lb/>
<pb n="KR4e0091_WYG_001-46b"/>
下衆目瞠㣲軀萬死惟戰兢孰知天意覆八紘不以小<lb/>
醜干天刑神武不殺全其生以首叩地聲傖儜感聖徳<lb/>
歌皇明<lb/>
　　　　右討不庭<lb/>
　　詞<lb/>
　　　西江月<hi>端午賜觀擊毬射栁五闋</hi>
芳樹海榴吐艷碧池荷葉鋪錢端陽佳節太平年百辟<lb/>
咸沾恩宴　仙仗遥迎瑞日爐香細裊祥烟香蒲泛酒<lb/>
<pb n="KR4e0091_WYG_001-47a"/>
艾旗懸拜舞金鑾前殿<lb/>
御座正臨仙苑禁林大敞瓊筵臂間長命綵絲纒何必<lb/>
靈符丹篆　處處龍舟競渡家家簫皷喧闐萬方無事<lb/>
樂豐年仰荷聖明恩眷<lb/>
内苑場開紫禁瑶臺佩列羣仙兩朋駿馬總騰騫玉勒<lb/>
金羈光炫　左右分曹決勝毬飛仗擊爭先流星一㸃<lb/>
影迴旋揮霍紛紜萬變<lb/>
簫皷教坊間奏錦袍玉佩聨翩綵毬擊罷聴傳宣競挽<lb/>
<pb n="KR4e0091_WYG_001-47b"/>
琱弓飛箭　栁外爭誇中的花前捷報飛傳香塵起處<lb/>
正回鞭萬嵗嵩呼舞抃<lb/>
令節新頒寳扇嘉言揮灑雲箋香羅細葛疊相鮮劍佩<lb/>
趨陪金殿　臣庶欣逢舜世華夷共祝堯年皇圖鞏固<lb/>
福綿綿磐石尊安永奠<lb/>
　　　瑞鶴仙<hi>元宵詞五闋</hi>
三山浮海上忽六鼇移來髙聳萬丈祥雲䕶仙掌看峰<lb/>
巒幾疊洞天相向烟霞滉漾勢凌空竒姿異狀見丹霄<lb/>
<pb n="KR4e0091_WYG_001-48a"/>
翠色崔嵬特起十分雄壯　凝望瓊裝萬樹綉簇千花<lb/>
倚天屛障羣仙慶㑹三島上共懽賞有飈輪鸞鶴飄飄<lb/>
天際羽盖繽紛綵仗向金門宴樂良宵太平氣象<lb/>
　　　滿庭芳<lb/>
玉殿傳宣金吾弛禁皇都春意爭妍暝烟初歛華月吐<lb/>
嬋娟紫陌香塵冉冉六街上車馬駢闐爭來看鼇山燈<lb/>
火滉漾九重天　聖皇端拱處千官鵠立玉笋班聨有<lb/>
歌喉宛轉舞袖蹁躚清漏遲遲夜永不妨對綺席瓊筵<lb/>
<pb n="KR4e0091_WYG_001-48b"/>
嵩呼願齊天萬夀同樂太平年<lb/>
　　　應天歌<lb/>
星馳一線寳炬騰空千花一時開遍萬斛金蓮恍似紅<lb/>
粧映波面香風轉雲半捲見舞袖翩翻輕旋想勝景即<lb/>
是仙宮蓬萊閬苑　歡樂意留戀嵗嵗年年長沐賜宴<lb/>
五色紅雲瑞氣祥氛互葱蒨移鑾輅開雉扇仙仗擁九<lb/>
華春殿向黼扆更祝南山夀觴頻勸<lb/>
　　　醉蓬莱<lb/>
<pb n="KR4e0091_WYG_001-49a"/>
近天階咫尺雲擁千官動摇環珮仙樂聲髙似飄颻天<lb/>
外羅綺香穠珠㙨光粲看紅粧千隊銀漢低徊月臨仙<lb/>
掌星垂華盖覩此繁華古今應最禁苑中此夕同懽<lb/>
㑹海上三山與金莖相對寳馬香車九街馳逐遍五城<lb/>
欣快聖夀齊天年年嵗嵗嵩呼羅拜<lb/>
　　　畫堂春<lb/>
春空雲盡月華明雪消纔放新晴元宵逰賞遍都城處<lb/>
處歡聲　丹禁九重宮闕綵鼇三島蓬瀛萬方玉帛㑹<lb/>
<pb n="KR4e0091_WYG_001-49b"/>
瑶京同樂昇平<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文敏集巻一<lb/>
</p>
<p>
</p>
  </div>
</body>
</text>
</TEI>
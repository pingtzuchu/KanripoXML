<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文敏集巻八</head>
    <p>
<pb n="KR4e0091_WYG_008-1a"/>
欽定四庫全書<lb/>
　文敏集巻八　　　　　　　明　楊榮　撰<lb/>
　　賦<lb/>
　　　皇都大一綂賦<hi>有序</hi>
洪惟聖天子龍飛當天下大一綂聲教所暨無有逺邇<lb/>
咸樂清寧乃猶夙夜孜孜思所以紹承太祖髙皇帝之<lb/>
先志於是倣成周卜洛之規詔建兩京以肇國家萬萬<lb/>
世之鴻基以開天下萬萬世之太平甚盛舉也况北京<lb/>
<pb n="KR4e0091_WYG_008-1b"/>
實當天地之中山川形勢之壯帝王基業之盛莫逾<lb/>
於此由是車駕累經巡幸宸謨睿算上合天心昭孚祖<lb/>
考百神恊順川嶽效靈故自經始以來嘉祥駢集靈貺<lb/>
昭荅而中外臣庶百工衆伎之流罔不懽忻子來樂於<lb/>
趍事而皇上擴天地之量戒之以勿亟撫之以厚恩賚<lb/>
錫駢蕃慰諭備至不數年間厥工告成以今年春正月<lb/>
朔旦皇上御奉天殿朝百官凡内外文武群臣與夫四<lb/>
方蠻夷酋長來覲于廷者莫不懽忻踴躍以為氣象宏<lb/>
<pb n="KR4e0091_WYG_008-2a"/>
偉規模壯麗卓冠千古真足以臨四方朝萬國實為聖<lb/>
夀萬萬年鴻福之徴宗社萬萬年磐石之固聖子神孫<lb/>
帝王萬萬世隆長之慶也猗歟盛哉臣備員侍從覩兹<lb/>
盛美敢不鋪張其事以昭示於無窮焉乃為賦一篇述<lb/>
其大槩謹拜手稽首以獻其詞曰<lb/>
維皇明之有天下也於赫太祖受命而興龍飛淮甸風<lb/>
雲依乘恢拓四方弗遑經營既渡江左乃都金陵金陵<lb/>
之都王氣所鍾石城虎踞之險鍾山龍盤之雄偉長江<lb/>
<pb n="KR4e0091_WYG_008-2b"/>
之天塹勢百折而流東炯後湖之環繞湛寳鏡之涵空<lb/>
壯江南之佳麗匯萬國之朝宗此其大畧也迨于聖皇<lb/>
嗣大一綂剛健日新聰明天縱囿四海以為家登羣賢<lb/>
而致用思繼志之所先惟都邑之為重於是天意鑒觀<lb/>
人心和同神靈效順龜筮恊從既應天以順人爰辨方<lb/>
而正位視徃聖而獨超繼髙皇之先志乃相乃度載經載<lb/>
營眷兹北京山川炳靈其為形勢也西接太行東臨碣<lb/>
石鉅野亘其南居庸控其北勢拔地以峥嶸氣摩空而<lb/>
<pb n="KR4e0091_WYG_008-3a"/>
崱屴復有玉泉漫流宛若垂虹金河澄波雪練涵空膏<lb/>
渟黛蓄浩渺冲融包絡經緯混混無窮貫天河而為一<lb/>
與瀛海其相通爾其𣲖連析津源分潞水既環抱以縈<lb/>
廻亦瀰茫而清泚來職貢於四方通檣㠶於萬里至若<lb/>
王畿之内輦轂之間沃野彌望原陸寛閒烟火相接雞<lb/>
犬相聞宵無警柝外户不關以牧則蕃以種則穫以佃<lb/>
以漁以耕以鑿隨其所營皆得其樂而其為都也四方<lb/>
道理之適均萬國朝覲之所同梯航玉帛為都邑之會<lb/>
<pb n="KR4e0091_WYG_008-3b"/>
隂陽風雨當天地之中爰勑臣庶爰伐材木南浮湖湘<lb/>
西入巴蜀斧披虹霓聲撼山谷徂徠之儲新甫之蓄楩<lb/>
楠杞梓杉櫧檉橚梢横青天根連地軸鉅細畢輸長短<lb/>
悉録駕雲車之百輛振龍驤之萬斛紛紜輻凑彌布川<lb/>
陸厥材之良不一而足若乃美石比玉從古所稱瑩者<lb/>
如圭潔者如瓊温者若璐潤者若瑛以磨以礱乃堅乃<lb/>
貞鏗林振壑馳飈驚霆千夫所攻萬里啓行山靈助其<lb/>
光華坤后發其精英豈碔砆之敢混實寳玉之争呈若<lb/>
<pb n="KR4e0091_WYG_008-4a"/>
夫坎離播功坤艮合德出於陶冶成于埏埴飛紫燄於<lb/>
半空結祥烟於八極或規以圓或矩以方粲琉璃之一<lb/>
色耀文采於中央或肖形於獸吻或擬質於鴛鴦於是<lb/>
良時載啓吉旦既卜臣庶駿奔滃若雲矗源源其來登<lb/>
登其築百堵皆興萬夫相屬行若魚貫立若鱗蹙斧斤<lb/>
揮霍尺度攅簇由是賁育效力公輸獻竒曰殳曰斨伯<lb/>
與暨倕攄厥巧思運厥神機各效其能以見於為顧小<lb/>
善之並録矧妙伎之或遺羣材碨磊以山積鉅棟騰躍<lb/>
<pb n="KR4e0091_WYG_008-4b"/>
而翬飛爾乃九門洞開三殿攸建觚稜雲聳丹漆霞絢<lb/>
輦路逶迤閣道廻轉華蓋屹立乎中央奉天端拱乎南<lb/>
面其北則有坤寧之域乾清之宫璇題耀日寳柱凌空<lb/>
金鋪璀璨綺疏玲瓏珠玉炫爛錦綉丰茸葳㽔起鳳夭<lb/>
矯盤龍千門瑞靄萬户春融其南則有午門端門左掖<lb/>
右掖丹闕峙而上聳黄道正而下直豁大明之髙張屹<lb/>
正陽之拱挹繚周廬之穹崇蔽重甍之䕶翼其左則有<lb/>
宗廟之祀以奉祖考仰在天之神靈隆萬古之尊號謹<lb/>
<pb n="KR4e0091_WYG_008-5a"/>
嵗時之烝嘗薦純誠於蘋藻其右則有社稷之靈以崇<lb/>
祀享汛壇<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之肅清通神祗於肸蠁爰春祈而秋報用<lb/>
昭荅於靈貺若夫乾清之前門列先後日精月華之對<lb/>
峙景運隆宗之並構謹身翼乎其前仁夀屹乎其右又<lb/>
有奉先之祠大善之殿文樓武樓之特聳左順右順之<lb/>
並建若乃震位毓德文華穹窿亦有武英實為齋宫有<lb/>
天財寳蔵以貯珍貨有大烹光禄以典飱饔寳善在左<lb/>
以翼翼思善居右而崇崇若夫欽安之後珠宫貝闕藻<lb/>
<pb n="KR4e0091_WYG_008-5b"/>
綉交耀雕櫳嶻<graphic n="KR1110" url="https://raw.githubusercontent.com/kanripo/KR-Gaiji/master/images/KR1110.png" mimeType="image/png"/>六宫備陳七所在列親蠶有館繅絲<lb/>
有室二南詠歌播于篇什輔德相成風化洋溢皇城之<lb/>
外殿宇魁渠有翼有嚴太孫之居金水之濵瑤階玉除<lb/>
梁棟巍巍上凌太虚為諸王宫翊衛皇圖星羅棊列以<lb/>
臨九衢至若文淵之閣祕書之府纂述乎今儲蓄乎古<lb/>
汗牛充棟莫知其數牙籖迤邐緗帙旁午粲奎壁之上<lb/>
連赫虹霓之夜吐若夫飛閣峩峩實為承天綉楹霧簇<lb/>
畫拱星聨踞石猊之盤礡竦華表之巋然至若南郊之<lb/>
<pb n="KR4e0091_WYG_008-6a"/>
設特超古制圜丘方丘不岐以二合祀於中父天母地<lb/>
壇分内外二十有四羣祀有典百神有位惟我太祖寔<lb/>
配上帝乃嵗孟春三陽之始吉日斯蠲祀事有備薦以<lb/>
粢盛泛以醴齊豆籩秩秩庭燎㫼㫼鼓鐘戒嚴鑾輿至<lb/>
止儼對越以升中祝蕃禧之攸萃至若山川有壇先農<lb/>
有祀馬祖旗纛各以時祭寅畏恪恭罔有弗至若夫稽<lb/>
古建官為民之牧内外相承各率其屬至若黄門給事<lb/>
青瑣仙班典内廷之封駁近咫尺之天顔復有文翰之<lb/>
<pb n="KR4e0091_WYG_008-6b"/>
林詞藝之苑處嚴宻之清禁列英華之妙選優㳺玉堂<lb/>
之署出入金鑾之殿擅瀛洲之美譽承黼扆之清問至<lb/>
若鳳池之職尚寳之司掌絲綸於紫誥典符璽於彤闈<lb/>
有宗人以統天潢之𣲖有銀臺以通喉舌之機若乃六<lb/>
卿分職位躋台鼎賛廟堂之謀謨縂藩方之政令至若<lb/>
憲臺之任風紀是司誠耳目之所寄實法度之攸施若<lb/>
夫都府有五軍政是宣奮貔貅之將士耀霜雪之戈鋋<lb/>
保輿圖於按堵掃絶漠之烽烟至若都邑有庠辟雍有<lb/>
<pb n="KR4e0091_WYG_008-7a"/>
學育才于兹以儲以擢若夫容臺典祀士師明刑錦衣<lb/>
総夫儀衛巡警係於五城鴻臚謹朝謁之禮太僕司監<lb/>
牧之名京畿布列於州郡田野參錯於屯營至若奉神<lb/>
有祠報功有廟梵宇琳宫光輝朗耀倉廪之積如坻如<lb/>
京露積紅腐陳陳相因鎧甲晶熒士卒精鋭靡强弗摧<lb/>
靡堅弗碎驊騮騏驥騕褭驌驦宛冀之駿渥洼之良充<lb/>
乎内廏磊落騰驤又有福山後峙秀出雲烟實為主星<lb/>
聖夀萬年層嶂疊擁竒峯相連鼓鐘有樓其髙接天勢<lb/>
<pb n="KR4e0091_WYG_008-7b"/>
若貫珠萬里綿延若乃朝市既成井邑斯列閭閻輻湊<lb/>
闤闠有截豁九達之通衢羅萬室之如櫛富商巨賈肩<lb/>
摩袂接北通朔漠南極閩越西跨流沙東涉溟渤來百<lb/>
貨之縱横雜輪蹄之填咽珠璣爛其煇㸌羅綺煜其騰<lb/>
沓至若青樓並峙綺榭相連妖姬窈窕艶女嬋娟穠妝<lb/>
競倚粉黛争妍引歌喉之宛轉廻舞袖之蹁躚極酣嬉<lb/>
於暇日窮勝賞於芳年至若太液之池萬嵗之山澄波<lb/>
㶑灔層岫㠝岏開闔蔽虧縈帶廻環竦飛樓於晻曖敞<lb/>
<pb n="KR4e0091_WYG_008-8a"/>
貝闕於岩端門臨碧蘚之磴橋跨玉虹之灣晴光出乎<lb/>
軒檻飛翠洒乎闌干瞻廣寒之月殿撫桂樹之團團爾<lb/>
其瑤草蘢䓗琪樹羃䍥長松之蟠古栢之直修篁烟挺<lb/>
老檜雲積瑰偉之姿竒異之植蓊然其隂嫣然其色宛<lb/>
蓬瀛之在兹恍塵凡之遂隔至若上林衍沃靈囿逶迤<lb/>
瀦以碧海湛以深池百草緑縟群卉芳菲寛閒薄乎禁<lb/>
籞平廣屬乎坤維樂鱗介之㳺泳縱毛羽之離褷乃有<lb/>
騶虞效祥麒麟表瑞白質黒章麕身牛尾神鹿貢於遐<lb/>
<pb n="KR4e0091_WYG_008-8b"/>
方白象出於南裔倐𤣥兔之繼呈忽天馬之沓至復有<lb/>
馬哈福禄厥獸殊形駝鷄之異白烏之禎竒姿詭態率<lb/>
舞縱横𨽻首莫紀伯益難名至若地祗恊順天心昭格<lb/>
嘉祥疊臻靈貺蕃錫神木不運而自行祥氛煥發於巨<lb/>
石忽靈蛇之前導現大青於沙磧瑞光煜乎半空卿雲<lb/>
煜兮五色醴泉湧兮瓊漿甘露湑兮玉液靈芝産于碧<lb/>
山景星見於南極秃千兔以難窮殫百喙而莫悉然而<lb/>
歴觀前代迄于往古帝王所都難可畢舉豐鎬之美崤<lb/>
<pb n="KR4e0091_WYG_008-9a"/>
函之固宛洛之竒汾晉之富雖或雄據於一時控馭於<lb/>
中土而於今兹帝都之壯麗又豈可以同年而語哉廼<lb/>
嵗庚子告成厥功辛丑正旦方春和融聖皇御朝萬方<lb/>
㑹同百辟卿士肅肅雍雍東西南朔罔不率從戴白之<lb/>
叟垂髫之童且欣且抃拜舞呼嵩仰祝聖夀萬福來崇<lb/>
慶此皇都佳氣鬱䓗擴基圖於萬世偉壯觀於九重真<lb/>
帝王悠乆之業據山河表裏之雄然而聖天子以六合<lb/>
為家以四溟為池以仁義為干櫓以禮樂為藩維不恃<lb/>
<pb n="KR4e0091_WYG_008-9b"/>
險以為固惟在德之所施至和塞乎穹壌恩澤洽乎華<lb/>
夷致九有以寧謐躋萬國於雍熈此其所以德侔乎堯<lb/>
舜道合乎軒羲窮天地亘古今而莫能與齊也臣職禁<lb/>
垣叨䝉眷顧謭陋是慙㳙埃莫補覩皇都之鉅麗壯宏<lb/>
規於往古潔泓頴於長辰陳盛事以為賦又從而為之<lb/>
歌曰翼翼皇都萬方之㑹兮聖德之宏實同覆載兮聲<lb/>
教所暨一統無外兮又歌曰皇都翼翼民之所止兮惟<lb/>
皇萬夀福禄無已兮聖子神孫寳祚萬世兮<lb/>
<pb n="KR4e0091_WYG_008-10a"/>
　　　三峯書舎賦<hi>有序</hi>
建陽書林葉添德景達氏自其大父榮軒父彦齡世以<lb/>
詩書為業嘗作室以貯古今書版日積月増棟宇充牣<lb/>
凡四方有所購求者皆樂然應之由是縉紳大夫莫不<lb/>
稱譽其賢其室之外有三峯秀出霄漢望之嶻然挺拔<lb/>
千仭嵐光翠黛浮動乎几席之間甚可愛也因名其室<lb/>
曰三峯書舎蓋景達之意其於群書不惟鋟梓以廣其<lb/>
傳而將欲俾其子孫耳濡目染無非道德之懿口誦心<lb/>
<pb n="KR4e0091_WYG_008-10b"/>
維莫匪仁義之説然則書舎亦豈泛然而作也哉閒來<lb/>
徴言於予予於景達素相知不可以辭乃為賦其事以<lb/>
彰厥美云其詞曰<lb/>
繄建陽之為邑實南紀之奥區仰紫陽之遺澤沐道德<lb/>
之膏腴俗嫓美乎鄒魯家諷誦乎詩書况山川之形勢<lb/>
欝磅礴而扶輿矗三峯其突兀偉奕奕兮華居匪燕息<lb/>
之是安乃版籍之攸儲嗚呼堯舜道逺素王有作刪詩<lb/>
定書考禮正樂賛易理之𤣥微嚴春秋之筆削柰薄蝕<lb/>
<pb n="KR4e0091_WYG_008-11a"/>
於戰國再焚絶於秦虐幸小復於漢代徒騁騖乎穿鑿<lb/>
尚有賴於宋儒卒光明而表襮維紫陽之挺生實闡揚<lb/>
夫正學遡淵源於洙泗踵軌轍於濂洛㣲詞奥義資之<lb/>
以發揮六經群籍因之以充拓此三峯書舍之所由創<lb/>
而千載斯文之是托也若乃其森若筍植髙若凌空孤<lb/>
撑兮嶪岌並峙兮巃嵸根盤盤其數里翠冉冉其千重<lb/>
青連武夷之秀勢壓雲谷之雄中有傑構重簷翬飛廓<lb/>
乎宏敞翼乎蔽虧堊素是尚藻繪弗施圖史序列庋閣<lb/>
<pb n="KR4e0091_WYG_008-11b"/>
逶迤如櫛之比如鱗之差名曰書林為世所資異孔壁<lb/>
之㫁爛匪汲冢之怪竒上該乎皇王之紀下偹夫技藝<lb/>
之詞莫不俱收而並蓄旁積而靡遺實人間圖書之府<lb/>
宜海内購求者之交馳也嗚呼噫嘻世人金玉之豐寧<lb/>
若子圖書之蓄子家圖書之富寧若身誦習之篤究往<lb/>
聖之遺言籍先賢之賸馥日涵詠以優㳺𦍑潜心而佩<lb/>
服匪在躬之致勤課孫曽以私淑殆見鄧林之産終需<lb/>
梁棟之材渥洼之駿髙奮雲衢之躅聲價昭乎前聞輝<lb/>
<pb n="KR4e0091_WYG_008-12a"/>
光播乎鄉族益勉焉以自强諒子心之攸屬也<lb/>
　　　清白軒賦<hi>有序</hi>
金華祝君存禮洪武中由太學生擢秋官主事歴河南<lb/>
湖廣兩道按察僉事今為閩郡憲副自筮仕以來敭歴<lb/>
中外幾四十年矣恒念家居逰學時其先君子嘗訓之<lb/>
曰汝異日居官以清白自勵庶彰令名不然非所以為<lb/>
學矣由是服膺訓言因以清白名其軒其後入仕果能<lb/>
振揚風紀綽著聲稱不負所學且克承其先人之志惟<lb/>
<pb n="KR4e0091_WYG_008-12b"/>
昔予之先太尉有曰使後世稱為清白吏子孫以此遺<lb/>
之不亦厚乎故歴數世皆以德位顯至于今幸守先訓<lb/>
賴以不墜夫存心以清白者惟君子為能然非先太尉<lb/>
則亦不能為是言也今觀祝君先大夫之貽訓若此豈<lb/>
非深有契於太尉公之所存者乎予既嘉君之志而君<lb/>
復求予言以發其義遂為之賦曰<lb/>
繄君子之植立兮貴制行之彌堅懷清白以自勵兮斯<lb/>
素履之澹然靈䑓湛以澄澈兮令聞蔚其昭宣既流芳<lb/>
<pb n="KR4e0091_WYG_008-13a"/>
於往哲兮宜承式於後賢粤金華之名邦兮欝山川其<lb/>
秀麗鍾靈實于其人兮率明揚於盛世眷祝氏之多賢<lb/>
兮偉夫君其特異佩先人之遺訓兮持清白而弗替力<lb/>
問學以好修兮齒俊乂於上庠羌發軔於秋官兮振憲<lb/>
府之風霜歴河洛湖湘之顯官兮佐閩海八郡之宏綱<lb/>
踐履確以純固兮聲價煜其輝光諒所存之介特兮中<lb/>
瑩澈而虛明皎乎若崐玉之㓗兮烱乎若淵水之澄塵<lb/>
氛之不能昧其質兮妍媸之莫或逃其形寔夫君之為<lb/>
<pb n="KR4e0091_WYG_008-13b"/>
德兮迥超邁乎群英謇予懷夫先烈兮仰遺躅之未逺<lb/>
紹卿相於累葉兮綿千祀而逾顯嗟予生之已後兮承<lb/>
餘慶而黽勉念惟日之孜孜兮竭㣲躬之蹇蹇恐盛美<lb/>
之弗繼兮歎流光之荏苒詎於予之獨爾兮諒君子以<lb/>
皆然緬夫君而信美兮期同服於訓言隨雲龍以上下<lb/>
兮㕘鸞鷺以周旋俾修名之有立兮庶忠孝之兩全髙<lb/>
軒廓其宏敞兮華扁欝乎穹窿懼誓言之難固兮致箴<lb/>
警於始終聊攄詞於翰簡兮庶流譽之無窮<lb/>
<pb n="KR4e0091_WYG_008-14a"/>
　　　筠軒賦<lb/>
三山有篤行君子陳君仲昌性嗜竹扁其退息之所曰<lb/>
筠軒其子監察御史叔剛與史舘纂修事乃持巻請予<lb/>
題予作筠軒賦以畀之庶表予同好之意焉賦曰<lb/>
披往牒以𤣥覽想幽致於淇園慨竹林之勝迹悵予情<lb/>
之弗諼寄一賞而莫遂日轇轕於囂煩撫遺詩而載誦<lb/>
益惓惓夫道學自修之言既而螭陛朝囘雍容公署思<lb/>
理未遑凝神息慮有客衣繡衣冠章甫披畫圖持尺素<lb/>
<pb n="KR4e0091_WYG_008-14b"/>
再拜向予周旋合度受而閲之蓋其嚴君所謂筠軒縉<lb/>
紳之所歌詠而以求予為之賦予曰噫嘻自來薊北乆<lb/>
與此君之不相覿矣方稽古而追思淇澳之風况展圖<lb/>
而感夫故鄉之植耶爰濡毫以紓思試與子而敷繹粤<lb/>
有勝地閩山之陽岱嶺峩峩瀨江湯湯面竒據幽天設<lb/>
地蔵其中則修竹萬竿紛敷欝蒼環遶垣砌蔽繄軒廊<lb/>
質嬋娟以閒淑性竦直而堅剛資生成於雨露傲勁節<lb/>
於氷霜宜君子之所愛匪羣植之可方爾其宻葉含翠<lb/>
<pb n="KR4e0091_WYG_008-15a"/>
輕筠凝緑森如羽蓋煜若膏沐隂翳翳其滿林根綿綿<lb/>
其連谷漏明月兮篩金結香雲兮團玉若乃凉雨乍歇<lb/>
旭景弄晴天風㣲度戛然有聲如雲韶之迭奏若鸞鳳<lb/>
之和鳴可以滌塵氛而清俗慮可以恱心耳而怡性情<lb/>
此王猷所謂一日之不可無而蔣詡三徑之所由成也<lb/>
然論其為德則亭亭翼翼中虚外直獨凌厲於嵗寒並<lb/>
後凋於松栢論其為質則欝欝青青凝烟遏雲苞錦籜<lb/>
以絢爛滋緑綺而紛紜是蓋所謂筠乃竹之文煜乎其<lb/>
<pb n="KR4e0091_WYG_008-15b"/>
璘<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>者也今子之嚴君以筠名軒豈非因其質以取其<lb/>
德重其植而美其文耶記禮者謂君子之有禮如竹之<lb/>
有筠子之嚴君豈非欲因物以喻道而惟禮之是親耶<lb/>
子之兄弟森如立竹克承親志通籍金門異日所就詎<lb/>
不為南閩之光而永是軒之聞耶客曰唯唯先生有以<lb/>
命我矣碩言佩服勉焉思勵予亦翛然自適充然心醉<lb/>
恍不知其置身淇園之濵而寄足瀬江之涘也<lb/>
　　頌<lb/>
<pb n="KR4e0091_WYG_008-16a"/>
　　　平安南頌<hi>有序</hi>
皇天眷命于大明開千萬世太平之鴻業太祖髙皇帝<lb/>
龍飛淮甸順天應人掃清六合凡際天薄海大小蠻夷<lb/>
之國罔不臣服嵗時貢獻雜遝後先無有少懈自歴代<lb/>
以來土地之廣幅員之長未有若今日之盛者也我皇<lb/>
上既嗣大統奉若天道率由舊章臣民守職夙夜惟寅<lb/>
而海外諸蕃暨諸僻逺之邦素未入中國者亦莫不梯<lb/>
山航海稽顙扶服奉表獻方物以得瞻覲天朝為喜幸<lb/>
<pb n="KR4e0091_WYG_008-16b"/>
是盖逺人向慕之誠寔由皇上懷柔之有其道也邇者<lb/>
安南賊人黎季犛及子蒼濟惡不才滅絶倫理欺天罔<lb/>
聖乆蓄祻心肆虎狼吞噬之暴興狐䑕狡黠之謀賊弑<lb/>
其主侵我邉境以逞兇刼奪占城要取其貢賦僣稱大<lb/>
號毒痡其生民奸宄日滋𡨕頑益甚朝臣屢請加兵致<lb/>
討皇上尚念無知遣使諭以禍福俾其自新而賊怙終<lb/>
弗悛復上表欺誑請迎陳氏孫嘗避禍來京者歸立之<lb/>
皇上信之不疑遣使送還本國而賊乃伏兵於途要而<lb/>
<pb n="KR4e0091_WYG_008-17a"/>
殺之事聞皇上召廷臣諭之曰今四方寧靖無事干戈<lb/>
惟兹安南小醜以蕞爾之地恃其險逺敢逞㓙逆其可<lb/>
置之度外乎羣臣咸進言曰悖逆不道國有常憲此而<lb/>
不誅何以警衆於是不得已告于神明命征夷將軍率<lb/>
偏師往討其罪師行皇上乃載謀載惟躬詣龍江禡纛<lb/>
而遣之授以神謀睿筭仍戒其毋妄殺無辜毋毁人墳<lb/>
墓廬室毋剽掠子女財帛曽未數月師駐鄰疆不疾不<lb/>
徐紀律嚴明甲胄精飭旌旗炫燿鉦鼓有節諸將士感<lb/>
<pb n="KR4e0091_WYG_008-17b"/>
恩慕義人懷敵愾之心奮迅鼔勇徑由坡壘破雞翎飛<lb/>
渡富良江直擣東都遂平西都而賊黨即時殄滅所過<lb/>
秋毫不犯市肆不易百姓引領望風來歸者日以萬計<lb/>
將臣乃敷宣恩意拯其焚溺釋其脅從遍求陳氏子孫<lb/>
立之已無遺類國中官吏耆老咸詣軍門請復古郡縣<lb/>
以𨽻中國設官兼治庶幾咸沐聖朝清化以脱遐荒蠻<lb/>
服之陋俗以永永福其子孫於無窮也捷音入奏皇上<lb/>
一從所請以其地為郡縣設官兼理詔為陳氏立祠設<lb/>
<pb n="KR4e0091_WYG_008-18a"/>
官典祀悉除苛虐用其才良而廩其無告者中外聞之<lb/>
莫不歡欣鼓舞以為皇上恢𢎞基業之功光昭於祖宗<lb/>
而安輯黎庶之恩徧及於天下也臣榮備員禁掖欣覩<lb/>
盛事謹拜手稽首而獻頌曰<lb/>
於皇太祖統一萬邦普天率土來廷來王嵗時貢獻厥<lb/>
篚相望如彼葵藿傾心太陽赫赫業業端拱而治嘉祥<lb/>
屢臻靈物畢至文武將相視同一軆龍興雲從風行草<lb/>
靡南平江漢北定朔方中原晏然以耕以桑閩浙蜀越<lb/>
<pb n="KR4e0091_WYG_008-18b"/>
悉歸版章定鼎金陵既盛而昌我皇繼統一遵成憲敬<lb/>
天勤民登庸俊彦信賞必罰癉惡彰善皥皥熈熈恭已<lb/>
南面萬里邈逺如覿目前幽側荒僻無不燭焉聰明神<lb/>
聖廣運如天無㣲不被無欝不宣蠢兹南夷肆逞悖逆<lb/>
詭詐萬狀罔知紀極在廷臣庶請加誅殛以振皇威以<lb/>
靖逺域皇帝曰吁藐焉狂獠敢肆㐫頑自致天討乃命<lb/>
大將以遏㐫暴以整我師以控蠻島鎧仗煌煌旗旐央<lb/>
央鉦鼓喧鍧師律而臧涉彼鉅海鯨波不揚平躋險阻<lb/>
<pb n="KR4e0091_WYG_008-19a"/>
虎豹遁蔵嗟爾蠻夷蕞爾土壌蜂蟻之衆狐貉之黨潜<lb/>
形穴巢孰使狂罔天戈一麾魄禠膽喪帝戒將臣神武<lb/>
不殺殱厥渠魁下人可活我師我旅毋飢毋渇緜緜翼<lb/>
翼其何能遏帝戒將臣奮揚威武相其原隰深入其阻<lb/>
旄倪毋辜載用輯撫雖云遐荒我疆我土將臣所至悉<lb/>
諭聖恩振揚威武雷擊電奔逆豎潜伏殱拔厥根以解<lb/>
倒懸以雪陳寃帝謂將臣爾訪陳氏厥𦙍伊何求立續<lb/>
嗣咨詢陪臣曰無餘裔國人衋傷欷歔怨詈帝曰吁哉<lb/>
<pb n="KR4e0091_WYG_008-19b"/>
惟彼南人雖在蠻貊同乎大鈞棄而弗理禍亂彌臻滌<lb/>
瑕蕩穢綱紀維新邦之耆老咸詣轅門請置郡邑維屏<lb/>
維藩教以忠孝俾知彛倫耕食鑿飲同我夏人邦人有<lb/>
言荷戈執㦸昬迷弗恭妖狐所惑今見王師如拯焚溺<lb/>
輸誠歸向剗磢洗滌邦人有言聚嘯跳踉猘犬所制莫<lb/>
知其方今覿義旗正正堂堂引拔崖石置之康莊扶攜<lb/>
涕泣指誓天日銷兵歸田裂幟入室袪其很暴以傚質<lb/>
實世世臣妾永保寧謐將臣撫循以寛以勤征夫鼓舞<lb/>
<pb n="KR4e0091_WYG_008-20a"/>
行旅歡欣歸牛休馬喜動風雲萬姓咸曰吾皇至仁捷<lb/>
書入奏大賚勲庸功逾銅柱勒碑崇崇凡在戎行咸預<lb/>
顯融莫不稽首惟皇之功惟皇之功克紹太祖惟皇之<lb/>
基超軼前古惟皇之徳上侔堯禹於萬斯年作民父母<lb/>
　　　河清頌<hi>有序</hi>
臣比者伏覩髙平王平陽王奏蒲之河津縣黄河水清繼而<lb/>
二王奉表賀未㡬秦王復來奏亦繼奉表賀億兆臣民莫不<lb/>
忻忭臣聞天降嘉應黄河水清今皇上御極統治萬方拯生<lb/>
<pb n="KR4e0091_WYG_008-20b"/>
民於墊溺致諸國之來廷海宇清寧庶類咸若而河水澄澈<lb/>
雖甘露醴泉景星慶雲不是過也况夫野蠶吐絲嘉禾呈穗<lb/>
騶虞獻祥神龜表孝休禎疊臻是皆皇上仁孝誠敬有以上格<lb/>
于天心故天昭貺之如此者也今黄河水清延數百里此又莫<lb/>
大之瑞曠世之所罕逢昔漢獲白麟赤鴈芝房寳鼎之類固<lb/>
以著為樂歌薦之郊廟若兹嘉祥其可無述作乎謹拜手稽<lb/>
首而獻頌曰瞻彼河流浩浩湯湯來自西極源于天潢奔駛<lb/>
蕩潏厥勢混茫道雍經冀歴兖踰梁逶迤中原晝夜弗止逝<lb/>
<pb n="KR4e0091_WYG_008-21a"/>
者如是瞬息千里黄流一清粤嵗三千適應其期夫豈偶然<lb/>
聖神御極徳合羲軒川嶽效靈諸福駢臻騶虞獻祥神龜表<lb/>
孝復覩河清實符至道以應太平以彰治效萬姓胥慶歡呼<lb/>
舞蹈帝徳如天績紹平成湛然止水昭兹清明蒲陽之堧河<lb/>
津之邑居民競觀奔走原隰昔猶罕聞今喜親覿欣忭蹈舞<lb/>
樂沾聖澤龍門巍峩河流分中千古萬古神禹之功猗歟吾<lb/>
皇徳洽恩隆拯民墊溺曰禹實同天眷聖皇福覃華夏瑞恊<lb/>
前聞龜書龍馬於萬斯年慶延宗社㣲臣獻頌以配風雅<lb/>
<pb n="KR4e0091_WYG_008-21b"/>
　　　御編為善隂隲書頌<hi>有序</hi>
洪惟皇上以天錫勇智之資鋭意於古昔聖帝明王之<lb/>
治夙夜孜孜以振起斯文為已任以敦徳勸善為天下<lb/>
先即位之初首詔設科幸國學修大典崇奨儒術興行<lb/>
禮義由是詩書絃歌之化衣被六合無有逺邇翕然大<lb/>
同人莫不曰天下已治風俗已淳惟皇上謙冲之心尚<lb/>
以為未足乃以聖人之道具載六經燔滅於秦穿鑿於<lb/>
漢晦盲否塞千五百年逮至宋之諸儒雖已發明表章<lb/>
<pb n="KR4e0091_WYG_008-22a"/>
之然其奥義㣲㫖尚或有遺不無詳此畧彼之患於是<lb/>
特發宸衷命儒臣類而纂之授以成法備載聖賢之言<lb/>
蒐輯諸儒之説由是六經四書之㫖聖人之道粲然而<lb/>
復明書成名曰性理大全遂命刻梓賜之羣臣頒于天<lb/>
下使學者一覽莫不豁然貫通咸有以造乎閫奥以為<lb/>
聖賢教人之言雖無不備若曰積善之家必有餘慶積<lb/>
不善之家必有餘殃又曰作善降之百祥作不善降之<lb/>
百殃又曰徳惟一動罔不吉徳二三動罔不㓙又曰惟<lb/>
<pb n="KR4e0091_WYG_008-22b"/>
天隂隲下民其善惡之理警戒之意不一而足而凡古<lb/>
人為善獲報者亦皆載之簡冊歴歴可指然而簡籍浩<lb/>
穣難以披閲垂拱之暇乃取古人有隂隲而享其福慶<lb/>
顯有明效者彚次世代系其姓氏著其事蹟仍各為論<lb/>
斷以附其後且為詩以列之凡一十巻名曰為善隂隲<lb/>
頒示四方家傳人誦俾舉目之際莫非為善之事游心<lb/>
之頃莫非種徳之機於是罔不躍然興起樂於為善而<lb/>
思有以享其報也皇上之所以隂隲於斯世斯民而納<lb/>
<pb n="KR4e0091_WYG_008-23a"/>
之於泰和仁夀之域者又何其至哉四海之民生乎今<lb/>
之世者實為幸矣臣榮叨逢盛世列職詞林進得依日<lb/>
月之光退得盡文翰之職屢承聖訓諄切懇至恩眷之<lb/>
隆榮幸已極今既喜覩聖道之復明樂斯民之盡善安<lb/>
得不鋪張盛事以昭示於無窮乎謹拜手稽首而獻頌<lb/>
曰<lb/>
惟我聖皇纉承大統夷夏同春南面垂拱乃敷文教乃<lb/>
幸辟雍暨于遐邇絃聲渢渢乃召儒生乃修大典殘者<lb/>
<pb n="KR4e0091_WYG_008-23b"/>
以完㣲者以顯載惟聖道具乎六經秦焚漢蝕謬説肆<lb/>
興千數百年是非蠭起有宋諸儒克究厥㫖紬繹系緒<lb/>
研窮窔奥搜精獵㣲以明斯道其言浩浩萬里散殊學<lb/>
者望洋莫測其樞乃劘羣編乃集衆論類聚倫分式昭<lb/>
大訓嘉惠萬世頒布四方性罔或昧理無弗彰復念斯<lb/>
民未悉歸善隂隲罔修懿徳弗踐古有善人天道昭然<lb/>
既顯其躬福澤綿綿其人雖亡善行猶在史傳百家孰<lb/>
不備載乃輯乃編俾㑹于一從古迄今靡有遺失民既<lb/>
<pb n="KR4e0091_WYG_008-24a"/>
獲此一覽粲然作善之應降福自天惡徳弗滋善念斯<lb/>
著如彼善人户曉家喻四海之内皥皥熈熈戴白垂髫<lb/>
惟善之為惟皇之徳與天同大宵旰孜孜動罔或懈惟<lb/>
皇之仁與物皆春涵和發育惠無弗均愽施濟衆堯舜<lb/>
猶難惟皇神聖恩周八寰皇弗自聖虛已謙冲澤深斯<lb/>
溥徳大乃容臣作頌歌載拜稽首聖夀萬年天長地乆<lb/>
　　表<lb/>
　　　陞授謝表<lb/>
<pb n="KR4e0091_WYG_008-24b"/>
欽蒙聖恩加授臣榮等太子少傅等官不勝感戴之至<lb/>
謹奉表稱謝者臣等誠懽誠忭稽首頓首上言伏以奉<lb/>
天撫運仰景命之維新論道經邦置名賢於重任不圖<lb/>
三少之命猥及一介之愚恩徳自天悚慚無地恭惟皇<lb/>
帝陛下剛健中正文武聖神覆載無私同乾坤之大徳<lb/>
逺近畢照如日月之至明自臨寳位以來仰荷徳音之<lb/>
霈華夏蠻貊咸歸熈熈暤暤之仁動植飛潜均沐蕩蕩<lb/>
平平之化二儀之内萬象皆春臣某等樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>之材朽鈍<lb/>
<pb n="KR4e0091_WYG_008-25a"/>
之質學深慙於博古用不足以適時昔先帝之御朝叨<lb/>
居詞苑事陛下於儲位咸列宫臣雖為輔導之官靡有<lb/>
㳙埃之報虛縻廩禄乆積嵗年撫躬自切於忸怩感徳<lb/>
更深於銘刻幸際六龍御天之日光屬萬邦惟臣之時<lb/>
仁聖之心不忍棄遺於舊物恩寵所及特䝉超越於衆<lb/>
人顧寅亮天地之資保傅承華之寄究觀往古所用惟<lb/>
賢揣分非宜實慙負乘控辭不獲徒重戰兢惟當竭愚<lb/>
力於駑駘效忠誠於葵藿堅如金石誓同報國之心敬<lb/>
<pb n="KR4e0091_WYG_008-25b"/>
效華嵩仰祝齊天之夀<lb/>
　　　駕幸文淵閣謝表<lb/>
臣楊榮等兹者欽䝉聖駕臨幸文淵閣周視臣等寓直<lb/>
之所特頒恩命増益室宇兼賜飲饌器用周悉備至聖<lb/>
恩廣大感戴惟深謹上表稱謝者臣等誠懽誠忭稽首<lb/>
頓首上言伏以日月光華當大聖龍興之運車書混一<lb/>
正文明天啓之時鑾御幸臨儒紳遭遇恭惟皇帝陛下<lb/>
聖神天錫剛健日新典章法度之𢎞修功成理定華夏<lb/>
<pb n="KR4e0091_WYG_008-26a"/>
蠻貊之率俾近恱逺來萬幾餘閒怡神稽古六龍捧御<lb/>
寵顧延英上深軫於天心頫垂矜於寒士廣其室宇遂<lb/>
凉燠之攸宜給以饔飱兼什器之咸備凡百所用靡一<lb/>
弗周同乾坤覆載之恩踰父母生成之賜是皆皇上聖<lb/>
仁廣大明睿照臨溥徳澤於萬方施由侍從昭禮文於<lb/>
千載髙出古今所以致海宇之雍熈所以隆皇圖於永<lb/>
乆臣等深慙末學幸際明時被沐恩榮匪名言之可罄<lb/>
策勵駑鈍豈報效之敢忘端秉寅誠恭陳申謝龍翔鳳<lb/>
<pb n="KR4e0091_WYG_008-26b"/>
翥瞻五采於中天春育海涵祝萬年之聖夀<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文敏集巻八<lb/>
</p>
<p>
</p>
  </div>
</body>
</text>
</TEI>
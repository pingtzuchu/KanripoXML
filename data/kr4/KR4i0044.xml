<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>對床夜語巻一</head>
    <p>
<pb n="KR4i0044_WYG_001-1a"/>
欽定四庫全書巻<lb/>
　對床夜語巻一　　　　　宋　范晞文　撰<lb/>
羔羊之皮素絲五紽詩人美在位者之辭也充耳琇瑩<lb/>
　㑹弁如星又四馬既閑輶車鸞鑣之類皆借服御以<lb/>
美其君也若楚詞髙余冠之岌岌兮長余佩之陸離<lb/>
　是亦以服御自美也<lb/>
古詩十九首有云冉冉孤生竹結根泰山阿與君為新<lb/>
　婚兎絲附女蘿兎絲生有時夫婦㑹有宜千里遠結<lb/>
<pb n="KR4i0044_WYG_001-1b"/>
　婚悠悠隔山陂思君令人老軒車來何遲言妻之於<lb/>
　夫猶竹根之于山阿兎絲之于女蘿也豈容使之獨<lb/>
　處而久思乎詩云葛生䝉楚蘝蔓于野予美亡此誰<lb/>
　與獨處同此怨也又渉江采芙蓉蘭澤多芳草采之<lb/>
　欲遺誰所思在逺道又庭中有竒樹緑葉發華滋攀<lb/>
　條折其榮将以遺所思馨香盈懷袖路逺莫致之亦<lb/>
　猶詩人籊籊竹竿以釣于淇豈不爾思逺莫致之之<lb/>
　辭苐反其義耳前輩謂古詩十九首可與三百篇並<lb/>
<pb n="KR4i0044_WYG_001-2a"/>
　驅者亦此類也<lb/>
霍去病志得意歡作歌曰四夷既䕶諸夏康兮國家安<lb/>
　寧樂未央兮載戢干戈弓矢藏兮麒麟來臻鳳凰翔<lb/>
　兮與天相保永無疆兮親親百年各延長兮去病非<lb/>
　以文章名者乃知西漢時言語自非後世可企<lb/>
詩曰山有漆隰有栗子有酒食何不日鼓瑟且以喜樂<lb/>
　且以永日宛其死矣他人入室悲其君有酒食鼓瑟<lb/>
　之不能樂猶有國而弗治則将為他人之所有也曹<lb/>
<pb n="KR4i0044_WYG_001-2b"/>
　子建樂府云置酒髙殿上親友從我遊秦箏何慷慨<lb/>
　齊瑟和且柔主稱千金夀賔奉萬年酬又盛時不可<lb/>
　再百年忽我遒生存華堂處零落歸山丘有詩人為<lb/>
　樂之意而無其諷又詩曰蟋蟀在堂嵗聿云莫今我<lb/>
　不樂日月其除無已太康職思其居好樂無荒良士<lb/>
　瞿瞿既欲其樂又慮其荒此詩人憂深思逺之意陸<lb/>
　士衡云來日苦短去日苦長今我不樂蟋蟀在房我<lb/>
　酒既㫖我肴既臧短歌可詠長夜無荒全是詩人之<lb/>
<pb n="KR4i0044_WYG_001-3a"/>
　體<lb/>
七哀詩子建云君行踰十年孤妾常獨棲怨遊子之未<lb/>
　返也王仲宣云路有饑婦人抱子棄草間歎時世之<lb/>
　喪亂也又方舟溯大江日暮愁我心感羈旅之多憂<lb/>
　也張孟陽云毁壤過一坏便房啓幽户傷漢陵之發<lb/>
　掘也又白露中夜結朩落柯條森慨秋氣之可悲也<lb/>
　哀之雖同而意各異初不解七哀義或謂病而哀義<lb/>
　而哀感而哀悲而哀耳目聞見而哀口歎而哀鼻酸<lb/>
<pb n="KR4i0044_WYG_001-3b"/>
　而哀所哀雖一事而七者具也<lb/>
子建公讌詩云清夜遊西園飛葢相追隨明月澄清景<lb/>
　列宿正参差秋蘭被長坂朱華冒緑池潛魚躍清波<lb/>
　好鳥鳴髙枝讀之猶想見其景也是時劉公幹王仲<lb/>
　宣亦有詩劉云月出照園中珍朩欝蒼蒼清川過石<lb/>
　渠流波為魚防芙蓉散其華菡蓞溢金塘靈鳥宿水<lb/>
　裔仁獸遊飛梁王詩云凉風撤蒸暑清雲却炎暉髙<lb/>
　㑹君子堂並坐䕃華榱嘉肴充圓方㫖酒盈金罍管<lb/>
<pb n="KR4i0044_WYG_001-4a"/>
　絃發徽音曲度清且悲皆直冩其事今人雖畢力竭<lb/>
　思不能到也<lb/>
蔡琰雖失身然詞甚古如不謂殘生兮却得旋歸撫抱<lb/>
　胡兒兮泣下霑衣漢使迎我兮四牡騑騑胡兒號兮<lb/>
　誰得知與我生死兮逢此時愁為子兮日無光輝焉<lb/>
　得羽翼兮将汝歸一歩一逺兮足難移魂消影絶兮<lb/>
　恩愛遺此将歸别子也時身厯其苦辭宣乎心怨而<lb/>
　怒哀而思千載如新使經聖筆亦必不忍刪之也劉<lb/>
<pb n="KR4i0044_WYG_001-4b"/>
　商雖極力擬之終不似葢不當擬也<lb/>
子建明月照髙樓流光正徘徊上有愁思婦感歎有餘<lb/>
　哀結句云願為西南風長逝入君懷君懷良不開賤<lb/>
　妾當何依解韻者謂哀叶于希反且引毛詩山有蕨<lb/>
　薇隰有杞桋君子作歌維以告哀又謂懷叶胡威反<lb/>
　及引離騷載雲旗兮委蛇心低徊兮疲懷等語為證<lb/>
　辯則辯矣如不通何且子建此篇既押徊又押哀乃<lb/>
　一韻耳及懷字之上亦有㑹合何時諧諧懷亦一韻<lb/>
<pb n="KR4i0044_WYG_001-5a"/>
　也何必强為引證葢古未拘音韻旁入他聲者亦奚<lb/>
　疑焉若魏文帝漫漫秋夜長皆押十陽獨一句云三<lb/>
　五正縱横又阮籍登髙臨四野皆押七歌獨一句云<lb/>
　豈復嘆咨嗟不知解者又當如何茍謂後世亦有如<lb/>
　此押者則擬古者倣之耳非古人作古之意也<lb/>
張茂先穆如灑清風奐若春華敷又屬耳聴鶯鳴流目<lb/>
　玩鯈魚以對言之則當曰清風灑聴鳴鶯也古對間<lb/>
　當如此亦楚詞蕙肴烝兮蘭藉奠桂酒兮椒漿<lb/>
<pb n="KR4i0044_WYG_001-5b"/>
謝惠連屯雲蔽曽嶺驚風涌飛流零雨潤墳澤落雪灑<lb/>
　林丘浮氛晦崖巘積素惑原疇曲汜薄停旅通川絶<lb/>
　行舟連四韻句法皆相似古詩正不當以此拘也<lb/>
魏文帝西北有浮雲亭亭如車葢惜哉時不遇適與飄<lb/>
　風㑹吹我東南行行行至呉㑹呉㑹非我鄉安能久<lb/>
　留滯棄置勿復陳客子常畏人子建轉蓬離本根飄<lb/>
　颻隨長風何意廻飊舉吹我入雲中髙髙上無極天<lb/>
　路安可窮類此游客子捐軀逺從戎毛褐不掩形薇<lb/>
<pb n="KR4i0044_WYG_001-6a"/>
　藿常不充去去莫復道沈憂令人老此結句換韻之<lb/>
　始<lb/>
楚詞沅有芷兮澧有蘭思公子兮未敢言又望美人兮<lb/>
　未來臨風帆兮浩歌又王孫遊兮不歸春草生兮萋<lb/>
　萋又惟草朩之零落兮恐美人之遲暮皆愛君惜時<lb/>
　之辭後世擬之者不過徒法其句耳非其意也江文<lb/>
　通云日暮碧雲合佳人殊未來又黄雲蔽千里遊子<lb/>
　何時還謝靈運云圓景早已滿佳人猶未適惠連云<lb/>
<pb n="KR4i0044_WYG_001-6b"/>
　紈素既已成君子行未歸𤣥暉云春草秋更緑公子<lb/>
　未西歸劉休𤣥云芳年有華月佳人無還期陸士衡<lb/>
　云芳草久已茂佳人竟不歸古詩亦有浮雲蔽白日<lb/>
　遊子不顧返<lb/>
古塘上曲有云莫以賢豪故棄捐素所愛莫以魚肉賤<lb/>
　棄捐葱與薤莫以桑麻賤棄捐菅與蒯前云衆口鑠<lb/>
　黄金使君生别離或謂甄后為郭后所譖遂作此觀<lb/>
　其辭殆亦是也陸士衡云男懽智傾愚女愛衰避妍<lb/>
<pb n="KR4i0044_WYG_001-7a"/>
　不惜微軀退惟懼蒼蠅前願君廣末光照妾薄暮年<lb/>
　則為甄后作無疑矣劉休𤣥擬古云願垂薄暮景照<lb/>
　妾桑榆時適與士衡末句同<lb/>
詩曰昔我往矣楊柳依依今我來思雨雪霏霏東坡謂<lb/>
　韓退之始去杏飛蜂及歸柳嘶蛩與詩意同子建云<lb/>
　昔我初遷朱華未希今我旋止素雪雲飛又始出嚴<lb/>
　霜結今來白露晞王正長云昔往倉庚鳴今來蟋蟀<lb/>
　吟顔延年云昔醉秋未素今也嵗載華退之又居其<lb/>
<pb n="KR4i0044_WYG_001-7b"/>
　後也<lb/>
子建詩朱華冒緑池古人雖不于字面上着工然冒字<lb/>
　殆妙陸士衡云飛閣纓虹帶層臺冒雲冠潘安仁云<lb/>
　川氣冒山嶺驚湍激巗阿顔延年云松風遵路急山<lb/>
　烟冒壠生江文通云凉葉照沙嶼秋華冒水潯謝靈<lb/>
　運云蘋䓑泛沈深菰蒲冒清淺皆祖子建<lb/>
張平子詩云我聞其聲載坐載起王仲宣云我思弗及<lb/>
　載坐載起劉公幹云思子沉心曲長歎不能言起坐<lb/>
<pb n="KR4i0044_WYG_001-8a"/>
　失次第一日三四遷懷人之意盡于此矣<lb/>
左太冲詠史云濟濟京城内赫赫王侯居冠葢䕃四術<lb/>
　朱輪竟長衢朝集金張館暮宿許史廬南隣擊鐘磬<lb/>
　北里吹笙竽寂寂揚子宅門無卿相輿鮑明逺詠史<lb/>
　云京城十二衢飛甍各鱗次仕子彯華纓遊客竦輕<lb/>
　轡明星晨未稀冠葢已雲至賔御紛颯沓鞍馬光照<lb/>
　地君平獨寂寞身世兩相棄江文通詠史亦云金張<lb/>
　服貂冕許史乗華軒王侯貴片議公卿重一言太平<lb/>
<pb n="KR4i0044_WYG_001-8b"/>
　多歡娯飛葢東都門顧念張仲蔚蓬蒿滿中園三詩<lb/>
　一軌也<lb/>
子建云朝遊江北岸日夕宿湘沚潘安仁云朝發晉京<lb/>
　陽夕次金谷湄劉越石云朝發廣莫門暮宿丹水山<lb/>
　謝靈運云旦發清溪隂暝投剡中宿鮑明逺云朝遊<lb/>
　雁門山暮還樓煩宿皆本楚詞朝發軔于蒼梧兮夕<lb/>
　余至于縣圃若陸士衡朝採南澗藻夕息西山足又<lb/>
　江文通朝食琅玕實夕飲玉池津則亦本楚詞朝飲<lb/>
<pb n="KR4i0044_WYG_001-9a"/>
　朩蘭之墜露兮夕飡秋菊之落英<lb/>
傅𤣥辭云美人一何麗顔若芙蓉花一顧亂人國再顧<lb/>
　亂人家未亂猶可奈何全是李延年歌延年歌云北<lb/>
　方有佳人絶世而獨立一顧傾人城再顧傾人國寕<lb/>
　不知傾城與傾國佳人難再得<lb/>
石季倫王昭君詩序云匈奴請婚于漢元帝以後宫良<lb/>
　家子昭君配焉昔公主嫁烏孫令琵琶馬上作樂以<lb/>
　慰其道路之思其送昭君亦必爾也熟參此序廼知<lb/>
<pb n="KR4i0044_WYG_001-9b"/>
　昭君出嫁之時未必以琵琶寄情特後人想像而賦<lb/>
　之耳<lb/>
王景𤣥詩詎憶無衣客但知狐白温用子建狐白足禦<lb/>
　冬焉念無衣客之語謝𤣥暉亦云誰規鼎食盛寕要<lb/>
　狐白鮮<lb/>
靈運詩初篁包緑籜新蒲含紫茸丘希範詩巢空初鳥<lb/>
　飛荇亂新魚戲綽有流麗之風視小謝魚戲新荷動<lb/>
　鳥散餘花落之句亦無愧<lb/>
<pb n="KR4i0044_WYG_001-10a"/>
一身事關西家族滿山東二年從車駕齋祭甘泉宫三<lb/>
　朝國慶畢休沐還舊邦四牡曜長路輕葢若飛鴻五<lb/>
　侯相餞送髙㑹集新豐六樂陳廣坐祖帳揚春風七<lb/>
　盤起長袖庭下列歌鐘八珎盈彫爼綺肴紛錯重九<lb/>
　族共瞻遲賔客仰徽容十載學無就善官一朝通鮑<lb/>
　明逺數詩也卦名人名及建除等體世多有之獨無<lb/>
　以此為戲者<lb/>
鮑明逺詩朱脣動素腕舉洛陽少童邯鄲女古稱渌水<lb/>
<pb n="KR4i0044_WYG_001-10b"/>
　今白紵催絃急管為君舞窮秋九月荷葉黄北風驅<lb/>
　雁天雨霜夜長酒多樂未央全類張籍王建<lb/>
韓非子曰六國時張敏與髙惠二人為友每相思不能<lb/>
　得見敏便于夢中往尋之但行至半道即迷不知路<lb/>
　沈休文云神交疲夢寐路逺隔思存又夢中不識路<lb/>
　何以慰相思用前事也古辭云逺道不可思夙昔夢<lb/>
　見之又獨宿累長夜夢想見容輝皆㳂韓非之微意<lb/>
　而變之耳<lb/>
<pb n="KR4i0044_WYG_001-11a"/>
陸士衡呉趨行云楚妃且莫歎齊娥且莫謳四坐並清<lb/>
　聴聴我歌呉趨呉趨自有始請從昌門起謝靈運㑹<lb/>
　吟行云六引緩清唱三調佇繁音列筵皆靜寂咸共<lb/>
　聆㑹吟㑹吟自有初請從文命敷盡踵其歩驟<lb/>
蘇子卿詩俯觀江漢流仰視浮雲翔魏文帝云俯視清<lb/>
　水波仰看明月光曹子建云俯降千仭仰登天阻何<lb/>
　敬祖云仰視垣上草俯察階下露又俯臨清泉淵仰<lb/>
　觀嘉朩敷謝靈運云俯濯石下潭仰看條上猿又俯<lb/>
<pb n="KR4i0044_WYG_001-11b"/>
　視喬朩杪仰聆大壑灇辭意一也古人句法極多有<lb/>
　相襲者如前所議日暮碧雲合及朝遊江北岸之類<lb/>
　皆是若嵇叔夜目送歸鴻手揮五絃俯仰自得遊心<lb/>
　太𤣥則運思冩心<graphic n="KR1509" url="https://raw.githubusercontent.com/kanripo/KR-Gaiji/master/images/KR1509.png" mimeType="image/png"/>不同矣<lb/>
宋袁淑有詩云種蘭忌當門懷璧莫向楚楚少别玉人<lb/>
　門非植蘭所葢淑為彭城王府祭酒王不好文學故<lb/>
　云<lb/>
薛道衡空梁落燕泥之句人多不見其全篇葢題是昔<lb/>
<pb n="KR4i0044_WYG_001-12a"/>
　昔鹽其辭云垂柳覆金隄蘼蕪葉復齊水溢芙蓉沼<lb/>
　花飛桃李蹊採桑秦氏女織錦竇家妻關山别蕩子<lb/>
　風月守空閨常斂千金笑長垂雙玉啼盤龍隨鏡隱<lb/>
　綵鳳逐雲低飛魂同夜鵲倦寝憶晨雞暗牖懸蛛網<lb/>
　空梁落燕泥前年過代北今嵗往遼西一去無消息<lb/>
　那能惜馬蹄無非閨中懷遠之意但不知立題之義<lb/>
　如何趙嘏乃廣為二十章以一句為一題亦復綺麗<lb/>
　其中有云良人猶遠戍寂寞夜閨空繡户流春月羅<lb/>
<pb n="KR4i0044_WYG_001-12b"/>
　帷坐曉風魂飛沙帳北腸斷玉關中尚自無消息錦<lb/>
　衾那得同又雲中路杳杳江畔草萋萋妾久垂珠淚<lb/>
　君何惜馬蹄邊風悲曉角營月怨春鼙未道休征戰<lb/>
　愁眉又復低<lb/>
　<lb/>
　<lb/>
　<lb/>
　對床夜語巻一<lb/>
</p>
<p>
</p>
  </div>
<div>
                <head>對床夜語巻二</head>
    <p>
<pb n="KR4i0044_WYG_002-1a"/>
欽定四庫全書巻<lb/>
　對床夜語巻二　　　　　宋　范晞文　撰<lb/>
嚴滄浪<hi>羽</hi>云禪道惟在妙悟詩道亦在妙悟惟悟乃為<lb/>
　當行乃為本色然悟有淺深有分限之悟有透徹之<lb/>
　悟有但得一知半解之悟漢魏尚矣不假悟也陶謝<lb/>
　至盛唐諸公透徹之悟也他雖有悟者皆非第一義<lb/>
　也姜白石䕫亦有云文以文而工不以文而妙然捨<lb/>
　文無妙聖處要自悟葢文章之髙下隨其所悟之深<lb/>
<pb n="KR4i0044_WYG_002-1b"/>
　淺若看破此理一味妙悟則徑超直造四無窒礙古<lb/>
　人即我我即古人也<lb/>
嚴滄浪又云詩有别材非關書也詩有别趣非關理也<lb/>
　而古人未嘗不讀書不窮理所謂不渉理路不落言<lb/>
　筌者上也詩者吟咏情性也盛唐詩人惟在興趣羚<lb/>
　羊掛角無跡可尋故其妙處瑩徹玲瓏不可湊泊如<lb/>
　空中之音相中之色水中之月鏡中之影言有盡而<lb/>
　意無窮近代諸公作竒特解㑹以文字為詩以議論<lb/>
<pb n="KR4i0044_WYG_002-2a"/>
　為詩以才學為詩以是為詩夫豈不工終非古人之<lb/>
　詩也葢于一唱三嘆之音有所歉焉然則近代之詩<lb/>
　無取乎曰有之吾取其合于古人者而已<lb/>
蕭千巖<hi>徳藻</hi>云詩不讀書不可為然以書為詩不可也<lb/>
　老杜云讀書破萬巻下筆如有神讀書而至破萬巻<lb/>
　則抑揚上下何施不可非謂以萬巻之書為詩也<lb/>
劉後村<hi>克荘</hi>云唐文人皆能詩柳尤髙韓尚非本色迨<lb/>
　本朝則文人多詩人少三百年間雖人各有集集各<lb/>
<pb n="KR4i0044_WYG_002-2b"/>
　有詩詩各自為體或尚理致或負材力或逞辯慱要<lb/>
　皆文之有韻者爾非古人之詩也<lb/>
周伯弜<hi>弼</hi>云言詩而本于唐非固于唐也自河梁之後<lb/>
　詩之變至于唐而止也謫仙號為雄㧞而法度最為<lb/>
　森嚴况餘者乎立心不専用意不精而欲造其妙者<lb/>
　未之有也元和葢詩之極盛其實體製自此始散僻<lb/>
　事險韻以為富率意放辭以為通皆有其漸一變則<lb/>
　成五代之陋矣<lb/>
<pb n="KR4i0044_WYG_002-3a"/>
兩句三年得一吟雙淚流知音如不賞歸臥故山秋島<lb/>
　之詩未必盡髙此心亦良苦矣信乎非言之難其聴<lb/>
　而識之者難遇也雖然馬非伯樂而不鳴琴非子期<lb/>
　而不調果不吾遇也則困鹽車焦㸑下吾寕樂之後<lb/>
　世復有揚子雲必好之矣<lb/>
四靈唱唐詩者也就而求其工者趙紫芝也然具眼猶<lb/>
　以為未盡者葢惜其立志未髙而止于姚賈也學者<lb/>
　闖其閫奥闢而廣之猶懼其失廼尖纎淺易相煽成<lb/>
<pb n="KR4i0044_WYG_002-3b"/>
　風萬喙一聲牢不可破曰此四靈體也其植根固其<lb/>
　流波漫日就衰壞不復振起吁宗之者反所以累之<lb/>
　也<lb/>
樹揺幽鳥夢螢入定僧衣勁風吹雪聚渇鳥啄氷開古<lb/>
　㕔眠易魘老吏語多虚坡暖冬生笋松凉夏健人林<lb/>
　花埽更落徑草踏還生垂枝松落子側頂鶴聴棊古<lb/>
　塔蟲蛇善隂廊鳥雀癡病嘗山藥遍貧起草堂低廢<lb/>
　巢侵燒色荒塜入鋤聲地古多生藥溪靈不聚魚隴<lb/>
<pb n="KR4i0044_WYG_002-4a"/>
　狐來試客沙鶻下欺人逺鐘驚漏壓微月被燈欺古<lb/>
　壁燈重畫秋琴雨慢絃草礙人行緩花繁鳥度遲上<lb/>
　數聫亦晚唐警句前此少有表而出者葢不獨雞聲<lb/>
　人跡風暖日髙等作而已情景兼融句意兩極琢磨<lb/>
　瑕垢發揚光彩殆玉人之攻玉錦工之機錦也然求<lb/>
　其聲諧韶濩氣泐金石則無有焉識者口未誦而心<lb/>
　先厭之矣今之以詩鳴者不曰四靈則曰晚唐文章<lb/>
　與時髙下晚唐為何時耶放翁云文章光燄伏不起<lb/>
<pb n="KR4i0044_WYG_002-4b"/>
　甚者自謂宗晚唐<lb/>
老杜詩天髙雲去盡江逈月來遲衰謝多扶病招邀屢<lb/>
　有期上聫景下聫情身無却少壮跡有但覊棲江水<lb/>
　流城郭春風入皷鼙上聫情下聫景水流心不競雲<lb/>
　在意俱遲景中之情也巻簾唯白水隱几亦青山情<lb/>
　中之景也感時花濺淚恨别鳥驚心情景相觸而莫<lb/>
　分也白首多年疾秋天昨夜凉髙風下朩葉永夜攬<lb/>
　貂裘一句情一句景也固知景無情不發情無景不<lb/>
<pb n="KR4i0044_WYG_002-5a"/>
　生或者便謂首首當如此作則失之甚矣如淅淅風<lb/>
　生砌團團月隱墻遥空秋雁滅半嶺暮雲長病葉多<lb/>
　先墜寒花只暫香巴城添淚眼今夕復清光前六句<lb/>
　皆景也清秋望不盡迢遞起層隂逺水兼天凈孤城<lb/>
　隱霧深葉稀風更落山逈日初沉獨鶴歸何晚昏鴉<lb/>
　已滿林後六句皆景也何患乎情少<lb/>
五言律詩固要貼妥然貼妥太過必流于衰茍時能出<lb/>
　竒于第三字中下一拗字則貼妥中隱然有峻直之<lb/>
<pb n="KR4i0044_WYG_002-5b"/>
　風老杜有全篇如此者試舉其一云帶甲滿天地胡<lb/>
　為君逺行親朋盡一哭鞍馬去孤城草朩嵗月晚關<lb/>
　河霜雪清别離已昨日因見古人情散句如乾坤萬<lb/>
　里眼時序百年心梅花萬里外雪片一冬深一逕野<lb/>
　花落孤村春水生蟲書玉佩蘚燕舞翠帷塵村舂雨<lb/>
　外急隣火夜深明山縣早休市江橋春聚船老馬夜<lb/>
　知道蒼鷹饑着人用實字而拗也行色遞隱見人烟<lb/>
　時有無蟬聲集古寺鳥影度寒塘簷雨亂淋幔山雲<lb/>
<pb n="KR4i0044_WYG_002-6a"/>
　低度墻飛星過水白落月動沙虚用虚字而拗也其<lb/>
　他變態不一却在臨時幹旋之何如耳茍執以為例<lb/>
　則盡成死法矣<lb/>
虚活字極難下虚死字尤不易葢雖是死字欲使之活<lb/>
　此所以為難老杜古墻猶竹色虚閣自松聲及江山<lb/>
　有巴蜀棟宇自齊梁人到于今誦之予近讀其瞿唐<lb/>
　兩崕詩云入天猶石色穿水忽雲根猶忽二字如浮<lb/>
　雲着風閃爍無定誰能跡其妙處他如江山且相見<lb/>
<pb n="KR4i0044_WYG_002-6b"/>
　戎馬未安居故國猶兵馬他鄉亦鼓鼙地偏初衣袷<lb/>
　山擁更登危詩書遂墻壁奴僕且旌旄皆用力于一<lb/>
　字<lb/>
仰看明星當空大無處告訴只顛狂但使殘年飽喫飯<lb/>
　案頭乾死讀書螢却似春風相欺得更接飛蟲打著<lb/>
　人堂上不合生楓樹不分桃花紅似錦惜君只欲苦<lb/>
　死留數日不可更禁當皆化俗為雅靈丹㸃鐡矣又<lb/>
　王孫若箇邊若箇猶那箇遮莫隣雞報五更遮莫猶<lb/>
<pb n="KR4i0044_WYG_002-7a"/>
　儘教若爺娘妻子走相送則本木蘭不聞爺娘哭子<lb/>
　聲又昏黒應須到上頭乃是常琮全語<lb/>
數物以箇俗語也老杜有峽口驚猿聞一箇兩箇黄鸝<lb/>
　鳴翠柳雙字有樵聲箇箇同箇箇五花文漁舟箇箇<lb/>
　輕却遶井欄添箇箇司空圖鶴羣長遶三株樹不借<lb/>
　閑人一隻騎隻亦箇字之類<lb/>
老杜偪仄行自從官馬送還官行路難行澁如棘泛江<lb/>
　夜宴燈前往往大魚出聴曲低昂如有求退之曲江<lb/>
<pb n="KR4i0044_WYG_002-7b"/>
　荷花大明宫中給事歸走馬來看立不正謁衡嶽廟<lb/>
　手持杯珓𨗳我擲云此最吉餘難同下三字似乎趂<lb/>
　韻而實有工于押韻者<lb/>
汲黯匡君切亷頗出将頻直辭才不世雄畧動如神以<lb/>
　下聫貼上聫也神女峰娟妙昭君宅有無曲留明怨<lb/>
　惜夢盡失歡娯猶前格也特倒置下句耳若羣盗哀<lb/>
　王粲中年召賈生登樓初有作前席竟為榮宅入先<lb/>
　賢傳才髙處士名異時懷二子春日復含情未見其<lb/>
<pb n="KR4i0044_WYG_002-8a"/>
　全篇如此亦又一格也<lb/>
雙字用于五言視七言為難葢一聫十字耳茍輕易放<lb/>
　過則何所取也老杜雖不以此見工然亦每加之意<lb/>
　焉觀其納納乾坤大行行郡國遥不用納納則不足<lb/>
　以見乾坤之大不用行行則不足以見道路之逺又<lb/>
　寂寂春将晚欣欣物自私則一氣轉旋之妙萬物生<lb/>
　成之喜盡于斯矣至若汀煙輕冉冉竹日凈暉暉湛<lb/>
　湛長江去冥冥細雨來野徑荒荒白春流泯泯清地<lb/>
<pb n="KR4i0044_WYG_002-8b"/>
　晴絲冉冉江碧草纎纎急急能鳴雁輕輕不下鷗簷<lb/>
　影微微落津流脉脉斜相逢雖衮衮告别莫匆匆等<lb/>
　句俱不泛若濟潭鱣發發春草鹿呦呦則全用詩語<lb/>
　也<lb/>
老杜詩兩邊山朩合終日子規啼以終日對兩邊不知<lb/>
　雲雨散虚費短長吟以短長對雲雨桑麻深雨露燕<lb/>
　雀半生成以生成對雨露風物悲游子登臨憶侍郎<lb/>
　以登臨對風物句意適然不覺其為偏枯然終非法<lb/>
<pb n="KR4i0044_WYG_002-9a"/>
　也柳下惠則可吾則不可<lb/>
詩在意逺固不以辭語豐約為拘然開元以後五言未<lb/>
　始不自古詩中流出雖無窮之意嚴有限之字而視<lb/>
　大篇長什其實一也如舊里多青草新知盡白頭又<lb/>
　兩行燈下淚一紙嶺南書則久别乍歸之感思逺懷<lb/>
　舊之悲隱然無窮他如詠閑適則曰坐歇青松晚行<lb/>
　吟白日長壮景物則曰雲霞出海曙梅柳渡江春似<lb/>
　此之類辭貴多乎哉劉後村有云言意深淺存人胸<lb/>
<pb n="KR4i0044_WYG_002-9b"/>
懷不繫體格若氣象廣大雖唐律不害為黄鐘大吕<lb/>
　否則手操雲和而驚飊駭電猶隱隱絃撥間也<lb/>
周伯弜選唐人家法以四實為第一格四虚次之虚實<lb/>
　相半又次之其説四實謂中四句皆景物而實也於<lb/>
　華麗典重之間有雍容寛厚之態此其妙也昧者為<lb/>
　之則堆積窒塞而寡於意味矣是編一出不為無補<lb/>
　後學有識髙見卓不為時習熏染者往往于此解悟<lb/>
　間有過于實而句未飛健者得以起或者窒塞之譏<lb/>
<pb n="KR4i0044_WYG_002-10a"/>
　然刻鵠不成猶類于鶩豈不勝于空踈輕薄之為使<lb/>
　稍加探討何患不古人之我同也<lb/>
四虚序云不以虚為虚而以實為虚化景物為情思從<lb/>
　首至尾自然如行雲流水此其難也否則偏于枯瘠<lb/>
　流于輕俗而不足採矣姑舉其所選一二云嶺猿同<lb/>
　旦暮江柳共風烟又猿聲知後夜花發見流年若猿<lb/>
　若柳若花若旦暮若風煙若夜若年皆景物也化而<lb/>
　虚之者一字耳此所以次于四實也<lb/>
<pb n="KR4i0044_WYG_002-10b"/>
故人江海别幾度隔山川乍見翻疑夢相悲各問年孤<lb/>
　燈寒照雨深竹暗浮烟更有明朝恨離盃惜共傳暮<lb/>
　蟬不可聴落葉豈堪聞共是悲秋客那知此路分荒<lb/>
　城背流水逺雁入寒雲陶令門前菊餘花可贈君前<lb/>
　一首司空曙後一首郎士元皆前虚後實之格今之<lb/>
　言唐詩者多尚此及觀其作則虚者枯實者塞截然<lb/>
　不相通徒駕宗唐之名而實背之也其前實後虚者<lb/>
　即前格也苐反景物于上聫置情思于下聫耳如劉<lb/>
<pb n="KR4i0044_WYG_002-11a"/>
　長卿楚國蒼山古幽州白日寒城池百戰後耆舊幾<lb/>
　家殘則始可以言格若劉商晚晴江柳變春夢塞鴻<lb/>
　歸今日方知命前年自覺非則下句幾為上句壓倒<lb/>
李杜之後五言當學劉長卿郎士元下此則十才子<hi>盧綸</hi>
　<hi>吉中孚韓肱錢起司空曙苗發崔峒耿煒夏侯審李端</hi>
七言律詩極不易唐人以詩名家者集中十僅一二且<lb/>
　未見其可傳葢語長氣短者易流于卑而事實意虚<lb/>
　者又幾乎塞用物而不為物所贅冩情而不為情所<lb/>
<pb n="KR4i0044_WYG_002-11b"/>
　牽李杜之後當學者許渾而已周伯弜以唐詩自鳴<lb/>
　亦惟以許集諄諄誨人今摭其警句可以為法者書<lb/>
　于后云風傳鼓角霜侵㦸雲巻笙歌月上樓山殿日<lb/>
　斜喧鳥雀石潭波動戲魚龍潮寒水國秋砧早月暗<lb/>
　山城夜漏稀日照蒹葭明楚塞煙分楊柳見隋堤潮<lb/>
　生水郭蒹葭響雨過山城橘柚踈野蠶成蠒桑柘盡<lb/>
　溪鳥引雛蒲稗深凌敲臺云湘潭雲盡暮山出巴蜀<lb/>
　雪消春水來洛城云水聲東去市朝變山勢北來宫<lb/>
<pb n="KR4i0044_WYG_002-12a"/>
　殿髙金陵云石燕拂雲晴亦雨江豚吹浪夜還風書<lb/>
　所見云五夜有情隨暮雨百年無節待秋霜衛将軍<lb/>
　廟云漢業未興王覇在秦軍才散魯連歸皆妙其起<lb/>
　結尤非中唐人可及趙嘏劉滄七言間類許渾但不<lb/>
　得其全耳<lb/>
古樂府當學王建如凉州行刺促詞古釵行精衛詞老<lb/>
　婦嘆鏡短歌行渡遼水等篇反覆致意有古作者之<lb/>
　風一失于俗則俚矣<lb/>
<pb n="KR4i0044_WYG_002-12b"/>
或問放翁曰李賀樂府極今古之工巨眼或未許之何<lb/>
　也翁曰賀詞如百家錦衲五色炫耀光奪眼目使人<lb/>
　不敢熟視求其補于用無有也杜牧之謂稍加以理<lb/>
　奴僕命騷可也豈亦惜其詞勝若金銅仙人辭漢一<lb/>
　歌亦傑作也然以賀視温庭筠輩則不侔矣<lb/>
　<lb/>
　<lb/>
　對床夜語巻二<lb/>
</p>
<p>
</p>
  </div>
<div>
                <head>對床夜語巻三</head>
    <p>
<pb n="KR4i0044_WYG_003-1a"/>
欽定四庫全書巻<lb/>
　對床夜語巻三　　　　　宋　范晞文　撰<lb/>
李太白北上行即古之苦寒行也苦寒行首句云北上<lb/>
　太行山艱哉何巍巍因以名之也太白辭有云磴道<lb/>
　盤且峻巉巗凌穹蒼馬足蹶側石車輪摧髙崗又殺<lb/>
　氣毒劔㦸嚴風冽衣裳此正古辭羊腸坂詰屈車輪<lb/>
　為之摧樹朩何蕭瑟北風聲正悲太白又有奔鯨夾<lb/>
　黄河鑿齒屯洛陽猛虎又掉尾磨牙皓秋霜亦古辭<lb/>
<pb n="KR4i0044_WYG_003-1b"/>
　熊羆對我蹲虎豹夾路啼又汲水澗谷沮採薪隴坂<lb/>
　長草朩不可飱饑飲零露漿是亦古辭行行日已逺<lb/>
　人馬同時饑擔囊行取薪斧氷持作糜特辭語小異<lb/>
　耳陸士衡謝靈運諸作亦不出此轍若老杜則不然<lb/>
　曰漢時長安一丈雪牛馬毛寒縮如蝟又凍埋蛟龍<lb/>
　南浦縮寒刮肌膚北風利一空故習矣<lb/>
老杜詩重露成涓滴稀星个有無前輩謂此聫能窮物<lb/>
　理之變探造化之微又有句云久露清初濕髙雲薄<lb/>
<pb n="KR4i0044_WYG_003-2a"/>
　未還又晚照斜初徹浮雲薄未歸雖不迨前作然含<lb/>
　悠揚不廹之意他人未易及也若塞雲多㫁續邊日<lb/>
　少光輝又蜀星隂見少江雨夜聞多則又于前所稱<lb/>
　者不同也<lb/>
老杜多欲以顔色字寘第一字却引實字來如紅入桃<lb/>
　花嫩青歸柳葉新是也不如此則語既弱而氣亦餒<lb/>
　他如青惜峰巒過黄知橘柚來碧知湖外草紅見海<lb/>
　東雲緑垂風折笋紅綻雨肥梅紅浸珊瑚短青懸薜<lb/>
<pb n="KR4i0044_WYG_003-2b"/>
　荔長翠深開㫁壁紅遠結飛樓翠乾危棧竹紅膩小<lb/>
　湖蓮紫收岷嶺芋白種緑池蓮皆如前體若白摧朽<lb/>
　骨龍虎死黒入太隂雷雨垂益壮而險矣<lb/>
老杜詩冬温蚊蚋在人逺鳬鴨亂詩意謂因冬之温故<lb/>
　尚有蚊蚋因人之逺故鳬鴨得恣其亂黙有所寓也<lb/>
　韓子蒼乃謂人逺如鳬鴨之亂恐非公意况此十字<lb/>
　正是五言句法<lb/>
牽牛出河西織女處其東萬古永相望七夕誰見同神<lb/>
<pb n="KR4i0044_WYG_003-3a"/>
　光竟難候此事終朦朧觀此則老杜不取世俗説也<lb/>
　然又有詩云牛女年年渡何曽風浪生<lb/>
無貴賤不悲無富貧亦足萬古一骸骨鄰家遞歌哭又<lb/>
　禍首燧人氏厲階董狐筆君看燈燭張轉使飛蛾密<lb/>
　逹道之言也詩云乎哉<lb/>
自京赴奉先有云入門聞號咷幼子饑已卒吾寕捨一<lb/>
　哀里巷猶嗚咽所愧為人父無食致夭折豈知秋未<lb/>
　登貧窶有倉卒䑛犢之悲流出胸臆故彭衙行云衆<lb/>
<pb n="KR4i0044_WYG_003-3b"/>
　雛爛熳睡喚起霑盤飡赴王十五㑹云病身虚俊味<lb/>
　何幸飫兒童<lb/>
寄書問三川不知家在否比聞同罹禍殺戮到雞狗幾<lb/>
　人全性命盡室豈相偶自寄一封書今已十月後反<lb/>
　畏消息來寸心亦何有亂離之後殺戮殆盡其能全<lb/>
　家生免者幾希矣故反畏其消息之回憶昔云洛陽<lb/>
　宫殿燒焚盡宗廟新除狐兎穴傷心不忍問耆舊復<lb/>
　恐初從亂離説亦反慮其動懷舊之悲也<lb/>
<pb n="KR4i0044_WYG_003-4a"/>
干戈猶在眼儒術豈謀身紈袴不餓死儒冠多誤身感<lb/>
　憤之作也曽何傷若儒術于我何有哉孔丘盗跖俱<lb/>
　塵埃叱聖人之名而使之與盗賊同列嘻得罪于名<lb/>
　教亦甚焉或謂孟子曰舜跖之徒舜與跖豈可徒耶<lb/>
　然為利為善之别亦昭然矣<lb/>
寄岑參云沉吟坐秋軒飯食錯昏晝謂懷人之深至忘<lb/>
　昏晝也䕫府詠懷云奴僕何知禮思榮錯與權謂小<lb/>
　人之僭不可假借也至日云何人錯憶窮愁日愁日<lb/>
<pb n="KR4i0044_WYG_003-4b"/>
　愁隨一線長堂成云旁人錯比揚雄宅懶惰無心作<lb/>
　解嘲呀鶻云清秋落日已側身過雁歸鴉錯廻首他<lb/>
　如尚錯雄鳴管指揮鐡如意及舉目貪看鳥回頭錯<lb/>
　應人江邊老翁錯料事眼睛不見風塵清雖出一手<lb/>
　而用之工拙亦甚易辯<lb/>
漢書大兒孔文舉小兒楊徳祖最能行云小兒學問止<lb/>
　論語大兒結束隨商旅徐卿二子歌大兒九齡色清<lb/>
　徹秋水為神玉為骨小兒五嵗氣食牛滿堂賔客皆<lb/>
<pb n="KR4i0044_WYG_003-5a"/>
　回頭劉少府畫山水歌大兒聰明到能添老樹巔崖<lb/>
　裡小兒心孔開貌得山僧及童子本漢語也<lb/>
子厚西岑極逺目毫末皆可了老杜有齊魯青未了劉<lb/>
　禹錫一方眀月可中庭老杜有清池可方舟退之緑<lb/>
　凈不可唾老杜自為青城客不唾青城地乃知老杜<lb/>
　無所不有<lb/>
髙適九日詩云縱使登髙祗㫁腸不如獨坐空搔首老<lb/>
　杜有羞将短髪還吹㡌笑倩傍人為整冠亦反其事<lb/>
<pb n="KR4i0044_WYG_003-5b"/>
　也結句云明年此㑹知誰健醉把茱萸仔細看與劉<lb/>
　希夷今年花落顔色改明年花開復誰在之意同氣<lb/>
　長句雅俱不及杜戴叔倫對月云明年此夕遊何處<lb/>
　縱有清光知對誰欲脱其胎而不可葢才力不逮也<lb/>
　東坡用其意作中秋月詩云此生此夜不長好明月<lb/>
　明年何處看遂成絶句<lb/>
髙適詩云林稀落日行人少醉後無心怯路岐老杜有<lb/>
　前村山路險歸醉每無愁辭簡意工孰臻其妙學造<lb/>
<pb n="KR4i0044_WYG_003-6a"/>
　語者宜知之又如揚衡詩云正是憶山時復送歸山<lb/>
　客張籍云長因送人處憶得别家時盧象還家詩云<lb/>
　小弟更孩幼歸來不相識賀知章云兒童相見不相<lb/>
　識却問客從何處來語益換而益佳善脱胎者宜參<lb/>
　之　近時嚴坦叔還家詩亦有舊時巷陌渾忘記却<lb/>
　問新移來住人頗得知章之遺意<lb/>
老杜得弟信詩云浪傳烏鵲喜深負鶺鴒詩吾觀郎到<lb/>
　詩云待爾嗔烏鵲抛書示鶺鴒是皆用鶺鴒寓兄弟<lb/>
<pb n="KR4i0044_WYG_003-6b"/>
　事其憶之則云百戰今誰在三年望汝歸别之則云<lb/>
　數盃巫峽酒百丈内江船又止于盡憶别之意未嘗<lb/>
　用事也亦何害其不為憶弟别弟之詩其他與子姪<lb/>
　之詩亦然近因舉許渾示弟詩有云家貧為客早路<lb/>
　遠得書稀或謂不見示弟之意不足為佳似未嘗讀<lb/>
　杜詩也<lb/>
好句易得好聫難得如池塘生春草之類是也唐人天<lb/>
　勢圍平野河流入㫁山朽關生濕菌傾屋照斜陽風<lb/>
<pb n="KR4i0044_WYG_003-7a"/>
　兼殘雪起河帶㫁氷流興䦨啼鳥喚坐久落花多客<lb/>
　尋朝磬至僧背夕陽歸廢巢侵燒色荒冡入鋤聲石<lb/>
　梯迎雨潤沙井帶潮鹹迸笋侵忩長驚蟬出樹飛下<lb/>
　句皆勝于上老杜固不當以此論其工拙然亦時有<lb/>
　此作如地卑荒野大天逺暮江遲亂雲低薄暮急雪<lb/>
　舞回風深山催短景喬朩易髙風岸風翻夕浪舟雪<lb/>
　灑寒燈風事吹玉柱露井凍銀床薄雲巗際宿孤月<lb/>
　浪中翻逺鷗浮水靜輕燕受風斜等句皆不免此病<lb/>
<pb n="KR4i0044_WYG_003-7b"/>
十日君家把酒盃六年波浪與塵埃不知烏石崗邊踏<lb/>
　到老相尋得幾回人謂此詩本顧况一别二十年人<lb/>
　堪幾回别之句予讀老杜别唐十五詩云九載一相<lb/>
　逢百年能幾何顧之意或原于此張籍有絶句云山<lb/>
　東二十餘年别今日相逢在上都説盡向來無限事<lb/>
　相看磨捋白髭鬚句不同而意極長使後人能於其<lb/>
　中易以一字則不足以為絶句賈島亦有舊國别多<lb/>
　日故人無少年與張意同<lb/>
<pb n="KR4i0044_WYG_003-8a"/>
韓偓落花詩總得苔遮猶慰意便教泥汚更傷心弱甚<lb/>
　老杜有從教醉裡風吹盡可待醒時雨打稀去偓輩<lb/>
　逺矣王建亦有且願風留着唯愁日炙銷正堪與偓<lb/>
　詩上下<lb/>
詩用古人名前輩謂之㸃鬼簿葢惡其為事所使也如<lb/>
　老杜但見文君能化俗焉知李廣不封侯今日朝廷<lb/>
　須汲黯中原将帥憶亷頗等作皆借古以明今何患<lb/>
　乎多李商隱集中半是古人名不過因事造對何益<lb/>
<pb n="KR4i0044_WYG_003-8b"/>
　于詩至有一篇而疊用者如茂陵云玉桃偷得憐方<lb/>
　朔金屋脩成貯阿嬌誰料蘇卿老歸國茂陵松栢雨<lb/>
　蕭蕭此猶有微意牡丹詩云錦幃初見衛夫人繡被<lb/>
　猶堆越鄂君石崇蠟燭何曽剪荀令香爐可待熏不<lb/>
　切甚矣<lb/>
詩人形容新臺之事不過曰新臺有泚河水瀰瀰燕婉<lb/>
　之求籧篨不鮮形容公子頑之事不過曰墻有茨不<lb/>
　可埽也中冓之言不可道也所可道也言之醜也如<lb/>
<pb n="KR4i0044_WYG_003-9a"/>
　是而已李商隱詠真妃之事則曰平明每幸長生殿<lb/>
　不從金輿唯夀王彰君之惡也聖人答陳司敗知禮<lb/>
　之問恐不爾也又未免被他褒女笑只教天子暫䝉<lb/>
　塵又君王若道能傾國玉輦何由過馬嵬又如何四<lb/>
　紀為天子不及盧家有莫愁皆有重色輕天下之心<lb/>
　大抵商隱之詩類如此如東阿王云君王不得為天<lb/>
　子半為當年賦洛神曼倩詞云如何漢殿穿針夜又<lb/>
　向忩中覷阿環至有趙后樓中赤鳳來之句發乎情<lb/>
<pb n="KR4i0044_WYG_003-9b"/>
　止乎禮義之意安在<lb/>
人知許渾七言不知許五言亦自成一家知劉長卿五<lb/>
　言不知劉七言亦髙許五言如樹色隨山逈河聲入<lb/>
　海遥月髙花有露烟合水無風别馬嘶營柳驚烏散<lb/>
　井桐海風聞鶴逺潭日見魚深全篇如示弟云自爾<lb/>
　出門去淚痕長滿衣家貧為客早路逺得書稀文字<lb/>
　誰人識烟波幾日歸秋風正摇落孤雁又南飛長卿<lb/>
　七言登餘干古城云孤城上與白雲齊萬古蕭條楚<lb/>
<pb n="KR4i0044_WYG_003-10a"/>
　水西官舎已空秋草緑女墻猶在夜烏啼平沙𣺌𣺌<lb/>
　來人逺落日亭亭向客低沙鳥不知陵谷變朝來暮<lb/>
　去弋陽溪其他散句如漢口夕陽斜渡鳥洞庭秋水<lb/>
　逺連天江上月明胡鴈過淮南朩落楚山多細雨濕<lb/>
　衣看不見閑花落地聴無聲措思削辭皆可法餘則<lb/>
　珠聫玉暎尤未易遍述也<lb/>
許渾絶句亦佳但句法與律詩相似是其所短耳學仙<lb/>
　云聞有三山不知處茂陵松栢滿西風緱仙廟云曲<lb/>
<pb n="KR4i0044_WYG_003-10b"/>
　終飛去不知處山下碧桃春自開秋思云髙歌一曲<lb/>
　掩明鏡昨日少年今白頭皆無衰靡之氣若旌儒廟<lb/>
　云廟前亦有商山路不學老翁歌紫芝四皓廟云山<lb/>
　酒一巵歌一曲漢家天子忌功臣則雄拔藻麗之中<lb/>
　有一叚議論在又與前作不侔矣其始皇墓云一種<lb/>
　青山秋草裡路人惟拜漢文陵曹鄴亦有行人上陵<lb/>
　過却拜扶蘇墓扶蘇非有徳于人者意亦不如許<lb/>
風定花猶落鳥鳴山更幽前輩謂上句置靜意於動中<lb/>
<pb n="KR4i0044_WYG_003-11a"/>
　下句置動意于靜中是猶作意為之也劉長卿片雲<lb/>
　生斷壁萬壑遍疎鐘其體與前同然初無所覺咀嚼<lb/>
　既久廼得其意<lb/>
有所思古樂府云有所思思昔人曽閔二子善養親和<lb/>
　顔色奉昏晨至誠烝烝通神明傳者一失于正遂致<lb/>
　庾肩吾有拂匣看離扇開箱見别衣呉均有春風驚<lb/>
　我心秋露傷君髮至盧仝則云當時我醉美人家美<lb/>
　人顔色嬌如花今日美人棄我去青樓珠箔天之涯<lb/>
<pb n="KR4i0044_WYG_003-11b"/>
　豈亦傳習之誤耶或謂仝此詩自有所寓云<lb/>
崔豹古今注曰杞梁妻者杞殖妻妹朝日所作也殖戰<lb/>
　死妻曰上無父中無夫下無子人生之苦至矣乃抗<lb/>
　聲長哭杞都城感之而穨遂投水死其妹悲姊之貞<lb/>
　乃作歌名曰杞梁妻焉梁殖之字也列女傳曰齊荘<lb/>
　公襲莒殖戰而死僧貫休乃云秦之無道兮四海枯<lb/>
　築長城兮遮北胡築人築土一萬里杞梁貞婦啼嗚<lb/>
　嗚上無父兮中無夫下無子兮孤復孤一號城崩塞<lb/>
<pb n="KR4i0044_WYG_003-12a"/>
　色苦再號杞梁骨生土疲魂饑魄相逐歸陌上少年<lb/>
　毋相非味其詞則杞梁乃秦之築城卒其妻亦未嘗<lb/>
　死也<lb/>
呉融見多隣犬遥相認來慣幽禽近不驚與雍陶初歸<lb/>
　山犬翻驚主久别江鷗却避人之句同白樂天想得<lb/>
　家中夜深坐還應説着逺行人語頗直不如王建家<lb/>
　中見月望我歸正是道上思家時有曲折之意劉商<lb/>
　柳詩幾回離别折欲盡一夜春風吹又長却不如樂<lb/>
<pb n="KR4i0044_WYG_003-12b"/>
　天草詩野火燒不盡春風吹又生語簡而思暢或又<lb/>
　謂樂天此聫不如春入燒痕青之句<lb/>
呉融秋樹詩云曉烟散去隂全薄明月臨來影半空姚<lb/>
　倫亂聲千葉下寒影一巢孤或許其有摹冩之工劉<lb/>
　方平有萬影皆因月千聲各為秋亦佳但不題樹然<lb/>
　起句云林塘夜汎舟蟲響荻颼颼引帶而下頓覺精<lb/>
　彩盧綸山中古朩云墜葉鳴荒竹斜根擁斷蓬半侵<lb/>
　山影裡長在水聲中思致亦不淺<lb/>
<pb n="KR4i0044_WYG_003-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0044_WYG_003-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　對床夜語巻三<lb/>
</p>
<p>
</p>
  </div>
<div>
                <head>對床夜語巻四</head>
    <p>
<pb n="KR4i0044_WYG_004-1a"/>
欽定四庫全書巻<lb/>
　對床夜語巻四　　　　　宋　范晞文　撰<lb/>
唐人絶句有意相襲者有句相襲者王昌齡長信宫云<lb/>
　玉顔不及寒鴉色猶帶昭陽日影來孟遲長信宫亦<lb/>
　云自恨身輕不如燕春來還遶御簾飛王建綺岫宫<lb/>
　云武帝去來紅袖盡野花黄蝶領春風鮑溶隋宫云<lb/>
　煬帝春遊古城在壞宫芳草滿人家張喬寄維揚友<lb/>
　云月明記得相尋處城鎻東風十五橋杜牧懷呉中<lb/>
<pb n="KR4i0044_WYG_004-1b"/>
　友云惟有别時今不忘暮烟秋雨過楓橋韋應物訪<lb/>
　人云怪來詩思清人骨門對寒流雪滿山王涯宫詞<lb/>
　云共怪滿衣珠翠冷黄花瓦上有新霜又杜牧沈下<lb/>
　賢云一夕小敷山下路水如環佩月如襟白樂天暮<lb/>
　江吟云可憐九月初三夜露似真珠月似弓劉長卿<lb/>
　送朱放云莫道野人無外事開田鑿井白雲中韓偓<lb/>
　即日云須信閒中有忙事曉來衝雨覓漁師此皆意<lb/>
　相襲者又杜牧送隱者云公道世間惟白髮貴人頭<lb/>
<pb n="KR4i0044_WYG_004-2a"/>
　上不曽饒髙蟾春詩云人生莫遣頭如雪縱得春風<lb/>
　亦不消賀知章還家云兒童相見不相識却問客從<lb/>
　何處來雍陶過故宅看花云今日主人相引看誰知<lb/>
　曽是客移來賈島渡桑乾云客舎并州已十霜歸心<lb/>
　日夜憶咸陽無端更渡桑乾水却望并州是故鄉李<lb/>
　商隱夜雨寄人云君問歸期未有期巴山夜雨漲秋<lb/>
　池何當共剪西忩燭却話巴山夜雨時此皆襲其句<lb/>
　而意别者若定優劣品髙下則亦昭然矣<lb/>
<pb n="KR4i0044_WYG_004-2b"/>
七言仄韻尤難於五言長孫佐輔有詩云獨訪山家歇<lb/>
　還渉茅屋斜連隔松葉主人聞語未開門遶籬野菜<lb/>
　飛黄蝶好事者或繪為圖柳子厚云南州溽暑醉如<lb/>
　酒隱几熟眠開北牖日午獨覺無餘聲山童隔竹敲<lb/>
　茶臼言思爽脱信不在前詩下髙駢云清溪道士人<lb/>
　不識上天下天鶴一隻洞門深鎻碧忩寒滴露研朱<lb/>
　㸃周易駢為吕用之等所紿致于殺身亡家而不悟<lb/>
　固無足取然此等辭語决非塵埃人可道<lb/>
<pb n="KR4i0044_WYG_004-3a"/>
唐人五言四句除柳子厚釣雪一詩之外極少偶者今<lb/>
　偶得四首謾録于此玉階怨云玉階生白露夜久侵<lb/>
　羅襪却下水晶簾玲瓏望秋月拜月云開簾見月時<lb/>
　便即下階拜細語人不聞北風吹裙帶蕪城懷古云<lb/>
　風吹城上樹草沒城邊路城裏月明時精靈自來去<lb/>
　秋日云反照入閭巷憂來與誰語古道無人行秋風<lb/>
　動禾黍前二篇備婉孌之深情後兩首抱荒寂之餘<lb/>
　感<lb/>
<pb n="KR4i0044_WYG_004-3b"/>
王昌齡從軍行云百戰苦風塵十年復霜露雖投定逺<lb/>
　筆未坐将軍樹早知行路難悔不理章句怨其有功<lb/>
　未報也岑參云早知逢世亂少小謾讀書悔不學彎<lb/>
　弓向東射狂胡悲其所遇非時也意雖反而實同<lb/>
岑參詩疲馬臥長坂夕陽下通津山風吹空林颯颯如<lb/>
　有人賈島云數里聞寒水山家少四隣怪禽啼曠野<lb/>
　落日恐行人逺途凄慘之意畢見于此<lb/>
王維寄崔鄭二山人云鄭生老泉石崔子老丘樊賣藥<lb/>
<pb n="KR4i0044_WYG_004-4a"/>
　不二價著書仍萬言息隂無惡朩飲水必清源余賤<lb/>
　不及議斯人竟誰論是時維官必未顯也送丘為云<lb/>
　知爾不能薦羞稱獻納臣則可言而不言綦母潛之<lb/>
　落第孟浩然之斥還豈亦維謀之薦之不力也<lb/>
詩人發興造語徃徃不約而合如雨中山果落燈下草<lb/>
　蟲鳴王維也樹初黄葉日人欲白頭時樂天也司空<lb/>
　曙有云雨中黄葉樹燈下白頭人句法王而意參白<lb/>
　然詩家不以為襲也<lb/>
<pb n="KR4i0044_WYG_004-4b"/>
楊衡詩云落葉寒擁壁清霜夜沾石正是憶山時復送<lb/>
　歸山客殷勤一樽酒曉月當忩白語意清脱畧無塵<lb/>
　土紛華之氣及讀其白紵詞則有云躡珠履歩瓊筵<lb/>
　輕身起舞紅燭前又凉風蕭蕭漏水急月華沉灔紅<lb/>
　蓮濕牽裙攬帶翻成泣又金壺半傾芳夜促梁塵霏<lb/>
　霏暗紅燭全類李長吉謂與前詩同出一喙吾不信<lb/>
　也其看花小句亦佳詩云都無看花意偶到樹邊來<lb/>
　可憐枝上色一一為愁開<lb/>
<pb n="KR4i0044_WYG_004-5a"/>
蘇渙有變律詩二首其一云養蠶為素絲葉盡蠶不老<lb/>
　傾筐對空林此意向誰道一女不得織萬夫受其寒<lb/>
　一夫不得意四海行路難言語如此則渙亦非尋常<lb/>
　之盗也<lb/>
髙適詩一月猶北風天隂雪冥冥寥落一室中悵然慚<lb/>
　百齡苦愁正如此門柳復青青皇甫冉云岸有經霜<lb/>
　草林有故年枝俱應待春色獨使客心悲不如適氣<lb/>
　長而有生意淵明歸去詞云朩欣欣以向榮泉涓涓<lb/>
<pb n="KR4i0044_WYG_004-5b"/>
　而始流善萬物之得時感吾生之行休冉述之也<lb/>
老杜入六弟宅詩云令弟雄軍佐凡才汚省郎李嘉祐<lb/>
　云故鄉那可到令弟獨能歸初謂唐人自有此稱及<lb/>
　讀謝靈運酧惠連詩云末路值令弟開顔披心胸廼<lb/>
　知不始唐人也<lb/>
老杜螢火詩幸因腐草出敢近太陽飛未足臨書巻時<lb/>
　能㸃客衣隨風隔幔小帶雨傍林微十月清霜重飄<lb/>
　零何處歸韓退之云朝蠅不須驅暮蚊不可拍蠅蚊<lb/>
<pb n="KR4i0044_WYG_004-6a"/>
　滿八區可盡與相格得時能幾時與汝恣啖咋凉風<lb/>
　九月到掃不見蹤跡疾惡之意一也然杜微婉而韓<lb/>
　急廹豈亦目擊伾文輩專恣而惡之耶<lb/>
退之南山詩云延延離又屬夬夬叛還遘喁喁魚闖萍<lb/>
　落落月經宿誾誾樹墻垣巘巘架庫廐參參削劔㦸<lb/>
　燠燠銜瑩琇敷敷花披蕚闟闟屋摧霤悠悠舒而安<lb/>
　兀兀狂以狃超超出猶奔蠢蠢駭不懋連十四句皆<lb/>
　用雙字起葢亦古詩青青河畔草欎欎園中柳之意<lb/>
<pb n="KR4i0044_WYG_004-6b"/>
退之序孟東野詩云東野之詩其髙出魏晉不懈而及<lb/>
　于古其他浸淫乎漢氏矣又薦之以詩云有窮者孟<lb/>
　郊受材實雄驁冥觀洞古今象外逐幽好横空盤硬<lb/>
　語妥帖力排奡敷柔肆紆餘奮猛卷海潦榮華肖天<lb/>
　秀㨗疾逾響報東坡讀東野詩乃云孤芳擢荒穢苦<lb/>
　語餘詩騷水清石鑿鑿湍急不受篙初如食小魚所<lb/>
　得不償勞又如煮彭越竟日嚼空螫要當鬭僧清未<lb/>
　足當韓豪人生如朝露日夜火消膏何苦将兩耳聴<lb/>
<pb n="KR4i0044_WYG_004-7a"/>
　此寒蟲號退之進之如此而東坡貶之若是豈所見<lb/>
　有不同耶然東坡前四句亦可謂巧于形似<lb/>
東野長安道詩云胡風激秦樹賤子風中泣家家朱門<lb/>
　開得見不可入長安十二衢投樹鳥亦急髙閣何人<lb/>
　家笙簧正喧吸氣促而辭苦亦可憐也退之有贈孟<lb/>
　之詩云長安交遊者貧富各有徒親朋相過時亦各<lb/>
　有以娯陋室有文史髙門有笙竽何能辨榮悴且欲<lb/>
　分賢愚亦廣其意而使之安其貧也<lb/>
<pb n="KR4i0044_WYG_004-7b"/>
退之誌虢州司户韓岌墓止稱其父祖之能太學慱士<lb/>
　李干墓惟辨其服藥之誤若殿中少監馬繼祖墓則<lb/>
　哀其四十年間哭三世耳子厚亦然祕書姜蕚墓謂<lb/>
　其生二日即授六品官及嗜音畜妓襄陽丞趙公于<lb/>
　墓亦獨記其子求銘之事又温縣主簿韓慎之墓不<lb/>
　過曰生也以其弟之恭知君之為友沒也以其弟之<lb/>
　戚知君之為愛古人誌實不少假今則不然真諛墓<lb/>
　也<lb/>
<pb n="KR4i0044_WYG_004-8a"/>
退之銘墓其辭約子厚銘墓其辭豐各法其長也子厚<lb/>
　獨銘覃季子墓云困其獨豐其辱兩句而已<lb/>
子厚與李睦州論服氣書末云願椎肥牛擊大豕刲羣<lb/>
　羊以為兄餼窮隴西之麥殫江南之稻以為兄夀鹽<lb/>
　東海之水以為鹹醯敖倉之粟以為酸極五味之適<lb/>
　致五藏之安心恬而志逸貌美而身胖退之李慱士<lb/>
　服丹致斃誌其墓云五榖三牲鹽醯果蔬人所常御<lb/>
　今惑者皆曰五榖令人夭當務减節鹽醯以濟百味<lb/>
<pb n="KR4i0044_WYG_004-8b"/>
　豚魚雞三者古以養老反曰是皆殺人不可食不信<lb/>
　常道臨死乃悔子厚戒之于其生退之誌之于其死<lb/>
　服丹與氣誠不若飲食之常也古詩云服藥求神仙<lb/>
　多為藥所悞不如飲美酒被服紈與素此二又之本<lb/>
退之紀夢云我能屈曲自世間安能從汝巢神仙遊青<lb/>
　龍云忽驚顔色變韶稚却信靈仙非怪誕又謝自然<lb/>
　云簷楹氣明㓕五色光屬聫須臾自輕舉飄若風中<lb/>
　烟信且見矣華山女云豪家少年豈知道來繞百匝<lb/>
<pb n="KR4i0044_WYG_004-9a"/>
　脚不停雲忩霧閤事恍惚重重翠幔深金屏仙梯難<lb/>
　攀俗縁重浪凴青鳥通丁寕又誰氏子云或云欲學<lb/>
　吹鳳笙所慕靈妃嫓蕭史非不信且見故從而斥之<lb/>
　也<lb/>
聫句或二人三人隨其數之多寡不拘也其法則不同<lb/>
　有跨句者謂連作第二第三句城南等作是也有一<lb/>
　人一聫者㑹合遣興等作是也有一人四句者有所<lb/>
　思等作是也遣興聫句東野云我心隨月光冩君庭<lb/>
<pb n="KR4i0044_WYG_004-9b"/>
　中央退之云月光有時晦我心安所忘辭有意串如<lb/>
　同一喙不然則真四公子棊耳<lb/>
東野詩云靜朩有恬翼潛波無躁鱗廼知喧競場莫處<lb/>
　君子身葢謂君子之立身不容不擇其所寓言云誰<lb/>
　謂碧山曲不廢青松直誰謂濁水泥不汚明月色是<lb/>
　又欲和光而同塵也下句亦本太白獨漉水中泥水<lb/>
　濁不見月第反其意耳<lb/>
王荆公謂老杜暝色赴春愁下得赴字大好若下見字<lb/>
<pb n="KR4i0044_WYG_004-10a"/>
　起字即小兒言語予觀唐詩知此句乃皇甫冉詩荆<lb/>
　公誤記也其詩云暝色赴春愁歸人南渡頭渚烟空<lb/>
　翠合湖月碎光流云云王昌齡亦有寒鳥赴荒園之<lb/>
　句似不逮前雖句中不可無好字亦看人用之何如<lb/>
　耳岑參有句云愁雨懸空山懸字不易及裴説用之<lb/>
　云嶽面懸青雨㸃化既工尤勝于岑李嶠有星月懸<lb/>
　秋漢唐僧有雪溜懸南嶽又懸燈雪屋明皆于懸字<lb/>
　上見工<lb/>
<pb n="KR4i0044_WYG_004-10b"/>
老杜泉詩有云明涵客衣淨細蕩林影趣涵蕩二字曲<lb/>
　盡形容之妙嚴維詠泉亦云獨映孤松色殊分衆鳥<lb/>
　喧頗得老杜活法又張鼎詠僧舎小池云冷光揺砌<lb/>
　錫踈影露枝猿人皆知其揺露二字有功殊不知其<lb/>
　用心實在砌字枝字之上熟參者始知之唐人又有<lb/>
　映地為天色飛空作雨聲窺魚光照鶴洗鉢影揺僧<lb/>
　皆詠泉之作也<lb/>
前輩云詩家病使事太多葢皆取其與題合者類之如<lb/>
<pb n="KR4i0044_WYG_004-11a"/>
　此乃是編事雖工何益李商隱人日詩云文王喻復<lb/>
　今朝是子晉吹笙此日同舜格有苗旬太逺周稱流<lb/>
　火月難窮縷金作勝傳荆俗剪綵為人起晉風獨想<lb/>
　道衡詩思苦離家恨得二年中正如前語若隋宫詩<lb/>
　云玉璽不縁歸日角錦帆應是到天涯又籌筆驛云<lb/>
　管樂有才真不沗關張無命欲何如則融化幹旋如<lb/>
　自已出精粗頓異也<lb/>
商隱又有題新剏河亭詩云河蛟縱玩難為室海蜃遥<lb/>
<pb n="KR4i0044_WYG_004-11b"/>
　驚耻化樓不過蛟室蜃樓耳而㸃化如此世稱王禹<lb/>
　玉鳳輦鼇山之句本斯意也<lb/>
虹收青嶂雨烏沒夕陽天月澄新漲水星見欲銷雲池<lb/>
　光不受月野氣欲沉山城窄山将壓江寛地共浮秋<lb/>
　應為紅葉雨不厭蒼苔皆商隱詩也何以事為哉又<lb/>
　落花云落時猶自舞埽後更聞香梅花云素娥帷與<lb/>
　月青女不饒霜尤妙若江海三年客乾坤百戰場則<lb/>
　絶類老杜<lb/>
<pb n="KR4i0044_WYG_004-12a"/>
李商隱賈誼詩云可憐夜半虚前席不問蒼生問鬼神<lb/>
　韓偓云如今冷笑東方朔唯用詼諧侍漢皇又長卿<lb/>
　祗為長門賦未識君臣際㑹難皆反其事而言之是<lb/>
　時韓在翰林故出此語視李為切<lb/>
韓偓在唐末粗有可取者如沙頭有廟青林合驛歩無<lb/>
　人白鳥飛細水浮花歸别浦㫁雲含雨入孤林白髭<lb/>
　兄弟中年後瘴海程途萬里長五言如鳥啼深不見<lb/>
　人語靜先聞雖神氣短緩亦微有深致其秋夜憶家<lb/>
<pb n="KR4i0044_WYG_004-12b"/>
　絶句云垂老何時見弟兄背燈悲泣到天明不知短<lb/>
　髪能多少一滴秋霖白一莖悽楚可悲亦善于辭者<lb/>
　若挾彈少年多害物勸君莫近五陵飛又蕭艾轉肥<lb/>
　蘭蕙瘦可能天亦妬馨香是直訕耳詩人之興掃地<lb/>
　矣<lb/>
　<lb/>
　<lb/>
　對床夜語巻四<lb/>
</p>
<p>
</p>
  </div>
<div>
                <head>對床夜語巻五</head>
    <p>
<pb n="KR4i0044_WYG_005-1a"/>
欽定四庫全書巻<lb/>
　對床夜語巻五　　　　　宋　范晞文　撰<lb/>
阮嗣宗詠懷云開軒臨四野登髙望所思丘墓蔽山岡<lb/>
　萬代同一時千秋萬嵗後榮名安所之可謂混貴賤<lb/>
　之殊盡死生之變老杜云王侯與螻蟻同盡隨丘墟<lb/>
　則簡而妙矣又劉越石答盧諶云何以贈子竭心公<lb/>
　朝老杜送嚴武云公若登台輔臨危莫愛身鮑照東<lb/>
　武吟云将軍既下世部曲亦罕存老杜哭嚴僕射云<lb/>
<pb n="KR4i0044_WYG_005-1b"/>
　素幔隨流水歸舟返舊京老親如夙昔部曲異平生<lb/>
　善用古者自不同若丈人試靜聴賤子請具陳則又<lb/>
　用鮑明逺主人且勿喧賤子歌一言之句又身輕一<lb/>
　鳥過亦用張景陽詩張詩云人生瀛海内忽如鳥過<lb/>
　目<lb/>
左太冲詠史云吾希叚干朩偃息藩魏君吾慕魯仲連<lb/>
　談笑却秦軍皮日休七愛云吾愛房與杜貧賤共聫<lb/>
　歩又云吾愛李太尉崛起定中原倣前詩也<lb/>
<pb n="KR4i0044_WYG_005-2a"/>
羅隱隴頭水云借問隴頭水年年恨何事全疑嗚咽聲<lb/>
　中有征人淚于濆云借問隴頭水終年恨何事深疑<lb/>
　嗚咽聲中有征人淚所賦同造語同未有議其非者<lb/>
　今人則豈無剽竊之疑又如皇甫冉詩云巫峽見巴<lb/>
　東迢迢出半空雲藏神女館雨到楚王宫朝暮泉聲<lb/>
　落寒暄樹色同清猿不可聴偏在九秋中李端云巫<lb/>
　山十二峰皆在碧虚中回合雲藏日霏微雨帶風猿<lb/>
　聲寒過水樹色暮連空愁向髙堂望清秋見楚宫句<lb/>
<pb n="KR4i0044_WYG_005-2b"/>
　意亦同<lb/>
宋玉髙唐賦云昔楚襄王與玉遊于雲夢之臺望髙唐<lb/>
　之觀其上獨有雲氣王曰此何氣也玉對曰昔先<lb/>
　王嘗夢見一婦人曰妾巫山之女也聞君遊髙唐願<lb/>
　薦枕席王因幸之又神女賦云襄王使玉賦髙唐之<lb/>
　事其夜王寝夢與神女過詳其所賦則神女初幸于<lb/>
　懷再幸于襄其誣蔑亦甚矣流傳未冺凡此山之片<lb/>
　雲滴雨皆受可疑之謗神果有知則亦必抱不平于<lb/>
<pb n="KR4i0044_WYG_005-3a"/>
　沉冥恍惚之間也于濆有詩云何山無朝雲彼雲亦<lb/>
　悠揚何山無暮雨彼雨亦蒼茫宋玉恃才者凴虚搆<lb/>
　髙唐自重文賦名荒淫歸楚襄峨峨十二峯永作妖<lb/>
　鬼鄉或可以泄此憤之萬一也<lb/>
常建弔王将軍墓云嫖姚北伐時深入强千里戰餘落<lb/>
　日黄軍敗鼓聲死嘗聞漢飛将可奪單于壘今與山<lb/>
　鬼隣殘兵哭遼水哀之至矣第二聫尤妙祖詠有夕<lb/>
　次圃田店詩亦與前格相類詩云前格入鄭郊向經<lb/>
<pb n="KR4i0044_WYG_005-3b"/>
　百餘里馬煩時欲歇客歸程未已落日桑柘隂遥村<lb/>
　烟火起西還不遑宿中夜渡京水秀整而韻不緩且<lb/>
　曲盡旅行之意詠又有風簾揺燭影秋雨帶蟲聲又<lb/>
　逺樹低蒼壘孤山出草城亦錢郎之亞也<lb/>
既老又不全始得離邊城一枝假枯朩歩歩向南行去<lb/>
　時日一百來時一月程常恐道路旁掩棄狐兎塋所<lb/>
　願死鄉里到日不願生聞此哀怨詞念念不忍聴惜<lb/>
　無異人術倐忽具爾形右趙微明回軍跛者之詩只<lb/>
<pb n="KR4i0044_WYG_005-4a"/>
　讀起句不必看題目亦必知為此詩矣所謂去時日<lb/>
　一百來時一月程則前月行軍之速今日被疾而歸<lb/>
　曲見于此又所願死鄉里到日不願生百世之下誦<lb/>
　之猶慘然其時可知也結句用事尤着題且有不盡<lb/>
　之哀盧綸逢病軍人詩云行多有病住無糧萬里還<lb/>
　鄉未到鄉蓬鬢哀吟古城下不堪秋氣入金瘡驅駕<lb/>
　雖未及前而悽苦之意殆無以過起句亦盡<lb/>
劉滄咸陽云渭水故都秦二世咸陽秋草漢諸陵唐彦<lb/>
<pb n="KR4i0044_WYG_005-4b"/>
　謙蒲津河亭云烟横愽望乗槎水日上文王避雨陵<lb/>
　論句法則劉不及唐然叙懷感之意得諷興之體則<lb/>
　劉詩勝若崔曙登仙臺云三晉雲山皆北向二陵風<lb/>
　雨自東來思優柔而語益健矣劉滄下聫云天空絶<lb/>
　塞聞邊雁葉盡孤村見夜燈視許渾髙樹有風聞夜<lb/>
　磬逺山無月見秋燈尤為工妥王荆公已無船舫猶<lb/>
　聞笛還有樓臺祗見燈之句必自此聫出也<lb/>
劉灣雲南行云妻行求死夫父行求死子且喪亂之世<lb/>
<pb n="KR4i0044_WYG_005-5a"/>
　妻倚夫而茍生父恃子而送死者今皆先其身而夭<lb/>
　則鰥寡孤獨失其所矣但辭傷于直潘安仁關中詩<lb/>
　云肝腦塗地白骨交衢夫行妻寡父出子孤亦欠包<lb/>
　涵之工<lb/>
潘安仁悼亡云望廬思其人入室想所厯悲有餘而意<lb/>
　無盡江文通擬之云明月入綺忩髣髴想蕙質工于<lb/>
　述者也白樂天用之云手携稚子夜歸院月冷房空<lb/>
　不見人又任彦昇哭人云寕知安歌日非君徹瑟晨<lb/>
<pb n="KR4i0044_WYG_005-5b"/>
　樂天亦用之云當君白首同歸日是我青山獨往時<lb/>
白樂天楊柳枝云陶令門前四五樹亞夫營裏百千條<lb/>
　何似東都正二月黄金枝映洛陽橋劉禹錫云金谷<lb/>
　園中鶯亂啼銅駞陌上好風吹城東桃李須臾盡爭<lb/>
　似垂楊無限時張祐云凝碧池邊歛翠眉景陽樓下<lb/>
　綰青絲那勝妃子朝元閣玉手和煙弄一枝薛能云<lb/>
　和風烟樹九重城夾路春隂十萬營惟向邊頭不堪<lb/>
　望一株憔悴少人行三詩皆倣白獨薛能一首變為<lb/>
<pb n="KR4i0044_WYG_005-6a"/>
　凄楚耳李商隱亦有二絶立意頗新其辭云暫凴樽<lb/>
　酒送無憀莫損愁眉與細腰人世死前惟有别春風<lb/>
　爭擬惜長條含烟惹霧每依依萬緒千條拂落暉為<lb/>
　報行人休盡折半留相送半迎歸<lb/>
商隱别有柳枝詞味其序柳枝乃商隱從昆讓山隣家<lb/>
　之女因悦商隱燕臺詩遂通其約且以後三日為期<lb/>
　㑹友人盗商隱臥装先去不果留伺後竟為他人所<lb/>
　有詩中所謂嘉𤓰引蔓長碧玉氷寒漿東陵雖五色<lb/>
<pb n="KR4i0044_WYG_005-6b"/>
　不忍值牙香非不忍也不果也若玉作彈棊局中心<lb/>
　亦不平又如何湖上望只是見鴛鴦亦惜其不終遇<lb/>
　之意<lb/>
商隱詩鬬鷄回玉勒融麝暖金缸玳瑁明朱閣琉璃氷<lb/>
　酒缸七言云不收金彈抛林外却惜銀床在井頭綵<lb/>
　樹轉燈珠錯落繡檀廻枕玉雕鏤金玉綵繡排比成<lb/>
　句廼知號至寶丹者不獨王禹玉也<lb/>
劉長卿有湘中紀行十詩花石潭有云水色深如空山<lb/>
<pb n="KR4i0044_WYG_005-7a"/>
　光復相映浮石瀬云秋色照瀟湘月明聞盪槳横龍<lb/>
　渡云亂聲沙上石倒影雲中樹皆勝語也他如天光<lb/>
　映波動月影隨江流又入夜翠微裏千峯明一燈又<lb/>
　潮氣和楚雲夕陽映江樹又巻簾髙樓上萬里看日<lb/>
　落辭妙氣逸如生馬駒不為韁絡所縶讀之使人飄<lb/>
　飄然有凴虚御風之意謂其思鋭方窄者不亦誣矣<lb/>
劉長卿王昭君歌云自矜嬌艶色不顧丹青人那知粉<lb/>
　繪能相負却使容華翻誤身上馬辭君嫁驕虜玉顔<lb/>
<pb n="KR4i0044_WYG_005-7b"/>
　對君啼不語北風鴈急浮雲秋萬里獨見黄河流繊<lb/>
　腰不復漢宫寵雙蛾長向胡天愁琵琶絃中苦調多<lb/>
　蕭蕭羌笛聲相和誰憐一曲傳樂府能使千秋傷綺<lb/>
　羅銅雀臺尾句云春風不逐君王去草色年年舊宫<lb/>
　路宫中歌舞已浮雲空指行人徃來處皆反覆包蓄<lb/>
　得古風體他如朔風蕭蕭動枯草旌旗獵獵榆關道<lb/>
　漢月何曽照客愁胡笳只解催人老又横笛能留孤<lb/>
　客愁緑波澹澹如不流商聲寥亮羽聲苦江天寂厯<lb/>
<pb n="KR4i0044_WYG_005-8a"/>
　江楓秋如此等作尤不可以五言掩其美<lb/>
鄭谷鷓鴣詩云雨昏青草湖邊過花落黄陵廟裏啼不<lb/>
　用鈎輈格磔等字而鷓鴣之意自見善詠物者也人<lb/>
　惟傳其海棠一聫耳又有句云潮來無别浦朩落見<lb/>
　他山李洞有樓髙驚雨濶朩落覺城空非不佳但驚<lb/>
　覺兩字失于有意不若谷詩之自在然谷他作多卑<lb/>
　弱無氣<lb/>
張祜公子詩云紅粉美人擎酒勸錦衣年少臂鷹隨公<lb/>
<pb n="KR4i0044_WYG_005-8b"/>
　子之富貴可知也顧况云雙鐙懸金縷鶻飛長衫刺<lb/>
　雪生犀束不過形容其車馬衣服之盛耳然末句云<lb/>
　入門不肯自升堂美人扶踏金階月氣象不侔矣雍<lb/>
　陶云金鞭留當誰家酒拂柳穿花信馬歸公子豈空<lb/>
　囊而出耶若改留字為戲字猶可也<lb/>
唐人詠太和公主還宫詩極多惟李頻一聫最佳辭云<lb/>
　禁花半老曽攀樹宫女多非舊識人其他五言如河<lb/>
　聲入峽急地勢出關低秋盡蟲聲急夜深山雨重可<lb/>
<pb n="KR4i0044_WYG_005-9a"/>
　與十才子並驅<lb/>
贊皇桂花曲云仙女侍董雙成桂殿夜凉吹玉笙曲終<lb/>
　却從仙官去萬户千門空月明錢起云曲終人不見<lb/>
　江上數峯青雖詞約而深不出前意也贊皇詩人少<lb/>
　知之而錢以此名世亦可見幸不幸耳<lb/>
馬上相逢久人中欲認難問姓驚初見稱名憶舊容乍<lb/>
　見翻疑夢相悲各問年皆唐人㑹故人之詩也久别<lb/>
　倐逢之意宛然在目想而味之情融神㑹殆如直述<lb/>
<pb n="KR4i0044_WYG_005-9b"/>
　前輩謂唐人行旅聚散之作最能感動人意信非虚<lb/>
　語戴叔倫亦有嵗月不可問山川何處來意稍露而<lb/>
　氣益暢無愧于前也<lb/>
詩用生字自是一病茍欲用之要使一句之意盡于此<lb/>
　字上見工方為穩帖如唐人走月逆行雲芙蓉抱香<lb/>
　死笠卸晚峯隂秋雨慢琴絃松凉夏健人逆字抱字<lb/>
　卸字慢字健字皆生字也自下得不覺<lb/>
戎昱詩云逺客歸去來在家貧亦好樂天云始知為客<lb/>
<pb n="KR4i0044_WYG_005-10a"/>
　苦不及在家貧唐僧善生云縱然為客樂爭似在家<lb/>
　貧皆本古詩客行雖云樂不如早旋歸太白亦有錦<lb/>
　城雖云樂不如早還家<lb/>
唐僧淡交冩真詩云圖形期自見自見却傷神已是夢<lb/>
　中夢更逢身外身水花凝幻質墨彩聚空塵堪笑予<lb/>
　兼爾俱為未了人或稱其了死生齊物我予謂此詩<lb/>
　謂之不着題不可也若論見識則譬猶育者之捕蟬<lb/>
　耳求其聲尚不可得况其形乎清尚笑僧詩云水荒<lb/>
<pb n="KR4i0044_WYG_005-10b"/>
　元在海月落不離天斯可以言悟<lb/>
張喬多有好絶句河湟舊卒云少年隨将討河湟白首<lb/>
　清時返故鄉十萬漢家零落盡獨吹邊曲向殘陽漁<lb/>
　父云首戴圓荷髪不梳葉舟為宅水為居沙頭聚看<lb/>
　人如市釣得澄江一尺魚不獨城鎻東風十五橋之<lb/>
　句也又兄弟江南身塞北雁飛猶自半年餘夜來因<lb/>
　得還鄉夢起讀前秋轉海書亦籍牧之亞<lb/>
情新因意勝意勝逐情新上官儀詩也王駕有雨前初<lb/>
<pb n="KR4i0044_WYG_005-11a"/>
　見花間蕋雨後全無葉底花脱胎工矣人以為此格<lb/>
　自駕始非也或又謂為荆公作亦非也<lb/>
鴿墜霜毛落定僧寒螀發定衣坐石鳥疑死又螢入定<lb/>
　僧衣非衲子親厯此境不能道也若萬里八九月一<lb/>
　身西北風七千里外一家住十二峯前獨自行行脚<lb/>
　之作也上聫則沈佺期五湖三畆宅萬里一歸人下<lb/>
　聫則柳子厚一十年前南渡客四千里外北歸人<lb/>
楓根支酒甕鶴虱落琴床貫休詩也鶴虱兩字未有人<lb/>
<pb n="KR4i0044_WYG_005-11b"/>
　用又童子念經深竹裏獮猴拾虱夕陽中亦生<lb/>
唐僧詩除皎然靈徹三兩輩外餘者卒皆衰敗不可救<lb/>
　葢氣宇不宏而見聞不廣也今擇其稍勝者數聫于<lb/>
　后清塞云叢桑山店逈孤燭海船深寒扉關雨氣風<lb/>
　葉隱鐘音饑䑕縁危壁寒貍出壊墳齊已云只有照<lb/>
　壁月更無吹葉風<hi>聴泉</hi>湘水㵼秋碧古風吹太清<hi>聴琹</hi>貫<lb/>
　休云好山行恐盡流水語相隨壑風吹磬斷衫露滴<lb/>
　花開子蘭云踈鐘揺雨脚積水漫雲容懷浦云月沒<lb/>
<pb n="KR4i0044_WYG_005-12a"/>
　栖禽動霜晴凍葉飛亦足以見其清苦之致<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0044_WYG_005-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　對床夜語巻五<lb/>
</p>
<p>
</p>
  </div>
        </body>
</text>\m</TEI>
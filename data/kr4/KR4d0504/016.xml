<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0504_SBCK_016-1a"/>
圭齋文集卷之十六　宗孫銘鏞編集<lb/>
　　　　　　　　　　　　　安成後學劉釪校正<lb/>
　附録<lb/>
　　元勑賜翰林直學士亞中大夫輕車都尉追封渤<lb/>
　　海郡侯歐陽公神道碑銘有序<lb/>
　　　翰林侍講學士通奉大夫知制誥同脩國史知<lb/>
　　　經筵事臣張起巖奉敕譔<lb/>
　　　奎章閣學士院侍書學士中奉大夫同知經筵<lb/>
　　　事臣巙巙奉敕書<lb/>
　　　奎章閣學士院承制學士中奉大夫兼經筵官<lb/>
　　　臣尚師簡奉勑篆額<lb/>
<pb n="KR4d0504_SBCK_016-1b"/>
今皇上即位之三年至元改元冬十一月三十日奎章<lb/>
閣大學士臣沙臘班奏翰林直學士臣玄識翰林論思<lb/>
有勞制贈其考官三品爵列侯欲著之碑銘光移上恩<lb/>
其敕翰林臣起巖撰文奎章臣巙巙書丹臣師簡篆額<lb/>
上曰可臣起巖承詔伏惟延祐初年仁宗聖文欽孝皇<lb/>
帝繼述祖訓建立科舉大廷䇿士臣玄臣起巗賜第拜<lb/>
官為同年皇上御極簡擢侍從臣玄臣起巗代言紬史<lb/>
為同官明詔諭臣俾揚其先烈發其潜徳求之臣職揆<lb/>
之友誼皆不敢辭謹按公諱龍生字成叔歐陽氏其先<lb/>
冀之渤海人從晋南渡徙長沙率更令詢以文學顯名<lb/>
陏唐四世孫琮為吉州刺史因家廬陵琮八世孫萬為<lb/>
<pb n="KR4d0504_SBCK_016-2a"/>
安福令故又有居安福者安福府君而下四世曰效三<lb/>
子謨託逺託徙吉水後吉水析置永豐傳二世是為宋<lb/>
大師兖國文忠公之考崇國公其他子孫散䖏安福邑<lb/>
境雍熈𥘉割安福置分宜縣隷宜春郡故居安福永豊<lb/>
者籍廬陵居分宜防里者籍宜春而安福分宜地相去<lb/>
不滿五十里公防里族也别號防里歐陽氏曽祖安時<lb/>
及祖新皆漕試湖南愛瀏陽山水之勝又徙居焉新字<lb/>
仲齊以經學著稱淳祐未荆溪呉公子良漕湖南辟廬<lb/>
陵歐陽巽齋守道為岳麓書院山長又以禮聘仲齊為<lb/>
講書因寓長沙巽齋聆其講說嘆曰長沙自有仲齊吾<lb/>
何為至扵此考逢泰字忠叟經術行業師表一方學者<lb/>
<pb n="KR4d0504_SBCK_016-2b"/>
常數百人擢科登第相属也用薦為潭學録安撫司檄<lb/>
與湘潭譚景衡履學田堙沒者登故額士廪以羡廬陵<lb/>
羅子逺在教授席頼其佐助為多今贈中順大夫禮部<lb/>
侍郎上騎都尉追封渤海郡伯妣何氏渤海郡君公年<lb/>
十六入潭學巳負俊譽月試占髙第相國古心江公判<lb/>
潭州帖為崇禮齋長又二年從醴陵田氏受春秋三傳<lb/>
甲戌混試國學生湖南終埸萬三千人有竒㧞士二十<lb/>
八人公以春秋中第二肄業存心齋時羅教授為朝官<lb/>
以書賀云曏潭學經界忠叟景衡盡心焉去歲景衡子<lb/>
魁鄊薦今年忠叟子入上庠造物報人不爽如此至元<lb/>
丙子内附侍禮部還瀏陽居霞陽山之白雲荘禮部晚<lb/>
<pb n="KR4d0504_SBCK_016-3a"/>
歲究心大玄作律曆統元圖書數十卷因耗心得渇疾<lb/>
公泣諌不為止未脫藁卒公抱其遺書毎慟哭至絶左<lb/>
丞崔公斌行省于潭召之以親老辭居山十有七年部<lb/>
使者李淇至瀏瀏有文靖書院祠龜山楊先生淪廢扵<lb/>
隣使者考郡志謀復其舊詢衆求才望士任斯責衆以<lb/>
公對乃<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>縣尹杜元忠即山中延至㑹有司例試儒户<lb/>
中選者復其身使者命公考士湘隂瀏陽去取公當人<lb/>
至今稱之憲部薦其才牒宣閫逹之省府授文靖書院<lb/>
山長郡人强之起始受命改築書院猿山之陽踰年禮<lb/>
殿講堂門廡齋舍及龜山先生祠事内外具舉學者雲<lb/>
集書院廪稍不贍佐以巳資夫人亦徹奩具助其經費<lb/>
<pb n="KR4d0504_SBCK_016-3b"/>
落成之日升堂講孟子承三聖章言龜山先生傳周程<lb/>
學而及豫章延平𬗋陽朱子實承道統斥王安石配享<lb/>
孔廟功亦可配孟子山林老儒聞書院之復筵講至為<lb/>
出涕秩滿㳂牒之亰師贈大傳魯國康里文貞公野齋<lb/>
翰林李文正公抑庵集賢宋公交薦為校書郎行就職<lb/>
矣㑹集賢言歐陽山長有功文靖書院今瀏陽陞中州<lb/>
例設教授師席𥘉筵須宿儒碩望啓迪来學宜移教其<lb/>
邦人便朝論是之改　陽州儒學教授至則㑹學廩可<lb/>
贍二十人月約一十五日選俊秀𥙷員㑹食躬親教督<lb/>
諸生皆勤勉自力科塲既闢進士軰出實公權輿之遷<lb/>
道州路教授道介兩廣或以為逺公曰兹為周夫子之<lb/>
<pb n="KR4d0504_SBCK_016-4a"/>
鄊何逺之有至官郡庠隣濂溪書院公㝎䂓約朔望謁<lb/>
宣聖畢教授率諸生謁濂溪祠一日過祠東見老屋數<lb/>
間詢知為西山精舍勝國時祠蔡季通蕪廢乆矣祠舊<lb/>
隷郡庠有田百五十畒或利其入欲兼并之故以屋僦<lb/>
軍官去遂不治幸其速壞公立召僕夫拚除按籍得田<lb/>
脩其祠郡學田多為豪民㩀有公請諸憲司被檄徃括<lb/>
暑行山間得租三百餘石因感疾歸卒官舍至大元年<lb/>
八月五日也年五十有七諸姑奉柩歸以三年十月三<lb/>
十日塟郡東羅田之木瓜埭公既殁之七年當延佑甲<lb/>
寅玄舉進士魁湖廣省貢明年乙卯以第三人賜第同<lb/>
知平江州遷蕪湖尹𥘉贈公承事郎同知湘隂州事再<lb/>
<pb n="KR4d0504_SBCK_016-4b"/>
贈朝列大夫同簽太常禮儀院事上騎都尉追封渤海<lb/>
郡伯今贈翰林直學士亞中大夫輕車都尉追封渤海<lb/>
郡侯初娶譚氏一年卒再娶李氏金陵仕族有婦徳知<lb/>
書前公四年䘚𥘉追封宜人進封渤海郡君今封渤海<lb/>
郡夫人繼室李追封長沙郡君譚夫人有子曰浩龍川<lb/>
書院山長娶唐渤海郡夫人有子五長貞孫石林書院<lb/>
山長娶王次㝎孫曲阜林廟學録娶李次玄也今中大<lb/>
夫國子祭酒依前翰林直學士知制誥同脩國史娶謝<lb/>
封渤海郡夫人次憲孫㓜鞠外氏李沅陵縣學教諭娶<lb/>
湯季彭年舉明經娶周女二長適武岡路教授卜天佑<lb/>
次適瑞州雲石務稅使湯居恭孫男八長慶以教授借<lb/>
<pb n="KR4d0504_SBCK_016-5a"/>
住建昌路樂口砦廵檢次暹遹遜逹皆業儒女孫六曽<lb/>
孫男四曽孫女四公儀表峻清瑩晳如玉有膽略幹局<lb/>
性孝友㓜歲甞刲股肉以已母疾兄士卨蚤世撫其遺<lb/>
孤皆有成婚嫁必先兄于而後及已子先疇悉推與之<lb/>
讀書目五行下八歲屬文十五下筆萬言文雄渾有體<lb/>
裁學精敏有識趣尤長扵講說義理毎講篇出士傳誦<lb/>
之晚號雲荘有經學理窟雲荘講義及所著文集傳扵<lb/>
家歐陽氏世以文學名廬陵之族大顯于宋矣宜春防<lb/>
里清門素業文行有傳至扵禮部倡鳴經學師道尊嚴<lb/>
表率多士公學為通儒行為士榘宣勞庠序位不滿徳<lb/>
維持斯文克肩其任再世如一遺善後人是有良嗣首<lb/>
<pb n="KR4d0504_SBCK_016-5b"/>
擢巍科聲華燁然演論玉署黼藻帝猷追封二代有位<lb/>
有土大書表隧㤙賁殁存則公父子平昔纉學衛道之<lb/>
報昭然四逹而防里之族克昌以大將嫓美扵廬陵矣<lb/>
扵乎盛㢤<lb/>
銘曰<lb/>
惟歐陽氏廬陵别族有家瀏陽同岀安福文忠相宋魁<lb/>
然大儒防里清門世徳不孤操義風烈堅持允蹈服膺<lb/>
克繩義方之教三代之英士生其時世其道徳以恬以<lb/>
熈至行應古鄊邦攸重士子景從如鳥歸鳯衛道育才<lb/>
再世一心播耰百年有穫斯今綸章載頒秩登侯伯霈<lb/>
恩所覃扵渥其澤大君賜命詞臣敬承撰銘發潜匹休<lb/>
<pb n="KR4d0504_SBCK_016-6a"/>
廬陵宣昭幽顯帝仁若天垂示無垠何千萬年<lb/>
　　大元故翰林學士承㫖光禄大夫知制誥兼脩國<lb/>
　　史圭齋先生歐陽公行状<lb/>
曽祖新贈中奉大夫嶺北湖南道宣慰使護軍追封<lb/>
　　冀郡公<lb/>
　祖逢泰贈昭文舘大學士資善大夫上護軍追封冀<lb/>
　　郡公<lb/>
　父龍生宋太學上舍生累贈集賢大學士榮禄大夫<lb/>
　　上柱國追封冀國公<lb/>
公諱玄字原功姓歐陽氏其先出扵夏禹之苗裔漢涿<lb/>
郡太守子孫有居冀州之渤海從晋南渡居長沙唐率<lb/>
<pb n="KR4d0504_SBCK_016-6b"/>
更令詢四世孫曰琮爲吉州刺史因家廬陵琮八世孫<lb/>
曰萬爲安福今故有居安福者安福而下四世曰效三<lb/>
子謨託逺託徙居吉水析置永豊傅三世曰觀是宋大<lb/>
師楚國文忠公之父崇國公逺留安福子孫散處境内<lb/>
宋割安福置分宜縣隷宜春郡故居安福永豊者籍廬<lb/>
陵居分宜防里者籍宜春而安福分宜地相去不滿五<lb/>
十里公爲防里族宣慰公試湖南轉運司愛瀏陽山水<lb/>
之勝遂卜居焉淳祐末荆溪呉公子良将漕湖南辟廬<lb/>
陵歐陽公㢲齋守道爲岳麓書院山長又聘宣慰公爲<lb/>
講書歐陽公聆其講說爲之驚嘆昭文公經術行業師<lb/>
表一方若集賢公之行事始終則有今上所賜碑備載<lb/>
<pb n="KR4d0504_SBCK_016-7a"/>
云集賢公子四人長貞孫次定孫次即公季彭年公生<lb/>
扵至元二十年五月母冀國夫人李氏賀州簽書判官<lb/>
<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>公事某之女讀書能文親授孝經論語小學諸書公<lb/>
八歲巳䏻成誦始從鄊先生張貫之授學日記數千言<lb/>
即知属文十歲有黄冠師至里塾坐㝎周視諸生注目<lb/>
視公乆之曰是兒骨格不凡神氣凝逺耳白過面目光<lb/>
射人惜本朝未興科目有則状元何疑然異日亦當文<lb/>
章冠世聲名滿天下廊廟噐也言既而去亟追與語巳<lb/>
失所之集賢公為文靖書院山長部使者某至州謁之<lb/>
書院公與諸生講誦使者異之就坐命賦梅詩立成十<lb/>
首晚歸増至百首使者謂集賢公曰令子竒才也年十<lb/>
<pb n="KR4d0504_SBCK_016-7b"/>
四從宋進士方山李公某受業下筆輒千言年十六歲<lb/>
從宋進士吾山鄧公某毎試庠序必占髙等老師宿儒<lb/>
讀公詞賦制科之文戒其子弟傳習焉弱冠下惟數年<lb/>
人莫見其面經史百家靡不研究伊洛諸儒源委尤所<lb/>
淹貫間至郡城憲使涿郡盧公摯見公儀表及觀所為<lb/>
文大噐重之相與倡和留連不遣去薦為憲史力辭不<lb/>
就大徳元年母李氏大夫人卒居䘮哀毀致疾十一年<lb/>
公生之日集賢公為詞以夀之期待之意甚逺集賢公<lb/>
遷道州路儒學教授公寔侍行道為周元公鄊里儒風<lb/>
尤盛公日從諸先生逰學力銳進境内勝㮣題藻殆徧<lb/>
集賢公卒居䘮毀瘠扶柩以還築室墓側居廬三年然<lb/>
<pb n="KR4d0504_SBCK_016-8a"/>
後㱕復還郡城江東憲使蒙古公孫澤省親長沙一見<lb/>
大奇之㽞居舍館為忘年友薦公文學堪居翰苑牒郡<lb/>
府以達朝廷雍郡虞公井齋汲分教扵潭毎見公所為<lb/>
文為之擊節時其子集為國子助教繕寫成帙親題以<lb/>
寄于是公蹤跡未至京師而聲名已彰著扵朝矣皇慶<lb/>
二年州之霞陽山宣慰公墓在焉前有万池水流清㶁<lb/>
仲春之月西偏有泉觱沸其色正綠初出如綫凝結漸<lb/>
大如層雲疊翠浮泛水面日出生扵西亭午至池心日<lb/>
入沈扵東者三日汲而書扵𥿄經久而色不變延祐元<lb/>
年李春之月芝草一莖七葉生扵舍東桃樹猫犬樂相<lb/>
乳哺綠衆復見作三瑞堂以志其事㑹下詔設科取士<lb/>
<pb n="KR4d0504_SBCK_016-8b"/>
公以治尚書與貢廬陵龍公仁夫為考試官夢神馬見<lb/>
扵雲霄書公姓名于大旗上果以天馬賦中苐一明年<lb/>
賜進士及第授承事郎岳州路同知平江州事四年丁<lb/>
繼母李氏憂六年調太平路蕪湖縣尹疑獄數起累年<lb/>
不能决公得其情皆為平反豪右非法虐驅其奴公俾<lb/>
之從良貢賦徴發及時民樂趨事民有所為皆曰縣尹<lb/>
聞之得無不可扵意否莫不忖度而後行事飛蝗獨不<lb/>
入境嘉禾生野𧖟熟成繭教化大行道不拾遺父老相<lb/>
率上其状公立止之乃刻石吉祥僧舍行臺憲司交章<lb/>
薦揚泰定元年改承直郎武岡縣尹縣控制溪洞蠻獠<lb/>
雜居俗尚勇好鬬撫字少乖事釁不測公視事踰月赤<lb/>
<pb n="KR4d0504_SBCK_016-9a"/>
水大清兩洞聚衆相攻殺隣境告變官曹恣睢失色計<lb/>
無從出公曰彼亦人耳欲弭其變惟以徳化感之吾将<lb/>
躬行撫諭即日單騎從二人徑抵其地至則死傷盈道<lb/>
戰闘未巳徭人素知公徳望及至皆愕然相視棄兵仗<lb/>
羅拜馬首請罪曰我曹非不畏法而擅興兵縁訢其事<lb/>
于縣縣不為直而吏更需求無已繇役横歛掊克百端<lb/>
使終歲勞苦無以為生情有不堪發憤就死耳不意煩<lb/>
我清官自来罪不可逃公乃宣布徳威明示信義歸理<lb/>
其頌其人感激遂安召為國子博士四年考試進士扵<lb/>
禮部陞國子監丞致和元年授翰林待制奉議大夫兼<lb/>
國史院編脩官㑹賔興承㫖學士或有事役或留上京<lb/>
<pb n="KR4d0504_SBCK_016-9b"/>
一二同属皆稱疾不出公領印攝院事日直内廷叅决<lb/>
機務凡逺近調發制詔書檄既而改元天曆郊廟建后<lb/>
立儲肆赦之文皆經譔述且條時政數十事實封以聞<lb/>
多推行之二年考大都鄊試𥘉置奎章閣學士院又置<lb/>
藝文監隷焉選清望之官中書擬翰林脩撰某爲少監<lb/>
文宗不允郡臣莫測其故乆之乃問脩撰品級對曰六<lb/>
品又問嚮蕪湖歐陽縣尹有㢘聲今安在對曰爲翰林<lb/>
待制又問待制品級對曰五品曰何爲不擬待制而擬<lb/>
修撰耶即取奏目御書歐陽玄可授藝文少監特命左<lb/>
丞相伯顔叅政阿榮傳㫖公邦命入謝文宗大恱復問<lb/>
公曰汝爲廬陵族長沙族耶應對稱旨閱古今書畫或<lb/>
<pb n="KR4d0504_SBCK_016-10a"/>
以宸翰賜群臣必命為叙賛至順元年考試進士於禮<lb/>
部奉詔纂脩皇朝經世大典明年春書成奏御夏謁告<lb/>
南歸秋陞藝文大監檢校書籍事階朝散大夫是日中<lb/>
書奏遷不愜上意者去其大半既而特筆藝文少監歐<lb/>
陽玄可陞大監除目今蔵近臣家即遣使召還今上即<lb/>
位改中順大夫僉大常禮儀院事元統二年拜翰林直<lb/>
學士中憲大夫知制誥同脩國史奉敕編修四朝實録<lb/>
譔太皇太后玉册文賜白金五十兩詔脩先師兖國公<lb/>
廟成奉勑譔碑文明年春兼國子祭酒進階中奉大夫<lb/>
召赴中都議事詔侍講學士張起巖譔公先塋碑至元<lb/>
二年得請還家樹碑三年升侍講學士中奉大夫知制<lb/>
<pb n="KR4d0504_SBCK_016-10b"/>
誥同脩國史遣編修郭嘉檢校張　先後各齎内醖趣<lb/>
召譔太皇太后玉冊文四年復兼國子祭酒進通奉大<lb/>
夫譔皇后玉冊文賜白金五十两五年足患風痺乞南<lb/>
歸便醫有㫖不允修曲阜宣聖廟成奉敕譔碑文初公<lb/>
有子皆早卒復以弟彭年之子逹老為嗣六年二月卒<lb/>
公哭之過哀舊疾復作乞還鄊里携柩返塟近臣以聞<lb/>
上深念之即日遣奎章閣典籖全普庵撒里賜内醖二<lb/>
尊追至臨清勉諭諄切不克辤復還拜翰林學士資善<lb/>
大夫知制誥同脩國史命馬札兒台右丞相草詔懇辭<lb/>
去位降㫖不允止免朝賀行禮至正改元更張朝政事<lb/>
有不便者集議廷中極言無隱科目之復沮者尤衆公<lb/>
<pb n="KR4d0504_SBCK_016-11a"/>
力爭之命脫脫右丞相草詔九月南歸眀年遣使賜白<lb/>
金五十兩金幣表裏叚各一内醖二尊復起爲翰林學<lb/>
士以疾未行有勑譔故相和寧忠獻王脫脫神道碑三<lb/>
年詔脩遼金宋三史遣使賜内醖二尊召爲總裁官使<lb/>
者迫促力疾就道至則廟堂問脩史之要公曰是猶作<lb/>
室在扵聚材擇匠聚材則先當購書擇匠則必遴選史<lb/>
官扵是用公言遣使購書増設史官立三史凢例又爲<lb/>
便宜數十條俾論譔者有所遽依史官中有悻悻露才<lb/>
議論不公者公不以口舌爭俟其呈藁援筆竄正其論<lb/>
自㝎至扵論賛表奏皆公属筆南郊禮成冊文肆赦賜<lb/>
白金百兩居庸関過街塔成奉勑譔碑賜白金五十两<lb/>
<pb n="KR4d0504_SBCK_016-11b"/>
四年奉敕譔成宗御殿碑賜白金五十兩五年知貢舉<lb/>
進翰林學士承㫖榮禄大夫知制誥兼脩國史初御史<lb/>
大夫也先帖木兒在宿衛上問在廷儒臣乃以公姓名<lb/>
對上曰斯人厯事累朝制作甚多朕素知之今脩三史<lb/>
尤任勞勲汝其諭㫖丞相超授爵秩用勸賢能明日大<lb/>
夫出遭丞相扵延春閣下傳㫖既畢立具奏牘上大恱<lb/>
稱快者再三命左丞相董守簡賜宴史舘明日入謝平<lb/>
章納麟謂曰吾乆在省臺未見昨日天顔如是之喜也<lb/>
張公起巖先為承㫖位第六公所代第四公曰張公吾<lb/>
榜首又先拜命今位次反居末雖曰君命誼有未安乃<lb/>
固譲之及宋史後進上喜書成賜白金百兩金幣表裏<lb/>
<pb n="KR4d0504_SBCK_016-12a"/>
叚四乞致仕還鄊不允六年御史㙜奏除福建閩海道<lb/>
肅政㢘訪使行次浙西疾復作因請致仕九年夏遣使<lb/>
賜白金五十兩内醖二尊敕譔故相冀寧忠宣王帖木<lb/>
逹實神道碑文公自休致作南山隠居優㳺山水之間<lb/>
謝絶世務日與昆弟故舊觴詠自適有終焉之志十年<lb/>
秋復授承㫖遣使賜内醖二尊以老病力辭不獲湖廣<lb/>
省臣知朝廷注意扵公属養疾武昌道宫日徃候問勸<lb/>
公北行控辭之文屢上不允又遣使賜内醖二尊趣行<lb/>
適車駕還自開平迎謁行殿復有㫖行禮朝賀聚會皆<lb/>
免冬奉敕譔㝎國律譔選格序河决白苑口大興工役<lb/>
勑公譔河平之碑十二年春宣赴延春閣集議肆赦草<lb/>
<pb n="KR4d0504_SBCK_016-12b"/>
詔夏乞致仕陳情誠懇乃特授湖廣等䖏行中書省石<lb/>
丞相致仕賜楮幣萬貫玉帶一條仍給全俸從子遜老<lb/>
授本省檢校官孫佑持授湖廣道宣慰使司照磨俾得<lb/>
便養将行降㫖不允依前承㫖進階光禄大夫辭不獲<lb/>
十三年上如開平中途賜楮幣萬五千貫㝷奉勑譔金<lb/>
字蔵經序新建夀元忠國寺碑文十四年知貢舉又充<lb/>
廷試讀卷官至是始知家罹寇禍二兄一弟相繼去世<lb/>
親属四百指死已大半配冀國夫人謝氏避難郡城亦<lb/>
沒公聞變哀甚上深閔念賜楮幣萬五千貫傳㫖慰勞<lb/>
復命遜老以資成庫副使給驛還鄊收聚所餘骨肉遷<lb/>
寓武陵奉敕譔三皇廟新置雅樂記大赦天下草詔時<lb/>
<pb n="KR4d0504_SBCK_016-13a"/>
又以病不䏻出外命就家具藁秋皇太子遣宫臣齎親<lb/>
書經訓二大字内醖二尊以賜上箋稱謝皇太子命世<lb/>
臣觧說蔵諸端本堂十五年譔皇太子玉冊文賜金帛<lb/>
表裏叚楮幣萬五千貫十六年上遣近臣賜楮幣萬五<lb/>
千貫撫諭髙句驟草詔十七年春乞致仕欲由蜀還鄊<lb/>
不允大赦天下宣赴内府草詔時乆病不䏻歩履丞相<lb/>
傳㫖肩輿至延春閣下上問丞相斯人在朝最乆製述<lb/>
益富年夀今㡬何丞相悉以對賜楮幣二萬五千貫遣<lb/>
執政存勞皇太子千秋節賜楮幣萬貫十二月戊戌薨<lb/>
扵崇教里寓舍中書以聞上賻以楮幣二萬五千貫皇<lb/>
太子賻以楮幣五千貫眀年三月壬寅權塟京西宛平<lb/>
<pb n="KR4d0504_SBCK_016-13b"/>
縣香山鄊石井村公既䘮其長子逹老後請于朝以長<lb/>
兄之孫佑持為孫今授從仕郎侍儀司通事舍人婿卜<lb/>
士駿靖州安撫司經厯教授李崇志有圭齋文集若干<lb/>
卷惟公學扵未有科第之先沉潜經傳所親承多故宋<lb/>
耆碩而性度雍容含弘縝宻出宰二縣寛仁恭愛䖏已<lb/>
儉約為政㢘平不苛視民如子舉善以勸未甞笞辱故<lb/>
厯官四十餘年在朝之日居四之三三任成均兩為祭<lb/>
酒六入翰林而三拜承㫖脩實録大典三史皆大制作<lb/>
屢主文衡兩知貢舉及讀卷官凡宗廟朝廷雄文大冊<lb/>
播告萬方國所用制詔多出公手海内名山大川釋老<lb/>
之宮王宫貴人墓隧碑銘得公文詞為榮片文隻字流<lb/>
<pb n="KR4d0504_SBCK_016-14a"/>
傳人間咸知貴重文章道徳卓然名世引㧞善類賛化<lb/>
衛道黼黻治具與有功焉扵是中外莫不敬服及大盗<lb/>
之起相國徂征公甞陳論事宜謂當請命大廟而後行<lb/>
招捕並行則脅從詿誤者可生六部諸司分官從行縻<lb/>
費供給歲月稍乆必致公私匱乏嚴禁州縣科歛不公<lb/>
一軍失利他軍不援罪在主将蒙古漢軍民義一體論<lb/>
賞不可分别輕重徐州既平當順流東下耀武楊州遣<lb/>
将分勁軍一支北助河州軍討平淮西一支南助池州<lb/>
軍討平江州規圖湖廣江西道遣使督南陽圖㐮陽四<lb/>
川軍圖湖廣督河南軍急攻汝南約諸軍以十月夷黄<lb/>
州賊巢明立賞格正賊降者蠲其罪仍與相副官職土<lb/>
<pb n="KR4d0504_SBCK_016-14b"/>
豪能殺賊来降者亦官之大軍所至傳諭脅從者别置<lb/>
一所則賊勢自孤有殺降俘男女者殺士之通曉軍務<lb/>
立加旌擢至扵謹烽燧精間諜皆不可缺其後政府求<lb/>
䟽時事公首言京師天下根本車駕行幸宜扵侍衛親<lb/>
軍中遴選射藝絶倫方畧出衆者教練守禦要害陜西<lb/>
四川宜擇徳望重臣素習武備深曉民事令其乆任責<lb/>
以保障一方不宜數數遷除併力克復山東以制河南<lb/>
兩淮選猛将擇精兵萬餘人出賊不意以取武昌邉官<lb/>
省掾宜擇公平㢘謹之人俾専兵事右司選官一員<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>
一廵檢克復州郡覈其無籍戸若干今有若干総兵官<lb/>
與監臨上司結罪申報則公經濟之術即是可窺其萬<lb/>
<pb n="KR4d0504_SBCK_016-15a"/>
一矣素宦學京師甞從公扵史館晩辱與進尤至謂可<lb/>
以承斯文之遺緒然素之行不伎無䏻為役佑持請序<lb/>
述公之世家出仕行實上之大常史官以俟采擇謹状<lb/>
翰林學士承㫖榮禄大夫知制誥兼脩國史危素状<lb/>
<pb n="KR4d0504_SBCK_016-15b"/>
</p>
<p>
圭齋文集卷之十六終<lb/>
<pb n="KR4d0504_SBCK_016-16a"/>
　　防里歐陽氏家蔵亞中大夫碑䟦<lb/>
右元楚國文公玄爲翰林直學士時制贈其考<lb/>
成叔爲亞中大夫追封渤海郡侯復命侍講學<lb/>
士張起巖爲文以表其濳徳此碑所由刻也按<lb/>
元史稱楚國文公<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>官四十餘年在朝之日殆<lb/>
四之三三任成均兩爲祭酒六入翰林三拜承<lb/>
㫖此碑作扵至元元年之冬正順帝即位之三<lb/>
年公爲翰林承㫖所給以贈封其二代之日也<lb/>
按公瀏陽人瀏陽之族原扵防里防里之族本<lb/>
<pb n="KR4d0504_SBCK_016-16b"/>
乎安福與宋文忠公同祖故此碑述防里為詳<lb/>
今防里之系有上舍歐陽鏞家蔵是本出以見<lb/>
示予因竊歎曰盛㢤歐陽氏文獻之足徴也前<lb/>
有文忠公以文鳴于宋後有楚國公以文闡于<lb/>
元然二公之所以廓大顯庸者皆先世之積累<lb/>
仁厚所致也按文忠公之考崇公為綿州推官<lb/>
毎夜治官書必秉燭而嘆凡囚有可矜者必為<lb/>
之求生此眀刑慎罰之心也楚國之考亞中公<lb/>
為文靖書院山長進職教授能羽翼道學脩濂<lb/>
<pb n="KR4d0504_SBCK_016-17a"/>
溪龜山二書院經理學田以膳養士類此崇文<lb/>
衛道之功也其積累仁厚皆如此宜乎生二大<lb/>
儒以清忠懿徳輔佐宋元昭一代之文眀流百<lb/>
世之事業非偶然也其所以㤙延先世殁贈名<lb/>
爵追封公侯者非人之榮盖天報之也予獲拜<lb/>
觀爲追原本始綴一言于碑末俾繼是而觀者<lb/>
知二公之所以先揚盛大者有先徳爲之權輿<lb/>
非淺淺之所能及也詩曰毋念爾祖聿脩厥徳<lb/>
爲歐陽氏之後者朂之<lb/>
<pb n="KR4d0504_SBCK_016-17b"/>
賜進士朝議大夫加授大中大夫南京國子祭<lb/>
　酒前翰林侍講同脩<lb/>
國史兼<lb/>
經筵官安成呉節與儉䟦幷書<lb/>
<pb n="KR4d0504_SBCK_016-18a"/>
　　䟦歐陽文公集後<lb/>
瀏陽歐陽文公出分宜防里防里之族實出安<lb/>
福安福令萬為歐陽始祖一析歐陽而有兖國<lb/>
文忠公顯于宋再析防里而有楚國文公顯于<lb/>
元皆以古文擅名當代天下後世宗焉文公之<lb/>
文追蹤文忠而多或過之掲公傒斯為序者四<lb/>
十四卷宋公景濂為序者二十四卷悉燬于兵<lb/>
不可見矣防里五世宗孫俊質翁收入散亡得<lb/>
十一扵千百欲梓行而未果翁之長子銘季子<lb/>
<pb n="KR4d0504_SBCK_016-18b"/>
京衛經厯鏞益増輯之而京衛訪求考釘之功<lb/>
尤多盖公存日嘗歸省防里訪族安成有眷眷<lb/>
故鄊之意宜京衛父子思仰遺徳而輯其文之<lb/>
謹如此情亦厚矣兹所編輯凡十六卷将以属<lb/>
浙江督學憲副劉君仗和重加校正入<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>欲時<lb/>
序之時自頋晚生末學何敢僣序公文雖使有<lb/>
言亦何敢希掲宋二公之萬一雖二公所序扵<lb/>
今卷目不同而其所以推重公文以為必傳者<lb/>
夫豈有異宜仍冠二公之序于篇端可也亰衛<lb/>
<pb n="KR4d0504_SBCK_016-19a"/>
以爲然因志其故于此将来公之文與文忠公<lb/>
集並傳于世不朽實扵是編有賴若然不惟有<lb/>
光扵歐陽族且扵安成亦有光焉<lb/>
成化庚寅夏五月安成後學彭時謹志<lb/>
<pb n="KR4d0504_SBCK_016-19b"/>
<pb n="KR4d0504_SBCK_016-19b"/>
䟦歐陽文公集後<lb/>
元翰林承㫖歐陽文公圭齋文集十五卷附<lb/>
録一卷其宗孫俊質翁蔵扵燬軼之餘并其<lb/>
長子銘旁求博訪而類入者予兄廣東叅政<lb/>
實婿其門故予嘗從一造而獲觀焉心竊慕<lb/>
之暨提學来浙翁之從孫永康司訓汶持所<lb/>
録副本謁予校正未遑也去年考績天官翁<lb/>
之季子京衛經歴鏞来訪叙間闊外首以此<lb/>
集舛訛為慊且託校正益勤明日復携其帙<lb/>
<pb n="KR4d0504_SBCK_016-20a"/>
以示比昔觀扵其家者間有増焉卷後又得<lb/>
太子少保可齋彭先生所為䟦讀之令人益<lb/>
加景仰誼有不容緩者乃扵復任退食之暇<lb/>
或秉燭良夜用心魯魚亥豕之中遂捐俸鍥<lb/>
<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>以廣其傳惟公之文可傳扵天下後世者<lb/>
巳詳見扵掲宋二公之序彭先生之䟦其徳<lb/>
業並駕古之賢哲國史有傳復何贅耶姑述<lb/>
其後人惓惓顯揚公共之意且告之曰公之<lb/>
文多至一百餘冊至潜溪作序時止存二十<lb/>
<pb n="KR4d0504_SBCK_016-20b"/>
四卷今又闕矣其文在天地間當有鬼神為<lb/>
之訶護未必澌盡幸而得之别為𥙷遺以附<lb/>
卷末可也銘字光器鏞字光樂去公五世汶<lb/>
字伯魯則為七世皆居防里仕與隱俱賢其<lb/>
一門好禮不忝其先云<lb/>
成化七年<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>卯八月既望晚學安成劉釪書<lb/>
<pb n="KR4d0504_SBCK_016-21a"/>
<pb n="KR4d0504_SBCK_016-22a"/>
</p>
<p>
</p>
  </div>
</body>
</text>
</TEI>
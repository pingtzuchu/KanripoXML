<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0504_SBCK_009-1a"/>
圭齋文集卷之九<lb/>
　　神道碑<lb/>
　　　元中書左丞集賢大學士國子祭酒贈正學垂<lb/>
　　　憲佐理功臣大傅開府儀同三司上柱國追封<lb/>
　　　魏國公謚文正許先生神道碑<lb/>
洪惟聖元度越千古世祖皇帝以天縦之資得帝王不<lb/>
傳之學上接伏羲神農黄帝堯舜不傳之統而為不世<lb/>
之君若魯齋許先生以純正之學下接周公孔子曽思<lb/>
孟軻以来不傳之道而為不世之臣君臣遇合之契堂<lb/>
陛都俞之言所以建皇極立民命繼絶學開太平者萬<lb/>
<pb n="KR4d0504_SBCK_009-1b"/>
世猶一日也猗歟盛㢤先生既沒之三十三年爲皇慶<lb/>
二年仁宗皇帝詔暨宋九儒從祀宣聖廟庭明斯道之<lb/>
所自傳矣又二十三年爲元統三年今上皇帝勑賜臣<lb/>
玄文其神道之碑以賜其子師敬使刻之扵是臣玄再<lb/>
拜稽首以復眀詔曰論世祖之爲君則見我元國家之<lb/>
𥘉當真元㑹合之氣運故善言先生必以道統爲先而<lb/>
後及功業則上可以稱塞聖天子命臣作碑之初意下<lb/>
可以厭服天下後世學者景慕之盛心也臣謹按先生<lb/>
家乗及甞私㳤父師者序而銘之以金泰和九年已巳<lb/>
九月丙寅生于新鄭邑中㓜有異質八歲入學從師問<lb/>
讀書欲何爲師曰應舉取第耳曰如是而巳乎師大竒<lb/>
<pb n="KR4d0504_SBCK_009-2a"/>
之謂其識趣非常他日必有大過人者自顧章句儒非<lb/>
其師遂辭去年十餘有道士過見之驚曰骨清神完目<lb/>
光射人如箭苟非命世大賢即當神超八表人間富貴<lb/>
不足道也稍長嗜學如渇飢而精强絶人世亂家貧無<lb/>
從得書聞有善本冐險數百里就而録之讀之有疑即<lb/>
能有所折衷歲壬辰天兵渡河爲㳺騎所得其萬夫長<lb/>
酗酒殺人爲嬉先生從容曲譬卒革其暴乆乃信其言<lb/>
如蓍龜人頼全活者無筭萬夫長南征乃東去隱徂徕<lb/>
山遷泰安之舘鎮㝷遷大名扁其齋曰魯世因號曰魯<lb/>
齋先生國家既有河朔遣官分道似試選士中者得占<lb/>
籍爲儒魏人力勸應試既中選留魏三年自挽鹿車載<lb/>
<pb n="KR4d0504_SBCK_009-2b"/>
書還河内魏人致僕馬不聴入洛求第果得之自洛適<lb/>
魏聞河内政虐還止蘇門十餘年間雖顛沛流離行不<lb/>
愧影其與人交中剛外和一介取予必揆扵義人與之<lb/>
居雖有忮求馴致俱化所至學者翕然歸之察其誠至<lb/>
乃留舘下既畱誘掖忘倦身教属属言教循循扵是師<lb/>
道尊嚴親友日至在魏友竇黙蘇門友姚樞相與論辨<lb/>
探幽析微詣者慴伏凡伊洛性理之書及程子易傳朱<lb/>
子語孟集註中庸大學或問小學等書言與心㑹扵所<lb/>
從㳺教以進徳之基慨然思復三代庠序之法甲寅世<lb/>
祖受地秦中聞先生名遣使者徴赴京兆教授先生避<lb/>
之魏使者物色偕行㢘希憲宣撫陜右傳教令授以京<lb/>
<pb n="KR4d0504_SBCK_009-3a"/>
兆提學卜居鴈塔之東與同志講井田之制買園為義<lb/>
桑㑹得請還世祖即胙建元中統召先生為家教既至<lb/>
謁歸復召至上京入見上問所學以學孔子對㽞上所<lb/>
無㡬以疾還燕明年自上京兆數有敷對時相王文統<lb/>
用事而先生及姚樞竇默日𬒳顧問黙在上前屢斥其<lb/>
學術不正樞以才見嫉盖竇言本出扵先生文統亦頗<lb/>
疑之乃奏姚為太子太保外示尊禮内欲擯使䟽逺竇<lb/>
姚拜命将入謝先生獨毅然辭謂二公曰禮師傅見太<lb/>
子位東西向師傳坐太子乃坐今能遽復此乎否則此<lb/>
禮自我廢也二公懷制闕下辭文統聞斯言遂寝其命<lb/>
改授先生為國子祭酒竇為翰林侍講學士姚為大司<lb/>
<pb n="KR4d0504_SBCK_009-3b"/>
農先生亟辭以疾乆乃予告還内既而上京使狎至應<lb/>
命至燕病弗能徃至元元年自燕復還先是有詔即家<lb/>
為校以業来學乃躬耕里中未甞以詔示人至是召入<lb/>
省議事旋踵求去丞相安童耒謁欲留之退謂人曰時<lb/>
留欲軰行許先生吾見相去千百㝷有詔趣赴省遂北<lb/>
行見上檀州諭之曰安童少不更事卿無負所學悉以<lb/>
傳之有嘉謀嘉猷語使入告對曰聖人道極髙逺學者<lb/>
所得有淺深然當罄所知如聖詔其所不知不敢强也<lb/>
安童明敏有操守告以古人格言徃<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>領悟第恐有間<lb/>
之者則難行耳自是預大議時至都堂扈行上京咨訪<lb/>
日廣宿衛之士見先生入對舉手加額相慶曰是欲澤<lb/>
<pb n="KR4d0504_SBCK_009-4a"/>
𬒳生民者上䟽陳五事曰立國䂓模曰中書大要曰爲<lb/>
君難曰農桑學校曰慎徽累數千百言讀奏未徹上乆<lb/>
聴㣲有倦色先生即歛袵求退上肅然正襟危坐先生<lb/>
乃再讀讀訖上嘉納之其餘論諌多削其藁世罕得聞<lb/>
有頃辭疾聴五日一詣省賜西域名藥善酒俄許其還<lb/>
繼召與大保鐂秉忠左丞相張文謙議朝儀官制多所<lb/>
詳㝎阿合馬請建尚書省總六部與中書省角立特用<lb/>
先生爲中書右丞先生求面辭不得見者再越數日奏<lb/>
所議事畢自陳曰臣有三宜辭一非舊勲二蔑文徳三<lb/>
所學迂恐扵聖模神筭未能盡合上曰用卿出朕意毋<lb/>
事多譲先生辭不已上命從官掖之起有㫖曰出既出<lb/>
<pb n="KR4d0504_SBCK_009-4b"/>
及閾還奏曰陛下令臣出省耶上改容曰出殿門耳明<lb/>
日又辭遣近臣哈刾合孫先諭止之强出視事至上京<lb/>
奏論阿合馬罔上不道事不服因病謝㡬務丞相難之<lb/>
御史中丞孛羅為之請上惻然曰召子師可諭使舉代<lb/>
對曰用人宜出上意臣下舉代恐開市㤙覬覦之漸有<lb/>
㫖以國人世胄子弟就學遂篤意教事奏門生王梓劉<lb/>
季偉韓思永耶律有尚吕端善姚燧髙凝白棟蘇郁姚<lb/>
燉孫安鐂安中十二人為伴讀𬒳㫖咸驛致之以先生<lb/>
為集賢大學士兼國子祭酒先生之為教精粗有序張<lb/>
弛有宜而必本諸聖賢啓後學之方踰年諸生涵養薰<lb/>
陶周旋中禮講貫通適上喜其業成時自程之越三歲<lb/>
<pb n="KR4d0504_SBCK_009-5a"/>
以改葬親䘮謁歸属召赴行在遂請朝辭以行上命諸<lb/>
老議其去留姚樞謂先生出䖏有関世運宜成其志更<lb/>
命張文謙問所以告歸之意其對如初始允十四年召<lb/>
議改曆法仍拜集賢大學士兼國子祭酒教領大史院<lb/>
事十七年授時曆成以疾屢告上禮貌隆至路朝錫杖<lb/>
内殿賜坐疾劇𥙿宗在東官聞之為言扵上以驛送還<lb/>
師可以河東按察副使改懐孟路緫管以便養皆東宫<lb/>
請也且使宫臣諭曰先生幸醫藥自輔無以道不行為<lb/>
憂十八年三月戊戌薨扵私第之正寢易簀不變年七<lb/>
十三是日大雷電風㧞木城中無貴賤少長哭于門啇<lb/>
唁于塗農吊于野天下識與不識聞訃慨嘆四月乙酉<lb/>
<pb n="KR4d0504_SBCK_009-5b"/>
葬李封村先塋之南既葬四方學者来㑹為位哭墓而<lb/>
去先生真知力行實見允蹈齋居終日肅如神明甞遇<lb/>
迅雷起前泰宇凝定不䘮執守其為學也以明體逹用<lb/>
為主其脩已也以存心養性為要其事君也以責難陳<lb/>
善為務其教人也以灑掃應對進退為始精義入神為<lb/>
終雖時尚枘鑿不少變其䂓矩也故君召輒徃進輒思<lb/>
退方世祖急扵親賢而先生篤扵信已以是終無枉尺<lb/>
直㝷之意及夫仕不受禄人以為髙則喟然嘆曰甚矣<lb/>
余之不幸而有是名也仕豈不有食君禄者㦲食無沗<lb/>
而巳伐宋之舉一時名公卿人受攻取之畧先生言惟<lb/>
當脩徳以致賔服若以力取必戕兩國之生靈以决萬<lb/>
<pb n="KR4d0504_SBCK_009-6a"/>
一之勝負及宋既平未甞以失慊世祖亦未甞以是少<lb/>
之臣觀三代而下漢唐君臣未聞以道統係之者當時<lb/>
儒宗或知足與知仁未足與居也宋濂洛數公克續斯<lb/>
道然未嘗有得君者世祖龍潜諸儒請尚其號曰儒教<lb/>
大宗師嗚呼漢唐宋創業之主烏得而有是號哉此天<lb/>
以道統而属之世祖也先生出際斯運一時君臣心以<lb/>
堯舜為心學以孔孟為學中外如一喙號公魯齋先生<lb/>
嗚呼魯者曾子傳道之噐厯代佐命之臣雖欲為此號<lb/>
豈可得也非天以道統属之先生乎先生之謀國譬工<lb/>
師受命作室既得大木不肯斵而小之是以寧不受宫<lb/>
師之命而必使學焉後臣之道無愧扵伊尹寧不預平<lb/>
<pb n="KR4d0504_SBCK_009-6b"/>
宋之功而必使以徳行仁之言無負扵孟軻中統至元<lb/>
之治上有不世出之君能表章其臣繼述徃聖之志下<lb/>
有不世出之臣䏻賛㐮其君憲章徃聖之心扵是我元<lb/>
之宏規有非三代以下有家國者之所可及矣及夫元<lb/>
貞大徳髙第弟子彬彬軰出致位卿相爲代名臣皇慶<lb/>
延祐之設科子師敬叅預大政以通經學古之制一洗<lb/>
陏唐以来聲律之陋致海内之士非程朱之書不讀又<lb/>
豈非其家學之效見諸己試者歟先生平時頗病文籍<lb/>
之繁甞曰聖人復出必大芟而治之則周衰以来文勝<lb/>
之弊尢将有以正救扵其間是豈淺之爲知者乎先生<lb/>
諱衡字仲平其先河内人父通避地河南隱徳弗耀今<lb/>
<pb n="KR4d0504_SBCK_009-7a"/>
贈銀青榮禄大夫大司徒追封魏國公謚恵和妣李氏<lb/>
追封魏國夫人子男四師可師遜師孚追封魏國夫人<lb/>
敬氏子師敬封魏國大夫人賀氏子公扵閨門有禮中<lb/>
饋皆賢事公甚敬師可由河東按察副使厯㐮陽路總<lb/>
管贈禮部尚書謚文簡愽學敏思工扵辭章有文集貽<lb/>
後師遜師孚未仕卒師敬由監察御史踐敭中外厯治<lb/>
書侍御史吏部尚書中書叅知政事國子祭酒太子簷<lb/>
事中書左右丞雨爲翰林學士承㫖知經筵事今由兩<lb/>
臺中丞拜御史中丞階光禄大夫明經務誠學尚節㮣<lb/>
肖父風女三長適于章儒者餘早世孫男六長從憲以<lb/>
䕃累遷湖廣行省理問以歸徳知府政事次東孫天次<lb/>
<pb n="KR4d0504_SBCK_009-7b"/>
從宸積官監察御史山南憲僉終河東副志趣端正惜<lb/>
未究用次從宜大史院經厯中書省照磨今翰林院國<lb/>
史經厯次從宣大保府長史中書右三部照磨官次從<lb/>
宗章佩監異珎庫提點孫女五長適廣東宣慰司都元<lb/>
帥寗居仁次適大禧院管勾覃質次適翰林應奉蕭璘<lb/>
次適寧陵簿張<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>次適阜城尉陳恕曽孫六長崇祖次<lb/>
紹祖秘書著作佐郎武進縣尹次書童文童禮童武童<lb/>
曾孫女某大徳元年贈大司徒謚文正制詞有曰聖學<lb/>
方湮惟洙泗之源是泝嘉謀日告非尭舜之道不陳至<lb/>
大三年加贈太傅追封魏國公制詞有曰天非繼聖學<lb/>
之墜緒則不生命世之大賢國欲與王道以比隆肆命<lb/>
<pb n="KR4d0504_SBCK_009-8a"/>
爲蒸民之先覺姚文公燧作詞堂記則謂五百年必有<lb/>
王者興其間必有名世者出惟公足以當之盖太祖皇<lb/>
帝建國丙寅而先生生扵己已上距宋慶元庚申朱子<lb/>
之卒才十年當興王之㑹續傳道之業必有數存焉世<lb/>
祖甞稱其論事多與太祖之言合至取祖訓示之玄生<lb/>
晚學陋何以知先生然誦諸儒之說而想望其餘光焉<lb/>
先生之道統非徒托諸言語文字而已盖自謹獨之功<lb/>
充而至扵天徳王道之藴故告世祖治天下之要惟曰<lb/>
王道及問其功則曰三十年有成矣是以啓沃之際務<lb/>
以尭舜其君堯舜其民爲己任由其真積力乆至誠交<lb/>
孚言雖剴切終無以忤至扵其身之進退則凛若萬夫<lb/>
<pb n="KR4d0504_SBCK_009-8b"/>
之勇何可以利禄誘而威武屈也晚年義精仁熟躬萃<lb/>
四時之和道出萬物之表無事而静則大空晴雲卷舒<lb/>
自如遇物而動則雷兩滿盈草木甲拆事至而不疑事<lb/>
過而無迹四方之人聞之而知敬望之而知畏親之而<lb/>
知愛逺之而知慕求其所以然則惟見其胸中磅礴浩<lb/>
大人欲淨盡天理流行動静語黙何徃而非斯道之著<lb/>
形也又甞切論之先生天資髙出固得不傳之妙扵聖<lb/>
賢之遺經然純篤似司馬君實剛果似張子厚光霽似<lb/>
周茂叔英邁似邵尭夫窮理致知擇善固執似程叔子<lb/>
朱元晦至扵體用兼該表裏洞徹超然自得扵不動而<lb/>
敬不言而信之域又有濂洛數君子所未發者宜夫杭<lb/>
<pb n="KR4d0504_SBCK_009-9a"/>
萬鈞之勢而道不危擅四海之名而行無毁近代元豐<lb/>
之異論熈之紛爭先生䖏之豈有是㢤拜手稽首銘曰<lb/>
世降邃古大樸日雕天吏不作治教寂寥帝恫我民眷<lb/>
求有徳世祖齊聖作其建極臣有許公身任斯道為仁<lb/>
肫肫制作慥慥昔公在野世難荐臻精義致用屈蠖之<lb/>
信心樂則顔志任則伊朝思夕維天将啓之朋来逺方<lb/>
以辨以問㑹融一貫氷釋理順世祖居潜時號儒宗多<lb/>
士既歸功徳日崇召公起家斯世将泰灼之俊心天地<lb/>
正大既握乾符尊履五位利見大人乃在九二覃懷之<lb/>
居輅車寔来屢進亟退求福不回論議上所容徳休休<lb/>
獻可替否言直以遒上曰仲平汝左朕丞其悉爾學資<lb/>
<pb n="KR4d0504_SBCK_009-9b"/>
朕股肱惟誠惟一以結主知惟明惟哲其止也時初問<lb/>
伐國對不以兵上逹公猷不在宋平官盛既禀公恥素<lb/>
餐敬事後食匪為苟難近臣貴胄世荷國寵我㳤以道<lb/>
國收其用小學㓛隳大學陵節我教多術循循無越雖<lb/>
聖有模載範其驅以歩以趨疇敢侮予自古在昔氣化<lb/>
推移仁人之興惟世盛衰凡今有生就司榮瘁惟道為<lb/>
大與天罔墜世祖繼天惟天生賢道統有任民彛頼焉<lb/>
有徳有言有子有孫皇命作誄貽厥永存<lb/>
　　　元翰林學士承㫖榮禄大夫知制誥兼脩國中<lb/>
　　　贈江淛等䖏行中書省平章政事魏國趙文敏<lb/>
　　　公神道碑<lb/>
<pb n="KR4d0504_SBCK_009-10a"/>
至元二十三年世祖皇帝遣使求賢江南得趙宋昌陵<lb/>
十一世孫孟頫入見奏對稱旨起家為郎由是𬒳遇累<lb/>
朝敡厯中外仁宗皇帝聖眷優渥擢長詞垣致位一品<lb/>
文宗之世有司舉行贈典進秩辨章馳爵上公仍議節<lb/>
恵至正五年春三月今上皇帝以集賢大學士腆哈等<lb/>
特賜墓道之碑敕翰林學士歐陽玄為文集賢侍講學<lb/>
士蘇天爵書丹翰林學士承旨張起巖篆額臣玄奉命<lb/>
謹考行状次第而銘之叙曰公諱孟頫字子昻姓趙氏<lb/>
系出秦王徳芳五世祖為秀安僖王寔生阜陵賜第湖<lb/>
州曽祖考師垂故宋定江軍節度使開府儀同三司萬<lb/>
壽觀使累贈太師追封新興郡王謚忠襄妣荘氏衛國<lb/>
<pb n="KR4d0504_SBCK_009-10b"/>
大夫人祖考<graphic n="KR1789" url="https://raw.githubusercontent.com/kanripo/KR-Gaiji/master/images/KR1789.png" mimeType="image/png"/>承故宋贈朝奉大夫直華文閣致仕累<lb/>
贈通議大夫妣鄭氏封碩人考與訔故宋正議大夫尚<lb/>
書戸部侍郎知臨安府浙西安撫使臨安縣開國子累<lb/>
贈銀青光禄大夫妣李氏封碩人及公入仕我元推恩<lb/>
三代曽祖考改贈集賢侍講學士中奉大夫護軍追封<lb/>
呉興郡公祖考改贈資善大夫太常禮儀院使上護軍<lb/>
追封呉興郡公考改贈集賢大學士榮禄大夫柱國追<lb/>
封魏國公曽祖妣祖妣並吳興郡夫人妣及生毋並魏<lb/>
國夫人初太常公蚤丗無子鄭夫人選同宗子為之後<lb/>
集賢公本蘭溪房侍兄與譍通判湖州鄭夫人一見竒<lb/>
之遂請以為嗣内降許之初娶李氏續娶丘氏公丘出<lb/>
<pb n="KR4d0504_SBCK_009-11a"/>
行盖集賢公之第七子也生十有一歲集賢卒丘夫人<lb/>
賢䏻朂其子學公資禀俊邁讀書一目五行俱下弱冠<lb/>
中胄監試調真州司戸叅軍皇元混一後涪湛鄊社間<lb/>
丘夫人嘗語之曰天下既定聖朝必偃武脩文收四方<lb/>
才士用之汝非多讀書何以自異齊民公聞益加講貫<lb/>
每從里中老儒敖繼公質正數歲大進尚書夾谷竒之<lb/>
以翰林編脩薦不就江南侍御史程公鉅夫出訪江南<lb/>
遺逸得二十餘人以應詔公在首選初授奉訓大夫兵<lb/>
部郎中轉集賢直學士奉議大夫遷朝列大夫同知濟<lb/>
南路總管府事兼管諸軍奥魯以脩世祖實録召入書<lb/>
成謁歸改知汾州未上以集賢直學士行江浙等䖏儒<lb/>
<pb n="KR4d0504_SBCK_009-11b"/>
學提舉除揚州路泰州尹進階中順大夫需次于家仁<lb/>
廟在東宫聞公名召入拜翰林侍讀學士知制誥同脩<lb/>
國史改集賢侍講學士中奉大夫復入翰林為侍講學<lb/>
士知制誥同修國史俄遷集賢侍讀學士正奉大夫進<lb/>
集賢學士資徳大夫拜翰林學士承㫖榮禄大夫知制<lb/>
誥兼脩國史延祐六年五月告老還湖州是冬召入朝<lb/>
以疾不果行至元元年上章乞致仕不報二年春遣使<lb/>
存問夏六月辛已薨于私第至順三年贈榮禄大夫江<lb/>
淛等䖏行中書省平章政事柱國追封魏國公謚曰文<lb/>
敏公初見世祖風神散朗容止閒暇上以為有神仙風<lb/>
㑹尚書省立命草詔公援筆立成上聞大㫖召近臣譯<lb/>
<pb n="KR4d0504_SBCK_009-12a"/>
以對喜謂公曰卿言皆朕所欲言者自是國有大議必<lb/>
與<graphic n="KR2235" url="https://raw.githubusercontent.com/kanripo/KR-Gaiji/master/images/KR2235.png" mimeType="image/png"/>詢一日侍側有詔群臣議政上顧公曰卿徃共議<lb/>
至則衆議贓以至元鈔二百貫為滿論死公曰鈔法初<lb/>
行以銀為則歲入厥直輕重相去至數十倍今雖改法<lb/>
比及虗實政未可知古律以米絹論贓二物民生所湏<lb/>
謂之二實最為適中况鈔乃宋人所造其𥘉止行逺方<lb/>
今襲用之以鈔論死恐非良法刑部楊郎中起而作色<lb/>
曰朝廷𥘉行至元鈔故以計贓公詆其非欲阻其法乎<lb/>
吾意今日議法必集儒臣又豈無一士如公者乎公曰<lb/>
人命至重議法失當人将不得其死奉詔與議偶有所<lb/>
見不敢不言且中統鈔虗故改至元鈔君謂至元鈔終<lb/>
<pb n="KR4d0504_SBCK_009-12b"/>
無虗時有是理哉楊為之赧然議罷出謝曰某失在不<lb/>
學細思公之言是也洎入夏官㑹天下驛置凡使客委<lb/>
積之費至元十三年以来每歲僅支中統鈔二千錠物<lb/>
價騰踊使客曰増吏無以自給物倍扵民不勝其擾請<lb/>
増至二萬錠用乃舒㑹濟南總管闕公獨判府事聴斷<lb/>
明恕訟牒以稀或經月獄空有元掀兒役于鹽官逃之<lb/>
他郡其父疑同役者殺之得遺骼之半扵澤中以為子<lb/>
骸同役不勝榜掠誣服公疑有冤緩其獄掀兒果歸誣<lb/>
服者釋城東有上腴田二頃兩家兵後互爭而皆亡其<lb/>
劵有司不能决公斷以養士夜出邏聞有讀書之聲使<lb/>
人私削其柱為識明日饋酒為勞得一能文之士必加<lb/>
<pb n="KR4d0504_SBCK_009-13a"/>
奨異自教以文法郡儒風以盛歲旱禱雨龍洞有雲如<lb/>
車盖随馬至城中大雨旬餘城東有龍湫自為文責之<lb/>
雨洊至歲大孰白直數人者盗米其徒自首吏請加詰<lb/>
公郤之曰加詰累人必多及去官有數人送之至京號<lb/>
泣不忍去問之即向盗米者盗當墨必自臨視語吏曰<lb/>
是中豈無迫扵飢寒及詿誤者戒之細書盗聞轉相告<lb/>
曰趙公仁人也吾徒何忍數犯其在朝廷多所匡正圻<lb/>
甸地震北京尤甚死傷數十萬上憂之自灤京還先遣<lb/>
平章阿刾渾撒里馳至都召集賢翰林兩院老臣問故<lb/>
宻㫖勿令丞相桑哥知之時桑哥遣忻都王濟等理筭<lb/>
天下錢粮已徵數百萬未徴猶數千萬名曰理筭其實<lb/>
<pb n="KR4d0504_SBCK_009-13b"/>
暴歛無藝州縣置獄株逮故家破産十九逃亡入山吏<lb/>
發兵蒐捕因相挻拒命兩河間盗有衆數萬公顧諸老<lb/>
無敢詆時政者素善阿刾渾撒里宻謂之曰今理筭苛<lb/>
虐民不堪命事變且起地震之由寔在扵此宜請扵上<lb/>
援貞觀故事大赦天下蠲除逋負則和氣可回災異可<lb/>
弭阿刾渾撒里入奏如公言上大說從之詔草具㑹兩<lb/>
院諸老都堂桑哥瞠視諸老見公進讀詔草至蠲除一<lb/>
條怒摇手曰此事必不可行汝曹所擬必非上意公徐<lb/>
進曰今理筭錢粮其不可徴者皆死亡之數不及今放<lb/>
散免之他日有言中書省累失䧟錢粮數千萬者丞相<lb/>
何以自解桑哥訹曰吾慮不及是詔書既下兆姓舉手<lb/>
<pb n="KR4d0504_SBCK_009-14a"/>
相慶始有蘇息之望上問留尚書葉右丞二人優劣何<lb/>
如對曰夣炎昔與臣父事宋時臣方㓜忠佞不能周知<lb/>
臣與夣炎同事陛下見其為人重厚篤扵自信思慮深<lb/>
長善斷國事有大臣風若李之所學在臣亦不知亦不<lb/>
能言言未既上遽曰卿意豈非謂夣炎優扵李也賈似<lb/>
道罔上誤國夣炎在中書時無一言李布衣伏闕上書<lb/>
乞斬仙道是賢扵夣炎明矣李論事厲聲色盛氣凌人<lb/>
若好已勝者故剛直大過人多怨之今朕得卿之情卿<lb/>
父與夣炎同朝不欲斥其非耳可為朕賦詩諷夣炎公<lb/>
立進詩曰状元昔受宋家㤙國困臣强不盡言徃事巳<lb/>
非那可說且将忠直報皇元上深善卒章之意出見奉<lb/>
<pb n="KR4d0504_SBCK_009-14b"/>
御撒里扵幄殿側告之曰上論賈似道誤國之罪責留<lb/>
夣炎不䏻言今桑哥誤國甚扵似道我革緘黙他日何<lb/>
以逭此責乎近臣中讀書知道理慷慨有大節上所親<lb/>
信無踰公者誠䏻捎一旦之命為天下除此賊仁人之<lb/>
事也撒里曰今災異數見盗賊蜂起皆桑哥聚歛所致<lb/>
吾所以為日夜切齒腐心者公實啓我以機殆天誘之<lb/>
徑造榻前厯數桑哥之罪百倍似道不亟誅必亂天下<lb/>
上𥘉大怒叱衛士批其類口鼻流血什地少間復呼而<lb/>
問之對如初既而大臣有助其言上大悟遂按誅桑哥<lb/>
後撒里語及斯事歎曰使我有萬世名者子昻之力也<lb/>
平江守趙全不法前守王虎臣訟之詔遣虎臣就問右<lb/>
<pb n="KR4d0504_SBCK_009-15a"/>
丞葉李執奏以為不可上不允公曰全在平江為政貪<lb/>
酷固當冶虎臣在官亦當犯法全甞持之今虎臣罪幸<lb/>
在赦前故得攟摭全罪若使就訊必挾公濟私别遣官<lb/>
為當上從其言其在舘閣尤多禆益因有事南郊他學<lb/>
士撰祝冊有云章亥復生不足以歩皇元之幅貟又云<lb/>
太祖皇帝正東向之位公曰天子父事天子誇疆理扵<lb/>
其父可乎不可且公不為禮乎禮大祫太祖東向居中<lb/>
子孫在左者南向故稱昭在右者北向故稱穆若南郊<lb/>
之位上帝南面太祖自宜西向故事第稱配天作主公<lb/>
不用何也其人謝服從所刋㝎皇太后命學士擬改隆<lb/>
福宫名同列擬光𬒳公擬光天或曰光天陳後主詩不<lb/>
<pb n="KR4d0504_SBCK_009-15b"/>
祥公曰帝光天之下出虞書何謂不祥各書所擬以進<lb/>
後竟用光天以逺臣遭遇累朝特見優禮世祖戒宿衛<lb/>
公入内庭毋禁賜坐葉右丞相每見與語或至夜分公<lb/>
扵天下事當言者無所不及甞稱公聦明剛正敢為直<lb/>
言公聞之益自歛退一日問公曰卿太祖子孫乎太宗<lb/>
子孫乎對曰臣太祖子孫上曰趙太祖真英主也其行<lb/>
事卿知之乎對曰臣蚤失父故老不以語臣故臣粗知<lb/>
其畧耳上曰太祖行事多可法者朕皆知之暇日當以<lb/>
語卿又嘗面諭之曰大臣奏事卿可與俱人有過差意<lb/>
涉欺罔悉為朕言之公謝不對自爾數求𥙷外後聞其<lb/>
家貧賜鈔二千五百緡仁廟字公而不名詔近臣曰文<lb/>
<pb n="KR4d0504_SBCK_009-16a"/>
人世所難得唐李太白宋蘇子瞻姓名至今在人耳目<lb/>
朕有子昻與古人何别時有譔述輒傳旨属筆與侍臣<lb/>
論公他臣不䏻及者數事苗裔一也姿表二也愽學三<lb/>
也操履純正四也文詞古雅五也書畫絶倫六也旁通<lb/>
釋老書七也他日賜鈔五百錠恐中書留難以普度别<lb/>
貯賜之慮其畏寒敕内府賜銀䑕翻披英廟命公書孝<lb/>
經亦遣使以上尊酒衣二襲即家賜公公為兵部旱入<lb/>
官署過東苑墻外道隘馬遇滑即堕牐河水中桑哥言<lb/>
扵上因移墻近裏者二丈許桑哥下令曙鐘鳴治事部<lb/>
官後至者笞公至遇晚獨得釋自是笞止曹吏公雖忠<lb/>
結主知亦致衆忌性簡易䟽伉發言切中時病屢在上<lb/>
<pb n="KR4d0504_SBCK_009-16b"/>
左右上察其無他獲全晚節程鉅夫方薦公有臺中丞<lb/>
言趙某故宋宗室不宜薦進使近左右鉅夫奏曰陛下<lb/>
盛徳立賢無方臺臣以是効臣将䧟臣不測上曰彼竪<lb/>
子何知顧侍臣傳㫖不越今日逐其人出臺仁廟春公<lb/>
方隆不悅公者言公趙太祖子孫上初若不聞已而㳺<lb/>
辭不已乃厲聲視之曰汝言趙子昻趙宋子孫豈謂家<lb/>
世不汝若耶始惶<graphic n="KR1576" url="https://raw.githubusercontent.com/kanripo/KR-Gaiji/master/images/KR1576.png" mimeType="image/png"/>趨出又言國史不宜使公與聞上<lb/>
大怒曰趙子昻乃先朝簡㧞以為帷幄臣者朕使討論<lb/>
古義典司著作此曹呶呶不懲一二無以戒後言者乃<lb/>
息世皇屢欲用公公自知直道不容扵人居正路弗便<lb/>
徃徃力辭𥘉授官廷論欲以為吏部侍郎髙叅議持不<lb/>
<pb n="KR4d0504_SBCK_009-17a"/>
可尚書省罷賀伯顔入辭叅知政事公適侍立上目公<lb/>
進曰卿亟徃中書叅次庶政以分朕憂公堅辤不拜上<lb/>
問閻復宋渤二人如何對曰相才寔難是日京師盛傳<lb/>
公巳入省暮歸賀客候門者填塞公笑而遣之至元鈔<lb/>
法澁滯公與尚書劉伯宣同𬒳命徃江南按問行省丞<lb/>
相慢令之罪左右司路府官許就笞公深以為衣冠之<lb/>
辱比還一無所决罰桑哥欲加譴責公不為動初受程<lb/>
鉅夫薦晚進翰長與程交代必先徃拜其門而後入院<lb/>
公所為務崇㢘耻先禮遜縉紳相傳以為厚徳平居嗜<lb/>
好冲澹家世紈綺况味埒布韋貴及崇階不見矜色客<lb/>
求文字與之周旋終日雖極勞甚憊未嘗拒人獨人有<lb/>
<pb n="KR4d0504_SBCK_009-17b"/>
過失必面致諷諌無隠然直而不許人亦易從病劇将<lb/>
終援簡濡毫如常時有頃翛然而逝娶管氏諱道昇字<lb/>
仲姬工詞翰善畫治内有才具累封魏國夫人先四年<lb/>
薨子男三人亮早禾雍夙慧有父風以䕃厯守昌國海<lb/>
寧二州奕舉茂才女六人長適强文實次適海道運粮<lb/>
萬戸費雄次適李元孟次適王國噐次適劉某孫男二<lb/>
人曰鳯曰麟薨之年九月葬徳清縣千秋鄊東衡山之<lb/>
陽管氏附公治尚書有書註扵禮樂度數甚明知音律<lb/>
幽眇有琴原樂原各一篇號松雪道人有松雪齋文集<lb/>
若干卷談録一卷為文清約典要諸體詩造次天成不<lb/>
為竒崛格律髙古不可及尺牘䏻以數語曲暢事情鍳<lb/>
<pb n="KR4d0504_SBCK_009-18a"/>
定古噐物名書畫望而知之百不失一精篆隷小楷行<lb/>
草書惟其意所欲為皆能伯仲古人畫入逸品髙者詣<lb/>
神四方貴㳺及方外士逺而天竺日本諸外國咸知寳<lb/>
蔵公翰墨為貴故世知之淺者好稱公書畫識者論公<lb/>
則其該洽之學經濟之才與夫妙觧絶藝自當並附古<lb/>
人人多有之何至相掩也仁廟彚公及管夫人及子雍<lb/>
所書蔵中秘書曰使後人知今朝人臣中一家書學有<lb/>
如此者適新大廟成君相欲講禘祫㝎廟樂求習禮樂<lb/>
者公如巳鮮今上脩宋史思士大夫熟宋事者亦何可<lb/>
得㢤玄𥘉以禮部奏名召奉大對公為讀卷官擢寘前<lb/>
列反公薨状公之行乃同年進士寧國路推官楊載距<lb/>
<pb n="KR4d0504_SBCK_009-18b"/>
二紀玄俻列北門公有賜誄之命誼不敢辭請系以銘<lb/>
曰有白其馬惟周之客周人尚騂客世<graphic n="KR0907" url="https://raw.githubusercontent.com/kanripo/KR-Gaiji/master/images/KR0907.png" mimeType="image/png"/>白我元忠厚<lb/>
軼彼成周宋有近属遇之加優侃侃魏公徴自炎方入<lb/>
見殿廷美如圭璋昔客在周但聞助祭未聞侍側命以<lb/>
獻替維此魏公進為親臣詢厥世系念其前人魏公■<lb/>
列玉立陛前上有顧問其言便便群臣議法命徃咨度<lb/>
援古例今論政以確法司在坐盛氣見侵理到之告折<lb/>
伏其心上命代言對御操筆宸衷未吐巳布尺一上遇<lb/>
災變詔問其由公言暴歛時政是尤委曲獻忠請擇逋<lb/>
負公進詔草時相震怒相怒未巳公言徐徐相莫之沮<lb/>
乃下寛書萬方懽呼涵泳聖恩公啓近臣力㧞惡根近<lb/>
<pb n="KR4d0504_SBCK_009-19a"/>
臣感激碎首强諍權奸既摧乃息稗政宣室夜問言不<lb/>
及他吏蠧民瘼直言無阿弱弗勝衣食弗盡噐臨事論<lb/>
建奮無畏避世祖援公俾入政府聞命而僂懇求外𥙷<lb/>
仁皇踐胙首召入覲皓首未歸寵冠禁近乃登瀛洲載<lb/>
頂鼇岫丕煥皇猷黼黻在手琨牒<graphic n="KR1592" url="https://raw.githubusercontent.com/kanripo/KR-Gaiji/master/images/KR1592.png" mimeType="image/png"/>編蔵在宗廟屈王<lb/>
垂金分鎮山澤逺方裔夷偶獲簡櫝雖未識公想見眉<lb/>
目嗟乾之資唯一清氣人禀至清乃精道藝天朗日晶<lb/>
一清所為星月明穊雲章陸離圗書以陳文字以立頡<lb/>
始造書鬼神為泣宇宙精英發决在兹清氣所萃乃臻<lb/>
瑰竒允矣魏公玉壷秋氷巧出天智智窺神能鳯<graphic n="KR1304" url="https://raw.githubusercontent.com/kanripo/KR-Gaiji/master/images/KR1304.png" mimeType="image/png"/>其<lb/>
羽止于阿閣朱鴈天馬播之廟樂彌文日增制作日淑<lb/>
<pb n="KR4d0504_SBCK_009-19b"/>
國扵老臣百不一贖皇上稽古訪問舊儒豐碑為賜螭<lb/>
首龜趺敬告後人毋忘帝力世祖深仁仁皇至徳黼<graphic n="KR1168" url="https://raw.githubusercontent.com/kanripo/KR-Gaiji/master/images/KR1168.png" mimeType="image/png"/>
裸周孰擬我朝詞翰揚休百世孔昭<lb/>
　　　元故翰林學士中奉大夫知制誥同脩國史貫<lb/>
　　　公神道碑<lb/>
至治三年歲癸亥秋玄校藝浙省既竣事出而徜徉湖<lb/>
山之間故人内翰貫公與玄周旋者半月餘及将去杭<lb/>
薄暮携酒来别謂玄曰少年扵朋友知契每别輙繾綣<lb/>
數日近年讀釋氏書乃知釋子諅有是心謂之記生根<lb/>
焉吾因以是為戒今扵君之别獨不䏻禁且柰何㢤言<lb/>
已悽然而别明年甲子夏公捐舘扵杭數月訃至哭之<lb/>
<pb n="KR4d0504_SBCK_009-20a"/>
盡哀自是凢至杭遇公舊逰追憶臨别之後未甞不為<lb/>
之愴然岀涕呼酒相酹也公薨廿又五年其子阿思蘭<lb/>
海涯展省于燕顧公神道未銘願属筆焉其忍銘乎公<lb/>
家世北庭雲石其名酸齋其號也故湖廣行省右丞相<lb/>
贈宣威服逺輔徳翊運功臣大師開府儀同三司上柱<lb/>
國追封江陵王謚武㝎阿里海涯之孫故江浙行省平<lb/>
章政事贈光祿大夫河南行省平章政事柱國追封楚<lb/>
國公謚忠恵貫只哥之子母趙國夫人㢘氏故平章政<lb/>
事希閔之女公之初生趙國夜夣神人取天星為明珠<lb/>
以授趙國掌玩而吞之已而有身公生神采逈異年十<lb/>
二三膂力絶人善騎射工馬槊甞使牡士驅三惡馬疾<lb/>
<pb n="KR4d0504_SBCK_009-20b"/>
馳公持矟前立而逆之馬至騰上越而跨之運矟風生<lb/>
觀者辟易挽强射生逐猛獸上下初襲父爵為兩淮萬<lb/>
戸府逹魯花赤鎮永州在軍氣候分明賞罰必信初忠<lb/>
恵公寛仁麾下翫之公至嚴令行伍肅然軍務整暇雅<lb/>
歌投壷意欲自適不為形勢禁格然其超擢塵外之志<lb/>
夙㝎于斯時一日呼弟忽都海涯語之曰吾生宦情素<lb/>
薄然祖父之爵不敢不襲今巳數年法當譲汝即日以<lb/>
書告于忠恵公署公櫝移有司觧所綰黄金虎符欣然<lb/>
授之退與文士徜徉佳山水䖏倡和終日浩然忘歸北<lb/>
從承㫖姚文公學公見其古文峭厲有法及歌行古樂<lb/>
府慷慨激烈大竒其才仁宗皇帝在春坊聞其以爵位<lb/>
<pb n="KR4d0504_SBCK_009-21a"/>
譲弟謂其宫臣曰将相家子弟有如是賢者誠不易得<lb/>
姚公入侍又數薦之未㡬進直觧孝經稱㫖進為英宗<lb/>
潜邸說書秀才宿衛御位下仁宗正位宸極特㫖拜翰<lb/>
林學士中奉大夫知制誥同脩國史一時舘閣之士素<lb/>
聞公名為之爭先快覩㑹國家議行科舉姚公巳去國<lb/>
與承㫖程文憲公侍講元文敏公數人㝎條格賛助居<lb/>
多今著于令未㡬公上書條六事一曰釋邉戍以脩文<lb/>
徳二曰教太子以正國本三曰立諌官以輔聖徳四曰<lb/>
表姓氏以旌勲胄五曰㝎服色以變風俗六曰舉賢才<lb/>
以恢至道凡萬餘言徃徃切中時弊上覽嘉歎未報公<lb/>
自籌曰昔賢辤尊居卑今翰苑侍從之職髙扵所譲軍<lb/>
<pb n="KR4d0504_SBCK_009-21b"/>
資人将謂我沽美譽而貪美官也是可去矣移疾辭歸<lb/>
江南十餘年間厯覽勝槩著述滿家所至縉紳之士逄<lb/>
掖之子方外竒人從之若雲得其詞翰片言尺牘如獲<lb/>
珙璧公曰我志逃名而名随我是将見害江浙物繁地<lb/>
大可以晦迹乃東逰錢瑭賣藥市肆詭姓名易冠服混<lb/>
扵居人甞過梁山濼見漁父織蘆花絮爲𬒳愛之以紬<lb/>
易𬒳漁父見其貴易賤異其爲人陽曰君欲吾𬒳當更<lb/>
賦詩公援筆立成竟持𬒳徃詩傳人間號蘆花道人公<lb/>
至錢塘因以自號入天目山見本中峯禪師劇談大道<lb/>
箭鋒相當毎夏坐禅包山暑退始入城自是爲學日愽<lb/>
爲文日邃詩亦冲澹簡逺書法稍取法古人而變化自<lb/>
<pb n="KR4d0504_SBCK_009-22a"/>
成一家其論世務精覈平實識者喜公謂将復為世用<lb/>
而公之踪跡與世接漸踈日過午擁𬒳堅卧賔客多不<lb/>
得見僮僕化之以晝為夜道味日濃世味日淡去而違<lb/>
之不翅觧帶泰㝎改元五月八日薨于錢塘寓舎年三<lb/>
十有九自士大夫至兒童賤隷莫不悼惜某年月日諸<lb/>
孤奉柩塟于析津之祖塋娶石氏北京名家江陵總管<lb/>
天麟之女有婦徳追封京兆郡夫人子二人長阿思蘭<lb/>
海涯厯蘭溪州逹魯花赤榷茶提舉慈利州逹魯花赤<lb/>
所至以清白吏著聞次八思海涯孫四人長南山次寧<lb/>
山次葆山皆業進士應舉女一人適懷慶路緫管叚謙<lb/>
有學識䏻文章玄甞評公武有戡㝎之筞文有經濟之<lb/>
<pb n="KR4d0504_SBCK_009-22b"/>
才以武易文職掌帝制固為斯世難得然承平之代世<lb/>
禄之家勢宜有之至如銖視軒冕髙蹈物表居之弗疑<lb/>
行之若素泊然以終身此山林之士所難䏻斯其人品<lb/>
之髙豈可淺近量㢤有碑銘記叙襍著詩詞若干卷及<lb/>
所進孝經行于世銘曰嗚呼貫公麒麟鳯凰其徃不可<lb/>
詰其来不可期者乎嗚呼貫公神龍天馬其變不可測<lb/>
其常不可窺者乎抑宇宙英氣合祛為雲流布為霆感<lb/>
物神化文武動靜無施而不宜者乎将飛僊應真出入<lb/>
機用涉世為戲一旦觧悟倐然而聚散砉然而合離者<lb/>
乎死生幽明之際焉知公之所甚樂乃世之所為悲者<lb/>
乎嗚呼噫嘻事有可知有不可知所可知者燕塋之蔵<lb/>
<pb n="KR4d0504_SBCK_009-23a"/>
體魄在兹我為銘詩詎能為公之輕重姑以慰公後人<lb/>
之思<lb/>
　　　元故奎章閣侍書學士翰林侍講學士通奉大<lb/>
　　　夫虞雍公神道碑<lb/>
自漢魏六朝以来經生文士判為兩塗唐昌黎韓公宋<lb/>
廬陵歐陽公力能一之而故習未盡變也濂洛諸君子<lb/>
出其所著作表裏六經言或似之扵是文極文之典奥<lb/>
道極道之精微一趍扵至善而後止其殁也門人錄其<lb/>
語以相授受其為書雖出一時之紀聞然㮣之聖人脩<lb/>
辭立誠之㫖未盡合也昧者凖之以立言世之文士共<lb/>
起而病之然文士知病其為文而未必知文外非别有<lb/>
<pb n="KR4d0504_SBCK_009-23b"/>
道道外非别有文也二者胥失焉宋末病滋甚皇元混<lb/>
一天下三十餘年虞雍公赫然以文鳴扵朝著之間天<lb/>
下之士翕然謂公之文當代之巨擘也而不知公之立<lb/>
言無一不本扵道也既而退居山林垂二十載乃得昌<lb/>
言扵斯道一志扵斯文而遂老矣惜㢤易簀之再朞子<lb/>
安民奉状踵門謁玄銘其麗牲之石玄辭不獲則先發<lb/>
其所深慨而請繼以言焉叙曰公諱集字伯生姓虞氏<lb/>
系出虞仲世家㑹稽唐永興文懿公世南爲唐𥘉名臣<lb/>
子孫始遷雍永興生戸部侍郎昭昭生江隂令陟陟生<lb/>
旴𣅿丞智長城令禮金吾衛長史明傳五世至仁夀太<lb/>
守敦人從僖宗幸蜀子孫爲蜀人仁夀九子伯曰賞五<lb/>
<pb n="KR4d0504_SBCK_009-24a"/>
子次曰琚琚生庾庾生承承生詢詢生繼繼生崇崇三<lb/>
子季曰昭白宋銀青光禄大夫國子祭酒贈太師周國<lb/>
公五子季曰軒贈太師魏國公三子季曰祺進士及第<lb/>
厯官左中大夫贈太師秦國公生左丞相雍國公允文<lb/>
贈太師謚忠肅三子伯曰公亮早年髙尚不仕晚以奉<lb/>
議郎直祕閣贈開府儀同三司仲曰公著知渠州官至<lb/>
中奉大夫仁夀縣開國男累贈光禄大夫季曰抗孫大<lb/>
理寺丞官至中奉大夫開府六子次曰剛簡是為蒼江<lb/>
先生官至朝請大夫利州路提點刑獄二子伯圭官至<lb/>
奉直大夫厯知永連兩州自永移連道臨川其女弟適<lb/>
邕管安撫陳公元普先寓属邑崇仁聞其至使人迎之<lb/>
<pb n="KR4d0504_SBCK_009-24b"/>
得前郡守江陵項公别第扵南門外以居之自是家崇<lb/>
仁皇贈中奉大夫禮部尚書追封雍郡侯妣張氏雍郡<lb/>
夫人無子而從祖渠州有子六人長兵部直寳文閣晉<lb/>
三子仲子朝請郎通判恵州從龍子汲長而賢乃以為<lb/>
後是為井齋先生公之先考也皇贈通奉大夫四川等<lb/>
䖏行中書省叅知政事上護軍追封雍國公妣眉山楊<lb/>
氏追封雍郡夫人夫人給事中工部侍郎國子祭酒見<lb/>
山先生文仲之子叅知政事平州先生棟之猶子也所<lb/>
出三子長即公次槃進士及第卒官嘉魚縣尹次葉叅<lb/>
政公初授承直郎黄岡縣尉見山守衡州夫人從叅政<lb/>
方需次與偕時未有子見山禱于南嶽巳而有娠及將<lb/>
<pb n="KR4d0504_SBCK_009-25a"/>
蓐見山一日晨興出治事眎時尚蚤公服坐中堂以坐<lb/>
久假寐夣一牙兵刺持劍入白南嶽主者来謁起肅之<lb/>
而窹聞兒啼聲公生焉故命公小字衡公對客嘗自言<lb/>
未昬宦時屢夣逰南嶽䏻言其勝䖏乙亥見山移守漳<lb/>
州叅政伉儷同行丙子宋亡公五齡夙慧避地無書籍<lb/>
楊夫人䏻倍誦論孟及春秋左傳歐蘇文之常誦者口<lb/>
授輒成誦九歲還長沙始得墨本而公已悉通大義又<lb/>
五年居崇仁故寓已善属文草廬先生呉公請見其所<lb/>
作謂叅政公曰賢郎他日當有文名扵當世邑庠循舊<lb/>
式月出詞賦經義題課士公與嘉魚令以書義試皆中<lb/>
前列老儒為之歎服兵後勝國名公卿家多流寓是邦<lb/>
<pb n="KR4d0504_SBCK_009-25b"/>
公㳺諸公間備聞前脩格言考覈前代典故舊家世系<lb/>
源委言若指掌楊夫人素高呉公伯清之學賛叅政公<lb/>
遣二子從之逰吳公方著書有所論辨公䏻推類逹意<lb/>
吳公每獲助焉大徳六年用大臣薦授大都路儒學教<lb/>
授平陽王文憲公尹京待以客禮十一年擢國子助教<lb/>
丁内艱至大二年服闋以舊官復用四年轉将仕郎國<lb/>
子博士延祐元年改從仕郎太常愽士奉詔西祠岳瀆<lb/>
四年遷承亊郎集賢脩譔考大都鄉試五年𬒳旨召集<lb/>
賢直學士呉公伯清扵家尋除翰林待制儒林郎兼國<lb/>
史院編脩官丁外艱服闋以舊官召還泰㝎元年考試<lb/>
禮部陞承徳郞國子司業三年進奉訓大夫祕書少監<lb/>
<pb n="KR4d0504_SBCK_009-26a"/>
四年再考試禮部拜翰林直學士奉議大夫知制誥同<lb/>
脩國史俄以前職兼經筵官進階奉政大夫明年又兼<lb/>
國子祭酒天暦三年特授中順大夫未㡬拜奎章閣侍<lb/>
書學士陞亞中大夫依前翰林直學士知制誥同脩國<lb/>
史兼經筵官國子祭酒會有令諸兼職不過三辭祭酒<lb/>
得請兩月進階中奉大夫餘如故至順元年御試選讀<lb/>
卷官𬒳㫖脩皇朝經世大典為緫裁官三年拜翰林侍<lb/>
講學士通奉大夫餘如故今上皇帝入正大統用至大<lb/>
故事召諸老赴上京議事公在召列及還大都以病謁<lb/>
告歸家元統二年遣使賜上尊酒金帛召還朝使者至<lb/>
郡疾作不能行而歸至正三年敕修遼金宋三史欲用<lb/>
<pb n="KR4d0504_SBCK_009-26b"/>
公總裁或陳其病状毋苦其逺行奏櫝将上而止朝使<lb/>
有自江右来者廷中大臣趍詢起居八年五月二十三<lb/>
日以疾薨于私第年七十又七大風飄瓦㧞屋前後巨<lb/>
木數十株治命以深衣歛毋用浮屠明年己丑八月二<lb/>
十一日乙酉葬邑之長安鄊道徳里天寳山西之潭源<lb/>
娶浚儀趙氏系出宋秦邸前公四十二年卒累封雍郡<lb/>
夫人子安民趙夫人出也䕃奉訓大夫廣州路東莞縣<lb/>
尹轉奉直大夫恵州路總管府判官陞奉議大夫吉安<lb/>
路安福州知州徐氏生男二人維摩奴七十女一人俱<lb/>
早夭劉氏生男一人憲孫女一人欒欒適譚紱郭氏生<lb/>
男二人長延年以廣東帥府奏差授武縁縣愽合砦廵<lb/>
<pb n="KR4d0504_SBCK_009-27a"/>
檢次翁歸業進士馬氏生男一人髙門甫弱冠孫男五<lb/>
人某盖甞論公家世勲績文懿事唐文皇博學洽聞偉<lb/>
節讜論忠眡魏徴而始終無疵葬陪昭陵像圖<graphic n="KR1272" url="https://raw.githubusercontent.com/kanripo/KR-Gaiji/master/images/KR1272.png" mimeType="image/png"/>烟忠<lb/>
肅當今海陵南侵至江以儒者一戰而却之思陵在江<lb/>
上歸禪位阜陵金易其國書南北勢始定阜陵遂相之<lb/>
功烈不卑矣及公之身遇聖代事九朝鋪張皇猷位列<lb/>
法從與文懿忠肅後先七百年照暎史冊嗚呼盛㢤又<lb/>
嘗論公家學禮部公與臨邛魏華甫成都范文敬李微<lb/>
之講學蜀東門外為西南道學之倡他日以學為政叅<lb/>
蜀制閫自請行邉却敵兵數十萬人守簡州憲䕫路立<lb/>
保置屯田得流民三十九萬餘以實邉鄙敵不敢犯叅<lb/>
<pb n="KR4d0504_SBCK_009-27b"/>
政公克振滄江先生之文學吳公稱其為文清醇典教<lb/>
江右湖南簡㧞俊乂如南陽孛术魯翀子翬後多顯融<lb/>
號稱知人呉氏學未盛行首與藁城董公表章之使大<lb/>
有名扵時時楊夫人早得見山先生春秋之㫖從父平<lb/>
舟先生以道學自任當時夫人未笄盡聞其說景㝎甲<lb/>
子彗出平州草封事扵家夫人侍側進曰從父當辭位<lb/>
乆矣平舟嘆曰汝曷不為男子生我家耶及歸虞氏以<lb/>
家庭所親得者教其子公資質之粹學識之正豈獨得<lb/>
之父兄師友而巳公在成均思正化本以<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>士習上丁<lb/>
監禮殿上伴讀劉生𬒳酒失儀公命扶之出明日聲其<lb/>
罪削之貴近有為生謝過者公持不可蒙古生欵者傳<lb/>
<pb n="KR4d0504_SBCK_009-28a"/>
仁皇東宫諭㫖姑薄其罰公以吏牘列生罪状咨詹事<lb/>
院以啓仁皇更是公所爲由是益知公賢踐胙後以中<lb/>
書平章李道復領胄監事公與李公議歲貢法謂舊法<lb/>
以制禄立程誘諸生以進學如是則雖勉弗善請扵衆<lb/>
中擇静重有識甞試以事者歲薦二人上親擢而用之<lb/>
以爲勸李公亟言扵上行之㑹李公去位不果巳而拜<lb/>
臺臣爲祭酒召四方名儒爲司業銳然有責成之志公<lb/>
與同列講求以副上意有好爲異同者撓之同業投勑<lb/>
去公亦以病免諸生之賢者卒業私塾居數歲不絶其<lb/>
在集賢上議極陳學校之弊其畧曰師道立則善人多<lb/>
學校者士所受教以至于成徳逹才者也今天下學官<lb/>
<pb n="KR4d0504_SBCK_009-28b"/>
猥以資叙强加諸生之上名之曰師有司弗信之諸生<lb/>
亦弗信之扵學校無益也如此而望斯道之立可乎偏<lb/>
州下邑之士無所見聞父兄遣子弟入學𥘉無必為學<lb/>
問之意師友之從㳺亦莫辨其邪正然則所謂賢才者<lb/>
非天降地出有可望之理㢤今既莫若求經明行脩之<lb/>
成徳者身師尊之求以至誠庶㡬徳化之及斯民有所<lb/>
觀感其次則求操履之近古而不為詭異者經義守正<lb/>
說而不尚竒論者為衆推服而非鄊愿者延致之使教<lb/>
學者他日當有所發也又其次則取鄊貢之退者其議<lb/>
論文藝猶賢扵汎汎莫知根柢者也朝臣韙其論而憚<lb/>
改作𥘉考會試議曰國家科目之法諸經傳註合有所<lb/>
<pb n="KR4d0504_SBCK_009-29a"/>
主将以一道徳同風俗者非使學者<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>門擅業如近代<lb/>
五經學究之固陋也聖經深逺恐非一人之見可盡試<lb/>
藝之人惟其髙者取之不必先有主意使求賢之意狹<lb/>
而差自此始也又嘗經筵講罷上言東南海運勞險因<lb/>
謂京師瀕海以東至扵遼碣皆<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>葦之地潮汐日至<graphic n="KR0782" url="https://raw.githubusercontent.com/kanripo/KR-Gaiji/master/images/KR0782.png" mimeType="image/png"/>
為沃壌宜用呉人圩田法築隄捍水為田募富民欲得<lb/>
官者合其衆請耕官授以地而定其畔能以萬夫耕者<lb/>
授以萬夫之田版萬夫長千夫百夫亦如之三年而視<lb/>
成惰者易之勤者物地力之髙下㝎額扵有司以漸而<lb/>
征之五年有積蓄真授以命就其儲給之禄十年然後<lb/>
佩以符信如軍官法世襲之庶可寛東南歲餉之役可<lb/>
<pb n="KR4d0504_SBCK_009-29b"/>
得民丁數萬衛京師制島夷又因使富民役仕之志遂<lb/>
而江海求食民有所歸凶歲不至為盗今海口萬户之<lb/>
立頗宗其說而未盡用其法云關中大饑公建言大災<lb/>
之後土曠民稀可因之以行田制擇一二有仁術知民<lb/>
事者為牧守寛其禁令使得有為因舊民所在㝎城郭<lb/>
閭里治溝洫畎畒之法招其流亡勸以樹藝數年之間<lb/>
復其田租力役春耕秋歛量有所助久之逺者漸歸封<lb/>
域漸正友望相濟風俗日成法度日備則三代遺規将<lb/>
復見扵虚空之野矣天子稱善群臣未有相其謀者太<lb/>
史院教授雒陽楊茂先知造律候氣之法試用扵郭太<lb/>
史有徴晚合律臂為一書謀以進而患其辭煩簡失當<lb/>
<pb n="KR4d0504_SBCK_009-30a"/>
知公研究是學属潤色之公慨然整治其書且告當道<lb/>
兾其見用茂先病死不見進今蔵太史齊伯髙家皇朝<lb/>
經世大典之為書公任其勞居多其目則周禮之六典<lb/>
其制則近代之㑹要其事則今樞宻院御史臺六部總<lb/>
治中外百有司之事務而其牘蔵扵故府者不足則采<lb/>
四方之来上者叅之祖宗之成憲功臣之閥閱具存凡<lb/>
八百帙既進謂同列曰他日國史諸志表傳舉此措彼<lb/>
耳考公制作之志使究所長其為聖治禆益能使一代<lb/>
之風軓藹然先王之遺烈焉則其事業豈下扵先世兩<lb/>
公之在唐宋㦲仁皇末年謂近臣曰今儒者盡用惟虞<lb/>
伯生未顯擢耳俄晏駕而止英皇既居儲宫議寳冊禮<lb/>
<pb n="KR4d0504_SBCK_009-30b"/>
有司講前代典故無所扵考鄆忠憲王拜住在太常雅<lb/>
噐重公亟召公入議公曰世祖初年即命𥙿皇東宫後<lb/>
授王冊金寳詔告萬方此我朝典章也何以前代為王<lb/>
以公言入奏上大說輒行之及相英皇力薦公可大用<lb/>
時居憂方省墓姑蘇遣使求之江西不得求之蜀又不<lb/>
得比返命而事變作晋邸御講筵見公氣貌温和敷對<lb/>
剴切賜中統楮幣五十錠今上皇帝召公不至時賜臣<lb/>
下碑銘則諭㫖扵家撰述公侍延英閣求去者屢因言<lb/>
陜西田制得俞音徐進曰願假臣一郡試以此法行之<lb/>
左右曰虞伯生託此為歸計耳曲阜新廟成求使代祀<lb/>
允而復寢面請𥙷外則諭㫖若曰卿才何所不堪顧今<lb/>
<pb n="KR4d0504_SBCK_009-31a"/>
未可去耳中丞趙伯寧乗間為之請怒曰一虞伯生汝<lb/>
軰不䏻容耶閣中日承顧問或應制作文皆寓規諌或<lb/>
遇事諫止出不語人諌弗䏻止歸家悒悒數日家人察<lb/>
知之不䏻詰其故也為讀卷官擬進士䇿問二篇倣中<lb/>
庸九經之目問所以宜扵今之道次篇問九聖之學上<lb/>
覽嘉歎用其次篇一日受命草一勲舊封王制詞扵内<lb/>
庭同列二人甞為上所親信者宻謂公曰上意姑與國<lb/>
公公如其言有頃丞相来自榻前趣進草甚遽公以草<lb/>
視之愕然公悟同列紿巳亟易其詞以進終無所言又<lb/>
一日受命記一古寺稍陳前代遺蹟有構飾扵上者謂<lb/>
公前代相臣子孫適美前事爾他日入見上以是語之<lb/>
<pb n="KR4d0504_SBCK_009-31b"/>
對曰前代巳逺臣庶子孫思其父祖固不忘其所事此<lb/>
可爲忠孝臣愚不足以及此但臣以踈庸遭遇聖代致<lb/>
位通顯他日臣之子孫以臣遭遇世世母忘本朝厚恩<lb/>
亦忠孝之勸也故臣謂能爲此言扵上前者亦必忠孝<lb/>
之人也上目近臣歎異之公坦易質直揚搉人品質正<lb/>
文字臧否惟是之從無所顧忌故朝論屢以御史才薦<lb/>
之然亦以是賈怨動以危事中之頼人主察其無他以<lb/>
免惟篤孝友少與嘉魚令共學扵家父子兄弟自爲知<lb/>
己人以儗眉山三蘇嘉魚殁撫其孤遺如已子孟兄秉<lb/>
以莞庫觧送官物至京道途折閱直數千緡公悉代償<lb/>
無難色遇庶弟棐及其孤妹皆盡恩禮常以祿養不及<lb/>
<pb n="KR4d0504_SBCK_009-32a"/>
其親遇珍膳不敢盡噐盛暑不命童子揮扇曰勞人以<lb/>
佚已君子不為也生平知已大臣藁城董宣公保㝎張<lb/>
蔡公隴西趙魯公皆國元老趙之復相甞面請召桞城<lb/>
姚公涿郡盧公廣平程公呉興趙公每與公論文輒以<lb/>
方来文柄属之當世文士甞經論薦後皆知名諸公受<lb/>
業為所推許今多公輔之噐不可悉數公之為學非託<lb/>
空言每言先王建事立功必本扵天理民情之實故教<lb/>
學者務欲貫事理扵一致同雅俗扵至情以是為圖治<lb/>
之本其扵經則曰易之為書首尾完具扵三聖人之手<lb/>
生乎千載之下仰觀千載之上以凡下之資而欲窺見<lb/>
天與聖人之道不可下此而他求也得江東謝君直之<lb/>
<pb n="KR4d0504_SBCK_009-32b"/>
說以先天八卦圖為河圖九數而九位者為洛書十數<lb/>
而五位者為五位相得之圗心雅善之或請著說則辭<lb/>
曰易道廣大苟得其自然之數何徃不合先儒有成言<lb/>
焉存以俟知者扵禮則曰學知先務莫切是經惟二戴<lb/>
襍以後人所記變禮不可盡信其餘則二帝三王之遺<lb/>
文天子諸侯大夫士之成制粲然可考不可以淺近言<lb/>
也屢欲通古今為一書以為後来考禮之助以宦業不<lb/>
克就濂洛新安諸君子之書就其所存以極其至而慨<lb/>
夫吾黨之士知之者微矣扵吴氏書亦然二氏之學徃<lb/>
徃窮其指歸即其徒叩其負挾有所見則為之太息曰<lb/>
學者不䏻潛心聖人之微言以明下學上逹之要而欲<lb/>
<pb n="KR4d0504_SBCK_009-33a"/>
切究性命之源死生之說其䏻不引而歸之者難矣其<lb/>
爲文自其外而觀之汪洋澹泊不見涯涘<graphic n="KR3766" url="https://raw.githubusercontent.com/kanripo/KR-Gaiji/master/images/KR3766.png" mimeType="image/png"/>乎其中深<lb/>
靚簡潔㢘劌俱泯造乎混成與四明袁公伯長清河元<lb/>
公復初友厚二人有著作必即公論之元𥘉謂公文無<lb/>
雷霆之震驚鬼神之靈異将何以稱扵世公謝曰誠不<lb/>
能也晚乃大服其言至大延祐以来昭告冊文四方碑<lb/>
板多出乎手其撰次論建與其陶冶性情黼藻庶品之<lb/>
作襍之古名賢之編卓然自成一家言客未嘗見其學<lb/>
書篆隷行楷題榜下筆便覺超詣以書名扵世者憚之<lb/>
少讀邵子書領悟其妙題其室曰邵菴學者因號之曰<lb/>
邵菴先生然廷陛都俞朝野稱謂率多以字行其存藁<lb/>
<pb n="KR4d0504_SBCK_009-33b"/>
自題曰道園學古録門人彚而鋟之得應制十二卷在<lb/>
朝二十四卷歸田三十六卷方外八卷其散逸尚多閒<lb/>
居雖乆歸羙報上之心仁民澤物之志未甞一日忘之<lb/>
邑有平糴倉田淪扵方外力言扵當道復之邑大夫陳<lb/>
有容率同志作邵菴書院迎公講道其中以恵學子公<lb/>
欣然諾之落成而公薨在法公當進爵賜謚既葬而命<lb/>
未下玄扵公有奕世之契最先受知叅政公愽士之召<lb/>
公寔薦之朝同朝十年奨借非一故扵是銘雖重扵作<lb/>
而不敢辭銘曰<lb/>
吁嗟先生衡山之髙岷江之長磅礴深廣何可量也山<lb/>
英川靈合為天章變化倐忽何可常也君子用世斯文<lb/>
<pb n="KR4d0504_SBCK_009-34a"/>
耿光鳯凰鳴矣于朝陽也善人云亡士氣弗昌鶗鴂先<lb/>
鳴百草爲之不芳也王良善御騏驥上<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>孰䏻寘之周<lb/>
行也范冠蟬緌蠶績蟹筐孰䏻措之範防也載彼營魄<lb/>
返乎混茫朱鳥之舎離明之鄊也扵粲遺文布濩四方<lb/>
琬琰之刻名山之蔵也吁嗟先生古有先哲兮知徳知<lb/>
言知徳不易知言尤囏先生繼作兮誰謂九京九京可<lb/>
作兮百世弗諼大化幽黙兮孰控孰搏芝草三秀醴泉<lb/>
有源天将以斯文兮厚公之子孫<lb/>
　　碑文<lb/>
　　　曲阜重脩宣聖廟碑<lb/>
今上皇帝臨御之七年歲在已夘春三月戊辰御史大<lb/>
<pb n="KR4d0504_SBCK_009-34b"/>
夫臣别里怯不華臣脫脫御史中丞臣逹識鐵穆兒臣<lb/>
約治書侍御史臣鏞等奏監察御史言天暦二年十月<lb/>
文宗皇帝在御奎章閣學士院臣奏曲阜宣聖廟自漢<lb/>
唐宋金凡有隳廢必奉敕繕脩功成則勒之石衍聖公<lb/>
以舊廟将壊飾書奉圖属學士院以聞時文宗覧圖諭<lb/>
㫖省臣趣脩之事竣則立碑以詔方来今新廟既落而<lb/>
成績未紀懼無以稱塞先詔御史章上臣等僉議請敕<lb/>
翰林侍講學士臣玄為文奎章閣學士院臣巙巙為書<lb/>
侍御史臣起巖為篆以臺儲中統楮幣二萬五千緡為<lb/>
立石之貲制皆允傳敕臣玄俾序其事玄拜手稽首言<lb/>
曰天佑下民作之君作之師昔者伏羲神農黄帝尭舜<lb/>
<pb n="KR4d0504_SBCK_009-35a"/>
禹湯文武數聖人者作君師之道備扵一人用䏻左右<lb/>
上帝克綏厥猷吾夫子出天獨俾以斯道凡天叙天秩<lb/>
天命天討之事夫子明禮樂刪詩書賛易道脩春秋而<lb/>
品節之以為百王法扵後世儀封人曰天将以夫子為<lb/>
木鐸子貢曰固天縦之将聖夫子自論斯文之任上以<lb/>
属扵天下以属扵己使得位設教即前數聖人所為繼<lb/>
天立極者也是故天欲興一代之治則吾夫子之道必<lb/>
大昭明扵時厯千萬世如出一轍皇元龍興朔方太祖<lb/>
皇帝聖知天授經營四方太宗皇帝平金初年歲在丁<lb/>
酉首詔孔元措襲封衍聖公復孔顔孟三世子孫世世<lb/>
無所與增給廟户皆復其家是歲暦日銀諸路以其半<lb/>
<pb n="KR4d0504_SBCK_009-35b"/>
東平以其全給脩宣聖廟㝷詔括金之禮樂官師及前<lb/>
代典冊辭章鐘磬等噐遣官分道程試儒業世祖皇帝<lb/>
初在藩邸多士景從比其即位太召名儒闢廣庠序命<lb/>
御史臺勉勵校官大司農興舉社學建國子監學以訓<lb/>
誨胄子興文署以板行海内書籍立提學教授以主領<lb/>
外路儒生宿衛子弟咸遣入學弼輔大臣居多俊乂内<lb/>
廷獻納能明夫子之道者言必稱㫖在位三十五年之<lb/>
間取士之法興學之條討論之規禆益逺矣𥙿宗皇帝<lb/>
時在東宫賛成崇儒之美成宗皇帝克繩祖武銳意文<lb/>
治詔曰夫子之道垂憲萬世有國家者所當崇奉既而<lb/>
作新國學增廣學宫數百區胄監教養之法始備武宗<lb/>
<pb n="KR4d0504_SBCK_009-36a"/>
皇帝煟興制作加號孔子爲大成至聖文宣王遣使祠<lb/>
以大牢仁宗皇帝述世祖之事弘列聖之䂓尊五經黜<lb/>
百家以造天下士我朝用儒扵斯爲盛英宗皇帝鋪張<lb/>
鉅麗廓開彌文明宗皇帝凝情經史愛禮儒士文宗皇<lb/>
帝緝熈聖學加號宣聖皇考爲啓聖王皇妣爲啓聖王<lb/>
夫人改衍聖公三品印章歸山東鹽運司歲課及江西<lb/>
江浙兩省學田歲入中統楮幣三十一萬四千緡俾濟<lb/>
寕路以脩曲阜廟庭文宗賔天太皇太后有㫖董其成<lb/>
功今上皇帝入纂丕圖儒學之詔方頒闕里之役鼎盛<lb/>
山東憲司洎濟南緫管蒞事共恪以元統二年四月十<lb/>
一日鳩工至元二年十月初吉落成宫室之壮以寧神<lb/>
<pb n="KR4d0504_SBCK_009-36b"/>
棲樓閣之崇以<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>寳訓周垣繚廡重門層觀丹碧黝堊<lb/>
制侔王居申命詞臣楊厲丕績扵是内聖外王之道君<lb/>
治師教之誼大備扵今時猗歟盛㢤皇元有國百餘年<lb/>
以来繕脩宣聖廟再丁酉之初以開同文之運天暦之<lb/>
際以彰承平之風東冐扶桑西踰崑崙南盡火維北際<lb/>
氷天聖道王化廣大悠久相爲無窮治本實在兹矣有<lb/>
詔御史臣思立奉祝幣牲齊馳驛徃祭臣玄既叙顛末<lb/>
請系以詩詞曰厥初生民倥侗顓蒙三五既作大道爲<lb/>
公風氣日開民俗日漓道統絶續孰綱孰維少昊之墟<lb/>
東魯之土誕生聖人以淑萬古聖人以生代天以言立<lb/>
我民極與天並存維皇建極尊用其道百王軌範于以<lb/>
<pb n="KR4d0504_SBCK_009-37a"/>
順考三光以全寒暑以平俊民用章時乃邉衡天子垂<lb/>
拱大臣承弼體信逹順鳯麟時出皇元之興厚集大命<lb/>
大宗興文首法孔聖世祖龍飛多士属心恢弘文治濬<lb/>
發徳音世及三紀仁漸義摩建學立師善人用多裕宗<lb/>
温文祗荷詒燕成廟崇儒迪若天顯武皇英毅入繼離<lb/>
明載崇徽號玊振金聲濬哲仁皇文徳繼世誕揚祖訓<lb/>
籲俊尊帝爰及英宗禮樂孔<graphic n="KR0907" url="https://raw.githubusercontent.com/kanripo/KR-Gaiji/master/images/KR0907.png" mimeType="image/png"/>穆穆明考蓄徳懿文文<lb/>
宗纉緒聖聖克肖乃開奎府廼飾孔廟今上嗣位丕式<lb/>
大猷勒石新廟宏賁洪庥新廟奕奕泰山具瞻衡紞紘<lb/>
綖衮裳衣䄡維宋維金遺刻具在扵赫我元冠冕百代<lb/>
我元聲教極𬒳堪輿黌舍萬里誦詩讀書維兹曲阜斯<lb/>
<pb n="KR4d0504_SBCK_009-37b"/>
道之壼如水有源如木有本皇鍳在上執我道樞相我<lb/>
熈朝躋民唐虞睠言臺臣職是風紀昭宣獻謨寔用歸<lb/>
羙聖道王化如日麗天儒臣詠歌億載萬年<lb/>
　　　江陵王新廟碑<lb/>
大元至正七年某月制故湖廣等䖏行中書省左丞相<lb/>
贈佐平南紀宣力功臣太師開府儀同三司上柱國追<lb/>
封楚國公謚武㝎阿里海涯改贈宣威服逺輔徳翊運<lb/>
功臣進爵江陵王官職勲謚如𥘉制下王之諸生以舊<lb/>
廟在天臨郡治之義和坊者襍扵闤闠廟貌弗肅徙扵<lb/>
故第之側作正廟七間中肖王像後堂稱是别作神主<lb/>
父祖子孫咸列于位歲遇王之忌日祭像前廟時祭嘗<lb/>
<pb n="KR4d0504_SBCK_009-38a"/>
烝設主後室罇爼籩豆壹遵古遺廟之門廡垣墻崇大<lb/>
厥制克稱封爵享祀之庖齋宿之舍祭畢飲福之所各<lb/>
有序置經始扵六年之秋落成扵是年之冬曽孫慈利<lb/>
監郡阿思蘭海涯至瀏上謁玄記之惟王建國為國家<lb/>
表功之極榮子孫旌徳之盛典具載國史玄請舉其犖<lb/>
犖大者掲而書之麗牲之石庶㡬觀者知王之功在社<lb/>
稷徳在人心所為不朽者寔在于茲玄博觀天下大勢<lb/>
古今以江陵平江南者四代焉未有不先得荆州而䏻<lb/>
得天下者晋以王濬益州舟師下江陵而吳降陏因宇<lb/>
文氏先取蕭察江陵之北用以圖陳而陳亡趙藝祖即<lb/>
位之初即命慕容釗将兵假道以伐湖南延釗至江陵<lb/>
<pb n="KR4d0504_SBCK_009-38b"/>
襲降髙繼冲由岳趨湖南周保權平然後東舉閩越西<lb/>
舉巴蜀南唐稱臣我世祖皇帝征宋既渡江阿里海涯<lb/>
以偏師搗江陵既而㧞之由是進兵遡洞庭薄長河遂<lb/>
平湖湘聲震南海丞相伯顔以大兵順流而東徇呉越<lb/>
傳臨安宋主納欵故今之善言兵者謂王先取江陵其<lb/>
㓛不在伯顔下向使江陵未附是時東蜀猶宋地也萬<lb/>
一宋人合荆蜀之兵以闚江漢雖勝負素㝎然豈萬全<lb/>
之䇿㢤王下江陵降髙逵捷書至上爲之大燕三日手<lb/>
書以勞王誠以荆州㝎則東南之勢定矣厥後王建省<lb/>
湖湘分兵嶺嶠恩威並翔悉有其地宋太師既<graphic n="KR1106" url="https://raw.githubusercontent.com/kanripo/KR-Gaiji/master/images/KR1106.png" mimeType="image/png"/>其孤<lb/>
臣謀立兩孱王扵閩海文天祥亦舉兵江西湖南廣右<lb/>
<pb n="KR4d0504_SBCK_009-39a"/>
王承制署吏勞来既久人心已安勢難動揺㝷自覆敗<lb/>
故今善論功者謂王扵斯時綏㝎湖廣視先取江陵之<lb/>
功亦未易以髙下論也抑玄甞聞長沙先輦縉紳大夫<lb/>
言王初圍潭州守臣李芾嬰城固守者三月餘芾死力<lb/>
盡諸将乃開門入我師同列兩叅政怒其後降欲屠其<lb/>
城王持不可兩叅政不從遣使入奏王亦遣使附奏扵<lb/>
上皇曰臣𥘉徂征受命陛下首以曹彬下江南不殺人<lb/>
為訓今潭州城已降同列疾其拒命之久欲獮其民臣<lb/>
誠不敢負陛下先詔昧死為民請命叅政使偶先至京<lb/>
半月上詢知不自王所来疑之未即召見有頃王使至<lb/>
亟召入内得王奏大喜曰阿里海涯言與朕志正合乃<lb/>
<pb n="KR4d0504_SBCK_009-39b"/>
召叅政使入切責之若曰國家征南非貪其國欲使吾<lb/>
徳化均及其民人爾今得土地而空其城政復何為汝<lb/>
不禀命主将輒為異同當正汝罪以汝薄勞今姑貰汝<lb/>
後復敢爾必寘汝法其從阿里海涯慰安吾民毋或異<lb/>
議使者徃復十有四日奏下王布宣徳音城中官民士<lb/>
庶道俗男女貴賤長穉亡慮百萬㳺魚在釜寄命頃刻<lb/>
頼王一言易骨而肉由是列城聞風歸附相望未及朞<lb/>
年南盡八桂冐于南隅悉歸職方王之威惠其盛矣㢤<lb/>
夫天之為徳莫大扵好生聖人一天下之道莫先扵不<lb/>
嗜殺用兵之不祥莫大扵殺降殺降之慘尤莫盛扵屠<lb/>
城将家一念之烈流毒數世其後嗣盛衰之報百不失<lb/>
<pb n="KR4d0504_SBCK_009-40a"/>
一豈獨曹彬曹翰為有徴也王之子孫多賢文武才噐<lb/>
代有聞人天之報亦昭昭矣雖然國家先㝎臨安後平<lb/>
淮東今追爵伯顔淮安王表武功之所終先㝎江陵次<lb/>
平臨安追封王以江陵之地表武功之所始歟二王之<lb/>
論㝎天下混一七十餘年矣王家世北庭阿里海涯其<lb/>
小字也及貴以小字行其世系之詳見故翰林學士承<lb/>
㫖姚文公燧神道碑銘玄既述功徳之大者以遺後人<lb/>
復作迎送神詞曰出師四方訓以不殺惟江陵王受命<lb/>
徂征卷甲西南荆州底平揚旗洞庭和風鳴條駐軍長<lb/>
沙以逸制勞湘人籲降王寔活之三軍不刃王寔遏之<lb/>
土田第宅賜在湘野僮客千億是畊是稼奕奕新廟于<lb/>
<pb n="KR4d0504_SBCK_009-40b"/>
湘之堧犧牲粢盛歲取湘沅朱弓金鎧新廟是蔵鍾皷<lb/>
鞺鞳牲肥酒香王徠徐徐旗旄獵獵湘靈嶽祗惟是震<lb/>
疊王降庭止有蕃胤祉繩䋲曽孫以享以祀曽孫繩䋲<lb/>
自雲徂仍江漢同流汝功匹休皇家百世吾王不留言<lb/>
從世皇世皇遐征曠曯八荒乃睠南顧維此荆州曰汝<lb/>
之功荆州汝功朕世服膺今我嗣皇王汝江陵王拜稽<lb/>
首曰憑天威神筭天授荆人来歸洞庭泱泱湘水是匯<lb/>
王有曽孫廟祭来㑹國利利忠家利利孝忠有旂常孝<lb/>
有廟貌王来風雨王去日星焄蒿昭明曽孫以寧廟貌<lb/>
弘敞曽孫衆多挽留莫從屢舞以歌有朱斯扉有雕斯<lb/>
爼工歌渢渢福禄来祜載奉雕爼載闔朱扉萬有千祀<lb/>
<pb n="KR4d0504_SBCK_009-41a"/>
王無我遺<lb/>
　　　洞淵閣碑<lb/>
太極判二氣分隂陽各究其變後天設六子六雷風獨<lb/>
彰其烈隂陽究其變而數行理氣之中雷風彰其烈而<lb/>
神寓造化之表迨夫世别醇醨位殊幽顯札瘥水旱若<lb/>
有握其柄者矣生殺予奪若有尸其職者矣道也者範<lb/>
圍乎兩儀法也者檢押乎品彚由是保制阨運道稱主<lb/>
宰攘除凶妖法入機用考夫漢儒列五畤之名而祠禱<lb/>
盛周官書十日之號而符呪興司厲有秩而祭于國祛<lb/>
疫有典而儺扵鄊其所由来不既逺乎斯則洞淵之閣<lb/>
作扵石晋之年端有自矣夫惟五季否塞群黎憔悴時<lb/>
<pb n="KR4d0504_SBCK_009-41b"/>
有神人拯世者出是殆旻天覆下之仁維伏魔三昧之<lb/>
尊寔神霄九帝之一以無為制動以不怒示威觀厥圖<lb/>
回漠然兆朕爰自黄冠道士肇跡天成青衣道童接武<lb/>
淳化歲厯四百功施億兆稽諸郡誌酌以輿誦禦民大<lb/>
陵之患已民雩壇之嗟感應捷扵皷桴枉直明扵槐棘<lb/>
至若樹降魔之幢于雲間得斬鬼之符于地下沴氣以<lb/>
之而屏息靈文由是而宣朗継道童而神效者有大夫<lb/>
曰章氏焉剏三層之神居表一郡之傑觀雖焮隣㓂具<lb/>
存遺規里人評事彭梅叟獨割已貲追還舊貫驅五丁<lb/>
之力以鑿石掄百尺之材以荷棟掲洞淵扵絶頂用縦<lb/>
凡目顔寥陽扵上層繼曰聖境中標諸天冠寳閣之稱<lb/>
<pb n="KR4d0504_SBCK_009-42a"/>
下扁朝元著璇題之㑹寥陽肖像七御儼如天宫伏魔<lb/>
專俟諸天列叙帝馭朝元距地而稍迩飛仙齊班而上<lb/>
趍直北面勢題極髙明綺䟽透乎初日藻繪留乎行雲<lb/>
閣後崇壝其名虗皇賛府歐陽確旌表彭知微裒衆力<lb/>
之所作也壝後累榭以奉三寳居士周繼祖李必興踵<lb/>
義士之所為也三棟中逹兩廂傍峙左挾之屋重上懸<lb/>
鐘千斤右挾之屋如之鳴皷百里左廡則薰南鐂崇勛<lb/>
作天師閣右廡則潭東劉龍祥作三官閣東為延真觀<lb/>
舊主洞淵新侑玄帝北坡彭仁叟之所剏其神遷自壬<lb/>
癸福地者也北為鳯林橋上引鈐岡下通青原茂林楊<lb/>
學周之所建其意比擬河漢閣道者也神幣燎而不炊<lb/>
<pb n="KR4d0504_SBCK_009-42b"/>
其爐曰光明蔵神泉引而無害其井曰清淨源毎歲上<lb/>
元設齋半月金碧炫轉扵西東琉璃晃耀乎表裏張燈<lb/>
如漢大乙蹤跡通宵而可行題榜若魏凌雲鬚髮望空<lb/>
而欲白刼利兠率彼皆鋪張華林欝羅孰得逰覽故夫<lb/>
地位之髙有若兹閣神人之好信在于樓乎而况發武<lb/>
功過孤川山脉鍾具秀矣導攸輿匯盧洞江流蓄其靈<lb/>
矣城濠通龍湫之穴郡市布蜂房之居要之地固以仙<lb/>
而名境亦資人而勝錬師雲窓周孔鼎静嘿蕭宣徳西<lb/>
叟李應康玄門之梁梠羽帔之冠弁品登真録功播珠<lb/>
庭者也守約曽從龍省齋歐陽慶祥翠峰彭大同坦菴<lb/>
施端履斯立曽廷暉静學劉孔彰矮窓蕭恵通無為王<lb/>
<pb n="KR4d0504_SBCK_009-43a"/>
雷發洎夫桂林可心之劉曰元亨曰道弘環中澂川之<lb/>
彭曰克恭曰道明塵外之曽曰貴寛適吾之劉曰益新<lb/>
皆宗證之幹蠱冲侶之裒謙䏻使丹芝之茹有圃青精<lb/>
之飯有田扇離次而液祥金起般輸而獻神伎然後聲<lb/>
鏗律吕之和噐備天人之供者也貴寛㓜從先人来斆<lb/>
真舘及長離俗之志勇禔身之律嚴佩混元之袐章茹<lb/>
抱黄之𣑽炁撝訶而百靈集禜禬而諸福臻爲兹山而<lb/>
徴辤夀斯道扵来裔真其人也與嗟夫赤明延康坐更<lb/>
厯刼勾芒玄㝠迭御四時洪惟皇元昭授神筞歲宗群<lb/>
望代闡釐事切意洞淵之扵明時正猶希夷之扵衆物<lb/>
人見主張之功若無事者孰知輔翼之惠又振徳之乎<lb/>
<pb n="KR4d0504_SBCK_009-43b"/>
雖然啇顔迩徳人之居當疵癘之年亦獲免是華封居<lb/>
放勛之世舎富夀之祝則何以㢤載揚洪庥請志善頌<lb/>
銘曰粤若邃古大和磅礴柔剛相乗饒乏紛錯情滋僞<lb/>
生氣嬴沴作道惟虗集庶物槖<graphic n="KR1371" url="https://raw.githubusercontent.com/kanripo/KR-Gaiji/master/images/KR1371.png" mimeType="image/png"/>神繇精聚九圍郛郭<lb/>
閏晋非据烝黎罔託煜䖏江沱晝火其爝軫野遘災帝<lb/>
衷是愕維時洞淵受命碧落相爾黄冠抽我玄鑰茢氛<lb/>
彗歊禊穢哲惡道心刳螟善氣辟蠚三樟巢鳯孤笛舞<lb/>
鶴爰欵冲逰誕矗穹閣琪樹層柯金枝重蕚翾升華拱<lb/>
疊欆朱欂飛㢘霄騫天禄雲躇赫曦雕櫳鮮猋虗箔帝<lb/>
真燕娭營衛揮攉匽旌呉回凾琛海若祝融灌烽蓐收<lb/>
噤柝年降屢康歲興長樂士勤竹素農力錢鎛啇通任<lb/>
<pb n="KR4d0504_SBCK_009-44a"/>
輦工世榘矱征行靡占疾疢勿藥皇風載熈大道斯廓<lb/>
罔俾仁聖職憂民瘼神之格思萬夀攸酢<lb/>
　曽塵外錬師来求洞淵閣碑惜予乆病不能親書煩<lb/>
　致意青城楊奉禮為余雙樞筆作漢隷書之歲久當<lb/>
　與韓擇木桐栢觀記爭先進而方駕漢魏可也如字<lb/>
　多碑窄可倣張長史郎官石用小楷書之青城皆足<lb/>
　辦此故以相属也<lb/>
　　　元封秘書少監累贈中奉大夫河南江北等䖏<lb/>
　　　行省叅知政事護軍追封齊郡公張公先世碑<lb/>
皇元敕有中原樹建侯伯經營四方濟南張氏得國扵<lb/>
齊在東諸侯中脩臣職甚謹權府厯城張公受命我元<lb/>
<pb n="KR4d0504_SBCK_009-44b"/>
為齊陪臣父子相承屢攝齊政内治新政外禦强隣彌<lb/>
縫周旋使齊事我元甚忠故張公有功齊人甚大世祖<lb/>
罷侯厯城子孫仕于天朝仁宗繼述祖訓開科取士延<lb/>
祐甲寅有臣起巖首貢于齊明年乙夘大廷䇿士擢第<lb/>
一人寔厯城張公曽孫多士偉之父中秘書齊公範碩<lb/>
徳髙年生受顯爵及其即世子仕日崇贈典日厚今皇<lb/>
上纉緒起巖列官中書叅崇國議㝷進二品父範贈河<lb/>
南江北等䖏行中書省叅知政事追封齊郡公推及大<lb/>
父贈封有差至元二年三月十日上御厚載門奎章大<lb/>
學士臣沙臘班從言於上曰侍講學士起巖服勞累朝<lb/>
恩賚先世将為碑銘垂諸久逺其敕翰林直學士臣玄<lb/>
<pb n="KR4d0504_SBCK_009-45a"/>
製文奎章閣學士巙巙書丹奎章閣承制學士師簡篆<lb/>
其碑首以賜上允其言扵是臣玄承詔討論張氏本章<lb/>
丘人逺柤逸避兵難贅禹城呉氏家生三子曰某季曰<lb/>
寅娶髙寅二子長曰敬宗娶燕三子長曰道娶李一子<lb/>
曰迪字吉甫是為懐逺公寔權府府君之父中秘書齊<lb/>
公之曽大父也姿貌偉傑膂力絶倫臂擐石獅子起行<lb/>
戯與里中少年角無敢嬰者狂虣無頼遇輒以力伏而<lb/>
拱之善騎射能兼控二强弩綰絃着指連彀俱滿軀榦<lb/>
才力中募版本軍三翼都總領金人南遷寓迹農業齊<lb/>
國張忠㐮公行尚書省濟南招致帳下用戦功遷濟南<lb/>
兵馬鈐轄城中更兵燹公私𪠘舍盡焮忠㐮命權府事<lb/>
<pb n="KR4d0504_SBCK_009-45b"/>
公善繕郛建府治畫閭里招流亡駸復舊觀時有隣㓂<lb/>
晝旂夕柝斥堠明肅衆頼無恐行省自水砦還治拜懷<lb/>
逺大将軍元帥右監軍濟南府推官佩黄金虎符仍提<lb/>
領厯城縣事忠㐮南征荐命留後公蒞政㢘平號稱良<lb/>
吏兵後民稀城内外多間田召民占射墾為永業已獨<lb/>
無取事平從民買田城北浹河生平治産不求豊腴纔<lb/>
足即已嘗曰吾禄足以給衣食居足以避風雨安用怙<lb/>
勢殖私以為子孫累為吾志玷耶娶李追封齊郡夫人<lb/>
一子福字顯祖是為權府君雄徤府君雄建有父風尤<lb/>
考敬好學讀春秋左氏傳貞觀政要䏻背誦年十九嘗<lb/>
重午日與諸将馳射桞閱武堂下一發命中身手驍捷<lb/>
<pb n="KR4d0504_SBCK_009-46a"/>
忠襄賞𥙷列校歲庚寅従朝和林預議伐金從取邳圍<lb/>
沛食盡其将率敢死士夜斫營謀突圍出府君力戦却<lb/>
之退擊劘其壘而還詰朝沛䧟給白金符為中書奏差<lb/>
從攻宋蘄黄有功縣官増諸路兵濟南調二千三百人<lb/>
齊人繹騷奉省命謁扵上曰兵興民疲役無虗歲今又<lb/>
増兵物情易駭盍寝其命以安危疑敷對詳懇上大恱<lb/>
從之准舊制丁二十人調一餘罷不行得㫖馹還所過<lb/>
宣上徳懽聲如雷櫂濟南軍民鎮撫都彈壓行中書省<lb/>
牙魯瓦赤建議常征外増銀六兩視絲綿中分折輸嗣<lb/>
侯宣恵公将遣使入奏而難其人府君請行至白藩王<lb/>
曰新邑民已㝎正賦今又増額将不堪命王以聞命遂<lb/>
<pb n="KR4d0504_SBCK_009-46b"/>
罷遷兵馬鈐轄府事從宣惠私覲面陳上前乞休兵息<lb/>
民以養其力上嘉納之侯觧玄貂玉帶以旌其忠侯薨<lb/>
即藩王所奉子宏朝和林宏嗣國是為武靖公府君歸<lb/>
力請致仕進諸子曰吾輔齊國三世朝㑹征伐未嘗不<lb/>
從今五十有六其歸休之時乎年七十一終居家䖏官<lb/>
教子人取以為法娶楊氏鎮國上将軍左副元帥通女<lb/>
弟有淑徳孝行追封齊郡夫人五子中子鑄山字宣卿<lb/>
一字仲宣號黄臺野客是為天官齊侯英邁豪爽㓜負<lb/>
竒節讀書通大義交友重然諾布衣以大任自期古人<lb/>
自朂出中庸大學授諸子曰爾曹熟此宰相可䏻也襲<lb/>
官嘗宰厯城讓其丞叚而已丞之禄入均恵族䣊稍嬴<lb/>
<pb n="KR4d0504_SBCK_009-47a"/>
與賔客擊鮮爲髙㑹每傾巳賑人已匱不悔人負不尤<lb/>
至元官制行遷官臺監塲管勾辭不赴改博州録事判<lb/>
官轉陞東昌仍其任居官介然官滿赴調常鬻産治裝<lb/>
逆旅雖至乏絶人或周之非義不取䏻工書得黄豫章<lb/>
米襄陽筆法至元癸未十月十八日卒薊南城年四十<lb/>
九以孫貴𥘉贈中順大夫禮部侍郎上騎都尉追封齊<lb/>
郡侯娶安氏山東行省左右司郎中圭之女累封齊郡<lb/>
夫人二子長範次髙蚤卒三女長適翟氏夫亡貞莭次<lb/>
適宋某次適侯瓉範字議甫號孟齋是為中祕書蚤頴<lb/>
悟長愽學强記先侯守官清約家無宿儲公深自貶損<lb/>
贏以為養及厝葬如禮甞寓平原徳平鎮因古堤架屋<lb/>
<pb n="KR4d0504_SBCK_009-47b"/>
爲童蒙師或踰旬時不出門人號不下堤先生性不事<lb/>
華靡篤學信道尊聞行知善善不倦惡惡不避學者擬<lb/>
諸古人厯仕維州學正寧海左翊侍衛教授除四川等<lb/>
處副提舉子貴封集賢待制奉議大夫驍騎尉厯城縣<lb/>
子加封朝列大夫祕書少監驍騎都尉齊郡伯天曆戊<lb/>
辰正月二十七日就養京師卒年七十有七贈翰林直<lb/>
學士亞中大夫䡖車都尉追封齊郡侯加贈中大夫河<lb/>
南江西等䖏行中書省叅知政事護軍追封齊郡公公<lb/>
善吟詠冨著述有蓬窓藁益齋旅齋二集能大小篆隷<lb/>
行楷皆遒勁有體娶丘氏先卒再娶薛並封齊郡夫人<lb/>
二子長起巖薛氏所出𥘉授集賢修撰遷國子博士監<lb/>
<pb n="KR4d0504_SBCK_009-48a"/>
丞司業厯翰林待制監察御史中書右司貟外郎郎中<lb/>
兼經筵官轉太子左賛善燕王司馬拜禮部尚書叅議<lb/>
中書省事陞翰林侍講學士中奉大夫知制誥同脩國<lb/>
史㝷以本官知經筵事出為江南淛西道肅政㢘訪使<lb/>
未行奏留侍講進知經筵俄除陜西諸道行御史臺侍<lb/>
御史娶某氏封齊郡夫人次如古國子伴讀大司農掾<lb/>
娶某氏孫男二順孫堅孫女一初玄登第出起巖榜下<lb/>
同朝十年入翰林為僚友齊公之墓玄為之誌先玄父<lb/>
渤海侯蒙恩賜碑上敕起巖故玄聞命不敢以固陋辭<lb/>
惟張姓之始軒轅子青楊之子揮觀乾文制弓矢因得<lb/>
姓濟南忠襄爰聚厯城姓同一初始奮以武終顯以文<lb/>
<pb n="KR4d0504_SBCK_009-48b"/>
君臣相須蕃屏王室後先封齊豈偶然者懷逺公賁育<lb/>
之勇至扵治國仁如鄭僑㢘如晏嬰撫民乳雛如療飢<lb/>
渇權府府君生而忠孝資俻文武盡瘁所事勤施扵民<lb/>
旂常司勲伏臘里社殆未為過齊侯志崇心庳尚友徃<lb/>
哲齊公真脩實踐蔚為醇儒四方功徳積久發閎宜厥<lb/>
後人出際熈世褎然倫魁為國羽儀迨其立朝凛有風<lb/>
節舒徐進退求福不回豈非先世嘗有豪傑偉人禀賦<lb/>
敦龎未究厥藴氣鍾子孫才噐深茂福澤與俱我國家<lb/>
因以得名世之士㢤抑功及民者未食其報造物以遺<lb/>
其子孫㢤推其所自是宜為銘銘曰自古有國文武迭<lb/>
張顯允厯城齊姓之将代有鼎士奮于齊疆經緯文武<lb/>
<pb n="KR4d0504_SBCK_009-49a"/>
與世相當國初戡㝎厯城父子有力如虎世爲齊夘攝<lb/>
治其府區宅畷田民奠環堵既輯其民又禦其侮夫優<lb/>
維何民訖可休有増乗賦是克是掊夕馳我馬朝告厥<lb/>
猷天子曰嘻予嘉汝謀爲是暴歛我民何郵欽哉爾徃<lb/>
獻納是籌命爾朂爾侯度是脩爾田勿莱爾政勿苛農<lb/>
弛勞于野士畜銳于家時維張公恵齊孔多齊轄日膏<lb/>
齊廪日盈張氏獨貧三世筆耕豈善治國而不知治兵<lb/>
有遯黄臺有斆徳平蓄徳陳陳發聲訇訇宜侯宜公庶<lb/>
其哀榮累洽重熈時尚維文有偉國彦積文䇿勲奏篇<lb/>
大廷上曰不群繩武乃祖藎忠我君岀敷王言入賛聖<lb/>
謨踐敡政塗匪臺伊閣徳容温温良玉善琢維仁騶虞<lb/>
<pb n="KR4d0504_SBCK_009-49b"/>
惟瑞鸑鷟上勑詞臣考徳諏義錫朕寵命誄其先世有<lb/>
貞斯珉有亢斯竁亶其揚休式勸有位<lb/>
　　　元贈效忠宣力功臣太傅開府儀同三司上柱<lb/>
　　　國追封趙國公謚忠靖馬合馬沙碑<lb/>
國家彌文百度惟貞納民軌範垂則永世扵是群公先<lb/>
正先朝臣隣敷陳申命賜誄昭天漏泉罔不承休元統<lb/>
二年九月壬子中書平章政事臣撒迪臣闊里吉思等<lb/>
言扵上曰戸部尚書臣忽都魯沙乃祖也黒迭児乃父<lb/>
馬合馬沙事我世祖皇帝懋建嘉績仁廟在御並贈太<lb/>
傅封趙國公今将為碑其勑翰林直學士臣玄製文侍<lb/>
講學士臣起巖篆額戸部貟外郎臣楊益為書以賜制<lb/>
<pb n="KR4d0504_SBCK_009-50a"/>
可臣玄受命退閱故府得故學士桶行詞及忽都魯沙<lb/>
具事狀来乃叙而銘之思昔先王辨方正位體國經野<lb/>
必有多才藝之臣共成厥功爰及後主繼體守文亦必<lb/>
有世爵禄之臣共享其利有虞共工之官成周宫闈之<lb/>
守後世子孫著以為氏其可徴也考功記曰國有六職<lb/>
百工居其一國詩㝎之方中之傅大夫有九䏻第一曰<lb/>
建邦命龜夫六職者王公論道大夫立政在焉九能者<lb/>
使臣造命師旅誓衆次焉以是知審曲面勢之為職揆<lb/>
日作室之為能方是數者厥用大矣我元造邦臣若也<lb/>
黒迭兒若馬合馬沙功居六職之一才擅九能之先賛<lb/>
體國之謀濟世官之美是碑為宜按也黒迭兒系出西<lb/>
<pb n="KR4d0504_SBCK_009-50b"/>
域唐爲大食國人世祖居潜已見親任己未南征還幸<lb/>
其弟也黒迭児聞乗輿至衣地金<graphic n="KR1455" url="https://raw.githubusercontent.com/kanripo/KR-Gaiji/master/images/KR1455.png" mimeType="image/png"/>以藉馬蹄㝷裂金<lb/>
<graphic n="KR1455" url="https://raw.githubusercontent.com/kanripo/KR-Gaiji/master/images/KR1455.png" mimeType="image/png"/>分恵從官上深納其勤欵庚申即祚命董茶迭兒局<lb/>
凢潜邸民匠隷是局者悉以属之茶迭児云者國言廬<lb/>
帳之名也是年九月錫金虎符護以璽書至元三年㝎<lb/>
都于燕八月授嘉議大夫佩巳賜虎符領茶迭児局諸<lb/>
色人匠總管府逹魯花赤兼領監宫殿時方用兵江南<lb/>
金甲未息土木嗣興属以大業甫㝎國勢方張宫室城<lb/>
邑非鉅麗宏深無以雄視八表也黒迭兒受任勞勩夙<lb/>
夜不遑心講目算指授肱麾咸有成畫太史練日圭臬<lb/>
斯陳少府命匠冬卿掄材取貲地官賦力車騎教護属<lb/>
<pb n="KR4d0504_SBCK_009-51a"/>
功其麗不億魏闕端門正朝路寝便殿掖庭承明之署<lb/>
受釐之祠宿衞之舍衣食噐御百執事臣之居以及池<lb/>
塘苑囿㳺觀之所崇樓阿閣縵廡飛簷具以法故役不<lb/>
厲民財不靡國慈足使衆惠足勞人功成落之貤賞稱<lb/>
首歲十二月有㫖命光禄大夫安肅張公柔工部尚書<lb/>
叚天祐暨也黒迭兒同行工部脩築宫城乃具畚<graphic n="KR1257" url="https://raw.githubusercontent.com/kanripo/KR-Gaiji/master/images/KR1257.png" mimeType="image/png"/>乃<lb/>
樹楨榦伐石運甓縮版覆簣兆人子来厥基阜崇厥址<lb/>
矩方其直引䋲其堅凝金又大稱㫖自是寵遇日隆而<lb/>
筋力老矣紀功太常攸效欽崇部人鑿石作像髭髯咸<lb/>
肖沒置墓舍族属見之謂其非法謀棄隱䖏世祖夜夣<lb/>
也黒迭児若有愬事狀如生平明發召詰其家以像事<lb/>
<pb n="KR4d0504_SBCK_009-51b"/>
告亟命止之賜楮幣萬緡作祭事其子馬合馬沙實世<lb/>
其任大駕時廵上京出狩近郊入門甫植幄帳預存風<lb/>
雨收除燥濕具宜齊祭張次燕享設帟制作疊出等威<lb/>
以張物絶濫惡工極縝緻亦既厯年小心匪懈數𬒳殊<lb/>
眷積階正議大夫遥授工部尚書領茶迭児局諸色人<lb/>
匠緫管府逹魯花赤以終四子長曰蜜兒沙蚤世次曰<lb/>
木八刺沙以正議大夫領茶迭兒局仕至元貞授工部<lb/>
尚書次曰忽都魯沙由餘杭浦江監縣厯江南陜西兩<lb/>
臺監察御史轉漢中僉憲雲南行省都司入為户部貟<lb/>
外郎内臺御史大都路同知出為南山淮泗兩憲副杭<lb/>
州為總管復入為大都路逹魯花赤再出為濟南総管<lb/>
<pb n="KR4d0504_SBCK_009-52a"/>
三入為大興府尹十五遷為正議大夫户部尚書次曰<lb/>
阿魯渾沙不仕孫烏馬児寔蜜里沙子當襲是官以㓜<lb/>
乃用阿魯渾沙子蔑里沙繼領茶迭兒總管府逹魯花<lb/>
赤烏馬兒既長授揚州織染局同提舉先世木八刺沙<lb/>
請于朝制贈也黒迭兒效忠宣力功臣太傅開府儀同<lb/>
三司上柱國追封趙國公謚忠敏娶忽都魯也識封趙<lb/>
國夫人又贈馬合馬沙推誠賛治功臣太傅開府儀同<lb/>
三司上柱國追封趙國公謚忠靖娶島刺繼怱都並封<lb/>
趙國夫人至是忽都魯沙中外踐敡不失令譽有司厚<lb/>
徃飾終施及祖禰厥有繇焉人臣盡忠所事信必有後<lb/>
玄惟考周官之法誦楚官之詩執太史之簡為小史之<lb/>
<pb n="KR4d0504_SBCK_009-52b"/>
讄有君命焉不辤卒葬歲月事在壙石不書二代共為<lb/>
一碑用漢薛君劉君故事銘曰西域有國大食故壌地<lb/>
産異珎户饒良匠匠給将作以實内帑人用才諝邦周<lb/>
攸爽維忠敏公外譓中朗機警赴功敬慎事上私第翼<lb/>
翼南還駐仗軾我路馬地布美璗左右世祖羽翼雄創<lb/>
受命繕營廓智弘敞楗梯設梁九軌夷曠　木槤陶萬<lb/>
夫于徃取鍜取厲于剗于磢有盈斯覺有閎斯抗皇皇<lb/>
紫宮民極環仰軒轅綴列鈎陳聨象黄龍負柱金爵栖<lb/>
榜六寝儷羙百雉侔状心諦間架目諧㝷丈手胼屏翰<lb/>
心瘁保障詒彼忠靖世筦廬帳氈施重霤駞梚百兩秦<lb/>
盖封樹唐衣愧瓬曷覩國制麗宻無譲榘矱相㝷雲来<lb/>
<pb n="KR4d0504_SBCK_009-53a"/>
是倣熙庸帝縡佩寵夫奨業盛曷奕光流盻蠁穹碑啓<lb/>
道貞石詔像夢徴辰告秩冠寅亮賵文瞴原檖貺謚壙<lb/>
雍都疇俶洛宅敦昉企蹤保奭嫓績蕭相<lb/>
<pb n="KR4d0504_SBCK_009-53b"/>
</p>
<p>
圭齋文集卷之九終<lb/>
<pb n="KR4d0504_SBCK_009-54a"/>
</p>
<p>
</p>
  </div>
</body>
</text>
</TEI>
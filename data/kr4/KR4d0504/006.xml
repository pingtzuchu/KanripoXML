<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0504_SBCK_006-1a"/>
圭齋文集卷之六　宗孫銘鏞編集<lb/>
　　　　　　　　　　　　　安成後學劉釪校正<lb/>
　　記<lb/>
　　　分宜縣官題名記<lb/>
分宜縣袁上邑置逹魯花赤縣尹丞主簿尉各一員尹<lb/>
以上省選丞以下部選起至元十三年丙子迄今至正<lb/>
二年壬午六十又七載仕于斯者接踵而邑未有題名<lb/>
浚儀趙君思順以世家文獻来宰斯邑二年官政脩舉<lb/>
乃考索故府得累政名氏到罷歲月悉登載諸石玄適<lb/>
訪族邑鈐南防里属題其端以吿来者玄嘗謂題石之<lb/>
設官署皆有之本非以爲勸善也而其道寓焉士厯官<lb/>
<pb n="KR4d0504_SBCK_006-1b"/>
服采人品不齋上焉者不恒有下焉者無庸言中人苟<lb/>
且之政十居八九其志皆為三歲終更身去是即已殊<lb/>
不知身去而名留臧否何可泯也使䏻以是而存諸心<lb/>
則知官之為恫瘝也久矣雖然謂其身去而不之䘏者<lb/>
非才而闇扵事者也求為有名至扵生事以厲民者有<lb/>
才而過乎中者也玄既為題名有勸善之道則不敢不<lb/>
著近名之弊以為戒趙君為我刻之後之覧者有以自<lb/>
省則吾鈐岡之人繼自今受㢘勤之賜而𬒳愷悌之福<lb/>
扵無窮也<lb/>
　　　分宜縣學復田記<lb/>
昔前宋咸淳癸酉分宜民曰宋應槐訟其鄊有田稱梁<lb/>
<pb n="KR4d0504_SBCK_006-2a"/>
子思所置立户為萬夀菴長明庄者崇法院僧正冲之<lb/>
所作偽也宋田令寺已有常住田不得買民業冲違法<lb/>
私買妄稱梁氏所置故應槐發之漕使鍾某閲實㩀法<lb/>
罪冲等而沒其田以卑分宜縣學養士士刻石為記其<lb/>
文載縣志甚明越三年宋亡分宜内附其田租歲入學<lb/>
廩前後凢二十有八載大徳已亥庚子縣學直學鐂應<lb/>
丑死其子自昭受崇法寺僧錢盗以本學砧基簿賣之<lb/>
由是僧恃力奪田學雖有文移在官求與僧論直而儒<lb/>
多寒酸學官滿三歲率去力莫䏻競僧挾其有餘之資<lb/>
又歲收所奪田租以助其力故訟連年不决延祐間江<lb/>
西僉憲薩徳弥實按問至邑攷覈始末以田歸學僧又<lb/>
<pb n="KR4d0504_SBCK_006-2b"/>
爭之既而奉使宣撫及江西行省理直如前田復歸學<lb/>
僧徳旻者徃愬宣政院院逹之都省省循例移行省體<lb/>
勘其是否行省檄下袁州路路以其事付録事判官怯<lb/>
烈决之怯烈惟僧言是聴僧又誘刑餘之人胃儒名者<lb/>
曰宋應祥赴官誣伏怯烈輒以學田歸僧公論咸不直<lb/>
之學乃有詞展轉歲久本路<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>委縣尹趙侯思順研究<lb/>
尹詣田所集耆老佃人詢知固學田也㑹宋應槐子從<lb/>
吾出前主學徐棋印信徴租之文以為左驗先是自昭<lb/>
盗賣學籍扵僧學無其副田之條段四至無所扵考至<lb/>
是得從吾之文疆界瞭然尹乃周諏宻訪備實上扵路<lb/>
議以田歸學路質於憲僉憲伯顔適按部力主其議憲<lb/>
<pb n="KR4d0504_SBCK_006-3a"/>
掾某相之路推官鄭時中又屢言之㝷得行省儒學提<lb/>
舉范君匯悉以其實告藩垣大臣咸直趙言遂以田歸<lb/>
學如初寺主大有坐是爭亦敝罷歸咎始謀赴官入凖<lb/>
伏状願遵分宜縣所斷以田復分宜縣學為業第數内<lb/>
有水田四十畒及山園地大有舊所佃者乞减輕租額<lb/>
仍付耕種歲輸學租尹再三審之以其親書入案而徐<lb/>
議其所陳乞扵是四十餘年之訟一日而絶諸儒礱石<lb/>
請文以記予乃大息而言曰天地間物人各得主其所<lb/>
有者以時王之法為可恃也在法可則物已物也在法<lb/>
不可則非己物也僧違法而田歸官則田非僧物矣官<lb/>
以田與學學受田扵官非受田扵僧也神聖受命易世<lb/>
<pb n="KR4d0504_SBCK_006-3b"/>
凡前代之所予欲亦惟其是之從耳世祖皇帝在位崇<lb/>
儒之詔累下其以膳學錢粮為養士之資者既久則分<lb/>
宜之學田寔在其中矣成廟即阼又明有諸人母得侵<lb/>
占學田之㫖由是考之分宜縣學之主是田也在宋之<lb/>
日甚淺在皇元之日甚深由丙子内附至扵庚子二十<lb/>
五年間田固學有也僧扵斯時未嘗起而爭之也直至<lb/>
劉自昭盗賣砧基之後始生詭謀則其枉直較然易知<lb/>
也巳國家近年田令民間田宅僧道不得為隣不為隣<lb/>
者不使買民産也後至元以来又著僧道買田之禁使<lb/>
正冲私買在今日之法亦豈得為寺業乎嗟夫士四民<lb/>
之一僧亦自民出者也王官奉命以司王民之直扵斯<lb/>
<pb n="KR4d0504_SBCK_006-4a"/>
二者豈容心扵其間㢤事枉則必復事直則易斷趙侯<lb/>
之明䏻信其直故無疑也田在儒林鄊土名良歩等䖏<lb/>
計一頃二十三畒三分六釐歲入租七十三碩二斗一<lb/>
升又有一山園地計五頃四十三畒一角亦在其䖏云<lb/>
是役也儒之宣力者曰某特附著于斯<lb/>
　　　求志堂記<lb/>
安成彭君自堂名其讀書之所曰求志二季㓜學尊聞<lb/>
以文来贄而謂予曰先君子作求志堂而有齎志扵斯<lb/>
者以未有記也願為我成之予乃記之曰隱居以求其<lb/>
志行義以逹其道吾聞其語未見其人先儒釋之曰求<lb/>
其志者守其所逹之道逹其道者行其所求之志唯伊<lb/>
<pb n="KR4d0504_SBCK_006-4b"/>
尹太公足以當之其次則顔子庶乎此而未及有所行<lb/>
故夫子為是嘆也以是言之大㢤翁季之名斯堂也夫<lb/>
雖然昔人名斯堂也非不知人之以泰議我也王子墊<lb/>
問士何事孟子曰士尚志及問所為志則曰仁義而巳<lb/>
矣伊尹太公顔子之三聖賢亦豈䏻外仁義以為志乎<lb/>
故士志三聖賢識者猶不可謂泰未聞志仁義而議其<lb/>
為泰者也予嘗憫夫世之人求在外者求不必得而鮮<lb/>
有憚扵求者何其多也今賢翁季䏻求在我者而已又<lb/>
何泰堂俯盧江揖孤山偭安成郭前有樓扁清髙有亭<lb/>
扁㑹文又有楹臨池曰知樂足領一郡之勝斯則自堂<lb/>
所以遺其後人為蔵脩㳺息之地者也<lb/>
<pb n="KR4d0504_SBCK_006-5a"/>
　　　世綵堂記<lb/>
渌江廖氏自其先代積善于家施恵于鄊世保醇徳居<lb/>
多耆年至宜山府君子孫衆多茀禄豊腆晚歲康健身<lb/>
享榮養歲時上夀綵衣成行才俊疊見里人榮之因取<lb/>
宋名臣廖剛用中甫家世綵舊號為其堂扁余家距渌<lb/>
江數舍雖未獲升世綵之堂而先内翰扵宜山公友契<lb/>
兩家子弟徃来稔甚有名士元字泰福者廖氏之令噐<lb/>
也謁余以斯堂之記余惟世綵之得名自老萊子為嬰<lb/>
兒之状以娱其親始余甞評之老萊子愛親之心純一<lb/>
無偽一時感觸發不容遏故忘耄耋之齒服斒斕之衣<lb/>
追童乳之態以兾其親萬一之歡在其當時已非不知<lb/>
<pb n="KR4d0504_SBCK_006-5b"/>
親非不悟二者之天相契深愛其所爲喜盖有不期然<lb/>
者不然一時嘻咲之適何䏻使人千載之下想像而稱<lb/>
道如是其盛耶在禮子事父母之飾剪髮夾■親在子<lb/>
雖老不敢去之不敢忘赤子之𥘉也深衣之制具大父<lb/>
母父母衣純以繢然則老莱子之綵容或上古之世有<lb/>
父母者之常服歟戯之爲言将以取鷇等事而云耳雖<lb/>
然吾扵此有以語廖氏子弟矣孟子曰令聞廣譽施扵<lb/>
身不願人之文繡也君家用中甫之爲中執法也守正<lb/>
不阿名震逺迩當紹興時其曽大父母年九十竊意髙<lb/>
堂垂白之親見其曽孫負一世之名公退委蛇偉然羔<lb/>
羊素絲之風志夫南陔白華之養其爲世綵也斯亦大<lb/>
<pb n="KR4d0504_SBCK_006-6a"/>
矣古之孝子出而治官入而治家周旋進退扵夫婦昆<lb/>
弟朋友宗族鄊黨之間如執玉捧盈惴然自持者無徃<lb/>
而不為事親之地也親之可恱與否非敢計也求無怍一<lb/>
扵已庶無怍扵其親矣吾願廖氏世世子孫之升斯堂<lb/>
者推是心以為立身顯親之道焉雖中執法之事業可<lb/>
䏻也豈獨踵其羙名而巳㢤國家混一𥘉年宜山公以<lb/>
薦受宜山縣簿尉壮歲勇退不仕近年賑饑募民入粟<lb/>
𥙷官公發數萬貤爵不受朝省旌表其門又為義廪凡<lb/>
宗族親戚及里之貧者婚姻䘮塟輙助其不及殣無殯<lb/>
者為棺以給之割田數百畒為義舍百區以舘從學之<lb/>
子弟禮聘名士以教之余嘗為之記平居奉己清約遇<lb/>
<pb n="KR4d0504_SBCK_006-6b"/>
人謙撝獨好施予如此子膺福號玉峰泰福號納菴伯<lb/>
仲皆肖其父生長華腴而䏻𬒳服詩書殊無膏粱之習<lb/>
故所友多名士大夫其他子姓之賢者未能悉數云<lb/>
　　　坦明堂記<lb/>
古杭山水之秀莫秀扵属邑之臨安盖錢武穆王之鄊<lb/>
也其民多豪爽而俊邁章君子明居是鄊鷄山之陽胸<lb/>
次磊落所向通敏壮逰四方名士大夫樂與之交余近<lb/>
年因侍講楊廷鎮識其人扵京師余老告歸瀏上逺来<lb/>
訪余曰昔也冠而字父兄命之曰子明拜而受之自是<lb/>
服行平生凢澷漶淟涊之事秋毫不敢匿扵厥心以求<lb/>
無負扵父兄命我以明之意今作堂扵其家因扁之曰<lb/>
<pb n="KR4d0504_SBCK_006-7a"/>
坦明願聞一言以自警余進而告之曰易有之乾以易<lb/>
知說易者曰人之所爲如乾之易則其心明白而易知<lb/>
夫天之爲道幽且逺也究其所以然亦惟坦明而已爾<lb/>
語曰君子坦蕩蕩君子之異扵衆人䏻存乎天也故其<lb/>
類爲陽小人不䏻存乎天也所以回互紏結闇昧嶮巇<lb/>
人莫得而測之故其類爲隂豈獨使人易知㢤在已亦<lb/>
易行也人已無忤焉徃而不坦蕩蕩乎今子明志趍扵<lb/>
明而心措扵坦知先務矣守之以不欺行之以不息他<lb/>
日爲君子之歸孰能禦之其别授之以辭辭歸而列之<lb/>
于坦明之堂以爲記<lb/>
　　　繼善堂記<lb/>
<pb n="KR4d0504_SBCK_006-7b"/>
鐂性存者安成人也居鄊以孝弟聞客醴泉十餘年士<lb/>
君子咸尚其信義頃因其友浙人章子性明来求余繼<lb/>
善堂三字既而求予文甚勤子得無言乎夫孟子言性<lb/>
善至矣盡矣易大傳言繼之者善也成之者性也詳其<lb/>
㫖意性未賦予以前善巳具扵是乎盖易言一隂一陽<lb/>
之謂道具於隂行扵陽繼言行也陽之所施凡見諸萬<lb/>
物發育之功者無非善也萬物生而是理賦焉受是理<lb/>
以生者斯之謂性成言具也道具扵隂行扵陽知斯二<lb/>
者之藴則造化之䏻事畢矣是故善即性性即善繼之<lb/>
者此善成之者亦此善也人䏻明其善以復其性則抱<lb/>
負二氣以為人可以無愧扵兩間矣乎吾聞安成醴泉<lb/>
<pb n="KR4d0504_SBCK_006-8a"/>
皆多明經之士而性存儒家子其以斯言講求之<lb/>
　　　精道堂記<lb/>
吾宗性翁居安成郡北之鳯林寔安福府君之五世孫<lb/>
逹明䖏士之裔世次扵兖文忠公擘派為近十有一世<lb/>
府君號精道居士父子祖孫相継科目一門凡五六賛<lb/>
府嘗即舍傍别作新居以䖏伯子攸縣丞季子平陽縣<lb/>
丞自扵故居作一書院名曰精道堂與仲子光叔子幹<lb/>
居之世代變遷子孫榮悴不齊幹之後有委棄其先業<lb/>
者扵是堂之基址兼并豪家鞠為榛莾性翁扵是又八<lb/>
世孫奮自樹立慨然復之㝷得尚書謝公艮齋故題堂<lb/>
扁乃除故址作<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>事一重樓一重堂一堂之北楣掲精<lb/>
<pb n="KR4d0504_SBCK_006-8b"/>
道堂故扁既而具始末謁文宗盟以訓後裔余辤不獲<lb/>
乃記之曰在易有之日徃則月来月徃則日来寒徃則<lb/>
暑来暑徃則寒来隂陽屈信以成萬事萬物之變何有<lb/>
紀極也尺蠖之屈以求信也龍蛇之蟄以存身也精義<lb/>
入神以致用也利用安身以崇徳也斯又吾身之所爲<lb/>
屈信也堂在居士之身信也久矣屈扵中葉性翁信之<lb/>
繼自今居斯堂者亦惟脩人事之有恒以制氣化之靡<lb/>
㝎可也惟䏻内外交養則精義崇徳之爲屈屈可進取<lb/>
致用利用之爲信信可長守矣嗟夫精之爲言察乎理<lb/>
欲之㡬順理者無不𥙿從欲者無不危裕則堂日以興<lb/>
求去夫從欲之危耳爲吾精道子孫尚勉之㢤堂作扵<lb/>
<pb n="KR4d0504_SBCK_006-9a"/>
至元後戊寅之十二月壬子成扵已卯之正月辛未遂<lb/>
遷居焉至扵庚辰子舍連舉二雄陽類之信自此乎始<lb/>
故特記之<lb/>
　　　讀書堂記<lb/>
廬陵永和蕭尚賔爲醫十有一世䏻根柢儒業非但縁<lb/>
飾表襮而巳也六世祖子信䏻属文善胡忠簡公公予<lb/>
田贈金辤薦以官又辤問所欲則曰富貴非所願但得<lb/>
世世子孫讀書立身以廣活人之功則亦足矣忠簡笑<lb/>
曰君所謂薄扵利而厚扵徳者乎書讀書堂三大字以<lb/>
遺之使以朂其後人焉至其大父震甫號竹軒又繹其<lb/>
說曰醫道由儒書而出非精扵義理者不䏻舍儒而言<lb/>
<pb n="KR4d0504_SBCK_006-9b"/>
醫世俗之醫耳尚賔之父徳祥乃拓室之東偏作讀書<lb/>
堂掲忠簡公之扁以志其先訓焉尚賔㳺京師具顛末<lb/>
謁余為之記夫儒者讀書以正心術為務醫者讀書尤<lb/>
以正心術為急心術正則學術亦正心術偏則學術亦<lb/>
偏正則人受其賜偏則人與已皆為所累矣近世儒家<lb/>
子孫徃徃擢科第人以為有隂徳行斯隂徳自心術始<lb/>
故為蕭氏願之<lb/>
　　　聴雨堂記<lb/>
人生俯仰穹壤間耳目之所觸心志之由生士君子仕<lb/>
而慕君則見日而思長安出仕而思親則見雲飛而思<lb/>
親舍索居而思朋友則見明月而思故人見弟友愛一<lb/>
<pb n="KR4d0504_SBCK_006-10a"/>
日而逺别則聴夜雨而思同氣近代眉山蘇長公送弟<lb/>
子由之官有夜雨何時聴蕭瑟之句後世弟昆之在宦<lb/>
逰者徃徃諷詠而致思焉安成大姓周君士䏻生以遺<lb/>
腹其兄士弘亦六周星而孤㓜同艱貞今也競爽皆以<lb/>
儒弁服綵明時士弘今龍南縣大夫士䏻今南豐州幕<lb/>
官子叔量又辟為公府掾一門宦業鼎盛而南北相望<lb/>
道逺時時追懐少年之况味真有蘇公之所深思者乃<lb/>
作堂扵家扁曰聴雨以志毣毣焉先是士弘有樓曰歸<lb/>
雲余甞記之至是叔量致尊公之辭請記斯堂以文嗟<lb/>
夫君也親也弟兄也朋友也人之扵綱常一也日也雲<lb/>
也月也雨也人之扵見聞一也其感扵外而動于中有<lb/>
<pb n="KR4d0504_SBCK_006-10b"/>
淺深焉此士君子之所存異乎常人者也雨注扵霤其<lb/>
聲鞺鞈滴扵階其聲淅瀝馳扵竹松其聲屑窣春而聴<lb/>
之有發生之意兄弟之和氣怡愉以之秋而聴之有寂<lb/>
静之容兄弟之神凝慮逺以之所以然者豈有外至哉<lb/>
予同母兄弟五人今皆黄髪之叟予晚迫召命力疾而<lb/>
至京師因叔量之請盖諗知聴雨之状而䏻述以言者<lb/>
焉遂以是記<lb/>
　　　霞外菴記<lb/>
宇宙間雲霞雨露同一氣也而有别焉雲隂霞陽雨露<lb/>
生物為隂中之陽霜雪反是以䏻肅物也今夫朝霞雨<lb/>
徴陽亢盛足以變隂隂則雨矣暮霞日徴隂隂猶不足<lb/>
<pb n="KR4d0504_SBCK_006-11a"/>
以勝陽詰朝其出日乎道家有大霞之號即純陽之異<lb/>
名也是故其珮曰飛霞陽精騰上佩之可歩景矣其食<lb/>
曰飱霞陽氣充實食之可却粒矣道士亟取扵霞盖如<lb/>
是與夀昌觀周允中錬師作菴名曰霞外謁余文記之<lb/>
因與論隂陽之妙且慨夫田野作勞之人朝夕而候雲<lb/>
霞詎知隂陽之理有如是㢤若允中之謂外意其別有<lb/>
超然之識離於二氣之表者斯則方内之士何足以知<lb/>
之<lb/>
　　　永思菴記<lb/>
永思菴者安成王君宜逺廬其親之墓而作者也宜逺<lb/>
之先君子是為梅邊先生梅邊初入太學㝷丁外艱自<lb/>
<pb n="KR4d0504_SBCK_006-11b"/>
以不得與大人永訣終其身不願仕奉大夫人至孝三<lb/>
十年不懈大夫人亡廬墓者三年孝感昭著宜逺天性<lb/>
純篤才氣超邁𬒳先生身教世以孝行聞鄊里先生疾<lb/>
晝夜扶持衣不觧帶者二年先生殁慟至嘔血㡬絶乃<lb/>
蘇既塟結草如繭寢䖏墓左哀至悲泣苫草為腐風雪<lb/>
豺虎不避久之母命再三乃歸服闋猶不食醯醬𬞞果<lb/>
今宰木巳拱言及其父哀如𥘉䘮毎食稍甘必遣人馳<lb/>
奉墓所歸乃就食里人表其阡曰白華所居曰永思然<lb/>
皆非宜逺意也其友劉君省吾来京師具言永思菴之<lb/>
所始謁余記之予之在京師也四方之士来謁為其父<lb/>
兄求記其樓居齋室者盖多若永思菴者則友人懼其<lb/>
<pb n="KR4d0504_SBCK_006-12a"/>
行之無聞扵世而記之者也孟子言五十而慕者扵舜<lb/>
見之曠千百世而見一五十慕親之人至終身之慕猶<lb/>
推而知之則孝子之永思不既難乎梅邉扵先君渤海<lb/>
侯爲同舍而又同甲有通家之好感良友之誼記不得<lb/>
辤宜逺名留孫弟初逺名夀孫孚逺名敏孫来逺名州<lb/>
孫學行皆䏻肖其父兄云<lb/>
　　　臨溪亭記<lb/>
安成李君鼎翁好賢而篤義里大夫士樂其善而親其<lb/>
賢而鼎翁又䏻同其物外之樂固自樂之存諸中者沛<lb/>
乎其有餘裕也家居枕溪水上作亭並溪以醉翁滁亭<lb/>
記語名亭書来暨圖属予記余少年有山水癖壮乃爲<lb/>
<pb n="KR4d0504_SBCK_006-12b"/>
禄仕今老矣未䏻去壮之累而時有少之趣聞客談幽<lb/>
居之勝恨不欣然舍已而從之况見吾鼎翁之圖乎何<lb/>
時與臨溪分坐俯闞清流毛髪可鑒潜鱗㳺泳不避人<lb/>
影清風舒徐漪漣回旋悟溪之有文也霜瀬激湍石齒<lb/>
玉雪喜溪之䏻聲也摇琴而歌曰溪之水深且清兮我<lb/>
濯我纓溪之水清且深兮我濯我心纓有塵兮尚可心<lb/>
有累兮溪将無以澣我外潔静兮中明娟我與溪兮各<lb/>
全其天<lb/>
　歐公為此文時余扈從上都歸則公巳謝疾去明年<lb/>
　十月鼎翁之予本禹求予書歐公年未六十欲分臨<lb/>
　溪之樂予垂七十而書此可愧矣掲傒斯識<lb/>
<pb n="KR4d0504_SBCK_006-13a"/>
　　　竹西亭記<lb/>
安成郡南劉君定宇强仕之年蔚有雅操即所居西偏<lb/>
闢圃作亭圃有林竹内翰掲公因名其亭曰竹西㝎宇<lb/>
又因以為號聞予至其里中遣子仲炯謁予為斯堂記<lb/>
因思昔人之名宫室徃徃指實而已爾或識其耳目之<lb/>
所接或識其時序之所遇或識其面勢之所居魯之壇<lb/>
曰杏齊之宫曰雪東觀曰東南門曰南比比皆是後世<lb/>
務加美名古意泯矣善㢤掲公之名亭亭在竹西㩀實<lb/>
而巳爾且詩六義興多扵比記竹西亭類曰主人清脩<lb/>
盖取諸竹主人踈直亦竹是取竹與主人雖或不辭譬<lb/>
如燕相得韓相書言舉賢治國治則治矣如本指何衛<lb/>
<pb n="KR4d0504_SBCK_006-13b"/>
淇澳之詩固羙武王其言菉竹不過興爾所謂猗猗青<lb/>
青果何預扵瑟僴赫喧者乎說詩者不以淇澳菉竹爲<lb/>
比吾記定宇竹西求詳扵竹殆不可也定宇盛年進懐<lb/>
用世之志則有幹蠱之子可任以事務退爲山林之趣<lb/>
則有嘉遯之地可怡其性情斯則作亭之意不可不記<lb/>
也是爲竹西亭記<lb/>
　　　其樂亭記<lb/>
宜春士駱秉哲名其燕憇之亭曰其樂吾兄南翁嘗舘<lb/>
榖扵其家以秉哲之意来求文記之子謂昔之君子扵<lb/>
其蔵脩㳺息之所有所懲則名有所慕則名惟有所得<lb/>
以名斯志喜也其樂云者孔子以稱顔子者也近代周<lb/>
<pb n="KR4d0504_SBCK_006-14a"/>
茂叔教程伯淳兄弟㝷仲尼顔子樂䖏所樂何事聖賢<lb/>
言樂率皆引而不發欲使學者自有所得爾未得而㝷<lb/>
必有其方也巳得而居必有其䖏也樂不可以言喻而<lb/>
可以學求䖏不可以力到而可以學致故非學無以知<lb/>
方非得無以知䖏秉哲從事扵斯久矣今以著名其亭<lb/>
從可知矣乎予謁告来歸亦思從容名教之樂何時徑<lb/>
造其樂之亭從主人同其樂之䖏也<lb/>
<pb n="KR4d0504_SBCK_006-14b"/>
</p>
<p>
圭齋文集卷之六終<lb/>
<pb n="KR4d0504_SBCK_006-15a"/>
</p>
<p>
</p>
  </div>
</body>
</text>
</TEI>
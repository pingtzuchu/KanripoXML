<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0504_SBCK_008-1a"/>
圭齋文集卷之八　宗孫銘鏞編集<lb/>
　　　　　　　　　　　　安成後學劉釨校正<lb/>
　　序<lb/>
　　　玊振詩序<lb/>
安成鐂君玊振示予以舊詩藁佳句疊見而名其集曰<lb/>
進脩余見而歎曰異乎鐂君之名斯集也夫進脩之扵<lb/>
詩岐而為二也乆矣殊不知詩固一技技進於道莫驗<lb/>
於詩脩辭立誠詩非脩辭之要乎胡五峯見朱文公萬<lb/>
古青山只麽青之句改賦之曰山中出雲雨大虗一洗<lb/>
塵埃山更好文公之學専務體用其教學者亦然豈必<lb/>
五峯而以此詩發之也如是則知詩為進脩之助豈小<lb/>
<pb n="KR4d0504_SBCK_008-1b"/>
𥙷也㢤玊振諸體詩能為麗則不渉輕儇求去陳腐不<lb/>
至峭刻吾又将扵詩而得其人焉<lb/>
　　　梅南詩序<lb/>
詩得扵性情者為上得之扵學問者次之不期工者為<lb/>
工求工而得工者次之離騷不及三百篇漢魏六朝不<lb/>
及離騷唐人不及漢魏六朝宋人不及唐人皆此之以<lb/>
而習詩者不察也髙安儒者曰易君南友恬愉清白之<lb/>
士也富貴利逹不動扵其中㳺行江湖以得句為樂故<lb/>
其為樂府為諸體詩徃徃出扵性情之所感觸咸臻其<lb/>
妙然其學問亦足以副之二者雖未能㝎其優劣而集<lb/>
中之詩偉然固佳作也京師近年詩體一變而趨古奎<lb/>
<pb n="KR4d0504_SBCK_008-2a"/>
章虞先生實為諸賢倡南友從虞公逰昔人云既見異<lb/>
人當見異書吾有以知其詩日進而未巳也<lb/>
　　　李宏謨詩序<lb/>
宋訖科舉廢士多學詩而前五十年所傳士大夫詩多<lb/>
未脫時文故習聖元科詔頒士亦未甞廢詩學而詩皆<lb/>
趨扵雅正舊謂舉子詩易似時文正未然也安成李宏<lb/>
謨彚所作詩以求序讀之終篇語多清新逈出時文舊<lb/>
窠誠可尚也抑國朝取士之文先尚雅與不知舊習浮<lb/>
靡故他所作亦然與抑亦治世之音流布樂府自是始<lb/>
與因序以志予喜<lb/>
　　　李希說詩序<lb/>
<pb n="KR4d0504_SBCK_008-2b"/>
予訪族安成多見佳士又多見佳作将歸得秀才李希<lb/>
說山中小藁玩之㡬不能去手盖作詩甚難多作不可<lb/>
少作亦不可多作易强少作易艱二者皆不得佳句非<lb/>
句不能佳興乏佳耳境趣之生如不欲詩而不能不詩<lb/>
古今絶唱率由是得也希說此藁開卷第一首襍賦有<lb/>
我欲近自然物物由天成以是求句何患無佳句也予<lb/>
兹行喜見佳士佳句之多雖未見希說已見其人於詩<lb/>
何時當握手與共論詩之㫖<lb/>
　　　鐂執中詩序<lb/>
鳴臯集者安成劉君執中集其所作之詩之編也集成<lb/>
属予序其端予見其集中樂府精深諸體詩壮麗間適<lb/>
<pb n="KR4d0504_SBCK_008-3a"/>
信能以詩鳴者今人徃徃因人已然之窮逹而求之扵<lb/>
詩謂逹者之詩從容而有餘窮者之詩戚促而不足殊<lb/>
不知豫之爲卦逸樂而有餘者也鳴不當則㐫謙之爲<lb/>
卦卑下如不足也鳴而當則吉何有扵窮逹乎執中之<lb/>
鳴㩀其境趣之實發乎性情之真吾見其鳴之昌也中<lb/>
孚鶴鳴子和我爵爾縻之象上下感應同出一誠耳異<lb/>
時執中以詩鳴而名實相賔一鳴而聞于野再鳴而聞<lb/>
于天何患九皋之逺乎執中號後梅吉士之老成者云<lb/>
　　　蕭同可詩序<lb/>
詩自漢魏以下莫盛扵唐宋東都南渡名家可數而可<lb/>
恨者亦多金人䟽越跌宕之音自謂吳人萎靡然㮣之<lb/>
<pb n="KR4d0504_SBCK_008-3b"/>
大雅鈞未為得也至元間山林遺老閒暇抒思之詠一<lb/>
二搢紳大夫以其和平之氣弄翰自娱扵是著論源委<lb/>
益陋舊尚近時學者扵詩無作則已作則五言必歸黄<lb/>
𥘉歌行樂府七言蘄至盛唐雖才趣髙下造語不同而<lb/>
向時二家所守矩矱則有不施用扵今者矣是雖辭章<lb/>
一變世道固可觀矣廬陵蕭君同可集所作詩成巨編<lb/>
属予序之予甞及同可論詩矣凢而晚宋氣格之近卑<lb/>
曲江製作之傷巧同可禁足而不渉是境也矧夫馳騖<lb/>
南北之餘攬燕代之雄傑賭亰闕之美富亦既囊括神<lb/>
竒而用之宜其詩日造夫髙逺而未艾也雖然人之榮<lb/>
遇往往扵是占之同可其自此升矣夫<lb/>
<pb n="KR4d0504_SBCK_008-4a"/>
　　　羅舜羙詩序<lb/>
江西詩在宋東都時宗黄太史號江西詩派然不皆江<lb/>
西人也南渡後楊廷秀好為新體詩學者亦宗之雖楊<lb/>
宗少扵黄然詩亦小變宋末湏溪劉㑹孟出扵廬陵適<lb/>
科目廢士子専意學詩㑹孟點校諸家甚精而自作多<lb/>
竒崛衆翕然宗之扵是詩又一變矣我元延祐以来彌<lb/>
文日盛京師諸名公咸宗魏晋唐一去金宋季世之弊<lb/>
而趍扵雅正詩丕變而近扵古江西士之京師者其詩<lb/>
亦盡棄其舊習焉廬陵羅舜羙以詩一帙属予題其端<lb/>
讀之佳句疊出詩不輕儇則日進扵雅不鍥薄則日造<lb/>
扵正詩雅且正治世之音也太平之符也鄭箋言詩可<lb/>
<pb n="KR4d0504_SBCK_008-4b"/>
以觀治道之盛衰豈不信㢤楚與呉之詩不列國風而<lb/>
近世江表詩甚多他日寘諸樂府者矣<lb/>
　　　月樓上人詩序<lb/>
余頃得月樓上人投摯五言長律一首思致清醇氣格<lb/>
深安知其為䏻詩者及觀全集大篇短章亹亹佳作然<lb/>
則唐之九僧不専羙扵前矣士大夫非無䏻賦之才進<lb/>
有嘆老嗟卑之心退有啼飢號寒之累其不爾又有懐<lb/>
禄固寵之思憂䜛畏譏之慮昏濁其神志凋落其精華<lb/>
求其嗜欲淺而天機深與山間林下之髙士角一日之<lb/>
長則亦難矣是宜上人之精扵詩也大息而題其帙端<lb/>
　　　鄭以道文集序<lb/>
<pb n="KR4d0504_SBCK_008-5a"/>
徃年鄭君以道為廣右憲史請于部使者以一檄諭徭<lb/>
人數千出降列郡征戍一日而撤其民歡忻鼓舞沴氣<lb/>
頓息使者由是論功進爵後使者至復質徃事知功由<lb/>
一檄謂以道曰兩江岑黄拒命兵乆不觧始以舉措弗<lb/>
當貽畔至今若復馳一檄紵其抑欝之氣示以禍福之<lb/>
機蠻亦人耳烏得不從使者又說命以道立草檄文遣<lb/>
辯士馳入岑黄洞中二䝤得檄感泣曰今日下情得上<lb/>
逹矣乃問草檄者誰斯人得吾逺人情實如見肺肝請<lb/>
悔罪納土各遣子弟奉貢既逹朝廷矜之為之賞賚有<lb/>
差後使者又以是峻遷扵是言者謂賞不及以道不可<lb/>
代陳其勞天官為减一資厯而已余為大司成以道調<lb/>
<pb n="KR4d0504_SBCK_008-5b"/>
官京師欲見其檄得其古文數篇甚佳而檄終不以自<lb/>
暴後自粤中見寄近制徃徃可愛今過宜陽必道司讞<lb/>
府中㫝以行餘全集見其大小詩文雜著等作如師中<lb/>
丈人指撝集㝎士卒禀令退就行伍無不整娖又如瞽<lb/>
矇眡瞭逓其䏻堂上堂下之樂各得其正何其能官也<lb/>
世間不善遣文如不觧事人作事位置失次令人悶悶<lb/>
以道諸作一一令人意强宜其能官也夫以道所至著<lb/>
稱㢘幹在宜春淑慝分明民有郛郭可謂賢矣三復詠<lb/>
嘆叙而題諸<lb/>
　　　劉桂隠先生文集序<lb/>
廬陵劉桂隱先生以文集寄余京師余為之言曰士生<lb/>
<pb n="KR4d0504_SBCK_008-6a"/>
數千載後言性命道徳如面質古人言成敗是非如目<lb/>
擊古人其間命意措辭則欲求古人之所未道而又欲<lb/>
不背馳古人其事可謂難矣或曰難可但已乎曰不然<lb/>
有一㝎之法而蔑一㝎之用者聖人之扵䂓矩也有無<lb/>
窮之言而懐無窮之巧者造物之扵文章也是故巧能<lb/>
為文章不䏻為規矩偭故常而為規矩者狂之扵巧者<lb/>
也法䏻為䂓矩而不䏻為文章守故常而為文章者狷<lb/>
之扵法者也今余讀劉先生之文温柔敦厚歐也明辯<lb/>
閎雋蘇也至論其妙𥘉豈相師也㢤又豈不相師也㢤<lb/>
或曰妙可聞乎曰妙可意悟耳試從鐂先生求之盖有<lb/>
不可得以言傳者矣而况余乎雖然余所謂䂓矩蔑一<lb/>
<pb n="KR4d0504_SBCK_008-6b"/>
一㝎之用文章懐無窮之巧者庶乎近之劉先生文傳<lb/>
世可必尤長扵詩詩五言古體短章尤佳因書以為之<lb/>
序<lb/>
　　　族兄南翁文集序<lb/>
族兄南翁過余瀏上示予以文藁讀其文㢘静而深醇<lb/>
是四辭者昔人甞以稱人之有徳者矣今予以稱兄之<lb/>
文必有所見也兄抱道自足無求于時故形諸外者亦<lb/>
有徳之言乎吾江右文章名四方也乆矣以吾六一公<lb/>
倡為古也竊恠近年江右士為文間使四方學者讀之<lb/>
輒愕相視曰歐鄊之文乃險勁峭厲如此何不舒徐和<lb/>
易以宗吾六一公乎盖甞究其源焉吾鄊山水竒崛士<lb/>
<pb n="KR4d0504_SBCK_008-7a"/>
多負英氣然不免尚人之心足為累焉耳夫文上者載<lb/>
道其次記事其次逹焉烏以尚人為㢤歐陽公生平扵<lb/>
平心兩字用力甚多晚始有得前軰論讀書之法亦曰<lb/>
平心㝎氣人䏻平其心文有不近道者乎兄文㢘則不<lb/>
誇静則不躁深則不膚醇則不靡尚願羽翼吾歐陽公<lb/>
之學以模楷後進之士将見江右之文章粹然為四方<lb/>
師表矣<lb/>
　　　贈李敏求序<lb/>
昔者聖人之教學者不貴資質尚學問徃徃引已以喻<lb/>
人故甞曰我非生而知之者好古敏以求之者也今世<lb/>
學者率以為聖人謙辭殊不知問禮問官八太廟之問<lb/>
<pb n="KR4d0504_SBCK_008-7b"/>
孜孜焉實用其力又非特禮樂名物古今事變為然其<lb/>
曰吾嘗終日不食終夜不寝以思無益不如學也學何<lb/>
事乎禮義而已矣斯言豈吾欺也廬陵朋川李氏唐西<lb/>
平王之後也族多文人有字敏求者屢以詩義貢于有<lb/>
司聞余至安成族中介予族姪用賔以来見愧無以益<lb/>
也因即其字為序以贈之敏求將去復問曰敏何先曰<lb/>
君子欲訥扵言而敏扵行吾江鄊能訥言者恒少子敏<lb/>
扵内請自訥扵外始<lb/>
　　　送虞徳脩序<lb/>
天暦二年夏洪省馹使虞君徳脩護送公賦来京師冬<lb/>
十月竣事復乗傳歸縉紳士夫賦詩以餞授余以首簡<lb/>
<pb n="KR4d0504_SBCK_008-8a"/>
焉嚮余以諸生幸獲侍徳脩之先君子蜀郡公扵長沙<lb/>
今以文翰属吏又幸獲從其仲氏奎章閣學士于朝寔<lb/>
有世契誼不得辤夫君子之從王事國爾忘家義也故<lb/>
天倫之樂與夫人爵之貴二者之輕重雖較然易知然<lb/>
求其合并亦人世之所難而造物之所靳也奎章公𬒳<lb/>
天子眷遇待問宻勿其雅尚髙致固未甞食息不志扵<lb/>
江湖之上思從諸昆扵山水之間以暢其平生逹觀之<lb/>
懷而勢有不可䏻公亦豈得直情而徑行㢤徳脩乃能<lb/>
因王事之便以勞仲氏扵數千里之外其樂之叵量此<lb/>
非可以言喻而増秩之華錫予之寵又適合并扵斯時<lb/>
可謂盛矣夫奎章公辯色入直日未入三刻始退就舍<lb/>
<pb n="KR4d0504_SBCK_008-8b"/>
然如司馬君實時其寒燠飢飽扵其兄蚤暮不懈也今<lb/>
翩然以南意其出郭而送别登髙而望行遥見夫烏帽<lb/>
出沒扵黄塵之郊此境此况昔人之見扵歌詩者豈非<lb/>
若為今日賦者耶倌人趣行祖道有作請以是為序<lb/>
　　　送鐂文廷之清江録事序<lb/>
安成士登第自鐂文廷始調清江録事得視牧守縣大<lb/>
夫為親民長官自重宜矣其行歐陽玄重告之曰周官<lb/>
司市掌市之治教政刑量度禁令今之録事治城市関<lb/>
廂大畧相同而古今之制則不侔矣古者都邑如井田<lb/>
畫為九區前二區為君之宫之廟社之㕔治後一區為<lb/>
市左右三區為民居市别為四門日出而啓惟民得入<lb/>
<pb n="KR4d0504_SBCK_008-9a"/>
焉盖二畒半在邑之農也其餘大夫七凡有爵禄者入<lb/>
市有罰所謂出一幙一帟一　一帷之類是也内而天<lb/>
子之都外而諸侯之國同一法其君過市則有刑者赦<lb/>
所以别尊卑也古法簡古俗淳惡囂而抑末尚爾今夫<lb/>
録事所治則市人居民出入同其門綜理同其官而况<lb/>
百族之寓公四方之㳺士官府之府史胥徒兵戎之㳺<lb/>
徼以逮卜祝老釋之流又下而百技工巧駔儈負販奴<lb/>
客倡優淆䖏而襍由之如是而望其布治教平政刑一<lb/>
其量度禁令如古司市法不既難矣乎雖然儒者将為<lb/>
政必使沈猶氏不敢朝飲其羊公慎氏出其妻慎潰氏<lb/>
踰境而徙此亦其有道者乎或聞玄之言而笑之曰迂<lb/>
<pb n="KR4d0504_SBCK_008-9b"/>
儒者欲驅市人而讀周公之法欲進録事而行孔子之<lb/>
政其可駴也特甚嗟夫文廷儒者也進士也玄語儒者<lb/>
語市人㢤<lb/>
　　　送翰林應奉李一初南歸序<lb/>
國家有科舉以来凡七科二十有一年第一甲寘三人<lb/>
三人者皆賜進士及第自元統初元之癸酉歲始南士<lb/>
居第二人而膺是寵者自雲陽李君一初始以第二人<lb/>
南士初登第入官即得供奉天子詞林預典制誥脩史<lb/>
事又自一初始是皆儒者之所難遇也故衆人之言曰<lb/>
天以斯文之澤鍾扵一初者何其厚耶余之言則曰儒<lb/>
者積學發身可㡬其或然也一𥘉四親髙年居此重慶<lb/>
<pb n="KR4d0504_SBCK_008-10a"/>
而榮遇若此然後知天之以斯文之澤厚吾一初者又<lb/>
何其至也夫世之人有子若孫莫不願之賢賢莫不願<lb/>
之成至扵希有之遇可必扵天耶雖然一𥘉得闕内𥙷<lb/>
而需次再期将使之居則致庭闈之歡出則盡郷里之<lb/>
情退而休焉又得以繹其所舊聞増其所新習廣其所<lb/>
積博其所施異時登進王朝将以究其所學扵其所事<lb/>
是豈獨為四親之榮而已㢤此固吾鄊之人吾黨之士<lb/>
喜稱樂道以致其勸相之辭者也<lb/>
　　　送鐂仲宣歸隠東山序<lb/>
予甲寅乙卯間與計偕至京師時安成鐂仲宣為尚方<lb/>
大醫數𬒳㤙寵奏之輒効獲金繒之賜又甞奉命乗傳<lb/>
<pb n="KR4d0504_SBCK_008-10b"/>
至扵大漠療疾藩邸有竒功受厚賞扵是服飾鞍馬皆<lb/>
華好如素富貴人第見其負氣岸不詭随又好摭難經<lb/>
索問糿眇辯詰同列以故同列徃徃病之後是三十年<lb/>
再㑹仲宣扵輦下顔色蒼古而議論不衰䄂中出東陽<lb/>
詩卷謁予贈言且予謂東陽者吾鄊之山名也山有林<lb/>
泉之勝吾雖居此将及三紀而逺引之志未甞一日不<lb/>
在此山也先生盍為識之予復仲宣曰漢東方朔言馬<lb/>
門可避豈必深山之中蒿廬之下予愛朔言大似有理<lb/>
士君子渉世以跡不以心故䏻無累扵斯世朔譏猾倣<lb/>
睨䖏公卿間無所避忌雖待公車彼山林士孰䏻尚之<lb/>
㦲仲宣躍然曰吾榮吾東陽歸有日矣聞先生言其能<lb/>
<pb n="KR4d0504_SBCK_008-11a"/>
以留乎請書以為贈<lb/>
　　　送鐂仲賔歸安成詩序<lb/>
老病侵㝷蚤引年命車先向里門懸獻方謾有求文客<lb/>
市藥應無買賦錢顧我燕毛慚晚進感君鴻寳試家傳<lb/>
青原舊友如相問雪夜時乗訪戴船<lb/>
延祐乙夘予𥘉擢第國醫鐂仲宣訪余旅邸時醫道甚<lb/>
行方𬒳㤙寵但見論議辯說予<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>無少貸心恐其不見<lb/>
客扵同列也泰㝎丙寅余召入朝詢其近况衆醫曰仲<lb/>
宣謁告歸矣至正甲申余以總裁三史之命晚歲復入<lb/>
詞林中仲宣亦至自南中比𥘉鬚髮蒼白而不少衰後<lb/>
軰亦嚴憚之未㡬從余求東山序浩然有歸隱之志公<lb/>
<pb n="KR4d0504_SBCK_008-11b"/>
卿貴人偶有難巳之病衆醫相視縮手思吾仲宣而不<lb/>
可得矣去冬予以病告老歸瀏上客有薦劉君仲賓為<lb/>
予診候問之仲宣乃伯氏也其取藥服之無疑知其世<lb/>
醫為可托既獲其效尤敬其為人仲賔身居市肆而無<lb/>
啇賈計利之心口誦醫書而有儒者救世之志是可尚<lb/>
也歲莫别予還安成且求予詩詩不足以盡予托交之<lb/>
意又係以叙云<lb/>
　　　送伍成均南歸序<lb/>
昔子路言志聖門願車馬衣輕裘與朋友共敝之而無<lb/>
憾他日夫子称子路衣敝緼𫀆與衣狐狢者立而能不<lb/>
以貧富動乎其中誦詩之不忮不求以美之二事正相<lb/>
<pb n="KR4d0504_SBCK_008-12a"/>
表裏子路之所志即夫子之所稱也今世布衣之士好<lb/>
以惡衣羸服傲視簮紱徃徃援子路以為依㩀殊不知<lb/>
子路所言車馬輕裘則其平生服御未甞不至扵華且<lb/>
好也惟己之華好猶思與人共之雖敝無憾則人之華<lb/>
好在此無羨在彼無媢非所謂不忮不求者乎自世以<lb/>
科目取士士子得失之相形有大扵衣敝緼𫀆與衣狐<lb/>
狢者矣安成伍成均奮起世科之後領薦扵鄊試預貢<lb/>
于春官而以額溢小却乃䏻泊然不以得失入扵其心<lb/>
是可嘉也矣嗟乎成均今日之偶失利不以人遺已為<lb/>
憂他日而遂得雋其思與人同其樂也必矣故以子路<lb/>
之言志亞扵曽點之浴沂者告之且使其駸駸扵聖賢<lb/>
<pb n="KR4d0504_SBCK_008-12b"/>
之事當自此始也<lb/>
　　　慶鐂一山八十序<lb/>
廬陵鐂公一山先生明年八十鄊俗扵其𥘉度之日豫<lb/>
致耄耋之慶子松州判官省吾適留京師將謁朝之縉<lb/>
紳士為歌詩歸以娱其親謁予為之序余謂省吾曰水<lb/>
陸之竒南比之産籩豆之珎脆筐篚之麗宻咸萃輦下<lb/>
君幸至扵斯思所以為尊公夀者捨彼而取此何歟省<lb/>
吾曰不然吾聞君子致其愛敬扵親飬志為大口體次<lb/>
焉君何責我以口體之奉乎且口體固不廢也親志之<lb/>
所樂為之子者豈不知其所在乎此吾之所以有請扵<lb/>
縉紳士也余謝前言戯君耳雖然當廣君之意以告同<lb/>
<pb n="KR4d0504_SBCK_008-13a"/>
志昔者衛武公年九十有五猶諷其大夫官師日誦雅<lb/>
以相告戒夫衛公固以是為進徳之助然而音節之和<lb/>
有以宣其湮欎聲文之美有以導其愉恱衛生延年之<lb/>
道其有以加扵是乎詩曰為此春酒以介眉夀介之為<lb/>
言助也介必有祝頌之辭辭意而已矧歌詩者又有益<lb/>
扵壽乎願以是為作者之倡云<lb/>
<pb n="KR4d0504_SBCK_008-13b"/>
</p>
<p>
圭齋文集卷之八終<lb/>
</p>
<p>
</p>
  </div>
</body>
</text>
</TEI>
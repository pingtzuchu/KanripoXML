<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0504_SBCK_007-1a"/>
圭齋文集卷之七　宗孫銘鏞編集<lb/>
　　　　　　　　　　　　安成後學劉釪校正<lb/>
　　序<lb/>
　　　防里歐陽氏族譜序<lb/>
歐陽氏之初望出兩郡千乗中絶今存者皆渤海裔也<lb/>
其譜牒視他姓氏宜為易考又自唐以後譜學乆廢我<lb/>
文忠公最先倡之其譜牒視他姓氏宜為先備今或不<lb/>
能然則以子孫衆多轉徙不常也吾家自趙宋淳熈丁<lb/>
酉髙祖八府君自防里遷瀏之馬渡曽大父宜軒先生<lb/>
自馬渡遷長沙大父澹軒先生及先太常渤海伯復居<lb/>
于瀏聞八府君在時間歲一至防里由曽大父而下仕<lb/>
<pb n="KR4d0504_SBCK_007-1b"/>
學四方至者盖鮮獨幸我族属不可鄙夷而得叙其世<lb/>
次焉頃予在朝防里族兄竒翁先生遣姪勞予京師去<lb/>
年謁告南歸又勞予于家且囑叙其譜焉余方約爲譜<lb/>
亭之行當得備詢而悉載之未㡬予環之使至是以不<lb/>
果来也因念吾宗之盛儒者又多譜或不一致貽先正<lb/>
巽齋公之恨然以予今日之事觀之又何恨乎昔人耶<lb/>
雖然族譜之作将以重倫紀厚風俗使其子孫知源委<lb/>
之所自足矣必求如唐人之譜學自受姓以来皆有可<lb/>
考則固有難者矣無已則用吾文忠公之法姑叙防里<lb/>
之近者焉則庶乎其可訪求也譜留予所半載迨将北<lb/>
行乃叙而歸之竒翁以俟他日<lb/>
<pb n="KR4d0504_SBCK_007-2a"/>
　　　彭氏族譜序<lb/>
分宜彭氏其先東漢長平侯宣居淮陽傳九世至北齊<lb/>
陳留王樂居安㝎又八世唐禮部侍郎景直居瀛州子<lb/>
搆雲避天寳之難遷江右傳四世為安㝎王玗居廬陵<lb/>
玗兄弟五人為太尉者四子十一人人皆檢校大傳大<lb/>
保六曹尚書諸鎮刺史孫二十七人相繼登進士第為<lb/>
顯宦五世孫嗣慶復遷分宜縣南之珠溪今珠溪族甚<lb/>
盛或隱于林麓或顯于王門卓犖豪傑世不乏人或明<lb/>
經而脩進士之業者殆不可量予甞讀彭氏家傳王雄<lb/>
㩀一方士馬精銳數與淮陽爭衡湖南馬楚為之請于<lb/>
後唐錫爵崇貴迹其材智英毅豈下五季諸雄㢤惟能<lb/>
<pb n="KR4d0504_SBCK_007-2b"/>
自䖏冲抑不竊位號故其子孫衆多美譽不墜此殆鬼<lb/>
神之福謙者歟傳又言王亨年九十有八繼學不衰子<lb/>
弟從授二戴禮及春秋者千餘人非有絶人之資不至<lb/>
是也抑彭氏世有聞人爵為侯王長平侯以文學陳留<lb/>
王以武功安㝎王資兼文武繼自今為子孫榘矱先訓<lb/>
箕裘先業文武以應國家之需則是顯融者豈有既㢤<lb/>
珠溪之彭吾防里之歐陽族望相同婚<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>相繼故叙是<lb/>
譜不辭<lb/>
　　　白石周氏族譜序<lb/>
六朝以来家有譜系之學又有譜系之書隋經籍志載<lb/>
天下郡國族譜若干卷吉州譜八卷洪都袁州稱是江<lb/>
<pb n="KR4d0504_SBCK_007-3a"/>
右諸郡詳他郡也唐世此學此書盛行五季淆亂四方<lb/>
割據馬<graphic n="KR0907" url="https://raw.githubusercontent.com/kanripo/KR-Gaiji/master/images/KR0907.png" mimeType="image/png"/>在湖南獨能輕徭薄賦又招納賢者故中州<lb/>
名家士多歸之後以希聲兄弟争國士稍稍散去今觀<lb/>
廬陵周氏族譜言其先世避地江淮丁馬氏亂復徙金<lb/>
陵盖唐末自中州依馬氏及亂而遷此亦當時之一族<lb/>
也但譜云江淮當作江湖殷境土未甞及淮考之馬氏<lb/>
失國既乆南唐始亡周氏府君羡仕唐至僕射理宜然<lb/>
也由僕射迄今冠盖不絶屢遷而不替則周氏之徳其<lb/>
盛可知矣孫名師韓者有志扵譜乆備録而刻之猶子<lb/>
諒以刻本至京眡余求志其帙夫譜學廢譜書亡巳乆<lb/>
余何幸見古道扵周氏然余甞以杜君卿作通典詩譜<lb/>
<pb n="KR4d0504_SBCK_007-3b"/>
書具存而杜不紀録為可恨今則無所於購矣適承敕<lb/>
脩經世大典偶見周譜因附著予感扵斯且志吾廬陵<lb/>
之人尊尚氏族其来甚逺也<lb/>
　　　後林周氏譜序<lb/>
廬陵周叔量以其族譜謁余序其端予序南北大姓多<lb/>
矣求其自受姓以来世系不絶厯厯然可考者鮮盖由<lb/>
世變相承或斷續扵南北六朝之離合或散逸扵五季<lb/>
列國之紛爭徃徃而是也唯代有聞人出而振起之及<lb/>
有卓識之士當世變之来善擇地以䖏則族可至不絶<lb/>
譜可至不墮也予觀周氏始遷周原迨漢之爵徹侯者<lb/>
有其人又降而為魏慱士厯晋至北周為長安之周甚<lb/>
<pb n="KR4d0504_SBCK_007-4a"/>
盛渉陏至唐中葉府君璟顯融于時至四世威遭世有<lb/>
難避地金陵五世矩事南唐為御史晚愛廬陵山水之<lb/>
秀可居遂依郡公楊竦而家焉即今之西昌宋𥘉有曰<lb/>
史舘學士有曰光禄僕射皆傑然表扵其族淳化而下<lb/>
宦業日盛朝廷賜其所居里曰爵譽六世倩又嘉安成<lb/>
泉石之勝曰後林而徙居之内附後子孫亦能輯其前<lb/>
聞由是詩書之澤與爵譽相輝暎盖九世于兹矣叔量<lb/>
受知當揆𬒳選為公府掾㑹有特㫖省臺通用南北士<lb/>
遂應令首為御史臺掾遷臺照磨進中書檢校官因思<lb/>
近代名公卿有自以先世或閾扵偏方不獲有聲扵中<lb/>
國及貴徙居中州頗為士論所少今觀叔量之際遇則<lb/>
<pb n="KR4d0504_SBCK_007-4b"/>
為子孫相攸唯當以山水風俗之美若地里之僻左自<lb/>
當遇大同之世推一世之公也雖然居者種徳以芘其<lb/>
後行者畜學以發其身亢宗之道在是而已爾叔量名<lb/>
浩學行偉然時譽歸之後林周氏之復盛其昉扵斯乎<lb/>
　　　廬陵中州劉氏族譜序<lb/>
前代藝文志載郡縣氏族書甚多士君子若唐路氏宋<lb/>
吕氏明譜牒之學學者亦不乏人近世氏族書散失士<lb/>
扵譜學無聞中州故家屢更兵燹仕者投牒天官曽大<lb/>
父大父或犯其諱其族譜可知矣江南内附多不煩干<lb/>
戈承平既乆冠盖之族幸遭明時涵濡深仁徃徃治其<lb/>
家譜不知者以為一家之私事知者則以昇平之氣象<lb/>
<pb n="KR4d0504_SBCK_007-5a"/>
可觀扵此至正壬午十月余訪族就醫扵宜陽道經南<lb/>
泉與中州劉君西巖及宗海㑹于山中出其所脩族譜<lb/>
眎余徵余叙其事廬陵劉氏之顯者獨多扵郡中州族<lb/>
自廣平来始祖紹聞府君傳至今厯十有七世詩禮相<lb/>
仍簮紱相踵試閱其編支分派别昭然在目西巖宗海<lb/>
二君之用心可謂勤矣予族宜陽而家瀏居間屢欲訪<lb/>
族而阻疾聞族有善醫徃即之中途見劉氏族譜私竊<lb/>
自喜知吾族之必可訪疾巳者㡬半故因其請而樂叙<lb/>
其帙端紹聞歸宋積官運使其子有與金陵李氏姻戚<lb/>
者盖大姓也其詳見王城山先生及宗海自叙云<lb/>
　　　國朝名臣事略序<lb/>
<pb n="KR4d0504_SBCK_007-5b"/>
應奉翰林文字趙郡蘇伯脩年弱冠即有志著書初爲<lb/>
胄子時科目未行舘下士諅言詞章講誦既有餘暇月<lb/>
筆札又富君獨愽取中朝鉅公文集而日録之凡有元<lb/>
臣世卿墓表家傳徃徃見諸編帙中及夫閑居紀録師<lb/>
友誦說扵國𥘉以来文獻有足徵者彚而稡之始䟽其<lb/>
人若干屬以其事中更校讐<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>去而導存抉隱而蒐逸<lb/>
乆而成書命曰國朝名臣事略他日余與伯脩同預史<lb/>
屬從借讀之作而歎曰壮㢤元之有國也無競由人乎<lb/>
若太師魯國淮安河南楚諸王公之勲伐中書令丞相<lb/>
耶律楊史之噐業宋啇姚張之謀猷保㝎藁城東平鞏<lb/>
昌之方畧二主楊徐之詞章劉李賈趙之政事興元順<lb/>
<pb n="KR4d0504_SBCK_007-6a"/>
徳之有古良相風㢘恒山康軍國之有士君子操其他<lb/>
臺府忠藎之臣帷幄文武之士内之樞機外之藩朝班<lb/>
班可紀也太保少師三太史天人之學陵川容城名節<lb/>
之特異代豈多見㢤至扵司徒文正公尊主疪民之術<lb/>
所謂九京可作我則随武子乎乾坤如許大人才當輩<lb/>
出伯脩是編未渠央也姑志余所見如是云<lb/>
　　　廬陵鐂氏通鑑綱目書法後序<lb/>
昔司馬文正公變紀傳為編年作資治通鑑朱文公稍<lb/>
變其法且寓所去取焉是謂綱目讀是書者夫人以為<lb/>
春秋三傳之遺意也夷攷文公生平於易詩書禮或自<lb/>
傳註或寓門人皆有成書獨春秋缺焉至胡氏傳又<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>
<pb n="KR4d0504_SBCK_007-6b"/>
<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>信未之確然則綱目何為而作耶盖甞求之春秋者<lb/>
魯史舊文說者謂直書其事羙惡自見初未甞拘拘扵<lb/>
義例者愚盖不敢必以其言為非也若司馬公則志存<lb/>
鑒戒巳見扵著書之名而予奪權衡時有所憾文公患<lb/>
之故有是作焉𥘉意固有間矣書王宗周天下是時有<lb/>
與周同稱號者乎黜魏帝漢有說也乾侯之公在是也<lb/>
房陵之帝王乎帝乎故知是書扵春秋所以異之跡則<lb/>
知所以同之㫖矣推二大節引而申之書法斷不誣矣<lb/>
近時儒者疑為文公未脫藁之書或疑為門人之作皆<lb/>
未究所以作綱目之志云爾廬陵鐂先生研覃於是三<lb/>
十餘載比辭而覈研推事以求度綱舉目張如指諸掌<lb/>
<pb n="KR4d0504_SBCK_007-7a"/>
曰通鑑綱目書法亶其嚴乎余從友人鄂省宰属馮君<lb/>
子羽得而讀之三復歎之曰春秋微公榖啖趙諸說猶<lb/>
可綱目微鐂氏書誠不可也何時歸青原故鄊願即先<lb/>
生一二而揚確之姑志余說于帙末<lb/>
　　　忠史序<lb/>
忠者盡己之名也天以事物當然之理賦扵人人盡其<lb/>
所當然者而無憾焉是之謂忠今語人曰臣事君以忠<lb/>
與忠恕之忠同則莫不駭然以為非而實然也或曰臣<lb/>
盡臣道扵君忠矣子盡子道扵父何獨曰孝乎曰不然<lb/>
也禮記所謂内盡扵已而外順扵道忠臣以事其君孝<lb/>
子以事其親其本一也此即吾說也然則上盡其所當<lb/>
<pb n="KR4d0504_SBCK_007-7b"/>
然扵其下其名曰何曰盡有不敢不勉之義上下之間<lb/>
必有别也故盡之對為推即恕矣程子甞謂忠恕一也<lb/>
事上之道莫若忠使下之道莫若恕後儒疑之未喻此<lb/>
也人生而静動與物接即有盡已推己二者出乎其間<lb/>
識者知其然固無一息而非吾效忠之時也是道也所<lb/>
以事君所以事天詩曰昊天曰明及爾出王昊天曰旦<lb/>
及爾㳺衍亶其嚴乎番易楊玄翁有見扵此矣大父通<lb/>
守左軒先生當宋季官守以正直聞臨難以死節著玄<lb/>
翁慨慕先志作忠史十餘年成書扵是上下數千年臣<lb/>
子大義粲然畢具微而一言一行苟無愧扵盡已者悉<lb/>
録之又微而裔夷小邦婦人女子之操不遺也又極而<lb/>
<pb n="KR4d0504_SBCK_007-8a"/>
心跡形似之間皆有以覈其實是非瞭然不繆扵古人<lb/>
何其至公而當也嗚呼自忠之說不明士大夫平居無<lb/>
涵養省察之功蒞事無鞠躬盡瘁之志立朝無直言極<lb/>
諌之風至扵臨難死節能保其必然也耶嗚呼宇宙間<lb/>
此道明即天地變化草木蕃不明即天地閉塞賢人隱<lb/>
甚可畏也余爲國子博士時職當校獻書既表章之猶<lb/>
恐玄翁著書之志未白也故述忠說扵斯嗚呼是書果<lb/>
行扵世也夫書之幸也夫世之幸也夫<lb/>
　　　虗籟集序<lb/>
古人之詩𬒳之絃歌其入人之深猶有待扵聲今人之<lb/>
詩簡牘而已或一字之工一言之妙真能使人心存而<lb/>
<pb n="KR4d0504_SBCK_007-8b"/>
不忘以是徃徃知音扵千里之外㑹心扵百世之下求<lb/>
其所以然而莫知孰使然非天乎愚讀秀江縣春洲詩<lb/>
清曠簡逺擬古精到有韋栁風而自名其集曰虗籟嗟<lb/>
乎瓠者吾知其為匏筩者吾知其為管今吾與春洲神<lb/>
交冥漠扵不識不知之鄊讀其詩愛其人吾不自知吾<lb/>
為何心此盖南郭子綦之所為隠几者耶抑又聞逹人<lb/>
之詩猶治世之音人未逹世将治有識者察焉天地間<lb/>
有無相推虗實相感聲之妙萬物者其在乎此孫君勉<lb/>
乎㢤吾有以知君矣題而歸其詩<lb/>
　　　至正條格序<lb/>
至元四年戊寅三月二十六日中書省臣言大元通制<lb/>
<pb n="KR4d0504_SBCK_007-9a"/>
為書纉集扵延祐之乙卯頒行扵至治之癸未距今二<lb/>
十餘年朝廷續降詔條法司續議格例歲月既乆簡牘<lb/>
滋繁因革靡常前後衡决有司無所質正徃復稽留奸<lb/>
吏舞文臺臣屢以為言請擇老成耆舊文學法理之臣<lb/>
重新刪㝎為宜上乃敕中書專官典治其事遴選樞府<lb/>
憲臺大宗正翰林集賢等官明章程習典故者遍閱故<lb/>
府所蔵新舊條格襍議而圜聴之參酌比校増損去存<lb/>
務當其可書成為制詔百有五十條格千有七百斷例<lb/>
千五十有九至正五年冬十一月十有四日右丞相阿<lb/>
魯圖左丞相别里怯不花平章政事鐵穆爾逹識鞏卜<lb/>
班納麟伯顔右丞相搠思監叅知政事朶兒職班等入<lb/>
<pb n="KR4d0504_SBCK_007-9b"/>
奏請賜其名曰至正條格上曰可既而群臣復議曰制<lb/>
詔國之典常尊而閣之禮也昔者周官正月之吉始和<lb/>
大宰而下各以政教治刑之法懸之象魏挾日而歛之<lb/>
示不敢褻也條格斷例有司奉行之事也甫刑云明啓<lb/>
刑書胥占其所從来逺矣我元以忠質治天下寛厚得<lb/>
民心簡易㝎國政臨事制宜晋叔向所謂古人議事以<lb/>
制之意斯謂得之請以制詔三本一置宣文閣以備聖<lb/>
覽一留中書蔵國史院條格斷例申命鋟梓示萬方上<lb/>
是其議扵是属玄叙其首篇玄乃拜手稽首揚言曰人<lb/>
君制法奉天而行臣知事君即知事天敬君敬天敢不<lb/>
敬法書曰天命有徳五服五章㢤天討有罪五刑五用<lb/>
<pb n="KR4d0504_SBCK_007-10a"/>
㢤易曰雷電噬嗑先王以明罰勑法又曰雷電皆至豐<lb/>
君子以折獄致刑二卦之象為電為雷所以明天威也<lb/>
繼自今司平之官執法之士當官蒞政有徴是書母瀆<lb/>
國憲母干天常刑期無刑實自此始亦曰懋敬之㢤<lb/>
　　　奕序<lb/>
古者人生入小學比及弱冠而禮樂射御書數六㙯之<lb/>
事巳徧習矣他日因射之餘意為投壷且寓禮焉因數<lb/>
之意為奕且寓智焉其初皆足以養其良心而合乎張<lb/>
弛之道者也投壷之說見禮記奕之說孔孟甞及之世<lb/>
傳堯以丹朱以智教之以奕雖未必然然奕有算法存<lb/>
焉足以導智容有是也今小學之教乆廢而二事以為<lb/>
<pb n="KR4d0504_SBCK_007-10b"/>
伎精之者徃徃名世焉廬陵嚴徳甫善奕𥘉集奕法為<lb/>
書晏文可故家子也乃以家藏諸譜又増益之奉禮青<lb/>
城楊君以書来為之求叙将鋟諸梓以廣其傳予性狷<lb/>
且拙以賤力學乏暇扵琴扵奕皆懵然每為大夫士所<lb/>
哂楊君之請愧不䏻言奕之幽眇以荅之姑叙其所知<lb/>
者如是<lb/>
　　　考古臆說序<lb/>
昔誠齋先生觧易取史事以證爻辭安成李廷傑上書<lb/>
取史事以言時務皆能極事變而盡物情非特足以垂<lb/>
来世之戒推而行之有足以救當時之弊然非學博而<lb/>
義明焉䏻援㩀如是之精覈論訂如是之詳切耶舉子<lb/>
<pb n="KR4d0504_SBCK_007-11a"/>
學䇿套扵燈窓求籠簟主司之問立志已在扵進取為<lb/>
論何恠扵迂踈廷傑此作志在祛時蠹而起民瘼豈切<lb/>
切為功名計耶宜其剴直而無諱明白而可行也閑中<lb/>
閱此知山林中有識時之俊憂世之士如廷傑者第未<lb/>
用爾用則扵斯民豈無所禆益乎<lb/>
　　　鈐岡續忘序<lb/>
郡縣之圖志何為而作也國有賢守令猶家有賢子孫<lb/>
守令保圖志以治分地子孫保關券以治分業能治其<lb/>
所有即為賢矣因田野之有㝎界也而考其有汚莱者<lb/>
乎因户口之有㝎數也而考其有流亡者乎因賦役之<lb/>
有定制也考其在公者有湮沒乎在私者有暴横乎因<lb/>
<pb n="KR4d0504_SBCK_007-11b"/>
士習之有舊俗也考其有可匡直而振徳者乎有可濯<lb/>
磨而作新者乎治之而無倦則田野可闢户口可增賦<lb/>
役可均風化可以日美人林可以日盛矣然則圖志可<lb/>
一日而關乎分宜有縣起宋雍熈至南渡嘉㝎間謝令<lb/>
謀作縣志㝷復不果淳祐黄尉始克成之混一以来更<lb/>
六十有七載浚儀趙侯尚之為尹百廢具舉乃作鈐岡<lb/>
新志以續前編書成適予叙族至邑南之防里侯以予<lb/>
扵是邦寔多桑梓之誼以序見属辤不獲則願以昔人<lb/>
治官如家之責告夫求芻扵吾邑者庶知前人作圖志<lb/>
之意非徒以廣紀載備考訂而已将以為勤政之一大<lb/>
助也推本作者之意黽勉述者之事吾邑吾民其多幸<lb/>
<pb n="KR4d0504_SBCK_007-12a"/>
矣乎<lb/>
　　　風雅類編序<lb/>
風雅之道先王治天下一要務也風即風以動之之風<lb/>
雅即雅烏之雅以其身能動物也本扵邦國播扵樂府<lb/>
薦扵郊廟以考風俗以觀世道尚矣然惟其聲不必惟<lb/>
其辭故有聲而無辭者有之無聲而有辭者無有也孔<lb/>
子論韶舞本惟其聲武王所遭遇與舜不同世儒因其<lb/>
不同而優劣之未必聖人意也周衰風雅道熄既而聲<lb/>
音之學寖廢無已而求言辭之間則後世詩為近盖其<lb/>
志氣之盛衰意趣之高下音節之淳漓扵風俗世道猶<lb/>
有可考者是以君子有取也袁君懋昭作風雅類編介<lb/>
<pb n="KR4d0504_SBCK_007-12b"/>
予宗姪貞為之求序見其凡例强人意甚多以世代次<lb/>
序此得詩譜遺法起四言至樂府止五言七言絶句論<lb/>
建精詳去取簡當他日書成扵風雅豈小𥙷㢤余甞典<lb/>
司太常又甞出為觀風使者留意兹事而弗克遂偉㢤<lb/>
袁君是編其為我趣成之<lb/>
　　　潛溪後集序<lb/>
經筵檢討鄭君濤以金華宋濂先生所著文集徵予序<lb/>
予為之言曰三代而下文章唯西亰為盛逮及東都其<lb/>
氣寖衰至李唐復盛盛極又衰宋有天下百年始漸復<lb/>
于古南渡以還為士者以從焉無根之學而荒思扵科<lb/>
試間有稍自振拔者亦多誕幻卑冗不足以名家其衰<lb/>
<pb n="KR4d0504_SBCK_007-13a"/>
又益甚矣我元龍興以渾厚之氣變之而至文生焉中<lb/>
統至元之文龎以蔚元貞大徳之文暢而腴至大延祐<lb/>
之文麗而貞秦定天曆之文贍以雄涵育既夕日富月<lb/>
繁上而日星之昭晣下而山川之流峙皆歸諸粲然之<lb/>
文意将超宋唐而至西京矣宋君雖近出其天分至髙<lb/>
極天下之書無不盡讀大江以南最號傅學者也以其<lb/>
所藴大肆厥辭其氣韻沉䧺如淮隂出師百戰百勝志<lb/>
不少懾其神思飄逸如列子御風翩然褰舉不沾塵土<lb/>
其辭調爾雅如殷鼎周彛龍紋漫㓕古意獨存其態度<lb/>
多變如晴躋終南衆皺前陳應接不暇非才具衆長識<lb/>
邁千古安能與扵斯雜扵古人篇章中盖甚難辨唯真<lb/>
<pb n="KR4d0504_SBCK_007-13b"/>
知文者始信予言之弗謬予在翰林也乆海内之文無<lb/>
不得寓目焉求如宋君何其鮮也苟置之承明奉常之<lb/>
署使掌制作豈不能黼黻一代乎先民有言曰知言聖<lb/>
賢之能事立言學問之極功不學知言不能明理不學<lb/>
立言不能成文有若宋君其殆理明而文成者歟因書<lb/>
以為序宋君字景濂濂其名也嘗著人物記二卷余為<lb/>
序之鄭君謂其可擬五代史記亦公論云<lb/>
　　　易問辯<lb/>
易之為書上通神明之藴下該事物之理以變易為用<lb/>
以㑹通為方其初立名起義如是其為說宜無窮焉漢<lb/>
以來易專門師多於五經而其疑尤多千有餘年未有<lb/>
<pb n="KR4d0504_SBCK_007-14a"/>
紀極族子貞歴考諸家之異同質正先儒之論議𥘉名<lb/>
易疑後改曰問辯凡三十卷用功精深可尚也吾宗巽<lb/>
齋先生為曽大父冀郡公作經訓堂記言歐陽氏經學<lb/>
司馬氏史學由三代而下伐有其人盖六經甫出孔氏<lb/>
之壁歐陽氏即以八世博士世其學其來豈一日哉司<lb/>
馬氏史學至宋君實復振歐陽氏經學我六一公易有<lb/>
童子問詩有本義凡宋儒以通經學古為髙寔公倡之<lb/>
故余見貞是編喜吾歐陽氏經學亹亹其不絶乎抑是<lb/>
編豈獨便埸屋之習山林窮經皓首之士見之未必無<lb/>
助我之歎也貞為我勉成之<lb/>
　　　鈐南道士歐陽賔實詩集序<lb/>
<pb n="KR4d0504_SBCK_007-14b"/>
嘗有客論詩言古今僧之能詩者甚多道之能詩者絶<lb/>
少予曰軒轅彌明柰何客曰或以爲崆峒道士鄒訢類<lb/>
也余曰嵇叔夜陳子昻李太白爲詩識者謂其辭有飄<lb/>
颻凌雲之氣盖道家者流之餘風焉道士學之其爲詩<lb/>
何以加吾宗歐陽賔實寄興老子法他日以所作詩帙<lb/>
遂來求序於余余讀之愛其清緻而有體其間幽間之<lb/>
容冲抑之氣又有因詩而足以知其人者以是知嚮之<lb/>
論詩之言之未信也雖然余扵賔實猶有甚可喜者焉<lb/>
近日龍翔首座海東淖以能詩深爲蜀郡虞先生所賞<lb/>
識亦歐陽氏也今賔實詩聲日起豈非吾宗多文人秀<lb/>
士寓跡方外尤能以所學知名四方歟東淖白水族賔<lb/>
<pb n="KR4d0504_SBCK_007-15a"/>
實防里族云<lb/>
　　　梅邉先生吾汶藁序<lb/>
論人行事枚舉而稱之者其善為可數論人文章舉一<lb/>
以蔽之者其善為不可勝數也廬陵梅邉先生與先君<lb/>
渤海侯為大學存心齋同舎咸淳甲戌随路混𥙷入學<lb/>
又同生淳祐之壬子先君甞稱其才噐卓犖有徃哲風<lb/>
運改世遷篤志稽古蘄為文章以見志予恨未及一識<lb/>
他日從其門人鐂君省吾得吾汶藁讀之至生祭文丞<lb/>
相文作而嘆曰嗚呼王鼎翁宇宙竒士也士之趣人以<lb/>
自裁者惟朱雲扵其師蕭望之然望之特一身計耳鼎<lb/>
翁之為言為天下萬世之為人臣者計也嗚呼雄㦲盖<lb/>
<pb n="KR4d0504_SBCK_007-15b"/>
嘗論之斯文者宇宙之元氣也幸而治平措諸事業則<lb/>
為典謨為雅頌不幸而反是則為春秋為變風雅為離<lb/>
騷然正人心扶世教之功難見扵治平無事之時而屹<lb/>
然可仗扵流離顛沛之日然後知斯文之所繫如是其<lb/>
重歟詩曰徳輶如毛民鮮克舉之我儀圖之惟仲山甫<lb/>
舉之愛莫助之夫天人維持之際惟是心耳何其深厚<lb/>
悠長之味溢出言表耶文武之澤在人其未泯歟鼎翁<lb/>
是篇與是詩辭氣雖若不同實相表裏愚故表而出之<lb/>
他詩文竒氣壮節類是<lb/>
　　　環山詩藁序<lb/>
前年與族弟齊吾同客京華暇日相聚齊吾口誦近作<lb/>
<pb n="KR4d0504_SBCK_007-16a"/>
予傾聴移日旅懷為之豁然今年予謁告還家復相遇<lb/>
扵瀏東之沙江出詩藁示予佳句疊見私竊自喜吾宗<lb/>
之多文人也齊吾盛年子長之逰方壮涉厯日逺覩記<lb/>
日廣吟詠日富大編巨帙當自此始老兄退䖏畎畒凉<lb/>
竹簟之風曝茅<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>之日思草池之句得新集讀之亦足<lb/>
以怡暮景矣三復玩味題而歸其帙<lb/>
<pb n="KR4d0504_SBCK_007-16b"/>
</p>
<p>
圭齋文集卷之七終<lb/>
</p>
<p>
</p>
  </div>
</body>
</text>
</TEI>
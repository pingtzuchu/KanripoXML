<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0504_SBCK_012-1a"/>
圭齋文集卷之十二　宗孫銘鏞編集<lb/>
　　　　　　　　　　　　安成後學劉釬校正<lb/>
　　經疑<lb/>
　　　問夫子以小噐稱管仲而又以如其仁許之何<lb/>
　　　也<lb/>
對聖人之用人有以徳之體言者有以徳之用言者不<lb/>
可以一㮣觀也夫以徳之全體而言則天之所以賦扵<lb/>
人人之所以得扵天者其體甚大也惟聖人為能踐形<lb/>
下聖人㡬等而以徳之全體論之烏得不少為之貶㢤<lb/>
故喻之以噐噐者如物之所受淺深限量自有不可得<lb/>
而誣者也若夫有以徳之用言者則不然夫徳非徒貴<lb/>
<pb n="KR4d0504_SBCK_012-1b"/>
乎足已以其有及物之功也而王伯之㑹世變之来有<lb/>
人扵此乃能明大義以安斯民聖人即是論之安得不<lb/>
深許之㢤故稱之曰仁仁者之用莫大扵愛物也迹其<lb/>
恵之在民心功之在天下亦安得而泯之哉昔夫子之<lb/>
論管仲或曰小噐或曰如其仁其體用之殊乎夫仁之<lb/>
一字夫子未甞輕以許人是以顔冉之流工夫造詣之<lb/>
髙下夫子扵言仁之際若有分寸較扵其間獨扵管仲<lb/>
則曰如其仁如其仁既許而又不一許之豈有他㢤盖<lb/>
自姬轍既東楚氛浸盛生民之擾擾紛紛者未有紀極<lb/>
也仲也出而相恒公合諸侯匡天下不以兵車之力焉<lb/>
其仁之及物為何如耶求之當時未見仲比也至於其<lb/>
<pb n="KR4d0504_SBCK_012-2a"/>
噐之易盈不䏻使已無三歸之僣公無多嬖之失齊政<lb/>
旋踵而衰則噐之所受不過如是而止使其擴而充之<lb/>
以至扵一初之全體則可以拓聖賢之業載宇宙之重<lb/>
惜乎非重所䏻及也盖必至是然後為大噐之體叚焉<lb/>
仲之為小不亦宜乎然則聖人之論何徃而非公乎<lb/>
　　　問孟子以隘與不恭稱夷恵而又以聖人百世<lb/>
　　　之師推之何也<lb/>
對人有絶世之行可以為聖矣而未至扵化也故不䏻<lb/>
無一偏之弊焉夫聖而至扵化則世無得而名有聖人<lb/>
之一事而至其極焉始有絶世之名矣由其有絶世之<lb/>
名是以清者一扵清而未必和和者一扵和而未必清<lb/>
<pb n="KR4d0504_SBCK_012-2b"/>
扵是不廣之意擴不恭之氣象生焉雖不害其爲聖人<lb/>
也而君子至公之論豈得以此廢彼㢤孟子之稱夷恵<lb/>
或曰隘與不恭或以聖人百世之師推之非異論也自<lb/>
今觀之譲國而逃諌伐而餓與夫不羞汚君不卑小官<lb/>
聞其風者頑廉而懦立薄敦而鄙寛則百世一夷恵而<lb/>
已誠聖人也然而朝冠塗炭之偏袒裼我側之汚不㡬<lb/>
疾惡之已甚同流之無别乎大抵清不期扵隘和不期<lb/>
扵不恭特其不䏻化而馴致其弊焉彼夷恵亦不自知<lb/>
其然也由是觀之負絶世之名者夷恵之得爲聖人以<lb/>
此也其不得爲大而化之之聖人亦以此也若吾孔子<lb/>
則不然絶孺悲拒陽貨見小君扵衛國應佛肸扵中牟<lb/>
<pb n="KR4d0504_SBCK_012-3a"/>
時乎清時乎和無適而不可也夷恵能之乎故不觀孔<lb/>
子無以見夷恵雖然亦豈可以是遽少夷恵㢤孟子曰<lb/>
伯夷聖之清下恵聖之和孔子聖之時然則二子亦孔<lb/>
子之徒歟<lb/>
　　書義<lb/>
　　　翕受敷施九徳咸事俊又在官百僚師師百工<lb/>
　　　惟時<lb/>
自古者以成徳觀人而人才治效之盛為不可及也夫<lb/>
成徳者君子自然之徳然君子有是徳而不䏻以是徳<lb/>
自見扵事功惟古之聖人有以知之而毎以為觀人之<lb/>
法焉凢有司百執事之臣莫不由是而取材故嘉謨之<lb/>
<pb n="KR4d0504_SBCK_012-3b"/>
入告庶績之咸熈無徃而非是徳之形著也人才治效<lb/>
之盛無越扵帝舜之朝此其故歟書曰<hi>云云</hi>所謂九徳<lb/>
者非臯陶所謂人之有九徳歟訓書者以為成徳之自<lb/>
然非以彼濟此之謂也自帝世以知人為難而臯陶陳<lb/>
九徳之目或養直而温和或簡易而㢘隅或果毅以為<lb/>
擾或塞實以為强其他或六或三不一槩也有六徳而<lb/>
嚴祗者則錫之以有邦有三徳而宣明者則任之以有<lb/>
家觀人之法拳拳扵九徳焉生斯世者不患其無位也<lb/>
而患其不䏻有是徳扵是莫不精白以承休勤敏以趍<lb/>
事者以聖人䏻翕合而受之敷布而施之也人見其俊<lb/>
乂在官也而不知九徳之時措也故夫九官相遜兹非<lb/>
<pb n="KR4d0504_SBCK_012-4a"/>
百僚師師之興起乎十有二牧惟時亮天工兹非百工<lb/>
惟時之則倣乎所以相遜所以亮天工者非九徳之君<lb/>
子孰䏻與扵斯由是觀之九徳咸事之一語其虞朝觀<lb/>
人之法得人之本歟後世惟般周之宅俊灼俊意爲近<lb/>
之故其人才之盛亦髣髴有虞之世秦漢而降急扵功<lb/>
利權謀之近效而用區區勝徳之小才扵是九徳之目<lb/>
僅存扵書耳或曰虞庭君子之多而舜猶以知人爲難<lb/>
者盖慮静言庸違之在朝䜛說殄行之震驚朕師者未<lb/>
盡杜絶聖人觀人之法不可一日廢也然吾觀百僚師<lb/>
師百工惟時之後則君子多而不仁逺矣故又曰何畏<lb/>
乎巧言令色孔仁<lb/>
<pb n="KR4d0504_SBCK_012-4b"/>
　　䇿<lb/>
　　　問今天下之事有可言者多矣姑舉其大者言<lb/>
　　　之冗官之未汰銓選之未精殿最之未明法律<lb/>
　　　之未㝎此四者方今之急務朝廷之所欲聞而<lb/>
　　　士君子所當講者其叅酌古今以對母泛母略<lb/>
對洪惟盛時設茂科䇿多士而開其直述之門執事典<lb/>
文衡詢承學而試以時務之大夫天下之事誠多矣至<lb/>
扵大而可言者亦今世之所囁嚅者也自士太夫間以<lb/>
道故常為練事以言要切為干時是以至論罕聞今執<lb/>
事不循故常不貴泛畧舉急務以詢諸人豈非盛時開<lb/>
直述之門而得為不諱之問然而所謂直述者非以其<lb/>
<pb n="KR4d0504_SBCK_012-5a"/>
文朴野而以其言之切直也既以不諱問宜以直𫐠對<lb/>
昔夫子以林放為大哉問非大其問以其知本也事不<lb/>
知本多言何禆愚請言事之本矣明問有曰<hi>云云</hi>是四<lb/>
者方今所欲聞也愚謂非特方今之所欲聞乃方今之<lb/>
巳行者也其間行之弗竟守之弗一或者未究其本乎<lb/>
如冗官之汰大徳之初甞舉行之中書以打减置局而<lb/>
董之以平章某公或議某司當併某司則創某司以兼<lb/>
領之議者或創而罷者㝷復矣辛亥更化渙發徳音减<lb/>
遥授之官改陞創設者日議併罷乃併通政扵兵部武<lb/>
備等院皆復舊制京畿寺監罷者非一是則冗官汰矣<lb/>
然而輿圖之廣郡邑之衆旁蹊曲徑之捷出者未悉汰<lb/>
<pb n="KR4d0504_SBCK_012-5b"/>
也銓選之精則自混一以来立省選部選之法為二别<lb/>
子弟承襲承繼承䕃之例為三設吏員譯學儒業軍功<lb/>
出身之科為四是則銓選精矣然而氏族貴賤之未别<lb/>
歲月賢否之同淹或未暇精也殿最之明則自大徳皇<lb/>
慶以来定十三條之章法或遣宣撫廵觀或命御史徧<lb/>
厯是則非不明也然而各䖏㢘能五人之薦未見即用<lb/>
也三考黜陟之法未見可乆也法律之定則非無至元<lb/>
新格也非無省部之編例也然而掾史一時之議擬而<lb/>
通行者盡合扵至元之法意乎廣平何相之撰擬而未<lb/>
進者竟䏻為大徳之成書乎由是觀之四者非不知也<lb/>
非不行也愚請論其本焉其一曰汰冗官之本在扵减<lb/>
<pb n="KR4d0504_SBCK_012-6a"/>
閑散之俸以厚正官塞僥倖之路以清正選今正官之<lb/>
俸甚薄而散秩之禄尚多昔劉景升有大牛蒭豆數倍<lb/>
而負任不及常畜曹操以之享士戒冗食也况方以厯<lb/>
俸為出身减禄俸之無名則岀身有限矣若僥倖之門<lb/>
斯又正選之大患也古者判行使之置損外同之設未<lb/>
必非有所循而為是名以䖏之而漢之爛胄晋之續貂<lb/>
實濫觴扵兹誠能如漢文欲用嗇夫而張釋之終以為<lb/>
不可家人濫求郎官而明帝終不以為私㤙則冗者可<lb/>
汰矣其二曰精銓選之本在扵嚴族属之分以尊吾國<lb/>
人畧歲月之考以㧞其才用今之女真河西眀有著令<lb/>
而自混色目北庭族属隣扵近似而均視蒙古乗堅駈<lb/>
<pb n="KR4d0504_SBCK_012-6b"/>
良並列通顯盖我國人天性渾厚不自標榜愚恐數百<lb/>
年之後求麟趾之公姓不可復别異矣欲還淳古之風<lb/>
去傑黠之習則必如貞觀之扵崔盧氏族命近臣編之<lb/>
使其派系分明不得揉進可也至扵歲月之考能否同<lb/>
滯此可畜常調不可以待賢才誠能覈名實以甄異能<lb/>
使録録庸吏不得含糊淟涊苟資厯求序遷則當如崔<lb/>
祐甫除官八百而不拘常資㓂萊公却例用新進而號<lb/>
得士則銓選可精矣其三曰明殿最之本在扵擇才明<lb/>
之監司絶殿序之汚吏夫貨来之徒玩法而殘民者也<lb/>
豈可復為民之父母乎三年之殿邉逺之任未是悛也<lb/>
孟子曰不祥之實蔽賢者當之身為方岳而見善不舉<lb/>
<pb n="KR4d0504_SBCK_012-7a"/>
豈得復為人之耳目乎絶汙吏則願如唐太宗之扵党<lb/>
仁弘苟犯贓賄雖至親幸難以㓕公責監司則願如齊<lb/>
宣王之封即墨而烹阿大夫晋文公之誅曹而數其不<lb/>
用僖負覊則監司必舉汚吏必除最者非假請托殿者<lb/>
不可僥倖矣其四曰㝎法律之本在扵酌古今以成法<lb/>
書優禄秩以選法吏今法書無一㝎法吏無優選推讞<lb/>
混扵常流條令裒扵書肆官不徧覩法無定科䡖重高<lb/>
下逢其喜怒出入比附係其愛憎無成書則近扵罔民<lb/>
無優秩則昧扵勸善昔者子産鑄刑書雖曰叔向笑之<lb/>
而鄭以治以䏻止辟也于㝎國為廷尉以民無冤而至<lb/>
三公近代錢若水以同州推官清直而擢樞副前以示<lb/>
<pb n="KR4d0504_SBCK_012-7b"/>
勸也如是則法書必作法吏必優刑自平允律自精熟<lb/>
矣四者之本愚既已畧言之其目之備更僕未可終也<lb/>
雖然四者之本所以行之者一也一者何也信而巳方<lb/>
今天下急務所可言者孰有大扵信之一字乎書曰令<lb/>
出惟行商鞅之伯術亦以示信爲先令而不信則冗官<lb/>
何由汰銓選何由精殿最何由明法律何由定乎愚故<lb/>
曰所以行之者信而巳明問有曰宜叅酌古今以對母<lb/>
泛母畧嗟夫執事以急務爲問愚敢以泛畧爲對乎然<lb/>
四者之有信猶水木之有本源也故敢以爲終篇獻執<lb/>
事其思之<lb/>
　　　制曰朕聞聖賢之君之治天下也或恭己無爲<lb/>
<pb n="KR4d0504_SBCK_012-8a"/>
　　　或不遑暇食或寛化恭儉或力扵為善其所以<lb/>
　　　致治雖殊及乎民安物阜風淳俗美刑辟措而<lb/>
　　　鮮用頌聲作扵田里制禮作樂翕然大和而麟<lb/>
　　　鳯龜龍嘉禾朱草甘露醴泉諸福之物莫不畢<lb/>
　　　至雖帝王之美不徒在是亦其氣之應也舜文<lb/>
　　　之徳化尚矣若漢之文帝唐之太宗猶䏻致治<lb/>
　　　如彼况薄漢唐而不居者乎今天下雖乆寧謐<lb/>
　　　户口雖甚蕃滋而稼穡或傷於水旱細民或致<lb/>
　　　扵阻飢未能家給人足時猶仰濟縣官豈行仁<lb/>
　　　義有未盡效邪子大夫明古以識今知常而通<lb/>
　　　變母迂濶扵事情毋乖戾扵典則明以對朕朕<lb/>
<pb n="KR4d0504_SBCK_012-8b"/>
　　　將親覽焉<lb/>
臣對臣聞有志者事竟成人主之致治莫先於立志故<lb/>
善觀人主之治者先觀其志夫人主以䏻致之資操可<lb/>
致之勢所圖無不獲所欲無不成以求乎天而天應之<lb/>
以求乎人而人從之所以然者以其志之先定也其或<lb/>
致理之效偶有未備天人之間偶有未和則當守之以<lb/>
專逹之以彊以俟夫悠乆之效不可以疑貳阻之也臣<lb/>
草茅賤士何敢上揆淵衷然以臣切觀陛下之所為真<lb/>
近古以来大有為之君也陛下曩在東宫仁孝之資英<lb/>
毅之畧聞於天下也乆矣既而徴四方書以考古今飛<lb/>
龍之祕大召宿儒詢問要道臨御之後不趂聲色不事<lb/>
<pb n="KR4d0504_SBCK_012-9a"/>
逰畋凢耳目之娱營繕之事秋毫不經扵心惟經籍史<lb/>
傳日接于前扵是大興儒科黼黻至治祖宗以来百餘<lb/>
年之曠典一旦舉而行之遂使臣之淺陋亦獲叨奉大<lb/>
對扵明時雖然臣之望陛下者以陛下爲有大志而陛<lb/>
下之䇿臣者亦適有以發臣之愚臣㐲讀聖䇿曰朕聞<lb/>
聖賢之君之治天下也或恭已無爲或不遑暇食或寛<lb/>
仁恭儉或力扵爲善其所以致治雖殊及乎民安物阜<lb/>
風俗淳美刑辟措而鮮用頌聲作扵田里制禮作樂翕<lb/>
然大和而麟鳯龜龍嘉禾朱草甘露醴泉諸福之物莫<lb/>
不畢至雖帝王之美不徒在是亦其氣之應也舜文之<lb/>
徳化尚矣若漢之文帝唐之太宗猶能致治如彼况薄<lb/>
<pb n="KR4d0504_SBCK_012-9b"/>
漢唐而不居者乎嗟夫薄漢唐一語此乃聖志之發見<lb/>
也陛下此志可與四三王可與六五帝矣其曰或恭已<lb/>
無為或不遑暇食或寛仁恭儉或力扵為善臣愚以謂<lb/>
此未可以觀致治之殊當有以驗立志之同也古人有<lb/>
言曰始扵憂勤終扵逸樂若以恭已無為異乎不遑暇<lb/>
食則隆古之恭已無為者莫舜若也然而一日二日萬<lb/>
㡬舜何不少自逸豫乎若以恭儉寛仁異乎力扵為善<lb/>
則近代之恭儉寛仁者莫漢文若也然而拊髀思賢夜<lb/>
半前席漢文何不為是玄黙乎由是觀之未有不自憂<lb/>
勤始者自憂勤始志之同也陛下既薄漢唐臣不復膚<lb/>
引漢唐之事請以舜文終焉舜文之道布在典䇿陛下<lb/>
<pb n="KR4d0504_SBCK_012-10a"/>
既慕舜文亦法其所爲而巳矣如欲民安而物阜風淳<lb/>
而俗羙則當思夫利用厚生之何急也惇典敷教之何<lb/>
先也由庚魚麗何自而多也関雎麟趾何從而厚也陛<lb/>
下能法舜文即舜文矣如欲刑辟措而鮮用頌聲作扵<lb/>
田里則當求如臯陶者命之明刑有如虞芮者俾之息<lb/>
訟九歌可使勿壞也大雅可使無廢也陛下能法舜文<lb/>
即舜文矣如欲制禮作樂翕然太和則當求如伯夷后<lb/>
䕫周公者命之制作扵其間六典之制或尚可講也九<lb/>
韶之音或尚可學也陛下能法舜文亦舜文矣至如麟<lb/>
鳯龜龍諸福之物莫不畢至聖䇿有曰亦其氣之應也<lb/>
臣愚以謂知氣則知志矣聖人志氣清明若神一動則<lb/>
<pb n="KR4d0504_SBCK_012-10b"/>
天地随之諸福之物皆自聖人方寸中来非自外至也<lb/>
中庸曰致中和天地位焉萬物育焉盖吾之氣順則天<lb/>
地萬物之氣亦順吾之氣和則天地萬物之氣亦和天<lb/>
地之氣見扵萬物同一和順則百獸自舞扵舜之庭鳯<lb/>
凰自鳴扵文之岐矣又何祥瑞之足羡㢤臣伏讀聖䇿<lb/>
曰今天下雖乆寧謐戸口雖甚蕃滋而稼穡或傷扵水<lb/>
旱細民或致扵阻飢未能家給人足時猶仰濟縣官豈<lb/>
行仁義猶未盡效耶臣愚以謂此天以堅陛下之志也<lb/>
古人有言曰天心仁愛人君若曰稼穡或傷扵水旱則<lb/>
舜之所謂洚水警予者猶有甚扵今之傷稼者也若曰<lb/>
黎民或致扵阻飢則文王所謂小人怨汝詈汝者猶有<lb/>
<pb n="KR4d0504_SBCK_012-11a"/>
危扵今日之阻飢者也顧二聖人之所以弭灾恤患者<lb/>
㒺㳺㒺滛皇自敬徳之外無聞焉陛下既法舜文詎知<lb/>
天之所以啓舜文者不以啓今日耶陛下以敬天為忠<lb/>
則水旱可變為豐穣陛下以恤民為志則阻飢可變為<lb/>
足食在方寸一轉移之間耳若諉之曰豈行仁義而未<lb/>
盡效耶臣愚竊以為未然夫仁義之效如炊之必熟種<lb/>
之必生行仁義而未至者有矣未有行仁義不效者也<lb/>
陛下如以悠久待之或曰聖問如此而臣輒以為可以<lb/>
四三王可以六五帝者何自而知之盖因其已行者知<lb/>
之也其未行者擴而充之斯無難盖仁義之積禮樂必<lb/>
興彼漢唐之治如身衣弋綈一臺惜費以致海内殷富<lb/>
<pb n="KR4d0504_SBCK_012-11b"/>
與夫斗米三錢外戸不閉自三代而下亦可謂盛矣然<lb/>
賈生勸漢文以禮樂而辭曰未遑祖孝孫杜淹勸太宗<lb/>
以禮樂而曰治之隆替不繫扵此臣以是知二君扵仁<lb/>
義之效若有所不知也今陛下銳情儒科日議禮樂而<lb/>
拳拳扵仁義之二字視漢唐何啻相千萬耶此志所充<lb/>
宜其儷羙扵五三盛時也大㮣國家之治當先論其根<lb/>
本不可責效扵目前古之聖賢之君未甞不憂勤扵其<lb/>
始逸樂扵其終灾異扵其先祥瑞扵其後今日之不遑<lb/>
暇食力扵為善他日之恭己無為恭儉寛仁也今日之<lb/>
水旱傷稼黎民阻飢他日之麟鳯龜龍嘉禾朱草也若<lb/>
夫備禦之不可無術救荒之不可無政求蒭之不可不<lb/>
<pb n="KR4d0504_SBCK_012-12a"/>
擇一賢相事耳奚以多言爲臣又讀聖䇿曰子大夫明<lb/>
古以識今知常而通變母迂闊扵事情母乖戾扵典則<lb/>
明以對朕朕将親覽焉臣愚以謂事有古今志無古今<lb/>
事有通變志無通變聖人之志與天地之正氣相通志<lb/>
定扵此氣應扵彼有理之必然者倘論水旱而牽合扵<lb/>
夏侯生軰洪範五事之說則隣扵迂闊矣論民飢用乏<lb/>
而附㑹扵權萬紀等建利之謀則流扵乖矣矣臣非不<lb/>
知實所不敢臣之拳拳者惟曰有志者事竟成陛下㽞<lb/>
意焉國家幸甚天下幸甚臣謹對<lb/>
<pb n="KR4d0504_SBCK_012-12b"/>
</p>
<p>
圭齋文集卷之十二終<lb/>
<pb n="KR4d0504_SBCK_012-13a"/>
</p>
<p>
</p>
  </div>
</body>
</text>
</TEI>
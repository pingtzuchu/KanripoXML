<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0504_SBCK_014-1a"/>
圭齋文集卷之十四　宗孫銘鏞編集<lb/>
　　　　　　　　　　　　安成後學劉釪校正<lb/>
　　題　䟦<lb/>
　　　北行録<lb/>
士生休明之代區宇混一意之所之跡跡皆可以逹即<lb/>
其耳目之所覩記搴英攬華託諸翰墨論議之間異時<lb/>
竒聞偉績因是以有徴扵来世也廬陵奔元凱挾其吟<lb/>
詠之學卓犖之才其至京師與當代名縉紳劇談雄辯<lb/>
周諮國家之巨麗而升平諸福之物舉集一時扵是黄<lb/>
鵠朱鴈之什人爭誦之至扵登髙眺逺追懐徃哲風晨<lb/>
月夕排遣覊思佳句尤富使之得展所藴扵承明著作<lb/>
<pb n="KR4d0504_SBCK_014-1b"/>
之地以任揚厲輔張之風豈不大强人意乎三復降嘆<lb/>
題而歸之<lb/>
　　　安成劉氏家譜<lb/>
徃年宗人南記自吉州刺史琮遡歐陽亭侯上及神禹<lb/>
下逮安福府君萬不以地之遐僻族之蕃廣必旁蒐逺<lb/>
羅不少遺譜成且欲合祠吉州刺史安福府君為不祧<lb/>
之祖集宗人之近者莭春秋展敬祠下其䂓措不凢用<lb/>
志亦仁矣嘗因堯賔兄序之惜㢤南記已矣安成鐂君<lb/>
思清携先世告身六七通求予識其後且眂余家譜上<lb/>
推其祖之所自出下列各派之所同出徴兩漢南宋以<lb/>
上至陶唐氏得姓以来之祖其意亦由南記也余嘉其<lb/>
<pb n="KR4d0504_SBCK_014-2a"/>
其敦睦之誼圖分派别得别生分類遺意故爲之書且<lb/>
告之曰子歸爲我訪黄石宗人之賢者謝曰其毋廢譜<lb/>
學毋廢祠事庶㡬余猶有望焉思清字清隠扵予先世<lb/>
通家又同生癸未今爲湘鄊校官家譜則其從弟思復<lb/>
之所圖也<lb/>
　　　西平李氏族譜<lb/>
桓桓西平爲唐中興功著鼎彛徳𬒳黎烝當時賢良風<lb/>
雲依乗如渾侍中如馬北平曽㡬何世系冷如氷惟西<lb/>
平裔趾美相仍更唐厯宋我元是承設科曰雋試吏曰<lb/>
能守令之選㙜閣之登表表愈偉爲時名稱子孫千億<lb/>
蟄蟄繩繩天道之報信㢤可慿予書其㮣寓勸以懲後<lb/>
<pb n="KR4d0504_SBCK_014-2b"/>
之来者扵焉斯徴<lb/>
　　　衆芳所存<hi>安成劉伯仁號芳所後以扁其齋</hi>
嗟衆芳之所在宜君子之盤桓巖班璘兮有菊畹紛披<lb/>
兮有蘭朝菲菲兮紉佩文采采兮為餐通神明扵鼻觀<lb/>
納上清扵泥丸却氛穢而益夀志無昬而氣完襲馨徳<lb/>
乎先哲託髙風乎歲寒<lb/>
　　　彭功逺先世手澤<lb/>
先叅政冀公曩善廬陵彭君士楚先公上庠髙選雖治<lb/>
春秋䏻通諸經忍見前代時文散逸毎属士楚收拾士<lb/>
楚至則稇載充牣先公暇日亂紬而泛閱之擇其尤者<lb/>
别彚為帙士楚亦䏻朗誦先世詩義賔至迭論玄兄弟<lb/>
<pb n="KR4d0504_SBCK_014-3a"/>
澷不及省先公朂之曰黄冊子㑹有行世時児曹毋忽<lb/>
也先公薨之七年科舉興玄首擢第追憶先訓泰㝎甲<lb/>
子彭公冲所以詩經擢進士為士楚從弟扵是其家學<lb/>
益振他日冲所子功逺来京師䄂其曽祖坦軒祖碧野<lb/>
二先生及一門諸父舊業程文盖冲所題識手澤謁余<lb/>
求一言是盖吾先公平日之所購求而士楚之所樂誦<lb/>
者彭氏世科之左劵不在兹乎俯仰四十餘年科目廢<lb/>
而煟興興而歘廢今明詔復飾中書舉行玄叨塵從臣<lb/>
𥘉議闕下力賛其成又適秉筆代言播告海内矣㑹将<lb/>
見程文復盛當世喜而志扵斯<lb/>
　　　南谷居士自賛像後<lb/>
<pb n="KR4d0504_SBCK_014-3b"/>
士大夫自賛其真例多自抑之辭而生平自知之明徃<lb/>
徃見扵言表如善寫真者引鏡自照以圖其形宜無遺<lb/>
巧玄甞銘南谷翁墓今觀其寫真自賛表裏純誠殆非<lb/>
丹青之所䏻状尤非發潜者之所可模寫也至正二年<lb/>
三月余客瀏東厚田湯氏家齊吾弟携此見過因贅數<lb/>
語于後<lb/>
　　　五馬圖<lb/>
卷中五馬龍者其誰如隔腦脂如行烟外如辨九疑而<lb/>
况南山四十萬匹中欲求流雲飛電之姿嗚呼世無伯<lb/>
樂龍者其誰<lb/>
　　　草虫圖<lb/>
<pb n="KR4d0504_SBCK_014-4a"/>
蜂戀其房兮不可以㳺蛛待以網兮為有所求曽不知<lb/>
蛺蝶與草虫兮飛躍之自由<lb/>
　　　娱拙集<lb/>
娱拙集者吾宗歐陽存中甫之作也其中古樂府諸篇<lb/>
情景俱至追議當時近體詩清新俊逸佳句層見是何<lb/>
吾宗人之多才也題曰娱拙雖謙辭實出見觧六朝劣<lb/>
扵漢魏得其巧未得其拙也晚唐媿扵盛唐亦得其巧<lb/>
未得其拙也繼自今拙日進則詩日進矣何當見存中<lb/>
甫重揚確之<lb/>
　　　白麟溪三大字後<lb/>
右白麟溪三大字前中書右丞相脫脫為浦江鄭大和<lb/>
<pb n="KR4d0504_SBCK_014-4b"/>
書溪舊號香嚴在縣東二十八里白麟則大和二十六<lb/>
世祖之名也有恵淮者字季淵寔白麟十九世孫由遂<lb/>
安遷溪上易以今名示有先也淮之孫綺至大和凡六<lb/>
世大和從子鑑至某又三世皆同居共財朝廷表為孝<lb/>
義門扵乎溪流無終時公特書是以寵之者盖将朂其<lb/>
門相為悠乆㢤字畫方毅酷類顔真卿觀者孰不改容<lb/>
不待賛也<lb/>
　　　大師右丞相畫墨竹<lb/>
右墨竹一枝大師右丞相所畫以遺其舘客授經郎鄭<lb/>
浚常者也丞相天資明叡知識過人一日得文與可竹<lb/>
譜學之即臻其妙觀其枝葉面嚮柯幹節脉皆與可法<lb/>
<pb n="KR4d0504_SBCK_014-5a"/>
而筆意老蒼與近代李薊丘諸人所作逈然不同浚常<lb/>
在相府直言不阿又多引拔善類為長史甚得體相君<lb/>
雅愛重之故受以心畫云<lb/>
　　　御賜石刻千文搨本後題<lb/>
今上皇帝得智永千文命近臣摹勒刻置宣文閣中所<lb/>
拓墨本從官之有文學者則識以宣文閣寳而賜之授<lb/>
經郎浦陽鄭深浚常嘗侍上經筵故預是賜可謂稽古<lb/>
之榮也夫金璧珠寳天下貴賤之所同尚者也國家以<lb/>
旌有德賞有功扵所同尚者而不靳焉所以示恩也至<lb/>
扵法書名書遇彌文之代時君聖性好古則其所尚有<lb/>
重扵金璧珠寳矣於其文學侍從之臣不靳其所獨尚<lb/>
<pb n="KR4d0504_SBCK_014-5b"/>
者而賜之所以示異恩也鄭氏浦陽義門九世同㸑朝<lb/>
廷嘗旌之今浚常以斯文又膺是賜愚故願義門之子<lb/>
孫世世寳之上以無忘聖天子好古博雅之志下無以<lb/>
忘乃祖父漕遇之由足以垂乆逺矣<lb/>
　　　䟦逺林鐂君墓銘後<lb/>
前代士大夫非居憂人不敢以銘墓情非此則奉勑或<lb/>
契友族属尊行與座主舉主也今常愽鐂君文廷制中<lb/>
作逺林劉君墓銘文字簡古又得古式故特表而出之<lb/>
　　　䟦王大年詩帙<lb/>
余從王實初先生得其族孫徳生詩賦一帙讀之翩翩<lb/>
然渥洼竒駿筯骨甫壯肆其馳騁未有紀極也他日範<lb/>
<pb n="KR4d0504_SBCK_014-6a"/>
以王良造父之法納之和鸞大輅之下則才氣老矣三<lb/>
復題而歸其帙<lb/>
　　　䟦劉士行墓誌銘<lb/>
廬陵䖏士劉士行父以經學名家曩予在京師國學進<lb/>
士解子元甞請序其詩文矣今其弟解觀又以邵菴虞<lb/>
公所為墓銘求予跋失廬陵九老以忠節文章顯國史<lb/>
書之天下宗之士行讀其書誦其詩論世尚友顧非斯<lb/>
人之徒與抑卲菴之銘至矣予奚庸贅<lb/>
　　　族祖澗谷先生留藁䟦<lb/>
至正壬午十一月予訪族至鈐岡之防里縣大夫浚儀<lb/>
趙侯尚之因休日時來勞既而又專其舘賔羅君孺文<lb/>
<pb n="KR4d0504_SBCK_014-6b"/>
與其子璉求鈐岡題名記等作時予又之別族之安成<lb/>
孺文踪跡余所至暇日敬問其先世則先軰澗谷先生<lb/>
之從諸孫也先生分教長沙時先尚書澹軒先生居郡<lb/>
泮前廡道同志合友誼彌篤既去官書問不絶咸淳甲<lb/>
戌先冀公以混𥙷入國學先生時為權院留臨安貽書<lb/>
相慶以為先尚書宣力學校之報内附後猶數有書於<lb/>
是予與孺文叙先世通家之好聚首數日驩甚将別出<lb/>
先生長沙藁一帙視予帙中或手自抄或筆更録朱墨<lb/>
如新皆所點校歛袵讀之如從先世與先生㳺詠碧湘<lb/>
翠麓間也獨詢其適傳則有如徃時湘中之所傳者使<lb/>
人不能不係之以感慨士大夫寓形天地可託者二一<lb/>
<pb n="KR4d0504_SBCK_014-7a"/>
曰有文二曰有後二者未必得兼不得巳而去則有文<lb/>
庶無憾也<lb/>
　　　歐陽文忠公墨跡䟦<lb/>
玄生平所見兖國文忠公真蹟甚多其篇帙大者扵同<lb/>
年許安陽家見毘陵胡文恭公墓銘藁百丈輝上人所<lb/>
見州郡名急就章胡氏碑行草急就章皆微渉行楷余<lb/>
家所蔵佳者曰與杜祁公蘇明允書及晚年三乞致仕<lb/>
表草皆筆法如一獨祁公書端謹結體頗若蘇氏父子<lb/>
豈非蘇氏感公之至初年倣公之書後充拓自為一家<lb/>
體邪兹来叙族至早禾田歐氏見集古題名碑䟦而歐<lb/>
氏在楓樹下者又出與留守學士書見示皆名墨也第<lb/>
<pb n="KR4d0504_SBCK_014-7b"/>
書中貺字兩用雖貺况古文通然意若有所謂留守學<lb/>
士者得非田元均乎旅寓乏文字考訂姑識此說以竢<lb/>
愽古之君子<lb/>
　　　眉夀二大字䟦<lb/>
至正丁酉九月浦陽鄭深浚常由吏部員外郎除浙西<lb/>
憲僉将行自念先為授經郎學在内府密迩青坊常獲<lb/>
侍皇太子硯席今日逺役誼當入辭乃因宫臣以見既<lb/>
詢其南歸之由對曰老母年近八十思便侍養是以逺<lb/>
渉鯨波不敢憚勞也儲君惻然頋左右取近日所書眉<lb/>
夀二大字賜之盖以髙其親之年庶以永其子之養也<lb/>
敬惟皇太子天迪仁孝之性扵兹一事二美備焉仁事<lb/>
<pb n="KR4d0504_SBCK_014-8a"/>
親之實孝為仁之本皇太子平日視膳問安盡其愛敬<lb/>
之道扵三宫兾以寧君親之心說君親之志以蘄君之<lb/>
夀也一旦推其錫類之盛心成己成物之功仁與孝不<lb/>
可勝用矣眉夀始見扵豳風之七月老人眉有毫夀之<lb/>
徴也後屢見於魯頌之閟宮今鄭氏在淛東九世同㸑<lb/>
旌表孝義之家也部使者興化羙俗之官深知斯行奉<lb/>
元良心畫以歸心法之正大筆法之端嚴焜燿山川新<lb/>
民觀瞻於是稱豳雅之兕觥効豳人夀君之敬而竭其<lb/>
忠賦魯頌之駘背保魯侯夀母之樂而遂其孝繼今鄭<lb/>
氏忠孝之祚日熾而日昌其兆在此也深属玄述其實<lb/>
謹書之下方云<lb/>
<pb n="KR4d0504_SBCK_014-8b"/>
　　　沁園春<hi>玄旦日先君冀郡公作此示勉敬跋于後</hi>
玄子来前還憶汝今朝初度時是吾家㡬世書香閥閱<lb/>
我翁疇昔心地坦夷宅相伊何泛紅老子汝母慈仁有<lb/>
兒如今恨倚門人去和膽為誰丈夫七十何為算三十<lb/>
功名已是遅要經天緯地拓開實用嘲風弄月省可虗<lb/>
詞我亦平生巵言徒費猶酌　花向九疑團欒好待老<lb/>
吾泉石留汝鍾彛<lb/>
　大徳丁未玄賤生之日先公祝之以沁園春玄受而<lb/>
　蔵之第年以家貧性亦踈散房中惟有一敗篋以繩<lb/>
　約之篋中無所有又以紙外護之甚嚴暇日時復展<lb/>
　玩明年戊申不幸先公棄捐自是見輒嗚咽殆不忍<lb/>
<pb n="KR4d0504_SBCK_014-9a"/>
　觀皇慶壬子玄免先公䘮又二年矣先公在時所㝎<lb/>
　謝氏歲乆不克成婚繼妣長沙郡君謀為玄畢㛰<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>
　而玄方㳺湘中繼妣老妮啓玄篋取故衣浣濯𥙷紉<lb/>
　以俟新婚老妮目不知書篋中文字亦為所持去此<lb/>
　詞亦在焉玄歸而求之竟失其所遍索十數日無得<lb/>
　深自刻責以為不䏻寳蔵先人之訓遂為此生抱恨<lb/>
　之大端毎至劬勞之日則泣而識之如是二十五年<lb/>
　屢甞籲之先公兾隂相之庶㡬復見此詞以無負付<lb/>
　嘱之意延祐乙夘以来玄僥倖科第厯官中外至元<lb/>
　元年乙亥叨恩翰林直學士國子祭酒先公贈翰林<lb/>
　直學士亞中大夫䡖車都尉追封渤海郡侯㝷蒙奎<lb/>
<pb n="KR4d0504_SBCK_014-9b"/>
　章近臣奏請有㫖申勑詞臣製碑以賜玄感激之餘<lb/>
　付書還家嘱舍弟信翁先白扵彌告祭之日諸昆弟<lb/>
　子姪咸集中堂姪進老遽前曰昨日偶治故書得先<lb/>
　祖手澤一紙蟫食殆半乃夀八翁沁園春也兄弟相<lb/>
　視大驚曰此汝叔平時徧求而不得者汝何得此衆<lb/>
　取視之果然即付書報玄京師二年丙子夏謁告南<lb/>
　歸立碑甫抵舍姪即以詞見遺玄奉詞涕泣如隋珠<lb/>
　和璧去而復還自計生平可喜之事未有過此嗚呼<lb/>
　異㢤詞所謂宅相伊何泛紅老子者謂外大父臨賀<lb/>
　府判理齋李公也倚門人去和膽為誰者是歲免先<lb/>
　夫人䘮也潮風弄月省可虚詞者玄少作頗患多故<lb/>
<pb n="KR4d0504_SBCK_014-10a"/>
　先公以實學朂之也猶酌檐花向九疑者先公分教<lb/>
　舂陵時将之官也雖然玄之至喜者以此詞之失而<lb/>
　驟得則先公若有隂相之也他日或可逭伯魯授簡<lb/>
　之責也其至懼者則以先公期待之意如彼而玄之<lb/>
　踈文謭學所成就若此其何以逭伯符不克負荷之<lb/>
　譏乎装禠既完踪跡所至必携以自随三年丁丑以<lb/>
　侍講學士召入京戊寅春以二品恩例申請夏五月<lb/>
　進贈中奉大夫湖廣等䖏行中書省叅知政事護軍<lb/>
　追封冀郡公先妣追封冀郡夫人六月甲申祭禮畢<lb/>
　因出此卷再寫善本并致所感云男玄泣血書于賢<lb/>
　良坊寓舍<lb/>
<pb n="KR4d0504_SBCK_014-10b"/>
　　　䟦先公與南谷先生書<lb/>
先冀公與南谷居士未及一識族中宜翁為之求書扵<lb/>
安福同知王君習齋未㡬習齋去官故未及投㽞之篋<lb/>
笥考其歲月盖大徳丙午丁未間書則玄為子弟時代<lb/>
先公作者也至正壬午十一月玄叙族至防里俯仰将<lb/>
四十年南谷先公即世皆乆兩家子弟覧之愴然<lb/>
圭齋文集卷之十四終<lb/>
</p>
<p>
</p>
  </div>
</body>
</text>
</TEI>
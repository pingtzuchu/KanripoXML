<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0504_SBCK_011-1a"/>
圭齋文集卷之十一　宗孫銘鏞編集<lb/>
　　　　　　　　　　　　安成後學劉釪校正<lb/>
　　阡表　哀辭傳<lb/>
　　　安成劉氏儒行阡表<lb/>
至正甲申安成劉君粹衷以翰林應奉為後宋局脩史<lb/>
官未病前一月述其先世梗㮣凢葬于里之儒行郷者<lb/>
㡬所總名之曰儒行阡謁余表之余諾其請矣粹衷未<lb/>
㡬病作又未㡬疾甚遣其子都来趣余為阡表余有所<lb/>
不忍也已而果卒哭之盡哀而告之曰古人有挂劒之<lb/>
義儒行阡之表余諾君請矣余忍有愧扵古人乎越二<lb/>
年内成春余将南㱕乃表之曰安成在漢属長沙國㝎<lb/>
<pb n="KR4d0504_SBCK_011-1b"/>
王發子孫衆多今安成鐂氏獨多扵他所盖其後然安<lb/>
成之鐂亦有兩支焉其一曰南陽太守遐之裔遐魏元<lb/>
陽壻也考遐之先亦漢宗室粹衷性質直叙其先世起<lb/>
自五世直卿府君迄扵父龍泉府君行實有可考者書<lb/>
之其不可考者則亦闕之而已矣直卿府君諱諤娶彭<lb/>
氏沒合葬小唐之原子雄材字子厚生淳熈壬寅殁景<lb/>
㝎壬戌祔扵先塋之東南娶李氏葬雙牌嶺繼王氏祔<lb/>
子厚墓右生三子長炳字季文殁于至元乙酉祔祖塋<lb/>
之左次煗燁皆無後季文生三子長應龍娶趙氏殁同<lb/>
祔李孺人墓側次祐孫娶鍾氏合塟由慈灣次承翁字<lb/>
徳甫王氏出也累監吉水泰和吳城南康等稅生扵宋<lb/>
<pb n="KR4d0504_SBCK_011-2a"/>
淳祐壬子六月殁扵大徳壬寅四月祔祐孫之塋娶穣<lb/>
氏生景定庚申之十一月殁大暦之九月祔王孺人墓<lb/>
右子輝字明卿生至元辛巳殁至治壬戌以子貴贈承<lb/>
事郎龍泉縣尹塟里之稼木塘娶陽氏封宜人子性即<lb/>
粹衷孫一人曰都此其自叙若此五世皆業儒其郷又<lb/>
以儒行著名阡曰儒行誰曰不宜大夫士惜之者曰劉<lb/>
氏數世力學至粹衷始有禄爵于朝以粹衷之才使得<lb/>
中壽其所就豈可量㢤余則曰天下之事惟不足故有<lb/>
餘日行一日不及天者一度月行一日不及天者十三<lb/>
度有竒是不足也積其不足乃有餘分及有置閏則氣<lb/>
朔分齊而成功矣天且如是而况扵人乎人謂之不足<lb/>
<pb n="KR4d0504_SBCK_011-2b"/>
則鐂氏之有餘慶者庶乎在此粹衷有學識䏻詞章㑹<lb/>
試御試皆第二在南士中寔第一名爲旌徳縣尹㢘明<lb/>
有威政化大行遷應奉翰林文字儒林郎同知制誥兼<lb/>
脩國史院編脩官其與脩宋史大愜士論余庚午科考<lb/>
試南宮寔余所得士有斯文之契故爲之表云<lb/>
　　　蕭同善哀辭<lb/>
人貴有後兮子貴爲男男固可尚兮子職曷堪生而懸<lb/>
弧兮西東北南終老䣛下兮壮志斯慚違親從禄兮孰<lb/>
爲㫖甘榮與養俱兮此樂孔耽求備造物兮十無二三<lb/>
一或觖望兮終身之嗛隠君有子兮詩禮是撢更習律<lb/>
令兮讀例與凢夘以儒薦兮辰抱憤慘泝瞻隱君兮宰<lb/>
<pb n="KR4d0504_SBCK_011-3a"/>
木既嶄幸㢤有母兮華髮滿鬖兒服楚楚兮懐母擔擔<lb/>
燕碪十霜兮吳桑㡬蠢縮戍望更兮匪進之貪生可為<lb/>
養兮逝㤙其覃歲月不貸兮枯魚之衘吁嗟隠君兮聲<lb/>
流渢渢孝則愚史兮夀非彭聃遭世仛傺兮脫身戈釤<lb/>
負母遁逃兮賊鋒以<graphic n="KR2617" url="https://raw.githubusercontent.com/kanripo/KR-Gaiji/master/images/KR2617.png" mimeType="image/png"/>流血漸腓兮惟脢之咸創巨雖<lb/>
逺兮永䘏之凾掾語反是兮煩憂如惔泰山有雲兮起<lb/>
乎嵓嵓膚寸裁合兮八翼可曇維此下洳兮氣升江潭<lb/>
将族而雨兮風醨其醰思溉根本兮澤茀及涵感彼何<lb/>
易兮順如馳颿此進獨難兮右跣履巉所䖏寔異兮命<lb/>
疇吊䜛擔志不渝兮眀神允監稅為哀詞子視此幽劖<lb/>
　　　髙昌偰氏家傳<lb/>
<pb n="KR4d0504_SBCK_011-3b"/>
偰氏偉兀人也其先世曰暾欲谷本中國人隋亂突厥<lb/>
入中國人多歸之突厥部以女婆匐妻黙棘速可汗為<lb/>
可敦乃與謀其國政唐史突厥傳載其事甚詳黙棘速<lb/>
卒國亂婆匐可敦率衆歸唐唐封為賔國夫人而黙棘<lb/>
速故地盡為囬紇所有暾欲谷子孫遂相回紇囬紇即<lb/>
今偉兀也回紇甞自以其鷙捷如鶻請扵唐更以囬鶻<lb/>
為號偉兀者囘鶻之轉聱也其地本在哈刺和林即今<lb/>
之和寧路也有三水焉一並城南山東北流曰斡耳汗<lb/>
一經城西北流曰和林河一發西北東流曰忽爾斑逹<lb/>
彌爾三水距城北三十里合流曰偰輦傑河回紇有普<lb/>
鞠可汗者實始居之後徙居北庭北庭者今之别失八<lb/>
<pb n="KR4d0504_SBCK_011-4a"/>
里城也㑹髙昌國㣲乃併取髙昌而有之髙昌者今哈<lb/>
刺和綽也和綽本漢言髙昌髙之音近和昌之音近綽<lb/>
遂為和綽也哈刺黒也其地有黒山也今偉兀稱髙昌<lb/>
地則髙昌人則回鶻也髙昌王有印曰諸天敬護護國<lb/>
第四王印即唐所賜囘鶻印也言諸天敬護者其國俗<lb/>
素重佛氏因為𣑽言以祝之也暾欲谷子孫既世為偉<lb/>
兀貴臣因為偉兀人又甞從其主居偰輦河上子孫宗<lb/>
暾欲谷為始祖因以偰為氏焉以河名也相傳暾欲谷<lb/>
初為國相適當唐天寳之際唐以安氏之亂求回鶻援<lb/>
兵暾欲谷與太子闕特勒帥師與討安禄山有功封太<lb/>
傅忠武王進位司空年百二十而終傳數世至克直普<lb/>
<pb n="KR4d0504_SBCK_011-4b"/>
爾襲為本國相答刺罕錫號阿大都督遼王授以太師<lb/>
大丞相總管内外蔵事故國人稱之曰蔵赤立属㓕里<lb/>
棘脫脫伯吉叛合刺山王三召克直普爾至則言扵王<lb/>
曰脫脫驍勇未易力攻臣少與親善彼不忌臣可以計<lb/>
取今與王期以七日當斬其首以報乃先遣家僮徃取<lb/>
㓕里棘馬百疋脫脫使追之則紿追者曰丞相取馬載<lb/>
葡萄酒見汝主爾追者返以告脫脫喜迎之扵郊握手<lb/>
歡甚饗公畢謂曰今日易營初脫脫置七行營三日一<lb/>
易各以嬖夫人攝之謂克直普尔曰公其少需我先徃<lb/>
遅公至既行乗日從後大呼止之脫脫止陽曰有宻語<lb/>
請屏左右脫脫如其言乃奮曰私㤙公義有難兩全者<lb/>
<pb n="KR4d0504_SBCK_011-5a"/>
吾奉王命取爾首耳亟㧞劒斬之左右股慄不敢動持<lb/>
首白王王恱賜玉深郡地暨牙里于斯博和思于斯二<lb/>
山狐白裘一初兵出阿忽爾河河水素湍急俄而水止<lb/>
國俗以為水寐占者曰禱之必有應公以裳盛水祝曰<lb/>
願子子孫孫勤勞王家其熾如火其續如䋲以忠以孝<lb/>
永保令名言訖以水灑河河水湍流如初又甞盛暑袒<lb/>
跣卧大樹下鴞鳴樹上心惡之攬衣起且鞾鴞下爪鞾<lb/>
者三方怒提之毒蛇自上堕地頼鴞免扵螫戒世世子<lb/>
孫勿殺鴞及死之日有神人跪請曰帝召丞相以劍擊<lb/>
柱斥之神㓕公以是年卒葬玉深郡西五里曰闊尓禄<lb/>
名之曰辛子岳弼龍國相為答棘罕阿天都督太師大<lb/>
<pb n="KR4d0504_SBCK_011-5b"/>
丞相仍兼通管内外蔵事七子長曰逹林次曰亞思弼<lb/>
曰衢仙曰博哥曰博禮曰合刺脫因曰多和思亞思弼<lb/>
二子長曰仳俚伽帖穆尓次曰岳璘帖穆尔仳俚伽生<lb/>
而敏慧年十六襲國相答刺罕時西契丹方强威料髙<lb/>
昌命太師僧少監来圍其國恣睢用權奢淫自奉王患<lb/>
之謀扵仳俚伽曰計将安出仳俚伽對曰䏻殺少監挈<lb/>
吾衆㱕大蒙古國彼且震駭矣遂率衆圍少監少監避<lb/>
兵于樓升樓斬之擲首樓下以功加號仳俚傑忽底進<lb/>
授明别吉妻號赫思迭林子第以暾欲谷之後世為其<lb/>
國大臣號之曰設又曰沙爾猶漢言戚畹也未㡬左右<lb/>
有疾其功者譛扵王曰少監珥珠先王寳也仳俚伽匿<lb/>
<pb n="KR4d0504_SBCK_011-6a"/>
之盍急索勿失王怒索珠寳甚急仳俚伽度無以自明<lb/>
乃亡附國朝我太祖皇帝賜以金虎符獅鈕銀印金螭<lb/>
椅各一衣金直孫校尉四人飲食供帳殆擬王者仍食<lb/>
二十三郡㝷賞銀五萬兩以弟岳璘為質仳俚伽殁髙<lb/>
昌諸部塗哭巷吊歲時祠之岳璘精偉兀書慷慨以功<lb/>
名自許貲算悉以卑兄子身無私焉年十五以質子從<lb/>
太祖征討多戦功皇弟幹真奏求師傳上命公公訓導<lb/>
諸王子以孝弟敦睦仁厚不殺為第一義上聞嘉之中<lb/>
原諸路悉命統治既而從平河南徙鄼縣民萬餘戸入<lb/>
樂安以便摳拊㝷授河南等䖏軍民都逹魯花赤佩金<lb/>
虎符并賜宫女四人所得賞賚悉㱕故郡以散親舊且<lb/>
<pb n="KR4d0504_SBCK_011-6b"/>
盛陳漢官儀衛以激礪之國人聚觀咋咋豔慕道出河<lb/>
西所過榛莾或時乏水公為鑿井置堠居民使客相慶<lb/>
稱便太祖皇帝即位以中原多盗選公充大斷事官從<lb/>
斡真出殿順天等路公布徳化寛征徭盗遁姦革州部<lb/>
清整㝷復監河南等䖏軍民年六十七卒扵保㝎今贈<lb/>
宣力保徳功臣山東宣慰使謚曰荘簡多和思二子次<lb/>
曰撒吉思風儀魁岸識度宏廓蒞事寛猛適宜𥘉為諸<lb/>
王斡真必闍赤領王傳事王薨長子質卜早世嫡孫塔<lb/>
察㓜庶兄脫忒狂恣欲廢嫡自立撒吉思與火魯和孫<lb/>
馳白皇后帖列聶氏乃授塔察以皇太弟寳襲爵為王<lb/>
撒吉思以功與火魯和孫分陜黒山以南撒吉思理之<lb/>
<pb n="KR4d0504_SBCK_011-7a"/>
以北火魯和孫理之從憲宗攻釣魚山建言乗勢㝎江<lb/>
南必有駿功上嘉納之命世祖取武昌王取淮安東西<lb/>
並進未㡬上崩斑師集闕阿里博哥睥睨神噐諸王多<lb/>
附之王亦首䑕進退撒吉思聞之馳見王力言世祖寛<lb/>
仁神武中外属心宜専意推戴若猶豫不决則失機非<lb/>
計也王從之世祖即位授撒吉思北亰宣撫賜宫人甕<lb/>
吉刺真氏及金帛章服洎至鎮鋤齦姦革邪除穢遼東<lb/>
以寧㑹髙麗有異意上遣使究切則委罪扵弼臣洪察<lb/>
忽械送京師道遼東撒吉思訪知洪以直諌忤意故即<lb/>
奏䟽為直前謾上命釋洪俾討叛黨平之山東李璮反<lb/>
奉詔偕諸王哈必赤等東征應㑹决機轉戰數十合生<lb/>
<pb n="KR4d0504_SBCK_011-7b"/>
得璮戮于市復濟南益都等五十餘城哈必赤欲屠之<lb/>
力争曰王者之師誅止元惡罔治脅從扵是釋囚繫返<lb/>
流逋歸剽掠吹枯蘇僵簡節踈目傳檄四封輿情大恱<lb/>
授資徳大夫山東行省大都督遷經畧統軍二使兼益<lb/>
都路逹魯花赤辭不拜上言山東重鎮宜别選貴戚臨<lb/>
之上不許因賜京城宅一區益都田千頃及李璮馬群<lb/>
園林水磑海青銀䑕裘等甞慕古人舉親舉讐之節惟<lb/>
才是用或以子姪為幕僚或以里閈知舊為文學官或<lb/>
以叛帥舊卒為部曲将不頋身嫌專為國計公論多之<lb/>
兵後民有田乏牛具為之上聞驗民丁力官給以牛人<lb/>
得肆耕李璮故将毛璋率諸部謀執之以附江南璋黨<lb/>
<pb n="KR4d0504_SBCK_011-8a"/>
秃鐂懐其恩以璋謀上變乃襲璋斬之統軍抄不花畋<lb/>
逰無度害稼病民元帥野速荅爾等豪㩀民田以為草<lb/>
地随事表聞得㫖執抄不花减死杖之勒野速等還故<lb/>
土山東諸郡與宋人接境時見侵掠乃㧞膠莱與宻等<lb/>
州丁壮屯沂莒以逼連海宋邉帥丁某懼以所統来降<lb/>
其為民捍患為國拓土類如此推賢譲能知人善任名<lb/>
臣宿将多出其門碩望雄才餘五十載忽一夕星殞于<lb/>
舎年六十四卒于京師之南城山東父老相與刻石紀<lb/>
勲徳焉今贈安邉經逺宣恵功臣資徳大夫河南江北<lb/>
等䖏行中書省右丞上護軍追封雲中郡公謚曰㐮恵<lb/>
岳璘十子長曰益弥勢普華次曰都督彌勢普華曰懷<lb/>
<pb n="KR4d0504_SBCK_011-8b"/>
来普華曰都爾彌勢曰八撒普華曰旭烈普華曰和尚<lb/>
曰合刺普華曰獨可理普華曰脫烈普華都爾彌勢初<lb/>
從撒吉思討李璮以功奏為行省郎中繼除愽興沂州<lb/>
監都㑹丞相伯顔督諸軍取宋慨然曰吾世受上恩此<lb/>
立功報國之秋也吾其從戎乎撒吉思嘉其忠謁丞相<lb/>
舉以自代乃與從子撒里蠻俱隷丞相麾下與攻襄樊<lb/>
進兵陽邏堡順流至丁家洲宋相賈似道出視師迎戦<lb/>
奔潰都爾彌勢為前鋒引大軍乗勢逐北與宋殿帥孫<lb/>
虎臣戦于焦山破之陞蔣安撫翼監戦復攻常州得雋<lb/>
陞斷事官江南既平擢安豐路逹魯花赤行省以其㢘<lb/>
能署䖏州路逹魯花赤時新附之民懷携阻兵每單騎<lb/>
<pb n="KR4d0504_SBCK_011-9a"/>
招降兵不血刃人以四哥佛子稱之後見平章阿合馬<lb/>
竊柄張甚耻為詭随居閑養晦五年日本之役以為征<lb/>
東都元帥又與丞相阿塔海李牢山等異議辭行巳而<lb/>
阿塔海等果敗運使盧懋以言利擢中書右丞欲引為<lb/>
叅知政事知懋不可與共事亦辤不拜後懋果以罪誅<lb/>
遷同知浙東宣慰使司事東陽賊楊震龍作亂郷民或<lb/>
為賊應卒討平之朝廷以江浙財計至重命為行省郎<lb/>
中及桑葛當國屢欲援為助固謝不就遷太平路逹魯<lb/>
花赤同時平南大臣如丞相蒙古臺髙興國公史弼河<lb/>
南王卜隆吉台皆以兄禮事之一時善辭命都爾彌勢<lb/>
與阿里齊名行省凢有入奏必命之徃每至上前開陳<lb/>
<pb n="KR4d0504_SBCK_011-9b"/>
是非得失披析解駮如指諸掌上嘉賞曰惟卿及阿里<lb/>
言事能稱朕意爾阿里後秉鈞衡而都爾彌勢官止廣<lb/>
西憲使卒哈刺普華倜黨有節㮣好義如嗜欲恤窮若<lb/>
姻戚臨危蹈難徇國忘身兒時父以斷事官治保㝎㽞<lb/>
之侍母奥敦氏居益都一日忽作而嘆曰㓜而不學有<lb/>
不堕吾宗乎即趍父所自白父竒之俾習偉兀書及授<lb/>
語孟史鑑文字記誦精敏出扵天性李璮之亂奥敦氏<lb/>
挈季子脫烈普華避地登萊間音問隔絶號泣徹晝夜<lb/>
㝷從撒吉思平亂山東卒購獲奉以歸人以為孝感所<lb/>
致撒吉思深加噐重自謂才具不及言扵世祖召給宿<lb/>
衛甞以王事至益都扵四脚山中置廣興啇山二冶以<lb/>
<pb n="KR4d0504_SBCK_011-10a"/>
勞授今符商山鐡冶都提舉未及代以職譲厥弟天兵<lb/>
南向饋運繁興𬒳選為行都漕運使帥諸翼兵萬五千<lb/>
人從事飛芻輓粟夜警晨嚴軍資以濟南北混一與有<lb/>
功焉事平上封事大要言親肺腑禮大臣以存國家之<lb/>
體興學校奨名節以勵天下之士正名分嚴考課以㝎<lb/>
百官之法通泉幣却貢獻以厚生民之本又言江南新<lb/>
附宜昭舊族振滯賞懋力穡通啇弛征薄入以撫馴其<lb/>
民不然恐尚煩宵旰之慮廟堂多采用其言属漕米二<lb/>
十萬石由邦溝逹于河舟覆損十之一而又每斛視都<lb/>
斛為虧五十分斛之三時阿合馬秉政責償舟人合刺<lb/>
普華伏闕抗言量之踦贏出扵原降而水道之虞非人<lb/>
<pb n="KR4d0504_SBCK_011-10b"/>
力有弗戒彼雖罄其家不足以償若朝廷必不任虧損<lb/>
臣獨當其辜而巳上命勿治執政柄者憤無所泄則詘<lb/>
公監寧海路後遷江西宣慰使未之官改除廣東轉運<lb/>
塩使兼領蕃市舶時盗梗塩法陳良臣等扇東莞香山<lb/>
東州負販之徒萬人撞搪相和江西行省命與招討使<lb/>
荅失蠻討捕之先驅斬渠魁以訊馘告躬抵賊巢招誘<lb/>
餘黨復業仍條言塩法之不便者悉祛其害按察使脫<lb/>
歡大爲姦利劾奏罷之群盗歐南喜僣王號僞署丞相<lb/>
招討衆號十萬因圖上其山川形勢及攻取之䇿三十<lb/>
餘條建言揃刈弗亟其勢長聲生蔓延未已遂與都元<lb/>
帥課兒伯牙宣慰都元帥白佐萬户王守信等分兵搤<lb/>
<pb n="KR4d0504_SBCK_011-11a"/>
之功最諸将無何右丞唆都督兵征占城交趾素多其<lb/>
智勇属護餉道比至東莞博羅二界中遇劇賊歐鍾等<lb/>
横絶石灣其鋒銳甚扵是慷慨語其下曰軍饟重事也<lb/>
望風退縮以誤國計吾弗為也即身先士卒且戦且行<lb/>
矢竭馬傷徒歩格闘踣數十人勇氣益厲以衆寡不敵<lb/>
為所執賊欲奉之為主罵曰吾方岳重臣肯從汝為逆<lb/>
耶正有死耳遂遇害扵中心岡時至元甲申二月之十<lb/>
九日也年三十有九是夕夢夫人希台特勒氏曰廣㓂<lb/>
之亂吾死矣言已乗雲而升夭矯如龍徑西北而去知<lb/>
事鐂閏張徳亦夣城門有金榜合刺普華衣金甲指麾<lb/>
其中謂曰吾今治此煩若二人為功曹翌日凶訃至俄<lb/>
<pb n="KR4d0504_SBCK_011-11b"/>
而閏徳相繼死時群寇未息官軍追捕邦人徃徃見其<lb/>
乗騅督戦或聞空中隱隠金皷聲咸驚異以為神繪像<lb/>
祠之生平将兵理財部伍分明禁令嚴肅凢所施置後<lb/>
為法程敭厯中外以才幹稱以死節著中朝罕儔也贈<lb/>
通議大夫戸部尚書上輕車都尉賜號守忠全節功臣<lb/>
謚曰忠愍希台特勒封髙郡太夫人盛年寡居貞操凛<lb/>
凛義方有嚴二子長曰偰文質次曰越倫質文質甫十<lb/>
歲刲股以愈母疾粤之人士謂忠貞孝三節備扵一家<lb/>
故相與繪為圖傳觀之既長名迹獵獵稱其家延祐初<lb/>
守廣徳治法風聲為諸郡最㑹朝廷經理江浙田粮行<lb/>
有以番陽官吏不稱職委訊其事至則用法外意治貪<lb/>
<pb n="KR4d0504_SBCK_011-12a"/>
猾吏為民害者闔郡稱快改授通議大夫潭州路總管<lb/>
潭為大郡既至興利除害執法不阿當道嫉其軋已者<lb/>
搆誣以罪事既白遷贑州路總管㝷佩金虎符同知廣<lb/>
西宣慰司事副都元帥㑹桞州慶逺賔州徭民叛領兵<lb/>
數千進以榮誘賊黨擒其渠魁侯十九龍半天等一十<lb/>
三人以歸賊衆望風奔潰降者㡬萬人復置屯田為守<lb/>
備計開通故道以絶其負固之念省垣憲府交章論薦<lb/>
謂其有文武才畧如古良将遷正議大夫吉安路逹魯<lb/>
花赤中書甞檄徃廣西海北審断所至明决既而引年<lb/>
休致家于豫章東湖之上子五人曰偰玉立登延祐戊<lb/>
午第今翰林待制朝請大夫兼國史院編脩官曰偰直<lb/>
<pb n="KR4d0504_SBCK_011-12b"/>
堅登泰㝎甲子第今承務郎宿松縣逹魯花赤曰偰哲<lb/>
篤登延祐乙夘第今中順大夫僉廣東道肅政㢘訪司<lb/>
事曰偰朝吾登至治辛酉第今承務郎同知濟州事曰<lb/>
偰列箎登至治庚午第今從仕郎河南府經厯越倫質<lb/>
蚤歲警敏篤學無子弟之過未仕而殁贈從仕郎山東<lb/>
東西道宣慰使司都事一子曰善著登泰㝎丁卯第今<lb/>
承務郎天臨路同知湘潭州事文質甞謂玄曰吾宗肇<lb/>
基偰輦今因以偰爲氏盖木本水源之意也且髙曽以<lb/>
来勤瘁王家翊興大業而俛仰陳　非托之文家大懼<lb/>
湮没無以示来者謹具世次履厯以清玄惟太史公論<lb/>
賛夷齊顔跖反覆致意扵天道報施盖甚惑焉每讀之<lb/>
<pb n="KR4d0504_SBCK_011-13a"/>
輙廢書而歎以為古今同一轍也及觀偰氏世磊砢相<lb/>
望勲節在國利澤在民雖汗簡所書何以尚此諸季起<lb/>
家擢科如射命中異時泓涵演迤碩大顯融無落扵其<lb/>
世識者巳有以覘之則是溉根而食實售物而取償天<lb/>
之扵偰氏獨昭昭不忒如是異乎前所聞矣使造物報<lb/>
施每率是道天下有不樂為善者㦲又惟别生分類古<lb/>
之道也偰氏逺稽前聞遡厥本始以垂方来綿延百世<lb/>
遂為中州著姓實自今啓之厚之至也凢此皆余所嘉<lb/>
稱而樂道者敬撮其實為作家傳後之秉筆紬金匱石<lb/>
室之書者則或有徵扵斯文<lb/>
<pb n="KR4d0504_SBCK_011-13b"/>
</p>
<p>
圭齋文集卷之十一終<lb/>
</p>
<p>
</p>
  </div>
</body>
</text>
</TEI>
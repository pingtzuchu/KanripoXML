<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鄮峯真隠漫録卷四十三</head> <lb/>
    <p>
<pb n="KR4d0219_WYG_043-1a"/>
欽定四庫全書<lb/>
　鄮峯真隠漫録卷四十三<lb/>
　　　　　　　　　　　　　宋　史浩　撰<lb/>
　祭文<lb/>
　　祭八十叔父文<lb/>
嗚呼仁者不必壽壽者不必有仁天曷敝予衰族俄遽<lb/>
奪之善人嗟我季父孝於父母入躬定省出當幹蠱知<lb/>
無不為親始裕如闔門千指由之不知嗟我季父友於<lb/>
<pb n="KR4d0219_WYG_043-1b"/>
昆弟我父云没實頼以濟上水之阡松楸蓊然説者或<lb/>
謂後益綿綿嗟我季父信於州里急人之急奮不謀已<lb/>
物來能名一以至誠隨彼巨細各得其情嗟我季父耽<lb/>
於典籍志窮精㣲不堕塵跡探仁義於皇王究治亂於<lb/>
家邦孰謂藴荆山之美玉而竟不得發其光嗟我季父<lb/>
美於詞翰氣飄飄而凌雲自謂所得在於西漢文光萬<lb/>
丈筆力千鈞喬松戞空撼風雨鷙鳥舉翮連青雲嗚呼<lb/>
備此數徳不偕貴位兩上禮闈事左不利命也如何公<lb/>
<pb n="KR4d0219_WYG_043-2a"/>
實知之不愠於懐惟日嬉嬉王公貴勢蚊飛燕逝世俗<lb/>
炎涼曽不芥蔕今嵗始春金兵破鄞公奉嚴親奔於海<lb/>
垠曰姊妹姑五族以趨不間疎戚通其有無敵將壓境<lb/>
俄有歸令公以一身活百人命謂當百嵗福禄是遒胡<lb/>
為一病止於四十有四之春秋方公病亟祖喪三日尚<lb/>
未經絰哀號而卒有以見終始於孝道周旋於禮律者<lb/>
也昔者曽子正而斃焉死生之際公獨比肩嗚呼哀哉<lb/>
公今去矣有子童稚尚期遺徳一日千里窀穸是臨敢<lb/>
<pb n="KR4d0219_WYG_043-2b"/>
奠薄菲拊棺一慟慟淪骨髓<lb/>
　　祭妹夫朱辨之文<lb/>
嗚呼蒼蒼者天其可問否耶造化之權其亦有掣肘耶<lb/>
嗟嗟辨之不得其壽而徒得其孝謹忠厚不畀以貴而<lb/>
徒畀以淵源師友家富於財不遂享其安逸而徒遺少<lb/>
妻弱子於其身後嗚呼蒼蒼其果可問否耶造化其真<lb/>
有掣肘耶自我女弟來嬪於君數年相從得君為人三<lb/>
同塲屋得君為文意君壽可黄髪而貴必青雲胡為坎<lb/>
<pb n="KR4d0219_WYG_043-3a"/>
止三十四春去冬日至余妻抱疾朅來城居朝不謀夕<lb/>
聞君病革既不獲問疾於床俄以訃至又不獲往臨其<lb/>
喪今茲窀穸復當西去而裹糧慨音容之邈矣始來奠<lb/>
於一觴嗚呼其知者謂余多故而若此其不知者謂余<lb/>
與辨之遽以相㤀嗟嗟辨之死而不㤀英靈如在庶幾<lb/>
鑒余之衷腸<lb/>
　　祭滕子駿文<lb/>
嗚呼洪範五福壽為稱首好徳考終以壽克究嗟嗟子<lb/>
<pb n="KR4d0219_WYG_043-3b"/>
駿百行具有天實畀之於壽則否君之學問可以鍼左<lb/>
氏之膏肓發公羊之墨守君之文章可以齊李杜之光<lb/>
熖埒度尚之虀臼君之識見可以漸游夏之淵源窺孔<lb/>
孟之户牖君之議論可以敵吐屑之高談屈雌黄之衆<lb/>
口君之氣宇可以激天池之三千吞雲夢之八九天胡<lb/>
不仁獨嗇其壽使此數長無一獲售頃在賢闗謂宜成<lb/>
就四方英傑争先師友洎丁秋闈弗克論秀嗟嗟子駿<lb/>
嗇者何薄而畀者何厚念我昔年謀生掣肘世情炎涼<lb/>
<pb n="KR4d0219_WYG_043-4a"/>
如飜覆手君時毅然絜提左右羣嘲聚誚君亦安受仰<lb/>
兹鉅徳㤗山北斗意其貴必青雲而壽斯黄耉豈伊一<lb/>
疾遽以不救天曷其極先喪厥偶不踰旬時堂列二柩<lb/>
西圃悠然南挹羣岫昔以賔朋飛觴燕豆今為同穴松<lb/>
楸岡阜弔者盈門誰不悲疚幸君有子芝蘭瓊玖異時<lb/>
騰奮實大君後君其瞑目死當不朽嗚呼方君之喪我<lb/>
適卧病於林藪及君之𦵏我復裹糧而西走嗟泣奠之<lb/>
無從徒凝哀而莫剖遡東風以寓文尚來歆於巵酒<lb/>
<pb n="KR4d0219_WYG_043-4b"/>
　　祭叔母齊安郡夫人孫氏<hi>為母氏作</hi>
惟靈幽閨玉潔兮塵壼蘭芳笄字來嬪兮媚于尊章相<lb/>
夫子而贊鈞衡兮闡化源於中堂寳繒金鈿兮拜寵渥<lb/>
之熒煌實天介其遐報兮視黄岡而啟疆方嬉娱而宴<lb/>
喜兮暢偕老而色康臻脩景之希有兮樂化日之舒長<lb/>
俄夜壑之舟移兮慨䪥露之晞陽嗚呼哀哉我為冢婦<lb/>
靈實介兮方相得而益彰蒼顔鶴髪年相若兮孰謂靈<lb/>
遽返於僊鄉聴鼓盆於黼帳兮聞嬰慕而悲傷幸佳城<lb/>
<pb n="KR4d0219_WYG_043-5a"/>
之兆吉兮將襄奉於東岡心旌摇兮逺望身匏繫兮莫<lb/>
遑盼靈輀之啟道兮紛雨涙而滂滂寓哀情於寸紙兮<lb/>
陳菲儀於一觴靈而有知兮擁珠葆而來嘗<lb/>
　　祭諸葛機宜文<lb/>
惟靈生長東嘉月評所推文采可觀徳義可師晚登上<lb/>
第世與我違閉門却掃不求聞知交游勸勉結綬王畿<lb/>
得官長樂枳棘卑飛我帥七閩一見竒之絜置幕府機<lb/>
宻是咨叩之凝然如萬頃陂即之飄然如千里騅剡奏<lb/>
<pb n="KR4d0219_WYG_043-5b"/>
九閽將究設施胡為一疾竟喪大期方君卧枕我即命<lb/>
醫君曰病渇泉溺無時使人染指其甘如飴是殆將死<lb/>
其又奚疑語未信宿俄以訃馳使我怛焉咨嗟涕洟問<lb/>
其所親屬纊何詞答云治命神色怡怡疊紙數幅援筆<lb/>
一揮貽書故人俾訓吾兒有田二頃可以無饑裂其彊<lb/>
半為姊妹貲廼祝母氏善保壽祺某也不孝莫侍庭闈<lb/>
惟弟與妹尚克扶持廼告室人吾其語離死婦人手丈<lb/>
夫弗為汝宜亟去勿過傷悲言訖奄然舉體如遺伊君<lb/>
<pb n="KR4d0219_WYG_043-6a"/>
篤行出於天姿行年五十氷玉無疵死生之際不挂一<lb/>
絲賢者易簀哲人其萎君今掉鞅與之同歸嗚呼我得<lb/>
君重君方我依今其往矣助我者誰弔以斯文莫冩哀<lb/>
思魂其來兮歆此一巵<lb/>
　　祭汪聖錫端明文<lb/>
惟公為善不期於近名而令聞廣譽若形影之必隨輸<lb/>
忠不期於自衒而危言讜論若星日之昭垂至如文為<lb/>
世範政擅吏師則又天下以為不可企及而公之所優<lb/>
<pb n="KR4d0219_WYG_043-6b"/>
為備此數徳皆世表儀獨於濟時行道則若有物尼其<lb/>
足而不得馳此易簀之日學士大夫識與不識莫不咨<lb/>
嗟而涕洟某生有幸㑹與公同時道山數月飽承風規<lb/>
外温而厲中曠而夷使人叩之無弗獲即之不忍離而<lb/>
况酒酣握手各以器業而相期概之古人允謂已知兹<lb/>
焉聞訃倍切哀思想公英爽御風騎氣已徜徉於八極<lb/>
之表與造物者同歸回視舊游真若蚊雷之在汙池儻<lb/>
未㤀情歆我一巵<lb/>
<pb n="KR4d0219_WYG_043-7a"/>
　　祭曽原伯大卿文<lb/>
伊昔東魯秀萃山川萊蕪郕伯奕葉生賢跨漢厯唐寂<lb/>
寥千年迄於我宋衣鉢始傳惟公有尊道徳純全文傑<lb/>
昭代炳炳遺編公為冢嗣風烈隠然忠孝蘊蓄亦輩淵<lb/>
騫出擁星軺主意備宣歸聫月寺讞議無寃謂宜持槖<lb/>
亟上甘泉力以所學陳於王前云胡小疾醫莫能痊仁<lb/>
者不壽孰詰彼天尤可念者庭方殖萱想公齎志此恨<lb/>
綿綿幸今棣蕚闊步英躔晨昏定省得奉周旋公其瞑<lb/>
<pb n="KR4d0219_WYG_043-7b"/>
目脫屣塵緣逍遥世表造物差肩顧我與公雅相知憐<lb/>
兹聆訃音中實怛然匍匐往救膂力既愆寓哀一奠心<lb/>
折涕漣<lb/>
　　祭湖心廣福院魏王祠文<lb/>
洪惟昭代克生賢王王出為郡我還故鄉邂逅相遇念<lb/>
舊不㤀或陪燕爼或和詩章間得共醉樂未渠央我忽<lb/>
環召再坐廟堂王猶符竹譽謁龔黄遂加牧伯寵命煌<lb/>
煌謂宜三錫入覲吾皇蘭陔戯綵宻侍清光九重注想<lb/>
<pb n="KR4d0219_WYG_043-8a"/>
指日治裝夫何屬疾趣駕莫遑及我告歸王已穴藏巋<lb/>
然壇壝廟食此方顧瞻貌像寜不䀌傷惟王陰徳蔭美<lb/>
甘棠雖云往矣死而不亡必與造物八極翺翔今兹寓<lb/>
奠肴茗馨香王其來兮歆此一觴<lb/>
　　祭陳丞相文<lb/>
惟公徳尊一代忠結兩朝身翔丹禁步穏青霄恭惟初<lb/>
政方撫弊凋惟時督府欲奮旌旄衆口應和鹽梅莫調<lb/>
上乃命公入幕為寮公陳自治用抑其議既不可遏卒<lb/>
<pb n="KR4d0219_WYG_043-8b"/>
至敗事人皆謂公緩頰詞費觀兵非時豈公本志暨公<lb/>
歸班上益注意進長羣材登庸政地乾坤清寜三光昭<lb/>
明水旱不作萬國昇平赫赫真主商宗周成是冝康輔<lb/>
億載萬齡乃退急流鴻飛冥冥雍容緑野為世耆英方<lb/>
祈壽祉遽隨逝水天不憖遺人失依倚云亡之歎情曷<lb/>
能已我昔定交更相知已挽公上道逸駕同軌迄如所<lb/>
期歡好終始嵗晚江湖絡繹音書渠渠問勞風義凜如<lb/>
間以詩筒健句起予龍蛇飛動筆力豐腴老當益壯古<lb/>
<pb n="KR4d0219_WYG_043-9a"/>
語非虚今其長往使我嗟吁幸哉有子召公是似他年<lb/>
閥閲世濟其美公在九原可無憾矣載瞻素旌邈數千<lb/>
里雪涕遣介奠兹薄菲靈其來兮鑒我心膂<lb/>
　　姊太宜人安厝祭文<lb/>
嗚呼我生膝下少姊二春姊在髫齔已如成人惟祖父<lb/>
母及吾二親凡有疾苦色憂涕洵為粥為藥靡懈昬晨<lb/>
迄於良已始克欣欣我自提孩瘡痏滿身膿潰涴染展<lb/>
轉嚬呻姊於是時便能撫循焚膏繼晷澣濯縫紉暨於<lb/>
<pb n="KR4d0219_WYG_043-9b"/>
諸弟友悌惟均伊其禀賦實自天真故我祖母撫姊而<lb/>
云汝之敬愛逈然不羣知誰婦汝必有嘉姻長適陳門<lb/>
事姑恂恂姑亦祝姊受福無垠是故報施率由穹旻身<lb/>
享上壽三拜恩綸子女盡孝室家蓁蓁考終之日宗黨<lb/>
歸仁遺徳在後踵武簮紳人生具此豈曰無因某掛冠<lb/>
歸老卜築湖濵與姊居室相望為鄰良辰聚首豈樂斯<lb/>
頻謂當期頥同此燕申胡為小疾遽以沈淪使我暮途<lb/>
觸景悲辛兹焉窀穸奠以芳醇病阻臨穴慟泣沾巾<lb/>
<pb n="KR4d0219_WYG_043-10a"/>
　　祭表弟貝叔懐省幹文<lb/>
惟靈學足裕身材能幹蠱刻意儒業思紹父祖場屋失<lb/>
利生計益窶出贅異縣期立門户攻苦食淡銖積寸累<lb/>
迄于有成居列倉庾我實中表常加存撫晩薦於朝遂<lb/>
縈簮組捧檄丹丘𣙜酤是處廉介自將一毫不取意其<lb/>
逺大亨衢闊步豈伊㣲疾遽終官所嗚呼哀哉他人有<lb/>
命蔭子封婦他人有家歌童舞女惟吾叔懐儉約如故<lb/>
憂厯丘山樂無絲縷年踰上壽竟亡羇旅此鄉黨親戚<lb/>
<pb n="KR4d0219_WYG_043-10b"/>
所以悼其晏暮有貲而不享憐其平生徒勞而無補也<lb/>
二子奔喪靈輿克舉尚祈肖似以昌厥緒我欲往弔江<lb/>
山修阻寓衷薄奠有淚如雨<lb/>
　　祭潘徳鄜經畧文<lb/>
惟靈仕踵名宦學傳聖謨孝悌忠信兮訓諸子弟睦婣<lb/>
任恤兮表諸鄉閭文章兮士争嗜如膾炙翰墨兮人珍<lb/>
藏若金珠三畿甸兮持節兩帥閫兮分符布宣上徳兮<lb/>
風行列郡撫育吾民兮譽滿寰區壽皇倦勤兮遜寳位<lb/>
<pb n="KR4d0219_WYG_043-11a"/>
聖主嗣徳兮御皇圖亟下絲綸兮召為宰柱力輸悃愊<lb/>
兮願息田廬茂松菊兮三徑佳山水兮五夫上貪賢兮<lb/>
猶煩共理畀舊職兮遲次當塗明目兮視千鍾為燕雀<lb/>
髙懐兮渺一世於錙銖彼突梯脂韋兮老乎行役甘卑<lb/>
陬齷齪兮大耋嗟吁以吾止足兮較彼奔競其相去兮<lb/>
何啻清溝與汙渠方徜徉於雲外兮享人間之清福宜<lb/>
得壽於無窮兮與彭聃而為徒俄嬰疾兮腹有河魚之<lb/>
變正而終兮又何羡於首丘之狐搢紳嚬戚兮為之傷<lb/>
<pb n="KR4d0219_WYG_043-11b"/>
䀌慘慘兮為之號呼念我平生兮投分甚密晚聫姻好<lb/>
兮愛女遣妻於吾雛雖相望於異縣兮一潮汐而可至<lb/>
將杖屨之過從兮命肴醑於盤盂豈伊今日兮白玉樓<lb/>
成於天上宿約乖違兮乃遽奠於生芻顧愆筋力兮未<lb/>
獲拊棺而一慟寓哀於辭兮徒涕泣以氷鬚<lb/>
　　祭王季海丞相文<lb/>
惟公生遭興運少負竒材金閨紫㣲演卿雲黼黻之詞<lb/>
藻玉堂黄閣陳禹臯都俞之謀謨周旋半世以有餘<lb/>
<pb n="KR4d0219_WYG_043-12a"/>
敭厯兩地而幾徧不離京輦卒踐鼎司直道公心何恤<lb/>
風波之洶湧竭力盡瘁惟期日月之照臨撓不濁而澄<lb/>
不清柔不茹而剛不吐難與流俗言也當於古人求之屬<lb/>
萱堂起故鄉之思歸相印遂真祠之請樂林泉而未久<lb/>
悵風木以纒悲創巨奚堪痛深致毁病惟啜粥食不御<lb/>
葷氣血漸羸精神亦耗雖醫巫之並用奈藥石之無功<lb/>
曽不終喪迄成長往㑹時逢於揖遜慶治洽於雍熈當<lb/>
宁隆念舊之恩指日遲奪情之命方芝封之欲草俄薤<lb/>
<pb n="KR4d0219_WYG_043-12b"/>
露之先晞一旦訃聞兩宫痛悼始陞孤棘荐贈公槐肆<lb/>
典冊之哀榮播寰區而聳動嗚呼論臣子之大戒惟忠<lb/>
孝之二途公忠以事君誠而弗偽孝以事母死且不渝<lb/>
此實萬世之楷模豈特一時之矜式宜乎高門陰徳報<lb/>
在子孫葢代洪勲銘諸彞鼎有識共贊不約同辭念我<lb/>
生平與公友善題名鴈塔猥預聫鑣簉跡鳯池居慙揚<lb/>
粃矧吾幼女得壻賢郎既姻契之綢繆故恩情之款宻<lb/>
云亡之亟霣涕何窮慨筋力之衰遲怯江山之修阻凝<lb/>
<pb n="KR4d0219_WYG_043-13a"/>
睇千里寓哀一觴靈其有知鑒此精意<lb/>
　　祭無垢先生張公侍郎文<lb/>
惟公學承正宗文肩前輩卓行珠玉浄無瑕纇射䇿廣<lb/>
庭英俊如蝟公以萬言奉當大對臚唱裒然名喧海内<lb/>
持橐從班表率在位退食私室門多旌斾一世人龍孰<lb/>
不愛畏晚守永嘉吏課推最不施刑威専用教誨力叙<lb/>
彞倫俾俗純粹某掌郡庠時適相值傾葢㤀年雅同聲<lb/>
氣乃以旦日衣冠畢萃端笏趨隅薦牘見遺公云舉詞<lb/>
<pb n="KR4d0219_WYG_043-13b"/>
深有㫖味識超幾先意傳經外惟此八字三宵不寐思<lb/>
而得之實録無愧佩服華衮銘在心志子壻宰邑拜公<lb/>
墓隧命掃松楸常加葺治報以峻事老懐良慰幽潜重<lb/>
光山明水媚九原可作嗚呼兹地惟公生有盛徳没為<lb/>
神類與造物逰間須一至千里寓奠酒醪牲餼追念知<lb/>
已臨風堕淚<lb/>
　　祭沈叔晦國録文<lb/>
嗚呼叔晦淳真資禀不羣試舉大畧可悉其人以言其<lb/>
<pb n="KR4d0219_WYG_043-14a"/>
道得師深造優入聖域能窺閫奥以言其材知悟心開<lb/>
何患事物紛至沓來以言其學正而不駁因流知源横<lb/>
渠伊洛以言其文傑出橋門兩優上第名亞省元以言<lb/>
其狀修髯廣顙鶴立鷄羣咸知敬仰以言其言時然後<lb/>
宣齒牙餘論學者爭傳嗚呼人有一善必膺世選君兼<lb/>
數者乃不通顯遲次佐州獲未及收遽以淪殁命不為<lb/>
謀嗚呼上不獲終養於母氏下不逮延賞於諸子此意<lb/>
蕭條可哀也巳有酒既清有肴既馨寓兹一奠心折涕<lb/>
<pb n="KR4d0219_WYG_043-14b"/>
零<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鄮峯真隠漫録巻四十三<lb/>
</p>
<p>
</p>
  </div>
</body>
</text>
</TEI>
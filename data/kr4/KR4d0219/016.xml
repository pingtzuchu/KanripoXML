<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鄮峯真隱漫錄巻十六</head> <lb/>
    <p>
<pb n="KR4d0219_WYG_016-1a"/>
欽定四庫全書<lb/>
　鄮峯真隱漫錄巻十六<lb/>
　　　　　　　　　　　　　　宋　史浩　撰<lb/>
　　表<lb/>
　　　謝除開府儀同三司表<lb/>
便朝賜對已叨臨遣之榮上宰視儀更拜褒陞之寵懇辭<lb/>
弗獲感涕無從中<hi>謝</hi>伏念臣確守性愚不通時變徒縁䑕<lb/>
技獲久侍於潛藩親際龍飛遂克禆於初政每銜眷禮特<lb/>
<pb n="KR4d0219_WYG_016-1b"/>
異臣工自知遲鈍之材不稱登庸之選亟求靜退獨頼保<lb/>
全假祕殿之隆名賦真祠之厚祿十更寒暑三被使令既<lb/>
以侍親畏卭郲九折之阪旋䝉改命懷㑹稽太守之章顧<lb/>
毫髮之亡竒愧旌旄之濫受茲荷乾坤之造忽從苫塊之<lb/>
餘錫是南邦易之重鎮方齋心而入奏復躐等以加恩渙<lb/>
發九重秩均三事徳既踰於望外感實倍於胷中雖竭尋<lb/>
常曷酬萬一茲蓋伏遇皇帝陛下治髙千古澤浸四方立<lb/>
賢無黨以無偏念舊彌久而彌篤致此非常之殊遇亦霑<lb/>
<pb n="KR4d0219_WYG_016-2a"/>
投老之衰蹤臣敢不益勵朴忠力行素學教條期於户曉<lb/>
利言當以驛聞庶昭愷悌之風以廣醇釀之化<lb/>
　　　除開府儀同三司謝太上皇帝表<lb/>
候藩假守方趣覲於便朝制綍䟽榮遽視儀於上宰懇<lb/>
辭弗許兢懼靡寧<hi>中謝</hi>伏念臣昨任學官入對天陛亟<lb/>
䝉奬諭遂冒除書屬建邸講席之虚自麟臺兼員而授<lb/>
每銜寵數悉本隆知夤緣三嵗之餘遭值千齡之㑹重<lb/>
華協帝次輔秉鈞戴㤙已重於丘山圖報未聞於毫髮<lb/>
<pb n="KR4d0219_WYG_016-2b"/>
頃因郡寄旋處家艱自惟溝壑之必填敢意竹符之再<lb/>
畀逮趨嚴召叨被洪私矧三事之崇班實一時之異數<lb/>
豈伊猥𤨏輒此僥踰茲盖伏遇尊號太上皇帝道運冲<lb/>
虚仁施溥博俯念蓋惟之舊物甞依日月之末光示以<lb/>
褒陞賁茲臨遣臣敢不益勤職守備罄忠忱綿力薄材<lb/>
誓謹孔顔之學隆天厚地永依堯舜之仁<lb/>
　　　乞休致不允謝表<lb/>
桑榆景廹當自列以引年天地恩隆訖未容於謝事疊<lb/>
<pb n="KR4d0219_WYG_016-3a"/>
頒詔㫖曲示眷私拊躬莫遂於循牆拜命實驚於維谷<lb/>
<hi>中謝</hi>伏念臣起身孤逺遭世盛明識不足以察治亂之<lb/>
機才不足以應事物之變徒因末學誤簡聖知無文武<lb/>
之全材兼將相之重任爵髙祿厚莫施横草之功福過<lb/>
灾生遂得負薪之疾儻復不知於止足必將自速於顛<lb/>
隮故因七十之年不避再三之凟盖期合禮實匪矯情<lb/>
豈伊父母之懐尚軫蓋帷之念俾仍廪秩以養衰殘茲<lb/>
盖伏遇皇帝陛下智日溥臨仁天廣覆練羣臣而覈名<lb/>
<pb n="KR4d0219_WYG_016-3b"/>
實治恊孝宣濟大業而擥權綱道侔光武特加記錄未<lb/>
許歸休蓋將存老馬以問途莫遣縱㝠鴻之舉翮㤙施<lb/>
若此報稱謂何臣敢不仰體至懷務全晚節絲綸言出<lb/>
未䝉反汗於今朝丘壑志堅尚冀乞骸於異日<lb/>
　　　謝除少保醴泉觀使侍讀表<lb/>
皇恩至渥固辭雖切於循牆温詔疊頒成命莫回於出<lb/>
綍凌兢祗拜傴僂難勝<hi>中謝</hi>竊以老棘聮班職參寅亮<lb/>
邇英進讀選號清華矧領使於祥源仍冠名於書殿邑<lb/>
<pb n="KR4d0219_WYG_016-4a"/>
封萬户國列上公是皆極儒者之至榮所以示輔臣之<lb/>
優禮豈容孱陋併有超踰伏念臣學術既老而益荒材<lb/>
能已試而罔效徒縁際遇久玷簡知戴恩實重於丘山<lb/>
論報蔑聞於絲髪捫心自媿視已無堪固嘗知止以引<lb/>
年迺復疏榮而越等惟茲異數斷自淵𠂻豈平生志願<lb/>
之敢期實晚景遭逢之過分茲盖伏遇皇帝陛下量包<lb/>
細大施等初終立賢廣而無方念舊久而彌篤俯眷桑<lb/>
榆之晚曽陪簮履之餘特示寵恩式彰眷遇臣敢不粗<lb/>
<pb n="KR4d0219_WYG_016-4b"/>
殫末技誓守朴忠雖聖學髙眀本不勞於誦說而天威<lb/>
咫尺尚得奉於清閒<lb/>
　　　除少保醴泉觀使侍讀謝太上皇帝表<lb/>
視秩公槐久媿祠庭之尸禄聮班孤棘遽叅經幄之侍<lb/>
言荷寵渥以非常控懇詞而弗獲雲天拜施淵谷懷驚<lb/>
<hi>中謝</hi>伏念臣奮自寒鄉出偶休運横經璧水蔑著聲稱<lb/>
錫對楓宸亟膺奬拔乃充員於秘府俾侍學於潛藩幸<lb/>
逢舜徳之重華遂忝漢庭之次輔退閒直館載畀郡符<lb/>
<pb n="KR4d0219_WYG_016-5a"/>
兼將相之崇資竊廩稍之冗食凡茲僥冒皆昔權輿御<lb/>
恩雖重於丘山顧已已衰於齒髮蓋甞力上挂冠之請<lb/>
豈意更叨出綍之榮矧亞保㕘寅亮之司而邇英極清<lb/>
華之選峻名書殿領使祥源邑封萬户之多國列上公<lb/>
之重何曽病質輙玷殊私茲蓋伏遇尊號太上皇帝道<lb/>
運難名功成不宰曲軫蓋帷之舊曽依日月之光示以<lb/>
優恩華其暮景敢不粗殫末技益守孤忠入告嘉猷無<lb/>
負六經之訓仰酬大造永依二帝之仁<lb/>
<pb n="KR4d0219_WYG_016-5b"/>
　　　謝除右丞相表<lb/>
揆席久虚咸徯非常之盛舉昕朝誕告遽先已試之陳<lb/>
人雖力控於忱詞終莫回於淵聽凌兢拜命傴僂懐慙<lb/>
<hi>中謝</hi>伏念臣才不逮中識難語上蚤受知於徳夀旋簉<lb/>
迹於道山王邸横經儲闈庀職適際眀昌之運叨居輔<lb/>
弼之司自揣無堪亟求置散去國十五年之久壯志益<lb/>
凋還朝三數月之間沈痾屢作方上歸休之請忽膺圖<lb/>
任之榮覆餗是憂循墻莫避此盖伏遇皇帝陛下乾坤<lb/>
<pb n="KR4d0219_WYG_016-6a"/>
覆育父母矝憐徳以行仁急親賢而愛物人惟求舊每<lb/>
藏疾以匿瑕遂使疲癃復當委注臣敢不彊親藥石期<lb/>
緩桑榆顧乏寸長敢替舉賢授能之志誓持衆美覬迯<lb/>
揚已取名之譏<lb/>
　　　除右丞相謝太上皇帝表<lb/>
徧歴華途昔受知於神聖再陳揆席今進冒於恩榮揣<lb/>
愚分以難堪信夙縁之有幸逡廵莫避感懼交深<hi>中謝</hi>
伏念臣本起寒㣲素無援助自充員於學省獲奏對於<lb/>
<pb n="KR4d0219_WYG_016-6b"/>
宸庭誤簡隆知亟躋清選久棲遲於鶴禁俄際㑹於龍<lb/>
飛上契淵𠂻擢陞次輔旋求歸於田里期必志於江湖<lb/>
豈意暮年更膺迅召官窮祿厚初無横草之功心勦形<lb/>
癯徒抱采薪之疾茲復青氈之舊物仰銜丹扆之殊私<lb/>
揆厥所源知其有自木繁枝葉植本惟深水壮波瀾流<lb/>
源蓋逺凢此過優之寵悉由資始之㤙徳重天淵報㣲<lb/>
涓露盖茲伏遇尊號太上皇帝道傳萬古聖冠百王玩<lb/>
意紫清非心黄屋務兼懷於南北格大順於髙卑授舜<lb/>
<pb n="KR4d0219_WYG_016-7a"/>
八元遺湯一徳致茲盛舉猥及陳人臣敢不勉竭疲癃<lb/>
思酬知遇聖圖廣大倘有補於萬方慈極尊安冀無窮<lb/>
於億載<lb/>
　　　生日謝賜牲餼表<lb/>
户列桑蓬方慨先親之顧復驛馳綸綍遽頒内府之㫖<lb/>
嘉驚異數之便蕃重㣲𠂻之跼蹐<hi>中謝</hi>伏念臣猥縁攀<lb/>
附頓冒寵榮去國僅十五年忽䝉收召来朝已三數月<lb/>
蔑著功勤每懷素餐徒煩亟饋敢意賤生之日大賜養<lb/>
<pb n="KR4d0219_WYG_016-7b"/>
賢之亨茲蓋伏遇皇帝陛下覆育無偏生成有素式修<lb/>
舊典下逮具臣坐増私室之光共侈盈庭之賜捫心知<lb/>
幸荷眷益隆臣敢不砥礪孤忠要期厚報劬勞在念悵<lb/>
無路以遺羮銘刻不忘敢有心於食志<lb/>
弧矢開祥已負四方之壯志酒餚亟饋忽疏九陛之隆<lb/>
恩祗服寵章彌増慙汗<hi>中謝</hi>伏念臣自依光於日月荐<lb/>
承乏於鈞衡報蔑㳙塵恩深海嶽曽未知於死所偶及見<lb/>
於生朝方懷顧復之先親敢覬㫖嘉之厚禮靦顔拜貺<lb/>
<pb n="KR4d0219_WYG_016-8a"/>
雪涕知榮茲蓋伏遇皇帝陛下體貎邇臣修眀故事不<lb/>
問衰殘之晚景特頒飲食之芬馨遂令尸祿素餐之人<lb/>
并受醉酒飽徳之賜臣敢不䖍恭嚴命滋味至甘珍㫖<lb/>
益豐悵無復南陔之飬升恒圖報願載歌天保之詩<lb/>
　　　進玉牒謝加食邑轉官回授表<lb/>
鉅典告成丕昭懿鑠清朝第賞猥及㣲臣真祖既衎於<lb/>
圭畬褒秩仍覃於姻族拊躬秪命舉室生輝<hi>中謝</hi>伏念<lb/>
臣本無經濟之長徒有遭逢之幸施踰山嶽效乏絲毫<lb/>
<pb n="KR4d0219_WYG_016-8b"/>
萬户䟽封日負素餐之懼一門被寵居懷世禄之慙於<lb/>
赫聖皇紹隆期緒派靈源於列祖益茂本支崇賞牒於<lb/>
昭陵期躋仁夀乃嚴載筆甫及奏篇惟帝念功賜舉陞<lb/>
遷之律顧臣何力與蒙奬録之榮矧加地無異於進<lb/>
階而貤恩亦均於拜賜曷為異渥併逮私庭茲蓋伏遇<lb/>
皇帝陛下敷澤過優施仁從厚念臣濫陪於輔弼不廢<lb/>
彛章謂臣適總於綱條莫回成渙叨踰已極荷載難勝<lb/>
臣敢不砥礪初心激昻末路滿盈是戒敢夸稽古之能<lb/>
<pb n="KR4d0219_WYG_016-9a"/>
報稱若何惟勵教忠之節<lb/>
　　　進玉牒加食邑并轉官回授謝太上皇帝表<lb/>
敬宗尊祖聿觀鉅典之成錫命貤恩併示私庭之寵懇詞<lb/>
弗獲跪受奚勝<hi>中謝</hi>竊以慶衍金枝推本源於炎緒光<lb/>
埀寳牒備徳業於仁皇於昭萬世之宏休茂闡两朝之<lb/>
盛美而臣偶承人乏叨預宰司振領提綱雖總纂述之<lb/>
職懐鈆抱槧初無潤色之工迨及奏篇例膺褒律榮秩<lb/>
既延於嗣息真祖載益於土田顧今恩渥之加皆昔權<lb/>
<pb n="KR4d0219_WYG_016-9b"/>
輿之賜茲蓋伏遇尊號太上皇帝黙觀昭曠髙蹈希夷<lb/>
堯道難名本親親而有叙文謨丕顯思繼繼以無窮且<lb/>
嚴方冊之藏爰懋儒臣之賞致茲寵數猥及孱軀臣敢<lb/>
不仰體洪私益堅晚節封踰萬户既靡廩稍之豐忠萃<lb/>
一門惟誓子孫之報<lb/>
　　　謝親屬差除表<lb/>
餘生自幸既躐致於顯庸私屬何為亦併䝉於寵渥感<lb/>
深淪骨涕隕交頥<hi>中謝</hi>伏念臣生厯險艱奮繇寒逺伶<lb/>
<pb n="KR4d0219_WYG_016-10a"/>
俜千指久困躓於鄉闗坎壈一身獨支撑於門户始而<lb/>
求仕本以為貧夤縁偶值於享辰僥倖載塵於宰路簮<lb/>
纓相繼敢圖奕世之昌蕃廩稍既豐已獲全家之飽煖<lb/>
頂踵悉由於覆育絲毫無補於聖眀尚軫淵𠂻普沾河<lb/>
潤宗姻内外盡叨進擢之恩閨閫賤良咸被䟽封之命<lb/>
一門改觀萬口欣傳豈平日志願之敢然實暮景遭逢<lb/>
之至此退惟忝竊倍極凌競茲蓋伏遇皇帝陛下施等<lb/>
乾坤慈均父母濟物欲全其類愛人必厚所親乃眷衰<lb/>
<pb n="KR4d0219_WYG_016-10b"/>
蹤特頒異數臣敢不益堅身教思振家風聚族而謀誓<lb/>
永堅於忠孝自今以徃求上報於恩榮<lb/>
　　　謝賜第表<lb/>
任重難勝方控歸田之請恩隆弗替俄知錫第之榮仰<lb/>
戴聖神終全覆露<hi>中謝</hi>伏念臣起身蓬蓽充位廟朝綿<lb/>
力謭材無取棟梁之用頽齡朽質不堪斤斧之施幸久<lb/>
託於帡幪遂偶逃於顛覆闔門寧處盡出生成問舎還<lb/>
歸止祈罷免敢意淵𠂻之睠睠特頒廣厦之渠渠輪奐<lb/>
<pb n="KR4d0219_WYG_016-11a"/>
光輝寵靈赫奕親朋情話昔嗟四壁之空老穉歡顔今<lb/>
得萬間之芘茲盖伏遇皇帝陛下不遺舊物大擴皇<lb/>
慈俯憐桑榆晚暮之途未免風雨震凌之患迺䟽寧宇<lb/>
俾即安居絶勝寢丘已負叔敖之長慮未恢朔土更慙<lb/>
去病之牢辭臣敢不仰銜蓋載之私愈誓捐糜之報考<lb/>
工益宅肯招貪鄙之譏神武挂冠行遂棲遲之志<lb/>
　　　賜第謝太上皇帝表<lb/>
鈞衡任重居慙𤨏𤨏之㣲材簮履念深遽錫耽耽之大<lb/>
<pb n="KR4d0219_WYG_016-11b"/>
厦恩繇堯父賜出舜庭循分無堪拜嘉有愧<hi>中謝</hi>伏念<lb/>
臣頃從學省獲簉宸墀一言感悟於龍顔三嵗翺翔於<lb/>
鶴禁旋因攀附躐致顯嚴草木之茂蓋始培根宫室之<lb/>
成厥由累土顧今辰之際㑹皆昔日之權輿䕃此華欀<lb/>
銘乎丹腑茲盖伏遇尊號太上皇帝功恢九有道並三<lb/>
無雖玩意太初固已非心於黄屋而回觀邇列猶憐舊<lb/>
物之青氈遂使帡幪俯加愚陋臣敢不永依洪覆益勵<lb/>
孤忠竊喜全家已絶風雨震凌之患尚期終老必殫珠<lb/>
<pb n="KR4d0219_WYG_016-12a"/>
環報效之私<lb/>
　　　三朝寳訓終篇謝轉官回授表<lb/>
大人繼眀照四方志求軌範三聖相授受一道訓在簡<lb/>
編披鉅帙以甫周眷私庭而申錫榮踰望表感溢情涯<lb/>
<hi>中謝</hi>伏念臣雖紹箕裘僅守章句始依乗於鶴禁旋際<lb/>
㑹於龍翔西掖代言北門視草皆簉爾英之末席日陳<lb/>
列祖之成規卒因口耳之傳荐玷股肱之寄居慙固陋<lb/>
力請罷休未容挂神武之冠仍許寓路門之直適逄今<lb/>
<pb n="KR4d0219_WYG_016-12b"/>
日獲竟全書退朝弗倦於討論帝自樂此造理實由於<lb/>
淵懿臣何力焉豈伊辭賞之餘復拜移恩之渥茲蓋伏<lb/>
遇皇帝陛下學乃有獲尊其所聞自得於心靡俟輪扁<lb/>
釋鑿之問坐進乎道迄如庖丁善刀而藏猶旌論說之<lb/>
勞俾衍室家之慶臣敢不奉將眷命勉飭来昆發金匱<lb/>
玉版之儲上已増光於洪業鑒麈尾蠅拂之戒下宜毋<lb/>
事於清談庶寫忠誠少圗報答<lb/>
　　　正說終篇謝轉官回授表<lb/>
<pb n="KR4d0219_WYG_016-13a"/>
進讀無功方控辭於美秩䟽榮甚寵俄貤及於私庭退<lb/>
省僥踰倍深兢懼<hi>中謝</hi>竊以真皇在御徳性造㣲億萬<lb/>
載之詒謀相傳以道五十篇之埀訓先正其心龜鑑陳<lb/>
前盤盂示戒幸聖主茂緝熈之學俾儒臣殫誦說之勤<lb/>
紬繹㣲言發揮治要竊慙謏問莫跂清光敢覬終篇例<lb/>
叨信賞矧移恩於賤屬均拜賜於公朝雖謂彛章實昭<lb/>
殊渥若為報稱深切感藏茲蓋伏遇皇帝陛下施等隆<lb/>
天愛深察父澤必先於族及賞亦貴於世延遂令姻黨<lb/>
<pb n="KR4d0219_WYG_016-13b"/>
之㣲遽被褒陞之眷臣敢不更相規戒共體恩私鄙桓<lb/>
榮稽古之言徒為夸耀味狐突教忠之義誓有捐糜<lb/>
　　　進四朝正史志謝推恩回授表<lb/>
史文登備錄總職之舊勞賞秩優加許移恩於私屬懇<lb/>
辭弗獲榮懼彌深<hi>中謝</hi>竊以徳厚功隆仰四朝之盛事<lb/>
治叢業鉅煥十志之成書提綱允屬於元臣涉筆實資<lb/>
於羣彦庸示纂承之懿有嘉繼述之工特舉彛章肆頒<lb/>
褒律臣雖至陋自視何為頃載秉於國鈞適兼司於史<lb/>
<pb n="KR4d0219_WYG_016-14a"/>
館積時寖逺㣲效蔑聞敢期鉅典之肇新遽望龍光之俯<lb/>
及始控誠於軒陛旋畀寵於家庭仰惟聖造之曲成終愧<lb/>
衰蹤之難稱闔門懷戴舉族増輝茲蓋伏遇皇帝陛下<lb/>
恢廓仁心昭眀公道施賞或容於延世酬勲靡貴於求<lb/>
全遂令嗣息之㣲亦拜甄陞之賜臣敢不更相告戒共<lb/>
保光榮惟孝惟忠思力圖於報稱若孫若子庶永託於<lb/>
生成<lb/>
　　　丐歸不允謝表<lb/>
<pb n="KR4d0219_WYG_016-14b"/>
投閒賜第忽致人言瀝懇歸田荐膺聖詔未容遽去仰<lb/>
戴隆知<hi>中謝</hi>伏念臣心則不他材無所取適遭盛際獲<lb/>
簉邇班曽㣲毫髪之勞每荷聰眀之眷退身揆路畀室<lb/>
京都靜以掩闗軒巷可使之羅雀榮而及嗣子壻皆得<lb/>
以彈冠雨露徧洽於一門風波乃生於衆口既無謀猷<lb/>
以禆補大政徒然尸素以饕竊大官茍有浮言必汚哲<lb/>
鑑遂殫賤悃祈返故廬宸𠂻獨賜於眷留孤跡寧忘於<lb/>
恐懼此盖伏遇皇帝陛下天臨四海子育羣臣軫茲簮<lb/>
<pb n="KR4d0219_WYG_016-15a"/>
履之遺曽偶風雲之㑹肆頒綸綍益固帡幪廣厦萬間<lb/>
尚使萍蓬之棲止全家千指獲依日月之光明臣敢不<lb/>
深安五畝之居仰副一人之意布在方策永彰清朝優<lb/>
老之規貽厥子孫益勵昔人肯堂之志庶綿忠赤仰報<lb/>
恩私<lb/>
　　　謝除少師表<lb/>
辭榮未獲姑容枌社之歸錫命過優宻亞槐庭之峻感<lb/>
深淪骨愧溢汗顔<hi>中謝</hi>臣聞一心之臣有三千為治固<lb/>
<pb n="KR4d0219_WYG_016-15b"/>
資於同徳百里之行半九十盡忠惟在於晚途凛進退<lb/>
之難全實古今之共歎悻悻或乖於大體栖栖多怵於<lb/>
煩言惟臣晝繡之榮靡有秋毫之隙造膝力祈於休退<lb/>
温顔每示於眷留許解政機猶寘西廂之帷幄乞還鄉<lb/>
邑更陞左棘之班聨假厯嵗不除之官舉累朝甚盛之<lb/>
典獲雍容而至此繄覆䕶之使然一時綸綍之傳薦紳<lb/>
太息千載風雲之遇簡冊屢書顧臣何人幸甚過望茲<lb/>
盖伏遇皇帝陛下睿謨廣大聖學淵㣲憐其久侍於清<lb/>
<pb n="KR4d0219_WYG_016-16a"/>
光人惟念舊賜以即安於真館相亦克終肆推眀恩昭<lb/>
示殊奬及未嬰於沈疾使歸養於殘骸而臣自惟執經<lb/>
誦說於潜藩以至當軸將明於初政凡同遭際悉已凋<lb/>
零蕞爾餘生巋然獨在驟逺軒墀之奉不知涕洒之流<lb/>
横草無功曷報乾坤之施食芹欲獻尚懷畎畝之忠<lb/>
　　　除少師謝太上皇表<lb/>
指鄉枌而退處幸遂素懷冠孤棘以進遷遽頒宸渙辭<lb/>
弗獲命凛莫措躬<hi>中謝</hi>伏念臣本乏長材偶逄休運當<lb/>
<pb n="KR4d0219_WYG_016-16b"/>
紹興更化之日首被召除逮學省賜對之初亟膺加奬<lb/>
爰從冊府俾預宫僚曾無一得之愚可効萬分之補屬<lb/>
上聖躬行於揖遜實㣲臣適契於依乗甫閱期年躐登<lb/>
次輔出臨帥閫入侍經帷頃復預於鼎司顧曷勝於柄<lb/>
任力控歸田之懇俄為錫第之留寵光徧及於族姻眷<lb/>
遇逈加於倫等載惟𤨏質久冒隆私疾疢交攻郷闗是<lb/>
念已幸投間而遂志敢期増秩以䟽榮佩恩典之過優<lb/>
覺歸途之増耀凡今際遇自昔權輿戴徳至深隕身莫<lb/>
<pb n="KR4d0219_WYG_016-17a"/>
報茲蓋伏遇尊號太上皇帝懋昭文德大擴堯仁俯<lb/>
念蓋帷曲示始終之眷肆加綸綍蔚為出處之光臣敢<lb/>
不退即便安少休疲曵適山林之真性自樂餘年修香<lb/>
火之勝因仰祈萬夀倘未填於溝壑庶復望於軒墀<lb/>
　<lb/>
　<lb/>
　<lb/>
　<lb/>
<pb n="KR4d0219_WYG_016-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鄮峯真隱漫錄巻十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鄮峯真隠漫録巻二十九</head> <lb/>
    <p>
<pb n="KR4d0219_WYG_029-1a"/>
欽定四庫全書<lb/>
　鄮峯真隠漫録巻二十九<lb/>
　　　　　　　　　　　　　宋　史浩　撰<lb/>
　劄子<lb/>
　　繳得㫖令㸃李翺復性書劄子<lb/>
臣今月十二日䝉遣中使傳㫖示臣唐李翺復性書中<lb/>
篇令臣㸃句以進臣恭承睿命分㸃句讀縁正本已經<lb/>
一覽臣不敢加㸃謹别繕冩為一帙其間絶句即用朱<lb/>
<pb n="KR4d0219_WYG_029-1b"/>
筆旁㸃句分而意猶屬者即間㸃又以管見即翺所學<lb/>
略分其㫖趣其意艱澁處亦為之解釋以俟采擇臣抱<lb/>
病二旬方今小愈不能精思輒慁聖聰臣無任<hi>云云</hi>
　　賀淮㓂廣賊奏功劄子<lb/>
臣伏聞淮囚麕逝久稽斧鉞之誅廣寇蜂屯大肆干戈<lb/>
之毒一已𠞰絶一已生擒當使慕義以鼎來忽捷報飛<lb/>
緘而踵至歡騰燕市喜動天顔皆陛下心宅靜淵運作<lb/>
神明之斷躬行仁義發為道徳之威垂拱九重收功萬<lb/>
<pb n="KR4d0219_WYG_029-2a"/>
里方經營於逺馭以恢復於中原鴈塞龍庭行入封疆之<lb/>
内狗偷鼠竊何勞兵刃之餘<lb/>
　　辭免初除㕘知政事賜銀絹第三劄子<lb/>
臣竊惟陛下恭儉夙資於聖性憂勤思裕於民編覬以<lb/>
移風曽未見效臣為近弼日以究心有貲可輸尚當自<lb/>
竭以佐上無功而得豈宜安受而不言是以力貢忱誠<lb/>
冀䝉俞允敢期睿眷特畀殊恩臣進退徊徨俯仰跼蹐<lb/>
欲全拜賜則恐違於近例欲終引辭則慮妨於後人取<lb/>
<pb n="KR4d0219_WYG_029-2b"/>
其酌中無如減半伏惟聖鑒允臣卑悰<lb/>
　　辭免除知成都府第二劄子<lb/>
臣一介草茅本無他技頃者效官學省誤䝉太上皇帝<lb/>
擢侍潜邸執經在列講説無補誠不自意乃辱陛下非<lb/>
常之知每陳管見必賜褒嘉學者傳聞以為歆豔洎陛下<lb/>
龍飛在御邦命惟新而臣復縁舊恩驟升近列日陟月<lb/>
遷以致輔相度越諸老超躐衆材名迹湮微人心不服<lb/>
謗議沸騰㡬不自保仰賴陛下委照孤忠始終芘䕶逮<lb/>
<pb n="KR4d0219_WYG_029-3a"/>
及乞身東歸得請之後物論不置荷陛下一意保全畀<lb/>
以隆職寵以眞祠使既耄之親不乏供養母子相依感<lb/>
戴天地父母生成之德至於霣涕所懼未死之間無以<lb/>
仰報萬一雖蹈湯赴火碎首裂肝亦臣之分聞命輒辭<lb/>
巳非本志既煩申諭何以復言然犬馬之心有不能巳<lb/>
者尚望少寛雷霆容臣畢其區區之説臣材識淺陋衰<lb/>
疾久攻見於設施巳試無狀雖欲自竭實難强勉此固<lb/>
人所共知不待喋喋所以尤難承命者臣母昨自鄉疾<lb/>
<pb n="KR4d0219_WYG_029-3b"/>
恙沈綿氣體衰弱去歳五月一病㡬殆調養至今尚未<lb/>
平復送迎侍以行則西蜀萬里在途累月垂老餘年恐<lb/>
致委頓若臣迫於成命單車即路母子相望於吳蜀之<lb/>
逺安問迢遙奉養阻隔一有後悔不如無生此臣所以<lb/>
徊徨迫切雖知冒黷有嫚命之罪而不敢巳也不然臣<lb/>
豈不知全蜀之地民物繁庶自昔冠於諸路陛下發自<lb/>
淵衷起臣於散地付臣於外閫可謂超異之榮殊絶之<lb/>
恩也臣為何人敢忤隆指臣又非不知人臣委質立朝<lb/>
<pb n="KR4d0219_WYG_029-4a"/>
不當以家事辭王事有如聖訓縁臣蚤失先臣母子相<lb/>
依以為命今臣年踰六十日躬藥餌夜聴喘息惴惴此<lb/>
心惟恐不及若一旦舎去何以為懐陛下所以委臣者<lb/>
正欲奉宣徳意以慰逺民臣方寸既亂舉事失錯必誤<lb/>
陛下任使不忠孰甚臣惟天下大戒唯忠與孝臣今若<lb/>
以貪冒寵榮之故進不得以為忠退不得以為孝二者<lb/>
既失曷逭人言與其他日祈哀於陛下以赦臣罪不若<lb/>
控露於今日以冀陛下之矜從也臣朝慮夕思凌競跼<lb/>
<pb n="KR4d0219_WYG_029-4b"/>
蹐進退無所不免再具封章投誠君父伏望聖慈察臣<lb/>
此言出於誠實特降睿㫖收還寵命俾仍祠禄以養老<lb/>
親臣不勝生死幸甚<lb/>
　　又劄子<lb/>
臣伏自去國瞻戀日深荐奉絲綸如侍帷幄感激下拜<lb/>
涕泗交流臣惟臣子之分以身徇國雖蹈鼎鑊有不敢<lb/>
避者况臣之遭遇千載一時義則君臣情同父子是以<lb/>
雖處畎畆夢寐不忘北闕之思恨不得踐丹墀之餘地<lb/>
<pb n="KR4d0219_WYG_029-5a"/>
而一望清光於咫尺也矧䝉陛下俯記孤忠抆拭宿負<lb/>
付之大鎮俾預臨遣臣心非木石豈不知願見陛下之<lb/>
私一朝獲遂在臣可謂至幸雖材識淺陋衰疾纒綿陛<lb/>
下既不以此廢臣當亦感勵奮迅即日引道至於顛踣<lb/>
長途及異時以不勝任受譴責臣皆不敢自謀惟是臣<lb/>
母魯國太夫人洪氏年齒益老筋力益耗視聴益衰臣<lb/>
之兢懼益倍平日而萬里逺去音問動經半年臣朝夕<lb/>
之間何以自處雖臣母勉臣以許國責臣以報主謂臣<lb/>
<pb n="KR4d0219_WYG_029-5b"/>
頃以愚闇非據衆論不容若非聖度保全母子豈有今<lb/>
日既䝉任使安得輒辭臣聞此言惶懼感泣無地措身<lb/>
然臣有一於此或䝉哀憐故敢輒冒萬死再干天聴重<lb/>
念臣昨待罪參知政事日嘗䝉御筆以首春賜臣母酒<lb/>
果及臣䝉恩除右僕射正謝之日御筆徑賜臣母酒果<lb/>
俾為家庭之慶追惟恩隆禮異迥無前比皆由陛下孝<lb/>
通神明愛廣四海錫類之恩下被臣母今以殘年歸命<lb/>
鴻造必賜憫惻所以未䝉識察者臣精誠未至未有以<lb/>
<pb n="KR4d0219_WYG_029-6a"/>
感動聖心故也敢□瀝肝膽再具奏陳伏乞聖慈檢㑹<lb/>
累奏早賜處分許臣依舊外祠以終犬馬養親之志臣<lb/>
母子一心誓當殫勤香火仰報生成之萬一<lb/>
　　辭免改除知紹興府劄子<lb/>
臣奮身孤逺本乏材能徒縁際㑹於聖朝遂致叨塵於<lb/>
宰輔巳試之効曾蔑絲毫退歸田廬方切念咎敢謂陛<lb/>
下天地有容日月委照擢從散地分閫西南臣以有母<lb/>
篤老難涉修途瀝懇再三控詞千百非敢違命實覬矜<lb/>
<pb n="KR4d0219_WYG_029-6b"/>
從旁觀者為臣寒心謂必獲譴雖臣亦自知罪當萬死<lb/>
不敢逃刑而陛下曲軫洪私特埀哀憫既免臣萬里之<lb/>
役更貰臣稽慢之愆改畀輔藩俾榮親老正使臣自為<lb/>
計不過如此臣之遭遇可謂極矣是以母子相視感激<lb/>
流涕而至於無言可喻也然臣辭難而得易辭逺而得<lb/>
近在臣之私固為榮幸如物議何而况㑹稽都㑹為三<lb/>
輔豈可使孱瑣之臣以私計而得伏望聖慈收還成命<lb/>
改授耆碩容臣且奉外祠以安分守<lb/>
<pb n="KR4d0219_WYG_029-7a"/>
　　辭免知福州劄子<lb/>
臣迂愚瑣質寒逺孤蹤䝉太上一見擢置潜藩荷陛下<lb/>
屢遷躐登次輔自慙竊位旋即乞身獨賴聖慈曲全去<lb/>
路畀首台之美職歸故里以安居一落江湖六見寒暑<lb/>
睿眷弗遺於簮履皇明忽布於絲綸既以偏親喜懼之<lb/>
秋丐免西蜀制臨之命懐章輔郡授鉞齋壇曾無汗馬<lb/>
之微勞安享金龍之全俸既恩隆而罔報俄福過以罹<lb/>
憂不殞其躬遽亡所恃三年痛毒兩目眵昏寢苫居廬<lb/>
<pb n="KR4d0219_WYG_029-7b"/>
悵奄經於節序負薪伏枕㡬已在於膏肓方脫素冠亟<lb/>
頒明詔益隆至意盡授前官更假守於雄藩以増華於<lb/>
老境此恩此徳至厚至深重念臣方抱不療之沈痾求<lb/>
醫未效若受無功之寵數速死何疑伏望皇帝陛下天<lb/>
地矜容日月照臨察臣非偽許臣終辭符竹之榮節旄之<lb/>
重拜收還於成命俾銷弭於深災茍獲生全誓期報答<lb/>
　　辭免郊祀大禮加食邑劄子<lb/>
臣竊惟泰壇蕆事格誠意於三靈湛露敷恩溢歡聲於<lb/>
<pb n="KR4d0219_WYG_029-8a"/>
萬俗更推惠下之典宜賞服勞之人臣適此投閒阻預<lb/>
駿奔之列豈伊非據敢當爵賞之榮仰冀埀察不嫌反汗<lb/>
儻收還於成命庶寢息於浮言<lb/>
　　乞休致劄子<lb/>
臣生本寒鄉仕逢休運三年依棲鶴禁由太上收召之<lb/>
恩一旦遭際龍飛出陛下生成之賜叨塵次輔甫閱九<lb/>
旬以資淺而望輕致身勤而事佐既不合於輿議旋有<lb/>
激於臺評迄䝉保全免陷罪戾投閒半紀追省前非豈<lb/>
<pb n="KR4d0219_WYG_029-8b"/>
期軫記於孤蹤亟使制臨於全蜀力辭親疾改畀藩符<lb/>
睿意愈隆寵臨疊至肅齋壇而授鉞視揆路以同儀冒<lb/>
兹天地父母之私蔑有塵露毫毛之報頃甌閩之假守<lb/>
偶痰眩之切身祇沐宸綸俾尸祠禄雖負薪之疾今幸<lb/>
去其二三而過隙之年實已登於七十屬當告老敢用<lb/>
乞身伏望陛下鑒此輸誠許其謝事旌旄印綬儻獲上<lb/>
還香火林泉敢忘祝頌<lb/>
　　乞休致第二劄子<lb/>
<pb n="KR4d0219_WYG_029-9a"/>
蕪詞雖達睿㫖未俞輙再瀆於宸嚴冀少囘於淵聴伏<lb/>
念臣蚤繇末學誤玷隆知慮無一得之愚歳有九遷之<lb/>
寵仕宦得兼將相疾病獲返鄉閭父母恩深乾坤施厚<lb/>
而臣報未殫於犬馬景巳迫於桑榆氣血俱疲精神弗<lb/>
建有心戀徳無意服勞慨廩禄之徒糜施面顔之有靦乃<lb/>
遵禮法上冒聰明既未賜於矜從復恭承於褒諭捫心<lb/>
至感揣分難安重念臣昔在康强尚無足取今兹衰<graphic n="KR1170" url="https://raw.githubusercontent.com/kanripo/KR-Gaiji/master/images/KR1170.png" mimeType="image/png"/>
又何能為唯退縮以引年可省循而補過固不敢掛冠<lb/>
<pb n="KR4d0219_WYG_029-9b"/>
為樂辟榖為髙也伏望陛下察此忱誠知非矯偽賜哀<lb/>
憫許以歸休誓將遲暮之逺途仰答全成之大造<lb/>
　　第三劄子<lb/>
荐䝉優詔之丁寧未遂休官之懇款撫躬銜戴拜命凌<lb/>
兢臣聞虧盈益謙天道示戒知止不殆老氏垂規臣雖<lb/>
至愚心明此理葢臣禄以無功受固出貪饕爵以無徳<lb/>
高亦為僥濫老不知止天則虧盈是以祻伏于外病攻其<lb/>
内若或終無悔悟必將自速顛隮故哀鳴靡憚於再三<lb/>
<pb n="KR4d0219_WYG_029-10a"/>
而恕許有祈於萬一仰惟陛下包荒大度矜欲至仁以<lb/>
善降祥合天心之化育無私造命鑒物理之承除赦臣<lb/>
喋喋之愆憫臣拳拳之義特囘聖斷俯遂危衷豈惟獲<lb/>
弭於灾殃抑使少延於視息此恩此徳成始成終生永<lb/>
效於傾葵没猶期於結草<lb/>
　　再辭免少保觀使侍讀劄子<lb/>
寵渥肆頒輙祈控免訓詞申諭未賜矜從敢再瀝於微<lb/>
誠冀必回於至鑒伏念臣惟駑下性則鈍遲薄命難覬<lb/>
<pb n="KR4d0219_WYG_029-10b"/>
於功名淺識又荒於學問頃際龍飛之造自嗟鼠技之<lb/>
窮為相甫及於十旬去國已驚於半世違顔許乆不戀高<lb/>
軒迅召鼎來豈當俟駕縁臣恩猶未報身巳先衰過請<lb/>
老之年兩更寒暑抱弗瘳之疾六閱晦弦形體尫羸精<lb/>
神耗竭若尚仍於舊貫巳為貪寵無厭儻併冒於新除<lb/>
得不貽譏有識伏望陛下擴乾坤之大度昭日月之<lb/>
餘光憐臣之齒實迫於凋殘察臣之力誠難於强勉曲<lb/>
施大造特寢誤恩庶令遲暮之塗獲免顛隮之患<lb/>
<pb n="KR4d0219_WYG_029-11a"/>
　　辭免少保冊命劄子<lb/>
髙華之秩巳媿叨踰優異之儀敢忘懇避惟朝廷之冊<lb/>
命示臣子之恩榮自昔以寵於王侯逮今或施於公少<lb/>
非云故事允謂殊私伏念臣猥以庸材驟膺渙渥俯躬<lb/>
拜命懼弗能勝備禮涓辰豈所宜稱伏望陛下特埀淵<lb/>
鑒深諒愚誠示以矜從賜之寢罷<lb/>
　　辭免右丞相劄子<lb/>
命出中宸恩踰始望方嬰疾疚倍切驚惶伏念臣昔本<lb/>
<pb n="KR4d0219_WYG_029-11b"/>
孱庸今尤疲瘁聰明有缺愈不及於前時理義實愆尚祈<lb/>
全於晩歳兹露門之簉跡荷丹衮之垂憐挾筴讀書尤<lb/>
慙弗逮秉鈞當軸自揣奚堪矧臣宿恙寢加來日無㡬<lb/>
若令負荷必致顛隮伏望陛下特軫洪慈靡忘前懇亟<lb/>
嵬碩徳光輔中興儻一相之非材或乖期待則三年之<lb/>
虛席徒誤榮求冀即寢於濫恩庶罔虧於哲鑒<lb/>
　　辭免提舉編修玉牒國史院㑹要所勅令所劄子<lb/>
臣竊以潤色皇猷宣明聖系董信史之筆削復舉寵綱<lb/>
<pb n="KR4d0219_WYG_029-12a"/>
集列聖之典刑著為成憲皆一代之鉅業實萬世之丕彛<lb/>
自非名擅大儒何以身兼數職如臣者學疎而識毎下<lb/>
年老而知益荒效龍馬之專心尚憂弗逮若笙鴻之並<lb/>
聴其免疾顛伏望陛下施等乾坤明兼日月俯矜精懇<lb/>
特寖誤恩庶師言無輕授之譏使微臣安自量之分<lb/>
　　乞解罷機政劄子<lb/>
臣識不足以燭理智不足以謀身老去侵尋分甘閑散<lb/>
忽䝉收召旋冒寵除進莫遂於牢辭居切懐於内愧載<lb/>
<pb n="KR4d0219_WYG_029-12b"/>
惟鈞衡之重實非衰薾之宜每省決於文章率疲勞於<lb/>
筋骨夜分就枕不知四體之有無晨起趨朝尚覺一心之<lb/>
昏憒屢祈避位初匪辭難荷聖慈委照之明知綿力不<lb/>
堪其任今則抱痾既久作楚無時豈唯步履之有妨漸<lb/>
覺寢食之俱廢雖勉殫於駑鈍懼莫逭於曠瘝敢布腹<lb/>
心仰投君父伏望陛下乾坤覆育山嶽掩藏亟推從欲<lb/>
之仁俯遂成終之德許歸骸骨就養田廬庶期昏耄之<lb/>
年尚覿昇平之化<lb/>
<pb n="KR4d0219_WYG_029-13a"/>
　　第二劄子<lb/>
臣近以衰病不可彊勉輒瀝危懇乞罷機政而連日之<lb/>
間玉音宣諭至再至三所以慰籍者甚寵又䝉薦降詔<lb/>
書未賜俞允疊遣中使傳奉睿㫖丁寧切至恩禮優渥<lb/>
皆非近比顧臣何人當此異眷理宜仰遵聖訓奔走就<lb/>
列豈得復貢封章以干慢命之誅然臣區區愚悃尚未<lb/>
盡不能但巳惟陛下俯埀矜察臣聞宰相之職上欲助<lb/>
理萬幾燮調陰陽下欲坐鎮雅俗附親黎庻外欲折衝<lb/>
<pb n="KR4d0219_WYG_029-13b"/>
禦侮綏撫四夷内欲持循紀綱儀刑百辟一有不然是<lb/>
謂曠職臣之材術本無可取徒以疇昔勸講潛籓誤䝉<lb/>
眷顧夤緣幸㑹遂輔初政既而自知非據亟請退閒荷<lb/>
陛下矜憐覆䕶不加譴責畀以祠禄數年之間兩典太<lb/>
藩屢加優寵巳慚過分敢有他求比者忽䝉收召俾侍<lb/>
經幄曾未閱嵗再此叨踰承命之初固嘗披瀝肝膽祈<lb/>
免誤恩陛下眷臣特厚不容辭避臣亦仰體殊遇黽勉<lb/>
就職今又累月矣然而日困文書夜勤思慮精神耗竭<lb/>
<pb n="KR4d0219_WYG_029-14a"/>
耳目昏聵其所省決隨即遺忘如前數者無一可勉强<lb/>
若或貪位慕禄冒昧居之臣之一身顛仆悔尤所不敢<lb/>
計深慮日復一日有誤國事其害非輕矧今四方英俊<lb/>
布滿朝列臣以罷癃偃然在上雖陛下忘其昏謬曲加<lb/>
容覆如物議何反覆思之殆不可以一朝居也伏望陛<lb/>
下察臣愚悃出於迫切檢㑹累奏亟賜罷免庶㡬上不<lb/>
負陛下知人之明而臣亦免妨賢之誚實天地父母終<lb/>
始保全之賜臣恭承明命不得再有陳請不敢復用表<lb/>
<pb n="KR4d0219_WYG_029-14b"/>
文煩凟天聴秖具劄子剖露心腹欲乞睿慈早賜許可<lb/>
　　駕幸祕書省同政府辭免推恩劄子<lb/>
臣等仰惟陛下丕承堯緒稽古右文請屈帝尊臨幸三<lb/>
館所以增光斯文埀憲萬世者實在兹舉臣等獲以邇<lb/>
列庀職其間與觀盛事巳極榮華乃若進秩之寵霑被<lb/>
庻僚則可施之臣等誠為有嫌何者曩在夏秋之間陛<lb/>
下初有擇日幸館之訓臣等實嘗稱頌聖德將順贊成<lb/>
今若因而遷官則前日所謂贊成悉出私意疑似之跡<lb/>
<pb n="KR4d0219_WYG_029-15a"/>
雖家置一喙焉能自明於義未安何以遑處<lb/>
　　辭免玉牒所進書轉官劄子<lb/>
竊以天潢衍慶寶牒垂休仰二者之成書實一王之盛<lb/>
典臣猥繇當軸獲預提綱方快覩於彌文忽躐加於峻<lb/>
秩且根深枝茂肇於建隆垂統之初而業鉅事叢備於<lb/>
慶歴守成之際繄羣彦效編摩之力在微臣無纂述之<lb/>
勞儻冒寵以自安是佻功而無恥稽之近例率許牢辭<lb/>
揆以公言尤宜引分伏望陛下察由衷之懇略反汗之<lb/>
<pb n="KR4d0219_WYG_029-15b"/>
嫌申飭攸司收還成命豈惟小已得全知足之名抑使<lb/>
清朝不累覈實之政<lb/>
　　乞解罷機政劄子<lb/>
臣稟資凡陋承學空疎蚤繇攀附之榮驟玷弼諧之任<lb/>
心欲為而弗逮力既竭而無成迄荷保全獲從閒佚甫及<lb/>
垂車之歳遂騰納禄之章未賜矜從旋䝉收召進陪經<lb/>
幄巳慙皓首之無聞獨秉國鈞何意青氈之復得屬年<lb/>
齡之侵迫加疾疚之交攻壯志徒存衰骸難彊粤從中<lb/>
<pb n="KR4d0219_WYG_029-16a"/>
夏力控微誠天語丁寧至軫輟餐之念宸章勵飭曲形<lb/>
歸過之言恐懼再畱侵尋許久抱痾自若責效茫然晝<lb/>
省文書惟是昏花之滿紙夜休枕席不堪痛楚之切身<lb/>
顧影自憐捫心有愧儻更稽於退避必速致於顛隮伏<lb/>
望皇帝陛下照察孤忠哀矜末路許上還於印綬俾歸<lb/>
養於田廬豈惟大君示終始之恩亦使微臣全進退之<lb/>
節載之方冊實有光華<lb/>
　　第二劄子<lb/>
<pb n="KR4d0219_WYG_029-16b"/>
臣兹縁衰疾屢具表劄乞解機政區區愚悃冀必矜從<lb/>
恭奉詔答未賜開可使驛踵至備宣㫖意臣感戴恩遇<lb/>
便當傴僂聴命豈應再有陳述然尚有迫切之情不能<lb/>
自巳輒敢冒犯死言之伏念臣今䝉誤恩俾再塵揆路<lb/>
自知老病侵奪不可勉彊因嘗涕泣懇辭至於再四而<lb/>
陛下丁寧慰諭不容避免臣是時迫於威命黽勉奉承<lb/>
亦止敢以數月為期意謂尚可支策疲蹇少效涓塵之<lb/>
報而荏苒沈痾筋力益憊故於中夏累牘丐閒陛下睠<lb/>
<pb n="KR4d0219_WYG_029-17a"/>
畱愈堅恩禮狎至臣跼蹐震懼不敢固違君父之命遂<lb/>
復靦顔就列然毎於奏對之間罄竭肝膈終朝得請祇<lb/>
荷聖慈惻然矜許疊承玉㫖勉令少留以過誕節臣今<lb/>
既獲班百辟稱萬壽之觴而使客在庭亦既成禮而去<lb/>
則臣今日求退誠非矯偽重念臣所抱之疾日以向劇<lb/>
儻不知止必待顛仆委頓而後有請則陛下登用而責<lb/>
成之必能協濟事功以副宵旰求治之意亦何愛此癃<lb/>
老病顇之臣使妨賢路乎伏望陛下憫臣危迫之心赦<lb/>
<pb n="KR4d0219_WYG_029-17b"/>
臣煩凟之罪不忘前諾速賜處分使臣垂暮之年得遂<lb/>
休養則自兹以往所得壽命悉自陛下生成臣仰戴天<lb/>
地父母之恩至深至厚雖衰老無能為他日尚當銜環<lb/>
結草圖報萬一臣巳具第二表陳乞一面搬出府第聴<lb/>
候指揮<lb/>
　<lb/>
　<lb/>
　鄮峯真隠漫録巻二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鄮峯真隱漫録卷三十九</head> <lb/>
    <p>
<pb n="KR4d0219_WYG_039-1a"/>
欽定四庫全書<lb/>
　鄮峯真隱漫録卷三十九<lb/>
　　　　　　　　　　　　　宋　史浩　撰<lb/>
　致語<hi>上梁撒帳等文附</hi>
　　六老會致語<lb/>
鶴圃龜田渺渺壽鄉之境界桃源蓬島遲遲春日之風<lb/>
光惟同生積善之家斯並享長年之慶團欒匝座豈樂<lb/>
騰歡恭惟太宜人慈儉母師和柔婦則夙謹蘋蘩之職<lb/>
<pb n="KR4d0219_WYG_039-1b"/>
遂揚閨閫之休致政太保知府通判監場省幹酥酪齊<lb/>
名塤篪迭和有燎鬚之友愛無䦧牆之嫌疑仕路聨鑣<lb/>
俱擅白眉之譽雲衢接武行膺黄髮之詢雁序雍雍棣<lb/>
華韡韡已繪丹青為六老更陳樽俎於一筵莫不香靄<lb/>
沈檀捧玉爐而獻頌光生朱紫環芝砌以承顔可謂舉<lb/>
世難儔豈非作福相似某等優伶在列盛事親逢不揆<lb/>
荒蕪敢呈口號<lb/>
　六人四百四十嵗好似同資一氣生王母蟠桃三度<lb/>
<pb n="KR4d0219_WYG_039-2a"/>
　熟竇家仙桂五枝榮蓬壺影裏環嘉客衮繡堂中溢<lb/>
　頌聲太史占祥應入奏光躔南斗壽星明<lb/>
　　五老㑹致語<lb/>
化日舒長益衍松椿之算清時豈樂宜繁鐘鼔之音慶<lb/>
逢五老之尊來萃一筵之上輒伸善頌用洽多歡恭惟<lb/>
衮繡主人簮纓重客英姿玉立崇論風生位貴而身愈<lb/>
謙則周公其人也年髙而徳彌劭是孔子之徒歟昔嘗<lb/>
為同隊之魚今並作還家之鶴當此良辰美景何妨妙<lb/>
<pb n="KR4d0219_WYG_039-2b"/>
舞妍歌霞液浮香擁三春之麗色金猊靄瑞祝千嵗之<lb/>
遐齡某等叨預伶倫幸逢芳宴敢呈口號上奉鈞顔<lb/>
　昔日翺翔藝圃中詞鋒凜凜各爭雄倦飛雅遂鴻冥<lb/>
　志良集皆成鶴髮翁休問功名千古後且欣花月一<lb/>
　樽同明朝太史應馳奏壽象聨珠見甬東<lb/>
　　待權明州延提刑致語<lb/>
緑野僊翁已荐辭於相印繡衣膚使兹就領於州麾既<lb/>
幸相逢何妨道舊宜開燕喜以洽歡謡恭惟權府某官<lb/>
<pb n="KR4d0219_WYG_039-3a"/>
學海脩鱗士林茂幹昔居禁籞獨髙頗牧之稱今擁軺<lb/>
車兼著龔黄之譽將視儀於揆路益敦念於交情致政<lb/>
太傅欣同千里之盟重託二天之芘式歌且舞雖慚鶯<lb/>
舌栁腰之妍不醉無歸且樂月榭風亭之勝某叨居樂<lb/>
部幸預伶倫不揆蕪才敢呈拙句<lb/>
　山水東鄞本自佳使星臨照愈光華甘棠美蔭踰千<lb/>
　里畫角仁聲度萬家正喜泉香浮竹葉更看杯影浸<lb/>
　梅花最聞便有芝封到莫惜連宵暈臉霞<lb/>
<pb n="KR4d0219_WYG_039-3b"/>
　　待胡少張王叔舉二孫壻致語<lb/>
南國多賢夙著塤篪之譽東牀擇壻俱成琴瑟之和輒<lb/>
罄歡謡以華雅燕恭惟安定學士琅邪學士才猷世濟<lb/>
詩禮家傳當俊敏之妙齡蘊功名之壯志未見其止何<lb/>
施不宜儒雅自將笑孫策周瑜之雜霸清明有裕無南<lb/>
容公冶之微瑕同登衮繡之髙堂用集門闌之喜色致<lb/>
政太傅慶二孫之嘉耦陳百里之芳筵環列綺羅兼為<lb/>
文學之飲鼎新絲管益侈安樂之音某不揆荒蕪敢呈<lb/>
<pb n="KR4d0219_WYG_039-4a"/>
拙句<lb/>
　鬱葱佳氣靄鄞川賸說侯門得二賢天下中庸追逺<lb/>
　躅江東儁秀踵遺編歌喉睍睆鶯同麗舞袖翩翻蝶<lb/>
　共妍行看聨名登虎牓親闈歸侍綵衣鮮<lb/>
　　姊加封太宜人慶㑹致語<lb/>
九重貴老尊金母於瑶池一札疏封賁嫦娥於月窟慶<lb/>
珠履玳簮之集侈錦標鈿軸之榮不有歡謡曷成雅宴<lb/>
恭惟太宜人賦資柔淑持已靜専勤儉為先世仰治家<lb/>
<pb n="KR4d0219_WYG_039-4b"/>
之法詩書是好人推教子之方再被寵光益彰懿徳豈<lb/>
唯輝華於里社抑知歆豔於縉紳得不親戚團欒笙歌<lb/>
雜遝金爐毓火焚百和以謝恩玉斚飜波指千春而祝<lb/>
壽某等叨居樂部幸遇芳筵不揆荒蕪敢呈口號<lb/>
　鄮山鄞水百祥開一軸絲綸天上來應為教忠登仕<lb/>
　籍遂膺錫類到蘭陔笙簧叢裏歌新闋錦繡光中薦<lb/>
　寳杯從此芝封須疊至長教壽母宴春臺<lb/>
　　徳翁弟轉員郎慶㑹致語<lb/>
<pb n="KR4d0219_WYG_039-5a"/>
洪範五福一曰壽適當釣渭之年宗伯九儀六命官更<lb/>
喜登廊之選宜陳燕席用洽歡謡恭惟知府監簿古鄮<lb/>
偉人澄江賢牧出仕即膺於帝眷蜚英每在於王畿皂<lb/>
蓋朱轓洋溢袴襦之詠紅顔緑髮雍容龜鶴之姿兹寵<lb/>
拜於明綸獲榮陞於美秩行契維師之什以光貴老之<lb/>
朝致政太傅滿座簮纓闔門珠蘂俱預捧觴之集率懷<lb/>
賀厦之私莫不祝雲路之九遷指蟠桃之三熟某等叨<lb/>
居樂部幸遇芳筵不揆荒蕪敢呈口號<lb/>
<pb n="KR4d0219_WYG_039-5b"/>
　鄮山鄞水百祥臻天祐龍門萃達尊又見常珍登耄<lb/>
　齒更欣華秩亞星垣龔黄政美褒宜重箕翼光騰福<lb/>
　正繁他日老更興盛舉㑹看兄弟迭承恩<lb/>
　　燕新第鄉人致語<lb/>
鸑鷟鵷鶵必同棲於丹穴驊騮騄駬斯畢萃於玉關繄<lb/>
我四明實生多士即宸墀而射策指仕路以彈冠爰秩<lb/>
芳筵用揚善頌恭惟某官等熙朝俊造間世英豪或推<lb/>
梓里之良或擢銀潢之秀過庭詩禮家有義方比屋䕫<lb/>
<pb n="KR4d0219_WYG_039-6a"/>
龍人無異行洎奉承於大對乃力進於危言喜動冕旒<lb/>
榮頒組綬兹功名之發軔宜燕衎之加籩致政太傅適<lb/>
在耄齡欣逢盛事此時雁㙮既容子姪之聨名佗日雲<lb/>
衢將見友朋之引類得不笙歌雜遝語笑繽紛展醉席<lb/>
於梅花拚頽山於蕉葉但某等叨居樂部幸簉鈞階不<lb/>
揆荒蕪敢呈口號<lb/>
　鄮山鄞水百祥開壯士昂頭謝草萊戛玉鏘金俱傑<lb/>
　出紆青拖紫正朋來未饒衞國多君子何獨山東有<lb/>
<pb n="KR4d0219_WYG_039-6b"/>
　相材富貴功名隨步武清時鐘鼓且銜杯<lb/>
　　復諸親慶㑹致語<lb/>
伏以衣繡思歸故鄉雅意友朋姻戚賞心喜并樂事寓<lb/>
情俎豆壺觴式因主禮之先施斯乃賓筵之初秩是為<lb/>
髙㑹宜有歡謡恭惟滿座懿親同時重客或塤篪並奏<lb/>
或鸞鳳于飛雲臻簮笏之團欒環擁芝蘭之間錯曲昭<lb/>
眷誼併示恩勤勿嫌仙里之蝸蟠將見亨衢之驥展致<lb/>
政太師欣陪情話聊集英標莫不泉石増輝烟霞互映<lb/>
<pb n="KR4d0219_WYG_039-7a"/>
紫萸黄菊未衰昨日之馨香白鶴青松共醉脩齡之光<lb/>
景某等叨居樂部幸遇華筵不揆荒蕪敢呈口號<lb/>
　潭府今朝雅宴開郁紛佳氣靄蓬萊笙歌叢裏環珠<lb/>
　履衮繡光中薦玉杯已喜羣仙來閬苑更須三熟見<lb/>
　瑶臺料應太史占乾象星斗森羅擁上台<lb/>
　　寄居慶汪中嘉尚書年登七袠㑹致語<lb/>
伏以年厯從心眉壽已臻於黄髮仕躋聴履華資又復<lb/>
於青氈疊慶事於熙辰沸歡謡於宴席恭惟觀使閣學<lb/>
<pb n="KR4d0219_WYG_039-7b"/>
尚書孔顔奧學稷契良臣摛文錦繡裹肝腸待物江河<lb/>
韜度量自蜚英於雁㙮即擅譽於鵷行持紫槖以處從<lb/>
班乆罄論思之職擁碧幢而臨帥閫荐揚愷悌之風勇<lb/>
退急流燕居仙里訪老人於南極鶴返遼東起學士於<lb/>
西清珠還合浦是宜賀客俱集適齊致政太師闔郡貴<lb/>
遊同門勝侶喜修恭於桑梓恣樂飲於觥觴莫不絲竹<lb/>
聲和綺羅香煖四座山頹於醉玉兩行春媚於竒葩某<lb/>
等叨預伶倫欣逢樂事輒陳口號上侑芳筵<lb/>
<pb n="KR4d0219_WYG_039-8a"/>
　鄮山鄞水百祥開天佑神仙間世來賸喜千齡纔七<lb/>
　袠更祈八座上三台簫韶聲裏飜紅袖衮繡光中釂<lb/>
　玉杯每閱十期成再㑹方瞳丹臉永如孩<lb/>
　　宴明守林郎中致語<lb/>
伏以松菊未荒故老歸安於三徑壺觴畧具賢侯來駐<lb/>
於雙旌賓主欣臭味之均園林暢風煙之美恭惟判府<lb/>
制置煥章郎中熙朝碩望間世真儒發軔道山見羣英<lb/>
之避席揚鑣星省致同舍之依仁把麾馳愷悌君子之<lb/>
<pb n="KR4d0219_WYG_039-8b"/>
風攬轡有澄清天下之志適膺褒札榮鎮雄藩方敷條<lb/>
教以下車已厎姦兇之落膽一言寛大坐回六邑之陽<lb/>
和千里阜康行紀四明之徳政㑹飛芝檢趣侍楓宸致<lb/>
政太師夙慕聲猷兹披雲霧非絲非竹樂追共飲之歡<lb/>
載笑載言各恨相逢之晚小遲花漏頻倒玉山但某等<lb/>
獲奉芳筵慙無麗思輒陳口號上賛襟期<lb/>
　春融緑野日遲遲五馬相從燕喜時濕翠峯前揮玉<lb/>
　麈香梅影底引瑶巵適聞聖主詢黄髮將趣文翁上<lb/>
<pb n="KR4d0219_WYG_039-9a"/>
　赤墀且趁好天同一醉陶陶莫問夜何其<lb/>
　　宴奉使楊御藥致語<lb/>
伏以隱隱星軺擁紫霄之近侍熒熒鳳檢起黄髮之師<lb/>
臣即緑野以逢迎開綺筵而燕喜宜申善頌用洽歡謡<lb/>
恭惟奉使御藥太尉徳義素彰忠嘉備慶受三朝之毗<lb/>
倚作中禁之表儀兹奉明綸來駐光華之節行歸内闕<lb/>
進登峻異之班致政太師相公夙仰賢名欣瞻英表西<lb/>
湖風月正當景物之芳菲北海樽罍聊盡主賓之繾綣<lb/>
<pb n="KR4d0219_WYG_039-9b"/>
得不鵲爐烟暖龍笛聲和舞飜回雪之輕盈歌遏行雲<lb/>
之縹緲良辰既得沈醉何辭某等幸預伶倫叨居樂部<lb/>
敢呈口號上侑多歡<lb/>
　神聖相承樂太平尊賢貴老有真情煌煌鳳翮飛丹<lb/>
　檢赫赫軺車下紫清觴豆交酬當美景笙竽合樂起<lb/>
　新聲客星今喜使星聚乾象森羅徹曉明<lb/>
　　寄居慶汪中嘉尚書致語<lb/>
伏以晝錦而歸故鄉已符雅志春酒以介眉壽更慶脩<lb/>
<pb n="KR4d0219_WYG_039-10a"/>
齡輒奉歡謡用資燕樂恭惟致政閣學尚書徳尊道妙<lb/>
學富材優自登雁㙮以揚鑣旋簉龍庭而持槖論思獻<lb/>
納屢膺睿奬之絲綸愷悌中和荐領帥權之戲鉞誠而<lb/>
接物惠以濟人惟桃李之方繁致松椿之益茂甘泉聴<lb/>
履乆欣閱嵗之舒長神武掛冠又喜及身之彊健行見<lb/>
乞言而成福禄豈唯頷首以視雲礽致政太師闔郡貴<lb/>
游滿筵重客式因誕日同款適齋陳北海之清樽祝南<lb/>
極之洪算莫不光凝衮繡歡洽笙簫一堂環擁於嬌紅<lb/>
<pb n="KR4d0219_WYG_039-10b"/>
四座山頽於醉玉某等叨居樂部幸預伶倫不揆荒蕪<lb/>
敢呈口號<lb/>
　賸喜羣仙集四明年踰七袠慶耆英三章快遂歸田<lb/>
　志八座爭看衣錦榮笑捧一巵龜鶴壽歡騰六樂鳳<lb/>
　鸞鳴舉頭莫道長安逺㑹見臨廱拜老更<lb/>
　　餞明守林郎中致語<lb/>
伏以東鄮號今三輔制閫方隆南閩總昔十連帥藩尤<lb/>
重矧屬維桑之地何殊衣錦之游小駐行麾薄陳祖席<lb/>
<pb n="KR4d0219_WYG_039-11a"/>
恭惟判府某官疏通智畧灑落文章聞一善言如以石<lb/>
而投水見不平事若有物之骾喉直氣英聲表望於搢<lb/>
紳崇論宏議結知於旒扆澄清攬轡聳風采於百城愷<lb/>
悌字民暢陽和於六邑陟書報最延閣陞華雖植纛建<lb/>
斿寵數愈光於他鎮而攀轅臥轍去思彌切於吾鄉佇<lb/>
奉芝封趣歸絳闕致政太師受㕓託芘傾蓋逢知方戀<lb/>
戀以依仁遽忽忽而言别難留行色西風飽十幅之帆<lb/>
少叙離情陽關釂一杯之酒某等叨居樂部幸奉芳筵<lb/>
<pb n="KR4d0219_WYG_039-11b"/>
不揆才荒敢呈口號<lb/>
　聖主留神惠兆民循良奉詔莫辭頻纔聞五袴喧三<lb/>
　輔又擁雙旗鎮七閩操袂不須成作惡舉觴方喜上<lb/>
　通津日邊正擬登黄霸㑹見槐庭衮繡新<lb/>
　　待明州權府提刑虞察院致語<lb/>
伏以攬轡外臺方播澄清之譽把麾輔郡更揚愷悌之<lb/>
風宜有歡謡用資雅宴恭惟權府某官風姿玉立文彩<lb/>
金聲直節横秋挺凜凜虹蜺之氣忠誠貫日稱峩峩獬<lb/>
<pb n="KR4d0219_WYG_039-12a"/>
豸之冠爰擁星軺就憑熊軾下車未乆俄騰襦袴之歌<lb/>
暖席不容行趨絲綸之召致政太師受㕓託芘傾蓋蒙<lb/>
知喜兹王佐之材暫領民師之寄杯盤草草雖無多品<lb/>
之供笑語雍雍誠有通宵之樂某等伶倫末技樂府賤<lb/>
工不揆才荒敢呈口號<lb/>
　小春纔過氣紆徐門外旌麾正塞途賸喜二天臨制<lb/>
　閫卻來三徑訪耆儒酒浮沆瀣杯中液茗瀹槍旗椀<lb/>
　面腴且趁良宵拚一醉賜環行即上亨衢<lb/>
<pb n="KR4d0219_WYG_039-12b"/>
　　宴明守髙大卿致語<lb/>
伏以紅斾碧幢分閫徧儀於南楚朱轓皂蓋部符復鎮<lb/>
於東鄞既宻拱於皇都將逕躋於政地宜伸燕喜用洽<lb/>
歡謡恭惟判府某官才掞國華望隆人傑睎蹤尚父避<lb/>
紂而歸文王比跡茂𢎞渡江而得管仲不因介紹自結<lb/>
簡知輟從卿寺之聨旋領民師之任荐陞方伯益壯聖<lb/>
朝矧我四明實今三輔治先教化陽和回六邑之歡聲<lb/>
威讋姦兇風采靜七州之瀚海行趨鳳詔即簉龍墀致<lb/>
<pb n="KR4d0219_WYG_039-13a"/>
政太師相公欣秩初筵敬邀五馬非絲非竹繁音已屏<lb/>
於倡優載笑載言樂飲何妨於文字某等幸逢清集不<lb/>
揆微材嘉與樂工同呈口號<lb/>
　東風昨夜到林塘千騎初臨緑野堂樂裏何煩絲竹<lb/>
　韻座間自有雪梅芳民安竟夜户不閉海靜無波帆<lb/>
　穏張趁此清平同一醉金甌已覆潁川黄<lb/>
　上梁文<lb/>
　　四明新第上梁文<lb/>
<pb n="KR4d0219_WYG_039-13b"/>
伏以四明一湖適瀦郭内十洲三島俱峙水中風月雙<lb/>
清煙霞互映波光動而珠璧碎岸影移而錦繡張宜有<lb/>
髙人得兹勝地真隱居士蚤從龍躍兩到鳳池雖微赫<lb/>
赫之功名每盡拳拳之忠赤更懷止足能避寵榮望神<lb/>
武以挂冠未容告老即長安而賜第猥荷眷留瞻彼松<lb/>
楸恭惟桑梓葺揚子雲一區之宅備丁令威千年之歸<lb/>
爰舉脩梁式陳善頌<lb/>
　兒郎偉抛梁東鄮峯倒影碧江中好是瓣香同祝處<lb/>
<pb n="KR4d0219_WYG_039-14a"/>
　無邊窣堵梵王宫<lb/>
　兒郎偉抛梁西賜居千柱與雲齊香風苒苒吹紅雨<lb/>
　卻喜仙鄉路不迷<lb/>
　兒郎偉抛梁南甬水迢迢色似藍雄跨兩橋煙栁暗<lb/>
　粉垣深處府潭潭<lb/>
　兒郎偉抛梁北紛郁堯雲輝五色孤𠂻一㸃爛如星<lb/>
　夜夜朝朝拱璇極<lb/>
　兒郎偉抛梁上不必曉猿驚蕙帳山人今已買扁舟<lb/>
<pb n="KR4d0219_WYG_039-14b"/>
　兩處何妨任來往<lb/>
　兒郎偉抛梁下自喜平生無問舍暮途得屋可容安<lb/>
　一在皇都一鄉社<lb/>
伏願上梁之後天清地靜國泰民康嘉與罷癃同躋仁<lb/>
壽及身強健因得為千巖萬壑之游適意往來豈復憚<lb/>
七堰三江之逺<lb/>
　　明良慶㑹閣上梁文<lb/>
伏以天地泰通適際明昌之運君臣道合載賡喜起之<lb/>
<pb n="KR4d0219_WYG_039-15a"/>
歌儲兩宮藻翰宸章建千尺龍樓鳳閣爰諏勝日用舉<lb/>
脩梁恭惟觀使少師相公蚤以忠誠疊膺聖眷清途發<lb/>
軔依上皇日月之明潛邸扶輪契聖主風雲之㑹洊居<lb/>
揆路三入經帷富藏奎璧之光華乆賴鬼神之守護乃<lb/>
新層棟將奉寳函莫不杞梓成材般輸獻力觚稜金碧<lb/>
既上聳於星辰榱桷丹青更交輝於海嶽宜伸善頌以<lb/>
助羣工<lb/>
　兒郎偉抛梁東對峙森羅紫極宫好是璇霄澄霽色<lb/>
<pb n="KR4d0219_WYG_039-15b"/>
　交敷瑞靄繚晴空<lb/>
　兒郎偉抛梁西花倚莓牆栁映堤下瞰銀濤千頃闊<lb/>
　仰瞻畫棟五雲齊<lb/>
　兒郎偉抛梁南朱楹碧瓦正潭潭只有圗書供玩好<lb/>
　且無珠翠侑沈酣<lb/>
　兒郎偉抛梁北夜夜朝朝拱宸極岧嶤華闕擁祥煙<lb/>
　芬郁穠薫酬帝力<lb/>
　兒郎偉抛梁上舉首蒼旻為斗帳雕欄匼匝走驪龍<lb/>
<pb n="KR4d0219_WYG_039-16a"/>
　飛斾飄颻環蘂仗<lb/>
　兒郎偉抛梁下移得天宫來里社龍珍海藏富莊嚴<lb/>
　嶽鎮山君有憑藉<lb/>
伏願上梁之後清寧奠位遐邇鄉風彼民此民同享三<lb/>
登之樂北内南内俱膺萬壽之祺一家緜忠孝之風百<lb/>
世襲榮華之慶晨昏寅奉幽顯護持確乎金櫃之堅牢<lb/>
稱此木天之雄壯<lb/>
　　竹院上梁文<lb/>
<pb n="KR4d0219_WYG_039-16b"/>
伏以蕭森門徑占數畝之竹陰灑落胷襟愛兩椽之茅<lb/>
屋爰諏穀旦用舉虹梁曇公長老斷岸幽芳空林老榦<lb/>
頃將三昧手久住四明山棟宇一新聲名大震捫參厯<lb/>
井而言旋蜀道汎梗飄萍而復至浙東野鶴孤雲誰能<lb/>
羈紲好風良月到處逍遥選甚秦來漢來只圗休去歇<lb/>
去適逢大士歸葺小園剝啄扣門道舊共談於妙理舂<lb/>
容掛錫探懷更出於新篇不居曹相之正堂聊住謝公<lb/>
之別墅爰開竹院暫憩雲蹤宜有長謡用揚佳致<lb/>
<pb n="KR4d0219_WYG_039-17a"/>
　兒郎偉抛梁東赫赫宸奎出兩宫傑閣邃嚴藏蘂笈<lb/>
　四圍呵護集天龍<lb/>
　兒郎偉抛梁西萬頃銀濤漲碧堤桃花流出真消息<lb/>
　黄葉何須更上蹄<lb/>
　兒郎偉抛梁南朱楹碧瓦府潭潭中有毗耶老居士<lb/>
　環列兒孫夜小參<lb/>
　兒郎偉抛梁北儼若靈祠長廟食恰如李愿在盤中<lb/>
　呵禁不祥藉神力<lb/>
<pb n="KR4d0219_WYG_039-17b"/>
　兒郎偉抛梁上星宿森羅埀斗帳蒲團定起夜光寒<lb/>
　一炷爐薫周萬象<lb/>
　兒郎偉抛梁下山河大地皆虛假但將四境作西方<lb/>
　不結白蓮清淨社<lb/>
伏願上梁之後天清地靜國泰民安庖傳不空飽香積<lb/>
醍醐之供園林足樂稔平泉鐘鼓之音更將西竺之一<lb/>
乗上祝南山之萬壽<lb/>
　　撒帳文<lb/>
<pb n="KR4d0219_WYG_039-18a"/>
綺羅叢裏寳蠟千枝簫鼔聲中金釵幾行神女深居紫<lb/>
府仙郎穏下青霄彼人此人好是相看冰雪今夕何夕<lb/>
將期結約松筠未移緩步之金蓮先啓漫空之斗帳敢<lb/>
持珍果作濺雨之明珠少薦蕪詞間遏雲之雅唱<lb/>
　撒帳東光生滿幄繡芙蓉仙姿未許分明見知在巫<lb/>
　山第幾峯<lb/>
　撒帳西香風匝地瑞雲低夭桃夾岸飛紅雨始信桃<lb/>
　源路不迷<lb/>
<pb n="KR4d0219_WYG_039-18b"/>
　撒帳南珠宫直在府潭潭千花綽約籠西子今夕青<lb/>
　鸞試許驂<lb/>
　撒帳北傅粉初來人不識紅圍緑遶護芳塵笑揭香<lb/>
　巾拜瑶席<lb/>
　撒帳中鴛鴦枕穏睡方濃麝煤不斷薰金鴨休問日<lb/>
　髙花影重<lb/>
伏願撒帳之後鸞鳳偕老琴瑟和鳴恩光浮閬苑之春<lb/>
美態壓瑤池之侣畫眉粧閤攜手雲衢嵗嵗年年同上<lb/>
<pb n="KR4d0219_WYG_039-19a"/>
翁姑之壽孫孫子子永彰門閥之榮<lb/>
　　划船致語<lb/>
伏以神聖當陽朝廷有道嵩呼鼇抃共欣睿算之穹崇<lb/>
樵唱漁歌更喜時風之快樂宜修競渡用洽歡謠恭惟<lb/>
紫府真仙金章貴客口吸西江水胷吞九夢陂為賞重<lb/>
湖來乗綵舫風亭月榭莫辭草草杯盤鳳笛龍旗共看<lb/>
翩翩舟楫波光動而珠璧碎岸影移而錦繡開羣玉山<lb/>
頽英詞鶯囀豈獨發揮清泚且不辜負昇平但某等天<lb/>
<pb n="KR4d0219_WYG_039-19b"/>
際鳴榔煙中釣月已喜膾珍得醉更來鼓棹騰歌不揆<lb/>
荒蕪敢呈詩句<lb/>
　鄮城中有水晶宫佳景偏供漁舍翁酒船撐開萬山<lb/>
　緑醉帽插破千花紅魚龍浪捲空中雪羅綺香生水<lb/>
　面風俗樂時豐君賜予人人舉手祝蒼穹<lb/>
　　　又<lb/>
伏以鄞有西湖古稱洞府蔽空花卉四時之錦繡鮮明<lb/>
極目煙波萬頃之琉璃瑩滑好飜桂槳快引龍舟喧喧<lb/>
<pb n="KR4d0219_WYG_039-20a"/>
畫鼓驚雷隱隱朱旗拂電錦標奪去價珍萬兩黄金玉<lb/>
醑傾來光印一輪明月用開宴集以樂昇平恭惟東道<lb/>
主盟南州重客坐環冰玉面揖湖山俱為珠蘂之神僊<lb/>
來作煙霞之伴侶痛拚劇飲爛賞良辰但某等素習櫂<lb/>
歌老居漁舍覩風光之明媚樂樽俎之雍容不揆荒蕪<lb/>
敢呈口號<lb/>
　十里平湖一鑑開羣山聳髻入粧臺最宜縹緲蒼煙<lb/>
　際遥見翩翻畫槳來簾捲玉鈎春映水標爭繡段鼓<lb/>
<pb n="KR4d0219_WYG_039-20b"/>
　鳴雷莫辭醉席梅花地報答風光是酒杯<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鄮峯真隱漫録卷三十九<lb/>
</p>
<p>
</p>
  </div>
</body>
</text>
</TEI>
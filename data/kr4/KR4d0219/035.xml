<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鄮峯真隠漫録巻三十五</head> <lb/>
    <p>
<pb n="KR4d0219_WYG_035-1a"/>
欽定四庫全書<lb/>
　鄮峯真隠漫録巻三十五<lb/>
　　　　　　　　　　　　　宋　史浩　撰<lb/>
　賛<lb/>
　洪都道士傳得一求賛淳熈改元四月吉日三山<lb/>
　　郡齋書<lb/>
誰把丹青獨露堂堂彼何人斯亦在吾傍熟視不語其<lb/>
音琅琅凢有所相氷融太陽<lb/>
<pb n="KR4d0219_WYG_035-1b"/>
　　四明十二先生賛<lb/>
　　　蓬萊黄公先生<lb/>
商於六里肥遁四賢公居其間美行卓然時乎一出羽<lb/>
翼翩翩漢祚四百由兹卜年<lb/>
　　　大梅梅公先生<lb/>
堂堂伊人漢世之傑方時昏昏上書剴切退伏市門或<lb/>
來明越我游大梅尚想忠烈<lb/>
　　　石臺葛公先生<lb/>
<pb n="KR4d0219_WYG_035-2a"/>
公游宇内踪跡殆徧一月千江無處不見大隠石臺波<lb/>
光如練山巔丹井清可覿面<lb/>
　　　石窻賀公先生<lb/>
道既不逢去當勇决野服黄冠孰能羈紲鄞水煙波鏡<lb/>
湖風月高標凛凛濯世炎熱<lb/>
　　　大隠楊公先生<lb/>
道契皇王徳參天地俯仰窺察出處一致三聘及門疾<lb/>
驅逺避齊魯大夫公其無二<lb/>
<pb n="KR4d0219_WYG_035-2b"/>
　　　慈谿杜公先生<lb/>
伊歟高高抱道弗違下視流俗突梯脂韋荆國之請叩<lb/>
其𤣥㣲九原可作非公誰歸<lb/>
　　　甬水王公先生<lb/>
生負大材棲于甬水雖有聲名且無生理陋巷簞瓢王<lb/>
公知已百世聞風莫不興起<lb/>
　　　西湖樓公先生<lb/>
翁臨西蜀衮化南閩公以是教作成吾鄞逮今士子儒<lb/>
<pb n="KR4d0219_WYG_035-3a"/>
學彬彬收功貽厥世有顯人<lb/>
　　　桃源王公先生<lb/>
公修隠徳約處桃源文肩李杜行踵淵騫教育千里執<lb/>
經滿門天之報施煌煌後昆<lb/>
　　　望春王公先生<lb/>
使者入境金橘是求公責以義彼實懐羞晚使作邑投<lb/>
劾歸休鄧城彭澤千載同流<lb/>
　　　湖西周公先生<lb/>
<pb n="KR4d0219_WYG_035-3b"/>
宦逰寡偶不如投閒言之孔易行則惟艱公乎勇退雙<lb/>
鬢未班蕖月蘋風誰復追攀<lb/>
　　　奉化孫公先生<lb/>
朱梁僭竊公懐憤恥仕還民服年著甲子寥寥唐末有<lb/>
兹義士遺編雖存惜無信史<lb/>
　　　真隠居士自贊<lb/>
道服仙巾盤陁燕坐觀者欣然謂即是我於此可求靈<lb/>
珠一顆何以知之石中有火<lb/>
<pb n="KR4d0219_WYG_035-4a"/>
　　　二<hi>為彌堅書</hi>
貌雖寒薄少病長年心雖鄙野樂善好賢施恩不責報<lb/>
效受敵却反矜憐進則彰我后之徳退斯逺當世之權<lb/>
無乃不求媚於人而求媚於天者乎逹識於此見道大<lb/>
全知其不可以貌取而可以心傳則此尺素吾無取焉<lb/>
　　　三<hi>為女净真書</hi>
仙巾鹿裘燕坐優游茹芝玩世竹石是儔不知裏許却<lb/>
有陽秋寄言具眼者莫向筆端求<lb/>
<pb n="KR4d0219_WYG_035-4b"/>
　　　四<hi>為女妙音書</hi>
仙冠道服鶴髪童顔寂然不動風静雲閒滄溟萬頃著<lb/>
在中間若能㑹得何必觀瀾<lb/>
　　　五<hi>為女妙勝書</hi>
内秉靈臺之夷坦外彰道貌之冲融和氣既歸於槖籥<lb/>
正音斯洽於絲桐友千齡之龜鶴理三徑之菊松鴻冥<lb/>
冥而髙舉笑弋者之彎弓<lb/>
　　　六<hi>為女孫妙雲書</hi>
<pb n="KR4d0219_WYG_035-5a"/>
足躡坦途身騎白鹿貌既蕭散心無局促鼓雲和之虚<lb/>
暢來㣲風之清穆其誰知之伯牙一曲<lb/>
　　　七<lb/>
道與之貌天與之形畫史具眼運筆不停若其空洞萬<lb/>
頃滄溟只恐畫史徒費丹青<lb/>
　　　八<lb/>
官身乞得自由身不著峩冠只葛巾若也於斯能薦得<lb/>
始知天地有閒人<lb/>
<pb n="KR4d0219_WYG_035-5b"/>
　　　九<lb/>
漚在海中起滅無迹畫史窺見一班是以具兹形色在<lb/>
吾旁者貌行行而心翼翼不然何以寳吾陋影而求吾<lb/>
真迹邪<lb/>
　　竹院曇少雲得古畫雲龍埀之堂上坐間似覺風<lb/>
　　雨晦冥迫而視之鱗鬛頭角蜿蜒翔舞有葛陂仙<lb/>
　　去之象求賛於真隠居士走筆為書<lb/>
神龍窟宅依慿太空升潜有道變化無窮固非一體可<lb/>
<pb n="KR4d0219_WYG_035-6a"/>
得形容誰將尺素幻此靈通滃然雲霧不見其踪我欲<lb/>
乘之上造蒼穹作為雷雨滲漉華戎令彼旱嵗咸歌屢<lb/>
豐却歸環堵藏一粟中驚奔還走回笑葉公<lb/>
　　永嘉長住長蘆心聞賁師真賛<lb/>
清清冷冷如風過耳灑灑落落如月在水其孤標逸韻<lb/>
真可廉貪而律鄙若夫道之在天下厯千古而不死又<lb/>
何必視幻影於斷縑鑚遺言於故紙嗚呼是為長靈之<lb/>
孫無示之嗣後學之師心聞老子<lb/>
<pb n="KR4d0219_WYG_035-6b"/>
　　衆請賛劉岊真士繪像<lb/>
高埀一幅生綃月滿雲収寥廓到得形神俱妙畫師摸<lb/>
索不著<lb/>
　　故内相北海先生綦公之姪孫更生奉遺像求贊<lb/>
堂堂綦公人中之龍獨步一世鬱為文宗遂令學者霧<lb/>
集雲從凡百君子式是徳容<lb/>
　<lb/>
　鄮峯真隠漫録巻三十五<lb/>
</p>
<p>
</p>
  </div>
</body>
</text>
</TEI>
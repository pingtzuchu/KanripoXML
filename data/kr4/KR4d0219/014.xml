<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鄮峯真隠漫錄巻十四</head> <lb/>
    <p>
<pb n="KR4d0219_WYG_014-1a"/>
欽定四庫全書<lb/>
　鄮峯真隠漫錄巻十四<lb/>
　　　　　　　　　　　　　宋　史浩　撰<lb/>
　表<lb/>
　　代人謝除知明州表<lb/>
違從臣之荷橐僅十八年奉便郡之竹符無二三舎曽<lb/>
謂民社蕃宣之寵猥先江湖流落之餘仰獨斷以天臨<lb/>
俯孤蹤而涕霣中謝伏念臣蚤由末學濫綴名流寖逢<lb/>
<pb n="KR4d0219_WYG_014-1b"/>
神聖之知獲侍清閒之宴恩隆未報罪大不容顧投閒<lb/>
置散分之宜而附熱趨炎心所鄙甘奉身而退縮將<lb/>
沒世以湮沉敢謂天地之洪私俯紀盖幃之舊物乃分<lb/>
印紱俾奉教條矧四明庶富之邦實三韓扼控之地鬰<lb/>
為輔鎮宻衛宸庭尚容衰晩之資叨奉光榮之寄兹盖<lb/>
伏遇皇帝陛下乾剛善斷哲鍳惟明察臣下之勤勞審兇<lb/>
邪而㧞去滯淹並起一新寛大之恩幽逺不遺盡革詆<lb/>
誣之俗致兹孱𤨏亦出照臨臣敢不䖍奉君仁力蘇民<lb/>
<pb n="KR4d0219_WYG_014-2a"/>
隠不為日暮途逺自渝葵藿之心雖云海闊山崇當竭<lb/>
涓塵之效<lb/>
　　代司業謝誡諭表<lb/>
率属四門謬於考擇敷綸九陛賜以丁寧仰銜善貸之<lb/>
恩俯積素餐之愧中謝伏念學雖為己識不兼人偶逢<lb/>
神聖之知寖歴清幽之選叨從省户濫貳賢闗既不能<lb/>
使官僚皆擅精詳之舉又不能令士子各安義命之歸<lb/>
每興洶洶之風波有負堂堂之庠序且一時過設固云<lb/>
<pb n="KR4d0219_WYG_014-2b"/>
師不必賢而衆口沸騰是亦齊未為得致勤聖慮俱肆<lb/>
徳音使當汰斥之流並入矜容之内恩隆天地報乏絲<lb/>
毫兹盖伏遇皇帝陛下徳底日新聖惟天縱邁能官之<lb/>
棫樸體樂育之菁莪憫兹臣下之過愆撫以訓詞之温<lb/>
厚俾從今始漸復古初臣敢不仰戴至仁益䖍厥職拔<lb/>
尤取頴思服衆以為先摩義漸仁惟敗羣之務去誓將<lb/>
薄效仰答𢎞私<lb/>
　　代叔父謝除諌議大夫表<lb/>
<pb n="KR4d0219_WYG_014-3a"/>
聖恩至渥輙貢懇辭天聴盖髙莫回成命循涯凉薄拜<lb/>
寵驚惶中謝竊以在昔帝王率隆諫諍雖明良之相遇<lb/>
猶叢脞以申規用成濬哲之資以廣雍熈之化顧兹要<lb/>
職宜選名流如臣者蓬蓽孤寒桑榆衰晩生遇聖神之<lb/>
世誤䝉特達之知帝幄侍言延英抗論驟令叨預誠出<lb/>
遭逢當明主已躋三代之隆使㣲臣遽處七人之首銜<lb/>
恩雖寵非據為憂兹盖伏遇皇帝陛下聰以作謀知而<lb/>
則哲日新其徳學益際於淵㣲時敏厥修謀使陳於忠<lb/>
<pb n="KR4d0219_WYG_014-3b"/>
讜毎由言路進擢從臣致此妄人亦叨異數臣敢不兢<lb/>
兢守職謇謇持心期輸葵藿之㣲仰奉乾坤之大<lb/>
　　代叔父謝簽書樞宻院事表<lb/>
綸音薦錫渙命莫回祗受以還震驚無措中謝竊惟黼<lb/>
帳本根之地是謂清朝宥宻之司非資全文武則孰禆<lb/>
末議於廟堂非識洞猷為則孰貳洪樞於造化自知衰<lb/>
謬敢望寵榮遽此叨踰靡容辭避兹盖伏遇皇帝陛下<lb/>
堯仁廣被舜智博通以不貳而任賢由至公而作哲宣<lb/>
<pb n="KR4d0219_WYG_014-4a"/>
明人主之職興起太平之功復謹選於庶僚俾協圖於<lb/>
密席擢兹孤跡置在邇班景迫桑榆敢衒精神而矍鑠<lb/>
心非木石誓將頂踵以捐糜<lb/>
　　代叔父謝兼權參知政事表<lb/>
由𠂻之懇屢瀆天聰從欲之仁罔回聖造拜恩益寵撫<lb/>
己惟憂中謝臣竊以在昔聖朝必先治體惟君臣之咸有<lb/>
徳故名器之不假人使亷恥之俗成由奔競之風息茂<lb/>
昭此道允属今辰矧政事之本在於尚書而奉行之際<lb/>
<pb n="KR4d0219_WYG_014-4b"/>
尤須丞轄宜得詳明之士可為僚寀之光遽使𤨏材實<lb/>
當牢避誠恐累大公之化盖非規小僅之名仰被敷綸<lb/>
迄無反汗望非愚及榮與懼并兹盖伏遇皇帝陛下堯<lb/>
禹凝勲成康躋治職論一相善取諸人既令朝夕納誨<lb/>
以輔台又欲左右之臣罔匪正致兹朽質濫厠邇班臣<lb/>
敢不退揣初心仰銜大賜誓殫蜂蟻之素仰答乾坤之<lb/>
私<lb/>
　　代叔父罷政宫觀表<lb/>
<pb n="KR4d0219_WYG_014-5a"/>
譾薄㣲資弗勝重任飄零末路尚畀貞祠罪大恩隆感<lb/>
深涕落中謝伏念臣性鍾朴野家積單平徒為章句之<lb/>
腐儒謬綴簿書之俗吏分無榮望老在窮途豈期明良<lb/>
相遇之朝遽進遲鈍不及之士曽未閲歳巳處近班始<lb/>
長七人繼登二府仰止山淵之大實無涓滴之勞豈惟<lb/>
資望素卑世所不許抑亦禍災自取人亦喜攻罪雖徹<lb/>
於聴聞恩必歸於寛恕俾尸祠祿得見鄉關惟天地之<lb/>
施生以收成為至徳惟神聖之選擢以保全為大恩幸<lb/>
<pb n="KR4d0219_WYG_014-5b"/>
既不貲身何以報兹盖伏遇皇帝陛下堯神廣運湯徳<lb/>
克寛察臣下之勞勤審㓙邪而㧞去尚榮以祿俾盡其<lb/>
生臣敢不益念昨非深勤内省景臨西崦知來日之無<lb/>
多感在中扃誓此生之不替<lb/>
　　代宰臣等謝賜喜雪宴表<lb/>
朔雪效祥俯應一人之徳需雲命燕肆頒百體之延誤<lb/>
被恩華靡勝悸忭中謝伏念臣等猥縁遭遇獲玷使令<lb/>
叨預近司曽蔑經綸之效克成美化初非調爕而然歳<lb/>
<pb n="KR4d0219_WYG_014-6a"/>
方半於三冬月適丁於再閏飛珍萬宇既成璧以為珪助<lb/>
順九重本日暘而月雨退惟尸素増靡涓塵方深芒負<lb/>
之虞更沐燕胥之惠兹盖伏遇皇帝陛下恩覃動植道<lb/>
格天淵窮幽極逺而鬼神不遺摩義漸仁而華戎咸服<lb/>
兆此豐穰之瑞表夫誠恪之孚猶示謙冲特彰眷渥亟<lb/>
奉天顔之喜俾參醉弁之峩耳聴韶音頓覺非常之遇<lb/>
心銘湛露難忘欲報之私<lb/>
　　謝除中書舍人表<lb/>
<pb n="KR4d0219_WYG_014-6b"/>
儲闈肇建已叨左史之榮邦命維新復陟西垣之峻荷<lb/>
恩加厚懐愧彌深中謝伏念臣頃事潜藩獲塵講席仰<lb/>
觀舜問每究天人之㣲退誦堯言預知宗社之福而臣<lb/>
文辭鄙淺論議闊疎徒親咫尺之光莫致涓埃之助敢<lb/>
圖簡記曽不瑕疵遺簮念舊而見收自知無用積薪後<lb/>
來之貽誚終懼難安踳地固辭籲天弗獲此蓋伏遇皇<lb/>
帝陛下鴻慈委照大度包荒念臣久侍燕閒當粗知於<lb/>
徳意謂臣素懐朴直宜不昧於私心擢自羇單置之嚴<lb/>
<pb n="KR4d0219_WYG_014-7a"/>
近臣敢不勉修薄技益勵孤忠潤色皇猷雖有慙於亟<lb/>
亟論思庶政尚少見於惓惓<lb/>
　　謝兼侍讀表<lb/>
内史贊書方重非材之愧邇英進讀更叨躐等之除拜<lb/>
命若驚拊躬無措中謝臣竊以帝王之學異夫章句之<lb/>
儒自誠而明惟睿作聖上稽治古下繹庶言當得魁傑<lb/>
耆老之臣共致廣大精㣲之助豈伊孤陋亦與選求兹<lb/>
盖伏遇皇帝陛下富髙宗之多聞資孔子之不倦精神<lb/>
<pb n="KR4d0219_WYG_014-7b"/>
黙會龍潜乎道徳之淵糟粕盡遺蟬蜕乎簡編之表有<lb/>
如海岳猶取涓塵臣敢不罄竭愚忠搜尋舊習正心誠<lb/>
意雖自得於淵𠂻知人安民尚恭陳於古訓<lb/>
　　謝除翰林學士表<lb/>
陳薄技於掖垣已試亡狀進華資於翰苑得寵若驚迫<lb/>
成威命之行莫遂牢辭之志外慙公議仰愧殊私中謝<lb/>
伏以上聖御圖萬邦願治當出令之始尤藉代言之臣<lb/>
下十行之札以勞藩方賜尺一之書以詢故老必能開<lb/>
<pb n="KR4d0219_WYG_014-8a"/>
喻難陳之意如在扆前發揚易感之情見於言外則凡<lb/>
傾耳而注目孰不承徳而向風顧如臣愚何以任此兹<lb/>
盖伏遇皇帝陛下仁深求舊道大包荒謂迂疎無希進<lb/>
之心而朴拙有不欺之實故令親近以示初終臣疊冒<lb/>
寵光彌深惴慄文辭甚陋將何以塞重責而酬厚恩肝膽<lb/>
可輸敢憚于逆盛意而犯隆指尚祈聖度俯察愚衷<lb/>
　　除翰林學士謝宣召表<lb/>
使車馳遣布温詔之丁寜里巷聳觀歎詞臣之榮渥省<lb/>
<pb n="KR4d0219_WYG_014-8b"/>
循非稱慙懼交深中謝臣聞人當志於功名世常難於<lb/>
遇合入朝見嫉或屢薦不用而一毁遂行賦命多竒有<lb/>
自少著名而終老見棄在昔共患於斯難逢至於仕進<lb/>
自結於主知文辭歴司於帝制如臣所值可謂至榮兹<lb/>
蓋伏遇皇帝陛下煥乎其有堯章燦然而興周道考觀<lb/>
治體務遵燕翼之謀眷禮近臣特舉右文之典星軺傳<lb/>
命鼇禁増華臣敢不砥礪初心激昻晩節銜恩未報常<lb/>
如淵谷之臨遇事輙陳或有絲毫之益<lb/>
<pb n="KR4d0219_WYG_014-9a"/>
　　除翰林學士謝對衣金帶鞍馬表<lb/>
分三服之珍竒爛然出笥下六閑之駔駿效以在庭恩<lb/>
義便蕃省循愧歎中謝伏念臣逢辰特幸竊位過優以<lb/>
一介之孤踪參兩朝之近侍趣上禁嚴之直併加服乗<lb/>
之華喜動親闈不意寒門之遭遇光生異巷共知儒術<lb/>
之尊榮矣此盖伏遇皇帝陛下眷禮近臣講修故事特<lb/>
假寵光之渥俾圖報稱之宜束帶與賔客言雖慙鄙野<lb/>
攬轡有澄清志敢怠馳驅<lb/>
<pb n="KR4d0219_WYG_014-9b"/>
　　謝除參知政事表<lb/>
忱辭洊列雖已竭於愚𠂻温詔俯頒終莫回於誤寵上<lb/>
慚主眷下愧師虞中謝伏念臣以一介萍梗之蹤際千<lb/>
載風雲之㑹粤自左史亟踐西垣甫入謝於昕朝巳陞<lb/>
華於翰苑曽無游夏淵源之學少助商周灝噩之文豈<lb/>
謂代言之墨未乾進讀之席不暖復膺聖擢遂與政機<lb/>
洪惟盛朝克肖治古體堯蹈舜方當大有為之時釣渭<lb/>
耕莘宜得不世出之輔顧參陪於國論實翊贊於皇猷<lb/>
<pb n="KR4d0219_WYG_014-10a"/>
非特近比二轄之官盖得與聞三省之事叨塵若此報<lb/>
稱謂何兹盖伏遇皇帝陛下厯數在躬聰明作后裕於<lb/>
待士約以取人念其羽翼之舊臣委以股肱之重寄而<lb/>
臣自承顧問積有歳時雖㣲補衮之功實抱愛君之願<lb/>
好生天地之大徳既屢誦於舊聞安民帝王之極功尚<lb/>
力成於聖志<lb/>
　　謝除右僕射表<lb/>
與聞國論方懐非據之慚誕告王庭俄玷久虛之位震<lb/>
<pb n="KR4d0219_WYG_014-10b"/>
駭為之汗浹感激至於涕横中謝竊以元豐正二揆之<lb/>
名寵章特異建炎通三省之務總任愈隆比復兼總於<lb/>
本兵蓋欲倚平於外侮必才能足以立事且望實足以<lb/>
服人端委廟堂贊元而經體運籌帷幄折衝而消萌然<lb/>
後百志惟熈四方其訓如臣蕞爾視此闕然昨入贊於<lb/>
政機繼攝承於樞筦猶祈解免庶逭顛危況若㳄輔之<lb/>
官顯在具瞻之地位髙祿厚豈假寵以示私責望憂深<lb/>
雖忘生而曷報面奏疊煩於天聴囊封屢叩於帝閽至<lb/>
<pb n="KR4d0219_WYG_014-11a"/>
於辭窮終以虚受兹盖伏遇皇帝陛下茂日躋之聖宏<lb/>
乾覆之仁謂臣早事於初潜察臣初知於上志俾熈帝<lb/>
載用秉國鈞昔竇偁用南衙之恩僅居參貳韓維號東<lb/>
宫之舊不及登庸敢期一介之㣲蹤獨際千齡之慶㑹<lb/>
然臣受材甚下賦命多竒奮由單平疎逺之中非有積<lb/>
累明白之效繄時獨斷迄此曲成臣惟當内盡孤忠旁<lb/>
招衆彦仰不愧俯不怍實懐自信之心尊所聞行所知<lb/>
少稱非常之遇<lb/>
<pb n="KR4d0219_WYG_014-11b"/>
　　郊祀大禮謝加食邑表<lb/>
禮<graphic n="KR2041" url="https://raw.githubusercontent.com/kanripo/KR-Gaiji/master/images/KR2041.png" mimeType="image/png"/>國南惟聖能享慶行海内與物為春顧兹冗散之<lb/>
蹤亦被汪洋之澤無功衍賦拜命増慙中謝伏念臣性<lb/>
質迂愚材非俊秀徒有心於許國曽無術以濟時偶輔<lb/>
龍飛驟陞槐揆慮辜任使旋請退閒逮兹盛舉之成莫<lb/>
與駿奔之列不圖惠政遽及孤臣兹盖伏遇皇帝陛下<lb/>
明徳惟馨上天敷佑精意以享法遵乾徳之良元日用<lb/>
辛制踵周人之舊靈休來下帝賚普沾遂令簮履之㣲<lb/>
<pb n="KR4d0219_WYG_014-12a"/>
亦冒户租之寵臣敢不益勤香火少効涓埃食采既豐<lb/>
兹抱空餐之愧捐軀自誓尚期未死之前<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0219_WYG_014-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鄮峯真隠漫録巻十四<lb/>
</p>
<p>
</p>
  </div>
</body>
</text>
</TEI>
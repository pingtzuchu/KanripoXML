<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鄮峯真隠漫録巻二十五</head> <lb/>
    <p>
<pb n="KR4d0219_WYG_025-1a"/>
欽定四庫全書<lb/>
　鄮峯真隠漫録巻二十五<lb/>
　　　　　　　　　　　　　宋　史浩　撰<lb/>
　啓<lb/>
　　賀湯左相啓<lb/>
髙穹眷佑上宰登庸衮繡重光寵冠百僚之上寰瀛胥<lb/>
慶歡騰萬口之中矧荷鴻私尤深雀躍竊以上聖裁成<lb/>
於天地真賢感㑹於風雲謂才不試曷足以展盡經綸<lb/>
<pb n="KR4d0219_WYG_025-1b"/>
而位未極豈所以尊崇禮貌乃由亞輔用陟元台王曰<lb/>
周公父師世始臻於奠枕吾與孔丘徳友敵遂復於侵<lb/>
疆伊我鉅公踵兹前輩恭惟某官徳高無玷道大不羣<lb/>
紙貴西都萬國爭傳其辭藻籌雄蜜席四夷咸識其威<lb/>
名自登右揆之隆巳際中興之盛烟火萬國嵗數豐穰<lb/>
坏冶一陶士銷朋黨上既樂於閒暇公宜極於寵榮垂<lb/>
堯舜之衣裳伊尹已躋於湯后復文武之境土仲山行<lb/>
賛於宣王享成於二十四考之間濟美於五三六經之<lb/>
<pb n="KR4d0219_WYG_025-2a"/>
上某行能無取學術不精徒銜卵翼之恩未效絲毫之<lb/>
報聴播庭之告幸在末班脩賀厦之誠愧無佳語其為<lb/>
鼓舞曷罄敷宣<lb/>
　　賀陳右相啓<lb/>
敷號大廷策勲右揆仰知人望報四海九州之心俯聴<lb/>
輿言合萬口一音之訟凡居陶冶倍劇歡呼竊以在昔<lb/>
有君莫先論相以獨賢為未足乃並任以無遺𤣥齡善<lb/>
謀必資如晦之善斷君奭為保式亞周公之為師安海<lb/>
<pb n="KR4d0219_WYG_025-2b"/>
内既本於同心運天下斯易於反掌季世以往兹風遂<lb/>
凋宣威或佐以丹青佩劒徒聞於彼此豈伊堯舜之聖<lb/>
乃集禹皋之賢恭惟某官學韞經綸氣全剛大由神宇<lb/>
之泰定知徳量之淵沖萬變紛紜心如止水一身宰制<lb/>
目無全牛爰捨從班入參政地謀皆體國功實在人故<lb/>
今日之登庸乃異時之蓄積閱鳯歴之二十四考建鴻<lb/>
業於萬八千年某學不逮人文非適用偶逢衡鑑得厠名<lb/>
流吐珠銜環未展雀蛇之薄效攀鱗附翼又須龍鳯之<lb/>
<pb n="KR4d0219_WYG_025-3a"/>
髙翔既側耳於白麻斯賛言於黄閣其為慶抃罔罄敷<lb/>
宣<lb/>
　　賀皇子建王除授啓<lb/>
伏審王庭敷號帝子褒封始播朝紳聴萬口一音之頌<lb/>
載頒郵傳騰九州四海之歡矧屬曳裾尤知抃手恭惟<lb/>
皇子大王蟠英金闕毓秀銀潢朝拱赤墀風采威儀之<lb/>
峻整夕休朱邸文章論説之淵源夙藴天材久膺宸眷<lb/>
愛之欲其富貴天下不以為私得之守以謙冲胷中自<lb/>
<pb n="KR4d0219_WYG_025-3b"/>
有餘地一聞聖斷之出大叶人心之同某晩獲登門驟<lb/>
䝉設醴賜之眄睞駑馬增一顧之榮借以齒牙敝帚有<lb/>
千金之重親逢慶事倍愜鄙悰有其實而有其名既覩<lb/>
真王之茂建依於忠而依於孝更欣盛徳之兼隆喜躍<lb/>
之情敷宣罔既<lb/>
　　賀永州㑹知郡啓<lb/>
伏審龍膺明綍榮領近藩條教既敷士民獲所恭惟某<lb/>
官先生斯文先覺當世真儒學傳西洛之正宗文擅東<lb/>
<pb n="KR4d0219_WYG_025-4a"/>
坡之逸氣榮膺紫檢屢擁朱藩雖長材無所不宜而俗<lb/>
吏莫與同道投閒未久騰譽益隆受深簡於上知遂亟<lb/>
承於睿奬蕃宣寵寄下車巳肅於吏姦愷悌字民擊壤<lb/>
更喧於輿訟佇聴潁川之召即膺宣室之咨某猥以顓<lb/>
䝉獲供灑掃價增騏驥本由伯樂之整齊器備璠璵莫<lb/>
匪玉人之雕琢擢角莫先於藻鑑㸃頭靡俟於朱衣遂<lb/>
令鼯鼠之五窮獲試鈆刀之一割亞班卿棘歸徳師門<lb/>
方期剡牘以叙情乃沐飛緘而見寵高風所暨不敏為<lb/>
<pb n="KR4d0219_WYG_025-4b"/>
慙時適届於清和氣益增於沖粹更祈保養式副倚毗<lb/>
感佩之私敷宣罔既<lb/>
　　賀沈丞相判明州啓<lb/>
伏審寵命上公進藩近輔九州生齒昔游鑪冶之甄陶<lb/>
千里衣冠新起袴襦之歌詠涓辰之吉開府云初諒惟<lb/>
歡慶恭以某官道徳宗師文章哲匠蚤藴經綸之志屢<lb/>
揚華要之途屬聖化之更張慶英材之並㑹首膺爰立<lb/>
備極有為遽令復古之朝特起中興之治功成名遂而<lb/>
<pb n="KR4d0219_WYG_025-5a"/>
身退固合天道之常川泳雲飛而志同益厚君心之眷<lb/>
乃從緑野來擁朱轓句章孝子之故鄉四明洞天之仙<lb/>
窟江山深秀風俗淳和久煩神物之䕶持有俟鉅公之<lb/>
鎮撫睇棠陰於屬邑遐想先猷欵槐市於頖宫猶存舊<lb/>
蹟秖恐未温於孔席巳馳入覲之韓圭位長三槐眷頒<lb/>
一命伏念某疎庸無取欵啓寡聞璧水横經既荷權輿<lb/>
之造化麟閣校籍又繄委曲之提撕惟是歸依實無間<lb/>
斷雖門墻之甚邇曾竿牘之莫脩勢分既遼么麽敢進<lb/>
<pb n="KR4d0219_WYG_025-5b"/>
兹幸一廛而受地不嫌三沐以投書冀此寛宏恕其僣<lb/>
越方金颷之届序惟鼎食之加餐益介繁禧以扶丕祚<lb/>
　　賀張丞相判建康啓<lb/>
伏審敷綸顯冊畱鑰行都六代江山風烟改觀九重宫<lb/>
闕金碧生輝草木知名衣冠相賀恭惟某官勲隆萬古<lb/>
誠格兩儀位貴而身愈恭則周公其人也年髙而徳彌<lb/>
劭是孔子之徒歟頃專恢復之成謀不主卑陬之和議<lb/>
脱屣黄扉之貴㝠心緑野之游尊主芘民先生之志大<lb/>
<pb n="KR4d0219_WYG_025-6a"/>
矣聞命引道天下之父歸之遂令願治之時復有丕平<lb/>
之望除書一出率土交歡畢公保釐巳服東郊之衆宣<lb/>
王復古將興北伐之師著績鼎彛增華衮繡某一官投<lb/>
老萬事無能居懐慕藺之私久有識韓之願扈聖君之<lb/>
駕巳及鄰邦掃舍人之門行隨下客其為欣躍罔既敷<lb/>
宣<lb/>
　　賀湯丞相知紹興府啓<lb/>
伏審一徳格天致吾主於二帝三王之上八命作牧鎮<lb/>
<pb n="KR4d0219_WYG_025-6b"/>
列郡於千巖萬壑之間涓辰既剛開府云始諒深慶慰<lb/>
恭惟某官先生命世真儒斯民先覺學撮孔孟之要<lb/>
文起魏晉之衰自正位於首台亟躋時於太古屬意綵<lb/>
衣之樂宜心緑野之游起自殊庭膺兹畱鑰蕭何鎮撫<lb/>
巳開西漢之基畢公保釐將起東郊之治佇聞一札歸<lb/>
面三槐某猥以疲駑久䝉陶冶歸依既切賛訟尤深<lb/>
　　賀狀元黄學士啓<lb/>
伏審文經一覽名冠甲科萬選青錢素巳期於必中一<lb/>
<pb n="KR4d0219_WYG_025-7a"/>
枝丹桂今果見其居前凡其聴聞孰不賛頌恭惟新恩<lb/>
某官箕裘家學領袖賢闗出偶聖時肆敢言之直氣上<lb/>
當睿意攄堅忍之忠謀既首唱於臚傳實豫基於相業<lb/>
顧惟衰老稔服英聲結駟過門荷華牋之見寵駢肩觀<lb/>
堵喜陋巷之增光感幸之私敷宣罔罄<lb/>
　　賀第二人王學士啓<lb/>
伏審楓陛揚名桂林得儁惟昔偕於計吏雖千萬人及<lb/>
今究其成功殆一二數士林增氣朝著有光恭惟新恩<lb/>
<pb n="KR4d0219_WYG_025-7b"/>
某官江漢淵源岷峨峻拔春蠶下筆陳鯁論之萬言振<lb/>
鷺充庭聴臚音之再唱豈獨萃一時之晁董蓋將為異<lb/>
日之臯䕫退顧衰殘方兹慕用辱臨敝宇遽寵長牋有<lb/>
嘉錦繡之貽殊乏瓊瑤之報其為感愧莫既敷宣<lb/>
　　賀第三人張學士啓<lb/>
伏審唱第朝端收名鼎甲捫參歴井靡辭仰脇之勞就<lb/>
日望雲遂啓沃心之論果膺殊選大慰僉期恭惟新恩<lb/>
某官粹美真才淵源博學擢犀角而拔象齒謀猷已契<lb/>
<pb n="KR4d0219_WYG_025-8a"/>
於一人附鳯翼而攀龍鱗事業行參於三傑顧惟晩景<lb/>
夙仰下風曾未造於行軒荷先迂於大斾一緘貽寵十<lb/>
襲謹藏榮感之私敷宣莫既<lb/>
　　賀皇孫國公朝參啓<lb/>
伏審絲綸炳煥許趨昕旦之朝衮繡顒昻獲奉清光之<lb/>
對百僚悦服四海欣愉恭惟皇孫某官道徳家傳聰明<lb/>
天賦年方踰於志學徳遂底於成人逮事曾親洽閨門<lb/>
之慈孝始隨儲馭覲玉座之凝嚴鶴禁增光龍墀改觀<lb/>
<pb n="KR4d0219_WYG_025-8b"/>
三宫燕樂率供萊氏之綵衣百世本支肇自文王之孫<lb/>
子某漳濵卧疾魏闕馳神聞慶事之鼎來雖曳裾而莫<lb/>
及喜皇家之葉茂徒擊壤以騰歌抃舞之私敷宣罔既<lb/>
　　賀周樞宻啓<lb/>
伏審敷綸北闕命使西樞位雖亞於鈞衡權實專於帷<lb/>
幄明良相得夷夏均休竊深慶慰恭惟某官王佐碩才<lb/>
天民達徳蚤被非常之眷崛起諸公之先忠直信亮其<lb/>
誠足以任腹心深醇灝噩其文足以配盤誥陸䞇言辭<lb/>
<pb n="KR4d0219_WYG_025-9a"/>
曲盡多所建明李綘諫諍自持數聞聴納朝列之姦諛<lb/>
或進吾身之去就殊輕上簡帝衷歸膺國器既處具瞻<lb/>
之地兹為爰立之基顧此衰殘久䝉知奬逖聞新命雅<lb/>
慰初期襲和氣於襟靈睇崇墉於霄漢心懐冞切面慶<lb/>
無從<lb/>
　　賀周右相啓<lb/>
伏審渙敭䇿命晉陟鼎司覩泰階兩兩之符層霄有爛<lb/>
仰南山巖巖之石綿宇具瞻廊廟愈尊紳緌交慶恭惟<lb/>
<pb n="KR4d0219_WYG_025-9b"/>
某官量宏而識逺道盛而徳全聲名已暨於海隅毎自<lb/>
抑畏文章獨妙於天下曽蔑矜誇比輟直於北門久宣<lb/>
勞於西府楓宸注倚槐揆登庸蓋將遲姬旦冢宰之勲<lb/>
奚止閱郭令中書之考某承顔最蚤荷眷特隆定交於<lb/>
百官直舍之中引類於一人踐祚之始雖迫衰殘之暮<lb/>
景靡忘期待之初心遂令篤病而更生親見真儒之爰<lb/>
立屹擎天之一柱已知吾道之益張芘廣厦之萬間更<lb/>
喜此身之有託其為欣躍罔罄敷宣<lb/>
<pb n="KR4d0219_WYG_025-10a"/>
　　賀王大觀文啓<lb/>
躋時大治閱九考之中書許國精忠作兩朝之元老惟<lb/>
全璧於晩景乃衣繡以晝游在昔為榮於今復見傳聞<lb/>
四逺歡頌一詞恭惟某官道大難名徳尊無玷雅誠事<lb/>
主秉直節以公明强恕接人絶匿情而猜忌一歸於正<lb/>
何用不臧兹身退以功成諒體胖而心廣行播十行之<lb/>
綸綍即施再入之甄陶某託契賢科聮姻子舍交情淡<lb/>
而不厭眷意久而彌隆側聞除目之頒敢後賀緘之布<lb/>
<pb n="KR4d0219_WYG_025-10b"/>
其為慶賛罔罄敷宣<lb/>
　　賀皇子嘉王入第啓<lb/>
肇新朱邸宻拱皇居涓辰日以開藩罄綿區而仰徳諒<lb/>
深歡慶恭惟皇子少保大王乾坤厚瑞海嶽蟠英少也<lb/>
過庭既聞詩而學禮長焉出閣復重道以尊師逮膺甲<lb/>
第之遷倍溢重闈之喜行頒紫詔即正青宫某退處田<lb/>
廬阻趋階戺唯同鷰雀賀大厦之崇成更祝松椿助脩<lb/>
齡之衍裕<lb/>
<pb n="KR4d0219_WYG_025-11a"/>
　　賀何中丞啓<lb/>
擢自諫坡進陞憲府不離納言之職益殫尊主之忠一<lb/>
時憸人率知退聴四海善類莫不歸心諒深慶慰恭惟<lb/>
侍講中丞學紹孔顔材肩䕫卨力傳家法清源之風烈<lb/>
隠然獨冠儒林南省之聲華藉甚斯文不墜吾道有依<lb/>
教興多士之賢闗譽藹七人之上列迄全氷操遂正霜<lb/>
臺謀寢逺夷信不採於藜藿姦除滿道又安問於狐狸<lb/>
宻勿有加登庸非晩顧惟衰朽宜黜陟不聞之時尚喜<lb/>
<pb n="KR4d0219_WYG_025-11b"/>
賢明居慷慨敢言之地輒忘强聒之誚敬伸善頌之詞<lb/>
　　賀周丞相除觀文判潭州啓<lb/>
伏審元圭命衮方紆晝錦以榮歸絺冕篆車旋拜明綸<lb/>
而特起宅帥垣之重寄冠書殿之隆名疊此寵光允為<lb/>
盛舉諒深慶慰恭惟判府安撫少保觀文丞相國公道<lb/>
尊徳貴行顯名彰浩浩蒼蒼以李杜韓栁之文傑渾渾<lb/>
噩噩作虞夏商周之訓詞不出數年爰登三事代天工<lb/>
而居鼎食扶日轂以麗璇霄宜盤礴於中書遽徜徉於<lb/>
<pb n="KR4d0219_WYG_025-12a"/>
緑野忠信獲罪彼徒肆於風波禮義不愆吾何傷於日<lb/>
月剛方之操不易聖神之眷益堅果凝宣室之思復兆<lb/>
傅巖之夢遂頒一札暫總十連紅斾碧幢聳列城之風<lb/>
采朱幡皂葢暢萬谷之陽和佇膺再入之榮永輔重明<lb/>
之治某受知有素荷徳尤深昔薦士以報恩巳䝉天奬<lb/>
今飛緘而叙舊益認歳寒賛善之私名言莫既<lb/>
　　代姚主簿與臨海唐知縣啓<lb/>
官為短主簿未辭箠楚之繁囂邑有賢大夫豫喜帡幪<lb/>
<pb n="KR4d0219_WYG_025-12b"/>
之芘賴將及瓜而往代欣附鳯之有期顧此懦庸彌深<lb/>
幸㑹恭惟某官性資淳厚學術淵微簮組蟬聮箕裘似<lb/>
續化行百里琴調單父之堂仁並三春花滿河陽之縣<lb/>
未久割雞之職巳成馴雉之功行慶敷綸即膺捉駕某<lb/>
寒鄉末裔窮海鎖人雖懐慕藺之私未遂識韓之願夙<lb/>
同鴈序名聮千佛之經後獲鳬趨猥賛一堂之治幸為<lb/>
踰分喜實非常時届清和氣隆長養冀精保嗇以副頃<lb/>
祈<lb/>
<pb n="KR4d0219_WYG_025-13a"/>
　　上知明州侍郎啓<lb/>
荆州識面雖輕萬户之封曾子有親猶覬三鍾之養未<lb/>
免折腰而為米敢辭懐刺以登門伏念某陋巷迂儒寒<lb/>
鄉冷族襲箕裘於先世抱鈆槧以窮年一問鯉庭悲巳<lb/>
纒於陟岵三遷軻室訓猶憶於斷機雖忝效於一官曾<lb/>
未霑於寸禄家徒壁立室若罄垂顧列國諸侯有見招<lb/>
之心而闔門冗累無可去之計栖栖牖下人憐鄭子之<lb/>
氈無碌碌塵間自喜張儀之舌在幸賢太守宣化承流<lb/>
<pb n="KR4d0219_WYG_025-13b"/>
之始正士君子聞風慕徳之秋初拜黄堂乏薦言於毫<lb/>
髮遽垂青眼激餘論於齒牙既兹遇合以逢時誰謂知<lb/>
已而無禮恭惟某官髙材跨古直道得君攬轡澄清蓋<lb/>
三持於使節伏蒲啓沃遂一上於從班耀紫槖於西清<lb/>
擁朱轓於南服譙門畫角千里仁聲白晝甘棠萬家美<lb/>
蔭有大冶兼容之量無匹夫不獲之嗟遂憫憲貧特貽<lb/>
季諾儻令今日有啜菽飲水之資當在他時效吐珠銜<lb/>
環之報情之所到言不能殫易此而他罔知所措<lb/>
<pb n="KR4d0219_WYG_025-14a"/>
　　代彭支鹽上秦提舉啓<lb/>
孔仲尼之一言久同華衮季將軍之一諾實重黄金儻<lb/>
䝉不爽之恩如解倒垂之急伏念某迂疎未習潦倒餘<lb/>
生四十年筦庫之微數千里宦遊之逺勉思寸進寧憚<lb/>
卑飛奉身茍逭於必誅當路或憐其無過章聮四上考<lb/>
遂終更賜或及於垂成功何殊於起死自非特達其孰<lb/>
矜憐恭惟某官材號吏師徳稱人傑久踐外臺之寄即<lb/>
膺内禁之除他時當幸於在鈞今日先期於推轂念兹<lb/>
<pb n="KR4d0219_WYG_025-14b"/>
斷梗將遂及𤓰欲不廢於前功故無嫌於再瀆仰冀力<lb/>
開獨斷深憫孤寒逺馳一紙之春風俾脱七階之選調<lb/>
誓以桑榆之晩景上酬卵翼之洪恩<lb/>
　　代韓司法上知明州徐侍郎啓<lb/>
桂幕肆開方託雲天之芘鶚書借重更祈羽翼之恩竊<lb/>
久服於下風輒自媒於孤跡儻辱青眸之顧必諧華衮<lb/>
之榮伏念某欵啓瑣人迂疎末學箕裘雖在乏隠然風<lb/>
烈之稱簪紱僅傳賴友于挺拔之助念芝砌皆王官之<lb/>
<pb n="KR4d0219_WYG_025-15a"/>
列唯萍蹤居選調之卑齷齪一身周旋三尺沐部使拜<lb/>
候之憐念罄雲章霧牘之吹噓考行歴於三周事止愆<lb/>
於一簣不有負當時特達之見誰其全諸公成就之功<lb/>
恭惟某官王佐碩才天民達徳班辭玉筍來施王覇之<lb/>
功名姓在金甌佇起曹參之清淨主盟吾道篤意寒生<lb/>
雙鴈塵埃鳬化唯依於葉令短笻枯槁龍飛蓋化於壺<lb/>
公敢持小已之私仰累大鈞之造儻憫三薫而與進當<lb/>
期一諾以為榮馬勃牛溲或見收於藥籠雞鳴狗盗寧<lb/>
<pb n="KR4d0219_WYG_025-15b"/>
敢負於龍門<lb/>
　　代陳提幹上知宣州秦敷學啓<lb/>
竊以萍梗無依靡知定處雲天在望久阻承顔雖尺書<lb/>
莫叙於寒暄而寸意敢忘於寤寐恭惟某官斯民先覺<lb/>
當世真儒志慕朝虀爰作布韋之領袖班聮夕闥鬱為<lb/>
鵷鷺之羽儀一自腰金三膺符竹苕溪風煖汎為二浙<lb/>
之恩波鄮嶺烟銷散作十洲之春色兹臨宛水逺輩潁<lb/>
川佇頒玉闕之絲綸即啓金甌之姓字伏念某比叨京<lb/>
<pb n="KR4d0219_WYG_025-16a"/>
秩復佐憲臺吹噓實荷於齒牙造化靡離於陶冶末繇<lb/>
趨謝徒切懐恩方氣候之肅清冀寢饔之調䕶用符輿<lb/>
頌式茂純禧<lb/>
　　代王知縣上明州徐侍郎啓<lb/>
綰銅支邑已託二天被衮清朝更蘄一字矧在齒牙之<lb/>
末宜居陶冶之間伏念某甕蓽微生箕裘末學塵埃壯<lb/>
志巳踰知命之年萍梗窮途曽乏致身之路猶持朴直<lb/>
自分孤寒同輩相憐謂未有不求而得者中扃確守知<lb/>
<pb n="KR4d0219_WYG_025-16b"/>
不可奈何而安之頃者三章論薦之私實出一時不期<lb/>
之㑹豈圖今日復偶大賢恭惟某官當世碩儒斯民先<lb/>
覺謀猷獻納蚤擅美於西清愷悌蕃宣兹承流於東國<lb/>
顧喧囂之俗狀獲奉揚於仁風介紹不先吹嘘毎及獨<lb/>
知章子逺追孟氏之風願出韓門敢在張籍之後儻叨<lb/>
榮於薦鶚益有幸於登龍特達髙情難與俗人言也夤<lb/>
縁異日當以國士報之<lb/>
　鄮峯真隠漫録巻二十五<lb/>
</p>
<p>
</p>
  </div>
</body>
</text>
</TEI>
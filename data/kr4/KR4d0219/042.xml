<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鄮峯真隠漫録巻四十二</head> <lb/>
    <p>
<pb n="KR4d0219_WYG_042-1a"/>
欽定四庫全書<lb/>
　鄮峯真隠漫録巻四十二<lb/>
　　　　　　　　　　　　　宋　史浩　撰<lb/>
　祝文<lb/>
　　祈雨文<lb/>
旱既太甚苗則稿矣惟曰怨咨末由也已我徂東山坐<lb/>
㸔雲起龍乗是氣震驚百里三日以往霡霂既優勃然<lb/>
興之乃亦有秋農夫之慶迄可小休神之聴之無作神<lb/>
<pb n="KR4d0219_WYG_042-1b"/>
羞<lb/>
　　赴餘姚尉辭先墓祝文<lb/>
仰惟祖宗修身謹行内無諂曲真古之遺直也孝義藹<lb/>
聞不克顯用真古之遺逸也天實祐之俾裕厥後不嬰<lb/>
殘弱本夫祖宗有全生救難之心得保其遺體也不逢<lb/>
夭折本夫祖宗有愛人利物之心得藉其遺休也不遭<lb/>
窮窶本夫祖宗有周急普濟之心得承其遺徳也不墜<lb/>
衣冠本夫祖宗有樂善好賢之心得奉其遺訓也嗚呼<lb/>
<pb n="KR4d0219_WYG_042-2a"/>
祖宗奕世積累不越乎方寸之内而使子孫慿藉如許<lb/>
退顧㣲躬無一毫之善其何以得此是以夙興夜寐未<lb/>
嘗不感念祖宗之遺蔭也兹始效官得尉劇邑視姚虞<lb/>
之遺黎也𤓰時已及涓日啟行期無悔尤永底寜謐不<lb/>
無頼於祖宗之遺烈也尚冀鑒臨錫以如欲誓當謹飭<lb/>
以廉易貪以孝移忠庶紹祖宗之遺風也<lb/>
　　祭窰神祝文<lb/>
比者憲臺有命埏埴是營鳩工彌月巧厯必呈惟是火<lb/>
<pb n="KR4d0219_WYG_042-2b"/>
齊造化杳冥端圓縹碧乃氣之精兹匪人力實繄神明<lb/>
是用奔走來輸其誠有酒既㫖有肴既馨惟神克享大<lb/>
侈厥靈山川輯瑞日月降晶俾無苦窳以迄有成<lb/>
　　倉王祠成設祭祝文<lb/>
上古結繩未造典籍天開聖人逺取鳥跡肇興斯文作<lb/>
萬世式翥鳯翔鸞奔泉快石充棟汗牛層見疊出推原<lb/>
本始實繄神力功烈焜煌覆被今昔矧此司宗圖書是<lb/>
職貌象弗崇祠宇弗飾官吏過之孰不愧惕乃鳩厥工<lb/>
<pb n="KR4d0219_WYG_042-3a"/>
有事兹役迄月而成煥發金碧掲䖍妥靈侑以馨苾神<lb/>
其鑒歆益衍丕徳佑我天子閲嵗萬億慶裔繁昌埀光<lb/>
赫奕玉牒所書斯無紀極恃神之休永安廟食<lb/>
　　考冥忌設祭祝文<lb/>
少遭閔凶遽失所天先考即世實在盛年雖有誕日莫<lb/>
展慶筵今已五紀木拱層巔敢陳宴爼追記生前尊魂<lb/>
有知尚鑒精䖍<lb/>
　　妣喪大祥設祭祝文<lb/>
<pb n="KR4d0219_WYG_042-3b"/>
某等罪逆不孝禍不自滅上延先妣日月迅速遽及大<lb/>
祥曽事死之未周乃禫除之斯届哀心不盡禮制有終<lb/>
追慕既深攀號莫及敢資芳苾少薦悃誠伏惟英魂俯<lb/>
埀歆鑒<lb/>
　　重陽祭神祝文<lb/>
惟神正直聰明世享時祀兹因重陽致此薄奠神庶歆<lb/>
之恪勤厥職俾我閥閲永底安樂<lb/>
　　奉安西塘鄭先生神像祝文<lb/>
<pb n="KR4d0219_WYG_042-4a"/>
某自幼學與閩士大夫游熟知諸先生姓氏恨居不同<lb/>
里生不同時無以究考徳問業之誠埀老此來始獲瞻<lb/>
謁列像而寸心慕用猶恐或有逸遺訪之鄉彦乃聞公<lb/>
之餘風當抗論不屈雖流離嶺海陸沈下僚其氣與文<lb/>
猶雄豪勁正率不少讓世亦罕有知之者是用寄之丹<lb/>
青嚴以香火若節春秋爼豆諸先生之列非惟補先祠<lb/>
之闕抑使邦之學者咸知有公起敬起慕於風化為有<lb/>
助焉祗款之始薄酹掲䖍伏惟凜然若存實鑒臨之<lb/>
<pb n="KR4d0219_WYG_042-4b"/>
　　奉安鄭先生神像告先賢<lb/>
伊惟羣賢圭璧琳瑯世之相後萃此一堂坐無公車屬<lb/>
我西塘爰求貌像得自家藏祗安于序均奉享甞英資<lb/>
儼列玉立交光諒我羣賢死而不亡雲龍風虎相得益<lb/>
彰高標所激興起一方蕆事伊始敬酹此觴<lb/>
　　夏至家祭告門丞户尉文<lb/>
守闗鍵呵不祥神之職也某以節届夏至將蕆事於家<lb/>
廟顧飇馭之來仰瞻閥閲何莫由斯敢先以告冀神鑒<lb/>
<pb n="KR4d0219_WYG_042-5a"/>
歆俾我祖宗來燕來寜毋有所畏而弗至則神之惠也<lb/>
庶幾祖宗克綏厥福以裕我老稚俾奠厥居以永雍衎<lb/>
衎之風惟神亦享無窮之樂<lb/>
　　妻冥忌設祭祝文<lb/>
某少也數竒家道貧窶攻苦食淡有人所不堪者夫人<lb/>
備甞之而不憾惟一意以奉慈親故於夫人誕日未嘗<lb/>
得以一杯為慶意謂異時偕老為之未晚也迨予暮年<lb/>
遭遇盛世致身顯榮而夫人竟不及見每一念之痛心<lb/>
<pb n="KR4d0219_WYG_042-5b"/>
如割今者復值夫人冥忌之辰某適奉祠還里冒涉修<lb/>
途又不敢以是廢禮謹與兒女等就州孝順鎮太平寺<lb/>
營辦菲食以寓追思之誠惟靈其鑒歆之<lb/>
　　立西塘鄭先生祠預告諸先生文<lb/>
某職在宣化曷使俗移道以刑政徳禮或虧合求前修<lb/>
風勵一時廉貪起懦庶其在兹惟西塘公卓行可師㣲<lb/>
官落拓世所罕知仰止髙山莫不先祠用涓良日敬奉<lb/>
表儀列之像繪以時享之邦人交賛先生無遺有核在<lb/>
<pb n="KR4d0219_WYG_042-6a"/>
爼有酒在巵敢以預告尚鑒我私<lb/>
　　福州諸廟謝晴祝文<lb/>
吏治無術無以恵民曰雨曰霽輒號于神陰雲四收淫<lb/>
雨旋止惟神之功吏則知恥嘉糓滿野神賜則豐清醴<lb/>
匪報惟以告衷<lb/>
　　新造器皿祭神祝文<lb/>
器皿乃長物之累杯觴為狂藥之媒雖已知非未能免<lb/>
俗敢同蘋蘩蕰藻先薦鬼神王公庶幾受用而安固匪<lb/>
<pb n="KR4d0219_WYG_042-6b"/>
徼福而作伏惟如在俯賜來歆<lb/>
　　謁曹娥廟祝文<lb/>
某自罷相東歸幾十五年每過祠下非擁旌麾即趨召<lb/>
節聖恩深厚皆神力有以佽助之是用躬致欵謁以謝<lb/>
神休惟神敷佑益畀丕澤使異時功烈之成掛冠歸老全<lb/>
璧無瑕則始終大賜其敢弭忘<lb/>
　　重陽祭宅神祝文<lb/>
惟神正直聰明世享時祀今兹秋報<hi>上已云春祈式届</hi>疇敢不<lb/>
<pb n="KR4d0219_WYG_042-7a"/>
䖍庶幾歆之恪勤厥職俾我閥閲永底安榮<lb/>
　　男彌逺受官告祖先文<lb/>
某奮自寒素遭世盛明今者聫班孤傅賜第寓京子弟<lb/>
亦受國恩寵通籍金閨此一門之榮已極通顯矣今天<lb/>
子有事合宫恩及臣下某等三男彌逺復被榮秩某竊<lb/>
惟一介之士自束髪讀書幸而掇取儒科官不過末品<lb/>
其得預京秩者是惟集英第一之選三年而僅有耳今<lb/>
彌逺年未幾冠起家而安有之此非祖宗厚徳畀遺後<lb/>
<pb n="KR4d0219_WYG_042-7b"/>
人何以及此雖然某之所期望於彌遠者當思所以稱<lb/>
其恩光不願其志效一官而自足也繼自今方從師親<lb/>
傅日長月益庶幾其逺者大者惟祖宗之靈陰隲黙佑<lb/>
之俾之自幼學至於壯行由小成進於大成卓然有立<lb/>
無忝我祖此則某暮年之幸亦吾祖宗所頼於子孫世<lb/>
其家聲者也祗命之始于以掲䖍敢告<lb/>
　　妻弟貝叔懐以外弟受官告妻文<lb/>
某起自單㣲置身通顯慨念糟糠之偶艱苦同遭逮今<lb/>
<pb n="KR4d0219_WYG_042-8a"/>
可以安佚而夫人既往雖大國屢封而報之之心猶未<lb/>
既也追念昔年夫人卧病而夫人弟待舉實躬湯劑之<lb/>
奉夙夜不懈屬纊之時命我曰君茍富貴無㤀吾弟音<lb/>
容雖逺嵗月雖深言猶在耳不敢㤀去今嵗季秋天子<lb/>
蕆事於明堂凡在搢紳以顯秩得薦其子孫中表是用<lb/>
以異姓之恩授之待舉兹因拜命敢告<lb/>
　　冬至謁先聖祝文<lb/>
先聖道徳之言埀於六籍仁義之教覃及萬代生民獲<lb/>
<pb n="KR4d0219_WYG_042-8b"/>
處禮樂之鄉仁義之域繄吾先聖是頼臣起身布韋致<lb/>
位將相豈不知所自耶是用嚴恭廟像奠於家塾屈致<lb/>
賢師奉宣㣲言將使子子孫孫孝悌忠信徳行道藝萃<lb/>
於一門以行先聖之道今兹陽至敢薦苾芬以彰歸恩<lb/>
報徳之意<lb/>
　　入賜第謁先聖祝文<lb/>
先聖之道無往而不在則先聖之神無在而不形神無<lb/>
在而不形立像以求之非謂神専在是也葢欲接之於<lb/>
<pb n="KR4d0219_WYG_042-9a"/>
目而著之於心爾某荷上異恩賜第都下兹涓吉旦絜<lb/>
家來居欲子孫無一日㤀先聖之道故欲子孫無一日<lb/>
不存先聖之神謹即家塾恭迎聖像爰及羣賢敬薦觴<lb/>
豆神其妥之以黙裁我子孫之文<lb/>
　　建新第奉安四明山王并謝遺塵先生神像文<lb/>
某常聞之孫綽曰涉海則有方丈蓬萊登陸則有四明<lb/>
天台皆塵外之窟宅神仙之所憇息者也某生長四明<lb/>
自謂方丈蓬萊與夫天台固難即到四明在吾桑梓咫<lb/>
<pb n="KR4d0219_WYG_042-9b"/>
尺不知其所可乎是故㳺雪竇登杖錫訪四明之真境<lb/>
人莫之知也意者墮於荒唐其實無有晚觀松陵集見<lb/>
皮陸所紀謝先生之祠始知四明真有是境第無仙風<lb/>
道骨不能到也然心常念之不㤀去嵗秋八月得請東<lb/>
歸今儲皇賜以四明洞天四字始有意於為圃掲是扁<lb/>
榜作為林泉以彷彿四明之真境日㳺息其間四海名<lb/>
下士方外知識時款吾居與之共譚名理且約不以腥<lb/>
穢涴吾勝地今將落成命工塑四明山王與先生之像以<lb/>
<pb n="KR4d0219_WYG_042-10a"/>
奉安焉庶幾英靈時一至止以壽我此山視方丈蓬萊<lb/>
天台相與不磨滅也千秋萬祀永錫我後香火之奉罔<lb/>
敢寂寥<lb/>
　　迎奉城隍并恵濟王祝文<lb/>
鄮山蟠英甬水揚清鍾靈毓秀入於鄞城中有吉地背<lb/>
負州治波環四圍火聚佳氣昔為驛亭以舍使星既遭<lb/>
兵火酒壚是名喧喧沽肆糟丘漸漬一旦天恩舉足以<lb/>
賜其賜伊誰實某東歸玲瓏髙峯㶑灧深池蜿蜒樓閣<lb/>
<pb n="KR4d0219_WYG_042-10b"/>
風煙灑落咄嗟以就深宜行樂伊維吾家得是光華傳<lb/>
之後裔綿及無涯天造地設幾經嵗月忽蒙皇慈廣此<lb/>
閥閲共惟大王閟厥土疆専以遺我作為寳坊願移威<lb/>
力䕶持泉石鍾鼓園林子孫千億令此一方安富久長<lb/>
錫我史氏享兹繁昌直下萬世忠孝相繼期王香火永<lb/>
永弗替<lb/>
　　焚妻贈黄祝文<lb/>
某踰冠受室即與夫人約曰某不天先考即世已久慈<lb/>
<pb n="KR4d0219_WYG_042-11a"/>
親在堂與兄弟五人某實居長承顔順色理合率先故<lb/>
日供定省夜則抱衾以待未嘗處於内也夫人安之復<lb/>
戒之曰吾家四壁汝貲囊雖薄不可少靳毋使今日有<lb/>
違而異時有悔則予汝宜夫人聼之於是罄竭以備甘<lb/>
㫖裘葛至其自奉則澣濯麤糲幾無以充其口體宗族<lb/>
稱孝焉意者積徳既豐必生享厚報暨某遭際聖主恩<lb/>
寵隆特而夫人没已數年不及見也毎一念之酸鼻流<lb/>
涕粤自紹興三十一年至淳熙元年某備數宗正少卿<lb/>
<pb n="KR4d0219_WYG_042-11b"/>
乃封恭人及為侍從為執政為尚書右僕射為觀文殿<lb/>
大學士為節度使為開府儀同三司提舉臨安府洞霄<lb/>
宫遇郊祀大禮追封邠國夫人淳熙四年三月某除少<lb/>
保觀文殿大學士充醴泉觀使侍讀永國公妻追封鎮<lb/>
國夫人淳熙五年三月某除右丞相衛國公妻追封蜀<lb/>
國夫人淳熙五年十一月某解罷機政除少傅保寜軍<lb/>
節度使充醴泉觀使兼侍讀賜第于行都妻再封蜀國<lb/>
夫人淳熙六年九月某遇明堂大禮妻追封魏國夫人<lb/>
<pb n="KR4d0219_WYG_042-12a"/>
淳熙八年五月某除少師依前保寜軍節度使充醴泉<lb/>
觀使魯國公妻再封魏國夫人淳熙九年九月某遇明<lb/>
堂大禮妻再封魏國夫人淳熙十年十月某除太保依<lb/>
前保寜軍節度使改封魏國致仕妻再封魏國夫人八<lb/>
加敷錫未曽恭款松楸薦此異數是用精擇吉辰以淳<lb/>
熙十一年十月望日躬率諸子若孫若曽孫與諸親姻<lb/>
迎奉贈告展禮燔黄副以衣章告于幽域恭惟夫人艱<lb/>
難貧悴雖備厯於生前顕赫寵榮實有光於身後英魂<lb/>
<pb n="KR4d0219_WYG_042-12b"/>
可無憾矣予心尚庶幾焉伏冀鑒歆祗服睿訓滋繁遺<lb/>
澤克祐本支覬此光榮繼繼承承益加隆厚雲仍百代<lb/>
忠孝不渝是為餘慶使積善之效取驗吾家不勝大願<lb/>
　　𦵏五祖衣冠招魂祝文<lb/>
某少遭閔凶備嘗孤苦壯依陰徳獲塵仕路爰從初階<lb/>
至於右輔嵗時祝先三廟鼎爼原所自出每懐悲慕淳<lb/>
熙戊戌聖主錫予許立家廟祀五世祖時方罷政賜第<lb/>
在所越三四年請歸鄉土乃克興工作新棟宇敷陳幄<lb/>
<pb n="KR4d0219_WYG_042-13a"/>
次以奉神主惟五世祖高祖父母二代五人實無墳墓<lb/>
春秋汛掃哀無所寓子孫相視顙泚色沮遂諏吉壤以<lb/>
圖安厝棺椁衣冠既周而具像形如生招魂合祔東湖<lb/>
之東下水之塢峩峩仙塋松楸繁橆肆涓良日西望城<lb/>
府迎致英靈歸歟安處祈招之辭載之别楮靈其來兮<lb/>
旌旟掀舉既宅斯藏妥寜千古祐我億載益昌厥緒蠲<lb/>
潔致告奠兹肴醑惟靈歆之悉如辭語<lb/>
　<lb/>
<pb n="KR4d0219_WYG_042-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鄮峯真隠漫録卷四十二<lb/>
</p>
<p>
</p>
  </div>
</body>
</text>
</TEI>
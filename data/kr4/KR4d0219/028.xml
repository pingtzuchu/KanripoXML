<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鄮峯真隠漫録巻二十八</head> <lb/>
    <p>
<pb n="KR4d0219_WYG_028-1a"/>
欽定四庫全書<lb/>
　鄮峯真隠漫録巻二十八<lb/>
　　　　　　　　　　　　　宋　史浩　撰<lb/>
　啓<hi>禮書附</hi>
　　上祕監林侍郎啓<lb/>
萍梗無依苐知隨食雲天有望久阻承顔雖尺書莫叙於<lb/>
寒暄而寸意靡忘於朝夕恭惟某官斯民先覺當世竒<lb/>
材闊步漕闈髙翔蘭省果以禰衡之一鶚入為帝舜之<lb/>
<pb n="KR4d0219_WYG_028-1b"/>
羣龍芝滿道齋爰作吾儒之領袖荷香夕闥鬰為朝著之<lb/>
羽儀翺翔今日之榮塗涵養他年之相業伏念某一官<lb/>
冗賤五斗微單鶴髮慈親未副倚門之望雞窻苦志敢<lb/>
忘挾冊之勤念龍豬之勢雖殊而燕雀之情猶在輒馳<lb/>
短削少貢卑悰推轂存心儻眷綈袍之舊彈冠為喜更<lb/>
看綸檢之傳方氣候之嚴凝冀寢饔之調䕶用符輿頌<lb/>
式茂純禧<lb/>
　　赴餘姚尉與知縣啓<lb/>
<pb n="KR4d0219_WYG_028-2a"/>
望安仁之花縣久挹清芬登子賤之琴堂行聆雅韻承<lb/>
顔有日撫已知榮恭惟某官儒雅吏師典刑人望以仁<lb/>
心而察民情之隠以直道而受上位之知行遂最聞即<lb/>
膺注委某得官一尉需次五期逮兹萍梗之來偶託雲<lb/>
天之芘未同梅福思遁迹於隠淪且識魯山得灰心於<lb/>
名利其為欣幸罔罄敷宣<lb/>
　　又與縣丞啓<lb/>
一水非遙稔聞佐理二松在望行即承風事匪人謀幸<lb/>
<pb n="KR4d0219_WYG_028-2b"/>
惟天予恭惟某官時推俊傑世載忠嘉暫淹八斗之才<lb/>
來賛一同之化膽寒鴈鶩知吏事之剛明目注江山得<lb/>
詩家之雅興行聞迅召用副東求某迹轉萍蓬身親箠<lb/>
楚雖處百僚之底欣逢二府之賢平生懐慕藺之心㡬<lb/>
於忘食今日叨識韓之幸敢受封侯顧此欣榮莫能敷叙<lb/>
　　又與主簿啓<lb/>
枳棘而棲鳯凰久思附翼蒹葭而倚玉樹行即依枝恭<lb/>
惟某官天廏神駒慶源仙派公忠自喜推奕世之風流學<lb/>
<pb n="KR4d0219_WYG_028-3a"/>
問尤竒擅一時之儒雅行拜鋒車之寵用符高士之名<lb/>
某身本腐儒雅為醉尉逺者大者行其親炙於賢模沙<lb/>
之汰之自愧趦趄於後乘欣榮所至敷述奚殫<lb/>
　　赴餘姚尉上知明州徐侍郎啓<lb/>
弱質依棲久親師誨微官窘束遂逺恩光去大厦雖僅<lb/>
浹旬繫中扃如居一日永言知已之罕遇故使斯懐之<lb/>
不忘恭惟某官以人中龍為天下士世均膏澤知紫禁<lb/>
之謀猷郡有治功表朱轓之愷悌楓宸眷注槐揆尊崇<lb/>
<pb n="KR4d0219_WYG_028-3b"/>
當居黼帳以綰樞權或擁碧幢而臨帥閫長材惟用大<lb/>
拜有期伏念貧止簞瓢業唯筆硯坐窮里閈遭神明善<lb/>
政之臨竊禄海隅獲升斗洪波之被不由紹介夙有夤<lb/>
縁髙山既荷於知音短趐爰思於附尾絳為講帳乏馬<lb/>
氏之該通錦作詩囊非李生之風韻猶欲挽𤨏材而<lb/>
置書館復令採巴句以掲經堂顧惟齷齪之資曲冒<lb/>
吹噓之賜銜恩雖重報徳未涯兹甫瓜時致飄萍跡雲<lb/>
天望近喜潭府之不遙犬馬戀深庶書郵之時至清和<lb/>
<pb n="KR4d0219_WYG_028-4a"/>
始届福禄來宜冀調几簟之寢興式副廟堂之毗倚<lb/>
　　餘姚尉到任上知臨安府張尚書啓<lb/>
萍梗孤蹤蝸盤窮海雲天巨芘驥展雄藩雖尺書莫叙<lb/>
於寒暄而寸念敢忘於朝夕恭惟某官斯民先覺當世<lb/>
鉅儒蚤綿歴於禁林復周旋於天府兹煩愷悌屢寵蕃<lb/>
宣襄嶺承流訪龎公孟浩然之髙致洪都弭節追陳蕃<lb/>
徐孺子之清風方藹袴歌佇膺環召旗旄夾道將隨鳯<lb/>
檢以遄歸韜黼思賢還指龍墀而入拜某得官一尉待<lb/>
<pb n="KR4d0219_WYG_028-4b"/>
次五朞方幸及瓜未諧望履徒馳神於幕府用伸喙於<lb/>
書郵時適峭寒物陶和氣冀節宣於啓處庶仰副於倚<lb/>
毗祝頌之私敷宣罔既<lb/>
　　代具承務上曹侍御啓<lb/>
𨽻業當塗昔幸親於硯席棲身鄮嶺今巳遯於林泉念<lb/>
豬龍之勢雖殊而燕雀之情猶在輒馳尺素用達寸誠<lb/>
恭惟某官當世碩儒斯民先覺雍容八斗獨高子建之<lb/>
才清淨一言雅得蓋公之道爰求趨於北闕遂進處於<lb/>
<pb n="KR4d0219_WYG_028-5a"/>
南牀虎在山而藜藿不侵鳯鳴岡而梧桐是集紀綱肅<lb/>
若風采凛然行籌黼帳之機謀用益柏臺之忠讜某摧<lb/>
頺弗類蹭蹬無聞昔隨侍於鯉庭嘗往游於芹頖聯經<lb/>
舎選有如同隊之魚垂趐鄉闗自作不鳴之鴈寒暑已<lb/>
更於一世仙凡遂嘆於兩途編檢傳聞雖絶彈冠之望<lb/>
綈袍眷遇尚期下榻之榮<lb/>
　　代人上知紹興府俞敷學啓<lb/>
執鞭就役慙無一日之長推轂見知尚賴片言之薦矧<lb/>
<pb n="KR4d0219_WYG_028-5b"/>
在雲天之下尤祈陶冶之恩輒露微情仰干洪造伏念<lb/>
某嶮巇可笑朴拙自將萍蓬湖海之窮途樗櫟乾坤之<lb/>
長物鯉庭一問巳興陟岵之悲軻室三遷尚藉㫁機之<lb/>
訓星星鶴髮望切倚門寂寂雞窻心甘挾策偶簉衣冠<lb/>
之末獲從州縣之勞雖微三釜之豐未辭凍餒而身獲<lb/>
二天之芘獨荷帡幪既兹遇合以逢時孰謂知已而無<lb/>
禮恭惟某官先生高才跨古直道得君政為愷悌之吏<lb/>
師名在風流之仙籍年高而徳彌卲是孔子之徒歟位<lb/>
<pb n="KR4d0219_WYG_028-6a"/>
貴而身愈恭則周公其人也徊翔天府踐歴帥藩紫槖<lb/>
芬馨浮動列城之和氣紅旌搖曳散颺隨步之春風乃<lb/>
眷孤寒最䝉提奬赤心見待不因毫髮之先容青眼垂<lb/>
憐毎借齒牙之餘論有大冶兼容之量無一夫不獲之<lb/>
嗟儻許鑄顔必祈薦禰諒衮衣繡裳之召巳在泥封而<lb/>
赤箭青芝之材期歸藥籠願垂金諾賜以衮褒誓堅末<lb/>
路之公忠仰答無私之造化<lb/>
　　謝德慶府劉通判啓<lb/>
<pb n="KR4d0219_WYG_028-6b"/>
半生飄泊雖未識韓一紙薦揚合先及禰方懐不揣之<lb/>
媿遽辱過情之言奉緘以還荷徳尤厚恭惟某官才高<lb/>
吏道學有師傳頃由綵棒之功旋闡琴堂之化平分風<lb/>
月方此登臨得助江山已多吟咏暫領虎符之寄有嘉<lb/>
棠蔭之公即聴芝封促歸楓陛某迂疎弗類朴拙自將<lb/>
徒以慕賢之心遂伸賛徳之語謂必嫌其凂已乃反賜<lb/>
之飛緘華衮興襃豈應獲此木瓜有贈何以報之<lb/>
　　謝湖州陳知郡啓<lb/>
<pb n="KR4d0219_WYG_028-7a"/>
荐被恩光方震驚而罔措三䝉緘誨復循省以知慙仰<lb/>
銜君子之隆謙俯重小人之過分兹葢伏遇某官文章<lb/>
冠世事業康時為已順而詳待人輕以約頃推臺省之<lb/>
彦出臨苕霅之邦首預選掄迄臻愷悌行聴承恩而赴<lb/>
闕豈徒増秩以賜金乃眷孤蹤每加褒衮念盍簮於蓬<lb/>
閣由傾葢於稽山肝膽洞然皎如星日金蘭自若何恤<lb/>
風波不圖已閱於歳時猶未相忘於道術載披華翰殊<lb/>
鬱鄙懐市虎浮言我初不信杯蛇幻影公勿自疑擴<lb/>
<pb n="KR4d0219_WYG_028-7b"/>
兹廣大之心不負平生之學庶㡬末路共闡大公感愧<lb/>
之私敷宣罔既<lb/>
　　生日謝惠詩詞啓<lb/>
屏跡杜門適届桑蓬之日負薪伏枕方深岵屺之悲敢<lb/>
意高情遽頒巨軸某昔欽才美已窺霧豹之一班兹荷<lb/>
謙冲更畀驪珠之百斛縁拘近制莫啓華緘仰冀仁明<lb/>
特垂炳察<lb/>
　　代彌正謝江西漕試得舉啓<lb/>
<pb n="KR4d0219_WYG_028-8a"/>
棘闈較藝來數路之英材星使提綱極一時之公舉偶<lb/>
容䑕技亦玷鶚書得之若驚榮不蓋愧伏念某幼聞禮樂<lb/>
長冒賞延偕任子而赴銓適叨選首隨伯氏而覓舉亦<lb/>
在行間㸃額而歸冥心已久屬文塲之再闡操舊篋以<lb/>
重登劒氣一遇豐城未忘龍躍祠堂屢欵孺子宛見地<lb/>
靈荷大造之主盟致小人之濫吹兹蓋伏遇某官權衡吾<lb/>
道柱石斯文久參法從之聯出擁使軺之寄每畱心於<lb/>
人物將輔治於皇家顧此孱庸亦䝉甄録某敢不鞭其<lb/>
<pb n="KR4d0219_WYG_028-8b"/>
不逮增所未聞儻得儁於南宫皆因禰薦誓馳誠於北<lb/>
面弗叛韓門銘佩之私敷宣罔既<lb/>
　　謝前福建陸提舉啓<lb/>
三徑言歸方理荒蕪之松菊一緘見寵遽貽璀璨之珠<lb/>
璣華衮興褒疲駑增價恭惟某官徳隆衆善文贍百家<lb/>
謙謙君子之光俯憐衰跡戀戀故人之意逺致好音感<lb/>
佩既深敷宣難盡<lb/>
　　除太傅謝皇孫郡王啓<lb/>
<pb n="KR4d0219_WYG_028-9a"/>
歡騰黄屋方稱堯壽之萬年命出丹墀忽進周家之三<lb/>
事控辭不獲祇拜為慙伏念某蒲栁孱軀桑榆暮景際<lb/>
㑹蚤逢於興運夤縁亟處於要津初無横草之功遽冒<lb/>
面槐之秩兹行慶典復進官聯眷榮寵之彌深知吹噓<lb/>
之有自兹蓋伏遇皇孫某官生而岐嶷學則勤勞豈惟<lb/>
道尊而徳崇抑亦聞廣而見博三宫問膳常紆萊子之<lb/>
衣四代傳芳唯有曾參之孝遂使退居之篤老亦霑錫<lb/>
類之殊恩某仰體隆知莫圖所報被堅執鋭嗟膂力之<lb/>
<pb n="KR4d0219_WYG_028-9b"/>
衰殘戴徳歸恩尚肺膺之銘刻過此已往未知所裁<lb/>
　　賜玉帶謝皇孫郡王啓<lb/>
衮繡輝華再進面槐之三事瓊瑤璀璨更紆寶帶之萬<lb/>
釘得過所期榮不蓋愧伏念某學知為已材不逮人偶<lb/>
遭神聖之興王遂秉鈞樞而作輔迄無勞效乃請閒休<lb/>
兹因介壽於慈皇遂獲觀光於宸極巳深幸㑹復被恩<lb/>
憐束以立朝何異於輜車乘馬下而存道未妨於雪案<lb/>
螢窻伊出處之咸宜實吹噓之有自兹蓋伏遇皇孫某<lb/>
<pb n="KR4d0219_WYG_028-10a"/>
官聰明天賦問學日新晨造三宫擁綵衣而容與夜披<lb/>
六籍味黄巻以精勤載惟衰瘁之蹤毎荷優隆之眷致<lb/>
令錫賚猥及賤微某敢不珍重身章感銘君賜都門祖<lb/>
餞快羣目之觀瞻田舍歸耕敢非時而佩服誓殫晩暮<lb/>
以答生成感戴之私敷宣奚既<lb/>
　　謝知興元府閻侍郎啓<lb/>
倦游解組居緑野之園林對景流觴渴見紫芝之眉宇<lb/>
敢圖萬里特枉一緘錫以溢幅之珠璣將之以盈筐之<lb/>
<pb n="KR4d0219_WYG_028-10b"/>
錦綺意敦故舊義薄雲天恭惟某官參井蟠英岷峨<lb/>
毓秀文章典雅飄飄氣矗層霄風采瑰竒濯濯栁當春<lb/>
月始登王畿而結綬漫陟法從以持荷久在論思常聞忠<lb/>
讜譽已高於班馬政欲繼於龔黄乃分閫以鎮南維行<lb/>
趣裝而入北闕某頃居朝著最宻交情睽逖以來瞻依正<lb/>
切退閒寂寞誰著眼以相看訪問死生忽寄聲而逺逮<lb/>
真可激昻頽俗豈不感動老懐摧謝之私敷宣莫喻<lb/>
　　謝杜縣尉啓<lb/>
<pb n="KR4d0219_WYG_028-11a"/>
久欽令望願覿英標結駟下臨既竊彈冠之喜負薪小<lb/>
愈式諧倒屣之迎曽短刺之未投遽長牋之見寵拜嘉知<lb/>
感揣徳何堪伏惟某官吏材有餘儒風獨擅將大展濟<lb/>
謀之斷故蚤充觀國之賔乃眷老夫特迂都騎幸來戲<lb/>
綵適尊君佐治於棠陰遂許披雲繇愚子綴名於桂籍<lb/>
既兹託契敢後論交榮幸之私敷宣罔既<lb/>
　　除太師謝畱右丞相啓<lb/>
充員帝傅巳懐非據之羞進位師垣更冒曲成之造固<lb/>
<pb n="KR4d0219_WYG_028-11b"/>
辭弗荷承命知榮伏念某少也迍邅晩焉遇合秉鈞揆<lb/>
席蔑攄經濟之才摘句青緗何補緝熙之學深虞愒日<lb/>
旋即引年久卧病於漳濱徒馳神於魏闕屬大明之繼<lb/>
照罄萬物以皆新豈料陳人首霑霈渥嘗歴觀於舊弼<lb/>
竊有感於孤衷文潞公愠章蔡之不知吕申國喜范韓<lb/>
之得志遭時各異享福斯殊矧某至愚豈曰敢望幸宗<lb/>
工之當軸擴宏度以匿瑕假寵自天既荷兩宫之眷<lb/>
佑歸恩有地實繄一相之甄鎔兹蓋伏遇某官徳厚無<lb/>
<pb n="KR4d0219_WYG_028-12a"/>
垠勲髙不伐伊尹以天下自任夙簡上心畱侯為帝者<lb/>
之師克繩祖武當論道經邦之暇有好賢樂善之誠遂<lb/>
使孱微亦叨光潤面槐隗始慙揚粃之在前結草顆同<lb/>
顧捐軀之敢後其為感幸罔既敷宣<lb/>
　　謝王知院啓<lb/>
某官恭懿而恢洪高明而肅括直聲夙著長孺寢淮南<lb/>
之謀相業行施夷吾副江左之望當論道經邦之暇<hi>餘同</hi>
<hi>前</hi>
<pb n="KR4d0219_WYG_028-12b"/>
　　謝葛同知啓<lb/>
某官清孝典刑平康軌範予惟勉邁乃訓夙推舊學之<lb/>
尊天將大任是人果寄本兵之重<hi>餘同前</hi>
　禮書<lb/>
　　妹回周氏定禮書<lb/>
青蒲事業媿冺風流赤壁功名尚欽閥閱行媒荐至早<lb/>
懐非偶之慙厚幣遽將果見好逑之意伏承賢姪某人<lb/>
夙資家學行簉朝紳而某小女甫及笄年粗閑姆訓既<lb/>
<pb n="KR4d0219_WYG_028-13a"/>
幸絲蘿之託敢違金石之言恭致回儀用承雅命<lb/>
　　女囘陸氏定禮書<lb/>
夙締嘉姻巳佩黄金之諾兹銜盛禮更傳青翼之音鄙<lb/>
季世之賣婚信風期之拔俗恭承高義其敢牢辭<lb/>
　　堯翁弟定舒氏禮書<lb/>
生子俱期於有室得妻實望於肥家顧昔無謀嘗蹈噬<lb/>
臍之悔逮今有幸獲兹附尾之榮伏承賢女生處名家<lb/>
幼承慈訓而某小子某深求善後毎謹圖新儻令琴瑟<lb/>
<pb n="KR4d0219_WYG_028-13b"/>
和鳴一洗紛紛之論庻使桑榆暮景復觀衎衎之風敢<lb/>
因青翼之傳佇拜黄金之諾<lb/>
　　文翁弟定貝氏禮書<lb/>
儒素相依夙有葭莩之好風期未冺更思蘿蔦之求永<lb/>
惟擇配以宜家共鄙賣婚之敗俗伏承賢姪孫九八娘<lb/>
子芝蘭襲秀願已靄於馨香而某姪某弓冶承休敢自<lb/>
言於肖似荷兹厚眷許以因親爰協吉於龜占將有期<lb/>
於鴈奠用馳單牘少侑菲儀<lb/>
<pb n="KR4d0219_WYG_028-14a"/>
　　代劉思道為子納幣禮書<lb/>
古樂知音識高季子正符著論功屬武陵白鳯霄騰既<lb/>
風騷之不淺青蠅逺附是婚對之敢求伏承賢妹小娘<lb/>
子保傅功深夙擅芝蘭之譽而某孫某箕裘學在僅逃<lb/>
豚犬之稱雖荷不遺居慙非偶兹協龜占之吉式將鴈<lb/>
幣之儀合卺是圖授綏莫緩敢齋誠於青翼庶被諾於<lb/>
黄金<lb/>
　　守之定朱氏禮書<lb/>
<pb n="KR4d0219_WYG_028-14b"/>
折檻華宗久欽風烈伏蒲末裔敢締姻聮聞青翼之傳<lb/>
音嘉黄金之賜諾輒將微帶用凂高門伏承令妹小娘<lb/>
子姆訓素閑夙著芝蘭之譽而某孫守之家風初保未<lb/>
忘弓冶之思嘉耦是圖菲儀斯舉言定禮物具載别牋<lb/>
　　女囘王氏定禮書<lb/>
夙諧嘉耦信在言前兹拜珍函禮書望外伏承賢嗣廿<lb/>
二學士韋門擢秀巳克紹於家傳而某幼女阮族素貧<lb/>
又未閑於姆訓雖揆分有霄壤之異而論交如金蘭之<lb/>
<pb n="KR4d0219_WYG_028-15a"/>
同繼好是圖固辭豈敢囘奩菲陋别幅具陳<lb/>
　　孫女囘胡氏定禮書<lb/>
金蘭託契欣聲臭之適同松蔦相依忘婚姻之非偶辱<lb/>
將厚意寧敢牢辭賢嗣二機宜詩禮有聞士夫推其克<lb/>
肖某孫孫十四娘功容弗逮保傅許其向成既將合琴<lb/>
瑟之好和當幸見門䦨之有喜其為榮耀曷罄敷宣不腆<lb/>
囘奩敢祈采矚<lb/>
　　彌堅成婚日狀<lb/>
<pb n="KR4d0219_WYG_028-15b"/>
絲蘿許附夙叨結好之榮龜筮告從兹致請期之禮諒惟<lb/>
鍾愛必喜及時謹選淳熙十一年二月六日為小兒彌<lb/>
堅取令女郡主親迎入門蠲潔見廟伏惟鈞兹矜允<lb/>
　　禮物狀<lb/>
伏承許以玉女供嗣春秋不腆先君之舊禮敢委贄於<lb/>
門下<hi>亦云委幣于庭下</hi>伏惟容納<lb/>
　<lb/>
　鄮峯真隠漫録巻二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鄮峯真隠漫録巻二十六</head> <lb/>
    <p>
<pb n="KR4d0219_WYG_026-1a"/>
欽定四庫全書<lb/>
　鄮峯真隠漫録巻二十六<lb/>
　　　　　　　　　　　　　宋　史浩　撰<lb/>
　啓<lb/>
　　謝解啓<lb/>
　　主文<lb/>
一經取藝敢擅譽於鼇頭三歳程能幸收功於鼎足得<lb/>
踰望外愧溢顔間竊以在昔致治莫尚於賢能歴世取<lb/>
<pb n="KR4d0219_WYG_026-1b"/>
士最詳於科目懼爾音之金玉張吾法於網羅尊經術<lb/>
則先經義之求貴文章則惟詞賦之尚眷二者以迭盛<lb/>
歴千古以莫兼屬我右文之期重廣得人之路稽漢唐<lb/>
之故以通其變酌祖宗之制以取其中合為一科期於<lb/>
兩得顧上之所以責望者厚矣則下之所以圖報者奈<lb/>
何探義理之淵源勵詞華之典雅鋒生絳帳盡期折角<lb/>
以解頥光溢青箱咸底凌雲而歌雪身兼數器技匪一<lb/>
長固無慊乎春秋決獄而禹貢行河亦何傷乎賈誼升<lb/>
<pb n="KR4d0219_WYG_026-2a"/>
堂而相如入室征茅茹以在列脫囊穎以爭先咨舜牧<lb/>
於四岳之前豈徒詢事議漢傑於諸將之上疇敢論功<lb/>
宜有通材可膺妙選如某者識非造理學不逮人甫當<lb/>
就傅之年遽罹陟岵之禍㷀㷀在疚斷機猶賴於母慈<lb/>
業業持身投杼懼乖於子職念箕裘之末緒每氷炭於<lb/>
中扃名萃鶚書慨先猷之未冺香浮桂籍餘仲父之獨<lb/>
存豈無意於續貂媿不成於畫虎頃偕漕計旋遭退鷁<lb/>
之風兹應鄉書謬舉焚舟之策固難拾芥徒愧彫蟲初<lb/>
<pb n="KR4d0219_WYG_026-2b"/>
非黄絹之詞偶得青氈之舊是為幸㑹厥有夤縁兹蓋<lb/>
伏遇某官學海津梁儒紳領袖望隆江左行登策府之<lb/>
道山政播日邊聊式武陵之蓮幕爰操衡鑑來主棘闈<lb/>
荆璞期珍㡬至卞和之刖足爨桐何幸遇逢蔡氏之知<lb/>
音致此棄遺獨䝉收録固當趨席力叙謝誠而兹短削<lb/>
之投猥在衆人之後仰繄陂度尚賜海容某敢不勉策<lb/>
疲駑期追逸駿少遂致身之願當酬知巳之恩<lb/>
　　錢通判<lb/>
<pb n="KR4d0219_WYG_026-3a"/>
某官世載忠嘉時推俊傑驂鸞瀛閣展驥海城文筆生<lb/>
花縹𣺌仙人之夢詩囊佩錦雍容公子之游緑野江山<lb/>
毎兹得助紅蕖風月奚止平分爰馳萬斛之珠璣上賛<lb/>
九天之韶濩栁御史淮夷之雅未足差肩韓吏部聖徳<lb/>
之篇諒思退舎佇拜紫泥之詔即膺丹扆之求日轉甘<lb/>
棠散作萬家之美蔭風翔頖水泛為多士之恩波致此<lb/>
妄庸亦䝉收採<lb/>
　　賈簽判<lb/>
<pb n="KR4d0219_WYG_026-3b"/>
某官才追梁傅語妙君房蓮幕推賢佩風流之邁衆棠<lb/>
陰止訟表政術之剸繁爰督戰於棘闈遂騰聲於芹頖<lb/>
聴春蠶之食葉悄夜壁之銜枚式令賈勇之人材喜見<lb/>
太平之場屋<lb/>
　　劉教授<lb/>
某官學海津梁賢闗領袖策陳一覽名在甲科爰報政<lb/>
於錫山遂主盟於頖水問鍾答響陶士類於淵騫發鐸<lb/>
宣風化海濵為洙泗<lb/>
<pb n="KR4d0219_WYG_026-4a"/>
　　王參政<lb/>
某官道徳宗師文章元老議論為四海之標的進退係<lb/>
一時之重輕頃膺睿主之知參總台衡之重年高而徳<lb/>
彌卲是孔子之徒歟位貴而身愈恭則周公其人也方<lb/>
期秉軸遽請挂冠風月香山時講白樂天之㑹烟霞畱<lb/>
邑果從赤松子之游方中興圖任於老成顧上哲曷宜<lb/>
於韜晦未許浮沈之晉國思庸矍鑠之伏波凡素服於<lb/>
下風悉許歸於東閣致兹孱瑣猥遇甄收<lb/>
<pb n="KR4d0219_WYG_026-4b"/>
　　晏尚書<lb/>
某官江左儒宗山東相種隠然有祖風烈盛哉奕世賢<lb/>
才早陟巍科旋登延閣風聲所暨頑懦必興振領天官<lb/>
正賴山公之啓事請符琳館喜從萊子之斑衣榮聮鴈<lb/>
序之芳還奉版輿之樂東山雖好其如天下之蒼生北<lb/>
闕非遙佇拜日邊之丹詔方申申而在宴猶斷斷以有<lb/>
容凡願出於龍門悉許攀於鳯翼致兹庸瑣亦預甄收<lb/>
　　及第謝秦太師啓<lb/>
<pb n="KR4d0219_WYG_026-5a"/>
蘭省奏名偶參八士楓宸唱第復玷丙科得過所期榮<lb/>
不蓋媿竊以先王致治宜莫急於賢能後世取人乃獨<lb/>
詳於科目自庠序乏商周之教養致師友無游夏之淵<lb/>
源黨同伐異者皆訓詁之腐儒文麗用寡者類彫刻之<lb/>
童子好惡已殊於鑿枘取捨每病於參商亦既背馳誰<lb/>
其兼善屬聖君有為之日正賢輔相逢之秋崇雅黜浮<lb/>
一變斯民之耳目息邪距詖大恢吾道之紀綱探義理<lb/>
於聖人之言賢人之言辨典則於詩人之賦詞人之賦<lb/>
<pb n="KR4d0219_WYG_026-5b"/>
近酌祖宗之遺制逺追唐漢之頽風合為一科期於兩<lb/>
盡詔音所至士氣頓伸鼓篋鼎來揚鞭霧集懐折角解<lb/>
頤之辨藴凌雲歌雪之竒當八面之鋭鋒應兩端之善<lb/>
問較以穿楊之藝莫不爭先要之折桂之榮豈誠易得<lb/>
如某識非造理才不逮人蚤罹陟岵之悲長賴斷機之<lb/>
訓顧箕裘之末緒每氷炭於中懐晝供菽水之庭闈夜<lb/>
對簡編之燈火棲身巖谷絶意雲霄兹逢偃革之時遂<lb/>
起彈冠之興初偕漕計再預鄉書豈期下里之邑人偶<lb/>
<pb n="KR4d0219_WYG_026-6a"/>
簉髙陽之才子賈誼升堂而相如入室慚非能賦之流<lb/>
髙堂傳禮而徐氏為容浪得明經之譽載惟幸㑹必有<lb/>
夤縁兹蓋伏遇某官道格神祗勲隆古昔以一命衮為<lb/>
萬乘師伊躬暨於成湯天開一徳周公傳之孔子時集<lb/>
大成禮制樂作而措率土於一陶仁漸義摩而起斯文<lb/>
於五厄力扶王道大正人心俊良既樂於登崇頑懦<lb/>
亦思於興起致兹骩骳亦被選掄某敢不增所未髙脩<lb/>
其可願趨風有便慰執鞭欣慕之心在冶云初汚造物<lb/>
<pb n="KR4d0219_WYG_026-6b"/>
甄陶之手誓竭尋常之效仰酬萬一之恩<lb/>
　　及第謝秦内翰啓<lb/>
較藝南宫偶參八士獻言中禁復玷丙科揣分巳踰撫<lb/>
躬知愧竊以古今共道惟得賢而立邦基國家有為乃<lb/>
觀文而化天下自堯舜廣招徠之路至漢唐發科目之<lb/>
程識高伊管者實洛下之諸生才似班揚者亦開元之<lb/>
進士翺翔丹陛比比有聞照映青編班班可攷迨聖王<lb/>
之撫運得良弼以中興肆霖雨之命而追髙宗歌清風<lb/>
<pb n="KR4d0219_WYG_026-7a"/>
之詩而繼宣后三載定棘闈之制四門多槐市之游博<lb/>
採布韋駕諸侯之軺傳申求閥閱與刺史之計偕賦就<lb/>
凌雲豈惟司馬經明拾芥不數夏侯率歸典雅之流盡<lb/>
去浮華之習裒然出當是舉翕爾咸高其材至於雄據<lb/>
上游蓋亦鬱為名士顧兹殊選宜屬可人如某者湖海<lb/>
窮徒乾坤長物鯉庭一問巳纒陟岵之悲軻室三遷尚<lb/>
賴斷機之訓啜菽每懐於養志荷鋤敢怠於帶經雪積<lb/>
螢飛飽聴霄中之更漏花開葉脫㡬經林下之春秋屬<lb/>
<pb n="KR4d0219_WYG_026-7b"/>
逢偃革之時遂起彈冠之興秋天薦鶚漕臺常預於後<lb/>
塵春浪化魚天路俄聞於首唱事既分於霄壤勢聞隔<lb/>
於仙凡懐卞和泣玉之誠敢辭再刖舉明視焚舟之策<lb/>
當在此行果簉跡於荀龍復分香於郄桂雖度長挈大<lb/>
未足為優而吹枯噓生豈無所自兹蓋伏遇某官道優<lb/>
聖域文掞國華絳帳談經鄙向歆之立異彤墀謝䇿極<lb/>
晁董之未言遂結主知允諧人望北門視草煥王者之<lb/>
絲綸東觀提綱藹諸儒之領袖居之甚寵進也未央行<lb/>
<pb n="KR4d0219_WYG_026-8a"/>
趨青瑣之班即拜白麻之詔門凝瑞氣森然畫㦸之多<lb/>
位處台躔美矣緇衣之並收士尚勤於吐握成人毎借<lb/>
於齒牙致此孱庸亦䝉採録某敢不益堅操履深懋進<lb/>
脩附驥攀鱗猶念昔年之場屋礱刀錯玉正祈此日之<lb/>
陶鎔誓竭駑才仰酬洪造<lb/>
　　代陳教授謝張侍郎舉改官啓<lb/>
郵傳薦墨煥同星斗之臨天假亨塗進有階梯之漸幸<lb/>
既踰於初望感實倍於常情竊以章有定員吏多稱職<lb/>
<pb n="KR4d0219_WYG_026-8b"/>
部使者擁列城之寄郡太守持千里之權猶且顧視咨<lb/>
嗟或有賢才遺滯仰惟宗伯實董頖宫念於獨冷之官<lb/>
誰復孤寒之舉自非人傑肯越世情如某者志或可憐<lb/>
愚無足論自縁弱歳巳列諸生聮袂横經困虀鹽於庠<lb/>
序悲吟擁鼻工雕篆於詞章幾畫虎之無成偶成蠅而<lb/>
見取猥塵仕版獲玷師儒雖殫螻蟻之勞曽乏蚍蜉之<lb/>
援灰心無望燭已甚明豈謂上臣之博招先於衆人之<lb/>
弗及兹蓋伏遇某官業隆王佐道冒聖時自烏府之踐<lb/>
<pb n="KR4d0219_WYG_026-9a"/>
揚由巖廊之知遇挺持仁者之勇蔚有諍臣之風韋布<lb/>
歸心搢紳拭目果趨夕闥進貳春官職方處於南宫士<lb/>
悉歸於東閣故兹庸鄙亦荷甄收某敢不䇿所未能脩<lb/>
其可願龍鱗鳯翼既有幸於躋攀狗盗雞鳴豈無心於<lb/>
報效誓兹末路仰復隆恩過此以還未知所措<lb/>
　　代韓催煎謝秦提舉闗陞啓<lb/>
羣然多士薦者詎周蕞爾無能公然先及退省涯分實<lb/>
深佩驚惟人材不乏之秋幸聖世有為之日破資格以<lb/>
<pb n="KR4d0219_WYG_026-9b"/>
振幽滯躐夷等而登俊良磨礲鼓舞而既足以作成洗<lb/>
濯矜奮而各爭其奔赴誰匪翹翹之楚居多赫赫之功<lb/>
然下之自見者既衆而難工上之所取者愈多而責備<lb/>
宜得髙明之士足當宵旰之求如某者性禀惷愚志尚<lb/>
迂闊徒縁閥閱獲厠搢紳班資未究於七階歳月徒書<lb/>
於八考巳脫喧囂之犴獄復縻窘束之鹽車涉漲海之<lb/>
鯨波棲身一葉望屯雲之鼠盗寄命孤洲顧阮眼之誰<lb/>
開知禰章之絶望猶思冷族獲庇高門惟季父之登科<lb/>
<pb n="KR4d0219_WYG_026-10a"/>
處師垣之後列至大資開毗陵之幕府而宣城擁鄮嶺<lb/>
之旌麾或置踐跡於賔僚式剡譾材於辟闕是其幸㑹<lb/>
疊有夤縁方圖叙布以求知遽荷提撕而論薦自非人<lb/>
傑豈越世情兹蓋伏遇某官桂籍真仙詞林大匠澄清<lb/>
攬轡賢能悉出於甄陶慷慨理輪貪佞率從於棄置屏<lb/>
私謁以公取器羣材而曲成遂使孤寒之餘亦䝉特達<lb/>
之遇退惟涼薄何所克堪敢不勉勵赤心益殫清節龍<lb/>
鱗鳯翼既有幸於躋攀狗盗雞鳴豈不思於報效尚蘄<lb/>
<pb n="KR4d0219_WYG_026-10b"/>
恩地終賜衮言<lb/>
　　代王知縣謝徐明州平海㓂啓<lb/>
鳬居孤絶方仰芘於二天蟻聚跳梁忽來攻於四境顧<lb/>
扞防之無策乃控露以求哀果飛一札之兵符兼檄諸<lb/>
戎之浪舶羣兇逃潰百里肅清竊以蕞爾四鄉號為一<lb/>
邑民實星分於洲渚冦惟鼠伏於滄溟雖甚狂謀未嘗<lb/>
登陸豈謂當兹歉歳乃能旁若無人方聖朝奠枕無為<lb/>
之辰正賢牧烹鮮不擾之政肯容小醜敢肆遐方乃雲<lb/>
<pb n="KR4d0219_WYG_026-11a"/>
集於干矛遽麕奔於篙檝先聲有赫不戰成功而某河<lb/>
朔寒生江南浪跡卑官投老困簿領之沈酣大府方遙<lb/>
乏蚍蜉之援助非由洪造孰拯羣生恩既重而報賖感<lb/>
徒深而涕落兹蓋伏遇某官時推人傑帝賚佐材化洽<lb/>
鄞江變熙淳之雅俗塵清瀚海吹㶑灎之恩波軫念偏<lb/>
方見侵微孽讋狼心而逺遁使虎口之僅逃某敢不益<lb/>
勉疲駑力圖守禦餘妖未殄仗嚴令以必行盛徳不踰<lb/>
庶前功之莫廢誓堅末路仰答至仁<lb/>
<pb n="KR4d0219_WYG_026-11b"/>
　　代姚主簿謝鄭運使舉闗陞<lb/>
衮言借重荷薦墨之裦揚蓬室增輝仰恩陶之造化至<lb/>
令及此何感如之伏念某少也無聞晩而竊命青霄志<lb/>
在寧辭委乘之卑官白首塗窮未免簿書之俗吏念當<lb/>
時之朋輩巳致位於公卿勉試初階倐書兩考才乏提<lb/>
鸞之譽望無薦鶚之榮豈意權輿首䝉甄拔燕䑓價重<lb/>
實先駿骨之求鄒律聲和能使枯荄之發慷慨之風一<lb/>
振功名之念再萌實繄上臣之博招先於衆人之不及<lb/>
<pb n="KR4d0219_WYG_026-12a"/>
兹蓋伏遇某官智足潜達徳能廣揚文章江左之宗器<lb/>
業山東之種晴日容光而必照春風在處以為仁屢擁<lb/>
使權鬱為人望雖此孤寒之跡亦䝉特達之知某敢不<lb/>
勉勵官箴遵脩士檢顧桑榆巳暮難忘得路之風雲儻<lb/>
溝壑未填盡是報恩之日月<lb/>
　　權昌國西監謝秦提舉啓<lb/>
折腰五斗承筦庫之乏人仰首二天喜帡幪之獲芘雖<lb/>
從權於郡檄實稟命之使臺揣分巳踰歸恩有自伏念<lb/>
<pb n="KR4d0219_WYG_026-12b"/>
某迂疎末路欵啓細人屬因弓冶之餘遂厠衣冠之列<lb/>
一官未效寸禄何賖白髮倚門身敢辭於負米黄糧絶<lb/>
粒甑幾至於生塵偶因鹺局之闕員遽使樗材之備數<lb/>
汎空溟之鯨浪自笑輕生覩積弊之蝟毛毎思革故不<lb/>
繄知遇孰敢奉行飛章一上於使閽俞語果形於公牒載<lb/>
惟幸㑹厥有夤縁兹蓋伏遇某官當世真儒斯民先覺<lb/>
以仁心而察民隠以直道而結主知嘘枯吹生四海仰<lb/>
其風采揚清激濁一路出其甄陶某敢不勉勵駑材推<lb/>
<pb n="KR4d0219_WYG_026-13a"/>
原徳意使海隅千户之無告如星軺一日之下臨庶幾<lb/>
微勞少答大施<lb/>
　　代時支鹽謝曹運使舉改官啓<lb/>
衮言借重荷薦墨之裦揚蓬室増輝仰恩陶之造化非<lb/>
有薄天之髙義誰憐衰地之微姻事既罕逢幸惟溢望<lb/>
竊以昔者上臣之事主頻能内舉不避親季世以還兹<lb/>
風不振凡在葭莩之末率懐瓜李之嫌第思爵位之獨<lb/>
崇不恤賢愚之同滯屬國家之再造偶台輔之首登任<lb/>
<pb n="KR4d0219_WYG_026-13b"/>
羣僚以至公率四海為歸厚雖為時崛起若范孟博之<lb/>
監司亦舉爾所知如崔貽孫之相業宜得卓犖瑰竒之<lb/>
士足當慷慨特達之知如某者資禀迂疎趣尚庸鄙雲<lb/>
霄志在敢辭筦庫之卑官萍梗途窮遂作鹽車之俗吏<lb/>
筮仕將踰於二紀歴官徧及於七階敢意龍門首推鶚<lb/>
薦春風一紙驟回氷谷之陽和駿骨千金頓長馬羣之<lb/>
聲價兹蓋伏遇某官先生禀天間氣為世英人爰榮擁<lb/>
於使軺乃備宣於上意功高畿甸給餉饋真若蕭何名<lb/>
<pb n="KR4d0219_WYG_026-14a"/>
動冕旒把圭印將同裴度懦夫落膽俊士歸心坐令魯<lb/>
國之多才悉作韓門之弟子致兹瑣類亦藉甄收某敢<lb/>
不仰止星光依棲河潤龍飛鳯翥巳容鱗翼之躋攀玉<lb/>
振金聲終賴齒牙之成就<lb/>
　<lb/>
　<lb/>
　<lb/>
　<lb/>
<pb n="KR4d0219_WYG_026-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鄮峯真隠漫録巻二十六<lb/>
</p>
<p>
</p>
  </div>
</body>
</text>
</TEI>
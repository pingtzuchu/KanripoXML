<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鄮峯真隠漫録巻十二</head> <lb/>
    <p>
<pb n="KR4d0219_WYG_012-1a"/>
欽定四庫全書<lb/>
　鄮峯真隠漫録巻十二<lb/>
　　　　　　　　　　　　　宋　史浩　撰<lb/>
　表<lb/>
　　代林侍郎賀乾龍節表<lb/>
祥開繞電式居維夏之辰情極望雲遥致後天之祝馳<lb/>
翠媯而莫及罄丹悃以輸勤中賀㳟惟孝慈淵聖皇帝<lb/>
睿智生知慈仁天縱屈萬乗之尊以全生靈億兆民之<lb/>
<pb n="KR4d0219_WYG_012-1b"/>
衆衍一人之慶以續社稷二百年之基神物護持窮荒<lb/>
拱順渠摉野外行歸八駿之㳺花蕚樓前佇上萬年之<lb/>
夀臣叨榮禁從退處宫祠徒瞻南極之明莫陪鼇抃尚<lb/>
徯東朝之闕得覲龍顔<lb/>
　　賀天申節表<lb/>
陽居大夏式臨誕聖之朝星拱北辰咸祝後天之算懽<lb/>
騰四海喜溢兩宫中賀㳟惟尊號太上皇帝徳邁古初<lb/>
仁均動植垂衣三紀孰窺造化之功脱屣九重髙蹈希<lb/>
<pb n="KR4d0219_WYG_012-2a"/>
夷之妙降年有永申命用休八千歲以為春已恊莊椿<lb/>
之固七百年之卜世更綿周厯之長臣職奉祠庭身居<lb/>
里閈捧觴漢殿莫陪北闕之班矯首堯天第切南山之<lb/>
祝<lb/>
有王者興已致昇平之治為天子父式臨誕育之辰萬<lb/>
乘稱觴羣王㑹弁頌聲溢于夷夏恊氣滿乎乾坤中賀<lb/>
㳟惟尊號太上皇帝大徳動天至仁格物自謳歌之歸<lb/>
舜道得其傳致夀富之在堯尊無二上届昌期於繞電<lb/>
<pb n="KR4d0219_WYG_012-2b"/>
祝難老於後天臣頃自下僚驟䝉顯用懐恩未報勤香<lb/>
火以奉祠歸命尤䖍望雲天而拱極<lb/>
天開萬福運應千齡式臨繞電之辰用致呼嵩之祝中<lb/>
賀㳟惟尊號太上皇帝量包萬有徳合兩儀澤久寖於<lb/>
綿區人歌累洽道忽傳於聖子世樂重華玩意太清潛<lb/>
心衆妙百王莫及髙風獨揖於陶唐萬夀無疆洪祚益<lb/>
過於郟鄏臣銜恩未報戀徳方深誦天保之詩既專祝<lb/>
日想塗山之會更切望雲<lb/>
<pb n="KR4d0219_WYG_012-3a"/>
得吾道而上為皇𦕈覿希夷之藴有天下者尊歸父誕<lb/>
膺愛戴之誠敢因載夙之期躬致無疆之祝中賀㳟惟<lb/>
尊號太上皇帝聖神廣運清净無為厖恩渗漉於綿區<lb/>
盛治光華於汗簡寛仁大度垂漢祖之規模安樂延年<lb/>
邁周王之夀考神人溢喜夷夏同歸臣久逺清光坐糜<lb/>
榮祿昌期難遇適符流虹繞電之辰垂照無私敢罄就<lb/>
日望雲之意<lb/>
律應㽔賔方帝舜歌風之日慶流華渚實皇穹降聖之<lb/>
<pb n="KR4d0219_WYG_012-3b"/>
期動喜色於兩宫溢歡聲於四海中賀㳟惟尊號太上<lb/>
皇帝沉潛淵黙燕養希夷申命自天睿筭已隆於七袠<lb/>
大徳得夀景命行卜於萬年適臨載夙之辰宜享無疆<lb/>
之福臣奉祠香火歸老山林北闕稱觴莫簉臣工之列<lb/>
南山祈夀徒歌天保之篇<lb/>
帝乃誕敷文徳巳措國於昇平天其申命用休遂延年<lb/>
於安樂慶臨載育歡溢羣生中賀竊以佑民而作君師<lb/>
修政以撫億兆兼懐南北卓冠古今自膺福報以無窮<lb/>
<pb n="KR4d0219_WYG_012-4a"/>
故享夀祺而益逺㳟惟尊號太上皇帝蒼旻饗道黄屋<lb/>
非心五百嵗春五百嵗秋閲靈根於南楚三千年華三<lb/>
千年實開皓宴於西池對兹震夙之辰宜戒簡穰之祉<lb/>
臣退藏田里寢逺闕庭㑹弁如星莫簉班於鵷鷺奉觴<lb/>
望日第馳頌於松椿<lb/>
皇穹申命誕垂箕翼之光溥海儲祥更衍喬松之筭懿<lb/>
兹殊祉甫為昌辰中賀㳟惟尊號太上皇帝徳並兩儀<lb/>
治髙千古撥亂世以反正獨致中興樂成功而不居躬<lb/>
<pb n="KR4d0219_WYG_012-4b"/>
行内禪道傳聖嗣慶溢敷天載戢干戈六十年華戎兼<lb/>
愛盡闢農畆三萬里民物咸熈隂徳既隆繁禧斯介幾<lb/>
閲蟠桃之華實益享大椿之春秋臣田里退休雲霄在<lb/>
望想漢廷之簮紱競集龍樓祝堯夀之岡陵徒深鼇抃<lb/>
天開地闢篤生神聖之君治定功成退慕希夷之道式<lb/>
臨誕日彌溢歡聲中賀恭惟尊號太上皇帝徳冠帝皇<lb/>
仁均戎夏撥亂反正復境土於雲擾之時埀拱無為措<lb/>
生靈於堵安之地宜有鴻厖之繁祉來符震夙之昌辰<lb/>
<pb n="KR4d0219_WYG_012-5a"/>
臣賦質無堪䝉恩最渥巳挂冠而歸里阻搢笏以稱觴<lb/>
凝睇堯階既竭華封之祝服膺周雅更歌天保之詩<lb/>
　　賀㑹慶節表<lb/>
重明合璧遥聨析木之宫寳耀環樞早應猗蘭之殿歡<lb/>
騰寰字喜溢宸闈中賀㳟惟皇帝陛下睿智有臨聖神<lb/>
廣運日致其孝刑四海于一家天覆之仁子兆民於兩<lb/>
國兹属誕彌之慶茂膺長發之祥臣秩視宰司躬逢聖<lb/>
旦仰瞻漢殿阻稱萬壽之觴願效唐臣敬上千秋之録<lb/>
<pb n="KR4d0219_WYG_012-5b"/>
會兩曜於析木之津愛紀誕彌之慶衍萬夀於華封之<lb/>
祝茂昭歸美之誠式届昌辰惟深善頌中賀㳟惟皇帝<lb/>
陛下乾坤毓徳海嶽儲休躬孝儉於一堂措昇平於四<lb/>
裔遂令寰宇載戢干戈生齒實繁孰不知於帝力年齡<lb/>
益富于以表乎天心既躋虞舜之垂衣永法老萊之戯<lb/>
綵臣自離魏闕久卧漳濵阻陪列辟之聨稱觴丹陛惟<lb/>
仰太陽之照傾藿青霄<lb/>
佑下民而作君祥開陽月祝聖人而使夀情竭華封敢<lb/>
<pb n="KR4d0219_WYG_012-6a"/>
伸報上之誠冀動盖髙之聴中賀㳟惟皇帝陛下徳符<lb/>
乾健治合離明下武繼文暢天威於有截重華恊帝盡<lb/>
子道以無為氣届嚴凝時當震夙咸賴一人之有慶共<lb/>
稱萬夀之無疆臣喜穀旦之初臨傾葵心而冞切阻預<lb/>
臣工之列同奉稱觴徒歌天保之篇仰祈鴻筭<lb/>
運際中興吉惟良月訂是穀旦篤生聖人載騰率土之<lb/>
歡庸介後天之算中賀㳟惟皇帝陛下道髙萬古徳配<lb/>
兩儀法堯思之聰明懋禹躬之勤儉輯被休祥之証來<lb/>
<pb n="KR4d0219_WYG_012-6b"/>
符震夙之辰瑞紀星躔燦長明之箕翼詩歌天保沸同<lb/>
祝之岡陵臣職奉外祠心馳内闕阻預稱觴之列第䖍<lb/>
傾藿之誠<lb/>
天開景命厯數綿於億萬年運際中興聖人生於五百<lb/>
歳式是載育之旦咸輸歸美之誠中賀㳟惟皇帝陛下<lb/>
離徳重明乾剛至健嗣堯廣運㳟承濬哲之規纉禹美<lb/>
功坐享平成之效甫當良月茂屇昌辰璧月珠星炳光<lb/>
芒而薦祉氷天桂海駿奔走以來王沸北闕之簮紳歌<lb/>
<pb n="KR4d0219_WYG_012-7a"/>
南山之松栢臣歸閒故里恩錫外祠萬夀稱觴莫預在<lb/>
廷之列一心傾藿惟知拱極之誠<lb/>
龍飛得位一千載以題期虎拜揚休九五福而曰夀仰<lb/>
重明之麗正屬良月之就盈敢輸戀闕之忠敬上後天<lb/>
之祝中賀㳟惟皇帝陛下誠參穹壤慶篤家邦徳業山<lb/>
髙而日昇號令風行而雷動盡循堯道禮樂著法度彰<lb/>
善繼文謨弓矢櫜干戈戢當電繞虹流之節溢嵩呼鼇<lb/>
抃之歡臣蚤幸依乗晩方閒退雲霄在逺阻陪前殿之<lb/>
<pb n="KR4d0219_WYG_012-7b"/>
稱觴溝壑未填惟頌南山而報上<lb/>
作之君而作之師天心有在必得名而必得夀帝徳罔<lb/>
愆爰屇昌辰䖍申善頌中賀㳟惟皇帝陛下誕膺駿命<lb/>
奄有綿區舞干羽于兩階蠻夷効順執玉帛者萬國華<lb/>
夏傾心既行勝殘去殺之仁斯得久視長生之道臣挂<lb/>
冠請老望闕馳神誦天保之詩敢忘歸美罄華封之祝<lb/>
少見輸忠<lb/>
穹壤開祥天子建中和之極國家䝉福聖人綿福夀之<lb/>
<pb n="KR4d0219_WYG_012-8a"/>
期式丁震夙之辰敢後升恒之祝中賀恭惟皇帝陛下<lb/>
道符乾健治繼離明冠孝儉於百王運武文於四海雲<lb/>
行雨施巍乎舜徳之出寜日居月諸皇矣周仁之丕冒<lb/>
宜鴻休之滋至介穀旦之初臨臣卧疾衡廬馳神楓陛<lb/>
君門甚逺第瞻北極以傾心睿算無疆更頌南山而歸<lb/>
美<lb/>
燕謀紹慶肇開衍裕之祥虹渚流光愛紀誕彌之瑞亶<lb/>
惟榖旦同祝夀祺中賀㳟惟皇帝陛下天縱聰明日躋<lb/>
<pb n="KR4d0219_WYG_012-8b"/>
道徳兼懐南北致三萬里之昇平並格髙深享億千年<lb/>
之福祉臣念昔鳳龍之攀附惟今鹿豕之交游想漢殿<lb/>
之稱觴莫陪就日效華封而申祝唯誦後天<lb/>
兩曜㑹于析木爰紀誕彌三呼起于嵩山是彰錫美慶<lb/>
均海宇喜溢親闈中賀㳟惟皇帝陛下克紹丕圖誕膺<lb/>
景命得堯舜禹湯之純懿究詩書禮樂之精㣲心宅静<lb/>
淵閲萬幾有神明之斷躬行仁義措一世登晏粲之塗<lb/>
式臨震夙之辰宜衍升恒之算臣蝸蟠里社鵠望天墀鬱<lb/>
<pb n="KR4d0219_WYG_012-9a"/>
鬰葱葱徒想盈庭之佳氣穰穰簡簡苐馳擊壤之歡聲<lb/>
　　正旦賀太上皇帝表<lb/>
日匝經纒肇兩儀之交泰帝尊慈極觀萬宇之回春慶<lb/>
恊神人歡均華夏中賀㳟惟尊號太上皇帝詒謀燕翼<lb/>
玩意穆清俯授四時昔謹堯天之厯象仰齊七政今孚<lb/>
舜旦之璣衡甫臨獻歳之辰茂擁皇穹之佑臣乞身故<lb/>
里叨祿内祠莫隨未央殿之朝侑稱栢酒遥下大安宫<lb/>
之拜祈介椿齡<lb/>
<pb n="KR4d0219_WYG_012-9b"/>
寳厯紀元載堯天之欽授玉巵奉夀洽漢殿之歡呼喜<lb/>
動寰瀛尊歸慈極中賀㳟惟尊號太上皇帝詒謀燕翼<lb/>
契道希夷閲春秋於八千植基圖于億萬氣回暘谷方<lb/>
班象魏之和禮舉大安共上華封之祝臣夙䝉眷㧞晩<lb/>
遂閒休歳序告新莫預稱觴之列雲霄在望徒傾戀闕<lb/>
之心<lb/>
頒厯堯天喜青陽之應律奉巵漢殿祈紫極之齊齡慶<lb/>
衍兩宫歡騰萬宇中賀㳟惟尊號太上皇帝聖神廣大<lb/>
<pb n="KR4d0219_WYG_012-10a"/>
道徳希夷問之野問之朝咸知帝力得其名得其夀允<lb/>
恊民心順迎開泰之三陽茂擁維祺之五福臣卧痾故<lb/>
里阻覲嚴宸百辟雲從莫簉頌椒之列九重天逺苐深<lb/>
傾藿之誠<lb/>
　　正旦賀皇帝表<lb/>
斗建璿杓肇紀萬年之厯天臨黼座誕膺四海之圖慶<lb/>
溢宸闈歡均寰宇中賀㳟惟皇帝陛下乗離繼治出震<lb/>
握符道與時行順隂陽而育物徳侔乾健體中正以宜<lb/>
<pb n="KR4d0219_WYG_012-10b"/>
民甫臨獻歲之辰茂擁皇穹之佑臣叨分外服阻覲清<lb/>
光瞻彼闕庭靄非霧非煙之氣祝吾君夀賦如山如阜<lb/>
之詩<lb/>
歳之朝月之朝肇開萬紀天所助人所助咸萃一人<lb/>
百福是遒四方來賀中賀㳟惟皇帝陛下乾坤合徳日<lb/>
月並明歛福錫民恩既隆於左右對時育物道更妙於<lb/>
財成兹茂履於三陽宜誕敷於多祉臣身逢盛旦職係<lb/>
齋庭北闕稱觴雖莫陪凡百執事南山祝夀徒能歌於<lb/>
<pb n="KR4d0219_WYG_012-11a"/>
萬斯年<lb/>
在璿璣以齊七政肇序三陽執瑁圭而朝諸侯斂時五<lb/>
福尊歸震極慶浹寰瀛中賀㳟惟皇帝陛下接統循堯<lb/>
履端行夏嗣休明於寳厯頒正朔於路朝羽葆葳㽔親<lb/>
奉慈闈之夀丹墀拜舞歡傳嵩岳之呼臣遭承平乞<lb/>
身閒退稱觴榖旦莫陪漢殿之儀向日葵心惟效華封<lb/>
之祝<lb/>
法嚴五始仰明聖之體元序正三陽慶乾坤之交泰惟<lb/>
<pb n="KR4d0219_WYG_012-11b"/>
皇建極斂福錫民中賀㳟惟皇帝陛下申命自天重華<lb/>
恊帝省歳時而不忒嗣歴服以無疆燕寢鷄鳴奉親歡<lb/>
於億載龍墀振鷺藹和氣於千官臣屏處田閭逖違軒<lb/>
陛香飄合殿莫綴武於槐楓日近長安徒傾心於葵藿<lb/>
　　冬至賀太上皇帝表<lb/>
陽氣潛萌於泉應七日之來復聖人退藏于密觀萬物<lb/>
之資生慶溢慈闈和薫廣宇中賀㳟惟尊號太上皇帝<lb/>
道髙太極徳冠百王舜子丕承爰釋鴻圖之負堯天難<lb/>
<pb n="KR4d0219_WYG_012-12a"/>
老載迎鳳厯之長兹茂對於昌辰宜倍膺於純嘏臣領<lb/>
祠京邑歸築山樊莫隨漢殿之奉巵歡呼為夀第祝周<lb/>
家之定鼎安樂延年<lb/>
氣復黄宫茂對物滋之始祥開紫殿寅賔日至之長中<lb/>
賀㳟惟尊號太上皇帝措世昇平凝神清穆適臨慶旦<lb/>
翕受繁禧鳯駕來朝雲擁充庭之鵷序獸爐深炷煙濃<lb/>
滿䄂之龍香臣恩許歸鄉病難趨闕莫與稱觴之列徒<lb/>
懐傾藿之心<lb/>
<pb n="KR4d0219_WYG_012-12b"/>
魯觀瞻天式紀五雲之瑞堯宫望日喜添一線之長運<lb/>
偶明時尊歸慈極中賀㳟惟尊號太上皇帝心游淵黙<lb/>
道契希夷成功髙蹈於羲皇丕緒親傳於舜子對新陽<lb/>
之來復茂景貺之攸崇夀舉玉巵慶延寳厯臣乞身軒<lb/>
陛謝事丘園挂神武之衣冠莫與稱觴之列仰大安之<lb/>
牆宇徒深戀闕之誠<lb/>
叢霄效瑞彩毫已布於五雲麗日流空繡閤初添於一<lb/>
線既體純乾之剛健宜膺來復之吉亨普率騰歡神祗<lb/>
<pb n="KR4d0219_WYG_012-13a"/>
薦祉中賀㳟惟尊號太上皇帝道超古昔志契希夷黄<lb/>
屋非心堯帝欽明而克遜靈臺在鎬武王安樂以延年<lb/>
式丁亞嵗之臨斯衍繁禧之錫臣属歸田里已挂衣冠<lb/>
漢殿伸儀莫簉鵷鴻之列華封請祝敢輸葵藿之誠<lb/>
　　冬至賀皇帝表<lb/>
月吉頒常位正臨於平朔陽來恊序氣潜兆於黄鍾喜<lb/>
溢神人慶流宗社中賀㳟惟皇帝陛下誠參造化道覆<lb/>
華夷健徳時行幹三㣲於天統神功黙運錫五福於民<lb/>
<pb n="KR4d0219_WYG_012-13b"/>
編坐迎日至之長茂擁川増之祉臣夙叨近列幸際昌<lb/>
辰奉萬歳之觴莫簉金閨之彦瞻五雲之瑞遥知玉燭<lb/>
之和<lb/>
玉厯頒冬肇太和於天統璿杓建子迎至日於箕躔萬<lb/>
寳向榮四方來賀中賀恭惟皇帝陛下徳侔乾健治對<lb/>
離明體道冲虚以待隂陽之定觀時消長黙傳天地之<lb/>
心茂臨復旦之長坐擁泰亨之祉臣夙叨邇列忻際昌<lb/>
期嶽抃嵩呼遥祝萬年之夀珠連璧合永觀七政之齊<lb/>
<pb n="KR4d0219_WYG_012-14a"/>
氣轉洪鈞應嶰筩而來復君臨紫極舒寳厯以迎長慶<lb/>
洽三靈歡騰萬宇中賀㳟惟皇帝陛下受堯一道恊舜<lb/>
重華探端天統之㣲幹旋妙造體徳乾元之大發育含<lb/>
生履兹至日之亨益茂閎休之對臣進䝉舊眷退奉内<lb/>
祠雖違咫尺天威身居緑野唯上千萬歳夀神詣丹墀<lb/>
律應黄鍾登魯臺而紀瑞祥開紫極嗣堯厯以迎長新<lb/>
陽初肇於地中和氣潛回於宇内中賀㳟惟皇帝陛下<lb/>
對時育物正事承天當七日來復之期膺萬夀無疆之<lb/>
<pb n="KR4d0219_WYG_012-14b"/>
祉鳴鑾夙駕玉巵前奉於親歡法座昕朝金鑑式裒於<lb/>
輿頌臣屏居田里待盡桑榆睠節令之推遷念江湖之<lb/>
逾逺職叨三事莫陪拱北之班情戀九閽第切維南之<lb/>
祝<lb/>
律應陽來式騐琯灰之動日行南至喜添宫線之長媚<lb/>
兹一人斂時五福中賀恭惟皇帝陛下道闗百聖徳合<lb/>
二儀建皇極以錫民撫庶邦而來享中嚴黼座巳班埀<lb/>
拱之朝前奉玉巵復上大安之夀臣位叨三事身逺九<lb/>
<pb n="KR4d0219_WYG_012-15a"/>
閽稱觴莫綴於鵷行戀闕敢伸於燕賀<lb/>
玉琯飛灰喜初陽之温厚銀臺觀祲見瑞氣之氤氲作<lb/>
善降祥以時受祉凡居生息罔不忻愉中賀恭惟皇帝<lb/>
陛下道與天通政由徳發體兩儀之大造物各得宜洽<lb/>
四表之懽心人皆知孝届兹亞歳茂擁殊禧臣解組歸<lb/>
田望雲擊壤千官會弁想花覆於彤墀萬壽稱觴徒心<lb/>
馳於華闕<lb/>
　<lb/>
<pb n="KR4d0219_WYG_012-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鄮峯真隱漫録巻十二<lb/>
</p>
<p>
</p>
  </div>
</body>
</text>
</TEI>
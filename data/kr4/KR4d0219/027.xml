<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鄮峯真隠漫録巻二十七</head> <lb/>
    <p>
<pb n="KR4d0219_WYG_027-1a"/>
欽定四庫全書<lb/>
　鄮峯真隠漫録巻二十七<lb/>
　　　　　　　　　　　　　宋　史浩　撰<lb/>
　啓<lb/>
　　餘姚尉到任謝提刑秦啓<lb/>
卑官初效敢辭五斗之微大度兼容幸處二天之下退<lb/>
惟孤蹤殆有宿縁慰在心胷喜見顔色竊以自昔得君<lb/>
而行道類能擇士以成功季世以還兹風漸息天吏有<lb/>
<pb n="KR4d0219_WYG_027-1b"/>
玉石俱焚之患宗伯負聖愚同滯之名惟聖朝委任之<lb/>
盡公故仕路升沈之不濫秉鈞造化師臣可比商阿衡<lb/>
攬轡澄清監司有若范孟博領袖之儒既進衣冠之氣<lb/>
復伸遂俾駑材獲依燕厦兹蓋伏遇某官先生業隆濟<lb/>
世道茂佐王懿師友之淵源偉風姿之閑雅氣凌雲而<lb/>
詞吐鳯壓桂籍以登仙鹽煮海而茶摘山擁星軺而裕<lb/>
國兹膺妙簡就領平反制百姓於刑之中輔一人好生<lb/>
之徳行提金印入亞槐庭故於揚清激濁之辰已有登<lb/>
<pb n="KR4d0219_WYG_027-2a"/>
明選公之量來依使節宜有賢人如某者拙直無堪迂<lb/>
疎弗顧南宫較藝偶參八士之間東邑執鞭正處百寮<lb/>
之底負郭初無於二頃倚門幸有於偏親張頥待哺者<lb/>
指殆盈千需次及瓜者歳㡬踰五頃備員於海嶠實禀<lb/>
命於使臺既獲具於舂炊遂免傾於溝壑銜恩已厚論<lb/>
報何賖豈期萍梗之來又託雲天之芘䞇見方隨於僚<lb/>
屬階升已齒於姓名顧微賤之不遺知并包之有素果<lb/>
容視職以試微勞某敢不求所未聞脩其可願甄陶甚<lb/>
<pb n="KR4d0219_WYG_027-2b"/>
邇難忘借便之風雲頂踵未衰盡是酬恩之日月<lb/>
　　請曹監務惠詩巻啓<lb/>
巨軸雲天巻千軍之筆陣寒閭蓬蓽起萬丈之文光望<lb/>
外得之顔間喜見恭惟某官英林獨步藝圃孤芳清淨<lb/>
一言雅得蓋公之道雍容八斗逺追子建之才雖希鷰<lb/>
頷虎額之功名綽有蘭臺石渠之標致高軒屢過賤士<lb/>
不遺賸傾珠玉之珍來寵茅茨之下伏念某錢神影遁<lb/>
瘧鬼鼎來久乖珠履之游徒使韋編之絶遺我錦繡段<lb/>
<pb n="KR4d0219_WYG_027-3a"/>
固知何以報之長畱天地間敢不謹其藏也其為感幸<lb/>
罔既敷陳<lb/>
　　謝王承務惠詩啓<lb/>
浮磬清香久傳舜水擲金高作不減台山誦也知珍賁<lb/>
之甚寵某人詞場老驥文海脩鯨窮當益堅學而不厭<lb/>
自衣冠之南渡聞杖履之東游蓬甕是居虀鹽不飽紉春<lb/>
蘭而為佩茹秋菊以療饑故紛然獨富於簡編而穆若<lb/>
見遺於珠玉一字必有法已踰衮繡之榮十襲謹所藏<lb/>
<pb n="KR4d0219_WYG_027-3b"/>
愧乏瓊瑤之報其為欣感莫究頌言<lb/>
　　謝秦提刑舉關陞啓<lb/>
駛步踵門排蒿藜而驚聴薦詞溢目煥星斗以生光惟<lb/>
不間孤危落莫之人乃所謂慷慨特達之士幸既踰於<lb/>
初望感尤切於中扃竊以環連六七州棊列數十縣吏<lb/>
既繁於稱職章乃拘於定員部使者雖急於摉揚門弟<lb/>
子或先於權要自非識足以破流俗之見徳可以追古<lb/>
人之公則何以遽越常情首甄寒士如某者愚無足論<lb/>
<pb n="KR4d0219_WYG_027-4a"/>
志或可憐聮袂横經困虀鹽於庠序悲吟擁鼻敝雕篆<lb/>
於詞章矯矯亢亢而窮靡能違吁吁坦坦而巧不可冀<lb/>
㡬無成於畫虎偶見取於彈蠅猥取下僚敢矜薄伎灰<lb/>
心已久燭已甚明豈謂上陳之愽招先於衆人之不及<lb/>
顧簡編莫究難當該洽之稱曽箠楚未辭有媿嚴明之<lb/>
譽兹蓋伏遇某官先生文中之虎人中之龍乘軺為道<lb/>
路平反推轂以羣材自任遂先當路賜一言華衮之襃致<lb/>
使微人増九鼎泰山之重某敢不脩其可願益所不能<lb/>
<pb n="KR4d0219_WYG_027-4b"/>
已覩鳯麟喜慶風雲有便誓圖犬馬答酬鈞冶無私<lb/>
　　母生日謝惠詩詞啓<lb/>
綵服供歡方介萱堂之壽錦囊拜貺遽增蔀屋之光不<lb/>
圖菽水之窮居乃獲珠璣之重寳親顔益悦子道為榮感<lb/>
佩之深敷宣莫既<lb/>
　　謝秦提舉轉求舉剡啓<lb/>
薦章闕一㡬廢前功吏考及三曲䝉再造非繄君子有<lb/>
成人之美曷使小人遂無厭之求揣分巳踰捫心知感<lb/>
<pb n="KR4d0219_WYG_027-5a"/>
伏念某羇窮有素樸拙無堪為儒不信其誤身謂士當<lb/>
逢於知已自處執鞭之列已叨推轂之恩比及三年未成<lb/>
一簣故靡嫌於再瀆祈收效於垂成軫念孤寒謂求而<lb/>
不得者有矣果推特達乃乞諸其鄰而與之遂令滿罷<lb/>
之間獲有闗陞之望兹葢伏遇某官先生真儒氣象大<lb/>
治範模以士之不達為已憂以道之將行為已任燕雀<lb/>
既依於大厦江海以萃於百川眷比萍蹤殆終𤓰戍辱<lb/>
衮裦之引重致鶚薦之鼎來求寳劒於得玉之餘皆曰<lb/>
<pb n="KR4d0219_WYG_027-5b"/>
一之為甚欲熊掌於取魚之後豈意二者得兼顧兹成<lb/>
就之功實出始終之賜某敢不益堅素履深寘丹衷期<lb/>
收末路之功名用答洪私之造化<lb/>
　　謝李運使舉改官啓<lb/>
效官無狀久記二天論薦有文遽叨一鶚賜惟特達心<lb/>
實感銘伏念某陋巷窮生窮途漫仕自塵末第每困長<lb/>
貧雪案螢囊雖望古人之挾策蒼顔鶴髮未酬慈母之<lb/>
倚門勉圖寸進之階愧乏三書之䞇豈謂義高忽賜襃<lb/>
<pb n="KR4d0219_WYG_027-6a"/>
章出自不求是為真賞兹蓋伏遇某官先生儒林宗匠<lb/>
仕路楷模惟華要之踐揚以退恬為持守雅被廟堂之<lb/>
眷遂膺漕輓之權曽不及期以聞報最爰寵蕃宣之寄<lb/>
載頒愷悌之良茂養功名將登樞近雖匹夫之弗獲亦<lb/>
一字以為榮致此孱愚誤䝉收録某敢不益脩士檢謹<lb/>
守官箴期收後效之尋常用答洪私之萬一<lb/>
　　謝曹知府轉求舉剡啓<lb/>
飛章一上已叨羽翼之恩賜衮再臨更出齒牙之論惟<lb/>
<pb n="KR4d0219_WYG_027-6b"/>
曲懐於成就故倍費於陶鎔揣已何能捫心知感竊以<lb/>
昔者上臣之事主何脩何營在乎直道而薦賢不進不<lb/>
巳季世以往兹風遂凋一償權寵之干求不恤人材之<lb/>
用否此惟聊爾彼亦藐然故於晚節末路之間罕有酬<lb/>
徳歸恩之意不圖今日乃遇古人伏念甕牖寒生箕裘<lb/>
薄伎艱難險阻固巳備嘗歴落嶔﨑亦復可笑自效官<lb/>
於下邑期盡力於公家彼怙勢以私沽此縁情而私謁<lb/>
毎有剗蠧鋤根之志曾無投鼠忌器之思既仇怨之蝟<lb/>
<pb n="KR4d0219_WYG_027-7a"/>
生宜謗訾之蜂起雖事無株柢雀角之訟不興而言或<lb/>
波流虎市之疑未免自非識高一世明燭四方曷使孤<lb/>
蹤尚依洪造匿瑕藏垢既許過之不彰吹枯噓生又使<lb/>
仕之必進顧兹幸㑹殆有宿縁兹蓋伏遇某官先生材<lb/>
大有容徳尊無玷胷中之鑑若止水天下之事無全牛<lb/>
自昔初階逮今達宦政同召杜而黎民仰為父母亷若<lb/>
夷齊而羣吏畏如神明使專城分閫之人悉如公則四<lb/>
海九州之内孰不治貪夫落膽或遷善以自新寒族歸<lb/>
<pb n="KR4d0219_WYG_027-7b"/>
心毎至誠而與進今求而不得者有矣乃乞諸其鄰而<lb/>
與之致此𤨏材曲諧再造某敢不益思砥礪期稱品題<lb/>
特達高情難與俗人言也夤縁異日當以國士報之<lb/>
　　代人謝曹知府舉試刑法啓<lb/>
鶚書借寵駛步迅臨仰瞻華衮之一言俾習金科之三<lb/>
尺得之滿望感亦盈懐竊以縉紳之徒莫先儒雅以飭<lb/>
事刀筆之吏類多慘刻而少恩惟二者之兼通乃一時<lb/>
之盡善豈伊是選輙逮微人如某材實迂疎識尤矒昧<lb/>
<pb n="KR4d0219_WYG_027-8a"/>
昔居芹頖嘗游半刺之恩波兹處鹽車雅蔭元侯之徳<lb/>
宇念已及瓜而受代猶思附驥以為榮輒貢忱誠上祈<lb/>
收録果興襃於鴈塔俾造跡於龍門念非明習之人曷<lb/>
稱至公之舉雖知勉效其奈孱庸兹蓋伏遇某官先生<lb/>
仁義並隆恩威允濟宏開幕府奉行堯舜之教條盡率<lb/>
藩垣同致成康之習俗盡衣冠而不代掃囹圄以告空<lb/>
皆由律法之素明遂使奸邪之初畏顧惟末學亦許希<lb/>
蹤某敢不逺慕直清近師愷悌期去舞文之弊誓酬造<lb/>
<pb n="KR4d0219_WYG_027-8b"/>
物之恩<lb/>
　　代汪縣丞請張運使舉改官啓<lb/>
孔書借寵蓋在一言和璧稱珍必因三獻非繄君子有<lb/>
成人之美曷使小人遂無厭之求幸出宿縁感深恩地<lb/>
伏念某賦資樸拙為學荒唐蚤以賞延繆叨仕進秋風<lb/>
得便刷翎偶幸於一鳴春浪化魚㸃額未登於三級﨑<lb/>
嶇走吏之役闒葺催征之勞雖及瓜成七考之書而削<lb/>
木遇三年之禍分甘退伏心敢覬覦夙遭當世之偉人<lb/>
<pb n="KR4d0219_WYG_027-9a"/>
肯作寒生之巨芘衮言初上巳獲陞資鶚薦再揚遂諧改<lb/>
秩謂求而不得者有矣乞諸其鄰而與之眷兹成就之<lb/>
恩實出始終之造兹蓋伏遇某官儒林碩徳朝著明師<lb/>
久歴要華屢膺眷注乘軺拱日餉已給於闗中持節觀<lb/>
風錢已流於地上雖拜青氊之命未忘緑野之居琳宫<lb/>
益務於養高芝檢行聞於促召將參謀於洪化期並賜於<lb/>
蒼生當處燕怡亦懐誘掖致兹孱𤨏猥辱周旋某敢不<lb/>
恪守官規勤脩士操已知今日丈人厚而丈人真當誓<lb/>
<pb n="KR4d0219_WYG_027-9b"/>
此心國士遇而國士報其為感戴罔究敷宣<lb/>
　　謝交代新餘姚尉啓<lb/>
竊食無功每抱妨賢之愧及瓜有代兹為善後之圖方<lb/>
翹首以望旌車遽奉緘而拜珠玉將其厚意乃見交情<lb/>
恭惟交代某官夙稟天材妙傳家學擅文章於宇内蓋<lb/>
是青氈表閥閲於江東實高烏巷聊淹驥足來佐雷封<lb/>
伏念某疎拙無能孱庸有素一官投老謾言禄在其中<lb/>
三歳終更所喜繼之者善是為天幸夫豈人謀糠粃在<lb/>
<pb n="KR4d0219_WYG_027-10a"/>
前正賴匿瑕之徳瓊瑤為好殊無論報之方行先馬首<lb/>
之途迎預喜龍鱗之攀附其為欣願罔罄敷陳<lb/>
　　謝松陽沈主簿啓<lb/>
棘闈捧檄初窺黄巻之詞華梓里停驂又識紫芝之風<lb/>
采一辭崇屏五見周星雖尺書莫叙於寒暄而寸意靡<lb/>
忘於朝夕不圖鱗翼遽寵珠璣仰佩至情俯慙不敏恭<lb/>
惟某官儒林直榦藝圃孤芳窮當益堅學而不厭紉春<lb/>
蘭而為佩茹秋菊以療饑故紛然獨富於簡編而藉甚<lb/>
<pb n="KR4d0219_WYG_027-10b"/>
有聲於場屋龜峯較敵已號無雙蘭省奏功遂居第一<lb/>
有光吾道大惬鄉評方捷音之再傳激鄙悰而倍喜豈<lb/>
唯羣來數千士盡覺膽寒伊余同事六七人始知心服<lb/>
鸞棲未久鳯檢行頒當從石渠天禄之間即造金馬玉<lb/>
堂之上詳觀器識必至公台某學不逮人才非濟世雖<lb/>
棲身於泥滓每抗志於雲霄顧此暮途巳窮五技偶於<lb/>
髙作或見一斑昔荷借於齒牙今復飛於翰墨一字必<lb/>
有法寵踰華衮之榮十襲謹所藏永曜私門之寳其為<lb/>
<pb n="KR4d0219_WYG_027-11a"/>
感愧罔罄敷陳<lb/>
　　代周撫幹謝湯運使舉闗陞啓<lb/>
逸幕奔馳之吏績效無聞外臺薦舉之章褒揚猥及高<lb/>
風所被朽質增榮竊以自昔遭時遇主而有為必在舉<lb/>
善進賢為急務窮之所養達而可行入佐天子則坐廟<lb/>
堂而總百官出將王命則按封部而察羣吏故流品於<lb/>
焉甄别而清濁賴以激揚中外之體相資委任之權惟<lb/>
一凡以成政事之大要在得人才為先慶賞爵禄之所<lb/>
<pb n="KR4d0219_WYG_027-11b"/>
施雖一出於明主品題推挽之所自誠有待於宗工審<lb/>
才能之短長驗窾端於聲實匪唯稱譽於一旦必將保<lb/>
任其終身夫豈妄庸可膺清舉如某者駑駘下乘樗櫟<lb/>
散材夙叨世賞之延濫厠士途之末果藝無取顓䝉不<lb/>
移卑棲靡憚於徒勞孤跡敢希於寸進何期幸㑹得所<lb/>
依歸兹蓋伏遇某官襟宇粹明才猷彊濟千尋挺建木<lb/>
之秀咸推所高百丈藴符南之鋼無施不可上心簡在<lb/>
士論攸歸試才薦屈於乘軺峻召即還於從橐將翊隆<lb/>
<pb n="KR4d0219_WYG_027-12a"/>
於興運用博彚於羣材致此衮裦特從隗始某敢不益<lb/>
修業履彌激懦衷砥節首公期不負於知巳捐軀報徳<lb/>
尚有待於他時<lb/>
　　代周監嶽謝湯丞相差遣啓<lb/>
饑寒所迫輒用投誠聖賢相逢果䝉從欲奉朱陵之香<lb/>
火供白髮之膬甘為幸既多懐慙亦至竊以仁人在上<lb/>
孝治為先東内隆歡既整淵衷之齋慄南陔致養又聞<lb/>
上宰之祗承推兹錫類之恩孰有無母之國如某者迂<lb/>
<pb n="KR4d0219_WYG_027-12b"/>
疎有素樸拙奚堪毎惟菽水以悦親敢意雲霄之得路<lb/>
效官幕府以免曠瘝得禄祠廷尤知僥倖兹蓋伏遇國<lb/>
史僕射相公大忠許國純孝宅公徳髙曾閔之科治格<lb/>
唐虞之世兹欲及人之老遂施造物之仁捧檄而歸喜<lb/>
可知也倚門而望幸巳得之某敢不念禄無功歸恩有<lb/>
自當子母相依之日榮若萬鍾惟君臣慶㑹之秋願隆<lb/>
千載庶持此念仰報大鈞過此以還未知所措<lb/>
　　謝兵部楊尚書舉自代啓<lb/>
<pb n="KR4d0219_WYG_027-13a"/>
紬四庫之祕文居慙尸素拜一緘之華衮遽荷品題顧<lb/>
惟款啓之寡聞曷稱褒揚之大賜竊以堯登伯禹稷卨<lb/>
因著厥功唐用𤣥齡王魏乃盡其直是皆欲時見信故<lb/>
先謂己不如一懐事君以人之心盡掃妬賢嫉能之弊<lb/>
必求同徳比義始可並駕齊驅如某者才不逮人學非<lb/>
為已徒縁弓冶獲造衣冠三年璧水之横經嘗從驥尾<lb/>
半歳蓬山之竊食更被鶚書吹嘘悉自於師門晩暮益光<lb/>
於仕路念此執鞭之志已得為榮顧今推轂之恩乃過<lb/>
<pb n="KR4d0219_WYG_027-13b"/>
所望自惟得此如弗稱何矧無雄篇大冊自衒其詞章<lb/>
亦乏闊論髙談以陳其謀畧孳孳固以所養蓋亦當然<lb/>
兀兀不敢尚人未為過分既賜之以孝㢘之目又許之<lb/>
以靜退之風下駟忽作驊驑未離冀北斷木被之文采<lb/>
大異溝中豈伊單平得此際㑹兹蓋伏遇某官先生斯<lb/>
民先覺間世真儒自從西蜀之盍歸咸謂東坡之復起<lb/>
肆本朝百七十載魁多士萬二千人見者固自䧏心聞<lb/>
之亦皆歛衽頃辭𤨏闥進直玉堂益被眷於九重乃陞<lb/>
<pb n="KR4d0219_WYG_027-14a"/>
華於八座俯循故事猥及陳人借以齒牙欲其卵翼某<lb/>
敢益堅操履期副提撕今日聲華巳權輿於剡牘他年<lb/>
蹤跡當造化於鈞陶<lb/>
　　除司封郎官兼建王府直講謝宰相啓<lb/>
紬書天禄未探金匱之珍藏主爵星垣更忝兔園之末<lb/>
至得踰所望榮實為慙竊以天官分屬於郎曹清唯執<lb/>
秩王邸肇新於賔友重在談經永惟二者之兼宜極一<lb/>
時之選豈徒守名器不假之戒抑亦申社稷無疆之休<lb/>
<pb n="KR4d0219_WYG_027-14b"/>
如某者材本不高性惟甚下幼悲陟岵幸殖萱之在堂<lb/>
老喜彈冠方采芹而樂泮偶際聖皇之總攬式逢碩輔<lb/>
之登庸夙荷帡幪屢汚甄冶三年璧水靜脱風波一歳<lb/>
蓬山坦無荆棘已不啻足其又奚求方將焚膏繼晷以讀秘<lb/>
閣之書敢意含香握蘭而賛吾君之子顧雖白首有媿<lb/>
積薪之後來乃若青編其可倚席而弗講正堪襆被尚<lb/>
許曳裾靜言非據之叨塵厥有至公之造化兹蓋伏遇<lb/>
某官徳隆古昔勲塞髙深堯舜之民可封尹為先覺文<lb/>
<pb n="KR4d0219_WYG_027-15a"/>
武之道未墜軻乃得傳首開萬世之謀黙輔一人之斷<lb/>
聲容不動夷夏交歡遂令孱𤨏之材得此清優之職某<lb/>
敢不差量功次研究指歸既助詔王叙其貴而叙其富<lb/>
又思立論依於孝而依於忠庶以微勞仰酬大賜其為<lb/>
感戴罔罄敷陳<lb/>
　　代周撫幹謝宰相差遣啓<lb/>
得禄奉祠巳慙尸素叨恩賛幕更出提撕疊冒寵光彌<lb/>
深戰懼伏念某迂疎不學款啓無能徒藉賞延獲從仕<lb/>
<pb n="KR4d0219_WYG_027-15b"/>
進三年師閫嘗隨賔佐之下僚一歳祠庭僅脱選曹之<lb/>
初級乃於黄閣復得青氈馬牛風隔於前官鴈鶩羣存<lb/>
於故吏雖食焉在數朞之後而馬也增一顧之榮今日<lb/>
寵中既與俱收之物他時席上定為可貢之珍載省其<lb/>
私的知所自兹蓋伏遇某官道貫三極學兼九流瞻彼<lb/>
漢庭可謂無出其右稽之孟氏豈誠不得其傳廓此宏<lb/>
規遍夫率土取善不遺於一介輔君乃底於三王致此孱<lb/>
庸亦䝉收録某敢不益堅已志以報官箴投賤跡於陶<lb/>
<pb n="KR4d0219_WYG_027-16a"/>
冶之中仰酬造化事上官於棨㦸之内誓竭公勤感激<lb/>
之悰敷宣罔既<lb/>
　　除宗正少卿謝宰相啓<lb/>
主七司之爵秩方愧素餐貳九棘之宗盟更繄洪造叨<lb/>
踰巳甚媿負何多竊以龜鼎蘿圖建中興於聖統金枝<lb/>
玉葉衍積慶於仙源永惟纂紹之功必賴恢宏之士如<lb/>
某者學幾畫虎技止雕蟲場屋亡竒一顧幸逢於燕市<lb/>
膠庠久處三遷乃厠於粉垣㑹聖神獨斷之秋建宗社<lb/>
<pb n="KR4d0219_WYG_027-16b"/>
無疆之計首賛吾君之子久横前哲之經肝腎徒愁毫<lb/>
毛何補因欲率先於襆被敢期進亞於執羔矧惟帝王<lb/>
圖牒之司宜謹春秋筆削之任不圖造化乃及孤寒兹<lb/>
蓋伏遇某官道大無私功隆有截内尊明主垂堯舜之<lb/>
衣裳外襲强隣復文武之境土靜深不撓恢復有期更<lb/>
思茂序於天支故欲精求於僚屬俾從星省來貳月卿<lb/>
雖堯運漢承述贊<hi>一云淺識</hi>莫追於班固而文昭武穆提綱<lb/>
<hi>一云大臣</hi>幸屬於周公某敢不仰奉規為益勤稽考一人有<lb/>
<pb n="KR4d0219_WYG_027-17a"/>
作紀僕命於萬年九族既惇叙惟城於億世庶裨輔弼<lb/>
少答生成<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0219_WYG_027-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鄮峯真隠漫録巻二十七<lb/>
</p>
<p>
</p>
  </div>
</body>
</text>
</TEI>
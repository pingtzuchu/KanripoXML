<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鄮峯真隠漫録巻十一</head> <lb/>
    <p>
<pb n="KR4d0219_WYG_011-1a"/>
欽定四庫全書<lb/>
　鄮峯真隠漫録巻十一<lb/>
　　　　　　　　　　　　　宋　史浩　撰<lb/>
　　進呈故事<lb/>
唐太宗即位四年天下大治蠻夷君長襲衣冠帶刀宿<lb/>
衛薄海内南踰嶺外户不閉行旅不齎粮取給於道帝<lb/>
謂羣臣曰此魏徴勸我行仁義之效也矣惜不令封徳<lb/>
彛見之臣聞帝王之興所遭之時異宜所立之治異體<lb/>
<pb n="KR4d0219_WYG_011-1b"/>
要皆胸中自有先定之規模是故下之所言上之所納<lb/>
千變萬化終莫能易其所守以規模先定也二帝三王<lb/>
不異此道故曰與治同道罔不興所謂道何道也仁義<lb/>
而巳矣後世功利之説勝而仁義之治息非仁義不足<lb/>
用也不能以仁義存心而功利之説得以撼之也夫存<lb/>
心以仁義治雖未成一念潛萌冲和之氣巳充塞乎宇<lb/>
宙由是而之焉則為帝王之隆平存心以功利事雖未<lb/>
濟一念潛萌怨讟之氣巳充塞乎宇宙由是而之焉則<lb/>
<pb n="KR4d0219_WYG_011-2a"/>
為戰國之權謀務先仁義功利隨之雍容垂裕其福無<lb/>
窮務先功利權謀隨之敓攘争取其禍有不可勝言者<lb/>
然則君之所以存心者可不審哉此有貴於規模之先<lb/>
定也唐太宗聴魏徴仁義之言如石投水無不契合行之<lb/>
果見其效説者謂徵詞㫖剴切有以動帝心殊不知太<lb/>
宗胷中有先定之規模是以其言易入彼封倫何為者<lb/>
哉力以功利求勝仁義人主胷中無定論者固易欺也<lb/>
太宗可欺乎臣願陛下以仁義為規模先定於胷中凡<lb/>
<pb n="KR4d0219_WYG_011-2b"/>
施為注措一以仁義為本本立則末自隨若舎本而從<lb/>
事於末則殆矣傳曰君仁莫不仁君義莫不義君正莫<lb/>
不正一正君而國定矣夫以仁義為本治定功成若此<lb/>
之易尚奚以權謀為哉太宗之治可謂得其要矣<lb/>
唐文宗朝李徳裕李宗閔各有朋黨互相擠援推排文<lb/>
宗患之每歎曰破河北賊易破此朋黨難<lb/>
　臣嘗謂堯舜當朝九官相遜文武傳國十亂同心未<lb/>
　嘗聞有朋黨之説也朋黨之説其起於後世乎夫人<lb/>
<pb n="KR4d0219_WYG_011-3a"/>
　材之衆不能無賢不肖方以類聚物以羣分聲臭之<lb/>
　同有不期合而合者而謂之朋黨則乾之飛龍在天<lb/>
　大人不可以有造泰之㧞茅連茹君子不得而在内<lb/>
　可也文宗不思化此朋黨而欲破之宜乎其固結而<lb/>
　不可解也夫破者必誅鋤根柢然後能絶至于化則<lb/>
　賢者用使不肖者退聴不知其為誰之黨圓融和㑹<lb/>
　消患於㝠㝠此人主御臣下之要道也且以文宗之<lb/>
　世徳裕宗閔各為一黨説者謂徳裕之黨多君子宗<lb/>
<pb n="KR4d0219_WYG_011-3b"/>
　閔之黨多小人然徳裕之黨豈無白敏中之傾邪反<lb/>
　覆宗閔之黨豈無周墀之獨立不倚吾能於兩黨之<lb/>
　中擇賢者用之則休戚不同進退以道自然破散不<lb/>
　相為謀又焉有朋黨之迹哉然則化之破之其效不<lb/>
　同如文宗不知出此切切然以為憂則唐室之不復<lb/>
　振宜矣盖君子小人固各有類然不可名其為黨名<lb/>
　其為黨則君子憙於投合小人憙於朋比雖出一時<lb/>
　之標榜不知其能貽萬世之禍也後之著論若歐陽修<lb/>
<pb n="KR4d0219_WYG_011-4a"/>
　司馬光等皆以為君子不能無黨夫既巳名君子之<lb/>
　類為黨矣小人安得不結為死黨求以勝君子乎黨<lb/>
　既分矣於是君子進則小人退小人進則君子退隂<lb/>
　陽消長否泰乗除二者若循環理勢之必然其不可<lb/>
　破必矣唯不名其為黨則泯然無迹苐見賢者用而<lb/>
　不肖者斥耳本朝吕夷簡范仲淹盖嘗有黨矣呂黨<lb/>
　用則范黨不用范黨用則呂黨不用雖其後二臣交<lb/>
　懽解難然朋黨之論終不能平至韓琦為相乃兩用<lb/>
<pb n="KR4d0219_WYG_011-4b"/>
　之其黨遂消夫以一韓琦尚然化其黨與使國家䝉<lb/>
　萬世之福況以人主為之乎以是益知文宗徒興嗟<lb/>
　惋之詞不得化之之道也<lb/>
唐明皇時姚崇嘗於帝前序次郎吏帝左右顧不主其<lb/>
語崇懼再三言之卒不答趨出内侍髙力士曰陛下新<lb/>
即帝位宜與大臣裁可否今崇亟言陛下不應非虚懐<lb/>
納誨者帝曰我任崇以政大事吾當與决至用郎吏崇<lb/>
顧不能重煩我邪崇聞乃安由是進賢退不肖而天下<lb/>
<pb n="KR4d0219_WYG_011-5a"/>
治<lb/>
　臣聞古之帝王出而應世必以輔弼之臣為腹心者<lb/>
　舜之禹臯陶湯武之伊周漢髙帝之蕭曹孝宣之丙<lb/>
　魏光武之寇鄧唐太宗之房杜是也蓋人君挈大器<lb/>
　而欲置之治安之地非一人之力所能辦必寄之腹<lb/>
　心之臣而自提其綱譬夫富商之運貨必使之負者<lb/>
　負之而趨維持保護則在此而不在彼也茍欲身自<lb/>
　負之行於夷途則可矣險阻﨑嶇前有蹶跌後有遺<lb/>
<pb n="KR4d0219_WYG_011-5b"/>
　忘力或怠焉左顧右盼恐無肯任是責者何者素無<lb/>
　委任之意其可以一旦責成乎哉明皇之用姚崇知<lb/>
　此道也是故委任之意專而崇乃得盡其腹心進賢退<lb/>
　不肖了無疑忌之嫌君臣之間可謂兩得矣或曰人<lb/>
　主當總攬權綱豈應以權付宰相對曰若舜湯武髙<lb/>
　帝孝宣光武太宗豈不知治而必以權付諸子者知<lb/>
　宰相之權重則朝廷之勢尊朝廷之勢尊則人主在<lb/>
　上赫赫明明天下莫不知敬也然則以權付宰相而<lb/>
<pb n="KR4d0219_WYG_011-6a"/>
　總攬其綱亦人主自尊之道也明皇曰大事吾當與<lb/>
　决豈非自提其綱乎至用郎吏則曰崇顧不能重煩<lb/>
　我耶豈非以權付之乎摠攬之道明皇得之宜乎巍<lb/>
　巍堂堂處三宗之一也<lb/>
　　　别擬<lb/>
　臣聞荀況有言曰主好要則百事詳主好詳則百事<lb/>
　荒夫要者人主執其綱而百官有司各盡其職所以<lb/>
　百事詳也若人主好詳則百官有司不任其責而人<lb/>
<pb n="KR4d0219_WYG_011-6b"/>
　主日不暇給矣是以書稱元首叢脞必繼之以股肱<lb/>
　惰萬事隳不謂之荒而何譬之富商寳貨山積欲轉<lb/>
　而之他必使有力者負之所謂富商者當徒手在旁<lb/>
　維持覆護雖負者數百保其無遺忘矣若欲身自負<lb/>
　之方且自顧之不暇焉能使數百人各盡其力哉何<lb/>
　者不素委之臨時難以責其効力也明皇知此道者<lb/>
　故曰大事吾與决豈非能執其綱乎至用郎吏必責<lb/>
　之元崇況其小小者乎斷無好詳之弊矣開元之治<lb/>
<pb n="KR4d0219_WYG_011-7a"/>
　百度具舉井井不紊豈非好要之效歟太宗嘗謂房<lb/>
　𤣥齡曰公為僕射當助朕廣耳目訪賢材比聞多閲<lb/>
　於訟牒日數百豈暇求人哉乃勅細務屬左右丞大<lb/>
　事闗僕射且𤣥齡輔人主者耳太宗猶不欲以細務<lb/>
　縈之則太宗所以自處者為如何哉好要之道太宗<lb/>
　得之此貞觀之治所以巍巍堂堂與三代同風也太<lb/>
　宗而下惟明皇知此其治之美幾於貞觀豈無所自<lb/>
　而然哉<lb/>
<pb n="KR4d0219_WYG_011-7b"/>
漢揚雄法言曰於戯學者審其是而巳矣或曰焉知是<lb/>
而習之曰視日月而知衆星之蔑也仰聖人而知衆説<lb/>
之小也學之為王者事其已久矣堯舜禹湯文武汲汲<lb/>
仲尼皇皇其已久矣<lb/>
　臣嘗謂大學之道明於帝王之世不明於漢唐之世<lb/>
　明於帝王之世者堯以是傳之舜舜以是傳之禹禹<lb/>
　以是傳之湯湯以是傳之文武周公文武周公傳之<lb/>
　孔子孔子以是傳之孟軻其不明於漢唐之世者軻<lb/>
<pb n="KR4d0219_WYG_011-8a"/>
　之死不得其傳夫<lb/>
　大學之道何道也正心誠意而巳矣盖自正心誠意<lb/>
　而學焉推而至於修身齊家治國平天下無所處而<lb/>
　不當矣是道也堯舜禹湯得之謂之傳而不謂之學<lb/>
　蓋其心心相授出乎自然髙宗恭黙得於甘盤天命<lb/>
　傅説發明其説髙宗獨能領解於是學之一字始大<lb/>
　彰明周公孔孟乃專以是為設教之門故揚雄有見<lb/>
　於此而宣言之曰堯舜禹湯文武汲汲仲尼皇皇學<lb/>
<pb n="KR4d0219_WYG_011-8b"/>
　之為王者事其巳久矣於乎使周公孔子孟軻之教<lb/>
　得行於中國後世聖明之王不恥於學者傅説倡之<lb/>
　於前楊雄衍之於後其有助於吾道不為小矣其開<lb/>
　導於後世可謂切矣後世猶有自用之君矜其智力<lb/>
　而不肯學自聖之君痼其鄙陋而不能學夫惟自用<lb/>
　則惡忠言自聖則忌勝巳其奔走先後皆䜛謟面諛<lb/>
　之人爾此帝王周孔孟軻之道所以不明於漢唐之<lb/>
　世也其治豈無間有可喜要不純於正心誠意之學<lb/>
<pb n="KR4d0219_WYG_011-9a"/>
　也故韓愈號於世曰軻之死不得其傳斯言亦可悲<lb/>
　矣㳟惟太祖皇帝得天下如堯舜平禍亂如湯武文<lb/>
　化如文王周公孔孟是以聖聖相傳心心相授皆出<lb/>
　此道故能挈唐淺陋之習置之帝王周公孔孟大學<lb/>
　之道也嗚呼盛矣太上皇帝得道在躬於干戈搶攘<lb/>
　中崇儒右文統大學振乾綱於弛紐囬既倒之狂瀾<lb/>
　始克以此道傳之聖子陛下以天縱多能之聖緝熈<lb/>
　光明之學承太上口授心傳之妙無一念不出於正<lb/>
<pb n="KR4d0219_WYG_011-9b"/>
　心誠意是故以之事天則三光全寒暑平以之事地<lb/>
　則草木茂五穀熟以之事祖廟則神靈懽喜以之事<lb/>
　兩宫則慈孝昭明以之柔遠方則向風慕義以之感<lb/>
　人心則天下和平此正心誠意之明效大騐也臣愚<lb/>
　猶覬陛下研磨此學不倦以終之使其道髙出堯舜<lb/>
　之上以符孔子之所望夫學而至於堯舜至矣盡矣<lb/>
　而孔子語愽施濟衆之事修巳以安百姓皆曰堯舜<lb/>
　其猶病諸誠懼後世聖人學至堯舜而止也於是而<lb/>
<pb n="KR4d0219_WYG_011-10a"/>
　進焉大學之道也大學曰徳日新日日新新新不窮<lb/>
　陛下之道將髙出堯舜之上矣亦臣區區之願也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0219_WYG_011-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鄮峯真隠漫録巻十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鄮峯真隠漫錄巻九</head> <lb/>
    <p>
<pb n="KR4d0219_WYG_009-1a"/>
欽定四庫全書<lb/>
　鄮峯真隠漫錄巻九<lb/>
　　　　　　　　　　　　　宋　史浩　撰<lb/>
　奏議<lb/>
　　陛辭薦薛叔似等劄子<lb/>
臣聞誤國之罪莫大於蔽賢報君之忠無踰於薦士臣<lb/>
嘗承乏經帷薦士職也敢失其職以速官刑又況臣千<lb/>
載一時遭遇聖明從始暨終自頂至踵受陛下生成之<lb/>
<pb n="KR4d0219_WYG_009-1b"/>
恩特出倫等欲報之心宜如何哉臣今老矣智慮荒落<lb/>
不足以寄陛下腹心筋力衰疲不足以任陛下股肱然<lb/>
區區報國之誠雖老不能忘去朝夕思念唯有進達賢<lb/>
才異日儻有毫分之補庶幾臣之志願償一二焉重惟<lb/>
内之庶尹百僚已經選用外之監司帥守已經臨遣臣<lb/>
皆不敢置論於其間若夫懐才抱識沈伏下僚而未能<lb/>
自達者據臣所知尚十餘人明州鄞縣主簿薛叔似學<lb/>
窺往聖志慕前修試吏之始已有能譽若任之以事當<lb/>
<pb n="KR4d0219_WYG_009-2a"/>
無施而不可新紹興府司理參軍楊簡性學通明辭華<lb/>
條達孝友之行閫内化之施於有政其民必敬而愛之<lb/>
新建寧府崇安縣主簿陸九淵淵源之學沈粹之才輩<lb/>
行推之而心悟理融出於自得新無為軍軍學教授石<lb/>
宗昭學問操履文采政事四者皆過人而深自韜晦無<lb/>
好異之失新寧國府府學教授陳謙材術既髙文章尤<lb/>
美推其所用必能稱職新鄂州推官葉適資禀甚髙博<lb/>
記能文其學進而未已前江東安撫司幹辦公事崔惇<lb/>
<pb n="KR4d0219_WYG_009-2b"/>
禮學問該通辭藻華贍與其弟惇詩相埒識者惜其未<lb/>
用新江隂軍江隂縣尉袁燮學問醇明性資端厚守正<lb/>
而無矯激久在庠序士子推服添差通判常州趙善譽<lb/>
宗子之秀學問文采俱有可觀吏材尤髙不在彦逾下<lb/>
前撫州州學教授張貴謨文學吏治務求實用試之以<lb/>
事必有益於時監臨安府回易庫胡拱故禮部尚書沂<lb/>
之子沈厚似沂而拱行尤峻安恬守道不願人知前衡<lb/>
州州學教授舒璘性資誠慤好學不倦而練達世故材<lb/>
<pb n="KR4d0219_WYG_009-3a"/>
實有用新紹興府府學教授舒烈性質和粹操履端固<lb/>
平易雖簡易而遇事有守明州州學教授王恕博通性<lb/>
理諳曉民事時輩推其為可用之材監潭州南嶽廟湛<lb/>
循性資和裕學問通明頃中甲科不求榮進而為親請<lb/>
祠時輩推之臣所知見處下僚未經先達薦引者凡一<lb/>
十有五人如蒙聖慈以臣言為不妄即乞睿㫖降付中<lb/>
書省籍記姓名隨才録用<lb/>
　　臨陛辭日進内修八事劄子<lb/>
<pb n="KR4d0219_WYG_009-3b"/>
臣㳟惟皇帝陛下仁義之治幾於二帝孝儉之徳冠於<lb/>
百王而臨莅天下埀二十載恢復之圖尚未如欲臣身<lb/>
為老臣豈不同此一念竊伏思之周宣中興復古之詩<lb/>
謂内修政事外征玁狁説者分為二事臣獨謂修政事<lb/>
所以征玁狁使吾政事修明玁狁望風知畏六月之師<lb/>
所以能成功也此意漢宣帝得之果見單于慕義稽首<lb/>
稱藩臣願陛下精思熟慮於政事益加修焉則敵國懐<lb/>
徳畏威罔不率俾周宣之克復境土漢宣之功光祖宗<lb/>
<pb n="KR4d0219_WYG_009-4a"/>
不難至矣臣今去國歸田追念輔佐之日淺政事中有<lb/>
欲為未盡八事敢為陛下言之伏望聖慈察臣愛君之<lb/>
心特賜采擇而力行之臣茍未先朝露尚得見陛下光<lb/>
明烜赫以成恢復之功髙壓周漢二君矣不勝天下幸<lb/>
甚淳熈八年八月朔吉臣某昧死謹言<lb/>
　　不弛邊防<lb/>
臣嘗建議欲選文武通材守荆襄㳂淮州郡俾久其任<lb/>
專為守禦之計取山水寨總首出作州官各有所轄火<lb/>
<pb n="KR4d0219_WYG_009-4b"/>
佃僕𨽻皆是用命防托之人非民兵也民兵豈可恃哉<lb/>
彼火佃僕𨽻不湏國家錢粮供贍止於春秋大閲稍加<lb/>
犒賞諭以將來不湏出戰止欲防禦一州一州境内可<lb/>
以設險禦敵去處聴其措置有功陞轉仍許再任各舉<lb/>
所親以備他日之用彼方有懐土保護鄉井之意不然<lb/>
或有緩急各保山水寨爾豈䘏州郡乎此不可不備也<lb/>
　　不忘川蜀<lb/>
川蜀六十餘州居東南四分之一不可不思患預防自<lb/>
<pb n="KR4d0219_WYG_009-5a"/>
罷宣撫司之後制置都統茶馬緫領四司角立不相管<lb/>
攝亦不相下一有警急去朝廷萬里如何待得報應當<lb/>
是時將誰節制之耶制置檄都統不服則軍未必行緫<lb/>
領不應副都統錢粮則軍亦不能行是謂十羊九牧一<lb/>
國三公非有宣撫使節制之何以使其如身之使臂臂<lb/>
之使指乎<lb/>
　　不易將帥<lb/>
古者將帥拔於行伍漸次陞差以至顯用盖軍中曲折<lb/>
<pb n="KR4d0219_WYG_009-5b"/>
非久在其間習知利害何縁纎悉曲盡事宜若汎然移<lb/>
易兵不熟將之號令將不知兵之勇怯一旦有警情不<lb/>
相通臨敵安能聴命唯不移易只於本軍陞轉俾久於<lb/>
其任則事無不辦<lb/>
　　不棄逺人<lb/>
臣當陛下初政叨冒為相是時陳康伯張浚鋭意招納<lb/>
歸正人臣争之不得以此求出其後來者果無可用散<lb/>
在諸州每州不下千百人口出怨言不知上恩一有饉<lb/>
<pb n="KR4d0219_WYG_009-6a"/>
饑不可不慮今宜詔諸州守臣舉可用之才發來赴闕<lb/>
養之軍中既取其桀黠防閑於此則諸州所留皆老弱<lb/>
無用之人可以銷患於冥冥<lb/>
　　不興大獄<lb/>
自古大臣執權近習恃勢天下之士自非嗜進無恥者<lb/>
皆不肯附之必有竊議於後彼欲誅不附已者非興大<lb/>
獄則不能連及黨與人主聴之則無辜之人皆陷刑戮<lb/>
怨歸人主亂及國家禍自此始秦檜晩年告訐風熾盖<lb/>
<pb n="KR4d0219_WYG_009-6b"/>
有此禍皇天降祐使檜即死不然則賢士大夫無噍類<lb/>
矣陛下揔攬權綱洞照忠邪永無此弊茍涉疑似願陛<lb/>
下熟察之<lb/>
　　不輕縣道<lb/>
孟子曰民為貴社稷次之君為輕古者以民為重以其<lb/>
為君與社稷之根本也今則以民為輕何以驗之改官<lb/>
人須作知縣是也夫人材各有分量孟公綽為趙魏老<lb/>
則優不可以為滕薛大夫如何改官後一槩使之為縣<lb/>
<pb n="KR4d0219_WYG_009-7a"/>
彼强明之士不便於吏吏尚能使豪民訴之遂不終任<lb/>
況夫疲懦癃老之人必懲前害與吏和協以幸善脱夫<lb/>
與吏為黨則獄訟不平誅求無已民安得無愁嘆耶今<lb/>
莫若使精加覈實有疲懦癃老者改官後使受縣丞而<lb/>
去許其三任縣丞關陞通判然後内自郎官以上外及<lb/>
監司守臣各令薦舉可為縣之人而授之有功同賞有<lb/>
罪同罰斯民庶有息肩之期矣<lb/>
　　不取月樁<lb/>
<pb n="KR4d0219_WYG_009-7b"/>
江湖等路諸州月樁錢初無名額唯取辦於縣道無所<lb/>
從出則必取於民若於常賦外横歛一錢則監司必按<lb/>
臺諫必劾故不免取之獄訟且如甲與乙競甲富而乙<lb/>
貧甲必被罪何者欲其出錢以贖罪也獄訟不得其平<lb/>
能無怨乎朝廷不知其如此也版曹不知其如此也州<lb/>
郡利其登足而不問也監司憐其無取而不言也民之<lb/>
重困最甚於此宜罷之<lb/>
　　不廢㑹子<lb/>
<pb n="KR4d0219_WYG_009-8a"/>
送敵每以土産之㣲物於榷場多方換易銅錢彼無用<lb/>
也徒以國家以此為寳故欲多藏以困我今聞㑹子可<lb/>
以代銅錢已足以伐其謀矣願陛下於此更加審訂使<lb/>
其流通無弊然後可以為經久之利臣謂若許民間輸<lb/>
納官賦交易物産典解出贖盡用㑹子更立法以禁其<lb/>
减價則㑹子可以通行矣若使民間全用㑹子輸官則<lb/>
富家將以所蓄之銅錢買㑹子矣㑹子既出則銅錢必<lb/>
盈溢於官庫是亦收銅錢之一法也<lb/>
<pb n="KR4d0219_WYG_009-8b"/>
　　論停減徳壽宫官吏兵卒劄子<lb/>
臣聞孔子曰孟莊子之孝也其他可能也其不改父之<lb/>
臣與父之政是難能也恭惟陛下天姿純孝聖性仁厚<lb/>
致養徳夀宫承顔順色供奉過於優隆二十六年間有<lb/>
加無損此亘古帝王所不能及今者臣恐廷臣中有不<lb/>
識事體或進徳夀宫官吏兵卒鐫减停放之説者陛下<lb/>
平日從諌如轉圜若於此聴之必少累聖徳伏望睿慈<lb/>
堅忍一切勿聴且仍舊貫姑俟三年之後有所去留減<lb/>
<pb n="KR4d0219_WYG_009-9a"/>
罷亦未為晚庶幾寛太母之懐全陛下萬古冠冕百王<lb/>
之孝貼黄臣竊觀本朝累聖有大臣物故者尚且憫其<lb/>
存沒聴留生前人從以至終喪況今日事體之大乎<lb/>
　　光宗皇帝初即位進封事<lb/>
凖行在尚書吏部牒奉聖㫖臨御之初方求讜論惟時<lb/>
舊弼敢後咨詢佇聞嘉謀以補不逮可令學士院降詔<lb/>
繼凖降到詔書者臣㳟讀訓詞不勝威懼臣聞重華揖<lb/>
遜文命祗承面授之規不踰數語親傳之妙夫豈多岐<lb/>
<pb n="KR4d0219_WYG_009-9b"/>
惟精惟一以執中惟幾惟康而弼直直乃人之生也中<lb/>
亦人皆有之然喜怒哀樂方冺乎未發之時怵惕惻隠<lb/>
不萌乎乍見之際豈可以言詮得豈可以形象求操捨<lb/>
繫於存亡休拙分於勞逸指其大要名之也是故謀國<lb/>
之言必以正心為主心是百行之本心為萬化之原天<lb/>
地之災祥隂陽之舒慘日星之明晦禾黍之豐㓙綱紀<lb/>
之弛張風俗之薄厚人材之邪正人心之從違雖萬變<lb/>
之差殊由一心之感召收之不外方寸用之彌滿六虚<lb/>
<pb n="KR4d0219_WYG_009-10a"/>
胷中一不正焉天下不可為矣所以帝舜當倦勤之日<lb/>
神禹於嗣徳之初首發要言誠知急務勿謂書生之末<lb/>
學俗儒之常談也洪惟夀皇久御萬邦黎獻之臣陛下<lb/>
夙正一人元良之位百祥以萃二紀有餘燕翼詒謀龍<lb/>
潜蘊徳過庭承詩禮之訓至寢問晨暮之安金口所宣<lb/>
玉音不閟精㣲之理涵養之方既已悟於耳聞又復得<lb/>
之身教尹京之政民間盡服神明參決之機天下隂蒙<lb/>
福利此豈師資之善誘實由父子之密傳伏諒淵𠂻洞<lb/>
<pb n="KR4d0219_WYG_009-10b"/>
昭靈府瑩如止水之不撓皎若明鑑之無塵妍醜攸分<lb/>
鬚眉莫遁過此以往奚必他求由是而之莫非此道故<lb/>
大學曰心正而後身修身修而後家齊家齊而後國治<lb/>
國治而後天下平董仲舒曰正心以正朝廷正朝廷以<lb/>
正百官正百官以正萬民正萬民以正四方四方正逺<lb/>
近莫不一於正要其極致義則昭然宜在睿明講之熟<lb/>
矣而況夀皇㧞尤取頴俱收英彦之流端為陛下遵制<lb/>
揚功丕闡治安之具朝廷之上臺閣之間輔贊彌縫論<lb/>
<pb n="KR4d0219_WYG_009-11a"/>
思獻納一歸之正以復於君寧有闕遺下問閒退猶且<lb/>
海嶽不厭㳙塵之助綸綍俯逮田野之臣遂使陳人亦<lb/>
承清問耄矣無能為也言之得無訒乎然念飛蜂走蟻<lb/>
之微尚識尊君之義食芹負暄之賤不忘享上之忠當聖<lb/>
主推誠納諫之秋無昔人逆耳攖鱗之懼臣學誠淺陋<lb/>
材亦荒唐雖乏寸長願殫一得是敢不量僣越上瀆威<lb/>
嚴臣竊謂人之有心亦如弩之有括發於此者不過毫<lb/>
釐之𦕈應於彼者奚啻胡粤之殊論人主之宅心與匹<lb/>
<pb n="KR4d0219_WYG_009-11b"/>
夫而異轍匹夫守之不正則禍止於一已人主守之不<lb/>
正則害及於萬方夏癸商辛秦皇隋煬驕奢暴虐滛亂<lb/>
荒亡皆由一念朕兆於初萌不得其正及至百姓蹙額<lb/>
而相告雖悔何追是以舜受堯言禹承舜告必於厯數<lb/>
在躬之後始揚危㣲至妙之辭臣曩塵建邸之具僚叨<lb/>
輔隆興之初政抱其所學得遂逢辰故非是道而不陳<lb/>
偶幸斯言之適契不圖晩嵗獲觀徳化之成又值真人<lb/>
出繼離明之照敢以不移之論著為徳效之方伏望聰<lb/>
<pb n="KR4d0219_WYG_009-12a"/>
明特垂采納蓋以心正則本立本立而道生推而行之<lb/>
末自遂矣踐阼之始圖治當先建官以輔儲皇求賢而<lb/>
用吉士則萬邦以正矣奬㧞取乎静退抑黜及乎浮華<lb/>
則羣臣以寧矣精擇守臣確許久任則江淮重地荆襄<lb/>
上㳺邊防可修矣寛給楮幣下紓版曹則大江東西重<lb/>
湖南北月樁可罷矣力求正諫深斥流言則正人安居<lb/>
邪黨退聴習俗可變矣愽選謀臣次求勇將則車馬必<lb/>
修器械必備恢復可圖矣迎刃勢如破竹善刀見無全<lb/>
<pb n="KR4d0219_WYG_009-12b"/>
牛兹乃土苴緒餘自然桴鼓響應盖本既立矣末則隨<lb/>
之當知萬事雖繁專在一心所運一心既云克宅萬事<lb/>
何憂不成自昔願治之君率能明見此理崇髙之勢不<lb/>
敢恃富貴之資不能淫兢兢無曠庶官翼翼昭事上帝若馭<lb/>
六馬若保赤子是心也如臨深淵如履薄氷亦是心<lb/>
也是故不邇聲色不殖貨利懼其驕吾心而弗正也不<lb/>
營土木不衣綺繡懼其侈吾心而弗正也不寳珠玉不<lb/>
育禽獸懼其汩吾心而弗正也不親近倖不眤佞人懼<lb/>
<pb n="KR4d0219_WYG_009-13a"/>
其蠱吾心而弗正也不貪㳺宴不務畋獵懼其蕩吾心<lb/>
而弗正也不事窮誅不興大獄懼其陷吾心而弗正也<lb/>
所守如是其應維何能使上而風雨時三光全下而草<lb/>
木茂五榖熟甘露屢降靈芝叢生麟鳳在郊龜龍在沼<lb/>
仁聲洋溢和氣充盈四海九州羣黎百姓如處化國如<lb/>
登春臺百工師師多士濟濟六服承徳四夷嚮風極地<lb/>
際天儲祥隤祉措皇基於不㧞衍聖壽以無疆歴祚綿<lb/>
綿子孫蟄蟄邈乎億載不足以為逺巍乎六合不足以為<lb/>
<pb n="KR4d0219_WYG_009-13b"/>
容也孰謂一心之正不可為即政之權輿乎惟我國家<lb/>
用為矩範夀皇得之烈祖陛下得之夀皇何所更張惟<lb/>
勤祖述蓋興衰撥亂觀時樂天修文徳以服遠人裕後<lb/>
昆而作家法此心之正不約而同陛下當念念不忘孜<lb/>
孜求䇿先自治以固本後繼志而廣聲收效虞夏同符<lb/>
増光日月可冀如此則夀皇付託之意得陛下纂隆之<lb/>
勲成入躬重闈戯綵之歡出享萬國垂衣之治曰夀曰<lb/>
富兩宫並受於繁禧以孝以功千古永彰於絶徳乃知<lb/>
<pb n="KR4d0219_WYG_009-14a"/>
正心於始果可以平天下而正四方臣久在田間不知<lb/>
時務加之精神已憊言語無倫姑誦舊聞仰奉明詔退<lb/>
惟狂斐甘俟刑誅<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0219_WYG_009-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鄮峯真隠漫録巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鄮峯真隠漫録巻三十</head> <lb/>
    <p>
<pb n="KR4d0219_WYG_030-1a"/>
欽定四庫全書<lb/>
　鄮峯真隠漫録巻三十<lb/>
　　　　　　　　　　　　　宋　史浩　撰<lb/>
　劄子<lb/>
　　辭免宣賜後洋街宅子一所并花園劄子<lb/>
臣竊以賜第京都見諸故實唯殊勲茂績著在盟府則<lb/>
居之無愧國朝待遇舊弼䝉此賜者僅一二數中興數<lb/>
十年來尤為希濶而臣猥以庸愚夤縁際遇髙爵豐禄<lb/>
<pb n="KR4d0219_WYG_030-1b"/>
叨踰巳甚雖九殞不足論報矧今待罪宰路初無毫髮<lb/>
仰禆公上而疲羸多病日懼曠瘝陛下生成覆露得逭<lb/>
大譴巳為厚幸今又錫之厦屋將俾寧居臣仰惟天地<lb/>
父母之恩至深至厚感極涕零然臣之區區方此投誠<lb/>
丐歸田里陛下儻憐其晩暮曲賜保全使之奉身而退<lb/>
自佚於繩樞甕牖之下志願畢矣高明之居臣何福以<lb/>
當之<lb/>
　　謝正月二十一日所進故事宣付史館劄子<lb/>
<pb n="KR4d0219_WYG_030-2a"/>
臣幼之所學受於師傳與他人言率不曉悟獨於陛下<lb/>
之前毎有陳述則如順風而呼聲如以石而投水帝王<lb/>
之道陛下既自得之故臣之所言未及一二而陛下巳<lb/>
如破竹迎刃而解張良曰沛公殆天授蓋謂此也臣前<lb/>
日為數語以應故事乃䝉陛下不賜之罪而章明表出<lb/>
如此使萬世之下知聖主躬得此道而有臣期望聖主<lb/>
益進此學雖堯舜三代之君臣亦不過是陛下固足以<lb/>
當之臣何幸濫竊託名於不朽以是感戴之私銘藏心<lb/>
<pb n="KR4d0219_WYG_030-2b"/>
膂而欣幸之極不知手之舞之足之蹈之也<lb/>
　　罷政乞遇月上休見客一次劄子<lb/>
臣兹縁老病乞解政機曲荷哀矜獲從願欲恩隆無盡<lb/>
感極難言尚有迫切之情再敢披露仰冀高明之鑒必<lb/>
賜優容重念臣頃玷輔臣勉殫駑力詢國家之利便察<lb/>
人品之賢能不問晨晡常見賔客葢朝班皆一時之俊<lb/>
彦而旅寓多四海之英材或自屈臨或投呼召禮也今<lb/>
臣雖退其禮猶存且客以美意而相過臣敢咈情而峻<lb/>
<pb n="KR4d0219_WYG_030-3a"/>
拒臣既或辭或見客亦不得不來苶然衰殘何以酬應<lb/>
莫若息駕於驅馳之際庶㡬相忘於道術之中至如宰<lb/>
執公孤使相之節序通名里黨宗族姻親之間闊㑹面<lb/>
不敢遽絶然亦有時惟是繼日倒屣以迎賓殊失投老<lb/>
杜門之本意恐有識者得以議臣伏望陛下憐其病瘁<lb/>
特降睿㫖賜以寛期令臣遇月上休見客一次儻因靜<lb/>
晦緩死須臾獲觀陛下徳化之成且竟陛下全生之造<lb/>
　　謝得㫖就禁中排當劄子<lb/>
<pb n="KR4d0219_WYG_030-3b"/>
臣兹者上恃聖心垂軫舊物乞就禁中為㑹以奉萬年<lb/>
之觴䝉賜開允臣入侍清燕被遇恩禮出於望外宣勸<lb/>
既多天顔悦懌豈不欣榮感幸既而從遊幸至損齋獲<lb/>
親陛下止息之所聖語談道下陋釋老獨尊儒術臣與<lb/>
羣臣聴聞開悟次至蘭亭飛瀑潺湲梅横其下以弄清淺<lb/>
恍然如在烟霞物外之境末上翠寒棟梁椽桷上下一<lb/>
色香松氷雪照映不施丹雘青黄顧謂臣等曰此太上<lb/>
所賜也臣等同聲奏曰太上知陛下儉素為寶以此象<lb/>
<pb n="KR4d0219_WYG_030-4a"/>
徳䝉陛下以為然又賜臣等御書各一軸雲龍飛動天<lb/>
日光明臣等下拜登受感極至於無言有限飲徳竟醉<lb/>
不能面奏對語而歸乞赦臣脫略之罪<lb/>
　　辭免三朝寶訓終篇轉官劄子<lb/>
臣竊謂創業惟艱守成匪易以漢祖之垂統惠皇幾至<lb/>
於寖微以唐帝之貽謀高宗殆瀕於不振懿我熙朝之<lb/>
肇造疊真主以丕承從一至三聖聖相傳而得道襲六<lb/>
作七言言盡吐以為經布在鉅編尊名寶訓法度紀綱<lb/>
<pb n="KR4d0219_WYG_030-4b"/>
之大備詞章禮樂之兼陳皆聚此書同歸于治陛下親<lb/>
膺堯運克廣文聲肆求典籍之宏規莫重祖宗之成憲<lb/>
迺詔儒生而誦説用增帝學之光明入耳著心見理獨<lb/>
歸於自得讀書挾筴佻夭其敢以為功忽荷出綸俾叨<lb/>
增秩念無勞受賞難施於覈實之朝而非據饕榮將稔<lb/>
疾顛之禍輒控由衷之請仰干從欲之仁伏望陛下日<lb/>
月照臨乾坤容覆憫衰蹤之莫稱收成命於巳行庶叶<lb/>
羣情少安愚分<lb/>
<pb n="KR4d0219_WYG_030-5a"/>
　　經筵乞歸鄉里第二劄子<lb/>
臣委質入仕即遇聖明夤縁僥倖致位孤棘迺者得請<lb/>
罷相宜歸田里陛下企慕祖宗欲使大臣故老退即私<lb/>
第歳時朝燕舂容款宻以復舊觀故施此恩猥從隗始<lb/>
而臣孱瑣不材加以衰病當非其任朝夕惶懼夫欲退<lb/>
閒正祈安適若惴惴度日實悖初心一旦鐘鳴漏盡徒<lb/>
興大耋之嗟追悔亦將無及是以祈哀請命願遂亟歸<lb/>
灑掃塋壠訪問醫藥少延殘息以樂昇平伏望陛下曲<lb/>
<pb n="KR4d0219_WYG_030-5b"/>
賜哀矜察臣受寵之非據憫臣來日之無多特許東歸以<lb/>
全晩節使天下後世咸仰聖君終始待遇臣下之盛徳<lb/>
　　再乞歸鄉里劄子<lb/>
臣竊惟大臣事主唯有進退兩途進則居廊廟退則處<lb/>
田里此萬古不易之節也爰自熙朝列聖敦尚忠厚<lb/>
大臣身退不忍置之逺外乃錫第輦下使之陪燕清閒<lb/>
樂時康泰以彰始終之眷然非有功於國有徳於民者<lb/>
不在此選也伏念臣素無實學粗守樸忠偶際龍飛兩<lb/>
<pb n="KR4d0219_WYG_030-6a"/>
塵揆路功徳不能企前脩寵榮顧乃過愚分比解機政<lb/>
亦䝉賜第兩年于此矣臣八月間曾力貢懇詞乞歸田<lb/>
里薦奉詔音不賜俞允既而曲宴翠寒備宣徳意以示<lb/>
眷畱臣身非木石拜手對揚豈不知感重念臣年齡衰<lb/>
邁疾病侵陵久此素餐無所裨益深懼貪鄙之譏生於<lb/>
晩歳玷陛下知人之明費陛下保全之力惴惴此心不<lb/>
遑安處是敢再吐露於君父之前恭惟雨露休澤同一<lb/>
滋榮日月容光同一臨照聖心念舊決無遐邇之分愚<lb/>
<pb n="KR4d0219_WYG_030-6b"/>
臣愛君寧有内外之間儻䝉睿慈察臣自知之甚白憫<lb/>
臣非據之是憂特降指揮許以任便居住保微臣進退<lb/>
之節全陛下始終之眷使歸家巷一意養痾儻溝壑之<lb/>
未填誓涓埃之思報<lb/>
　　又乞歸田里劄子<hi>八年二月</hi>
臣比於去歳八月以老病乞歸田里聖恩軫念荐賜詔<lb/>
音而又曲宴慰勉竟不獲命臣再於十一月露章上冒<lb/>
復控前請恭奉御批晩諭褒嘉挈而置之前代故老之<lb/>
<pb n="KR4d0219_WYG_030-7a"/>
域感恩戴徳曷有窮已既而封還奏劄不得再有陳請<lb/>
臣祗畏宸嚴不敢重有浼瀆巳即安居今又數月矣光<lb/>
陰迅速臣來日無幾猶有迫切之念吐露未盡是用祈<lb/>
哀致禱於君父之前伏念臣衰殘之跡去家六年臣先<lb/>
祖考五䝉優恩賜之贈典皆未焚黄臣必俟躬即松楸<lb/>
集諸親舊省拜展禮以答劬勞鞠育之私且使子孫知<lb/>
上有賜誓期忠報知有先徳永堅孝心此願未之獲也<lb/>
又縁臣去嵗哭一女旬月之間失二姪女孤遺在郷有<lb/>
<pb n="KR4d0219_WYG_030-7b"/>
未畢塟送者勢須臣歸料理吊往問存以盡䘏睦之義<lb/>
惟是二事朝夕徊徨未嘗去心臣竊思昨者乞解機政<lb/>
䝉陛下賜第之初臣嘗力辭不可逺去墳墓陛下聖訓<lb/>
許臣往來無礙今臣儻得歸田掃先臣之敝廬為終焉<lb/>
之計間遇兩宫聖節歳時朝㑹臣之老身或尚支吾定<lb/>
當犇走闕庭以伸祝頌以慰慕戀區區之衷尚庶㡬焉<lb/>
伏望陛下察臣悃愊非出矯偽特降聖㫖許臣任便居<lb/>
住則臣公私之計兩得進退之義粗明此乃君父保全<lb/>
<pb n="KR4d0219_WYG_030-8a"/>
生成之極摰也惟陛下矜憐垂允<lb/>
　　辭免判建康府第三劄子<lb/>
臣竊惟建鄴重地今之留都内蕃王室外折遐衝必得<lb/>
其人乃可委寄方今徳望素著已試見效及材猷出衆<lb/>
韞積未施者天下不為無人而陛下猥以此任付之衰<lb/>
朽其所以光寵之者至矣然陳俊卿方以年㡬七十而<lb/>
去臣繼以年過七十而來一去一來其貪㢘之分賢不<lb/>
肖之辨較然可見縱陛下忘其無堪必欲用臣彼一道<lb/>
<pb n="KR4d0219_WYG_030-8b"/>
兵民寧不竊議天下縉紳寧不譏笑臣負媿而往必玷<lb/>
陛下知人之明矣將何以奉宣徳意風厲列城乎此臣<lb/>
所以再三控免必期君父之矜從也伏望陛下等施天<lb/>
淵軫念簮履鑒危誠之懇惻全大造於始終亟反渙恩<lb/>
俾歸故里則臣銜戴之私捐糜何足為報<lb/>
　　謝免判建康府再乞歸田里劄子<lb/>
臣昨具劄子乞免判建康府兼乞歸田里今來曲荷聖<lb/>
慈巳寢新命唯是丐歸之請未䝉矜從臣愈抱凌兢不<lb/>
<pb n="KR4d0219_WYG_030-9a"/>
遑寧處伏念臣年齡頽暮疾病交侵哀祈之情備陳前<lb/>
奏今若止免陪都之寄仍安舊職則臣區區初意猶未<lb/>
獲遂况臣去冬累伸懇款已䝉玉㫖宣諭俟春和時聴<lb/>
臣之歸臣今是敢荐瀆天威期於得請伏望陛下察由<lb/>
衷之悃施從欲之仁特降睿㫖賜臣任便居住庶㡬得<lb/>
以安養衰朽保全晩節圖報恩徳誓死不忘<lb/>
　　第二劄子<lb/>
臣起身寒微遭世平治兩叨相位既無尺寸以輔宸謨<lb/>
<pb n="KR4d0219_WYG_030-9b"/>
三玷經帷又乏毫釐以裨聖學歴時愈久積咎必多今<lb/>
若尚貪寵榮犯古人夜行不息之戒迄至隕越在臣一<lb/>
身固不足恤誠恐老不知退汩喪亷隅上累哲鑒是為<lb/>
大罪唯有祈哀請命退伏田廬收之桑榆庶㡬補過此<lb/>
臣之志而識者亦以此望於臣也拳拳之悃言不能殫<lb/>
伏望陛下體天從欲念臣無佗特降聖㫖賜臣任便居<lb/>
住<lb/>
　　又上乞歸田里劄子<lb/>
<pb n="KR4d0219_WYG_030-10a"/>
臣伏自䝉恩解罷相位念念求歸無一月不伸控告去<lb/>
年八月十一月皆三上劄子乞骸骨歸田里聖恩挽畱<lb/>
未賜俞允繼䝉宣召臣遂得面陳危迫之情恭奉玉㫖<lb/>
令姑俟春和臣仰體隆眷退伏居第不敢更有敷述至<lb/>
今年二月復申前請懇切見於累劄又䝉賜對便殿臣<lb/>
不避煩瀆縷縷奏陳俯伏聴命期於必獲陛下惻然興<lb/>
憐委曲宣諭謂歸休則未可若任便居住春後徐議之<lb/>
臣躬聆聖訓所願雖未全獲然巳荷戴殊私感極至於<lb/>
<pb n="KR4d0219_WYG_030-10b"/>
流涕自是以來屈指計期以日為歳今臣進讀正説幸<lb/>
已徹章是敢重瀝血誠哀告君父體念臣曩者備員普<lb/>
安潜府親逢立建邸升儲宫繼遇龍飛躐躋台揆初無<lb/>
一得可以勒帝籍定國是奉身而退已荷保全洎䝉收召<lb/>
復秉政機衰病求歸理宜遐棄而賜第都城寵賚便蕃<lb/>
備極前代優老養賢之理臣竊思陛下所以顧遇臣者<lb/>
豈以道徳足以聳時望聞見足以禆聖學乎徒縁簮履<lb/>
之遺凋零無幾不忍置之逺外是以眷眷不捨臣身非<lb/>
<pb n="KR4d0219_WYG_030-11a"/>
木石之頑物豈昧乾坤之至仁正當朝夕左右陪侍燕<lb/>
閒終其生而後已然念臣行年七十有六來日無多抱<lb/>
病巳久叨榮巳甚不自止足常有愧心負愧養病終無<lb/>
安期一息不來便成隔世當是時使鄉黨親戚遙想游<lb/>
䰟起漏盡不休之歎在臣私分固不足䘏儻陛下軫蓋<lb/>
帷之念惜不蚤遂其歸是因臣而動聖心則臣死有餘<lb/>
罪矣若容臣歸見故鄉少洗愧心訪求醫藥粗延晩景<lb/>
安知時節不能一來朝覲乎臣嘗誦孝經事君章見夫<lb/>
<pb n="KR4d0219_WYG_030-11b"/>
子引詩人之言曰心乎愛矣遐不謂矣中心藏之何日<lb/>
忘之乃知人臣愛君不以遐邇為間雖在萬里心常不<lb/>
忘而况臣之家鄉不逺畿甸可以時具寒暄之奏仰瀆<lb/>
聖聰是臣戀主之誠猶得效葵藿之傾心也臣萬萬之<lb/>
懇巳具前後奏牘情巳極矣辭巳殫矣雖曲為引喻無<lb/>
以復加今兹祈哀必期從欲伏望陛下矜憫老臣情迫<lb/>
意切不渝前諾俾重陳以慁聖聴乞便於此奏特賜開<lb/>
可<lb/>
<pb n="KR4d0219_WYG_030-12a"/>
　　第三劄子<lb/>
臣聞進退合宜者人臣之大節保全人臣之大節者人<lb/>
主之至恩自昔人臣茍非貪榮固寵之人孰不欲雍容<lb/>
進退以全大節哉然委質而仕曰進曰退惟君上之所<lb/>
命而下不得專是故雖有其志而弗獲遂者多矣臣觀<lb/>
前史此類實繁未嘗不為之太息而深悼其不逢時也<lb/>
臣才徳涼薄遭際聖明䝉被知憐夐無前比誠千載一<lb/>
時之幸今兹年齡頽暮爵禄滿盈不於此時歸伏田里<lb/>
<pb n="KR4d0219_WYG_030-12b"/>
尚冒榮寵自取顛踣則臣進退之大節掃地矣豈不上<lb/>
累聖哲知人之鑒乎此臣所以忘其褻瀆之罪昧其斧<lb/>
鉞之誅投誠君父必覬得請而不能自巳也伏望陛下<lb/>
曲徇由衷之懇特施從欲之仁檢㑹臣前後奏牘即賜<lb/>
俞音以遂愚志儻或保全晩節進退粗明使天下後世<lb/>
歆豔老臣之逢時則臣之榮耀匪獨一朝而陛下之至<lb/>
恩過於天地父母矣<lb/>
　　辭免少師魯國公劄子<lb/>
<pb n="KR4d0219_WYG_030-13a"/>
臣奮跡竒屯逢辰亨泰以碌碌州縣之材而兩持相柄<lb/>
以區區章句之學而三入經幃退身合返於鄉閭錫第<lb/>
仍居於京邑以陪清燕疊被優恩貤澤盈門賜書滿篋<lb/>
極一時之眷寵成萬古之光華凡厥所䝉皆踰始望深<lb/>
惟其故殆若宿縁遂令日月之所照臨咸仰風雲之契<lb/>
合捫心知感揣徳奚堪兹力企於歸田迺轉䝉於進秩而<lb/>
况進陞大國加畀真腴豈惟焜燿於歸塗抑亦周旋其<lb/>
晩節人爵儻貪而不止天殃將及以難逃必欲保全誠<lb/>
<pb n="KR4d0219_WYG_030-13b"/>
當遜避伏望陛下皇慈廣覆哲鑒昭垂念臣求去之真<lb/>
情實無僥覬察臣辭榮之初志蓋懼滿盈申敕攸司追<lb/>
還成命内以安於微分外以彌於煩言<lb/>
　　上太上皇帝再乞陛辭劄子<lb/>
臣比䝉皇帝聖恩許遂歸田增秩錫地叨諭甚寵感戴<lb/>
實深已於今月初二日朝辭曾即具劄子乞詣徳壽宫<lb/>
謝辭承提舉陳源傳奉聖㫖雨濕免到宫兼䝉聖訓秋<lb/>
氣乍凉途中宜加調䕶臣巳拜手稽首跪讀南鄉百拜<lb/>
<pb n="KR4d0219_WYG_030-14a"/>
謝恩具劄子奏謝訖重念臣昔於紹興間備數學省充<lb/>
博士員䝉陛下於輪對之間一言上契宸衷亟遷館職<lb/>
祕書郎兩王府教授建王置府以司封郎官宗正少卿<lb/>
為直講升儲之後除起居郎太子右庶子暨至龍飛擢<lb/>
臣為中書舎人翰林學士參知政事迄至宰相推原所<lb/>
自實陛下權輿卵翼之賜是以食息不敢有忘恩徳前<lb/>
年䝉收召入經筵居揆路旋罷機政賜第於都下亦陛<lb/>
下平昔眷寵之餘力銜佩銘刻罔知所措今臣去國有<lb/>
<pb n="KR4d0219_WYG_030-14b"/>
日豈可不一拜龍庭叙其感遇語其違離而行此心拳<lb/>
拳不忍遽捨譬如子孫將有逺適依戀尊親烏能自巳<lb/>
儻䝉聖慈憫臣此心賜以彤墀盈尺之地使得拜舞仰<lb/>
瞻天表慰其暮日依歸之情則臣去處林下光榮極矣<lb/>
志願足矣<lb/>
　　再辭免明堂大禮陪祠劄子<lb/>
臣入陪帷幄久侍冕旒義則君臣情均父子昏定晨省<lb/>
所宜日至於寢門秋覲春朝詎可暫忘於魏闕而况合<lb/>
<pb n="KR4d0219_WYG_030-15a"/>
宫大享温詔詳延内循犬馬之私敢憚川塗之逺雖支<lb/>
離朽質難偕顯相之羣英然晼晩餘年猶覬清光之再<lb/>
覩已攬衣而即路忽伏枕以負薪儻更驅馳必將委頓<lb/>
是用控誠而懇免冀䝉俯鑒以矜從臣嘗厯攷彛章具<lb/>
存故實富弼亟辭而賜允杜衍遂請而輟行臣非敢輒<lb/>
企於前修徒以方嬰於末疾莫能勉彊倍劇凌兢伏望<lb/>
陛下洞察危衷曲囘聰聴寛其逋慢假以便安伏田里<lb/>
以問醫茍存餘息教子孫而報國尚竭殘生<lb/>
<pb n="KR4d0219_WYG_030-15b"/>
　　再上辭免劄子<lb/>
臣昨備史官嘗窺國典在昔元豐三禩實裕陵親饗於<lb/>
合宫時則揆路舊臣有潞國入陪於顯相縉紳歎羡道<lb/>
路聳觀從容宣室之對揚光赫上林之宴衎至於貂璫<lb/>
飛鞚宸章錫賡載之歌冠葢擁途近弼序來朝之懿一<lb/>
時榮遇萬古美談臣仰測淵衷聿新盛舉將增光於載<lb/>
籍用追述於先猷其如禮當從宜人必思稱雖陛下推<lb/>
恩念舊英斷有神祖之風然微臣輔政充員勲勞非彦<lb/>
<pb n="KR4d0219_WYG_030-16a"/>
博之比既知弗類寧敢遽前矧筋骸疲<graphic n="KR1170" url="https://raw.githubusercontent.com/kanripo/KR-Gaiji/master/images/KR1170.png" mimeType="image/png"/>之餘疾病頻<lb/>
仍而作就使既離於床枕豈堪久立於軒墀或跛倚以<lb/>
臨尚為不敬若隕越於下終必遺羞用瀝危悰祈回至<lb/>
鑒伏望陛下憫此再三之瀆出於尺寸之誠特降俞音<lb/>
許從卑願誓將調養小延假息之光陰儻未死亡尚有<lb/>
報恩之日月<lb/>
　　又上乞致仕劄子<lb/>
臣陳乞致仕再奉詔書賜臣不允伏讀訓諭恐懼徬徨<lb/>
<pb n="KR4d0219_WYG_030-16b"/>
自容無地祈哀瀝血㡬至無詞不敢循故事復上表以<lb/>
溷聖覽敬叙悃愊必冀矜從重念臣早以朴忠特䝉殊<lb/>
遇出入中外備極寵靈以師傅之官兼衮鉞之重歸榮<lb/>
里巷無職事之勞竊食祠庭有禄賜之厚若非外虞公<lb/>
議内追私誠必不可以自安則何為而決去既已累章<lb/>
有請朝野共知今日若復茍止則前日所陳皆成備禮<lb/>
將必謂臣徒以此探嘗聖意厭塞人言初無堅確之心<lb/>
則臣欺罔之罪不容自解免矣臣二十年舊相䝉被恩<lb/>
<pb n="KR4d0219_WYG_030-17a"/>
紀非一日豈不知仰體陛下軫念不忘之眷亟承明詔<lb/>
誠以尸素之久自揆此生巳無筋力可以報答厚施每<lb/>
俸錢廩粟入臣之門必慙愧惕息汗流浹背故思上印<lb/>
綬歸節鉞自處於寂寞而臣心得少安焉此之丹赤天<lb/>
實臨之非敢嘗試言之而僥倖詔㫖之不允也伏望聖<lb/>
慈曲賜憫察早降處分許令致仕臣又慮陛下以臣嘗<lb/>
事潜藩不欲遽從所請伏見故相張士遜何執中皆藩<lb/>
邸舊僚見任輔相祖宗皆聴之致仕史冊登載臣主俱<lb/>
<pb n="KR4d0219_WYG_030-17b"/>
榮况臣巳奉祠累年身無事任比之士遜執中尤為易<lb/>
許意迫言切冒犯宸嚴退伏刑誅臣不敢避<lb/>
　　辭免入謝都城外御筵及對御賜宴第二劄子<lb/>
臣伏奉詔書以臣乞賜寢免入謝都城外御筵及見畢<lb/>
賜御宴事其見畢對御賜筵所請宜不允餘依臣巳於<lb/>
江津恭拜詔㫖感戴之餘至於霣涕惟是義難安受不<lb/>
免罄輸誠悃必覬矜從伏以臣今來入謝竊窺聖意以<lb/>
其舊嘗承乏揆路今又冒處三公所以一切檢用元豐<lb/>
<pb n="KR4d0219_WYG_030-18a"/>
間文彦博入謝故事以示眷奬故所辭兩事止免郊勞<lb/>
御筵而見日賜宴未䝉俞允臣亦不敢更以人材名徳<lb/>
去彦博絶逺疊疊冒聞姑摭事體言之彦博乃仁宗朝<lb/>
首相定策尊立英宗至神宗龍飛亦居翊戴之地而臣<lb/>
在紹興之末始備從官遭際聖時躐升近弼雖年運而<lb/>
往號為舊臣然資望比之彦博霄壤不同髮膚之外皆<lb/>
陛下所賜若偃然遂彦博自處人其謂何欲以望聖慈<lb/>
察臣出於肺肝誠切之懇非有偽飾特降處分并免見<lb/>
<pb n="KR4d0219_WYG_030-18b"/>
日賜宴庻㡬議者謂臣雖衰老昏聵尚有識知而朝廷<lb/>
亦不失等差輕重之體則陛下所以幸臣者至矣<lb/>
貼黄臣復被而來跧伏江滸亦既數日咫尺魏闕深切<lb/>
望雲就日之心亟欲一覲清光奏叙謝成而歸止縁今<lb/>
來恩禮太過義所難安是以趦趄不敢遽然輒復冒犯<lb/>
刑誅伸此情素若陛下未賜寢免則臣死不敢往伏乞<lb/>
聖鑒哀憐而許之<lb/>
　　第三劄子<lb/>
<pb n="KR4d0219_WYG_030-19a"/>
臣凖尚書省劄子以臣辭免入謝見畢賜對御賜宴事<lb/>
奉聖㫖依巳降詔不允不得再有陳請臣恭拜聖訓感<lb/>
劇涕零誠以事弗類實難安是用再瀝血懇仰干天聴<lb/>
臣聞古者以大夫之招招虞人虞人死不敢往葢以名分<lb/>
之當正也今此賜宴若因入謝是引元豐故事臣一介<lb/>
么麽自知甚白揆材度徳豈敢儗前修若使靦然承命<lb/>
兹榮也適所以為媿兼陛下今日以此遇臣他日或有<lb/>
有功見知之臣則將何以待之臣是以寧受斧鉞之誅<lb/>
<pb n="KR4d0219_WYG_030-19b"/>
不敢當此盛禮伏望聖慈特降指揮檢㑹臣前奏亟賜<lb/>
寢免若眷意有加不容但巳即乞易為内宴臣嘗屢侍<lb/>
清光所不敢辭庶幾名正言順使臣無貽譏於識者不<lb/>
勝區區之願臣見俯伏江干以俟允命<lb/>
　<lb/>
　<lb/>
　<lb/>
　鄮峯真隠漫録巻三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鄮峯真隠漫録巻三十一</head> <lb/>
    <p>
<pb n="KR4d0219_WYG_031-1a"/>
欽定四庫全書<lb/>
　鄮峯真隠漫録巻三十一<lb/>
　　　　　　　　　　　　　宋　史浩　撰<lb/>
　劄子<lb/>
　　再乞朝辭劄子<lb/>
臣比具奉乞取今月十三日朝辭伏准閣門闗奉御筆<lb/>
批此月下旬擇日朝辭臣仰體隆眷曷勝榮感臣區區<lb/>
懇激之誠輒敢再瀆天聴臣伏見元豐七年文彦博故<lb/>
<pb n="KR4d0219_WYG_031-1b"/>
事以二月五日入謝三月二日出京首尾曾不及月神<lb/>
祖固欲極眷留之意彦博亦豈忘戀闕之心稍涉淹留<lb/>
在彦博且猶不敢臣之庸短比於彦博無能為役俯伏<lb/>
私第朝夕不遑臣以前月二十三日入門所以欲取十<lb/>
三日朝辭者正恐踰月今來既䝉聖訓臣不敢有違謹<lb/>
取此月二十三日朝辭歸鄉庶㡬入謝光榮始終全備<lb/>
　　宣引乞服巾褐劄子<lb/>
臣今月四日伏䝉聖恩宣引奏事十五日又䝉内殿引<lb/>
<pb n="KR4d0219_WYG_031-2a"/>
對獲侍燕閒臣竊縁近例當服紫衫紫衫本戎服昨者<lb/>
軍興仕途服之因循至今臣巳䝉恩致仕歸老林下若<lb/>
猶戎服竊有未安伏見祖宗朝山林之士有以巾褐見<lb/>
者儻䝉聖慈特依此例除正衙朝辭借用朝服外其他<lb/>
應合服紫衫處許臣以幅巾褐衣進望清光以示山林<lb/>
退老之人不敢與在仕者比庶㡬稍合舊典<lb/>
　　辭免朝辭畢令宰執宴餞劄子<lb/>
臣凖尚書省劄子奉聖㫖史某朝辭畢可令三省樞宻<lb/>
<pb n="KR4d0219_WYG_031-2b"/>
院官宴餞仰有司疾速排辦施行臣聞命戰慄無地自<lb/>
容伏縁臣自遭逢興運䝉被異恩侍秘殿之清閒霑御<lb/>
樽之餘瀝前後蓋非一矣何嘗敢有辭避惟今日宴餞<lb/>
之禮實稽元豐故事正係國體臣之辭受陛下之從否<lb/>
皆當書之史冊為萬世法且陛下以神祖待三朝舊弼<lb/>
之舉待臣特出於優老念舊之厚意固為盛臣力辭得<lb/>
請則臣主俱榮若不自揆度遂安處此禮則是惟知貪<lb/>
冒無復㢘隅為有識者之所指誚豈不仰負陛下恩遇<lb/>
<pb n="KR4d0219_WYG_031-3a"/>
而深累國體乎是以臣寧得罪譴而不敢當此盛禮也<lb/>
况上件恩禮實與郊勞對御賜宴事體一同伏望聖慈<lb/>
特賜寢免庶竟終始矜從之恩<lb/>
　　謝賜詔書御劄令赴慶壽立班劄子<lb/>
臣承明州遞到御前金字牌子皮筒御封文字壹角内<lb/>
尚書省劄子奉聖㫖巳降指揮元日行慶壽禮可令太<lb/>
保史某少傅陳俊卿並赴闕趁赴立班令學士院降詔<lb/>
仍仰明州興化軍疾速以禮津發且已起程日時聞奏<lb/>
<pb n="KR4d0219_WYG_031-3b"/>
及降到詔書可發來赴闕立班并䝉賜臣御劄令勿牢<lb/>
辭用副延佇臣聞命震驚措躬無所伏念臣昨在外任<lb/>
即荷内除出學省而侍潜藩自庻官而參法從續膺嗣<lb/>
聖光榮之寵悉由太上權輿之恩今者慶典之行亘古<lb/>
難得雖無召命亦合請行而况恭奉詔音猥䝉親劄若<lb/>
非曲軫蓋帷之念其誰得此綸綍之頒靖言僥踰皆出<lb/>
記録在臣至陋何徳以堪亟欲首途寧容俟駕臣偶縁<lb/>
病體尚此畏風須調養筋骸方可支吾鞍馬即當趨闕<lb/>
<pb n="KR4d0219_WYG_031-4a"/>
以伺立班<lb/>
　　辭免入覲都城外御筵及對御賜宴劄子<lb/>
臣准尚書省劄子奉聖㫖史某入覲可都城外賜御筵<lb/>
及見畢對御賜宴令有司疾速排辦施行臣恭以尊號<lb/>
太上皇帝丕擁壽祺誕受徽冊光華聖旦驩動萬方臣<lb/>
是以支扶衰憊晨夕奔走冀伸臣子望雲就日之誠今<lb/>
尚未得抃舞稽首稱慶於徳壽延中乃遽䝉上恩錫以<lb/>
宴勞譬如子孫自逺歸為親壽未稱一觴反屈祖父之<lb/>
<pb n="KR4d0219_WYG_031-4b"/>
尊先加犒勞雖曰出自慈愛子孫何以自安伏望聖慈<lb/>
察臣震悚之心並行寢罷<lb/>
　　辭免太傅劄子<lb/>
臣竊以三公之官古不必備若容序進實紊舊章兼考<lb/>
本朝如張士遜曾公亮等還政之後未嘗遷改至於富<lb/>
弼文彦博縁社稷大勲特加異寵受之為有名與臣今<lb/>
來事體灼然不類非止私心之震慄亦虞公論之沸騰<lb/>
若或聖慈以慶壽大典不可獨遺則所有加食邑實封<lb/>
<pb n="KR4d0219_WYG_031-5a"/>
恩命臣更不敢辭避速賜貼麻俾仍舊秩庶安微分<lb/>
　　辭免賜玉帶劄子<lb/>
竊以玉帶之賜自唐以來以寵元勲伏見陛下龍飛御<lb/>
極距今二十餘年雖際㑹内禪有翊戴之勞如陳康伯<lb/>
三十年舊相如張浚未嘗有此賜臣遭遇雖久畧無尺<lb/>
寸可紀又已退休不識何功敢當殊奬<lb/>
　　再辭免服繫玉帶劄子<lb/>
臣比具劄子辭免賜臣玉帶令服繫事伏奉詔書不允<lb/>
<pb n="KR4d0219_WYG_031-5b"/>
臣迫於威命謹以祗受臣竊考自祖宗以來臣下固有<lb/>
受此賜者如王旦王安石王珪李綱等即寳藏於家退<lb/>
未有敢加之朝服以就班列者蓋佩服彛章著在甲令<lb/>
若貪求殊遇以駭具瞻雖旦等名臣猶所不敢而况如<lb/>
臣者乎惟徽宗太上朝有特許服以造朝之㫖若非當<lb/>
軸重臣則必立功大將識者猶議其不能力辭臣蒲栁<lb/>
巳衰年齡寖迫再當柄任績用弗昭巳遂退休何名當<lb/>
此欲望矜察特降處分許臣以故事珍藏什襲傳示子<lb/>
<pb n="KR4d0219_WYG_031-6a"/>
孫旦夕止朝服金帶庶安微分以逭重誅<lb/>
　　論餘姚廢罷湖田上紹興太守劄子<lb/>
昨准使帖委往本縣余支汝仇兩湖廢罷盗種田事承<lb/>
准後某竊詳侵種之弊本縁湖邊居人㳂堤種殖茭荷<lb/>
歳久根株堙塞漸至淺淀增培築埝始成畦隴畦隴一<lb/>
成遂敢占據葢非一日之積鄉鄰左右聞見習熟恬不<lb/>
知怪雖官司嚴立法禁深山窮谷豈免侵越欲行廢罷<lb/>
若不毁掘畦隴絶其占據之心竊恐湖外殖利爭競永<lb/>
<pb n="KR4d0219_WYG_031-6b"/>
不息絶湖内居人盗種永不悛革若官司興夫毁掘則<lb/>
兩湖之田千頃所用工力不可數計以某鄙見欲且令<lb/>
種一年官以頃畆收受花利於近湖别置倉敖委官收<lb/>
納官司不得指用卻候今冬農隙以所收米斛募民為<lb/>
夫將其畦隴鑿而為深池積而為島嶼庶㡬爭訟永絶<lb/>
湖下諸鄉苦旱之田悉成膏腴公私實為兩便更乞詳<lb/>
酌<lb/>
　　衢州取沈堯夫巻子申監試官狀<hi>附</hi>
<pb n="KR4d0219_WYG_031-7a"/>
契勘本房考到合格詩賦巻子係疆字號文理實是優<lb/>
長却於䇿巻内有蚓字檢准紹興文書令諸犯聖祖名<lb/>
廟諱舊諱御名改避外餘字<hi>謂式所有者</hi>有他音<hi>謂如角徵之類</hi>及<lb/>
經傳子史有兩音者許通用某竊詳蚓字止有上聲十<lb/>
六軫字韻内收係以忍切<hi>下注云亦作螾</hi>所有上項式内止有<lb/>
螾字即不曽該載蚓字是不係式内餘字分明若作犯<lb/>
諱暗行黜落切恐有負朝廷取士之意某已看詳得上<lb/>
件巻子自係上聲既不係式内字又於去聲羊晉切韻<lb/>
<pb n="KR4d0219_WYG_031-7b"/>
内無正蚓字顯是止諱去聲螾字設若巻内正冩螾字<lb/>
亦有兩音依得條式許行通用即不為犯諱况上件試<lb/>
巻只冩蚯蚓之蚓自不相干某已行考上上件巻子竊<lb/>
慮同考試官各有疑誤謹此供申將來如䝉上司㸃對<lb/>
委係犯諱所有考官罪名某乞身坐不敢以累衆人庶<lb/>
㡬不為身謀仰副朝廷取士之意<lb/>
　　辭兩王府教授上宰執劄子<lb/>
某竊惟策府盡處儒宗雖為大用以收儲不在一遷而<lb/>
<pb n="KR4d0219_WYG_031-8a"/>
輕重誠恐積薪之歎發自旁觀故須僂指以陳覬兹洞<lb/>
鑒且以文章典雅進止雍容則有秘書丞虞允文詞氣<lb/>
森嚴學術淹貫則有校書郎洪邁吐詞温潤遇事詳明<lb/>
則有校書郎王淮文學深淳氣節直亮則有校書郎任<lb/>
質言操履端方辭華絢采則有正字林之竒詩文清古<lb/>
議論高明則有正字劉望之辭藻英華學問該洽則有<lb/>
正字王端朝此其一善佗實兼人某揆已不如於心有<lb/>
歉若謂請從隗始豈不愧在盧前伏望鈞慈特賜敷奏<lb/>
<pb n="KR4d0219_WYG_031-8b"/>
選差一員充代<lb/>
　　論邊臣招誘流民叛郡事上宰執劄子<lb/>
某竊見朝廷比以敵人消息不常議欲於淮南以屯田<lb/>
為名稍存兵伍為固守之計蓋知淮南為我喉襟不可<lb/>
不守也間者敵人敗盟聖意赫然發憤遣兵渡江又以<lb/>
劉琦節制之前日之所欲一旦得騁矣是宜專意葺藩<lb/>
籬固扃鐍使敵望而知我國有人不敢加兵可也奈何<lb/>
守邊之臣無深謀逺慮乃招納流民領略叛郡捨巳田<lb/>
<pb n="KR4d0219_WYG_031-9a"/>
而芸人之田使敵聞之必發一笑夫流民叛郡誠我舊<lb/>
物使吾藩籬葺扃鐍固蓄士卒之鋭氣積塞下之軍儲<lb/>
然後長驅中原皆吾人也又何規規然必欲其先歸我<lb/>
耶昔晉荀息請以埀棘之璧屈産之乘假道於虞以伐<lb/>
虢晉侯弗許荀息曰若得道於虞猶外府也已而得虢<lb/>
而虞之名馬寶玉卒復歸晉今敵人以淮北之民淮北<lb/>
之郡為其名馬寶玉而邊臣由之不知此為深可慮也<lb/>
何者淮北之民襁負而來是皆失所無告之徒招納之<lb/>
<pb n="KR4d0219_WYG_031-9b"/>
際尚當度力力有弗支不如弗納不得巳而納之固非<lb/>
邊臣之罪也至於拔城而來茍無嚮道者為之先容豈<lb/>
不自疑其不疑而至必有許之來者矣不可不察也淮<lb/>
北之郡蜂屯蟻聚所在響應既巳叛彼思有所恃必當<lb/>
納款直不應受之受之則皆為我臣一有潰散奔軍之<lb/>
衆必源源而來拒之則我藩籬扄鐍未固其將何辭以<lb/>
拒受之則詭譎難保徒為蠶食又况敵人之所欲者吾<lb/>
土地也使敵賴盟則巳茍不頼盟南嚮而與我爭流民<lb/>
<pb n="KR4d0219_WYG_031-10a"/>
叛將能保其人人忠義為我拒敵乎儻或不然一有變<lb/>
則是不戰而先下我淮南之地甚非朝廷保淮之本意<lb/>
也想惟廟謨雄算必自有處區區鄙見欲望鈞慈更加<lb/>
周慮宻奏聖聰明敕邊臣毋納流民毋䘏叛郡專固吾<lb/>
圉以求自治城郭之未築者築之要害之未屯者屯之<lb/>
某處可以聚糧則立庾廩某處可以屯田則備牛犁敵<lb/>
若冦或逆擊於前或横截於後或衝突於中凡所以禦<lb/>
外侮者皆當預為之思茍不知自守徇虚聲招實禍見<lb/>
<pb n="KR4d0219_WYG_031-10b"/>
小利失大體是皆佻功掠美不䘏國家之計者也當易<lb/>
置之精求長慮逺見如漢趙充國輩用之則不失朝廷<lb/>
保淮之本意而中原之恢復有期矣某一介書生暗於<lb/>
機務姑以管窺惟鈞度宏廓不以為罪<lb/>
　　請移蹕上宰相劄子<lb/>
某恭聞主上發自宸斷決策親征此實宗社生靈萬世<lb/>
之福而某區區管見請因此行就為移蹕建康之計夫<lb/>
親征之與移蹕其名似不相逺而其實較然今自其實<lb/>
<pb n="KR4d0219_WYG_031-11a"/>
而言之此行有未便者二若因而移蹕其便有四何謂<lb/>
二未便今大駕之行有㫖務為簡儉所將之兵必不能<lb/>
多前途諸將或有更役何以濟師一未便也將卒在西<lb/>
南老小盡留行在其能安意禦敵無内顧者正以主上<lb/>
在此重䕶其家也彼聞駕興將各思念其家恐無固志<lb/>
二未便也何謂四便自古帝王暫駐東南必宅建康形<lb/>
勝之地為其左望閩蜀右接三吳可以南可以北也今<lb/>
錢塘雖盛若移建康則四方綱運輻湊無壅悉免堰閘<lb/>
<pb n="KR4d0219_WYG_031-11b"/>
之一便也主上若下移蹕之詔就委建康速治營塞以<lb/>
安存諸軍老小之願從駕者西南之師不唯喜朝廷不<lb/>
忘其家亦仰知主上決意進取恃此以破彊敵氣當百<lb/>
倍二便也䕶聖等軍帶甲十萬今留錢塘坐食無用若<lb/>
移建康長江鉅險因得扞禦三便也敵治舟師於山東<lb/>
以吾行都背負滄海欲有窺伺也今若依建康龍蟠虎<lb/>
踞之勢可以陰伐其謀稍分防海之舟以防江四便也<lb/>
夫轉二不便為四便人情皆知其甚利徒以務因循則<lb/>
<pb n="KR4d0219_WYG_031-12a"/>
可以茍安謀久逺則不無小擾是以徊徨顧視不敢發<lb/>
言今利害既形機㑹巳至不容緘黙望賜敷奏速為此<lb/>
計實亦宗社生靈萬世之福至於宗廟未嘗遣官祭祀<lb/>
官舎未備隨宜棲止俟有成功或歸梁汴或卜長安重<lb/>
議定都即行遷造尚未晩也想惟廟謨深宻自有定算<lb/>
狂瞽之言輒此溷瀆退就誅斥實不敢辭<lb/>
　　論建王不可將兵上宰相劄子<lb/>
某竊聞外議以謂廟堂欲請以建王督師某實深憂惑<lb/>
<pb n="KR4d0219_WYG_031-12b"/>
竊謂國家用兵外有將帥以統軍政内有宰輔以主宻<lb/>
謀諸將不用命則宰相樞宻得以督之前日遣元樞曾<lb/>
未見效今又遣建王冠葢相望州縣疲於應辦自為紛<lb/>
紛誠無益於成敗緩急之際徒使將帥疑曰主上既付<lb/>
我以閫外吾未嘗不用命何為使元樞行耶元樞又疑<lb/>
曰主上既委我以視師吾未嘗誤事何為使建王行耶<lb/>
且建王生深宫中仁孝聰明出於天性當日在上左右<lb/>
以供子職今乃一旦使之督兵平居未嘗與諸將相接<lb/>
<pb n="KR4d0219_WYG_031-13a"/>
非若元樞比也若以謂元樞不能辦此則建王又安能<lb/>
辦此耶若止令持犒賞之物以徧賜諸將此特一中貴<lb/>
人職爾又何必建王也如此則建王決不可行無疑矣<lb/>
或者又曰主上親征可使建王居守此尤不可儻若君<lb/>
父䝉犯霜路冒涉道途而為人子者乃偃然寧處揆之<lb/>
人情豈所謂安夫君臣父子之道上所以化天下者在<lb/>
此今若果如議者之言是一舉而此義俱失相公於此<lb/>
可無一言以救之乎或者又曰此乃府官之言非天下<lb/>
<pb n="KR4d0219_WYG_031-13b"/>
之公議竊謂為此言者非謀深慮逺之士夫使人子跬<lb/>
步離君父之側當此多故之時事變之來有不可不防<lb/>
者儻不先杜其萌寧無後悔論至於此則知某等非一<lb/>
時之私言實宗社萬世之至計欲望鈞慈速賜敷奏使<lb/>
建王處則宿衛出則扈從其於動靜之間深合古義<lb/>
　　乞建王入宿衛上宰相劄子<lb/>
某等待罪寺監省部兼職建王府講讀教授平時無所<lb/>
裨補今者國家多事聖上焦勞䖍輸愚慮以輔子道之<lb/>
<pb n="KR4d0219_WYG_031-14a"/>
未至某等之職也恭聞車駕指日親征建王及其長子<lb/>
目今便合宿衛以俟駕興日扈從所有建王以次二子<lb/>
及一女一婦並當入侍中宫將來如有起發並合隨從<lb/>
前去庶㡬事親之道動靜並合大義<lb/>
　　辭馬上建王劄子<lb/>
某昨以從駕征戎輒欲就府借馬乃䝉王㫖特有寵頒<lb/>
雖荷眷以彌深然揆情則未允蓋以聖人君子之立論<lb/>
亶惟名實之求矧夫學士大夫之處躬莫先義利之辨<lb/>
<pb n="KR4d0219_WYG_031-14b"/>
有名可受雖千駟夫復何嫌於義未安則一介亦不當<lb/>
取惟明此理乃可稱賢今若因假而予之則是以要而<lb/>
得也在王為惠於某何顔敢貢鄙詞請回駿駟勿謂一<lb/>
馬至細不必防微儻令每事如斯何以訓後寧使徒行<lb/>
於萬里難承厚意於一時仰冀王慈復留府廏<lb/>
　　論吳璘攻取上宰相劄子<lb/>
某嘗謂用將禦敵之方如使奕秋誨二人奕方二人對<lb/>
局攻衝侵取唯恐其後至於審一局之大勢使不至於<lb/>
<pb n="KR4d0219_WYG_031-15a"/>
大勝負者奕秋也今廟堂為天下之奕秋而諸將對局<lb/>
悉由指誨不可不審也且如吳璘良將也五路今得其<lb/>
三不為無功若以大勢觀之則亦有説何者自南渡以<lb/>
來蜀之所以堅全不破者以有險可恃也今兵漸出三<lb/>
路萬一敵勢竒道横截要害使吾退不能保險雖有智<lb/>
巧何所用之此當宻以指諭使之警悟無陷敵人之計<lb/>
可也又况徳順之捷乃其自去且昔之嬰城而守今之<lb/>
委地而去未必無謀豈非知吾淮南荆襄藩籬未固欲<lb/>
<pb n="KR4d0219_WYG_031-15b"/>
併兵必從事乎又豈非知吾兩蜀不可以力攻而欲以<lb/>
計破乎夫謀在淮南荆襄是有意於潰我腹心也腹心<lb/>
潰則邊角何能為謀在兩蜀是有意於孤我邊角也邊<lb/>
角孤則腹心何所恃此在廟堂為之奕秋審其大勢急<lb/>
其所急緩其所緩以指誨之可也伏望鈞慈更賜詳議<lb/>
施行<lb/>
　　答宣撫張丞相議攻取劄子<lb/>
䝉喻二將之出謹當奏知如聖上從諌如流必不憚改<lb/>
<pb n="KR4d0219_WYG_031-16a"/>
可慶可慶但未知二將能不負丞相之薦否耳<lb/>
使者之囘所聞吉語無不欣快以某鄙見似未為然此<lb/>
恐敵有他意懼吾不誠以此搖撼卜吾和意之堅否未<lb/>
可知也若謂遣人質其是非此尤不可蓋彼既有心為<lb/>
間諜必順吾之言因而答曰實有此意則吾必與之兵<lb/>
兵一入其境勢必分分之然後求釁於我而為南侵之<lb/>
計不惟無辭以解且復無兵以拒當是時將何如耶<lb/>
機㑹不可失之説此皆不任責之人傅㑹人主欲求官<lb/>
<pb n="KR4d0219_WYG_031-16b"/>
職者之所為也在丞相須當審處勿墮敵計使吾之勢<lb/>
如泰山之鎮不可輕搖乃天下所望於門下也<lb/>
遣使之議今聞欲遣人先闗報彼界得其回書方行此<lb/>
乃淺謀非至計也前此使者未嘗不如此闗報彼自遣<lb/>
使相迓一到燕山臨時變詐何傷於彼耶以某鄙見切<lb/>
不可先問只逕令使者行國書不須有所激求但盛推<lb/>
尊其功徳而以弟姪之禮事之彼固無從求釁之心發<lb/>
亦不亟不從則是與之絶絶則無説矣<lb/>
<pb n="KR4d0219_WYG_031-17a"/>
凡間探者歸告之詞皆無足慿使誠有之僥倖之福何<lb/>
可遽受但願君臣一心内修外攘葺理成效享之必安<lb/>
譬如中人之家無故而得百萬之貲雖至愚之人亦必<lb/>
逡巡而不敢受天將予之何獨今日他日再至受之必<lb/>
安若無謙遜之心直有披襟之意得之未必不為禍也<lb/>
以丞相之厚徳雅量而欲成此僥倖不可必之舉乎只<lb/>
恐傳聞之謬某意丞相必不輕信復僭越者誠以國家<lb/>
大計所在不敢不深慮<lb/>
<pb n="KR4d0219_WYG_031-17b"/>
兩塢如成亦國家之福丞相之功亦不細矣須告悉師<lb/>
臣令擇吉日視地勢順便為經久安居之計可也東西<lb/>
闗事甚善告丞相勉之惟自家藩籬固則外可以拒敵<lb/>
出門而戰退而堅守若蛟龍之在淵庶㡬無失此丞相<lb/>
所深知某不縷縷<lb/>
　<lb/>
　<lb/>
　鄮峯真隠漫録巻三十一<lb/>
</p>
<p>
</p>
  </div>
</body>
</text>
</TEI>
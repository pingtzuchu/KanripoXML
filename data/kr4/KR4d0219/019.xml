<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鄮峯真隠漫録巻十九</head> <lb/>
    <p>
<pb n="KR4d0219_WYG_019-1a"/>
欽定四庫全書<lb/>
　鄮峯真隠漫録巻十九<lb/>
　　　　　　　　　　　　　宋　史浩　撰<lb/>
　牋<lb/>
　　賀皇后冊命牋<lb/>
顯膺玉冊正位椒宫禮備有司慶均無外<hi>中賀</hi>恭惟皇<lb/>
后殿下天生淑徳身率令儀朝夕憂勤而無私謁之心<lb/>
夙夜警戒而有相成之道固已協符於坤徳允宜登配<lb/>
<pb n="KR4d0219_WYG_019-1b"/>
於乾元肆因龜筴之祥占榮被禕䄖之盛飾宫闈胥恱<lb/>
廟社增輝<hi>臣</hi>乆冒朝恩側聆國慶阻與懽呼之列徒深<lb/>
鼓舞之情<lb/>
　　賀皇后受冊禮畢牋<lb/>
帝眷炎圖禮崇隂教播告四海歡呼一辭<hi>中賀</hi>恭惟皇<lb/>
后殿下至徳静專柔儀婉淑進賢以輔君子崇儉以勵<lb/>
外家翊聖旦於龍飛茂英聲於椒掖承顔徳夀两宫每<lb/>
見其歡心正位長秋萬國咸歸於母道膺兹寳冊允協<lb/>
<pb n="KR4d0219_WYG_019-2a"/>
蓍龜<hi>臣</hi>乆冒國恩欣逄慶典雖奉觴稱夀阻騰嵩嶽之<lb/>
聲而竊食奉祠行被關雎之化<lb/>
　　皇后受冊禮畢賀太上皇后牋<lb/>
帝立中宫悉繄慈訓家傳内治將嗣徽音寳刻肆頒人<lb/>
寰胥慶<hi>中賀</hi>恭惟尊號太上皇后夀齊乾道體合坤元<lb/>
助聖子以立家逑淑女而為后禮行椒掖佳氣藹乎六<lb/>
宫命出楓宸歡聲溢於四海<hi>臣</hi>奉祠良逺詣闕無因注<lb/>
目層霄想簮裾而在列馳緘便置同燕爵以輸誠<lb/>
<pb n="KR4d0219_WYG_019-2b"/>
　　皇孫生賀太上皇后牋<lb/>
光華慶胄誕育曽孫僕景命於萬年動歡心於四表<hi>中</hi>
<hi>賀</hi>恭惟尊號太上皇后虞嬪徽懿文母憂勤和氣薫陶<lb/>
膺琁宫之眷佑休祥降格致玉葉之芬芳<hi>臣</hi>濫叨祠禄<lb/>
之榮倍極愚𠂻之喜仰占乾象欣尾宿以増眀遥想禁<lb/>
庭沸鈞天而争慶<lb/>
　　皇孫生賀皇后牋<lb/>
隂教内修夙懋椒塗之徳圓靈上鍳益綿瓜瓞之祥慶<lb/>
<pb n="KR4d0219_WYG_019-3a"/>
毓皇孫懽形海宇<hi>中謝</hi>恭惟皇后殿下躬葛覃之節儉<lb/>
志巻耳之憂勤朝夕問安輔文心之孝養本支擢秀成<lb/>
周室之宗強<hi>臣</hi>叨奉祠庭阻趨天闕皇皇之大已歌假<lb/>
樂之章蟄蟄之多願繼螽斯之什<lb/>
　　賀皇太子冊命牋<lb/>
誕膺涣號肇正儲闈廟社有承華夷胥賀<hi>中賀</hi>恭惟皇<lb/>
太子殿下元良天縱忠孝生知周室百男獨冠本支之<lb/>
盛虞庠三善更資師傅之賢爰奉絲綸進專匕鬯羽翼<lb/>
<pb n="KR4d0219_WYG_019-3b"/>
不煩於四皓規橅實自於两宫郵命既行輿情大恱某<lb/>
夙親規誨久荷恩憐覩少海之澄瀾雖莫與在廷之列<lb/>
仰前星之景耀尚能同擊壤之歡<lb/>
　　立皇太子賀太上皇后牋<lb/>
肇舉徽章宏開儲禁惟宸𠂻之果斷實慈訓之丁寧<lb/>
一札頒宣萬方鼓舞<hi>中賀</hi>恭惟尊號太上皇后體坤其<lb/>
靜得一以寧志合上皇輔佐之勤夙著道傳聖子晨昏<lb/>
之奉益隆厚巨福以如茨見長孫之主噐神靈歡喜夷<lb/>
<pb n="KR4d0219_WYG_019-4a"/>
夏乂安<hi>臣</hi>荷寵奉祠乞身還里在廷稱慶雖莫預於鳬<lb/>
趨擊壤騰歌誠不忘於鰲抃<lb/>
　　立皇太子賀皇后牋<lb/>
龍廷發號鶴禁凝祥惟國本之不揺實坤儀之有助歡<lb/>
騰椒掖恩浹海隅<hi>中賀</hi>恭惟皇后殿下懿徳承天深仁<lb/>
毓物嬪於虞舜盡厥事親生此文王立為世子豈特衍<lb/>
祖宗之慶抑亦繫夷夏之心<hi>臣</hi>身卧漳濵悵鴻恩之未<lb/>
報心存魏闕喜縟禮之初成第與黔黎同兹蹈舞<lb/>
<pb n="KR4d0219_WYG_019-4b"/>
　　皇太子受冊禮畢賀太上皇后牋<lb/>
龍廷誕告鶴禁宏開惟定議於慈闈故克成於闊典<hi>中</hi>
<hi>賀</hi>恭惟尊號太上皇后徳符坤載體配乾元翼燕孫謀<lb/>
將永隆於丕祚儲登世嫡遂親見於盛儀動喜氣於两<lb/>
宫溢歡聲於萬宇<hi>臣</hi>逖聞盛事夙荷隆私雖身處田廬<lb/>
莫與奉觴之列然心存燕雀敢忘賀厦之誠<lb/>
　　皇太子受册禮畢賀皇后牋<lb/>
渙號誕敭震維肇建睿謨出中饋之贊顯册慶東宫之<lb/>
<pb n="KR4d0219_WYG_019-5a"/>
成喜溢遐陬歡騰大内<hi>中賀</hi>恭惟皇后殿下徽柔得性<lb/>
勤儉持身婦道茂彰謹慈闈之問寢母儀夙著喜長子<lb/>
之承祧光動前星波澄㓜海新寳文於銀牓動喜色於<lb/>
椒房<hi>臣</hi>職奉祠庭身居里閈莫簉鴛鸞之衆目覩盛儀<lb/>
第如葵藿之㣲心傾皎日<lb/>
　　賀太上皇后加尊號牋<lb/>
誕敷寳冊申衍徽稱大徳得名方侈一人之慶中闈錫<lb/>
羡同膺萬夀之祺自昔罕聞於今創見<hi>中賀</hi>恭惟尊號<lb/>
<pb n="KR4d0219_WYG_019-5b"/>
太上皇后功髙任姒道配唐虞並日月眀均照臨於四<lb/>
海與天地乆賛化育於羣生壼儀夙著於柔恭子軄日<lb/>
隆於歡飬爰修闊典増奉鴻名褕翟禕衣備享椒庭之<lb/>
樂金螭玉檢永彰坤極之尊喜溢神人慶綿宗社<hi>臣</hi>竊<lb/>
叨祠禄莫簉賀班觀竹帛所書七十載古人希有指松<lb/>
椿而並祝三萬嵗慈母亦然<lb/>
　　賀太上皇后慶夀禮成牋<lb/>
福衍籮圖増帝齡之時億慶均椒壼表坤極之俱崇喜<lb/>
<pb n="KR4d0219_WYG_019-6a"/>
溢两宫恩覃萬宇<hi>中賀</hi>恭惟尊號太上皇后性資懿淑<lb/>
道體静專徳厚無疆惇尚儉慈之寳化行自内助成揖<lb/>
遜之風方髙穹錫羡於堯年罄率土樂尊於文母宜挹<lb/>
泰辰之祉茂凝寳歴之休四海九州永戴雲天之芘萬<lb/>
有千嵗式齊箕翼之長<hi>臣</hi>竊禄外祠逄時大慶效嵩呼<lb/>
之祝雖阻習於漢儀歌燕喜之章覬有加於魯頌<lb/>
　　賀皇后册命牋<lb/>
顯膺宸命進陟彤庭配立自天肇正坤儀之位教形於<lb/>
<pb n="KR4d0219_WYG_019-6b"/>
下咸知母道之尊喜溢寰區慶綿宗社<hi>中賀</hi>恭惟皇后<lb/>
殿下禀資温淑處性静專夙夜警戒而無私謁之心朝<lb/>
夕憂勤而有相成之道固已兼全於盛徳是宜登配於<lb/>
至尊褕狄褘衣極宫闈之體貎金螭玉檢煥寳册之光<lb/>
華隂教克修人倫咸正行見二南之化助成萬國之和<lb/>
<hi>臣</hi>屏跡田廬奉祠香火遥瞻閶闔阻觀日月之眀苐與<lb/>
黔黎均被乾坤之徳<lb/>
　　册皇后賀太上皇后牋<lb/>
<pb n="KR4d0219_WYG_019-7a"/>
帝立中闈悉繄慈訓家傳内治將嗣徽音動喜色於两<lb/>
宫溢歡聲於萬宇<hi>中謝</hi>恭惟尊號太上皇后徳符坤載<lb/>
道配乾元昔也憂勤而佐君子之思兹焉逸樂而享天<lb/>
下之飬念聖子乆虚於壼政俾賢妃蚤正於椒房典禮<lb/>
既行朝廷斯治<hi>臣</hi>奉祠於外詣闕無階注目烟霄想簮<lb/>
裾而在列馳誠緘牘同葵藿以傾心<lb/>
　　賀皇后受册禮畢牋<lb/>
慶衍皇圖治隆隂教諏靈辰於太史受顯册於中宫廟<lb/>
<pb n="KR4d0219_WYG_019-7b"/>
社益尊人神胥恱<hi>中賀</hi>恭惟皇后殿下天生淑徳身履<lb/>
令宜蚤光輔於龍潜遂親扶於日轂乆貳坤儀之位益<lb/>
騰軒曜之祥黼座顒昂鏘純音於管磬椒闈婉淑新寳<lb/>
刻於瓊琚喜動两宫歡盈萬國<hi>臣</hi>奉祠里閈凝睇雲天<lb/>
莫陪百辟之班第頌二儀之徳<lb/>
　　皇后受册禮畢賀太上皇后牋<lb/>
帝堯之傳帝舜治道盡循太姒之事太任徽音有嗣跡<lb/>
符隆古慶衍皇家暨冊寳之告成溢華夷而交抃<hi>中賀</hi>
<pb n="KR4d0219_WYG_019-8a"/>
恭惟尊號太上皇后徽柔得性勤儉持身助聖子以成<lb/>
家逑淑女而為配蓍龜協吉既備禮於楓宸金玉其章<lb/>
遂増光於椒掖將見厚人倫於四海豈徒綿國祚於萬<lb/>
年<hi>臣</hi>叨奉外祠阻觀盛典仰占乾象欣軒曜之呈祥遥<lb/>
想禁庭沸鈞天而稱慶<lb/>
　　賀太上皇后慶夀禮成牋<lb/>
萬夀維祺齒方躋於七袠一人有慶禮爰展於九重當<lb/>
玉琯之告春適椒闈之受祉歡騰两内恩浹八紘<hi>中賀</hi>
<pb n="KR4d0219_WYG_019-8b"/>
恭惟尊號太上皇后夙藴柔嘉式持專静徽音合姒厚<lb/>
徳承乾得三寳於老<graphic n="KR1451" url="https://raw.githubusercontent.com/kanripo/KR-Gaiji/master/images/KR1451.png" mimeType="image/png"/>躬行慈儉嚮五福於洪範益享<lb/>
夀康適當希有之年永介無疆之厯凡兹生息孰不光<lb/>
榮<hi>臣</hi>舊里棲身沉疴滯跡欣逢大慶無從星拱以雲趨<lb/>
第與齊民同效嵩呼而鼇抃<lb/>
　　賀皇太子生辰牋<lb/>
瑞靄春宫允正元良之本祥凝日觀聿臨震夙之期喜<lb/>
溢楓宸歡騰鶴禁<hi>中賀</hi>恭惟皇太子殿下聦眀英果濬<lb/>
<pb n="KR4d0219_WYG_019-9a"/>
哲温恭問寢過庭純孝精忠而備著際天極地隂功隠<lb/>
徳以潜符宜錫羡於髙穹永同休於昌祚<hi>某</hi>恭逢盛<lb/>
旦適守外祠奉東内之觴雖莫陪於簮紱祝南箕之筭<lb/>
祈益茂於松椿<lb/>
　　二<lb/>
慶衍皇圖乆正元良之位祥開青禁適臨震夙之辰萬<lb/>
宇歡呼一音稱賛<hi>中賀</hi>恭惟皇太子殿下禀資忠孝毓<lb/>
質温恭海潤星輝慶吾君之有子離眀震豫知帝祚之<lb/>
<pb n="KR4d0219_WYG_019-9b"/>
無疆宜茂介於夀祺永齊休於宗社<hi>某</hi>叨塵祠禄阻簉<lb/>
賀班遥瞻貳極之尊苐致千齡之祝<lb/>
　　三<lb/>
天潢流慶本早正於元良日觀赫靈期甫臨於震育歡<lb/>
騰紫闕喜溢青宫<hi>中賀</hi>恭惟皇太子殿下徳性淵冲仁<lb/>
姿玉裕風清鶴禁惟端人正士之與居晩入龍樓每下<lb/>
氣怡聲而問寢宜髙穹之眷祐膺備福以延洪<hi>某</hi>叨奉<lb/>
内祠欣逢盛旦稱觴東内莫陪羽翼之聫介夀南箕益<lb/>
<pb n="KR4d0219_WYG_019-10a"/>
茂神眀之祚<lb/>
　　四<lb/>
天潢宏䟽逺之源克昌厥後日觀迎誕彌之旦長發其<lb/>
祥慶溢青宫歡騰絳闕<hi>中賀</hi>恭惟皇太子殿下賢聖仁<lb/>
孝濬哲温恭延鶴禁之端人論經清夜被龍樓之盛服<lb/>
問寢黎眀宜洪造之儲休鞏皇圖而立本<hi>某</hi>欣逢寳運<lb/>
叨處宰司葵藿向陽既聮趣於北面松椿介夀行躬造<lb/>
於東朝<lb/>
<pb n="KR4d0219_WYG_019-10b"/>
　　五<lb/>
菊有黄花紀誕彌於厥月虹流華渚果載育於前星喜<lb/>
均两内之彤闈慶溢九重之青禁凡兹普率孰不歡呼<lb/>
<hi>中賀</hi>恭惟皇太子殿下道徳日躋聦眀天賦事祖事父<lb/>
戯玉陛之綵衣聞禮聞詩飽鯉庭之慈訓届兹盛旦倍<lb/>
擁繁禧<hi>某</hi>被眷實異常人報徳未知其所身縻田野無<lb/>
從捧霞液之觴目睇雲霄第深祝椿齡之筭<lb/>
　　六<lb/>
<pb n="KR4d0219_WYG_019-11a"/>
沆薤澄空光動前星之瑞欝葱浮闕榮開甲第之祥誕<lb/>
日届期溥天同慶<hi>中賀</hi>恭惟皇太子殿下位隆儲副徳<lb/>
茂元良祗慈訓於两宫演仙源於萬世雍容主鬯國本<lb/>
實頼以安清燕承顔天下隂受其福式臨榖旦咸祝椿<lb/>
齡<hi>某</hi>賜老滄江馳誠禁掖衣冠入侍莫陪園綺之班霄<lb/>
漢遥瞻願踵勛華之夀<lb/>
　　七<lb/>
天開萬世之福聖應千齡之期廼積慶基篤生儲嗣兹<lb/>
<pb n="KR4d0219_WYG_019-11b"/>
届誕彌之月輙伸祝頌之詞<hi>中賀</hi>恭惟皇太子殿下備<lb/>
徳元良賦資濬哲過庭得道茂緝熈之光眀主鬯成功<lb/>
副清寧之眷佑式臨震夙之旦益擁鴻龎之休<hi>某</hi>投跡<lb/>
山林繫心宫籞金罍玉爵阻趨稱夀之班鳳燭龍香居<lb/>
有輸誠之所<lb/>
　　正旦賀皇太子牋<lb/>
萬彚潜通喜應三陽之㤗一元資始肇迎六氣之和已<lb/>
囬暘谷之春式衍青宫之慶<hi>中賀</hi>恭惟皇太子殿下承<lb/>
<pb n="KR4d0219_WYG_019-12a"/>
華豫恱毓粹孝純鶴禁儲精暉映紫宸之瑞龍樓問曉<lb/>
光依麗日之眀方茂對於昌辰宜誕膺於純嘏<hi>某</hi>叨塵<lb/>
祠禄際遇熈朝遥瞻貳極之崇䖍致千齡之祝<lb/>
　　二<lb/>
緹室飛灰應紫極履端之始皇家流慶屬青宫納祜之<lb/>
初和感綿區歡騰輿頌<hi>中賀</hi>恭惟皇太子殿下天資仁<lb/>
孝國本元良曉入龍樓瞻舜旦重離之照春頒鳳厯適<lb/>
羲經交㤗之時宜多福之永膺對三陽之昇進<hi>某</hi>班趨<lb/>
<pb n="KR4d0219_WYG_019-12b"/>
楓禁躬獻椒觴阻修東内之賀儀第極南箕之善禱<lb/>
　　三<lb/>
南正授時布始和於嵗旦東風應律延景貺於春宫慶<lb/>
篤家邦歡同區宇<hi>中賀</hi>恭惟皇太子殿下懿文日就仁<lb/>
孝天資燕寢問安羙意祗承於二帝龍樓入對隂功宻<lb/>
䕃於羣生式臨交㤗之期宜介履端之福<hi>某</hi>逖居草野<lb/>
阻奉椒觴元旦載陽頓覺山河之麗前星炳照願齊箕<lb/>
翼之光<lb/>
<pb n="KR4d0219_WYG_019-13a"/>
　　冬至賀皇太子牋<lb/>
清䑓觀祲五雲巳涣於叢霄候館呈工一縷初添於瑞<lb/>
景履兹來復宜介繁禧<hi>中賀</hi>恭惟皇太子殿下志貫神<lb/>
眀徳參穹壤身居鶴禁元良已正於萬邦觴奉神庭福<lb/>
祉同祈於三聖<hi>某</hi>方膺寵命見具懇辭趨承莫簉於簮<lb/>
紳祝頌徒勤於筆舌<lb/>
　　二<lb/>
寳厯迎和氣首三㣲之統清䑓占瑞雲呈五色之輝慶<lb/>
<pb n="KR4d0219_WYG_019-13b"/>
衍皇圖歡騰青禁<hi>中賀</hi>恭惟皇太子殿下天姿濬哲聖<lb/>
質元良麗日重暉益著少陽之徳前星炳耀永扶太極<lb/>
之尊介兹來復之亨宜有履長之祉<hi>某</hi>夙䝉異遇幸際<lb/>
昌辰莫陪東内之賀班第極南箕之善禱<lb/>
　　三<lb/>
五物書雲式兆有年之瑞三㣲紀月載欣至日之長集<lb/>
景貺於两宫衍蕃禧於貳極<hi>中賀</hi>恭惟皇太子殿下氣<lb/>
鍾精粹資禀元良秉徳至純以御隂陽之運觀時來復<lb/>
<pb n="KR4d0219_WYG_019-14a"/>
灼知天地之心茂迎道長之辰益介川増之祉<hi>某</hi>叨塵<lb/>
次輔幸際昌期簉跡丹墀方預稱觴之列馳誠青禁阻<lb/>
修賀朝之誠<lb/>
　　四<lb/>
候紀青䑓初奏㣲陽之肇啓觀形化國共欣麗日之舒<lb/>
長衍慶祚於重闈錫宏林於内殿<hi>中賀</hi>恭惟皇太子殿<lb/>
下禀資仁孝毓徳粹温觀象朋來日騐進修之益因時<lb/>
剛復灼知動静之心順履昌期宜膺純嘏副宸𠂻之眷<lb/>
<pb n="KR4d0219_WYG_019-14b"/>
顧培國本之靈長<hi>某</hi>乆託洪私倍深善頌大庭介夀方<lb/>
入對於龍顔再拜稱觴愧阻趨於鶴禁<lb/>
　　五<lb/>
天統開端律早諧於鳴鳳乾元著始爻適應於潜龍慶<lb/>
衍皇圖歡傳青闕<hi>中賀</hi>恭惟皇太子殿下性根仁孝徳<lb/>
表温文問寢雞晨感祥雲之覆䕶論經鶴禁喜愛日之<lb/>
舒長履兹來復之亨馴致交通之㤗<hi>某</hi>丐歸晩景叨奉<lb/>
内祠阻隨五彩之輈趨朝漢殿遥祝萬年之歴篤祜周<lb/>
<pb n="KR4d0219_WYG_019-15a"/>
家<lb/>
　　六<lb/>
天上雲需式紀觀䑓之瑞地中雷復有開潜邸之祥<hi>中</hi>
<hi>賀</hi>恭惟皇太子殿下仁孝夙成温文外著鞏珍圖而襲<lb/>
慶撫至日以迎長燕侍龍樓歡奉两宫之夀慶迎鳳歴<lb/>
益滋百世之休<hi>某</hi>自逺禁嚴屢更節令方挂冠而謝事<lb/>
徒戀闕以馳誠<lb/>
　　除右丞相謝皇太子牋<lb/>
<pb n="KR4d0219_WYG_019-15b"/>
昕朝敷命補揆席之乆虚晩節叨榮愧𤨏材之弗稱控<lb/>
辭不獲被寵若驚<hi>中謝</hi>竊以昔在祖宗眷懐耆耋敏中<lb/>
再入於祥符之際士遜復拜於眀道之初皆以名臣克<lb/>
膺異數如<hi>某</hi>者本無他技幸際眀時始披霧於堯天旋<lb/>
依光於舜日闕庭一去餘十五年經幄再陪既三數月<lb/>
曽蔑絲毫之報徒慚廩稍之糜縱未容田里之歸豈可<lb/>
任鈞衡之重誤䝉宸眷復冒鼎司自惟有忝於前修何<lb/>
以欽承於休命此葢伏遇皇太子殿下仁無不愛寛足<lb/>
<pb n="KR4d0219_WYG_019-16a"/>
有容凡寸長片善之不遺皆隠徳隂功之所賜致兹衰<lb/>
朽亦被甄收<hi>某</hi>敢不思副深知益堅素履中台所應託<lb/>
前星有炳之光霖雨或施資少海上騰之澤<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0219_WYG_019-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鄮峯真隠漫録巻十九<lb/>
</p>
<p>
</p>
  </div>
</body>
</text>
</TEI>
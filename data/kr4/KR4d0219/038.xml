<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鄮峯真隱漫録卷三十八</head> <lb/>
    <p>
<pb n="KR4d0219_WYG_038-1a"/>
欽定四庫全書<lb/>
　鄮峯真隱漫録卷三十八<lb/>
　　　　　　　　　　　　　宋　史浩　撰<lb/>
　致語<lb/>
　　寄居為諸鄉老慶壽致語<hi>就吳舍人宅</hi>
年彌髙而徳彌卲吾鄉雅重於耆儒少者懐而老者安<lb/>
此道益敦於先達爰敞紫薇之三徑共邀黄髮之羣仙<lb/>
皓宴一開歡謠四起恭惟某官某人楓宸獻對芹頖蜚<lb/>
<pb n="KR4d0219_WYG_038-1b"/>
聲曳蘭佩於禮義之途采芝茹於修潔之圃日月為之<lb/>
緩轡松椿宜爾長齡肩隨多絳縣之人袂屬皆渭川之<lb/>
老當年竹馬何殊同隊之魚異日蒲輪將效來儀之鳳<lb/>
嘉此一時之盛允為百世之傳合席朝簮滿門儒服謂<lb/>
希有者人之齒喜見諸公而難得者俗之淳樂為是禮<lb/>
豈獨成壽鄉之故事抑亦見仁里之髙風觴舉流霞秩<lb/>
芳筵於百拜詞翻白雪度麗曲於千秋既此肯來且休<lb/>
惜醉某叨居樂部幸奉壽筵不揆荒蕪敢呈口號<lb/>
<pb n="KR4d0219_WYG_038-2a"/>
　海宇熙熙壽域中耆儒最盛甬勾東共開樽俎為髙<lb/>
　㑹尤喜鄉閭有義風九老未應多白傅四明何止一<lb/>
　黄公行看聨璧安車上盡是當筵鶴髮翁<lb/>
　　四明尊老㑹致語<hi>癸巳</hi>
熒煌玳席萃鶴髮之羣仙縹緲獸煙祝龜齡之千嵗懿<lb/>
兹雅宴宜有歡謡恭惟合郡耆英滿筵碩望或縉紳賢<lb/>
君子或塲屋老先生學成行尊則周公其人也年髙徳<lb/>
卲是孔氏之徒歟緩乗豹隱之安車來作龍門之重客<lb/>
<pb n="KR4d0219_WYG_038-2b"/>
開府相公榮歸故里相晤少效於二疏判府顯學治最<lb/>
此邦敬老尤髙於九牧喜是賓朋之集共推徳齒之尊<lb/>
觴舉流霞偏上松椿之壽舞翻回雪克諧絲竹之音千<lb/>
古美談一時盛事但某等叨居樂部忝屬伶倫不揆荒<lb/>
蕪敢呈口號<lb/>
　東閣初開瑞靄凝曉催簮履慶脩齡風回秀發扶疎<lb/>
　緑喜入方瞳的皪青紗帽著花春不老玉杯浮雪酒<lb/>
　微醒今朝太史占鄞鄮無限文星作壽星<lb/>
<pb n="KR4d0219_WYG_038-3a"/>
　　　又<hi>象山昌國</hi>
居近蓬壺雖有涉海登陸之異地均梓里初無此疆爾<lb/>
界之殊矧邀鶴髮之羣仙以介龜齡之千嵗宜開宴席<lb/>
用洽歡謡恭惟闔邑英游滿筵耆俊天隨甫里名髙翰<lb/>
墨之塲安期羨門身簉煙霞之侣逖惟豹隱渺隔鯨波<lb/>
杖屨來歟掛席無煩於浪舶笙歌作矣連裾悉上於琴<lb/>
堂開府相公慶是髙年為㑹以相娛樂知縣朝議成其<lb/>
雅志開懷而盡舂容千里同風一時盛集酒行北海莫<lb/>
<pb n="KR4d0219_WYG_038-3b"/>
非文舉之樽罍花滿河陽本是安仁之桃李但某等叨<lb/>
居樂部幸備伶倫不揆荒蕪敢呈口號<lb/>
　山在虚無縹緲間相望同是一鄉關欲尊徳齒成髙<lb/>
　㑹且遣樽罍恱壽顔歌罷青絲回雪髮舞餘文錦繞<lb/>
　雲鬟<hi>闕</hi>　　　　　醉貴老行看一札頒<lb/>
　　諸親慶賜第復㑹致語<lb/>
<hi>闕</hi>　　　未返栁陰之三徑桑蓬誕日聿來梓里之羣<lb/>
仙舟車逺逮於帝城樽俎先勤於王禮慶今賜第萃此<lb/>
<pb n="KR4d0219_WYG_038-4a"/>
英游爰開酬酢之筵用款團欒之集恭惟塤篪伯季冠<lb/>
蓋賓朋飄飄閬苑之麗人藹藹王家之吉士作福既云<lb/>
相似叙情尤覺多歡上國觀光已覩龍顔之穆穆良辰<lb/>
聚首更歌燕厦之潭潭厚意所將澆風可變北關真隱<lb/>
東道主人念間闊之屢年思游從之舊日適諧情話頓<lb/>
釋離懷兹也花擎鳳蠟以熒煌獸吐龍涎而馥郁聊具<lb/>
瓊漿玉液盡邀珠履玳簮既幸四并何辭一醉人物况<lb/>
皆灑落畫圗真可流傳某等身處聖朝名叅樂部輒陳<lb/>
<pb n="KR4d0219_WYG_038-4b"/>
斐語用洽歡聲<lb/>
　鶴髮星星退急流昔年兩作鳳池游掛冠未許田間<lb/>
　去錫第還為帝所留賸喜親朋千里集聊持歌舞一<lb/>
　觥酬莫辭醉席梅花地嘉話歸傳古鄮州<lb/>
　　諸親慶彌正彌逺及具叔懷恩命復㑹致語<lb/>
<hi>闕</hi>　縹緲噴檀煙玳席熒煌開錦幄曽是賓鴻昆玉來<lb/>
陳燕豆<hi>闕</hi>　　　　　　　　　展初筵之酬酢恭惟<lb/>
一時俊彦滿座<hi>闕</hi>　　　　　　　　作相閥星辰之<lb/>
<pb n="KR4d0219_WYG_038-5a"/>
眷彈冠仕版已馳驥步於雲衢射策文塲行折桂枝於<lb/>
月窟曲敦姻契來舉慶觴東道諸賢學有家傳貴從宅<lb/>
相或榮登於星省或新拜於綸恩聊洽清歡仰彰先施<lb/>
某等叨居樂部幸對寵光不揆荒蕪敢呈骩骳<lb/>
　都城賜第起祥雲知是君王貴老人羅綺叢中喧鼓<lb/>
　吹樓臺影裏聚簮紳賸添風月非錢買贏得樽罍到<lb/>
　手頻他日華堂重此㑹主賓朱紫耀青春<lb/>
　　復明守謝直閣㑹致語<lb/>
<pb n="KR4d0219_WYG_038-5b"/>
袴襦歌洽方欣治最於黄堂衮繡光濃適慶榮還於緑<lb/>
野主賓相得燕樂諧歡恭惟判府某官康樂風流東山<lb/>
經濟清約足以勵風俗公忠乆此服縉紳許國固出生<lb/>
知愛民尤資天性使軺屢擁七閩髙澄按之功郡紱再<lb/>
紆三輔播循良之譽行膺芝檢即簉筍班少師夙以金<lb/>
蘭式依桑梓念平生之從宦方返故鄉喜舊友之相逢<lb/>
乃開雅燕舞翻回雪歌囀流鶯既金斚之屢傳宜玉山<lb/>
之頻倒某等叨居樂部幸際芳筵不揆荒蕪敢呈口號<lb/>
<pb n="KR4d0219_WYG_038-6a"/>
　鄮水鄞江喜氣浮秖應共理得賢侯千帆過海欣無<lb/>
　警九穀登場慶有秋聖主正思黄霸入仙翁方伴赤<lb/>
　松遊一杯相遇何妨醉春在西湖月在樓<lb/>
　　待魏丞相汪尚書趙侍郎致語<lb/>
一曲煙波逸老歸榮於故隱四筵簮履徳星聚宴於髙<lb/>
堂方幸息肩宜先㑹友恭惟丞相清朝碩輔間世耆英<lb/>
措坏冶於一陶活生靈於兩國已淹閒適當再登庸尚<lb/>
書忠許一人身兼數器乆鬱經綸之業行施康濟之功<lb/>
<pb n="KR4d0219_WYG_038-6b"/>
侍郎紫槖論思朱轓愷悌深結聖神之眷宜膺公輔之<lb/>
榮少師鶴返遼東珠還合浦喜見吾鄉我里燕樂忠臣<lb/>
嘉賓恣今宵鯨飲之歡道昔日雞窓之舊某等欣逢盛<lb/>
集幸與伶倫不揆荒蕪敢呈口號<lb/>
　燕集西湖錦繡圍花迎晴曉露方晞把杯且共尋前<lb/>
　約握手何須悟昨非已喜一翁歸緑野更看三傑上<lb/>
　黄扉雲臺指日標鴻烈應許嚴陵老釣磯<lb/>
　　餞明守謝殿撰赴召致語<lb/>
<pb n="KR4d0219_WYG_038-7a"/>
釋星傳之繡衣來飛皁蓋拜絳車之芝檢笑指彤墀式<lb/>
陳祖帳之歡用表攀轅之意恭惟判府某官閩南挺特<lb/>
江左風流夙資康濟之才乆勵清髙之節數道咸髙於<lb/>
刺舉雄藩屢布於中和千里仁聲飽譙門之畫角萬家<lb/>
美蔭敷白晝之甘棠方懷借冦之思忽聴召黄之命廛<lb/>
氓結戀國士知崇少師歸憩陶居欣逢邵父嵗適周於<lb/>
灰琯情已洽於金蘭兹屆啟行良深惜别羽觴交錯樂<lb/>
鐘鼔之清時錦舸光華指雲霄之去路但某等叨居樂<lb/>
<pb n="KR4d0219_WYG_038-7b"/>
部幸遇離筵不揆荒蕪敢呈口號<lb/>
　玉砌芝蘭慶有餘藹然英譽走雲衢澄清攬轡多持<lb/>
　節愷悌宜民屢剖符聖主出綸催上道邦人臥轍蔽<lb/>
　行途一巵聴取臨岐語賸吐精忠作帝謨<lb/>
　　待明守楊少卿致語<lb/>
紅斾碧幢方喜元侯之戾止赤松緑野適當逸老之歸<lb/>
歟觀光既乆於朝班叙舊宜開於宴席恭惟判府某官<lb/>
愛人用徳激貪以清學優思踵於關西名盛恥居於王<lb/>
<pb n="KR4d0219_WYG_038-8a"/>
後昔藩昭武飽聞畫角之仁聲今涖鄞川復廣甘棠之<lb/>
美蔭已聨維月行遂持荷少師早賦歸田為氓受地始<lb/>
就松筠之三徑聊同風月之一觴文字劇談笙歌間奏<lb/>
但某等叨居樂部幸際芳筵不揆荒蕪敢呈口號<lb/>
　鄮城郁郁藹祥煙何幸分符得大賢散利士知㢘律<lb/>
　已救荒民仰食為天仁風行見周千里雅俗俱欣受<lb/>
　一廛正恐最聞須召入介眉今日且樽前<lb/>
　　復明守楊少卿㑹致語<lb/>
<pb n="KR4d0219_WYG_038-8b"/>
職行知鎮冀北駿材山東相種蚤擅克家之譽兹膺坦<lb/>
腹之求將躡要津以攄素學教授文推雅健志蘊經綸<lb/>
已看丹桂之敷榮更陟巍科之宏博式因擯相獲遂舂<lb/>
容致政太保得請休閒屬情婚嫁雖臥痾於里閈猶盡<lb/>
禮於賓親懿嘉耦之並逢肆芳筵而共樂迭奏栁腰鶯<lb/>
舌競傳玉斚瓊杯既幸團欒何辭酩酊某等叨居樂部<lb/>
喜遇良辰不揆荒蕪敢呈口號<lb/>
　春入西湖繞岸花十洲三島倍芳華夭桃來自神明<lb/>
<pb n="KR4d0219_WYG_038-9a"/>
　胄玉潤生從宰輔家男室得時諧鳳侣孫枝有客汎<lb/>
　星槎盍簮此日成髙㑹盛事他年梓里誇<lb/>
　　復趙倅㑹致語<lb/>
金枝秀發方託契於葭莩玳席熒煌荷持攜於樽俎既<lb/>
衍室家之慶更増里閈之光用秩芳筵以酬厚意恭惟<lb/>
判府梁園杞梓謝砌芝蘭暫淹驥足於吳門平分風月<lb/>
行侍龍顔於魏闕擺落囂塵不嫌鯨浪之脩途䖍奉鯉<lb/>
庭之慈訓爰將女弟克佐仙郎而况兩院魚軒同辭蘂<lb/>
<pb n="KR4d0219_WYG_038-9b"/>
館夙明姆教來締姻聨懿風義之相交致歡娛之周洽<lb/>
致政太保倦游朝著退隱鄉關尋勝事於家山日思屛<lb/>
迹慕髙標於閥閱已遂攀鱗嘉賓既展於恩勤東道宜<lb/>
輸於欵宻式歌且舞賞景物之長春不醉無歸喜光陰<lb/>
之難老某等叨居樂部幸預良時不揆荒蕪敢呈口號<lb/>
　寳緒光華是似賢逺移仙馭締姻聨髙情已篤金蘭<lb/>
　契盛禮還開錦繡筵小奉杯盤圗報答賸陳絲竹且<lb/>
　留連細看四座神仙客始信西湖即洞天<lb/>
<pb n="KR4d0219_WYG_038-10a"/>
　　納孫婦錢氏親㑹致語<lb/>
芳傳吳越夙欽忠孝之家境接台明思締婚姻之好幸<lb/>
金蘭之託契宜蘿蔦之相依雅宴斯開歡謡是洽恭惟<lb/>
推官系隆將相學富詩書暫參幕府之紅蓮行擁禁途<lb/>
之紫槖雙鴛並駕所欣夫倡而婦隨淑女有行式副冰<lb/>
清而玉潤致政太保晚歸緑野深慕赤松眷子舍之皆<lb/>
賢喜孫枝之得偶既荷髙軒之過聊兹綺席之張歌遏<lb/>
行雲縹緲未饒於鶯舌舞翻回雪輕盈不羨於栁腰莫<lb/>
<pb n="KR4d0219_WYG_038-10b"/>
辭蘸甲之瓊腴請緩出花之銀漏某等叨居樂部偶際<lb/>
良辰不揆荒蕪敢呈口號<lb/>
　夾路紅榴取次芳三槐嫩緑影交相解裝初憩簮纓<lb/>
　客肆席爰開衮繡堂西子隨車騰懿徳東牀擇壻得<lb/>
　仙郎一巵何止千秋祝更佇鳴騶下帝鄉<lb/>
　　待明守趙殿撰致語<lb/>
門巷清閒方侣十洲之猿鶴旌麾赫奕忽來千騎之貔<lb/>
貅矧託襟期復聨婚好宜宏開於燕席用大洽於驩謡<lb/>
<pb n="KR4d0219_WYG_038-11a"/>
恭惟判府某官璇極鍾靈銀潢擢秀蚤擅出羣之譽雅<lb/>
推是似之賢三擁使軺兩行郡紱鯉庭詩禮熟聞慈訓<lb/>
之餘音竹馬兒童又牧嚴君之舊治爰益敷於善化祈<lb/>
仰繼於前芳畫角譙門仁聲千里甘棠喬木美䕃萬家<lb/>
既平瀚海之狂瀾行作玉皇之近侍致政太保松筠三<lb/>
徑觴詠一丘豈期遲暮以受㕓乃獲安恬而擊壤相逢<lb/>
今夕不醉何時某等叨預伶倫幸供樂事輒陳俚語上<lb/>
侑歌聲<lb/>
<pb n="KR4d0219_WYG_038-11b"/>
　潭潭大府坐真王有子於今擁碧幢羽扇仁風辭霅<lb/>
　水熊幡和氣滿鄞江舞翻回雪隨清吹歌遏行雲度<lb/>
　美腔玉斚莫辭良夜飲佇看星聚首吾邦<lb/>
　　壻王肅之就成親㑹致語<lb/>
銀<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>翠琯方承臘賜於九霄繡幕羅帷忽藹春風於四<lb/>
座爰擁洞房之花燭式遄潭府之神仙宜有驩謡上資<lb/>
雅宴恭惟直閣山東相種江右名家黄閤過庭夙推髙<lb/>
於是似緇衣流詠行擅美於並為乃攜華棣之賢來作<lb/>
<pb n="KR4d0219_WYG_038-12a"/>
乗龍之客學士蘭陔挺秀璧水蜚英徳日又新乆著服<lb/>
膺之譽卜云其吉遂諧坦腹之求佇聆琴瑟之和鳴永<lb/>
慶鸞凰之偕老致政太保舂容桑梓蕭散林泉眷言玉<lb/>
女之歸果得金閨之彦既成嘉耦斯秩芳筵莫辭醆斚<lb/>
頻行且聴笙歌競奏某等叨居樂部幸遇良辰不揆荒<lb/>
蕪敢呈口號<lb/>
　太宰巖巖正拱辰笑看雙鳳度東津冰清愛弟為佳<lb/>
　壻玉立難兄處上賓火毓鵲爐香藹藹月穿梅影酒<lb/>
<pb n="KR4d0219_WYG_038-12b"/>
　粼粼主人賸喜機雲集唯祝聨鑣侍紫宸<lb/>
　　待王十六監岳致語<lb/>
青旂風軟繡屛陡覺於寒輕緑野泉香玉甕更聴於酒<lb/>
熟爰伸樂豈以叙情親兹重客之俯臨須長謠之上賛<lb/>
恭惟直閣髙材烏巷藹譽白眉詞章已紹於箕裘事業<lb/>
可傳於衣鉢克篤友于之義來盟宴爾之歡乃因簮組<lb/>
之相逢亟奉豆觴之先饋致政太保幸從閒適喜締姻<lb/>
聨既承厚意之臨斯秩芳筵之報舞翻回雪歌遏行雲<lb/>
<pb n="KR4d0219_WYG_038-13a"/>
莫辭卜夜之游且洽忘年之好某等叨居樂部幸遇良<lb/>
辰不揆荒蕪敢呈口號<lb/>
　東皇旌斾到人寰漏泄春工露一斑已向江邨訪梅<lb/>
　蕚卻來燈市賞鼇山主賓冰玉歡無盡伯季塤篪興<lb/>
　不慳欲識魯公須拜後㣲黄一㸃見眉間<lb/>
　　代彌堅就趙府作㑹致語<lb/>
香濃粧閤溫溫已綻於宫梅瑞藹煙堤濯濯初看於官<lb/>
栁率是東君之陶冶宜開北海之樽罍爰有歡謡用資<lb/>
<pb n="KR4d0219_WYG_038-13b"/>
髙㑹恭惟少保郡王天潢巨浸學圃喬林文筆生葩縹<lb/>
緲翰林之夢詩囊佩錦雍容長吉之游自持槖以分符<lb/>
迄建旄而胙土力行謙徳簡在宸衷佇須睿命之頒即<lb/>
慶真王之拜已藹門闌之喜色更欣琴瑟之和鳴華席<lb/>
團欒慈顔恱懌當此良辰淑景集兹重客嘉賓恭惟闔<lb/>
座簮纓滿朝朱紫或澄清而攬轡或愷悌以開藩凡生<lb/>
珠玉之淵悉是星辰之眷來臨燕豈共樂歸寧兹文監<lb/>
飽私庭詩禮之聞藉親閫金蘭之契坦腹既逢於知已<lb/>
<pb n="KR4d0219_WYG_038-14a"/>
齊眉將厎於宜家羅綺叢中笙歌聲裏舞翔鸞之六翮<lb/>
介春酒之一巵幸適雅懷莫辭沈醉某叨居樂部獲𨽻<lb/>
伶倫不揆荒蕪敢呈口號<lb/>
　潭潭大府坐真王中有神仙聚畫堂玉潤曾聞韻琴<lb/>
　瑟冰清初喜見鸞凰扶輿和氣笙歌沸馥郁春風錦<lb/>
　繡光他日諸孫成宅相頷頭休羨郭汾陽<lb/>
　　諸親慶壽致語<lb/>
松椿林裏喬木成隂箕翼躔中老人聚耀可謂作福相<lb/>
<pb n="KR4d0219_WYG_038-14b"/>
似皆由善政所薫燕喜初開歡謡斯洽恭惟判府某官<lb/>
天潢毓瑞台鼎蟠基兩擁星軺備著澄清之譽三分符<lb/>
竹大揚愷悌之風遂令託契之葭莩皆似脩齡之龜鶴<lb/>
潁川太宜人慈容淑徳華髮秀眉已登耋耄之春秋將<lb/>
衍期頤之算數致政太傅晝遊錦繡日盛簮纓適當非<lb/>
熊應卜之時復屆維岳降神之旦知府監簿知府安人<lb/>
鴛儔偕老暢琴瑟以和鳴百九學士百十通判雁序聨<lb/>
芳藹芝蘭而耐乆以至宣城太孺清河秘書外黨懿親<lb/>
<pb n="KR4d0219_WYG_038-15a"/>
吾鄉美行共此難老之集俱過稀有之年莫不吸沆瀣<lb/>
之仙醪賞芙蓉之秋色笙歌雜遝羅綺繽紛合四座以<lb/>
團欒沸千春而祝頌某等叨居樂部幸對華筵不揆荒<lb/>
蕪敢呈口號<lb/>
　鬱葱佳氣擁叢霄又見端門遣使軺觴豆兼金真璀<lb/>
　璨茗香賸馥更飄颻雙旌容與留千騎三族耆龎聚<lb/>
　一朝正是瑶池八仙㑹介眉何必羨松喬<lb/>
　<lb/>
<pb n="KR4d0219_WYG_038-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鄮峯真隱漫録卷三十八<lb/>
</p>
<p>
</p>
  </div>
</body>
</text>
</TEI>
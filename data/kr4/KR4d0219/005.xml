<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鄮峰真隱漫録巻五</head> <lb/>
    <p>
<pb n="KR4d0219_WYG_005-1a"/>
欽定四庫全書<lb/>
　鄮峰真隱漫録巻五<lb/>
　　　　　　　　　　　　　宋　史浩　撰<lb/>
　律詩<lb/>
　　餞徽州李守<hi>鎮元直</hi>
當年仗䇿扣軍戲已有昌言簡帝知目見飛龍升白水<lb/>
手扶赫日上咸池飄萍一世其如命剖竹專城㑹得時<lb/>
三十六峰方秀發可無佳致付新詩<lb/>
<pb n="KR4d0219_WYG_005-1b"/>
九重翔鳳舞絲綸聖主臨朝見故人德友再生洙水上<lb/>
客星今起釣臺濱紫荷欲待明光曉紅斾先行澤國春<lb/>
祖帳豈須懷别思來年馬首向城闉<lb/>
　　　次韻周祭酒所和館中雪詩<lb/>
不作當年行路難平明下馬趂朝班歡聲漸入玉連鎖<lb/>
瑞氣先凝金博山曽說嵗穰占臘裏更傳天喜見顔間<lb/>
歸來乞與新詩句清絶何人許共攀<lb/>
造化工夫正不難幻成梅栁已班班清吟且可對冰柱<lb/>
<pb n="KR4d0219_WYG_005-2a"/>
爛醉未應頽玉山鶴冷風亭來砌下鴈迷煙渚駐雲間<lb/>
不移跬步居銀闕仙馭何勞著手攀<lb/>
風急何辭上閣難且來共住玉京班一蓑已得詩中畫<lb/>
萬疊休傳海外山未放微陽穿日腳少留清影在窻間<lb/>
莫嗔愛入西湖社夫子龍鱗正許攀<lb/>
　　　梅花借喜雪韻<lb/>
老去風光報答難樹頭春律喜新班忽驚斷岸一畨雪<lb/>
便憶故園千疊山斜日淡煙茅舍外冷香幽韻竹籬間<lb/>
<pb n="KR4d0219_WYG_005-2b"/>
玉壺虚佐寒窻靜不敢呼童取次攀<lb/>
看花容易詠花難自古何人立首班東閣五言還水部<lb/>
西湖一徑指孤山度牆野月黄昏後啄雪幽禽去住間<lb/>
冷定識渠真面目從兹桃李不須攀<lb/>
謾取山樊作二難祗今風味若為班斜窺淺碧洛神賦<lb/>
瘦怯輕寒姑射山小輟殊杯清影下競留新絶翠微間<lb/>
枝邉青子垂垂出金鼎成時試一攀<lb/>
　　　次韻劉國正再賦<lb/>
<pb n="KR4d0219_WYG_005-3a"/>
去臘尋幽良獨難杖藜何處見斕斑江村籬落雪晴路<lb/>
水月池臺春近山紙帳朦朧來醉裏人家依約在林間<lb/>
西湖處士君今是月曉多應獨自攀<lb/>
　　　次韻何國博春日隔年<lb/>
嶰琯灰飛又一年綵幡聊復映皤然香催元日椒花酒<lb/>
星㸃千家爆竹煙未分風光銷老裏擬追歡賞到春邉<lb/>
慿誰為向東君說莫遣寒英趂野泉<lb/>
　　　次韻唐太博重過西湖<hi>堯封嘉猷</hi>
<pb n="KR4d0219_WYG_005-3b"/>
紅塵汩汩解窮年試說西湖思豁然上下層樓涵倒影<lb/>
聨翩飛鳥没寒煙未須梅蕚催詩興長有春風在日邉<lb/>
安得扁舟去招隱雲牕相對聽鳴泉<lb/>
　　　少卿楊公雅喜士左舉善又東南之秀假樓居<lb/>
　　　為丹壺以濟人既謝以詩因出示輒次其韻<lb/>
煙栁葱葱鎖玉欄樓頭偉觀熟窺斑不因置酒埀青目<lb/>
安得開牕面北山塵市故知容隱者聲名無柰落人間<lb/>
胷中賸有安民術且把丹壺與駐顔<lb/>
<pb n="KR4d0219_WYG_005-4a"/>
　　　和普安郡王桂子<lb/>
嫦娥屑玉醖旃檀乞與人間秋後看已向水邉吟月曉<lb/>
卻來花下立更殘西風把酒休催菊南國行歌不賦蘭<lb/>
何必穠香千萬斛鼻端須此百憂寛<lb/>
　　　次韻恩平郡王丹桂<lb/>
銀潢滚滚碧流長洗出清秋百種芳著蘂半殷生桂子<lb/>
離羣獨立有天香仙人剥啄遥相過野老婆娑日在傍<lb/>
正喜奇姿媚霜露不隨時世學新妝<lb/>
<pb n="KR4d0219_WYG_005-4b"/>
　　　送任秘監龍圖知洪府<hi>古信儒</hi>
夫子胷中萬頃寛照人英采玉峰寒難蟠凜凜虹蜺氣<lb/>
易捨峩峩獬豸冠秋在石渠同過鴈春回江渚卻鳴鸞<lb/>
由來内外俱行道達者何曽異轍看<lb/>
　　　代恩平郡王賦董氏園亭<lb/>
怪底王生願卜隣巖前有月對頥真夜深清影頻侵户<lb/>
日永虚堂不著塵能向箇中參妙㫖郤於忙裏作閒身<lb/>
朝回試解黄金帶即是毗耶彼上人<lb/>
<pb n="KR4d0219_WYG_005-5a"/>
　　　次韻任龍圖留别<lb/>
挂席桅檣倚數尋小風吹飽思難禁三千奏牘曽醫國<lb/>
十萬兵屯已屬心江路踈梅春意近楚天孤鶩曉煙沈<lb/>
是中秀句應無限著眼歸鴻遲好音<lb/>
　　　上普安郡王生辰<lb/>
朔風吹律醖霜嚴帝遣神仙下斗南闕月遡弦金作縷<lb/>
非煙效瑞錦成嵐半生漫吹欣相遇一瓣濃薫已徧參<lb/>
欲向今朝伸善頌世間唯有達尊三<lb/>
<pb n="KR4d0219_WYG_005-5b"/>
銀潢雙派毓諸昆始信閒平不足論畫㦸森嚴韜虎豹<lb/>
玉堦芬馥藹蘭蓀明光殿下紆萊服命衮叢中上壽尊<lb/>
長立首班扶帝社是為天下爵之尊<lb/>
壽鄉日月緩征轅箕翼光芒萬古存龜上碧蓮波蕩漾<lb/>
鶴歸華表影翩翻笑看曼倩三偷果坐閱劉晨七世孫<lb/>
緑髪扶踈受修日是為天下齒之尊<lb/>
堂堂玉立冠宗藩中有澄波撓不渾彩筆英辭追電影<lb/>
黄鐘和氣散春温不言自是行天運獨智何妨入聖門<lb/>
<pb n="KR4d0219_WYG_005-6a"/>
忠孝一心唯戴主是為天下德之尊<lb/>
　　　次韻林寺簿立冬日齋祠精進寺<lb/>
籃輿忽得到林間飛鳥翩翩相與還俎豆欲嚴來日祭<lb/>
軒窻聊共此時閒芬敷殘菊添秋色揺落蒼梧見逺山<lb/>
夫子肝腸真錦繡歸途新句已班班<lb/>
　　　次韻王龜齡校書梅花<hi>十朋</hi>
底處衝寒欲放梅柴門雪壓為伊開酸風不管欹紗帽<lb/>
冷豔終朝粲玉盃尚覺西湖三徑逺先吹東閣五言來<lb/>
<pb n="KR4d0219_WYG_005-6b"/>
一枝入眼君須借莫遣高樓怨笛催<lb/>
朔風吹雪障江梅不著詩攻不解開正恐與花無半面<lb/>
胡然有意及三杯清涼怕逐炎炎去澹泊曽參的的來<lb/>
祗向茅簷露消息華堂虚費管絃催<lb/>
　　　贈楊都運持節䕫路<lb/>
帝城祖帳溢千夫又遣星軺下蜀都春晝預知看衣錦<lb/>
秋風可但為思鱸北方泉貨須留地他日車輪賸結蒲<lb/>
萬里未應懷别恨與君元不隔江湖<lb/>
<pb n="KR4d0219_WYG_005-7a"/>
　　　次韻張臺法元日書事<lb/>
好事東君不憚勞㸃妝梅栁見才高盡輸好景資元日<lb/>
故遣清齎屬我曹錦繡忽貽新筆墨瓊瑶無以報瓜桃<lb/>
春風染徧西湖緑且滌金杯共潄醪<lb/>
　　　次韻黄虚中春懐<lb/>
　　虚中慷慨悲歌士也久浮沈州縣吏今逢識㧞將<lb/>
　　弭斾合肥作春懐詩以自喜此行既時達輒用韻<lb/>
　　以餞之<lb/>
<pb n="KR4d0219_WYG_005-7b"/>
杏園桑陌草連空㸃㸃殘紅濺晚風籬落喜聞營細栁<lb/>
煙塵徒爾隘新豐不因宣室咨梁傅安得朝廷知弱翁<lb/>
他日淮肥驚鶴唳金龜似斗合須公<lb/>
　　　和建王雪<lb/>
春風剪水出雲來著處為花是有才栁絮壓鹽知句麗<lb/>
銀杯逐馬看朝回已開謝砌俱堆玉不信何郎只詠梅<lb/>
梁苑詞華萃文傑笑渠楚國賦陽臺<lb/>
　　　和建王頥真庵<lb/>
<pb n="KR4d0219_WYG_005-8a"/>
　　䝉示頥真庵詩竊窺淵雅有心融自得之妙循是<lb/>
　　而徃太古之音不難也欽羡之餘輒次韻奉勉<lb/>
夫君錦繡裹肝腸思湧秋濤溢海塘曽向囊中明的礫<lb/>
卻來句裏得清涼妙因目擊初無語神與天通自發光<lb/>
欲識至音還太古湖江道術兩相忘<lb/>
　　　次韻陳察平望有作<lb/>
白旄黄鉞擬親麾勝氣俄周天四圍犬豕聞風先獸駭<lb/>
狼狐見月已星稀欎葱非霧中原在岌嶪神京大駕歸<lb/>
<pb n="KR4d0219_WYG_005-8b"/>
讜議更須頻啟沃間無容髪是投機<lb/>
　　　再次韻馬德駿郎中<lb/>
父老駢肩不可麾鑪煙爭遶御班圍共瞻帝所天光近<lb/>
更識淮壖馬跡稀丹扆預傳雄算去元樞先奏凱歌歸<lb/>
由來干舞苗民格即是姚虞上上機<lb/>
戈鋋掣電萬人麾無霸空矜大十圍關外羽書長踵至<lb/>
路旁烽火覺煙稀已聞異域離心久行見名王稽首歸<lb/>
箇是吾皇用神武小臣寧能洩天機<lb/>
<pb n="KR4d0219_WYG_005-9a"/>
　　　又次韻<lb/>
當年複被乞州麾敢意今朝扈禁圍光閃雪矛情益壯<lb/>
聲傳玉漏夢全稀已無馬向清淮飲端有龍從白水歸<lb/>
倚柂預思歌凱後却尋鷗鳥共忘機<lb/>
健筆如椽不輟麾瘦生端復減腰圍昔人句法今誰在<lb/>
當代文雄似子稀光焰故應侵斗去葩華直欲挽春歸<lb/>
鑪香一瓣真消得擬向君家覔錦機<lb/>
　　　游雨花臺<lb/>
<pb n="KR4d0219_WYG_005-9b"/>
試扶鳩䇿上煙霞尚想當年天雨花潮熟野航歸别浦<lb/>
雪乾宿鷺㸃晴沙高連西竺三千界俯眺南陽十萬家<lb/>
更欲雲開窮逺目欎葱起處認中華<lb/>
　　　次韻馮圓中郎中游甘露寺<lb/>
試憑古刹俯江城追思孫權共孔明三國有人成底事<lb/>
六朝何代不交兵中原天子今恢復北塞烽烟始削平<lb/>
附翼攀鱗真際㑹小臣亦解說功名<lb/>
　　　喜到鎮江復用前韻<lb/>
<pb n="KR4d0219_WYG_005-10a"/>
試於京口駐旌麾仰覘清光在日圍浮玉林巒隨指顧<lb/>
平山欄檻尚依稀煙塵已逐樓蘭去城郭空驚丁令歸<lb/>
摩撫正須煩愷悌進攻初不礙乘機<lb/>
　　　次韻建王秦府有感<lb/>
世間誰不有興亡堪歎伊人事最彰詩禮未聞傳似續<lb/>
樓臺先欲芘淫荒自從冠履歸泉下無復輪蹄塞栁行<lb/>
冨貴由來保勤儉高危滿溢豈能長<lb/>
　　次韻梁諫議吴殿院二詩<lb/>
<pb n="KR4d0219_WYG_005-10b"/>
　　　江臯晚望<lb/>
煙銷晴日淡籠沙佇立江臯望眼賖金刹倚空知梵宇<lb/>
青蓑著艇見漁家時平喜聽三京復亂定還拚兩鬢華<lb/>
丘壑滿胷隨處好不妨旌斾過雲涯<lb/>
　　　阻雨未到金焦<lb/>
萬古金焦浪拍沙隔江雖邇到何賖頗聞敵馬輕千里<lb/>
未省𤓰州今幾家隂雨連宵舟懶動好風吹曉日方華<lb/>
㑹須急作登連計建鄴明朝在一涯<lb/>
<pb n="KR4d0219_WYG_005-11a"/>
　　　恭和御製秋晚曲宴詩<lb/>
清時睿澤浸函生和氣熏陶萬寶成迺即上林開特宴<lb/>
更容廣樂奏新聲奉觴劒履風雲合立仗旌旗日月明<lb/>
興國舊儀欣再讀願觀混一致昇平<lb/>
　　　恭和聖製秋日秘閣觀圖書宴羣臣詩<lb/>
舜承堯治煥有章祥開東壁正騰光天臨廣内朝班肅<lb/>
宴欵僊山午漏長已慶車書同薄海行看琛贄盡名王<lb/>
由來服逺先文德不待將軍出定㐮<lb/>
<pb n="KR4d0219_WYG_005-11b"/>
　　　送曽原伯大卿赴江東漕運<lb/>
　　予家鄞江原伯中躬兄弟寓山隂投分極宻以其<lb/>
　　能盡道事親方以類聚也予再參揆路上欲求忠<lb/>
　　臣於孝子挽原伯為宰士是時中躬擁橐治吴興<lb/>
　　太夫人汎苕霅徃來季孟間甚適既而中躬移鎮<lb/>
　　京口太夫人以良逺為念原伯丐外以為恱今丞<lb/>
　　相實貪賢能之遷大司農勉其留原伯請益力乃<lb/>
　　擬江東漕以進上方隆孝治矜其志而可之於是<lb/>
<pb n="KR4d0219_WYG_005-12a"/>
　　地之相近版輿得以順適如在吴興時也縉紳萬口<lb/>
　　謂人子之與榮未有如斯之盛者於其行也予不<lb/>
　　可以無言<lb/>
濶步駸駸上要津忽求補外為寧親不貪農扈登卿<lb/>
月正喜秦淮擁使輪相就二男真孝子益尊八座太夫人<lb/>
臨岐勿復深言别看即斑衣侍紫宸<lb/>
　　　與謝守殿撰<hi>師稷務本</hi>
　　某時暫出郊遣甲隊將迎又遣千騎講門迎之禮<lb/>
<pb n="KR4d0219_WYG_005-12b"/>
　　此豈閒人所宜得者閔中叔不以口腹累安邑某<lb/>
　　安敢以放浪之迹勞人如此輒以鄙句見志自今<lb/>
　　乞免庶㡬安居不然將徙之荒野不復敢到城闉矣<lb/>
乞得閒身欲自由便當尋壑更經丘力除驕志期爭席<lb/>
盡洗機心為狎鷗兵衛旌旗真冗長門迎車馬謾諠啾<lb/>
賢侯幸得同聲臭此禮從今合罷休<lb/>
　　　山間偶成<hi>辛丑十二月一</hi>　<hi>日</hi>
乗興籃輿竟出關故園重見一開顔鏡鸞瑩徹氷中水<lb/>
<pb n="KR4d0219_WYG_005-13a"/>
僧衲斕斑雪後山已許梅花供勝賞更邀酒子伴清閒<lb/>
明朝未忍為歸計猿鶴方兹喜我還<lb/>
　　　次韻務觀逰四明洞天<lb/>
風煙偶爾屬吾邦箇箇松筠聳碧幢奎畫百函龍作衞<lb/>
雲岑四面石為牕水邉自喜陪振鷺籬外從渠有吠厖<lb/>
多謝故人迂五馬清談剔盡㡬銀釭<lb/>
　　　與東湖壽老<lb/>
乞得西湖養病身小園真隱謾頥真已將竹院舍幽客<lb/>
<pb n="KR4d0219_WYG_005-13b"/>
更築鄉畦招可人茗盌晝看花墜影吟牕夜與月為隣<lb/>
清涼境界天家予自是全無一㸃塵<lb/>
　　　走筆次韻吴判院<lb/>
世態螳螂謾捕蟬誰知富貴本由天但令冊府荷氷鑑<lb/>
何必熏爐擁燧煙一曲賜來成别墅百杯贏得吸晴川<lb/>
可人過我談名理月到紗窻興欲仙<lb/>
　　　竹院曇老病目寄詩索和走筆次韻<lb/>
平生雙眼只觀書今日休分紫奪朱青白泯然從客至<lb/>
<pb n="KR4d0219_WYG_005-14a"/>
席階及也要人扶丹砂佇使清明在金屑應嫌計䇿踈<lb/>
幸有鑠迦全透頂不妨洞見混元初<lb/>
　　　次韻劉廷佐<hi>夀居仁見過出示佳篇仍許寵臨</hi>
道林袖裏出清新珠玉離離光照隣知是謫仙尋麗句<lb/>
寄來真隱是陳人㡬年卜築成三徑今日聲名重萬鈞<lb/>
汀草岸花増意氣從兹日月是青春<lb/>
　　挽辭<lb/>
　　　顯仁皇太后挽辭<lb/>
<pb n="KR4d0219_WYG_005-14b"/>
白水神龍躍蒼梧繢翟歸八紘瞻夀母二紀御慈闈春<lb/>
酒霞方爛秋陽露已稀傷心老萊服不上赭黄衣<lb/>
霜曉東朝路鳴笳素葆飜龍輴菆禹穴魚鑰閟堯門助<lb/>
奠風雲合纒哀海嶽昏唯餘慈儉寶埀裕九重尊<lb/>
　　　高宗聖神武文憲孝皇帝挽辭<lb/>
赤伏膺符日皇圖若綴旒配天期祀夏復古果興周再<lb/>
造承三統維新叙九疇世方知藝祖燕翼有貽謀<lb/>
宸謨先自治鄰壤憺威稜翼翼慈寧殿峩峩永祐陵朔<lb/>
<pb n="KR4d0219_WYG_005-15a"/>
南兼覆冒遐邇悉豐登隂德順陽報真人嗣中興<lb/>
郟鄏年方永崆峒道益隆憂勤三紀外揖遜一言中堯<lb/>
屋心非有虞琴養正豐乘雲帝鄉去率土動悲風<lb/>
北内笳聲咽旛幢蔽九關龍輴菆禹穴馬鬛等秦山㑹<lb/>
奠風雲慘埀洟雨露潛傷心未央殿時節玉巵間<lb/>
念昔延英對皇心眷瑣材飜身辭璧水舉武上蓬萊日<lb/>
轂扶今聖槐庭上亞台大恩無路報淚血濺餘哀<lb/>
　　　姑夫王知録挽辭<lb/>
<pb n="KR4d0219_WYG_005-15b"/>
聞說先生效一官清風已自迫人寒功名未究黄粱夢<lb/>
雲漢先成白玉棺潤屋何妨藏萬巻過庭咸喜得雙鸞<lb/>
武陵仙窟君歸去落莫桃花淚不乾<lb/>
　　　豊必强母郭氏挽辭<lb/>
汾陽遺澤𣺌千春來配名家徳有鄰蟾窟初看攀桂子<lb/>
萱堂忽失斷機人秀眉影屬霜縑浄斜日風開丹旐新<lb/>
錦軸已聞生命誥贈黄從此踵松筠<lb/>
　　　林通判妻挽辭<hi>待問</hi>
<pb n="KR4d0219_WYG_005-16a"/>
夕郎凜凜餘風烈有女猶為世婦師處已幽閨推德厚<lb/>
相夫賢路已名馳秋天零露銘旌濕曉月沈光獨鶴悲<lb/>
他日贈黄頻錫寵冡前羊虎石纍纍<lb/>
　　　致政王宣義挽辭<hi>左相冀公之父</hi>
聖世尊遺逸先生道最優浮名付詩酒高論屈公侯方<lb/>
綰新荷綬俄隨夜壑舟唯餘義方訓嵗晚欲興周<lb/>
天大于門報人歌竇氏芳諍臣登冡嗣聖德在吾皇栢<lb/>
慘方廬墓琴祥定趣裝他年疏大國錦軸屢燔黄<lb/>
<pb n="KR4d0219_WYG_005-16b"/>
　　　趙開府衛國夫人宋氏挽辭<lb/>
生居宅相寵無倫來䕃金枝德有隣夫擁齋旄儀上宰<lb/>
身兼郡主國夫人方看十子翻丹鳳忽憶三山駕紫麟<lb/>
霜潔蘭薫全懿美史官秉筆正誾誾<lb/>
　　　吴明可閣學挽辭<lb/>
持橐甘泉日英聲聳縉紳循良六郡守蹇諤一臺臣德<lb/>
亞耕莘叟年同釣渭人設施渾未盡識者為眉顰<lb/>
　　　虞好古挽辭<lb/>
<pb n="KR4d0219_WYG_005-17a"/>
躡屩擔簦不厭頻治安有䇿上嚴宸朝為逆旅馬助教<lb/>
暮作南昌梅子真豈是天教亡寸禄秖應身欲到三神<lb/>
從今遂泯凌雲氣挂劒寒松淚滿巾<lb/>
　　　樓子善使君挽辭<lb/>
㳺夏淵源鮑謝才聲名雖泯思無涯人間一葉靈芝落<lb/>
地下千年玉葉埋彭澤素琴塵自滿茂陵遺藁志全乖<lb/>
惜君多少凌雲氣挂劒青松秖愴懐<lb/>
壯年方喜脫塵埃便把州麾上釣臺冰鑑已明消健訟<lb/>
<pb n="KR4d0219_WYG_005-17b"/>
民膏不取却餘財官箴信爾無遺恨家學端知有自來<lb/>
欲識邦人思愷悌水聲山色亦興哀<lb/>
　　　丞相魏大觀文挽辭<lb/>
姚江得尉是公先鳳沼居慙我在前退處對栽三徑栁<lb/>
追歡時共五湖船尚嗟鄰好無多日何遽歸程隔九泉<lb/>
苒苒衰遲易傷感送違陡覺涙澘然<lb/>
　　　趙叔達侍郎挽辭<lb/>
山東真相種邂逅處鄞川折桂丹猶渥持荷紫更鮮清<lb/>
<pb n="KR4d0219_WYG_005-18a"/>
談誇衆口大筆炳遺編無限凌雲氣沈埋向九泉<lb/>
江外昔分符人皆詠袴襦有書充棟宇無屋逺庖厨容<lb/>
膝淵明舍飲瓢顔氏徒莫言太清儉本是列僊儒<lb/>
　　　錢師魏參政挽辭<lb/>
冠嵗踵英㳺橋門雋逸流文章唐社老事業漢留侯未<lb/>
㫖黄金鼎先成白玉樓經綸展不盡識者為時憂<lb/>
　　　王季海丞相挽辭<lb/>
寶厯隆興記張羅獵鉅公斗南人傑用塞北馬羣空紫<lb/>
<pb n="KR4d0219_WYG_005-18b"/>
橐論思績黄扉造化功秖今收實效四海暢淳風<lb/>
　　　胡長文閣學挽辭<lb/>
聖主當年側席求一時獻替盡嘉謀刑名不作漢晁錯<lb/>
忠義有如唐馬周夕闥未酬懷鼎志坤臣徒起袴襦謳<lb/>
忽乘鶴馭凌雲去應與叢宵造物逰<lb/>
　　　袁和叔父宣義挽詞<lb/>
學子摳衣三鱣堂芝蘭郁郁苞芬香古人用器列彞鼎<lb/>
前輩遺編充棟梁事業未容傳信史功名端合付賢良<lb/>
<pb n="KR4d0219_WYG_005-19a"/>
佳城他日祥光聚知是幾番焚贈黄<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0219_WYG_005-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鄮峰真隱漫録巻五<lb/>
</p>
<p>
</p>
  </div>
</body>
</text>
</TEI>
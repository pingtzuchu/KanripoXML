<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鄮峯真隠漫録巻二十</head> <lb/>
    <p>
<pb n="KR4d0219_WYG_020-1a"/>
欽定四庫全書<lb/>
　鄮峯真隠漫録巻二十<lb/>
　　　　　　　　　　　　　宋　史浩　撰<lb/>
　牋<lb/>
　　進玉牒加食邑拜囬授轉官謝皇太子牋<lb/>
典册崇成丕顯邦家之慶恩章申錫慙無翰墨之勞懇<lb/>
避弗俞祗承是懼<hi>中謝</hi>竊以統埀藝祖傳寳系之延洪<lb/>
治盛仁皇闡大猷之赫奕洪惟盛世備輯成書編摩盡<lb/>
<pb n="KR4d0219_WYG_020-1b"/>
出於諸儒莫施㣲力典領偶兼於衆職首被殊私矧加<lb/>
地以増封仍貤恩而及嗣有隆異數併逮私門兹蓋伏<lb/>
遇皇太子殿下毓徳粹温禀資仁孝鍳觀家法慎思道<lb/>
徳之承雍睦内朝諦念宗支之盛凡今日奏篇之稱善顧<lb/>
平時借力以居多是致孤蹤亦霑賞秩<hi>某</hi>敢不益堅晩<lb/>
節無負私心萬户䟽封既坐叨於廩稍一門竊寵惟誓<lb/>
竭於糜捐<lb/>
　　賜第謝皇太子牋<lb/>
<pb n="KR4d0219_WYG_020-2a"/>
充員宰輔方丐休閒賜第京師遽頒寵渥眷遇益隆於<lb/>
丹扆推揚葢自於青宫拜手祗承捫心懷感<hi>中謝</hi>伏念<lb/>
<hi>某</hi>資惟樗櫟材匪棟梁粤當纂紹之初適有依乗之幸<lb/>
夤縁超躐忝冒弼諧既莫效於涓塵旋上還於印綬自<lb/>
去國而歸田里誠無地以起樓䑓豈期埀暮之孤蹤廼<lb/>
獲棲身於寧宇飄蓬靡定昔憐三逕之荒舉室就安今<lb/>
得萬間之庇兹葢㐲遇皇太子殿下乾坤孕質宗社儲<lb/>
休每當問寢侍膳之時常有舉善進賢之意隂使生靈<lb/>
<pb n="KR4d0219_WYG_020-2b"/>
之類悉霑覆露之私是致帡幪猥加愚陋<hi>某</hi>敢不仰慿<lb/>
鴻廕益勵孤忠屏迹江湖資少海無窮之潤依光日月<lb/>
託前星有爛之輝<lb/>
　　丐歸得請謝皇太子餞别牋<lb/>
言歸田里告逺宫庭特頒燕餞之儀備極殷勤之意寵<lb/>
踰望外榮曜朝中<hi>中謝</hi>竊以鶴禁岧嶤龍墀宻邇秋空<lb/>
小雨頓滌煩襟午際羣山更浮佳氣虚堂清净傑閣稜<lb/>
層几案間周鼎啇盤居深考古箧笥内牙籖玉軸不廢<lb/>
<pb n="KR4d0219_WYG_020-3a"/>
觀書俯屈尊嚴徧容觀覧皇孫子女出侍两旁綺席杯<lb/>
觴喜令屢勸金甌既遺篚幣又將香茗出御府之珍肴<lb/>
醑冨慈闈之助誰云弱水能隔蓬萊宛似輕槎來登星<lb/>
漢聼長生之妙訣洗平日之迷塵何以得之亦云幸矣<lb/>
兹葢伏遇皇太子殿下元良具徳仁孝存心謂此暮途<lb/>
衰病之夫曽是聖主初潜之客當年侍坐雅辱眷知今<lb/>
日賜筵愈加眄睞<hi>某</hi>敢不深思規誨益養精神儻延紫<lb/>
府之遐齡盡出青宫之大造其為報效罔替銘藏<lb/>
<pb n="KR4d0219_WYG_020-3b"/>
　　生日謝皇太子賜物牋<lb/>
萍梗孤蹤方獲故鄉之安處桑蓬賤日敢圖儲禁之寵<lb/>
頒禮出非常感深莫喻<hi>中謝</hi>伏念<hi>某</hi>昨以腐儒之末學<lb/>
蚤依聖上之潜藩每覘鯉庭得親犀表雅䝉眷待殊異<lb/>
輩流洎輔弼之再塵已元良之正位不量足跡嘗造宫<lb/>
庭荷眄睞之有加實搢紳之莫及比作歸休之計曲䝉<lb/>
燕餞之私玉立鳳雛交相勸揖篚將金幣備極榮華尚<lb/>
俯記於生朝特逺馳於使驛龍蛇飛動温然一紙之春<lb/>
<pb n="KR4d0219_WYG_020-4a"/>
風香茗芳鮮副以七箱之繡叚珍錫來從扵御府堵觀<lb/>
喜溢於鄊關疊被恩光若為報效兹葢伏遇皇太子殿<lb/>
下日勤文孝躬懋啟賢念慈父簮履之舊臣訪荒野<lb/>
漁樵之真隠拜此盈庭之賜誠為希世之逢<hi>某</hi>敢不益<lb/>
勵㣲𠂻仰衘大施五雲妙墨既欣異日之寳藏一瓣名<lb/>
香敬為今辰之知已<lb/>
　　二<lb/>
御府之珍儲宫所寳俯記桑蓬之日輒為枌梓之光萬<lb/>
<pb n="KR4d0219_WYG_020-4b"/>
目觀瞻一詞賛歎凌兢拜貺感篆在心<hi>中謝</hi>伏念<hi>某</hi>自<lb/>
揆孱庸適兹際㑹昔年朱邸獲欵奉於英姿今日青宫<lb/>
復曲䝉於異顧挂冠神武卧疾漳濵室湫隘而僅若盤<lb/>
蝸門蕭條而直可羅雀敢意盈庭之瑞忽臨環堵之間<lb/>
繒綵滿箱副之香茗雲烟溢紙重若珠璣被寵如斯酧<lb/>
恩何所兹葢伏遇皇太子殿下待人過厚燭理無遺念<lb/>
君父簮履之㣲實國家鈞陶之舊逺馳渥賜來賁生朝<lb/>
<hi>某</hi>敢不銘厥丹𠂻衘兹洪施已衰蒲栁尚勤香火之縁<lb/>
<pb n="KR4d0219_WYG_020-5a"/>
唯祝椿松用作瓊瑶之報<lb/>
　　三<lb/>
耋耄脩齡方届埀弧之旦珍芳多品遽盈環堵之居寵<lb/>
耀鄉閭感深肺腑<hi>中謝</hi>伏念<hi>某</hi>夙叨眷遇晩獲退閒爵<lb/>
既冒於三公年適登於八袠尊榮安冨由君父生成之<lb/>
恩吹奬挈提繄元良保祐之力敢意劬勞之日更形錫<lb/>
予之私寳墨雲飛有舞鳳翔龍之勢使軺星動仰竒繒<lb/>
賸馥之頒加賁衰蹤増光末路兹葢伏遇皇太子殿下<lb/>
<pb n="KR4d0219_WYG_020-5b"/>
雍容貳極烜赫前暉愛敬篤乎重闈及人之老慈仁憫<lb/>
乎暮景與物為春遂馳御府之藏以侈寒門之慶<hi>某</hi>敢<lb/>
不捫心仰戴頫首依歸賜實不貲表隆知於東内徳何<lb/>
以報祝遐筭於南箕<lb/>
　　四<lb/>
使驛逺揚馳春風之一紙儲闈厚賜燦内府之叢珍甫<lb/>
生日以拜嘉激孺𠂻而増感<hi>中謝</hi>伏念<hi>某</hi>奮由寒族出<lb/>
遇昌朝仰惟聖神文武之君宜得傑俊賢能之佐偶承<lb/>
<pb n="KR4d0219_WYG_020-6a"/>
人乏獲在選中身退而名蔑彰年髙而徳不卲猶䝉宸<lb/>
眷每錫夀儀兹承青禁之尊亦遺皇華之命兹葢伏遇<lb/>
皇太子殿下元良主器詩禮過庭體上方簮履之心軫<lb/>
私室桑蓬之念縑盈箱篚香溢茗薫雖更年所之多愈<lb/>
見恩情之渥致兹寵賚獨逮陳人<hi>某</hi>敢不祗佩至懷銘<lb/>
藏卑悃桑榆暮景報莫效於勤勞松栢遐齡誠敢忘於<lb/>
祝頌<lb/>
　　五<lb/>
<pb n="KR4d0219_WYG_020-6b"/>
英節輪蹄來從東内竒繒薫茗併出上方祗荷記憐彌<lb/>
深感幸<hi>中謝</hi>恭惟皇太子殿下鍾靈厚地毓秀重霄孝<lb/>
子忠臣行實全於一已隂功隠徳澤已徧於四方念兹<lb/>
衰老之蹤乆在眷存之列斥叢珍之希世作寵命於生<lb/>
朝<hi>某</hi>敢不敬拜榮光益堅耋景晨香暮火助景輝於前<lb/>
星夕汐朝潮演層波於少海庶因勤祝少答隆私<lb/>
　　眀堂大禮加食邑謝皇太子牋<lb/>
肅雍大祀既饗帝於七筵汪濊洪私遂推㤙於四海豈<lb/>
<pb n="KR4d0219_WYG_020-7a"/>
期増衍猥及孱庸<hi>中謝</hi>伏念<hi>某</hi>向以沉痾莫陪顯相方<lb/>
虞誅斥遽拜寵靈念浮食以投閒將挂冠而請老圭腴<lb/>
户賦知所從來鶚薦衮襃實由推奬兹葢伏遇皇太子<lb/>
殿下至和格物純孝事親樂善在心得之愈多而不厭<lb/>
待人惟舊念之雖乆而不忘故使空飡亦叨異數<hi>某</hi>敢<lb/>
不恪勤香火上報恩私庶因不息之誠少答無功之禄<lb/>
　　除太保謝皇太子牋<lb/>
恭被宸恩許還官政進冒公台之重不移齋鉞之崇感<lb/>
<pb n="KR4d0219_WYG_020-7b"/>
激至於涕頥慚懼為之汗背<hi>中謝</hi>伏念<hi>某</hi>蚤逢上聖乆<lb/>
備近司海潤星暉每獲瞻於英表離眀震豫幸親見於<lb/>
昌辰陪宻席之雍容拜摛文之鉅麗曠無前比乆謂難<lb/>
遭爰屢貢於忱辭方僅諧於歸志况叨榮於納禄之後<lb/>
復召見於乞身之餘永言埀盡之頽齡併竊非常之誤<lb/>
寵縉紳太息道路聳觀此葢伏遇皇太子殿下純茂凝<lb/>
姿温仁成徳毎侍九重之閒晏曲憐一老之衰遲既容<lb/>
枌社之逰更假槐庭之峻挂衣冠於魏闕已愧初心保<lb/>
<pb n="KR4d0219_WYG_020-8a"/>
首領於首丘敢忘大賜<lb/>
　　除太傅謝皇太子牋<lb/>
上玉巵之萬夀已幸觀光進金鉉之次班亟聞錫寵雖<lb/>
固辭而弗獲念承命以奚安<hi>中謝</hi>伏念<hi>某</hi>抱槧窮年弹<lb/>
冠入仕功名未諧成就爵禄已極超遷位至公師任兼<lb/>
將相每憐欹噐戒滿側以懐憂豈意眀綸忽登崇而作<lb/>
傳初無汗馬遽亞維垣靖言僥冒之優葢有夤縁之自<lb/>
兹葢伏遇皇太子殿下聰眀天賦誠敬日躋前星映两<lb/>
<pb n="KR4d0219_WYG_020-8b"/>
曜之華少海蓄百川之潤䋲其祖武安樂延億載之祺<lb/>
貽厥孫謀元良鞏一人之正當問寢過庭之際盡推賢<lb/>
助國之端遂令衰朽之姿仰拜光榮之賜<hi>某</hi>敢不益堅<lb/>
晩節逺企前修儻溝壑之未填敢忘大賜期桑榆之尚<lb/>
緩可報隆知<lb/>
　　賜玉帯謝皇太子牋<lb/>
寳帯萬釘飾瓊瑰而敷錫緹衣十襲宜緘鐍以珍藏敢<lb/>
意矜憐特容佩服得既踰於望外感實倍於胷中<hi>中謝</hi>
<pb n="KR4d0219_WYG_020-9a"/>
伏念<hi>某</hi>韋布諸生草茅寒族幅巾謝事念已挂於冠裳<lb/>
承詔入班幸粗勝於簮笏豈謂軫優隆之天眷畀璀璨<lb/>
之身章揣已無堪歸心有自兹葢伏遇皇太子殿下元<lb/>
良以正道義彌尊隠徳隂功四海咸承於衣被𤨏材弱<lb/>
植一生尤荷於奬提致此光榮猥加疲苶<hi>某</hi>敢不深懷<lb/>
銘鏤益謹䕶持束以立朝既難施於趨進歸而在野又<lb/>
蔑報於恩私唯勤香火之縁仰祝松椿之夀<lb/>
　　謝皇太子送行詩牋<lb/>
<pb n="KR4d0219_WYG_020-9b"/>
一緘珠玉煌煌李杜之文光滿幅雲煙赫赫鍾王之筆<lb/>
陣逺馳驛騎來畀蝸廬榮動搢紳歡傳里巷<hi>中謝</hi>恭惟<lb/>
皇太子殿下聰眀天賦道徳日躋象管生花縹𣺌仙人<lb/>
之夣綘囊佩錦雍容長吉之㳺宅心忠孝之餘寓意風<lb/>
騷之作<hi>某</hi>夙䝉異眷每荷寵襃兹因慶夀於重闈遂獲<lb/>
伸誠於東内告歸故隠俄錫新篇豈惟増耀於一身抑<lb/>
亦彰名於萬古<hi>某</hi>敢不珍藏十襲寳竝六經播在寰瀛<lb/>
更擬勒之金石揆諸老景居慙報以瓊瑶<lb/>
<pb n="KR4d0219_WYG_020-10a"/>
　　生日謝皇太子賜物牋<lb/>
命出青宫馳一緘之妙墨光分紫禁錫三種之珍藏厚<lb/>
意所將牢辭弗獲<hi>中謝</hi>恭惟皇太子殿下仁眀獨著忠<lb/>
孝两全正笏埀紳出賛聖君之化育過庭問寢入供人<lb/>
子之晨昏不有其功退藏於宻軫念靡遺於簮履施恩<lb/>
每及於田廬故此竒繒薌茗之頒忽作寒鄊蓬蓽之瑞<lb/>
搢紳歆豔族屬感銘已迫桑榆莫效珠環之報尚勤香<lb/>
火仰延龜鶴之年<lb/>
<pb n="KR4d0219_WYG_020-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鄮峯真隠漫録巻二十<lb/>
</p>
<p>
</p>
  </div>
</body>
</text>
</TEI>
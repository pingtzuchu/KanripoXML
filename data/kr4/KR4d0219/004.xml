<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鄮峰真隱漫録巻四</head> <lb/>
    <p>
<pb n="KR4d0219_WYG_004-1a"/>
欽定四庫全書<lb/>
　鄮峰真隱漫録巻四<lb/>
　　　　　　　　　　　　　宋　史浩　撰<lb/>
　絶句<lb/>
　　次韻陳春卿𦕈雲軒<lb/>
脩竹叢中屋半楹坐來天際數峯青定知俗物不掛眼<lb/>
只許飛雲過短櫺<lb/>
油然膚寸起巖巒縈抱山腰玉帶寛㑹作旱天三日雨<lb/>
<pb n="KR4d0219_WYG_004-1b"/>
莫將空濶等閒看<lb/>
　　　下水庵曉望偶題<lb/>
踈樹梢頭露曉星薄寒侵榻睡初醒沙鷗何處驚飛起<lb/>
㸃破遥山一抹青<lb/>
　　　次韻范幹聞畫眉鳥聲<lb/>
春風著意舞長楊中有珍禽口尚黄曽聞章臺看眉嫵<lb/>
故應學得漢家粧<lb/>
　　題左舉善郊居四絶<lb/>
<pb n="KR4d0219_WYG_004-2a"/>
　　　草堂<lb/>
莫隨朝叩合休休萬里今誰没白鷗付與幽人㡬椽屋<lb/>
不須吴詠憶扁舟<lb/>
　　　聽松<lb/>
不吟栁緑與桃紅久要論交十八公想得堦前月如翦<lb/>
獨將雙耳立西風<lb/>
　　　浮香<lb/>
横枝靚立碧山傍噴得幽香度短牆更欲移笻約和靖<lb/>
<pb n="KR4d0219_WYG_004-2b"/>
小風吹月咏滄浪<lb/>
　　　總相宜堂<lb/>
自倚傾城綽約娘不爭時世作新粧若將西子相唐突<lb/>
正恐蓮花似六郎<lb/>
　　　題處州録參㕔平逺樓<lb/>
山川著意吐幽竒穠淡風煙總令姿大似鵝谿垂數幅<lb/>
飽看摩詰畫中詩<lb/>
　　　次韻恩平郡王晚歩<lb/>
<pb n="KR4d0219_WYG_004-3a"/>
歩履蘅臯取次游日華清淡雨雲浮天公不喜燒銀燭<lb/>
乞與歸途玉一鈎<lb/>
　　　次韻館中秋香<lb/>
庭前高下碧玉樹秋日奈兹風露何兩度開花君莫問<lb/>
為渠天近得香多<lb/>
亭亭萬葉翦青羅豈為氷霜便改柯滿著珠璣間金粟<lb/>
倩誰纎手剖天鵝<lb/>
　　　分題得花露雙字韻<lb/>
<pb n="KR4d0219_WYG_004-3b"/>
凝紅濕翠媚春江殘月幽香度曉窻正恐枝頭珠作顆<lb/>
冷驚宿蝶去雙雙<lb/>
　　　題雪竇隨鳬岩<lb/>
紛紛飛雪墮青天窮徹隨鳬信有源想得王喬之帝所<lb/>
每來巖下滌潺湲<lb/>
　　　因見父老云東湖九百九十頃七十二谿故有<lb/>
　　　是作<lb/>
東湖九百九十頃七十二谿攢翠波乞我扁舟任飄泊<lb/>
<pb n="KR4d0219_WYG_004-4a"/>
却敲明月叫漁歌<lb/>
　　　次韻馮圓中木犀六言<lb/>
碧玉閙粧金粟香隨煙霧横斜更欲移笻問訊前山㡬<lb/>
度雲遮<lb/>
　　　和建王春晚園中賞翫<lb/>
靜院朝回靜鼓琴浴沂新詠間清音燕閒未省忘稽古<lb/>
始信賢王寶寸隂<lb/>
　　　題嚴陵釣臺<lb/>
<pb n="KR4d0219_WYG_004-4b"/>
功名於道九牛毛無怪先生抵死逃漠漠桐江千古後<lb/>
雲臺何似釣臺高<lb/>
　　　題雪竇飛雪亭<lb/>
蒼岷萬仞起巖巒懸瀑霏霏六月寒波及下方俱潤澤<lb/>
人間須作六花看<lb/>
　　　題雪竇妙峯亭<lb/>
松篁一徑曲通橋直上危亭十里遥但覺羣生俱頫首<lb/>
不知身已在雲霄<lb/>
<pb n="KR4d0219_WYG_004-5a"/>
　　　丁酉八月十三日夜以經筵官番宿翰苑予十<lb/>
　　　五年前曽為學士<lb/>
玉堂夜直看蠅頭燭盡雙蓮興未休簷外忽驚凉月在<lb/>
正移花影到銀鈎<lb/>
憶昔初為鼇禁㳺油拳草制拜公侯沈思十五年前事<lb/>
壯志消磨雪滿頭<lb/>
青煙漠漠已潛收但見銀潢雙派流白玉一輪尤皎潔<lb/>
始知後夜是中秋<lb/>
<pb n="KR4d0219_WYG_004-5b"/>
　　野庵分題<lb/>
　　　和鎮國聞笛<hi>錢字</hi>
碧溪浮月練光寒一曲風傳到枕前應在南樓儘深處<lb/>
玉梅飛墜學榆錢<lb/>
　　　苔錢<hi>香字</hi>
誰將翠靨出青箱散在瑶堦作孔方好是樓頭三弄後<lb/>
田田買斷落梅香<lb/>
　　　草茵<hi>香字</hi>
<pb n="KR4d0219_WYG_004-6a"/>
眼眩初疑緑錦張風回猶帶襪塵香連堤費盡天孫巧<lb/>
乞與行人卧夕陽<lb/>
　　　野望<hi>低谿字</hi>
閒雲黯淡草萋萋楚澤風高雁陣低擬倩王維畫平逺<lb/>
正須六幅翦鵝谿<lb/>
　　　芛指<hi>歸字</hi>
春來初見着斑衣一束纎纎玉未肥試捧銀笙按工尺<lb/>
聽君一曲阮郎歸<lb/>
<pb n="KR4d0219_WYG_004-6b"/>
　　　羞<hi>端字</hi>
隱隱雙娥翠黛攢半遮團扇下雲端背人不語為何事<lb/>
嬌怯應嫌衆目看<lb/>
　　　筆架<hi>無字</hi>
四友文房相與俱管城偏是一豪儒自從乞得珊瑚枕<lb/>
還有周公夢也無<lb/>
　　　栁隂<hi>人字</hi>
始驚嫵媚作眉顰又見青葱鎖暮春㡬度夕陽穿小院<lb/>
<pb n="KR4d0219_WYG_004-7a"/>
宻藏多少賣花人<lb/>
　　　墨香<hi>功字</hi>
萬突長然古澗松逺煙收拾藉良工膠媒釀出真消息<lb/>
付與毛錐立儁功<lb/>
　　　茶香<hi>功字親此詩今上皇帝  書賜丞相</hi>
靈芽雨後發幽叢賸馥先令鼻觀通戰退睡魔三百萬<lb/>
槍旗果解立奇功<lb/>
　　　栁色<hi>今字</hi>
<pb n="KR4d0219_WYG_004-7b"/>
何處朱門窈窕深蕭然一徑緑成隂回眸却笑陽關道<lb/>
匹馬區區走到今<lb/>
　　　梅<hi>真字</hi>
清洗嬌腮全惡粉暗飛幽馥去朝真直教别浦停三弄<lb/>
羞作高樓欲墜人<lb/>
　　　香霧<hi>唐字</hi>
裊裊龍涎百和芳須㬰輕藹徧蘭堂捧爐仙子雲鬟濕<lb/>
不學公超妖幻方<lb/>
<pb n="KR4d0219_WYG_004-8a"/>
　　　次韻張漢卿<lb/>
釣竿方欲展絲綸獨向山房訪可人但覺煙霞隨步武<lb/>
不知身已在三神<lb/>
　　　又次韻漢卿<lb/>
本是飄然不繫船邇來清興為梅牽小春枝上含珠顆<lb/>
蠟屐還須破晚煙<lb/>
利鎖名韁此幻身故園一别五經春而今乞得歸來後<lb/>
夜鶴朝猿不怨人<lb/>
<pb n="KR4d0219_WYG_004-8b"/>
　　　次韻漢卿謾賦<lb/>
夫君胷次炯氷壺坐受滄溟萬壑輸付與筆端為雨露<lb/>
九天神物夜驚呼<lb/>
　　　詠閒<lb/>
幽蹊親見花苞拆靜室頻看香篆移莫道閒中無事業<lb/>
此般消息有誰知<lb/>
　　　還鄉後十月作<lb/>
後園三徑欲重開一曲新從君賜來有愧萊公勲業盛<lb/>
<pb n="KR4d0219_WYG_004-9a"/>
平生無地起樓臺<lb/>
乞得閒身正首丘朝猿夜鶴怨皆休靜觀心地渾無事<lb/>
秖有君王恩未酬<lb/>
鐘鼓園林無盡樂交㳺息絶到春閒予今方寸無偏係<lb/>
似處陶裴季孟間<lb/>
　　次韻鄭郎中作四明謝遺塵九題走筆不工<lb/>
　　　石牕<lb/>
峻極生從地勢坤擎天一柱四牕存有時空洞來龍駕<lb/>
<pb n="KR4d0219_WYG_004-9b"/>
列嶽靈祇盡駿奔<lb/>
　　　過雲<lb/>
蒼蒼廿里籍仙蹤出岫無心瑞靄濃南北徃來蹊徑熟<lb/>
故應環珮日相從<lb/>
　　　雲南<lb/>
向陽一麓與天齊雞犬遥聞只隔溪俗客未應容易到<lb/>
是間唯許羽人棲<lb/>
　　　雲北<lb/>
<pb n="KR4d0219_WYG_004-10a"/>
雲北人言是北溟脩鱗可駕上金庭高風已得扶揺便<lb/>
聊向虚牕聚徳星<lb/>
　　　鹿亭<lb/>
誰將此物命危亭漏洩知因甫里生渴飲雲漿飢沆瀣<lb/>
笑渠凡質食蒿萍<lb/>
　　　樊榭<lb/>
從來此地隔凡塵多是嬴秦避世人簷外飽聞丹鳳咮<lb/>
堦前更看舞麒麟<lb/>
<pb n="KR4d0219_WYG_004-10b"/>
　　　潺湲洞<lb/>
金作欄干玉作塘蓮漪一派注仙鄉涓涓波及人間世<lb/>
雪竇山前白練長<lb/>
　　　青櫺子<lb/>
羽幰新從帝所回餘歡未盡玳筵開醉抛青子香泥上<lb/>
留與王家取次栽<lb/>
　　　鞠侯<lb/>
烏鞠攀縁日徃還人間仰視在天端如今蕙帳休驚<lb/>
<pb n="KR4d0219_WYG_004-11a"/>
曉林下衰翁已挂冠<lb/>
　　　又一絶<lb/>
能比桃源去路迷洞天乞得在湖西南雷九詠増光甚<lb/>
多謝雄篇再品題<lb/>
　　　用文叔州字韻和颶風詩<lb/>
西帝風行殺氣秋丘陵草木盡䖍劉要令地軸平如掌<lb/>
混一車書四百州<lb/>
　　　和九日賜宴瓊林苑<hi>自此用王荆公韻計十三首</hi>
<pb n="KR4d0219_WYG_004-11b"/>
鳴蹕登高秋暮天西郊輦路直如絃禁園花覆千官醉<lb/>
愈覺君恩湛湛然<lb/>
　　　和竹裏<lb/>
霜筠萬箇遶雲根中作茅簷據水村踈處只容猿鶴過<lb/>
了無俗客敢登門<lb/>
　　　和夜直<lb/>
金蓮雙燭漸燒殘青瑣瓏璁月影寒五色絲綸朝入奏<lb/>
天街花露已闌干<lb/>
<pb n="KR4d0219_WYG_004-12a"/>
　　　和楊栁<lb/>
緑衣濯濯紅粧靚春半園林露未晞正似佳人與才子<lb/>
倚窻深處淡相宜<lb/>
　　　和鍾山晚步<lb/>
幽谿細雨落輕花無限舂鋤立岸沙苦竹黄蘆迷望眼<lb/>
孤煙起處是人家<lb/>
　　　和道傍大松人取以為明<lb/>
夭矯龍鱗衆欲攀肯隨蒿艾老空山便教不受棟梁用<lb/>
<pb n="KR4d0219_WYG_004-12b"/>
猶作光明滿世間<lb/>
　　　和同熊伯通自定林過悟真<lb/>
欲尋雲屋煮新茶領客行尋一徑斜遐想當時掛紗帽<lb/>
笑看盌面白浮花<lb/>
　　　和城北<lb/>
春温初褪鶴綾袍已覺東風綻小桃榰䇿城隂無限景<lb/>
秦淮波濶蔣山高<lb/>
　　　和答東流頓令罷官阻風<lb/>
<pb n="KR4d0219_WYG_004-13a"/>
解印今朝去有期何須更勒北山移了知風伯懇留意<lb/>
正是攀轅卧轍時<lb/>
　　　和斜徑<lb/>
風拂繁隂開曲徑雲移寸碧出遥岑栁枝濯濯嫌煙淡<lb/>
荷葉田田怯水深<lb/>
　　　和雨晴<lb/>
不管狂風横雨催小園日日有花開羣仙恐濕凌波襪<lb/>
戲蹴香紅襯緑苔<lb/>
<pb n="KR4d0219_WYG_004-13b"/>
　　　和烏石<lb/>
梅花一徑萬重山岡外浮雲去住間莫恨尋幽無侣伴<lb/>
世途能有㡬人閒<lb/>
　　　和烏塘<lb/>
雲遶青山水遶隄逰人陌上手同攜遺簮墜珥歡方洽<lb/>
只恐樓頭日欲西<lb/>
　　　和奉和嚴公軍城早秋<hi>用杜工部韻二首</hi>
金飇獵獵受降旌虎帳纍纍細栁營坐屈遐荒三百萬<lb/>
<pb n="KR4d0219_WYG_004-14a"/>
何須掠地與屠城<lb/>
　　　和從韋明府覔綿竹<lb/>
縣以竹名佳致在令君節與竹俱高何妨乞取千竿翠<lb/>
月影翻風似碧濤<lb/>
　　　和杜中書九日<hi>下同共六首</hi>
佳人通夕賞重陽醉盡樓邉白玉缸莫遣飛霜到叢菊<lb/>
恐驚宿蝶去雙雙<lb/>
　　　和春晚題韋家亭子<lb/>
<pb n="KR4d0219_WYG_004-14b"/>
馬蹄輕蹙落花香三月芳菲墮𣺌茫正好留春開雅宴<lb/>
危亭繡幕已高張<lb/>
　　　和朱坡絶句<lb/>
芳華三月只些兒生怕春林鳥喚歸寄與東君須久住<lb/>
勿容一片落花飛<lb/>
　　　和重送國棊王逢<lb/>
前身應是奕秋徒自謂人間敵手無君去尚留邉角勢<lb/>
為君題作爛柯圖<lb/>
<pb n="KR4d0219_WYG_004-15a"/>
　　　和題水口草市<lb/>
飯裹緑荷朝趂市香浮青甕晚登樓慿誰寫入鵝溪絹<lb/>
一簇人煙古渡頭<lb/>
　　　和泊秦淮<lb/>
一葉輕舠倚岸沙沙邉燈火㡬人家夜來江闊天無際<lb/>
唯見銀蟾輥浪花<lb/>
　　　即席賦木芙蓉<lb/>
盈盈佇立傲秋霜露染臙脂作靚粧正似瑶池見金母<lb/>
<pb n="KR4d0219_WYG_004-15b"/>
醉歸未脫緑雲裳<lb/>
　　　彌堅小圃小春見梅<lb/>
孤根十月已先温不待青春入燒痕冷艶一枝何處看<lb/>
竹邉池閣水邉村<lb/>
　　　棠隂得明字<lb/>
蔽芾甘棠遶訟庭日高碎影更縱横直教憩處無人迹<lb/>
始信康公教化明<lb/>
　　　硯紋得明字<lb/>
<pb n="KR4d0219_WYG_004-16a"/>
歙水端溪各擅名刷絲鸜鵒眼分明不因守黒談𤣥輩<lb/>
奇璞縁何見管城<lb/>
　　　阿育王山有松萬株乞亭名於真隱居士榜曰<lb/>
　　　松風陸務觀作詩因次韻<lb/>
颼颼萬峰頂宇宙盡聞聲㑹得真消息知予是强名<lb/>
　　　𤓰州渡頭六言<lb/>
竹葉舟中漁父𤓰州渡口人家占得煙波活計全勝富<lb/>
貴生涯<lb/>
<pb n="KR4d0219_WYG_004-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鄮峰真隱漫録巻四<lb/>
</p>
<p>
</p>
  </div>
</body>
</text>
</TEI>
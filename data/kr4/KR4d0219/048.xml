<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鄮峰真隠漫録巻四十八</head> <lb/>
    <p>
<pb n="KR4d0219_WYG_048-1a"/>
欽定四庫全書<lb/>
　鄮峰真隠漫録巻四十八<lb/>
　　　　　　　　　　　　　宋　史浩　撰<lb/>
　詞曲<lb/>
　　醉蓬萊<hi>擬人賀生日</hi>
紀今辰髙㑹屈指三朝便逢重九珠履瑤簮聚一天星<lb/>
斗菊蘂含芳桂花籠艷有美容爭秀衮繡堂中蓬壺影<lb/>
裏香噴獸　況是清朝太平真主治亨雍熙眷深耆舊<lb/>
<pb n="KR4d0219_WYG_048-1b"/>
恩錫兼金遣星軺東走咫尺威光下拜歸美願我皇眉<lb/>
壽自此重裁謝牋千紙年年囘奏<lb/>
　　聲聲慢<hi>喜雪錫宴</hi>
風收淅瀝霧隠森羅羣山萬玉嵳峩禁街車馬銀杯縞<lb/>
帶相過胥濤晩來息怒練光浮都不揚波最好處是漁<lb/>
翁歸去鼓棹披蓑　況是東堂錫宴龍墀驟貂璫宣勸<lb/>
金荷慶此嘉瑞明歳黍稌應多天家預知混一把瓊瑶<lb/>
鋪徧河這一飲罄華戎同醉泰和<lb/>
<pb n="KR4d0219_WYG_048-2a"/>
　　秋蘂香<hi>生日</hi>
玉露瀼瀼秋色似畫東堂燕席初開紅茰汎壽斚紫菊<lb/>
上粧臺倚欄見新鴈已南來落霞孤騖徘徊最奇處重<lb/>
陽將起涼滿襟懷蕭灑秀眉華髮丹臉映瞳的皪如孩<lb/>
擘香牋聴麗句新裁池上三囘蟠桃熟玉纎猶捧瓊林<lb/>
但願年年此㑹滿蓬萊　繞對晴空麗日金籠畫蠟觥<lb/>
籌舉連昏曉最堪羨主人雅好聚羣工亟成天巧一篙<lb/>
穏送忘機所至不驚鷗鳥若也營求巨川通濟為華妙<lb/>
<pb n="KR4d0219_WYG_048-2b"/>
恣斑衣豈樂浮家況宅永娯椿老<lb/>
　　花心動<hi>競渡</hi>
遲日輕隂初雨收花枝濕紅猶滴玉鐙繡韉纔得新晴<lb/>
栁岸往來如織畫樓幾處珠簾捲風光徧神仙瑶席萃<lb/>
佳景分明管領一陂澄碧　忽見波濤噀激蒼煙際雙<lb/>
龍起為勍敵桂檝撥雲鼉鼓轟雷競奪龍標千尺恁時<lb/>
綵艦虹橋畔舂容引寶觥霞液興濃處笙歌又還竟夕<lb/>
　　水龍吟<hi>次韻彌大梅詞</hi>
<pb n="KR4d0219_WYG_048-3a"/>
雪中䔒蕾嫣然美人莫恨春容少化工消息只須些子<lb/>
陽和便了文杏徒繁牡丹雖貴敢誇姸妙看氷肌玉骨<lb/>
詩家謾道銀蟾瑩白駒皎　樓上角聲催曉是東皇絲<lb/>
綸新草青旂蒼輅欲臨東闕遣伊先到排斥風霜掃除<lb/>
氛霧直教聞早筭功髙調鼎不如竹外一枝斜好<lb/>
　　瑞鶴仙<lb/>
是花堪愛惜謝天教花信添花顔色花紅襯花碧燦朝<lb/>
陽花露珠頻滴花光的皪映花下花裀百尺趂花時手<lb/>
<pb n="KR4d0219_WYG_048-3b"/>
撚花枝飽嗅此花消息　常恐一番花褪失了花容怎<lb/>
生尋覓花神効力將花貌儘留得更移花並植仙家玉<lb/>
圃不許花隂過隙向花前長把蕉花為花主席<lb/>
　　喜遷鶯<hi>清明</hi>
三春正美是霽景融和韶華如綺夾岸香紅登牆粉白<lb/>
開徧故園桃李畫舸繡簾髙捲錦轂朱軒低倚對此際<lb/>
向池臺好處争傾緑蟻　醉裏須醒悟些子芳菲造物<lb/>
都謾你一瞬光隂霎時蜂蝶還付落花流水我有大丹<lb/>
<pb n="KR4d0219_WYG_048-4a"/>
九轉真箇長春不死待得了把髙歌清賞隨縁而已<lb/>
　　菩薩蠻<hi>清明</hi>
提壺謾欲尋芳去桃紅栁緑年年事唯有列仙翁清明<lb/>
本在躬　何須從外討皮裏陽和好堪羨箇中人無時<lb/>
不是春<lb/>
　　南浦<hi>四月八日</hi>
天氣正清和慶西乾釋迦如來出世毓質向金盆祥雲<lb/>
布層霄九龍噴水東傳霞旦正此日人人記露盤百卉<lb/>
<pb n="KR4d0219_WYG_048-4b"/>
擁金容香湯爭來拂洗　誰知這箇因縁化衆生令求<lb/>
塵埃脱離一㸃昭昭當須向兹時便知瞥地何煩手自<lb/>
然作箇惺惺底若猶未悟且管領師僧八文十二<lb/>
　　青玉案<hi>入梅用賀方囘韻</hi>
銀濤漸溢江南路汎短棹輕帆去破塊跳珠知幾度竹<lb/>
窗新粉藕池香碧應在雲深處　蕭蕭鶴髮雖云暮曽<lb/>
得神仙悟真句久視長生親見許離愁掃盡更無慵困<lb/>
怕甚黄梅雨<lb/>
<pb n="KR4d0219_WYG_048-5a"/>
　　花心動<hi>端午</hi>
槐夏隂濃筍成竿紅榴正堪攀折菖<graphic n="KR2228" url="https://raw.githubusercontent.com/kanripo/KR-Gaiji/master/images/KR2228.png" mimeType="image/png"/>碎瓊角黍堆金<lb/>
又賞一年佳節寶觥交勸殷勤願把玉腕綵絲雙結最<lb/>
好是龍舟競奪錦標方徹　此意憑誰向説紛兩岸游<lb/>
人强生區别勝負既分些箇悲歡過眼盡歸休歇到頭<lb/>
都是强陽氣初不悟本無生滅見破底何須更求指訣<lb/>
　　卜筭子<hi>端午</hi>
符籙玉搔頭艾虎青絲鬢一曲清歌倒酒蓮尚有香莆<lb/>
<pb n="KR4d0219_WYG_048-5b"/>
暈　角簟碧紗㕑揮扇消煩悶唯有先生心地涼不怕<lb/>
炎曦近<lb/>
　　永遇樂<hi>夏至</hi>
日永繡工減却一線節臨短至幸有杯盤隨分快樂得<lb/>
醺醺醉尋思塵世寒來暑往凍極又還熱熾恰如箇脾<lb/>
家瘧疾比著長些子　人生百歳一年一發且是不通<lb/>
醫治兩鬢青絲皆伊染就今已星星地除非爐内龍盤<lb/>
虎繞養得大丹神水却從他隂陽自變卦分泰否<lb/>
<pb n="KR4d0219_WYG_048-6a"/>
　　鵲橋仙<hi>七夕</hi>
金烏玉兎時當幾望只是光明相與天孫河鼓事應同<lb/>
又豈比人間男女　精神契合風雲交際不在一宵歡<lb/>
聚乗槎曽得問星津為我説因縁如此<lb/>
　　瑞鶴仙<hi>七夕</hi>
霽天風露好乍暑退西郊涼生秋早銀潢炯雲杪擁香<lb/>
車鵲翅凌波初到清歌縹渺凭危閤新蟾吐曜有盈樽<lb/>
美酒蛛絲鈿合拜舞競分天巧　堪笑世間癡絶不識<lb/>
<pb n="KR4d0219_WYG_048-6b"/>
人中拙是珍寶多愁易老都縁是不聞道騁些兒機智<lb/>
遭他驅使畢竟辛勤到了又何如百事無成是非較少<lb/>
　　念奴嬌<hi>中秋</hi>
碧天似水看嫦娥摩出一輪寒璧桂魄扶踈光照曜塵<lb/>
界都成銀色萬象森羅羞明捲彩黯淡唯今夕風髙露<lb/>
重井梧濕翠時滴　誰信鶴婆娑鄮峰真隠對影為三<lb/>
益虎繞龍蟠丹就後一顆清輝的皪不養銀蟾不關玉<lb/>
兎到處無虧蝕三千行滿也能飛上璇極<lb/>
<pb n="KR4d0219_WYG_048-7a"/>
　　芰荷香<hi>中秋</hi>
過横塘見紅粧翠蓋柄柄檠香月娥有意暮藹收盡銀<lb/>
潢一輪髙掛放同千里清光秋中爽氣天涼露凝玉臂<lb/>
風拂雲裳　老子通宵不忍睡把青樽小酌仍更思量<lb/>
自家活計幸有無限珍藏大千世界静極後普現十方<lb/>
圓明不損毫芒精神㑹處獨坐胡牀<lb/>
　　清平樂<hi>李漕生日</hi>
池臺非霧縹渺雙溪路家在江南佳麗處看取謝公風<lb/>
<pb n="KR4d0219_WYG_048-7b"/>
度　蟠桃九醖千秋金蕉欲上遲留笑待錦花䄄上雙<lb/>
鸞舞徹梁州<lb/>
　　二<hi>同前</hi>
翠蛾雪栁鬢影春風透燈火千門輝綺繡移下一天星<lb/>
斗　賸拚連夜歡遊金波欲上遲留且看香梅影底雙<lb/>
鸞舞徹梁州<lb/>
　　三<hi>游石頭城</hi>
石頭虎踞戎馬何能渡曽是六朝雄勝處瑞遶碧江雲<lb/>
<pb n="KR4d0219_WYG_048-8a"/>
露　當時霸國多賢風流只解遺鞭便好揚舲比伐舉<lb/>
頭即見長安<lb/>
　　四<hi>樞宻叔父生日</hi>
萬花如繡淑景薰晴晝一曲齊稱千歳壽歡擁兩行紅<lb/>
袖　當年西府横翔急流穏上仙鄉笑閲磻溪日月行<lb/>
看尚父鷹揚<lb/>
　　五<hi>代宰執勸趙丞相酒</hi>
槐庭元老四海真師表曲為故人<hi>光宗廟諱</hi>久要陋巷不嫌<lb/>
<pb n="KR4d0219_WYG_048-8b"/>
時到　虚堂已入涼颸一觥為壽何詞看即關河恢復<lb/>
千秋永輔淳熙<lb/>
　　六<hi>勸王樞使</hi>
當年桂籍同展摩雲翼位冠洪樞情似昔肯共一樽瑶<lb/>
席　經綸素韞胷中籌帷小試成功已殄潢池小醜行<lb/>
收沙漠膚公<lb/>
　　七<lb/>
吾皇睿哲廷有真三傑同向清時揚茂烈掩迹臯陶䕫<lb/>
<pb n="KR4d0219_WYG_048-9a"/>
契　聨鑣忽訪山樊涼生花底清樽大史明朝日奏台<lb/>
星皆聚柴門<lb/>
　　八<hi>待使相勸酒</hi>
南陽賔友道舊須樽酒一曲為公千歳壽絃索春風纎<lb/>
手　忠謀黼黻明昌英詞錦繡肝腸帝所盛推頗牧人<lb/>
間尤重班揚<lb/>
　　朝中措<hi>雪</hi>
凍雲著地靜無風䔩䔩墜遙空無限人間險穢一時為<lb/>
<pb n="KR4d0219_WYG_048-9b"/>
爾包容　凭髙試望樓臺改觀山徑迷蹤唯有碧江千<lb/>
里依然不住流東<lb/>
　　七娘子<hi>重陽</hi>
東籬壽菊金猶淺對南山把酒開新宴絳闕叢霄玉書<lb/>
丹篆坐間俱是神仙伴　童顔緑髮何曽變喜嬰兒姹<lb/>
女交相戀寄語詩翁茱茰重看明年此㑹人人健<lb/>
　　惜黄花<hi>重陽</hi>
秋光將老黄花開早露浥清曉金錢萬疊猶小篸徧碧<lb/>
<pb n="KR4d0219_WYG_048-10a"/>
雲鬟壓倒烏紗帽更把玉觴同釂　過口添爐鼎朱顔<lb/>
愈壮少道骨長仙風養成靈寶今日去登髙謾説龍山<lb/>
好悄不如自家蓬島<lb/>
　　浣溪紗<lb/>
翠館銀甖下紫清内家聞説慶嘉平栁條萱草眼徧明<lb/>
　小閣數杯成酩酊醒來不愛珮環聲為通幽夢到玉<lb/>
京<lb/>
　　臨江仙<hi>除夜</hi>
<pb n="KR4d0219_WYG_048-10b"/>
臘月正當三十夜幾人到此惺惺一輪明月本團明廊<lb/>
然無罣礙何用問前程　況有長生真妙訣歳華雖換<lb/>
休驚但將歌酒樂昇平塵縁如未了明日賀新正<lb/>
　　感皇恩<hi>除夜</hi>
結栁送文窮驅儺嚇鬼爆火薫天謾兒戲自家爐鼎又<lb/>
却冷清清地臘月三十日如何避　且與做些神仙活<lb/>
計鈆永收添結靈水跳圓日月一任東生西委玉顔長<lb/>
向此迎新歳<lb/>
<pb n="KR4d0219_WYG_048-11a"/>
　　滿庭芳<hi>立春</hi>
梅萼冰融栁絲金淺緒風還報初春木君青斾獵獵下<lb/>
蒼旻親奉虚皇妙㫖將枯朽咸與維親須㬰見芳郊樂<lb/>
圃生氣徧無垠　青絲行白玉一杯介壽紅浪粼粼便<lb/>
安排歌舞蝶翅鶯脣别有神仙窟宅乾坤内充滿氤氲<lb/>
功成處花開不老酒熟鎮甘醇<lb/>
　　撲蝴蝶<hi>勸酒</hi>
光隂轉指百歳知能幾兒童稚老來將耄矣就中些子<lb/>
<pb n="KR4d0219_WYG_048-11b"/>
彊壯又被浮名牽繫良辰盡成輕棄此何理　若有惺<lb/>
惺活底必解自為計青樽在手且須拚爛醉醉鄉不涉<lb/>
風波睡到花隂正午笙歌又還催起<lb/>
　　蝶戀花<hi>勸酒</hi>
玉甕新醅飜緑蟻滴滴真珠便有香浮鼻欲把盈樽成<lb/>
雅㑹更須尋箇無愁地　況是賞心多樂事美景良辰<lb/>
又復來相值料得天家深有意教人長壽花前醉<lb/>
　　臨江仙<hi>勸酒</hi>
<pb n="KR4d0219_WYG_048-12a"/>
自古聖賢皆寂寞秖教飲者留名萬物叢裏酒如澠池<lb/>
臺仍舊貫歌管有新聲　欲識醉鄉真樂地全勝方丈<lb/>
蓬瀛是非榮辱不關情百杯須痛飲一枕拚春醒<lb/>
　　粉蝶兒<hi>勸酒</hi>
一盞陽和分明至珍無價解教人囉哩哩囉把胷中些<lb/>
磊磈一時鎔化悟從前恁區區總成虚假　何妨竟夕<lb/>
交酬玉觴金<graphic n="KR1356" url="https://raw.githubusercontent.com/kanripo/KR-Gaiji/master/images/KR1356.png" mimeType="image/png"/>更休辭醉眠花下待明朝紅日上三竿<lb/>
方罷引笙歌擁珠璣笑扶歸馬<lb/>
<pb n="KR4d0219_WYG_048-12b"/>
　　瑞鶴仙<hi>勸酒</hi>
瑞煙籠繡幕正玳席歡燕觥籌交錯髙情動寥廊恣清<lb/>
談雄辯珠璣頻落鏘鏘妙樂且嬴取昇平快樂又何辭<lb/>
醉玉頽山是處有人扶著　追念搏風微利畫餅浮名<lb/>
久成離索輸忠素約没材具謾擔閣悵良辰美景花前<lb/>
月下空把歡遊蹉却到如今對酒當歌怎休領略<lb/>
　　永遇樂<lb/>
桃李繁華芰荷清淨景物相繼霜後橙黄雪中梅綻迤<lb/>
<pb n="KR4d0219_WYG_048-13a"/>
邐春還至尋思天氣寒喧凉燠各有一時樂地如何被<lb/>
浮名牽役此歡遂成抛棄　如今醒也扁舟短棹更有<lb/>
籃輿胡倚到處為家山肴社酒野老為賔侣三杯之後<lb/>
呉歌楚舞忘却曳金穿履雖逢箇清朝貴客也須共來<lb/>
一醉<lb/>
　　青玉案<hi>勸酒</hi>
閒忙兩字無多子嘆舉世皆由此逐利爭名忙者事㕓<lb/>
中得喪仕中寵辱無恨非和是　誰人解識閒中趣雪<lb/>
<pb n="KR4d0219_WYG_048-13b"/>
月煙雲自能致世態只如風過耳三杯兩盞眼朦朧地<lb/>
長向花前醉<lb/>
　　滿庭芳<hi>遊湖</hi>
和靖重湖知章一曲浙江左右為隣繡韉綵艦只許日<lb/>
尋春正好厭厭夜飲都寂靜没箇遊人夫何故歡䦨興<lb/>
阻只為隔城闉　堪嘉唯甬水囘環雉堞中峙三神更<lb/>
樓臺繚岸花栁迷津不惜頻添畫燭更深看舞上華裀<lb/>
拚沉醉從他咿喔金距報凌晨<lb/>
<pb n="KR4d0219_WYG_048-14a"/>
　　二<hi>茒舎</hi>
柴作踈籬茅編小屋遶堤苦竹黄蘆老翁蝸處却自樂<lb/>
清虚理釣何妨鈞直居琴又不管絃無逍遙處都捐世<lb/>
慮忘我亦忘渠　雨餘添美景眉横山嫵臉媚花腴笑<lb/>
凡間粉黛濃抹輕塗客至三杯薄薄欲眠後一枕蘧蘧<lb/>
起來見龜飜鶴舞却似壽星圖<lb/>
　　臨江仙<hi>戯綵堂立石名曰瑞雪彌大作詞因用其韻</hi>
曽向泗濵浮玉質也居十二峰前飛來蘇髮尚如巻郁<lb/>
<pb n="KR4d0219_WYG_048-14b"/>
紛因岫出巧鏤是誰鑴　挈榼凭欄成勝賞老夫亦自<lb/>
頽然坐疑靄靄上瑤天已為蘇旱雨却放老龍眠<lb/>
　　好事近<hi>梅花</hi>
欹枕不成眠得句十分清絶一夜酸風閣雨醖江天飛<lb/>
雪　曉來的皪看花枝頭老蚌剖明月帝所待調羮金<lb/>
鼎莫教人輕折<lb/>
　　二<hi>次韻彌大梅花</hi>
對竹襞吟牋正是賞梅時節便把這些清致作東湖三<lb/>
<pb n="KR4d0219_WYG_048-15a"/>
絶　帝家金鼎待調羮何似且休折却愛玉樓清弄褪<lb/>
霏霏香雪<lb/>
　　念奴嬌<hi>次韻商築叟秋香</hi>
銀潢耿耿正露零仙掌塵空天幕碧玉扶踈開萬朶偏<lb/>
稱水村山郭巧醖檀英宻包金粟只待清秋著三春桃<lb/>
李自應束在髙閣　好是月窟奇標東堂幽韻不管西<lb/>
風惡獨立盈盈回首笑白葦丹楓索索折向氷壺莫教紗<lb/>
帽醉裏輕簪却濃分長在自疑身到雲壑<lb/>
<pb n="KR4d0219_WYG_048-15b"/>
　　二<hi>親情拾得一婢念奴雪中來歸</hi>
枝頭䔒蕾褪紅綃微露江南春色多謝東風吹半朶來<lb/>
入騷人瑤席粉臉輕紅芳心羞吐别有真消息粧臺簾<lb/>
捲壽陽著意留得　好是雪滿羣山玉纎頻撚汎清波<lb/>
文鷁深院相逢人盡道標格都從天錫夢蝶徒勞霜禽<lb/>
休妬爭奈伊憐惜髙樓誰倚寄言休為横笛<lb/>
　　三<hi>次韻樓夷觀潮</hi>
錢塘江上展絞綃初見長天一色風拭菱花光照眼誰<lb/>
<pb n="KR4d0219_WYG_048-16a"/>
許紅塵輕積轉盼馮夷奔雲起電兩岸驚濤拍眼空破<lb/>
地水龍爭噴吟笛　客有步屧江干胷吞奇觀寄英詞<lb/>
元白素壁淋浪飜醉墨飄灑神仙蹤跡好待波匀横飛<lb/>
小艇快引香筩碧煙銷月出不眠拚了通昔<lb/>
　　白苧<hi>次韻真書記梅花</hi>
臘天寒曉風勁幽香頻吐精神婥約誰羨姑射若處江<lb/>
南探春獨步恨無侣微語又誰管雪勢霜威埋妬且圖<lb/>
少陵東閣作詩苦擬煩玉纎輕拗寧相許　惜取欄竿<lb/>
<pb n="KR4d0219_WYG_048-16b"/>
遍倚月淡黄昏水邉淺不放紅塵染汚名畫手丹青罷<lb/>
施緗素不隨豔卉强媚韶光一瞬飄蕩無據秖恐金門<lb/>
寶鼎方調時時未覷便把枝頭豆顆朝天去<lb/>
　　浣溪紗<hi>即席次韻王正之覓遷哥鞋</hi>
一扢鈎兒能幾何弓弓珠蹙杏紅羅即時分惠謝奴哥<lb/>
　香壓幽蘭蘭尚淺様窺初月月仍多祇堪掌上壓瓊<lb/>
波<lb/>
　　二<hi>夜飲詠足即席</hi>
<pb n="KR4d0219_WYG_048-17a"/>
珠履三千巧鬬姸就中弓窄只遷遷惱伊剗韈轉堪憐<lb/>
　舞罷有香留繡褥步餘無跡在金蓮好隨雲雨楚峰<lb/>
前<lb/>
　　三<lb/>
濕翠湖山收晩煙月華如練水如天興來催上釣魚船<lb/>
　青篛一樽汀草畔霜筠數曲渚花邉更於何處覓神<lb/>
仙<lb/>
　　四<lb/>
<pb n="KR4d0219_WYG_048-17b"/>
梁武憨癡達麽獃箇中消息豈容猜九年面壁口慵開<lb/>
　隻履却尋歸路去一花元不是君栽這囘枉了一遭<lb/>
來<lb/>
　　五<lb/>
索得𤣥珠也是獃人人有分莫胡猜頂門一眼鎮長開<lb/>
　路斷玉關無輒跡雪埋葱嶺没根栽始得達麽不曽<lb/>
來<lb/>
　　六<lb/>
<pb n="KR4d0219_WYG_048-18a"/>
勝槩朱楹俯碧湖蕭蕭風月一塵無只堪緑蟻滿樽浮<lb/>
　況是小春天正爽杖藜相與探梅初半皴枝上未成<lb/>
珠<lb/>
　　七<lb/>
逺岫數堆蒼玉髻平湖千頃碧琉璃笙歌催我上船時<lb/>
　載月有如浮玉鑑採蓮還復擁胭脂更於何處覓瑤<lb/>
池<lb/>
　　武陵春<hi>戴昌言家姬供春盤</hi>
<pb n="KR4d0219_WYG_048-18b"/>
報道東皇初弭節芳思滿凌晨爭看釵頭綵勝新金字<lb/>
寫宜春　四座行盤堆白玉纎手自和勻恰似蟾宫妙<lb/>
麗人將月出浮雲<lb/>
　　千秋歳<hi>戴丈夫婦慶八十</hi>
吾鄉我里偕老真無比燕席展歡聲起蘂宫仙子繞玉<lb/>
砌萊衣戯稱賀處眉心競指朱書字　憶昔西周吕年<lb/>
紀雖相似獨自箇誰為侣如今雙鳯老堪引同螺醉彭<lb/>
祖壽十分方一那裏暨<lb/>
<pb n="KR4d0219_WYG_048-19a"/>
　　新荷葉<lb/>
真隠先生家居近在東湖茅屋三椽自有一種清虚秫<lb/>
來釀酒便無後也解賖沽只愁客至不能拚此芳壺<lb/>
且樂天真醉鄉裏無限歡娯時倚花枝困來著枕蘧蘧<lb/>
囘觀昨夢徒然使心勦形<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>始知今日得閒却是良圖<lb/>
　　瑤臺第一層<lb/>
寥廓澄清人正在瑶臺第一層瑞靄處蘂掩映金碧觚<lb/>
稜異花非世種靄賸馥紫霧飛騰有仙駕過吾廬環堵<lb/>
<pb n="KR4d0219_WYG_048-19b"/>
少駐雲軿　俄驚重壺疊巘頓然蕭灑倍塵清珮環聲<lb/>
裏寶觥㶑灧舞態娉婷祝言千歳壽仍更予五福川増<lb/>
返蓬瀛問今朝兹㑹昔日誰曽<lb/>
　　醉蓬萊<hi>勸酒</hi>
喜泉通碧甃秫刈黄雲釀成芳酎瑞靄凝香更陽和鍾<lb/>
秀曉甕寒光夜槽清響聴頷珠頻溜晝錦堂深聚星筵<lb/>
啓一觥為壽　況此神仙蘂宫儔侣玉殿英游盡皆親<lb/>
舊贏得開懷對良辰握手醉席淋漓笑語都不問欲殘更<lb/>
<pb n="KR4d0219_WYG_048-20a"/>
漏幕繡春風輕絲美韻明朝還又<lb/>
　　如夢令<hi>勸婦人酒後同</hi>
摘索衣裳宫様生得臉兒福相容止忒精神一似觀音<lb/>
形像歸向歸向見者擎拳合掌<lb/>
　　二<lb/>
粉臉霞生一縷掩映緑雲秋水言語更雍容具足十分<lb/>
嬌美無比無比要比除非鏡裏<lb/>
　　三<lb/>
<pb n="KR4d0219_WYG_048-20b"/>
紅白杏棃肌理時様新粧淡佇真箇似觀音少箇楊枝<lb/>
淨水歡喜歡喜盡此一鍾醇美<lb/>
　　四<lb/>
羅韈半鈎新月更把鳯鞋珠結步步著金蓮行得輕輕<lb/>
瞥瞥難説難説真是世間奇絶<lb/>
　　五<lb/>
試把珠簾低捲宛見梅粧粉面緑遶更紅圍齊捧瑶巵<lb/>
來歡堪羨堪羨此是神仙閬苑<lb/>
<pb n="KR4d0219_WYG_048-21a"/>
　　六<lb/>
一笑樽前相語莫遣良辰虚度飲興正濃時兎盌聊分<lb/>
春露留住留住催辦後筵歌舞<lb/>
　　南歌子<hi>熟水</hi>
藻澗蟾光動松風蠏眼鳴濃熏沈麝入金餅瀉出温温<lb/>
一盞滌煩膺　爽繼雲龍餅香無芝术名主人襟韻有<lb/>
餘清不向今宵忘了淡交情<lb/>
　　畫堂春<hi>茶詞</hi>
<pb n="KR4d0219_WYG_048-21b"/>
小槽春釀壓香紅良辰飛蓋相從主人著意在金鍾茗<lb/>
椀作先容　欲到醉鄉深處應須仗兩腋香風獻酬髙<lb/>
興渺無窮歸騎莫葱葱<lb/>
　<lb/>
　<lb/>
　<lb/>
　<lb/>
　鄮峰真隠漫録巻四十八<lb/>
</p>
<p>
</p>
  </div>
</body>
</text>
</TEI>
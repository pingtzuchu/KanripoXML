<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鄮峰真隠漫録巻五十</head> <lb/>
    <p>
<pb n="KR4d0219_WYG_050-1a"/>
欽定四庫全書<lb/>
　鄮峰真隠漫録巻五十<lb/>
　　　　　　　　　　　　　宋　史浩　撰<lb/>
　童丱須知<lb/>
　　敬天篇<lb/>
古者明良㑹君臣必敬天小心常翼翼終日自坤乾雷<lb/>
電彰威怒星辰是變遷凌競毎寅畏上帝必埀憐<lb/>
　　傳道篇<lb/>
<pb n="KR4d0219_WYG_050-1b"/>
帝王學有源執中以傳道塞路排楊墨逃親鄙釋老大<lb/>
學吾所行中庸吾所保直下肯承當後人斯有考<lb/>
　　修徳篇<lb/>
生身天地間所貴在修徳衆善既奉行諸惡當屏息美<lb/>
利世同霑隂功人不識㝠心契上天享祐無紀極<lb/>
　　恤民篇<lb/>
主聖臣賢日勤政在恤民差徭唯務息賦斂直須均但使<lb/>
皆當富何憂富却貧孟公仁義説不取利吾身<lb/>
<pb n="KR4d0219_WYG_050-2a"/>
　　措刑篇<lb/>
堯舜雍熙治成功在措刑哀矜行法令欽恤愛生靈若<lb/>
使殺無罪寧教失不經于公尚隂徳何況是朝廷<lb/>
　　樂聲篇<lb/>
樂聲表至和在乎民共樂百姓或怨咨八音徒振作朝<lb/>
歌商紂摛煖響奏嬰縛四海得歡心全勝聴絃索<lb/>
　　忠恕篇<lb/>
君子行忠恕報恩不報仇恩者人善意一飯亦當酬仇<lb/>
<pb n="KR4d0219_WYG_050-2b"/>
者被迷誤事過何足尤持之久不倦其心乃休休<lb/>
　　疏財篇<lb/>
人生貴疏財過富誠多事愚固益其過賢亦損其志指廪<lb/>
憫人窮揮金侈上賜萬古播清名誰云能敗類<lb/>
　　見徳篇<lb/>
凡人在世間不曉乗除理非義或得財捫心未可喜俸<lb/>
禄却蕭條子孫仍委靡更有禍隨身隂譴何時已<lb/>
　　習尚篇<lb/>
<pb n="KR4d0219_WYG_050-3a"/>
習尚從何來影響由先世好禮必温恭收書乃文藝初<lb/>
心儻不思後弊必難制古人約其身所以裕苗裔<lb/>
　　宫室八篇<lb/>
茅茨不翦階三尺自古唐虞是聖人萬樂阿房歌舞地<lb/>
只消一炬化為塵<lb/>
大禹卑宫自一身能令四海敘彞倫雕牆峻宇埀丕訓<lb/>
更有遺風及後人<lb/>
相國當年茸未央欲將壯麗奉髙皇誰知後裔求増廣<lb/>
<pb n="KR4d0219_WYG_050-3b"/>
萬户千門起建章<lb/>
榱題數尺聳髙堂得志吾人正未遑若有賢名并徳行<lb/>
茅茨之下亦風光<lb/>
廣厦須増千萬間普令寒士盡歡顔少陵自處知何所<lb/>
低小茅簷鷰往還<lb/>
數間破屋洛城中却有髙名振古風寄語紛紛美宅者<lb/>
安居寧不愧盧仝<lb/>
結廬休與梓人評此輩唯知侈棟楹身在地方歸未得<lb/>
<pb n="KR4d0219_WYG_050-4a"/>
歸來卻始悔髙明<lb/>
乞身閒退本何圖賜第俄然處帝都報徳未忘三捷奏<lb/>
祈天且辦一重鑪<lb/>
　　輿馬八篇<lb/>
吾皇多暇只觀書田獵游盤一事無北伐日行三十里<lb/>
何曽異域市名駒<lb/>
為國先須班馬政蓄儲專以備兵戎近來貴室豪家子<lb/>
金勒雕鞍縱侈風<lb/>
<pb n="KR4d0219_WYG_050-4b"/>
文帝卻囘千里馬項王獨愛一名騅烏江不渡騅難逝<lb/>
細栁徐行馬不馳<lb/>
車如流水馬如龍從此諸郎不得封無限外家多敗類<lb/>
獨餘馬氏著謙恭<lb/>
輜車乗馬君王賜不賞邉功即予賢外物何須勤覬望<lb/>
惟於事業毎加鞭<lb/>
婦人自處只閨房車馬寧須侈閙裝莫與他人爭富貴<lb/>
從來儉素足輝光<lb/>
<pb n="KR4d0219_WYG_050-5a"/>
少時常是出無輿徒步徐行亦當車近日堪嗟隨俗變<lb/>
便無人與也騎驢<lb/>
衰殘無似一臞儒聖主恩容帝里居毎到傳宣陪燕侍<lb/>
東華門裏賜肩輿<lb/>
　　張設八篇<lb/>
簾帷聊欲障堂皇有徳何須錦繡光西漢孝文真誼主<lb/>
殿中只集上書囊<lb/>
晉帝當時自不君卻將步障助驕臣石崇不為緑珠死<lb/>
<pb n="KR4d0219_WYG_050-5b"/>
天譴窮奢故殯身<lb/>
嗜慾煎熬豈有窮羅屏繡幕圍香風更添錦綺為華飾<lb/>
不念寒家四壁空<lb/>
蝸涎苔蘚不能除覓得碑文當壁衣富貴一朝還自恣<lb/>
盡將錦繡繚牆圍<lb/>
庶人屋壁施文繡賈誼言之太息時不獨庶人須禁止<lb/>
有官君子亦當知<lb/>
帷幕時間奉此身當知流轉㑹成塵隨縁且用遮空壁<lb/>
<pb n="KR4d0219_WYG_050-6a"/>
莫較敷陳舊與新<lb/>
絹帛鮮華由染工紅花紫草遂收功若教明眼人猜破<lb/>
始信浮生色是空<lb/>
平時敗壁舊泥空蘆席將來謾禦風不是君恩令仕進<lb/>
何因滿眼掛青紅<lb/>
　　衾褥八篇<lb/>
錦縠綾羅不足貪無過紫紺與紅藍仁宗一味黄紬被<lb/>
萬古傳揚作美談<lb/>
<pb n="KR4d0219_WYG_050-6b"/>
貴家獸炭擁紅爐衾褥重重綺繡鋪當念蓬窗飢寒女<lb/>
一鍼一縷用工夫<lb/>
自古賢人起細微王章涕泣卧牛衣若還遇主居温燠<lb/>
勿忘當時處布韋<lb/>
貧家何事苦勞心終歳經營一布衾男女夫妻同蓋覆<lb/>
依然氷冷過更深<lb/>
女子生來享富華安知門外有寒家風嚴雪滿多殭死<lb/>
只為無錢買苧麻<lb/>
<pb n="KR4d0219_WYG_050-7a"/>
被衣不要大温然腠理開舒易感寒譬似簷隈生草木<lb/>
不禁霜雪便彫殘<lb/>
我生自幼識艱難枕席雖温敢自安安得衾裯無限數<lb/>
普令天下不憂寒<lb/>
夢幻浮華有此身青氊已舊不須新百年撤手成歸計<lb/>
多少衣衾屬别人<lb/>
　　玩好八篇<lb/>
聖主中扄日湛然白珩不重只尊賢更於老氏求三寶<lb/>
<pb n="KR4d0219_WYG_050-7b"/>
慈儉毎為天下先<lb/>
異物叢珍品最髙此心不可動纎毫西戎慕義陳方物<lb/>
太保猶先作旅獒<lb/>
徳産精微偏海隅誰知寸寶可亡虞果聞晉國成功後<lb/>
埀棘還同合浦珠<lb/>
六國精英輦運來粧成舞殿與歌臺金塊珠礫今何在<lb/>
但見阿房滿地灰<lb/>
文帝勤勞養慶源力行恭儉為元元後王猶聴姦臣奏<lb/>
<pb n="KR4d0219_WYG_050-8a"/>
獨為青驄伐大宛<lb/>
内家嗜好淡無營天下方知仰聖明唐帝若無倪若水<lb/>
南方黔首怨鵁鶄<lb/>
人鬼幽明兩不關人生只畏鬼為姦欲知古器從何得<lb/>
盡出丘陵冢墓間<lb/>
穀粟桑麻不可無賸求珍玩欲何如道人家具唯清淨<lb/>
不用巾箱巧貯儲<lb/>
　　衣服八篇<lb/>
<pb n="KR4d0219_WYG_050-8b"/>
葛覃專美后妃賢浣濯衣裳是所先若使身無恭儉徳<lb/>
金珠鏤繪謾新鮮<lb/>
巧把真珠縷作襦爭奇鬬好儘功夫文皇海内多絲帛<lb/>
只為夫人曳地無<lb/>
織者何人衣者誰越溪寒女漢宫妃宫妃莫道無青史<lb/>
馬后先傳大練衣<lb/>
人君風化匪虚文舉動常令天下聞唐帝宫中三浣濯<lb/>
未如晉武雉裘焚<lb/>
<pb n="KR4d0219_WYG_050-9a"/>
柔桑春繭未登盆催税公文已在門一口無辜繋囚獄<lb/>
全家號泣動鄉村<lb/>
官中催税急如絃納中還須陪費錢若有紕踈并糊藥<lb/>
忍看捧血滿庭鮮<lb/>
千梭札札未成端織了先須納縣官請得卻資泥土用<lb/>
不知機上忍飢寒<lb/>
蠟屐平生能幾兩衣裘粗足莫貪多愚哉富室千箱積<lb/>
囘禄穿窬汝奈何<lb/>
<pb n="KR4d0219_WYG_050-9b"/>
　　酒醴八篇<lb/>
歡欣歌飲皆從欠樂極悲哀自此生不見古人成禮處<lb/>
主賔百拜只三行<lb/>
越主投醪仇可報商家沈酗自相攻的知此物難多飲<lb/>
只為邦家作禮容<lb/>
為子孫順為臣忠夫妻和睦弟恭兄如何卻致彞綸斁<lb/>
只為貪他酒味醲<lb/>
平日恂恂號古人三杯纔飲亂天真精神憒憒如癡夢<lb/>
<pb n="KR4d0219_WYG_050-10a"/>
贏得時時病在身<lb/>
酒可忘憂更養神直須少飲始為真君看阮籍劉伶輩<lb/>
終為沉酣喪此身<lb/>
女子親傍禮法拘合移孝道事翁姑若還徑醉無醒日<lb/>
亦自無心相厥夫<lb/>
居家姆傳未曽成纔及笄年便有行中饋既然長酩酊<lb/>
兒孫婢僕盡縱横<lb/>
休説私酤趂得錢官場警捕致憂煎錐刀未必成家計<lb/>
<pb n="KR4d0219_WYG_050-10b"/>
家計因兹卻蕩然<lb/>
　　膳羞八篇<lb/>
聖主勤勤欲措刑何嘗黷武愛興兵四方罷貢傷生物<lb/>
愈見仁恩浹有情<lb/>
設牧端因響鬼神大亨亦為養賢人掄材祈福縁何事<lb/>
只為蒼生不為身<lb/>
滹沱麥飯出怱怱禁臠天㕑未必豐若使平安能念此<lb/>
鉶羮土塯古人同<lb/>
<pb n="KR4d0219_WYG_050-11a"/>
嗟見時人大侈生八珍同聚一杯羮若知過口成汙穢<lb/>
何用留心事割烹<lb/>
物因相勝還相啖弱者多為强者亨勿謂天教充食類<lb/>
斯人豈為虎狼生<lb/>
二膳朝朝飽即休何須嗜殺苦營求魚鰕蟹蛤皆微細<lb/>
數百方能滿一甌<lb/>
飛潛蠕動盡貪生就死無辜或自鳴只可為親甘㫖具<lb/>
自家口腹莫頻亨<lb/>
<pb n="KR4d0219_WYG_050-11b"/>
戒殺當知有數端聞聲見死敢加餐居家自作專因我<lb/>
雖美還應下筯難<hi>古語曰見殺則不食聞殺則不食家所自殺則不食專為我殺則不食</hi>
　　梳粧八篇<lb/>
隨宜首飾莫留情珠翠雖多未是榮不見孟光居儉約<lb/>
荆釵却立萬年名<lb/>
南蕃有鳥翠葳㽔千百為羣自在飛負痛銜寃無罪死<lb/>
將來貴室縷冠衣<lb/>
貴家所好若無偏翠羽真珠不直錢簪珥一求難得貨<lb/>
<pb n="KR4d0219_WYG_050-12a"/>
窮山深海盡騷然<lb/>
生靈膏血是緍錢買得珍珠顆顆圓痛惜鮫人在深海<lb/>
風潮沉溺幾多船<lb/>
北珠天産在戎蕃不定還看走玉盤鉅萬費錢收拾得<lb/>
到頭終不救飢寒<lb/>
繡草鋪茸玉作冠四時花様幾千般當思蓬首寒窗女<lb/>
終歳無油兩鬢乾<lb/>
倡優卑賤起淫風塗澤唯知特地濃珍重賢門貞潔女<lb/>
<pb n="KR4d0219_WYG_050-12b"/>
不施朱粉自雍容<lb/>
常須黙坐悟前因為愛鈆華墮女身若也於斯能改悔<lb/>
來生定免落風塵<lb/>
　　稻粱八篇<lb/>
后稷星光燦混儀天教墮地作農師牛羊腓字寒氷暖<lb/>
自有神明黙䕶持<lb/>
方冊嘗觀無逸書更於七月誦豳詩周公愛主真深切<lb/>
稼穡艱難先使知<lb/>
<pb n="KR4d0219_WYG_050-13a"/>
能述先王播殖功伯禽之後有僖公故雖牧養駉駉盛<lb/>
務惜吾農不起戎<lb/>
文帝年年下璽書唯憂農畝不豐餘匈奴嫚侮吾甘忍<lb/>
所喜千倉飽貯儲<lb/>
武帝征誅不厭頻太倉無復有陳陳末年户口多虚耗<lb/>
卻始封侯欲富民<lb/>
古者四民今六民為添釋老不耕耘三農重困皆因此<lb/>
況有張頤百萬軍<lb/>
<pb n="KR4d0219_WYG_050-13b"/>
勿嫌糠粃勿嫌陳當念農家種苦辛輸得逋租盈廩廥<lb/>
却歸耕隴作饑民<lb/>
代耕有禄及嬰孩飲啄當知所自來若也食焉無怠事<lb/>
庶於報國有涓埃<lb/>
　<lb/>
　<lb/>
　<lb/>
　鄮峰真隠漫録巻五十<lb/>
</p>
<p>
</p>
  </div>
</body>
</text>
</TEI>
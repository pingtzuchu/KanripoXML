<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鄮峯真隱漫録卷四十</head> <lb/>
    <p>
<pb n="KR4d0219_WYG_040-1a"/>
欽定四庫全書<lb/>
　鄮峯真隱漫録卷四十<lb/>
　　　　　　　　　　　　　宋　史浩　撰<lb/>
　銘<lb/>
　　李長源求墨銘<lb/>
煙滅灰飛知白守黑旂常竹帛得是而章蓋其英采亘<lb/>
乎百粤之南而馳乎大漠之北嗚呼是為吾友松滋侯<lb/>
之徳<lb/>
<pb n="KR4d0219_WYG_040-1b"/>
　　真隱園銘<lb/>
　予生賦魚鳥之性雖服先訓出從宦游而江湖山藪<lb/>
　之思未嘗間斷故隨所寓處號曰真隱太上皇帝知<lb/>
　之賜以宸翰百拜跪受即有志闢芳園揭扁榜以對<lb/>
　揚休命萍梗南北未遑也已而際㑹龍飛兩承相乏<lb/>
　丐閒得請今上皇帝燕餞内殿親灑宸章光其歸路<lb/>
　賜西湖一曲以成其志斥白金萬兩以竟其役而皇<lb/>
　太子又大書四明洞天并以珠玉妙作為贐於是始<lb/>
<pb n="KR4d0219_WYG_040-2a"/>
　得累石為山引泉為池取皮陸四明山九詠髣髴其<lb/>
　亭榭動植之形容而園遂落成又即園之左建大閣<lb/>
　以藏兩宮墨寶琅函層出金碧交相翊以龍神見者<lb/>
　知敬既即塵囂闤闠中立此清淨境界固當體聖主<lb/>
　好生之心守家世止殺之戒期傳永永無有染涴所<lb/>
　以嚴宸奎之奉而實洞天之名也或者難曰園林窮<lb/>
　勝事鐘鼓樂清時未聞以止殺為戒也予曰我欲有<lb/>
　鐘鼓園林之樂而使鱗介羽毛常被鋩刃鼎鑊之苦<lb/>
<pb n="KR4d0219_WYG_040-2b"/>
　此豈仁人之用心也哉或又曰脯醢已具無割烹以<lb/>
　動吾不忍之心亦何為而不可予曰作法於貪弊將<lb/>
　若何杜漸防微必并是絶之采芝擷果陳藥苗列山<lb/>
　蔬顧不足侑一醉耶覬我後人善保此意守而勿失<lb/>
　有不然者明神監之俾竟其身無有樂事<lb/>
真隱名園地偏境勝既曰洞天貴在清淨藹藹遊人仰<lb/>
睇奎文必恭敬止實為尊君僊真是明毋糅腥穢子孫<lb/>
儻賢呵禁敢廢咨爾攅峯列嶽之靈守護億載勿寒斯<lb/>
<pb n="KR4d0219_WYG_040-3a"/>
盟<lb/>
　　退居座右二銘<lb/>
　　　尊生銘<lb/>
洗眼揩牙摩腰熨腹常須忌口間或濯足載寢載興無<lb/>
思無欲百疾不生是汝之福<lb/>
　解曰身為親之支知者重如寳但使吾身安國家斯<lb/>
　可保人言身本無夢幻匪堅好若還無此身從何而<lb/>
　得道<lb/>
<pb n="KR4d0219_WYG_040-3b"/>
　　　益已銘<lb/>
人生有過苦不自知怨汝詈汝當省其私言之而是愛<lb/>
之重之求全責備是汝之師<lb/>
　解曰怒火起毫末縱之能燎原唯持忍一字乆乆徳<lb/>
　彌尊昧者失此理動欲開爭門應時不撲滅萬古成<lb/>
　寃䰟<lb/>
　　不欺堂銘<lb/>
　曽甥種學方進而未止榜其室曰不欺足以知其中<lb/>
<pb n="KR4d0219_WYG_040-4a"/>
　之所存乞銘因作數語廣其志淳熙戊申元夕書於<lb/>
　四明里舍之清凉境界<lb/>
惟人有已妙在中扃一念不欺表裏相應天地奠位日<lb/>
月炳明鬼神叶吉寒暑有經以此許國忠無不形以此<lb/>
盡孝親胡不寧蔽以一言命之曰誠茍或背此是為頑<lb/>
冥末如之何終身不靈咨爾後學其警吾銘<lb/>
　　尊勝庵鐘銘<lb/>
　真隱居士作屋數十楹在鄮城之東乃以錢銀山<graphic n="KR2455" url="https://raw.githubusercontent.com/kanripo/KR-Gaiji/master/images/KR2455.png" mimeType="image/png"/>
<pb n="KR4d0219_WYG_040-4b"/>
　易護聖院之荒地將建寳閣専一崇奉太上皇帝御<lb/>
　書已蒙儲皇賜名尊勝庵親筆扁榜光耀林泉住持<lb/>
　清文又能市銅於官作鐘以警昏旦為之銘曰<lb/>
鳬氏製器其名曰鐘諧和衆樂清廟辟雍降及後世徧<lb/>
滿梵宫危樓百尺萬鈞在鎔一冶而就厥聲孔洪假爾<lb/>
衆手破天下聾人生冥冥昏曉無窮忽然震發有耳皆<lb/>
聰度垣驚逺擊散羣蒙及乎無作復歸於空清淨之體<lb/>
實與道同盡未來際悉悟圎通<lb/>
<pb n="KR4d0219_WYG_040-5a"/>
　雜說<lb/>
　　孟子<lb/>
　　　同道<lb/>
聖人之道體常盡變故禹稷顔回易地皆然其道同也<lb/>
孟子言此深闢乎楊墨亦務聖人者也然所以卒至於<lb/>
無父無君以其執一不能變也一者何也兩端之謂也<lb/>
楊子執其一端曰吾守聖人之義墨氏執其一端曰吾<lb/>
守聖人之仁槩之聖人迹相似矣彼獨居陋巷有似乎<lb/>
<pb n="KR4d0219_WYG_040-5b"/>
不肯拔一毫三過門而不入有似乎摩頂放踵然而禹<lb/>
稷顔子於道固能變楊墨執一固不能變孟子所以深<lb/>
闢之也<lb/>
　　　可欲<lb/>
世之可欲者皆善不可欲者皆不善自然之理也今夫<lb/>
盜賊是甘心於為不善者也是已陷溺其良心而不可<lb/>
救也然而有人焉指之曰盜賊則必怫然而怒目之以<lb/>
仁義則必飜然而喜是其可欲之心本在也人能充本<lb/>
<pb n="KR4d0219_WYG_040-6a"/>
在之心反身而誠則知其不自我鑠而信其有諸已矣<lb/>
擴而充之何所不至<lb/>
　　荀子<lb/>
　　　性惡<lb/>
荀卿性惡之論謂不待習而能者性也待習而後能者<lb/>
偽也故以桀紂為是而堯舜為非夫性者善惡俱泯之<lb/>
謂也以桀紂為性是猶指田之禾黍待殖而生稂莠不<lb/>
待殖而生遂以田為専毓稂莠過矣胡不自二者未生<lb/>
<pb n="KR4d0219_WYG_040-6b"/>
時觀之今人乍見孺子將入於井非納交要譽之心怵<lb/>
惕惻隱油然而生一念之善夫豈待習而能乎雖然人<lb/>
雖本善若謂善即是性則是指禾黍以為田其失與卿<lb/>
等也<lb/>
　　文中子<lb/>
　　　存我<lb/>
人臣事君當國爾忘家而仲淹贊周公乃曰外不屑天<lb/>
下之謗而私其迹曰必使我子孫相承而宗祀不絶内<lb/>
<pb n="KR4d0219_WYG_040-7a"/>
實達天下之道而公其心曰必使我君臣相安而禍亂<lb/>
不作深乎深乎國家所以寧社稷存我所以厚蒼生嗚<lb/>
呼仲淹真知周公哉今夫人臣至於以身徇國必其身<lb/>
不勝其國而至於亡也若夫周公知天下之道傳於我<lb/>
天下之治繫於我期有以厚蒼生也孟子曰萬物皆備<lb/>
於我則我者真萬物之根本也聖人能存一我則天髙<lb/>
地厚萬物散殊舉由我一身而治可不重乎<lb/>
　　　春秋<lb/>
<pb n="KR4d0219_WYG_040-7b"/>
文中子曰春秋一國之書也𤣥經天下之書也夫聖人<lb/>
雖約魯史而修春秋其實非一國之書也所以懼作春<lb/>
秋豈非為天子之事乎百王之道萬世之法粹然大備<lb/>
十二公二百四十二年之間増之則為贅損之則為闕<lb/>
知我者其惟春秋乎聖人之門游夏在文學之科而於<lb/>
春秋不能措一辭非不能也彼親覩其道之大其法之<lb/>
備不敢贅一辭以蝕聖人之經也仲淹出數百嵗後乃<lb/>
以𤣥經續之則其以春秋為一國之書也宜矣<lb/>
<pb n="KR4d0219_WYG_040-8a"/>
　　韓子<lb/>
　　　受福<lb/>
韓子言儒墨同道乃以夫子祭則受福為類乎墨氏之<lb/>
明鬼且夫子之道貫通幽明方且與鬼神合其吉凶故<lb/>
其祭也不徼福而福自至使其得邦家則當神祇祖考<lb/>
安樂之無他得其道故也而韓子乃以比墨氏之明鬼<lb/>
異哉或者謂此文非韓子作誠有是理蓋儒墨之判乆<lb/>
矣韓子既有意乎尊道乃退佛老而進墨翟非其類也<lb/>
<pb n="KR4d0219_WYG_040-8b"/>
讀者宜精思之<lb/>
　頌<lb/>
　　聞家中被盜作三頌勉之<lb/>
年饒穀擁困羣耕盜賊都從此輩生料得欲偷偷既得<lb/>
從今改惡不宵行<lb/>
幾年補破得遮寒今日空餘赤肉團從此便知元不有<lb/>
細書詞理枉經官<lb/>
孟光衣服合山居煙褐明青休著渠欲得此曹心不動<lb/>
<pb n="KR4d0219_WYG_040-9a"/>
只將荆布在冠裾<lb/>
　　羽客熊葉二師言歸鐵柱以五十六言餞之<lb/>
喜見洪都二散人直疑吳許是前身看梅始識林和靖<lb/>
載酒還尋賀季真鐵柱擎天龍已蟄星壇近斗月為鄰<lb/>
思歸却有他年約來慶吾登九十春<lb/>
　偈<lb/>
　　次韻賁長老<lb/>
露地當年說白牛反令後學莫能由足行香陌無窮轍<lb/>
<pb n="KR4d0219_WYG_040-9b"/>
家在清江欲盡頭罣礙頓除猶是病因緣未了且乗流<lb/>
此山日夕浮佳氣見則何煩蠟屐游<lb/>
　　適過寳奎壽居仁師出示王判院偈真隱老子走<lb/>
　　筆次韻<lb/>
見了黄梅留一宿此風乆矣無人續相逢誰許問寒暄<lb/>
箇中且自龜藏六壽師嚴冷面如鐵背負真乗腰不折<lb/>
有時禪定出塵表兀坐蒲團頭滿雪平生俗物不掛目<lb/>
終日飜經聊自足不離當處常湛然波澄倒影千山緑<lb/>
<pb n="KR4d0219_WYG_040-10a"/>
邇來邂逅文中虎一幅水藤為下語我今欲賛沒因由<lb/>
只把茶甌對趙州<lb/>
　雜著<lb/>
　　書地宫<lb/>
天錫史氏演慶鄞川子孫百世忠孝兩全門闌烜奕簮<lb/>
組蟬聨與國同休亘千萬年<lb/>
　　養生戒<lb/>
　　　晝<lb/>
<pb n="KR4d0219_WYG_040-10b"/>
人生疾痛皆從口得生冷果蔬非徒無益羮汁酒漿助<lb/>
成飲癖鹹酸醯醢斷不可喫蟹蛤魚蝦何如肉食申喉<lb/>
下咽化為痰積戒之戒之康寧無極<lb/>
　　　夜<lb/>
老氏有言少思寡慾思之為害心氣馳騖氣乏形枯神<lb/>
䰟耗促慾之為害精去不復浸淫不已速其傾覆所以<lb/>
古人虚心實腹戒之戒之為汝之福<lb/>
　鄮峯真隱漫録卷四十<lb/>
</p>
<p>
</p>
  </div>
</body>
</text>
</TEI>
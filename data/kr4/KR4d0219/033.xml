<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鄮峯真隠漫錄巻三十三</head> <lb/>
    <p>
<pb n="KR4d0219_WYG_033-1a"/>
欽定四庫全書<lb/>
　鄮峯真隠漫錄巻三十三<lb/>
　　　　　　　　　　　　　宋　史浩　撰<lb/>
　賛<lb/>
　　㑹稽先賢祠傳贊上<hi>髙尚之士</hi>
　　　漢嚴先生<lb/>
　先生字子陵諱光一諱遵㑹稽餘姚人少有髙名與<lb/>
　光武同游學及帝即位乃變姓名隠而不見帝思其<lb/>
<pb n="KR4d0219_WYG_033-1b"/>
　賢令物色訪之齊國言有男子披羊裘釣澤中帝疑<lb/>
　先生乃備安車𤣥纁遣使聘之三反而後至車駕幸<lb/>
　其館先生卧不起帝即其卧所撫先生腹曰咄咄子<lb/>
　陵不可相助為理耶先生良久熟眎曰昔唐堯著徳<lb/>
　巢父洗耳士固有志何至相迫乎帝嘆息而去復引<lb/>
　先生入論道故舊因共偃卧先生以足加帝腹上明<lb/>
　日太史奏客星犯御座帝笑曰朕故人嚴子陵共卧<lb/>
　耳除為諫議大夫不屈乃耕於富春山後人名其釣<lb/>
<pb n="KR4d0219_WYG_033-2a"/>
　處為嚴陵瀨年八十終於家<hi>事載後漢書逸民傳</hi>賛曰<lb/>
採芝南山昔在園綺國有大疑投袂而起羊裘澤中可<lb/>
止則止得聖之時逺希夫子<lb/>
　　　漢王先生<lb/>
　先生字仲任諱充㑹稽上虞人也少孤鄉里稱孝後<lb/>
　到京師受業太學師事扶風班叔皮好博覽而不守<lb/>
　章句家貧無書常游洛陽市肆閱所賣書一見輒能<lb/>
　誦憶遂博通衆流百家之言後居鄉里屏居教授仕<lb/>
<pb n="KR4d0219_WYG_033-2b"/>
　郡為功曹以數諫諍不合去閉門潛思絶慶弔之禮<lb/>
　户牖墻壁各置刀筆著論衡八十五篇二十餘萬言<lb/>
　友人同郡謝夷吾上書薦先生才學肅宗特詔公車<lb/>
　召病不行乃造養性書十六篇裁節嗜慾頤神自守<lb/>
　永元中卒于家<hi>事載後漢書列傳</hi>賛曰<lb/>
方寸如何納五車書孰知空洞可包太虗我觀論衡經<lb/>
世所須先生之志豈曰隠居<lb/>
　　　漢袁先生<lb/>
<pb n="KR4d0219_WYG_033-3a"/>
　先生字正甫諱忠汝南汝陽人與范孟博為友同陷<lb/>
　黨獄得釋後為沛相乗葦車到官以清亮稱及天下<lb/>
　亂棄官客㑹稽上虞常乗船戴笠葢詣太守王朗相<lb/>
　見朗僮從奢麗鄙之即辭疾發而退<hi>事載後漢書袁邵公傳</hi>賛<lb/>
　曰<lb/>
孟博傑士千載不朽欲知若人請觀其友奢麗驕矜正<lb/>
直所醜尚想先生掩耳直走<lb/>
　　　漢桓先生<lb/>
<pb n="KR4d0219_WYG_033-3b"/>
　先生字文林諱曄一諱嚴<hi>又或作儼</hi>沛郡人克修志介仕<lb/>
　為郡功曹後舉孝㢘有道方正茂才三公並辟皆不<lb/>
　應初平中避地㑹稽住止山隂縣故魯相鍾離子阿<lb/>
　舎太守王朗餉給糧食布帛一無所受臨去之際屋<lb/>
　中尺寸之物悉疏付主人纎㣲不漏移居揚州從事<lb/>
　屈豫室中庭橘實熟乃以竹籓橘四面風吹落兩實<lb/>
　以繩繫著橘枝每當危亡之急其志彌固後浮海客<lb/>
　交趾越人化其節至閭里不為訟<hi>事載後漢書桓春卿傳</hi>賛曰<lb/>
<pb n="KR4d0219_WYG_033-4a"/>
聖哲居齊嘗辭兼金先生拒餉孟氏之心我後千載来<lb/>
游山隂清風律貪懐哉文林<lb/>
　　　魏嵇先生<lb/>
　先生字叔夜諱康其先㑹稽上虞人有竒才而土木<lb/>
　形骸不自藻餙人以為龍章鳳姿天質自然恬靜寡<lb/>
　欲好老荘常修養性服食之事彈琴詠詩自足於懐<lb/>
　著養生論所與人交者惟陳留阮嗣宗河内山巨源<lb/>
　豫其流者河内向子期沛國劉伯倫嗣宗兄子仲容<lb/>
<pb n="KR4d0219_WYG_033-4b"/>
　瑯琊王濬仲遂為竹林之游世所謂竹林七賢也先<lb/>
　生嘗採藥游山澤㑹其得意忽焉忘返汲郡山中見<lb/>
　孫公和遂從之游山巨源将去選官舉先生自代先<lb/>
　生乃與書告絶又撰上古以来髙士為之傳賛欲友<lb/>
　其人於千載也<hi>事載晉書列傳</hi>賛曰<lb/>
五馬食槽将同祖龍中散人傑以直弗容採藥山澤寄<lb/>
懐絲桐追配首陽崒乎高風<lb/>
　　　晉孔先生<lb/>
<pb n="KR4d0219_WYG_033-5a"/>
　先生字敬康諱愉㑹稽山隂人年十三而孤養祖母<lb/>
　以孝聞與同郡張偉康丁世康齊名時人號曰㑹稽<lb/>
　三康先生遷於洛惠帝末東還㑹稽入新安山中改<lb/>
　姓孫氏以稼穡讀書為務信著隣里後忽捨去皆謂<lb/>
　之神人而為之立祠東晉初仕至㑹稽内史封為下<lb/>
　亭侯在郡三年乃營山隂湖南侯山下數畆地為宅<lb/>
　草屋數間便棄官居之送資百數萬悉無所取<hi>事載晉書</hi>
　<hi>列傳</hi>賛曰<lb/>
<pb n="KR4d0219_WYG_033-5b"/>
我訪遺迹侯山之隂竹栢松柟百畆蕭森平湖渺然鳬<lb/>
鶩飛沈匪濯我纓實洗我心<lb/>
　　　晉虞先生<lb/>
　先生字仲寧諱喜㑹稽餘姚人少立操行博學好古<lb/>
　郡察孝㢘舉秀才司徒辟皆不就懐帝即位公車召<lb/>
　拜博士不就太寧中以博士召不就復下詔曰虞某<lb/>
　潔靜其操嵗寒不移研精墳典居今行古志操足以<lb/>
　厲俗博學足以明道前雖不至其更以博士召之辭<lb/>
<pb n="KR4d0219_WYG_033-6a"/>
　疾不就咸康初詔以散騎常侍召之又不就凡所註<lb/>
　述數十萬言行於世<hi>事載晉書儒林傳</hi>賛曰<lb/>
鳳翔千仭下覽徳輝公之終隱世與我違嗟嗟俗子<lb/>
突梯脂韋蕭然逺引寥廓高飛<lb/>
　　　晉阮先生<lb/>
　先生字思曠諱裕陳留尉氏人也以徳業知名咸和<lb/>
　初除尚書郎去職還家居㑹稽剡縣司徒王茂𢎞引<lb/>
　為從事中郎固辭不就朝廷将欲召之先生知不得<lb/>
<pb n="KR4d0219_WYG_033-6b"/>
　已乃求為王舒長史舒薨除吏部不就即家拜臨海太守<lb/>
　少時去職詔為秘書監以疾辭復除東陽太守尋召<lb/>
　為侍中不就還剡山有肥遁之志有以問王逸少逸<lb/>
　少曰此公近不驚寵辱雖古之沈㝠何以過此先生<lb/>
　嘗以事至京師事畢便還諸人追之不及劉真長嘆<lb/>
　曰我入東正當泊安石渚下耳不敢復近思曠傍在<lb/>
　山東久之復召為散騎常侍領國子祭酒俄而復以<lb/>
　為金紫光祿大夫領瑯琊王師經年敦逼並無所就<lb/>
<pb n="KR4d0219_WYG_033-7a"/>
　先生終日靜黙無所修綜而物自宗焉<hi>事載晉書阮嗣宗傳</hi>賛<lb/>
　曰<lb/>
王劉勝士下視一世獨於先生斂袵知畏靜黙冲虗超<lb/>
然無累尚友蜀荘其又奚媿<lb/>
　　　晉王先生<lb/>
　先生字逸少諱羲之琅琊人司徒茂𢎞之從子也少<lb/>
　有美譽朝廷公卿皆愛其才器為右軍将軍㑹稽内<lb/>
　史雅好服食養性不樂在京師初渡浙江便有終焉<lb/>
<pb n="KR4d0219_WYG_033-7b"/>
　之志㑹稽有佳山水名士多居之謝安石未仕時亦<lb/>
　居焉孫興公李𢎞度許椽支道林等皆以文義冠世<lb/>
　並築室東土與先生同好嘗與同志宴集於㑹稽山<lb/>
　隂之蘭亭先生自為之序以申其志後稱病去郡於<lb/>
　父母墓前自誓不仕與東土人士盡山水之游弋釣<lb/>
　為娯又與道士許叔𤣥共修服食採石不逺千里徧<lb/>
　游東中諸郡窮諸名山泛滄海嘆曰我卒當以樂死<lb/>
　終身不復起<hi>事載晉書列傳</hi>賛曰<lb/>
<pb n="KR4d0219_WYG_033-8a"/>
先生棄官如視土芥人亦有言孤竹之隘我獨知之大<lb/>
易之介不俟終日於是乎在<lb/>
　　　晉謝先生<lb/>
　先生字安石諱安陽夏人寓居㑹稽與王逸少許椽支<lb/>
　道林游處出則漁弋山水入則言詠屬文無出世意<lb/>
　揚州刺史康季堅以先生有重名必欲致之不得已<lb/>
　赴召月餘求歸復除尚書瑯琊王友並不起吏部尚<lb/>
　書范𤣥平舉先生為吏部郎先生以書拒絶之有司<lb/>
<pb n="KR4d0219_WYG_033-8b"/>
　奏先生被召歴年不至禁錮終身遂棲遲東土常徃<lb/>
　臨安山中坐石室臨濬谷悠然嘆曰此與伯夷何逺<lb/>
　後仕至太保雖受朝寄然東山之志始末不渝每形<lb/>
　於顔色及鎮新城盡室而行造汛海之荘欲須經略<lb/>
　粗定自江道還東雅志未就而卒<hi>事載晉書列傳</hi>賛曰<lb/>
先生在東若将終身晚乃强起談笑經綸酒杯奕局坐<lb/>
清烟塵我觀東山匪渭即莘<lb/>
　　　晉謝先生<lb/>
<pb n="KR4d0219_WYG_033-9a"/>
　先生字慶緒諱敷㑹稽人也性澄靜寡欲入太平山<lb/>
　十餘年辟命皆不就初月犯少㣲一名處士星占者<lb/>
　以隠士當之譙國戴安道有美才時人憂之俄而先<lb/>
　生死故㑹稽人士以嘲吳人云吳中髙士求死不得<lb/>
　死<hi>事載晉書隠逸傳</hi>賛曰<lb/>
先生避世考槃林泉身老且窮厥聲隠然史占少㣲有<lb/>
變在躔齎志何憾知我者天<lb/>
　　　晉戴先生<lb/>
<pb n="KR4d0219_WYG_033-9b"/>
　先生字安道諱逵譙國人少博學好談論善屬文能<lb/>
　鼓琴工書畫其餘工藝靡不畢綜太宰武陵王晞聞<lb/>
　其善鼓琴使人召之先生對使者破琴曰戴安道不<lb/>
　為王門伶人居㑹稽之剡縣性髙潔常以禮度自處<lb/>
　深以放達為非孝武帝時以散騎侍郎國子博士累<lb/>
　召辭以疾不就郡縣敦逼不巳乃逃于吳㑹稽内史<lb/>
　謝㓜度慮先生逺遁不反乃上疏請絶其召命帝許<lb/>
　之先生復還剡後召之復不至<hi>事載晉書隠逸傳</hi>賛曰<lb/>
<pb n="KR4d0219_WYG_033-10a"/>
魏晉俗壊以放濟荒滔滔欺世託名老荘先生隆禮将<lb/>
砭世肓義氣英發破琴之剛<lb/>
　　　宋孔先生<lb/>
　先生字彦深諱淳之魯人居剡性好山水每有所遊<lb/>
　必獨窮幽峻或旬日忘歸與徴士戴仲若王𢎞之及<lb/>
　王敬𢎞等共為方外之游㑹稽太守謝方明苦要之<lb/>
　不能致使謂曰茍不入吾郡何為入吾郭先生笑曰<lb/>
　潛游者不識其水巢栖者不辨其林飛沈所至何問<lb/>
<pb n="KR4d0219_WYG_033-10b"/>
　其主終不肯往茅室蓬户庭草蕪徑唯床上有數帙<lb/>
　書宋元嘉初召為散騎侍郎乃逃于上虞界中家人<lb/>
　莫知所在<hi>事載南史隠逸傳</hi>賛曰<lb/>
先生居剡其徒自魯世雖莫考殆出宣父聖葢歴聘公<lb/>
則窮處是豈不同或黙或語<lb/>
　　　宋戴先生<lb/>
　先生字仲若諱顒安道子也㑹稽剡縣多名山故世<lb/>
　居剡下與兄並受琴於父父歿所傳之聲不忍復奏<lb/>
<pb n="KR4d0219_WYG_033-11a"/>
　各造新弄兄制五部先生制十五部先生又制長弄<lb/>
　一部並傳於世桐廬縣又多名山兄弟復共游之因<lb/>
　留居山兄卒先生以桐廬僻逺難以養疾乃出居吴<lb/>
　下士人共為築室聚石引水植林開澗少時繁宻有<lb/>
　若自然乃述荘周大㫖著逍遥論禮記中庸篇元嘉<lb/>
　中召不就又止京口黄鶴山山北竹林精舍宋文帝<lb/>
　每欲見之常謂黄門侍郎張敷曰吾東巡之日當宴<lb/>
　戴公山下也<hi>事載南史隠逸傳</hi>賛曰<lb/>
<pb n="KR4d0219_WYG_033-11b"/>
二戴之禮著於西京先生父子家樂揚名中庸奥㫖發<lb/>
揮誠明聖道得傳軒冕何輕<lb/>
　　　宋朱先生<lb/>
　先生史失其字諱百年㑹稽山隂人少有髙情攜妻<lb/>
　孔氏入㑹稽南山伐樵採箬為業以樵箬置道傍輒<lb/>
　為行人所取明旦已復如此人稍恠之積久方知是<lb/>
　朱隠士所賣須者隨其所堪多少留錢取樵箬而去<lb/>
　或遇寒雪樵箬不售無以自資輒自榜船送妻還孔<lb/>
<pb n="KR4d0219_WYG_033-12a"/>
　氏天晴迎之先生好飲酒遇醉或失之頗言𤣥理時<lb/>
　為詩詠有髙勝之言隠迹避人惟與同縣孔顗友善<lb/>
　顗亦嗜酒相得輒酬對盡歡顔峻為東揚州餉先生<lb/>
　米五百斛不受後卒山中蔡興宗為㑹稽太守餉先<lb/>
　生妻米百斛先生妻遣婢詣郡門奉辭固譲時人美<lb/>
　之以比梁鴻妻<hi>事載南史隠逸傳</hi>賛曰<lb/>
夷齊去周採薇食之禦冦辭粟彼非我知顔峻之餉可<lb/>
却不疑清哉先生百世之師<lb/>
<pb n="KR4d0219_WYG_033-12b"/>
　　　宋孔先生<lb/>
　先生史失其字諱祐敬康曽孫也至行通神隠于㑹<lb/>
　稽四明山嘗見山谷中有數百斛錢視之如瓦石不<lb/>
　異採樵者競取入手即成沙礫曽有鹿中箭来投先<lb/>
　生為之養創愈然後去太守王僧䖍欲引為主簿不<lb/>
　可屈先生子道徽與杜景齊友善少厲髙行能世其<lb/>
　家風隠居南山終身不窺都邑齊豫章王嶷為揚州<lb/>
　辟西曹書佐不至鄉里宗族慕之道徽兄子總有操<lb/>
<pb n="KR4d0219_WYG_033-13a"/>
　行遇飢寒不可得衣食縣令丘仲孚薦之除竟陵王<lb/>
　侍郎竟不至<hi>事載南史隠逸傳</hi>賛曰<lb/>
貪夫徇利或死懐璧公不動心視同瓦礫素風薫陶厥<lb/>
子絶識一門清節迺祖遺徳<lb/>
　　　齊禇先生<lb/>
　先生字元璩諱伯玉錢塘人少有隠操寡嗜慾年十<lb/>
　八父為之婚婦入前門先生從後門出遂往剡居瀑<lb/>
　布山性耐寒暑三十餘年隔絶人物王僧達為吳郡<lb/>
<pb n="KR4d0219_WYG_033-13b"/>
　以禮致之先生不得已停郡信宿纔交數言而退宋<lb/>
　孝建二年召聘不就齊高帝即位手詔吳㑹二郡以<lb/>
　禮迎遣又辭疾上不欲違其志敕於剡白石山立太<lb/>
　平館舎之卒年八十六先生常居樓上仍塟樓所<hi>事載</hi>
　<hi>南史隠逸傳</hi>賛曰<lb/>
先生髙潔脱身辭婚樂道無悶卒老丘園邦君請交贈<lb/>
以數言視彼温伯我則已煩<lb/>
　　　梁何先生<lb/>
<pb n="KR4d0219_WYG_033-14a"/>
　先生字子季諱𦙍廬江灊人師事劉子珪受易及禮<lb/>
　記毛詩又入山中定林寺聴内典其業皆通仕至中<lb/>
　書令雖貴顯常懐止足建武初已築室郊外常與學<lb/>
　徒游處其内既而遂賣園宅欲入東乃拜表解職不<lb/>
　待報輒去有詔許之以㑹稽山多靈異往游焉居若<lb/>
　耶山雲門寺初先生二兄子有子晳並棲遁子有先<lb/>
　卒至是先生又隠世號子晳為大山先生為小山亦<lb/>
　曰東山世謂何氏三髙梁武帝踐祚詔為特進不起<lb/>
<pb n="KR4d0219_WYG_033-14b"/>
　有勅給白衣尚書禄固辭又勅山陰庫錢月給五萬<lb/>
　又不受乃勅何子朗孔壽等六人於東山受學先生<lb/>
　以若耶勢廹隘不容學徒乃遷秦望山山有飛泉乃<lb/>
　起學舍即林成檐因岩為堵别為小閣室寢處其中<lb/>
　躬自起閉僮僕無得至者<hi>事載南史何彦徳傳</hi>賛曰<lb/>
秦望之山煙雨岑岑其下若耶清見百尋尚覬後人来<lb/>
憇雲林登山臨淵宛見吾心<lb/>
　　　唐秦先生<lb/>
<pb n="KR4d0219_WYG_033-15a"/>
　先生字公緒諱系越州㑹稽人北都留守薛兼訓奏<lb/>
　為右衛率府倉曹參軍不就客泉州南安九日山大<lb/>
　松百餘結廬其上穴石為硯注老子彌年不出刺史<lb/>
　薛播數往見之嵗時致羊酒未嘗至城門張建封聞<lb/>
　其不可致請就加校書郎其後東度秣陵年八十餘<lb/>
　卒南安人思之號其山為髙士峯<hi>事載唐書隠逸傳</hi>賛曰<lb/>
先生卜築松陰蔽廬清風滿空琴瑟笙竽下視塵世蚊<lb/>
雷渠汚我知其心游物之初<lb/>
<pb n="KR4d0219_WYG_033-15b"/>
　　　唐張先生<lb/>
　先生字子同諱志和金華人居江湖自稱煙波釣徒<lb/>
　著書號𤣥真子亦以自號兄鶴齡恐其遁世為築室<lb/>
　越州東郭茨以生草椽棟不施斤斧豹席椶屨每埀<lb/>
　釣不設餌志不在魚也觀察使陳少游往見為終日<lb/>
　留表其居曰𤣥真坊以門隘為買地大其閎號為軒<lb/>
　巷先生善圖山水或擊鼓吹笛䑛筆輒成嘗誦漁歌<lb/>
　憲宗圖真求其歌不能致李文饒稱先生隠而有名<lb/>
<pb n="KR4d0219_WYG_033-16a"/>
　顯而無事不窮不達嚴子陵之比云<hi>事載唐書隠逸傳</hi>賛曰<lb/>
𤣥真築室椽棟不斵千騎從之扣户剥啄素隠孤標九<lb/>
原孰作英英子陵擬之無怍<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0219_WYG_033-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鄮峯真隠漫録巻三十三<lb/>
</p>
<p>
</p>
  </div>
</body>
</text>
</TEI>
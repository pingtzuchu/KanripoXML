<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鄮峯真隠漫録巻二十一</head> <lb/>
    <p>
<pb n="KR4d0219_WYG_021-1a"/>
欽定四庫全書<lb/>
　鄮峯真隠漫録巻二十一<lb/>
　　　　　　　　　　　　　宋　史浩　撰<lb/>
　王府撰述<lb/>
　　普安郡王上皇后生辰詩<lb/>
瑞氣擁叢霄椒房載誕朝露餘秋半重月近下弦饒赤<lb/>
伏扶東漢清風表内朝詩書勤有味儉朴富無驕翠輦<lb/>
慈寧侍霞裾帝所招祥開三島宴歡動六宫謡繡綺張<lb/>
<pb n="KR4d0219_WYG_021-1b"/>
堯屋笙竽合舜韶仙桃金母獻丹桂素娥飄皇厯推難<lb/>
老朱顔共不凋瑶觴稱萬夀嵗嵗拱岧嶤<lb/>
　　普安郡王辭免除使相封建王表<lb/>
恩綸忽播斷自宸𠂻禮典驟隆駭聞衆聼輙貢由𠂻之<lb/>
悃冀推從欲之仁<hi>中謝</hi>伏念<hi>臣</hi>夙以穉䝉誤膺鞠育膝<lb/>
下日漸於訓誘胷中每愧於昏𡨕逮親外傅以横經更<lb/>
欵内庭而聞禮粗知向學已屡叨榮雖在父慈恩愈隆<lb/>
於天地其如子道效未展於涓塵遽更鉅鎮之麾幢仍<lb/>
<pb n="KR4d0219_WYG_021-2a"/>
胙真王之爵土視儀揆路衍賦轅田惟兹異数之駢加<lb/>
益重𤨏材之非據而况皇帝陛下方隆責實之治大嚴<lb/>
信賞之科茍或私親將誰勸善㐲望公衡平施哲鍳旁<lb/>
昭亟追寢於誤恩俾姑安於舊識儻雨露之澤不偏厚<lb/>
於閨門則日月之光自無虧於寰海<lb/>
　　又謝表<lb/>
父子之恩素洽斯欲正名爵禄之寵彌隆益為過分倖<lb/>
非可覬心不遑安<hi>中謝</hi>伏念<hi>臣</hi>資匪過人志惟務學每<lb/>
<pb n="KR4d0219_WYG_021-2b"/>
慙譾薄曲荷生成論私恩則天地難名叙感戴則筆舌<lb/>
奚既方懼寵章之太渥何期縟典之遽頒沃壤連阡陪<lb/>
厚土田之賜真王胙國復兼將相之權揣稱奚堪控辭<lb/>
弗獲退惟忝冒彌積凌兢兹葢伏遇皇帝陛下道貫三<lb/>
靈化周四海宅乎清浄灼知治亂之原斷以剛眀務壯<lb/>
本支之勢致兹盛舉猥逮非材<hi>臣</hi>敢不仰體聖懷恪遵<lb/>
慈訓此生事主竭忠孝於一心他日承顔期弟兄於百<lb/>
數<lb/>
<pb n="KR4d0219_WYG_021-3a"/>
　　普安郡王謝賜玉帯表<lb/>
王人荐至聖徳愈隆荷綸語之丁寧賜章身之璀璨撫<lb/>
躬非稱拜賜増慙<hi>中謝</hi>臣竊以束帯立朝夲臣子之常<lb/>
分於玉比徳出國家之異恩自惟甚愚何以堪此兹葢<lb/>
伏遇皇帝陛下至仁澤物大度匿瑕故惟追琢之珍以<lb/>
飾凡庸之質臣敢不仰思洪施俯勵丹𠂻欽以自新不<lb/>
越凖䋲之内寳其無玷庶昭君父之恩<lb/>
　　又謝面賜玉帯表<lb/>
<pb n="KR4d0219_WYG_021-3b"/>
榮瞻黼座方諧就日之誠寵佩身章獨奉截肪之賜束<lb/>
而端拜愧不勝言<hi>中謝</hi>竊以君之視臣以觧衣而知意<lb/>
厚父之愛子亦觧帯以示恩隆矧復飾以英瑶傳之華<lb/>
衮有何尤異冒此寵榮兹葢伏遇皇帝陛下睿眷有加<lb/>
誠心不息欲羣工之改觀畀珍御以増輝<hi>臣</hi>敢不仰懷<lb/>
臨授之恩深體教忠之意自知報徳惟有竭身<lb/>
　　又謝賜鞍馬表<lb/>
仁心惻怛俯憐子職之勤寵數便蕃遽出帝閑之駿䝉<lb/>
<pb n="KR4d0219_WYG_021-4a"/>
恩至渥行道有輝<hi>中謝</hi>伏念<hi>臣</hi>猥自叨踰每防驕逸惟<lb/>
是晨昏之間少殫奔走之勞何意施發乾龍錫先晋馬<lb/>
材既推於騄駬飾竝燦於纓鑣退揣無功實惟非據兹<lb/>
蓋伏遇皇帝陛下化鈞子育愛軫天矜特頒清駿之姿<lb/>
以代馳驅之役<hi>臣</hi>敢不恭承君命仰體父慈飬志為先<lb/>
敢徒須於駕馭竭身以報庶或罄於疲駑<lb/>
　　建王上皇后生辰詩<lb/>
誕節秋强半扶輿靄瑞煙鯨江潮罷弄星漢月將弦母<lb/>
<pb n="KR4d0219_WYG_021-4b"/>
徳施隆載隂功洽普天葛覃資務本巻耳助求賢嘉頌<lb/>
來宫内歡聲溢帝前耽耽登䆳殿楚楚秩初筵列侍環<lb/>
珠蘂清歌郤管絃金英浮夀客丹頂舞胎仙願諧君父<lb/>
祝同享萬斯年<lb/>
　　建王辭免眀堂大禮加恩劄子<lb/>
<hi>臣</hi>猥以凡姿陪兹釐事仰玉佩珠旒之戾止慶雲車風<lb/>
馬之慱臨獲與盛儀已為過幸更増真賦豈所宜䝉伏<lb/>
望皇帝陛下曲軫聖慈俯昭愚分亟追還於渙命庶少<lb/>
<pb n="KR4d0219_WYG_021-5a"/>
逭於師言<lb/>
　　又辭免表<lb/>
槐庭誕告真錫户租蒭悃瀝辭未回天鍳敢伸再凟冀<lb/>
徹九重<hi>中謝</hi>伏念<hi>臣</hi>生本顓䝉居懷祗惕屬逄上聖創<lb/>
舉彌文即合宫王政之堂展周家宗祀之禮帝親降格<lb/>
乾乾本自於一人籩豆靖嘉濟濟率由於多士濫尸亞<lb/>
祼敢意加封假設㣲臣遽拜此恩必謂陛下獨私其子<lb/>
是因小已仰累大公伏望皇帝陛下廣運堯天眀開舜<lb/>
<pb n="KR4d0219_WYG_021-5b"/>
日深鍳伐檀之刺勿辭反汗之嫌儻使閨門霑澤不譏<lb/>
於偏厚庶㡬寰宇輸忠盡底於忘勞避寵命以循牆俟<lb/>
俞音而蹐地<lb/>
　　又第三辭免表<lb/>
睿澤誤敷既非愚𠂻上凟遂至於三惟兹自見以甚眀<lb/>
期於得請而後已<hi>中謝</hi>伏念<hi>臣</hi>賦姿雖鄙遭世寖昌夙<lb/>
禀義方粗知分守重念兹恩之渥其將何徳以堪屢控<lb/>
懇辭未䝉孚允豈葢髙之天聼忘有欲之人心良由禱<lb/>
<pb n="KR4d0219_WYG_021-6a"/>
意弗堅故乃俞音尚閟矧總章之成禮宜宣室之受釐<lb/>
儻欲均其餕餘盍亦捨其嗣息庶㡬此惠雅盡至公伏<lb/>
望皇帝陛下由義斷恩察情非偽必反告廷之命用昭<lb/>
知子之眀空臆籲天企踵待命<lb/>
　　又謝表<lb/>
禮行重屋方翕受於蕃釐恩錫羣工爰驟頒於列邸懇<lb/>
辭弗獲衘愧無窮<hi>中謝</hi>伏念<hi>臣</hi>材不逮中識難語上承<lb/>
顔六寢謬處長男蕆事九筵叨塵亞獻仰止聖人之饗<lb/>
<pb n="KR4d0219_WYG_021-6b"/>
載欣縟典之誠敢意天恩遽加井賦連阡既廣負乗居<lb/>
多兹蓋伏遇皇帝陛下保民而王肆類於帝謂致孝莫<lb/>
大於嚴父式講上儀謂歛福當錫厥庶民爰敷大霈致<lb/>
兹𤨏質亦荷殊私<hi>臣</hi>敢不祗服聖謨益䖍子職字而知<lb/>
孝得於觀感之間食不違仁誓以捐糜而已<lb/>
　　建王謝移鎮加恩表<lb/>
宣室受釐恵復均於列辟洪都易鎮榮併錫於真租更<lb/>
敷出綍之言莫許循墻之避凌兢拜命揣度懷慚<hi>中謝</hi>
<pb n="KR4d0219_WYG_021-7a"/>
伏念<hi>臣</hi>猥以凡姿與兹熈事刺經作王制朝方講於上<lb/>
儀宗祀於眀堂身獲陪於亞獻惟帝親之降格本神聖<lb/>
之虔共方欣縟典之成敢意洪恩之洽肆易齋壇之節<lb/>
徃當天寳之區増畀户封庸昭帝眷永念伐檀之刺彌<lb/>
深負乗之憂兹蓋伏遇<hi>云云同前</hi>
　　建王免出征先行劄子<lb/>
<hi>臣</hi>比者恭聞陛下以敵勢猖獗減膳避殿<hi>臣</hi>坐不安席<lb/>
食不甘味竊思䝉昧徒有此身不能為君父少施寸力<lb/>
<pb n="KR4d0219_WYG_021-7b"/>
以寛聖慮是以不避天誅請因聖駕親征荷戈前驅率<lb/>
勵將士捐軀以報厚恩誠出一時之情不思陛下所以<lb/>
望<hi>臣</hi>者在於此<hi>臣</hi>今思之實是過言恭惟陛下親御六<lb/>
軍䝉犯霜露六宫不隨行扈從之真誰當親近<hi>臣</hi>為陛<lb/>
下子飲膳湯藥<hi>臣</hi>不在左右其將誰任其責以是論之<lb/>
<hi>臣</hi>决不可先行况今陛下委任將相尚未有成功<hi>臣</hi>今<lb/>
綿力又何能為是用冒急上聞以改前説伏乞陛下赦前<lb/>
言之失知<hi>臣</hi>前日獻言激人臣之忠今日悔過盡人子<lb/>
<pb n="KR4d0219_WYG_021-8a"/>
之義則<hi>臣</hi>區區之心庶乎可白矣<lb/>
　　又上皇后劄子<lb/>
<hi>臣</hi>昨以國家多事爹爹陛下焦勞<hi>臣</hi>以一時忠憤所激<lb/>
遂具劄子請先效命乞媽媽聖人為達此意䝉聖慈委<lb/>
曲思慮所以保全囬䕶甚至<hi>臣</hi>實深感恩<hi>臣</hi>今思之前<lb/>
言甚失萬一爹爹陛下親征<hi>臣</hi>為人子安可不在左右<lb/>
况<hi>臣</hi>材能不逮諸將設有委使將來必致踈闕今有劄<lb/>
子一封力陳悔過伏望媽媽聖慈更賜籌度如當時曽<lb/>
<pb n="KR4d0219_WYG_021-8b"/>
奏知爹爹陛下即此劄便乞敷奏如或前劄未達亦吾<lb/>
媽媽聖人周旋保芘庶㡬<hi>臣</hi>改過之誠上達天聼少得<lb/>
自安<lb/>
　　建王謝賜玉帯笏記<lb/>
對揚楓陛咫尺龍顔錫寳帶之萬釘燦良珍之九徳光<lb/>
華溢目感媿兼懷<lb/>
　　面賜玉帶謝皇后笏記<lb/>
感鴻私而入謝錫寳帶以増榮仰荷坤儀肆加賁飾載<lb/>
<pb n="KR4d0219_WYG_021-9a"/>
循僥冒深切戰兢<lb/>
　　又謝賜玉帯笏記<lb/>
命出層霄帶横寳玉顧無功而被寵徒揣已以増慙<lb/>
　　賜玉帶謝皇后笏記<lb/>
比荷母辭肆加帶飾服侈無瑕之寳愧増有靦之顔<lb/>
　　又謝面賜玉帶鞍馬笏記<lb/>
帶佩玉紋駟馳寳勒荷大庭之臨賜撫小已以震驚<lb/>
　　面賜玉帶鞍馬謝皇后笏記<lb/>
<pb n="KR4d0219_WYG_021-9b"/>
玉帶埀魚金覊控䇿拜外庭之榮寵荷中殿之恩慈<lb/>
　　又謝正日觧玉帶面賜笏記<lb/>
天顔咫尺寳帶焜煌掲大賜於廣除激危𠂻之至感<lb/>
　　謝正日面賜玉帶謝皇后笏記<lb/>
適覲龍顔荷頒玉帶眷言賁飾之寵實由坤載之私<lb/>
　　建王賀天申節笏記<lb/>
三靈洽慶夙開繞電之祥萬玉通班咸罄後天之祝矧<lb/>
居子道尤喜親年化日舒長庶彚既均於椿䕃仁風鼓<lb/>
<pb n="KR4d0219_WYG_021-10a"/>
舞㣲生永遂於萊嬉<lb/>
　　又賀皇后生辰笏記<lb/>
萬寳慶成六宫騰頌爰祝無疆之筭以符載誕之辰效<lb/>
法齊天乆視青霄之日月承顔戯綵願為白髮之兒童<lb/>
　　建王辭免升儲劄子<lb/>
臣賦質庸鄙遭世盛眀事父事君曽未殚於忠孝荷恩<lb/>
荷寵巳備極於光榮敢謂更沐皇靈驟陞儲貳内量已<lb/>
徳既空乏以難勝外考人言將沸騰而不止伏望皇帝<lb/>
<pb n="KR4d0219_WYG_021-10b"/>
陛下睿眀深燭渙號亟收庶使愚𠂻獲安舊秩<lb/>
　　又辭免表<lb/>
中頒詔㫖葢出聖心退怵寵榮莫安愚分敢伸再凟上<lb/>
扣九重<hi>中謝臣</hi>聞少海波澄源從巨浸前星光潤象拱<lb/>
太微歴觀隆盛之朝必重元良之舉所宜著徳允協具<lb/>
瞻伏念<hi>臣</hi>生也甚愚長亦無取徒依慈䕃疊冒恩光胙<lb/>
土建旄將相之階已極承顔順色愛欽之道未優第懷<lb/>
兢懼之心蔑有紛華之慕今者誕揚制綍肇建儲闈寵<lb/>
<pb n="KR4d0219_WYG_021-11a"/>
以更名俾之勝任丹懇亟輸於誠意清宸尚閟於俞音<lb/>
雖陛下愛子之心有加無已在㣲臣揣己之分何徳以<lb/>
堪伏望皇帝陛下天地有容日月其照察<hi>臣</hi>素無矯偽<lb/>
知臣已極叨踰亟裁門内之恩少逭天下之議誓尋舊<lb/>
學以報洪私<lb/>
　　又第三辭免表<lb/>
荐貢忱辭期止青宫之建未回淵鍳復輸丹悃之私<hi>中</hi>
<hi>謝臣</hi>聞無功受禄者見刺於詩人惡盈好謙者埀規於<lb/>
<pb n="KR4d0219_WYG_021-11b"/>
易㫖茍違此理雖得奚安伏念<hi>臣</hi>生覆載之間荷顧復<lb/>
之賜爰從稚齒未施尺寸之技能已被宸恩乆冒崇髙<lb/>
之富貴官居極品爵胙真王静言及兹良以為懼豈意<lb/>
龍廷敷告鶴禁宏開雖懷茍得之心敢冒疾顛之戒伏<lb/>
望皇帝陛下仁風溥愽智日昭融運獨見之剛發至公<lb/>
之斷不以愛子之意有累知人之眀憫其忱誠賜以矜<lb/>
允儻容竭力俾專問寢之晨昏願止誤恩姑緩升儲之<lb/>
嵗月<lb/>
<pb n="KR4d0219_WYG_021-12a"/>
　　又謝表<lb/>
風雷渙發屢輸非據之辭天地恩隆未寝惟行之令寵<lb/>
知上出感自中深<hi>中謝臣</hi>聞大人繼眀見乎離長子主<lb/>
噐出乎震漢文預建時惟享國之長周武師行老有奉<lb/>
親之樂莫不皆騰茂實始正元良伏念<hi>臣</hi>量乏淵冲材<lb/>
非玉裕毎愧寵榮之畀獨因鞠育之私將相侯王濫吹<lb/>
非酬於功徳詩書禮樂潜心未究於指歸何以祗奉綸<lb/>
言驟升儲禁兹葢伏遇皇帝陛下凝圖丕赫受命漙將<lb/>
<pb n="KR4d0219_WYG_021-12b"/>
仰承宗祏之休敷求祼鬯之助聖謨中定靡由大臣近<lb/>
侍之謀闊典肇稱非采議郎博士之奏命由獨斷恩出<lb/>
殊常<hi>臣</hi>敢不俯勵丹𠂻䖍遵睿訓冬温夏凊雖竭報於<lb/>
生成㓜學壮行誓無忘於忠孝<lb/>
　　普安郡王恩平郡王薦顯仁太后黄籙青詞<lb/>
洪造難名靡聞私福真科有法可援𡨕途輙傾懇切之<lb/>
誠仰動妙冲之鍳伏念<hi>臣</hi>等姿從稚弱運偶休眀式聫<lb/>
宗属之邇班逮事吾君之夀母恩惟海嶽報未絲毫俄<lb/>
<pb n="KR4d0219_WYG_021-13a"/>
空長樂之闈遽上層霄之路雖生逢慈儉曽無歉於仁<lb/>
心而去即逍遥尚有祈於道力是用叩三境玉皇之聖<lb/>
演九幽金籙之文建彼法橋助兹靈馭伏冀龍興雷動<lb/>
羽仗星馳肸蠁遐臨導神遊於帝所鴻龎下霈綿寳厯<lb/>
於皇圖誓竭微𠂻上酬大賜<lb/>
　　建王醮宅青詞<lb/>
天道無私故能善貸神心可格厥有至誠謹殫祗祓之<lb/>
𠂻上動聰眀之鍳伏念<hi>臣</hi>生即叨於榮寵居巳愧於髙<lb/>
<pb n="KR4d0219_WYG_021-13b"/>
眀比鳩土木之工實銜君父之賜因基革故指日落成<lb/>
仰止珠躔燦森羅之象緯俯思棊壤環窟宅之神靈方<lb/>
當興作之時寧免震驚之咎儻忘愧謝曷遂妥寧用即<lb/>
良辰肆嚴净供瓊篇蘂笈爰備演於仙儀鳳蹕龍輿冀<lb/>
遐周於塵宇庶昭一念永錫百祥風雨震零已享帡幪<lb/>
之賜門䦨静謐尚資覆幬之恩誓竭忠勞仰酬眷佑<lb/>
　　又顯仁皇后小祥黄籙青詞<lb/>
三境玉京俱闡慈悲之教九幽金籙是為㧞濟之科輒<lb/>
<pb n="KR4d0219_WYG_021-14a"/>
控危𠂻仰扳至鍳伏念<hi>臣</hi>自從㓜稚逮事慈寧荷大母<lb/>
之劬勞極聖時之眷寵邈矣遐霄之往奄然新榖之升<lb/>
懷徳罔窮寓哀無所敢慿道力上助仙遊伏願鳳蹕龍<lb/>
輿䧏泬寥之神馭玉書丹篆援𡨕漠之修塗享快樂於<lb/>
諸天畀安榮於丕祚誓殫末景仰答大恩<lb/>
　<lb/>
　<lb/>
　<lb/>
<pb n="KR4d0219_WYG_021-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鄮峯真隠漫錄巻二十一<lb/>
</p>
<p>
</p>
  </div>
</body>
</text>
</TEI>
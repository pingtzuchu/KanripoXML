<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鄮峯真隠漫録卷三十四</head> <lb/>
    <p>
<pb n="KR4d0219_WYG_034-1a"/>
欽定四庫全書<lb/>
　鄮峯真隠漫録卷三十四<lb/>
　　　　　　　　　　　　　宋　史浩　撰<lb/>
　賛<lb/>
　　㑹稽先賢祠傳賛下<hi>列仙之儒</hi>
　　　越相范公<lb/>
　越相字少伯諱蠡事周師太公望好食飲桂水為越<lb/>
　大夫佐越王破吳後乗輕舟入海變名姓適齊為䲭<lb/>
<pb n="KR4d0219_WYG_034-1b"/>
　夷子皮之陶為朱公朱公財累億萬號陶朱公復棄<lb/>
　之蘭陵賣藥後有見之者<hi>事見劉子政列仙傳</hi>賛曰<lb/>
水幾於道隨器員方公既霸越歸復富強游戯萬事無<lb/>
用弗臧真得道者死而不亡<lb/>
　　　漢南昌尉梅公<lb/>
　公字子真諱福九江壽春人也少學長安明尚書榖<lb/>
　梁春秋為郡文學補南昌尉後去官歸壽春數因縣<lb/>
　道上言變事求假軺傳詣行在所條對急政輒報罷<lb/>
<pb n="KR4d0219_WYG_034-2a"/>
　時成帝委任王鳯專勢擅朝京兆尹王章素忠直譏<lb/>
　刺鳯為鳯所誅王氏寖盛災異數見臣下莫敢正言<lb/>
　公復上書力言誅章之過以譏切王氏然不見納又<lb/>
　上言宜封孔子後以奉湯祀公居家常讀書飬性為<lb/>
　事至元始中王莽専政公一朝棄妻子去九江至今<lb/>
　傳以為仙其後人有見公於㑹稽者變名姓為吴市<lb/>
　門卒云今山陰之地有山曰梅山有鄉曰梅市有里<lb/>
　曰梅里圖經載㑹稽記云吳市門即此也<hi>事載前漢書列傳并</hi>
<pb n="KR4d0219_WYG_034-2b"/>
　<hi>圖經</hi>賛曰<lb/>
㑹稽在漢地兼吳越公隠市門或游禹穴野鶴孤雲孰<lb/>
能羈紲百世之風尚馳忠烈<lb/>
　　　漢太尉鄭公<lb/>
　太尉字巨君諱𢎞㑹稽山陰人世傳㑹稽射的山南<lb/>
　有白鶴山此鶴為仙人取箭太尉嘗採薪得二遺箭<lb/>
　頃有人覔太尉還之問何所欲太尉識其非人也曰常<lb/>
　患若耶溪載薪為難願旦南風暮北風後果然故若<lb/>
<pb n="KR4d0219_WYG_034-3a"/>
　耶溪風至今猶然呼為鄭公風也後仕至太尉以劾<lb/>
　奏竇憲楊光不宜處位因乞骸骨歸未許病篤上書<lb/>
　陳謝并言竇憲之短臨殁悉還賜物勅妻子褐巾布<lb/>
　衣素棺殯殮以還鄉里<hi>事載後漢書列傳</hi>賛曰<lb/>
射的萬仭藤蘿絡之仙靈所止可信不疑樵風適意飄飄<lb/>
水湄千載之下敬仰遺祠<lb/>
　　　漢魏先生<lb/>
　先生諱伯陽或以為字㑹稽上虞人高門之子性好<lb/>
<pb n="KR4d0219_WYG_034-3b"/>
　道術不肯仕修真潛黙養志虚𤣥博贍文詞通諸緯<lb/>
　候入山將弟子三人作神丹丹成知弟子心不盡乃<lb/>
　試之曰丹今雖成當先服之入口即死獨有一弟子<lb/>
　曰吾師非凡人也服此而死將有意耳乃亦服丹即<lb/>
　復死餘弟子不服乃共出山為求棺木先生即起將<lb/>
　服丹弟子而去因逢人入山伐木故作書於鄉里寄<lb/>
　謝二弟子作参同契五相類凡三卷其説似解周易<lb/>
　實假爻象以論作丹之意<hi>事載葛稚川神仙傳</hi>賛曰<lb/>
<pb n="KR4d0219_WYG_034-4a"/>
藏室萬巻充溢棟宇孰如參同可究脈縷允蹈其詮飄<lb/>
然輕舉稽首琅函丹經之祖<lb/>
　　　漢薊先生<lb/>
　先生諱子訓不知所由來建安中客在濟陰宛句有神<lb/>
　異之道流名京師士大夫乗風向慕之乃駕驢車詣<lb/>
　許下既到公卿以下候之者座上常數百人皆為設<lb/>
　酒脯終日不匱後因遁去遂不知所止去之日惟見<lb/>
　白雲騰起從旦至暮如是數十處時有百嵗翁自説<lb/>
<pb n="KR4d0219_WYG_034-4b"/>
　童兒時見先生賣藥於㑹稽市顔色不異於今後復<lb/>
　於長安東霸城見之與一老公摩挲銅人相謂曰適<lb/>
　見鑄此已近五百嵗矣顧視見人而去猶駕昔所乗<lb/>
　驢車也見者呼之曰薊先生少住並應之若遲徐而<lb/>
　走馬不及於是而絶<hi>事載後漢書方術傳</hi>賛曰<lb/>
至人得道八極飛騰徜徉塵世驢車是乗半千年間谷<lb/>
或為陵摩挲銅狄幾閲廢興<lb/>
　　　吳上虞令劉公<lb/>
<pb n="KR4d0219_WYG_034-5a"/>
　令君字伯經諱綱下邳人也初居四明山後為上虞<lb/>
　令師事白君受道厯年道成邀親故㑹别飲食畢登<lb/>
　大皂莢木上去地十餘丈舉手而别忽然飛入雲中<lb/>
　而去妻樊夫人亦有道術俱昇天今白水觀乃其遺<lb/>
　迹云<hi>事載葛稚川神仙傳及白水觀碑</hi>賛曰<lb/>
天人幾何同寄一塵士局耳目分妄與真劉公登天如<lb/>
適其鄰以水投水同則相親<lb/>
　　　吳介先生<lb/>
<pb n="KR4d0219_WYG_034-5b"/>
　先生字元則諱象㑹稽人也學通春秋博覽百家之<lb/>
　書陰修道法入東嶽授氣禁之術於山中見一女子<lb/>
　葢仙人也先生即叩頭乞長生以丹方一首授之告<lb/>
　曰得此便仙勿他為也吳先主召至武昌甚敬重之<lb/>
　稱為介君為起第宅以御帳給之先生求去不許自<lb/>
　言某月日病先主使左右以一棃賜之先生便死先<lb/>
　主殯埋之發視其棺無尸以所住屋為廟時時往祭<lb/>
　之常有白鵠來集座上良久乃去後弟子見先生在<lb/>
<pb n="KR4d0219_WYG_034-6a"/>
　葢竹山中<hi>事載葛稚川神仙傳及三國志趙達傳</hi>賛曰<lb/>
先生之學志在春秋抗情物表躡空逺㳺巢父辭堯而<lb/>
况仲謀供張何物乃欲吾留<lb/>
　　　吳趙先生<lb/>
　先生諱廣信陽城人魏末渡江之剡小白山受禮法<lb/>
　成服氣法又受師左君守𤣥中之道内見五藏徹視<lb/>
　法如此凡七八十年周旋於郡國或賣藥出入人間<lb/>
　人莫知也多來都下市井作九華丹丹成遂乗雲駕<lb/>
<pb n="KR4d0219_WYG_034-6b"/>
　龍白日登天<hi>事載真誥</hi>賛曰<lb/>
真人登天丹為階梯公煉九華壽與天齊世或疑謗彼<lb/>
哉醯雞安得人人乞與刀圭<lb/>
　　　吳虞先生<lb/>
　先生諱翁生㑹稽人受仙人介君食日精法以吴時<lb/>
　隠狼伍山兼行雲氣回形之道精思積久形體更少<lb/>
　如童子後乘雲昇天<hi>事載真誥</hi>賛曰<lb/>
餐日之效沆瀣莫肩咀嚥綘津九芒森然公能行之羽<lb/>
<pb n="KR4d0219_WYG_034-7a"/>
翮蹁躚乗雲清都何千萬年<lb/>
　　　晉夏先生<lb/>
　先生字仲御諱統㑹稽永興人嘗詣洛中市藥㑹三<lb/>
　月上已洛中王公以下並至浮橋士女車服屬路先<lb/>
　生在船中曝藥並不之顧太尉賈充怪而問之徐答<lb/>
　曰㑹稽夏仲御也充耀以文武鹵簿鼔吹車乘又使<lb/>
　妓女匝繞其船先生危坐如故若無所聞充等各散<lb/>
　曰此吴兒木人石心也先生歸㑹稽不知所終<hi>事載晉書</hi>
<pb n="KR4d0219_WYG_034-7b"/>
　<hi>隠逸傳</hi>賛曰<lb/>
賈氏巨猾實斵晉室髙人視之何啻鬼魊淫聲亂色耳<lb/>
目之賊謂予不見我心匪石<lb/>
　　　晉葛仙公<lb/>
　仙公字孝仙諱𤣥丹陽句容人從左元放受九丹金<lb/>
　液仙經常服餌求長生能絶榖連年不饑曽游㑹稽<lb/>
　有賈人從海中還過神廟廟使主簿因以函書擲賈<lb/>
　人船頭如釘著板㧞不可得還達㑹稽輒以報仙公<lb/>
<pb n="KR4d0219_WYG_034-8a"/>
　仙公自往取之即得也語弟子張恭曰吾不得治作<lb/>
　大藥今當作尸解去八月十二日申時當發至期衣<lb/>
　冠入室而卧氣色不變弟子焚香守三日三夜夜半<lb/>
　中忽大風起發屋折木聲響如雷燭滅良久風止然<lb/>
　燭失仙公所在但見衣在而帶不解以其學道得仙<lb/>
　故號曰葛仙公今㑹稽有仙公釣磯及鍊丹井具在<lb/>
　<hi>事載葛稚川神仙傳及晉書葛稚川傳及圖經</hi>賛曰<lb/>
先生丹術咫尺雲路治錬弗時蝉蜕而去苔磯碧井今<lb/>
<pb n="KR4d0219_WYG_034-8b"/>
有遺處風静月明倘一回顧<lb/>
　　　晉抱朴子葛公<lb/>
　抱朴子字稚川諱洪本作𢎞仙公從孫以儒學知名<lb/>
　性寡慾不好榮利閉門却掃究覽經籍尤好神仙導<lb/>
　養之法初仙公以錬丹秘術授弟子鄭君稚川就鄭<lb/>
　君悉得其法咸和初選為散騎常侍固辭不就聞交<lb/>
　阯出丹求為句漏令乃止羅浮山鍊丹在山積年優<lb/>
　㳺閒養著述不輟著内外篇凡一百一十六篇自號<lb/>
<pb n="KR4d0219_WYG_034-9a"/>
　抱朴子因以名書年八十一卒顔色如生體柔軟舉<lb/>
　尸入棺輕如空衣世以為尸解得仙輿地志云上虞<lb/>
　縣蘭芎山葛稚川所棲隠也今㑹稽有仙公遺跡志<lb/>
　多據此稚川葢亦嘗至焉<hi>事載晉書列傳及圖經</hi>賛曰<lb/>
蘭芎之顛石盎甘泉霪雨不溢旱亦泓然是一勺水坐<lb/>
閲千年我挹我酌如見稚川<lb/>
　　　晉長史許公<lb/>
　長史字思𤣥諱謐少知名儒雅清素博學有才章簡<lb/>
<pb n="KR4d0219_WYG_034-9b"/>
　文皇帝久埀俗表之頋與時賢多所儔結少仕郡主<lb/>
　簿功曹史王茂𢎞蔡道明辟從事不赴選補太學博<lb/>
　士出為餘姚令入為尚書郎郡中正護軍長史雖外<lb/>
　混俗務而内修真學宻授教記遵行上道挺分所得<lb/>
　乃為上清真人少子静泰久居㑹稽禹井山頗遵承<lb/>
　家法傳授經書云<hi>事載真誥</hi>賛曰<lb/>
逸少弃官自誓甚確先生從仕乃修真學丹鳯高翔野<lb/>
鶴俛啄迹雖不同同是超卓<lb/>
<pb n="KR4d0219_WYG_034-10a"/>
　　　齊顧先生<lb/>
　先生字景怡一字𤣥平諱歡鹽官人家貧鄉中有學<lb/>
　舍無以受業於舍壁後倚聼無遺忘者夕則然松節<lb/>
　讀書或然糠自照及長篤志不倦聞吳興東遷郡𤣥<lb/>
　之能傳五經文句假為書師從之受業年二十餘更<lb/>
　從豫章雷仲倫懿通𤣥儒諸義遂隠不仕於剡天台山<lb/>
　開館聚徒受業者常近百人山陰白石村多邪病村<lb/>
　人告訴求哀先生往村中為講老子病者皆愈又有<lb/>
<pb n="KR4d0219_WYG_034-10b"/>
　病邪者問先生先生曰家有何書答曰惟有孝經而<lb/>
　已先生曰可取仲尼居置病人枕邊恭敬之自差也<lb/>
　而後病者果愈齊高帝輔政徵為揚州主簿及踐阼<lb/>
　乃至稱山谷臣進政綱一巻優詔稱美東歸賜麈尾<lb/>
　素琴年六十嵗卒於剡山身體香軟道家謂之屍解<lb/>
　仙化焉<hi>事載南史隠逸傳</hi>賛曰<lb/>
萬法惟心邪不奸正老子孝經亦能已病我知先生中<lb/>
有依証咨爾後來其毋不敬<lb/>
<pb n="KR4d0219_WYG_034-11a"/>
　　　齊光禄大夫孔公<lb/>
　光禄史失其字諱靈産㑹稽山陰人宋泰始中罷晉<lb/>
　安太守有隠遁之志於禹井山立館事道精篤元徽<lb/>
　中為中散大夫頗解星文術數齊高帝輔政沈攸之<lb/>
　起兵光禄白髙帝曰攸之兵雖强以天時㝠數而觀<lb/>
　無能為也高帝驗其言擢遷光禄大夫餉以白羽扇<lb/>
　素隠几曰君有古人之風故贈君古人之服當世榮<lb/>
　之於是守志山阿懐道畢世後解形潛蛻云<hi>事載南史孔徳</hi>
<pb n="KR4d0219_WYG_034-11b"/>
　<hi>璋傳及龍瑞山記</hi>賛曰<lb/>
其善者機星緯之傳孰知光禄一念通天𦕈視汚世泉<lb/>
石終焉勿以方伎凂此大賢<lb/>
　　　齊杜先生<lb/>
　先生字景齋諱京産吳郡錢塘人也少恬静絶意榮<lb/>
　宦頗涉文義專修黄老㑹稽孔覬清剛有峻節一見<lb/>
　而為款交永明十年召為奉朝請不至於㑹稽石門<lb/>
　山聚徒教授建武初召為貟外散騎侍郎先生曰莊<lb/>
<pb n="KR4d0219_WYG_034-12a"/>
　生持釣豈為白璧所回辭疾不就<hi>事載南史隠逸傳</hi>賛曰<lb/>
黄帝之學演為<graphic n="KR1451" url="https://raw.githubusercontent.com/kanripo/KR-Gaiji/master/images/KR1451.png" mimeType="image/png"/>周清净無為道家者流公獨修之不<lb/>
改久幽騎省雖貴其亦犧牛<lb/>
　　　梁貞白陶先生<lb/>
　先生字通明諱𢎞景丹陽秣陵人十嵗得葛稚川神<lb/>
　仙傳晝夜研尋便有養生之志齊髙帝作相引為諸<lb/>
　王侍讀永明中脱朝冠挂神武門上表辭禄許之勅<lb/>
　所在月給伏苓五斤白蜜二升以供服餌止於句容<lb/>
<pb n="KR4d0219_WYG_034-12b"/>
　之曲山立館號華陽隠居仙書云眼方者壽千嵗先<lb/>
　生晚年一眼有時而方梁大同二年卒年八十五顔<lb/>
　色不變香氣累日諡貞白先生案内傳言先生嘗遐<lb/>
　遁東邁改名氏曰王整宫稱外兵㑹稽陶宴嶺有先<lb/>
　生遺迹嶺由此得名又上虞縣釣臺山夏侯曽地志<lb/>
　言先生嘗乘槎釣於山下潭中<hi>事載南史隠逸傳及内傳及圖經</hi>賛<lb/>
　曰<lb/>
公來山陰史氏弗傳遐遁東邁葢見内篇青嶂碧潭遺<lb/>
<pb n="KR4d0219_WYG_034-13a"/>
迹粲然翔鸞舞鶴來往翩翩<lb/>
　　　唐秘書監賀公<lb/>
　秘書監字季真諱知章㑹稽永興人性曠夷善譚説<lb/>
　與族姑子陸象先善象先嘗謂人曰季真清淡風流吾<lb/>
　一日不見則鄙吝生矣擢進士超㧞羣類科仕至秘<lb/>
　書監晚自號四明狂客每醉輙屬辭筆不停書咸有<lb/>
　可觀天寳初病夢游帝居數日寤乃請為道士還鄉<lb/>
　里詔許之以宅為千秋觀而居又乞周官湖數頃為<lb/>
<pb n="KR4d0219_WYG_034-13b"/>
　放生池有許鼎者撰通和先生祖貫碑云賀監得攝<lb/>
　生之妙負笈賣藥數百年不死後於天台昇仙當元<lb/>
　和間通和嘗遇之授㫁榖丹經云<hi>事載唐書隠逸傳及高道傳</hi>賛<lb/>
　曰<lb/>
天寳諸公衮衮臺省黄冠告歸奚止官冷鏡湖之宫烟<lb/>
水千頃尚想先生月落酒醒<lb/>
　　　唐宗元吳先生<lb/>
　宗元先生字真節諱筠華陰人性髙鯁不耐沉浮於<lb/>
<pb n="KR4d0219_WYG_034-14a"/>
　時去居南陽倚帝山天寳初召至京師請𨽻道士籍<lb/>
　乃入嵩山南游天台觀滄海與有名士相娛樂文辭<lb/>
　傳京師明皇遣使召見大同殿與語甚説獻𤣥綱三<lb/>
　篇帝嘗問道對曰深於道者無如老子五千文其餘<lb/>
　徒喪紙札耳復問神仙治鍊法對曰此野人事積嵗<lb/>
　求之非人主冝留意先生每開陳皆名教世務天子<lb/>
　重之詔為立道館安禄山欲稱兵乃還茅山因東入<lb/>
　㑹稽剡中卒弟子私諡為宗元先生<hi>事載唐書隠逸傳</hi>賛曰<lb/>
<pb n="KR4d0219_WYG_034-14b"/>
漢魏之間道書雲集下逮隋唐更益攟拾公障頽波砥<lb/>
柱屹立獨尊老氏盡空蘂笈<lb/>
　　　嚴先生<lb/>
　先生諱青㑹稽人也遇神仙授素書一巻曰汝骨應<lb/>
　得長生先生言我不識書當奈何神人曰不須讀也<lb/>
　但以潔器盛之置髙處耳并教服石髓法先生受之<lb/>
　無他佳器惟有飲壺乃用以盛所授書即便見其左<lb/>
　右常有數十人侍之治病救患但以所授書到其人<lb/>
<pb n="KR4d0219_WYG_034-15a"/>
　家所病便愈百姓尊奉之後斷榖不食一年入小霍<lb/>
　山仙矣<hi>事載葛稚川神仙傳不著時代</hi>賛曰<lb/>
素書眇然信則如神雖有文字其惟天真彼讀萬卷行<lb/>
或病民我祠先生用愧斯人<lb/>
　<lb/>
　<lb/>
　<lb/>
　<lb/>
<pb n="KR4d0219_WYG_034-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鄮峯真隠漫録巻三十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鄮峰真隱漫録巻七</head> <lb/>
    <p>
<pb n="KR4d0219_WYG_007-1a"/>
欽定四庫全書<lb/>
　鄮峰真隱漫録巻七<lb/>
　　　　　　　　　　　　　宋　史浩　撰<lb/>
　奏議<lb/>
　　保舉豐謨充知縣劄子<lb/>
竊見右儒林郎監秀州華亭縣青墪催鹽場豐謨係故<lb/>
御史中丞謚清敏豐稷之曽孫克守家法亷介自將初<lb/>
為楚州寶應縣令於荆棘瓦礫之地招誘逋亡朞年即<lb/>
<pb n="KR4d0219_WYG_007-1b"/>
成井邑歸日以一擔自隨中途有盜剽掠發視皆絮衣<lb/>
紙被盜相覩咨嗟羅拜而去次為南雄州始興縣令縣<lb/>
之豪民怙䖍賊為民害謨親入土寨擒其魁戮之一境<lb/>
肅然日夜伺令得失欲報仇終無所得次為光州定城<lb/>
縣令專於摩撫烏合之民相率樂業一日疾作縣官即<lb/>
卧内見之不設帷帳絮衣紙被不堪其憂民為作佛事<lb/>
覬其生又相率逺詣廬州帥司乞留再任不可去之日<lb/>
民泣送越境不忍捨去若使再當劇邑必能不改其操<lb/>
<pb n="KR4d0219_WYG_007-2a"/>
　　輪對劄子<hi>見知高宗只因此劄</hi>
臣仰惟陛下天錫聖性躬孝慈寧曩因慶夀推錫類之<lb/>
恩天下耄耋咸被爵邑婆娑聖時以樂餘景甚大惠也<lb/>
而有司奉行不體上意拘以嵗月之限間有阻抑使萬<lb/>
古曠澤而有不徧之累臣甚惜之夫子欲親榮其誰敢<lb/>
後州縣剡發自為稽期彼同井里隔門牆年適相若而<lb/>
獨不被其澤豈無向隅之歎乎臣愚欲望聖慈特降睿<lb/>
㫖應紹興二十九年正月一日慶壽恩合封祖父母父<lb/>
<pb n="KR4d0219_WYG_007-2b"/>
母諸州已具聞見下部未施行者並乞於今年九月明<lb/>
堂大禮赦内該載放行所貴破有司拘礙之文全陛下<lb/>
㒺極之報鴻恩溥博億載愈光不勝天下幸甚<lb/>
　　請安反側劄子<lb/>
臣聞强隣失信違天叛盟陛下至仁弔民伐罪干戈所<lb/>
指不戰而奔邇者變起蕭牆渠魁授首普天率土同知<lb/>
國運之方興掠地屠城正非今日之所急貴在先安於<lb/>
反側乃能盡撫於流亡葢靳賽張中孚之徒徐文宜生<lb/>
<pb n="KR4d0219_WYG_007-3a"/>
之輩若非海納用彰曠蕩之恩則必狐疑别立姦兇之<lb/>
主勿謂肉已登于几上其如敵尚在於舟中敢冀聖恩<lb/>
亟頒曲赦高其爵賞示以腹心使彼曉然而無佗則必<lb/>
慤爾而弗叛神州之版地於是可復寰海之生靈於是<lb/>
可安儻不速赦羣兇必定復樹一敵時當其可間無容<lb/>
髪之機今捨弗為决有噬臍之悔臣識非通敏言又闊<lb/>
踈仰冀聖聰赦臣死罪<lb/>
　　除中書舎人舉自代狀附<lb/>
<pb n="KR4d0219_WYG_007-3b"/>
伏覩左宣教郎秘書正字兼權著作佐郎程大昌材術<lb/>
踈通文詞高古比同登於學省實久識其賢模臣所不<lb/>
如舉以自代<lb/>
　　薦潛邸舊臣劄子<lb/>
臣等恭惟陛下龍飛御極曽未淹旬首擢臣等寘之從<lb/>
列深惟際㑹竊自省循陛下天縱聖學雖出生知然而<lb/>
就傅以來二十餘年太上皇帝遴選儒臣俾為輔導及<lb/>
其成效葢有自來譬如多稼有年既耕而種既種而穫<lb/>
<pb n="KR4d0219_WYG_007-4a"/>
夫豈一日之力哉臣等晚備誦說聖質已成初無涓塵<lb/>
禆益而猥䝉厚恩先諸舊學心實不安此而不言使陛<lb/>
下未發晉文求介推世祖召嚴光之令臣實有冐功蔽<lb/>
賢之罪欲望聖慈特降明詔凡曽侍潛邸臣寮依累朝<lb/>
故事第加恩典<lb/>
　　論未可用兵山東劄子<lb/>
臣恭覩陛下特發英斷進討山東以為恢復故疆牽制<lb/>
川陜之謀臣獲侍清光親奉睿㫖不勝欣忭然亦有惓<lb/>
<pb n="KR4d0219_WYG_007-4b"/>
惓之愚不敢隱黙竊以傳聞之言多謂敵兵困于西北<lb/>
不復顧山東加之苛虐相承民不堪命王師若至可不<lb/>
勞而取審如此說則弔伐之兵本不在衆偏師出境百<lb/>
城自下不世之功何患不成萬一未至盡如所聞敵人<lb/>
尚敢旅拒遺民未能自抜則我師雖衆功亦難必而宿<lb/>
師于外守備先虚我猶知出兵山東以牽制川陜彼獨<lb/>
不知警動兩淮荆㐮以解山東之急耶為今之計莫若<lb/>
戒勅宣撫司以大兵及舟師固守江淮控制要害為不<lb/>
<pb n="KR4d0219_WYG_007-5a"/>
可動之計俟有餘力方可遴選驍勇有紀律之將使之<lb/>
以奇制勝若徐鄆宋亳等以次撫定之兩淮無致敵之<lb/>
慮然後漸次那大兵前進如此則進有闢國拓土之功<lb/>
退無勞師失備之患實天下至計也葢山東去敵人萬<lb/>
里彼雖不能守未害其疆兩淮近在畿甸一城被冦尺<lb/>
地陷沒則朝廷之憂復如去嵗此臣所以夙夜憂懼寢<lb/>
不能瞑而為陛下力陳其愚也且冨商巨室未嘗不欲<lb/>
利也然賈于逺者率不肯以多貲付之其意以為山行<lb/>
<pb n="KR4d0219_WYG_007-5b"/>
海宿要不可保若傾囊而付之一有所失悔其何及哉<lb/>
此言雖小可以喻大願陛下留神察焉臣比者誤䝉聖<lb/>
慈使攝事樞筦攻守大計實任其責伏惟陛下照其愚<lb/>
忠速降處分<lb/>
　貼黄前件事宜臣雖已面陳縁利害至重欲乞陛下<lb/>
　反復省覽故敢輒具此奏方今大臣如張浚當世宿<lb/>
　儒深曉此事陛下試委之詢訪如得萬全始可議動<lb/>
　不可嘗試為之而僥倖其或成也若乃順諸將之銳<lb/>
<pb n="KR4d0219_WYG_007-6a"/>
　氣收無用之空城寇去則論賞於朝廷寇至則歛形<lb/>
　於山寨使彼無辜之赤子皆為横死之游䰟取快一<lb/>
　時含寃萬世此去冬已然之失今不可復蹈之葢古<lb/>
　之取天下者不為一時茍得之計所謂傳檄而定者<lb/>
　信得其定矣又況浚之威名敵人所畏若小不如意<lb/>
　敵得易而侮之豈不勞陛下宵旰之慮乎臣恐此時<lb/>
　獻計於浚者不肯任其責矣此臣區區深欲寶惜此<lb/>
　舉之意也惟陛下反復籌之<lb/>
<pb n="KR4d0219_WYG_007-6b"/>
　　再論山東劄子<lb/>
臣恭領御筆天語襃嘉謂臣狂瞽之言偶合聖意臣自<lb/>
惟愚瞢每有所陳必契淵𠂻雖大度有容欲求芻說然<lb/>
揆之古人亦可謂千載一時之遇也臣伏讀訓詞感激<lb/>
至于霣涕方今立國之道貴在得人曰財曰兵以次舉<lb/>
行使足食足兵何患敵人之富强哉自陛下即位以來<lb/>
凡臣之建議莫不以自治為先深恐好名之士但持正<lb/>
論以撓初謀銳意之士不䘏大計以成輕脫是以拳拳<lb/>
<pb n="KR4d0219_WYG_007-7a"/>
之念蚤夜不敢㤀今幸陛下持之以剛明斷之以勇智<lb/>
臣之愚直遂得行焉經曰靡不有初鮮克有終惟陛下<lb/>
既已信臣不疑使臣獲盡其區區不勝幸甚<lb/>
　　乞罷蕭鷓巴入内打毬劄子<lb/>
臣聞傳曰奔軍之將不可以語勇亡國之大夫不可以<lb/>
圖存此古今之通論也近者契丹歸正蕭鷓巴等萬里<lb/>
逺來誠為勞苦其實則奔亡之餘又况彼或遣之以為<lb/>
吾間縱之以蠧吾國皆未可知也陛下待之之禮當予<lb/>
<pb n="KR4d0219_WYG_007-7b"/>
之爵命使無失所嚴其駕馭使有後效可矣今既賜之<lb/>
對錫之燕其餘匪頒優待無所不至當遣回軍前分部<lb/>
將下勿使主兵曽此未聞忽有㫖令入内打毬臣竊惑<lb/>
之夫此輩生長遐方擊鞠之戲固所精也陛下欲以為<lb/>
戲而觀之耶抑欲優待而寵綏之耶若以為戲臣以謂<lb/>
降人不當使其窺見宫牆之内若欲寵綏臣以謂邊將<lb/>
必多方招置以為功他日高官重禄悉為此輩所得實<lb/>
無益於恢復徒有耗費爾昔徽宗朝郭藥師以地來降<lb/>
<pb n="KR4d0219_WYG_007-8a"/>
待之以腹心嘗請擊鞠於牟陀岡其後叛去敵兵大入<lb/>
果於牟陀岡作營寨汴都失守實自牟陀岡登城此輩<lb/>
野心固不當以為戲也昔孔子射於矍相之圃揚觶而<lb/>
號於衆曰奔軍之將亡國之大夫與為人後者不入此<lb/>
輩奔亡固不足以當寵綏也陛下舉措天下所拭目傾<lb/>
耳誠不可以不重傳曰上有好者下必有甚焉者矣此<lb/>
之謂也臣前者既言賜對不可於便殿當立仗以示威<lb/>
錫宴不當用使者之禮乞免從官押伴既䝉陛下俯察<lb/>
<pb n="KR4d0219_WYG_007-8b"/>
臣𠂻悉如所請陛下從諫若轉圜之易聖德巍巍度越<lb/>
百王之上不可於此而失之<lb/>
　　論歸正人劄子<lb/>
臣聞古之得天下者皆由小以致大若湯以七十里文<lb/>
王以百里是也湯之一征天下始信故東征西怨南征<lb/>
北怨怨者徯其來而不至也是故師至其國若時雨降<lb/>
非謂四方之民先歸湯之國也文王三分天下有其二<lb/>
者有其心也是故至武王時始殷商之旅其㑹如林非<lb/>
<pb n="KR4d0219_WYG_007-9a"/>
謂使天下之民先歸文王之國也若使民先歸其國則<lb/>
七十里之亳百里之豐何以容東西南北之人而所謂<lb/>
亳與豐之地方且疲於贍養日益窮蹙又何暇修文徳<lb/>
以格逺人之心耶今陛下外有勁敵日為姦謀以撓我<lb/>
日縱流民以困我沿邉守臣由之不知方且日以招徠<lb/>
為事自去冬用兵以來歸正之官已滿五百皆高官大<lb/>
爵動欲添差見闕歸正之民不知其數皆竭民膏血唯<lb/>
恐廩之不至數年之後國家之蓄積竭於此役東南之<lb/>
<pb n="KR4d0219_WYG_007-9b"/>
士夫久不得調東南之農民身口之奉不得自用安保<lb/>
其不起為盜賊而求衣食之資乎不於此時有以救之<lb/>
駸駸不已布滿東南蠶食既多國用益乏已來者不獲<lb/>
優恤必有悔心方來者待之愈薄必有怨心夫剥膚椎<lb/>
髓以奉之意者望其知恩而欲其為我用也若使怨悔<lb/>
之心生終亦何所濟此為國逺慮者莫不寒心也今說<lb/>
者必曰不如是不足以繫中原人心夫内修政事教化<lb/>
既明風俗既厚百姓家給而人足使彼之士民願立於<lb/>
<pb n="KR4d0219_WYG_007-10a"/>
朝願為之氓而不可得然後一旦興師恢復土宇皆為<lb/>
王臣則其心大悅如湯之后來其蘇武王之一怒而安<lb/>
也若吾之政化未施財力先屈國尚未可保安能繫中<lb/>
原之心乎凡為此論者皆慕古人之虚名失當今之實<lb/>
利者也臣願陛下宻敕沿邉守臣其有襁負而至者諭<lb/>
之以久逺之計曰國家議戰與和皆為汝輩久此陷没<lb/>
欲圖拯濟若為戰計則他日得我故地汝皆吾民又何<lb/>
捨墳墓棄親戚而來若為和計朝廷亦豈遂忘汝等宜<lb/>
<pb n="KR4d0219_WYG_007-10b"/>
各安本土以俟議定則彼必感我恤之之意深念之之<lb/>
心切將無所歸怨而敵聞之亦必知我國有人矣於是<lb/>
葺藩籬保形勢寛民力以固邦本募勇士以益軍籍政<lb/>
修而教興國富而兵强機㑹之來豈有窮已一舉而得<lb/>
中原大開明堂受朝賀此成湯文王已試之明效也夫<lb/>
未至此時而先為計以自蹙此敵之願後雖噬臍其無<lb/>
及矣利害得失之機較然可見陛下不可不深察也儻<lb/>
未以臣言為然欲望聖慈斷自宸𠂻上取太上之訓下<lb/>
<pb n="KR4d0219_WYG_007-11a"/>
盡近臣之議以歸至當然後定其規模使沿邉守臣有<lb/>
所遵守<lb/>
　　第二劄子<lb/>
臣聞棄實而務名捨近而謀逺見利而忘害此三者天<lb/>
下之大弊古今之至戒也臣比者極論招納歸正人之<lb/>
非雖荷聖慈已賜開納尚慮議者或有異同臣請得申<lb/>
言其詳夫自淮泗之北燕趙以南幅員萬里皆我故疆<lb/>
若使朝廷根本已立人材已衆功無僭賞罪無佚罰兵<lb/>
<pb n="KR4d0219_WYG_007-11b"/>
彊國冨事力有餘以陛下英武之資乗中原愛戴之心<lb/>
一舉而取之宅中圖大以復舊物則天下之議孰敢以<lb/>
為非今既未能乃區區然招集逋逃之衆以為繫中原<lb/>
之心此臣所謂棄實而務名一弊也自去嵗北兵入境<lb/>
之後兩淮蕩然驅敵殺戮不可勝計井湮木刋積骸如<lb/>
山慟哭之聲至今未已調度日繁江左重因屯戍雖遣<lb/>
藩籬未固此皆當如饑渴如焚溺日夜圖之者今未見<lb/>
大有措畫而廟堂之上率常以大半日力整㑹歸正人<lb/>
<pb n="KR4d0219_WYG_007-12a"/>
某人乞官某人援例以廟堂猶如此則宣撫司沿邉諸<lb/>
軍帥司州郡又可知矣此臣所謂捨近而謀逺二弊也<lb/>
北人初來扶老携㓜莫不皆言去患難歸父母嗚噫流<lb/>
涕以手加額不知者觀之真若可喜然此輩小人何常<lb/>
之有廩給禄賞少不厭其無涯之心則怨詈並作未必<lb/>
不刺取國事歸報敵境况又其間徃徃有本心為間探<lb/>
而來者此臣所謂見利而忘害三弊也以此三說反覆<lb/>
究繹招納利害可以立决加之敵情難測譎詐萬端今<lb/>
<pb n="KR4d0219_WYG_007-12b"/>
北人將片紙來者即與官僧道雖無度牒但持戒牒來<lb/>
者即與度牒若敵國設計多作偽告偽牒源源而來上<lb/>
則竭國力以禄養歸正官下則隂壞度牒之法我尚為<lb/>
有謀也哉且中國士大夫雖身登科第家世公侯一有<lb/>
過失坐廢終身而歸正官則一切不問是仕於北廷者<lb/>
何其幸而仕於天朝者何其不幸也耶中國士民欲為<lb/>
僧道者由買度牒以至書填受戒非四五百千不可而<lb/>
歸正僧道則一切不問是生於敵境者何其幸而生於<lb/>
<pb n="KR4d0219_WYG_007-13a"/>
王土者何其不幸耶臣惓惓之實欲望陛下棄名取實<lb/>
以集大勲先近後逺以安邉鄙見利思害以杜亂萌異<lb/>
同之論一以理决之昔吐蕃欲取唐維州隂遣婦人嫁<lb/>
守閽者生子長大守閽而吐蕃入冦遂開關納之宣和<lb/>
中郭藥師入朝請擊鞠牟陀岡乃黙視可作營壘之地<lb/>
其後敵騎大入果集于此則招納之事豈可忽哉伏惟<lb/>
留神采擇<lb/>
　　論未可北伐劄子<lb/>
<pb n="KR4d0219_WYG_007-13b"/>
靖康之禍孰不痛心疾首悼二帝之䝉塵六宫之逺役<lb/>
境土未還園陵未肅此誠枕戈待旦思報大恥之時也<lb/>
然陛下初嗣位不先自治安可圖逺矧内乏名臣外無<lb/>
名將士卒既少而練習不精遽動干戈以攻大敵能保<lb/>
其必勝乎茍戰而捷則一舉而空朔庭豈不快吾所欲<lb/>
若其不捷則重辱社稷以資外侮陛下能安於九重乎<lb/>
上皇能安於天下之養乎此臣所以食不甘味而寢不<lb/>
安席也張浚老臣豈其念不到此而稔於幕下輕易之<lb/>
<pb n="KR4d0219_WYG_007-14a"/>
謀眩於北人誑順之語未遑精思熟慮决䇿萬全乃欲<lb/>
嘗試為之而徼倖其或成臣竊以為未便上皇親覩禍<lb/>
亂豈無報敵之志當時以張韓劉岳各領兵數十萬皆<lb/>
西北勇士燕冀良馬然與之角勝負於十五六載之間<lb/>
猶不能復尺寸地今乃欲以李顯忠之輕率邵宏淵之<lb/>
寡謀而取全勝豈不難哉惟陛下少稽銳志以為後圖<lb/>
内修政事外固疆圉上收人才下裕民力乃選良將練<lb/>
精卒備器械積資糧十年之後事力既備茍有可乗之<lb/>
<pb n="KR4d0219_WYG_007-14b"/>
機則一征無敵矣<lb/>
　　乞免臺諫侍從當日條具劄子<lb/>
臣昨夜伏覩御札賜侍從臺諫不允三日條具之請臣<lb/>
竊思之陛下為此將以得天下之弊而更新之庶可立<lb/>
萬世之基業何為欲速如此夫鐘之扣也待其從容然<lb/>
後盡其聲人之言也畀以閒裕然後盡其藴今若促之<lb/>
使不得盡他日或有弊不革則必有辭曰倉猝不暇及<lb/>
也將何以責之臣未敢奉行聖㫖者誠以陛下今日之<lb/>
<pb n="KR4d0219_WYG_007-15a"/>
舉真可追配仁宗書之信史足以光萬世於此而促迫<lb/>
之使不得盡其藴則人皆付之文具矣所有御札謹俟<lb/>
少選進入乞賜俞允俾遂三日之請<lb/>
　　第二劄子<lb/>
臣恭領聖訓至於諄諄曲折臣以賤微冒犯天威罪宜<lb/>
萬死臣當退就斧鉞不可復言然臣區區猶不能自已<lb/>
者誠以陛下聖性純明徳量寛大今日忽為此舉乃與<lb/>
平昔不類是以疑之張燾之言覬陛下取弊事而革去<lb/>
<pb n="KR4d0219_WYG_007-15b"/>
非欲陛下以一日之力困諸儒於筆札之下臣意得從<lb/>
臺諫游學校取科第欲其答䇿持論固所優為然非陛<lb/>
下前日求言之本意也夫言之必可行貴乎考察事情<lb/>
周知物態民之利病國之安危籌度于心筆之于紙聖<lb/>
君用之則天下咸被膏澤無一物之失所若陛下欲令<lb/>
援筆而書不切於事如舉子之在場屋侍從臺諫何至<lb/>
不能而飾詞以求展限哉今天下三嵗科舉舉子未嘗<lb/>
有曳白者而謂立朝之士不能此左右之人欲用此以<lb/>
<pb n="KR4d0219_WYG_007-16a"/>
為戲使陛下有輕士之心其與祖宗開天章閣求直言<lb/>
豈不甚相戾耶昔仁宗開天章閣使大臣條對姦臣欲<lb/>
困同列故請一日而畢其間所說有得其大體者衆不<lb/>
能奪竟許退而條具兹故事也陛下若不聽臣言馴此<lb/>
而行則將流於薄而忠厚之氣象不見矣此臣所以雖<lb/>
有白刃在前不敢避而欲救陛下之失也唯陛下亮臣<lb/>
無佗所有宰執申請三日之限謹用繳進伏乞睿慈特<lb/>
賜批依<lb/>
<pb n="KR4d0219_WYG_007-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鄮峰真隱漫録巻七<lb/>
</p>
<p>
</p>
  </div>
</body>
</text>
</TEI>
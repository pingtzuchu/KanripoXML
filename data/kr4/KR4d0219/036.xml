<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鄮峯真隠漫録巻三十六</head> <lb/>
    <p>
<pb n="KR4d0219_WYG_036-1a"/>
欽定四庫全書<lb/>
　鄮峯真隠漫録巻三十六<lb/>
　　　　　　　　　　　　　宋　史浩　撰<lb/>
　題跋<lb/>
　　跋御筆賜母咸安太夫人酒果<lb/>
臣某隆興改元備位參知政事臣母咸安郡太夫人洪<lb/>
氏年且八十就養執政府皇帝陛下聖性純孝知臣粗<lb/>
謹事親臣母生朝嵗嵗賚以金器繒綵薫茗之屬以為<lb/>
<pb n="KR4d0219_WYG_036-1b"/>
常每進對必䝉勞問甚寵乃因元日詔錫上尊珍果俾<lb/>
為私庭之夀既而臣除右僕射正謝之日再降御札以<lb/>
賜臣母母子相顧感泣下拜距今二十有三年臣不忠<lb/>
不孝老病且死終無秋毫上酬主恩下為親顯惟是伏<lb/>
念陛下所以寵光私門葢將勸天下之為人臣為人子<lb/>
者臣既已弗稱若又使聖君錫類之意不克布宣臣罪<lb/>
滋大是敢摹刻堅珉與天下臣子共之倘繼此竭忠効<lb/>
節立身揚名之士為時而出則臣區區之願塞矣淳熙<lb/>
<pb n="KR4d0219_WYG_036-2a"/>
十二年正月望日具位臣史某恭書<lb/>
　　跋御筆奬諭詔<lb/>
皇帝陛下踐阼之初勵精圖治思與天下更始驟擢臣<lb/>
自庶官再閲月而為執政恃臣為腹心倚臣為股肱手<lb/>
詔寵頒期望過甚臣朝夕思念惟懼無以稱塞凡陛下<lb/>
内而孝兩宫友恩平臣不敢不賛美外而修百度恤民<lb/>
隠臣不敢不將順獨於用兵不敢輕議督府謀山東臣<lb/>
則曰昔勾踐報吴二十餘年乃克遂志若取山東雖至<lb/>
<pb n="KR4d0219_WYG_036-2b"/>
青鄆敵巢未必可窺倘兩淮無備一郡失守則二浙騷<lb/>
然不可不慮今姑可練士䘚積資糧以固吾圉不宜彰<lb/>
虛聲以致敵俟養威蓄力十年之後可議恢復矣西師<lb/>
守徳順臣則曰昔諸葛亮常攻今鳯翔之地以進則得<lb/>
長安而天下可圖也姜維代之乃西取隴右每取一郡<lb/>
則分兵以守闗隘無備鄧艾得以亡蜀若取徳順雖至<lb/>
熙原敵境固無甚損倘分兵以守一有窺測則西蜀騷<lb/>
然不可不慮今姑可選將帥備器械以觀其釁不宜疲<lb/>
<pb n="KR4d0219_WYG_036-3a"/>
人費財以餌敵十年之後東南兵舉可謂犄角矣方陛<lb/>
下一新庶政咸思奮起以赴功名之㑹故不喜此迂緩<lb/>
之謀反以此訾臣不知臣實不忍欺陛下也葢臣受委<lb/>
任異於稠人其敢崇虛名抗髙論以為已謀哉至於納<lb/>
降臣亦弗敢當邊郵擾蕩之后創痍未泯調度益繁誠<lb/>
不欲以有限之租斂飽無用之流亡謂宜休養民力俟<lb/>
家給人足乃可為之既而臣以建議不同丐歸之後用<lb/>
兵則卒無成効使士馬器械遺亡殆盡納降則終不得<lb/>
<pb n="KR4d0219_WYG_036-3b"/>
用徒困於廩給財計未充幸賴陛下仁慈恭儉勤勤積<lb/>
累然而恢復之舉未能仰稱聖意葢以臣望輕徳淺不<lb/>
足以服衆心材拙謀踈不足以回衆論十年之約遂成<lb/>
空談臣罪萬死故因敬刻詔㫖并狀臣罪亦以明前日<lb/>
羣臣失謀之誤非陛下之素志也淳熙十一年嵗在甲<lb/>
辰九月丙戌朔具位臣史某拜手稽首恭書<lb/>
　　跋御書聖主得賢臣頌<lb/>
紹興庚辰光堯夀聖憲天體道太上皇帝不以臣不肖<lb/>
<pb n="KR4d0219_WYG_036-4a"/>
擢為司封員外郎今上皇帝潛府直講臣恭覩聖質元<lb/>
良尊嚴簡黙講學之隙無他嗜好惟翰墨自娱取前言<lb/>
徃訓有禆於治道者親灑宸毫連編插架無有厭斁一<lb/>
日出漢臣王褒聖主得賢臣頌獨以畀臣且曰聖主在<lb/>
上求賢才如弗及故有是贈臣再拜受而藏之嵗在壬<lb/>
午陛下龍飛大寳臣待罪右輔竊思所賜軸末實有御<lb/>
名而一介微臣䝉以字呼堂陛之分未肅非所以風示<lb/>
天下請歸之御府聖恩未許乃乾道壬辰臣承乏假守<lb/>
<pb n="KR4d0219_WYG_036-4b"/>
七閩且奏事闕下洎一再對從容宴侍躬進此書越明<lb/>
年九月上遣使即臣治所賜御書二軸其一則再書褒<lb/>
所作頌也臣瞻企九重蹈舞下拜炷香伏讀天日開明<lb/>
雲煙飛動震耀心目臣謹拜手稽首言曰惟聖與賢天<lb/>
地遼絶自昔帝王欲立非常之功者雖其智勇不世出<lb/>
亦必求賢以自輔其未得之如飢渴之於飲食既得之<lb/>
則精神聚㑹歡然交欣禁止令行治功日起巨魚縦壑<lb/>
鴻毛遇風誠非過諭然則君臣相須理固然也仰惟陛<lb/>
<pb n="KR4d0219_WYG_036-5a"/>
下洞明此理雖聖神文武出於天縦猶且當饋遐想慨<lb/>
然有感於斯文顧臣何人兩拜兹寵内揆無庸莫知稱<lb/>
塞栗栗震懼無地自容方今忠良俊乂布滿朝列惟陛<lb/>
下委任而責成之則中興盛烈日月可覬臣雖老矣尚<lb/>
庶幾見之謹奉宸藻鋟諸樂石以傳無窮俾萬邦黎獻<lb/>
咸知聖天子樂於賢臣之心云淳熙甲午七月望日具<lb/>
位臣史某恭書<lb/>
　　跋御製曲宴澄碧殿詩<lb/>
<pb n="KR4d0219_WYG_036-5b"/>
皇帝陛下踐位之十六載臣䝉恩再侍經幄賜召見眷<lb/>
禮益隆乃九月丙辰錫宴澄碧殿酒半陛下舉玉趾臨<lb/>
澄碧臣獲從遊山光水聲互相發越恍然如在蓬莱方<lb/>
丈間從容談道賜盃無算抵暮詔宿玉堂之直廬顧謂<lb/>
臣此㑹不可以無紀臣欽承睿命斐然成詩敘所以感<lb/>
遇之意以進陛下繼錫宸章俯同其韻日星昭回下賁<lb/>
蕪纇華衮之寵奚啻一言皆非臣不肖所宜䝉也臣下<lb/>
拜跪誦仰見聖學高明文章煥發旋轉乾坤工極造化<lb/>
<pb n="KR4d0219_WYG_036-6a"/>
一篇之中屢致志焉曰治道貴清淨聖言有深㫖又曰<lb/>
躋民期仁夀詎肯中道止此則有志於自治也曰東都<lb/>
㑹諸侯宣王昔於是又曰都䕶萬年觴何當至庭所此<lb/>
則有志於服逺也夫内而自治外而服逺二者不本之<lb/>
從諫未有能致之者曰虛心欲受人忠言資逆耳又曰<lb/>
期爾罄嘉謀使我勲業起大哉言乎臣於此乃知陛下<lb/>
深得致斯二者之本也昔傅説告高宗曰惟木從繩則<lb/>
正后従諫則聖高宗聴之遂能克鬼方隆商祚是知自<lb/>
<pb n="KR4d0219_WYG_036-6b"/>
古聖君立志有為亦未嘗不以從諫為先務今陛下既<lb/>
已明示厥㫖豈惟臣愚願殫一得仰報毫分抑中外濟<lb/>
濟之士或謀獻之已告或䇿畫之欲成莫不益思展盡<lb/>
以輔成聖志則陛下是詩之作其功用不既大矣乎中<lb/>
興跬可俟也直筆以記臣雖衰老尚幸見之謹奉聖㫖<lb/>
勒之樂石埀訓萬代又刻臣鄙句於下方庶昭宸章之<lb/>
工侈非常之賜云淳熙四年嵗在丁酉十月丁夘朔吉<lb/>
具位臣史某恭書<lb/>
<pb n="KR4d0219_WYG_036-7a"/>
　　跋御製長春花詩<lb/>
臣恭惟皇帝陛下仁㕘造化道極範圍與物為春之心<lb/>
雖遊宴賦詠之間曽不少置頃者以臣乞還田里屢詔<lb/>
不許乃御製長春花詩遣中人即臣賜第宣示以見聖<lb/>
志雲漢昭囘髙出風雅固非臣所能窺測臣下拜跪誦<lb/>
惟深感激竊不自揆昧死賡續方俯伏愧恐而鴻私曲<lb/>
被既不加譴乃復用初韻以賜姑取其無妨賢嫉能之<lb/>
微誠而貸其乆竊寵禄不能少賛天地化育之大罪臣<lb/>
<pb n="KR4d0219_WYG_036-7b"/>
羸老即死何地論報惟知虔奉宸章勒之樂石以傳無<lb/>
窮且附臣鄙拙之辭于下方使天下後世仰知聖主片<lb/>
言必錄所以保子孫黎民於億萬年之乆者實由此心<lb/>
則臣歸美之報尚庶幾焉淳熙十一年十月望日具位<lb/>
臣史某拜手稽首謹誌<lb/>
　　跋高宗皇帝御筆賜香茶送行<lb/>
臣某伏以淳熙八年夏五月䝉皇帝閔其衰疾許以東<lb/>
歸具奏徳夀官乞陛辭乃八月癸丑恭被光堯聖夀憲<lb/>
<pb n="KR4d0219_WYG_036-8a"/>
天體道性仁誠徳經武緯文太上皇帝陛下親詔免朝<lb/>
仍賜御香龍茶以華其歸重念臣䇿名委質實在其紹<lb/>
興偶階奬知獲事嗣聖遂以謭薄待罪羣臣之右夙夜<lb/>
慄慄懼干大刑善貸曲成以迄今日又獲奉身以退出<lb/>
處粗全仰惟兩宫天地父母覆載顧復之恩至深至廣<lb/>
如此而一介孤臣待罪閭巷無復可圖犬馬之報徒能<lb/>
摹勒宸翰刻之金石以昭示天下後世昔漢之綺園非<lb/>
拔尤於高帝唐之房杜特見遇於太宗以今視昔臣竊<lb/>
<pb n="KR4d0219_WYG_036-8b"/>
有榮耀焉然前無羽翼調䕶之功後無輔相彌縫之益<lb/>
兹榮也祇所以為愧歟淳熙九年正月癸未具位臣史某<lb/>
拜手稽首謹書<lb/>
　　跋御製東歸送行詩<lb/>
臣某伏以淳熙八年五月壬寅䝉恩以臣累牘請老進<lb/>
拜少師食内祠祿歸守先墓又詔俟秋乃發越八月乙<lb/>
巳既有行日䝉賜宴秘殿宣勸贐錫恩意隆渥且賜御<lb/>
書御製詩一首以寵其行臣惶懼跪捧再拜稱謝繼以<lb/>
<pb n="KR4d0219_WYG_036-9a"/>
涕泣伏念臣昔侍潛藩遂躋近弼迨今二十餘年同時<lb/>
際㑹之臣淪謝畧盡臣疾憊支離巋然獨存獲假餘息<lb/>
親見盛際然而再當鈞軸三備經幄卒無秋毫補報罪<lb/>
宜萬死陛下任人圖舊置相惟終使保首領以從先臣<lb/>
於地下固已幸甚又况異數明恩蔽由聖志奎文羲畫<lb/>
申賁晚途曠數十百年無與為比臣伏見在太宗皇帝<lb/>
神宗皇帝時有若韓王趙普潞公文彦博之將退也皆<lb/>
嘗賜御詩而不聞出於宸翰在仁宗皇帝時有若許公<lb/>
<pb n="KR4d0219_WYG_036-9b"/>
吕夷簡鄧公張士遜之告老也皆嘗賜御書而未嘗形<lb/>
於聖作豈繄具臣績用勿昭顧乃䝉被恩榮超冠古昔<lb/>
震悸隕越不遑夙夜竊不自揆敢昧死用普彦博夷簡<lb/>
士遜前比摹刻琬琰傳示無極庶幾萬邦黎民咸知聖<lb/>
主眷禮臣下如此惟勤丕應徯志以訖太平嵬嵬之功<lb/>
則臣尚足以贖空餐非據之罪於司敗也臣不勝大願<lb/>
淳熙九年正月癸未具位臣史某拜手稽首謹書<lb/>
　　跋御製入謝送行詩<lb/>
<pb n="KR4d0219_WYG_036-10a"/>
臣某以淳熙癸夘冬得請謝事旋有㫖用故事入謝明<lb/>
年春被㫖趣行以三月對四月辭自對至辭恩數隆赫<lb/>
臣某悉皇恐懇避多獲聴許於是賜御製詩一首以寵<lb/>
其歸倬乎雲漢不足以為光鏘乎咸韶不足以為美臣<lb/>
百拜以謝三沐以觀什襲以藏猶以為不克稱恩遇也<lb/>
躬自摹勒刻之琬琰且拜手稽首對揚王休曰前席之<lb/>
資及於衰朽陛下之好賢也推此心則竒材碩徳將接<lb/>
迹於朝路矣忠儻之求迨於閒退陛下之納諫也廣此<lb/>
<pb n="KR4d0219_WYG_036-10b"/>
志則嘉言明謨將日沃於宸聰矣願陛下無忘所以假<lb/>
寵老臣者以均被多士而致太平臣雖待盡畎畆以是<lb/>
為報其尚庶幾乎淳熙十一年十月日具位臣史某拜<lb/>
手稽首謹書<lb/>
　　跋御書明良慶㑹之閣<lb/>
臣伏自皇帝陛下毓徳潛藩以經入侍遭際興運代匱<lb/>
近司二十年間致位公保所賜手詔聖製充溢私篋年<lb/>
運而徃侵尋遲暮一旦先狗馬填溝壑銜恩弗報齎恨<lb/>
<pb n="KR4d0219_WYG_036-11a"/>
及泉遂以祿賜所積建閣於私第之東北阡用謹宸奎<lb/>
之藏不先以聞罪當萬死不謂乃䝉聖恩賜臣御書明<lb/>
良慶㑹之閣六大字及申命中使馳賜上方所製扁榜<lb/>
所以假寵臣者至深至厚臣竊惟恩畀閣名雖存故事<lb/>
然隆興以来輔相被賜則自臣始鏤金塗碧嵬嵬煌煌<lb/>
炳焕九霄震曜萬宇與榮河温洛之秘異世同苻衰瘁<lb/>
老臣死且不朽謹摹勒琬琰仍以墨本上之御府副在<lb/>
有司以待制詔頒付史官傳信後世臣不勝大願淳熙<lb/>
<pb n="KR4d0219_WYG_036-11b"/>
十二年正月望日具位臣史某拜手稽首謹書<lb/>
　　跋御草書舊學二字<lb/>
淳熙戊戌四月朔吉臣待罪右丞相上遣使至都堂傳<lb/>
宣賜臣御書舊學二字臣下拜跪受同列敬瞻羨嘆咸<lb/>
謂臣曰自古依光日月際㑹風雲未有如今日之盛者<lb/>
請鑱諸堅珉永為都堂榮觀臣曰不可昔商高宗嘗學<lb/>
於甘盤甘盤得道之士也授受之際必有一言深相感<lb/>
發故雖乆而念之不忘舊學之名甘盤受之則無愧如<lb/>
<pb n="KR4d0219_WYG_036-12a"/>
臣愚陋曩玷執經之列曽無絲髮上禆光明何可輙當<lb/>
此名矧敢掲諸政事之堂乎苐當什襲謹藏為家至寳<lb/>
暨告歸田里私竊自念雖臣孱瑣不足以仰承大賜然<lb/>
使聖主所以寵嘉愚臣之意不白於天下後世臣之罪<lb/>
大矣於是命工刻之以為子孫不朽之傳若夫草聖之<lb/>
精體備八法羣目聳觀龍蛇蜿蜒雲煙飛動則竭臣骫<lb/>
骳之文不能形容萬分之一姑敘拜賜之嵗月云嵗在辛<lb/>
丑十月望日具官臣史某拜手稽首恭書<lb/>
<pb n="KR4d0219_WYG_036-12b"/>
　　跋御真書舊學二字<lb/>
淳熙戊申夏六月辛夘皇帝遣使再賜臣以舊學二字<lb/>
仍宣諭曰曩所賜字筆畫微草今易以楷奎壁之光薦<lb/>
燭蓬蓽縉紳聳瞻歎未曽有臣下拜登受仰戴隆恩未<lb/>
知報所臣竊念自思嵗在戊申再塵右輔嘗䝉此賜迨<lb/>
今十稔復拜珍貺從天而降罔測厥繇仰惟陛下孝徳<lb/>
純篤冠冕百王不取漢景從父之令躬執通䘮覬收商<lb/>
宗夢弼之祥共凝至治念昔商宗之恭黙葢思甘盤所<lb/>
<pb n="KR4d0219_WYG_036-13a"/>
傳之道天監精誠賚以傅説故方宅憂軫記微臣有及<lb/>
於此臣夙以淺陋獲事初潛執經佔俾譬之爝火螢光<lb/>
不足上禆日月之華耀安敢仰當甘盤舊學之名臣知<lb/>
陛下市腐骨將以致絶足也然臣今日觀股肱大臣朝<lb/>
夕納誨百僚庶尹俊乂如林則光輔中興伐鬼方朝諸<lb/>
侯以成嘉靖之功如運之掌固不俟形諸夢寐訪諸巖野<lb/>
而聖心猶惓惓若此豈非徳日又新尚賢不已以至於<lb/>
斯乎在易大有上九之辭曰自天祐之吉无不利繫辭<lb/>
<pb n="KR4d0219_WYG_036-13b"/>
謂履信思順又以尚賢是以獲兹利也臣謹奉宸章勒<lb/>
之樂石昭示億世使咸知聖主享天之祐於萬斯年實<lb/>
又以尚賢之效此臣區區歸美之志也具官臣史某拜<lb/>
手稽首恭書<lb/>
　　跋徐明叔為張達權篆正心誠意樂天知命八字<lb/>
右八字刑部徐公為錢塘張君達權作初刑部㳺鄞達<lb/>
權乃求榜其池臺館字而以是請士之為致知格物無<lb/>
方無體之學者徃徃聞而喜之今又取石他山深刻以<lb/>
<pb n="KR4d0219_WYG_036-14a"/>
傳逺後之覽者能推原本㫖確有所得俾不為屋壁長<lb/>
物乃其志也<lb/>
　　跋趙宗正詩<lb/>
曩讀公詩歎其雄深幽逺有魏晉間一種風味殆非後<lb/>
世詩流晚從公之孫樂善遊出公所為行狀自言嗜詩<lb/>
齊宋而下弗好於是益知前者非過論也紹興庚午臘<lb/>
月四明史某書於真隠齋<lb/>
　　跋趙恭夫所藏焦公路帖<lb/>
<pb n="KR4d0219_WYG_036-14b"/>
頃聞焦公路先生山東一布衣聲稱滿朝丞相趙公元<lb/>
鎮欲薦不可尊禮之甚隆心深慕焉洎公路寓四明大<lb/>
涵山之麓人頗籍籍道公路家居修容妻子不見少懈<lb/>
出與物接規矩古禮徃徃見笑於世俗夷俟倨肆者不<lb/>
變也於是始得一見望之儼然即之温然則心已服及<lb/>
聆其言接其意乃有大過人者信乎名下無虛士也今<lb/>
公路雖徃一時從學尚遵禮法如公路無恙時去而仕<lb/>
官反鄉曲人之見之不問皆知其為焦公弟子玉牒恭<lb/>
<pb n="KR4d0219_WYG_036-15a"/>
夫尤其上列出此帖以求跋三復斯文如見公路紹興<lb/>
辛已元夕後二日四明史某跋<lb/>
　　跋李季可百説<lb/>
季可百説如蜂房醞蜜中邊皆甜食者能知其採擷衆<lb/>
芳飄泊乎風煙雨露之變得之勤而成之不易庶乎㫖<lb/>
其餘味季可洛人居錢塘城中一室空空無有惟作書<lb/>
史活計即之似無意於世者至語用兵理財治劇之方<lb/>
亹亹有緒乃知季可不為無用之學使得行其學百説<lb/>
<pb n="KR4d0219_WYG_036-15b"/>
殆其善者機也紹興辛已六月吉日四明史某書<lb/>
　　跋胡元髙之父譔宣聖編年<lb/>
余頃得此書於大學不知誰所為嘗跋其後曰釋家者<lb/>
流能以佛之終始作為成道記吾中國聖人堂堂言行<lb/>
著在六籍百家學者不能萃為一書以貽後世視之寧<lb/>
無愧今此書殆是補亡深合鄙志為之擊節雖然聖人<lb/>
之道施諸父子之仁君臣之義夫婦之别長㓜之序朋<lb/>
友之信涵浸斯民厯千萬世民之飲食起居無日不與<lb/>
<pb n="KR4d0219_WYG_036-16a"/>
聖人接尚何待窺陳迹於方冊間耶余於此取其顛末<lb/>
貫穿該括無遺其愛慕聖人與子貢築室獨居之心無<lb/>
以異也乾道癸已余為福州京西漕使胡君仰遣价求<lb/>
跋於某始知此書乃其先君子作於是敬述前語以遺<lb/>
之秋七月望日鄮峯真隠史某跋<lb/>
　　跋淮寧趙史君檄張邦昌書稿<lb/>
靖康之難公以宗英之傑貽尺紙引大義使僭偽縮手<lb/>
逡巡退聴神器有歸卒成恢復算計見效不在平勃李<lb/>
<pb n="KR4d0219_WYG_036-16b"/>
郭下其與朱虛侯葢異日同道也劉歆輩而在或見此<lb/>
書必當羞死淳熙辛丑閏月吉日四明史某敬書<lb/>
　　跋趙伯山從駕詩<lb/>
承平時乗輿享原廟必因宫觀謂之帶過靖康初政軍<lb/>
旅事叢罷之此詩葢作於宣和間故都全盛氣象與夫<lb/>
一時風流人物之勝猶可想也淳熙辛丑中元真隠居<lb/>
士史某跋<lb/>
　　跋米元章帖<lb/>
<pb n="KR4d0219_WYG_036-17a"/>
元章字畫見之刻石猶欲飛動恨生晚不及觀其落筆<lb/>
縦横於淮山樓上也淳熙八年秋七月望日真隠居士<lb/>
史某跋<lb/>
　　跋陳忠肅公謝表稿<lb/>
紹聖元符間京卞方用事卞嘗取其外舅荆國王公日<lb/>
録潤色以傅㑹國是其中多詆誣神祖識者憤之而不<lb/>
敢言忠肅陳公懼後世信然乃奮不顧為書數萬言力<lb/>
闢其非是名尊堯集雖流離竄逐不利其身而抵排攘<lb/>
<pb n="KR4d0219_WYG_036-17b"/>
斥不絶諸口卒使羣隂解散神祖之功徳嵬嵬昭若日<lb/>
月其視孟氏辨楊墨韓氏黜佛老殆無以異某生恨晚<lb/>
不及識公然逮事先祖太師備聞公之貶四明也嘗與<lb/>
游從幽居南藍裘葛不足蔽體簞瓢不能繼日人不堪<lb/>
其憂而公温然盛徳之容了無愠色笑談舒愉若被文<lb/>
繡而飽膏梁者暨并謫台城欣然就道臨岐摻袂猶以<lb/>
京卞為憂非其所存介然不渝安能甘此此正特立獨<lb/>
行窮天地亘萬世而不顧者也蔣君如晦四明佳士自<lb/>
<pb n="KR4d0219_WYG_036-18a"/>
其先世與公有舊得公手染謝表藏之筆畫遒勁言辭<lb/>
懇惻某再拜以視如覿公面喜幸之餘輒附名巻末淳<lb/>
熙甲辰初伏具位臣史某敬書<lb/>
　　跋張功父詩<lb/>
綸言褒予正遭逢底事思歸作蠧蟲未信夏畦三日雨<lb/>
能勝秋浦一絲風英英尊府分符譽燁燁先曽衛社功<lb/>
寄語夫君當勉勵不耕何以望時豐淳熙丁未開鑪日<lb/>
予過竹院曇師方摘紙為和章以勉臨安通守張君功<lb/>
<pb n="KR4d0219_WYG_036-18b"/>
父予亦戯筆擬作示曇發一笑擲去後數日鄉友張吕<lb/>
道貽書寄以功父詩求予跋予方病未能也乃索前稿<lb/>
附之巻尾真隠居士跋<lb/>
　　跋閒樂先生論金陵日厯書<lb/>
尊君人臣之忠責善友朋之義閒樂先生此書可謂兩<lb/>
盡淳熙戊辰上已先生孫昌年為明之錄㕘不鄙獲埀<lb/>
示再拜一觀悚然敬慕其在於昔夷恵清和百世聞風<lb/>
尚皆興起矧親目忠義之言耶<lb/>
<pb n="KR4d0219_WYG_036-19a"/>
　　跋楊廷秀秘監張魏公配享議<lb/>
予觀此書敷敘條暢有作者闗鍵世方寳其文章予獨<lb/>
取其節槩古人於知巳漆身吞炭後世徃徃不然縱未<lb/>
彎弓下石其不面譽背毁者幾希此孟子語智之於賢<lb/>
者必歸之命也忠獻張公亡乆矣今日忽有一國士報<lb/>
者可謂鳯鳴朝陽夫張之知楊不過吹噓奬進猶報之<lb/>
如許使國家而用斯人肯負吾君乎此予所以重其節<lb/>
槩也予平生受無垢先生張公之知至今寢飯不忘然<lb/>
<pb n="KR4d0219_WYG_036-19b"/>
猶未知報所因有感於斯文故書<lb/>
　　跋修法師釋氏通紀<lb/>
浮屠徳修少從仙林洪濟聴慈恩法已而更衣學禪辨<lb/>
道之餘能以筆墨誌其祖之始䘚與夫先世傳授後業<lb/>
紹承編年類事凡華言梵語書籍所載碑刻所存無不<lb/>
蒐獵十年成書目曰釋氏通紀求跋於予予問曰無褒<lb/>
貶否對曰無之予嘉其不敢佔越擅史氏褒貶故為之<lb/>
過目焉夫修佛之徒也能集其祖之緒期不墜將来由<lb/>
<pb n="KR4d0219_WYG_036-20a"/>
周迄今幾世幾年使觀者如指諸掌其用心亦勤矣吾<lb/>
儒學聖人道貫穿古今固不乏人其間綴緝章句第取<lb/>
青紫問先聖之始䘚後學之傳紹徃徃有不知者得無<lb/>
愧於斯乎予非譽修葢欲勉吾徒之弗逮者淳熙已酉<lb/>
重陽日真隠居士史某書<lb/>
　　跋易道士贈育王光老頌<lb/>
逺陸相遇目擊道存兹雖善頌須是饒舌然不如是又<lb/>
何以發淵明一笑耶淳熙巳酉下元日鄮峯真隠因過<lb/>
<pb n="KR4d0219_WYG_036-20b"/>
寳奎偶見戯書其後<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鄮峯真隠漫錄巻三十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鄮峯真隠漫錄巻十五</head> <lb/>
    <p>
<pb n="KR4d0219_WYG_015-1a"/>
欽定四庫全書<lb/>
　鄮峯真隠漫錄巻十五<lb/>
　　　　　　　　　　　　　宋　史浩　撰<lb/>
　表<lb/>
　　代叔父再辭簽書樞密院事表<lb/>
能薄望輕自知甚白恩隆命確退揣難安輙冒天聴再<lb/>
陳愚悃中謝伏念臣性惟朴野年復衰遲素於榮利之<lb/>
塗莫起僥踰之望誤䝉聖造進擢言官曽不淹時已登<lb/>
<pb n="KR4d0219_WYG_015-1b"/>
上列毎覩虛心而納諫常思殞首以酬恩寸效未施輿<lb/>
言可畏方自虞於曠斥詎可冒於寵靈矧貳樞庭實陪<lb/>
政府豈容濫受以玷明揚雖力貢於懇私迄未承於俞<lb/>
㫖氷淵是懼啓處靡遑伏望皇帝陛下曲珍睿慈俯矜<lb/>
愚守推至仁於從欲收成命於已行臣雖蒲栁之姿猶<lb/>
冀涓塵之報<lb/>
　　代叔父辭兼權參知政事表<lb/>
進陪樞轄已荷殊恩超贊化鈞更䝉真寵欲反髙明之<lb/>
<pb n="KR4d0219_WYG_015-2a"/>
聴輙傾危迫之誠中謝伏念臣蚤玷儒流獲叨仕進寖<lb/>
當晩景曽乏能稱指富貴如在雲霄量分守自甘藜藿<lb/>
兹幸明良之相遇遂欣選用之盡公擢孤蹇之衰蹤置<lb/>
公明之近列聖君無諫諍之事謬長七人邊陲絶兵革<lb/>
之謀濫陪二府疊冐鴻恩之渥方包鵜翼之羞敢料宸<lb/>
衷愈推榮典雨露未收於膏澤肺肝再進於忱辭伏望<lb/>
皇帝陛下察臣素匪其人憐臣本無佗望許逡巡而引<lb/>
避庶彈劾之未加恭俟俞音少安愚分<lb/>
<pb n="KR4d0219_WYG_015-2b"/>
　　辭參知政事表<lb/>
出綸甚寵驚超擢之非常瀝懇莫回愧精誠之未至中<lb/>
謝伏念臣奮身寒苦承學空疎初無汗馬之勞偶際飛<lb/>
龍之運堯以是道傳舜欣大啓於昌期尹有一徳暨湯<lb/>
方仰成於近弼豈容衰懦輙與政機伏望皇帝陛下察<lb/>
譾薄之難勝憐疲駑之弗逮特收誤寵以穆師言國論<lb/>
參陪儻逭妨賢之誚禁林近密非無報徳之階<lb/>
　　辭右僕射表<lb/>
<pb n="KR4d0219_WYG_015-3a"/>
需章上達冀推從欲之仁批詔下頒未遂由衷之請仰<lb/>
勤訓勉冞劇震驚中謝伏念臣遭遇異恩參陪近弼顧<lb/>
寵靈之疊至知分量之易盈惓惓㣲誠每每懐懼是以<lb/>
牢辭進秩力避本兵曲荷天地之容皆從螻螘之願比<lb/>
有負薪之疾亟圖解組之歸不惟眷留且復明陟雖亞<lb/>
輔久聞於虚席而西樞巳慶其得人併以委臣仍兼錫<lb/>
土退思綿薄曷稱登崇伏望皇帝陛下畧反汗之小嫌<lb/>
矜籲天之至懇疇咨宿望協濟治功庻全聖主知人之<lb/>
<pb n="KR4d0219_WYG_015-3b"/>
明亦盡㣲臣量巳之義<lb/>
　　第二表<lb/>
洊布愚衷未回聰聴揆兹方寸之地實匪飾辭豈伊咫<lb/>
尺之天而弗下耳中謝伏念臣奮身孤逺逢世休明横<lb/>
草之功初無可錄遺簮之舊偶荷見收既拔擢之非常<lb/>
知顛隮之必至然而位寖髙而責大恩愈重而命輕有<lb/>
所報醻實忘生死每於奏事論及邊防謂坐銷鋒鏑之<lb/>
憂在先固金湯之守然後大明中國之義以行王者之<lb/>
<pb n="KR4d0219_WYG_015-4a"/>
師繼列聖好生惡殺之至仁成吾君寢兵措刑之本㫖<lb/>
雖處心積慮之若此終圖事揆功之蔑如幽屏是宜具<lb/>
瞻曷稱鳳覽輝而下集方多士之朋來驥伏攊以自憐<lb/>
嗟壯心之非昨伏望皇帝陛下明照黜陟覆獲始終姑<lb/>
專任元輔以責成功或改命真材而慰輿論曲安蕞陋<lb/>
俾免傾危貳政機衡尚匪久居之地賜歸田里終祈全<lb/>
廣之恩<lb/>
　　辭知福州表<lb/>
<pb n="KR4d0219_WYG_015-4b"/>
成命始行已籲天而祈免俞音尚閟尤蹐地以懐憂再<lb/>
敢布於危衷庶必回於淵鑑中謝伏念臣猥縁䑕技獲<lb/>
際龍飛未閲一朞已躋次輔自審輿情之未服亟辭柄<lb/>
任以遄歸旋被洪恩起尸大郡效未殫於絲髪寵以畀<lb/>
於旌旄福淺生災哀深茹苦方免素冠之即吉遽頒紫<lb/>
詔以陞榮福唐南服之鉅藩星婺魏邸之同鎮退循微<lb/>
分皆所不安遂亟上於函封乃曲加於廷渙符仍閩部<lb/>
節易章川豈伊孱病之餘獲此便蕃之錫雖伸懇避未<lb/>
<pb n="KR4d0219_WYG_015-5a"/>
賜矜從伏望皇帝陛下照以無私諒其非據收還大號<lb/>
改授耆英庶令衰瘁之身獲免顛冥之禍<lb/>
　　辭開府儀同三司表<lb/>
恭承出綍未孚再瀆之言輙用循牆更致三辭之悃中<lb/>
謝伏念臣愚無一得才乏寸長偶依日月之末光獲際<lb/>
風雲之嘉㑹中更閒退兩寄蕃宣兹入奏於楓宸遂同<lb/>
儀於槐揆在昔之元勲盛徳尚莫敢居如臣之綿力薄<lb/>
材豈宜冒處矧今圖治正欲循名内而奉法之臣修明<lb/>
<pb n="KR4d0219_WYG_015-5b"/>
政事外有翰邦之士屏蔽封疆不敢空言專要成效願<lb/>
寢惟行之令佇旌特異之功豈伊㣲臣敢當是寵伏望<lb/>
皇帝陛下深憐懇惻即賜允俞倘矜潛邸之舊勞尚畀<lb/>
名城而共理巳為過分更復何求其將相之重權暨土<lb/>
田之多賦實為僥冒覬賜收還<lb/>
　　辭郊祀大禮加食邑表<lb/>
囊奏上陳冀回淵鑑綸言下逮尚閟俞音輙伸傴僂之<lb/>
辭再瀆崇髙之聴中謝伏念臣逢時盛際䝉國異恩寖<lb/>
<pb n="KR4d0219_WYG_015-6a"/>
登台鼎之司洊被侯藩之寵屬圜壇之肆類阻預執籩<lb/>
暨宣室之受釐迺䝉均貺方上投閒之請敢饕増邑之<lb/>
榮聞命靡遑拊躬罙懼伏望皇帝陛下亟收成渙俯狥<lb/>
愚衷豈特㣲臣獲免空餐之誚庶令羣下皆無茍得之<lb/>
心<lb/>
再陳尺奏少達寸誠祈寢誤恩庶逃清議荷王言之薦<lb/>
降曽天聽之未孚奉牘周章捫心惶懼中謝臣聞自昔<lb/>
有國必務施恩加地所以賞功徳之成豈應易得多邑<lb/>
<pb n="KR4d0219_WYG_015-6b"/>
所以惜名器之重亦不濫加臣猥以庸虚久叨榮寵老<lb/>
不知止坐糜廩稍之優病且未瘳莫效涓埃之報敢意<lb/>
均釐之大賚遽加置散之陳人受則無功辭宜獲命伏<lb/>
望皇帝陛下闡淵衷而下燭知慶典之大隆特亮臣愚<lb/>
素非矯偽俯回天鑑許賜矜從疊此輸誠期於得請<lb/>
　　辭少保醴泉觀使侍讀表<lb/>
囊封薦貢覬渙號之必還天聴益髙仰俞音之尚閟疊<lb/>
奉丁寧之訓彌深感懼之私不避重誅敢伸三瀆中謝<lb/>
<pb n="KR4d0219_WYG_015-7a"/>
竊以攷本朝之故實起諸老於退閒或容納節以歸未<lb/>
始遷官而召一時鉅望有若昌期奕世象賢無如公著<lb/>
雖結知之特厚曽是禮之未聞敢期獨斷以敷恩遽為<lb/>
𤨏材而創見謂賞潜藩誦説之益則臣無博聞彊識以<lb/>
開寤於淵聰謂酬初政輔弼之勞則臣無竒謀碩畫以<lb/>
規恢於逺馭已自知其非據人尤謂之不然況臣老止<lb/>
形存病惟骨立徒縁軫記未許休官兹假寵以過優顧<lb/>
何功而可稱伏望皇帝陛下闡皇天祐物之眷推慈父<lb/>
<pb n="KR4d0219_WYG_015-7b"/>
愛子之情既益厚於殊私亦何庸於好爵願寢惟行之<lb/>
令用恊僉言庶令垂盡之年獲安愚分由𠂻之懇得請<lb/>
為期<lb/>
　　再乞休致表<lb/>
奏函上達祈亟就於休閒詔札下頒猶未孚於懇欵輙<lb/>
伸再瀆仰冀曲從中謝竊以國張亷恥之維士明進退<lb/>
之義出為委質不有其身歸曰乞骸始致其事茍昧夜<lb/>
行之鐘漏曷全晩景之桑榆伏念臣性識不明材能無<lb/>
<pb n="KR4d0219_WYG_015-8a"/>
取偶逢休運躐寘華塗當軸秉鈞有類積薪而居上建<lb/>
旄易鎮初無彊草以論功儀巳視於公槐班更聨於孤<lb/>
棘向也知難而去國兹焉被命以造朝既疊冒於寵光<lb/>
復屢陪於閒燕涓塵未報筋力先衰悵來日之無多苦<lb/>
沈痾之不赦願辭厚祿以逭餘災伏望皇帝陛下垂鑒<lb/>
由衷推仁從欲許上還於印組俾退伏於田廬敢希前<lb/>
輩之髙蹤自崇清節實賴大君之隆施少益頹齡<lb/>
　　辭右丞相表<lb/>
<pb n="KR4d0219_WYG_015-8b"/>
避權有請昔已幸於矜從注意益隆今忽聞於播告既<lb/>
控辭而未獲敢瀝悃以載陳中謝伏念臣本乏異能偶<lb/>
逢興運夤緣初政僥冒近司揣已無一日之長旋知引<lb/>
退去國餘十年之久何意復來獨荷記憐俾從收召髙<lb/>
官厚禄經緯已愧於素餐綿力薄材揆席豈容於濫處<lb/>
惟藹藹王人之吉具赫赫師尹之瞻内有邇臣外多耆<lb/>
徳倘擢居亮采足仰副於責成詎使衰蹤獨妨賢路冲<lb/>
申倍於井賦仍進啓於國封被數特優循涯曷稱伏望<lb/>
<pb n="KR4d0219_WYG_015-9a"/>
皇帝陛下乾坤覆育日月照臨察臣齒髪之已衰憫臣<lb/>
筋骸之難彊亟收還於渙命庶允穆於師言執造化之<lb/>
權既自列其非分侍清間之燕尚得誦於所聞<lb/>
　　第二表<lb/>
囊封薦貢祈免誤恩綸詔載頒未孚危悃輙露再三之<lb/>
凟仰干咫尺之威中謝臣竊以股肱之臣腹心所寄若<lb/>
古有訓雖曰圖任舊人以試罔功則亦焉用彼相伏念<lb/>
臣材非俊茂學本荒疎適丁繼照之辰乃玷代天之職<lb/>
<pb n="KR4d0219_WYG_015-9b"/>
靡懐固位確意尊君搜舉賢才講明理道欲輔成於自<lb/>
治將基本於外攘方施覆簣之功巳沸鑠金之論保全<lb/>
覆䕶獨荷恩隆擺脱歸休幾如痛定每思慮之所及雖<lb/>
魂夢以猶驚矧屬暮途耄矣無能為也追惟曩日一之<lb/>
其可再乎伏望皇帝陛下矜其衰殘察其畏怯深念鈞<lb/>
衡之重勿私簮履之㣲垂拱仰成别選碩大光明之士<lb/>
算計見效决收穹崇博厚之勲<lb/>
　　乞解罷機政表<lb/>
<pb n="KR4d0219_WYG_015-10a"/>
危悃上陳投閒是請温詞下逮賜可未聞輙干難犯之<lb/>
威敢罄不移之守中謝伏念臣素無他技徒抱樸忠年<lb/>
巳過於乗車所宜請退老當知於納禄再冒寵靈外虧<lb/>
止足之風内蹈滿盈之戒既聖主曲憐於舊物顧㣲臣<lb/>
敢愛於餘生不量精力之衰覬竭涓塵之報而臣病淪<lb/>
肌骨景迫桑榆兩耳聵聾每懼敷陳之誤百骸罷憊不<lb/>
勝拜跪之勞痛楚相仍形神俱耗畫廢餐而懐愧夜輟<lb/>
寢以興思建國家宏逺之圖本非所及躬簿書期㑹之<lb/>
<pb n="KR4d0219_WYG_015-10b"/>
職今又弗能是令論道之私迺作飬病之地自知甚確<lb/>
决去為宜伏望皇帝陛下賜並堪輿恩覃簮履念臣進<lb/>
退之義豈有他腸察臣悃愊之私實慙尸位許解機衡<lb/>
之任俾收藥石之功庶保殘軀以全晩節<lb/>
　　第二表<lb/>
衰病乞休既輸䖍確温言申命未即允俞輙忘抵冒之<lb/>
誅用竭兢危之悃中謝伏念臣奮身寒苦遭世盛明方<lb/>
聖主乗乾出震之初膺弼臣當軸秉鈞之寄略無涓埃<lb/>
<pb n="KR4d0219_WYG_015-11a"/>
之補迄遂丘園之歸然猶秘殿陞華真祠賦祿兩更旄<lb/>
節薦領藩方晩加亞保之崇資首冠西清之近侍極數<lb/>
十嵗久虚之典為一介臣埀老之榮敢期睿眷之非常<lb/>
更念朴忠之有素忽拜絲綸之寵再專鼎鼐之司疾恙<lb/>
寖加何以專裁於庶政罷癃巳甚難乎觀示於逺人一<lb/>
夕屢興終食三喟倘有誤於國事實深累於上知伏望<lb/>
皇帝陛下念機務之惟艱察誠心之莫奪俯矜朽憊曲<lb/>
賜保全鳳覽徳而下之别求耆哲馬問途而老矣尚佚<lb/>
<pb n="KR4d0219_WYG_015-11b"/>
餘年<lb/>
　　第三表<lb/>
封章屢上既盡布於腹心宸眷特隆尚曲存於體貎念<lb/>
愚誠之已迫懼淵聽之未孚輙復控陳冀䝉矜惻中謝<lb/>
臣竊以事君專於委質狥國在於忘身死且不辭病亦<lb/>
奚恤誠以股肱之宣力貴乎精神之折衝茍省决之間<lb/>
或至於昏迷則設施之計不勝其差謬矧四海九州之<lb/>
廣有一日萬幾之繁倘禆贊之或虧雖糜捐而何益每<lb/>
<pb n="KR4d0219_WYG_015-12a"/>
思及此深切自驚伏念臣久此支離寖成沈痼入而退<lb/>
食難窮鴈鶩之文書出則戴星不耐風霜之途路惟聖<lb/>
主尚憂勤而圖治顧㣲臣敢暇逸以偷安既殫匪懈之<lb/>
勞遂抱弗瘳之疾詎有代天理物之地乃容尸禄養痾<lb/>
之人故此祈哀必期賜可伏望皇帝陛下皇明委照洪<lb/>
造曲成察臣重任之難堪憫臣孱軀之已瘁許從罷免<lb/>
乞遂休閒雖來日無多莫報聖恩之大然餘生未泯願<lb/>
觀徳化之成<lb/>
<pb n="KR4d0219_WYG_015-12b"/>
　　進玉牒再辭加食邑拜轉官回授表<lb/>
輯令典於熈朝誤頒賞秩控忱誠於丹扆尚閟俞音不<lb/>
勝跼蹐之情輙罄頻煩之凟中謝伏念臣猥叨帝奬再<lb/>
入宰司居懐竊位之憂未知報稱敢冒懋官之寵自速<lb/>
滿盈矧茂揚萬世之休蓋盡出羣英之力衍金枝於三<lb/>
祖之下積日既深著玉牒於十載之間留心亦久臣偶<lb/>
縁末至適㑹垂成莫逃尸素之譏豈有僥踰之望爰田<lb/>
増賦叨受禄之無功私屬疎榮懼得名之非據疊是異<lb/>
<pb n="KR4d0219_WYG_015-13a"/>
眷尤當力辭伏望皇帝陛下大擴皇明俯昭愚悃亟還<lb/>
綸命庶無虚授之嫌允穆師言終免傷亷之誚<lb/>
　　第二表<lb/>
叨承渙渥力控危詞申錫温言未䝉賜可輙罄不移之<lb/>
悃屢干難犯之威中謝竊以賞逮有功所以勵僥覦之<lb/>
俗化行自近乃能興謙遜之風故公朝不取於濫恩而<lb/>
君子尤戒於茍得臣雖至陋理亦粗明倘因總職之㣲<lb/>
勞輙冒出綸之殊寵既自乖於清議曷躬率於庶僚伏<lb/>
<pb n="KR4d0219_WYG_015-13b"/>
望皇帝陛下深滌倖源益隆主柄再命傴而三命俯冀<lb/>
曲諒於愚誠大臣法而小臣亷庻少禆於治體<lb/>
　　經脩會要再辭轉官表<lb/>
疏恩行賞本酬修纂之勤就第投間敢冒褒崇之秩自<lb/>
知既白焉得無詞輙干咫尺之威用致再三之凟中謝<lb/>
竊以爵禄所以勵世名器不可假人故在至明之朝尤<lb/>
嚴責實之舉茍無濫吹斯曰當功如臣者愚且無庸老<lb/>
知戒得蚤縁幸㑹獲偶昌期既覩潛藩新又新而作徳更逢<lb/>
<pb n="KR4d0219_WYG_015-14a"/>
初政聖繼聖以重光雖皇風蕩蕩以難名然青史班班<lb/>
而可攷爰輯猷為之美别成㑹要之書謂以日繫月也<lb/>
萬年必至於浩穰倘因類分門也一見能知其梗槩臣<lb/>
曩叨當軸遂玷提綱未施載筆之勞旋有乞身之請逮<lb/>
簡編之大備皆廊廟之羣公且彼合推恩尚爾力辭則<lb/>
臣雖回授亦難祗命伏望皇帝陛下覆昏而植有禮輔<lb/>
徳若天親賢而下無能致嚴如父但詔諸儒而拜賜特<lb/>
遺孤迹以示公亟收出綍之恩終遂循牆之避<lb/>
<pb n="KR4d0219_WYG_015-14b"/>
　　經修㑹要辭轉官回授表<lb/>
賞逮罔功屢形巽牘澤流後裔敢冒渙恩更此輸誠終<lb/>
期賜可中謝伏念臣本無一得尤乏三長偶承中袐之<lb/>
羣英恭纂初元之懿績猥塵亷總曽無歳月之淹繼即<lb/>
退閒曷有涓埃之效兹告成於冊典忽濫進於官資力<lb/>
控懇辭未回聰聽雖曰特貤於私室是亦下錫於㣲臣<lb/>
惟叨踰非所敢安故煩凟不能自已伏望皇帝陛下區<lb/>
分勞逸旌别幽明察臣無預於討論憫臣粗知於止足<lb/>
<pb n="KR4d0219_WYG_015-15a"/>
即寢惟行之令用彰無黨之公<lb/>
　　辭少傅表<lb/>
上投閒之請方幸天從疏絶等之恩遽聞廷告荷始終<lb/>
之垂眷至感悸之交懐輙罄誠忱載干聰聼中謝臣竊<lb/>
以貳公𢎞化夙推亞傅之聨仗節建旄特峻中權之寄<lb/>
繄將相之兼領為搢紳之至榮矧令尸祿於内祠復許<lb/>
執經於便殿考聖世累朝之故事非元勲盛徳而弗居<lb/>
豈容遲暮之途併冒便蕃之寵重惟𤨏質兩踐臺司執<lb/>
<pb n="KR4d0219_WYG_015-15b"/>
效篾聞惟日負曠瘝之懼沈痾寖劇迺力辭機務之煩<lb/>
既獲從均逸之安敢更拜非常之渥伏望皇帝陛下廓<lb/>
乾坤之造昭日月之明不忘念舊之誠深諒由衷之悃<lb/>
寢殊榮於非據止成命於已行倘遂懇辭或弭滿盈之<lb/>
釁庶因休養迄全疲瘁之軀<lb/>
　　第二表<lb/>
聖主推厚下之仁特頒異數臣子鍳有終之吉確守愚<lb/>
誠敢洊布於懇詞冀必回於淵聽中謝伏念臣猥緣宿<lb/>
<pb n="KR4d0219_WYG_015-16a"/>
恙祈解繁機睿眷曲從俯念桑榆之晩㣲軀幸㑹獲全<lb/>
樗櫟之生方期收加劑之功迺遽有揚廷之命且避權<lb/>
本蘄逺寵乃陞華顯之班而上印所以丐休猶竊䆳嚴<lb/>
之直其於進退出處之際殊失辭受取舎之宜茍冒昧<lb/>
以輙居實叨踰而無恥外難逃於公議内有愧於初心<lb/>
伏望皇帝陛下獨總威權謹司名器寢出綸之明命畧反<lb/>
汗之小嫌倘未忘敝履之餘不容遐棄願始賦真祠之<lb/>
祿俾侍燕私庶循止足之規不速貪饕之誚<lb/>
<pb n="KR4d0219_WYG_015-16b"/>
　　三朝寳訓終篇辭轉官回授表<lb/>
求免而許貤恩大非初志不授而將遺後裔同是洪私何<lb/>
以辭為其實一也輙貢兢兢之懇仰干赫赫之威中謝<lb/>
伏念臣本乏他長亦無素學猥繇攀附驟被光榮未殫<lb/>
一得之愚巳處三孤之烈既慙尸素復懼滿盈毎自誓<lb/>
於胷中曽不知其死所假令捐軀而畢命寧敢依違矧於<lb/>
進讀以終篇初無勞苦亟承下詔俾遂遷官瀝肝膽以<lb/>
披投雖蒙洞照畀絲綸而回授猶未全孚伏况臣子弟<lb/>
<pb n="KR4d0219_WYG_015-17a"/>
闔門親姻兩族或服勤於州縣或充職於京師曷以堪<lb/>
之不啻足矣倘或更貪於醲賞其如可畏之多言伏望<lb/>
皇帝陛下曲軫皇慈大明哲鑒物嫌太盛知已極於僭<lb/>
踰寵至若驚願且安於静退<lb/>
　<lb/>
　<lb/>
　<lb/>
　<lb/>
<pb n="KR4d0219_WYG_015-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鄮峯真隠漫録巻十五<lb/>
</p>
<p>
</p>
  </div>
</body>
</text>
</TEI>
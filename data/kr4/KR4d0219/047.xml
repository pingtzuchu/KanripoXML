<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鄮峰真隠漫録巻四十七</head> <lb/>
    <p>
<pb n="KR4d0219_WYG_047-1a"/>
欽定四庫全書<lb/>
　鄮峰真隠漫録巻四十七<lb/>
　　　　　　　　　　　　　宋　史浩　撰<lb/>
　詞曲<lb/>
　　望海潮<hi>叔父知縣慶宅并章服</hi>
煙籠香徑霞舒花砌東君繡出芳辰蝶羽弄鶯聲囀巧<lb/>
嬉嬉舞態歌唇綸制出嚴宸曳曜春品服榮錫緋銀向<lb/>
此華塗要路顔色倍精神　珠簾碧甃方新有蘭堂<lb/>
<pb n="KR4d0219_WYG_047-1b"/>
快目水榭通津玉斚蘸醴金蚪靄翠輪蹄盡集簪紳偕老<lb/>
指雙椿望武林咫尺同上青雲異日重為此㑹應作鳯池<lb/>
人<lb/>
　　　二<hi>汪漕慶壽</hi>
煙濃栁徑霞蒸花砌春深特地芳辰蝶侣鬬狂鶯弄巧<lb/>
嬉嬉舞態歌脣西圃集簪紳正桂薫蘭玉天壽松椿競<lb/>
捧瑶觥瀲灔來祝縱心人　當年輟侍嚴宸有星軺問<lb/>
俗熊軾臨民康阜政成蕃宣治美歸休燕處申申行慶<lb/>
<pb n="KR4d0219_WYG_047-2a"/>
紫泥新起釣璜國老東海之濵屈指重開此宴應已拜<lb/>
平津<lb/>
　　三<hi>慶八十</hi>
熊羆嘉夢風雲亨㑹磻溪應卜之年黄菊萃英紅茰釀<lb/>
馥安排預賞芳筵環珮擁神仙向粉額兩字金縷紅鮮<lb/>
最好花裀展處雙鳯舞翩翩　人人競擘香牋燦珠璣<lb/>
溢目祝頌無邉彭祖一分莊椿十倍千秋未足多言日<lb/>
馭且停鞭把燕閒歡樂分付壺天笑享親朋歳歳春酒<lb/>
<pb n="KR4d0219_WYG_047-2b"/>
慶團圓<lb/>
　　感皇恩<hi>叔父慶宅并章服代作</hi>
徤卒走紅塵芝封飛到金縷斜斜印三道舞鸞翔鳯猶<lb/>
帶御爐煙褭茜衣新象笏銀章好　對此況當鶯花繚<lb/>
繞畫棟翬翬映蓬島繡簾初捲共指松椿偕老皓歌拚<lb/>
爛醉金樽倒<lb/>
　　二<hi>收燈後㑹老</hi>
風雨攬元宵收燈方了深院紅蓮尚圍繞徳星同聚更<lb/>
<pb n="KR4d0219_WYG_047-3a"/>
有祥光交照始知真洞府春長好　應是化工偏憐衰<lb/>
老賸把青藜作榮耀正須沉醉拚却玉山頻倒寄言更<lb/>
漏子休催曉<lb/>
　　滿庭芳<hi>叔父慶宅并章服代作</hi>
烘錦花堤鋪錦栁巷曉來膏雨初晴畫堂初建碧沼映<lb/>
朱楹最好芙蓉繡縟交輝敞孔雀金屏那堪更華裾滿<lb/>
座和風動歡聲　冰清真美行棠隂善政槐市髙名今<lb/>
朝消得茜服光榮況是齊眉並壽誰云道樂事難并相<lb/>
<pb n="KR4d0219_WYG_047-3b"/>
將見飛鳬過闕除目下彤庭<lb/>
　　二<hi>立春詞時方獄空</hi>
暖日輕融隂雲初斂一番雪意䦨珊栁搖金縷梅綻玉<lb/>
腮寒知是東皇翠葆飛星漢來止人間開新宴笙歌逗<lb/>
曉和氣滿塵寰　風光偏舜水賢侯政美棠隂多歡更<lb/>
圜扉草鞠水索長閒休向今朝惜醉紅粧映羣玉頽山<lb/>
相將見宜春帖子清夜寫金鑾<lb/>
　　三<hi>次韻姚令威雪消</hi>
<pb n="KR4d0219_WYG_047-4a"/>
微霰踈飄驕雲輕簇短檠黯淡籠紗冷禁蘭帳清曉忽<lb/>
飛花已是平蕪步闊那堪更折竹如蓑憑欄處關心一<lb/>
葉歸興渺無涯　為瑞已多些適從狼子來自龍沙賴<lb/>
吾皇神武薄海為家盡掃陰風殺氣依然放紅日光華<lb/>
囘頭看山蹊水塢縞帶不隨車<lb/>
　　四<hi>四明尊老㑹勸鄉大夫酒</hi>
鯨海波澄棠隂日永正宜坐嘯雍容歳豐民樂無訟到<lb/>
庭中試數循良自古龔黄外誰可追蹤那堪更恩均耄<lb/>
<pb n="KR4d0219_WYG_047-4b"/>
壽良㑹此宵同　璇穹占瑞處熒煌五馬璀璨羣公盛<lb/>
笙歌羅綺共引髯翁秖恐芝泥趨召雙旌展獵獵飛紅<lb/>
須知道君王渇見名久在屏風<lb/>
　　五<hi>勸鄉老衆賔酒</hi>
十載江湖一朝簪組寵榮曷稱衰容聖恩不許歸卧舊<lb/>
廬中慨念東山伴侣煙霞外久闊仙蹤今何幸相逢故<lb/>
里談笑一樽同　吾州真幸㑹湖邉賀鑑海上黄公勝<lb/>
渭川遺老絳縣仙翁縱飲何辭爛醉臉霞轉一笑生紅<lb/>
<pb n="KR4d0219_WYG_047-5a"/>
從今後婆娑化國千歳樂皇風<lb/>
　　六<hi>代鄉大夫報勸</hi>
油幕初開騂旄前導暫歸梓里舂容致身槐揆功在鼎<lb/>
彞中自是襟懷絶俗今猶記筆研陳蹤張髙㑹君恩厚<lb/>
賜樂與故人同　把麾鄞水上相看青眼誰復如公況<lb/>
親陪樽俎笑接羣翁座上笑歌屢合須拚到曉日酣紅<lb/>
公今去恩波四海桃李盡東風<lb/>
　　七<hi>代鄉老衆賔報勸</hi>
<pb n="KR4d0219_WYG_047-5b"/>
玉闕朝囘沙堤煙曉碧幢光動軍容虎符熊軾行指七<lb/>
閩中假道吾鄉我里揮金事思躡前蹤傾懷處螢窗雪<lb/>
案猶説昔年同　相看俱老大襟期道義不為王公念<lb/>
兒時聚戲今已成翁敢借玉壺美酒還為壽金醆翻紅<lb/>
仍頻祝中書二紀寰海振淳風<lb/>
　　八<hi>代鄉老衆賔勸鄉大夫</hi>
復擁旌麾重歌襦袴滿城長是春容搢紳耆舊歡溢笑<lb/>
談中盡道邦君愷悌逍遙遂湖海遐蹤今朝㑹公真樂<lb/>
<pb n="KR4d0219_WYG_047-6a"/>
善屈意與人同　恩勤東道主揮金漢傳懷綬朱公引<lb/>
羣仙環拱欲壽吾翁春甕初澄盎緑春衫更輕染香紅<lb/>
持杯願歸登絳闕花萼醉春風<lb/>
　　九<hi>雪</hi>
鶴冷風亭鴻迷煙渚曉來雪意填空釀成嘉瑞端為兆<lb/>
年豐況有神媧妙手調和得雲彩皆同樓臺上鋪瓊綴<lb/>
玉隨歩廣寒宫　天公開地軸八紘混一莫辨提封又<lb/>
須教歸禽狡獸況蹤坐見花敷萬木誰知道春已輸工<lb/>
<pb n="KR4d0219_WYG_047-6b"/>
三杯酒西湖父老相與話時雍<lb/>
　　慶清朝<hi>梅花</hi>
翠竹莖疎碧溪流淺綺窗為爾時開依稀逺岸纔看一<lb/>
㸃寒梅冷定半疑是雪風還度暗香來醉清興瘦䇿過<lb/>
橋黄帽清鞵　繁枝正微雨後似怨人知晩淚浥冰腮<lb/>
慇懃百遶留連踏遍梅苔報道玉人睡覺菱花初試曉<lb/>
粧臺攜歸去粉額殢人比並輕擡<lb/>
　　驀山溪<hi>次韻貝守柔幽居即事</hi>
<pb n="KR4d0219_WYG_047-7a"/>
清談無限林下逢人少騎馬踏紅塵恁區區何時是了<lb/>
名場利海畢竟白頭翁山簇翠水拖藍只箇生涯好<lb/>
君侯灑落卜築開冰沼三徑直危樓徧巖隈幽花香草<lb/>
風勾月引餘事作詩人詞氣凌雲寒瘦淪郊島<lb/>
　　青玉案<hi>生日</hi>
玉姬曽向瑶池舞輕擲霓裳忤王母從此煙霄飛鶴馭<lb/>
一來人世有縁相遇得得為鴛侣　年年此際霞觴舉<lb/>
彩筆香牋染新句休餌靈砂奔月去齊眉不老直須攜<lb/>
<pb n="KR4d0219_WYG_047-7b"/>
手同上青㝠路<lb/>
　　二<hi>用賀方回韻</hi>
湧金斜轉青雲路毎遡衮衮紅塵去春色勾牽知幾度<lb/>
月簾風幌有人應在唾線餘香處　年來不夢巫山暮<lb/>
但苦憶江南斷腸句一笑怱怱何爾許客情無奈夜闌<lb/>
歸去䔩䔩花空雨<lb/>
　　三<hi>為戴昌言歌姬作</hi>
年來減却風情火百様收心待不做恰恨仙翁停畫舸<lb/>
<pb n="KR4d0219_WYG_047-8a"/>
雪中把酒美人頻為淺破櫻桃顆　清歌誰許陽春和<lb/>
悄不放遙空片雲過驚落梁塵渾可可一聲囀處故園<lb/>
春近桃李還知麽<lb/>
　　西江月<hi>即事贈官得我字</hi>
紅蓼千堤著蘂蒼梧一葉辭柯夜䦨清露冩銀河洗出<lb/>
芙蓉半朶　解帶初開紛面遶梁還聴珠歌心期端的<lb/>
在秋波想得今宵只我<lb/>
　　喜遷鶯<hi>生日</hi>
<pb n="KR4d0219_WYG_047-8b"/>
鳯闕朱旂展弄罷五絃南薫敲竹雨糝桃蹊錢浮荷沼<lb/>
一瞬染成新緑玉皇香案吏曹是時鶴飛江國對此際<lb/>
毎丹霄效瑞非煙郁郁　卜築陶山曲風榭月臺圖畫<lb/>
應難足緑綺春濃青蛇星爛肯便穏棲煙麓玳筵稱壽<lb/>
歌皓齒霏霏珠玉競屈指看芝封紫檢鳴騶入谷<lb/>
　　二<hi>癸酉歳元宵與紹興守曹景游</hi>
征鴻囘北正雪洗燒痕千巖勻緑魚縱新漪梅繁斷岸<lb/>
春到鑑湖一曲滿城繡簾珠幌暖響聒天絲竹漸向晩<lb/>
<pb n="KR4d0219_WYG_047-9a"/>
放芙蕖千頃交輝華燭　賢牧棠隂靜康阜政成褒詔<lb/>
來黄屋玉筍光寒紫荷香潤人道此裝須趨且緩出花<lb/>
銀漏恣飲寶觥醽醁向明歳看傳柑歸去腰横金粟<lb/>
　　三<hi>收燈後㑹客</hi>
纔過元夕念燕賞未䦨歡娯無極且莫收燈仍休止酒<lb/>
留取鳯笙龍笛金馬玉堂學士當此同開華席最堪愛<lb/>
是蘭膏光在金缸連壁　難覓交歡處杯吸百川雅量<lb/>
皆勍敵老子衰遲居然懷感厚意怎生酬得況已倦游<lb/>
<pb n="KR4d0219_WYG_047-9b"/>
客路一志歸安泉石但屈指願諸賢衮繡聨飛鵬翼<lb/>
　　四<hi>立春</hi>
譙門殘月正畫角曉寒梅花吹徹瑞日烘雲和風解凍<lb/>
青帝乍臨東闕暖響土牛簫皷夾路珠簾髙掲最好是<lb/>
看綵幡金勝釵頭雙結　奇絶開宴處珠履玳簪俎豆<lb/>
爭羅列舞袖翩翻歌聲縹緲壓倒栁腰鶯舌勸我應時<lb/>
納祐還把金爐香爇願歳歳這一巵春酒長陪佳節<lb/>
　　五<hi>守歳</hi>
<pb n="KR4d0219_WYG_047-10a"/>
雪消春淺聴爆竹送窮椒花待旦繫馬合簪鳴鵶列炬<lb/>
幾處玳筵開宴介我百千眉壽齊捧玉壺金盞最奇絶<lb/>
是小桃新折爭妍粉面　女伴同告語守歳通宵莫放<lb/>
笙歌散酒暈朝霞寒欺重翠却憶鳯屏香暖笑扶滿身<lb/>
花影遥指珠簾深院待到了道一聲穏睡明年相見<lb/>
　　六<hi>四明洞天</hi>
凭髙寓目愛屹起四窗雲南雲北縹緲煙霞蕭森松竹<lb/>
多少洞天巖谷著向十洲三島入海何妨登陸要知處<lb/>
<pb n="KR4d0219_WYG_047-10b"/>
在皇家新賜西湖一曲　林麓真勝槩樊榭鹿亭百卉<lb/>
生幽馥緑綺春濃青蛇星爛隔斷世間塵俗笑呼羨門<lb/>
儔侣時引寶觴醽醁醉和醒但南山之壽難忘勤祝<lb/>
　　㸃絳唇<lb/>
我為勞生自憐浪跡天涯遍如今春換又是孤萍斷<lb/>
誰信年時老子情非淺思量見畫樓天逺花倚斜陽院<lb/>
　　二<lb/>
千里歡謡使君美政髙三輔沸天簫鼓笑擁鋒車去<lb/>
<pb n="KR4d0219_WYG_047-11a"/>
卧轍攀轅謾擬雙旌住還知否禁林深處已闢金閨路<lb/>
　　三<lb/>
翠幄園林火雲方綻南薫起玉輪天外夜色涼如水<lb/>
況有清歌勸我樽浮蟻拚沉醉萬花叢裏一枕朦朧睡<lb/>
　　四<lb/>
曽到蟾宫玉輪乞得長隨手數聲輕叩已自鏘瓊玖<lb/>
最好長清渾不驚秋候歌闌後那囘辭酒笑把遮檀口<lb/>
　　木蘭花慢<hi>明守王侍郎生日</hi>
<pb n="KR4d0219_WYG_047-11b"/>
伏審帝永蘿圍天開人傑乃祖乃父忠勞久篤於王家<lb/>
維熊維羆吉夢是生於男子彩絢朝陽之鸑鷟光騰天<lb/>
上之麒麟豈惟相閥之英抑亦聖朝之瑞椒花柏葉王<lb/>
正初過於三朝鳯蠟星毬燈夕匪遙於十日懿兹盛旦<lb/>
宜溢歡聲恭惟某官昴宿儲神長庚孕瑞五百年之名<lb/>
世王國克生八千歳而為春帝心簡在繇甘泉之法從<lb/>
作鄞水之民師暫離玉立之班聊踐人生之貴公平政<lb/>
教攬囘六邑之陽和灑落文章改觀十洲之風月萃其<lb/>
<pb n="KR4d0219_WYG_047-12a"/>
隂徳獲是遐齡紫府茂萬福之祺黒頭佇三公之拜某<lb/>
一㕓受地千指戴天雖居原憲之貧實感文翁之化式<lb/>
逢慶誕輒獻邑歈寄調於木蘭花侑歡於金焦葉仰祈<lb/>
青矚少見丹𠂻干冒台嚴不任愧汗<lb/>
喜陽和應律放佳氣滿寰瀛正雪洗踈梅雲浮淡月昨<lb/>
夜生明熊羆信占夢好當年相閥再蟠英收拾仙風道<lb/>
韻萃兹一㸃台星　功名壯歳逢真主紫橐曜西清向<lb/>
玉筍光中瑶林宴裏來擁雙旌青氊我家舊物看長參<lb/>
<pb n="KR4d0219_WYG_047-12b"/>
鼎鼐樂昇平春醑休辭介壽鶴書已播彤庭<lb/>
　　漁家傲<hi>留别孫表才</hi>
春恨不禁聴杜宇買舟忽覓東鄞路一笑輕帆同野渡<lb/>
頻囘顧呉山越岫俱媚嫵　何事怱怱分袂去夫君小<lb/>
隠臨煙渚明夜月華來竹塢相思處還應夢屬清江櫓<lb/>
　　臨江仙宰<hi>執得㫖移庖復㑹執勸</hi>
衮繡蟬聨三重客朝囘曉日曈曨緑楊門巷擁花驄喜<lb/>
承天上語來作主人公　況值瑤林風露爽氷輪輾上<lb/>
<pb n="KR4d0219_WYG_047-13a"/>
晴空桂香和影墮金鐘莫辭通夕醉明日是秋中<lb/>
　　二<hi>贈媍人寫字</hi>
檻竹敲風初破睡楚臺夢雨精神背屏斜映小腰身山<lb/>
明雙剪水香滿一釵雲　爐褭金絲簾窣地綺窗秋靜<lb/>
無塵半鈎春筍帶湘筠蘭亭初寫就愁殺衛夫人<lb/>
　　三<hi>倚坐</hi>
繡幕羅裙風苒苒象牀氊幄低埀獸爐香褭錦屏圍不<lb/>
貪欹細枕偏愛倚花枝　軟玉紅綃輕暖透温温翠袖<lb/>
<pb n="KR4d0219_WYG_047-13b"/>
扶持正忺安穏坐移時雨雲忘峽夢身境是瑶池<lb/>
　　鷓鴣天<hi>過曇少雲丈室觀李子永欲見贈佳闋走筆次韻</hi>
畫角梅花曲未終霜嚴飛落五更風誰知林外鷄三唱<lb/>
推出紅輪海上峰　官一品禄千鍾此時分付荷重瞳<lb/>
更教賜予雲南境絶勝湖邉九里松<lb/>
　　二<hi>次韻陸務觀賀東歸</hi>
我本飄然出岫雲挂冠歸去岸綸巾但教名利休韁鎖<lb/>
心地何時不是春　竹葉美菊花新百杯且聴遶梁塵<lb/>
<pb n="KR4d0219_WYG_047-14a"/>
故鄉父老應相賀林下今方見一人<lb/>
　　三<hi>祝壽</hi>
孔雀雙飛敞畫屏錦花茵上舞娉婷紅綃袖暖琉璃滑<lb/>
金鴨爐香椒桂馨　丹臉渥秀眉青平生隂徳在遐齡<lb/>
如今便好添龜鶴元是南箕一壽星<lb/>
　　四<hi>送試</hi>
曉日重曨花露稀明光已報敞金扉三千彩仗翔鸞舞<lb/>
數百銀袍振鷺飛　開雉扇正垂衣奏篇初得上彤墀<lb/>
<pb n="KR4d0219_WYG_047-14b"/>
臚傳遶殿天顔喜先折東風第一枝<lb/>
　　蝶戀花<hi>扇鼓</hi>
桂影團團光正滿更似菱花齊把勻嬌面非鏡非蟾君<lb/>
細看元來却是呉姬扇　一曲陽春猶未徧驚落梁塵<lb/>
不數鸎喉囀好著紅綃籠玉腕輕敲引入笙歌院<lb/>
　　寶鼎硯<lb/>
昔姑蘇士人繋囹圄元夕以詞求免守一見破械延之<lb/>
上坐至今樂府多傳之惜其止叙藩方宴游之盛而不<lb/>
<pb n="KR4d0219_WYG_047-15a"/>
及皇都真隠居士用韻以補其遺　霞霄丹闕瑞靄佳<lb/>
氣青葱如綺纔半月東君雨露無限韶華生寶砌漸向<lb/>
晩放燭龍掀舞周匝紅渠紺蘂況對峙鼇峰屭贔不隔<lb/>
蓬萊弱水<lb/>
聖主有樂昇平意引芝華雙輦凝翠紛萬俗歌謡管絃<lb/>
聲混鶯吟鳯吹正漏永更深氷輪掩映光接康衢萬里<lb/>
似移下一天星斗粧㸃都城表裏　清警蹕忽登樓簇<lb/>
綵仗錦襦絲履看柑傳数顆恩浹王公近侍散異卉覆<lb/>
<pb n="KR4d0219_WYG_047-15b"/>
千官醉競捧瑶觴起願歳歳今宵宴賞春滿山河百<lb/>
二<lb/>
　　最髙樓<hi>鄉老十人皆年八十淳熙丁酉三月十九日作慶勸酒</hi>
當年尚父一箇便興周今十倍更何憂冲融道貌丹為<lb/>
臉扶踈漆髮黒盈頭世方知非熊老聚吾州　有智略<lb/>
可從兹日用有志願可從兹日酬天賦予怎教休瓊漿<lb/>
且共飛千斛蟠桃應得見三偷諒吾皇恢復後盡封侯<lb/>
　　壽仙翁<lb/>
<pb n="KR4d0219_WYG_047-16a"/>
莫嫌春淺寒威俱斂陽和至此時方見木君敷令把雪<lb/>
霜掃斷要集徳星勝伴　為有仙翁正爾名喧蕃漢眉<lb/>
壽比耼彭更逺兼資勲業已中雙鵬箭清步槐庭影滿<lb/>
　　踏莎行<hi>鄭開府出示諸公所賦琵琶詞即席次韻</hi>
歌舌鶯嬌舞臉蜂細華堂是處皆頤指四紘獨擅席中<lb/>
春移船出塞聲能繼　慢然幽情輕攏柔思其中有口<lb/>
傳心事主人燈火下樓時偏渠領略深深意<lb/>
　　生查子<hi>即席韻陸務觀</hi>
<pb n="KR4d0219_WYG_047-16b"/>
雙蛟畫鼓催一水銀蟾滿見奪錦標囘却倚花枝看<lb/>
已擘冷金牋更釂玻瓈椀歸去詫鄉關不負平生眼<lb/>
　　江城子<lb/>
片帆初落甬勾東碧湖空滿汀風囘首一川銀浪颭孤<lb/>
篷且架兩椽煙雨裏凭曲檻浥空濛　閒移拄杖上晴<lb/>
峰莫怱怱伴冥鴻笑指家山蘋葉藕花中脚力倦時呼<lb/>
小艇歸棹穏月朣朧<lb/>
　　浪淘沙<hi>祝壽</hi>
<pb n="KR4d0219_WYG_047-17a"/>
祝壽祝壽筵開錦繡拈起香來玉也似手拈起盞來金<lb/>
也似酒祝壽祝壽　命比乾坤久長壽長壽松椿自此<lb/>
碧森森底茂烏兎從他汩轆轆底走長壽長壽<lb/>
　　瑞鶴仙<hi>元日朝囘</hi>
霽光春未曉擁絳蠟攅星霜蹄輕褭皇居聳雲杪靄祥<lb/>
煙瑞氣青葱繚繞金門羽葆聴臚唱千官並到慶三朝<lb/>
雉扇開時拜舞仰瞻天表　榮耀萬方圖籍四裔名王<lb/>
賮琛珍寶椒盤頌好稱壽斚祝難老更傳宣錫坐鈞天<lb/>
<pb n="KR4d0219_WYG_047-17b"/>
妙樂聲遏行雲縹緲逗歸來酒暈生霞此恩怎報<lb/>
　　水龍吟<lb/>
翠空縹渺虚無筭唯海上蓬瀛好瓊瑶宫闕蘂珠臺榭<lb/>
玲瓏繚繞弱水沉冥瑞雲遮隔幾人曽到四明中自有<lb/>
神仙洞府煙霞裏知多少　堪笑當年狂客愛休官何<lb/>
須入道婆娑緑髮埀肩著甚黄冠烏帽花底金船月邉<lb/>
玉局儘能遲老待丹成九轉飄然駕鶴却游三島<lb/>
　　二<hi>湖山勝槩金沙酴醿同架</hi>
<pb n="KR4d0219_WYG_047-18a"/>
平湖渺渺煙波是中只許神仙住人間空愛夭桃繁李<lb/>
雪飛紅雨誰信壺天靚粧玉貌春光容與似佳人才子<lb/>
青㝠步穏同攜手成歡聚　老子時來燕賞擁笙歌留<lb/>
連樽俎烏紗壓倒香雲篸偏知他幾度多謝東君肯教<lb/>
滿架長情相處更須拚痛飲年年此際作芳菲主<lb/>
　　永遇樂<hi>洞天</hi>
鄞有壺天景傳圖畫聲著海縣四面攅峰皆七十二各<lb/>
在窗中見祥雲擁蔽飛泉繚繞咫尺似天涯逺如今向<lb/>
<pb n="KR4d0219_WYG_047-18b"/>
仙家覓得絜來十洲東畔　虚無縹渺蓬萊方丈所喜<lb/>
只居隔岸羽幰埀珠瓊車織翠長是陪嘉宴豺狼逺跡<lb/>
風波不作日月御輪須緩且銜杯稱賢樂聖度兹歳晩<lb/>
　　迎仙客<hi>洞天</hi>
瑞雲繞四窗好何須隔水尋蓬島日常曉春不老玉蘂<lb/>
樓臺果是無塵到　没智巧没華妙箇中只喜風波少<lb/>
青樽倒朱顔笑囘首行人猶在長安道<lb/>
　　南浦<hi>洞天</hi>
<pb n="KR4d0219_WYG_047-19a"/>
一箭舜絃風向曉來輕寒初報麥秀蝶股歇花鬚韶光<lb/>
老鶯聲倦聞呼友池塘暗緑數竿粉節天然瘦對兹美<lb/>
景清歌妙曲千鍾芳酒　誰知别是壺中繚畫閣朱欄<lb/>
煙谷雲岫三島十洲東青霄上神工幻成巖竇瑤臺閬<lb/>
苑翠旌羽葆頻相就世凡洗斷教烏兎從今遲遲飛走<lb/>
　　夜合花<hi>洞天</hi>
三島煙霞十洲風月四明古號仙鄉縈紆雉堞中涵一<lb/>
片湖光遶岸異卉奇芳跨虹橋隠映埀楊玉樓珠閣氷<lb/>
<pb n="KR4d0219_WYG_047-19b"/>
簾捲起無限紅粧　龍舟兩兩飛揚見飄飜繡旗歌雜<lb/>
笙簧清樽滿泛休辭飲到斜陽直須畫蠟熒煌況夜深<lb/>
不阻城隍且拚沉醉歸途便教徹曉何妨<lb/>
　　人月圓<hi>元宵</hi>
夕陽影裏東風軟驕馬趂香車看花粧鏡藏春繡幕百<lb/>
萬人家　夜䦨霧去星繁絳蠟珠翠鮮華笙歌不散踈鐘<lb/>
隠隠月在梅花<lb/>
　　二<hi>詠圓子</hi>
<pb n="KR4d0219_WYG_047-20a"/>
驕雲不向天邉聚宻雪自飛空佳人纎手霎時造化珠<lb/>
走盤中　六街燈市争圓鬬小玉盌頻供香浮蘭麝寒<lb/>
消齒頰粉臉生紅<lb/>
　　粉蝶兒<hi>元宵</hi>
一箭和風穠薫許多春意閙娥兒滿城都是向深閨争<lb/>
剪碎呉綾蜀綺㸃粧成分明是粉鬚香翅　玉容似花<lb/>
全勝故園桃李最相宜鬢雲秋水怎教他却去與莊周<lb/>
同睡願年年伴星毬爛游燈市<lb/>
<pb n="KR4d0219_WYG_047-20b"/>
　　二<hi>詠圓子</hi>
玉屑輕盈蛟綃霎時鋪徧看仙娥騁些神變咄嗟間如<lb/>
撒下真珠一串火方燃湯衮盡浮鍋面　歌樓酒壚今<lb/>
宵任伊索喚那佳人怎生得見更添糖拚折本供他幾<lb/>
椀浪兒們得我這些方便<lb/>
　　教池囘<hi>競渡</hi>
雲淡天低踈雨乍霽桃溪嫩緑蒙茸珠簾映畫轂金勒<lb/>
耀花驄遶湖上羅綺隘香風擘波雙引蛟龍尋奇處髙<lb/>
<pb n="KR4d0219_WYG_047-21a"/>
標錦段各騁英雄　縹渺初登綵舫簫鼓沸羣仙玉佩<lb/>
丁東夕陽中拚一飲千鍾看看見璧月穿林杪十洲三<lb/>
島舂容醉歸去雙旌搖曳夾路金籠<lb/>
　　如夢令<hi>酴醿金沙同架</hi>
小院春風不老鵲碧霓裳縹緲雪臉間朱顔各自一般<lb/>
輕妙忒棹忒棹真箇一雙兩好<lb/>
　　洞仙歌<hi>茉利花</hi>
瓊肌犬白淺著鵝黄罩金縷擅心更天巧筭同時雖有<lb/>
<pb n="KR4d0219_WYG_047-21b"/>
似火紅榴争比得伊家淡粧輕妙　興來清賞處限真<lb/>
香可惜只教生閩嶠這消息縱使移向蒸沈終不似凭<lb/>
欄披襟一笑若歸去長安詫標客彈道勝酴醿水仙風<lb/>
貌<lb/>
　<lb/>
　<lb/>
　<lb/>
　鄮峰真隠漫録巻四十七<lb/>
</p>
<p>
</p>
  </div>
</body>
</text>
</TEI>
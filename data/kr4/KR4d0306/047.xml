<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0306_SBCK_047-1a"/>
西山先生眞文忠公文集卷弟四十七<lb/>
　行状<lb/>
　　顯謨閣學士致仕贈龍圖閣學士開府袁<lb/>
　　公行状<lb/>
　　　本貫慶元府鄞縣<lb/>
　　　　曽祖灼左朝議大夫尚書倉部郎中<lb/>
　　　　妣石氏封恭人<lb/>
　　　　祖悃贈朝奉郎<lb/>
　　　　妣林氏贈安人<lb/>
　　　　父文贈通議大夫<lb/>
<pb n="KR4d0306_SBCK_047-1b"/>
　　　　妣戴氏贈淑人<lb/>
公諱爕字和叔姓袁氏其先出有虞媯姓春秋<lb/>
時陳大夫濤塗始見于經兩漢之世最稱賢者<lb/>
曰博士固司徒安晋宋迄唐人物相望至我朝<lb/>
而四明袁氏浸顯其譜録可考者府君謐生本<lb/>
州助教志志生贈太中大夫斐斐生左朝奉大<lb/>
夫知處州贈光禄大夫轂博極群書登嘉祐弟<lb/>
嘗通判杭州蘇文忠公爲守譚論賡酧相得勸<lb/>
甚公之髙大父也袁氏世學源流于此倉部登<lb/>
元祐弟嘗守婺時蔡氏顓國其黨曹宗者横于<lb/>
<pb n="KR4d0306_SBCK_047-2a"/>
一州倉部以法誅之入對徽皇以清心省事安<lb/>
不忘危為獻至朝奉通議皆以篤厚醇實稱<lb/>
于鄉戴淑人亦博覧圖史如古烈女生四子公<lb/>
其仲也公端粹專静得之於天生數月乳媪寘<lb/>
槃水其前玩視終晷夜臥常醒然逹旦五六歲<lb/>
讀書数過輒成誦少長讀東漢黨錮傳拊編太<lb/>
息以名節自期乾道𥘉入太學陸先生九齡為<lb/>
學録公望其徳容睟盎肅然起敬亟親炙之而<lb/>
同里之賢如沈公煥楊公簡舒公璘亦皆聚于<lb/>
學朝夕以道義相切磨器業日益充大平居荘<lb/>
<pb n="KR4d0306_SBCK_047-2b"/>
敬自将為同舎所嚴憚曁升前廊範物以躬處<lb/>
事有法士益推服淳熈辛丑第進士孝宗在御<lb/>
乆責治切有勸公對䇿宜謂大體巳正當堅忍<lb/>
以俟其成公不謂然直以意對具言大體未正<lb/>
與所當更張者以是僅得丙科而言堅忍者竟<lb/>
為舉首公以舎選當得教官丞相史忠定公勉<lb/>
以姑為一尉遂注江隂是歲忠定薦士十有五<lb/>
人公在選中有㫖審察公曰始仕而召可乎遲<lb/>
次累年授生徒以供菽水江隂故兩尉兮兵合<lb/>
二百人後獨置一尉弓兵亦多虚額公至盡補<lb/>
<pb n="KR4d0306_SBCK_047-3a"/>
之葺亭教射躬自按閱其勇銳善緝盗者遇之<lb/>
加優盗輒立獲𥘉弓兵散處閭巷至是始為營<lb/>
紀律肅整如軍伍尉舎旁有黃田港民居素稠<lb/>
宻公以保伍法部分之因寓火政浙西大饑提<lb/>
舉常平羅公點妙選僚吏分任振䘏事而就以<lb/>
江隂屬公公謂經理田野之政自一保始毎保<lb/>
畫一圖凢田疇山水道路橋梁寺觀之屬靡不<lb/>
登載而以民居分布其間某治某業丁口老㓜<lb/>
凢幾悉附見之合諸保為一都之圖合諸都為<lb/>
一鄉之圖又合諸鄉為一縣之圖可以正疆界<lb/>
<pb n="KR4d0306_SBCK_047-3b"/>
可以稽户口可以起徒役可以備姦偷凢按征<lb/>
發争訟追胥之事披圖一見可决在田野為保<lb/>
社在軍旅為伍法韓信多多益辦用是故也公<lb/>
首以此為荒政之要由是民被實恵而欺偽者<lb/>
無所容訖事羅公薦于朝有㫖陞擢旣又循兩<lb/>
資終更入都周丞相謂當處公班列少湏三月<lb/>
其可公曰遲遲以待内除非吾志也且親老得<lb/>
便養足矣即<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>㳂海制屬以歸紹熈𥘉衆正在<lb/>
廷而公連遭内外艱未及用寧宗嗣位始以太<lb/>
學正召然侍講朱公及諸名儒巳次第去國矣<lb/>
<pb n="KR4d0306_SBCK_047-4a"/>
未幾趙丞相罷公知必不為時所容然猶晨入<lb/>
學延見生徒啇確理道或謂諸生多上書議斥<lb/>
時事不當誘進公不為變迄以此論罷自是偽<lb/>
學之禁興而正人無容足地矣公貧甚退處㤗<lb/>
然乆之得浙東帥屬再為福建常平屬官嘗言<lb/>
職分無大小皆當自竭非求人知滯訟如山窮<lb/>
日夜繙閱凢所予奪無再愬者改秩通判贑州<lb/>
未上㑹開橲邊事作兩淮大震優公謂海道通<lb/>
山東宜謹備而内地盗賊尤不可不務防趙尚<lb/>
書善堅帥㳂海請公攝參議官後帥傳公伯成<lb/>
<pb n="KR4d0306_SBCK_047-4b"/>
因之公為言備禦大畧及團結鄉兵事宜傳公<lb/>
壹以相屬公周眡屬邑所至按閱井井有倫嘉<lb/>
定𥘉元天子旣誅權臣盡起當世鴻碩召公為<lb/>
宗正簿樞宻院編修官權考功郎遷丞奉常時<lb/>
諸賢雖收召而鯁直者罕見親二年春因對言<lb/>
曰陛下履位之𥘉委任賢相正士鱗集于朝人<lb/>
情翕然以為太平可致而欲竊威權者從旁睨<lb/>
之彭龜年逆知其必亂天下因對顯言其姦陛<lb/>
下竦然開納然龜年繼以罪去而權臣根㩀自<lb/>
若群邪和之排斥善類積而至於無故興師幾<lb/>
<pb n="KR4d0306_SBCK_047-5a"/>
危社稷嚮若陛下篤信龜年折於萌蘖之𥘉豈<lb/>
至是㢤正人端士今不爲乏惟陛下所用耳書<lb/>
曰有言逆于汝心必求諸道往者龜年所進合<lb/>
於道之言也今日復有指陳闕失盡心無隱者<lb/>
即龜年之言也陛下追思龜年盖嘗臨朝太息<lb/>
曰斯人猶在必大用之固巳深知龜年之忠矣<lb/>
陛下此時之心即二帝三王敬賢納諫之心也<lb/>
常存此心急聞剴切之言崇奨朴直之士若龜<lb/>
年之效忠者接踵而至矣一龜年雖沒衆龜年<lb/>
繼進何憂天下之不治㢤是歲都民艱食公又<lb/>
<pb n="KR4d0306_SBCK_047-5b"/>
言古者制國用量入爲出今當饑饉艱危之時<lb/>
惟有裁節冗費自乗輿服御至百司庻府無所<lb/>
不節以爲施恵之具或可以濟又論軍兵虚籍<lb/>
宜用孝宗奨邵宏淵故事凢軍帥有能以姦蠹<lb/>
来上者褒寵之不然者擯絀之軍費省則民食<lb/>
寛矣因言用度當節或恐有傷國體然民者邦<lb/>
之本以邦本之故少虧國體未害也上皆嘉納<lb/>
之而公請外甚力知江州屬歲不登公請于朝<lb/>
貸椿管錢九萬緡爲糴本告糴旁郡計口以糶<lb/>
循環相因市直頓平郡仰征稅以給公謂薄征<lb/>
<pb n="KR4d0306_SBCK_047-6a"/>
所以来啇旅益損稅額擇僚吏以董之舳艫相<lb/>
銜無苛取無濡晋至者大恱又謂周官弊餘居<lb/>
九賦之末亦足用一端也於是窒渗漏稽餘羡<lb/>
用頼無乏郡治有亭扁以節愛凢非奉禀之正<lb/>
者皆不取簡燕㳺削交餽至事關風教恵養則<lb/>
汲汲為之大學官創福田院居再歲畧計經用<lb/>
之餘緡錢猶二十七萬郡當大江之衝而城堞<lb/>
不治因請悉舉為版築費報可朝廷患堵多錢<lb/>
少令㳂江八郡通用鐡錢敕榜下九江公曰此<lb/>
令　出銅錢将益閉藏姑緩掲榜何力言之俄<lb/>
<pb n="KR4d0306_SBCK_047-6b"/>
聞金陵以鐡錢二當銅錢一咸謂不便而朝廷<lb/>
亦弗果行人服公之先見公毎謂牧守兼兵民<lb/>
之寄訓習師旅所不可後种世衡教射法可行<lb/>
始至大閱以銀為的中者給之竟日無一焉乃<lb/>
合卒伍時按試第其能以賞自是中者如櫛破<lb/>
的常數十峒㓂䲭張上命副都統劉元鼎提兵<lb/>
討捕公問何以平賊元鼎銳欲殄㓕而實無必<lb/>
勝䇿公告之曰諸峝崖谷峻險若輕入其阻未<lb/>
易得志不如以重兵壓之勿與争鋒而待其弊<lb/>
元鼎從公言按兵南安不與賊角来則禦之而<lb/>
<pb n="KR4d0306_SBCK_047-7a"/>
賊果降提舉江西常平權隆興府事㑹朝廷新<lb/>
易楮幣分遣中都官出使諸道察不如詔者帥<lb/>
守奉承過當稍損厥直者即寘于辟公知上意<lb/>
本以捄弊而非欲毒民因王君棐衘命至為請<lb/>
言之後兩月至臨川則聞官吏競為發擿黥流<lb/>
之罪日報公歎曰吾可不為明主一言乎即上<lb/>
章具論官吏以刻核之心行苛暴之政刑罰不<lb/>
中民無所措手足邦本朘削深為國家憂願詔<lb/>
監司郡守奉行寛大俄以都官郎召時更化六<lb/>
年而頺綱未舉宿弊猶在上方恭巳仰成公言<lb/>
<pb n="KR4d0306_SBCK_047-7b"/>
古者大有為之君所以根源治道者一言以蔽<lb/>
之曰此心之精神而巳心之精神洞徹無間九<lb/>
州四海靡所不燭故書曰光𬒳四表格于上下<lb/>
又曰帝光天之下二帝之精神也曰明明我祖<lb/>
萬邦之君徳日新宣重光三王之精神也二帝<lb/>
三王終日乾乾自强不息故能全此精神照臨<lb/>
天下至于今仰之陛下雖有仁心仁聞而大有<lb/>
為之效未著願毋以寛𥙿温柔自安必以發强<lb/>
剛毅相濟朝夕警䇿不敢荒寜以磨勵其精神<lb/>
監觀古昔延訪英髦以發揮其精神日進而不<lb/>
<pb n="KR4d0306_SBCK_047-8a"/>
止常明而不昏則流行發見莫非精神矣昔我<lb/>
藝祖當㝢縣分裂之際整頓乾坤如再開闢詩<lb/>
曰周雖舊邦其命惟新新者精神之謂也願陛<lb/>
下以藝祖爲法則我宋之維新亦當常如創業<lb/>
之𥘉又言帝王不可不勤於訪問上首肻再三<lb/>
且言問則明遷司封郎官因對言曰臣昨勸陛<lb/>
下勤於好問而聖訓有曰問則明退與朝士言<lb/>
莫不稱歎而側聽十旬陛下之端拱淵黙猶昔<lb/>
也臣竊惑焉夫旣知如是而明則當知反是而<lb/>
闇明則輝光旁燭無所不通闇則是非得失懵<lb/>
<pb n="KR4d0306_SBCK_047-8b"/>
然不辨或以為人主一言之失史官書之天下<lb/>
議之問而不當不如勿問臣謂不然自古帝王<lb/>
之言豈能無失惟得賢臣開陳正救帰於至善<lb/>
而巳豈可畏人之譏議而終於不問㢤兼國史<lb/>
編修實録檢討官明年春遷國子司業又明年<lb/>
春遷祕書少監兼司業及秋進祭酒冬除祕書<lb/>
監仍兼祭酒公謂邇年士氣不振皆由本心無<lb/>
所興起而尸教養者有摧沮無開導以故日就<lb/>
頺靡毎延見諸生必迪以反躬切巳之學常病<lb/>
世之學者徒知<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>先儒緒言通遺經訓釋而未<lb/>
<pb n="KR4d0306_SBCK_047-9a"/>
能自得於心不足以為學吾心即道不假外求<lb/>
忠信篤實是為道太聞者竦然有得士氣日以<lb/>
激昻上焉者可與語斯道之本原次亦不失為<lb/>
謹敕士至國有大議叩閽投匭爭獻所聞始無<lb/>
負於天子之教育矣禁中銀器失上不忍坐主<lb/>
者命以錫易之公言陛下聖徳如此而治效未<lb/>
著以臣管見或者君人之大節猶有可議者欤<lb/>
易曰大㢤乾元萬物資始語曰大㢤堯之為君<lb/>
是故君子大之為貴孟子曰古之人所以大過<lb/>
人者無他焉善推其所為而巳惟陛下恢洪志<lb/>
<pb n="KR4d0306_SBCK_047-9b"/>
氣毋自菲薄以成大功時韃虜甚强金勢日蹙<lb/>
我朝屢遣使不得通公言戰守無二道威聲雄<lb/>
畧可以决戰而後可以固守謝安相晋未嘗䡖<lb/>
用兵也秦師垂至桓冲以根本為憂遣兵入衛<lb/>
安郤之曰朝廷處分以定甲兵無闕味巳定無<lb/>
闕之語則知講之有素備之非一日矣願陛下<lb/>
亟圖之九年泰正月兼崇政殿說書因對條陳<lb/>
四事其一曰在易之乾天行徤君子以自强不<lb/>
息宜健而弱非天徳也故君徳弱則不進紀綱<lb/>
弱則不張法度弱則不修號令弱則不行治内<lb/>
<pb n="KR4d0306_SBCK_047-10a"/>
而弱則中國不尊治外而弱則夷狄不懾女眞<lb/>
将亡無愚智皆知之陛下愛惜生靈遵養時晦<lb/>
似未失也而揣摩迎合之徒遂欲苟於無事有<lb/>
言不可者則詆之曰是欲用兵爾加以是名時<lb/>
所甚諱則不敢復言而不知我能自奮則不戰<lb/>
而屈人兵我不自强而示人以弱則適以召兵<lb/>
安能息兵韃靼夏人自昔雄盛新興諸豪兵力<lb/>
亦强皆知中國之弱日夜垂涎伺隙而作竊恐<lb/>
兵端浸啓而禍患未易平也陛下可不法天行<lb/>
徤磨厲精神破庸人之論以强中國之勢其二<lb/>
<pb n="KR4d0306_SBCK_047-10b"/>
謂賞刑二柄不原乎天則朝綱弛而國勢陵願<lb/>
大明公道以救其弊其三謂旱蝗相仍民大飢<lb/>
困而長民之吏慮蠲放太多罕以實告故飢民<lb/>
不可勝計而恵施不能徧及晋之李雄李特𥘉<lb/>
起不過流民寝盛乃能據蜀監觀往事可為寒<lb/>
心我朝内帑之儲本為凶荒備所宜止絶它費<lb/>
專以振飢為急其四謂廣謀從衆則合天心今<lb/>
侍從之臣所以資獻納之益也日近清光而不<lb/>
聞有所咨訪通進一司所以逹庻僚之言也虚<lb/>
名僅存而不聞有所規箴則是朝廷之舉事實<lb/>
<pb n="KR4d0306_SBCK_047-11a"/>
未嘗與天下共之也自今事關利病皆當廣咨<lb/>
博訪是為至公是為天心行此四者易於轉圜<lb/>
而臣猶慮未能盡行者謟䛕之風未息而蒙蔽<lb/>
之患方深孔子曰逺佞人佞人殆而孟軻亦曰<lb/>
與䜛謟面䛕之人居國欲治得乎崇觀政宣之<lb/>
際此徒寔繁所以靖康之禍至大至酷今日所<lb/>
當深戒又言向者女眞甚强中國不逮所以受<lb/>
禍今之韃靼猶女眞𥘉興時上曰亦聞韃靼强<lb/>
盛公遂言今日未皇他務且湏咨訪臣下但能<lb/>
行此一事其效立見陛下即位之𥘉群臣多聞<lb/>
<pb n="KR4d0306_SBCK_047-11b"/>
玉音自為韓侂胄所誤惟恐有錯所以咨訪甚<lb/>
少上曰錯不妨乎對曰古人稱獻可替否若皆<lb/>
無錯則惟有獻可無否之可替矣上曰予違汝<lb/>
弼汝無面從專頼臣下正救十一月權禮部侍<lb/>
郎陛同修國史實録院修撰進侍講猶兼祭酒<lb/>
公謂人臣以經誼輔導人主非徒誦說而巳因<lb/>
講詩二南於先王正始之本后妃輔佐之道所<lb/>
以自身而家自家而天下者旣敷演厥㫖深寓<lb/>
規儆之意至列國變風有關乎君徳治道者亦<lb/>
委曲開陳託其義以諷十年夏四月霖雨不巳<lb/>
<pb n="KR4d0306_SBCK_047-12a"/>
公言善為天下者當使陽制隂不當使隂千陽<lb/>
今滛雨為災兼旬未止此隂盛陽㣲之證也一<lb/>
二年来正論漸㣲正塗漸梗賢者潔身而去謟<lb/>
䛕緘黙以順為正者尚多有之豈天意㢤蠢尔<lb/>
殘虜敢犯王畧皆由君子道消所以召侮如此<lb/>
陛下必欲國勢恢張亦惟擇夫剛毅正直不肻<lb/>
詭随公論之所屬而沈伏於下僚棲遲於逺外<lb/>
者抜舉而尊禮之則精神立變誰敢侮之虜失<lb/>
燕徙居于汴来索歲幣未予輙舉兵㓂邊或欲<lb/>
以攅年歲幣輸之公謂果岀此不可以為國矣<lb/>
<pb n="KR4d0306_SBCK_047-12b"/>
請對具言所以不可與状又謂用兵一事雖治<lb/>
世不能免以言兵為諱以安居為樂変生不虞<lb/>
無以禦之為計踈矣自北方優攘流民欲歸附<lb/>
者甚衆皆拒絶之有至於殺戮多者流民之怨<lb/>
深入骨髄安知虜不能激怒之使讎我乎自古<lb/>
善用兵者攻其所必救彼優吾邊疆而吾舉兵<lb/>
北向欲擣其虚必觧而去從而躡之腹背受敵<lb/>
此制勝之竒䇿也不知出此而戰於境内兵氣<lb/>
不揚矣又安能决勝乎上曰開<graphic n="KR4151" url="https://raw.githubusercontent.com/kanripo/KR-Gaiji/master/images/KR4151.png" mimeType="image/png"/>我先用兵彼<lb/>
直而我曲今日虜人叛盟我直而彼曲公對曰<lb/>
<pb n="KR4d0306_SBCK_047-13a"/>
今日之事要在陛下剛明果㫁振作士氣上然<lb/>
之公復言歲幣不可與上曰却可以此賞有功<lb/>
七月請對論今之刑政未明者四事國不自重<lb/>
以人而重忠良布列重於九鼎姦䛕並進輕於<lb/>
鳴毛今自更化以来非才不用而國勢<graphic n="KR1171" url="https://raw.githubusercontent.com/kanripo/KR-Gaiji/master/images/KR1171.png" mimeType="image/png"/>弱戎<lb/>
心遂啓者則以所用之才非眞才耳似奮發而<lb/>
實怯懦也似多能而實寡陋也不皇皇於仁義<lb/>
而汲汲於榮禄也巳不自重又豈能為國重乎<lb/>
國人不服又豈能服夷狄乎今之儒帥固有徳<lb/>
望巋然舉世推重者分閫瀘南未為不用而地<lb/>
<pb n="KR4d0306_SBCK_047-13b"/>
非切要不足以觀其施設今之忠賢亦有慷慨<lb/>
論事名聞夷狄者宜還天朝增重國勢而逺守<lb/>
攴郡未究所長舍莫邪而用鈆刀弃周鼎而寳<lb/>
康瓠是非顛倒何以立國今日民困甚矣重以<lb/>
貪吏政以賄盛監司牧守更相餽遺習以成風<lb/>
於是昔之優𥙿者今凋弊矣昔之驩樂者今愁<lb/>
歎矣行都之建垂九十年生齒雖蕃衣食未𥙿<lb/>
盖自楮幣更新而蓄財之多者頓耗塩筴屡変<lb/>
而藏鈔之乆者遽貧頻年水旱民無餘貲物貨<lb/>
積滯啇旅不行故大家困竭而小民焦熬市井<lb/>
<pb n="KR4d0306_SBCK_047-14a"/>
蕭條而官府匱乏勢所必至亰輦之下人心不<lb/>
寕殆孔子所謂吾恐季孫之憂不在顓臾而在<lb/>
蕭墻之内也朝廷舉措人所觀瞻罪當重而輙<lb/>
䡖之禁當嚴而輙弛之皆非至公無私之道䦕<lb/>
橲用兵一時将帥扞患守城者不為無劳事平<lb/>
之後廼以㢘謹責之豈漢家宥李廣利赦陳湯<lb/>
之意夫政刑苟明强大之隣不足畏政刑不明<lb/>
㣲弱之虜不可忽又謂當今之計當以漸圖之<lb/>
因舉伍員圖以敝楚者與李泌困賊之謀王朴<lb/>
開邊之䇿為上言謂三人者皆欲先困之而後<lb/>
<pb n="KR4d0306_SBCK_047-14b"/>
取其功雖若少緩而十全無失乃所以爲速十<lb/>
一月又請對言小大之臣咸懐忠良則朝廷之<lb/>
勢尊邪正雜揉忠䜛並進則人主之勢孤今在<lb/>
廷之臣惟靡曼是娛惟珍竒是好淫侈相髙燕<lb/>
樂無節同堂合席不聞箴規赤心謀國者果如<lb/>
是乎賢才之於國猶禦寒之衣裘養生之榖粟<lb/>
汲引善類無間親踈所以報國也今推賢揚善<lb/>
固不爲乏而挾私害正者乃或有之合於巳則<lb/>
掩覆其大過異於巳則指擿其小疵毁譽發於<lb/>
私情而眞才不得展布赤心謀國者豈其然乎<lb/>
<pb n="KR4d0306_SBCK_047-15a"/>
星象屢變其占為兵甚可畏也而不以為憂帝<lb/>
城之近剽掠公行非小故也而不以為怪旱蝗<lb/>
之後征科如故殘民之大者而不以為非導䛕<lb/>
貢佞媮合苟容以梯寵禄又豈赤心謀國者乎<lb/>
植私者衆赤心者寡人主少所慿仗其何以重<lb/>
朝廷乎又言王辛光州之勝可謂竒功而行賞<lb/>
差薄上曰賞豈可薄薄則無以激勵後人公又<lb/>
言自昔備禦夷狄不過防秋今則無時不至如<lb/>
四月犯光州是也上曰春夏亦不可不防公言<lb/>
陛下但能選用赤心謀國之臣布滿朝列日聞<lb/>
<pb n="KR4d0306_SBCK_047-15b"/>
忠言朝無闕政夷狄自然率服上曰卿言甚當<lb/>
又言陛下垂意宰屬精選才士以充之然政事<lb/>
不勝其多而宰屬止於數人耳目不能徧察思<lb/>
慮不能周知急則鹵莾緩則壅滯甚非所以彌<lb/>
縫宰輔也願詔大臣增置掾屬廣求賢俊秉心<lb/>
公正者為之則所補多矣十一年正月天大雷<lb/>
電繼以飛雪公言雷乃發聲蟄䖝啓户箸于月<lb/>
令之仲春今先期而發巳非其時矣雷陽也中<lb/>
國亦陽也雪隂也夷狄亦隂也當春而雪未爲<lb/>
害也而作於雷震之餘陽巳發舒而隂忽用事<lb/>
<pb n="KR4d0306_SBCK_047-16a"/>
有夷狄侵侮中國之象豈小故㢤盖自殘虜竄<lb/>
伏汴都陛下不忍遽絶仍與通好遺黎歸附者<lb/>
拒而不納故此曹惟我是怨而殘虜以我為怯<lb/>
糾合群怨致死于我陛下履至尊之位而見䡖<lb/>
於垂亡之虜辱莫大焉其可以不奮發乎書曰<lb/>
元首起㢤起云者奮發之謂也元首奮發則國<lb/>
人莫不奮發矣深懲既往之失圖囬日新之功<lb/>
恢張紀綱振起頺惰以伸中國之威破夷狄之<lb/>
膽此所謂奮發也雷雪之變人皆以為隂盛陽<lb/>
衰所致此皇天啓佑上聖欲以剛濟柔而成以<lb/>
<pb n="KR4d0306_SBCK_047-16b"/>
陽制隂之功也陛下可不仰體天意乎二月眞<lb/>
除禮侍兼侍讀金虜侵軼西陲公進對言蜀利<lb/>
害甚悉大畧欲開示大信以結並邊忘義之人<lb/>
俾為吾用則虜不能攴又謂曩時戎虜去中國<lb/>
逺糧運難繼故和可以乆今假息之地宻邇於<lb/>
我利苟在焉豈其顧盟汴地四平難以立囯欲<lb/>
奪我險要為駐足之地昔犯浮光㐮漢駸駸至<lb/>
蜀觀其志非專為歲賜也且所以欲和者圖省<lb/>
費爾往年四月聘使之還甫入吾境而犯順之<lb/>
虜亦以是日入難信如此和可恃乎戍可撤乎<lb/>
<pb n="KR4d0306_SBCK_047-17a"/>
巧扵窺覘萬一乗我少懈奪我江源順流而下<lb/>
不可不慮也夫藩籬嚴宻彼安得以窺我根本<lb/>
堅壮彼安得以摇我因言蜀之急務六欲復階<lb/>
成和鳳之堡障搜揚巴蜀之人材優大安戰功<lb/>
之賞與夫教民兵防蠻患紓民力條數甚悉且<lb/>
謂藝祖得蜀甚難今可不思所以保蜀之䇿人<lb/>
謂國事之可憂者莫如蜀外障之難防者亦莫<lb/>
如蜀何者其地至逺也有才而無識者不可以<lb/>
為蜀帥有勇而無謀者亦不可以為蜀帥何者<lb/>
其任至重也奏畢反復再三上曰可見卿忠誠<lb/>
<pb n="KR4d0306_SBCK_047-17b"/>
爱君公進讀髙宗寳訓推演甚詳而上亦王音<lb/>
屢發其尤大者則因論進退人才之公上曰天<lb/>
大地大道大王亦大惟其至公所以為大論賞<lb/>
罰適中上曰柔而不中則為姑息剛而不中則<lb/>
為覇道剛柔皆得其中則為王道論趙鼎言呂<lb/>
頥浩過失而上則曰此所謂言及乗輿則天子<lb/>
改容事關廊廟則宰相待罪又云上下之情交<lb/>
通則為㤗不交通則為否若臺諌不言何由得<lb/>
知論擇宰相而上則曰人主擇宰相宰相擇百<lb/>
官為治之要道也主好要則百事詳主好詳則<lb/>
<pb n="KR4d0306_SBCK_047-18a"/>
忠義之流旣與虜為仇彼方仇之我則和之大<lb/>
拂其情倒戊反噬誰與禦之堂堂中國卑詞厚<lb/>
幣謹奉垂亡之虜自示削弱誰不侮之自古立<lb/>
國固有終不與虜和者石勒来聘晋焚其幣何<lb/>
獨今日必欲通好乎財用未足兵力未强以通<lb/>
和為戒若非體國者究其實而言求和自我不<lb/>
保其往将有無窮之悔絶不通和事雖難辦是<lb/>
乃乆安之䇿上曰卿可謂忠直矣十二年冬時<lb/>
雪雖應俄頃即止公謂此洪範庻證所謂豫常<lb/>
燠若者也陛下蚤朝晏罷不殉貨色不盤遊田<lb/>
<pb n="KR4d0306_SBCK_047-18b"/>
無逸豫之失而有逸豫之災其故何歟以臣觀<lb/>
之所謂逸豫者非必貨色逰畋之謂邊烽未熄<lb/>
戎事方敫而優游恬愉若四方無虞之日眞才<lb/>
未用宿弊未革<graphic n="KR1171" url="https://raw.githubusercontent.com/kanripo/KR-Gaiji/master/images/KR1171.png" mimeType="image/png"/>浸焉入於頺弊之域即所謂<lb/>
逸豫也因言時雪未䧏惟陛下致誠感假庻幾<lb/>
亟囬天意上曰朕日在禁中致禱公言古人應<lb/>
天以實要湏修明政事登進忠良屏去邪佞此<lb/>
乃應天之實又請以内帑付外廷俾任鉤考之<lb/>
責未幾復對論蜀關外事宜曰今春虜犯興元<lb/>
歴金洋以至大安我師勦之威聲震矣然犬羊<lb/>
<pb n="KR4d0306_SBCK_047-19a"/>
百事荒其後讀續帝學至司馬康講洪範三徳<lb/>
哲宗問只此三徳爲更有徳起居舍人王巖叟<lb/>
請書于冊以示萬世公言哲宗發問不過兩言<lb/>
而當時賢臣其喜如此以此知帝王之學要在<lb/>
發問上曰問則明不問徒然無益於事又讀至<lb/>
上官均言好學好問公言人主豈可不好問不<lb/>
好問則群臣之邪正政事之得失必不能盡知<lb/>
說書柴中行亦奏湏觀所問之人邪正公言但<lb/>
觀其所言爲巳乎爲國乎則邪正辨矣上曰若<lb/>
爲一身計便是小人又讀至講讀官舊皆有講<lb/>
<pb n="KR4d0306_SBCK_047-19b"/>
義中間侍讀獨廢程瑀随事著明其說公言臣<lb/>
所以毎遇進讀必從而敷陳之此乃法程瑀所<lb/>
以事髙宗者上曰若只讀一遍何益公之意以<lb/>
為儒臣進讀當兼之以陳說人主務學當參之<lb/>
以好問故貇貇言之而上亦應答如響啓沃之<lb/>
助於是為多公徳量恢洪充以涵養嘗言伊川<lb/>
程公稱明道先生視其色接物如春陽之温聽<lb/>
其言入人如時雨之潤為善形容有徳者氣象<lb/>
平居待物粹和之氣可挹至立朝論事則義形<lb/>
于色凛不可回一時正論頼以宗主而同列始<lb/>
<pb n="KR4d0306_SBCK_047-20a"/>
有側目者矣讐虜垂亡聘使屢返非我絶好彼<lb/>
自内訌公謂歲幣不必與議者以為當與困獸<lb/>
跳梁屢蹂邊鄙彼自為㓂非我興戎公謂戰守<lb/>
不可弛而議者以為當和孜孜獻納有言必盡<lb/>
近臣之職所當爾也而自曰多事侃侃守正不<lb/>
阿時好平生之節不可屈也而指為好名公匄<lb/>
歸至八九上迄不之許㑹三學諸生伏闕上䟽<lb/>
斥主和者之非旣而全臺論列乃併公以罷十<lb/>
二年六月也太學諸生三百餘人祖餞都門外<lb/>
且賦詩以别公曰乾道變化各正性命雷雨作<lb/>
<pb n="KR4d0306_SBCK_047-20b"/>
觧草木甲拆此吾志也以直得名豈其心㢤明<lb/>
年除寳謨閣待制提舉鴻慶宮起知温州辭陞<lb/>
直學士皆奉祠如𥘉明年春疾大作而神觀精<lb/>
明著述弗倦或勸公宜少休者公曰吾以此為<lb/>
笙鏞筦磬不知其勞也八月庚寅猶竄足近作<lb/>
疾革矣醫来必正衣冠以見癸巳薨于正寝公<lb/>
受知寧皇終始簡記旣薨之三日寧皇亦弃天<lb/>
下嗚呼痛㢤公官自改秩十二遷為太中大夫<lb/>
爵自鄞縣男再進為伯食邑自三百户至九百<lb/>
户今上御極陞顯謨閣學士加秩二等致仕遺<lb/>
<pb n="KR4d0306_SBCK_047-21a"/>
奏聞贈龍圖閣學士光禄大夫官其後如格賻<lb/>
銀絹皆再百自諸老淪謝天下之士視公出處<lb/>
以為䡖重及是聞者莫不傷䀌太學諸生相率<lb/>
為位於西湖之昭慶寺以哭四方之来奠者其<lb/>
辭皆哀斈者稱公不以爵氏而曰絜齋先生云<lb/>
寳慶三年上有事南郊以二子登朝贈金紫光<lb/>
禄大夫紹定三年明堂恩贈䦕府儀同三司自<lb/>
象山先生闡明大道掲以示人曰學問之要得<lb/>
其本心而巳心之本眞未嘗不善有不善者非<lb/>
其𥘉然也公始遇之都城一見即指本心洞撤<lb/>
<pb n="KR4d0306_SBCK_047-21b"/>
通貫警䇿之言字字切巳公神悟心服遂師事<lb/>
焉研精覃思有所未合不敢自信居一日豁然<lb/>
大明因筆于書曰以心求道萬别千差通體吾<lb/>
道道不在它此公自得之實也慈湖楊公與公<lb/>
同師造道亦同而每稱公之覺為不可及其見<lb/>
諸言論則曰人生天地間所以超然獨貴於物<lb/>
者以是心爾心者人之大本也此心存則雖賤<lb/>
而可貴不存則雖貴而可賤又曰大㢤心乎與<lb/>
天地一本精思以得之兢業以守之則與天地<lb/>
相似又曰直者天徳人所以生也本心之良未<lb/>
<pb n="KR4d0306_SBCK_047-22a"/>
嘗不直囬曲繚繞不勝其多端者非本然也其<lb/>
告君以此其教學者亦以此某之漕江左也公<lb/>
贈以言謂中庸曰天地之道可一言而盡也其<lb/>
為物不貳則其生物不測大雅曰上帝臨女無<lb/>
貳爾心維此大本不必他求卓然不貳萬善咸<lb/>
具古人所以兢<hi>兢</hi>業<hi>業</hi>不敢少懈者惧其貳也<lb/>
至為作忠宣堂記則曰心本不偏制行而原於<lb/>
心斯不偏矣凢此皆所以推明本心之善也又<lb/>
嘗言道不逺人本心即道知其道之如是循而<lb/>
行之可謂不差矣然未能為一則猶有間也執<lb/>
<pb n="KR4d0306_SBCK_047-22b"/>
柯伐柯睨而視之猶以為逺謂其未能無間則<lb/>
雖近猶逺爾惟夫全體渾融了無間隔則善之<lb/>
至也又曰吾道一以貫之非吾以一貫之也舜<lb/>
由仁義行非行仁義若致力以行之則猶與仁<lb/>
義為二也其言益精切矣雖然公非苟知而巳<lb/>
少而任道晩益自力其致逺也萬里之涂跬歩<lb/>
未至不敢以遂休也其任重也萬鈞之負銖兩<lb/>
弗逮不肻以遽巳也閎其量必欲如滄海之涵<lb/>
浸粹其行必欲如璠璵之光潔嘗言人心至神<lb/>
翳之以欲則不神矣故其脩身以寡欲為主勇<lb/>
<pb n="KR4d0306_SBCK_047-23a"/>
猛奮勵痛自懲窒又謂人之欲無窮必求所以<lb/>
滿其欲非道而取何所不至養小䘮大淪胥不<lb/>
仁不義之域豈不哀㢤晩於所居為樓名以是<lb/>
亦曰直不髙大爾是亦樓也以至山石花木衣<lb/>
服飲食貨財隷役亦莫不然至於宦情亦薄曰<lb/>
直不髙顯爾是亦仕也凢身外之物皆可以寡<lb/>
求而易足惟此身與天地並廣大髙明我固有<lb/>
之朝夕磨勵必欲追古人而與俱若徒儕於凢<lb/>
庸而曰是亦人爾則吾所不敢也以此自警且<lb/>
以誨子孫云公自少有志經濟之業每謂為學<lb/>
<pb n="KR4d0306_SBCK_047-23b"/>
當以聖賢自期仕宦當以将相自任故其所講<lb/>
明者由體而用莫不兼綜謂學不足以䦕物成<lb/>
務則於儒者之職分為有闕自六藝百家與史<lb/>
氏所記莫不反復紬繹而又求師取友以切磋<lb/>
講究之東萊呂成公接中原文獻之正傳公從<lb/>
之游所得益冨永嘉陳公傳良明舊章逹世変<lb/>
公與從容考訂細大靡遺其志以扶持世道為<lb/>
巳責然自始學於義利取舎之辨甚嚴嘗讀論<lb/>
語至不義而冨且貴於我如浮雲嘅然歎曰士<lb/>
之知所輕重當如是矣辤受進退惟義所在金<lb/>
<pb n="KR4d0306_SBCK_047-24a"/>
石弗渝方孽臣顓柄天地閉塞徊翔<hi>卑冗</hi>不以為<lb/>
辱公道開明群賢㧞茹致位禁近不以為榮惓<lb/>
惓一心惟王室生民是念事有不可陳義固争<lb/>
盖将尊君重朝而措天下於大寜也道不果行<lb/>
齎志以殁然其所立固巳偉然為萬夫之特矣<lb/>
曽子所謂仁以為巳任死而後巳孟子居廣居<lb/>
立正位行大道者於公見之公之事親如天事<lb/>
君亦如天由其本心昭明随事著見有一無二<lb/>
親雖殁敬奉遺體舉足弗忘無適而非親也身<lb/>
雖退心在闕<graphic n="KR1161" url="https://raw.githubusercontent.com/kanripo/KR-Gaiji/master/images/KR1161.png" mimeType="image/png"/>一飯不置無適而非君也於昆<lb/>
<pb n="KR4d0306_SBCK_047-24b"/>
弟友愛尤篤弟槱亦事公如嚴師從兄濤嗜學<lb/>
固窮其亡也為歛<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>嫁其孤女之未嫁者於宗<lb/>
族賙貧拯厄傋極其至於友朋忠而盡自為幕<lb/>
府事其長敬以誠及在朝廷毎言君相同體愛<lb/>
吾相者所以愛吾君也故勤勤納忠寧有違怫<lb/>
而不忍蔽欺嘗告之曰導䛕雖可喜未必非賣<lb/>
我之人鯁言雖難聽異日乃眞能不負者也公<lb/>
賞鍳絶人李正節誠之始見于鄞傾盖如舊友<lb/>
嘉定𥘉李與丹陽劉君宰偕命召公謂某曰此<lb/>
二人者皆所謂有所不為者也其後二公果皆<lb/>
<pb n="KR4d0306_SBCK_047-25a"/>
如所許云少而嗜書白首弗厭凡聖賢大訓切<lb/>
於已者味之終身夜則黙誦病亦吟諷講道于<lb/>
家以諸經論孟大義警䇿學者於書禮記論說<lb/>
尤詳其所成<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>後學甚衆博觀群籍取其切用<lb/>
者㑹稡成編謂法度之言自秦以前乃可矜式<lb/>
故有先秦古書若干卷謂學士大夫不知兵則<lb/>
武夫悍将得矜所長而緩急無以應變故有兵<lb/>
畧若干卷謂祖宗成憲為人臣者所當講究故<lb/>
有皇朝要録若干卷其為辭章根本至理一言<lb/>
一句皆胷襟流出謂語孟中無難通之辭難曉<lb/>
<pb n="KR4d0306_SBCK_047-25b"/>
之字故凢所著不為竒<graphic n="KR1361" url="https://raw.githubusercontent.com/kanripo/KR-Gaiji/master/images/KR1361.png" mimeType="image/png"/>刻峭語而温純條鬯<lb/>
自不可及晩而好詩嘗賦進徳堂諸篇趣味幽<lb/>
逺而於一卉木之芬馨一羽毛之皜潔輒寄興<lb/>
焉曰吾之自脩當如是也此豈苟為賦詠者邪<lb/>
奏議藹然忠誠讀者感動銘志叙事有史法諸<lb/>
子裒其集若干卷藏于家公之在宗正也修寧<lb/>
宗玉牒在樞庭修經武要畧先時修書官類不<lb/>
經意将進則取具臨時公涖職即悉力編摩後<lb/>
數歲乃進呈大要多岀公筆史院修髙宗寳訓<lb/>
紀録過詳公删繁翦浮見謂得體後修孝宗寳<lb/>
<pb n="KR4d0306_SBCK_047-26a"/>
訓遂專以屬公退自儀曹坐史舘輙終日書垂<lb/>
成而公去議者又欲用司馬温國公編通鑑故<lb/>
事俾以書局自随或言國史出外有禁乃止公<lb/>
娶邊氏進士友益之女先公二十有一年卒累<lb/>
贈申國夫人至性淑行見公所為墓志墓在鄞<lb/>
縣某里某山之原公薨遂合<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>焉某年某月某<lb/>
日也子男四喬某官後若干年卒肅某官甫某<lb/>
官啇某官女四<hi>云云</hi>孫男五<hi>云云</hi>始公嘗言所<lb/>
貴乎世家者非必七葉珥貂如漢金張八葉宰<lb/>
相如唐蕭氏名位雖宗而不能皆賢何世之有<lb/>
<pb n="KR4d0306_SBCK_047-26b"/>
若東都之袁楊二氏氣脉聮屬名徳俱隆則可<lb/>
謂世家矣吾之先世雖出處不侔然皆忠信正<lb/>
直蔚有賢譽其不謂之世家乎後嗣子孫努力<lb/>
奮發不自菲薄必欲追前人而及之亦足以為<lb/>
世家矣平居訓勵諸子率本此意肅首躡世科<lb/>
甫冠多士公不以自喜至其徳業有進與當有<lb/>
可紀則為加飯故士大夫言家法者必袁氏為<lb/>
稱首云某之與肅同年進士也眡公寔丈人行<lb/>
而於其徳學則願師焉嘉定中再同朝不鄙其<lb/>
愚以為可教故於嘉言善行多所親覿歲在甲<lb/>
<pb n="KR4d0306_SBCK_047-27a"/>
戍持節去朝辱公訪别于南山之佛舎語及國<lb/>
事幾於涕流公之盛心昭掲天日至今猶赫赫<lb/>
也公之<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>慈湖楊公寔為之銘於公大節摹冩<lb/>
盡矣顧其<graphic n="KR1021" url="https://raw.githubusercontent.com/kanripo/KR-Gaiji/master/images/KR1021.png" mimeType="image/png"/>㣲委折有未備者維公粹學偉行<lb/>
為時儒宗忠言至計有𥙷宗社而爵命品秩又<lb/>
巳應易名之典肅等将有請焉謂某盍為之状<lb/>
慨念疇昔誼不得辭雖筆研蕪廢猥醸是慚然<lb/>
不溢美不失實尚庶幾公平昔之志謹状<lb/>
　　司農卿湖廣緫領詹公行状<lb/>
公諱體仁字元善姓詹氏其先光州固始人十<lb/>
<pb n="KR4d0306_SBCK_047-27b"/>
八世祖遷于建之武夷自公之父授室浦城張<lb/>
氏遂占數焉曽祖澤民祖僎不仕父慥弱冠有<lb/>
異材鄉舉第一與五峯胡先生屏山劉先生游<lb/>
相好也晩始得官為贛州信豐尉虜亮覷邊丞<lb/>
相張忠獻公開幕府辟以從論兵事多開納以<lb/>
公贈朝奉大夫公㓜出為伯舅後年二十一中<lb/>
進士乙科大夫沒于亰師護柩旋<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>過時而哀<lb/>
不忘又持張氏祖䘮三年經紀其家教仲舅以<lb/>
學鄉間浩然歸重調饒州浮梁尉婁獲盗如律<lb/>
郡欲上功非其志弗就也為湖州歸安丞摧姦<lb/>
<pb n="KR4d0306_SBCK_047-28a"/>
抑彊貧弱得職又持張氏祖母䘮服除為泉州<lb/>
晋江丞程尚書大昌司馬侍郎伋相繼為守尤<lb/>
賞異待以賔客禮郡有疑獄必諮焉公氣和色<lb/>
温持論根本忠恕二公常敬聽梁丞相其郡人<lb/>
也雅知公㑹入相薦公于上前召除太學録再<lb/>
歲遷博士時學官皆天下選公周旋其間最乆<lb/>
而成作人材亦最多除太常博士時方定髙宗<lb/>
廟謚或執堯宗之議堅甚公言中興之徳莫盛<lb/>
於啇髙宗今以堯宗謚非惟於古經傳亡据且<lb/>
使大行不得以中興之功自顯於萬世此禮官<lb/>
<pb n="KR4d0306_SBCK_047-28b"/>
罪也議遂决遷丞攝郎金部光宗初輪對百官<lb/>
公具考覈財賦源流以對請詔大臣以省濫員<lb/>
裁冗食節浮費等事始於朝廷逹於州縣具為<lb/>
綱條品目使可舉行而勿為浮議所沮要在本<lb/>
之以至誠惻怛行之以公平簡易守之以堅確<lb/>
悠乆使弊去而物論不駭事定而人心不摇庻<lb/>
幾制度旣立財用日豐有詔令户部稽考以聞<lb/>
提舉浙西常平公謂浙右之有漕渠非止通餽<lb/>
運資國信往来而巳蘇秀常潤田之髙卬者實<lb/>
頼之於是開漕渠濬練湖置斗門為旱澇備又<lb/>
<pb n="KR4d0306_SBCK_047-29a"/>
以餘力立舉子倉剏安濟院所活不可勝紀散<lb/>
鹽本錢數萬以紓亭户之力歲終鹺利倍増除<lb/>
左曹郎湖廣緫領始至激勵将帥使知朝廷思<lb/>
意湖廣楮幣視京劵為輕軍民患之日乆公捐<lb/>
貨泉百萬以權其直䡖重始均明年就除司農<lb/>
少卿江上諸屯多貧匱公擇其累衆者增給餐<lb/>
錢不請益於朝而用度足藏粟歲乆至陳陳相<lb/>
因不可食公命簸其腐投之江且廣糴以補其<lb/>
之異時諸郡之隷緫所者賦輸或不以時符移<lb/>
督償銖髪不貸公曰郡亡從出必取諸民今幸<lb/>
<pb n="KR4d0306_SBCK_047-29b"/>
蓄積有餘不至乏興弛以予民可也為條奏蠲<lb/>
其負凢百餘萬而諸郡財力始寛武昌瀕江多<lb/>
水災公與諸司同築萬金堤以防其溢人謂公<lb/>
儒者為政知濯痍飫飢而巳逃卒千人入大冶<lb/>
因鐡鑄錢亂幣法剽掠為變公語戎帥宜速討<lb/>
曰此去亰師千餘里上請湏報賊勢張矣於是<lb/>
群黨亟壊人始服公制變為不可及越歲召歸<lb/>
班至則除太常少卿陛對首陳父子至恩之說<lb/>
以感動上意其畧謂易於家人之後次之以睽<lb/>
睽之上九曰見豕負塗載鬼一車先張之弧後<lb/>
<pb n="KR4d0306_SBCK_047-30a"/>
說之弧匪㓂婚媾往遇雨則吉夫疑極而惑凢<lb/>
所見者皆以為㓂而不知實其親也孔子釋之<lb/>
曰遇雨則吉群疑亡也盖人倫天理有間隔而<lb/>
無㫁絶方其未通也堙<graphic n="KR1273" url="https://raw.githubusercontent.com/kanripo/KR-Gaiji/master/images/KR1273.png" mimeType="image/png"/>煩憒若不可以終日<lb/>
及其醒然而悟泮然而釋如遇雨焉何其和說<lb/>
而條暢也伏惟陛下神心昭融聖度恢豁凢厥<lb/>
疑情一朝涣然若掲日月而開雲霧茂建皇極<lb/>
丕叙彛倫以承兩宫之歡以塞兆民之望天下<lb/>
幸甚孝宗旣上仙公帥同列抗䟽請警䠋過重<lb/>
華親臨大祥之祭辭意尤貇貇時有欲以正宗<lb/>
<pb n="KR4d0306_SBCK_047-30b"/>
爲大行謚者公言夀皇聖帝以旁枝入繼事徳<lb/>
夀二十餘年極天下之養諒隂三年不御常服<lb/>
漢唐以来未之有宜謚曰孝公深於禮故前後<lb/>
定兩朝廟謚異論莫能奪議者韙之阜陵将復<lb/>
土公爭以爲地勢卑不足以妥神靈時宰故知<lb/>
公及是議不合除太府卿尋直龍圖閣知福州<lb/>
擁節旄過家人艶其寵長樂地大物繁而俗本<lb/>
易治前二千石用刑過差民惨不樂公至盡觧<lb/>
苛嬈物情便安浮圖之宫甲於東南命僧率有<lb/>
常直公曰是賄賂公行也乃命各從公舉而境<lb/>
<pb n="KR4d0306_SBCK_047-31a"/>
内始亡債僧推廣社倉法以振業窮民以捄溺<lb/>
子之弊條約甚俻後莫能易居亡何言者及前<lb/>
山陵事罷郡屏居者八年時論紛紜處之澹如<lb/>
也徙屋霅川酣飫圖史人莫窺其際時有起胥<lb/>
史爲大官氣𦦨熏轑掃門祈福者踵相躡公使<lb/>
浙右時實嘗爲公後至是多方鉤致公公曰小<lb/>
人乗君子之器禍敗亡日矣胡得以汙我其後<lb/>
果如公言復龍圖知静江府春行視農見其田<lb/>
器薄小不足以盡地力乃爲詢訪簡易之法物<lb/>
别爲圖授之又爲浚井導泉以便行旅嶺外民<lb/>
<pb n="KR4d0306_SBCK_047-31b"/>
貧財匱公撙節浮蠧為閣十縣稅錢一萬四千<lb/>
蠲雜賦朱膠等錢八千昭桂折布自建炎以来<lb/>
為民患公建請蠲免而二州民力始蘇占城眞<lb/>
臘相攻餘兵逸入瓊管公調兵且招而海道寧<lb/>
移守鄂州州兵民雜居多彊梗不奉法公治尚<lb/>
寛至是易之以嚴曰此變通之術也除司農卿<lb/>
復緫餉事士懐舊恩鼓舞迎拜歲比弗登人艱<lb/>
食公曰民病若此可以非職而弗恤乎廼先便<lb/>
宜振廩而后以聞邊警日急小夫憸人爭承間<lb/>
抵掌言用兵希用事者意公奏記廟堂具言兵<lb/>
<pb n="KR4d0306_SBCK_047-32a"/>
不可輕動請遵養以俟時皇甫斌自以世将家<lb/>
好大言公間語同列謂其必敗事移屯襄陽軍<lb/>
行亡紀律公指謂人此何異緑林下江之流巳<lb/>
而果敗公之先識類如此俄屬疾以開禧二年<lb/>
二月二十二日終年六十四公天姿超邁志守<lb/>
卓然自擢第歸即從故侍講朱先生㳺講質疑<lb/>
義其學以存誠謹獨為主造次弗渝常患世儒<lb/>
論經多失本指曰惟皇上帝䧏衷于下民若有<lb/>
常性克綏厥猷惟后此即天命之謂性率性之<lb/>
謂道脩道之謂教也人能知此則知觀書之要<lb/>
<pb n="KR4d0306_SBCK_047-32b"/>
而無穿鑿之患矣愽覧群書自天文地理卜筮<lb/>
醫藥百氏雜說靡不通於渾儀漏刻俱甞親製<lb/>
以測驗皆合趙渙造新歴以獻公為作序中書<lb/>
舎人黄公裳一見嗟異因以定交著象數緫義<lb/>
一卷暦學啓蒙　卷莊子觧五卷為文若不經<lb/>
意而明白鬯逹根於理致雕鏤剞劂之語壹不<lb/>
岀諸口神識恬暢喜論說古今遇佳士良友窮<lb/>
日夜語不厭聽者忘疲居朝廷好盡言或議論<lb/>
盤錯衆相視莫敢先公輙為辯析是非成敗無<lb/>
所諱亦以是賈憎於人惟一時賢俊氣合道同<lb/>
<pb n="KR4d0306_SBCK_047-33a"/>
者常推敬周丞相當國公䟲納知名士三十六人<lb/>
周丞相不能用巳而多所收擢公之力也紹熈<lb/>
甲寅趙丞相将定大䇿外廷無預議者獨諉公<lb/>
與左司郎中徐誼逹意少保吳琚請憲聖垂簾<lb/>
爲援立聖明之地其爲諸賢倚重如此然公立<lb/>
朝自信所學扵辤受出處之際尤不苟故雖仕<lb/>
再登朝而位不過卿列所韞未究卒抱其志以<lb/>
終可勝惜㢤公旣沒而召至或謂公而不死必<lb/>
嚮用矣嗚呼考公平生出處大致當衆賢用事<lb/>
時猶不能少貶以求合其䏻自詘於權門翕赫<lb/>
<pb n="KR4d0306_SBCK_047-33b"/>
之日乎事無鉅細有不合於義必爭其能無言<lb/>
於弄兵首禍之日乎使公而<lb/>
西山先生眞文忠公文集卷第四十七<lb/>
</p>
<p>
</p>
  </div>
</body>
</text>
</TEI>
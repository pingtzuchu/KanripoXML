<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0306_SBCK_030-1a"/>
西山先生眞文忠公文集卷三十<lb/>
　問答<hi>起丙戌伏爲子姪説大學章句論語集註囙問復爲詳言之</hi>
　　問明徳<lb/>
明徳乃天賦與之徳性也本自光明縁人始生<lb/>
之𥘉所禀之氣不同有禀得清明純粹之氣者<lb/>
則爲聖爲賢有半清半濁之氣者則爲中人全<lb/>
禀昏濁之氣者則爲愚不肖此所謂氣禀所拘<lb/>
也及生而爲人旣自知識與外物接則耳欲聲<lb/>
目欲色鼻欲香口欲味私欲一勝則本心爲其<lb/>
所奪遂流於不善　明徳者亦從而昏矣<lb/>
<pb n="KR4d0306_SBCK_030-1b"/>
此所謂物欲所蔽　能講學窮理則可以復<lb/>
其本然之性故曰明明徳也<lb/>
　　問定静安<lb/>
三字相類但有淺深學者用力且從定字起如<lb/>
此心揺動不定如何講得學問窮得義理此心<lb/>
旣定方可漸到静與安之地此心未定便要得<lb/>
靜與安無是理也<lb/>
　　問全体<hi>或問中語下同</hi>
言性之本體渾然全備仁義禮智信是也<lb/>
　　問大用<lb/>
<pb n="KR4d0306_SBCK_030-2a"/>
言性之發用出来者惻隱羞惡辭遜是非之端<lb/>
是也<lb/>
　　問成性存存<lb/>
言天之與我者自有混成之性如今俗言見成<lb/>
渾淪之物是也我但當存之又存不令頃刻失<lb/>
之則天下之道義無不從此出道義如事君忠<lb/>
事親孝事長弟之類皆是<lb/>
　　問止於至善<lb/>
知止者謂知爲君必止於仁爲臣必止於敬爲<lb/>
子必止於孝爲父必止於慈方知得此理未曽<lb/>
<pb n="KR4d0306_SBCK_030-2b"/>
實到其地能得者謂爲君巳仁爲臣巳敬爲子<lb/>
巳孝爲父巳慈是實到其地矣<lb/>
文王於緝熈敬止此敬字舉全体而言無不敬<lb/>
之敬也爲人臣止於敬專指敬君而言乃敬中<lb/>
之一事也文王之敬包得仁敬孝慈信<lb/>
如切如磋道學也主知而言如琢如磨自脩也<lb/>
主行而言此言致知力行之功當並進也知到<lb/>
十分精䖏而行處有一分未宻亦未得爲至善<lb/>
湏是知極其至行亦極其至方謂之至善<lb/>
問止至善是聖人否答曰止至善是巳到孟子<lb/>
<pb n="KR4d0306_SBCK_030-3a"/>
羙與大䖏乃是大賢地位蓋可欲之謂善有諸<lb/>
巳之謂信充實之謂羙充實而有光輝之謂大<lb/>
大而化之之謂聖聖而不可知之謂神<hi>善信羙大聖神</hi>
<hi>之爲六等</hi>可欲之謂善<hi>謂其人有善無惡爲人所願欲也</hi>有諸巳之<lb/>
謂信<hi>此謂實有其善於身比之可欲巳進一等</hi>充實之謂羙<hi>善積於身充滿</hi>
<hi>確實故謂之羙比之有諸巳又進一等</hi>充實而有光輝之謂大<hi>充實</hi>
<hi>於中而形著於外此乃盛徳之不可揜處已是大賢以上也位但未化耳</hi>故程子論<lb/>
顔子以爲所以未至於聖者守之也非化之也<lb/>
假之以年則不日而化矣守者謂持守之功化<lb/>
者謂心理俱融無俟於守乃夫子耳順從心之<lb/>
<pb n="KR4d0306_SBCK_030-3b"/>
時也大學之止至善正是羙與大之地位乆而<lb/>
不息則大而化之至於聖矣蓋工夫到此巳是<lb/>
十分更無可用力者但優游涵泳以俟其自化<lb/>
爾故易曰窮神知化徳之盛也過此以徃未之<lb/>
或知也又横渠曰大可能也化不可能也<hi>言大以上</hi>
<hi>皆可用力至化則不可用力矣</hi>
　　問格物致知<lb/>
物謂事物也自吾一身以至於萬事萬物皆各<lb/>
各有箇道理湏要逐件窮䆒且如此一身是從<lb/>
何来湏是知天地賦我以此形與我以此性形<lb/>
<pb n="KR4d0306_SBCK_030-4a"/>
旣與禽獸不同性亦與禽獸絶異何謂性仁義<lb/>
禮智信是也惟其有此五者所以方名爲人我<lb/>
便當力行此五者以不負天之所與而所謂仁<lb/>
者是如何義者是如何禮智信又是如何一一<lb/>
湏要理㑹得分曉此乃窮一心之理其次則我<lb/>
爲人之子事親當如何爲人之弟事兄當如何<lb/>
爲人之㓜事長當如何逐件理㑹如事親湏知<lb/>
冬便須温夏便湏凊出便用告反便用面如曲<lb/>
禮内則等書所載事親說話都要曉得以至事<lb/>
兄事長等事一一如此窮䆒此則窮一身之理<lb/>
<pb n="KR4d0306_SBCK_030-4b"/>
也心之與身乃是㝡切要䖏其他世間事物皆<lb/>
用以漸考䆒令其一一分明皆所謂格物也格<lb/>
訓至言於事物之理窮䆒到極至䖏也窮理旣<lb/>
到至䖏則吾心之知識日明一日旣乆且熟則<lb/>
於天下之理無不通曉故曰物格而後知至也<lb/>
此一叚聖人教人㝡緊要處蓋縁天下之理能<lb/>
知得方能行得若知得一分只是行得一分知<lb/>
得十分方能行得十分所以用逐事窮竟也今<lb/>
學者窮理之要全在讀書如讀此一書湏窮此<lb/>
一書道理一字一句都用考䆒如未曉了即湏<lb/>
<pb n="KR4d0306_SBCK_030-5a"/>
咨問師友求其指歸且如讀大學自頭至尾都<lb/>
窮䆒過旣曉得此一書了又讀論語孟子亦自<lb/>
頭至尾窮䆒過理㑹旣多自然通悟若泛泛讀<lb/>
過便以爲了何縁知得義理透徹義理旣不透<lb/>
徹胷中見識亦無由䏻進雖窮理不止於讀書<lb/>
而其大要却以讀書爲本不可不知也<lb/>
萬物各具一理萬理同出一原所謂萬物一原<lb/>
者太極也太極者乃萬物緫㑹之名有理即有<lb/>
氣分而二則爲隂陽分而五則爲五行萬事萬<lb/>
物皆原於此人與物得之則爲性性者即太極<lb/>
<pb n="KR4d0306_SBCK_030-5b"/>
也仁義即隂陽也仁義禮智信即五行也萬物<lb/>
各具一理是物物一太極也萬理同出一原是<lb/>
萬物統體一太極也太極非有形有器之物只<lb/>
是理之至者而巳故曰無極而太極<lb/>
　　問當然之則而自不容巳<hi>或問中語</hi>
則者法則也凖則也漢書以律<hi>十二律</hi>度<hi>尺/度</hi>量<hi>斗斛</hi>
衡凖<hi>又名臬</hi>爲五則言其輕重長短小大髙下各<lb/>
有一定自然之法不可得而過不可得而不及<lb/>
也易曰乃見天則詩曰順帝之則皆指自然之<lb/>
理而言帝即天也謂天下之理皆天實爲之莫<lb/>
<pb n="KR4d0306_SBCK_030-6a"/>
不有一定之法非人力所可増損故曰天則帝<lb/>
則如父之慈子之孝兄之友弟之㳟此誰使爲<lb/>
之皆天也非人也尹吉甫有物有則之說亦此<lb/>
意<lb/>
　　問心之爲物實主於身<lb/>
圜外竅中者心之形体可以物言備具衆理神<lb/>
明不測此心之理不可以物言然有此形體方<lb/>
包得此理<lb/>
　　問上帝所降之衷<hi>或問中語下同</hi>
書湯誥曰惟皇上帝<graphic n="KR1113" url="https://raw.githubusercontent.com/kanripo/KR-Gaiji/master/images/KR1113.png" mimeType="image/png"/>衷于下民衷謂無過不<lb/>
<pb n="KR4d0306_SBCK_030-6b"/>
及而至善之理也上帝以此理卑付於人人之<lb/>
所得以爲性者也<lb/>
　　問烝民所秉之彛<lb/>
詩大雅天生烝民有物有則民之秉彛好是懿<lb/>
徳言天生衆民有此物必有此理如有耳目則<lb/>
有耳目之理非禮勿視非禮勿聽是也<hi>其餘如口鼻四</hi>
<hi>友之屬皆然</hi>君臣父子有君臣父子之理<hi>其餘兄弟夫婦之屬</hi>
<hi>皆然</hi>則者謂凖則之則不可踰者也<hi>物以形体言則以理言所</hi>
<hi>謂理者仁義礼智信而巳</hi>民皆秉執此常理故其心無有不<lb/>
好善者<hi>懿徳謂羙徳也即所謂善也</hi>
<pb n="KR4d0306_SBCK_030-7a"/>
　　問劉子所謂天地之中<lb/>
左傳劉康公曰民受天地之中以生言民之生<lb/>
也皆禀受天地至中之理以爲性也<hi>與降衷之意同衷即</hi>
<hi>中也</hi>
　　問夫子所謂性與天道<lb/>
子貢曰夫子之言性與天道不可得而聞也在<lb/>
天則謂之道隂陽五行之理是也在人則謂之<lb/>
性仁義禮智信是也性即道道即性<lb/>
　　問子思所謂天命之性<lb/>
中庸天命之謂性言天以隂陽五行化生萬物<lb/>
<pb n="KR4d0306_SBCK_030-7b"/>
人得之而爲仁義禮智信之性在天曰命在人<lb/>
曰性一而巳矣<lb/>
　　問孟子所謂仁義之心<lb/>
孟子曰惻隱之心仁也羞惡之心義也又曰雖<lb/>
存乎人者豈無仁義之心哉其所以放其良心<lb/>
者亦猶斧斤之於木也言人旣得隂陽之理以<lb/>
爲性則自然有仁義之心但爲物欲所害則不<lb/>
能存之耳<hi>只舉仁義二字者仁包礼義包智故也礼是仁之著智是義之存</hi>
　　問程子所謂天然自有之中<lb/>
伊川先生曰事事物物上皆天然有箇中不待<lb/>
<pb n="KR4d0306_SBCK_030-8a"/>
安排也言凢百事物皆有箇恰好底道理不可<lb/>
過不可不及也<lb/>
　　問張子所謂萬物之一原<lb/>
横渠先生曰性者萬物之一原非有我之得私<lb/>
也此性字指天道而言凢人物之性皆自此流<lb/>
出如百川之同一源也<lb/>
　　問邵子所謂道之形体<lb/>
康節先生曰性者道之形体心者性之郛郭言<lb/>
道不可得而見因性而後可見蓋性之所具皆<lb/>
實理也故曰道之形體<hi>舍性而言道則流入空虚矣</hi>
<pb n="KR4d0306_SBCK_030-8b"/>
　　問收其放心養其徳性<lb/>
徳性謂得之于天者仁義禮智信是也收放心<lb/>
養徳性雖云二事其實一事蓋徳性在人本皆<lb/>
全備縁放縦其心不知操存是致賊害其性若<lb/>
䏻收其放心即是養其徳性非有二事也<lb/>
　　問其所當然而不容巳與其所巳然而不<lb/>
　　容易<lb/>
所當然如爲君當仁爲臣當敬爲子當孝爲父<lb/>
當慈與國人交當信之類此乃道理合當如此<lb/>
不如此則不可故曰所當然也然仁敬孝慈信<lb/>
<pb n="KR4d0306_SBCK_030-9a"/>
之屬非是人力強爲有生之初即禀此理是乃<lb/>
天之所與也故曰所以然所當然是知性<hi>知其理當</hi>
<hi>如此也</hi>所以然是知天<hi>謂知其理所自来也</hi>
　　問人之所以爲學心與理而巳<hi>或問中語</hi>
存心窮理二者當表裏用功蓋知窮理而不知<lb/>
存心則思慮紛擾物欲交攻此心旣昏且亂如<lb/>
何窮得義理但知存心而不務窮理雖能執持<lb/>
静定亦不過如禪家之空寂而巳故必二者交<lb/>
進則心無不正而理無不通學之大端惟此而<lb/>
巳<lb/>
<pb n="KR4d0306_SBCK_030-9b"/>
　　問端莊静一乃存飬工夫<hi>語録中語下同</hi>
端荘主容貌而言靜一主心而言蓋表裏交正<lb/>
之義合而言之則敬而巳矣<lb/>
　　問學問思辨乃窮理工夫<lb/>
程子曰涵養須用敬進學則在致知蓋窮理以<lb/>
此心爲主必須以敬自持使心有主宰無私意<lb/>
邪念之紛擾然後有以爲窮理之基本心旣有<lb/>
所主宰矣又須事事物物各窮其理然後能致<lb/>
盡心之功欲窮理而不知持敬以養心則思慮<lb/>
紛紜精神昏亂於義理必無所得知以養心矣<lb/>
<pb n="KR4d0306_SBCK_030-10a"/>
而不知窮理則此心雖清明虚静又只是箇空<lb/>
蕩蕩底物事而無許多義理以爲之主其於應<lb/>
事接物必不能皆當釋氏禪學正是如此故必<lb/>
以敬涵養而又講學審問謹思明辨以致其知<lb/>
則於清明虚静之中而衆理悉備其静則湛然<lb/>
寂然而有未發之中其動則泛應曲當而爲中<lb/>
節之和天下義理學者工夫無以加於此者自<lb/>
伊川發出而文公又從而闡明之中庸尊徳性<lb/>
道問學章與大學此章皆同此意也<lb/>
　　問今人行到五分便是只知得五分<hi>語錄中語</hi>
<pb n="KR4d0306_SBCK_030-10b"/>
<hi>下同</hi>
朱文公曰知之與行如車兩輪如鳥兩翼闕一<lb/>
不可尚書說命乃云知之非艱行之惟艱何也<lb/>
蓋髙宗天資高明未即位之前巳學於其盤其<lb/>
於天下之義理多所通曉傳説恐其徒知而不<lb/>
力行故告之以非知之艱而行之惟艱欲其力<lb/>
行平日之所知故也若學者之事湏是以致知<lb/>
爲先知得一分方䏻行得一分知得十分方䏻<lb/>
行得十分若所知未真斷無䏻行之理<hi>所謂真知者伊</hi>
<hi>川先生所謂如虎所傷是也又如飢必食渴必飲水不可入火不可蹈如此方爲真知佛家亦</hi>
<pb n="KR4d0306_SBCK_030-11a"/>
<hi>云知之一字衆妙之門亦此意也</hi>
　　問零零碎碎凑合將来不知不覺自然省<lb/>
　　悟<lb/>
正如曾子平日學問皆是逐一用工如三省如<lb/>
問禮逐些逐小做將去稽累之久一旦通悟夫<lb/>
子遂以吾道一以貫告之至此方知從前所爲<lb/>
百行萬善只是一理方其積累之時件件着力<lb/>
到此如炊之巳熟釀之巳就更不湏著分毫之<lb/>
力<lb/>
　　問程子論格物有説向内處有説向外處<lb/>
<pb n="KR4d0306_SBCK_030-11b"/>
孔子答門人問仁問孝亦是如此皆是随其資<lb/>
質而成就之聖人之教人猶化工之生物囙材<lb/>
而篤於此可見<lb/>
　　問大學只説格物不説窮理<lb/>
器者有形之物也道者無形之理也明道先生<lb/>
曰道即器器即道兩者未嘗相離蓋凢天下之<lb/>
物有形有象者皆噐也其理便在其中大而天<lb/>
地亦形而下者乾坤乃形而上者<hi>天地以形体言乾坤以性</hi>
<hi>情言乾徤也坤順也即天地之理</hi>日月星辰風雨霜露亦形而<lb/>
下者其理即形而上者以身言之身之形体皆<lb/>
<pb n="KR4d0306_SBCK_030-12a"/>
形而下者曰性曰心之理乃形而上者至於一<lb/>
物一器莫不皆然且如燈燭者噐也其所以能<lb/>
照物形而上之理也且如床卓器也而其用理<lb/>
也天下未嘗有無理之器無器之理即器以求<lb/>
之則理在其中如即天地則有健順之理即形<lb/>
體則有性情之理精粗本未𥘉不相離若舎器<lb/>
而求理未有不蹈於空虚之見非吾儒之實學<lb/>
也所以大學教人以格物致知蓋即物而理在<lb/>
焉庶㡬學者有著實用功之地不至馳心於虚<lb/>
無之境也<lb/>
<pb n="KR4d0306_SBCK_030-12b"/>
　　問誠意章數條<lb/>
自慊是爲巳言巳之所以爲善者乃是我合當<lb/>
如此若不爲善則此心自不快足自不能安非<lb/>
是爲他人而爲善也<lb/>
自欺是爲人本無實意爲善但外面略假借以<lb/>
欺人欲人稱好而巳殊不知人心之靈昭如日<lb/>
月何可欺也只是自欺而已<lb/>
自慊是誠<hi>誠則一</hi>自欺是偽<hi>偽則二</hi>譬如人子弟讀<lb/>
書為學乃是為巳之事若我不知讀書不知爲<lb/>
學是我身分上自有欠缺干他人甚事今人徃<lb/>
<pb n="KR4d0306_SBCK_030-13a"/>
徃對父兄長上則讀書講學才獨處便怠隋一<lb/>
切廢棄如此則是爲父兄長上而學也其為自<lb/>
欺孰大焉<lb/>
　　問致知一叚是夢覺關誠意一叚是善惡<lb/>
　　關<hi>語錄中語</hi>
言格物致知必窮得盡知得至則如夣之覺若<lb/>
窮理未盡見善未明則如夣之未覺故曰夣覺<lb/>
關好善必實然好之如飢之必食如渴之必飲<lb/>
惡惡必實然惡之如水之不可入火之不可蹈<lb/>
如此方能盡人之道以充人之形若名爲好善<lb/>
<pb n="KR4d0306_SBCK_030-13b"/>
而好之不出於實名爲惡惡而惡之不出於實<lb/>
則是為欺而巳欺心一萌無徃而非惡矣亦何<lb/>
以異於禽獸哉故曰善惡關大學雖有八條緊<lb/>
要全在此兩節若知已至意巳誠則大本已立<lb/>
其它以序而進有用力之地矣若知不至意不<lb/>
誠旣無其本無徃而可矣故朱文公以二關喻<lb/>
之言如行軍然必湏過此二重關隘方可進兵<lb/>
故也<lb/>
　　問正心修身章<lb/>
喜怒憂懼乃心之用非惟不䏻無亦不可無但<lb/>
<pb n="KR4d0306_SBCK_030-14a"/>
平居無事之時不要先有此四者在胷中如平<lb/>
居先有四者即是私意人若有些私意塞在胷<lb/>
中便是不得其正須是涵養此心未應物時湛<lb/>
然虚静如鏡之明如衡之平到得應物之時方<lb/>
不差錯當喜而喜當怒而怒當憂而憂當懼而<lb/>
懼恰好則止更無過當如此方是本心之正<lb/>
問聖人恐無怒容否朱子曰當怒時亦必形於<lb/>
色如治人之罪却為笑容則不可曰如此則恐<lb/>
渉忿厲之氣否曰天之怒雷霆亦震但當怒而<lb/>
怒便中節事過便消了更不積問古人喜怒不<lb/>
<pb n="KR4d0306_SBCK_030-14b"/>
形於色是正否曰此是養得胸中和粹故雖中<lb/>
有喜怒而不形於色此正是涵養之效安得謂<lb/>
之不正又問古人憂國至於白首怒敵至於裂<lb/>
眥此正否曰憂國怒敵憂與怒之正者雖若太<lb/>
過然亦是不失其爲正但此乃志義之士所爲<lb/>
若聖人則未必然必如是觀之乃盡<lb/>
鑑空衡平之體鑑空衡平之用此二句切須玩<lb/>
味蓋未曽應物之時此心只要清明虚静不可<lb/>
先有一物如鑑未照物只是一箇空衡未稱物<lb/>
只有一箇平此乃心之本体<hi>此即中庸所謂喜怒哀楽之末發謂</hi>
<pb n="KR4d0306_SBCK_030-15a"/>
<hi>之中蓋喜怒哀樂未曾發動渾然一理不偏不倚故謂之中</hi>此所謂鑑空衡<lb/>
平之體也及至事物之来随感而應因其可喜<lb/>
而喜因其可怒而怒囙其當憂而憂囙其當懼<lb/>
而懼在我本未嘗先有此心但随物所感而應<lb/>
之耳故其喜怒憂懼無不中節此所謂鑑空衡<lb/>
平之用<hi>此即中庸所謂發而皆中節謂之和蓋喜怒憂俱應物而動恰好便止不可少</hi>
<hi>過其分事過即巳更不留在胸中如此即是中節即謂之和</hi>
　　問體用二字<lb/>
大凢有體而後有用如天地造化發生於春夏<lb/>
<hi>元亨</hi>而歛藏於秋冬<hi>利貞</hi>發生是用歛藏是体自十<lb/>
<pb n="KR4d0306_SBCK_030-15b"/>
月純坤陽氣旣盡不知者謂生意巳熄不知歛<lb/>
藏者乃所以爲發生之根自此霜雪凝沍草木<lb/>
凋落虫蛇伏藏㣲陽雖生於下隠而未露一年<lb/>
造化實基於此惟冬間斂藏凝固然後春来發<lb/>
生有力所以冬暖無霜雪則来歲五榖不登正<lb/>
以陽氣發泄之故也人之一心亦是如此湏是<lb/>
平居湛然虚静如秋冬之閉藏皆不發露渾然<lb/>
一理無所偏倚然後應事之時方不差錯如春<lb/>
夏之發生物物得所若静時先巳紛擾則動時<lb/>
豈䏻中節故周子以主静爲本程子以主敬為<lb/>
<pb n="KR4d0306_SBCK_030-16a"/>
本皆此理也<hi>動静皆道而周子乃以主静為本者盖静時飬得虚明然俊動而不</hi>
<hi>失其時故中庸於喜怒哀楽未發之時湏要戒謹恐惧以養本然之中然後發而為中節之和</hi>
<hi>程子主敬之說即中庸之意也</hi>
問大學不要先有恐懼中庸却要恐懼何也曰<lb/>
聖賢之言有似同而實異者大學之恐懼與中<lb/>
庸之恐懼不同<hi>中庸戒謹乎其所不睹恐惧乎其所不聞只是事物未形之時</hi>
<hi>常常持敬令心不昏昧而已大學之恐惧是俗語所謂怖畏之意自與中庸有異</hi>
　　問治國平天下章<lb/>
絜矩絜字本出賈誼過秦論度長絜大<hi>度謂以尺之長</hi>
<hi>短絜謂以帶量物之小大如今人之圍木也故字文從絜先儒解絜字米分曉建陽范直閣諱</hi>
<pb n="KR4d0306_SBCK_030-16b"/>
<hi>如圭乃胡文定公之外甥朱文公之父友方以絜度為説文公從之</hi>言我有此心<lb/>
人亦有此心在上之君子當以己之心度人之<lb/>
心如以矩而度物巳矩製方之器俗謂曲尺是<lb/>
也荀子曰五寸之矩盖天下之方言矩雖止長<lb/>
五寸然天下之爲方器者必以此爲則以譬一<lb/>
心雖㣲而推之以度人之心雖千萬人無不同<lb/>
者我欲孝於親人亦欲孝於親我欲弟於長人<lb/>
亦欲弟於長故爲君子者必使人各得以遂其<lb/>
孝弟之心我欲安人亦欲安我欲壽人亦欲壽<lb/>
我欲富人亦欲富故君子者必使人各遂其所<lb/>
<pb n="KR4d0306_SBCK_030-17a"/>
欲此皆所謂絜矩也<hi>浴言以心比心即是此義</hi>
義者天理之公也利者人欲之私也二者如冰<lb/>
炭之相反然一於義則利自在其中蓋義者宜<lb/>
也利亦宜也苟以義為心則事無不冝矣不惟<lb/>
冝於巳亦且宜於人人巳兩得其宜何利如之<lb/>
若以狥利為心則利於巳必害於人争闘攘奪<lb/>
於是乎興巳亦豈能享其利哉<lb/>
大學所謂利專指財利而言伊川先生云利不<lb/>
獨財利之利凢有一毫自便之心即是利此論<lb/>
尤有補於心術之㣲南軒先生又謂無所為而<lb/>
<pb n="KR4d0306_SBCK_030-17b"/>
為皆義也有所為而為即利也其言愈精且㣲<lb/>
學者不可不知也<hi>且如見赤子入并有惻隠之心此乃天理自然形見非有</hi>
<hi>所為而然此即義也若有一毫納交要譽之心即是有所為而為即利心也二者相去毫厘之</hi>
<hi>間而公私邪正之分則天渊矣故朱子謂南軒此語乃發先賢之所未發有功於聖門學者所</hi>
<hi>宜深味也</hi>
大抵學者存心行事只當以義理為主義所當<lb/>
然雖害不䘏義所不當然雖利不計如此方合<lb/>
乎天理之正若此心一出一入於義利之間終<lb/>
是爲利所勝正如白黒相和黒必揜白薰猶共<lb/>
器蕕必揜薰立志之𥘉不可不察也<lb/>
<pb n="KR4d0306_SBCK_030-18a"/>
大學程子南軒三說不同大學只説財利猶是<lb/>
麤處伊川南軒之說乃入細工夫世亦有能不<lb/>
貪財利之人然未必無自便之私亦有能不求<lb/>
自便者其心未必無所為此是一節之上又有<lb/>
一節工夫以大學至善譬之不貪財利與不求<lb/>
自便是善到無所為而為始是至善然必先以<lb/>
不貪財利為根脚基址方可說上兩節正如貧<lb/>
而無謟富而無驕方䏻漸至樂與好禮之地若<lb/>
未能不貪財利又豈能有上兩節亦如未能無<lb/>
謟無驕安得更有樂與好禮故學者當以不貪<lb/>
<pb n="KR4d0306_SBCK_030-18b"/>
財利為本又未可謂不貪財利為巳足馴序用<lb/>
力自粗至精方可至純乎天理之也<lb/>
恕者如心之謂非寛厚之謂也如我䏻為善亦<lb/>
欲他人如我之善我無悪亦欲人如我之無惡<lb/>
我欲立亦欲人之立我欲逹亦欲人之達<hi>大槩是視</hi>
<hi>人如巳推己及物之謂</hi>
　　問新民章<hi>此叚當在止於至善之前</hi>
朱文公言洗濯其心以去惡猶沭浴其身以去<lb/>
垢斯言盡矣盖身之有垢特形骸之礙耳然人<lb/>
猶知沭浴以去之惟恐塵垢存則其體汙穢至<lb/>
<pb n="KR4d0306_SBCK_030-19a"/>
於心者神明之府乃丼心爲利欲所溺以昏蔽<lb/>
之甚如積糞壤如聚蟯蚘而不肯一用其力以<lb/>
去之是以形體爲重以心性爲輕也豈不繆哉<lb/>
唐人有櫛銘曰人之有髪朝朝思理有身有心<lb/>
胡不如是深得成湯銘盤之意<hi>禪家亦有所謂身以菩提樹心</hi>
<hi>如明鏡臺時時勤拂拭莫遣有塵埃之句雖云異端然此言亦自可取也</hi>
禮記儒行篇云儒有澡身而浴徳謂洗濯其身<lb/>
沭浴其徳亦盤銘之義<lb/>
　　問仁字之義<hi>此下並論語</hi>
仁之一字從古無訓且如義訓冝禮訓理又訓<lb/>
<pb n="KR4d0306_SBCK_030-19b"/>
履智訓知皆可以一字名其義惟仁不可以一<lb/>
字訓孟子曰仁者人也亦只是言仁者乃人之<lb/>
所以為人之理亦不是以人訓仁盖縁仁之道<lb/>
大包五常貫萬善所以不可以一言盡之自漢<lb/>
以後儒者只將愛字說仁殊不知仁固主乎愛<lb/>
然愛不足以盡仁孟子曰惻隱之心仁之端也<lb/>
惻隱者此心惻然有隠即所謂愛也然只是仁<lb/>
之發端而巳韓文公言博愛之謂仁程先生非<lb/>
之以為仁自是性爱自是情以愛為仁是以情<lb/>
為性也至哉言乎朱文公先生始以愛之理心<lb/>
<pb n="KR4d0306_SBCK_030-20a"/>
之徳六字形容之所謂愛之理者言仁非止乎<lb/>
愛乃愛之理也盖以體言之則仁之道大無所<lb/>
不包發而為用則主乎愛<hi>仁者爱之体也爱者仁之用也</hi>愛者<lb/>
如見赤子入井而惻然欲有以救之以至矜憐<lb/>
憫惜慈祥㤙惠爱之謂也性中旣有仁發出来<lb/>
便是愛仁如根上發出苗以苗為出於根則可<lb/>
以苗便為根則不可以愛出於仁則可以愛便<lb/>
作仁則不可故文公以愛之理三字言之方說<lb/>
得盡又曰心之徳何也盖心者此身之主而其<lb/>
理則得於天仁義禮智皆此心之徳而仁又為<lb/>
<pb n="KR4d0306_SBCK_030-20b"/>
五常之本如元亨利正皆乾之徳而元獨為四<lb/>
徳之長天之元即人之仁也元為天之全徳故<lb/>
仁亦為人心之全徳然仁之所以為心之徳者<lb/>
正以主乎<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>故也仁所以䏻爱者盖天地以生<lb/>
物為心而人得之以爲心是以主乎爱也爱之<lb/>
理心之徳六字之義乃先儒所未發而文公始<lb/>
發之其有功於學者至矣豈可不深味之乎<lb/>
　　問行有餘力章與四教不同<lb/>
行有餘力則以學文是以力行為先子以四教<lb/>
文行忠信文者講學之事主乎知忠信者修身<lb/>
<pb n="KR4d0306_SBCK_030-21a"/>
之事主乎行此又以知為先此二章實相表裏<lb/>
正當合而觀之大抵致知力行二者不可一闕<lb/>
旣知其理不可不行其事旣行其事不可不知<lb/>
其理二者並進則為學之功至矣<lb/>
　　問主忠信章<hi>程子曰不誠無物</hi>
論語止言主忠信不言誠至子思孟子然後言<lb/>
誠盖誠指全體而言忠信指用功處而言忠是<lb/>
盡於中者信是形於外者有忠方有信不信則<lb/>
非所以為忠二者表裏体用之謂如形之與影<lb/>
也心無不盡之謂忠言與行無不實之謂信盡<lb/>
<pb n="KR4d0306_SBCK_030-21b"/>
得忠與信即是誠故孔子雖不言誠但欲人於<lb/>
忠信上著力忠信無不盡則誠在其中矣孔子<lb/>
教人大抵只就行處説行到盡處自知誠則本<lb/>
源子思孟子則併本源發出以示人其義一也<lb/>
　　問過則勿憚改<lb/>
過雖聖賢不能無盖過者過誤之謂也知其為<lb/>
過而速改則無過矣故論語曰過而不改是謂<lb/>
過矣左傳云人誰無過過而能改善孰大焉子<lb/>
貢曰君子之過如日月之食焉過也人皆見之<lb/>
更也人皆仰之孟子曰古之君子過則改之今<lb/>
<pb n="KR4d0306_SBCK_030-22a"/>
之君子過則順之成湯之聖猶且改過不吝顔<lb/>
子之賢猶曰不貳過以此可見雖聖賢必以改<lb/>
過為貴若知其為過不肯速改則是文過遂非<lb/>
而流於惡矣盖無心而誤則謂之過有心而為<lb/>
則謂之惡不待别為不善方謂之惡只知過不<lb/>
改是有心便謂之惡易曰風雷益君子以見善<lb/>
則遷有過則改天下之至迅疾者莫如風雷故<lb/>
聖人以此為遷善改過之象此即過勿憚改之<lb/>
意也<lb/>
　　問姑息二字<hi>主忠信章注</hi>
<pb n="KR4d0306_SBCK_030-22b"/>
姑息姑訓且息訓止言事理合當十分做却只<lb/>
做三五分且如是而止此之謂姑息今人柔惴<lb/>
者以小惠及人便以為仁不知只是姑息而巳<lb/>
　　問温良㳟儉譲<lb/>
温和厚也只和一字不足盡温之義只厚一字<lb/>
亦不足以盡温之義必兼二字者和如春風和<lb/>
氣之和厚如坤厚載物之厚和不惨暴也厚不<lb/>
刻薄也良易直也亦如前義易者平易也不艱<lb/>
險也直者正直也不邪曲也㳟莊敬也莊主容<lb/>
貌而言敬主内心而言自中而發外故曰㳟儉<lb/>
<pb n="KR4d0306_SBCK_030-23a"/>
節制也節制二字相似而實不同節乃自然之<lb/>
限節且如一年有八節四立二分二至是也四<lb/>
十五日而一換乃天道自然之界限故曰節制<lb/>
乃用力裁制之意義以制事禮以制心謂如事<lb/>
理合當如此即以義裁制之若以刀裁物也一<lb/>
念慮之非即以禮裁制之亦如刀之裁物也<hi>九事</hi>
<hi>事物物有自然界限不可踰處皆謂之節所云一年八節者乃其一也</hi>譲謙遜也<lb/>
謙謂不矜巳之善遜謂推善以及人<lb/>
　　問過化存神<hi>温良注</hi>
過化存神此四字本出孟子過化謂聖人凢所<lb/>
<pb n="KR4d0306_SBCK_030-23b"/>
經歷處人皆化之存神謂其中所存神妙正意<lb/>
只是如此至横渠先生乃謂性性為能存神物<lb/>
物為䏻過化下性字指本然者而言上性字是<lb/>
謂我䏻存其性而不爲情所蕩而失其性則其<lb/>
所存者神妙而不可測下物字指事物而言上<lb/>
物字指我之應物而言謂物物各自有理我随<lb/>
其理以應之物各付物不以巳之私意參乎其<lb/>
間則事過弗留如冰之釋如風之休後来諸老<lb/>
先生多本其說獨文公不以為然者盖孟子之<lb/>
意未説到如此深故也文公觧經毎務平實如<lb/>
<pb n="KR4d0306_SBCK_030-24a"/>
此然横渠先生之説亦不可不知也<lb/>
　　問禮樂<hi>用和為貴章</hi>
敬者禮之本制度威儀禮之文和者樂之本鐘<lb/>
皷管磬者樂之文禮樂二者闕一不可記曰樂<lb/>
由陽来禮由隂作天高地下萬物散殊而禮制<lb/>
行焉<hi>天尊於上地卑扵下萬物散殊有大有小此即制之所由起盖礼主乎别故也</hi>流<lb/>
而不息合同而化而樂興焉<hi>隂陽二氣流行於天地之間未嘗止</hi>
<hi>息二氣和合而化生萬物此楽之所由興盖楽主乎和故也听謂隂陽二氣者日月雷霆風雨</hi>
<hi>寒暑之類皆是二氣和合方能生成萬物</hi>故禮属隂<hi>凢天地間道理一定而不可易</hi>
<hi>者皆属隂</hi>樂属陽<hi>凢天也間流行運轉者皆屬陽</hi>禮樂之不可闕一<lb/>
<pb n="KR4d0306_SBCK_030-24b"/>
如隂陽之不可偏勝<hi>一歳之間寒暑之相易雨露雪霜之相済方䏻氣候</hi>
<hi>和平物遂其生陽太勝則亢而為旱隂太勝則溢而為水有隂無陽則物不生有陽無隂則生</hi>
<hi>而不成</hi>禮勝則離以其太嚴而不通乎人情故離<lb/>
而難合樂勝則流以其太和而無所限節則流<lb/>
蕩忘返所以有禮湏用有樂有樂湏用有禮此<lb/>
禮樂且是就性情上說然精粗本末亦𥘉無二<lb/>
理<lb/>
禮中有樂<hi>言嚴肅之中有自然之和此即是礼中之楽</hi>樂中有禮<hi>言和</hi>
<hi>楽之中有自然之節此即是楽中之禮</hi>朱文公謂嚴而泰<hi>此即礼中有楽</hi>
和而節<hi>此即樂中有禮</hi>
<pb n="KR4d0306_SBCK_030-25a"/>
　　問因不失其親<lb/>
因者依也言與人相依湏是其人可以親近方<lb/>
得如士之擇友男之擇婦女之擇婿以至於臣<lb/>
之擇君皆是若其𥘉不謹則後来雖欲悔而不<lb/>
可得也又如為人臣屬而事其長亦湏看此人<lb/>
可親與否如其人非賢者輕易依附一為其所<lb/>
薦則終身便有舉主之分如何悔得以此推之<lb/>
凢百皆然大抵以審擇於始為貴也<lb/>
　　問楊墨<hi>就有道章注</hi>
墨翟兼愛其𥘉本是學仁不知仁者心無不溥<lb/>
<pb n="KR4d0306_SBCK_030-25b"/>
而其施則有差等如親親與仁民不同仁民與<lb/>
愛物不同就親親之中事父與事兄不同處夫<lb/>
婦處明友又與事兄不同盖心無不溥者仁也<lb/>
<hi>理一</hi>其施有差等者即仁中之義也<hi>分殊</hi>全親親與<lb/>
仁民同則是視父母如視他人矣故其流至於<lb/>
無父也楊氏為我本是學義不知義者制事之<lb/>
宜也䖏君臣處父子處朋友事事物物各當其<lb/>
所乃合於義今但知有已而巳則扵君不必忠<lb/>
於子不必孝凡處人倫之間無一而當矣故其<lb/>
流至於無君<hi>壽言無君者指其最大者言之也</hi>無君無父則是<lb/>
<pb n="KR4d0306_SBCK_030-26a"/>
禽獸矣此學者所以必當求正於有道者也<lb/>
　　問理性命<hi>五十知天命注</hi>
窮理謂事事物物各有其理窮究之而無不盡<lb/>
也此即大學所謂格物也盡性謂一性之中萬<lb/>
善備具如性中有仁我則盡其仁之至性中有<lb/>
義我則盡其義之至礼也智也亦然如此方是<lb/>
盡性若十分之中有一毫一厘欠闕亦未可謂<lb/>
之盡性至於命言理旣無所不窮性旣無所不<lb/>
盡便自然至於命此即孟子知性則知天之意<lb/>
窮理主知而言盡性主行而言知得盡行得盡<lb/>
<pb n="KR4d0306_SBCK_030-26b"/>
便是至於命<lb/>
　　問父母惟疾之憂<lb/>
問身體髪膚受之父母不敢毁傷孝之姶也自<lb/>
古忠臣義士奮不顧身視死如歸如此則是不<lb/>
孝矣此又何也曰此與其他毁傷不同盖殺身<lb/>
所以成仁旣成仁則孝在其中矣囙為説殺身<lb/>
成仁則形雖虧其理不虧身雖殞其性不失乃<lb/>
所以為孝也昔晋周䖏死於戰陣其母猶在太<lb/>
常賀循謚之曰孝以常情言之母在而死於國<lb/>
可以為忠而不可以言孝矣而晉人乃称周處<lb/>
<pb n="KR4d0306_SBCK_030-27a"/>
為孝者盖忠孝一理能忠於君乃所以為孝也<lb/>
然捐身蹈難乃處臣子之變如曽子之戰競自<lb/>
守乃處人子之常要當參觀可也<lb/>
又西銘推事親之心以事天蓋父母生我者也<lb/>
而所以生之者天地也天賦以氣地賦以形父<lb/>
母固我之父母也天地亦我之父母也朱文公<lb/>
曰父母者一身之父母也天地者人與物己與<lb/>
人皆共以為父母也父母之生我也四支百骸<lb/>
無一不全必能全其身之形然後為不沗於父<lb/>
母天地之生我也五常百善無一不備必能全<lb/>
<pb n="KR4d0306_SBCK_030-27b"/>
其性之理然後為不負於天地故仁人事親如<lb/>
事天事天如事親此又西銘之妙指不可以不<lb/>
知也<lb/>
　　問非鬼而祭章<lb/>
鬼神之理雖非始學者所易窮然亦湏識其名<lb/>
義若以神示鬼三字言之則天之神曰神<hi>以其造化</hi>
<hi>神妙不測也</hi>地之神曰示<hi>以其山川草木有形可見顯然示人也示古祗字</hi>
人之神曰鬼<hi>鬼謂氣之巳屈者也</hi>若以鬼神二字言之則<lb/>
神者氣之伸<hi>發出</hi>鬼者氣之屈<hi>收囘</hi>氣之方伸者屬<lb/>
陽故為神氣之屈者属隂故為鬼神者伸也鬼<lb/>
<pb n="KR4d0306_SBCK_030-28a"/>
者歸也且以人之身論之生則曰人死則曰鬼<lb/>
此生死之大分也然自其生而言之則自㓜而<lb/>
壯此氣之伸也自壯而老自老而死此又伸而<lb/>
屈也自其死而言之則䰟遊魄<graphic n="KR1113" url="https://raw.githubusercontent.com/kanripo/KR-Gaiji/master/images/KR1113.png" mimeType="image/png"/>寂無形兆此<lb/>
氣之屈也及子孫享祀以誠感之則又能来格<lb/>
此又屈而伸也姑舉人鬼一端如此至若造化<lb/>
之鬼神則山澤水火雷風是也日與電皆火也<lb/>
月與雨亦水也此數者合而言之又只是隂陽<lb/>
二氣而巳隂陽二氣流行於天地之間萬物頼<lb/>
之以生頼之以成此即所謂鬼神也<hi>氣之伸為神如春夏</hi>
<pb n="KR4d0306_SBCK_030-28b"/>
<hi>生長是也氣之屈為鬼如秋冬歛蔵是也</hi>今人只以塑像畫像為鬼<lb/>
神及以幽暗不可見者為鬼神殊不知山峙川<lb/>
流日照雨潤雷動風散乃分明有迹之鬼神<hi>日出</hi>
<hi>為神入為鬼雨潤為神止為鬼雷動為神息為鬼風散為神收為鬼</hi>伊川曰鬼神<lb/>
者造化之迹又曰鬼神天地之功用横渠曰鬼<lb/>
神二氣之良能凢此皆指隂陽而言天地之氣<lb/>
即人身之氣人身之氣即天地之氣<lb/>
易繫辭曰精氣為物遊䰟爲變人之生也精與<lb/>
氣合而巳精者血之類是滋養一身者故属隂<lb/>
氣是能知覺運動者故属陽二者合而為人精<lb/>
<pb n="KR4d0306_SBCK_030-29a"/>
即魄也目之所以明耳之所以聦者即精之為<lb/>
也此之謂魄氣充乎體凢人心之能思慮有知<lb/>
識身之能舉動與夫勇决敢為者即氣之所為<lb/>
也此之謂魂人之少壯也血氣強血氣強故魂<lb/>
魄盛此所謂伸及其老也血氣旣耗魂魄亦衰<lb/>
此所謂屈也旣死則魂升于天以從陽魄降于<lb/>
地以從隂所謂各從其類也魂魄合則生離則<lb/>
死故先王制祭享之禮使為人子孫者盡誠致<lb/>
敬以焫蕭之属求之於陽灌鬯之属求之於隂<lb/>
求之旣至則魂魄雖離而可以復合故禮記曰<lb/>
<pb n="KR4d0306_SBCK_030-29b"/>
合鬼與神教之至也神指魂而言鬼指魄而言<lb/>
此所謂屈而伸也<lb/>
問鬼神二氣之良能曰旣有隂陽二氣則自然<lb/>
有徃有来有闔有闢有消有息有聚有散盖其<lb/>
理自然如此故曰良䏻此乃借孟子良知良能<lb/>
之名以形容二氣孟子本意謂孩提之童莫不<lb/>
知愛其親及其長也莫不知敬其兄此本然之<lb/>
性如此非出人為隂陽二氣屈伸亦是本然之<lb/>
理故借此二字以明之<graphic n="KR3119" url="https://raw.githubusercontent.com/kanripo/KR-Gaiji/master/images/KR3119.png" mimeType="image/png"/>闔消散屈也来闢息<lb/>
聚伸也<lb/>
<pb n="KR4d0306_SBCK_030-30a"/>
　　問魯賜周公禮樂<hi>雍徹注</hi>
程子言周公之功固大矣然皆臣子之所當為<lb/>
此正如孟子曰事親若曽子可也曽子之孝可<lb/>
謂極其至矣孟子只以為可也盖事親不如曽<lb/>
子則是人予之道有虧必如曾子方得怡好推<lb/>
而言之為君必如尭然後為盡君道為臣必如<lb/>
舜然後為盡臣道不然則皆是欠闕學者知此<lb/>
則凢於人倫曲盡其至無一毫之虧方是全得<lb/>
當為之職分初非過當也<hi>無父母則無此身我因父母而有此身則</hi>
<hi>事親自合盡孝無君上則無此爵位我因君而有此爵位則事君自合盡忠此只是盡其本分</hi>
<pb n="KR4d0306_SBCK_030-30b"/>
<hi>當爲之事非過外也</hi>
　　問仁字<hi>人而不仁章</hi>
凢天下至㣲之物皆有箇心發生皆從此出縁<lb/>
是禀受之𥘉皆得天地發生之心以爲心故其<lb/>
心無不能發生者一物有一心自心中發出生<lb/>
意又成無限物且如蓮實之中有所謂么荷者<lb/>
便儼然如一根之荷他物亦莫不如是故上蔡<lb/>
先生論仁以桃仁杏仁比之謂其中有生意才<lb/>
種便生故也惟人受中以生全具天地之理故<lb/>
其爲心又㝡靈於物故其所藴生意纔發出則<lb/>
<pb n="KR4d0306_SBCK_030-31a"/>
近而親親推而仁民又推而愛物無所不可以<lb/>
至於覆冐四海惠利百世亦自此而推之爾此<lb/>
人心之大所以與天地同量也然一爲利欲所<lb/>
汩則私意横生遂流而爲殘忍爲刻薄則生意<lb/>
消亡頑如鐵石便與禽獸相去不逺豈不可畏<lb/>
也哉今爲學之要湏要常存此心平居省察覺<lb/>
得胷中盎然有慈祥惻怛之意無忮忍刻害之<lb/>
私此即所謂本心即所謂仁也便當存之養之<lb/>
使之不失則萬善皆從此而生<lb/>
<pb n="KR4d0306_SBCK_030-31b"/>
</p>
<p>
西山先生真文忠公文集卷第三十<lb/>
</p>
<p>
</p>
  </div>
</body>
</text>
</TEI>
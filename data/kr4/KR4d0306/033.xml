<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0306_SBCK_033-1a"/>
西山先生眞文忠公文集卷第三十三<lb/>
　說<lb/>
　　潭州示學者說<lb/>
予旣新其郡之學又為之續廪士之費俾誦絃<lb/>
於斯者㣲一日之輟焉教授陳君瑞甫過余而<lb/>
請曰公之於士也有以安其居又有以足其食<lb/>
顧亡一言以淑之可乎余謝曰此師儒之事也<lb/>
予何言雖然昔嘗聞之孔氏矣豈不曰古之學<lb/>
者為巳乎自漢以經術求士士為青𬗋而明經<lb/>
唐以辭藝取士士為科目而業文其去聖人之<lb/>
<pb n="KR4d0306_SBCK_033-1b"/>
意逺矣今之學者其果爲巳而學歟其亦猶漢<lb/>
唐之士有所利而學也如果爲巳而學則理不<lb/>
可以不窮性不可以不盡不至乎聖賢之域弗<lb/>
止也若其有所利而學則苟能操<graphic n="KR1152" url="https://raw.githubusercontent.com/kanripo/KR-Gaiji/master/images/KR1152.png" mimeType="image/png"/>吮墨媒爵<lb/>
秩而貿軒裳斯足矣駔賈其心弗顧也夷虜其<lb/>
行弗耻也此學者邪正之𡵨途也請以是淑吾<lb/>
士可乎端甫曰敬聞命矣抑後世之言學者其<lb/>
有得於孔氏之指歟曰後世之言學者其不繆<lb/>
於聖人鮮矣獨嘗於唐之陽子近世之石子尹<lb/>
子有取焉陽子曰學者學爲忠孝也石子曰學<lb/>
<pb n="KR4d0306_SBCK_033-2a"/>
者學爲仁義也尹子曰學者學爲人也是三言<lb/>
者庶幾聖門之遺意乎方唐之世士習之陋甚<lb/>
矣陽子一旦倡斯言於太學如天球之音威鳯<lb/>
之鳴學者竦然洗心而易聽歸覲其親者踵相<lb/>
躡焉理義之感人如此然則石子之言其有異<lb/>
於陽子歟曰亡以異也仁者孝之源義者忠之<lb/>
幹曰仁義則忠孝在其中矣然則尹子之言其<lb/>
有異於二子歟曰亡以異也夫人與天地並而<lb/>
爲三才者也必也兼五常備萬善然後人之道<lb/>
立焉其警世之深爲人之切又進乎二子矣敢<lb/>
<pb n="KR4d0306_SBCK_033-2b"/>
問所以學為人者柰何曰耳目膚體人之形也<lb/>
仁義禮智信人之性也君臣父子昆弟夫婦朋<lb/>
友人之職也必循其性而不悖必盡其職而無<lb/>
愧然後其形可踐也孟子曰人之異乎禽獸者<lb/>
幾希庶民去之君子存之又曰無惻隱之心非<lb/>
人也無羞惡之心非人也無辭遜之心非人也<lb/>
無是非之心非人也夫天之生斯人也與物亦<lb/>
甚異矣而孟子以為幾希何㢤盖所貴乎人者<lb/>
以其有是心也是心不存則人之形雖具而人<lb/>
之理已亡矣人之理亡則其與物何別㢤故均<lb/>
<pb n="KR4d0306_SBCK_033-3a"/>
是人也盡其道之極者聖人所以參天地也違<lb/>
其理之常者凢民之所以為禽犢也聖愚之分<lb/>
其端甚㣲而其末甚逺豈不大可懼耶予故曰<lb/>
尹子之言其警世之深為人之切又進乎二子<lb/>
也吾黨之士苟無意於聖賢之學則巳儻有志<lb/>
焉則反躬内省於人道之當然者有一毫之未<lb/>
至必将皇皇然如渇之欲飲餒之欲食也凛凛<lb/>
焉如負鍼芒而蹈茨棘也吾子幸以為然則願<lb/>
以告夫同志者俾知太守之期乎士不在於徼<lb/>
人爵取世資而在乎敬身而成徳也端甫瞿然<lb/>
<pb n="KR4d0306_SBCK_033-3b"/>
曰公之淑吾士者厚矣瑢請掲其言於學以為<lb/>
士之則<lb/>
　　楊繼祖字說<lb/>
大雅云無念爾祖聿脩厥徳無念者念也如不<lb/>
顯惟徳即顯也詩人命詞大抵類此盖言為人<lb/>
子孫當以乃祖為念而述脩其徳也徳者何仁<lb/>
義禮智信是也惟能自脩其徳然後能継𫐠其<lb/>
祖之徳表姪楊継祖求字於余為本大雅之義<lb/>
字之曰子脩云<lb/>
　　檮雨說<lb/>
<pb n="KR4d0306_SBCK_033-4a"/>
雲蒸雨䧏雖自於天其實從一念中流出故禱<lb/>
析未效不可怠怠則不誠矣旣效不可矜矜則<lb/>
不誠矣不效不可愠愠則不誠尤甚焉未效但<lb/>
當省巳之未至曰此吾之誠淺也徳薄也於神<lb/>
乎奚尤旣效則感且懼曰我何以得此也不效<lb/>
則省巳當彌甚曰神将辠我矣吾其能容身覆<lb/>
載間乎盖天之水旱猶父母之譴怒也爲人子<lb/>
者見其親聲色一旦異常戒儆畏惕盍如何邪<lb/>
方其未復當如大舜號泣于旻天時如伯竒履<lb/>
霜中野時幸而復則喜而不敢忘敬而不敢弛<lb/>
<pb n="KR4d0306_SBCK_033-4b"/>
惴惴焉恐親之復我怒也故曰仁人之事親如<lb/>
事天事天如事親紹定巳丑中元前一日禱雨<lb/>
于仙㳺山書此自警且以告親友之同致禱者<lb/>
　　志道字說<lb/>
吾子志道舊名正則字誠之歲甲申易今名因<lb/>
以仁夫更其字而告之曰汝知吾所以命爾之<lb/>
指乎夫志者心之用也心無不正而其用則有<lb/>
正邪之分不可不察也昔者夫子以天縦之聖<lb/>
猶必十五而志于學盖志者進徳之基若聖若<lb/>
賢莫不發軔乎此志之所趨亡逺不逹窮山鉅<lb/>
<pb n="KR4d0306_SBCK_033-5a"/>
海不能限也志之所郷亡堅不入銳兵精甲不<lb/>
能禦也然則汝之志将焉從而可耶盖吾聞之<lb/>
善悪二塗維道與利而巳志乎道則理義為之<lb/>
主而物欲不能移志乎利則物欲為之主而理<lb/>
義不能入此堯桀舜蹠之所繇以異也可不謹<lb/>
乎茲吾所以名汝之意也夫道之與仁非有二<lb/>
致然聖人之教既曰志於道矣又必曰依於仁<lb/>
也曰脩身以道矣又必曰脩道以仁也盖道者<lb/>
衆理之緫名而仁者一心之全徳志乎道而弗<lb/>
它可謂知所嚮矣仁則其歸宿之地而用功之<lb/>
<pb n="KR4d0306_SBCK_033-5b"/>
親切處也思昔聖賢言仁何莫非要至於仁者<lb/>
人也仁人心也則直舉其全體以示人學者尤<lb/>
當深味也夫人之所以為人者以其有是仁也<lb/>
有是仁而後命之曰人不然則非人矣此孔氏<lb/>
言仁之要也仁者心之生理人而不仁則䘮其<lb/>
所以為心猶果榖焉生意不存枵然死物爾此<lb/>
孟氏言仁之至要也盍亦反諸身而求之方其<lb/>
人欲未萌天理完具方寸之間盎然如春此即<lb/>
汝本心之全體也推是心以徃其事親必敬其<lb/>
事長必順以䖏閨門則睦以交朋交則信當是<lb/>
<pb n="KR4d0306_SBCK_033-6a"/>
時也豈有不仁者㢤惟夫私意横生理蔽於欲<lb/>
然後流而不仁爾然則求仁之方其孰有先於<lb/>
克巳者乎盖巳者有我之私而害仁之蟊賊也<lb/>
蟊賊除則嘉榖茂私欲凈盡則本心之徳全亦<lb/>
在乎克之而巳矣克者何戰勝攻取之謂也私<lb/>
意方萌本心未泯則理與欲對正兩軍交綏劘<lb/>
壘之時也直者勝則曲者負矣理為主則欲為<lb/>
客矣兵㐫戰危夫人而知之私欲之害惨於鏌<lb/>
邪而烈於燎原之火非知道者不能察也是則<lb/>
志道必貴於求仁而求仁莫先乎克巳茲吾之<lb/>
<pb n="KR4d0306_SBCK_033-6b"/>
所以字汝之意也汝其有志於是否歟嗟夫汝<lb/>
之有是形也天實賦之汝之有是性也天實予<lb/>
之必盡性而後形可踐也不然則形雖人斯實<lb/>
則物只豈不甚可耻乎昔頴濵蘇公有言凢人<lb/>
之所不以告它人者必以告其子此天理人情<lb/>
之極致非私之也旣以語志道又爲之說使與<lb/>
同志者切磋焉<lb/>
　　楊端義字說<lb/>
予婦氏之弟楊君本名宗猷今爲易之曰宗道<lb/>
又從而請字焉余謂子伯氏以端仁爲字矣欲<lb/>
<pb n="KR4d0306_SBCK_033-7a"/>
以端義命子如何易曰立人之道曰仁與義二<lb/>
者人之所以爲人而異乎物者也今伯之字曰<lb/>
仁而季之字曰義其名美矣盍亦勉修其實以<lb/>
毋負命字之指乎楊君曰謹聞教矣抑道之與<lb/>
義果何别耶曰道者五常百行之緫名而義者<lb/>
當然之正理也人之求道何所自入惟於理之<lb/>
當然者由之而無所悖焉則道在是矣程子曰<lb/>
在物爲理處物爲義理之所當然即義也道以<lb/>
體言義以用言用無不盡則體在其中非二致<lb/>
也然聖賢言義必以利對盖義固所以爲利也<lb/>
<pb n="KR4d0306_SBCK_033-7b"/>
為義則無不利徇利則賊乎義矣毫釐之差而<lb/>
舜蹠以異豈不甚可畏㢤孔子曰放於利而行<lb/>
多怨吾子誡諸又曰見利思義吾子勉焉<lb/>
　　詹宗楚字說<lb/>
詹甥名何而字功父曰吾将以法蕭何也予謂<lb/>
學者當求道而不計功今吾子方學古之道而<lb/>
惟功是求豈聖賢教人之意耶聞昔楚有隱者<lb/>
與子之氏名同其答楚荘王洽國之問有曰臣<lb/>
明於治身而不明於治國也臣未聞身治而國<lb/>
亂又未聞身亂而國治者也斯言也蓋聖門之<lb/>
<pb n="KR4d0306_SBCK_033-8a"/>
遺指豈春秋列國之士所能道㢤子其更字曰<lb/>
宗楚而取其治身之言而服膺之則推之以及<lb/>
於家若國斯舉而措之耳其梘汲汲於事功之<lb/>
求而遺其本者烏可同日而語㢤子其勉之<lb/>
　　楊實之字說<lb/>
韜仲之子其名曰文華予謂昔人二名蓋有與<lb/>
父同其一字者若王羲之獻之是也然之特語<lb/>
助云爾雖同未害今韜仲昆弟之名其上皆曰<lb/>
文子復同之可乎去文而獨名華斯得之矣華<lb/>
曰謹如教然華之年且冠願求所以字之者余<lb/>
<pb n="KR4d0306_SBCK_033-8b"/>
聞楊子有云實無華則野華無實則史今以實<lb/>
之爲子字如何夫言語文章者飾身之華道徳<lb/>
仁義者脩身之實二者盖不容一闕然孔門之<lb/>
教必曰行有餘力則以學文故游夏之文學不<lb/>
可先淵騫之徳行其序固如此也然則所謂實<lb/>
者将曷從而用力耶孟子曰仁之實事親是也<lb/>
義之實從兄是也子誠有意於爲巳之學則當<lb/>
自夫二者始不然則非余所敢知也故爲之說<lb/>
以授之俾知勉焉<lb/>
　　蔡仲覺名字說<lb/>
<pb n="KR4d0306_SBCK_033-9a"/>
仲覺之㓜也文公先生命之曰模及其長也又<lb/>
訓之以伊尹之覺先生之㣲指果焉在耶某嘗<lb/>
聞先生有言為學當識大要程夫子發出敬之<lb/>
一字為學者言欲人以此收歛身心置在模範<lb/>
中旣不赱作然後随事随物究窮其理則心地<lb/>
自然光明嗚呼此先生教人之要㫖也其所以<lb/>
名仲覺與所以訓仲覺者其皆以是與盖為學<lb/>
之大本敬與致知而巳矣伊洛君子旣以此開<lb/>
示後學使知表裏交進之方文公先生推明其<lb/>
說不一而足傳中庸也旣曰非存心無以致知<lb/>
<pb n="KR4d0306_SBCK_033-9b"/>
而存心者又不可以不致知其釋大學又欲學<lb/>
者存此心於端荘静一之中以為窮理之地窮<lb/>
衆理於學問思辨之際以致盡心之功凢此皆<lb/>
學者所共聞至於親筆以命其名援古以勉其<lb/>
學則惟仲覺得之而它人不與也然則仲覺将<lb/>
何以稱此㢤必也主敬以立其本歛然不踰於<lb/>
法度之中窮理以致其知超然有得於見聞之<lb/>
表旣以自覺又以覺人庶乎不負先生付授之<lb/>
意矣仲覺之諸父皆以明道自任者也歸而求<lb/>
之當有以啓子之未悟者顧某何足以辱姑誦<lb/>
<pb n="KR4d0306_SBCK_033-10a"/>
所聞以塞其請云<lb/>
　　吕敬伯敬仲字說<lb/>
永豐吕氏之二子過予於粤山精舎相與講學<lb/>
焉将告歸合辭以請曰某之昆弟名中與仁者<lb/>
吾親之命也中之字曰仲仁之字曰山而各配<lb/>
以甫者友朋之教也吾親之命某等當終身佩<lb/>
之若交朋之所以教則有未之悉者且中與仁<lb/>
之義果若何而區别耶先生為講明之而更有<lb/>
以字之則幸甚予謝不敏而其請益厪則告之<lb/>
曰昔者聖賢言道之極致其目有三而巳堯舜<lb/>
<pb n="KR4d0306_SBCK_033-10b"/>
禹之授受則曰中孔門師弟子之問答則曰仁<lb/>
而子思孟子之立教則曰誠是三者果一乎果<lb/>
二乎竊嘗思之誠也者以其天理之實而無偽<lb/>
妄之雜也中也者以其天理之正而無偏倚之<lb/>
失也仁也者以其天理之公而無私欲之蔽也<lb/>
是三者皆道之全體也虞書言中而不及仁論<lb/>
語言仁而不及誠夫豈偏於一㢤盖中則無不<lb/>
仁仁則無不誠矣今吾子伯仲之名或以中或<lb/>
以仁其亦假之以善稱謂耶抑眞有意於求道<lb/>
也夫苟有求道之心不可以不知入道之要昔<lb/>
<pb n="KR4d0306_SBCK_033-11a"/>
者子程子嘗言之矣曰敬不可謂中敬而無失<lb/>
即所以中也敬之中有仁不敬則私欲萬端害<lb/>
於仁也吁子程子其可謂為人之切歟夫中者<lb/>
性之徳也仁者心之徳也性無不中嫚易以賊<lb/>
之斯有時而不中矣心無不仁物欲以汨之斯<lb/>
有時而不仁矣古之君子惟察乎此故喜恕哀<lb/>
樂之未發必敬以養之如對神明如臨師保所<lb/>
以全其本然之中也視聽言動之非禮必敬以<lb/>
克之如殄㓂讐如去蟊賊所以全其本然之仁<lb/>
也動静相涵表裏交進則天理渾然人欲熄㓕<lb/>
<pb n="KR4d0306_SBCK_033-11b"/>
自内逹外無往而非中由體之用無適而非仁<lb/>
矣盖曰中曰仁萬善之所由出而敬也者又中<lb/>
與仁之所自立也請以敬之一言而易伯仲之<lb/>
字可乎嗚呼一念之放逸非敬也一言之矜肆<lb/>
非敬也一動之躁輕非敬也實未至而豔於名<lb/>
中無本而役於外凢此皆非敬也子歸思其所<lb/>
以名又思其所以字反躬以求之格物以精之<lb/>
謹之於方寸之㣲而体之以踐履之實若是庶<lb/>
不辱吾字矣若曰假之以善其稱謂而巳是豈<lb/>
予之所望也㢤<lb/>
<pb n="KR4d0306_SBCK_033-12a"/>
　　李自脩祝詞<lb/>
予友果齋李君公晦之子治年十有五鋭志于<lb/>
學過予粤山之麓請字焉為本大學之義字之<lb/>
曰自脩而祝之以辭曰於惟李氏世有徳人懿<lb/>
㢤澹翁鄉黨稱仁果齋承之志慕聖閾探討服<lb/>
行是究是力巍巍𬗋陽百代宗師英材雲從逺<lb/>
嗣泗沂君居其間寔曰髙弟得諸心傳親切超<lb/>
詣廼㒛鼎田廼官儒宮藹然徳聲日大以崇厥<lb/>
志未醻奄忽飈逝匪君是懐實憫斯世青氊之<lb/>
託頼此佳兒曰考克承式慰我思維乃先君以<lb/>
<pb n="KR4d0306_SBCK_033-12b"/>
治命子欲稱是名可昧厥指稽諸字書義取攻<lb/>
治盍即斯言繹之味之昔在曽子猶日三省矧<lb/>
是𥘉學可忘肅警子質雖敏必重以持勿儇勿<lb/>
浮廼徳之基至珍且良結緑垂棘孰知其功它<lb/>
山之石爰酌古訓字以自脩琢之磨之至善是<lb/>
求欲身之脩其必由學玩意遺經景行先覺有<lb/>
道是師勝巳是朋擇善固執謹思篤行庶幾果<lb/>
齋典刑有繼服膺斯言罔或失墜<lb/>
　　劉誠伯字說<lb/>
予友劉君夣先始名應則字定甫歲作噩夣有<lb/>
<pb n="KR4d0306_SBCK_033-13a"/>
以先登告者遂易今名是年秋果以易學冠卿<lb/>
選或謂君盍更其字君以屬余余惟周官六夣<lb/>
之占獨所謂正夣者不縁感而得餘雖所因不<lb/>
同大抵皆感也感者何中有動焉之謂也其動<lb/>
也有眞有妄夣亦随之雖昔聖賢不能無夣惟<lb/>
其私欲銷泯天理昭融兆朕所形亦莫非實髙<lb/>
宗之得說武王之克啇皆是物也若夫常人則<lb/>
不然方寸之靈莫適為主欲動情勝擾擾萬端<lb/>
故厭勞慕佚則徒歩而夣輿馬矣惡餒思飫則<lb/>
藿食而夣粱肉矣若是者皆妄也至於因夣而<lb/>
<pb n="KR4d0306_SBCK_033-13b"/>
獲若主父苕榮之歌叔孫竪牛之兆似有其實<lb/>
矣而卒以基莫大之禍夣其果可慿耶非夣之<lb/>
不可憑也感之妄故夣亦妄也予觀中庸論前<lb/>
知之妙而㫁之曰至誠如神夫誠者無妄之名<lb/>
也天下雷行物與無妄有生之類其孰無之而<lb/>
舉世滔滔率流於妄者以人賊天之<graphic n="KR1255" url="https://raw.githubusercontent.com/kanripo/KR-Gaiji/master/images/KR1255.png" mimeType="image/png"/>也故先<lb/>
儒之傳易曰動以天則無妄矣嗚呼一動之㣲<lb/>
而天理存亡於是焉決豈不甚可畏㢤今請以<lb/>
誠伯易子之字如何夫以誠伯之材得於天旣<lb/>
甚異而疇昔之夣孰不以科第爵秩相期而予<lb/>
<pb n="KR4d0306_SBCK_033-14a"/>
獨惓惓於是者彼之所期者外予之所期者内<lb/>
也然則誠何所自入曰自敬入敬奚所自始曰<lb/>
自戒謹恐懼始昔之君子晝參諸言行以質其<lb/>
學之進與否也夜考諸夣寐以卜其所得之淺<lb/>
與深也吾子誠能汲汲於斯涵泳優繇日進弗<lb/>
止則将動静一致也夣覺一如也夫然後為敬<lb/>
立誠存之驗然予亦知之而未能至者斯言也<lb/>
非獨以勵吾子且因以自勵云<lb/>
　　陳平甫三子字說<lb/>
陳平甫之三子曰琰曰瓉而一未名間謁余使<lb/>
<pb n="KR4d0306_SBCK_033-14b"/>
字二子而名其季焉予謂周官祼圭有瓉用之<lb/>
於廟𣏌者也若琬與琰致命於諸侯者也三者<lb/>
之用各有所宜然其質則皆玉也夫祭祀聘問<lb/>
征伐皆國之大事其器必用玉焉盖物之備五<lb/>
常者惟王為然故君子貴之也夫物猶以備徳<lb/>
為貴而况人乎故欲名其季曰琬而字琰曰徳<lb/>
元瓉曰徳仲琬曰徳季庶幾三子者思其名之<lb/>
貴則知所以自貴思其字之美則各自勵以全<lb/>
其美不亦可乎平甫曰然遂書以贈<lb/>
　　詹㬌辰字說<lb/>
<pb n="KR4d0306_SBCK_033-15a"/>
㣲月堕西嶺燦然衆星光明河斜未落斗柄低<lb/>
復昻感此南北極樞軸遥相當太一有常居仰<lb/>
瞻獨煌煌中天照四國三辰環侍旁人心要如<lb/>
此寂感無邉方<lb/>
　　友人詹兄名樞求字字以景辰盖北辰者<lb/>
　　天之樞也天之轉運無窮而樞常不動心<lb/>
　　之應物無方而所以為感者實有似乎此<lb/>
　　故以㬌辰命之詹兄其有以㬌乎此也今<lb/>
　　以文公先生所作感興中一篇貽之云嘉<lb/>
　　定庚辰孟秋下弦日淵書<lb/>
<pb n="KR4d0306_SBCK_033-15b"/>
心者人之北辰漢儒釋孟子巳有是言矣至文<lb/>
公先生感興詩發明此理尤極其妙盖衆星皆<lb/>
動而辰常静故能為二十八舎之主百体皆動<lb/>
而心常静故能為一身之主然所謂静者豈兀<lb/>
然枯槁之謂㢤寂然不動者此心之体感而遂<lb/>
通者此心之用顧其所以動者如何爾以理而<lb/>
動是謂道心以欲而動則為人心道心之發純<lb/>
乎天理酬酢萬變其主自若則雖動而未嘗不<lb/>
静理為主而欲聽命湛然清明物不能撓則雖<lb/>
人而未嘗不天矣節齋之所以屬吾㬌辰者意<lb/>
<pb n="KR4d0306_SBCK_033-16a"/>
或在此故某也敢申言之<lb/>
　　詹㬌辰四子名字說<lb/>
詹㬌辰有子四人謁名於余予為命其長曰然<lb/>
次曰煇又其次曰炎㓜曰炤㬌辰曰四子之名<lb/>
敬聞命矣字雖旣冠之事然願豫有以教之俟<lb/>
異時体而祝之也予謝不獲廼為之言曰夫火<lb/>
之始然其光熒熒沃之則㓕煽之則盈<hi>火有盈實義見</hi>
<hi>揚雄觧嘲</hi>其在於人善端𥘉發廣而充之斯暢以逹<lb/>
然之字宜曰充輝光之發積盛乃致釭以膏明<lb/>
鼎以薪佛蓄徳之義篤實為先由美而大其序<lb/>
<pb n="KR4d0306_SBCK_033-16b"/>
亦然煇之字宜曰實兩火相儷其執孔炎陽亢<lb/>
而極秪以為愆必嫓以水斯曰旣濟剛柔相資<lb/>
繄徳之貴炎宜字之以濟赫赫大明旁燭萬理<lb/>
爝火之㣲其照能幾惟公則溥惟私則偏以公<lb/>
㓕私廼識其全炤宜字之以公予聞古之祝辭<lb/>
曰弃爾㓜志順爾成徳今我斯言維古是式爾<lb/>
齡雖穉其豫戒之勉女問學敬女威儀因言思<lb/>
義即名求實遹觀厥成期之異日<lb/>
　　王去非字說<lb/>
始予與九江王君為僚于金陵相好也君名遂<lb/>
<pb n="KR4d0306_SBCK_033-17a"/>
而字頴叔予疑焉鍾山之別余從容語曰子之<lb/>
學以顔曽自期者也而其字則有取於戰國䇿<lb/>
士之談抑何名實之戾邪君曰此朋友之命而<lb/>
非吾先人之意也其盍為我更之予謂因名以<lb/>
制字因字以自儆則去非為宜盖遂之為言将<lb/>
成而不可巳之謂也故曰遂事不諫然善焉而<lb/>
遂之可也不善焉而亦遂之是耻過而作非也<lb/>
予故曰去非為宜雖然是是非非之決豈必巳<lb/>
形而後為趨舎㢤復之𥘉九曰不逺復無祗悔<lb/>
元吉吾先聖以顔氏子為庻幾以其有不善未<lb/>
<pb n="KR4d0306_SBCK_033-17b"/>
嘗不知知之未嘗復行也異時因哀公之問又<lb/>
以不貳過予之夫顔子之所謂不善豈有可指<lb/>
之疵而所謂過者亦豈有可名之失毫芒之㣲<lb/>
有動于中即渙焉氷釋矣此顔氏子所以幾於<lb/>
聖與又嘗思之幾者動之㣲吉之先見者也是<lb/>
則萌動之𥘉有吉而巳而先儒乃曰幾善惡何<lb/>
㢤盖九物之始未有不善者也始焉弗察則反<lb/>
善而為惡直一嘘吸間爾故君子之學必於其<lb/>
幾而用力焉幾之未形敬以養之及其将形敬<lb/>
以察之其惻隱邪其羞惡辭遜與是非邪此道<lb/>
<pb n="KR4d0306_SBCK_033-18a"/>
心之萌而易之所謂吉也推而逹之唯恐弗至<lb/>
其可不遂之邪反是則為人心之動善之與惡<lb/>
於是焉分是則遂其善者而去其不善者此正<lb/>
吾用力之機也吾子以謂如何君曰然去是十<lb/>
有五年而後能筆之於牘為字王去非說<lb/>
　　吴仲本字說<lb/>
予之鄉友吳君少開豁有大志眎世俗迫隘若<lb/>
不足巳容則慨然曰天地間物之最鉅者莫海<lb/>
若也遂以自名而舉于有司旣得之又屬余為<lb/>
之字余曰子将以海自居乎抑将學而至于海<lb/>
<pb n="KR4d0306_SBCK_033-18b"/>
乎由前之說則子旣以大自足矣予尚奚言由<lb/>
後之說則子方務進而不巳也請以孟子源泉<lb/>
混混之義為子告可乎吁水之能流而不息以<lb/>
至于海者以其有本也易曰山下出泉蒙夫山<lb/>
者泉之本所積者厚則其流不窮不然則溝澮<lb/>
之集其涸可立待爾故字子曰仲本子其循名<lb/>
思義顓脩其所謂本者則於大也可幾矣不然<lb/>
則好大而不為大予不為子願焉<lb/>
　　俞深父字說<lb/>
嚴陵俞氏子奫謁余更其名予曰是不必更也<lb/>
<pb n="KR4d0306_SBCK_033-19a"/>
昔人云奫泫澄深是則奫之為義可識矣今請<lb/>
仍子之名而字之曰深父夫學者之於道非淺<lb/>
易輕浮之可得也史稱揚子雲黙而好深湛之<lb/>
思余取以為法焉故亦以字吾子<lb/>
　　孫子陽字說<lb/>
旴江孫君南謁字於予予語之曰四方一也而<lb/>
古者聖人獨惟南之鄉豈非以至陽之所在乎<lb/>
夫陽生於北盛於東至南而極矣陽不極不為<lb/>
乾善不極不為君子易於陽之将進則引而伸<lb/>
之於隂之将萌則距而塞之善治身者亦然改<lb/>
<pb n="KR4d0306_SBCK_033-19b"/>
過而遷善克巳而復禮皆進陽消隂之事也子<lb/>
誠有意乎則願以子陽為子字嗚呼子陽其思<lb/>
所以用力乎㢤子之鄉有南豐先生嘗字其學<lb/>
者而警之曰子毋徒善其稱謂而巳僕請借以<lb/>
為子規<lb/>
　　陳子公字說<lb/>
永嘉陳侯均以尊君之誼易今名且告于西山<lb/>
傁眞某曰盍為之字予按字書均者平也等也<lb/>
徧也周禮一書言均民均國者非一詩之刺尹<lb/>
氏曰秉國之均不平謂何而吾先聖亦曰不患<lb/>
<pb n="KR4d0306_SBCK_033-20a"/>
寡而患不均也然則斯名之義大矣夫䖏物之<lb/>
平視物之一及物之周三者天下之至善也雖<lb/>
㣲聖賢疇不樂諸然世之人訖莫之能者有以<lb/>
賊之也賊之者何曰私而巳爾是物也其萌財<lb/>
鍼芒其害溢穹壌揚氏為我一毛弗捐白圭壑<lb/>
鄰千里成淵職是故也昔之君子自事其心惟<lb/>
日三省一或有是則猶去食根之蟊迸伏垣之<lb/>
盜疾起而赴之不敢或後者以是物也穴吾靈<lb/>
臺則欲勝而䘮仁利滋而毁義嶮巇横出焉得<lb/>
而平町畦角立安得而一愛惡多𡵨又曷從而<lb/>
<pb n="KR4d0306_SBCK_033-20b"/>
周徧邪故私者衆慝之源而以公去私者萬善<lb/>
之本也吾子敏學而好脩且有志於及物者請<lb/>
以子公為子字如何侯竦然曰此一字箴也願<lb/>
幸而筆之於牘以為吾終身規予曰唯唯<lb/>
　　𥙿說<lb/>
大易三陳九卦而曰益徳之𥙿也夫益之所以<lb/>
𥙿者何㢤見善則遷而衆善皆歸焉有過則改<lb/>
而纎惡不存焉優游天理之中而無人欲之危<lb/>
迫夫焉得不𥙿然聖人又言益長𥙿而不設譬<lb/>
之苗稼然浸灌滋培日加益而不自知是之謂<lb/>
<pb n="KR4d0306_SBCK_033-21a"/>
長𥙿若有設張造作之心則是揠苗而助長矣<lb/>
何𥙿之云馬君伯華問𥙿說於袁子袁子語之<lb/>
盡教之至而復以問予予謂伯華而能充此心<lb/>
夫焉往不𥙿故以所聞告之<lb/>
　　劉嗣忠命名說<lb/>
建陽劉君純以儒家子慨然有當世之志方盗<lb/>
起汀樵全閩皆震動建陽宻接昭武人情尤憂<lb/>
危君獨傾貲募壮士為扞衛鄉井計嘗一再與<lb/>
賊戰剉其鋒昭武守王侯遂請于朝改宣教郎<lb/>
知邵武縣時王師在汀劍諸盜次第平獨下瞿<lb/>
<pb n="KR4d0306_SBCK_033-21b"/>
負固不服有司數諭之無降意君不欲累王師<lb/>
徑提所将兵擣賊巢㧞柵欲入㑹日且暮衆寡<lb/>
弗敵死之招捕使以其事聞詔予一子官嗚呼<lb/>
君雖死其義凛烈然猶生也世之異議者顧從<lb/>
而訾之謂其輕身以挑賊夫使當世之有官守<lb/>
者人人能重國事而輕其身人人能不畏賊而<lb/>
敢與之角區區蛇豕之群安能長驅深入所至<lb/>
如蹈空虚之境乎莫難於死而猶忍交喙以議<lb/>
之其不與人爲善亦甚矣頼　朝廷清明崇奨<lb/>
忠義録其子以官於是君之大節昭然暴白於<lb/>
<pb n="KR4d0306_SBCK_033-22a"/>
世君之子年雖㓜而風骨不凢盖必能保其家<lb/>
故為名之曰嗣忠使知勉焉紹定五年十一月<lb/>
癸丑同郡眞某書<lb/>
　箴<lb/>
　　思誠箴<hi>為陳若虚作</hi>
誠者天道本乎自然誠之者人以人合天曰天<lb/>
與人其本則一云胡差殊盖累於物心為物誘<lb/>
性逐情移天理之眞其存幾希豈惟與天邈不<lb/>
相似形雖人斯實則物只皇皇上帝命我以人<lb/>
我顧物之抑何弗仁維子思子深憫斯世指其<lb/>
<pb n="KR4d0306_SBCK_033-22b"/>
本源祛俗之蔽學問辨行統之以思擇善固執<lb/>
惟日孜孜狂聖本同其忍自棄人十巳千弗至<lb/>
弗巳雲披霧卷太虚湛然塵掃鏡空清光自全<lb/>
曰人與天旣判復合渾焉一眞諸妄弗作孟氏<lb/>
繼之命曰思誠更兩鉅賢其指益明大㢤思乎<lb/>
作聖之本歸而求諸實近非逺<lb/>
　　勿齋箴<lb/>
箕子陳洪範五事曰貌言視聽思顔淵問仁夫<lb/>
子旣告之以克己復禮為仁至問其目則又告<lb/>
之曰非禮勿視非禮勿聽非禮勿言非禮勿動<lb/>
<pb n="KR4d0306_SBCK_033-23a"/>
而思不與焉何㢤某嘗聞之勿之為言禁止之<lb/>
謂也耳目口躰因物而動非心為之主宰其孰<lb/>
能止之然則勿云者正指心而言也特學者弗<lb/>
之察陳無競以勿名齋某請推演其義而為之<lb/>
箴箴曰　天命之性得之者人人之有心其孰<lb/>
不仁人而不仁曰為物役耳蕩於聲目眩於色<lb/>
以言則肆以動則輕人欲放紛天理晦冥於焉<lb/>
有道禮以為凖惟禮是繇匪禮勿徇曰禮伊何<lb/>
理之當然不雜以人一循乎天勿之為言如防<lb/>
止水孰其尸之曰心而巳聖言十六一字其機<lb/>
<pb n="KR4d0306_SBCK_033-23b"/>
機牙旣斡鈞石必随我乘我車駟馬交驟孰範<lb/>
其驅維轡在手是以君子必正其心翼翼兢兢<lb/>
不顯亦臨萬夫之屯一将之令霆鍧飈馳孰敢<lb/>
奸命衆形役役統于心官外止弗流内守愈安<lb/>
其道伊何所主者敬表裏相維動静俱正莠盡<lb/>
苗長醅化醴醇方寸盎然無物不春惟勿一言<lb/>
萬善自出念茲在茲其永無斁<lb/>
　　夜氣箴<lb/>
子盍觀夫冬之爲氣乎木歸其根蟄坯其封凝<lb/>
然寂然不見兆朕而造化發育之妙實胚胎乎<lb/>
<pb n="KR4d0306_SBCK_033-24a"/>
其中蓋闔者闢之基正者元之本而艮所以為<lb/>
物之始終夫一晝夜者三百六旬之積故冬為<lb/>
四時之夜而夜乃一日之冬天壤之間羣動俱<lb/>
閴窈乎如未判之鴻濛維人之身嚮晦宴息亦<lb/>
當以造物而為宗必齋其心必肅其躬不敢弛<lb/>
然自放於牀第之上使慢易非辟得以賊吾之<lb/>
衷雖終日乾乾靡容一息之間㫁而昬㝠易忽<lb/>
之際尤當致謹戒之功盖安其身所以為朝聽<lb/>
晝訪之地而夜氣深厚則仁義之心亦浩乎其<lb/>
不窮本旣立矣而又致察於事物周旋之頃敬<lb/>
<pb n="KR4d0306_SBCK_033-24b"/>
義夾持動静交養則人欲無隙之可入天理皦<lb/>
乎其昭融然知及之而仁弗能守之亦空言其<lb/>
奚庸爰作葴以自砭常凛凛乎瘝恫<lb/>
　頌<lb/>
　　潭州復稅酒頌<lb/>
嘉定十六年五月戊辰有　詔復潭州稅酒灋<lb/>
守<hi>臣</hi>某拜手作頌以紀其實俾邦人父老咏歌<lb/>
於無窮其詞曰<lb/>
　　洞庭之南　衡嶽之麓　盤盤大都<lb/>
　　維楚舊服　歲在元<graphic n="KR1580" url="https://raw.githubusercontent.com/kanripo/KR-Gaiji/master/images/KR1580.png" mimeType="image/png"/>　帝命下臣<lb/>
<pb n="KR4d0306_SBCK_033-25a"/>
　　錫爾麾符　恵鮮我民　予闢四門<lb/>
　　視聽無鬲　一夫傷嗟　若在朕側<lb/>
　　臣拜稽首　帝仁其天　奔赱奉承<lb/>
　　敢或弗䖍　來說于郊　訪爾父老<lb/>
　　女欲女言　女慼女告　昔豐且腴<lb/>
　　曰維樂都　今瘠而瘁　曷其致諸<lb/>
　　父老曰嗟　民瘼孔庻　若時榷酤<lb/>
　　斯患之鉅　為法穽民　莫如糟丘<lb/>
　　欲措于安　維舊之由　廼案圖書<lb/>
　　廼諏掾史　廼奏廼陳　請復其始<lb/>
<pb n="KR4d0306_SBCK_033-25b"/>
　　　昔在中興　舎榷而征　民既胥樂<lb/>
　　　官維省刑　有臣棄疾　易征而榷<lb/>
　　　正論盈<graphic n="KR1161" url="https://raw.githubusercontent.com/kanripo/KR-Gaiji/master/images/KR1161.png" mimeType="image/png"/>　爭折其角　皇皇孝宗<lb/>
　　　有詔赫然　曽是藩臣　廢置可顓<lb/>
　　　藩臣為誰　前恭後丙　維利是漁<lb/>
　　　罔顧君命　科調紛紜　徧于属州<lb/>
　　　禁如牛毛　犯者愈稠　維帝命臣<lb/>
　　　邦本是殖　臣不以聞　其辠當殛<lb/>
　　　天子曰嘻　念彼逺人　其可爾奏<lb/>
　　　往敷吾民　臣旣承命　斟酌損益<lb/>
<pb n="KR4d0306_SBCK_033-26a"/>
　　　爾俗所安　無改於昔　爾賦所入<lb/>
　　　則惟其輕　維以便民　匪曰取<graphic n="KR1151" url="https://raw.githubusercontent.com/kanripo/KR-Gaiji/master/images/KR1151.png" mimeType="image/png"/>
　　　爾有父母　孝養宜厚　歲時奉觴<lb/>
　　　以介爾親夀　爾有宗族　若弟若昆<lb/>
　　　獻酬交歡　愛敬斯存　爾飲于郷<lb/>
　　　少長是序　銷其争心　復爾淳古<lb/>
　　　維以成禮　勿繼以淫　苟湎且淫<lb/>
　　　則匪太守之心　咏歌太和　沐浴膏澤<lb/>
　　　於斯萬年　毋忘我　天子之徳<lb/>
　　　作此頌詩　碣于通逵　維後牧臣<lb/>
<pb n="KR4d0306_SBCK_033-26b"/>
　　勿替引之<lb/>
　銘<lb/>
　　西齋銘<lb/>
心誠求之父母之保赤子不忿不疾聖賢之待<lb/>
頑民大慈平等佛菩薩之憫衆生深心惻怛大<lb/>
醫王之救病者爲政者以是存心庶乎亡負長<lb/>
人之寄矣<lb/>
　　虚舟銘<lb/>
　　　余嘗喜誦荘子虚舟語長沙郡齋有小<lb/>
　　　室名方舟欲易之未暇也雙井黄子廼<lb/>
<pb n="KR4d0306_SBCK_033-27a"/>
　　　以為名余忻然為作四言<lb/>
萬斛之舟不楫不維浟浟長川縦其所之云誰<lb/>
有舡適與之觸舟本何心奚怨奚讟徳人天逰<lb/>
其中休休我無愛僧物自春秋雨露零零孰知<lb/>
其徳雪霜凝凝豈曰予刻伯氏無尤季平見思<lb/>
懐㢤兩賢心事可師紛紛小夫欲蔽私窒森然<lb/>
戈矛動與物敵涪翁有言吾誰踈親子令自名<lb/>
豈其後人世塗漫漫濤激浪洶往安子行萬變<lb/>
勿動<lb/>
　　䝉齋銘<hi>并序</hi>
<pb n="KR4d0306_SBCK_033-27b"/>
　　　桂陽史君張侯某以蒙名齋西山傁眞<lb/>
　　　某取果行育徳之義為之銘其辭曰<lb/>
物盈兩間有萬其數天理流行無一弗具維象<lb/>
之顯理寓乎中反而求之皆切吾躬觀天之行<lb/>
其敢遑息察地之勢亦厚於徳天人一體物我<lb/>
一源驗之羲經厥指昭然卦之有蒙内險外止<lb/>
止莫如山險莫如水曷不曰水而謂之泉濫觴<lb/>
之𥘉其流㳙㳙其出之㣲若未易逹其行之果<lb/>
則不可遏有崇茲山潤澤所鍾維静而止出乃<lb/>
不窮始焉一勺終則萬里問奚以然有本如是<lb/>
<pb n="KR4d0306_SBCK_033-28a"/>
是以君子取法于斯維義所在必勇于爲維行<lb/>
有本繄徳焉出是滋是培其躰乃立静而養源<lb/>
澄然一心動而敏行萬善畢陳厚化川流𥘉豈<lb/>
二致溥愽淵泉其用弗匱於惟簡肅賚有此孫<lb/>
揭名齋扉目擊道存養正於蒙奚必童穉終身<lb/>
由之作聖之地<lb/>
　　楮衾銘<hi>示子志道</hi>
楮君之先滕同厥宗麻源湛盧豈其分封粤有<lb/>
智者創之爲𥿄傳聖賢心衣𬒳萬世巧者述之<lb/>
製爲斯衾覆冐生人厥功亦深朔風怒號大雪<lb/>
<pb n="KR4d0306_SBCK_033-28b"/>
如席晝且難勝况於永夕豈無纎纊衣以厚繒<lb/>
擁之髙眠可當嚴凝井地不行民俗多窶終歲<lb/>
之厪弗給布絮一衾萬錢得之昌繇不有此君<lb/>
凍者成丘我嘗評君蓋具四徳盎兮春温皜兮<lb/>
雪白廉於自鬻樂於燠貧誰其似之君子之仁<lb/>
我方窮時惟子與處豈如弁髦而忍棄女不㰱<lb/>
而盟偕之終身且将傳之于萬子孫咨爾小子<lb/>
惟素可寳敝緼是慚豈曰志道奢不可縦欲不<lb/>
可窮去華務實前哲所同以侈致䘮何羡乎季<lb/>
倫之錦障以徳見欽何陋乎温公之布衾忲心<lb/>
<pb n="KR4d0306_SBCK_033-29a"/>
一開其流曷巳獸攫狼吞寔自兹始故曰儉者<lb/>
廉之本廉者行之先吁嗟汝曹可不勉旃<lb/>
　　絅齋銘<hi>為東巖王次點作</hi>
衣錦絅衣裳錦褧裳有美于中而弗自章云胡<lb/>
昔人若是其晦為巳之功無與乎外懔焉戒惕<lb/>
于隱于㣲我欲亡愧匪蘄人知充實光輝其積<lb/>
莫揜而我之心惟一韜歛細人有善汲汲暴揚<lb/>
敝緼中閟文錦外張孰知聖門回愚參魯樸兮<lb/>
若無至美森具中庸之末凢八引詩聲臭泯然<lb/>
繇此其基淵乎㫖㢤聖學之妙入徳之門曰惟<lb/>
<pb n="KR4d0306_SBCK_033-29b"/>
至要猗歟王子日䖏此齋益深益㣲古人與偕<lb/>
　　敬義齋銘<lb/>
惟坤六二其徳直方君子體之為道有常内而<lb/>
立心曰直是貴惟敬則直不偏以陂外而制事<lb/>
曰方是宜惟義則方各當其施曰敬伊何惟主<lb/>
乎一凛然自持神明在側曰義伊何惟理是循<lb/>
利害之私罔汩其真静而存養中則有主動而<lb/>
酬酢莫不中矩大㢤敬乎一心之坊至㢤義乎<lb/>
萬事之綱敬義夾持不二不忒表裏洞然上逹<lb/>
天徳昔有哲王師保是詢丹書有訓西靣以陳<lb/>
<pb n="KR4d0306_SBCK_033-30a"/>
敬與怠分義與欲對一長一消禍福斯在怠心<lb/>
之萌闒焉沈昏欲心之熾蕩兮狂奔推此二端<lb/>
敗徳之賊必壮乃猶如敵斯克怠欲旣泯敬義<lb/>
斯存直方以大恊徳于坤一念少差眡此齋扁<lb/>
嚴師在前永詔無倦<lb/>
　賛<lb/>
　　自賛<lb/>
莫笑頺顔蹙額只堪短棹扁舟明月一輪如水<lb/>
問君還觧傳不<lb/>
　　袁廣㣲眞賛<lb/>
<pb n="KR4d0306_SBCK_033-30b"/>
<pb n="KR4d0306_SBCK_033-30b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0306_SBCK_037-1a"/>
西山先生真文忠公文集卷第三十七<lb/>
　書<lb/>
　　上皇子書<hi>辛巳</hi>
八月吉日持服真<hi>某</hi>謹齋沐裁書再拜獻于皇<lb/>
子國公<hi>某</hi>竊㐲田里恭暏六月丙寅詔書茂建<lb/>
親賢爲國上嗣蓋自少陽虚位以來天下喁喁<lb/>
之望在於國公有日矣聖上深惟至計大臣翼<lb/>
而成之於是其議遂决自畿甸之近以至于海<lb/>
隅荒陬之逺自羣工庶列以至于屯營百萬之<lb/>
衆自戴白之叟以至於髫齓童孺之無知莫不<lb/>
<pb n="KR4d0306_SBCK_037-1b"/>
歡欣鼓舞幸平治之有期或至於感且泣也竊<lb/>
嘗思之皇子國公英明聦叡之賢恭敬温文之<lb/>
徳得之於天而成之以學者固不可及然而足<lb/>
迹弗離於宫庭交游不過於僚寀精神心術之<lb/>
運言動操修之實兩宫知之可也外廷士大夫<lb/>
何自知之士大夫知之可也兒童走卒何自知<lb/>
之都城知之可也四方萬里何自知之吁此正<lb/>
中庸所謂微之顯誠之不可揜者固如此也方<lb/>
國公自修於深宫之時亦豈蘄乎人之知㢤及<lb/>
儲位一虚大計未定皇枝帝胃集于闕下者無<lb/>
<pb n="KR4d0306_SBCK_037-2a"/>
慮以十数而朝廷之士議於朝曰無如國公也<lb/>
學校之士議於學曰無如國公也其它私議竊<lb/>
語亦莫不然彼其平時與國公聲迹不相聞利<lb/>
害不相及非蒙私惠覬後福者而其情乃爾旣<lb/>
而恩命之錫果不庸釋焉以此見人心至公之<lb/>
理雖天亦不能違之也然而兩宫之所以卑付<lb/>
國公與夫天下軍民之所期於國公者蓋甚重<lb/>
而弗輕矣而今而後學問必益進於前徳業必<lb/>
益充於前然後足以饜天人之心塞中外之望<lb/>
國公其不可不深勉乎此也然則其道将安出<lb/>
<pb n="KR4d0306_SBCK_037-2b"/>
㢤蔽之以一言曰誠而巳矣夫誠之爲道可以<lb/>
參天地贊化育其功用大矣然求其用力之地<lb/>
不過曰無妄也不欺也悠乆不息也盡此三者<lb/>
而誠之體具矣何謂無妄純乎眞實而不雜以<lb/>
虚僞是也何謂不欺戒謹其所不睹恐懼其所<lb/>
不聞是也何謂不息終始帷一時乃日新是也<lb/>
此三者有一之未至焉則去誠逺矣姑舉其槪<lb/>
言之如實奢而文之以儉實暴而揜之以仁所<lb/>
樂者䛕侫而外爲納諫之名所爱者姦邪而繆<lb/>
爲敬賢之貌此妄也非誠也修敕於大廷廣衆<lb/>
<pb n="KR4d0306_SBCK_037-3a"/>
之中而放肆於深居燕間之地矯揉於親近君<lb/>
子之際而發露於昵比小人之時此欺也非誠<lb/>
也敬畏未㡬而慢忽繼之儉約未㡬而奢泰隨<lb/>
之勤怠之靡常暴寒之不一凡此者皆非誠也<lb/>
易曰鳴鶴在隂其子和之言其應之速也詩曰<lb/>
鼓鍾于宮聲聞于外言其實之易彰也意念少<lb/>
差則觀感立異豈不甚可畏㢤伏惟國公旣以<lb/>
是得之於先某願復以是持之於後其孝也必<lb/>
誠於孝其忠也必誠於忠親賢以誠而喜佞之<lb/>
私不參其間好學以誠而燕游之樂不干其慮<lb/>
<pb n="KR4d0306_SBCK_037-3b"/>
進侍两宫其誠固如此退處私室其誠亦如此<lb/>
出對賓僚其誠固如此入親近習其誠亦如此<lb/>
不惟勉強於一時抑且安行於悠乆不惟克謹<lb/>
於其始抑且弗渝於<hi>其終</hi>夫如是則學問日以<lb/>
光明徳業日以充大循是而徃雖優入聖域可<lb/>
也天人之心愈孚中外之望彌愜而聖上之所<lb/>
以爲天下得人者亦有光於尭舜矣國公其可<lb/>
不深勉乎此㢤又嘗考之先聖贊易於乾曰君<lb/>
子以自強不息謂其體天之剛健也於坤曰君<lb/>
子以厚徳載物謂其法地之博厚也不體乎乾<lb/>
<pb n="KR4d0306_SBCK_037-4a"/>
無以宰萬物不法乎坤無以容萬物汎觀古昔<lb/>
凡過於剛者爲亢爲暴爲強明自任偏於柔者<lb/>
爲闇爲懦爲優游不斷雖其失不同而其害治<lb/>
一也廼者竊聞開府之初明敏如神事至立斷<lb/>
威令振舉羣下肅然此誠剛徳之著見者而<hi>某</hi>
之愚則願於厚徳載物之義復詳玩而深體焉<lb/>
蓋剛之與柔貴於迭用而不貴於偏勝故也聖<lb/>
上温恭慈仁若純任柔道者至於正權臣之誅<lb/>
絶仇虜之聘英威赫然上嫓孝宗今兹國本之<lb/>
建獨岀神斷其視仁祖復同一轍然則聖上之<lb/>
<pb n="KR4d0306_SBCK_037-4b"/>
徳可謂適剛柔之中矣惟國公味先聖賛易之<lb/>
㣲言法聖上執中之全徳以剛明果斷爲本以<lb/>
含洪寛大爲用渾渾乎如元氣而舒慘之運弗<lb/>
偏温温乎如良玉而廉劌之形弗露此尤羣情<lb/>
之所矚望者也抑某復有獻焉傳曰天職生䨱<lb/>
地職形載謂其各有所職也夫天地之大而猶<lb/>
以職言它可知矣故總攬權綱者人君之職也<lb/>
進賢退不肖者宰相之職也國公任兼臣子所<lb/>
職果何事㢤盡視膳問安之敬以承兩宫温清<lb/>
之歡盡修身進徳之誠以副兩宫眷倚之重此<lb/>
<pb n="KR4d0306_SBCK_037-5a"/>
國公之職也至於政事之弛張人材之用舍此<lb/>
大臣之職而非國公之事也國公研精問學其<lb/>
於前代政洽之得失用人之是非不可不深求<lb/>
不可不熟講若夫見諸行事則有位焉有時焉<lb/>
不得而越也易之道處之不當其位行之不適<lb/>
其時則雖正而有悔乾之爲卦初則曰勿用二<lb/>
則曰在田三則曰夕惕四則曰自試此以位與<lb/>
時言之也如使處三而自試則躁矣處二而勿<lb/>
用則乖矣以國公所處之位而揆諸乾之六爻<lb/>
正乾乾夕惕之日也乾乾者何兢業之謂也夕<lb/>
<pb n="KR4d0306_SBCK_037-5b"/>
惕者何戒懼之謂也若昔聖人雖履至尊成至<lb/>
治猶必以兢惕自處而不敢一日安况於國公<lb/>
居九三之位而當九三之時則其寅恭祇畏宜<lb/>
若何而可也伏惟深窮大易之㫖而審於自處<lb/>
焉豈惟一身之福實宗社元元之福也昔范文<lb/>
正公仲淹居其親之憂上書政府凡數千言識<lb/>
者以爲平生所藴盡在乎此某之不材何敢妄<lb/>
希前哲故自衘恤以來屏居山林時事一不桂<lb/>
口獨念昔者<graphic n="KR0879" url="https://raw.githubusercontent.com/kanripo/KR-Gaiji/master/images/KR0879.png" mimeType="image/png"/>數府僚㝡辱恩遇懐不能巳輙<lb/>
以平生所聞於師女者效其千慮之一而不自<lb/>
<pb n="KR4d0306_SBCK_037-6a"/>
知其僣焉于瀆崇嚴<hi>某</hi>下情無任恐懼之至不<lb/>
<graphic n="KR0879" url="https://raw.githubusercontent.com/kanripo/KR-Gaiji/master/images/KR0879.png" mimeType="image/png"/>
　　上皇子書<lb/>
<hi>某</hi>謹齋沭裁書百拜獻于皇子少保國公閣下<lb/>
<hi>某</hi>嘗聞非所當言而言謂之出位所當言而不<lb/>
言謂之尸位出位不可也尸位其可乎<hi>某</hi>奮自<lb/>
諸生本無他枝公朝過聽躐置清華粤自朱邸<lb/>
肇𨳩肆求講席豈無鴻儒足副隆委顧<hi>某</hi>淺陋<lb/>
乃在選中蚤夜以思常有望輕責重之懼皇子<lb/>
英姿玉𥙿從善如流凡所䦕陳了無難色自是<lb/>
<pb n="KR4d0306_SBCK_037-6b"/>
而尊所聞行所知豈直可限量計<hi>某</hi>烏得不以<lb/>
逢榮自喜然黽勉效職有日于兹而末能仰裨<lb/>
於進修隨事納忠寸心誠切而常若莫施其愛<lb/>
助<hi>某</hi>於是又有隱憂焉某之憂非過計也千金<lb/>
之家有子必敎苟受其托猶思無負况帝子乎<lb/>
宗社之所闗係君相之所倚望中外之所傾屬<lb/>
此豈細事其事鉅故其責重其責重故其憂深<lb/>
<hi>某</hi>職思其憂者也寧過愚衷以干冐犯之誅不<lb/>
忍循黙以詒曠瘝之咎蓋嘗熟思以為切於皇<lb/>
子之躬行者有三一曰盡孝敬二曰勤學問三<lb/>
<pb n="KR4d0306_SBCK_037-7a"/>
曰辨淑慝敢條陳之何謂盡孝敬昔文王爲世<lb/>
子也朝于王季日三雞初鳴至寝門外問内侍<lb/>
之御者曰今日安否何如内侍曰安世子乃喜<lb/>
日中又至亦如之及暮又至亦如之夫其心乎<lb/>
愛親無斯湏敢離是不當以禮文觀也是當於<lb/>
禮文之外思其所謂翼翼小心不敢怠皇者則<lb/>
得之矣愚不知皇子所以躬行乎此者能如世<lb/>
子之翼翼否乎朔望常儀尚多闕踈晨昏至情<lb/>
未必孚洽一月之内侍君親者凢㡬一歳之内<lb/>
侍君親者凢㡬若此者皇子兢兢自省之日也<lb/>
<pb n="KR4d0306_SBCK_037-7b"/>
子曰爲人子者止於孝又曰所求於子以事父<lb/>
末能也道本非難行反而求之是誠在我惟皇<lb/>
子玩誠身恱親之㫖謹先意承志之思念兹在<lb/>
兹無有間㫁則庻㡬可以言孝敬矣何謂勤學<lb/>
問古者世子之學也春誦夏弦秋學禮冬讀書<lb/>
而又學干戈學羽籥無非修内治外之事夫其<lb/>
心乎務學殆無暇時是不當以誦說觀也是當<lb/>
於誦說之外求其所謂禮樂交修養成徳性則<lb/>
得之矣愚不知皇子所以躬行乎此者如世子<lb/>
之養徳否乎勸講有時㡬如<graphic n="KR0879" url="https://raw.githubusercontent.com/kanripo/KR-Gaiji/master/images/KR0879.png" mimeType="image/png"/>禮假故無節鄰<lb/>
<pb n="KR4d0306_SBCK_037-8a"/>
於養安騖外之事此觀書孰多奉道之念此崇<lb/>
儒孰重若此者恐未得爲皇子進修之益也子<lb/>
曰學如不及猶恐失之又曰徳之不修學之不<lb/>
講聞義不能徙見不善不能改是吾憂也學無<lb/>
止法雖天縦生知猶且汲汲惟皇子探大易問<lb/>
辨之義味大學正心之說是講是䆒無有作輟<lb/>
則庶㡬可以言學問矣何謂辨淑慝古者世子<lb/>
之生也師傳明孝仁禮義以道習之逐去邪人<lb/>
不使見惡行蓋欲其見正事聞正言行正道也<lb/>
愚不知朝夕趨走于皇子之後先果皆正人與<lb/>
<pb n="KR4d0306_SBCK_037-8b"/>
俱乎書曰任賢勿貳去邪勿疑何者爲賢何者<lb/>
爲邪則賢否所冝辨<hi>某</hi>賢當親<hi>某</hi>邪當斥則去<lb/>
取所冝决夫然後謂之明執狐疑之心來䜛賊<lb/>
之口持不㫁之意開群枉之門明者顧如是乎<lb/>
且外邸之設正在得人衛翼之嚴非以處邪慝<lb/>
之流也惟忠孝可以禔身惟恭儉可以長世惟<lb/>
制節謹度可以保社稷是必賢有識者䏻知之<lb/>
嘉祐中神宗以皇子伴讀王陶入侍陶因讀舜<lb/>
本紀言舜孝友事上大愛慕之則帝之孝敬本<lb/>
岀於所徃始聽講讀尋繹指義至日昃内侍言<lb/>
<pb n="KR4d0306_SBCK_037-9a"/>
恐饑當食神宗曰聽讀方樂豈覺飢耶則帝之<lb/>
學問又根於所好然司馬光于時上䟽猶謂皇<lb/>
子雖姿性聰明端慤難移然左右前後侍御僕<lb/>
從或有邪佞雜處其間誘之以非禮導之以非<lb/>
義納之以謟諛濟之以詐僞則雖有碩儒爲之<lb/>
師傳終無益也乞專委伴讀官紏舉邪佞即時<lb/>
斥逐不令在側蓋嘗取其䟽而讀之殆與三王<lb/>
教世子相表裏眞萬世之龜鑑今皇子天姿素<lb/>
髙自䏻洞照邪正繹一齊衆楚之言鑒一暴十<lb/>
寒之失祛羽冠側媚之惑息仙書茺忽之蔽毋<lb/>
<pb n="KR4d0306_SBCK_037-9b"/>
牽私好毋徇物情毋以何意而親毋以逆耳而<lb/>
踈公是公非毋疑毋貳持此定力養此聖功是<lb/>
亦古世子而巳矣某前三者之說實躬行之大<lb/>
端若此其未節細故不暇枚舉皇子而能行此<lb/>
三者則心虚而善易入誠存而樂自充必容納<lb/>
讜論必祗畏清議喜怒必中節而不失於躁言<lb/>
語必中度而不流於誕眞積力乆從容中道聖<lb/>
賢事業夫豈其難顔淵曰舜何人也予何人也<lb/>
有爲者亦若是孟子曰孶孳爲善者舜之徒也<lb/>
孳孳爲利者跖之徒也欲知舜與跖之兮利與<lb/>
<pb n="KR4d0306_SBCK_037-10a"/>
善之間也間者謂相去特毫釐耳然則一念其<lb/>
可不重於用歟用於盡孝敬則孝敬形於事君<lb/>
親矣用於勤學問則學問博而智識明矣用於<lb/>
親君子逺小人則君子道長而小人道消矣先<lb/>
儒以三年天道爲小成朱邸肇開亦旣三年此<lb/>
徳業將成之候當思今日之徳業視徃日進否<lb/>
爲何如今年之徳業視往年進否爲何若退自<lb/>
觀省熟自檢飭則學非徒學矣<hi>某</hi>區區朴忠非<lb/>
曰規皇子也愛皇子之深而望皇子之切也皇<lb/>
子矝其朴忠寘諸坐側徳日以進業日以修可<lb/>
<pb n="KR4d0306_SBCK_037-10b"/>
以幸宗社可以答君相可以愜中外而<hi>某</hi>庻㡬<lb/>
乎迯尸位之責一或以朴爲迂以忠爲訐藐藐<lb/>
其聽又從而尤之則<hi>某</hi>可以納印綬而去矣夫<lb/>
子曰知我罪我其惟春秋惟皇子所采不<graphic n="KR0879" url="https://raw.githubusercontent.com/kanripo/KR-Gaiji/master/images/KR0879.png" mimeType="image/png"/>
　　上皇子書<lb/>
<hi>某</hi>昨者熏沐裁書躬趨屛下塵獻以冩區區朴<lb/>
忠愛助之情私謂皇子明善誠身之餘必能洞<lb/>
照愚忠屈意垂聴今旣三宿乃知前書所謂羽<lb/>
冠側媚之惑昔之巳斥者今復言歸矣<hi>某</hi>職在<lb/>
勸誦恐負君相隆委爲之陽然跼蹐無指切謂<lb/>
<pb n="KR4d0306_SBCK_037-11a"/>
貴爲元子與凢人殊其趨嚮知識自應卓然特<lb/>
異上焉者性資天成無瑕可指如水未氷如空<lb/>
未雲如玉未琢如鑑未塵充而大之優入聖域<lb/>
可也次焉者一念慮之或未純一言動之或有<lb/>
差聞過若日月之更遷善如江河之决持是心<lb/>
而徃殆庶㡬乎乃若公是公非規拂之巳聞明<lb/>
知明蹈省悟之不及又從而爲之辭曰非子之<lb/>
心也是雖凡人猶所不爲而謂趨嚮知識之特<lb/>
異者爲之乎且所謂羽冠側媚者本不知其何<lb/>
如人然自肇建朱邸外議籍籍所以汨吾清明<lb/>
<pb n="KR4d0306_SBCK_037-11b"/>
駁吾真粹者亦不少矣使前日之去是則今日<lb/>
之取非使前日畏清議而屏邪慝爲出於定見<lb/>
則今日犯清議而納邪慝爲無定力人常患於<lb/>
過事之不知皇子則嘗爲疑似之問質之講官<lb/>
矣人嘗患於忠規之不聞<hi>某</hi>則力以公是非之<lb/>
言啓皇子之聽矣貌從而心違陽可而隂否<hi>某</hi>
妄意皇子决不爲是也今車輿倐至旁觀側目<lb/>
羙玉成瑕有識短氣堂堂朱邸納兹左道異端<lb/>
之流果何爲者耶書曰不矝細行終累大徳自<lb/>
兹恐誕謾之說日聞孝仁禮義之敎日晦不但<lb/>
<pb n="KR4d0306_SBCK_037-12a"/>
扵不矜細行而巳使其可以率意爲之則清議<lb/>
不足畏講官不必設縦肆日熟平旦真粹清明<lb/>
之氣駟奔電游而不可收君相謂何宗社謂何<lb/>
天下謂何皇子而聞斯言及今改轍不俟終日<lb/>
猶之可也若曰一月之留未害自今有虧令聞<lb/>
噬臍何益此某所以不避䙝瀆之誅再伸一喙<lb/>
冀皇子庻㡬改之於萬一也不然<hi>某</hi>去就之機<lb/>
决矣伏楮不勝惓惓<lb/>
西山先生眞文忠公文集卷第三十七<lb/>
<pb n="KR4d0306_SBCK_037-12b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0306_SBCK_027-1a"/>
西山先生眞文忠公文集卷二十七<lb/>
　序<lb/>
　　　皇朝編年舉要備要序<lb/>
莆田陳君均以其所輯　皇朝編年舉要與備<lb/>
要之書合四十八卷踵門而告曰均之㓜也侍<lb/>
從祖丞相正獻公獲觀　國朝史錄諸書及眉<lb/>
山李氏續通鑑長編意酷嗜之獨患篇帙之繁<lb/>
未易識其本未則欲刪煩撮要爲一書以便省<lb/>
閱時方從事舉子業未之䏻也晚滯埸屋决意<lb/>
退蔵林壑間又以出入當世名流之門得盡見<lb/>
<pb n="KR4d0306_SBCK_027-1b"/>
先儒所纂次若司馬文正公之稽古錄侍郎徐<lb/>
公度之國紀以及九朝通略等書亾慮十數家<lb/>
愽攷而互訂之於是輯成此編大綱本李氏而<lb/>
其異同詳略之際則或參以他書昔嘗讀朱文<lb/>
公通鑑綱目歎其義例之精宻蓋所謂綱者春<lb/>
秋書事之法也而所謂目者左氏備言之體也<lb/>
自司馬公目録舉要之作至是始集大成觀者<lb/>
亾復餘憾均竊不自揆輙放而依之然文公所<lb/>
述前代之史故其書法或寓褒貶於其間均今<lb/>
所書則惟㩀事實錄而巳不敢盡同文公之法<lb/>
<pb n="KR4d0306_SBCK_027-2a"/>
也願一言以序之何如某讀某書彌月始盡卷<lb/>
則喟然曰羙哉書乎　聖祖　神孫之功徳元<lb/>
臣故老之事業赫赫乎煌煌乎備於此矣然綜<lb/>
其要而求之則自　藝祖以来凡所以祈天永<lb/>
命垂萬世無疆之休者大抵弗越數端蓋其以<lb/>
仁立國而不雜五覇權利之謀以儒立教而不<lb/>
溷百家邪詖之説求治寜悠緩而不爲一朝迫<lb/>
切之計用人寧樸鈍而不取小夫輕銳之才<lb/>
嘉祐　治平以前廊廟之訏謩縉紳之論建相<lb/>
與葆衞扶植如恐失之此其所以大治也自<lb/>
<pb n="KR4d0306_SBCK_027-2b"/>
熈寕輔臣出新意改舊法髙談古始隂祖管啇<lb/>
而國脉病矣名為尊經實尚空寂而學術乖矣<lb/>
謂參苓蓍术不急於起疾而一切雜進者皆决<lb/>
腸破胃之藥根本安得而弗傷謂鼎鼐琮璧不<lb/>
足以便用而錯然前程者皆竒詭滛靡之具風<lb/>
俗安得而弗壊章吕皷其波三蔡熾其𦦨更倡<lb/>
遞𫐠至于黼貫極矣此其所以致亂也凡百有<lb/>
六十七年之行事可喜可慕可愕者一檻而盡<lb/>
得之眞我　宋千萬年之龜鑑也吁是豈獨學<lb/>
者所當熟復哉　叡明在御垂精典訓有高宗<lb/>
<pb n="KR4d0306_SBCK_027-3a"/>
成王之風使是書獲陳于前則所以啓發　天<lb/>
聦緝熈　聖徳者何可勝旣窮閻下士雖無階<lb/>
可以自進然夜光明月之珍藴藏山海終有不<lb/>
可揜者安知侍從蕃宣之彦無以是聞于　上<lb/>
者乎君逮事正獻公得其家學旣又從賢士大<lb/>
夫游以慱其見聞故於是書斟酌損益皆有條<lb/>
理非安危所繫則略而弗書其志固将有補於<lb/>
世非徒區區事記覧而巳也君早逰　天子之<lb/>
學今以累舉恩當對大廷不願就獨朝夕矻矻<lb/>
于此旣積十餘年之力繤而成之又將次及于<lb/>
<pb n="KR4d0306_SBCK_027-3b"/>
中興之後聞四方之士可與商㩁者不憚千百<lb/>
里橐其書而從之忘其道凃之艱覊旅之苦也<lb/>
此其用志豈世俗所可量哉迂愚不敏竊獨嘉<lb/>
之故爲之序如此若書之凡例則君旣列之篇<lb/>
端矣故不復云紹定二年三月辛卯建安眞某<lb/>
序<lb/>
　　　清源文集序<lb/>
郡有志何始乎昉于古也郡有集何始乎昉近<lb/>
世也有志矣而又有集焉何也志以紀其事集<lb/>
以載其言志存其大綱集著其纎悉也志猶經<lb/>
<pb n="KR4d0306_SBCK_027-4a"/>
也集猶緯也可以相有而不可以相無也清源<lb/>
郡志成於嘉泰之𥘉元山川封域人物風俗登<lb/>
載蓋略備矣至若名卿鉅儒之論述騷人詞伯<lb/>
之賦詠散見于國史于家集與天碑碣所志楹<lb/>
壁所題可以驗賢才之衆多風物之盛麗而志<lb/>
不䏻具者尚多有之新安程公来鎮之明年謂<lb/>
郡從事武陽李君方子曰此邦號文章之藪而<lb/>
有志無集非闕歟子其爲我輯之李君旣承命<lb/>
則退而網羅收拾得詩賦雜文凡七百餘篇合<lb/>
爲四十卷而公括田廪士之本末與郡人所編<lb/>
<pb n="KR4d0306_SBCK_027-4b"/>
島夷志則别爲之帙以附焉其纂輯之例則或<lb/>
以理或以事㦯以詞調而以理若事者居什之七<lb/>
大牴主於關教化存典法否則詞雖工弗録焉<lb/>
集成而某至竊以謂爲此邦之吏者不可亾此<lb/>
書蓋凡昔者明哲之官忠信之長教條風績之<lb/>
可尚者皆其龜鑑也有一事焉之弗逮其䏻自<lb/>
安乎爲此邦之士者不可亡此書蓋凡前脩故<lb/>
老徳行學術之可師者皆其榘度也有一節焉<lb/>
之不相似其可不自勵乎若夫咀含其英華潄<lb/>
濯其芳潤抑末爾公名卓字從元其爲此州建<lb/>
<pb n="KR4d0306_SBCK_027-5a"/>
明施置以幸吾民者班班見之集中云嘉定戊<lb/>
寅十月甲子建安眞某序<lb/>
　　　贈蕭長夫序<lb/>
始余少時讀六一居士序琴之篇謂其憂深思<lb/>
逺有舜與文王孔子之遺音而淳古淡泊與堯<lb/>
舜三代之言語孔子之文章易之憂患詩之怨<lb/>
刺無以異爲之喟然撫卷太息曰琴之爲技一<lb/>
至此乎其後官于都城以琴来謁者甚衆静而<lb/>
聽之大抵厭古調之希㣲夸新聲之竒變使人<lb/>
喜𣣔起舞悲𣣔涕零求其所謂淳古淡泊者殆<lb/>
<pb n="KR4d0306_SBCK_027-5b"/>
不可得蓋時俗之變聲音從之雖琴亦鄭衛矣<lb/>
屈子有言覧椒蘭其若兹兮又况揭車與江蘺<lb/>
　琴猶如此則凡世俗之樂日淪於胡夷而不<lb/>
可禁者固其所也三山蕭長夫學琴四十年饑<lb/>
寒留落困悴無憀獨不肯遷就其聲以恱俚耳<lb/>
嘉定丙子秋過予大江之東予與之登鍾山訪<lb/>
定林酌寒泉而拊修竹長夫忻然爲皷一再行<lb/>
雍雍乎其薰風之和愔愔乎其采蘭之幽跌蕩<lb/>
而不流悽惻而不怨信六一之言有不吾欺者<lb/>
蓋其嘗㳺紫陽先生之門習聞君子之義其䏻<lb/>
<pb n="KR4d0306_SBCK_027-6a"/>
窮而不變也固宜雖然㳺先生之門者衆矣顧<lb/>
未聞有不變其學如君之不變其技者此予之<lb/>
所以重歎也於其行飲之酒而爲之歌曰古音<lb/>
之寥寥聽者𣣔睡兮新聲之洋洋喜不知止兮<lb/>
自戰國巳然况今之世兮嗟嗟蕭君娱衆所棄<lb/>
兮我琴可破志不可徙兮彼斵方爲圜眞子所<lb/>
耻兮霜風翛翛裂子之袂兮子母好㳺從此歸<lb/>
兮予将俟子於仙㳺從子於武夷兮<lb/>
　　　贈上饒葉宗山序<lb/>
葉君宗山上饒人通五行書朴直自將其論人<lb/>
<pb n="KR4d0306_SBCK_027-6b"/>
壽夭亨窮十不失一二丙子謁予於金陵余語<lb/>
之曰昔孔子嘗言命矣曰不知命無以爲君子<lb/>
孟子嘗言命矣曰求之有道則得之有命夫所<lb/>
謂命云者豈日辰支干生勝哀歇之未哉出䖏<lb/>
有道語黙有時臨死生䖏利害不惑不變而惟<lb/>
義之歸此其所以謂知命也余方區區誦所聞<lb/>
以信君往矣見世之役役權利顚冥而弗悟者<lb/>
其以是告之<lb/>
　　萬桂社規約序<lb/>
林君彬之以萬桂社規約示余余歎曰嘗知飢<lb/>
<pb n="KR4d0306_SBCK_027-7a"/>
者可與語耒耨之利嘗知寒者可以論𧖟織之<lb/>
功否則以為漫然而巳憶余𥘉貢于郷家甚貧<lb/>
辛苦經營財得錢萬囊衣笈書疾走不敢停至<lb/>
都則已憊矣此再舉郷人廼有為所謂過省㑹<lb/>
者<hi>人入錢十百八十故云</hi>偶與名其間獲錢凡數萬益以<lb/>
親友之贐始舎徒而車得以全其力於三日之<lb/>
試遂中選焉故自轉輸江左以迄于今毎舉輙<lb/>
助錢二十萬示不忘本也吾郷去都十日事爾<lb/>
其難若是則温陵之士其尤難可知也林君此<lb/>
約其為益又可知也蓋紓其行以餋其力一也<lb/>
<pb n="KR4d0306_SBCK_027-7b"/>
無怵迫以養其心二也無匄貸以養其節三也<lb/>
一舉而三益俱焉此余所以深有取也然吾郷<lb/>
與約者㡬千人林君為此二十年矣同盟僅三<lb/>
百有竒濂溪楊公所以嘆其不如莆之盛也林<lb/>
君其思所以廣之使與者愈多則獲者愈厚余<lb/>
所謂三益者庶乎其可望也若夫身為勸駕之<lb/>
官而未䏻復續食之制竊有愧焉姑捐庫緍五<lb/>
萬佐之且以為此邦故事雖未䏻贖吾愧亦以<lb/>
見吾志云林君好義之士也凡郷閭有義舉皆<lb/>
勇為之先又非特此社而巳<lb/>
<pb n="KR4d0306_SBCK_027-8a"/>
　　傳景裴文編序<lb/>
清源傅君景裴以所為文編史說視予予熟復<lb/>
而歎曰盛哉傅氏之懿也自獻簡公以高文正<lb/>
學爲兄祐正臣一傳而爲忠肅再傳而為至樂<lb/>
又再傳而樞宻大坡之弟兄文章籙前後相望雖<lb/>
前代文宗未有及之者然傳氏之學雖本於獻<lb/>
簡公而草堂先生季公漢老又其外家也草堂<lb/>
之文爲中興第一至樂父子實獲其傳而大坡<lb/>
蚤歳執經於父友紫陽先生之門淵源日漸則<lb/>
又出於伊洛顧不逺哉景裴樞宻公之嗣子也<lb/>
<pb n="KR4d0306_SBCK_027-8b"/>
自襁褓䏻言固巳優㳺詩書六藝中矣耳濡目<lb/>
染不習而熟其䏻蚤以筆墨自著也宜予昔從<lb/>
樞宻公於建安時景裴纔六七歲娱戯其親之<lb/>
側眉自清婉如畫今㡬寒暑而著述之盛巳如<lb/>
此囘視予年日以老而學弗加於初爲可羞也<lb/>
巳雖然詞章之靡麗者易工而義理之精㣲者<lb/>
難䆒景裴其益思所以務學乎哉夫學不可以<lb/>
無師而大坡者眞景裴之師也予昔倘佯盤谷<lb/>
竹隱間聆公餘論蓋済岱典刑之舊伊洛源流<lb/>
之正萃於公矣又不獨景裴爲當師也子盍歸<lb/>
<pb n="KR4d0306_SBCK_027-9a"/>
而求之異時造朝過余於西山精舎將必有異<lb/>
聞以告我景裴其勉之哉<lb/>
　　送朱擇善序<lb/>
自余歸卧西山之草廬掩關謝客足不越中賔<lb/>
門之域者將期年于兹矣居一日烏程朱君来<lb/>
謁以書先焉余視之辭義卓然意氣甚偉亟延<lb/>
入與語問其族出與素所師友則丞相忠靖之<lb/>
孫且嘗㳺於絜齋袁先主之門者也酒數行作<lb/>
而言曰僕之始學也聞誠意正心之說以爲直<lb/>
易易耳今從事於此固已有年而一臨利害之<lb/>
<pb n="KR4d0306_SBCK_027-9b"/>
境則自私之念峥嶸乎其中有不可遏者夫然<lb/>
後知其爲匪易也君将何以教我使免於是邪<lb/>
子曰昔人不云乎君以爲難則易将至矣惟吾<lb/>
子前日之易也是以一念之忽而去道遠焉今<lb/>
而難之是子進徳之機也雖然予嘗聞之君子<lb/>
蓋學問之道有三曰省察也克治也存養也是<lb/>
三者不容有一闕也夫學之治心者猶其治疾<lb/>
然省察焉者視脉而知疾也克治焉者用藥以<lb/>
去病也而存養者則又調虞愛護以杜未形之<lb/>
之疾者也今吾子於私意之萌䏻察而知之其<lb/>
<pb n="KR4d0306_SBCK_027-10a"/>
亦可謂善學者矣然知私意之爲害而未䏻勇<lb/>
以去之是知疾之所由生而憚於藥之治者也者<lb/>
者顔子問仁於夫子夫子以克巳告之克云者<lb/>
戰勝攻取之謂而非悠悠玩愒之可言也吾子<lb/>
誠𣣔絶其私意之萌盍亦感勵奮發如去蟊賊<lb/>
如殄㓂讎母徒恃其知而已也書曰若藥弗瞑<lb/>
眩厥疾弗瘳夫瞑眩所以愈疾疾愈矣然後和<lb/>
平之劑施焉此存養之功所以必繼於克治之<lb/>
後也然則亦有其要乎曰敬爲要敬何所自始<lb/>
曰自戒懼謹獨始子歸取聖賢之書而熟復之<lb/>
<pb n="KR4d0306_SBCK_027-10b"/>
當有以知余言之非謬也然余之於學亦所謂<lb/>
知之而弗能允蹈者也斯言也豈獨以勵吾子<lb/>
蓋因以自勵云<lb/>
　　贈富春子孫守榮序<lb/>
子至潭之數月臨川陳生爲予筮得益之九五<lb/>
有孚惠心勿用元吉未㡬富春孫生又爲子筮<lb/>
得臨之六二曰咸臨吉無不利夫誠出於中曰<lb/>
孚無心之感曰咸爲政之本不䏻加毫未於此<lb/>
矣使余於三百八十四爻之中擇焉而取之其<lb/>
䏻外是乎昔之君子尊易而重卜信哉其不誣<lb/>
<pb n="KR4d0306_SBCK_027-11a"/>
孫生名守榮少而䘮明故其技專以確聽其言<lb/>
徃徃中理殆過於世之有目而育于心者聞余<lb/>
方買田以養矜寡廢疾之在吾上者慼然歎曰<lb/>
守榮育故念人之育也其将歸發其橐聚同類<lb/>
而㓜者日食焉且傳之以其學嗚呼守榮一筮<lb/>
師耳能因巳之疾而悼人之窮使世之在位而<lb/>
有力若有力而不在位者皆以是焉存心其所<lb/>
濟不旣多乎予重其術感其言而惜其去故書<lb/>
以遺之<lb/>
　　感應篇序<hi>代外舅作</hi>
<pb n="KR4d0306_SBCK_027-11b"/>
感應篇者道家儆世書也蜀士李昌齡注釋其<lb/>
義出入三教中凡數萬言余連蹇仕塗志弗克<lb/>
遂故常喜刋善書以施人以儒家言之則大學<lb/>
章句小學字訓等書以釋氏言之則所謂金剛<lb/>
經注者凡三刻矣然大小學可以誨學者而不<lb/>
可以語凡民金剛秘宻之旨又非有利根宿慧<lb/>
者不䏻悟而觧也顧此篇指陳善惡之報明白<lb/>
痛切可以扶助正道啓發良心故復捐金齎鏤<lb/>
之塾學願得者摹以與之庻㡬家傳此方人挾<lb/>
此劑足以起迷俗之膏肓非小補也抑嘗聞伊<lb/>
<pb n="KR4d0306_SBCK_027-12a"/>
川有言曰凡有動皆為感所感必有應所應復<lb/>
爲感所感復有應動者何此心之發也人之一<lb/>
心虚靈洞徹衆理畢具方其未發豈有不善及<lb/>
其旣發有正有否然後善惡形焉而吉㓙禍福<lb/>
亦各以其類應不可誣也人知殃慶之報兆於<lb/>
所積而不知一念之發即吉㓙禍福之門李氏<lb/>
首章注義最爲近理余故表而出之至其言有<lb/>
涉於㓜恠者要皆爲警愚覺迷而設余固未睱<lb/>
深論覧者察其用心而取其有𥙷焉可也<lb/>
　　贈篆字余煥序<lb/>
<pb n="KR4d0306_SBCK_027-12b"/>
予嘗嘆世變所趨大抵自厚而薄自簡質而浮<lb/>
華自荘重而巧媚凡文章技藝以至器用之末<lb/>
何莫不然姑即字畫言之自蟲魚之體一變而<lb/>
爲篆再變而爲隷又變而爲眞行變之極爲草<lb/>
習之者易成玩之者易悅而姿態百出古意蕩<lb/>
然矣建陽余君煥工大小篆筆勢竒偉不常予<lb/>
嘗使之書聖賢言掲坐側如正人端士服古衣<lb/>
冠巍坐拱手使人望之起肅敬心雖嚴師畏友<lb/>
曽不過是然余君挾此技㳺四方其䏻知之者<lb/>
甚少愛而說之者又加少豈非簡質而不華荘<lb/>
<pb n="KR4d0306_SBCK_027-13a"/>
重而不媚䏻使人敬而不䏻使人喜與此予之<lb/>
所以重歎也雖然天下未嘗無好古之士子第<lb/>
行當必有知子者紹定元年十月余君將之東<lb/>
淛書以遺之<lb/>
　　贈錢道人序<lb/>
古今言善相人必以許負軰為稱首予謂負軰<lb/>
第䏻知升沉脩短而巳若夫辨賢愚判淑慝則<lb/>
未有出鄒孟氏之右者蓋其言曰胸中正則眸<lb/>
子瞭然胷中不正則眸子眊然又曰仁義禮智<lb/>
根於心其生色睟然見於面盎於背觀人之法<lb/>
<pb n="KR4d0306_SBCK_027-13b"/>
盡於此矣孏溪錢生風鑒甚髙更當於此具一<lb/>
隻眼若但能知升沉脩短而巳則非予敢知學<lb/>
易齋書<lb/>
　　贈顧涇序<lb/>
予讀諸史方抜傳見其以藝名者必顓於一而<lb/>
後工若夫推歩以知天形相以觀地又術之難<lb/>
者也上下數千年間能兼而通者唯管公明郭<lb/>
景純李淳風僧一行數人而巳豈不艱哉廬陵<lb/>
顧君涇邃於隂陽五行之學以之占天則神以<lb/>
之相地則不茍凡今之以術名未有䏻過之者<lb/>
<pb n="KR4d0306_SBCK_027-14a"/>
也予乙酉趨朝遇之於衢梁君見謂曰公之此<lb/>
行不滿百日當歸而果然蓋其驗如此非神而<lb/>
能之乎後四年謁予粤山之下相與論考卜岡<lb/>
阜之法終日灑灑不窮又知其非苟於求售者<lb/>
也予老矣方将從君求藏骨之地屬其有東淛<lb/>
之役故書此遺之且堅其再至之約云<lb/>
　　送周天驥序<lb/>
上饒周君天驥篤志於學予嘗因其名齋有以<lb/>
告之矣今復枉顧敝廬歛然自下願聞爲學之<lb/>
要終其身而可行者予之於學也渉獵而未醇<lb/>
<pb n="KR4d0306_SBCK_027-14b"/>
觕淺而弗精将何以告子雖然亦嘗聞其略矣<lb/>
以聖賢大道爲必當繇異端邪徑爲不可蹈此<lb/>
明趨嚮之要也非義之富貴逺之如洉汙不幸<lb/>
而賤貧丼之如飴蜜志道而遺利重内而輕外<lb/>
此審取舎之要也𣣔進此二者非學不䏻學必<lb/>
讀書然書不可以汎讀先大學次論孟而終之<lb/>
以中庸經旣明然後可觀史此其序也沈濳乎<lb/>
訓義反覆乎句讀以身體之以心驗之循序而<lb/>
斬進熟讀而精思此其法也然所以維持此心<lb/>
而爲讀書之地者豈無要乎亦曰敬而巳矣子<lb/>
<pb n="KR4d0306_SBCK_027-15a"/>
程子所謂主一無適者敬之存乎中者也整齊<lb/>
嚴肅者敬之形於外者也㔻居齊憟如對神明<lb/>
言動酬酢不失尺寸則心有定主而理義可入<lb/>
矣蓋操存固則知識明知識明則操存愈固子<lb/>
朱子之所以教人大略如此傳曰歸而求之有<lb/>
餘師子歸取子朱子之書而伏讀之又從而深<lb/>
思之實體之則將有以自得之矣又奚以予言<lb/>
爲哉<lb/>
　　臨齋遺文序<lb/>
始予與湯君升伯遊知其樸茂而文君子人也<lb/>
<pb n="KR4d0306_SBCK_027-15b"/>
越十餘年又與仲䏻遇于都城時仲䏻新擢進<lb/>
士科觀其持論意嚮巳不類場屋舉子予心竊<lb/>
獨竒之比使江東而仲䏻適留旁郡邀而致之<lb/>
屬以救荒之事仲䏻欣然弗辭事巳徑去自是<lb/>
予尤敬焉又三年遇予海上文益工論益勁而<lb/>
進學益勇一日偢然告曰先君平生嗜古學為<lb/>
古文不幸齎志以沒今其遺編僅存一二獨易<lb/>
疑易說乃其玩心而有得者復未克成書公愛<lb/>
巾者也誠推愛巾之心以及其先人為序而發<lb/>
揚之則幸甚予退而伏讀則其詩閒澹紆餘有<lb/>
<pb n="KR4d0306_SBCK_027-16a"/>
自適之趣其文敷暢條達而切於事情至於釋<lb/>
經徃徃闚其秘奥有世儒所未及者評論古今<lb/>
尤多得其心術之㣲此豈勉強可致者蓋其平<lb/>
時問學一本於誠間嘗取上帝臨女之義而名<lb/>
其齋朝夕居焉以自警則其用力可知矣嗟夫<lb/>
士以一身之㣲而𣣔窮天地萬物之理生千載<lb/>
之下𣣔考古昔聖賢之心豈易為力哉然而以<lb/>
誠求之則無不可得蓋天地之所以為天地聖<lb/>
賢之所以為聖賢亦曰誠而巳矣世之學者眛<lb/>
操存持養之實而徒事於語言文字之工是其<lb/>
<pb n="KR4d0306_SBCK_027-16b"/>
心旣不誠矣以不誠之心而窺天地聖賢之藴<lb/>
猶持塵昏之鏡而鑒萬象也求其近似豈可得<lb/>
哉君之於學旣以志其大者惜其窮居郷里未<lb/>
及慱參於諸老先生之間以䆒其精㣲而不幸<lb/>
死矣其亦可歎也夫君名某字徳威饒之安仁<lb/>
人與其兄徳成俱以學行表於其郷而俱不偶<lb/>
君之四子名干者升伯也巾者仲䏻也旣篤學<lb/>
有聞餘亦進進未巳其尚有以成君之志也哉<lb/>
嘉定戊寅十二月壬子曰建安眞某序<lb/>
　　傳樞宻文集序<lb/>
<pb n="KR4d0306_SBCK_027-17a"/>
觀文殿學士河陽傅公旣薨之十有六年公之<lb/>
弟竹隱先生始輯其遺文為三十八卷以視某<lb/>
曰先兄平生為文至多今去其不必傳者而存<lb/>
其可傳者謹第録如上嗟惟吾兄自少至老澹<lb/>
亾他嗜好獨矻矻文字間居常誦書日以寸為<lb/>
程當沉酣痛快時至不知飢渴寒暑其𥘉志蓋<lb/>
𣣔自奮於功名不幸當世道清明之時所施者<lb/>
止於二千石部刺史迨其沈欝旣極有力者始<lb/>
推而輓之則非其時而公老矣故雖以文墨致<lb/>
位高顯而其終身常若不釋然者夫志旣不白<lb/>
<pb n="KR4d0306_SBCK_027-17b"/>
於當世獨其文辭可自託以及逺而復泯泯不<lb/>
揚是重不幸也吾兄嘗知子子其爲我序而傳<lb/>
之可乎某謝不敏退而竊念公守違安時某以<lb/>
新進士上謁請問作文之灋公不鄙而教之甚<lb/>
至其略曰長䄂善舞多財善賈子歸取古人書<lb/>
劇讀而精甄之則蔚乎其春榮薰乎其蘭馥有<lb/>
日矣惜其時尚少所問者科目之文而巳今觀<lb/>
其所謂三十八卷者則信乎其長䄂善舞多財<lb/>
善賈如公之所以教也初公以詞學進侍郎黄<lb/>
公鈞稱其文猶濯錦於蜀江而相國虞雍公亦<lb/>
<pb n="KR4d0306_SBCK_027-18a"/>
謂其璞玉而加琢異時研索日以精渟蓄日以<lb/>
富笑談戲劇輙成文章至其爲詩有三百餘韻<lb/>
者昔雲龕先生𫐠王𥘉寮之文有曰幽眇透射<lb/>
若貫珠隙明麗整飭若截綺尺某於公之文亦<lb/>
云雖然此猶其少作若應用云爾晚登朝廷議<lb/>
宗廟大典禮援㩀敷析出入經史百子衮衮數<lb/>
千言雖漢儒以禮名家者未䏻逺過也則公之<lb/>
學詎止玩心於無用之地哉宣城一書意慮懇<lb/>
欵陳夷虜必亾之勢與中國必勝之理而始末<lb/>
以勢未可勝爲言其論古今用兵成敗利害甚<lb/>
<pb n="KR4d0306_SBCK_027-18b"/>
悉𣣔治其在我者以竢敵之釁當是時權臣開<lb/>
邊意銳甚公之待論固如此然則世之以傳㑹<lb/>
詆公者亦豈盡知其中心之所存哉方公少時<lb/>
自負要不録録盖嘗和泉守王公龜齡之詩有<lb/>
曰名節士所重當如護睛腦立朝與行巳本末<lb/>
要可攷此其爲志何如耶一不幸用非其時生<lb/>
<graphic n="KR0685" url="https://raw.githubusercontent.com/kanripo/KR-Gaiji/master/images/KR0685.png" mimeType="image/png"/>素心遂有不克自白者昔之君子寜坎壈其<lb/>
身不肯少溷其跡以合於世其不以是夫顧念<lb/>
昔者獲従公游距今裁二十年朅来温陵墓木<lb/>
拱矣撫念疇昔爲之慨然故於竹隱之命不敢<lb/>
<pb n="KR4d0306_SBCK_027-19a"/>
固辭而叙其槩于篇首使覧者致詳焉<lb/>
　　送王察推序<lb/>
莆故多竒産中興以来三山名輔弼功烈磊落<lb/>
相望其他人物接跡中外者至不可勝紀何其<lb/>
盛也予頃自泉過是邦登方氏詩境之樓環挹<lb/>
蒼翠應接不暇壼公一峯偉然特立於群巘之<lb/>
表若王義方之正衙對仗而叱義府也若張萬<lb/>
福之拜延英殿下而呼太平萬歳也夫其山川<lb/>
之峻秀雄麗如此則其人物之盛也固宜王君<lb/>
實之年甫三十以直言對䇿擢進士第四人名<lb/>
<pb n="KR4d0306_SBCK_027-19b"/>
聲日以進耀斯其所鍾羙者歟然天之生材非<lb/>
苟私其身而巳蓋将有望焉况夫有盛名者多<lb/>
獲顯位居顯位者必任重責此尤君子之所畏<lb/>
也王君於此雖𣣔自巳於學其可得乎古之學<lb/>
者自其少時師友之所講肄朝夕之所服行已<lb/>
莫非大人之事迨其長也從事於大學則凡天<lb/>
地萬物之理無不察古今興壞存亾之變無不<lb/>
考其所以然人之位乎兩間當為之職無不究<lb/>
其極故内焉足以成巳外焉足以成物本末先<lb/>
後非二致也後世之士知為塲屋之學以釣利<lb/>
<pb n="KR4d0306_SBCK_027-20a"/>
禄而巳若夫明善以誠其身格物以致其知固<lb/>
有所未睱也及其一旦任人之事則飢者𣣔哺<lb/>
寒者𣣔衣戚嗟不平之鳴頼我而息紛紜澒洞<lb/>
交至迭起之變竢我而定乃始茫然莫知所措<lb/>
矣繇昔暨今腐儒俗士誤人家國者何可勝數<lb/>
蓋其<graphic n="KR0685" url="https://raw.githubusercontent.com/kanripo/KR-Gaiji/master/images/KR0685.png" mimeType="image/png"/>時汲汲於求仕之學而未嘗治其本故<lb/>
也夫學焉以求仕固後世之所不免惟其得之<lb/>
也遂以爲旣足而不復用其力於學或知用其<lb/>
力矣而其所學又非古人之所謂學也則其植<lb/>
立之<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>成就之陋顧不宜哉王君有志之士也<lb/>
<pb n="KR4d0306_SBCK_027-20b"/>
予故以古人之事勉之今者始仕於潭蓋朱文<lb/>
公先生所嘗治且教之地道林嶽麓山谷巉絶<lb/>
之䖏必有傳先生之學而人不知者君行且求<lb/>
之其於予言當有不約而契者然予亦好學而<lb/>
未知其方者故因以自警焉嘉定十三年三月<lb/>
二十日建安眞　序<lb/>
　　送湯仲䏻之官繁昌序<lb/>
始余爲護漕使者聞江上之邑有繁昌焉曰是<lb/>
必其民殷而俗阜稱是名者也屬歲大侵予躬<lb/>
出按視舟行過蕪湖數十里望濵江居民廬舍<lb/>
<pb n="KR4d0306_SBCK_027-21a"/>
以百數舟人指曰此繁昌縣也余舎舟而登<graphic n="KR2178" url="https://raw.githubusercontent.com/kanripo/KR-Gaiji/master/images/KR2178.png" mimeType="image/png"/>
其人窮餒困瘠甚於他邑其市區列肆荒凉岑<lb/>
寂有淮甸之風予竊異之曰豈嵗㐫使然耶父<lb/>
老愀然曰吾邑在承平時㡬萬家田利之入霈<lb/>
乎其有餘魚蝦竹葦柿栗之饒以自給無不足<lb/>
者南豊曽公之記具存可覆也建炎盗起邑刳<lb/>
於兵　開禧之後旱蝗相乘天實爲之尚奚咎<lb/>
若夫無旱蝗無兵盗而吾蚩蚩之氓常若不安<lb/>
其生何哉賦有常期唾掌争先歛有常目以羡<lb/>
為賢饞诞如川猛令如虎火猶可遥饕更殺我<lb/>
<pb n="KR4d0306_SBCK_027-21b"/>
余聞而太息曰賦歛之苛慘於兵盗貪虣之威<lb/>
烈於旱蝗宜其昔以繁昌名而今以窮悴告也<lb/>
吁此非長人者之貴而誰居余友湯仲䏻擢進<lb/>
土第始吏於繁昌時行求一言以别仲䏻勇於<lb/>
為善者也余故以昔之所聞於父老者告焉夫<lb/>
仲能主簿爾民之慼憂愉樂非其所得專然猶<lb/>
之玉焉所韞之山土木晶潤况其職可以及人<lb/>
者乎吾知仲能必有所不苟也若余之行事亾<lb/>
足爲子道者獨念日去温陵時嘗以治泉得失<lb/>
問於郡僚李公晦公晦曰君為政三年其可以<lb/>
<pb n="KR4d0306_SBCK_027-22a"/>
無愧者二盡巳之忠與不息之誠是巳余雖蹙<lb/>
忸不敢當然居官臨人要必以二者爲本蓋一<lb/>
毫不自盡不足以言忠一念不相續不足以言<lb/>
誠巳未忠而覬人之我從巳未誠而責物之應<lb/>
我天下無是道也余方日夜以思求進乎此而<lb/>
未獲者故願仲能之勉之也書来鐔川問嘗所<lb/>
聞於朋友者其試以是質之嘉定十三年五月<lb/>
朔建安眞徳秀書<lb/>
　　張仁父字序<lb/>
張君以其名宗玉謁字於余余為取戴氏記温<lb/>
<pb n="KR4d0306_SBCK_027-22b"/>
潤而澤之義字之曰仁甫且告之曰子知余所<lb/>
以命字之指乎夫仁者五常之首萬善之源其<lb/>
體具其用愽未易以究言也吾子業於醫姑即<lb/>
子所知者言之可乎毉經以手足痿痺為不仁<lb/>
前軰大儒先生以為最善名狀者也蓋血氣周<lb/>
流亾所鬲閡雖一髪膚之末無不切諸心門節<lb/>
脉理壹不通焉四支之大且若無與於我者也<lb/>
孟子曰仁者以其所愛及其所不愛不仁者則<lb/>
反是焉大哉仁乎上焉用之毉天下者良相也<lb/>
下焉用之以醫疾者良工也禹稷阿衡視人飢<lb/>
<pb n="KR4d0306_SBCK_027-23a"/>
溺與弗獲其所者由巳使之仁於毉天下者也<lb/>
秦緩盧医扁鵲起沉痼而生仁於毉疾者也史<lb/>
言善毉者䏻洞視五藏世常疑之夫仁存於心<lb/>
萬里雖逺如在目睫孰謂仁於毉者不能窺五<lb/>
藏之㣲哉今吾以是命子其屬於若者厚矣且<lb/>
子之未<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>於毉也詎能無疾其望於人何如也<lb/>
今人以疾求我夫何異音者以疾求人邪䏻存<lb/>
是心則其察必精其用必仁斯不辱吾字矣仁<lb/>
甫讀岐伯伊尹之書通五運六氣之學其心又<lb/>
樂於濟人者故余為之序以勉之<lb/>
<pb n="KR4d0306_SBCK_027-23b"/>
　　送偶然居士序<lb/>
鄭君彦祥名瑞浦城邑西里人也善錦囊玉凾<lb/>
之術始余謀窆吾親及更窆吾兄若吾婦氏挾<lb/>
圖書矜抜䏻以登吾門者無慮什伯數卒之管<lb/>
吾親之封於銀山之麓者彦祥也遷吾兄若吾<lb/>
婦氏之柩於屏山之陽桐山之塢者又彦祥也<lb/>
邑之士聞之曰偶然爾彦祥聞之亦笑曰是誠<lb/>
偶然也曏吾求之而弗獲獲之而莫吾售者雖<lb/>
自以爲功得乎夫旣幸而獲之又幸而主人惟<lb/>
吾之聴而吾之術得用焉此非偶然何哉因自<lb/>
<pb n="KR4d0306_SBCK_027-24a"/>
號曰偶然居士余謂彦祥之言謙矣然觀世之<lb/>
士有術業同知慮同而措之於事則成壤中否<lb/>
輙異者豈誠有工拙哉偶不偶故爾荘生有言<lb/>
不龜手之藥一也或以封或不免於洴澼絖洴<lb/>
澼絖固其所也封者非偶然乎徳感於天誠孚<lb/>
乎物事之至難者也昔之君子固有弭難弭之<lb/>
菑馴難馴之暴而退焉自貶歸之於偶然者夫<lb/>
退焉自貶不足以損其功而秪以重其羙謙之<lb/>
所以有終言也且凡世之役情於物者得之則<lb/>
哆然以喜不得則薾然以懼夫是以水灰雜襲<lb/>
<pb n="KR4d0306_SBCK_027-24b"/>
而胸中亾須臾之寧焉惟有道之士視物之徕<lb/>
如浮雲其去也如墮甑一付之天而莫留吾情<lb/>
夫焉徃而不自得邪彦祥之智未足以及此予<lb/>
特耴其言若弗自衒者故書以贈之<lb/>
　　邇言後序<lb/>
予讀劉子邇言屡廢而歎有問者曰劉子之言<lb/>
常言也予何歎之數乎予曰子以予為玩其文<lb/>
辭也耶若惟文辭之玩而已則劉子固常言也<lb/>
夫孰知其有功於學者耶夫學莫先於知性知<lb/>
性而後知天天之卑於人者厚而望於人者深<lb/>
<pb n="KR4d0306_SBCK_027-25a"/>
蓋人之有生雖與物同而備二氣於身根五常<lb/>
於心則夐與物異故必如堯舜之善而後可謂<lb/>
盡性仁義禮智之端有一虧闕則以人眡物其<lb/>
間相去者㡬希夫人受此性於天猶其受任於<lb/>
朝也一理弗循謂之違天一事弗治謂之曠官<lb/>
曠官可愧也違天獨無愧乎天形我以人而我<lb/>
物之性我以善而我咈之是天之不才子世之<lb/>
狼疾人也孟氏七篇丁寕至矣而世莫之省今<lb/>
劉子一書財數千言而於此蓋數數焉其首章<lb/>
曰人之性天地之性也孔子以爲貴孟子以爲<lb/>
<pb n="KR4d0306_SBCK_027-25b"/>
善其性命之源可謂得之矣悟天理之本同憫<lb/>
世人之自賊故其言精深痛切反復諄盡至投<lb/>
珠擲璧之喻冠猱服徂之戒讀者為禀然動色<lb/>
也吁謂之有功學者非歟雖然予之知學幾三<lb/>
十年而聞道甚後使前乎數年得是書而觀之<lb/>
未必不眡以爲常言也玩華而遺實啜醨而棄<lb/>
醇予於是乃知返矣嗚呼有志於學者其尚懲<lb/>
予之不敏也夫<lb/>
　　送潭州陳教授序<lb/>
括蒼陳端父将教授于潭徴予言以爲贈予方<lb/>
<pb n="KR4d0306_SBCK_027-26a"/>
端憂不能言也顧嘗竊病今之職于民者未嘗<lb/>
不曰治之難職于士者未嘗不曰教之難也問<lb/>
之則曰俗嚚而難諭也變詐百出而難察也是<lb/>
其所以治之難也至於士之難一則甚於民蕡<lb/>
口于誼而衷于利者衆也蔚乎其文而駁乎其<lb/>
行者相踵也是其所以教之難也吁是則然矣<lb/>
盍亦反而求諸身乎夫心者一身之主猶之有<lb/>
司為是職治與教者也耳目焉手足焉皆聽命<lb/>
於心猶其禀治與教者也以一心而御衆形至<lb/>
約也其能使之不随所嗜而遷乎其能使之動<lb/>
<pb n="KR4d0306_SBCK_027-26b"/>
必以禮乎吾見物交物而引之流而蕩者衆矣<lb/>
夫治之而弗馴教之而弗率則知忿而疾之未<lb/>
聞耳目四體之不從今而能<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然自咎者蓋洙<lb/>
泗之道闇欝不行於世士自一命以上知治人<lb/>
而巳故其朝夕所役役者大抵以求人之過而<lb/>
巳反觀内省求其身之過者未嘗致湏臾之功<lb/>
焉至其効不若古人則諉曰是俗之難治且治<lb/>
也抑不思其身之巳治否耶吾之所為其可以<lb/>
教未耶以不治之身而臨難治之民其身之未<lb/>
足以教而尤其俗之不可以教此豈聖賢反本<lb/>
<pb n="KR4d0306_SBCK_027-27a"/>
之意哉昔者顔子問爲邦於夫子而夫子許之<lb/>
遡其用功之地不過視聽言動四者而巳夫視<lb/>
聽言動之不敢忽豈蘄以正人哉然卒之巳正<lb/>
而人莫不從者蓋是理也不惟吾有之人亦有<lb/>
之也開之則明倡之則應矣其用力頋不甚約<lb/>
也况士之為士又非可以凡民例觀耶潭維鉅<lb/>
藩昔者大儒經師接跡于此士之以學自名者<lb/>
不知其㡬千百吾子受命而爲之師蓋信乎其<lb/>
難也巳雖然有道焉惟母求之士而求之於身<lb/>
母求之於身而求之於心心之今能行於其身<lb/>
<pb n="KR4d0306_SBCK_027-27b"/>
然後吾之教能行於其士是故理之不可易也<lb/>
者吾子幸以爲然則願併以告夫今之治人者<lb/>
母從疾視其民而不知返也嘉定壬午月正元<lb/>
日西山眞徳秀書<lb/>
　　去年春端父来潭予為斯文以贈書未竟<lb/>
　　而端父行明年初伏日閱舊稿得之遂録<lb/>
　　以授端父方予操筆時豈知與端父當㑹<lb/>
　　于此哉又豈知身任治人之責哉然則予<lb/>
　　之所以警端父者端父宜還以警予矣<lb/>
　詠古詩序<lb/>
<pb n="KR4d0306_SBCK_027-28a"/>
達齋詠古詩若干篇余友龔君徳荘所作也古<lb/>
今詩人吟諷弔古多矣断煙平蕪凄風澹月荒<lb/>
寒蕭瑟之狀讀者往往慨然以悲工則工矣而<lb/>
於世道未有云補也惟杜牧之王介甫髙才逺<lb/>
韻超邁絶出其賦息嬀留侯等作足以訂千古<lb/>
是非今吾徳荘所賦遇得意䖏不减二公至若<lb/>
以詩人比興之體發聖門理義之秘則雖前世<lb/>
以詩自雄者猶有慙色也蓋徳荘少而學詩㣲<lb/>
詞奥㫖旣以洞貫而又愽參於諸老先生之書<lb/>
沉酣反覆不極不止其<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>泳乆故藴積豐權度<lb/>
<pb n="KR4d0306_SBCK_027-28b"/>
公故羙刺審有本固如是也雖然徳荘於此豈<lb/>
直區區較計巳陳之得失哉憫時憂世之志亾<lb/>
以自發則一寓之於詩善善極其褒冀来者之<lb/>
知慕也惡惡致其嚴冀聞者之知戒也名雖詠<lb/>
古實以諷今此孤臣畎畒之心人見其優游而<lb/>
和平不知其殷憂憤歎而至於啜泣也古者雅<lb/>
頌陳於閒燕二南用之房中所以閑邢僻而養<lb/>
中正也衛武公作抑戒以自警卒爲時賢君以<lb/>
楚靈王之無道一聞祈招愔愔之語廪焉爲之<lb/>
弗寜詩之感人也如此于後斯義浸亾凡日接<lb/>
<pb n="KR4d0306_SBCK_027-29a"/>
其君之耳者樂府之新聲梨園之法曲而已其<lb/>
不蕩心而溺志者㡬希矣今徳莊之作倘幸爲<lb/>
太師氏所采陳之王前歌工樂史朝吟夕諷其<lb/>
所啓悟感發顧豈少哉夫春秋推見至隱善觀<lb/>
人者察其所安徳莊之詩於前史所取或貶而<lb/>
絀之至悠悠之談所共寘議者或乃明其不然<lb/>
是豈苟異者邪少正之誅匡章之辨衆惡之察<lb/>
郷原之譏有不得與俗同者聖賢原情之公心<lb/>
春秋誅意之大法也世之憸夫鄙人姦媒閃睒<lb/>
自謂足以誑當世惑方来而不知高明閎逹之<lb/>
<pb n="KR4d0306_SBCK_027-29b"/>
士洞見肝鬲筆誅字撻曾亾遁情死者有知將<lb/>
恨其不及生而改也存而可改者獨柰何其自<lb/>
棄哉嗚呼斯言悲矣其孰識余之衷情也夫君<lb/>
名字徳莊達齋其自號云<lb/>
　　攻媿先生樓公集序<lb/>
鄮山叅政樓公攻媿先生文集一百二十卷建<lb/>
安眞某伏讀而歎曰嗚呼此可以觀公立朝事<lb/>
君之大節矣蓋公之文如三辰五星森麗天漢<lb/>
昭昭乎可觀而不可窮如泰華喬獄蓄泄雲雨<lb/>
巖巖乎莫測其巔際如九江百川波瀾蕩潏渊<lb/>
<pb n="KR4d0306_SBCK_027-30a"/>
淵乎不見其涯涘人徒見其英華發外之盛而<lb/>
不知其本有在也　慶元𥘉韓侂胃除知閤門<lb/>
事忠肅彭公力諌詔改侂胄内祠彭公予郡公<lb/>
在瑣闥極論之云去者不復侍左右留者召見<lb/>
無時終不能遠時侂冑之惡未著也旣而竊弄<lb/>
國柄以黨論盡錮天下賢士挑虜弃<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>中外騷<lb/>
然天下始服公先見朱文公侍經筵内批予<lb/>
祠公持其命不下曰當今人望儒宗無出熹之<lb/>
右者奏雖寑然當邪說充塞之時首倡學者共<lb/>
尊朱公後卒頼其言而學禁遂開道統有續然<lb/>
<pb n="KR4d0306_SBCK_027-30b"/>
則觀公平生大節而後可以讀公之文矣公生<lb/>
於故家接中朝文獻慱極群書識古文奇字文<lb/>
備衆體非如他人僒狹僻澁以一長名家而又<lb/>
發之以忠孝本之以仁義其大典冊大議論則<lb/>
世道之消長學術之廢興善類之離合繋焉方<lb/>
淳紹間鴻碩滿朝毎一奏篇出其援㩀該洽義<lb/>
理條逹者學士大夫讀之必曰樓公之文也一<lb/>
詔令下其詞氣雄渾筆力雅健者亦必曰樓公<lb/>
之文也於乎所謂有本者如是非邪公旣　侂<lb/>
胄之鋒退居却掃者十有四年　嘉定初起為<lb/>
<pb n="KR4d0306_SBCK_027-31a"/>
内相俄輔大政向来儔軰凋䘮略盡而公巋然<lb/>
獨存遂爲一代文宗某嘗竊論南渡以来詞人<lb/>
固多其力量氣魄可與全盛時先賢並驅惟鉅<lb/>
野李公漢老龍溪汪公彦章及公三人而已念<lb/>
昔校藝南宫白事東府或請言竟日或極論逹<lb/>
旦某退而書紳終身誦之其所以猶爲當世善<lb/>
人君子所與而不遂爲塗人之歸者公之教也<lb/>
公季子冶以集序見命某何敢辭建安眞某序<lb/>
<pb n="KR4d0306_SBCK_027-31b"/>
西山先生眞文忠公文集卷之二十七<lb/>
<pb n="KR4d0306_SBCK_027-32a"/>
</p>
<p>
</p>
  </div>
</body>
</text>
</TEI>
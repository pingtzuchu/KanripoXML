<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0306_SBCK_028-1a"/>
西山先生眞文忠公文集卷第二十八<lb/>
　序<lb/>
　　送蕭道士序<lb/>
大江以西天下多名山䖏玉笥則其尤也按道<lb/>
家言是爲梁蕭子雲脩錬昇眞之地然其事迹<lb/>
茫昧不可復攷矣余在豫章時考按圖書嘅然<lb/>
有高舉逺遊之思念將上印綬于朝凌大江陟<lb/>
西山欵旌陽之廬窺洪崖之井繇葛峯以歴玉<lb/>
澗遡章水而登崆峒之顚出麻源道樵川然後<lb/>
歸而自休焉事顧有大謬不然者越三年<lb/>
<pb n="KR4d0306_SBCK_028-1b"/>
湘中又二年而召假塗清江郡人張元徳邀余<lb/>
爲閤皁之行垂命駕弗果則所謂玉笥者固無<lb/>
因而至焉蓋前後數年再躡江西之境而四五<lb/>
名山者迄不獲寄一迹其間吁可恨矣今年憊<lb/>
卧于招鶴之草堂有方士自玉笥来見者眡其<lb/>
謁則氏蕭而名守中也曰嘻子非子雲之裔也<lb/>
耶郷吾欲逰玉笥而不可得今見從王笥来者<lb/>
得問此山亾恙則吾志亦愜矣因留之山房數<lb/>
與語而又知其能琴與詩也余於絲桐之奏蓋<lb/>
所喜聞而有未忍者獨索其詩讀之則皆脩然<lb/>
<pb n="KR4d0306_SBCK_028-2a"/>
清絶非吸沆瀣餐朝霞者不能道也夫山川之<lb/>
秀傑者其鍾於人必異因吾子襟韻之不凡益<lb/>
以信玉笥之爲竒觀也必矣雖然有疑焉子之<lb/>
名中而字黙也豈非以多言爲誡耶予聞伯陽<lb/>
氏之爲道也損之又損以至於無為故學之者<lb/>
亦必堕肢體黜聦明離形去智然後同於大通<lb/>
今子戒於言而歸之黙善矣顧未能亾琴與詩<lb/>
焉是知多言之害而未知多藝之累也子黙逌<lb/>
然而笑曰有是哉然琴以養吾之心而吾本無<lb/>
心雖終日彈而曰未嘗弹可也詩以暢吾之情<lb/>
<pb n="KR4d0306_SBCK_028-2b"/>
而吾本無情雖終日吟而曰未嘗吟可也琴未<lb/>
嘗彈與無琴同詩未嘗吟與無詩同曾何累之<lb/>
有哉予曰子之言逹矣遂書以爲東歸之贈寳<lb/>
慶丙戌中元前六日西山居士眞某序<lb/>
　余素不善書詩與序旣成以授筆史書之視<lb/>
　子黙之色若有不懌然者予友金華王子文<lb/>
　埜偶留西山慨然爲余書之筆力清勁可喜<lb/>
　予文不足道安知不藉是以傳乎<lb/>
　　送陳端父宰武義序<lb/>
始余自江左移守泉征徐凡三月思所以為治<lb/>
<pb n="KR4d0306_SBCK_028-3a"/>
人之術者曰吾惟致審於寛嚴之間乎蓋世之<lb/>
言政者有曰寛以待良民而嚴以馭姦民也或<lb/>
曰撫民當寛而束吏貴嚴也或曰始嚴而終之<lb/>
以寛也然則治人之術其果盡於此乎如其盡<lb/>
扵此也夫人之所知也吾何庸思且世之能是<lb/>
者亦衆矣抑何其合扵聖賢者寡也又從而思<lb/>
焉思之而弗得則夜以継日焉居一日悚然而<lb/>
悟曰嗚呼吾患不能存吾心焉爾吾之心存則<lb/>
藴之為仁義發之為惻隱羞惡随物以應而無<lb/>
容心焉則寛與嚴在其中矣且獨不觀諸天乎<lb/>
<pb n="KR4d0306_SBCK_028-3b"/>
熈然而春物無不得其生者凛然而秋物無不<lb/>
遂其成者是果孰為之哉曰隂與陽而巳人知<lb/>
天道之妙若是而不知吾之所謂仁義者即天<lb/>
之隂陽也昔者聖人繋易蓋並言之以見夫人<lb/>
之與天其本則一自人汨之以私亂之以欲扵<lb/>
是乎與天不相似矣盍亦反其夲而觀之怵惕<lb/>
扵情之所可矜顙泚扵事之所可媿此吾固有<lb/>
之良心而非由外鑠者也吾能存之使勿失養<lb/>
之亾以害則天理渾然随感輙應扵其當愛者<lb/>
憫惻施焉非吾爱之也仁發乎中而不能不愛<lb/>
<pb n="KR4d0306_SBCK_028-4a"/>
也扵其當惡者懲艾加焉非吾惡之也義動乎<lb/>
中而不能不惡也吾之愛惡以天不以人故雖<lb/>
寛而寛之名不聞雖嚴而嚴之迹不立以之治<lb/>
人其庶矣乎余之有得扵是十年矣間以語人<lb/>
鮮或不笑其迂者予友陳君端父獨聞而善之<lb/>
寳慶二年冬端父將爲邑於淛東訪予以所宜<lb/>
先者予曰子忘余疇昔之言乎夫仁義足以包<lb/>
寛嚴而寛嚴不足以盡仁義子蓋聞而善之矣<lb/>
請復以是爲獻可乎端父曰謹聞命矣抑其所<lb/>
謂存之使勿失養之亾以害者果何道耶曰亦<lb/>
<pb n="KR4d0306_SBCK_028-4b"/>
敬而巳矣蓋敬者所以浚天理之源而窒人𣣔<lb/>
之穽者也子之得於天者清明而冲粹故其氣<lb/>
象也藹然而温肅然而毅此仁義之質也誠能<lb/>
敬以存之俾亾須臾之離則静焉而仁義之體<lb/>
具動焉而仁義之用行吾見子之民將㳺泳徳<lb/>
化中有不自知者是則儒者之效非世吏之所<lb/>
可及也吁予之言迀益甚矣子之交逰執友有<lb/>
其迂與余類者其試以是質之<lb/>
　陳君端父之宰武義也<lb/>
　貳卿眞先生序以寵其行自然不肖亦辱惠<lb/>
<pb n="KR4d0306_SBCK_028-5a"/>
　教觀其本仁義以爲治政之方即持敬以爲<lb/>
　存心之要皆公得之學問驗之躬行而發見<lb/>
　之辭章非餙藻繢以爲工者比也率是以徃<lb/>
　雪霜貿貿中還此天地春將復有嘆而詠詠<lb/>
　而謌者武義之民其幸哉或者聞而請曰大<lb/>
　學言爲人君止於仁文公以爲止者必至於<lb/>
　是而不遷之意子男之邦視民㝡親有君道<lb/>
　焉則曰愷悌父母也曰若保赤子也曰<graphic n="KR0685" url="https://raw.githubusercontent.com/kanripo/KR-Gaiji/master/images/KR0685.png" mimeType="image/png"/>易<lb/>
　近民也稽之於古有成說矣公以義並言得<lb/>
　無他意乎自然應之曰仁爲體義爲用義者<lb/>
<pb n="KR4d0306_SBCK_028-5b"/>
　所以全其仁也惟心之愛之也切故巳之體<lb/>
　之也至痒痾疾痛若巳隱憂則吏姦必戢常<lb/>
　恐害民強梗必鋤常恐擾民蠹政苛令是剗<lb/>
　是革常恐一毫不便於民此義也而皆所以<lb/>
　爲仁也不知一言之仁無以立爲政之本不<lb/>
　明兩言之仁義無以逹爲政之用由是觀之<lb/>
　大學言仁而義巳在中公兼言仁義實深得<lb/>
　大學之㫖有異乎哉且獨未讀中庸乎哀公<lb/>
　問政也夫子告之修身以道修道以仁若專<lb/>
　於仁矣而仁之爲人義之爲宜必以是終焉<lb/>
<pb n="KR4d0306_SBCK_028-6a"/>
　語其本則全體是仁語其用則無一非義有<lb/>
　異乎哉以是說私質於公公曰子言正合我<lb/>
　意子其發明以𥙷某不足武義君心醇而氣<lb/>
　和與之䖏終日不見其喜怒之色蓋天資厚<lb/>
　於仁者知所以爲仁必知所以爲義矣苟徒<lb/>
　悅近似之名不究精㣲之藴則喣喣之恩流<lb/>
　於姑息豈大學止於仁之謂哉因次其語并<lb/>
　以薦之武義君儻未棄絶他日為政之先後<lb/>
　次第尚當從君一一請之丙戌臘月望後二<lb/>
　日黄自然拜手敬書<lb/>
<pb n="KR4d0306_SBCK_028-6b"/>
　　黄叔通自鳴集序<lb/>
東溪黄行之叔通吾郷耆年宿學也博渉圖史<lb/>
多識前代舊聞其爲文圜熟演亮若便於進取<lb/>
者顧落落無所耦貧賎不能家今年數七十有<lb/>
八矣娯戯翰墨筆力未嘗少衰然大抵皆不平<lb/>
鳴也或謂其剛心勇氣頗折於困躓之途侈詞<lb/>
溢語間及於庸璅之吏以是爲叔通病吁倔強<lb/>
如韓退之且不免為芻粟㒒賃故詘節於頔君<lb/>
牙軰叔通其何尤雖然退之可灋䖏在論天旱<lb/>
䟽諌佛骨表不在與頔君牙書君子觀人要知<lb/>
<pb n="KR4d0306_SBCK_028-7a"/>
所擇也然叔通雖覉窮甚能以時命自委故其<lb/>
詩有矌逹可喜者予以是取之寳慶三年中和<lb/>
節西山居士眞某希元書<lb/>
　　送劉伯諄宰江寧序<lb/>
余友劉君伯諄將爲邑於江寧以予嘗使于茲<lb/>
土也問其所以為政者焉予謂君之少也受學<lb/>
于家庭其長也又嘗㳺於大儒先生之門而熟<lb/>
其言行所謂修巳治人之方講之悉矣比年從<lb/>
事四方所至客諸侯之幙其於民情之隱㐲田<lb/>
里生齒之利疚察之無不盡矣頋貇貇焉惟余<lb/>
<pb n="KR4d0306_SBCK_028-7b"/>
之問推此念也即聖賢臨事而懼之心也夫百<lb/>
善之源起於競惕衆慝之本萌於怠肆君以是<lb/>
心而臨百里之民吾知其有哀恫而無忿疾也<lb/>
必矣敬者仁之所以存未有敬而不仁亦未有<lb/>
仁而不夲於敬者也今之議者猥曰江寧之爲<lb/>
邑其民樸以愿其俗儉以質仕而寓於其土者<lb/>
少焉田而賦者以時訟而嚚者空焉今之爲邑<lb/>
未有易於江寧者也吁盍亦思其所以難者乎<lb/>
秣陵為今東都而以君所治言之則其附庸者<lb/>
也昔尹鐸之在晉陽不忍繭絲其民嘘嚅休息<lb/>
<pb n="KR4d0306_SBCK_028-8a"/>
迄成保障之勢而董安于之經營斯邑也下至<lb/>
墻之苫楹之質且爲備豫可年計焉蓋鐸之心<lb/>
厚民如身而安于之心䘏公室如其私故異時<lb/>
頼之以保其國今之東都非昔之晉陽乎然則<lb/>
以江寧視江寧㡬於易矣以晉陽視江寧則其<lb/>
撫柔綏輯之功其可苟易云哉伯醇勉之雖由<lb/>
今之勢末得以爲安于而以鐸自任則奚古今<lb/>
之異吾將見海内之人讙然一詞曰先生有子<lb/>
吾州有人<lb/>
　　沈簡粛四益集序<lb/>
<pb n="KR4d0306_SBCK_028-8b"/>
始予讀錢塘三沈詩文歎其琳琅圭璧萃在一<lb/>
門機雲不足道也後考中興以来名卿事蹟又<lb/>
知呉興三沈皆以徳業爲時聞人樞宻諱與求<lb/>
尚書諱介而副樞諱夏其眡銭塘之族彌有光<lb/>
焉然樞宻嘗入直禁林屡當大詔令尚書繇詞<lb/>
學進歴官舘殿故其文章炤暎簡冊士大夫多<lb/>
傳道之獨副樞公以材能結知　天子分符捴<lb/>
饟盡天下要劇䖏貳機庭建宣閫俱犖犖有成<lb/>
　　　鞅掌意其不屑於文字間也　寳慶𥘉<lb/>
元公之孫昌言来丞南浦始出公家集鋟刻以<lb/>
<pb n="KR4d0306_SBCK_028-9a"/>
傳片言畸字皆鑿鑿適用迀論二十篇旉陳時<lb/>
病洞見根元至其感物興懐惷容娯戯課圃之<lb/>
作王子淵之僮約也蛛網之榆桞羅池之三戒<lb/>
也雖非規規摹儗前人而筆力雄放自與之合<lb/>
何君一銘叙事有紀法足以伸忠直而挫姦䛕<lb/>
浴佛放生譏訶時俗陋妄尤爲有𥙷世教公之<lb/>
於文瑰偉震耀如此顧弗用是名世豈非爲事<lb/>
業所揜與嗟夫文辭末也事業夲也曏令公平<lb/>
生用力僅在筆墨蹊徑中不過與詞客騷人角<lb/>
一日之譽則亦何貴之有惟其以實學見實用<lb/>
<pb n="KR4d0306_SBCK_028-9b"/>
以實志起實功卓然有益於世而又聞之以君<lb/>
子之文於是爲可貴爾誌稱公之執政也張說<lb/>
以恩倖進爲右府長官同列多媚承之惟公嶷<lb/>
然中立論議不少詘竟力請去位嗚呼此非所<lb/>
謂古大臣者邪然則文固於公爲細事事業亦<lb/>
其粗𣣔知公盛節者要必有考乎此集名四益<lb/>
者蓋公之自號所居齋云<lb/>
　　送楊日靖序<lb/>
上臨御之四年有詔鎮江太守楊侯建太督府<lb/>
于淮之左侯拜命悚然曰閫外之事余方思所<lb/>
<pb n="KR4d0306_SBCK_028-10a"/>
以自力閫内之治可復攖吾之知慮哉聞族子<lb/>
日靖之賢將命以爲巳子且付之家政焉日靖<lb/>
過予告行余謂父子君臣之義一而巳矣夫廣<lb/>
陵重地也元成重寄也内以馭群雄外以扞二<lb/>
虜又今之重事也朝廷合三重以屬於侯是知<lb/>
侯之才且賢爲能勝其任也竊意侯之受命也<lb/>
必將競競焉如履層氷慄慄焉如奉<graphic n="KR2492" url="https://raw.githubusercontent.com/kanripo/KR-Gaiji/master/images/KR2492.png" mimeType="image/png"/>水唯恐<lb/>
其墜且覆也以扶持王室自許以掃清中原自<lb/>
誓不忍其遺憂君父也以諸葛丞相集衆思廣<lb/>
忠益爲心不敢是其所獨是也以吕定公臨事<lb/>
<pb n="KR4d0306_SBCK_028-10b"/>
十思爲戒不敢忽其所易忽也忠足以貫神明<lb/>
而言足以服夷貊義足以激將士而惠足以保<lb/>
邊甿夫如是則事君之道盡而報國之責塞侯<lb/>
之功名事業且將日新而無窮然則子之事侯<lb/>
又將若何而可耶曰以侯之所以事君者而事<lb/>
侯斯得之矣蓋侯之選於宗族而以命子亦猶<lb/>
朝廷之選於藩翰而以命侯也侯不敢不盡其<lb/>
忠以副　上之託子其可不盡其孝以副侯之<lb/>
託乎君親一致也家國一體也子能勝侯之家<lb/>
事猶侯之能濟國事也雖然亦豈易爲力哉在<lb/>
<pb n="KR4d0306_SBCK_028-11a"/>
易有之幹父之蠱用譽夫能幹父之蠱者譽之<lb/>
所歸也子往哉敬焉以持子之身勤焉以㮊子<lb/>
之學庶乎其有進矣予與楊侯交之久而好之<lb/>
篤者也故於子之行深致其惓惓之意焉𣣔侯<lb/>
之成功以慰吾君父之望𣣔子之成徳以慰侯<lb/>
之望也夫父前而子名者禮也余於子名而告<lb/>
之亦禮也子其思之而勉之而敬以終之則予<lb/>
之志也夫<lb/>
　　黄子厚詩後序<lb/>
右榖城翁詩五卷凡四百九十餘篇晦庵先生<lb/>
<pb n="KR4d0306_SBCK_028-11b"/>
嘗稱其自楚漢諸作中来絶不類世人語而序<lb/>
篇之作傷其阨窮不遇以死辭尤悲焉意翁之<lb/>
爲詩凄凉掩抑必有甚於人之悲翁者今觀其<lb/>
自叙有曰予年逾知命寒窶日深今歳以来飢<lb/>
困尤劇嗚呼士而寒且饑可謂天下之至窮矣<lb/>
方且自念古人貧而有徳巳獨亾徳而貧嘅然<lb/>
仰慕顔曾於千載之上而自警之詩曰先聖有<lb/>
遺訓憂道不憂貧繼之曰私意苟未克放心何<lb/>
由馴毎念古人事終夜嘆以呻則翁之所憂非<lb/>
貧也道也昔之詩人阨窮弗耦者其能有是乎<lb/>
<pb n="KR4d0306_SBCK_028-12a"/>
夫士必知命然後䏻安乎貧賤必知道然後能<lb/>
忘乎貧賎知命者不違乎天者也知道者樂乎<lb/>
天者也讀翁之詩而推其志雖未能忘乎貧賎<lb/>
然亦可謂安之矣至其以顔曾爲可慕而嘆克<lb/>
巳之未能是蓋有志乎道者非徒委之命而巳<lb/>
也然世之人知誦其詩者甚少矧有能知其志<lb/>
者耶昔之君子生而窮死而通者有矣翁殁今<lb/>
三十餘年曾未有知之者是猶其生之窮也雖<lb/>
然翁之生也不以窮自悼而吾徒方相與追悼<lb/>
其窮又豈翁之心耶翁之甥陳君以莊字敬叟<lb/>
<pb n="KR4d0306_SBCK_028-12b"/>
少學扵翁為詩謌詞皆酷似其舅隷古行草徃<lb/>
徃迫眞今年五十而家日貧方賣文四方以活<lb/>
妻子豈為翁之學者其窮例當如是耶然敬叟<lb/>
未嘗以窮自沮方收拾翁遺藁岀入必俱昔晦<lb/>
菴先生以許生閎得翁詩文之多喜而序之敬<lb/>
叟所藏皆眞蹟尤可寳恨先生不及見而猥以<lb/>
示余余豈能重翁之詩者子之邑有賢大夫方<lb/>
訪求翁之作而未獲子其為大夫出之必有以<lb/>
發輝震耀而久其傳者非獨翁之遭為可賀其<lb/>
亦足以少伸敬叟渭陽之思也夫<lb/>
<pb n="KR4d0306_SBCK_028-13a"/>
　　周敬甫晉評序<lb/>
儒者之學有二曰性命道徳之學曰古今世變<lb/>
之學其致一也近世頋析而二焉尚評世変者<lb/>
指經術為迂喜談性命者詆史學為陋於是分<lb/>
朋立黨之患興而小人乗之藉以為倂中庸者<lb/>
之術甚可畏也嗚呼盍亦觀諸聖門乎有五經<lb/>
以明其理有春秋以著其用而論語所紀微而<lb/>
性與夭道顯而忠信篤敬至於㤗伯文王之為<lb/>
徳三仁之為仁子産之惠下莊子之勇莫不具<lb/>
論其所以然者下逮子思孟子之學亦莫不然<lb/>
<pb n="KR4d0306_SBCK_028-13b"/>
故其言天命之性者理也言王季文王之述作<lb/>
以及扵武王周公之逹孝者用也其言仁義者<lb/>
理也而言井田學校之政與夫三王五覇之功<lb/>
辠者用也然則言理而不及用言用而弗及理<lb/>
其得為道之大全乎故善學者本之以經参之<lb/>
以史所以明理而逹諸用也近世本統不明人<lb/>
各以其好尚為學譚於下則以好惡相毁譽議<lb/>
于朝則以出入為黨讎吁學所以為斯世用也<lb/>
自夫好尚之分而議論之不一適足以旤斯世<lb/>
其又何頼乎天理不逹諸事其弊為亾用事不<lb/>
<pb n="KR4d0306_SBCK_028-14a"/>
根諸理其失為亾本吾未見其可相離也友人<lb/>
周敬甫喜觀諸老先生之書間以餘力研精晉<lb/>
氏之史發為評論徃徃與聖人褒貶之意合夫<lb/>
讀史而訂其事之是非正窮理之要也故余閱<lb/>
而嘉之雖然天下之理無窮而古人心術有未<lb/>
易以迹断者敬甫其於六經語孟之㣲㫖益熟<lb/>
復而深思焉使是是非非暸然於胸中椎之以<lb/>
考前代失得與當世利疚将有如權度槩量之<lb/>
審者然後知用之不離乎理理之未始不冝於<lb/>
用道之全體蓋在是矣敬甫勉乎哉他日吾将<lb/>
<pb n="KR4d0306_SBCK_028-14b"/>
於子乎有攷也<lb/>
　　釣臺江公文集序<lb/>
釣臺嚴先生之清風更千百年未有續之者至<lb/>
諌議江公出然後孤標峻節仰配而無慚或曰<lb/>
子陵不肯爲萬乗故人屈褰裳去之脩然濁世<lb/>
之表萬物莫能攖江公間関從士四十餘年至<lb/>
於觸權倖蹈艱險投荒萬里爲當世憫笑豈子<lb/>
陵匹耶嗚呼以此論人殆㡬以驪黄觀馬非能<lb/>
有得於形色之外者也昔者禹稷顔予之憂楽<lb/>
伯夷栁下惠之清和可謂異趣矣而孔子孟子<lb/>
<pb n="KR4d0306_SBCK_028-15a"/>
蓋並賢之非以其時不同所䖏亦異而其道未<lb/>
嘗不一乎由是觀之子陵之不仕與江公之仕<lb/>
未易以迹㫁也蓋子陵之不仕非以自㓗也所<lb/>
以激昻節義而救西都頺靡之俗也江公之仕<lb/>
非以自利也所以扶持世道而弭一時朋黨之<lb/>
禍也迹雖不同道豈異乎方其以卑官下僚自<lb/>
結人主精誠所格兆朕形焉豈非以臣子難逄<lb/>
之㑹然是時也上雖有意郷善而志未决　元<lb/>
祐諸賢雖稍稍參用而勢未定正安危理亂之<lb/>
歧途也公貇貇盡言所以堅明主意保合善類<lb/>
<pb n="KR4d0306_SBCK_028-15b"/>
者不遺餘力使公之道得行則二蔡之姦不攻<lb/>
而自郤紹述之說不沮而自銷王室尊安戎狄<lb/>
退聽其爲國家生民之福詎可量也哉柰何正<lb/>
邪消長之勢一分公之身弗獲安於　朝廷之<lb/>
上自是二十年間疽蝕浸淫元氣日以淍耗天<lb/>
下之患有不可勝言者事娈旣極公之言遂為<lb/>
靈蓍大蔡建炎中興褒表遺直公身雖不及<lb/>
見然髙風廪凛千載而下猶足以起衰懦而羞<lb/>
姦䛕信乎其無愧於子陵也寳慶三年公之諸<lb/>
孫潤祖出守高安以公家集曰釣臺棄藁者刻<lb/>
<pb n="KR4d0306_SBCK_028-16a"/>
之郡齋書来謂某序之某惟公之始仕也司馬<lb/>
文正公巳亟稱其詩而奏議之編則近世張宣<lb/>
公實爲之序引藐焉小子何敢復云至他所爲<lb/>
文又多出於咲談娱戯其論前代文士雖世所<lb/>
共宗者猶譏其冗葉狂華不根至理則語言文<lb/>
字特公之棄餘矣故不復道獨惟其平生大節<lb/>
追配古人者以告于史君而併刻之来者其尚<lb/>
有攷乎此是歳八月壬申建安眞序<lb/>
　　送張元顯序<lb/>
我生不有命在天得之不得曰有命其爲委之<lb/>
<pb n="KR4d0306_SBCK_028-16b"/>
命均爾然一爲獨夫之言一爲聖人之言何哉<lb/>
蓋命一也恃焉而弗修賊乎天者也安焉而弗<lb/>
求樂乎天者也其言雖似而其指不同此聖狂<lb/>
之所以異也今五行家者流其工於推算者衆<lb/>
矣然其於人也有益焉有損焉死生福<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>繋之<lb/>
於天非苟求之可得苟避之可免吾惟盡吾所<lb/>
當為以聽其自至其順乎天孰大焉非益乎以<lb/>
回之仁亡捄於貧且夭以跖之不仁亾害其富<lb/>
且夀惠廸未必吉而從逆未必㐫苟焉以自恣<lb/>
可也其悖乎天孰甚焉非損乎由前之說聖人<lb/>
<pb n="KR4d0306_SBCK_028-17a"/>
之道可以勉而至由後之說則雖為獨夫不難<lb/>
也然則以命語人亦豈易乎括蒼張君元顯五<lb/>
行家之巨擘者也予𣣔其勉人以母命之恃而<lb/>
惟命之安故為之說如此張君其亦謹所以言<lb/>
也哉西山翁書<lb/>
　　送高上人序<lb/>
道一而巳乃有儒釋氏之不同何哉釋之教以<lb/>
萬法為空儒之教以萬法為實惟其以為實也<lb/>
故於父子之親君臣之義常恐錙銖不盡其道<lb/>
惟其以為空也故以大倫為叚合人世為夣幻<lb/>
<pb n="KR4d0306_SBCK_028-17b"/>
漠焉不以㮣諸心道之不同以是焉耳釣臺髙<lb/>
上人予之方外友也間嘗與語及此上人曰吾<lb/>
之教有所謂眞實心地者非專以萬法為空也<lb/>
予固未暇究其說然竊意上人旣委心空寂矣<lb/>
不知所謂眞實者果焉在耶㞐一日自言少䘮<lb/>
其親貧不能治葬去年冬歸自三山始幸如禮<lb/>
又將治精舎於其側以思親名之予竦然曰此<lb/>
即子之眞實心地也子而知此則知大倫之非<lb/>
假人世之非幻矣昔唐元暠師以其先人之葬<lb/>
未返厥土行求仁者以冀終其心河東栁子厚<lb/>
<pb n="KR4d0306_SBCK_028-18a"/>
取之謂為釋之知道者且曰釋之書有大報恩<lb/>
十篇皆言由孝以極其業世之誕慢者雖為其<lb/>
道而好違其書今吾上人未嘗聞元師之事而<lb/>
其心迺與之合是心也從何而有哉子其即事<lb/>
而參焉則行住坐卧皆光明發見時也世間萬<lb/>
法盡在是矣世傳賢沙黄蘗捐棄父母事緇徒<lb/>
以為口實上人獨著論非之其言明切痛快足<lb/>
以訂學佛者㓕親亂倫之謬予以是益嘉之故<lb/>
為題其後以諗觀者<lb/>
　　送周知録之官序<lb/>
<pb n="KR4d0306_SBCK_028-18b"/>
建陽周君鼎亨為平江獄椽将行過予請曰治<lb/>
獄之官自昔難之今地在近畿而臺府鼎立又<lb/>
益難也以某之不敏而㞐三難願聞所以自免<lb/>
者余曰子之所謂難者非以情偽之㣲曖而弗<lb/>
易知乎又非以怨誹之易騰而上下之志未易<lb/>
合乎若是者信乎其難也巳然吾子於此将患<lb/>
其難而求亾愧於巳邪抑将憂其難而求無拂<lb/>
於人也昔之君子惟民命之重故於聽獄也悉<lb/>
其聦明致其忠爱若戚嗟隱痛之在巳凡為是<lb/>
者求亾媿吾心焉耳若夫毀譽之在人喜愠違<lb/>
<pb n="KR4d0306_SBCK_028-19a"/>
從之在上有不惶䘏者予觀漢唐之盛以治獄<lb/>
著者不越𢾗人若張廷尉寒伯竒徐有功其最<lb/>
也廷尉事寛仁之主守職以争殆不其難若伯<lb/>
竒則旣難有功則尤難者也然二子不以其難<lb/>
自沮抗詞極辯弗悟弗止頼以全活者不知㡬<lb/>
人二子卒亦自全亾害夫不顧其身之死而捄<lb/>
人於必死仁者猶楽爲之况其利疚有輕於死<lb/>
者乎孟子曰謂其君不能者賊其君者也夫仕<lb/>
焉而忠於其長與立朝焉爱其君一理也理非<lb/>
有二心其可有二乎今日之不可其長即異時<lb/>
<pb n="KR4d0306_SBCK_028-19b"/>
不欺其君之心也雖然此豈可以頰舌為哉鐘<lb/>
一也怒而撃之則武悲而撃之則哀韞諸中固<lb/>
不能閟諸外也吾子将求獲乎上其必以積誠<lb/>
為本欤誠者何戚嗟隱痛視之由巳之謂也常<lb/>
存是心則其察必精其守必確發扵中者眞純<lb/>
而篤至則人将望子之眉㫸而有動焉雖亡俟<lb/>
乎言可也今之所難安知其弗為易邪周君曰<lb/>
然遂書以贈紹定元年十月丙午同郡眞<lb/>
序<lb/>
　　贈歐陽可夫序<lb/>
<pb n="KR4d0306_SBCK_028-20a"/>
歐陽䖏士可夫以聽声法觀人百不失一二客<lb/>
有問余曰聴声與相形異乎予曰人之類一也<lb/>
而哲愚豊悴修夭有萬之不同者氣也氣有清<lb/>
濁故為哲愚氣有盈縮故為豊悴氣有深淺故<lb/>
為脩夭相形者因形以察之聽聲者因聲以察<lb/>
之術雖不同其求之氣一也雖然觀人之髙低<lb/>
猶覘師之勝負吹律而知之者上也望車旗視<lb/>
行列而知之者次也求於著者易而察諸㣲者<lb/>
難此聽聲之所以為妙歟然則因聲而觀人其<lb/>
得於天者舉不可易乎曰死生有命富貴在天<lb/>
<pb n="KR4d0306_SBCK_028-20b"/>
者數也惟聖罔念作狂惟狂克念作聖者理也<lb/>
數不可以力而勝理可以學而明孟子曰居移<lb/>
氣養移體氣體猶可移性其不可以復乎故夫<lb/>
富貴貧賎不安於定命而求以易之者惑也剛<lb/>
柔明闇安於所禀而不求有以勝之者賊也可<lb/>
夫術神而辭辯有問者以是語之庶乎其有益<lb/>
客曰然退筆之以為送歐陽䖏士序<lb/>
　　贈羅一新序<lb/>
丹丘羅君一新以星度之學推人夀夭亨窮若<lb/>
指諸掌予嘗思之盈乎天地之間者五行而巳<lb/>
<pb n="KR4d0306_SBCK_028-21a"/>
自其成象言之則曰五緯自其成形言之則曰<lb/>
五材凡皆一而巳矣其氣則有隂陽之别其質<lb/>
則有剛柔之異而其流行運動則或絪緼而醇<lb/>
醸或偏駁而舛雜故凡得之以生者其分有滋<lb/>
稿焉其數有嬴縮焉其性有通室焉造物豈有<lb/>
意於豊嗇哉各随其所值焉爾然富貴貧賎一<lb/>
定而不可易者此氣之所爲無所用吾力者也<lb/>
至於柔強明闇雖或不同繇學以反之皆可造<lb/>
其極此性之所存人之得用吾力者也世之人<lb/>
於其不可易者往徃求多於分劑之表而於可<lb/>
<pb n="KR4d0306_SBCK_028-21b"/>
致其力者顧漠焉不以槩諸心非惑歟羅君方<lb/>
薄游閩浙間有訊於子者其試以是質之當必<lb/>
有與予言合者紹定巳丑六月壬寅學易齋書<lb/>
　　送陳宗望序<lb/>
富沙陳宗望以冩眞名於人之神情意態落筆<lb/>
輙盡其妙故自號曰肖齋談者弗之過也然予<lb/>
嘗竊嘆世之人於所不必肖者常責其必肖而<lb/>
於所當肖者或未嘗求其肖焉何哉天所爲摹<lb/>
冩形貌者特以識壯老之容而巳似焉固可喜<lb/>
其或未深似焉吾之妍蚩醜好固無與乎彼也<lb/>
<pb n="KR4d0306_SBCK_028-22a"/>
而好事者於其甚似則矜而賞之曰天下之良<lb/>
工也否則賤之矣蓋凡天下之理尸其名者責<lb/>
其實顓其藝者蘄其工故晝雖小技必以肖爲<lb/>
能此夫人之所共知也吾之生有甚當肖者亦<lb/>
嘗思之否乎夫父乾母坤而爲之子原其所受<lb/>
之理未有一毫之不相似者利害汨其眞𣣔悪<lb/>
遷其神於是天人之分始離矣甚者形存而理<lb/>
䘮去庶物無㡬焉豈其𥘉之固然邪夫知繪其<lb/>
形之當肖而不知有踐形惟肖之義其不謂之<lb/>
惑邪予晩而知學方惴惴焉懼不得爲天地克<lb/>
<pb n="KR4d0306_SBCK_028-22b"/>
肖之子而陳君乃冩予陋質以示其肖邪否邪<lb/>
固所不暇問獨以嘗所嘆者語之嗚呼知余說<lb/>
者可與論務内之學矣紹定二年七月甲申西<lb/>
山翁眞某書<lb/>
　　日湖文集序<lb/>
日湖集者故觀文殿學士長樂鄭公所爲文也<lb/>
昔河汾王氏嘗謂文士之行可見囙枚數而評<lb/>
之曰謝靈運小人哉其文傲沈休文小人哉其<lb/>
文治君子哉思三其文深以典至於狷也狂也<lb/>
夸也詭也皆以一言蔽其爲人夫文者抜之未<lb/>
<pb n="KR4d0306_SBCK_028-23a"/>
爾而以定君子小人之分何邪抑嘗思之雲和<lb/>
之器不生茨棘之林儀鳯之音不出烏鳶之口<lb/>
自昔有意於文者孰不𣣔嫓典謨<graphic n="KR1275" url="https://raw.githubusercontent.com/kanripo/KR-Gaiji/master/images/KR1275.png" mimeType="image/png"/>風雅以希<lb/>
後世之傳哉卒之未有得其彷彿者蓋聖人之<lb/>
文元氣也聚爲日星之光耀發爲風塵之竒變<lb/>
皆自然而然非用力可至也自是以降則眡其<lb/>
資之薄厚與所蓄之淺深不得而遁焉故祥順<lb/>
之人其言婉峭直之人其言勁嫚肆者亾莊語<lb/>
䡖躁者亾確詞此氣之所發者然也家刑名者<lb/>
不能折孟氏之仁義祖權譎者不能暢子思之<lb/>
<pb n="KR4d0306_SBCK_028-23b"/>
中庸沈<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>六藝咀其菁華則其形著亦不可揜<lb/>
此學之所本者然也是故致餙語言不若養其<lb/>
氣求工筆札不若勵于學氣完而學粹則雖崇<lb/>
徳廣業亦自此進况其外之文乎此人之所可<lb/>
用力而至也持偏駁之資之眞積之力而區區<lb/>
以一臿儗江河寕有是哉公天資寛洪而養以<lb/>
靜厚平居怡然自適未嘗見忿厲之容於書亾<lb/>
所不觀而尤喜聞理義之說故其文章不事刻<lb/>
畫而旉腴豊衍寔似其爲人自少好爲謌詩晩<lb/>
釋政塗優繇里社凡巖谷卉木之觀題詠殆徧<lb/>
<pb n="KR4d0306_SBCK_028-24a"/>
眞率之集倡酬逓發忘衮服之貴而浹布韋之<lb/>
歡又非樂易君子弗能也然則觀公之文者其<lb/>
可不推所本哉開禧𥘉某將試詞學科見遺以<lb/>
詩所期甚遠蓋其辱知也舊矣歳在巳卯以文<lb/>
編見寄于温陵属使序引念公方與聞大政不<lb/>
敢劇爲也歳月颷馳距今十稔而雲門之木拱<lb/>
矣公之子逄辰又數徴前諾掛劒之誼其敢有<lb/>
忘輙論次其說如此蓋非獨發公之藴且將使<lb/>
學文之士知所夲云集凡若干卷紹定二年九<lb/>
月甲申建安眞　序<lb/>
<pb n="KR4d0306_SBCK_028-24b"/>
　　贈華相士序<lb/>
華仁仲以相與奕逰縉紳間或誚之曰夫二者<lb/>
於工爲賎工於技為小技子書生也而胡此焉<lb/>
嗜仁仲笑曰子徒知吾技之小而未知吾法之<lb/>
妙也且子亦識其所自起乎洙泗於人察其所<lb/>
安孟氏亦云眸子是觀足不歩目目不存體昔<lb/>
人於此知其將斃執玉之容一傲一卑昔人於<lb/>
此知其俱危是非相法歟故吾之相也不求諸<lb/>
貌而求諸心不闚其形而闚其神嬉怡㣲笑娬<lb/>
媚可親吾獨識其不仁拱手行歩退若䖏女吾<lb/>
<pb n="KR4d0306_SBCK_028-25a"/>
獨許其孔武推吾之法可以知人不帷知人可<lb/>
以用人分立畫井有熊始之經野溝封倉籙成<lb/>
之車徒卒乘羅布從衡入可以守出可以征関<lb/>
中爲基力扼荣陽而項籍以亾入洛鳴皷委梁<lb/>
絶饟而呉楚以䘮此非奕法歟故吾之奕也不<lb/>
邇之攻而遠是圖必先其中而後四隅㩀其全<lb/>
勢而偏仄弗計要其大成而小勝勿争推吾之<lb/>
法可以禦敵不惟禦敵可以䠞敵吾法之妙若<lb/>
此子方賎而小之不亦異乎聞者撫然曰昔之<lb/>
人因解牛而得養生法因種樹而得養人法今<lb/>
<pb n="KR4d0306_SBCK_028-25b"/>
吾於子獲此二訣姑珍藏之將以語當世之傑<lb/>
　　送鄭炎震序<lb/>
三衢鄭君炎震今護漕陳公甥也陳公將指吾<lb/>
閩適盗起汀邵間方牙蘖時州縣不之制居數<lb/>
月勢張甚當事者徃往喜爲媒蔽獨公與常平<lb/>
使者數以實諗諸朝語甚切天子與大臣始具<lb/>
知賊猖獗狀於是改命能者付以討捕事而禁<lb/>
衞士與江淮諸軍亦次第而出渠酋相継請命<lb/>
其負固不服者合銳師攻之鄭君又能以其舅<lb/>
氏之命徧劳諸將賛其籌畫賊朝夕平而君委<lb/>
<pb n="KR4d0306_SBCK_028-26a"/>
之以歸予謂昔之君子與人同患而不尸其功<lb/>
類若此顧今汀若邵之境釡魚穴蟻尚有假息<lb/>
者招捕使方親指賊巢如君之材從容幙府正<lb/>
其所也行矣一省松楸亟鞭馬而南遂訖斯事<lb/>
使人人稱嘆曰何無忌酷似其舅顧不偉歟<lb/>
　　送造墨楊伯起序<lb/>
學者以𥿄爲田筆爲耜而墨其膏液也三者其<lb/>
重均爾然製作之法墨為㝡難予友楊伯起挾<lb/>
此技游四方得者寳之予嘗叩其法伯起歴歴<lb/>
為予言烟𣣔浮而䡖膠𣣔老而徴均調揉治不<lb/>
<pb n="KR4d0306_SBCK_028-26b"/>
失其劑量然後吾墨以成雖然是直其觕耳至<lb/>
若心悟神解超然法度之外者予亦不能評也<lb/>
嗚呼技之進於道若是乎雖然是墨也作之難<lb/>
用之尤難予觀昔之聖賢以其心之精粹假此<lb/>
而出一話一言澤潤千古猶善殖者匪稷則黍<lb/>
也後之不賢者以其心之滓穢假此而出一點<lb/>
一畫流毒九有猶不善殖者匪稂則莠也然則<lb/>
其用不亦難乎予故筆是說以告吾徒之用此<lb/>
墨也<lb/>
　　送呉正叟序<lb/>
<pb n="KR4d0306_SBCK_028-27a"/>
詩曰卜云其古終然允臧此擇地之說也又曰<lb/>
天之生我我辰安在此論命之說也然則二者<lb/>
蓋謂有之矣括若呉正叟兼此二抜見稱士林<lb/>
間或云命不可以力而移地可以求而得是不<lb/>
然天下萬事其孰非命求地而獲吉與求而弗<lb/>
獲皆命也人力烏乎與哉謂命不可移是矣謂<lb/>
地爲可求是不知命也世間自有可移者存而<lb/>
人莫之移自有可求者存而人莫之求此聖賢<lb/>
之所嘆惜也正叟將爲江湖間逰求一言以别<lb/>
於是乎書<lb/>
<pb n="KR4d0306_SBCK_028-27b"/>
　　送南平江守序<lb/>
南平故漢巴渝地至唐猶以獠名　我朝　元<lb/>
豊中聲教逺浹始即其地置軍焉百三四十年<lb/>
間浸以道徳薰以詩書斌斌焉與東西州等矣<lb/>
紹定四年冬予友江叔文徃爲之守將行請曰<lb/>
南平地雜民夷有赤子龍蛇之異擾而馴之政<lb/>
未易也將何以教我予惟叔文之先象州以吏<lb/>
治名當世叔文以世學踵世科嘗令靖之永平<lb/>
即倅靖㢘白清簡人便安之以其治靖者治南<lb/>
平直易易爾顧弗自足而求功於余此樂正子<lb/>
<pb n="KR4d0306_SBCK_028-28a"/>
好善之心孟氏所謂優於天下者也推以治人<lb/>
何郷弗可獨南平乎哉然嘗竊嘆古之爲政者<lb/>
變戎而華今之爲吏者驅民而狄昔者箕子八<lb/>
條之化孔子九夷之居皆聖人事吾不敢以律<lb/>
後世若錫光任延漢守將爾於交阯能興其禮<lb/>
義之俗於九眞能廸以父子之性是不曰變戎<lb/>
而華乎今之饕虐吏羅布郡縣細者爲蝱爲蚋<lb/>
以噆人之膚大者爲猰㺄爲鑿齒以血人之顱<lb/>
以牣其家以封其孥於是民始蒿然䘮其樂生<lb/>
之志而甘自棄於盗賊之徙矣是不曰驅民而<lb/>
<pb n="KR4d0306_SBCK_028-28b"/>
狄乎故爲政者厚視其人雖戎而華可也以薄<lb/>
待其人則雖民而狄弗難矣循其本而思之為<lb/>
吏者不自狄其身然後能不狄其民蓋黷貨而<lb/>
忘義者狄也喜殺而偭仁者狄也以中國之士<lb/>
大夫爲天子之命吏而其所爲亾異於狄亦何<lb/>
怪其民之狄哉予方疾當世之吏穽吾民於狄<lb/>
故囙君之請而一吐之儻以爲然則願風示属<lb/>
縣之爲吏者使皆懋於仁而聲於義不亦可乎<lb/>
叔文曰然遂書以贈<lb/>
　　送徐元杰子祥序<lb/>
<pb n="KR4d0306_SBCK_028-29a"/>
讀聖賢之書而不知聖賢之道自累於浴學始<lb/>
何謂俗學科舉之業是巳然自賔興廢上以是<lb/>
求於下下以是應之則士之業乎此固有所不<lb/>
可巳面所謂程試之文必是堯禹必非桀跖必<lb/>
祖仁義必尚忠孝雖士之不可巳要亦未為害<lb/>
道也惟其一以進取為心故於經史傳記徃徃<lb/>
渉獵其辭而未嘗深研其義持論雖羙要以悅<lb/>
人之觀聽而非出於心之實然破碎穿冗苟求<lb/>
合乎有司之尺度雖違經悖道有所不䘏幸而<lb/>
得之則以前日之技為巳足方且移疇昔之工<lb/>
<pb n="KR4d0306_SBCK_028-29b"/>
用之於牋記以市寵貿利終其身弗知止焉至<lb/>
於理未窮性未盡人之所以為人者百未究一<lb/>
二則曰非吾所急也吁士之問學果為何事而<lb/>
遽安於此邪有志之士則不然方其從事於學<lb/>
也曰吾欲全吾所受於天者云爾上以是取我<lb/>
不得不應其求而非顓主於是也其是克禹而<lb/>
非桀跖祖仁義而尚忠孝必躬履焉非姑為是<lb/>
言也至其所守則寕見枉於有司不肯自屈以<lb/>
求合一旦得之則舎其所巳能而求其所未能<lb/>
必窮理必盡性以學其所以為人者回視故習<lb/>
<pb n="KR4d0306_SBCK_028-30a"/>
方自哂其陋而敢惟是之安是以業益脩徳益<lb/>
楙推其所餘亦足以及物君是者雖科舉不能<lb/>
以病之上饒徐子祥以文藝三舉于郷方將䇿<lb/>
各天子之庭顧汲汲焉以琢磨道義為事予知<lb/>
其不累於俗學而有志於聖賢之道也故以是<lb/>
告之明年来歸盡棄巳陳之芻狗儻不鄙焉復<lb/>
相從於寂寞之濵予之告子又當有進乎此者<lb/>
子其勉之<lb/>
<pb n="KR4d0306_SBCK_028-30b"/>
</p>
<p>
西山先生眞文忠公文集卷第二十八<lb/>
</p>
<p>
</p>
  </div>
</body>
</text>
</TEI>
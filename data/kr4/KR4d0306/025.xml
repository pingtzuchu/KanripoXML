<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0306_SBCK_025-1a"/>
西山先生真文忠公文集卷第二十五<lb/>
　記<lb/>
　　鉛山縣修學記<lb/>
鉛山學自淳熈中蔣侯億修之距今紹定𥘉元<lb/>
適五十祀矣曏之修者益壊士無所於業縣方<lb/>
疲於供億何暇議學校事誦絃之音至或曠歳<lb/>
弗聞呉興章侯来環眡太息亟思所以復其舊<lb/>
者居未㡬政修財羡廼度功而賦役焉首闢肄<lb/>
業諸齋更櫺星門繕藏書樓升從祀于東西廂<lb/>
祠先賢于某所由内達外莫不奐然矣又惟廩<lb/>
<pb n="KR4d0306_SBCK_025-1b"/>
士之儲未𥙿則括廢寺若絶家田合若干畞充<lb/>
榷入之取征榷錢三萬佐其廢士之業于斯者<lb/>
得以優㳺厎厲益富厥藝是歳秋賦登名倍他<lb/>
日明年對大庭者凡六人士讙然曰我侯教育<lb/>
之效也則以書來屬識厥事某惟淳熈之役子<lb/>
朱子寔記之格言丕訓昭掲星日某何人斯而<lb/>
敢嗣音獨嘗熟讀乎記之辭有曰古者以徳行<lb/>
道藝敎其民學者於日用起居食飲之間旣無<lb/>
事而非學其於群居藏脩㳺息之地亦無學而<lb/>
非事於虖斯言至矣試相與闡繹其義可乎蓋<lb/>
<pb n="KR4d0306_SBCK_025-2a"/>
古者學與事一故精義所以致用而利用所以<lb/>
崇徳後世學與事二故求道者以形器爲粗迹<lb/>
而圖事者以理義為空言此今古之學所以不<lb/>
同也自聖門言之則洒掃應對即性命道徳之<lb/>
㣲致知格物即治國平天下之本體與用未嘗<lb/>
相離也自諸子言之則老莊言理而不及事是<lb/>
天下有無用之體也筦商言事而不及理是天<lb/>
下有無體之用也異端之術所以得罪於聖人<lb/>
者其不以此歟世降益未爲士者壹以辭藝爲<lb/>
宗内無窮理盡性之功外無開物成務之益此<lb/>
<pb n="KR4d0306_SBCK_025-2b"/>
子朱子所爲深憂而屡歎也今之學者誠知學<lb/>
不外乎事事必原於學講論省察於二者交致<lb/>
其力則其業爲有用之業及其至也其材皆有<lb/>
用之材其仁足以成已其智足以成物然後爲<lb/>
無負於鉅人碩師之敎而亦賢大夫所蘄於士<lb/>
也若夫羣居終日惟琱<graphic n="KR0866" url="https://raw.githubusercontent.com/kanripo/KR-Gaiji/master/images/KR0866.png" mimeType="image/png"/>琢刻是工於本心之<lb/>
理不暇求當世之務不暇究窮居無以獨善得<lb/>
志不能澤民平生所習歸於無用而巳是豈朱<lb/>
子立言開敎之指亦豈吾侯所爲作成爾士之<lb/>
意㢤侯名謙亨字某甞令揚之泰興又宰斯邑<lb/>
<pb n="KR4d0306_SBCK_025-3a"/>
</p>
<p>
　　敬思齋記<lb/>
予友曹晉伯取曲禮首章之義命其齋曰敬思<lb/>
而屬予爲記予惟此章之約不過數言而修身<lb/>
治國之事略<graphic n="KR0879" url="https://raw.githubusercontent.com/kanripo/KR-Gaiji/master/images/KR0879.png" mimeType="image/png"/>其與大學中庸蓋異篇而同指<lb/>
<pb n="KR4d0306_SBCK_025-3b"/>
也今吾晋伯能剟其大要書而掲之以當槃盂<lb/>
之銘匪有志于學疇克爾然敬一也而貫乎動<lb/>
靜故有思不思之異焉七情未發天理渾然此<lb/>
心之存惟有持養當是時也無所事乎思情之<lb/>
旣發淑慝以分㡬㣲弗察毫末千里當是時也<lb/>
始不容不思矣無思所以立本有思所以致用<lb/>
動靜相湏其功一也然聖賢所嚴尤在於靜深<lb/>
居燕處怠肆易萌操存之功莫此爲要曰母不<lb/>
敬者兼動靜而言也曰儼若思則專以靜言矣<lb/>
存靜之時何思何慮而曰若思何也猶鑑之明<lb/>
<pb n="KR4d0306_SBCK_025-4a"/>
雖未炤物能炤之理無時不存心之虚靈洞逹<lb/>
内外思慮未作其理具全正襟肅容儼焉弗動<lb/>
而神明昭徹若有思然以身體之意象自見彼<lb/>
蒙莊氏之說則曰形可使如搞木心可使如死<lb/>
灰夫吾之不思所以爲有思之地而彼之不思<lb/>
則欲委其心於無用焉異端誤人毎毎如此使<lb/>
心而無用則參贊化育貫通神明何所本之彌<lb/>
綸萬化利澤千祀何所發之故曰寂然不動感<lb/>
而遂通天下之故論至聖人然後亡弊晋伯其<lb/>
尚實體于兹動靜循環無徃非敬則其有思者<lb/>
<pb n="KR4d0306_SBCK_025-4b"/>
寂之感其無思者感之寂涵養功深乆將自熟<lb/>
窽言亡𥙷其尚戒之<lb/>
　　浦城縣㕔壁記<lb/>
浦城主簿㕔由中興至今無壁記長樂陳公来<lb/>
廼記之夫簿卑職也自漢人以枳棘喻謂非鸞<lb/>
鳯所冝捿則其輕也久矣陳君以文鳴天子學<lb/>
擢太常第由吏部選居是官冝若不屑爲而君<lb/>
孶孶所職弗少懈垂代矣且朝夕自立若始至<lb/>
然夫官無崇庳顧所以居之者何如耳苟得人<lb/>
焉雖斗食吏猶䏻盡其職即非其人雖山岳之<lb/>
<pb n="KR4d0306_SBCK_025-5a"/>
任亦輕姑即吾邑觀之自　宋興以來仕于斯<lb/>
者不知其㡬而寥寥數百祀惟古靈陳公之名<lb/>
獨傳是亦一主簿耳或曰公去而通顯故傳是<lb/>
不然夫公之登諌垣侍講席爭新法薦正人谹<lb/>
論峻節固表表一世然邑之民弗知也所知者<lb/>
主簿時事爾使公去是弗大顯其名亦傳故可<lb/>
傳在人不在官若軄今陳君書此石也將使後<lb/>
之人指石而議曰孰清如氷孰洿如泥孰偉然<lb/>
特立孰汨焉突梯<hi>楚辭突梯脂韋</hi>是不可畏矣乎是何<lb/>
不謹其所以傳者乎君名逢寅字某其居與古<lb/>
<pb n="KR4d0306_SBCK_025-5b"/>
靈同氏又同蓋企前脩而願學者也記之所書<lb/>
起建炎迄寳慶凡三十四人云<lb/>
　　昌黎濂溪二先生祠記<lb/>
天地能自立乎曰㣲聖賢則天地之經不正烏<lb/>
乎立生民能自安乎曰㣲聖賢則生民之極不<lb/>
建烏乎安天之生聖賢也其意固有在也昔爲<lb/>
老氏之學者曰天有柱地有維若皆依形而立<lb/>
者吁天地果以形而立其不以形而壊乎夫人<lb/>
性之有五常人道之有五品此即所以天之柱<lb/>
地之維而有生之類所恃以爲安者也一柱傾<lb/>
<pb n="KR4d0306_SBCK_025-6a"/>
則墊一維弛則<graphic n="KR2330" url="https://raw.githubusercontent.com/kanripo/KR-Gaiji/master/images/KR2330.png" mimeType="image/png"/>若昔聖賢所謂更相扶植而<lb/>
不敢後者以是焉耳堯舜至於周公扶植之功<lb/>
見於事孔子至於孟子扶植之功見於言言之<lb/>
與事若或不同然春秋成而亂賊之禍熄楊墨<lb/>
距而禽獸之道消其有功於天地生民則一而<lb/>
巳矣烏乎此聖賢之統紀所以不可不續與自<lb/>
孟子沒而聖學失傳漢儒若董仲舒氏楊雄氏<lb/>
皆嘗以道自鳴而性命之源則有所未究然賴<lb/>
其言而世之學者猶知尊道誼尚名敎天理民<lb/>
彛未盡泯絶則亦不可謂非其力也郷使申蘇<lb/>
<pb n="KR4d0306_SBCK_025-6b"/>
莊墨之徒獨行乎中國其不胥爲夷者㡬希故<lb/>
嘗謂尭舜周孔之開皇極創造之勛也漢世諸<lb/>
儒則區區持守而巳自漢至唐而有韓子自唐<lb/>
至　本朝而有周子其斯道之中興乎蓋昔者<lb/>
聖人言道必及器言器必及道盡性至命而非<lb/>
虚也洒掃應對而非末也自清凈寂㓕之敎行<lb/>
乃始以日用爲粃糠天倫爲疣贅韓子憂之於<lb/>
是原道諸篇相繼而作其語道徳也必本於仁<lb/>
義而其分不離父子君臣之間其法不過禮樂<lb/>
刑政之際飲食裘葛即正理所存斗斛權衡亦<lb/>
<pb n="KR4d0306_SBCK_025-7a"/>
至敎所寓道之大用粲然復明者韓子之功也<lb/>
自湯誥論降衷詩人賦物則人知性之出於天<lb/>
而未知其為善也繼善成性見於繋易性無不<lb/>
善述於七篇人知性之善而未知所以善也周<lb/>
子因羣聖之巳言而推其所末言者於圖發無<lb/>
極二五之妙於書闡誠源誠立之指昔也太極<lb/>
自爲太極今知吾身有太極矣昔也乾元自爲<lb/>
乾元今知吾身即乾元矣有一性則有五常有<lb/>
五常則有百善循源而流不假人力道之全體<lb/>
煥然益明者周子之功也二子之學雖所造不<lb/>
<pb n="KR4d0306_SBCK_025-7b"/>
同而其扶持天常植立人極要皆有功於百世<lb/>
者紹定元年長樂朱侯令袁之萬載謂昌黎公<lb/>
在唐實自潮移守袁而濂溪先生亦嘗攝縣之<lb/>
瀘溪鎮遺風餘韻在人未泯廼即學宫講堂之<lb/>
東爲堂三楹繪其象以祠書來曰願有識某惟<lb/>
韓子之於是邦雖善政良法有以及人而世之<lb/>
相去蓋巳甚逺若周子則暫涖焉洽敎所施有<lb/>
不得而聞者然則侯之祠之也果何爲耶意者<lb/>
天經地義之所存一或失政則民有不得其生<lb/>
者二子之道施之是邦者有限而播之天下者<lb/>
<pb n="KR4d0306_SBCK_025-8a"/>
無窮此其祠之之指也學于斯者盍味其言而<lb/>
思其人屹乎若泰山北斗之瞻粹乎若光風霽<lb/>
月之挹知道之大用常流行乎天下而其全體<lb/>
具於吾心則知所以用力之地矣蓋韓子言其<lb/>
用而體未嘗不存周子言其體而用亦不外是<lb/>
也察體用之一源合知行於一致學者其思所<lb/>
以用其力㢤若夫惟筆舌談說是工而亡反躬<lb/>
踐履之實甚者以惑世賈利焉是則二君子之<lb/>
罪人也有志之士其尚戒諸侯名起章字章之<lb/>
予之畏友云<lb/>
<pb n="KR4d0306_SBCK_025-8b"/>
　　矩堂記<lb/>
予友祝君士表取大學絜矩之義名其堂而屬<lb/>
子以記予不佞然用力於此則有年矣始吾悪<lb/>
隸於巳者之不忠也故其立朝寧以盡言獲辠<lb/>
而不敢不以父事吾君惡長人者之不仁也故<lb/>
其居官寧以捄菑獲謗而不敢不以子視吾民<lb/>
嘗以椽屬事臺府矣其情不吾察吾患焉故爲<lb/>
長吏必思所以通其下之情嘗以監司臨所部<lb/>
矣其令不吾行吾病焉故雖爲一道帥而於使<lb/>
者之命未嘗忽私居而撓公府吾嘗不平之故<lb/>
<pb n="KR4d0306_SBCK_025-9a"/>
於其所寓不敢以豪髮干焉大家而朘細民吾<lb/>
嘗弗直之故於郷黨隣里雖無以厚之而亦不<lb/>
敢傷之也凡若是者葢廪廩焉猶懼其弗蔇今<lb/>
君乃能掲於其居而銘之以自警郷之儒先長<lb/>
者又爲旉析其義至矣盡矣而尚奚予言之求<lb/>
雖然斯道之難也久矣昔者子貢問一言可以<lb/>
終身行之者夫子告之曰其恕乎巳所不欲勿<lb/>
施於人他日又問我不欲人之加諸我吾亦欲<lb/>
無加諸人則告之曰非爾所及也夫以巳度人<lb/>
而不敢施之以所惡此恕之事而仁之方所謂<lb/>
<pb n="KR4d0306_SBCK_025-9b"/>
絜矩者也物我並觀造化同量公平周溥出於<lb/>
自然是則仁者之事不待絜而無不矩矣此淺<lb/>
深髙下之分非獨以勵子貢而巳仲弓之賢亞<lb/>
於顔子至其問仁必以是語之自非聖人未有<lb/>
不由恕而至仁者故孟子亦曰強恕而行求仁<lb/>
莫近焉恕必以強言蓋明用力之難學者當以<lb/>
強矯自勵云爾夫恕之所以難者何也道心惟<lb/>
㣲物欲易錮私見一立人巳異觀天理之公於<lb/>
是遏絶而不行矣有志於仁者當知穹壤之間<lb/>
與吾並生莫非同體體同則性同性同則情同<lb/>
<pb n="KR4d0306_SBCK_025-10a"/>
公其心平其施有均齊而毋偏吝有方正而毋<lb/>
頗邪帥是以徃將亡一物不獲者此所謂絜矩<lb/>
之道也然大學旣言絜矩而繼以義利者豈異<lb/>
指㢤利則惟巳是營義則與人同利世之君子<lb/>
平居論說孰不以平物我公好悪爲當然而私<lb/>
意橫生莫能自克者以利焉爾利也者其本心<lb/>
之螟蟊正塗之榛莾歟大學丁寧於絶簡孟子<lb/>
貇激於首章聖賢深切爲人未有先乎此者然<lb/>
則士之求仁當自絜矩始而推其端又自明義<lb/>
利之分始吾子以爲如何祝君曰然請以是爲<lb/>
<pb n="KR4d0306_SBCK_025-10b"/>
記<lb/>
　　徑山三塔記<lb/>
佛行禪師主徑山之六年道法興行緇素㱕仰<lb/>
百爾廢墜莫不具修乃立叢塔三以爲蛻于此<lb/>
者㱕藏之所有自衆而出者曰浮屠氏以人世<lb/>
爲泡幻以死生爲夣覺以軀殻爲罣礙委而去<lb/>
之不趐敝屣豈其死也乃顧巳腐之骸冀窀穸<lb/>
之奉邪師曰不然吾之法翳蓬以居今崇大宫<lb/>
宇矣持鉢以食今坐饗珍芳矣凡若是者皆與<lb/>
昔異獨死而塟<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>而塔其可巳乎然死生亡窮<lb/>
<pb n="KR4d0306_SBCK_025-11a"/>
岡隴有限多爲之塔久將無地以容觀今之葬<lb/>
者人人異穴彼世間法不得不然吾之爲法本<lb/>
出世間况形由感生體非實有權形雖謝真體<lb/>
不遷方其示寂秉卑炎火視此妄軀一如無物<lb/>
何爲瘞藏乃欲自異我今爲此决破藩籬生同<lb/>
一堂殁共一塔不分彼我無有差殊此廣大心<lb/>
乃佛知見于時大衆開師此言莫不忻喜師又<lb/>
言曰我佛之敎慈憫爲宗故常以救苦以利人<lb/>
非欲役民以自奉也晋魏而降惟佛是崇世人<lb/>
欽依猶水之壑睛腦可捐亦莫之惜况金錢寳<lb/>
<pb n="KR4d0306_SBCK_025-11b"/>
貨乎以故居處膳羞至于薶<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>日趨於靡昧者<lb/>
或矜吾敎之盛具眼觀之適爲佛法之衰何者<lb/>
末勝則本㣲養隆則道薄爲吾徒者可不懼邪<lb/>
必也體佛之心行佛之行勇猛精進知慧光明<lb/>
則生而宫居死而塔<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>庶乎其無愧若夫三業<lb/>
弗除萬行俱冺非直生民之蠧實吾佛之罪人<lb/>
也衆聞斯言且喜且懼乃屬宗上人謁予請記<lb/>
予不得辭師名妙崧浦城人歴主凈慈靈隠諸<lb/>
山又主雙徑道價爲當世第一<lb/>
　　定軒記<lb/>
<pb n="KR4d0306_SBCK_025-12a"/>
震澤楊公以定名軒而詒書於某曰盍爲之記<lb/>
子謂定一也而有儒者之定有老氏浮屠氏之<lb/>
定末知公之志果奚所屬也自儒者言之則大<lb/>
學自定而靜靜而安安而慮慮而得其寂然不<lb/>
動者正所以爲感通之體也自二氏言之則其<lb/>
所謂泰定所謂禪定者兀然枯槁而巳爾漠然<lb/>
清虚而巳爾人之一心與造化侔大者以其徃<lb/>
來闔闢之不窮動靜出入之俱妙也今以兀然<lb/>
漠然者爲定則是無用之體不感之寂也其可<lb/>
乎公以敏達果銳之材而爲明天子所任屬蓋<lb/>
<pb n="KR4d0306_SBCK_025-12b"/>
嘗屏上㳺護天塹䦕大幙府制置長淮今又以<lb/>
法從近臣而捴六師之賦其志存乎立功其誼<lb/>
專乎報主固非棲心無用者比也則其所屬必<lb/>
儒者而非二氏奚疑雖然定之難能也久矣自<lb/>
窮居獨善之士捐百事息萬慮以求之有終其<lb/>
身而弗獲者况於履功名之塗踐冨貴之境凡<lb/>
為吾耳目之螣心志之蜮者坌至錯立于前菀<lb/>
枯榮醜可喜可駭者日百千變其亟疾若破山<lb/>
之霆其震蕩若發屋之風其胘亂反覆又若一<lb/>
葉之艇而舞翻空之濤甚矣㢤定之難能也若<lb/>
<pb n="KR4d0306_SBCK_025-13a"/>
是者其患焉在曰心無主而巳矣竊嘗聞之敬<lb/>
則心有主而物聴命不敬則物爲主而我從之<lb/>
古之君子對妻子猶君師之臨䖏幽室甚十目<lb/>
之暏所以養吾心而爲萬物之主也心有定主<lb/>
然後有定見有定見然後有定立酬酢萬變無<lb/>
不可者是則儒者之定而公之所志也夫理有<lb/>
定而事無方隨事以應之使各適其可即所謂<lb/>
定也若乃䖏義未精而猥曰吾守之不可易是<lb/>
直私意之錮爾烏足語定乎㢤故主敬窮理交<lb/>
相爲用東魯西洛之正傳有不可誣者公之大<lb/>
<pb n="KR4d0306_SBCK_025-13b"/>
父紫㣲公受學於伊川之門人爲先朝名恃從<lb/>
公之所學自其家世且方嬰繁劇而不亂遭變<lb/>
故而不懾其於定之一言用力深矣顧予何足<lb/>
以發公之志姑誦所聞以復命云<lb/>
　　全行可度牒田記<lb/>
予里人全何孫字行可少放浪不自羈束俄悔<lb/>
且悼謂老氏之學可全生而引年於是擺弃塵<lb/>
累受道家法爲黄冠師以仙逰有林嶺之勝丹<lb/>
臺劍池之故蹟遂隸藉焉而時徃来於天慶道<lb/>
院舉先疇之入悉歸諸二宫從祖西嶽公曰汝<lb/>
<pb n="KR4d0306_SBCK_025-14a"/>
之背囂譁而鄉虚寂羙矣然田者汝受之先人<lb/>
而共其祀者也今若是得無使汝祖考爲若敖<lb/>
氏鬼乎行可曰不然何孫此舉所以深爲祖考<lb/>
地也觀今之人積金錢恐不多占田宅恐不廣<lb/>
皆曰吾將世其蒸嘗使萬世子孫毋變也然一<lb/>
傳焉而弗失者寡矣再傳三傳焉而弗失則又<lb/>
寡矣其来也塵積其去也川潰若是者何邪子<lb/>
孫不能皆賢而盈虚相代者天之道也今吾悉<lb/>
㱕之二宫二宫常存則吾之田亦存吾之田存<lb/>
則吾先人之祀亦與之俱存其爲慮顧不逺邪<lb/>
<pb n="KR4d0306_SBCK_025-14b"/>
西嶽弗䏻止遂以諗于有司明年行可僊去西<lb/>
嶽屬予爲之記予謂天下之可恃者理而不可<lb/>
豫期者事行可譏世人嗣守之不䏻長亦焉知<lb/>
常住之必可常也㢤雖然行可不娶無子則其<lb/>
爲此固有所不得巳也惟主是宫者受其託而<lb/>
毋負其約饗其利而毋爽於誼於不可常之中<lb/>
期於可常豈非行可之志㢤故書以授知觀事<lb/>
張日隆周道珍俾刻之田之入二宫者各有籍<lb/>
歳修其先之祀凡十六餘則以助其徒之求爲<lb/>
道士者焉主其約者從祖某今以訓武郎主管<lb/>
<pb n="KR4d0306_SBCK_025-15a"/>
華州西嶽廟云<lb/>
　　福建招捕使陳公生祠記<lb/>
紹定三年某月詔以南劒太守陳公韡兼福建<lb/>
招捕使先是盗起汀之潭飛磜童牛之觸乳狗<lb/>
之搏尺箠可馴也有司始而玩中而畏玩則養<lb/>
之以滋大畏則媚之以求安姦人黠子見可侮<lb/>
而動於是環地數百里莫非盗矣汀之諸縣最<lb/>
先破未㡬蔓延於邵而浸淫於劒旣䧟將樂窺<lb/>
延平甚急公時執喪卧三山自中外薦紳以及<lb/>
布韋士相與族談者必曰非陳公不能辦此賦<lb/>
<pb n="KR4d0306_SBCK_025-15b"/>
上從民望起公爲鐔川守時逺近洶駭公不忍<lb/>
以家事辭星言就道始至疲兵不滿三百府藏<lb/>
赤立亡餘徒以至公大義感激人心而羸者張<lb/>
懦者奮從賊者亦幡然効順甫浹辰間精采立<lb/>
變盗相顧不敢窺　上知公之可倚也遂顓付<lb/>
使事居數月又命提點本道刑獄公案䟽乞師<lb/>
于　朝及是來者日衆而淮西將王侯祖忠以<lb/>
三千五百人至侯沈勇有謀所將士皆一當百<lb/>
公明方略信誅賞旌票銳警惰媮號令赫然戎<lb/>
行禀畏乃親提師以出布置有方指縦適冝兵<lb/>
<pb n="KR4d0306_SBCK_025-16a"/>
威所加如斸枯　由是三郡悉平　上嘉公之<lb/>
功命進秩三等論譔右文殿鎭建安領使如故<lb/>
延平之士若民聚而謀曰公之功徳被于七閩<lb/>
而吾州最其先者也更生之恩其可弭忘乃卜<lb/>
郡城之東龍津驛故地爲生祠以奉公像取唐<lb/>
狄梁公故事名其堂曰愛仰為劍人之愛公如<lb/>
魏人之愛狄公也又取鮮于諌議故事名其閣<lb/>
曰福星謂公之福劒人如鮮于之福青社也公<lb/>
聞之蹙然曰予奉　天子命使殄㓂而靖民廩<lb/>
廪焉懼亡以塞責何功之敢云矧諸使者兆其<lb/>
<pb n="KR4d0306_SBCK_025-16b"/>
謀而僚佐效其䇿淮西侯資其兵而諸將奮其<lb/>
勇予何功之有㢤郡人聞公言乃益繪提舉常<lb/>
平史公彌忠之像于堂之左淮西制置使曽公<lb/>
式中之像于堂之右而通守黄君桴趙君以夫<lb/>
侑焉繪王侯之像于中堂扁其額曰壯烈而諸<lb/>
將侑焉轉運副使陳公汶不幸卒官則築室别<lb/>
祠以昭群賢恊濟之羙成公謙退不自居之志<lb/>
四年某月某日安奉禮成鄉貢進士范荀龍等<lb/>
詒書屬記本末某嘗考論古今人物非誠與才<lb/>
合不䏻任天下之大事非人與天合則不能成<lb/>
<pb n="KR4d0306_SBCK_025-17a"/>
天下之大功公清明英特得之於天自少慨然<lb/>
以圯下隆中事業自許侍親海陵年僅三十巳<lb/>
䏻出奇决筞揃東淮十萬之㓂是其材素有過<lb/>
人者及郷部雲擾公移孝而忠爲時一出慨慷<lb/>
激烈言發俱涕誓以一身贖數十萬生靈之命<lb/>
其誠與才合如此冝其䏻當大事也先儒有言<lb/>
天於世變之將作必豫出其人以擬之盗發於<lb/>
閩而公生於閩是天實屬公以弭其變也而公<lb/>
之精忠烱然上貫皦日是天心屬公公心契天<lb/>
天人之相合又如此冝其能成大功也嗚呼是<lb/>
<pb n="KR4d0306_SBCK_025-17b"/>
豈偶然者邪今群胡虎爭中原幅裂内綏外禦<lb/>
之事方厪宵旰憂天之屬公意蓋有在而公於<lb/>
任重致逺之學方日㮊不巳焉維今之功特其<lb/>
發軔云爾某旣不獲辭劒人之請姑叙其大略<lb/>
使著于石章後虖此者又將秉筆以俟<lb/>
　　弘毅堂記<lb/>
果山㳺侯景仁名堂曰弘毅而屬予記之始予<lb/>
於侯聞其徳性之羙問學之力心誠郷之而欲<lb/>
記其未䏻也旣又聞其立朝之盛節勁挺貫金<lb/>
石皦厲逾氷霜則竦然曰是真有志於弘且毅<lb/>
<pb n="KR4d0306_SBCK_025-18a"/>
矣可無記乎維人之生具天地之性而爲天地<lb/>
之心仁如堯舜皆可䏻也道如周孔皆可至也<lb/>
顧安有限量㢤自其執徳之不弘則志小而弗<lb/>
至於大曰吾非烏獲不䏻以舉百鈞也用心之<lb/>
不剛則力近而弗力於逺曰吾非騄驥不可以<lb/>
致千里也噫之人也不㡬於自棄乎是故聖門<lb/>
之學必以弘毅爲主顔子在陋巷退然一臞生<lb/>
爾其問仁也得克巳復禮之傳聞視聽言動之<lb/>
目則奮然請事而弗辭仰鑚瞻忽未領其要雖<lb/>
旣竭吾才曽不少懈其立心之大進道之勇爲<lb/>
<pb n="KR4d0306_SBCK_025-18b"/>
何如耶繼顔者曾若出一揆故其言曰士不可<lb/>
以不弘毅其見諸力行則躬三省於前不苟怠<lb/>
也悟一貫於後不苟止也以䏻問於不能以多<lb/>
問於寡有若無實若虚雖曰屬其友實以之自<lb/>
任也託六尺之孤寄百里之命臨大節而不可<lb/>
奪雖汎語君子實以之自許也迨夫手足旣啓<lb/>
之餘知戰兢之可免矣一聞隅坐執燭者之言<lb/>
即不安於大夫之簣必欲得正而後巳在人有<lb/>
一毫可取之善雖童子不敢忽也在巳有一毫<lb/>
未至於聖人雖垂没弗肯巳也吁此其所以䏻<lb/>
<pb n="KR4d0306_SBCK_025-19a"/>
任重而致逺歟此其所以獨傳洙泗之道歟後<lb/>
之記禮者襲其辭而異其指曰仁之爲器重其<lb/>
爲道逺舉者莫能勝也行者莫䏻致也嗚呼爲<lb/>
仁由巳欲之斯至未見用力有不足者以此質<lb/>
彼殆非夫子之言乎士之爲士苟能深味顔曾<lb/>
氣象以廣大強果自期母安於小成母畫於中<lb/>
道俛焉孳孳弗斃弗止則重可勝也逺可至也<lb/>
景仁之於斯道益信乎其有志矣雖然爲山戒<lb/>
一簣之虧九十居百里之半景仁其尚敬之而<lb/>
尚楙之篤信踐行必期底於顔曽之域則吾將<lb/>
<pb n="KR4d0306_SBCK_025-19b"/>
舉手而賀曰聖門有人天下有人<lb/>
　　共極堂記<lb/>
粤山之居故無堂歳單閼始作堂南郷又對爲<lb/>
小堂命之曰共極焉夜氣澄徹乾文爛然緬瞻<lb/>
辰極若在咫尺則整襟肅容而再拜曰此吾先<lb/>
聖所謂居其所而衆星拱之者也按天官書中<lb/>
宫天極星其一明者太乙常居三公侍旁藩臣<lb/>
環翊璇璣玉衡髙掲衡峙文昌泰階森布輝映<lb/>
其垣爲紫㣲其象爲樞紐在人則廣朝路寢造<lb/>
命出政之廷萬邦之所内面而觀仰也蒼龍主<lb/>
<pb n="KR4d0306_SBCK_025-20a"/>
東赤烏司南於菟神龜儼烈西北其舍二十有<lb/>
八其度三百六十有五在人則九畿五服庶邦<lb/>
庶尹之位上之所頼以榦方而作屏也昊穹無<lb/>
言示人以象在上者欲其宅心正徳秉綱執要<lb/>
以爲四方之極在下者欲其叶㳟和衷并志壹<lb/>
慮以同尊乎五位之極昔之君子迪簡在庭則<lb/>
惟主闕是裨受任于外則惟王室是衛出入不<lb/>
同同此心也不幸退而閒䖏則雖白駒空谷而<lb/>
母金玉其音考槃在陸而永矢弗告斯誼也惟<lb/>
鄒孟氏知之故遟遟於出晝屈大夫知之故離<lb/>
<pb n="KR4d0306_SBCK_025-20b"/>
騷之作一篇三致意焉用舍不同同此心也僕<lb/>
雖甚愚其敢忘諸嗟夫在天之極夐隔層霄在<lb/>
我之極炳焉方寸端其在我即所以對乎在天<lb/>
故無愧吾心斯無愧吾君無愧吾君斯無愧上<lb/>
帝然則共極之義豈外求㢤繼自今惟朝夕欽<lb/>
欽猶師保是臨志于斯堂庸以自箴<lb/>
　　上饒縣善濟橋記<lb/>
昔者生民之病渉也聖人憂之取象於涣以濟<lb/>
不通於是舟楫之利興而橋則未聞也迨周人<lb/>
造舟爲梁厥制畧具又其後也有徒杠以通徒<lb/>
<pb n="KR4d0306_SBCK_025-21a"/>
行有輿梁以便車載而橋之制<graphic n="KR0879" url="https://raw.githubusercontent.com/kanripo/KR-Gaiji/master/images/KR0879.png" mimeType="image/png"/>矣其始本於<lb/>
天地之自然而成於聖人之心思其終則濟天<lb/>
下而利萬世考諸春秋外傳與孟子之書蓋以<lb/>
是為先王之政而非民之事也嗚呼王政之弗<lb/>
行也久矣溱洧濟人雖未及於政然與民同患<lb/>
之意猶切切然非若後世官與民為二凡有司<lb/>
之所當任者悉使吾民自為之也民於斯時以<lb/>
其仰事俯育之餘又代任有司之責可謂難矣<lb/>
幸而賢有力者出於其間以衆人之所共任者<lb/>
任諸巳雖其事有異於古而其義實可稱於今<lb/>
<pb n="KR4d0306_SBCK_025-21b"/>
此予之所喜聞者也距信城二里許有溪焉其<lb/>
源發於閩建舊為浮梁以渡遇春夏間甚雨滛<lb/>
潦纜絶艫解對岸千里招招舟子覆溺相尋里<lb/>
人葉君澤目撃斯害毅然以為巳憂廼相形勢<lb/>
庀工徒疊文石以砋之架巨梁以梁之經始于<lb/>
嘉定辛巳至寳慶丁亥告成凡為屋五十有四<lb/>
楹枕溪百餘丈靡金錢㡬十萬緡旁為僧廬以<lb/>
軄守視割田立墅以僃繕修縣大夫陶侯木濃<lb/>
墨大書扁以羙濟美其利之博也嗚呼世習媮<lb/>
薄夫人以浚利自營豪宗右族巧漁橫獵其不<lb/>
<pb n="KR4d0306_SBCK_025-22a"/>
為州里大螙者鮮矣况能心於濟物乎以濟物<lb/>
為心者鮮况能發其家之積以去州里之所甚<lb/>
病者乎葉君此役其可謂賢也巳昔陽虎謂為<lb/>
富不仁為仁不富蓋仁之與冨不相為謀有富<lb/>
者之力而無仁者之心不暇以濟物有仁者之<lb/>
心而無富者之力不能以濟物葉氏之在上饒<lb/>
未得以甚富稱惟其篤於好仁故能盡力以旣<lb/>
厥事其不尤賢矣乎天之於人無私覆也顧獨<lb/>
有冨與貧之異者財出於天而寓於人猶吏受<lb/>
藏於官司其出内非能專而有之錮而守之也<lb/>
<pb n="KR4d0306_SBCK_025-22b"/>
心仁而施公其受任也必久享報也必豐否則<lb/>
獲戾於天轉而他屬亦猶吏之私其藏而廢僇<lb/>
隨之也故萬金之家有一再傳而流為餓隷者<lb/>
其不以是歟椎君用心其澤可及百世故予喜<lb/>
為之書君字潤卿終將仕郎子孫多且賢其興<lb/>
殆未艾云<lb/>
　　溪山偉觀記<lb/>
延平據山為州軍事判官<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>䖏其山之半後枕<lb/>
崇阜前挹大溪溪之南九峯森羅雄峙天表聽<lb/>
事之西故有小亭對溪山最佳處予之為判官<lb/>
<pb n="KR4d0306_SBCK_025-23a"/>
也因而葺焉時方習詞學科規進取退自幙府<lb/>
輙兀坐亭中繙閱古今書口不輟吟筆不停綴<lb/>
間一舉首則澄光秀氣歕入几席令人肺肝醒<lb/>
然去之垂三十年回憶舊游未嘗不炯焉心目<lb/>
間也比歳揚君修来為北官扁其亭曰宏博舊<lb/>
觀陳君傳祖繼至顧眡西偏老屋十數楹岌岌<lb/>
將壓獨舊觀稍加葺餘皆撤而新之為堂曰見<lb/>
山樓其上曰溪山偉觀樓之前為臺即舊觀之<lb/>
北為軒軒有小池剖竹引泉淙潺可愛則以聴<lb/>
雨名之又為亭曰仰髙環其四旁植梅與桂間<lb/>
<pb n="KR4d0306_SBCK_025-23b"/>
以修竹循坡登山結茅古樟之下於是鐔川勝<lb/>
槩盡在目中矣然君爲此未㡬則從元戎以出<lb/>
汛埽汀樵之遺孽及改鎮冨沙君又從焉其居<lb/>
於是財数月爾而發揮山川之勝如恐不及蓋<lb/>
賢者之心於事之當爲亟起而圖之不必爲巳<lb/>
凡皆若是也栁子嘗言氣煩則慮亂視壅則志<lb/>
滯君子必有游息之物髙明之具使清寕平夷<lb/>
然後理逹而事成世以爲名言以予觀之詎止<lb/>
是㢤天壤之間横陳錯布莫非至理雖体道者<lb/>
不待窺牗而粲焉畢覩然自學者言之則見山<lb/>
<pb n="KR4d0306_SBCK_025-24a"/>
而悟靜夀觀水而知有本風雨霜露接乎吾前<lb/>
而天道至敎亦昭昭焉可識也蓋嘗升髙而寓<lb/>
目焉仰太虚之無盡俯長川之不息則吾之徳<lb/>
業非日新不可以言盛非富有不足以言大非<lb/>
乾乾終日不能與道為一其登覽也所以為進<lb/>
修之地豈獨滌煩䟽壅而巳邪若予之區區於<lb/>
科目則旣陋矣陳君廼存其舊而表章之可無<lb/>
愧乎故嘗謂天下有甚宏且博者而非是之謂<lb/>
也予老矣久有子雲之悔方痛自澡磨以庶㡬<lb/>
萬一而君於斯道尤所謂有志焉者安得相從<lb/>
<pb n="KR4d0306_SBCK_025-24b"/>
偉觀之上笑談竟日以想像春風沂水之楽乎<lb/>
是役也起紹定四年二月之庚申而成於四月<lb/>
之甲子君字清卿三山人以州從事兼招捕使<lb/>
司屬官於幕畫與為多云<lb/>
　　樂安縣治記<lb/>
樂安之為縣百四十有某年十今斯民蒙　累<lb/>
聖涵濡之澤休養生息日庻以蕃為令者得與<lb/>
田野相安於無事紹定之三年不幸盗發鄰壌<lb/>
燬雩都蹂冝黃乗間擣虚出吾不意於是信安<lb/>
張侯謂叟之為宰未閱月也報始聞侯命勵射<lb/>
<pb n="KR4d0306_SBCK_025-25a"/>
士紏民兵未集而㓂大至吏與民四出以避其<lb/>
鋒㓂退侯自悼至官晩不得豫飭守<graphic n="KR0879" url="https://raw.githubusercontent.com/kanripo/KR-Gaiji/master/images/KR0879.png" mimeType="image/png"/>以全吾<lb/>
民則請于州丐罷去邑人聞之者皆曰吾邑之<lb/>
令賢令也其可舍諸則相與白州求侯還故官<lb/>
侯曰民不䏻舍吾吾亦不忍忘吾民也顧無屋<lb/>
以居柰何邑之士陳氏曰吾令賢者也令而還<lb/>
吾請任營建之責侯又曰有屋矣無財柰何曾<lb/>
氏曰吾令賢者也令而還吾請致餼粟之助郡<lb/>
太守黄公歎曰民之愛令一至此乎然非兵無<lb/>
以衛吾民則命簡銳卒五百戍其境以壯境之<lb/>
<pb n="KR4d0306_SBCK_025-25b"/>
形勢侯乃還治其人遺民之脫於鋒鏑者亦扶<lb/>
老擕㓜以歸侯疚心拊摩若巳<graphic n="KR1986" url="https://raw.githubusercontent.com/kanripo/KR-Gaiji/master/images/KR1986.png" mimeType="image/png"/>恫凡若干月<lb/>
里廬之殘毁者浸復呻吟者浸息而縣廳事之<lb/>
堂若燕私之室亦相踵告成蓋靡銭緡若干其<lb/>
凡出於某氏而衆又恊助焉方侯之遇盗也縣<lb/>
民有繋于獄者盗問之民紿曰非令也侯遂免<lb/>
昔髙柴嘗刖人旣而以難出奔而其其免巳者<lb/>
前之所刖也蓋因辠用刑吾無心焉此髙柴之<lb/>
所以免而孔子之所以歎也張侯之釋於難其<lb/>
亦若是乎至官寺之營建又一惟民是頼嗚呼<lb/>
<pb n="KR4d0306_SBCK_025-26a"/>
觀乎此則知民之秉彛好是懿徳今未嘗有異<lb/>
乎古也雨我公田遂及我私古未嘗不可復於<lb/>
今也然則謂禮樂教化不足善其民者固謬而<lb/>
以弭筆之名醜江右之俗者又益謬也縣治故<lb/>
有室名不欺侯復其舊扁日處于中思所以答<lb/>
其民之望而書来請識本未予謂侯之至官屬<lb/>
爾民何以知其賢而免之又何以知其賢而經<lb/>
營其居若不及傳曰㣲之顯誠之不可揜如此<lb/>
夫侯天資懿實履踐素篤故未施信而民信之<lb/>
今将有以答其民亦曰盡吾誠而巳爾先儒有<lb/>
<pb n="KR4d0306_SBCK_025-26b"/>
言無妄者誠而不欺其次也蓋無妄天之道不<lb/>
欺者人之道悠久不息則人而天矣侯其勉乎<lb/>
㢤不欺於巳斯不欺於民不忍欺其民民亦不<lb/>
忍欺其上矣此余之所望也若曰發擿以為明<lb/>
鷙撃以為威而欲民之不我欺侯固弗忍為繼<lb/>
侯者亦當知所擇也陳氏名某以恩授某官曽<lb/>
氏名某以恩授某官侯今為奉議郎姓黄名炳<lb/>
今以提舉常平兼知撫州<lb/>
　　存齋記<lb/>
墨荘葉清父以存名齋而屬予發其義予謂存<lb/>
<pb n="KR4d0306_SBCK_025-27a"/>
一也而易以性言曰成性存存是也孟子以心<lb/>
言曰操則存存其心是也二者同乎否乎曰性<lb/>
即理也而主是理者心也其心存則其理存易<lb/>
與孟子之言一而二二而一者也然易言存性<lb/>
者一而孟子於存心蓋屡言之夫不以操舎存<lb/>
亡之機為甚可畏乎堯舜性之不待操而存者<lb/>
也然曰兢兢焉業業焉不敢少肆也湯武身之<lb/>
則不能無事乎操矣故曰以禮制心懼一念之<lb/>
非禮而不能存也曰無貳爾心懼一念之或貳<lb/>
而不能存也聖猶如此學者其可以自放乎敬<lb/>
<pb n="KR4d0306_SBCK_025-27b"/>
者所以保吾之存中庸之戒不睹曲禮之儼若<lb/>
思所當深體也欲者所以害吾之存孟子之寡<lb/>
周子之無所當漸進也雖然有儒者之存有老<lb/>
氏之存儒者之存存吾之實理也而老氏之為<lb/>
說則曰綿綿若存用之不窮　其未流又有所<lb/>
謂存想之法則皆以氣為本而非主乎理矣清<lb/>
父顧兼取之予懼清父之貳而失其所存也夫<lb/>
學莫悪於多岐莫貴於主一清父其姑舍是而<lb/>
顓求於吾儒之學持守之堅涵養之熟未聞心<lb/>
存而氣不與俱者也清父其思焉<lb/>
<pb n="KR4d0306_SBCK_025-28a"/>
　　東萊大愚二先生祠記<lb/>
東萊吕成公淳熈中講道婺之明招山其季大<lb/>
愚寔從學者入則受業於長公退即少公而切<lb/>
磋焉四方之士賴以淑艾者甚衆二先生殁又<lb/>
皆窀穸于此而故未有祠祠之自盱江處士呉<lb/>
定夫始紹定𥘉予屏居粤山之蔍定夫布衣芒<lb/>
屩惠然見臨問其所從來曰吾東訪漫塘劉聘<lb/>
君南過趙傁章泉上遂以見君也亟進與語命<lb/>
酒而觴之曰吾不飲為設羔胾曰吾不肉食累<lb/>
年矣眂其色一無所求獨曰吾為二先生祠幸<lb/>
<pb n="KR4d0306_SBCK_025-28b"/>
旣就而無文以記君儻有意乎予曰嘻子不趨<lb/>
權門騖勢凃而歴游於寂寞之濱不媚示鬼不<lb/>
謟老佛而汲汲於二先生之祠何其好悪與俗<lb/>
異也且子亦知二先生所以當祠者乎成公所<lb/>
傳中原之文獻也其所闡繹河洛之微言也扶<lb/>
持絶學有千載之功敎育英材有𢾗世之澤及<lb/>
慶元𥘉孽臣始竊大柄大愚以一太府丞抗䟽<lb/>
顯斥其姦孤忠凜然之死不悔迨其晩年義精<lb/>
仁熟有成公之風焉二先生所立如此其祠之<lb/>
固宜然自定夫言之非有平生師友之恩又非<lb/>
<pb n="KR4d0306_SBCK_025-29a"/>
居官任風教之責而貿衣營之若不可巳者何<lb/>
邪吁此其謂無所為而為之者也無所為而為<lb/>
之者義也吾子以義請予敢不從居數年未及<lb/>
為而定夫卒垂絶猶語其子曰明招祠未記吾<lb/>
死不暝目祥老奉遺命以來為之蹙然曰此予<lb/>
之罪也乃次其本末而書之定夫名應賢不深<lb/>
於學而䏻知天下之正理饑寒窮厄弗自恤而<lb/>
以當世善士夫職為巳憂方别予時將北之渠<lb/>
陽省遷客未果而王去非守撨川豺虎滿道無<lb/>
敢從行者定夫獨負一布嚢與俱予嘗評其人<lb/>
<pb n="KR4d0306_SBCK_025-29b"/>
蓋古所謂特立獨行者近世巢無修之徒未足<lb/>
多也始定夫將立祠住山森公寔左右之又序<lb/>
以贈其歸味其詞磊磊不凡豈昌黎所謂魁竒<lb/>
忠信沒溺者邪故併著之<lb/>
　養正堂記<lb/>
予友莆田王實之名其讀書之堂曰養正朝夕<lb/>
處而思焉嘗以語西山真<hi>某</hi>曰在易有之蒙以<lb/>
養正聖功也又曰頥貞吉養正則吉也天之予<lb/>
我者未嘗不正而所以養之者則在乎人焉故<lb/>
合二卦之義當極席之銘敢請一言以發其指<lb/>
<pb n="KR4d0306_SBCK_025-30a"/>
予謂蒙之爲義取物之穉而言泉之㳙㳙始出<lb/>
于山其流未逹在人則善端之萌有動于中不<lb/>
可以不養也養之以正天理於是乎周流一有<lb/>
間之其不壅閼焉寡矣此學者作聖之功終身<lb/>
由之而不可斯湏舎者若頥之爲義在天地則<lb/>
養萬物在聖人則養賢以及萬民功用至博大<lb/>
也而象獨以言語飲食爲言蓋巳得其養然後<lb/>
可推以及人未有不先成吾身而能逹之天下<lb/>
者也白圭有詩南容復之金人有銘孔門識之<lb/>
可不謹乎三爵之過猶爲非禮萬銭之奉適以<lb/>
<pb n="KR4d0306_SBCK_025-30b"/>
賈禍可不莭乎曰謹曰莭云者凡皆養之之事<lb/>
也即二卦而言則蒙之養也察乎㣲頥之養也<lb/>
先乎近始于學終于成徳則㣲者著矣修之身<lb/>
𬒳之萬物則近者逺矣雖然自内卦求之則一<lb/>
險一動者蒙頥之所以異也自外卦求之則皆<lb/>
止者蒙頥之所以同也夫泉之出不巳而山之<lb/>
性自若雷之動有時而山之體弗摇善學者即<lb/>
斯而玩焉則知寂為感之本感為寂之用動靜<lb/>
以時環循無間操存省察交致其功則體立用<lb/>
行兩弗相博川流厚化源源无窮矣抑實之之<lb/>
<pb n="KR4d0306_SBCK_025-31a"/>
爲人清明剛果蓋不待習而能若疑乎靜止之<lb/>
象尤當深玩而黙體也敬㢤實之勉用其力視<lb/>
彼卦徳以進吾徳然後爲有得於易<lb/>
　　重建太守倪公祠記<lb/>
呉興倪公守泉餘一年而去去而民祠之祠三<lb/>
十年而燬于火燬三年而民復祠之方其未復<lb/>
也有書而掲之者曰此故倪公祠也掲之謂何<lb/>
以愧夫爲郡者與其爲民者之不䏻復也泉之<lb/>
舊守得祠者衆矣有歳乆而廢者有能今存焉<lb/>
者廢者民不知其廢幸而存者化爲翁媪膜拜<lb/>
<pb n="KR4d0306_SBCK_025-31b"/>
之室像設故在人不知其爲誰蓋感之者不以<lb/>
心報之者不以情雖祠猶未嘗祠也而於其中<lb/>
有三人焉不求祠而民祠之曰忠惠蔡公忠文<lb/>
王公而公其繼也萬安東城薌火百世曾謂公<lb/>
祠而可廢也然則公之得此於人何也曰心也<lb/>
心藏于中窈不可測而人之視之若辨白黑然<lb/>
夫聖賢之澤豈皆歷千古而不斬民之所以不<lb/>
䏻忘者以其心爾癸辛跖蹻之悪亦然賜之而<lb/>
恩賜竭則巳暴之而怨暴止則衰惟是心爲亡<lb/>
窮公之政留于泉者其迹有㡬而心之在人則<lb/>
<pb n="KR4d0306_SBCK_025-32a"/>
愈久而常存故祠雖燬此不可燬爲郡者不能<lb/>
復真有媿焉而某之愧爲尤甚某之初守泉也<lb/>
公方燕處月河之上不䏻躬問以政而以書公<lb/>
睠焉還答以温陵赤子爲寄而毋崇宴觴毋豔<lb/>
琛貨民以安靜俗以儉化則其敎之之目也在<lb/>
郡三年雖㣲銖髮足紀而以公之心爲心則凛<lb/>
不敢渝頼是得亡獲辠於泉之父老公之賜我<lb/>
厚矣而其再至也視祠之廢不能復過其地輙<lb/>
慼然汗出以慚顧郡方貧而人甚病土木之役<lb/>
不敢據興而士之知義者䏻勸民使爲民之好<lb/>
<pb n="KR4d0306_SBCK_025-32b"/>
<pb n="KR4d0306_SBCK_025-32b"/>
月甲申勸民使爲者郡學録黄龔爲之者承節<lb/>
郎滿𨳩宗也<lb/>
　　政和縣修學記<lb/>
紹定五年秋九月政和縣修學成令栝蒼徐君<lb/>
来請識予桉古敎法起於家而成於鄉所習不<lb/>
過閨門子弟之職用之則爲公郷大夫之材是<lb/>
何也閭有塾族有師亡馳騖之累以賊其良心<lb/>
孝友以爲行中和以爲徳有踐修之實以保其<lb/>
正性心存而性得故推其自成者皆足以成物<lb/>
後世郷里之學廢士之干時蹈利者浮游四出<lb/>
<pb n="KR4d0306_SBCK_025-33a"/>
而爲戰國之從衡章句文辭之學興則又穿鑿<lb/>
竒偽爲漢之經生琱<graphic n="KR0866" url="https://raw.githubusercontent.com/kanripo/KR-Gaiji/master/images/KR0866.png" mimeType="image/png"/>華靡爲唐之進士昔以<lb/>
存心者今以蕩心昔以養性者今以害性吁由<lb/>
後世之法而兾俗化成人材出不亦左乎故嘗<lb/>
謂必放古之制自閭里皆置學使惟土之安而<lb/>
無慕乎外必損今之弊使相懋以徳而不相角<lb/>
以文庶乎成周之意可漸而復然豈有司所得<lb/>
爲㢤幸而有令之賢能崇其邑之學士之肄業<lb/>
者得無違親去家而失其所以學之本蓋在今<lb/>
世巳有足書予於徐君之請所以屡歎也始縣<lb/>
<pb n="KR4d0306_SBCK_025-33b"/>
學地廢乆士無所於業君之至自門而殿堂而<lb/>
廡皆新之像設顯嚴藻績輝奐東西爲齋四以<lb/>
處生徒中建閣一以藏　奎畫射有圃先賢有<lb/>
柌藏修息㳺無一或缺又有餘力稽其糧儲之<lb/>
入吏不得乾沒君於是信乎其可書矣雖然士<lb/>
之於學豈直處庠序爲然㢤雞鳴夙興嚮晦宴<lb/>
息皆學之時㣲而暗室屋漏顯而郷黨　朝廷<lb/>
皆學之地動容周旋洒掃應對皆學之事知無<lb/>
時之非學則晝而有爲夜而計過者其敢懈知<lb/>
無地之非學則警於冥冥惕於未形者其敢忽<lb/>
<pb n="KR4d0306_SBCK_025-34a"/>
知無事之非學則矜細行勤小物者其敢或遺<lb/>
敎雖非古而吾之存心養性以希聖賢者末嘗<lb/>
不古也若夫足踐黌舍之閾口吟課試之文而<lb/>
曰吾之學如是而止則非愚所敢知<lb/>
西山先生眞文忠公文集卷第二十五<lb/>
<pb n="KR4d0306_SBCK_025-34b"/>
</p>
<p>
</p>
  </div>
</body>
</text>
</TEI>
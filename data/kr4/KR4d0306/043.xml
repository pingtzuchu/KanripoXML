<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0306_SBCK_043-1a"/>
西山先生眞文忠公文集卷第四十三<lb/>
　墓誌銘<lb/>
　　劉閣學墓誌銘<lb/>
孝宗皇帝踐天位二十有八載寤寐食息不忘<lb/>
求賢當是時魁壘竒傑之士布在朝廷旣足以<lb/>
棟明堂梁清廟而深培厚養彬彬相續又足以<lb/>
爲數世百年之儲故雖光廟饗國日淺委政廟<lb/>
堂而羣賢挾維迄以無事今皇帝初嗣服耆俊<lb/>
畢集有慶暦元祐之風歴數其人無一非乾淳<lb/>
間舊物者詩曰豊水有芭武王豈不仕詒厥孫<lb/>
<pb n="KR4d0306_SBCK_043-1b"/>
謀以燕翼子蘇文忠軾亦云仁宗左位四十二<lb/>
年畦而種之有得皆賢盖周之武王與我仁宗<lb/>
孝宗皆以儲蓄人材爲保固基業之本是以國<lb/>
家頼其利天下誦其功若故華文閣學士通奉<lb/>
大夫致仕陽安侯劉公其孝宗所擢以遺後人<lb/>
者歟公以乾道五年對䇿廷中天子親擢爲第<lb/>
四其後以簽書樞宻院事趙公推薦召寘班列<lb/>
明年再對便殿議論偉然有契聖心謂輔臣曰<lb/>
光祖人材端重全類楊輔盖自是以人主爲知<lb/>
巳今皇帝毓徳潜藩方議擇傅孝宗首命輔而<lb/>
<pb n="KR4d0306_SBCK_043-2a"/>
㠯公繼之屬任之意盖有在矣旣而諌官闕將<lb/>
用公爲右正言不幸適以憂去終淳熈世雖弗<lb/>
果再用然留遺兩朝出入中外清芬姱節耆徳<lb/>
碩聞嶷然爲當世名臣雖鄙夫嚚童亦知有所<lb/>
謂劉左史也嗚呼此豈一日之積㢤公名光祖<lb/>
字徳脩其先潤州句容人鄴為唐宰相一子從<lb/>
僖宗狩蜀為雙流令生三子仲子誨為平泉令<lb/>
今劉氏居簡者皆祖平泉侍御史贈正議大夫<lb/>
諱孝孫者公之髙王父也朝奉郎通判漢州諱<lb/>
漢者大王父也諱松材者王父也父諱寔宴義<lb/>
<pb n="KR4d0306_SBCK_043-2b"/>
郎贈銀青光禄大夫母賈氏贈和政郡夫人公<lb/>
㓜出為外大父左中奉大夫賈公暉之孫後官<lb/>
于朝乃乞歸姓以賈公致仕恩補登仕郎主内<lb/>
江簿居和政喪哀毀盡禮郷黨儀之服除調什<lb/>
邡尉遂登進士第時孝宗銳意於治發策數十<lb/>
條公對大畧以為陞下睿察太精宸㫁太嚴求<lb/>
治太速喜功太甚又言陞下躬擐甲胄間御毬<lb/>
馬一旦有警豈將親董六師以督戰乎夫人主<lb/>
自将危道也臣恐介胄毬馬之事適以貽笑黠<lb/>
虜而不足示武於敵人授劔南東川節度推官<lb/>
<pb n="KR4d0306_SBCK_043-3a"/>
辟潼川提刑司檢法淳熈五年召對論恢復事<lb/>
請一以太祖用人為法且曰人臣獻言不可不<lb/>
察其一不量可否勸陛下䡖出驟進則是即日<lb/>
誤國其一不思振立苟且偷安則是乆逺誤國<lb/>
孝宗然之除大學正輪對舉司馬公光奏䟽八<lb/>
事以獻未㡬召試除正字兼吳益王府教授遷<lb/>
校書郎面對取太祖太宗治要彚為十節名曰<lb/>
兩朝聖範上之公在王邸嘗摭前代宗室賢否<lb/>
<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>悪随事開陳以為鑒戒至是孝宗益知其賢<lb/>
命兼皇太子宫小學教授上時為眀州觀察使<lb/>
<pb n="KR4d0306_SBCK_043-3b"/>
英國公年十有四矣公白東宮此又一重國本<lb/>
也時光宗在宫中無它嗜好暇則親為國公講<lb/>
說上亦孜孜嚮學雖日昊不倦公請論孟史記<lb/>
之外益以本朝典故庻知祖宗家法迨上加元<lb/>
服旣為頌以獻又乞當講之日從容數刻乃罷<lb/>
公謂經吏可以知義理鑒興亡凢渉名數者亦<lb/>
不可畧請以國朝儀制官名之属彚次成書講<lb/>
畢開說又謂國公年寖長正謹習之時願因宫<lb/>
僚勸講俾侍坐隅必有禆益光宗皆然之盖是<lb/>
時孝宗臨御乆明於羣臣邪正所用以傳聖子<lb/>
<pb n="KR4d0306_SBCK_043-4a"/>
神孫者皆天下第一流而公在英邸三年所以<lb/>
講明誘掖者甚至其後諸賢相踵輔導聖徳日<lb/>
益顯融然其闓端正用力蚤則公之功為多以<lb/>
誦書終篇進秩時銀青年七十公以貤恩請從<lb/>
之遷秘書郎諌議大夫張公大經乞增置諌員<lb/>
且薦公代巳命下而銀青殁服除知果州趙忠<lb/>
定公帥蜀請公參謀議以自助時同幙皆一時<lb/>
選相與上下議論知無不言覊制諸蠻弭耳妥<lb/>
伏其他建明甚衆成都之政遂為天下最俄以<lb/>
忠定薦召至則光宗踐祚矣進對謂陛下承尭<lb/>
<pb n="KR4d0306_SBCK_043-4b"/>
舜之統當以尭舜之道為師任大禹之責當以<lb/>
益臯陶之言為法又言陛下新服厥命必先明<lb/>
君人之大體逹天下之大勢深國家之大慮又<lb/>
謂自古禍亂之萌有四疆臣擅兵外戚預政中<lb/>
常侍用事朋黨交争是也宗社之本有一謹選<lb/>
左右嚴立師傳是也願陞下留神於其大者勿<lb/>
以小事常度因循歲月又論蜀鹽酒増科之害<lb/>
大臣是其議遂詔四川合發湖廣錢物百三十<lb/>
六萬存留三年對减民賦除軍器少監面對言<lb/>
四川鹽酒之額近䝉蠲减此皆夀皇聖帝躬行<lb/>
<pb n="KR4d0306_SBCK_043-5a"/>
節儉不妄賜予内藏封樁皆有餘積故陛下𥘉<lb/>
政得捐賦以予民竊聞壽皇退御重華貶損方<lb/>
甚夀成皇后亦極省約願陛下仰灋两宮内庭<lb/>
用度損之又損虜使来賀重明節詔公接送伴<lb/>
時有獻議改築楚州城者光宗命公因行視之<lb/>
公還具言不可由是賦工之省者過半兼權侍<lb/>
左郎官又兼禮部遂除殿中侍御史時臺臣以<lb/>
失職𬒳絀光宗方嚴其選諭宰相留正曰卿監<lb/>
郎官中有其人正沈思乆之曰得非欲用劉某<lb/>
乎其人剛正有守願出聖㫁光宗曰然乆在朕<lb/>
<pb n="KR4d0306_SBCK_043-5b"/>
心矣公旣就職光宗面諭曰以卿剛介不囘故<lb/>
付以言責是時道學朋黨之論浸興凢<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>疾善<lb/>
類者槩加以此名前後絀逐相繼公極言其弊<lb/>
曰是非不明則邪正互攻公論不立則私情交<lb/>
起此固道之消長時之否泰而實爲國家之禍<lb/>
福社稷之存亡甚可畏也不可忽也臣本踈庸<lb/>
陛下過聽使待罪言責凢賞刑僣濫號令乖違<lb/>
民病未瘳官箴不戒皆可因人而舉劾随事以<lb/>
奏陳旣顯然而易知曾未足以深慮若夫是非<lb/>
方殽而邪得以害正清議方晦而私得以勝公<lb/>
<pb n="KR4d0306_SBCK_043-6a"/>
徃鑒昭然危機所伏方今之憂孰大扵此明是<lb/>
非以别邪正立公論以抑私情方今之事孰先<lb/>
扵此臣觀本朝士大夫學術議論最為退古其<lb/>
端本也以居仁由義為道以正心誠意為學其<lb/>
交際也以同學為朋而實非朋以同道為黨而<lb/>
實非黨窮逹知其有命進退知其有義是以進<lb/>
之不見其泰退之不見其戚窮而在下則以探<lb/>
性命之奥為勲名享至道之味為鐘鼎逹而在<lb/>
上以責難為尊主忠諌爲愛君本朝盛時初非<lb/>
有強國之術而國勢尊安根本深厚盖其學術<lb/>
<pb n="KR4d0306_SBCK_043-6b"/>
議論皆由扵此故也咸平景德之間渾然不見<lb/>
其際當斯時也道臻皇極而治保太和至于慶<lb/>
暦嘉祐盛矣不幸而壞於熈豊之邪說踈弃正<lb/>
亡招徕小人幸而元祐君子𧺫而救之末流太<lb/>
分事故反復紹聖元符之際羣㐫得志絶㓕綱<lb/>
常其論旣勝其勢旣成崇觀而下嗟乎尚復何<lb/>
言也臣從逺方来誤玷班列去来之間今已一<lb/>
紀見聞所慮悉可指陳臣始至時雖間有議貶<lb/>
道學之說而實未覩朋黨之分中更外艱去國<lb/>
六載巳憂两議之各甚每恐一旦之交攻逮臣<lb/>
<pb n="KR4d0306_SBCK_043-7a"/>
復来其事果見因惡道學力去朋黨因去朋黨<lb/>
乃罪忠諌嗟乎至於以忠諫為罪則其去紹聖<lb/>
㡬何臣竊為人言豈可因疾其學而併弃其言<lb/>
得無甚也陛下至聖至明初無彼此而衆論旣<lb/>
巳交興聖意豈無所惑臣本蜀人為學自有源<lb/>
本介在朝序與人亦無親踈但以終歲之私憂<lb/>
首為明主而别白凢今道學伊洛為宗然非程<lb/>
氏之私言出於大學之記載大學之教明德為<lb/>
先其間舉詩人之言扵是有道學之目曰如切<lb/>
如瑳道學也如琢如磨自修也然則臣所謂以<lb/>
<pb n="KR4d0306_SBCK_043-7b"/>
居仁由義為道正心誠意為學者又在於切瑳<lb/>
而琢磨之今之道學其得之有淺深其行之有<lb/>
誠偽得之深者固合於大學之明徳矣得之淺<lb/>
者又可不切瑳而琢磨之使益深而遽自矜以<lb/>
召禍則無乃亦非歟行之誠者斯為君子矣行<lb/>
之偽者人將見其肺肝然是固其師友之所不<lb/>
予也而又何為乎臣毎因論學之間必有至平<lb/>
之論徃徃偽者色愧淺者心服又安敢槩䡖譏<lb/>
而痛疾之也何况其間率多善士善士所至人<lb/>
必喜稱因其喜稱又以為黨若俱㯽絶安得更<lb/>
<pb n="KR4d0306_SBCK_043-8a"/>
有好人必取凢才充塞朝路陛下履位之初端<lb/>
拱而治凢所進退率用人言初無好惡之私豈<lb/>
以黨偏爲主而一歲之内逐者紛紛中間好人<lb/>
固亦不少反以人臣之私意㣲累天日之清明<lb/>
所以至斯良皆有故今之君子不明大道自視<lb/>
太髙而責人太苛自視太髙則實将有所不副<lb/>
責人太苛則衆將忿且怨㦯者又唱爲薦士之<lb/>
舉區别而封域之凢有所取豈無所遺凢有所<lb/>
揚豈無所抑品題旣衆則疑怨叢興心雖主於<lb/>
至公迹巳渉扵朋黨議論先喧於羣口用否豈<lb/>
<pb n="KR4d0306_SBCK_043-8b"/>
必於一言是以一時之虚名而賈後日之實禍<lb/>
彼旣得志决不我容况我於窮逹進退之間亦<lb/>
未有充實㴠養之素彼加詆誚以修徃怨必致<lb/>
過甚而快私情徃徃推忠之言謂爲沽名之舉<lb/>
至於㓗身以退亦曰憤懟而然欲激怒於至尊<lb/>
必加之以訐訕事勢至此循嘿乃冝循嘿成風<lb/>
國家安賴臣欲熄將来之禍故不憚反復以陳<lb/>
伐㡬聖心豁然永為皇極之主使是非由此而<lb/>
定邪正由此而别公論由此而明私情田此而<lb/>
熄道學之譏由此而消朋黨之迹田此而冺和<lb/>
<pb n="KR4d0306_SBCK_043-9a"/>
平之福由此而集國家之事由此而理則生靈<lb/>
之幸社稷之福也如其不然使相激相勝展轉<lb/>
報復為禍無窮臣實未知稅駕之所章旣下士<lb/>
大夫傳誦有至流涕者戸部尚書葉翥太府卿<lb/>
兼中書舎人沈揆結近習圖進用公皆劾去之<lb/>
旣又言比年以来士大夫不慕㢘靖而慕奔競<lb/>
不尊名節而尊爵位不樂公正而樂軟羙不敬<lb/>
君子而敬庸人旣安習以成風謂苟得為至計<lb/>
良由前輩長老零落殆盡今之負物望恊公論<lb/>
者不聚扵朝廷後生晚進議論無所據依學術<lb/>
<pb n="KR4d0306_SBCK_043-9b"/>
無所宗主正論益衰士風不競幸詔大臣妙搜<lb/>
人物必朝野所共属賢愚所同敬者一二十人<lb/>
參錯立朝國勢自壯臣雖終歲無所奏紏固亦<lb/>
未至曠官臣於去年盖嘗面奏今日之患在於<lb/>
不務封殖人材臺諌但有摧殘廟堂𥘉無長養<lb/>
臣今處當言之地豈以排擊為能而頓忘前意<lb/>
先是公以戎監對力陳人材衰少之弊及是復<lb/>
貇貇言之大臣以公奏進呈而無所議公對又<lb/>
為上言人才者國家之基本之則養之有則用<lb/>
之慶暦之所以盛者豈一日之積乎惟其非一<lb/>
<pb n="KR4d0306_SBCK_043-10a"/>
日之積是以非一日之用盖公素志常欲聚忠<lb/>
賢於朝以壯根本而時論多相違者故諄復不<lb/>
置如此又論前諌議大夫陳賈今右正言黃掄<lb/>
皆得罪清議為聖世罪人詔賈予祠掄𥙷外巳<lb/>
而宋之瑞召張徹提點坑冶公復言其不可二<lb/>
人遂改命㑹呉端除帶御器械諫官三論奏不<lb/>
從孫璫轉行觀察使給事中封還詔㫖復命書<lb/>
讀公極論之不報又言陛下旣重於改命給諌<lb/>
亦不復申執臣恐攀附使令之輩自以人主恩<lb/>
我外廷其如何隄防自此蕩矣光宗命大臣諭<lb/>
<pb n="KR4d0306_SBCK_043-10b"/>
公不為止遂奪言職改太府少卿公求去不巳<lb/>
遂以直祕閣漕潼川路中書舎人羅公點拜䟽<lb/>
乞留祕書監楊公萬里與館學之士亦上書力<lb/>
請不報公至部首戒屬州削互餽省虚文諏民<lb/>
瘼講寛䘏叙資二州守暴闇亡善狀公凾奏黜<lb/>
而薦㳺仲鴻李恊于朝詔報施行如章仲鴻等<lb/>
亦以次召用除江西提點刑獄改知夔州居數<lb/>
月召先是翊善黄公裳論王府僚友因及公翼<lb/>
日光宗諭大臣令召劉大臣擬除侍從光宗又<lb/>
曰待劉来及公辭召命則有尼之者詔復予監<lb/>
<pb n="KR4d0306_SBCK_043-11a"/>
司矣公次公安聞孝宗　<graphic n="KR1171" url="https://raw.githubusercontent.com/kanripo/KR-Gaiji/master/images/KR1171.png" mimeType="image/png"/>篤而車駕省謁不<lb/>
以時則致書于左相留公知樞宻院趙公勉以<lb/>
三事其一冝與羣賢并心一力損文而務實若<lb/>
上未過宫宰相以下皆不可歸安于私第其二<lb/>
謂林陳二寺自以獲罪重華日夜交諜其間冝<lb/>
用韓魏公去任守忠故事以釋兩宫疑謗其三<lb/>
謂今國家阽危為大臣者不當徒憂悶自沮㦯<lb/>
為明哲保身之計所當收緫兵柄宻布腹心使<lb/>
緩急有可倚仗繼聞孝宗崩又詥書趙公勉以<lb/>
安國家定社稷之事趙公迄定大䇿如公言上<lb/>
<pb n="KR4d0306_SBCK_043-11b"/>
受禪六日即以為司農少卿入對獻謹始五箴<lb/>
曰陛下新服厥命人皆望謹始於庻政臣獨願<lb/>
謹始於五事讀至思箴上曰要當從原頭用功<lb/>
公對曰㣲臣千百言不如陛下原頭一語陛下<lb/>
誠致力于此則貌言視聴俱治矣又論人王有<lb/>
六易天命易恃天位易樂無事易安意欲易奢<lb/>
政令易怠嵗時易玩又有六難君子難進小人<lb/>
難退苦言難入巧佞難逺是非難明取舎難决<lb/>
闇主之所易明主之所難闇主之所難明主之<lb/>
所易思與不思故也六難者常生於六易又言<lb/>
<pb n="KR4d0306_SBCK_043-12a"/>
陛下以隆慈之命踐祚於素幄盖有甚不得巳<lb/>
有冝躬自貶損盡禮於上皇使聖意<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>然知釋<lb/>
位之樂然後足以昭陛下之大孝上悚然嘉納<lb/>
除起居舎人時樞宻羅公點禮部尚書黄公裳<lb/>
相繼淪喪上痛惜之而思黄公尤深公言思其<lb/>
人未若思其言思其言未若思其所以言臣每<lb/>
問裳疾裳之憂未嘗不在國也以為政令無細<lb/>
大皆當出於中書陛下但審其可否而行之人<lb/>
主操柄無要於此時知閣門事韓侂胄出禁中<lb/>
浸盗權為威福故公首及之旣又以冬雷淫雨<lb/>
<pb n="KR4d0306_SBCK_043-12b"/>
命近臣指陳闕失公言號令不常羣隂用事災<lb/>
異所為作也大臣進退太䡖臺諌用舎無定非<lb/>
號令不常之大者乎進退大臣用舎臺諌事從<lb/>
中出非羣隂用事之大者乎然所以致號令不<lb/>
常者繇羣隂用事故也而陛下猶為之隱諱以<lb/>
為大權當自巳出威柄不可下移然則小人之<lb/>
意将以隂制相臣而動摇之也陛下所冝蚤悟<lb/>
母使大臣懷疑畏之心大臣懐疑畏之心則四<lb/>
體不展羣議易揺朝綱日墮政令錯出而國不<lb/>
可為矣今陛下有獨断之意乃是小人隂竊主<lb/>
<pb n="KR4d0306_SBCK_043-13a"/>
柄之謀而陛下未之思也俄兼侍講遷𧺫居郎<lb/>
時應詔言事者甚衆命公擇其善者條奏之公<lb/>
以所論多同懼上意易厭則以告于上曰夫雷<lb/>
同者乃古今同然之理天下同然之心願陛下<lb/>
取其有益而母病其同察其效忠而母嫌其直<lb/>
及議孝宗攅宫衆相顧未發公意獨與侍講朱<lb/>
公熹同遂奉㑹稽之陵土薄水淺恐貽方来悔<lb/>
乞議改卜又請遵紹興淳熈故事命有司集議<lb/>
上皇太后尊號俟阜陵升祔行之又謂自今夀<lb/>
康宫之事陛下冝一一深留聖心必湏過自貶<lb/>
<pb n="KR4d0306_SBCK_043-13b"/>
損以厚其親先其親而後其身然後足以慰群<lb/>
情而召和氣未幾朱公以中㫖與祠公言漢武<lb/>
帝之於汲黯唐太宗之扵魏證仁宗之於唐介<lb/>
皆慙怒即悔熹明先聖之道為今宿儒又非三<lb/>
臣比陛下初膺大寳招来耆儒此政之最善者<lb/>
今一旦無故去之可乎且曰臣非助熹乃助陛<lb/>
下者也旣而朱公除職與郡公又極言卒不聴<lb/>
車駕還南内公言陛下憂畏之心當如初踐大<lb/>
位時始終惟一則不得巳之意始暴白於天下<lb/>
先是吏部侍郎彭公龜年與公素善毎相接必<lb/>
<pb n="KR4d0306_SBCK_043-14a"/>
慨然竊歎上新即位豈冝使外戚閣門用事欲<lb/>
深論之小人覘知其意使出護使客又斥朱公<lb/>
以孤其黨彭公使還宻語公曰不㧞禍根無以<lb/>
為國公曰公争不勝必去朱公旣去公又去國<lb/>
空無人亦非所以為國彭公憮然曰吾志决矣<lb/>
旣見上果力言侂胄巳隂為計遂擠彭公于外<lb/>
未㡬臺省之善士繼坐絀群小益以得志御史<lb/>
遂併劾公吏部侍郎孫公逄吉面詰言者曰君<lb/>
任私意害忠良如此不畏天乎趙丞相遣金以<lb/>
贐公辭焉且曰為我謝相君冝深念國事母恤<lb/>
<pb n="KR4d0306_SBCK_043-14b"/>
行人除湖南運判不就主管成都玉局觀無何<lb/>
而丞相罷政矣侂胄旣擅朝權羣小争先附和<lb/>
逐諸賢爲姦偽禁錮之公偶記涪陵縣學記盛<lb/>
傳天下又明年許自便主管玉局觀知眉州復<lb/>
直秘閤利路運判時侂胄將啓兵端公以不習<lb/>
邉事辭進直寳謨閣主管冲佑觀開禧三年春<lb/>
呉曦挾虜以叛公諭郡守焚其榜通衢且馳告<lb/>
帥守監司之素所知者仗大義率諸道連衡以<lb/>
抗賊俄聞曦誅則以書勉宣撫使楊公輔講行<lb/>
營田凢前日利歸呉氏者悉收之公上以省餉<lb/>
<pb n="KR4d0306_SBCK_043-15a"/>
軍費奨名節褒死事以激忠義之心除潼川路<lb/>
提刑權瀘州是年十一月侂胄誅盡𧺫天下名<lb/>
士而公與焉嘉定二年二月至都門㑹㐮陽闕<lb/>
守言者請擇有徳望者鎭臨之乃除公右文殿<lb/>
脩撰以行至鎮適大旱蝗檮于社郎雨蝗亦死<lb/>
凢流民之欲復業者貸其貲潰兵散卒許自陳<lb/>
除其辠使還隷軍伍於是盗賊衰熄兵籍多濫<lb/>
公覈其虚實合為威勝軍三千人擇將佐肄習<lb/>
之經理營田繕治城壘邉備乃益完實虜謀遷<lb/>
于汴矣奏謂逺料敵情不憂其強盛而反慮其<lb/>
<pb n="KR4d0306_SBCK_043-15b"/>
衰弱萬一中原亦子相携而来郤之不忍納之<lb/>
無策豪傑崛𧺫欲與我為連何以應之虜果徒<lb/>
都卑詞求助助之則招敵不助則失利於彼取<lb/>
償於我凢此皆當有以待之必先事而謀則事<lb/>
至無患進集英殿修撰明年除寳謨閤待制知<lb/>
遂寜府未行改荆襄制置使江陵城乆圯請于<lb/>
朝一新之復上中海以限戎馬下海非敵衝則<lb/>
以為陂田七千頃收其租實邉有警復滿水為<lb/>
海詔從之諸軍部分不一公請併忠勇親效兩<lb/>
軍於神勁合三千人顓聽帥臣節制取馬於川<lb/>
<pb n="KR4d0306_SBCK_043-16a"/>
秦買馬於荆門軍政遂以修立而民兵之在湖<lb/>
北曰義勇畿西曰保捷合凢八萬人公命諸州<lb/>
以農隙教閱一月而請緍于朝贍給之公以疆<lb/>
事可虞請令内而三衙外而戎師各條上方畧<lb/>
以觀其能否併飾諸邉帥臣為先事備明年復<lb/>
條上邉備之當急者請命荆鄂兩軍各涅五千<lb/>
人兩軍故有營田冝委漕臣覈實措置及令諸<lb/>
郡括曠土為官田以助增兵費唐鄧流民聲言<lb/>
歸我公乞較利害䡖重先為區處朝論察公有<lb/>
拊納意遂因其請除寳謨閤直學士知潼川府<lb/>
<pb n="KR4d0306_SBCK_043-16b"/>
因其民俗治以無事八年四月上以閔雨求言<lb/>
公奏陛下知所以獲譴之由乎女眞廼吾不共<lb/>
戴天之讐天亡此虜送死汴都陛下為天之子<lb/>
不思所以圖之天與不取是謂棄天未有棄天<lb/>
而天不我怒者也青鄆蘭㑹求通弗納陛下為<lb/>
中國衣冠之主人歸我而我絶之是謂棄人未<lb/>
有棄人而人不我怨者也且列聖在天之靈豈<lb/>
不眷其故都二帝䝉塵之耻豈不懐其曩憤今<lb/>
虜舎其巢穴汙我汴都尚復與之通使使吾臣<lb/>
子拜虜於昔日朝㑹之廷可乎又請改正憲皇<lb/>
<pb n="KR4d0306_SBCK_043-17a"/>
后忌辰從之在潼二年六告老進顯謨閣直學<lb/>
士提舉玉隆萬夀宮潼人繪像牛頭山命之曰<lb/>
全徳堂翊之守果州遷眉州皆奉公以行眉葢<lb/>
公舊治翊之作㑹老堂招蜀耆英倣洛社故亊<lb/>
時人欽慕焉改提學崇福宮景獻太子薨公奏<lb/>
舉漢迎立代王曾孫及太宗與㓂凖議立眞宗<lb/>
事謂聖主賢臣嚴重國本如此今陛下未有諸<lb/>
子可擇然親王近屬中豈無秉徳端亮親師好<lb/>
學可主大器者乎又言宣司根括之害甚悉謂<lb/>
當罷無名之取以收民心散巳蓄之財以結軍<lb/>
<pb n="KR4d0306_SBCK_043-17b"/>
心且詒書安公丙語尤切丙雖不樂然趣迫之<lb/>
令自是為少紓云明年復上章告老時皇嗣猶<lb/>
未立也公謂當今秀王之子孫則孝宗之天屬<lb/>
莊文惠憲王則光宗之天倫　陛下於其子孫<lb/>
擇長且賢者而立之孰不以為當乎若過於謹<lb/>
重而不决或生覬心刖四海疑貳失望非國之<lb/>
福是冬翊之移守綿州竑之知龍安縣相距不<lb/>
百里公徃来二子間意甚楽俄以疾薨于竑之<lb/>
官舎享年八十有一寔嘉定十五年五月某日<lb/>
贈光祿大夫夫人謝氏贈碩人李氏封碩人四<lb/>
<pb n="KR4d0306_SBCK_043-18a"/>
子端之靖之皆第進士端之終宣教郎知蒲江<lb/>
縣靖之出為伯父後終承議郎軍器監兼樞密<lb/>
院檢詳翊之今朝請郎竑之今宣議郎七女巳<lb/>
嫁而卒者二人華陽縣主薄李南進士謝汝能<lb/>
其壻也餘蚤夭孫男四人仲言不及仕仲房今<lb/>
脩職郎嘉定府司戸參軍仲襄當以致仕恩入<lb/>
官仲文将仕郎孫女四人曾孫男女三人初公<lb/>
以孤生𧺫西蜀朝廷之士共知其賢而四方㦯<lb/>
未之知也及居言責正色直辭摧姦擊彊不少<lb/>
顧避於是海内想聞其風曰此鐡面御史矣至<lb/>
<pb n="KR4d0306_SBCK_043-18b"/>
覿其容接其辭則温乎惠風之龢藹乎時雨之<lb/>
潤四時之氣雖備而生物之意尤多盖公天資<lb/>
渾然充養有素故聞之者謂其風節之可畏即<lb/>
之者樂其道義之可親盖信乎其為全德矣少<lb/>
從族父兄東溪先生伯熊學巳志乎古人之大<lb/>
方及長博參諸老而融㑹其異同旁綜百家而<lb/>
蒐攬其精粹嘗謂蘇程二氏之學其源則一而<lb/>
用之不同皆有得扵經術者也又道學之論方<lb/>
譁人謂公師友眉山非為伊洛地者公獨反復<lb/>
貇叩為上言之盖将恊和朝廷調一議論培宗<lb/>
<pb n="KR4d0306_SBCK_043-19a"/>
社之脉厚薦紳之風推公此心使當元祐時必<lb/>
能銷洛蜀之争使獲用扵慶元必無黨論排軋<lb/>
之禍故具著本文以視後世其亦公之志也歟<lb/>
公於文章不事雕繢而渾厚正大之氣實似其<lb/>
爲人詩尤清婉南軒先生張公栻一見所賦大<lb/>
竒之有後溪集百餘卷在襄有峴山集潼曰鶴<lb/>
林集果曰金泉集眉曰眉山集合若干卷諸經<lb/>
講義若干卷公在房謫居無事取東溪所傳易<lb/>
續之盖東溪傳止暌公續之始蹇嘆曰暌離也<lb/>
蹇難也非數也耶閒與諸子講論輯爲一編曰<lb/>
<pb n="KR4d0306_SBCK_043-19b"/>
山堂疑問手抄通鑑評之士大夫相勞苦則答<lb/>
曰予平生於處事則踈處禍福則勇毎見東坡<lb/>
胷中未嘗依倚一物心竊慕之自謂平日扵父<lb/>
君師事之如一故其厯事三朝始以忠直卒以<lb/>
忠直入臺之初即慨然自許曰惟初念純直可<lb/>
以對上帝事君父是以遇事無難易不苟止而<lb/>
妄随趙忠定嘗稱其諌激烈似蘇文忠懇惻似<lb/>
范大史人謂忠定為知言然以直道自持與世<lb/>
多忤故在臺端財六十九日而罷同記注凢十<lb/>
有三旬而罷公方安然不為變也及大耋之年<lb/>
<pb n="KR4d0306_SBCK_043-20a"/>
身在闕庭萬里之外國有大利害猶驛奏盡言<lb/>
其乞建皇嗣尤貇篤深至眡君實景仁尤有光<lb/>
焉盖二公言之於居位之時而公言之扵退休<lb/>
之日所處不同而其心一也公扵東溪執弟子<lb/>
禮終其身存也買宅以居殁也為之製服始自<lb/>
賈歸劉旣立嗣宗為之後凢所以經紀其家者<lb/>
雖老而不衰嗣宗死撫其子培之猶巳子也眎<lb/>
族婣黨友戚欣如巳責其居房嵗適大侵為糜<lb/>
粥以食餓者所活不勝計張福叛聲言引兵破<lb/>
簡趣成都公出家資助軍餉移書大将趣其師<lb/>
<pb n="KR4d0306_SBCK_043-20b"/>
簡頼以全兩駕使軺六任守牧其為政純用詩<lb/>
書不雜他術所至脩學校葺社稷以為常在眉<lb/>
封張文紀李令伯之墓新孟拾遺之祠為老泉<lb/>
先生請謚在襄脩孔明故廬表羊杜遺蹟凢可<lb/>
以興化正俗者無不為至蠲租挈捄饑羸建長<lb/>
利弭鉅患殆不可稱數建昌陳君剛嘗紀其蹟<lb/>
謂未嘗用不測之賞正容以悟之而自知所趋<lb/>
未嘗用巳甚之罰修令以示之而自知所避器<lb/>
人以其所長而僚属得職察人以其所安而鰥<lb/>
寡效情温陵儲君用亦為某言惟有徳者能以<lb/>
<pb n="KR4d0306_SBCK_043-21a"/>
寛服民劉公有焉然其帥荆之日盗起合榕則<lb/>
捕而侵之不少貸昔公之辭潼川也某適視草<lb/>
援趙清獻以比公今觀公行事非所謂學道清<lb/>
心遇物而應者耶好樂人材奬拔善類西州名<lb/>
彦鮮不出公門東南之士頼公通顯者亦衆學<lb/>
者稱公不以爵氏而曰後溪先生云某自兒時<lb/>
即願為公用後與靖之同年又仕同朝居同巷<lb/>
至相好也故於公道徳風節知之尤詳今翊之<lb/>
等将以癸未三月辛酉葬公于清溪之艮山使<lb/>
来屬某誌其墓曰是先公之志也顧今海内名<lb/>
<pb n="KR4d0306_SBCK_043-21b"/>
能文詞者不知其㡬某何人斯而敢銘公書来<lb/>
萬里義不得辭謹篡次其事如右而繫以詩曰<lb/>
君臣之誼首乎三綱維忠與直臣節之常維節<lb/>
之常而罕自竭義以利踰志以氣奪有偉劉公<lb/>
金石厥心弗貳弗疑上帝實臨蚤遇阜陵靡言<lb/>
弗旣　更三朝終始一致事君如父憂囯如私<lb/>
朝夕皇皇忘其渴飢誰歟不仁目士以黨孔鵉<lb/>
雝雝罩以一網謂忠曰訕斥正為邪徃轍旣顚<lb/>
弗懲柰何鳯閣鵉臺寔司出令曾是僕臣可<graphic n="KR0810" url="https://raw.githubusercontent.com/kanripo/KR-Gaiji/master/images/KR0810.png" mimeType="image/png"/>
斯枋辨姦於早捄禍扵㣲臣身可竄臣守弗移<lb/>
<pb n="KR4d0306_SBCK_043-22a"/>
晚卧坤維繫念三室臣髪雖華臣心逾赤巍巍<lb/>
宗祏寄在元良可使前星乆閟其光國本未安<lb/>
<hi>臣</hi>死相憾百世相望維司馬范忠不忘君直不<lb/>
狥時允蹈其常匪嬴靡虧阜陵知公以遺後聖<lb/>
道弗盡行則有義命惟其大節焯若日星揚芬<lb/>
亡窮不在斯銘<lb/>
　　宋通直范君墓誌銘<lb/>
始余為延平從事聞郡城之東鑿灘之上有賢<lb/>
寓士焉曰拙逸范君其學邃扵易其文長於歌<lb/>
詩其為人意度<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>雅而介直以和其仕勇扵及<lb/>
<pb n="KR4d0306_SBCK_043-22b"/>
民而嗇於營巳君時官湘中余弗獲從之游獨<lb/>
得其所為開禧太平譎詠者讀之為之慨然太<lb/>
息以悲當是時權臣驟開兵端三邉大震擾而<lb/>
根本内蹷識者廪焉有朝夕憂大官貴人沉酣<lb/>
寵利曾亡出一言以捄時病者君青衫老州縣<lb/>
廼獨隱憂憤嘆若巳任其戚休顧位下官薄不<lb/>
得薦所聞于朝則放古者風人託物之誼為之<lb/>
詩以諷其詞明白痛切一倡而三歎焉冀在位<lb/>
者聞而悟悟而改也未幾權臣誅天子躬親聽<lb/>
㫁更大政令十數條徃徃與君言相合而君乆<lb/>
<pb n="KR4d0306_SBCK_043-23a"/>
矣勌游巳無意扵仕矣嗚呼惜㢤君名機字純<lb/>
之其先幽州人後徙毗建又徙延平曽大父某<lb/>
某官贈某官大父某某官贈某官父某某官贈<lb/>
某官君乾道初以父任為建寧府甌寜主簿厯<lb/>
撫池二州司法參軍福州懷安丞知秀州崇徳<lb/>
縣岳陽軍節度推官知潭州寧郷縣湖廣緫領<lb/>
所幹辦公事嘉定八年以通直郎致仕此其歴<lb/>
官之次第也在池州時江左大旱蝗流民襁負<lb/>
相属郡諉君行賑䘏事君為擇僧廬閒矌者分<lb/>
處之其第紿錢粟皆有灋竟事民得無轉徙溝<lb/>
<pb n="KR4d0306_SBCK_043-23b"/>
壑以死咸德君君葢未嘗自尸其功也崇德今<lb/>
畿内縣使客經行亡虚日故例訟者有鬻𥿄錢<lb/>
里正有展限錢以供厨傳若他冗費君曰朘窮<lb/>
民以貿虚譽吾弗忍為悉罷之有盗牛殺人而<lb/>
逸者尉逮其鄰抑使誣伏君察其妄釋之移尉<lb/>
使求眞盗尉大詬怒至白部使者以縦盗詆君<lb/>
居亡何盗獲于他邑果前殺人而亡命者及為<lb/>
寧郷適大兵屯漢上軍用百需率分配諸邑期<lb/>
㑹迫遽甚君調度有方畧卒不使毫髪病民是<lb/>
冬虜犯襄陽圍安陸聲摇湖湘間父老舉建炎<lb/>
<pb n="KR4d0306_SBCK_043-24a"/>
故事請徙邑大溈以避君曰制動當以静虜安<lb/>
能遽及吾圉今倉皇委去是自擾也卒不為動<lb/>
宣撫使撽君兼幙府有謂君盍㳂此自脫者君<lb/>
曰吾寧横身以庇民不忍擇利以便巳明年春<lb/>
虜游騎薄江陵潭帥恐亟下属邑調民爲乗城<lb/>
拒守計君謂此秪以速亂乃為書具陳其必不<lb/>
可之状帥悟而止虜亦自觧去旣而饑疫並作<lb/>
死者相枕藉君憊心疲精瘞其胔骸之暴露者<lb/>
為粥以飼其飢且嬴者收育孩穉之無所歸者<lb/>
所活㡬不勝計此又其居官行事之可紀者也<lb/>
<pb n="KR4d0306_SBCK_043-24b"/>
然君之扵仕期亡負職守而巳前後所値大吏<lb/>
亡慮數十人其不知君者未嘗自貶以求其知<lb/>
知君矣未嘗幸其知而求進也其在建事梁文<lb/>
靖公在三山事趙忠定公二公名知人恡許可<lb/>
皆器重君稱道其羙弗置及二公當國君以調<lb/>
選至都城率從吏部銓注闕而去丞相之門亡<lb/>
一迹焉非知命其能之乎其令畿邑有中貴人<lb/>
衘命過者致餽于君甚設或謂盍厚報以結其<lb/>
歡君曰若主瘠環是無義命卒却其餽弗報又<lb/>
非知命者不能也世道日圯士大夫以苟得為<lb/>
<pb n="KR4d0306_SBCK_043-25a"/>
賢權門勢涂有一罅可乗雖乞墦由竇不復顧<lb/>
人嗤笑觀君所守獨卓卓如此可不謂賢矣乎<lb/>
君旣致其事而歸自謂超然釋去柴栅遂益肆<lb/>
其力於詩清新雅澹妙逹理趣有月華集及某<lb/>
集若干卷蔵于家盖君之少也受詩律於從祖<lb/>
父隱翁名漴嘗從山谷黄太史游得其指授者<lb/>
也自金紫公擢儒科五子繼之里人目其居爲<lb/>
六桂至君之先大夫與其二昆復繼之盖一門<lb/>
三世而以名第進者九人焉衣冠之盛近世未<lb/>
有君亦四上禮部雖卒不耦而力學工文蔚有<lb/>
<pb n="KR4d0306_SBCK_043-25b"/>
光烈士論韙之晚即六桂舊堂稍加完葺聚書<lb/>
課子日呤哦其中山容溪光炤映几席其眎世<lb/>
人所謂寵辱忻戚泊如也歸休五年無一日之<lb/>
疾歲在巳卯年八十一以壽考終時二月六日<lb/>
夫人柯氏有懿徳茂行先君四年殁葬于劔浦<lb/>
縣板橋岡之原贈孺人生二男曰煴蚤卒曰荀<lb/>
龍以文行著于郷甞舉進士未第也三女壻廸<lb/>
功郎趙善還黄橐夏瑩孫男四人女一人荀龍<lb/>
旣以某年某月某日合葬君于柯夫人之墓而<lb/>
以建安江君疇之状来謁銘予盖聞君之風而<lb/>
<pb n="KR4d0306_SBCK_043-26a"/>
興敬者也生雖不吾識死樂為之銘銘曰巧勞<lb/>
拙逸先覺實云胡世之人巧者紛紛問奚以然<lb/>
曰不知命命實在天而以力競營營夏晆君子<lb/>
所憐寧拙扵人以全其天君所自名允矣亡媿<lb/>
我銘其　藏式示来裔<lb/>
　　祝刪定墓誌銘<lb/>
乾道某年某月以眞州教授祝櫰為勑令刪定<lb/>
官初金虜旣畔盟孝宗皇帝銳意北討故相張<lb/>
忠獻公出護諸将戦小不利在廷臣群起訌之<lb/>
上意亦疑侍御史王公十朋力争不能得改吏<lb/>
<pb n="KR4d0306_SBCK_043-26b"/>
部侍郎不拜出守饒州明年又移守䕫州士論<lb/>
喧然謂王公當世正人朝廷冝以自近奈何擯<lb/>
之逺方祝公時為天府掾則具以所聞告于殿<lb/>
中侍御史章服右司諫陳叔逹且曰二公居天<lb/>
子耳目地嘿嘿亡一語如天下清議何章怒謂<lb/>
公隂黨張王奏乞重加貶絀有㫖勒停然公與<lb/>
二公初未嘗一覿面也旣廢五年汩然亡仕進<lb/>
意㑹陳申公相始復公故秩分教儀眞居亡何<lb/>
虞雍公相又擢寘勑局人謂公乆扼甫伸當深<lb/>
懲前事務晦嘿為自全計時樞宻副都承㫖張<lb/>
<pb n="KR4d0306_SBCK_043-27a"/>
說簽書本院事朝論<graphic n="KR1123" url="https://raw.githubusercontent.com/kanripo/KR-Gaiji/master/images/KR1123.png" mimeType="image/png"/>𧺫皆歸責扵虞公公又<lb/>
具以所聞告且深陳前代戚里用事之禍虞公<lb/>
憮然有悔色語<graphic n="KR1171" url="https://raw.githubusercontent.com/kanripo/KR-Gaiji/master/images/KR1171.png" mimeType="image/png"/>傳說大忿恨丞相亦疑公賣<lb/>
巳取直名對客及之公不自安求𥙷外弗許再<lb/>
乞祠又不許乞致仕又弗許遂請急省親疾于<lb/>
三衢說囙機撼公坐褫兩官勒停居數年說果<lb/>
敗奪節度使竄流以死上益知公命主管建昌<lb/>
軍仙都觀明年趙衞公相首白公事上前又命<lb/>
𧺫家為二千石烏虖若公者其可謂信道篤而<lb/>
用志勇者與士方平居抗論孰不慕正直而耻<lb/>
<pb n="KR4d0306_SBCK_043-27b"/>
佞䛕一旦身履得喪之衝逡巡顧望失其素守<lb/>
者有矣或雖黽勉一鳴坐斥以去迨其復用則<lb/>
低囬泯嘿自同寒蟬者有矣公以區區一府僚<lb/>
引大義以責宰相忤寵臣眡追裭削奪之禍如<lb/>
亡有非其取舎定於中而寵辱遺乎外其能蹈<lb/>
道弗悔如是耶雖然使公遇非其可則忠而獲<lb/>
狂名直而取訐禍其能自明者鮮矣况求其能<lb/>
自伸者乎而前後兩貶官不旋踵輙復收用迅<lb/>
霆激電曽未終晷慶雲瑞日巳即盎然此孝宗<lb/>
皇帝之心所以與天同其大也故囙論次公事<lb/>
<pb n="KR4d0306_SBCK_043-28a"/>
竊有感扵乾道淳熈之盛云公字汝昭自晉九<lb/>
江太守廵封國信安由兖徙食遂為西安人七<lb/>
世祖烏家于郡南二十里沙歩村曽祖某以文<lb/>
名成均不幸早世祖某少孤自立急誼樂施為<lb/>
郷黨所稱以孝義勤儉戒諸子曰守此四行可<lb/>
以立身矣父某性友悌篤扵義方贈通議大夫<lb/>
公其長子也㓜警悟不羣少長肆力于學登紹<lb/>
興甲戌進士第調新建尉籍籍有能聲捕盗如<lb/>
律當更選辭不就再調臨安府録事參軍有劉<lb/>
捨兒者聚群惡少日酣飲為狂不遜語邏者以<lb/>
<pb n="KR4d0306_SBCK_043-28b"/>
聞下府属吏法當悉坐誅公謂以醉飽語言殺<lb/>
人非盛世事請坐其首餘以詿誤决遣府尹懼<lb/>
不敢從公徑以白御史晁公武晁是之凾以公<lb/>
語告上詔止僇其首一人餘皆從公請旣坐前<lb/>
事斥人有勉之進者公曰仕止乆速命也吾復<lb/>
奚求即城南廣利僧舎脩篁老木間誅茅結屋<lb/>
日繙書其中時晦菴南軒東莱三先生倡道東<lb/>
南公書問還徃亡虚月所講切皆學問大原與<lb/>
經世切務旣𧺫為勑局官旋特命改秩人謂公<lb/>
且用矣尋復坐張說斥故事刪定官起廢為貳<lb/>
<pb n="KR4d0306_SBCK_043-29a"/>
不為守公之復𧺫也上特命知信陽軍信陽益<lb/>
邉孤壘地犬牙入虜境中興後捐租絜予民頼<lb/>
以蘇息至是版曹欲𧺫輸公不竢對先馳書廟<lb/>
堂争其不可及造闕屡詣東閣門輙引郤改添<lb/>
差湖北安撫司叅議官秩滿丐閒上獨識其姓<lb/>
名曰是乆棄者朕念之冝與近次郡遂知吉州<lb/>
諌官陳賈以舊事詆公改荆門軍辭主管仙都<lb/>
觀知汀州汀俗素慓悍有官黄三者屡殺人不<lb/>
就執至是贅聚㡬千人公曰玩㓂弗誅何以為<lb/>
郡然官軍素脆耎不足頼則易使豪民諭圖之<lb/>
<pb n="KR4d0306_SBCK_043-29b"/>
有楊彬者願自效因授以計畫俄生獲官黄三<lb/>
公聞于朝請誅之以警後而命楊彬以官帥怒<lb/>
不先白巳誣公不受令且害彬功朝廷知汀事<lb/>
本未察帥誣竟官彬承節郎公頼以免盗旣平<lb/>
悉蠲下三等逋賦出所積代其輸除潼川府路<lb/>
提點刑獄公事入對言以正心術為脩身之本<lb/>
别賢佞為立國之本逐貪贓為愛民之本上嘉<lb/>
納至鄂以疾請祠改主管建寜府武夷山冲祐<lb/>
觀明年起公提舉江東常平未拜疾浸棘命諸<lb/>
子前訓以居官當先㢘退處家務崇儉約紹熈<lb/>
<pb n="KR4d0306_SBCK_043-30a"/>
辛亥三月朔終于家年五十有九積官朝散郎<lb/>
公為人堅正有大節遇事敢言與人交落落不<lb/>
茍合以故知公者少<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>疾者多頼遭值聖明屡<lb/>
跲輙奮晚年付以蜀節盖将駸駸郷用而疾乗<lb/>
之命也夫公之學以中庸大學為宗以㾾洛諸<lb/>
先生之言為法居官玉雪自持終其身寄家浮<lb/>
屠氏囊禇蕭然唯圖書充牣而巳娶趙氏贈安<lb/>
人繼毛氏封安人三子某今為某官慶澤慶流<lb/>
四女某官折思齊某官魏泌又某人其壻也孫<lb/>
某某某年某月葬公于耿山之原某自兒時熟<lb/>
<pb n="KR4d0306_SBCK_043-30b"/>
公名寳慶初元孝頴来主浦城簿始得公弟吏<lb/>
部郎所爲行述讀之吏部諱禹圭亦端直士其<lb/>
言可信不誣孝頴屬予志其墓辭弗獲廼爲之<lb/>
銘曰<lb/>
　嶷嶷祝公允毅且仁直道而行孰識其眞獨<lb/>
　知公者以爲當今之古人有崇玆山寔維其<lb/>
　墓清風如存過者必下<lb/>
　　提舉吏部趙公墓誌銘<lb/>
公名崇度字履節丞相忠定公子也年十六謁<lb/>
文公朱先生扵考亭先生器之授以大學一編<lb/>
<pb n="KR4d0306_SBCK_043-31a"/>
曰讀是則知脩巳治人之方矣其後忠定以䜛<lb/>
去相位歸卧里門又授之以通鑑曰古今興壞<lb/>
存亡之故盡在此書汝其熟復之方是時公之<lb/>
齒少甚天材逸發不可覊讀書過目輙成誦落<lb/>
筆娓娓驚人遇事剨然鋒頴捷出文公迪之以<lb/>
經欲其知道以立本也忠定愽之以史欲其知<lb/>
變以致用也公衣𬒳父師之教繇少洎長不離<lb/>
典訓中<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>而飫之日有所滋揉而化之月有所<lb/>
移故氣雖勁發之公不發之私也材雖銳用之<lb/>
厚不用之薄也卒其所就有足稱道者是豈非<lb/>
<pb n="KR4d0306_SBCK_043-31b"/>
學之力與然則世之言學不勝質者其又果然<lb/>
與公初授承務郎監中嶽廟忠定薨衡陽公泣<lb/>
血痛憤如不欲生終喪堅苦自守文公先生殁<lb/>
伯氏徃哭之公疾不能偕獨為詩以餞辭氣激<lb/>
烈弗少顧嘉泰𥘉忠定稍還故秩先友多貽書<lb/>
勉之仕始謁選得僉書復州判官歲乆旱有老<lb/>
兵欲自焚以致雨公白守謂狂恠惑衆不可從<lb/>
開禧邉釁動竟陵居兵衝公列三事以告其論<lb/>
虜所從入與我之所以制虜者後多不能易添<lb/>
差通判信州㑹天子誅權臣羣憸以次絀恩書<lb/>
<pb n="KR4d0306_SBCK_043-32a"/>
䘏典繼下公與伯氏議請先直誣枉改謗史不<lb/>
當徒𬒳龍光伯氏以聞果得請郡有獄乆不决<lb/>
公一訊得其情人大<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>服知桂陽軍陛辭請募<lb/>
散卒𥙷虚籍以銷盗賊之黨賦比来人田以减<lb/>
州郡之蠧㑹郴冦暴作桂陽其唇齒地公疾驅<lb/>
至官民有冤許自直不以次第拘公謂郴桂諸<lb/>
峒雖名傜人實與省民錯處特賦性悍虣在位<lb/>
者無以化服其心故易以亂奏請命郡教授選<lb/>
士之有學行者二人以孝經論孟授峒子弟毎<lb/>
三歲上其能通習者郡以禮延召旌異之如此<lb/>
<pb n="KR4d0306_SBCK_043-32b"/>
三十年諸峒皆将化為衣冠之俗誰肯自棄扵<lb/>
賊俗多不舉子公放忠定行扵閩者因其俗損<lb/>
益之命舉子條約復豊積倉舊儲為石萬民賴<lb/>
其利至今先是公以本郡歲貢銀二千兩三歲<lb/>
大禮亦如之公私困竭不能輸奏損四之一不<lb/>
報至是入對申言之又請罷湖南義丁禁立私<lb/>
社以杜姦民鳩聚之漸知邵武軍屬縣有以大<lb/>
囚上者訊之則瘖不能言公命縣審鞫果得冤<lb/>
状有呉元者毆人致斃前守以具獄奏得死報<lb/>
公取舊牘審閱廼本縁醉飽忿争非謀與故比<lb/>
<pb n="KR4d0306_SBCK_043-33a"/>
則以諗于刑獄使者使者爲諗于朝得减論提<lb/>
舉福建市舶兼泉州先是浮海之啇以死易貨<lb/>
至則使者郡太守而下惟所欲刮取之命曰和<lb/>
買實不給一錢蠙珠象齒通犀翠羽沈腦薰陸<lb/>
諸珍恠物太半落官吏手媚權近餙妻妾眡以<lb/>
爲常而賈胡之衘冤茹苦撫膺啜泣者弗恤也<lb/>
以故舶之至者滋少供貢闕絶郡赤立不可爲<lb/>
及是公以選来余亦代公守郡相與剗磢前弊<lb/>
罷和買鐫重征期季至者再倍二年而三倍矣<lb/>
故事嵗以土物遺諸公貴人下洎三省六曹吏<lb/>
<pb n="KR4d0306_SBCK_043-33b"/>
皆饜滿公曰吾不能朘民脂膏以市寵悉罷弗<lb/>
遣知邵州馭諸蛮寛猛有則不肯用狙譎小數<lb/>
卒以帖服知西外宗正事公謂治親如治家不<lb/>
可一繩以灋其有不率者姑惟教之跌蕩者責<lb/>
以誦書必精習乃巳繇是知自重少犯法知吉<lb/>
州入奏留為右曹郎中都官例不何問事吏以<lb/>
成牘進輙渉筆為書公曰即若是安用我輩必<lb/>
窮析本末剖决之奮筆如風觀者皆駴服遷吏<lb/>
部郎主尚書東銓進對力言贓吏之害以為財<lb/>
者民之心奪其財則心傷心傷則怨結怨結則<lb/>
<pb n="KR4d0306_SBCK_043-34a"/>
思亂方其黷貨之始為害若未遽形又其積貪<lb/>
之餘貽患遂致莫捄惟明詔申諭内自朝廷之<lb/>
上曁于百司庻府苞苴賂遺一務屏絶以清其<lb/>
源外而監司郡守必擇風節必任㢘平俾相紏<lb/>
察以澄其流如是則上有節儉正直之風下無<lb/>
剥蝕苛切之政上下之交征旣息田野之生理<lb/>
自蕃民力裕而邦本固矣又言州縣以辠罔民<lb/>
而沒入之其害至慘願一切禁戒若法當籍者<lb/>
自銖兩巳上悉輸刑獄司以上于安邉所使為<lb/>
長吏者知貪黷無益而用法自平始忠定在淳<lb/>
<pb n="KR4d0306_SBCK_043-34b"/>
熈間嘗輯國朝諸臣奏議爲書以進孝宗嘉歎<lb/>
謂可與通鑑並行至是公言扵上以為奏議一<lb/>
書上自君道以逹庶事内自宫禁以及邉防㣲<lb/>
而性命道徳著而禮樂刑政<graphic n="KR1662" url="https://raw.githubusercontent.com/kanripo/KR-Gaiji/master/images/KR1662.png" mimeType="image/png"/>然靡不備具願<lb/>
詔經筵官扵進講之隙讀一二篇或萬㡬餘暇<lb/>
特埀乙覧上曰朕常日自觀公喜且賀銓曹積<lb/>
蠹乆公一裁以法有嘗令郷邑坐贓濫斥者適<lb/>
詣選公䟽其宿負力沮之前從臣李沭乞奉𥙷<lb/>
公謂沐在慶元為首旤之人而優老延賞與名<lb/>
侍從不異非朝廷甄别淑慝意則具白寝其命<lb/>
<pb n="KR4d0306_SBCK_043-35a"/>
自以與世寡諧不當乆在銓　地援親嫌力請<lb/>
得提舉湖南常平㝷改江西㑹鄰冦數犯盱撫<lb/>
公力疾之部請濟師且遣人持幣徃諭賊旣而<lb/>
王師次第集群盗亦輸欵請降而公疾不可支<lb/>
矣旣乞祠又請休致時洪人告飢甚猶自力以<lb/>
出振業之始至莩踣載塗公命發郡庾移隣粟<lb/>
選官屬之材者涖其事雖憊卧一榻矻矻區畫<lb/>
不少休家人有諌止者公曰吾豈以一身易萬<lb/>
人之命㦲未㡬主管建康府崇禧觀又以朝散<lb/>
大夫致仕疾再作紹定三年七月十有七日終<lb/>
<pb n="KR4d0306_SBCK_043-35b"/>
于家年五十有六公雖生長相門家世本儒生<lb/>
守禮法又嘗親近有道故能擺落豪習平居自<lb/>
勵如玉雪不忍秋毫點汚自篤行公以純孝聞<lb/>
忠定帥循唯謹公生四歲母秦國夫人徐氏沒<lb/>
巳孺慕如成人及遭忠定戚飲食居處一如忠<lb/>
定居䘮時聞者嗟美忠定常書公㢘勤恕四說<lb/>
遺所親公在邵爲堂扁以四說書其後曰公則<lb/>
無偏見㢘則無利心勤則無遺事恕則無過舉<lb/>
吏道盡扵此矣宦淤所至有先世遺蹟必表章<lb/>
之扵上饒新一杯亭之祠扵三山復翠密舊亭<lb/>
<pb n="KR4d0306_SBCK_043-36a"/>
于西湖上皆忠定棠隂所在也平生尊慕正學<lb/>
在昭武則建濂溪河南横渠晦菴五先生祠在<lb/>
邵陽則别像濂溪扵堂而徙其不可竝祠者顧<lb/>
自以名在屬籍惓惓宗國不少忘聞朝廷有善<lb/>
政佳事輙歡快弗自勝否亦顰蹙終日尤惡邪<lb/>
謟士言之即怒目切齒而賢者善類則欽遲之<lb/>
不衰自少爲文率根本義理其詩於選體尤得<lb/>
趣參政温陵曽公嘗叙其文謂無一點膏梁氣<lb/>
所與賡倡若章泉趙昌甫北山陳膚仲皆當世<lb/>
名流有磬湖集十卷左氏常談史髄節齋聞記<lb/>
<pb n="KR4d0306_SBCK_043-36b"/>
等藏于家夫人盧氏先公二十二年卒贈冝人<lb/>
子必悌先公六月卒必恬廸功郎新江州德化<lb/>
縣主簿必性女必姜歸承奉郎眞志道孫良淳<lb/>
世系見于忠定碑者今不著始公愛冕山之勝<lb/>
葺亭榭蓺卉木将退而休焉弗果至是卜葬于<lb/>
山之麓卒之明年正月二十有二日也銘曰<lb/>
　　昔在先朝文正范氏有子四人而各得公<lb/>
　　之一體堂堂忠定子多而賢若勁氣與直<lb/>
　　節公寔似乎其先然而㢘不至劌峭不至<lb/>
　　刻問奚以然曰學之力遺安有堂龎公是<lb/>
<pb n="KR4d0306_SBCK_043-37a"/>
　　師咨爾後人勿替引之<lb/>
西山先生真文忠公文集卷第四十三<lb/>
<pb n="KR4d0306_SBCK_043-37b"/>
</p>
<p>
</p>
  </div>
</body>
</text>
</TEI>
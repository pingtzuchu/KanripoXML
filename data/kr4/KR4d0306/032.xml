<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0306_SBCK_032-1a"/>
西山先生眞文忠公文集卷第三十二<lb/>
　講義<lb/>
　　代劉季文浦城縣庠四徳四端講義<lb/>
人之為人所以與天地並立而為三者盖形有<lb/>
小大之殊而理無小大之間故也理者何仁義<lb/>
禮智是也人之有是理者天與之也自天道而<lb/>
言則曰元亨利貞自人道而言則曰仁義禮智<lb/>
其實一而巳矣自楊子雲作太玄以四徳配五<lb/>
常後儒因之論述衆矣然其發明精切未有如<lb/>
文公先生者也文公之說曰元者生物之始天<lb/>
<pb n="KR4d0306_SBCK_032-1b"/>
地之徳莫先於此故於時爲春於人則爲仁而<lb/>
衆善之長也亨者生物之通物至於此莫不嘉<lb/>
美故於時爲夏於人則爲禮而衆美之㑹也利<lb/>
者生物之遂物各得宜不相妨害故於時爲秋<lb/>
於人則爲義而得其分之和也貞者生物之成<lb/>
實理具備随在随足故於時爲冬於人則爲智<lb/>
而衆事之幹也深味斯言人與天地本一無二<lb/>
而其所以異者天地無心而人有欲天地惟無<lb/>
心也是以於穆之命終古常新元而亨亨而利<lb/>
利而貞貞而又元一通一復循環而無間人之<lb/>
<pb n="KR4d0306_SBCK_032-2a"/>
生也𥘉皆全具惟其有形體之累則不能無物<lb/>
欲之私故當其惻隱之發而有以撓之則仁不<lb/>
能充矣當其羞惡之發而有以奪之則義不能<lb/>
充矣恭敬是非之發亦然此孟子所以惓惓於<lb/>
充之一言也盖善端之發其始甚㣲亦猶隂陽<lb/>
之氣兆於二至𥘉皆眇然而未著也迨陽浸而<lb/>
長至于正月則天地之氣和而物皆發逹矣隂<lb/>
浸而長至于七月則天地之氣肅而物皆收歛<lb/>
矣天地無心其生成萬物之理皆自㣲至著盖<lb/>
無一歲不然者人能體天地之心以為心因其<lb/>
<pb n="KR4d0306_SBCK_032-2b"/>
善端之發保養扶持去其所以害之者若火之<lb/>
然因而嘘之若泉之逹因而導之則一念之惻<lb/>
隱可以澤百世一念之羞惡可以正萬民堯舜<lb/>
之仁湯武之義所以與天地同其大者以其能<lb/>
充之也桀紂豈無仁義之心㢤其所以與禽獸<lb/>
不異者以其遏絶之也故曰苟能充之足以保<lb/>
四海苟不能充之不足以事父母嗚呼孟子之<lb/>
言痛切至此其可不深思所警㢤今者王春朔<lb/>
旦四徳之元實肇於此故竊孟子大易之義與<lb/>
朋友共講焉欲吾儕於此深自警者知吾心之<lb/>
<pb n="KR4d0306_SBCK_032-3a"/>
徳即天地之徳必當戰兢朝夕不敢失墜至於<lb/>
一念之萌則察其所發果天理邪抑人慾也如<lb/>
其發於天理則充而長之發於人慾則窒而絶<lb/>
之功用之乆義理自明人慾自将退聽天地之<lb/>
所以與我者庶乎其可保矣夫如是然後不失<lb/>
其所以為人之理若夫顛倒於利害之途昬迷<lb/>
於嗜慾之境善端泯絶正理消亡則孟子之所<lb/>
謂非人也可不懼㢤某不敏方将以此自警吾<lb/>
黨之士儻有志焉則所謂求仁之方繼此當相<lb/>
與切磋講究之而不敢有隱也<lb/>
<pb n="KR4d0306_SBCK_032-3b"/>
　䇿<lb/>
　　館職筞<lb/>
　問堯舜之盛野無遺賢而用人之際猶曰試<lb/>
　可乃巳又曰明試以功吾夫子亦曰其有所<lb/>
　試矣今之仕者鮮不由試而進寒畯之試固<lb/>
　詳而任子亦試於銓選至若宏詞愽學旣中<lb/>
　科目将登之儲材之地宜無待於試而給札<lb/>
　玉堂厥有故事正欲詳詢當世之務上禆國<lb/>
　論合於古而宜於仐以見有用之學非止角<lb/>
　空言而巳也厥仐多故類非一端　聖上宵<lb/>
<pb n="KR4d0306_SBCK_032-4a"/>
　旰於上二三大臣百執事相與圖回於下未<lb/>
　始於日不孜孜也鄰邦革心尋復和好謂三<lb/>
　邊粗有息肩之望則可耳體國之士方懐憂<lb/>
　隱夫竭民力以養兵正以備一日之用及其<lb/>
　禦敵乃驕惰而無功暴露者以時升轉旣與<lb/>
　家犯矢石者無以異而供億浸廣殆未知善<lb/>
　後之計召募敢勇嘗頼其力講觧之後何以<lb/>
　為駕御之方招收雄淮未見於用名數實繁<lb/>
　何以為贍給之費餱糧旣無<graphic n="KR1151" url="https://raw.githubusercontent.com/kanripo/KR-Gaiji/master/images/KR1151.png" mimeType="image/png"/>蓄漕運又多<lb/>
　不通然則欲為乆逺之圖莫晋屯若也數十<lb/>
<pb n="KR4d0306_SBCK_032-4b"/>
　年来大略可覩至于今日又有甚難将委之<lb/>
　民則土矌人稀必至鹵莾将責之兵則操戈<lb/>
　負耒未免扞格又况流離顚頓之餘或役驅<lb/>
　馳之乆其誰任此無巳則復力田之科盡捐<lb/>
　賦租勸之墾闢然必藩籬既固民生按堵而<lb/>
　後可為非可以遽舒目前之急也裁楮為幣<lb/>
　而價日削藏粟多閱而糴日増時雨方通遺<lb/>
　蝗復起事至而應則慮有噬臍之悔先事而<lb/>
　圖則孰為徹桑之急伊欲用李悝之平糴采<lb/>
　眺錯之實邉蕭何諸葛之餽運充國棗祗之<lb/>
<pb n="KR4d0306_SBCK_032-5a"/>
　屯田以至昭義歩兵雄邉子弟擇而用之豈<lb/>
　無其說矧今更化方新而治效未著求言甚<lb/>
　切而士氣未伸講明有素毋憚敷陳碩畫嘉<lb/>
　謀不患不見於用也<lb/>
對愚竊惟今日事勢有深可畏者二亟當圖者<lb/>
三有不足慮者四進言者皆曰和議可恃也邉<lb/>
虞可弭也是固不足與論謀國者也至於憂<lb/>
慷慨之士相與講畫利病又不過曰兵冗而罔<lb/>
功財耗而弗贍二三大臣訏謨於其上羣臣百<lb/>
執圖議於其下亦旣悉尖吁亦嘗思宗社安危<lb/>
<pb n="KR4d0306_SBCK_032-5b"/>
之機國家憑藉之本乎愚不佞盖嘗汎觀古今<lb/>
之變大抵盛衰强弱之分不在兵力而在國勢<lb/>
不在財用而在人心誠使國勢尊安人心豫附<lb/>
運掉伸縮唯所欲爲以之治財則財可豐以之<lb/>
治兵則兵可强其機易回而其事易察也惟夫<lb/>
吾之所恃者國勢也而操持不定無以遏其趨<lb/>
吾之所恃者人心也而繫屬不加無以保其固<lb/>
百度搶攘衆志渙散天下之患方倀然未知底<lb/>
止之地雖兵財之畫日討月究何益㢤思昔<lb/>
寳元　慶暦間中外多故夏人畔命兵事繁興<lb/>
<pb n="KR4d0306_SBCK_032-6a"/>
於是保毅有軍武衛宣毅又有軍始置於陜西<lb/>
繼行於諸路天下之兵凢百萬而不勝其冗矣<lb/>
三路入中芻糧之直為緡錢歲千萬而度攴以<lb/>
匱告矣宣毅所在驕横西陲兵數屈<graphic n="KR1518" url="https://raw.githubusercontent.com/kanripo/KR-Gaiji/master/images/KR1518.png" mimeType="image/png"/>而軍律<lb/>
弗嚴師不用命矣一時事變殆類岌岌而　仁<lb/>
宗潜囬黙制迄成萬世之安盖其綱維國勢綂<lb/>
繫人心有出於兵財之外故也　熈豐大臣罔<lb/>
克知此徒見　嘉祐末年事類少弛思一蹵而<lb/>
新之志於疆兵則保甲户馬之法立志於𥙿財<lb/>
則均輸平實之令行一意紛更立圖近效抑不<lb/>
<pb n="KR4d0306_SBCK_032-6b"/>
思國勢巳揺財将焉用人心弗固兵豈足恃㢤<lb/>
然則論治於今日先其所可畏而後其所不足<lb/>
慮可也何謂不足慮者四曰兵驕惰而無用也<lb/>
賞輕濫而亡節也敢勇之招難於控御也雄淮<lb/>
之招難於瞻給也然察之有方圖之有要𥘉非<lb/>
沈痼不治之疾紛錯難理之緒也且兵之驕惰<lb/>
亡用者豈非擇将太得其人乎古之用武者不<lb/>
急於治兵而急於選將將之怯勇兵實係焉故<lb/>
天下無必勝之兵而有不可敗之将往者柄臣<lb/>
妄意規恢之圖而沾沾多易之小人窺見風指<lb/>
<pb n="KR4d0306_SBCK_032-7a"/>
莫不抵掌而談兵或以賄求或以技進柄臣弗<lb/>
察以為得天下之眞勇也命之以緫戎付之以<lb/>
分閫即鹿無虞茍圖集事一旦師出情見智窮<lb/>
不待敵鋒之交而魄先禠矣泗水之捷乗勝鼔<lb/>
行可也縦兵鹵掠而弗進夀陽之役扶義直前<lb/>
可也望風選懦而自潰東海之戰兵刄方接囬<lb/>
顧主帥巳卷斾而趨矣昔之良将有敺市人而<lb/>
决勝者今以素拊循之士使之即敵宜若易為<lb/>
功也而所向輒<graphic n="KR1518" url="https://raw.githubusercontent.com/kanripo/KR-Gaiji/master/images/KR1518.png" mimeType="image/png"/>反甚於市人是豈兵之罪㢤<lb/>
蓋未明乎擇將之方而巳矣賞之輕濫亡節者<lb/>
<pb n="KR4d0306_SBCK_032-7b"/>
豈非御将未得其術乎昔人有言御将當如養<lb/>
鷹饑則為用飽則揚去故取一城則升一級破<lb/>
一敵則進一階漢祖待樊酈之徒用此道耳往<lb/>
者柄臣䙝玩公器不問軍校之能否一以隆名<lb/>
峻秩假之以芻牧下材而䖏都節防團之貴兵<lb/>
未用而寵巳踰功未成而志巳溢矣兩宣諭之<lb/>
遣曽未旬月自瑣闥而躐中司自二卿而長戎<lb/>
部此猶曰以重其事權也荆㐮淮甸之師有未<lb/>
嘗見虜而以破敵聞未嘗赴援而以觧圍告上<lb/>
下相蒙不攷功實猥曰激勵顔行不容靳此抑<lb/>
<pb n="KR4d0306_SBCK_032-8a"/>
弗思将帥亡功而冐寵欲士卒之亡覬倖得乎<lb/>
然則暴露之賞與蒙犯矢石者亡以異亦勢然<lb/>
也官資陞轉動逾萬數秖以塞一時之觖望而<lb/>
不計其窮誥身易醉何以異此是豈獨行賞太<lb/>
濫之罪㢤盖亦未知其御将之術而巳矣敢勇<lb/>
之招雄淮之招固將爲竦戎容壮邉備計也然<lb/>
徒頼其力而紀律不嚴欲多其數而差擇不審<lb/>
昔人未嘗不募民兵也然既募之後則有紀律<lb/>
焉馬燧之練成精卒是也方募之始則有差擇<lb/>
焉馬隆之立標簡試是也曩者申命諸州發徒<lb/>
<pb n="KR4d0306_SBCK_032-8b"/>
隷召驍勇繇江湖福建来者囂囂墮突鷄犬一<lb/>
空道路蕭條亡異宼掠迨至轅門乳臭之将擁<lb/>
以自衛養如驕子不敢誰何雖其守禦粗立寸<lb/>
功而意氣陸梁䆮不可制是以偏俾小校敢陵<lb/>
主帥一旦執而戮之衆怨交譁則紀律素亡之<lb/>
失也曩者漕臣急於增戍創雄淮之額優廩給<lb/>
之數揆之他軍厥賞三倍冀誘其来而不知民<lb/>
之可為兵者不若是之㚌故浮脆寑弱得以挂<lb/>
名尺籍間舊兵失亡者未除新兵增益而亡藝<lb/>
舉十餘萬之衆而廩食縣官不待智者知其難<lb/>
<pb n="KR4d0306_SBCK_032-9a"/>
繼矣是以瞋目語難攻剽迭𧺫前者誅夷後者<lb/>
靡戒恣睢為患未知所終此則差擇不嚴之過<lb/>
也雖然起弊有源捄弊有機夫列營分戍坐縻<lb/>
廪稍捐軀思報孰亡是心至於臨敵乃不效命<lb/>
是豈亡其故乎登壇授任旣多非人苞苴權門<lb/>
籍以取辦椎膚剥髓罔䘏怨恫平時亡以繫其<lb/>
心緩急何以責其力今公道宏開賄賂巳絶而<lb/>
豐殖自私猶前日也伊欲鳬藻相歡投石思奮<lb/>
則掊刻之禁盍從而申嚴之且今江淮有制閫<lb/>
荆蜀有宣威而諸道又有緫餉謂宜明詔丁寧<lb/>
<pb n="KR4d0306_SBCK_032-9b"/>
委之紏察小或科歛絀罰随之則士飽而歌惟<lb/>
恐不用何驕惰之足憂夫班賞太醲旣難追咎<lb/>
供億寖廣誠為後憂今興利之源捜抉畧盡公<lb/>
私赤立毫縷亡<graphic n="KR1151" url="https://raw.githubusercontent.com/kanripo/KR-Gaiji/master/images/KR1151.png" mimeType="image/png"/>執劵責償何以厭塞昔中興<lb/>
之𥘉韓劉諸軍戎伍之間髙爵居半左武名隊<lb/>
他又可知仰窺聖摹不過酌經費之常蠲煩蠹<lb/>
之目瀦蓄餘羨惟以賞功士心旣愉國用亦濟<lb/>
仐安邊置局廣行拘搉誠能毋狥近習之私樂<lb/>
伸有司之請點檢諸庫本名激賞誠能罷内帑<lb/>
緡錢之獻佐大農調度之公至於宗藩戚畹之<lb/>
<pb n="KR4d0306_SBCK_032-10a"/>
好賜可損者損之掖庭尚方之用度可約者約<lb/>
之則日計不足月計有餘以之贍兵何供億之<lb/>
不繼敢勇之驕固難駕馭剽聞主将懲其桀驁<lb/>
浸懐䟽忌之心忌則愈疑䟽則愈怨上下猜阻<lb/>
何以自安謂宜風諭将臣明示威信披露心腹<lb/>
待以勿疑庶㡬人有固心然後吾法可用此駕<lb/>
馭之術也雄淮之冗固難贍給比嘗顓命王人<lb/>
稍加沙汰而分隷諸州所存尚半賦粟之數未<lb/>
易文吾酌諸僉言僅有一䇿盖沿江諸屯虚籍<lb/>
萬計丙寅之戰失亡倍多權臣重咈人情未始<lb/>
<pb n="KR4d0306_SBCK_032-10b"/>
嚴其考核仐朝綱方肅威令一新及仐舉行疇<lb/>
敢異議待其簿録来上因以其衆改隷正軍廩<lb/>
給不増區處適當何憚何疑而弗亟為此贍給<lb/>
之方也今之議者慮餱糧之乏閔漕運之艱則<lb/>
欲講留屯之利復力田之科重楮幣以流通廣<lb/>
和糴以備具為計悉矣然嘗思之留屯之便古<lb/>
有成規處兵之法亶為至要然民狎于野必邊<lb/>
鄙不聳之餘今烽燧相望未易講此異時流逋<lb/>
旣復民有奠居分給閒田俾之開墾計其歩𤱔<lb/>
命以出兵雖非屯田之名隂有寓軍之實此㫁<lb/>
<pb n="KR4d0306_SBCK_032-11a"/>
㫁可行之䇿也若夫力田之科漢人用之厥有<lb/>
成效今欲柤其遺智募民使耕固為博利然須<lb/>
講求成畫乃可以漸推行夫守令以勸農命官<lb/>
相視川源出入阡陌盖其職也莫若下力田之<lb/>
詔俾之圖上便宜磨以歳月徐<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>經理則民㭲<lb/>
兵强可漸致矣楮幣日輕本由錢乏厥今渗漏<lb/>
非止一塗有如儲蓄於大家坯銷於工技䦨出<lb/>
於邉関上下共知矣邇年以耒又有冶户毀錢<lb/>
為銅之弊獨不當併嚴其禁乎泉貨周流楮價<lb/>
自重不然雖多方称提未見其可也和糴之䇿<lb/>
<pb n="KR4d0306_SBCK_032-11b"/>
𥘉非厲民曩之将命非人計産科率並縁苛擾<lb/>
以濟其貪而藏粟之家始憚與官為市矣今供<lb/>
餽尚繁未容遽巳莫若倣　本朝入中之制豪<lb/>
民大賈輸粟於邉而受錢都内則約束簡便人<lb/>
所樂從不然則名雖和糴其實白奪詎不為根<lb/>
本計乎凢明問所逮曰兵曰財愚旣熟數於前<lb/>
矣若夫宗社安危之機國家慿藉之本厝火積<lb/>
薪懔焉可畏者其敢不為執事陳之何謂深可<lb/>
畏者二更化以来将半載矣以郷者國勢之杌<lb/>
揑今當轉之以安强以郷者人心之驚危今當<lb/>
<pb n="KR4d0306_SBCK_032-12a"/>
易之以帖㤗然自其國勢觀之形體雖安而命<lb/>
脉則未固枝葉雖茂而根本則未充夷秋窺覦<lb/>
要索亡巳俛首請命屈意買和削弱之形<graphic n="KR1170" url="https://raw.githubusercontent.com/kanripo/KR-Gaiji/master/images/KR1170.png" mimeType="image/png"/>然<lb/>
其不振也自其人心觀之則畿甸之間憂疑轉<lb/>
甚逺近之衆愁痛未瘳訛言喧騰殊駭觀聽物<lb/>
情恟恟幾不皇安危亂之兆凛乎其可懼也夫<lb/>
綱維國勢雖非一端究極其源未有不自大權<lb/>
之不分始今日之權誠歸矣然竊弄之私依慿<lb/>
之巧顧豈無可慮者乎自昔人主不必奮然獨<lb/>
運而後為權歸於上也政令出於公朝而不使<lb/>
<pb n="KR4d0306_SBCK_032-12b"/>
有由中之漸耳目寄扵言責而不撓於近倖之<lb/>
私則權雖在人未嘗不在巳也非必靡然不自<lb/>
緫攬而後為權散於下也内庭外朝之勢隔而<lb/>
信任有所偏宦官女謁之情親而聽受有不察<lb/>
則權雖在巳未嘗不在人也廼者柄臣氣𦦨薫<lb/>
燎豈一旦所能為㢤漸漬之深彌縫之乆人主<lb/>
墮其中而不自覺焉耳此大權之易分愚所以<lb/>
憂國勢之未振也綂繫人心非有他技揆諸聖<lb/>
賢之論所欲與之所惡勿施耳自權倖用事愎<lb/>
諫遂非凢所罷行惟意是徇北伐之舉童稚憂<lb/>
<pb n="KR4d0306_SBCK_032-13a"/>
其必敗債帥之遣奴隷知其非材而狠心自庸<lb/>
曽弗之䘏前車之覆今可戒矣夫天下之勢如<lb/>
一身然血氣周流亡所底壅則身安而疾去公<lb/>
論在人亦猶是也防川之潰不如徐導惡人之<lb/>
謗不如勿為愚不知日者檻送䧏附之人凾發<lb/>
姦臣之首通國譁然以為不可而上之人冐行<lb/>
弗顧何也諉曰㫁决大事不容道謀常人之情<lb/>
難與慮始則衢室之問外朝之詢不若啇鞅治<lb/>
秦之為得也軍興以来民病極矣内地罷於轉<lb/>
餉邊甿斃於干戈民雖嗸嗸不忍怨畔者以權<lb/>
<pb n="KR4d0306_SBCK_032-13b"/>
臣實為之而　上弗與耳今九重厲精衆正恊<lb/>
賛獨柰何為此重失人心之舉乎輦轂之下口<lb/>
語萬端更相扇揺如難将作雖譸張為幻盛世<lb/>
所無而吾固有以召之也小人怨詈無皇自敬<lb/>
徳之意而有司以嚴刑峻罰正之果何異於偶<lb/>
語之禁邪此下情之尚欝愚所以慮人心之易<lb/>
動也夫吾之所恃者國勢而常患乎易揺吾之<lb/>
所恃者人心而常慮其易動天下國家何所頼<lb/>
以植立夷狄何所憚而不敢桀驁乎今之議者<lb/>
則曰鄰邦革心盟好載講兵祲将洗民瘼可蠲<lb/>
<pb n="KR4d0306_SBCK_032-14a"/>
吁為是說者媮安目前可也經邦長慮夫豈其<lb/>
然且虜自亂華以来假和以誤我者凢㡬見矣<lb/>
靖康之事愚弗忍言姑以　紹興以来觀之王<lb/>
倫之使未旋而兀术之師随舉秦檜之約旣堅<lb/>
而逆亮之冦終渝變詐靡常廼其故態堂堂大<lb/>
國不思所以自立而索然聽命無復生意猶為<lb/>
國有人乎雖然和未為非䇿也愚之所甚畏者<lb/>
和議旣成邊警旣撤燕嬉愉樂爭厭其私禍本<lb/>
亂萌有不在疆塲之外而生於户<graphic n="KR1161" url="https://raw.githubusercontent.com/kanripo/KR-Gaiji/master/images/KR1161.png" mimeType="image/png"/>之間者是<lb/>
則深可憂也夫畏其所可畏憂其所當憂則維<lb/>
<pb n="KR4d0306_SBCK_032-14b"/>
持國勢繫屬人心者将柰何曰愚所謂亟當圖<lb/>
者是也何謂亟當圖者三曰戒近習曰畏小人<lb/>
曰拯民命夫謂之近習固人主之所親而易䙝<lb/>
者也情親而勢易䙝則巧佞易入千請易行巧<lb/>
佞入則主聽昬干請行則朝綱紊世之人主悅<lb/>
其順巳縦而弗制終至於不可制者多矣今公<lb/>
道昭融固亡此患獨嘗竊怪邇者一二除授或<lb/>
煩宸筆雖以大臣執奏而竟寝然左右請謁之<lb/>
私盖不能無撓成憲者矣其漸誠不可長也<graphic n="KR1377" url="https://raw.githubusercontent.com/kanripo/KR-Gaiji/master/images/KR1377.png" mimeType="image/png"/>
寺之臣得罪君父屏之逺方終身勿齒夫奚庸<lb/>
<pb n="KR4d0306_SBCK_032-15a"/>
䘏而一旦放還之命忽繇中出甚至郤東省之<lb/>
奏而必欲書行則是屈紀綱而庇姦倖尤非所<lb/>
望於更化之日也夫人臣出力以抗權近非為<lb/>
身計為　朝廷惜法度為人主惜舉動耳萬一<lb/>
主意少移䜛謟面䛕乗之而入則貴為天子不<lb/>
得自由之言有時而營惑矣正論不聞䜛謟得<lb/>
志威楅之柄不歸之近習而誰歸㢤愚故謂近<lb/>
習用事之萌不可以不戒也雖然近習之親昵<lb/>
固人主所當戒而小人之窺伺尤人主所當憂<lb/>
盖近習之與小人實相唇齒以濟其私者也方<lb/>
<pb n="KR4d0306_SBCK_032-15b"/>
柄臣得志之始權任尚輕機械尚淺未至蕩然<lb/>
亡所制也惟夫外<graphic n="KR1161" url="https://raw.githubusercontent.com/kanripo/KR-Gaiji/master/images/KR1161.png" mimeType="image/png"/>小人志在附麗於是煽其<lb/>
𣣔熾之𦦨導其方决之流而柄臣之勢始滔天<lb/>
燎原而不可遏梟狐歗凶更倡迭和知其欲去<lb/>
異巳則教以攻僞學之名知其欲盗兵權則教<lb/>
以舉大義之說胎變産旤至于斯極何往非小<lb/>
人之罪㢤近者天日清明昭示顯罰然所謂小<lb/>
人者貪利嗜進無時而少忘彼旣為衆正之所<lb/>
不容則必有他繆巧以希進異時報復之念盖<lb/>
巳萌於今日擯斥之初要不容於不慮也　元<lb/>
<pb n="KR4d0306_SBCK_032-16a"/>
祐間衆賢在位章蔡諸人固嘗明正其罪而不<lb/>
能保其不反噬於十年之後小人之根不易㧞<lb/>
也如此為今之計必君子有自安之勢而後可<lb/>
以遏小人復進之萌必人主有一定之見而後<lb/>
可以伸君子欲行之志雖然未易言也昔司馬<lb/>
温公光力變新法有以異時報復為言者公曰<lb/>
天若祚　宋必無此事夫使正人端士不能保<lb/>
其事之不變而委其數於天亦可嘆也然則今<lb/>
日之事可不深圖而豫計㢤愚故謂小人復進<lb/>
之漸不可以不畏也兩淮之民流離饑踣凢二<lb/>
<pb n="KR4d0306_SBCK_032-16b"/>
年矣易子析骸暴骨盈野亦可哀矣　朝廷以<lb/>
實意賑䘏有司以文具奉行而惠不及民矣向<lb/>
者復淛右圍田而俾之耕徳至渥也或曰淮堧<lb/>
之農習於鹵莾而不諳淛右種藝之法吁天下<lb/>
焉有不可耕之田又焉有不能耕之農特有司<lb/>
勸誘之未至耳亡巳則賑䘏之一䇿其最急乎<lb/>
日者嘗命王人分往振業誠足見九重仁民之<lb/>
心然其說曰資之俾還故土也獨不念長淮千<lb/>
里莾為丘墟彼其無聚廬以託處也無牛以耕<lb/>
而無糓以播也小小振給縁手而盡又将索之<lb/>
<pb n="KR4d0306_SBCK_032-17a"/>
枯魚之肆矣彼民何辜使至此極邪竊慮謀國<lb/>
者不過欲為流民復業之名而非眞有饑溺由<lb/>
巳之意充此念也何以復和氣何以感民心昔<lb/>
孟子之平陸謂其大夫曰今有受人之牛羊而<lb/>
牧之者則必為之求牧與芻矣求牧與芻而不<lb/>
得則反諸其人乎抑立而視其死與曰此則距<lb/>
心之罪也夫距心列國一大夫耳猶知民死為<lb/>
巳之罪况居代天理物之地者其可不知所以<lb/>
自愧乎國之與民相依而立上有捄菑䘏患之<lb/>
實政則下有伏節死難之誠心今委民溝壑而<lb/>
<pb n="KR4d0306_SBCK_032-17b"/>
不之顧一旦警急何以責其疾視長上之死而<lb/>
不捄愚故謂生民垂絶之命不可不拯也夫惟<lb/>
國勢之未定人心之未安上天至仁於焉示戒<lb/>
自春以来所至旱暵驚蟄甚乆雷始發聲逺方<lb/>
近郡種不入土者往往而是螟蝗遺孽復出為<lb/>
烖良苗方新戕賊殆甚災異之見未有稠於今<lb/>
者也日者都城雨雹為變尤鉅考諸傳記大抵<lb/>
以為隂脅陽之證而雨雹於夏其應為兵雖然<lb/>
此猶出於亰房劉向之說也若乃春秋二百四<lb/>
十二年書雹者二質諸當時之事歴歴可驗方<lb/>
<pb n="KR4d0306_SBCK_032-18a"/>
僖公之時季氏世卿公子遂顓權政在大夫萌<lb/>
芽於此故雨雹於秋昭公之時季孫宿襲位世<lb/>
卿握兵擅朝卑弱公室故雨雹於春然猶未若<lb/>
盛陽之月為沴之尤者也按東漢五行志所書<lb/>
永元以後雨雹數見而以夏書者十盖姦慝用<lb/>
權隂類盛長實根源於安和之時以人占天若<lb/>
合符契此愚於壬申之異所以痛哭流涕深陳<lb/>
於奏篇之末也大抵銷變召和不在乎它在人<lb/>
主一念間耳夫惟誠身正家以端出治之本則<lb/>
變可銷惟逺䜛邪戒私昵以防壅蔽之患則變<lb/>
<pb n="KR4d0306_SBCK_032-18b"/>
可銷至於綱維國勢繫屬人心亦皆格天召和<lb/>
之機括也竊聞雨雹之夕星變随見占者以為<lb/>
君臣俱憂嗚呼天非獨愛吾君亦愛吾大臣矣<lb/>
厥鍳昭昭亡異告語廟堂之上盍思所以答人<lb/>
心而觧天意乎　皇上淵黙謙冲仰成輔弼自<lb/>
昔大臣待遇之隆寵任之厚莫逾於今國歩多<lb/>
虞人心胥動自昔大臣經綸之艱負荷之重亦<lb/>
莫逾於今夫惟弘毅任重不擇夷險而後可以<lb/>
康國歩至公血誠俯仰亡愧而後可以收人心<lb/>
不然苟且偷安以位為樂虚老歲月坐失事機<lb/>
<pb n="KR4d0306_SBCK_032-19a"/>
天意莫回災害洊䧏則天下之事将有不可爲<lb/>
者矣何止兵財數端之足慮㢤詩曰心之憂矣<lb/>
不皇假寐愚不勝惓惓<lb/>
　䇿問<lb/>
　　問内外八事<hi>試楊汝明喬行簡</hi>
問昔者洙泗之論治曰期月而巳可也三年有<lb/>
成聖人事業固非後世所可及而當時門人弟<lb/>
子若由與求所以自許者不曰比及三年可使<lb/>
有勇則曰比及三年可使足民夫二子固爲髙<lb/>
第其望聖人逺矣而其所自許則無異於孔子<lb/>
<pb n="KR4d0306_SBCK_032-19b"/>
豈聖門講貫規模大畧如此歟由果求藝聖人<lb/>
皆嘗以從政許之矣今也於由之對則哂之意<lb/>
者不惟哂其為國之不以禮抑師旅饑饉之餘<lb/>
戞乎甚難而由也言之太易歟恭惟　皇上厲<lb/>
精更化三載于兹矣向也挽回天下之勢於靡<lb/>
弊膠轕之時若甚難矣而為力反易今也整齊<lb/>
百度於大綱旣舉之日若甚易矣而論者顧病<lb/>
其難豈圖回經理未得其方歟抑今日之勢果<lb/>
難於前日歟夫修徳行政所以應天也而比歲<lb/>
旱蝗今兹霖潦所以奸天地之和者其咎安在<lb/>
<pb n="KR4d0306_SBCK_032-20a"/>
諉之於數旣非格王正事之誼驗諸證應則漢<lb/>
儒傅㑹之說或病乎拘其将何以為感格之要<lb/>
和戎偃兵所以息民也而江湖淮甸之間弄兵<lb/>
跳梁相挻未巳比而誅之固非關民自新之意<lb/>
一於招攜則前事之失又在所當懲抑将何以<lb/>
為綏定之䇿朝綱正矣而國勢未尊維持振起<lb/>
豈尚有當講者乎公道伸矣而人材未盛長育<lb/>
培養豈尚有可思者乎禮義㢘耻所以遇士大<lb/>
夫者不為不厚而首公盡節鮮得其人風勵之<lb/>
道其将安出穹爵峻秩所以待将帥者不為不<lb/>
<pb n="KR4d0306_SBCK_032-20b"/>
至而折衝禦侮未覿其效駕馭之術其孰當先<lb/>
曩者患民食之未充於是有賑糴之令又慮夫<lb/>
貪而瘁者無所得貲於是乎有賑濟之令或謂<lb/>
疆有力者得之而罷弱者不及也其信然歟今<lb/>
中都米石為錢者萬大農旣亡<graphic n="KR1151" url="https://raw.githubusercontent.com/kanripo/KR-Gaiji/master/images/KR1151.png" mimeType="image/png"/>儲平糴亦又<lb/>
未足所仰以紓目前之急者一麥而巳麥或告<lb/>
傷又将若何荒政之防所宜䂊講昔人巳行之<lb/>
良法其亦有可遵者乎曩者患楮幣之日輕於<lb/>
是舉秤提之䇿而矯䖍吏並縁為姦漁奪吾民<lb/>
於是頒予民從便之令或謂命令數更適以滋<lb/>
<pb n="KR4d0306_SBCK_032-21a"/>
弊其果然歟獻議之臣論說百端間嘗命郎省<lb/>
折衷以聞而施行迄未有緒末流之患殆弗正<lb/>
此其将何以捄之乎昔之君子有當事變搶攘<lb/>
之衝而身任天下之責堅忍疆力迄用有濟者<lb/>
盖不少矣今君臣同心耆俊在列正大有為之<lb/>
機也而悠悠歲月未有以深慰天下之望豈規<lb/>
逺圖者不當以近效計歟　上方開廣言路樂<lb/>
聞忠規願極陳當今之宜以副　明詔所為給<lb/>
札之意其無遜<lb/>
　　問人才國計民力邊防四事<hi>試宣繒林坰</hi>
<pb n="KR4d0306_SBCK_032-21b"/>
問恭惟　主上厲精更化于茲五年郷也邊塵<lb/>
屢驚羽檄旁午今以寧謐聞矣郷也旱蝗仍歳<lb/>
米石萬錢今以豐稔吿矣自常情觀之若足恃<lb/>
以為安而有識之士窈然深惟盖可謂小康未<lb/>
可謂長治也然則厝火積薪之防徹桑綢户之<lb/>
備正今日所宜汲汲者盍相與講明之可乎今<lb/>
天下之事不勝其衆而繫於安危之大計者四<lb/>
焉往者政在權臣用舍易位人材之衰陋固宜<lb/>
矣今公道昭明黜陟惟允而當饋太息毎有乏<lb/>
材之憂平居論議激昻奮發不為無人及寘諸<lb/>
<pb n="KR4d0306_SBCK_032-22a"/>
盤錯紛紜之㑹顧未深愜人意者平時猶爾設<lb/>
不幸有非意料之所及殆将誰任乎此人材之<lb/>
未盛不可不論也往者兵事方殷調度百出國<lb/>
計之匱竭宜矣今　朝廷無大興作尚方無大<lb/>
錫予而主計之臣動以弗給為憂楮價日削未<lb/>
知稱提之方柌牒日鬻不虞蠶食之害平時經<lb/>
費凛凛如此設有緩急其将安仰乎此國計之<lb/>
未裕不可不論也民力之困亦旣甚矣曩者掊<lb/>
克之吏布滿郡縣公私赤立固其宜也今牧守<lb/>
廉按之臣差擇維謹而元元愁歎尚若不安其<lb/>
<pb n="KR4d0306_SBCK_032-22b"/>
生其故何邪年糓僅登盖藏猶寡一有旱乾水<lb/>
溢之變欲亡捐瘠得乎然則𥙿民之政何者當<lb/>
急邉防之徹盖有日矣曩者庸人債帥迭主兵<lb/>
柄軍政墮壊亦其宜也今緫戎分閫之任非材<lb/>
不授而號令風采足以折衝禦侮者亡幾其故<lb/>
何邪聘覜交馳旣難遽恃萬一有風塵之警果<lb/>
孰為之扞蔽乎然則備邉之畫其孰當先孟子<lb/>
曰國家閒暇及是時明其政刑雖大國必畏之<lb/>
矣今中外甫寧正君臣交儆之日思患豫防之<lb/>
䇿舍斯時而弗為後將有不勝為者此　聖天<lb/>
<pb n="KR4d0306_SBCK_032-23a"/>
子所以亟聞昌言而有司所為承　詔發䇿之<lb/>
意也其極陳當令之宜以對毋有所隱<lb/>
　　問郊祀<hi>試李鳴復</hi>
問恭惟　皇上嗣服以来屢脩元祀神示嚮答<lb/>
誕揚無疆之休廼者　明詔有司将以冬至祗<lb/>
見于郊丘猗歟盛㢤丕天之大律也盖嘗考諸<lb/>
古而有疑焉舜之肆類也㮒六宗望山川徧群<lb/>
神而地示之尊獨不與祭何也記稱有虞氏楴<lb/>
黄帝而郊嚳說者以冬至圓丘之祭為楴孟春<lb/>
感帝之祀為郊夫禘者宗廟之事也謂之祀天<lb/>
<pb n="KR4d0306_SBCK_032-23b"/>
旣於禮亡所㩀而五勝相推之術昉于戰國太<lb/>
㣲感生之說出于緯書曽謂虞氏之世而有此<lb/>
乎周官宗伯以禋祀祀昊天上帝又曰兆五帝<lb/>
於四郊說者因是有六天之名夫天本無二安<lb/>
得有六王氏之論正矣然四圭有邸以𣏌天又<lb/>
以旅上帝則上帝與天殆不容無辨其果可合<lb/>
為一乎王鄭皆世大儒而持論不同如此将何<lb/>
所折衷乎繇漢迄唐郊祀之禮盖亡慮數十變<lb/>
大抵因訛踵陋不足考證惟我　國朝繼天立<lb/>
極參酌古今㫁為一代之典聖子神孫率由舊<lb/>
<pb n="KR4d0306_SBCK_032-24a"/>
章雖百世形能易也而　元豐間廷臣獻議顧<lb/>
有謂南北二郊各當親祀而以合祭為非者有<lb/>
謂人主齊精之意不專於郊見而分為廟饗為<lb/>
失者當時盖嘗采用其說止祀天于圜丘矣而<lb/>
北郊之祭廼僅從攝事何歟輟景靈諸殿之朝<lb/>
謁矣而大興　太廟之饗廼尚循舊制又何歟<lb/>
元祐中嘗議分𣏌矣而弗果行　紹聖　政和<lb/>
嘗行矣而弗克乆意者因時立制非必深泥於<lb/>
古歟或曰天人相與不離陟䧏動静之間誠意<lb/>
孚格不在區區禮文之末　皇上祗翼一心對<lb/>
<pb n="KR4d0306_SBCK_032-24b"/>
越無愧用能轉饑儉為豐登易囏虞為帖㤗天<lb/>
人相應之機信不誣矣而災異譴告猶或未免<lb/>
其故何邪間者風霆之警象緯之愆一或徹聞<lb/>
惕然戒懼不敢少忽言事之臣有以修徳弭烖<lb/>
為請者上皆俞之盖深得格王正事之指然<lb/>
求其所謂致異之端殆不可得質諸洪範五事<lb/>
之傳其亦有合歟更化以来甚重館閣之選命<lb/>
有司給筆札歲不過二三人士大夫遇不諱之<lb/>
朝當殊尢之舉必有卓偉切至之言可以椑國<lb/>
論者願考前代禮典之㳂革孰失孰得漢唐諸<lb/>
<pb n="KR4d0306_SBCK_032-25a"/>
儒及我　朝羣臣之議論孰正孰偏今日格天<lb/>
召和之本何者當急其詳著于篇以備　上之<lb/>
采擇<lb/>
　　問時政数事<hi>乙未省試經義埸</hi>
問恭惟　皇上以聦明聖知之資遵養十年甫<lb/>
親聴㫁煥陽光於隂曀震霆聲於淵黙期歲之<lb/>
間更張百度寖就條理廼者正月之吉始和奎<lb/>
畫爛然自天而下臣民章奏彚集登進開言路<lb/>
也蠲邊甿力役之䌓戢都人行户之害恤民隱<lb/>
也王邸后家分置師儒以訓以迪睦親婣也三<lb/>
<pb n="KR4d0306_SBCK_032-25b"/>
邊制閫繕脩戎備常若敵至固疆塲也嚴易卷<lb/>
假手之禁戒挾書傳義之習重儒科也又惟端<lb/>
平改元以来務革衆弊所以察吏寛民理財治<lb/>
兵者條目甚備而中外薦紳因循玩弛恬不禀<lb/>
令於是誕領詔㫖俾大臣諏訪以聞又所以作<lb/>
新群聽也至於提兵出境則有禁圖安静也喜<lb/>
怒專殺則有禁儆暴殘也上稽周室以正月垂<lb/>
治教之象下攷漢氏以立春下寛大之書皆因<lb/>
天時以新命令然未有舉天政數十條於挾日<lb/>
之間如今之盛者也或謂言路之開善矣然論<lb/>
<pb n="KR4d0306_SBCK_032-26a"/>
建多端亦皆適當文書藂委未易徧觀必命近<lb/>
臣平處復奏如漢元鳳之制而後有聽言之實<lb/>
其果然乎民瘼之恤善矣然奉行非人則徳澤<lb/>
壅而不流必擇良吏以布宣之如黄覇之在頴<lb/>
川而後有𥙿民之實其又果然乎親婣之教為<lb/>
慮逺矣然膏梁繻絝之習必欲陶之以礼義當<lb/>
如綘灌之議選士之有莭行者與居然後能成<lb/>
長君少君之美不然則四姓小侯盖嘗置斈而<lb/>
近戚驕溢之患卒見於後日然乎否也疆塲之<lb/>
固為備嚴矣然敵至而懼敵去而侮人之常情<lb/>
<pb n="KR4d0306_SBCK_032-26b"/>
必如楚克庸以来無日不討軍實而申儆之于<lb/>
勝之不可保然後能起晋人之畏否則狡焉思<lb/>
啓封疆者将得以闖吾之隙然乎否也文闈宿<lb/>
弊詎容安視然以傳注詞章之學蒐魁壘竒傑<lb/>
之材識者病之乆矣必也用楊綰賈至之議庶<lb/>
幾卿舉里選之遺意不然雖朝出一令夕申一<lb/>
禁其所得者猶是人尔其又信然欤至若察吏<lb/>
寛民而下皆方今之要務摘其元大者言之國<lb/>
計之乏若何而能饒邦弊之䡖若何而使重邉<lb/>
事既㒷我雖欲静焉能必敵之不動保固新復<lb/>
<pb n="KR4d0306_SBCK_032-27a"/>
之疆懐徠新附之衆其䇿将安出乎魏綘和戎<lb/>
之請賈生餌虜之術其䇿果可侍乎夫春者天<lb/>
之所以生也　皇上至仁如天方将對時育物<lb/>
俾天壌之間無一弗獲其所英雋之士萃在闕<lb/>
庭其思所以仰禆大政者悉意而敷陳之有司<lb/>
将㧞其尢以獻<lb/>
　　問大學君徳治效<hi>乙未南省賦塲</hi>
問恭惟　皇上以温恭濬哲之資輔之緝熈光<lb/>
明之學儒紳濟濟日奉燕間時發玉音從容訪<lb/>
問莫非聖賢之精粹道徳之淵源致知力行交<lb/>
<pb n="KR4d0306_SBCK_032-27b"/>
勉互進盖得二帝三王修徳立治之本而揆諸<lb/>
大學一書尤脗合焉故窮性命之其而不遺事<lb/>
物之粗因見聞之博而益充智識之妙則物之<lb/>
格知之至可知矣思無邪毋不敬掲之侑坐以<lb/>
代盤盂之銘凛然對越在帝左右則意之誠心<lb/>
之正又可知矣車馬服御無汰侈之私盤樂遊<lb/>
畋無縦逸之行此見於脩身者然也化行中壼<lb/>
而私謁不形教孚外里而驕恣不作此見之齊<lb/>
家者然也是宜表端而景從本固而末茂然求<lb/>
之法度則有未盡脩求之紀綱則有未盡肅吏<lb/>
<pb n="KR4d0306_SBCK_032-28a"/>
雖屢飾而㢘隅不立民雖加恤而彫瘵自如財<lb/>
耗於浮費之殷兵病於虚籍之冗則國未可以<lb/>
言治也疆狄鴟張而備禦之實多闕中原雲擾<lb/>
而恢拓之力孔艱四方萬里政疵民隱不獲徹<lb/>
聞者何可勝數則天下未可以言平也夫脩巳<lb/>
有安人之效明徳有新民之功今君徳庶幾乎<lb/>
古而治效則未及其故何邪考之在昔若漢武<lb/>
帝欲聞大道之要盖有意於窮理者而尊聞行<lb/>
知何為尚形仲舒之戒唐太宗謂謟䛕嗜慾之<lb/>
交攻盖有意於治心者而樂身縦欲何為尚煩<lb/>
<pb n="KR4d0306_SBCK_032-28b"/>
魏徴之諌豈苟知者易而允蹈者難强持於暫<lb/>
者易而安固其守者難歟文帝履節儉先朴素<lb/>
可謂能檢其身而銅山之賜乃或妄費顯宗抑<lb/>
後宫敕外戚可謂能正其家而流水㳺龍之敢<lb/>
肆尚或踰法豈由儉入奢者易而以義勝恩者<lb/>
難歟四君漢唐之盛者也由其徳有未粹故效<lb/>
亦似之然則論治於今日其本得無可思者乎<lb/>
皇上嗜學如渇聽言如流講讀論争之臣凢有<lb/>
切劘無不容奨茲又明詔有司俾取議論質直<lb/>
之上将登進于<graphic n="KR1161" url="https://raw.githubusercontent.com/kanripo/KR-Gaiji/master/images/KR1161.png" mimeType="image/png"/>而親䇿之雲章奎畫所以戒<lb/>
<pb n="KR4d0306_SBCK_032-29a"/>
勵者至惓惓也其為敷析大學本末先後之指<lb/>
與君徳之當盡者若何而加勉治效之未形者<lb/>
若何而亟圖追迹帝王之盛而盡揜漢唐之美<lb/>
必有以仰禆淵聽者有司将㧞其尤以獻<lb/>
西山先生真文忠公文集卷第三十二<lb/>
<pb n="KR4d0306_SBCK_032-29b"/>
</p>
<p>
</p>
  </div>
</body>
</text>
</TEI>
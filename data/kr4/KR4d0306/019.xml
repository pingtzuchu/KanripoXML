<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0306_SBCK_019-1a"/>
西山先生眞文忠公文集卷第十九<lb/>
　翰林詞草<lb/>
　　大禮御札赦文<lb/>
　　　郊祀大禮　御礼<lb/>
勑内外文武臣寮等朕奄宅庶邦于今七閏念<lb/>
宗社纉承之重若涉深淵雖宫庭蠖濩之㣲如<lb/>
對上帝矧當禋祀尤極嚴恭曏更中外之多虞<lb/>
益顯髙明之垂右銷旱蝗之孽浸格豊年洗戈<lb/>
甲之腥溢爲和氣既訖小康之效盍崇大報之<lb/>
儀况嘗洊饗於堂筵兹用恪修於郊類方将推<lb/>
<pb n="KR4d0306_SBCK_019-1b"/>
筴而迎日至文且奉瑄而見雲陽爲百姓以祈<lb/>
敢云專郷来諸侯之助其罔弗欽爰戒先期亶<lb/>
孚群聴朕以今年十一月二十日謁欵于南郊<lb/>
咨爾攸司各揚乃職相予肆祀毋或不恭故兹<lb/>
詔示想冝知悉<lb/>
　　　郊祀大禮赦文<lb/>
朕以眇躬嗣承先烈今寜王遺我大寳兹持守<lb/>
之甚艱而上帝監于四方實照臨之有赫居懷<lb/>
兢業罔敢荒寕自更化之惟新益厲精而加勉<lb/>
一日必謹五年于兹幸昭受於天休獲鞏安於<lb/>
<pb n="KR4d0306_SBCK_019-2a"/>
國歩昔羽檄交馳之地今惟玉帛之徃来昔粒<lb/>
食垂磬之民今有京坻之充積豈繄凉徳憂底<lb/>
小康亟詔有司稱秩元祀故嘉廌屡修於重屋<lb/>
而縟儀乆曠於崇丘兹惟其時祗率舊典奉幣<lb/>
而欵眞宇灌圭而朝太宫合祛两儀升侑二<lb/>
祖樂備圜鍾之奏詩歌成命之章象質素於陶<lb/>
匏罷周張於黼繡盖極天下之物不足報功惟<lb/>
盡内心之誠庶㡬克饗有祝史正辭之告無祠<lb/>
官祈福之私髙靈顧歆恊氣充塞飛霙六出既<lb/>
先事以應期䴡日重光復彌旬而開霽雖迄熈<lb/>
<pb n="KR4d0306_SBCK_019-2b"/>
成之禮愈勤祗栗之思緬懷　慶暦之郊禋恭<lb/>
味　仁皇之諭㫖除降祥之地而懼罙切席巳<lb/>
安之勢而念益深大㢤聖謨實為可法矧如菲<lb/>
質敢替此心屬當外内無患之餘尤軫夙夜畏<lb/>
威之戒欽念求端而從事莫如尚徳以緩刑其<lb/>
誕布於恩綸庶均霑於帝祉於戯天生民不能<lb/>
獨治故付予統理之權后非衆罔與守邦冝加<lb/>
乃困窮之惠惟内之群工庶尹若外之方國元<lb/>
侯共體好生之仁俱懷拯溺之念推徳意以逹<lb/>
于下諏疾苦以告于朝俾萬物各遂其冝㣲一<lb/>
<pb n="KR4d0306_SBCK_019-3a"/>
夫弗𬒳其澤庶膺眷佑同享丕平<lb/>
　制<lb/>
　觀文殿大學士提舉臨安府洞霄宫呉興<lb/>
　郡開國公錢象祖特授少保加食邑一千<lb/>
　户實封四百户令所司擇日備禮冊命麻<lb/>
　　制<lb/>
國家之慶莫盛於建儲人主之恩尤先於篤舊<lb/>
維朕元子誕膺典䇿之華念我宗臣嘗參師傳<lb/>
之重厥有明命告于群工具官錢象祖器度宏<lb/>
深材猷瓌碩生重侯累将之裔有先正名臣之<lb/>
<pb n="KR4d0306_SBCK_019-3b"/>
風其踐政涂非群議於兵釁驟開之日其登揆<lb/>
席翊萬機於朕躬親攬之𥘉功名赫奕以不居<lb/>
進退雍容而有𥙿粤予上嗣正位前星既主鬯<lb/>
之得人肆臨軒而錫命金石在虡恊風揚從律<lb/>
之龢搢紳盈庭景曜煥重輪之瑞緬惟黄閤㢸<lb/>
諧之老乆宣青宫調護之劳獨興嘆於滯南諒<lb/>
傾心於拱北其加茂渥以奨舊勲學士象四時<lb/>
仍延㤙之邃職孤卿位九棘陟亞保之歸班珍<lb/>
䑓更使領之嚴圭食衍邑封之寵於戯元良之<lb/>
正萬國夙嘉輔導之功二公之弼一人更籍謀<lb/>
<pb n="KR4d0306_SBCK_019-4a"/>
猷之益勿以爾身之居外而忘臣職之效忠徃<lb/>
殫乃心祗若予訓可特授<lb/>
　皇伯奉國軍莭度使開府儀同三司充萬<lb/>
　夀觀使嗣秀王師揆可特授少保加食邑<lb/>
　食實封制<lb/>
王者建儲立貳所以繋萬國之心備物陳儀所<lb/>
以垂百代之憲故齒胄行而國人化主鬯定而<lb/>
宗廟安既鉅典之崇成宜湛恩之敷錫矧惟伯<lb/>
父夙號賢王其頒制冊之公用聳廷紳之聴具<lb/>
官師揆器資宏𥙿業履端醇逮事阜陵恩隆<lb/>
<pb n="KR4d0306_SBCK_019-4b"/>
猶子之愛受知　光考誼均同氣之親而能恪<lb/>
守宫庭動循矩度賜履襲秀園之舊辨儀參宰<lb/>
路之崇徳盛而禮彌恭位髙而志愈約朕若稽<lb/>
古訓豫建元良酌有唐太極之舊規遵　至道<lb/>
朝元之故事顧瞻群彦紛鵷鷺以充庭有偉宗<lb/>
英<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>貂蟬而在列爰加命数以侈榮懷仍莭制<lb/>
於元戎峻等威於亞保以光外朝九棘之位以<lb/>
煥宗正二星之躔申衍豊租具昭殊眷於戯三<lb/>
孤之重百辟所瞻弘化弼予雖少異周王建官<lb/>
之舊制莭謹度當毋忘宣尼守貴之言於昭令<lb/>
<pb n="KR4d0306_SBCK_019-5a"/>
猷欽對嘉命可特授<lb/>
　皇叔祖昭慶軍莭度使提舉佑神觀嗣濮<lb/>
　王不儔可特授檢校少保加食邑食實封<lb/>
　制<lb/>
建儲所以尊宗廟盖圖千載之安睦族所以厚<lb/>
人倫期底萬邦之恊朕鍳觀徃訓冊命元良既<lb/>
典章文物之一新斯天地神人之咸恱厥有大<lb/>
賚冝先近親其敷渙恩用穆師聴具官不儔令<lb/>
猷淵邃雅量冲和早晞沛輔之賢矜嚴有度晚<lb/>
慕辟強之莭清静自娱以眞王紹服於濮園以<lb/>
<pb n="KR4d0306_SBCK_019-5b"/>
大将擁旄於霅水振振信厚蹈承平公姓之風<lb/>
抑抑威儀蔚昭代老成之望比正前星之位聿<lb/>
彰洊震之符毓明徳而居少陽丕隆國本鋪鴻<lb/>
藻而伸景鑠誕舉邦彛有偉竒英與陪盛禮爰<lb/>
因継體之義思廣篤親之仁絺冕篆車俾政參<lb/>
於寅亮珍䑓閒館仍自適於燕頥増衍眞畬併<lb/>
昭茂渥於戯大宗維翰朕欲致本支之強三孤<lb/>
弼予爾尚期名實之稱惟不忘居寵思危之戒<lb/>
斯無媿以徳詔爵之公光昭前聞永有終譽可<lb/>
特授<lb/>
<pb n="KR4d0306_SBCK_019-6a"/>
　　史彌逺特授正奉大夫依前起復右丞相<lb/>
　奉化郡開國公加食邑食實封制<lb/>
天下之本在元良左右得賢則萬邦正人主之<lb/>
職論一相經綸有道則百度修朕蚤建皇儲迄<lb/>
成縟典廼眷股肱之良弼夙殫羽翼之深功其<lb/>
敷渙恩以詔群辟具官史彌逺寛閎而縝栗剛<lb/>
大而粹夷有尊主庇民之誠足以衛王室有忘<lb/>
身殉國之莭可以通神明自持橐於甘泉即横<lb/>
經於資善琢磨令範斧藻大猷掃浮雲而開泰<lb/>
清再康天歩導前星而貳宸極益固邦基乃登<lb/>
<pb n="KR4d0306_SBCK_019-6b"/>
籌帷乃穆台宰進則謀謩黄閤以爕諧萬化之<lb/>
元退則陪輔青宫以講明三善之益展也宗臣<lb/>
之望凛乎先正之風屬載考於上儀當亟褒於<lb/>
中鉉義深體國固無懷寵利之心賞或忘劳何<lb/>
以示賢能之勸用晋文階之峻申陪井賦之優<lb/>
於戯日重光而月重輪既丕昭於令徳河如帶<lb/>
而山如礪方首序於元功惟君臣相得之甚艱<lb/>
而事業當圖於不朽勉攄閎韞庸副殊知可特<lb/>
授<lb/>
　　楊次山特授少保進封永陽郡王加食邑<lb/>
<pb n="KR4d0306_SBCK_019-7a"/>
　　食實封制<lb/>
朕蚤建儲闈聿修冊禮黄麾設伏眡元㑹之盛<lb/>
儀鱗簨充庭奏明安之雅樂班行悚動朝野歡<lb/>
康既閎宗祏之休冝錫后家之澤維親賢之莫<lb/>
二肆命數之兼崇揚于大廷告爾多士具官楊<lb/>
次山耆明而肅艾簡静而𥙿和早奮右庠旁貫<lb/>
九流之藴奥晚聮左戚蔚為四姓之儀刑自膺<lb/>
齊旄繡衮之華乆遂閒舘珍䑓之佚位參将相<lb/>
行無改於布韋名在族婣身弗留於輦轂得逺<lb/>
執避權之體有闔門飬重之風惟朕躬親攬於<lb/>
<pb n="KR4d0306_SBCK_019-7b"/>
政機顧后徳實多扵内助比宣離明継照之象<lb/>
尤資坤載順承之功典䇿告成邦家切慶若時<lb/>
懿屬可限彛章其登外朝位棘之尊仍䟽王社<lb/>
苴茅之貴指洞庭之野麾幟不移畫滁水之陽<lb/>
封疆特大亶為異渥夐掩前聞於戯若古訓言<lb/>
位祿匪期於驕侈維大明畏謙盈随示於益虧<lb/>
爾其守樊侯謹約之規晞竇君退遜之莭勉肩<lb/>
忠藎思保寵荣庶無後艱水有終譽可特授少<lb/>
保進封永陽郡王依前岳陽軍莭度使充萬夀<lb/>
觀使加食邑七百户食實封三百户仍令所司<lb/>
<pb n="KR4d0306_SBCK_019-8a"/>
擇日備禮冊命主者施行<lb/>
　　　奏劄子<lb/>
臣恭覩　陛下以東宫冊禮告成明詔䟽恩戚<lb/>
里之賢寵數優隆加以王爵稽諸典故所未前<lb/>
聞然其老成静重公論素所推予身爲外屬而<lb/>
避逺權势不居京師治家教子風聲凛然誠近<lb/>
丗戚畹之所未有意其賢徳夙簡聖心故因鉅<lb/>
典之誠特示寵擢臣承命草制亦能推明　陛<lb/>
下所爲褒表之意播告中外矣然臣伏觀古今<lb/>
載籍之傳莫不以㤙寵太盛爲外家之深戒漢<lb/>
<pb n="KR4d0306_SBCK_019-8b"/>
丗賢戚無出樊宏隂興右者宏之言曰富貴盈<lb/>
溢未有能終天道悪滿好謙前代貴戚皆明戒<lb/>
也興亦有云外戚家苦不知謙退富貴有極人<lb/>
當知止夸奢益為觀聴所譏惟二人者其所操<lb/>
持若是故其子孫昌熾丗有令聞為史冊之光<lb/>
臣愚竊謂二人之言盖　陛下所當知而戚里<lb/>
所當鍳也夫倚伏無常古今所畏崇猶塵積賛<lb/>
若駭機不可不深圖不可不豫慮伏惟　陛下<lb/>
清燕之間省觀樊隂之所由得追跡梁竇之所<lb/>
由失常思所以安全外族俾蒙謙靖之福而不<lb/>
<pb n="KR4d0306_SBCK_019-9a"/>
蹈滿盈之咎斯誠宗廟社稷無疆之休<hi>臣</hi>以非<lb/>
材承乏詞禁官雖甚卑其職則有唐供奉之舊<lb/>
故敢因事陳愚妄希李絳白居易之萬一惟<lb/>
陛下裁赦<hi>臣</hi>不勝大幸謹具劄子陳奏以聞伏<lb/>
乞　睿照<lb/>
　　　史彌逺特授光禄大夫右丞相兼樞宻<lb/>
　　　使兼太子少師加食邑食實封制<lb/>
門下朕夙興眡朝夕惕念治㰖萬機而兢業若<lb/>
渉春氷倚一相以經綸用作霖雨頃以安危之<lb/>
寄起于艱疚之中素冠欒欒既畢禮經之制赤<lb/>
<pb n="KR4d0306_SBCK_019-9b"/>
舄几几庸新宰路之瞻播告大廷咸聴朕命具<lb/>
官史彌逺清明而荘重宏毅而粹温勱相我家<lb/>
丗侈旂常之載端誠於國心逾金石之堅當群<lb/>
枉之横流仗孤忠而首奮不為禍福之慮獨敶<lb/>
社稷之言掃祅茀於太㣲乾端澄肅正少陽於<lb/>
貳極震器尊安陳平之智有餘蕭相之功第一<lb/>
方圖夾輔遽服私憂蔽自予衷式從權制而能<lb/>
以勤勞熈帝載以寛靖鎭物情有推賢引類之<lb/>
風有折衝銷萌之畧雖閔騫至孝𣣔畢三年之<lb/>
哀而元齡善謀豈容一日之去矧更吉制冝舉<lb/>
<pb n="KR4d0306_SBCK_019-10a"/>
徽章論道巖廊兼揔樞機之要從㳺儲禁允資<lb/>
模範之良以并賦則加多以文階則加峻維國<lb/>
舊典匪予汝私於戯天難諶斯詎敢忘惟㡬惟<lb/>
康之戒民亦勞止盍共圖既庶既富之功朕方<lb/>
愛日以有爲爾尚輔予之不逮四事未施則周<lb/>
公坐而待且一夫弗獲則伊尹視如内溝勉行<lb/>
所知無媿前哲<lb/>
　夏震特授武信軍莭度使殿前都指揮使<lb/>
　進封加食邑食實封制<lb/>
門下太㣲南宫上将拱端門之位羽林北落衆<lb/>
<pb n="KR4d0306_SBCK_019-10b"/>
星聮壘壁之光朕仰觀乾象之文近飭師兵之<lb/>
衛惟子圻父扞我皇家其頒賛書以竦群聴武<lb/>
康軍承宣使殿前副都指揮使舞陽縣開國男<lb/>
食邑三百户食實封一百户夏震性資樸童風<lb/>
槩沈雄早振迹於顔行晚䇿勲於盟府蓻戈衛<lb/>
社闞如貔虎之威仗鉞奮忠迅若鷹鸇之擊心<lb/>
惟享上誼不辭難遂亜中權遂司留務扈徼道<lb/>
千廬之邃肅穆無聲領屯營萬騎之嚴訓齊有<lb/>
紀疇其多績錫以褒章建蜀道之戎麾正巖除<lb/>
之使領豈云假寵于以勸忠於戯若時将帥之<lb/>
<pb n="KR4d0306_SBCK_019-11a"/>
臣盖無越六旄之貴維我　祖宗之丗率以旌<lb/>
百戦之多爾其思㤙遇之難醻惜功名之易老<lb/>
惟㢘可以飽士惟公可以服人徃其欽哉勿替<lb/>
朕訓可特授武信軍莭度使進封舞陽縣開國<lb/>
伯加食邑五百户食實封二百户主者施行<lb/>
　夏震除太尉依前武信軍莭度使致仕進<lb/>
　　封武陽郡開國侯加食邑食實封制<lb/>
門下授齋壇之鉞方渙號之誕敡挂神武之冠<lb/>
忽需章之亟上若時虓将厥有駿功兹析觧於<lb/>
殿巖肆進豋於尉府敷我明命告于治朝武信<lb/>
<pb n="KR4d0306_SBCK_019-11b"/>
軍莭度使殿前都指揮使舞陽縣開國伯食邑<lb/>
八百户食實封三百户夏震少以勇聞晚由忠<lb/>
顯頃屬攬權之始與聞去悪之謀以號令一衆<lb/>
心若周勃入北軍之日以感慨圖王事若多祚<lb/>
領羽林之時繇列校而秉中權自㢘車而陞留<lb/>
務乆緫凝嚴之護甫顓莭制之雄而受寵若驚<lb/>
以疾来諗念将冀吕蒙之愈莫如聴李靖之㱕<lb/>
庶休精神以便藥石佩秦官之印綬式獎爾劳<lb/>
建漢将之鼓旗俾仍其舊胙之侯爵豊厥圭畬<lb/>
於戯垂車而傳子孫雖巳從於閒適闔門而飬<lb/>
<pb n="KR4d0306_SBCK_019-12a"/>
威重猶可備於諮謀尚勉衛生毋忘報國可除<lb/>
太尉依前武信軍莭度使致仕進封舞陽郡開<lb/>
國侯加食邑五百戸食實封二百户主者施行<lb/>
　皇伯師垂特授少保依前定江軍莭度使<lb/>
　致仕天水郡開國公加食邑食實封令所<lb/>
　　司擇日備禮冊命制<lb/>
門下朕倚重天攴參扶國棟言念　阜陵之近<lb/>
屬存者㡬人有嘉秀邸之象賢蔚其未老方頼<lb/>
維城之助遽騰謝事之章告于大廷敷我明命<lb/>
具官師垂器資閑𥙿徳宇靚深慿宗廟之休光<lb/>
<pb n="KR4d0306_SBCK_019-12b"/>
襲父師之餘訓建旄開府冨貴無矜奓之心鳴<lb/>
玉㑹朝進止有安詳之度比典司於屬籍旋燕<lb/>
佚於祠庭載渇儀刑毎厪朝夕龍旂<graphic n="KR1249" url="https://raw.githubusercontent.com/kanripo/KR-Gaiji/master/images/KR1249.png" mimeType="image/png"/>韣尚庶<lb/>
㡬伯父之来乘馬路車其敢忘君子之錫云胡<lb/>
抗牘凾請挂冠所期爾夀而爾昌詎意斯人而<lb/>
斯疾重違其志姑遂厥私宜陞亞保之班併衍<lb/>
多田之賦於戯若時同姓實衛我家雖公族枝<lb/>
葉之<graphic n="KR1171" url="https://raw.githubusercontent.com/kanripo/KR-Gaiji/master/images/KR1171.png" mimeType="image/png"/>蕃有光前古而老成典刑之日逺良惻<lb/>
朕心尚體眷懷勉綏福履可<lb/>
　　呉瓌特授少師致仕加食邑食實封制<lb/>
<pb n="KR4d0306_SBCK_019-13a"/>
門下朕聞仁莫大於篤親義莫先於貴齒惟有<lb/>
周任姒之徳終古難忘顧中興隂馬之家舊人<lb/>
無㡬獨餘一老乆列三孤遽謝事以言㱕為披<lb/>
章而太息敷時顯冊告爾庶工具官呉瓌逮事<lb/>
髙皇馮休　憲聖以位則絶九卿之席以屬則<lb/>
先四姓之侯而能敬恭自持終始弗懈退遜如<lb/>
廣國未嘗以貴而驕人畏謹若樊宏但𣣔守謙<lb/>
而全巳維　大皇之盛烈有大造于我家慈惠<lb/>
宅心端母儀於四丗從容定䇿賛内擅於　三<lb/>
朝追懷保佑之功莫伸覆載之報幸爾身之未<lb/>
<pb n="KR4d0306_SBCK_019-13b"/>
耄猶朕志之少寛廼以疾聞難於詔奪其䟽茂<lb/>
渥俾亞維師元戎秉鉞之雄上公賜履之重悉<lb/>
仍舊服申錫新畬於戯老成國之蓍龜懿戚予<lb/>
之肺腑今其徃矣寧不衋然尚保垂車之榮未<lb/>
忘授几之寵可特授少師依前招化軍莭度使<lb/>
華國公致仕加食邑士百户食實封三百户令<lb/>
所司擇日備禮冊命主者施行<lb/>
　史丞相囬授加㤙進封永國公加食邑食<lb/>
　實封制<lb/>
門下三代之教太子必惟端士之求五等以命<lb/>
<pb n="KR4d0306_SBCK_019-14a"/>
諸侯無越上公之重睠予鼎輔乆翊震宫若時<lb/>
祖宗謨訓之書尤頼朝夕講論之力既聿新於<lb/>
令徳冝優答於元功胙土分封揚庭亶衆具官<lb/>
史彌逺直方以大明哲而忠昔保衡作我先王<lb/>
丕昭永丗之烈而伊陟格于上帝克篤前人之<lb/>
休自入侍於甘泉即従㳺於資善収威柄而尊<lb/>
王室宻賛至謀建儲貳以重宗祧獨陳大議暨<lb/>
秉鈞樞之任益殫羽翼之誠謂将開迪於英猷<lb/>
莫若參稽於成憲繇　藝祖而至　眞廟源流<lb/>
一道之相承自治體以及邊防渾噩百篇之具<lb/>
<pb n="KR4d0306_SBCK_019-14b"/>
在肆因誦說時寓箴規俾元良有得于中猶列<lb/>
聖實臨其上屬周厥帙爰奨爾劳廼屡形考父<lb/>
之恭期必遂范宣之遜勉貤階品僅衍賦輿踵<lb/>
先正賜履之邦示奕葉傳龜之寵若太公於齊<lb/>
姬公於魯有周以表殊勲而吕氏之申韓氏之<lb/>
儀我宋以爲盛事載攽新渥増煥舊聞於戯<lb/>
父子豋庸既萃一門之羙君臣相敕當圖千嵗<lb/>
之安朕方惟保國之孔艱卿亦念承家之匪易<lb/>
尚懋播菑之業永堅帶礪之盟<lb/>
　　希懌特授昭信軍莭度使開府儀同三司<lb/>
<pb n="KR4d0306_SBCK_019-15a"/>
　進封制<lb/>
朕遵　列聖之撫厚同姓之禮雖雍容朝謁未<lb/>
嘗貴以事功而焜耀寵名或兼榮扵将相矧予<lb/>
灋從時乃宗英其分陜有召公之風其治魯有<lb/>
伯禽之政遽兹告老寧不疚懷明敡賛書丕聳<lb/>
群聴具官趙希懌出　藝祖神明之胄擢　阜<lb/>
陵俊造之科行若不勝其衣而有任重之器言<lb/>
若弗出諸口而優經丗之材以璿源屬籍之親<lb/>
守圭竇臞儒之行自綰楚東之印迨持江右之<lb/>
麾悃愊無華慕漢京之循吏清静自定師盖公<lb/>
<pb n="KR4d0306_SBCK_019-15b"/>
之至言比奏最扵全呉俾偃藩於姑孰庶㡬坐<lb/>
嘯之樂可忘卧理之勞廼貢誠忱願從閒燕進<lb/>
班奎殿賦禄珍䑓曽詔墨之未乾已囊封之狎<lb/>
至覧觀太息訓諭莫囬所期爾夀而爾臧詎意<lb/>
斯人而斯疾其膺元戎十乘之拜併眡上公九<lb/>
命之儀以賁莬裘之㱕以昭麟趾之寵於戯維<lb/>
今人才難得之日有若公族間出之賢非獨塡<lb/>
撫侯邦頼翰垣之重抑亦夾輔王室倚枝幹之<lb/>
彊顧中道以退休拊予衷而増慨尚其冲嗇對<lb/>
此褒庸可特授昭信軍莭度使開府儀同三司<lb/>
<pb n="KR4d0306_SBCK_019-16a"/>
致仕進封天水郡開國侯<lb/>
　建武軍莭度使充鄂州駐劄　御前諸軍<lb/>
　都統制王喜加食邑食實封制<lb/>
門下朕躬展南郊之盛禮睠懷西土之功臣雖<lb/>
軍國異容莫與執籩之列而戎祀太事盍均授<lb/>
脤之㤙渙是明綸孚于衆聴具官王喜性資栗<lb/>
銳風槩沈雄窺玉帳之竒蚤研窮於機略扼銅<lb/>
梁之阻晚震憺於威名誠存金石之堅功耀旂<lb/>
常之載乆揔戎於順政旋易戍扵武昌紀律精<lb/>
明足以厲三軍之氣笑譚慗暇居然折千里之<lb/>
<pb n="KR4d0306_SBCK_019-16b"/>
衝屬予拜况於中壇念汝宣劳扵外閫用荒采<lb/>
邑俾洽神釐於戯朕敬於事天爾當視以爲尊<lb/>
君之法朕仁於惠下爾當推以爲撫士之方益<lb/>
懋勲庸永綏福禄可<lb/>
　随龍保成軍節度使提舉萬夀觀譙令雍<lb/>
　　加食邑食實封制<lb/>
門下朕諏曲臺之文展圜丘之祀敢言菲徳足<lb/>
<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>皇皇后帝之歆獲迄曠儀實頼肅肅辟公之<lb/>
相廼睠龍潜之舊厥有駿奔之劳其敷詔㤙以<lb/>
洽邦慶具官譙令雍温恭而有恪博譽而好修<lb/>
<pb n="KR4d0306_SBCK_019-17a"/>
自我　先皇俾從㳺扵朱邸迨予𥘉載乆司謁<lb/>
於彤闈當眷知未愸之時抗㢘靖無求之莭齋<lb/>
壇煥寵恍閱周星祠館清心澹如一日視執權<lb/>
若将凂巳處富貴不以驕人屬祗薦於明禋俾<lb/>
肅陪扵嚴衛念西鄰之禴祭受福既多豈南陽<lb/>
之故人䟽封可後其因舊履更啓新畬以廣欽<lb/>
柴之釐以旌伐木之助扵戯賜爵扵廟王者之<lb/>
至公事君如天人臣之明誼徃堅素履式對鴻<lb/>
休<lb/>
　皇叔師禹除檢校少傳制<lb/>
<pb n="KR4d0306_SBCK_019-17b"/>
門下朕蒐飭禮樂爕和神人惟國家更化以来<lb/>
未皇大報頼天地降祥之應婁獲豊年三垂晏<lb/>
清七政明潤廼御齋輅廼升嘉壇侍祠數百人<lb/>
咸肅雍於漢畤同姓五十國疇表倡於周盟有<lb/>
偉耆英實參薦獻其朌賛冊以告昕廷具官師<lb/>
禹志行㓗修性資凝粹黄流玉瓉挹之而有芬<lb/>
馨清廟朱絃澹然而諧侓吕屏驕倨貴㳺之習<lb/>
迪忠純厚徳之風自擁騂旄乆安珍館雖䟽北<lb/>
闕之朝謁毎問東平之起居比躬太祏之祠厯<lb/>
祼　孝宗之室緬懷遺烈等覆載之難窮環顧<lb/>
<pb n="KR4d0306_SBCK_019-18a"/>
近親慨老成之無㡬矧予毖祀嘉乃同寅其進<lb/>
眡於孤卿併増陪於采邑上以體　皇祖篤宗<lb/>
攴之念下以伸冲人尊叔父之心於戯受福而<lb/>
不敢康王者所以承丕命居寵而弗自溢人臣<lb/>
所以永令名朕方堅畏威時保之誠卿其懋作<lb/>
徳日休之戒尚惟哲艾毋竢訓言可特授檢校<lb/>
少傳依前皇叔保康軍莭度使提舉佑神觀充<lb/>
秀安僖王園令兼秀王位檢察尊長天水郡開<lb/>
國公加食邑五百户食實封二百户主者施行<lb/>
　呉琰除檢校少保制<lb/>
<pb n="KR4d0306_SBCK_019-18b"/>
門下朕諏曲臺之儀肆圜丘之祀鳴鑾夙駕喜<lb/>
景氣之曣㬈奠璧宵昇仰月星之明概靈娭来<lb/>
格熈事備成惟泰元尊既授漠皇之䇿賜伯舅<lb/>
胙宜均周室之恩其頒賛書以穆師聴具官呉<lb/>
琰馮休四姓際遇三朝逺势避權蚤踐樊隂之<lb/>
躅頥神飬素晚師黄老之言飭躬期嫓於前修<lb/>
教子蔚為於時用比展宗祊之謁永懷　祖后<lb/>
之慈瞻長信之宮尚存遺範訪渭陽之里今鮮<lb/>
近親克有典刑維時耆艾屬蕆祠於八陛頼留<lb/>
衛於九重載嘉忠勤冝厚寵秩參華孤棘之貴<lb/>
<pb n="KR4d0306_SBCK_019-19a"/>
衍食轅疇之豊匪徇予私盖均帝祉於戯歌成<lb/>
命之頌朕方勤夙夜以緝熈誦外戚之箴爾尚<lb/>
鍳古今之成敗惟上下共繇斯誼則邦家永孚<lb/>
于休諒惟老成毋竢訓告可特授檢校少保依<lb/>
前保信軍莭度使提舉佑神觀廣陵郡開國公<lb/>
加食邑五百户食實封二百户主者施行<lb/>
　皇伯師揆少傳奉國軍莭度使充萬夀觀<lb/>
　使嗣秀王食邑五千九百户食實封二千<lb/>
　　一百户特授少師依前奉國軍莭度使充<lb/>
　　萬夀觀使嗣秀王加食邑食實封仍令擇<lb/>
<pb n="KR4d0306_SBCK_019-19b"/>
　　日俻禮冊命制<lb/>
門下朕倚重天枝參扶國棟念昔　仁祖獨優<lb/>
荆邸之賢若時　泰陵尤厚益王之禮盖明徳<lb/>
莫如睦族而貴老為其近親廼睠耆英冝加異<lb/>
數其敷典冊以諗臣工具官師揆挺信厚之姿<lb/>
藴醇明之度風流紹其丗羙標望冠于宗盟爵<lb/>
為眞王位列孤傳年髙七袠徳歯皆謂逹尊身<lb/>
厯三朝恩禮莫之與比緬懷憲靖夙著忠純惟<lb/>
功在於我家故慶流扵後嗣顧髙陽之八子今<lb/>
僅㡬人在建𥘉之四王最爲稱首念典刑之足<lb/>
<pb n="KR4d0306_SBCK_019-20a"/>
尚豈命秩之可稽進貳師垣陪輸采邑於戯錫<lb/>
爾多福匪顓示扵私㤙屏余一人政有資扵遺<lb/>
老尚綏眉夀式對龍光可<lb/>
詔<lb/>
　淮東湖南江西三路盗賊作過除賊首合<lb/>
　　行収捕其餘脅從等人並從原貸許以自<lb/>
　新各令復業仍仰州縣多方賑䘏詔<lb/>
勑門下朕以眇身君臨方夏明有未燭徳有未<lb/>
孚頃縁誤國之臣妄動開邊之釁科役煩重人<lb/>
不聊生旱蝗頻仍吏弗加䘏使吾赤子多轉徙<lb/>
<pb n="KR4d0306_SBCK_019-20b"/>
以無依而彼姦民因誘怵而為暴靖言致冦敢<lb/>
昧責躬近而承楚两郡之間逺則江湖數邑之<lb/>
地生齒或遭其蹂躪屋廬或至於燬焚惕若興<lb/>
懷為之旰食今禁旅揚威而並進郷豪戮力以<lb/>
争先震疊無前蕩平有日言念脅従之衆豈皆<lb/>
好亂之氓弄潢池之兵諒非爾志烈崑岡之火<lb/>
亦豈予心與其假息以偷生孰若轉禍而為福<lb/>
在昔　乾道　淳熈之際有若李金陳峒之徒<lb/>
雖暫結於蜂屯卒莫逃扵鯨戮自有宇宙至于<lb/>
今日未聞盗賊得以全軀想惟爾衆之習知豈<lb/>
<pb n="KR4d0306_SBCK_019-21a"/>
待朕言而後諭今則宏開禁網誔布寛盡推予<lb/>
不殺之仁畀爾更生之路倘復舊業即為良民<lb/>
乗兵弩持鉤鉏苟知舍逆而效順問田疇卜居<lb/>
宅當俾去危而即安尚惟郡縣字人之官共宣<lb/>
朝廷惠下之澤亟除民瘼庸副朕心其楚州衡<lb/>
郴吉州南安軍等處盗賊作過除賊首合行収<lb/>
捕外其餘脅從等人如能觧散歸投並從原貸<lb/>
各令復業許以自新仍仰州縣多方賑䘏故兹<lb/>
詔示想宜知悉<lb/>
　科舉詔<lb/>
<pb n="KR4d0306_SBCK_019-21b"/>
勑門下朕惟我　祖宗張設科目以網羅天下<lb/>
之彦龎臣碩輔多此涂出庶㡬乎三代選舉之<lb/>
意朕以凉菲獲承丕緒所與共天位治天軄者<lb/>
非一時賢士大夫乎故自踐阼以来凡數下賓<lb/>
興之詔恩得英傑恊圖康功而前者枋臣崇飾<lb/>
私意淵源醇正之學斥之為偽忠亮鯁切之言<lb/>
嫉之若仇繇是士氣欝而弗伸文體浸以不古<lb/>
肆朕更化之後息邪說以詎詖行闢正路而徠<lb/>
忠規四海之士聞風興起既有日矣今兹大比<lb/>
爾多士其各抒所韞試于有司賢書来上朕将<lb/>
<pb n="KR4d0306_SBCK_019-22a"/>
親䇿于廷以備器使詩不云乎鳶飛戾天魚躍<lb/>
于淵豈弟君子遐不作人朕之激昂士類盖與<lb/>
周之先王同出一揆爾多士其可不勉自澡濯<lb/>
以副招徠之意乎故兹詔示想宜知悉<hi>自而前者至徕</hi>
<hi>忠規六十四字為參政婁機貼去重改今但存初本</hi>
　答詔<lb/>
　　賜太中大夫權户部尚書兼詳定勑令官<lb/>
　　沈詵辭免除户部尚書兼職依舊日下供<lb/>
　　軄㤙命不允詔<lb/>
勑具悉古者以大道生財以儒術富國故大司<lb/>
<pb n="KR4d0306_SBCK_019-22b"/>
徒教職也而貢賦屬焉意深逺矣維今急務邦<lb/>
用最先然知取而不知予舎道而一於權則人<lb/>
無自存君孰與足故朕於地官之事非儒者不<lb/>
以付之卿學問深慱為時聞人乆踐計省蔚有<lb/>
成績肆予酌之師言命卿為眞常伯豈直以是<lb/>
為卿寵㢤損上益下之宜理財正辭之義卿盖<lb/>
講之熟矣其益推行所學使君民兼𥙿以庶㡬<lb/>
盍徹之意此朕所望於卿者顧何以辭為所辭<lb/>
冝不允<lb/>
<pb n="KR4d0306_SBCK_019-23a"/>
　　　賜朝議大夫試尚書禮部侍郎兼太子<lb/>
　　　右庶子兼同修國史兼實錄院同修撰<lb/>
　　　汪逵辭免除吏部侍郎恩命不允詔<lb/>
敕具悉維乃先正以直道讜言侍從我　烈祖<lb/>
著在國史號為名臣顧朕不及見之矣風流未<lb/>
逺有子而賢學問淵源克守家法剛毅之氣擯<lb/>
抑不衰肆予更化之𥘉命趣造朝之駕資其直<lb/>
清故使興朕禮倚其道誼故使輔吾兒然猶慊<lb/>
焉慮進用之未亟也若時文部繄爾世官其以<lb/>
家庭講貫之規施諸人物銓衡之際顧誠餘事<lb/>
<pb n="KR4d0306_SBCK_019-23b"/>
焉用多辤所辭宜不允<lb/>
　　　賜朝散天夫試尚書兵部侍郎兼同修<lb/>
　　　國史兼實録院同修撰兼太子左庶子<lb/>
　　　戴溪辭免除太子詹事日下供職恩命<lb/>
　　　不允詔<lb/>
敕具悉朕深惟萬世之本莫重元良博選一時<lb/>
之英俾司輔導若時詹省實亞賔筵必擇其人<lb/>
欲使聞仁義道徳之要必顓其職庶幾陪居處<lb/>
出入之親以卿夙號鴻儒首參鶴禁綿歴歳時<lb/>
之乆養成徳性之尊與其賛貳司戎尚有簿書<lb/>
<pb n="KR4d0306_SBCK_019-24a"/>
之責孰若優繇端尹日惟經訓之陳用正厥名<lb/>
豈䡖所付當勉承朕志慨慕前修母徒守扵一<lb/>
謙庶益禆扵三善所辭宜不允<lb/>
　　　賜太中大夫權工部尚書何異乞守本<lb/>
　　　官致仕不允詔<lb/>
敕具悉知止遺荣為臣之髙致貪賢敬老有國<lb/>
之令猷蔚以舊人儀于法從年雖耋艾居然視<lb/>
聽之未衰職在論思非以筋力而為禮盖有三<lb/>
逹尊之望𥘉無二宜去之譏况莫崇乎八座之<lb/>
班而至簡者百工之事縦令自佚何以過兹與<lb/>
<pb n="KR4d0306_SBCK_019-24b"/>
其慷慨懐歸以行義教于郷里孰若優緜在列<lb/>
使名聲重扵朝廷勉安厥官毋咈予意所請宜<lb/>
不允<lb/>
　　賜武康軍承宣使殿前副都指揮使夏震<lb/>
　　乞宫觀差遣不允詔<lb/>
敕具悉朕以卿有衛社之忠整戎之畧擢從環<lb/>
列寄以腹心晋務之秩亞于莭旄巖陛之權冠<lb/>
于宿衛待遇之意可謂超軼故常矣卿将何以<lb/>
報朕㢤惟㳟勤弗懈足以扞王家惟恩威並行<lb/>
足以齊師律則卿不慚扵居寵朕無愧扵知人<lb/>
<pb n="KR4d0306_SBCK_019-25a"/>
若夫慮忤物之招尤思引年而就佚此人臣包<lb/>
全之計非古名將所以自期者勉承眷倚母復<lb/>
有云所請宜不允<lb/>
　　賜正議大夫守兵部尚書兼知臨安府趙<lb/>
　　師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>乞卑祠禄不允詔<lb/>
敕具悉卿以膚敏之材通明之畧三踐常伯四<lb/>
尹神臯維今同姓之英際遇寵榮未有出卿右<lb/>
者也固當視國如家視民如身履盤錯而弗辭<lb/>
當怨誹而不懾使邦幣無壅民食告充困窮有<lb/>
瘳愁歎寖息庶幾下足以塞都人之望上足以<lb/>
<pb n="KR4d0306_SBCK_019-25b"/>
寛當宁之憂朕之用卿意實在此若乃規畫僅<lb/>
施而靡竟精神尚壮而懐歸政當㳺刄方新之<lb/>
𥘉遽謂疆弩垂䀆之末扵義未㥦難扵勉從所<lb/>
請宜不允<hi>奏劄云以大耗之精神當益難之士任云云强弩之勢既盡雖穿縞有所</hi>
<hi>不能駕馬之力巳疲惟聞征則以為喜</hi>
　　賜中大夫知樞宻院事兼叁知政事兼大<lb/>
　　子賔客雷孝友乞卑祠禄不允詔<lb/>
敕具悉朕惟古之大臣身任天下之重一夫不<lb/>
𬒳其澤若巳納之溝中未聞以獨善為髙䡖去<lb/>
<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>為潔也卿與聞機政三載于今孳孳服勤夙<lb/>
<pb n="KR4d0306_SBCK_019-26a"/>
夜匪懈朕躬之所眷倚朝野之所觀瞻何嫌何<lb/>
疑廼求釋位書曰若㳺大川予往暨汝奭其濟<lb/>
今中外多故民物未康貨幣之源尚堙甲兵之<lb/>
問日至朕方喟然當食弗御兹豈大臣求去時<lb/>
虖其思同寅恊恭助朕所以憂此者以疾来諗<lb/>
所未欲聞所請宜不允<lb/>
　　賜中大夫知樞宻院事兼參知政事兼太<lb/>
　　子賔客雷孝友再上奏乞許從罷免俾奉<lb/>
　　外祠不允不得再有陳請詔<lb/>
敕具悉人主之用人非獨以榮其身大臣之事<lb/>
<pb n="KR4d0306_SBCK_019-26b"/>
君亦将以行其志朕所為置卿扵鼎鉉之貳屬<lb/>
卿以樞機之繁豈徒以髙爵厚禄示眷寵之彩<lb/>
盖望其碩畫嘉謀禆經濟之用儻昧仰成之託<lb/>
䡖懐勇退之髙人其謂何朕復奚頼冝忍君臣<lb/>
同體之誼毋徇明哲保身之圖期素學之盡施<lb/>
雖告歸其未晩所請宜不允不得再有陳請<lb/>
　　賜正議大夫守刑部尚書兼修國史實録<lb/>
　　院修撰兼太子詹事兼吏部尚書曽㬇辭<lb/>
　　免除吏部尚書恩命不允詔<lb/>
敕具悉朕惟有周冢宰之職三公兼之所以統<lb/>
<pb n="KR4d0306_SBCK_019-27a"/>
百官均四海非它卿比也若稽古　神祖俶定<lb/>
官制為一王灋天官常伯位叙尤髙迄于　元<lb/>
祐非執政舊臣不在兹選朕更新萬化于今三<lb/>
年真拜是官四人而巳顧不重㢤卿方嚴簡重<lb/>
有先正之風忠亮篤實為邇臣之表間以大司<lb/>
冦兼筦銓衡鍳裁之公逹于朕聽予維寵嘉之<lb/>
即命為眞非卿誰可覧觀来奏殊異所聞謂方<lb/>
靳去之堅懼有圖遷之誚夫引疾以匄閑卿志<lb/>
也登賢以自近朕心也卿欲必行其志獨不當<lb/>
體朕惓惓之心乎亟其祗欽毋遏朕命所辭宜<lb/>
<pb n="KR4d0306_SBCK_019-27b"/>
不允<lb/>
　　賜新除資政殿學士中大夫知興元府充<lb/>
　　利州路安撫使四川制置大使安丙再上<lb/>
　　奏劄子辭免資政殿大學士知興元府四<lb/>
　　川制置大使不允詔<lb/>
敕具悉朕以卿有捐軀徇國之忠有戡難靖民<lb/>
之畧誠莭昭著勲庸赫然乆欲遄山甫之歸重<lb/>
咈借冦君之願故易宣威而開制閫仍秘殿而<lb/>
加大名所以聳逺人之瞻重全蜀之體也夫功<lb/>
崇則睠厚勞大則報豐此有囯常典而卿辭之<lb/>
<pb n="KR4d0306_SBCK_019-28a"/>
至再何邪勉循巳定之規懋建無窮之利使邦<lb/>
人懐葛亮之愛而夷俗畏徳𥙿之威豈不韙㢤<lb/>
所辭宜不允<lb/>
　　賜楊州觀察使如婺州軍州事兼管内勸<lb/>
　　農使善下乞依舊在亰宮觀免奉朝請任<lb/>
　　便居住不允詔<lb/>
敕具悉朕惟治親治民之道一而巳矣卿往司<lb/>
屬籍既能使國之子弟知孝悌忠信之羙今守<lb/>
藩輔獨不能使郡之衆庶興禮義㢘遜之風虖<lb/>
民茍相安卧治可也遽求閒退非朕所期所請<lb/>
<pb n="KR4d0306_SBCK_019-28b"/>
宜不允<lb/>
　　賜寳謨閣學士正議大夫知紹興府黄由<lb/>
　　辭免除刑部尚書兼直學士院日下前来<lb/>
　　供職恩命不允詔<lb/>
敕具悉故舊弗遺所以厚風俗老成並用所以<lb/>
重朝廷卿早冠倫魁有洋洋仲舒之對曩事潜<lb/>
邸有誾誾史魚之風盖　孝宗所擢以遺後人<lb/>
而　光考所知以傅台徳越在外服既多歴年<lb/>
問奉府之故僚靡忘注想奉㑹稽之計最式佇<lb/>
来歸還登文陛之班兼峻玉堂之直惟心乎仁<lb/>
<pb n="KR4d0306_SBCK_019-29a"/>
恕必能迪朕徳之好生惟老扵詞章必能代予<lb/>
言而作命亟承茂渥来告嘉猷所辭宜不允故<lb/>
兹詔示想宜知悉<lb/>
　　賜正議大夫參知政事兼太子賔客樓鑰<lb/>
　　乞仍舊致仕歸伏田里不允詔<lb/>
敕具悉朕觀啇周之書其圖任必曰舊人御事<lb/>
必曰耆夀下至秦穆悔過自誓亦知謀于黄髮<lb/>
則罔所愆老成之士為國重䡖其巳乆矣盖閱<lb/>
歴多則舉措審見聞愽則䇿慮精徳望孚則人<lb/>
心服朕虚懐前席以致諸老意實在此卿醇深<lb/>
<pb n="KR4d0306_SBCK_019-29b"/>
之學髙視當世剛毅之節自期古人而制行適<lb/>
扵安和持心本扵忠厚多士之望歙然宗之髙<lb/>
卧十年肯為朕起海内屬目欲觀所為方資帷<lb/>
幄之籌遽動丘園之興豈朕尊禮耆哲有未至<lb/>
欤不然何去之果也夫七十之致仕雖著于經<lb/>
二三大臣難拘此制卿昔代言甞以是卻臣鄰<lb/>
之請矣豈今日遂忘斯誼乎而况以志御氣則<lb/>
何戒得之嫌以道應物則奚下能之懼勉行所<lb/>
學永底厥成所請冝不允<lb/>
　　賜正議大夫參知政事兼太子賔客樓鑰<lb/>
<pb n="KR4d0306_SBCK_019-30a"/>
　　再上奏劄子乞放歸田里再挂衣冠不允<lb/>
　　不得再有陳請詔<lb/>
敕具悉朕惟老成之重中外所宗声色不形觀<lb/>
聽自服卿學醇行勁天下謂之正人心平氣和<lb/>
時論稱其長者屬予更化之日起爾謝事之餘<lb/>
出入三年踐更二府雖彌縫輔賛𥘉無可見之<lb/>
功而緝熈調娯自有不窮之益况昔者三賢之<lb/>
偕召而今焉一老之僅存殆上天晋以輔予俾<lb/>
斯世臻于極治倚毗方切去就豈䡖獨靈光巋<lb/>
然庶㡬為魯國之鎮從赤松㳺耳難遽遂晋侯<lb/>
<pb n="KR4d0306_SBCK_019-30b"/>
之心宜体至懐勿厪婁請所請宜不允不得再<lb/>
有陳請<hi>元奏云雖號参知了無禆補弥縫輔賛何所建明拜跪歩趨率皆强勉十目所</hi>
<hi>視一心靡寜矧同召之三人今惟存扵隻影靦顔在列歸夣無形</hi>
　　賜保康軍承宣使左驍衛上将軍鎮江府<lb/>
　　駐劄御前諸軍都統制兼知掦州軍州事<lb/>
　　充淮南東路安撫使莭制淮東軍馬畢再<lb/>
　　遇乞畀一在外官觀差遣不允詔<lb/>
敕具悉朕以卿有折衝禦侮之材故卑卿以牧<lb/>
人御衆之任注懐既厚屬望豈䡖廼者盗癸所<lb/>
臨声揺旁郡迄慿指縦屢以捷聞朕方操予奪<lb/>
<pb n="KR4d0306_SBCK_019-31a"/>
之柄以馭臣明賞罰之公以示信爾庸旣茂方<lb/>
且圖之何疑上章欲賦祠廩况今創殘未復愁<lb/>
歎尚殷還定撫摩責在師帥乆勞念佚他人可<lb/>
也豈所期扵将軍者㢤所請宜不允<lb/>
　　賜通議大夫試户部尚書兼詳定敕令官<lb/>
　　沈詵乞還官政退老丘園不允詔<lb/>
敕具悉朕惟文昌喉舌之司盖以侍從論思爲<lb/>
職以卿老成直諒擢在此官庶幾鯁論嘉言日<lb/>
禆予聽而無故告去其謂朝廷何夫年髙任劇<lb/>
固非優賢閔勞之意然事有緩急義有䡖重方<lb/>
<pb n="KR4d0306_SBCK_019-31b"/>
時多虞用度百出雖吾二三執政之臣未免日<lb/>
親錢糓之問而卿遽求自佚可虖當毋愛一身<lb/>
之勞庶少寛百姓之急大義如此卿其思焉所<lb/>
請宜不允<lb/>
　　賜太中大夫守尚書户部侍郎兼詳定敕<lb/>
　　令官沈作賔乞卑外祠不允詔<lb/>
敕具悉廼者地官以缺貳聞顧詹在廷弄印莫<lb/>
卑而獨𧺫卿以家食釋材而任盖不䡖也卿旣<lb/>
為朕来矣顧不能舒徐歳月以副朕責成之意<lb/>
可乎今公私匱急誠如来奏茍吾有司審盈虚<lb/>
<pb n="KR4d0306_SBCK_019-32a"/>
知取予雖未能使國有九年之蓄猶可使民受<lb/>
一分之賜也諉曰不可為而釋位以求去是豈<lb/>
近臣體國之誼㢤與其懲前事以自全不若勵<lb/>
新庸而圖報歸榮之請其止勿言所請宜不允<lb/>
西山先生眞文忠公文集卷第十九<lb/>
<pb n="KR4d0306_SBCK_019-32b"/>
</p>
<p>
</p>
  </div>
</body>
</text>
</TEI>
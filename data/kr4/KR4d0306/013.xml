<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0306_SBCK_013-1a"/>
西山先生真文忠公文集卷第十三<lb/>
　對越乙藁<lb/>
　　奏劄<lb/>
　　　甲午二月應詔上封事<lb/>
<hi>臣</hi>㳟覩正月一日　御筆令内外小大之臣悉<lb/>
上封事凡朝政得失中外利病盡言無隱者臣<lb/>
愚不肖徃者　陛下龍飛五位召自長沙一對<lb/>
便朝再侍經幄玉色脺然顧訪甚寵臣於是時<lb/>
仰窺　聖學之髙明巳知爲不世出之主矣狂<lb/>
踈妄發自速辠愆投迹山林繫念宸極一飯弗<lb/>
<pb n="KR4d0306_SBCK_013-1b"/>
舎此心如丹　陛下以天地之仁不棄小物復<lb/>
抆拭而使令之政雖捐軀未足論報而天佑我<lb/>
宋黙啓　聖心躬攬大權更張庻政乾動雷發<lb/>
觀聴一新方且勞謙弗居親御翰墨誕告中外<lb/>
凡曰臣子皆許盡言伏想薦紳之士洋洋動心<lb/>
直辭正論交進闕下况如臣者受恩思報其敢<lb/>
忘言而伏念旬時未知所以言者邇者竊聞京<lb/>
湖帥臣以　八陵之圗来上　陛下㳟覽再三<lb/>
悲喜交集命卿監郎官以上詣省㳟眡集議以<lb/>
聞蓋将稽按舊章遣使朝謁以慰一祖　六<lb/>
<pb n="KR4d0306_SBCK_013-2a"/>
宗之靈而逺方傳聞未知其的或謂人以河<lb/>
南歸我而　朝廷因有經略中原之謀審如所<lb/>
傳是將復蹈　宣和之轍也日夕恐懼不知所<lb/>
云及觀從臣集議之辭乃知　朝廷之上務存<lb/>
審重遣使一節猶不敢輕經略之謀断所不苟<lb/>
然臣區區猶以爲憂者蓋強虜暴興接我彊埸<lb/>
虎狼之敵近在藩垣應接少差事變難測臣自<lb/>
嘉定四年國信使余嶸歸自燕境適因面對論<lb/>
金虜必亡者三中國當圖者二其後叨塵柱史<lb/>
宿直玉堂中夜以思惕然不寐亟陳析天永命<lb/>
<pb n="KR4d0306_SBCK_013-2b"/>
之說未㡬衘命聘虜道梗莫前歸對延和深陳<lb/>
所以備敵之䇿旣又直前奏事謂彼䏻越三關<lb/>
之阻以攻燕豈不䏻踰黄河一帶之水以趨汴<lb/>
盍圖自立之計以謹未然之防而一時憸人交<lb/>
相姗笑臣以孤直不勝衆䛕因以便親匄外而<lb/>
去陛辭之日猶獻瞽言及在江東復上封奏舉<lb/>
宣和之十失願今日之深懲蓋臣愚忠知國家<lb/>
異日必與之鄰旣與之鄰安䏻無隙旣與之隙<lb/>
不免交兵埶所必然理當豫慮故不敢狥衆人<lb/>
之所忽而獨陳私巳之深憂欲於未雨之時大<lb/>
<pb n="KR4d0306_SBCK_013-3a"/>
爲徹桑之備距今二十有餘年矣不幸故相諱<lb/>
聞人言獨任私智凡臣所陳一不訾省乃今中<lb/>
原無主遺黎思宋掃清河洛茲惟厥時而士<lb/>
無智愚僉曰未可者以二十餘年之間政出私<lb/>
門謀猶囬遹隳祖宗之法度壊　朝廷之紀綱<lb/>
民力朘剥而無餘人材衰颯而不振雖陛下<lb/>
赫然振起風采頓殊然非堅持一意行之十年<lb/>
未可以冀中興之效也然以今日之名義揆諸<lb/>
宣和固有不同者蓋宣和之於契丹與國也<lb/>
今日之於女真世讎也伐與國爲非義㓕世讎<lb/>
<pb n="KR4d0306_SBCK_013-3b"/>
為當然幽燕之失虜取之於前代中原之失虜<lb/>
取之於本朝前代之憾可捐而　祖宗之耻不<lb/>
可以不雪惟其名義之不同故或以規恢爲當<lb/>
舉然名必有實之相副義非徒說之可行求之<lb/>
在我力未足爲而欲借助於夷狄則臣未見其<lb/>
可也臣觀荊襄露布之上具述得蔡之由若盡<lb/>
出於我者然以㣲盧燕貉等語觀之是又不䏻<lb/>
不藉於　何邪自有載藉以來與夷狄共事者<lb/>
未嘗無禍惟周漢之興無求於彼而彼自樂從<lb/>
所謂多助之至天下順之者也若唐髙祖則求<lb/>
<pb n="KR4d0306_SBCK_013-4a"/>
助於突厥矣肅宗則求助於囬紇矣然伐隋之<lb/>
役主謀者太宗而奮力者諸將下西河破霍邑<lb/>
者太宗而非突厥也略扶風渡渭水者諸將而<lb/>
非突厥也入関之師二十萬而康稍利以兵至<lb/>
者纔五百人豈嘗專恃之乎其復長安也郭子<lb/>
儀爲主將李嗣業王思禮副之王師取勝於前<lb/>
而囬紇始襲撃於後廣平王俶統蕃漢之兵十<lb/>
五萬而葉護以兵至者纔四千人豈嘗專恃之<lb/>
乎髙祖肅宗惟求助於夷狄是以有後日之禍<lb/>
惟不專恃於夷狄故其禍未至於極焉乃若<lb/>
<pb n="KR4d0306_SBCK_013-4b"/>
宣和則異於此童貫圖幽燕不䏻得而女真得<lb/>
之譚積圖雲中不䏻得而女真得之我師敗於<lb/>
蘭溝甸又敗於白溝又敗於燕城而女真之兵<lb/>
所至輙克我不䏻自取寸土而即彼以求之故<lb/>
歳幣百萬之須吾不䏻卻也惜粮之請犒師之<lb/>
請各以二十萬計吾不䏻拒也驅職官富户以<lb/>
徃而遺我空城吾不䏻爭也背雲中之約而自<lb/>
取之吾不䏻校也我無可恃之實而惟虜是恃<lb/>
故其禍至此而極臣尚忍言之㢤今觀從臣所<lb/>
■議蓋以深得事冝獨慮帥臣既以爲功欲其<lb/>
<pb n="KR4d0306_SBCK_013-5a"/>
<hi>亟遂</hi>虜情未順必求好以恱之道塗尚梗必借力<lb/>
以通之如此則今之恃虜如昔恃金國家多事<lb/>
從此始矣夫犬戎之性冐沒貪惏一與之接烏<lb/>
䏻中絶獨不觀宣和海上之盟乎方其齎詔市<lb/>
馬亦未决然與之共事也其後　𥙿陵悔悟固<lb/>
嘗中輟而虜責元約欲止不䏻侵尋蹉跌稔成<lb/>
大咎今帥臣旣遣小使與之徃來又命師徒與<lb/>
之㑹合雖曰未嘗交通不可得巳若朝　陵之<lb/>
行又復頼之臣恐無饜之求難塞之辭自此押<lb/>
至雖竭吾力以奉之未足以飽豺狼之欲也或<lb/>
<pb n="KR4d0306_SBCK_013-5b"/>
謂故疆之復天實命之天與不取反受其咎臣<lb/>
以爲不然當宣和之世契丹潰敗涿易來歸不<lb/>
可謂非天予也而人謀弗臧以適賈禍今治化<lb/>
修明固非昔比然圖恢復之功必有恢復之人<lb/>
有恢復之人必有恢復之具謀臣勇將者恢復<lb/>
之人也聚財積粟者恢復之具也　宣和之時<lb/>
群邪用事寧有逺謀然西兵宿將盡萃闕下老<lb/>
成持重有如种師道驍悍敢戰有如楊可世而<lb/>
驅之即敵毎向輙北今群賢在列豈曰乏材大<lb/>
抵文致雖優徃徃弗<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>武略宣威制閫實難其<lb/>
<pb n="KR4d0306_SBCK_013-6a"/>
人翰取翰守孰可以繼儲材待事所冝蚤圖而<lb/>
環眎諸将亦未見有种楊比者以种與楊猶不<lb/>
克濟而况弗若者乎此臣之所甚憂者一也<lb/>
宣和承平熈洽公私富貴可知用兵曾未㡬時<lb/>
而改塩鈔法科免夫錢所至騷然民不堪命版<lb/>
圖未復羣盗蝟興今之事力視昔何若權門有<lb/>
丘山之積公家無旬月之儲在在枵虚人人愁<lb/>
歎江湖閩浙㓂警甫平民未懐生幸禍者衆拊<lb/>
之以循吏䘏之以寛條疾痛呻吟庻㡬少息而<lb/>
師期一起科歛必䌓官吏縁此以誅求姦雄因<lb/>
<pb n="KR4d0306_SBCK_013-6b"/>
之而煽動豈細故㦲此臣之所甚憂者二也况<lb/>
於移江淮之甲兵以守無用之空城運江淮之<lb/>
金糓以治不耕之廢壌其費甚鉅其力甚難富<lb/>
庻之效茫未可期根本之虚其弊立見方女真<lb/>
以燕城遺我也其臣有漏言者曰此可僅保三<lb/>
年蓋謂我之葺理粗成彼之奪攘必至及其背<lb/>
盟入㓂果如所云　今昔豈異此又臣<lb/>
之所甚懼也伏惟　陛下親政以來清明在躬<lb/>
志氣如神二三輔臣虚懐無我進退用捨多叶<lb/>
物情正塗方𨳩善類吐氣此郷治之機也但䏻<lb/>
<pb n="KR4d0306_SBCK_013-7a"/>
持之以堅忍守之以兢畏姦聲亂色不汨清明<lb/>
倖臣懿戚不竊威福廟堂行事常公而無私臺<lb/>
諌言事有值而無枉君子得行其志而小人不<lb/>
敢爲欺正論益以開明而邪說不容眩惑則雖<lb/>
慶曆元祐之治指日可期國家安荣社稷長逺<lb/>
爲　陛下計孰便於此若乃釋楽成之業而冀<lb/>
難必之功聽可喜之言而忘立至之患此又臣<lb/>
之所甚惜也臣雖懦庸亦知英主有爲之志臣<lb/>
子所當奉承顧今更張俶爾百度闕然譬猶宿<lb/>
疢方瘳正湏保養所當厚㙲深培以固元氣不<lb/>
<pb n="KR4d0306_SBCK_013-7b"/>
當輕舉妄動以摇本根願　陛下日與輔臣筹<lb/>
之委常務於有司講安危之大計緩謁陵之禮<lb/>
而急扞塞之防修理内之政以為禦外之本凡<lb/>
可以自強其國者汲汲而圖之使吾之元氣實<lb/>
根本牢則形勢自張氣燄自著韃雖強暴豈䏻<lb/>
干有道之國㢤然後審度事情為之應接或用<lb/>
祖宗交遼之典故或倣東晋絶虜之規模因時<lb/>
制宜期於適當至於中原舊物豈可弭忘必量<lb/>
吾力之䏻為然後隨機而善應與其藉虜以啓<lb/>
後患不若竢時姑固吾圉昔晋建元中北方潰<lb/>
<pb n="KR4d0306_SBCK_013-8a"/>
亂商浩将謀討伐王羲之諌曰今雖有可喜之<lb/>
㑹而内求諸巳所憂乃重於所喜功未可期遺<lb/>
黎殱盡莫若先爲不可勝之基湏根立埶舉謀<lb/>
之未晚旣而洛陽有變浩遂帥師以徃修復園<lb/>
陵王彪之亦言未冝輕進皆不見從浩果䘮敗<lb/>
而歸晋室益以不競今雖未有此舉然二王之<lb/>
言可爲龜鑑惟　陛下審之重之毋使制閫之<lb/>
臣誤事如商浩而臣竊知言之名不勝大願<lb/>
　貼黄臣竊見宣和平燕之議本自姦臣　徽<lb/>
　廟𥘉無固必其始也布衣安堯臣上書斥童<lb/>
<pb n="KR4d0306_SBCK_013-8b"/>
　貫蔡京妄開邊釁大臣乞加竄殛　上曰言<lb/>
　路蔽塞久矣豈可重罪即命以官此　徽廟<lb/>
　本心也故其時内而執政外而邊臣猶有以<lb/>
　正論進者其後邪說浸淫上誤聖聴師行之<lb/>
　日詔妄議北事者必罰無赦而宋昭以上書<lb/>
　狂妄編竄海南於是言路絶而禍階成矣<lb/>
　陛下盛徳謙冲開道求諌群臣仰體聖意當<lb/>
　此大議必有昌言言之異同均於爲國惟<lb/>
　陛下悉加容納毋以沮事罪之庶㡬下情獲<lb/>
　伸言路無壅實天下之幸臣不揆狂僣始終<lb/>
<pb n="KR4d0306_SBCK_013-9a"/>
　乞以　宣和爲鑑仰祈　叡察<lb/>
　　召除户書内引劄子一<hi>九月十三日選徳殿</hi>
臣聞當天命巳定之餘而不忘戒懼者三代令<lb/>
王之所以長世也當天命未定之時而遽忘戒<lb/>
懼者後世人主之所以不克終也臣嘗讀書而<lb/>
得基命定命之說竊以謂周之文武基命者也<lb/>
若成王則命巳定矣而周公作詩以戒王乃曰<lb/>
冝監于殷駿命不易又曰命之不易無遏尔躬<lb/>
召公作書以戒王亦曰王其徳之用祈天永命<lb/>
又曰欲王以小民受天永命夫周至成王再世<lb/>
<pb n="KR4d0306_SBCK_013-9b"/>
耳而文武之功配天罔極天命烏乎而遽止亦<lb/>
豈待祈而後永耶及觀太康之於夏太甲之於<lb/>
啇僅一再傳而一則以盤游失國一則以欲敗<lb/>
度縱敗禮而㡬失之天未嘗以禹湯之烈而私<lb/>
其子孫也是以謂之難諶是以謂之靡常然後<lb/>
知二公惓惓之忠非過計也然則繼守成之主<lb/>
其可以天命巳定而忽之㦲厥今天下何時也<lb/>
臣以爲天命未定之時也夫自　藝祖基肇造<lb/>
之命而　太宗定之　髙宗基中興之命而<lb/>
孝宗定之　聖子　神孫繼繼承承于千萬年<lb/>
<pb n="KR4d0306_SBCK_013-10a"/>
命之定也乆矣而臣以爲未定者蓋觀皇矣之<lb/>
詩而知文王受命之由方天厭商亂而求民之<lb/>
定也始則觀之二國焉求之不獲而又觀之四<lb/>
國焉其徳皆莫若文王者於是睠焉西顧命之<lb/>
爲中夏主夫豈苟然㦲今中原俶擾天之簡求<lb/>
民主兹惟厥時使吾之徳足以當天心天必不<lb/>
舎而他卑也苟吾之徳未足以當天心天必轉<lb/>
而他之矣臣故曰此天命未定之時也　嘉定<lb/>
中臣繆直禁林是時韃日以興金日以削嘗中<lb/>
夜彷徨而起曰此吾國安危將判之秋君臣上<lb/>
<pb n="KR4d0306_SBCK_013-10b"/>
下恐懼修省之日也於是進祈天永命之戒<lb/>
寧宗皇帝優容狂瞽嘉歎再三而權臣寡識懵<lb/>
不之省自是二十餘年徳政未嘗增修人心惟<lb/>
益咨怨所謂祈天永命之言直視以爲迂闊而<lb/>
欺天罔人之事則益甚焉是以譴告頻仍灾害<lb/>
酷烈錢塘巨浸莽爲沙磧天台苕霅州化爲湖<lb/>
而都城之災則尤曠古所未有他如彗孛飛流<lb/>
之變無歳無之盗賊兵燼之厄㡬半天下吾國<lb/>
之勢蓋岌岌然上頼　九廟之靈權臣殞命<lb/>
陛下親政英明果㫁薄海聳觀而於外攘内修<lb/>
<pb n="KR4d0306_SBCK_013-11a"/>
之政未及大有所爲金遽以㓕告矣群雄虎爭<lb/>
猛敵焱銳豫備深防所當汲汲内顧根本猶有<lb/>
可虞而邉臣匆匆或假和以紓患或恃戰以成<lb/>
功臣以爲皆非至計也昔人有言凡舉大事必<lb/>
順天心夏秋以來積隂多雨陽澤弗競而乾文<lb/>
示異數見於清䑓之占因人事以推天心殆有<lb/>
甚可懼者臣是以復進祈天永命之說也然所<lb/>
謂祈者豈世俗襘禳小數謟瀆鬼神之謂也稽<lb/>
諸召誥曰敬徳曰小民而巳傳有之敬者徳之<lb/>
聚䏻敬必有徳近世大儒皆謂敬者聖學之所<lb/>
<pb n="KR4d0306_SBCK_013-11b"/>
以成始成終也　陛下聖學髙明固嘗以毋不<lb/>
敬之言揭諸宥坐朝夕仰視如對神明然所以<lb/>
害吾敬者則不可不察也儀狄之酒伐徳亂性<lb/>
此害吾敬者也南威之色蕩心惑志此害吾敬<lb/>
者也　陛下於此心惕然自省曰沉湎冐色婦<lb/>
言是用昔人之所以自絶也其可不戒乎侏儒<lb/>
之戯滑稽之談此害吾敬者也　陛下於此心<lb/>
肅然自持曰優笑在前賢才在後昔人之所以<lb/>
取亡也其可不戒乎鄭聲之滛侫人之殆有一<lb/>
于此皆足害敬放而逺之不可以不嚴盤㳺之<lb/>
<pb n="KR4d0306_SBCK_013-12a"/>
樂弋射之娱禽獸之珍狗馬之玩有一于此皆<lb/>
足害敬屏而絶之不可以不力如此則　陛下<lb/>
之心清明純粹萬善出焉則又反而思之曰朕<lb/>
自即位以來爲權臣所誤其失有㡬凡　聖心<lb/>
之所未安者即天理所未安也改之其可以或<lb/>
吝則又稽于衆曰朕言動之不中道政令之不<lb/>
合冝者其事有㡬凡人情之所未允者即天意<lb/>
所未允也更之其可以或後蓋一念之愧不敢<lb/>
安此敬也一事之戾不敢忽亦敬也謹之於心<lb/>
術之㣲而發之於踐履之實必如湯之日躋文<lb/>
<pb n="KR4d0306_SBCK_013-12b"/>
王之緝熈中宗之嚴恭寅畏然後謂之無不敬<lb/>
此祈天永命之一也然召公旣曰敬徳又必以<lb/>
小民參之何邪蓋天之視聴因民之視聴民心<lb/>
之向背即天心之向背也權臣用事以來戕賊<lb/>
元元殆非一事蓋其始也易楮幣易鹽鈔顓用<lb/>
罔利之術而峻繩下之刑估沒編隸濫及無辜<lb/>
而民怨其中也黜忠良而進貪刻舉赤子以付<lb/>
豺狼逺近敖嗷恬不之恤而民益怨其末也廉<lb/>
耻道絶貨賂公行以服食器用爲未足而責之<lb/>
以寶玉珠璣以寳玉珠璣爲不足而責之以田<lb/>
<pb n="KR4d0306_SBCK_013-13a"/>
宅契劵希指求進者雖殺人于貨亦所忍爲而<lb/>
民大怨矣江湖閩廣三衢之盗相挻而起生靈<lb/>
荼毒㡬千萬人戸口减少殆什七八幸而無盗<lb/>
者又以官吏爭自爲盗田里荒寂州縣蕭條亦<lb/>
無異於緑林黑山之所躪轢也可勝嘆㦲仰頼<lb/>
陛下布端平之詔一洗而新之然狃于舊習者<lb/>
鮮爲革心之圖困于虐政者末被息肩之惠蓋<lb/>
賄道雖窒而昔之賄進者尚存賍吏雖懲而賍<lb/>
多者或反漏網加以邉事旣興江淮之間科調<lb/>
百出所至騷然民不堪命逺而襄蜀抑又可知<lb/>
<pb n="KR4d0306_SBCK_013-13b"/>
臣恐非所以培本根壽命脉也　陛下至仁寧<lb/>
忍聞此臣願　聖志惻然興念申頒　詔㫖凡<lb/>
郡邑掊刻之政邉閫科調之擾悉從禁止敢違<lb/>
命者必罰無赦至於行都近甸爲沐浴雨露之<lb/>
首而楮輕物貴爲生孔囏愁歎之聲在在而有<lb/>
書稱文王惠鮮鰥寡皆窮悴之人奄奄就盡惠<lb/>
澤所及鮮然咸有生意此海内所望於　仁聖<lb/>
之君也冝命近臣條舉便民之畫如魏相所上<lb/>
詔書二十三事者以次行之此祈天永命之二<lb/>
也易曰天之所助者順人之所助者信是以自<lb/>
<pb n="KR4d0306_SBCK_013-14a"/>
天祐之吉無不利　陛下真䏻敬徳於上而使<lb/>
斯民懐生於下則人心恱而天意順恢拓之本<lb/>
其在斯乎天厭夷徳久矣韃戎殘暴所至爲墟<lb/>
必非眷命之所屬陛下春秋鼎盛聖徳日新<lb/>
惟益懋敬焉一陟一降在帝左右一㳺一衍若<lb/>
天與俱強勉力行悠久不息以迓續休命於無<lb/>
窮乃睠南顧當有其日中原故物終爲吾有若<lb/>
徒以力求之而不及其本天意難測臣實憂之<lb/>
昔梁武欲取河南嘗自語曰吾之基業有如金<lb/>
甌脫致紛紜悔之何及徒以乙卯之夢群臣之<lb/>
<pb n="KR4d0306_SBCK_013-14b"/>
䛕不䏻自克卒隳金甌之業追迹梁武平生所<lb/>
為違天悖理何可勝數無得天之實而希不世<lb/>
之功其失冝㢤臣區區所陳本於周召聖賢典<lb/>
訓必不誤人且前日嘗以告　先皇今敢不以<lb/>
告　陛下臣之愚忠壮老一心惟聖明裁察<lb/>
　　二<lb/>
臣旣以祈天永命之說爲　陛下獻矣區區愚<lb/>
忠未䏻自巳輙復陳之比者王師深入或者徃<lb/>
徃議　朝廷之過舉臣獨有以識　陛下之本<lb/>
心蠢兹女真穢我河洛逾百年矣厥罪貫盈天<lb/>
<pb n="KR4d0306_SBCK_013-15a"/>
命勦之則　九廟神靈所當慰安八陵兆域<lb/>
所當省謁媮安不振是以弱示敵撫機不發是<lb/>
以權予敵此　陛下之本心也以名則正以義<lb/>
則順議者之言無乃過乎然昔之進取者必先<lb/>
立規模以爲一定不移之計故十年生聚十年<lb/>
敎訓者越勾踐之規模也閉關息民務農講武<lb/>
三年而後出師者諸葛亮之規模也惟其規模<lb/>
旣定確守不易凡二十三年之間非圖敵之事<lb/>
則不爲故越師一出而呉不䏻支亮雖扼於強<lb/>
對亦䏻自保其國自嘉定四年冬始得韃人<lb/>
<pb n="KR4d0306_SBCK_013-15b"/>
圍燕之報有識之士知　國家異日必與韃鄰<lb/>
旣與之鄰不䏻無隙旣與之隙必至交兵臣雖<lb/>
愚懵亦嘗屡言於　朝使當是時便立一定之<lb/>
畫日夜而圖之如農之有畔如工啇之有業則<lb/>
其家計之立也久矣何至遺　陛下今日之憂<lb/>
邪而權臣苟安不爲逺慮邊民凋耗而無以生<lb/>
聚邊兵脆弱而無以敎訓農政不修兵備不講<lb/>
而於其間繕官府以文太平受寳玉以侈符貺<lb/>
欺愚上下以固巳權　陛下一朝聴政環顧内<lb/>
外無一可恃者平居支持猶懼未足况以之圖<lb/>
<pb n="KR4d0306_SBCK_013-16a"/>
大事乎且用兵莫急於人才武將䏻否短長臣<lb/>
久在逺方未之詳也姑以文臣知兵威望巳著<lb/>
者言之舉世所屬曾不數人以天下之大而其<lb/>
才可以當制閫者寥寥如此豈天不生才於今<lb/>
代耶髙才自負者類多摧殘而沮喪中才可勉<lb/>
者未嘗長養以作成是以彫零蕭索若是極也<lb/>
昔　仁宗時賢材最盛而歐陽修猶曰今奔走<lb/>
四方惟一杜𣏌使脩在今日又可勝歎乎夫古<lb/>
之用人必有副貳而　祖宗故事儲帥材於監<lb/>
司今内而金陵荆鄂外而两淮襄漢僅求充數<lb/>
<pb n="KR4d0306_SBCK_013-16b"/>
巳患乏人况於副貳乎以人材之乏臣是以憂<lb/>
進取之難也夫用兵莫急於軍食臣在　嘉定<lb/>
中以使事至盱眙歸以告　先帝曰間者自揚<lb/>
而之楚自楚而之盱眙經行所及凡數百里平<lb/>
疇沃壤極目亡際重湖陂澤渺<graphic n="KR1071" url="https://raw.githubusercontent.com/kanripo/KR-Gaiji/master/images/KR1071.png" mimeType="image/png"/>相連而田野<lb/>
之民又皆堅悍強忍亡呉兒驕脆之態迨久駐<lb/>
邉城訪聞益審凡两淮形勢之利如在目中然<lb/>
後喟然歎曰此天賜吾國以爲大江之屏障使<lb/>
強兵足食爲進取之資也今事變一新政吾更<lb/>
張規模之日謂冝及今亟行經理大修墾田之<lb/>
<pb n="KR4d0306_SBCK_013-17a"/>
政顓爲一司以領之力本務農如周秦之用西<lb/>
土数年之後積貯充實邊民父子爭欲自保因<lb/>
其什五勒以軍法不待糧饟皆爲精兵金湯之<lb/>
勢成磐石之基立則退足以守進足以攻　先<lb/>
帝首肯至于再三使權臣有意爲國經營選用<lb/>
得人措置有方不數年間可以坐收成効而所<lb/>
用守將大抵非材經理之方未嘗介意塞下之<lb/>
備枵然亡有一旦舉兵方逺漕浙米以入江自<lb/>
江而入淮汴旣久堙又湏陸運其爲勞費甚於<lb/>
登天以軍食之艱臣是以憂進取之難也夫此<lb/>
<pb n="KR4d0306_SBCK_013-17b"/>
二難皆權臣玩愒之罪非今日措置之失今日<lb/>
適承其弊爾承三十年之弊欲整治之度非十<lb/>
年不䏻縱令勤敏兼倍亦非三數年不可以臣<lb/>
觀之此正諸葛亮閉関息民務農講武之時也<lb/>
願　陛下亟與大臣籌之考亮行事而參之以<lb/>
時勢之冝立爲規模確然不易其間因敵制變<lb/>
固有活法要當以收歛靠實爲主外則張皇聲<lb/>
勢不爲敵所輕内則嚴護本根不爲敵所致臣<lb/>
雖愚懵然向爲　先帝言莫非恢拓之事今豈<lb/>
自渝素論㦲時措之冝聖賢所貴惟　聖明裁<lb/>
<pb n="KR4d0306_SBCK_013-18a"/>
擇<lb/>
　貼黄臣竊惟今日承權臣極弊之餘猶以和<lb/>
　扁繼庸醫作壊之後也其證危其力艱若一<lb/>
　藥之誤至于害事則人將以責和扁而不責<lb/>
　庸醫也是代爲庸醫受責也兢業戒謹尤當<lb/>
　百倍惟　陛下與大臣垂意與其用猛狠之<lb/>
　藥不若施平穩之劑臣不勝惓惓<lb/>
　又貼黄臣所謂毋爲敵所致者蓋兵法有致<lb/>
　人不致人之說王師之出若狡虜有謀縱令<lb/>
　深入然後據守險要以扼吾之前匿兵設伏<lb/>
<pb n="KR4d0306_SBCK_013-18b"/>
　以衝吾之中抄絶餉粮以㫁吾之後則吾之<lb/>
　進退豈不爲難此其當慮者一又或陽棄河<lb/>
　南若不訾省或一年或二三年吾必大爲經<lb/>
　略之謀移兵屯運金榖置官吏繕城池竭東<lb/>
　南事力以填無窮之壑俟吾緝理之有緒然<lb/>
　後傾國而爭之當是時欲守則爲力孔艱欲<lb/>
　棄則前功俱廢此其當慮者二又王師盡起<lb/>
　分據諸城而内之守備必虛萬一虜以輕兵<lb/>
　綴吾諸城之戍而經由他道窺我三邉其將<lb/>
　還師以自救耶抑姑堅守而勿顧也根本之<lb/>
<pb n="KR4d0306_SBCK_013-19a"/>
　重豈容弗思此其當慮者三兵革一興調度<lb/>
　繁夥公私之積又極殫虚不取之民將焉從<lb/>
　出昔宋元嘉之政冠于江左而用兵曾未㡬<lb/>
　時既令王公以下至于富民各致金帛之助<lb/>
　而科借之數猥及僧尼書之史冊後以爲笑<lb/>
　本朝宣和間外内富盛徒以燕山之役令民<lb/>
　出免夫錢盗賊縁之而作比年以來民貧至<lb/>
　骨　聖朝更化方事撫摩常賦猶或蠲除豈<lb/>
　忍横有科率而外閫所需例下州縣州縣何<lb/>
　從取辦不過責之於民彫瘵之餘豈堪朘削<lb/>
<pb n="KR4d0306_SBCK_013-19b"/>
　臣昨守温陵見㳂江制司行下收買籐麻所<lb/>
　至皆以爲苦近至三衢又聞漕司行下收買<lb/>
　楮皮衢婺之民不勝愁歎夫籐麻楮皮細事<lb/>
　少加抑配人巳不堪設或用兵連年所湏者<lb/>
　廣欲不爲科歛勢不可得人窮好亂奸宄乗<lb/>
　之憂在腹心良非細故此其當慮者四劉㭲<lb/>
　伐燕孟昶實贊其决𥙿旣北向内地空虚盧<lb/>
　循徐道覆之謀猶豫久之晉得爲備幸而破<lb/>
　賊豈曰成謀前事之師不容不監此其當慮<lb/>
　者五以前二難并此五慮臣是以輙獻收歛<lb/>
<pb n="KR4d0306_SBCK_013-20a"/>
　靠實之言惟　陛下察臣之忠而非茍異者<lb/>
　明良會聚早定大計臣不勝懇懇效忠之至<lb/>
　　三<lb/>
臣前二䟽略盡愚忠中夜以思復懼有所未盡<lb/>
者敢不空臆言之臣竊惟今日廟謨不可無一<lb/>
定之决群臣不可無相齊之和自頃偏師失利<lb/>
陛下特發英㫁薄責帥臣姑令以功贖過蓋得<lb/>
秦穆用人之意而置司于泗宻邇東淮仰窺<lb/>
聖算沉深嘿悟進取之難漸爲收歛之計大臣<lb/>
至公無我不膠先入之言從容回斡蓋有不可<lb/>
<pb n="KR4d0306_SBCK_013-20b"/>
曉然示人者然臣尚慮將帥耻於無功或云洛<lb/>
陽雖失東南之两都自如或云虜將巳斃河南<lb/>
之戍兵盡去或又謂虜有内變未䏻報東門之<lb/>
師凡若是者若可喜而實未然也昨者洛邑之<lb/>
屯望風輙遁汴雎之守其䏻堅乎一將雖亡豈<lb/>
無他將戍兵暫去寧保不來惟幸内變之或然<lb/>
則可牽制而未動然犬羊多詐毎䏻以此誰人<lb/>
方粘罕聚衆來南亦有林牙復興之報若廟朝<lb/>
不審遽信所聞猶豫之間計不早定必待敵至<lb/>
然後圖之則遟緩未免失機倉猝而不及審慮<lb/>
<pb n="KR4d0306_SBCK_013-21a"/>
曷若及今酌理勢之所冝務規模之先立按為<lb/>
定論母或轉移以之應敵庶有餘𥙿臣所以謂<lb/>
廟謨不可無一定之法也先聖有言君子和而<lb/>
不同所貴乎君子者以其叶心而共濟非以其<lb/>
阿意而相從也比者更張以來登延衆彦将追<lb/>
元祐之風而群賢持論頗有不一之患故兵議<lb/>
旣興有以先發制人爲說者有以量時度力爲<lb/>
言者彼是此非莫䏻相一而臣顧以爲喜者蓋<lb/>
同異紛紜之中實至當之論所由出故也然<lb/>
朝廷之上𥘉未嘗以同異爲好惡而縉紳之列<lb/>
<pb n="KR4d0306_SBCK_013-21b"/>
乃或以同異爲愛憎<hi>臣</hi>則憂之夫主於先發制<lb/>
人者爲國也主於量時度力者亦爲國也意見<lb/>
不同同於爲國盍亦平心商㩁惟是之從可也<lb/>
奚必以異巳而相嫉乎　元祐中禀禀向治矣<lb/>
惟群賢自爲矛盾小人得以乗之稔成　紹聖<lb/>
之禍今雖未至於斯可不預防其漸<hi>臣</hi>願　陛<lb/>
下戒諭群臣各盡忠益事求適當不必苟同見<lb/>
有異同勿相疑忌成衆賢和朝之羙取同心報<lb/>
國之功此臣所以謂群臣不可無相濟之和也<lb/>
臣志在納忠喋喋無巳仰祈　聖察<lb/>
<pb n="KR4d0306_SBCK_013-22a"/>
　　四<lb/>
臣聞聖人之道有體有用本之一身者體也逹<lb/>
之天下者用也堯舜三王之爲治六經語孟之<lb/>
爲敎不出乎此而大學一書由體而用本未先<lb/>
後尤明且備故先儒謂於今得見古人爲學次<lb/>
第者獨頼此篇之存而論孟次之蓋其所謂格<lb/>
物致知誠意正心修身者體也其所謂齊家治<lb/>
國平天下者用也人主之學必以此爲據依然<lb/>
後體用之全可以黙識矣㳟惟　陛下有髙宗<lb/>
之遜志時敏有成王之緝熈光明即位以來無<lb/>
<pb n="KR4d0306_SBCK_013-22b"/>
一日不親近儒生無一日不講劘道義自昔好<lb/>
學之君未有加焉者也<hi>臣</hi>昨值龍飛之初獲預<lb/>
講讀之末嘗欲用大學之條目附之以經史纂<lb/>
集爲書以備清燕之覽匆匆去國志弗之遂而<lb/>
臣區區愛君憂國之念雖在畎𤱔未嘗少忘閑<lb/>
居無事則取前所欲爲而未遂者朝夕編摩名<lb/>
之曰大學衍義首之以帝王爲治之序者見堯<lb/>
舜禹湯文武之爲治莫不自身心始也次之以<lb/>
帝王爲學之本者見堯舜禹湯文武之爲學亦<lb/>
莫不自心身始也此所謂綱也首之以明道術<lb/>
<pb n="KR4d0306_SBCK_013-23a"/>
辨人才審治體察民情者格物致知之要也次<lb/>
之以崇敬畏戒逸欲者誠意正心之要也又次<lb/>
之謹言動正威儀者修身之要也又次之以重<lb/>
妃匹嚴内治定國本敎戚屬者齊家之要也此<lb/>
所謂目也而目之中又有細目焉毎條之中首<lb/>
之以聖賢之典訓次之以古今之事跡諸儒之<lb/>
釋經論史有所發明者録之臣愚一得之見亦<lb/>
竊附焉雖其銓次無法論議無長然人君所當<lb/>
知之理所當爲之事粗見於此矣　陛下親政<lb/>
之始而臣書適成爲卷四十有三爲帙二十有<lb/>
<pb n="KR4d0306_SBCK_013-23b"/>
二輙因　召對冐昧以聞伏望　聖慈察臣一<lb/>
念愛君之篤矜臣十年用功之勤特降叡㫖<lb/>
許臣投進而　陛下於機政之暇講讀之餘賜<lb/>
以覧觀其於體用之學不無秋毫之𥙷取進止<lb/>
奉　聖㫖疾速投進<lb/>
　　得聖語申省狀<lb/>
今月十三日午時蒙恩　選徳殿内引奏事<lb/>
某再拜陞　殿首叙違去　闕庭之乆蒙恩<lb/>
收召　上曰卿去國十年每切思賢之念次讀<lb/>
第一劄至此天命未定之時也奏云臣非以<lb/>
<pb n="KR4d0306_SBCK_013-24a"/>
國家基業爲未定也今中原無主正是上天監<lb/>
觀四方爲民擇主之時　陛下若䏻修徳以格<lb/>
天天必命　陛下爲中原之主不䏻則天命將<lb/>
歸之他人此臣所以進祈天永命之說也　上<lb/>
首肯再三又讀至盤游之樂弋射之娯禽獸之<lb/>
珍狗馬之玩有一于此皆足以害敬某奏云禹<lb/>
之戒舜曰無若丹朱傲惟嫚逰是好召公戒成<lb/>
王曰無若殷王受飫于酒徳㦲舜何至於好嫚<lb/>
逰成王何至於飫酒徳忠臣愛君常儆戒於未<lb/>
然今臣所謂儀狄之酒南威之色與夫鄭聲佞<lb/>
<pb n="KR4d0306_SBCK_013-24b"/>
人之屬亦是儆戒未然之意　上曰此數者苟<lb/>
有其一真足以害敬又讀至　聖心所未安者<lb/>
即天理所未安也某奏人之心即天之心但爲<lb/>
私欲之蔽則與天不相似故臣欲　陛下屏去<lb/>
數者之欲使此心清明純粹　陛下之心即天<lb/>
心也　上欣然嘉納又讀至人情所未允者即<lb/>
天意所未允也　上曰民心即是天心又讀至<lb/>
狃于舊習者未有革心之圖　上曰徃徃士大<lb/>
夫革面而未革心臣奏士大夫爲權臣崇尚財<lb/>
利士大夫化之但知有利而不知有義士大夫<lb/>
<pb n="KR4d0306_SBCK_013-25a"/>
湏是知義然後可爲國家用上曰未䏻丕變<lb/>
在某奏此全在　陛下與大臣大明黜陟使士<lb/>
大夫知義利之分乆之湏䏻丕變上曰然又<lb/>
讀至凡都邑掊克之政邊閫科調之擾悉從禁<lb/>
止因口奏申言之且乞選好監司郡守以撫摩<lb/>
其民　上曰聞卿所至視民如子某再三媿謝<lb/>
又讀至冝命近臣條舉便民之畫如魏相所上<lb/>
詔書二十三事以次而行奏云比年民之窮困<lb/>
極矣臣乆在田里實親見之願　陛下與大臣<lb/>
熟議於近臣中擇其用心忠厚通曉民事者令<lb/>
<pb n="KR4d0306_SBCK_013-25b"/>
條具今日便民之事以次施行此乃培根本壽<lb/>
命脉之要此即所謂祈天永命也　上欣然嘉<lb/>
納讀至論梁武䖏奏云梁武平生奉佛不知奉<lb/>
天知愛恤僧尼不知愛恤百姓太子統慈仁好<lb/>
文梁武以事疑之使憂沮而死諸子皆令典兵<lb/>
無義方之訓至於舉兵相圖如此所爲天豈肯<lb/>
付以中原　上深首肯讀第二劄至以名則正<lb/>
以義則順奏云今日欲要恢復喚作不是不得<lb/>
陛下爲人子孫當仇虜殄滅之後如何不令人<lb/>
省視宫闕如何不吊問中原遺黎但縁故相全<lb/>
<pb n="KR4d0306_SBCK_013-26a"/>
不曾做得工夫所以今日倍費陛下心力<lb/>
上曰昨讀卿所上封事可見忠誠讀至第三劄<lb/>
王師深入䖏上曰朕亦嘗親筆行下戒敕又<lb/>
讀進書劄至大學一書由體而用本末先後尤<lb/>
明且備　上曰大學齊家治國平天下乃用䖏<lb/>
湏至誠意正心修身方得某奏上面更有格物<lb/>
致知工夫人君於天下之理天下之事湏是都<lb/>
講䆒令透徹方䏻誠意正心又讀至明道術辨<lb/>
人材處某奏云昨來權臣凡事皆是欺罔　陛<lb/>
下是時講筵官亦爲欺罔之言臣記得一日講<lb/>
<pb n="KR4d0306_SBCK_013-26b"/>
官講易輙爲姦言<hi>云云</hi>臣是時深不䏻平欲闢<lb/>
之又恐紛爭於　陛下之前有傷事體退而自<lb/>
咎若使程頥朱熹當此必是與之深辨臣因自<lb/>
咎學力未到故不當放過處放過了　上亦愕<lb/>
然某奏陛下湏是做格物致知工夫扵天下<lb/>
義理無不通曉則此等姦罔之言自不敢進臣<lb/>
於是時便欲編集此書以獻陛下縁去國之<lb/>
速不曾做得閑居八年此書方䏻成就　上喜<lb/>
甚曰此書便好将來其奏書巳在此更欲點對<lb/>
候得　聖㫖方敢投進奏劄讀畢上忽發問<lb/>
<pb n="KR4d0306_SBCK_013-27a"/>
福建想未是無事在某奏　陛下可謂明見萬<lb/>
里之外福建委是未爲無事近日泉漳又破三<lb/>
縣蓋縁無兵無將無帥臣　上問誰可作帥某<lb/>
奏臣亦正恐廟堂發問反復深思所以對者委<lb/>
未有其人　上又問憲如何某奏憲亦曉事䏻<lb/>
官但要之自不可無帥容<hi>某</hi>退與丞相言之早<lb/>
早擇帥　上又問福建鹽法未變亦自未便某<lb/>
奏鹽法乃致㓂之源縁福鹽遡流而至南劒又<lb/>
自邵武遡流而上汀州其般運甚難故鹽到汀<lb/>
州不勝其淆雜不勝其貴所以汀人只便於食<lb/>
<pb n="KR4d0306_SBCK_013-27b"/>
私鹽自循梅潮漳來頗近又㓗白價又廉故汀<lb/>
人毎至冬春間千百爲群興販因而行刼官司<lb/>
一遣人追捕便至拒捍殺人此鹽賊所從起也<lb/>
臣昨叨閩帥深欲更張縁鹽事屬漕司帥司管<lb/>
他不得方欲與漕臣袁甫商量區䖏而臣與甫<lb/>
各　召還遂不及爲容退與宰臣言之行下漕<lb/>
司講求利便之筞遂再拜退<lb/>
　奏對手記九月十三日　選徳殿内引奏事<lb/>
　始誤謂　此殿爲緝熈後乃知爲　選徳殿<lb/>
　也所得　聖語除巳申後省等䖏外又記讀<lb/>
<pb n="KR4d0306_SBCK_013-28a"/>
　第二劄貼黄奏云不知進取之兵外㳂邊更<lb/>
　有自守之兵否　上曰那得來某奏云如此<lb/>
　則甚不便豈不見古人有所謂圍魏救趙者<lb/>
　乎魏人伐趙趙求救於齊齊将田忌用孫臏<lb/>
　之謀引兵徑圍大梁魏人還兵自救遂以大<lb/>
　敗今我旣無自守之兵彼豈不䏻以輕兵綴<lb/>
　吾諸將徑以大兵擣吾之虚乎臣所以進收<lb/>
　歛靠實之說也此一節偶忘申述故記之<lb/>
<pb n="KR4d0306_SBCK_013-28b"/>
</p>
<p>
西山先生真文忠公文集卷第十三<lb/>
<pb n="KR4d0306_SBCK_013-29a"/>
</p>
<p>
</p>
  </div>
</body>
</text>
</TEI>
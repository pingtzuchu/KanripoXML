<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>藍澗集巻一</head>
    <p>
<pb n="KR4e0037_WYG_001-1a"/>
欽定四庫全書<lb/>
　藍澗集巻一　　　　　　明　藍智　撰<lb/>
　　五言古詩<lb/>
　　　題蒼雪軒<lb/>
脩竹生夜凉華軒淡秋色露華洗蒼翠冰影含清白恍<lb/>
然天地空似與瓊樓通羣仙列翠葆六花散天風爽氣<lb/>
集庭臯寒聲動林杪龍吟瑶水暮鳳舞霜臺曉㸃㸃蒼<lb/>
梧雲蕭蕭嶰谷春聊歌郢中曲贈爾淇澳人<lb/>
<pb n="KR4e0037_WYG_001-1b"/>
　　　題借鶴軒<lb/>
華軒俯流水緑樹鳴春禽美人發商歌燕坐調清琴白<lb/>
鶴出瑶池霜毫暎秋月借爾塵外姿充君眼中物鶴鳴<lb/>
松風動鶴舞松露晞緱山落日閒華表千年歸君家好<lb/>
兄弟一一富文藝時危萬里心天逺九臯唳南尋武夷<lb/>
君吹簫上青雲由來鸞鳳雛恥與雞鶩羣煙塵暗江海<lb/>
客鬢年年改白鶴望不來青山久相待美人湖上亭蕙<lb/>
帳風泠泠笑煞王右軍空書換鵝經<lb/>
<pb n="KR4e0037_WYG_001-2a"/>
　　　題汪思原耕讀軒<lb/>
南山多白雲中有幽人廬稽古志高尚治生遂閒居晨<lb/>
耕隴上田夕詠牕間書筋力豈不疲性情聊自舒嘉苖<lb/>
雨露深蠧簡塵埃餘耒耜慕伊稷弦琴誦唐虞鳥鳴布<lb/>
穀晚螢聚下帷初播殖迺有穫研覃諒非迂三冬編屢<lb/>
絶卒歲瓶可儲樂哉耦耕人允矣君子儒<lb/>
　　　伯氏南浦運糧未歸<lb/>
亂世少安居志士多慨慷餽餉軍壘中跋涉山路長昔<lb/>
<pb n="KR4e0037_WYG_001-2b"/>
别庭樹秋時節忽飄揚俯視東逝波仰慚明月光鶺鴒<lb/>
鳴在原蟋蟀悲中堂求道苦不早鬢髪各已蒼關塞日<lb/>
澒洞烽燧寒蒼茫久客南浦深絺衣北風凉歲晚秔稻<lb/>
收斗酒足徜徉歸來且慰意高歌竢時康<lb/>
　　　樵隱詩贈李則文<lb/>
　　　　則文旴江人嘗遊邵菴之前避兵入閩以樵<lb/>
　　　　隱自號司馬苗公守禦南浦辟則文從事非<lb/>
　　　　眞隱於樵者也則文來徵詩因慕虞公興而<lb/>
<pb n="KR4e0037_WYG_001-3a"/>
　　　　有作<lb/>
青城有樵者自謂葛天民朝辭簪組流暮與猿鶴親白<lb/>
雲滿南山荷鋤荒澗濱憶昔承明廬吐詞成經綸文今<lb/>
班揚亞筆古鍾蔡鄰衆壑自崩奔泰山鬱嶙峋歸來衡<lb/>
門下抗志巢許倫至今大江西清風餘隱淪永懐哲人<lb/>
逺喜識佳句新兵革尚充斥江湖飛戰塵看君磊落姿<lb/>
非是蓬蒿人如何山谷間日晏行負薪吾觀豐城劒光<lb/>
射牛斗津况子富文采揮灑如有神皇華使者車經略<lb/>
<pb n="KR4e0037_WYG_001-3b"/>
南海垠苗公司馬官跋涉王事勤出鎭山縣小氣奪戎<lb/>
馬羣甚哀瘡痍久復覩賦斂均擢子參贊間歘然志意<lb/>
伸秋風動江漢殺氣吹甌閩主將疲奔命幽人滯荆榛<lb/>
鼓枻武夷谿荒林霜霰頻石崖畏側足雲山豈容身我<lb/>
本漁樵徒世亂甘賤貧豈無畎畝憂天高難具陳子今<lb/>
逺行邁道途多苦辛鳳凰高其翔豺虎未易馴贈爾伐<lb/>
木章歸哉問松筠<lb/>
　　　贈南山進士赴邵武錄事<lb/>
<pb n="KR4e0037_WYG_001-4a"/>
兵革久未息乾坤正艱危幽人多在野志士思濟時羨<lb/>
子英妙年獻策白玉墀仲舒天人學賈生哀痛詞縱横<lb/>
三千字感激萬乘知授官八品内局促山縣卑英英麻<lb/>
姑雲日夕恒見之上堂具甘旨下堂詠書詩南伯薦賢<lb/>
能引用無嫌疑樵川江閩㑹錄事煩劇司藉爾才識良<lb/>
綱紀愼操持君實國右族已具廊廟姿况是科第出豈<lb/>
徒刀筆為晨興理舟楫江水清漣漪天高霜露肅日出<lb/>
寒山遲豈無一樽酒餞爾逺别離黽勉古人訓樹立當<lb/>
<pb n="KR4e0037_WYG_001-4b"/>
自兹<lb/>
　　　奉酬一上人病中見寄<lb/>
一師禪林秀老病荒山巔如何清淨身亦受諸患纏憶<lb/>
昔江湖間杖錫凌飛仙龜峰得寳地龍象朝諸天秋風<lb/>
動江漢殺氣吹戈鋋避地復南來筋力不及前弟子四<lb/>
五人散亂如浮煙寓居山房幽日晏猶高眠松林晚色<lb/>
靜澗水秋花妍稍逺車馬喧聊以怡高年山深霧露集<lb/>
地暖瘴癘偏伏枕動經旬閉門日蕭然我本山澤人賣<lb/>
<pb n="KR4e0037_WYG_001-5a"/>
藥當市廛緬想方外遊未了區中緣往者一相見晤語<lb/>
俱忘筌儒釋雖異流交情難棄捐愧無肘後方令爾沈<lb/>
疴痊昨朝枉芳札示我白雲篇高論神農經吐詞如湧<lb/>
泉吾聞西來意不以文字傳是身本虛假金石非貞堅<lb/>
風雨有晦冥太虛澹以𤣥鶴鳴秋夜永白月當窗懸<lb/>
　　　客建上將歸山中留别鎦典籖<lb/>
在山願逺遊出山願早歸羇旅苦無踪芳序倏已非瀰<lb/>
瀰江海流紛紛花絮飛清霜變𤣥鬚游塵化緇衣艱危<lb/>
<pb n="KR4e0037_WYG_001-5b"/>
跡易乖少壯心轉違雲鴻每獨往梁燕當疇依野樹滯<lb/>
殘雨荒臺淡斜暉浩歌緑水曲空拂黄金徽<lb/>
　　　歲饑<lb/>
壯年昧學稼晚歲思力田墾地二頃餘買牛春雨前嘉<lb/>
苗萋以緑溉以南山泉螟蟘日夜起災傷一何偏秋成<lb/>
既失望歲計徒可憐國當用兵日豈暇憂民天入門愧<lb/>
妻子有室如磬懸天寒井已冰日晏㕑無煙落葉擁衡<lb/>
茆四壁風蕭然在陳絶糧者從古稱聖賢薇蕨尚可食<lb/>
<pb n="KR4e0037_WYG_001-6a"/>
嘯歌首陽巓<lb/>
　　　題劉立道都事光塵隱居卷<lb/>
劉侯天機深磊落見高致夙慕李老𥅆云師柳下惠大<lb/>
隱城市居高齋靜而閟蓬蒿翳環堵松竹連蒼翠清江<lb/>
達者流古色垂篆𨽻載聞光塵訓足示和同義東方襍<lb/>
詼諧梅福稱隱吏出處俱逃名俯仰聊玩世君今佐大<lb/>
藩盤錯當利器兵戈滿東南民力日凋敝郎官悲冗員<lb/>
亦足展經濟天子需賢良蒼生賴恩惠致身廟堂上論<lb/>
<pb n="KR4e0037_WYG_001-6b"/>
列正治具愼勿混薫蕕終須別涇渭功成却歸來濁酒<lb/>
還共醉<lb/>
　　　感舊答倪子原<lb/>
昔子來武夷喪亂戎馬後爾翁翰林官眉宇紫芝秀清<lb/>
文動金石健筆凌篆籒賤子學荒蕪煩君起孤陋青燈<lb/>
雞黍夜春雨鶯花晝窮巷鄰里間時能一相就爾翁難<lb/>
久畱長歌紫煙岫南浮海門棹已綰提學綬炎荒瘴癘<lb/>
地久客抱沈疚靈椿隕嚴霜仁者胡不夀今子來山中<lb/>
<pb n="KR4e0037_WYG_001-7a"/>
茆齋暮春候捫蘿石磴滑煮茗山泉澑時方尚甲兵誰<lb/>
復談俎豆計拙甘沈淪才高合馳驟青雲上鵰鶚落日<lb/>
號猿狖報章匪瓊瑶述懐因感舊<lb/>
　　　晚步<lb/>
伏熱草木焦微凉竹林晚天清一鶴高波靜羣鷗逺散<lb/>
策不知疲臨流亦忘返月出林影昏疎鐘閉山館<lb/>
　　　宿橘山田家懐蔣先生<lb/>
蒼峰落日微白鶴秋風逺客路入疎鐘田家背山坂孤<lb/>
<pb n="KR4e0037_WYG_001-7b"/>
煙桑柘寒歸鳥茆茨晚欲覔紫芝翁山深白雲滿<lb/>
　　　郊居<lb/>
郊居頗岑寂疎懶諧愚性雨過茅屋凉蟬鳴晚山靜坐<lb/>
來塵慮空始覺心源瑩月出樵牧還松風答清磬<lb/>
　　　題雲谷讀書圖<lb/>
羣峰俯清川空谷多白雲結屋松桂間放歌麋鹿羣朝<lb/>
霏散東崦夕爽浮西軒圖書列几案歲莫予何言<lb/>
　　　曉起<lb/>
<pb n="KR4e0037_WYG_001-8a"/>
雞鳴庭樹寒白露滿秋草候蟲悲夜長愁人起常早出<lb/>
門衣裳單悵望千里道歸來守衡宇藜藿猶可飽<lb/>
　　　贈青蓮居士<lb/>
騏驥伏櫪下非無汗血姿鴻鵠在泥途其羽苦低垂高<lb/>
賢昔未遇多為世俗嗤况子謫仙裔風流今在兹悲歌<lb/>
氣雄壯文彩光陸離致身憲掾曹綱紀實所司苦節鬼<lb/>
神畏心正天地知調高聽者寡直道衆皆疑終然脫鞿<lb/>
鞅浩蕩從此辭西山小茅屋秀色當武夷子眞居谷口<lb/>
<pb n="KR4e0037_WYG_001-8b"/>
黄公歌采芝往來每乘興杯酒時共持苦吟因病瘦瘧<lb/>
鬼故相欺有才日沈淪乾坤正艱危豺虎滿空村蛟龍<lb/>
猶在池我尚困衡門十年坐書癡濟世已無策憂時空<lb/>
賦詩國當用武士選廉何能為北闕高嵳峩青雲行有<lb/>
期若能據要路先為捄瘡痍<lb/>
　　　舟泊滄浪峽期南山貢士不至<lb/>
春湍壯風濤舟楫疾如鳥中流望落日空闊衆山小餘<lb/>
霞澹明滅逺樹晴縹緲茅屋溪上多行人晚來少紅浮<lb/>
<pb n="KR4e0037_WYG_001-9a"/>
斷岸花碧浸懸崖篠游鱗喜深潛困翮思遐矯夜宿倚<lb/>
前津當歌得清醥迴瞻南山色河漢在林杪月暗洲渚<lb/>
空美人煙霧杳<lb/>
　　　過安慶城懐故元帥余闕廷心<lb/>
石城何巍巍江水亦沄沄野鳥悲戰場崩沙餘血痕在<lb/>
昔余元帥仗鉞臨孤軍兩淮獨控扼羣盜多崩奔由來<lb/>
必爭地極力相并吞樓船西北來殺氣吹轅門煙火萬<lb/>
竈列劒㦸如雲屯四鄰援既絶六載功莫論仰攻壁壘<lb/>
<pb n="KR4e0037_WYG_001-9b"/>
堅苦戰風塵昏如何麟鳳姿竟殪豺虎羣兵摧地為裂<lb/>
鼓絶天不聞煙飛睢陽城星隕五丈原至今死忠人白<lb/>
骨纏草根身為大國將名與長江存六合已一家青山<lb/>
猶故墳悲歌對落日一弔忠貞魂<lb/>
　　　湘江晚泊簡孟原僉憲<lb/>
山秋衡霍空江晚瀟湘淨煙景澹蒼屛芙蓉肅明鏡澄<lb/>
波木葉下落日餘霞暎仰聆幽鳥喧俯覿文鱗泳碧石<lb/>
榜輕舟蒼苔踏微徑林昏出樵火寺逺來僧磬景晏傷<lb/>
<pb n="KR4e0037_WYG_001-10a"/>
旅懐地幽慊愚性跡慚箕潁高身際唐虞聖三秋持使<lb/>
節萬里奉王命恩霑雨露深志仗風霜勁敢辭道路遥<lb/>
况接才華盛靜夜發商歌劒光南斗並<lb/>
　　　暮經零陵望愚溪懐柳司馬<lb/>
湘川入零陵百里盡崖石野曠生夕隂山空澹秋色緬<lb/>
懐柳河東微宦曾逺謫才名一代雄文藻萬人傑朝游<lb/>
愚溪水莫返愚溪宅斯人豈眞愚悵望天地窄當時歗<lb/>
歌地千古仰遺迹草木含清芬山川耀潛德悠悠人世<lb/>
<pb n="KR4e0037_WYG_001-10b"/>
逺悄悄王事迫鼓枻下中流江清月華白<lb/>
　　　八月二十三日泝大江遇風雨作<lb/>
揚帆泝大江八月風水壯波濤東北駛舟楫西南向鷁<lb/>
首共飄颻鴻毛自飛颺俯窺積潦深仰矚青冥曠三山<lb/>
㸃微茫七澤吞浩蕩淮海亘長流荆湘彌逺望是時霜<lb/>
露秋原野氣悽愴啼烏古城曲落木澄潭上中流天色<lb/>
改雲物忽異狀飛雨洒長淮驚飇駕高浪羣龍歘掀舞<lb/>
萬馬齊奔放奔騰注三峽噴薄凌千嶂大哉乾坤内一<lb/>
<pb n="KR4e0037_WYG_001-11a"/>
氣浮泱漭不覩疏鑿勤焉知禹功廣微名逐羇旅萬里<lb/>
適炎瘴已昧垂堂戒恐罹曠官謗臨深重兢業弔古增<lb/>
惆悵煙飛曹魏走鳥散苻秦喪佳氣連濠泗雄都歸帝<lb/>
王兵戈久未息險阻不可仗兹行信寂寞壯觀亦豪宕<lb/>
鮮膾松江鱸清罇采石釀赤壁晴更登黄樓晚須訪擊<lb/>
楫歌逺遊滄浪起漁唱<lb/>
　　　秋夕懐雲松先生<lb/>
夜永倦孤眠竹凉宜小立荒林獨鶴栖破屋疎螢入萬<lb/>
<pb n="KR4e0037_WYG_001-11b"/>
壑共秋聲四山惟月色清賞恨不同晤言念兹夕<lb/>
　　　早發黄州驛贈江上老父<lb/>
解纜發清曉乘清越前津鳥鳴新樹緑雨暎空江春遥<lb/>
趨清潯山回瞻蒼梧雲沈憂鬱中懐浩思集芳辰仰視<lb/>
茫茫天俯念悠悠身坐感時序邁愁看卉物新遺老村<lb/>
巷古遐荒風俗淳日出原野暄四鄰耒耜陳但願歲事<lb/>
豐焉知帝力勤黄塵染素髪愧爾山中人<lb/>
　　　德齋詩為林左司賦<lb/>
<pb n="KR4e0037_WYG_001-12a"/>
君子愼明德齋居靜而深諧以山水趣契兹天地心沈<lb/>
潛見至理顯敞紓袢襟列几有羣書當牕自鳴琴推之<lb/>
方寸間四海希徳音<lb/>
　　　潯州觀風作<lb/>
清潯二江匯沃野何茫茫地當山海區郡屬秦漢疆其<lb/>
俗本淳樸厥壤宜稻粱猺獠雜民居野性固無常鎭綏<lb/>
爽其宜攘敓肆猖狂邇來二十年荆榛化豺狼朝廷重<lb/>
疆理兵威清四方畬耕入賦稅流冗歸故鄉雞犬散墟<lb/>
<pb n="KR4e0037_WYG_001-12b"/>
落魚鹽集舟航閭井自熙熙弦誦亦洋洋余實忝使職<lb/>
驅車按炎荒是時積雨霽原野浮春光鳥鳴襍花開澄<lb/>
波溢陂塘下以慰疲癃上以承明良短章述民風庶用<lb/>
歌時康<lb/>
　　　元日賀州公館<lb/>
清暉挹迴洲密竹何瀟洒雖有公館名頗類村居者茆<lb/>
屋三四間寂寞無車馬縣官坐堂上猺人立堂下風俗<lb/>
自强獷衣冠眞鄙野俾之知逆順責在任民社愼勿示<lb/>
<pb n="KR4e0037_WYG_001-13a"/>
姑息善政資陶冶叠嶂不易登臨風獨悲咤<lb/>
　　　曉起<lb/>
蓐食起中夜驅馬荒山道楓林月落遲茅屋雞鳴早鄙<lb/>
人奉王命觀風非草草清霜肅炎瘴積雨霽秋昊鷹隼<lb/>
氣自揚豺狼跡須掃獨憐簡書迫空羨江山好猿吟萬<lb/>
竹靜朝日復杲杲攬轡懐古人高歌慰懐抱<lb/>
　　　昭潭學勉諸生<lb/>
昭潭古名邦山水佳有餘昔賢考槃地喬木蔚扶疎微<lb/>
<pb n="KR4e0037_WYG_001-13b"/>
逕入崖谷緑雲蔽齋廬聖哲儼在席林光動簪裾似聞<lb/>
絲竹音松風響笙竽童子數十人弦琴詠詩書王化大<lb/>
無外遐荒文教敷迴潭靜無波中有雙鯉魚燦燦黄金<lb/>
鱗炯炯驪龍珠三年蓄雲雷一日翔天衢努力富德業<lb/>
懐哉君子儒<lb/>
　　　為衡陽周宰作<lb/>
春草含碧滋羅生滿幽砌造化無停機雨露有生意卓<lb/>
哉濂溪翁精賾探彖繫老屋如揚雄四壁蓬蒿翳人來<lb/>
<pb n="KR4e0037_WYG_001-14a"/>
或笑之迺翁有佳致弦歌自閒暇風月共光霽令徳重<lb/>
前修家聲垂後裔三年宰衡陽邑小稱善治方期翦荆<lb/>
杞有志植蘭蕙户庭日幽深閭里無凋敝燕堂春風中<lb/>
玩此圖書秘乃知方寸間自有一天地題詩對湘江目<lb/>
洗衡山翠<lb/>
　　　富川縣父老言猺人刼掠事<lb/>
連峰抱清江怪石當縣門茅屋十餘家蕭條但空村松<lb/>
庭草不除似減鞭撻煩地逺租稅輕年豐黍稷蕃蒼山<lb/>
<pb n="KR4e0037_WYG_001-14b"/>
幾百里盡是猺獠原此鄉本富庶所憂盜賊喧連年困<lb/>
刼敓雞狗那能存聖化大無外始知王道尊畬耕入版<lb/>
籍力役歸民屯昨者桃川西殺人屋亦焚蠻俗易騷動<lb/>
長林蛇豕奔我行觀民風感戴父老言朝綱肅霜露枯<lb/>
朽焉足論攬轡臨遐荒志清瘴塵昏素餐亦何補持用<lb/>
扣天閽<lb/>
　　　李母志節<lb/>
雌烏何翩翩孤棲庭樹枝悲鳴失其雄辛苦哺其兒睠<lb/>
<pb n="KR4e0037_WYG_001-15a"/>
彼深居婦芳年守空帷有夫不偕老有子方孩提死者<lb/>
不可作少者猶可依恥為桃李容願守松柏姿樹藝供<lb/>
汝食織紝成汝衣望汝保門户訓汝誦書詩子年日已<lb/>
長母年日已衰衰老非所惜我心幸無違春風吹鶴髪<lb/>
萱草多華滋菽水自娛樂閭里稱孝慈古來閨門間風<lb/>
化實係之我歌節婦吟不愧良史辭<lb/>
　　　桂林道中懐澤想已過衡州<lb/>
獨行桂林雪遥望衡山雲驥子别我去定過湘江濆湘<lb/>
<pb n="KR4e0037_WYG_001-15b"/>
江日東注客子在岐路天低洞庭野日落長沙樹翩翩<lb/>
北飛鴈杳杳南去舟昨朝發陸口幾日出袁州千里杉<lb/>
關道路平到家好手持一緘書為訪山中老歸來藍澗<lb/>
濱綵衣照新春上堂拜慈母一一說逺人逺人苦思歸<lb/>
髪短日已白惟有憂國心持之比金石我無負郭田種<lb/>
杏溪南山清泉足洗耳瑶草堪怡顔我縱未得歸為我<lb/>
謝耆舊早晚脫朝簪雲林掃丹臼<lb/>
　　　次韻張判邑留别<lb/>
<pb n="KR4e0037_WYG_001-16a"/>
歡會苦短淺離别何蒼茫驅車向舊國萬里川途長十<lb/>
年三調官周流半南方驥足未及展故山夢中蒼詔許<lb/>
返林壑垂白慰所望白鶴偶開籠層雲自迴翔以我文<lb/>
字交與我論行藏年深覺昔非倦逐鴈鶩行他夕一扁<lb/>
舟月明歌滄浪加餐各努力久逺無相忘<lb/>
　　　奉寄龍虎外史雪舟<lb/>
廬陽有高士嘯傲壺中天黄石朝進履雪溪夜回船峩<lb/>
峩龍虎山矯矯蓬萊僊瓊臺抱積雪羽蓋浮青煙梵氣<lb/>
<pb n="KR4e0037_WYG_001-16b"/>
空洞中神光黍珠懸𤣥霜染緑髪黄芽茁丹田逍遥放<lb/>
八極夀命逾千年昨騎幔亭鶴把釣桃花川遇我翠微<lb/>
雨酌我清泠泉金澗共遊詠石床同醉眠歡娛興未終<lb/>
鵞湖秋月圓玉虚松柏盡鬼谷雲霞連手持九節杖載<lb/>
詠歸來篇波迴白鷗淨亭古黄鶴旋别久歲月改時危<lb/>
憂患纒清遊竟寂寞吾道何長邅虚負青雲志謬慚丹<lb/>
竈傳采薇食不充被葛衣屢穿誓欲適樂土自顧非仙<lb/>
緣念此金蘭契情逾金石堅瑶池有青鳥願寄書一篇<lb/>
<pb n="KR4e0037_WYG_001-17a"/>
　　　平樂道中<lb/>
桂林何茫茫桂水亦浩浩哀猿落日村瘦馬荒山道怪<lb/>
石危欲墮蠻煙淨如掃民風在諮詢行役無草草<lb/>
　　　詠白石<lb/>
悠悠泝湘源窅窅入崖谷峰迴谿若斷峽擁樹如簇西<lb/>
崖秀玲瓏石色映羣玉初疑雪在地宛若冰分木又恐<lb/>
巨蛇斷如聞素靈哭風翻遥海波雨漲隂崖瀑臺下羣<lb/>
仙集鶴駕紛在目天空水容淨葉落金風肅孤石蓮花<lb/>
<pb n="KR4e0037_WYG_001-17b"/>
明寒松翠如沐仰瞻空洞中足可營茅屋空聞南山歌<lb/>
自知紫芝曲結托四皓徒往來騎白鹿<lb/>
　　　午熱南軒詩<lb/>
亭午暑氣盛開軒望南山簿書終日勞愛此須臾閒覽<lb/>
鏡忽長嘆殊非昔容顔鬚鬢日已白流光那可攀喬木<lb/>
臨前除有鳥鳴間關因思在山時高臥雲蘿間入谷搴<lb/>
芳菲㳂澗弄潺湲宦遊自羈束歲晏當言還<lb/>
　　　題芳逺藏秋江濯足圖<lb/>
<pb n="KR4e0037_WYG_001-18a"/>
客有倦遊者濯足長松下脱屣臨清流忘機在中野乾<lb/>
坤正澒洞雲水共瀟灑有耳自不聞誰能效由也<lb/>
　　　廢井<lb/>
靈源洩隂岑古甃涵清樾波濤逗海眼疏鑿當山骨隂<lb/>
凝龍蛇氣冷浸黿鼉窟餘潤滋稻粱清凉颯毛髪豈知<lb/>
陵谷移泉源有壅遏非無涓滴流竟為沙泥汨莓苔空<lb/>
青青鼃黽日相聒轆轤臥枯桐迴首腸内熱况當朱鳥<lb/>
中炎風敺旱魃我圃就焦枯嘉蔬幾生活凴軒望雲南<lb/>
<pb n="KR4e0037_WYG_001-18b"/>
神物竟寥闊安得神禹功於焉引溟渤當令顚崖人自<lb/>
此無飢渇<lb/>
　　　書懐十首寄示小兒澤<lb/>
昔我南澗來遂謀西園居蕭蕭桑柘隂下有比屋廬交<lb/>
枝囀黄鳥澄波躍文魚花香入户牖草色連階除衡門<lb/>
閉白日高詠古人書目送逺山雲心遊天地初貧賤固<lb/>
可樂富貴將焉如<lb/>
我生本貧儒家無擔石儲寂寞三十年徒有數卷書朝<lb/>
<pb n="KR4e0037_WYG_001-19a"/>
從聖賢遊暮與猿鶴居歗歌對南山屢空恒晏如於道<lb/>
固有適與世良亦疎山妻幸知此怡然共蓬廬<lb/>
家貧頗好客客至無所具嘉蔬不待求濁酒須盡醉顧<lb/>
我非痛飲古人有高致好鳥流清聲柔條擢新翠物當<lb/>
天地春人在羲皇世客去自長吟聊為醉鄉記<lb/>
平生文字癖斑白無所成遂啓青囊秘稍知草石名醫<lb/>
國非良工活人術頗精汝性誠魯拙志勤愚則明賣藥<lb/>
當市門聊以代躬耕杏林春雨多橘井秋露清諒非屠<lb/>
<pb n="KR4e0037_WYG_001-19b"/>
龍技庶廣及物情<lb/>
德由孝悌立身以勤儉持君子貴聞道小人幸乘時夭<lb/>
夭桃李花落落青松枝霜雪一以降始知歲寒姿苦學<lb/>
志慮耗深耕筋力疲書以盡性命耕以充朝飢<lb/>
南山多流水中有二頃田深耕倘及時亦足待豐年軍<lb/>
興百斂加在理有固然筆耕可餬口賣藥亦有錢所重<lb/>
先人業未敢輕棄捐我今逺行役在汝宜勉旃荷鋤白<lb/>
雲下驅牛春雨前竭力奉租税無厭粥與饘<lb/>
<pb n="KR4e0037_WYG_001-20a"/>
敝篋積塵埃中有所讀書我書雖不多聖言則有餘上<lb/>
下數千年直窺結繩初所貴性命精豈徒章句迂芸香<lb/>
幸未老時得辟蠧魚暮年思寡過歸來守𤣥虛<lb/>
閒居學種藥遂買南谿園甘辛十數品愛惜同蘭蓀青<lb/>
苗春雨滋緑蔓秋露繁采掇俟其時洗濯清水源取徵<lb/>
神農經載考方士言既資湯液功庶保性命原我出亦<lb/>
已久荆榛塞柴門願加芟薙勤無使迷本根勿謂草木<lb/>
微養生古所論<lb/>
<pb n="KR4e0037_WYG_001-20b"/>
貴賤命所定賢愚習迺成德以窮困立知由憂患生五<lb/>
鼎非所重一瓢非所輕落落天地間聖哲垂其名少有<lb/>
文字癖稍稱鄉曲英中間竟汨沒十載寒飢并常恐志<lb/>
慮衰不聞至道精在汝宜努力幸勿墜家聲兩端愼所<lb/>
擇慰我逺望情<lb/>
我今去汝逺微宦極南荒少小讀書時立身必名揚中<lb/>
歲涉憂患始知少年狂結託漁樵徒放歌水雲鄉竟煩<lb/>
天子召玉階覲清光持節越江湖輕舟泝衡湘桂嶺雖<lb/>
<pb n="KR4e0037_WYG_001-21a"/>
炎蒸清嚴惟憲綱職當厲鷹鸇下搏豺與狼常恐孱懦<lb/>
姿未能效風霜豈復念家事於汝寧暫忘願汝學古人<lb/>
黽勉耕與桑田廬倘有託垂老慰所望<lb/>
　右友人藍性之所作書懐十詩也性之天賦淳美學<lb/>
　行超詣尤長於詩庚戌秋以才賢薦授廣西僉憲筮<lb/>
　仕之初即膺重選非素有抱負者孰能當此任耶性<lb/>
　之持身廉正處事平允于今三載始終無失於吾道<lb/>
　有光矣今觀是詩述其平生力學之由田園之趣不<lb/>
<pb n="KR4e0037_WYG_001-21b"/>
　以家事縈心付之令子惟以致君澤民為念不遠數<lb/>
　千里作此詩令其官屬楷書以寄其子忠孝之道兩<lb/>
　盡之矣為其子者誠能體此熟玩服膺以為訓戒庶<lb/>
　幾不負乃父願望之深意使人見之莫不曰性之幸<lb/>
　哉有子豈不韙歟尚其勉之壬子季冬望日雲松樵<lb/>
　者書<lb/>
　　　宿蕪湖十八韻<lb/>
持節出京華揚舲越江縣峰迴南天豁浪轉北風便颼<lb/>
<pb n="KR4e0037_WYG_001-22a"/>
颼葭葦亂慘慘林木變秋草入蕪湖微陽隱淮甸艱難<lb/>
水宿屢漂蕩羇遊洊懐鄉思悄悄去國情戀戀親承天<lb/>
子詔實藉諸公薦觀風五嶺外問俗數州徧勲名企前<lb/>
哲才力慚羣彦奔走敢辭勞登臨自忘倦喬木俯茆茨<lb/>
煙火眼中見牛羊夕散漫禾黍歲豐衍因思在山樂始<lb/>
覺為士賤關山值揺落節序忽流轉天高露如霜月白<lb/>
江似練煩憂感羇旅往事徵記傳銜蘆想冥鴻巢幕危<lb/>
戎燕歸去掩雲關黄金猶可鍊<lb/>
</p>
<p>
</p>
  </div>
<div>
                <head>藍澗集卷二</head>
    <p>
<pb n="KR4e0037_WYG_002-1a"/>
欽定四庫全書<lb/>
　藍澗集卷二　　　　　　明　藍智　撰<lb/>
　　七言古詩<lb/>
　　　題程芳遠所得方方壺寫大王峰<lb/>
魏王煉丹武夷頂石洞千年松檜冷憑虚樓閣散虹光<lb/>
積翠峰巒蕩雲影狂歌披髪有金公曾共方壺隱此中<lb/>
半夜龍神問丹訣西風一鶴度遼東方壺愛此不得住<lb/>
西入仙巖種琪樹尋常一筆掃雲煙三十六峰在庭户<lb/>
<pb n="KR4e0037_WYG_002-1b"/>
鵝湖之水春茫茫梅林獨客又還鄉壺中㸃染出小米<lb/>
溪上嵯峨懐大王我昔曾陪幔亭宴别來歲月如飛電<lb/>
王母青鸞夜不歸神君白馬秋難見金蟾谷口久相期<lb/>
鐵笛巖前漫一吹錦浪芙蓉晴滉瀁翠屏茅屋晚參差<lb/>
洞門鐵鎖蒼苔靜芝草琅玕滿幽逕黄金大藥鼎煙微<lb/>
白木長鑱山雪盛更約幽人把釣過扁舟白髪弄清波<lb/>
劉郎載酒題春雨九曲桃花入夢多<lb/>
　　　相逢行贈徐剛中之建寧兼柬黄彦美總帥<lb/>
<pb n="KR4e0037_WYG_002-2a"/>
去年逢君紫霞洲今日逢君滄海頭逢君處處好顔色<lb/>
歎我年年長作客被褐昻藏七尺軀蟠胸磊落五車書<lb/>
姑蘇臺北曾走馬越王城南還釣魚看花夢想揚州遠<lb/>
采藥歸來杏林晚堂上慈親鶴髪長階前幼女鶉衣短<lb/>
見君雖貧不解愁結交盡是豪雄流侯門咫尺恥干謁<lb/>
客路尋常歌逺遊我亦扁舟滯江浦握手相看總羇旅<lb/>
千年龍劒蝕塵泥三月鶯花老風雨明日洪塘又送君<lb/>
離亭詩思正紛紛黄罏有酒莫漫醉待余同擬梅仙雲<lb/>
<pb n="KR4e0037_WYG_002-2b"/>
　　　題子陵圖贈嚴伯新<lb/>
高臺蒼蒼富春渚老樹凝雲苔色古客星夜入紫微垣<lb/>
羊裘暮釣滄江雨大賢隱德辭萬鍾諸孫嘯傲江湖東<lb/>
干戈滿地歲時晏展卷山水來清風<lb/>
　　　為陳叔原題漁樵圖<lb/>
武夷老人年七十晝業漁樵妻夜織有兒長大不讀書<lb/>
採山釣瀨供衣食此翁自是神仙徒床頭酒香不用沽<lb/>
生逢太平少征斂雖有生産無官租昨朝自攜書一束<lb/>
<pb n="KR4e0037_WYG_002-3a"/>
過我衡門看秋菊新圖蒼莽煙水寒復有疎篁間枯木<lb/>
一客負薪山路長一客傍船漁在梁荒林無人日未落<lb/>
偶坐有意俱相忘知君老去猶愛此能以安閒遺孫子<lb/>
愧我十年塵土間按圖欲借溪南山<lb/>
　　　題林士衡所畫掲學士方壺歌圖并寄葛原哲<lb/>
　　　經厯<lb/>
方壺之山東海上魚龍出沒風濤壯貝闕珠宫亦渺茫<lb/>
白雲黄鶴空惆悵上清道士方方壺筆㡳江山開畫圖<lb/>
<pb n="KR4e0037_WYG_002-3b"/>
方丈蓬萊紫翠合南宫北苑丹青俱山中龍虎丹庭熟<lb/>
白髪蕭蕭映秋竹仙家歲月誰與期人世兵戈自相促<lb/>
林生筆力回萬牛倚棹幔亭風雨秋十年却憶壺中隱<lb/>
萬里長懐天上遊新圖蕭瑟松樹老我思美人隔煙島<lb/>
謫仙何處駕長鯨杜甫空歌拾瑶草秋山木落山正空<lb/>
客行已逐南飛鴻明年把釣三山去更向丹丘問葛洪<lb/>
　　　題方方壺垂綸圖<lb/>
霜落江頭楓樹林鱸魚正肥江水深扁舟坐釣者誰子<lb/>
<pb n="KR4e0037_WYG_002-4a"/>
白髪不知憂世心濠梁魚我相忘久日煖絲綸輕在手<lb/>
隔篷呼婦炊香秔艤棹呼兒買春酒蘆花兩岸秋茫茫<lb/>
食魚豈必河之魴青天無雲月在水扣舷靜夜歌滄浪<lb/>
﨑嶇道路恐豺虎煙波不受人間苦久無渭水獵非熊<lb/>
那有客星動明主嗟予塵土具二毛方壺員嶠秋風高<lb/>
持竿明日拂雲海一舉會須連六鼇<lb/>
　　　全州多奇峰疊嶂湘水曲折其下竹林茆舍翛<lb/>
　　　然有桃源之趣<lb/>
<pb n="KR4e0037_WYG_002-4b"/>
萬山迴合湘江逺玉几金屏對層巘五老天青白鶴秋<lb/>
九疑雲闇蒼梧晚山崖如畫繞孤城落葉凉風野寺晴<lb/>
龍虎倚天騰劒氣鳳凰隔水渡簫聲松林茆屋誰家住<lb/>
便好攜書隱深處春來繞澗是桃花漁郎定覔桃源路<lb/>
　　　送春詞<lb/>
把酒送春春欲歸落花無言愁不飛天涯萬里不忍别<lb/>
杜宇啼乾枝上血離亭芳草色萋萋不為東君絆馬蹄<lb/>
傷心燕子銜將去緑隂細雨簾櫳暮小園桃李明年開<lb/>
<pb n="KR4e0037_WYG_002-5a"/>
土牛迎春春早來但願花枝長好人長健歲歲年年一<lb/>
相見<lb/>
　　　題璋上人所藏温日觀墨蒲萄<lb/>
鮫人織綃翡翠宫驪珠滴露垂玲瓏老禪定起寫秋影<lb/>
空山月轉雙梧桐憶昔初移大宛種苜蓿橊花俱入貢<lb/>
蓬萊别館緑雲深太液晴波水晶重貝南之國曇所居<lb/>
生紙顚倒長藤枯墨池秃盡白兎穎天風吹墮青龍鬚<lb/>
祇園馬乳秋初熟㸃綴鵝湖雲一幅醉草猶疑懐素狂<lb/>
<pb n="KR4e0037_WYG_002-5b"/>
寒梅頓覺華光俗野棠千尺手所栽兵戈蕪沒同蒿萊<lb/>
日斜對畫獨回首詩成誰置西涼酒<lb/>
　　　落花怨<lb/>
春風開花花滿枝春雨落花花作泥飄紅墮白不解惜<lb/>
裁青翦翠空如迷莫嫌花飛春去早苐恐春歸人易老<lb/>
狂蝶無心戀故枝遊蜂有意穿芳草江上行人去不歸<lb/>
閨中少婦泪沾衣春愁縈人無逺近燕子不來花落盡<lb/>
　　　雨中柬王幼度<lb/>
<pb n="KR4e0037_WYG_002-6a"/>
客子清晨臥江閣老樹閉門風雨惡漁舟滿眼亂波濤<lb/>
殺氣冥冥塞寥廓地爐火冷席無氊短衣百結雙履穿<lb/>
寒食清明不歸去故山松柏空雲煙先生適自江東至<lb/>
行李兼旬共留滯登樓王粲漫多才獻策劉蕡甘下第<lb/>
三鱣聊爾擁臯比一鶚未負風雲期青春白日麟鳳逺<lb/>
長林豐草豺狼飢十年烽火暗南極戎馬紛紛未休息<lb/>
朝廷耆舊困草萊鄉里兒童誇膂力我今旅食向孤城<lb/>
君亦胡為念逺行人生只在意氣合世上未覺文章輕<lb/>
<pb n="KR4e0037_WYG_002-6b"/>
野人豈知天下事杜宇夜啼花滿地狂如賈誼惟痛哭<lb/>
貧似揚雄空識字昨夜封書與鴈歸妻孥應怪苦回遲<lb/>
丈夫磊落志千載一日窮途何足悲<lb/>
　　　聞浙西賊退有感<lb/>
往年江淮羣盜起剋復至今煩王師空令朝廷思猛將<lb/>
復見官府徵健兒大江之南十數郡殘破無有完城池<lb/>
五年殺氣纒滄海萬里妖氛擁赤眉秋風蕭蕭吹鼓角<lb/>
白日杳杳多旌旗井邑正困軍需急京城却憂海運遲<lb/>
<pb n="KR4e0037_WYG_002-7a"/>
築壇授鉞竟虚設血戰更藉西南夷此輩豈能眞為國<lb/>
刼掠何異盜賊為宵衣尚勞社稷計汗馬正聚風雲期<lb/>
鼎魚穴蟻未足慮賦斂不已民瘡痍嗚呼安得黄河水<lb/>
清洗兵甲再見至元中統時<lb/>
　　　西山夢二親時壬辰歲作<lb/>
二親已沒逾兩月中夜西窗夢顔色夢中相見不須臾<lb/>
覺來血淚空沾臆秋宵一何長我夢一何短黄泉茫茫<lb/>
親不返白日飄飄歲云晚我哭親不聞親來我不見難<lb/>
<pb n="KR4e0037_WYG_002-7b"/>
招死後魂尚想生前面攬衣起坐寂無語窗外瀟瀟落<lb/>
寒雨<lb/>
　　　寄錢允吉<lb/>
故人七月海南來言向薊州省親去故壘荒臺秋正深<lb/>
斷鴈殘鴉日云暮吳中風味誇蓴鱸舟過錢塘酒屢酤<lb/>
錢王鐵箭江上有子胥怒濤天下無王事有程須早發<lb/>
别家又是中秋節平生意氣薄青雲千里襟期共明月<lb/>
仙掌峰前綵霧消去時曾繫木蘭橈秋草關山疲欵段<lb/>
<pb n="KR4e0037_WYG_002-8a"/>
雨苔茆屋冷蠨蛸問君井邑多吳語今歲湖田好禾黍<lb/>
黄金白璧競奢華淮北淮西忍羇旅七閩僻逺民甚貧<lb/>
三百年來風俗淳兵戈不廢耕織業丘壑尚餘樵牧人<lb/>
我昔攜書臨海嶠故人高義今同調客路艱難久自知<lb/>
人生聚散那能料臺中文彩兩大夫幙下秋水涵冰壺<lb/>
金門雲錦鳳銜誥月出夜光龍吐珠羨君少年已筮仕<lb/>
綵衣換繡非難事若將問學取功名遺緒閩南猶未墜<lb/>
　　　題羅浮日觀圖<lb/>
<pb n="KR4e0037_WYG_002-8b"/>
　　　　上清方方壺為廬陵牛牧子畫筆力雄偉與<lb/>
　　　　山海稱牧子授其徒存一以為壯觀南金予<lb/>
　　　　來武夷存一請詩為歌長句存一吳姓金華<lb/>
　　　　人時至正丁未四月也<lb/>
青牛老人眼如漆曾上羅浮觀海日三更波浪湧金輪<lb/>
五色雲霞曜丹室是時海宇無纎埃罡風不動天門開<lb/>
赤烏刷羽影騰翥六龍攬轡晃徘徊下視人寰皆夢境<lb/>
西樓未轉銀河影因看草木曙光遲始信蓬萊春晝永<lb/>
<pb n="KR4e0037_WYG_002-9a"/>
歸來化國望堯天武陵廬阜清輝連人生萬事駒過隙<lb/>
回首羅浮心惘然乾坤澒洞風塵起振衣思入空青裏<lb/>
潄精亦足致神仙曝背猶堪獻天子春山茫茫多白雲<lb/>
大藥功成弟子分石崖夜繞龍虎氣玉佩晨朝鸞鶴羣<lb/>
嗟我十年茅屋下葵藿微忱空在野臨風卻憶魯陽戈<lb/>
日斜更對方壺畫<lb/>
　　　七月十四日夜讌集巢雲左轄山莊席上分得<lb/>
　　　轄字韻<lb/>
<pb n="KR4e0037_WYG_002-9b"/>
草堂日落凉風發滄溟月出金天闊主人掃地復開尊<lb/>
畱客空庭自投轄四簷竹影旌斾揺萬壑松聲鐘磬戞<lb/>
短簫吹作鳳雝雝清瑟下聽魚發發當簷佳樹漫蘢葱<lb/>
隔岸好山何突兀滿㪺河漢壺屢傾倒掛藤蘿巾更脫<lb/>
放歌起舞為主夀腰下寳刀聊暫拔古來志士多慷慨<lb/>
不比幽人徒曠達歡娛休戀黄金罍惆望却懐青瑣闥<lb/>
豺虎漫山尚未除蛟龍蟠泥當自刷須臾天地忽黯慘<lb/>
倏忽雷電捎旱魃雞鳴雨過醉且歸明日詩成枉芳札<lb/>
<pb n="KR4e0037_WYG_002-10a"/>
　　　程氏之祖世居鵝湖嘗題其讀書之室曰湖山<lb/>
　　　清隱芳逺既居武夷乃以所得况肩吾山水扇<lb/>
　　　面請予賦詩為歌長句<lb/>
况侯昔居白雲中愛寫紈扇生秋風千巖萬壑不盈尺<lb/>
山橋草閣連青楓清溪漠漠春流急苦竹叢深晚煙濕<lb/>
更言雞狗傍茅茨似有豺狼在原隰度橋一老若忘機<lb/>
欲行未行風滿衣杖藜恐是避世者日暮似聞歌采薇<lb/>
山人望山歸未得畫閣想像湖邊宅干戈澒洞十年餘<lb/>
<pb n="KR4e0037_WYG_002-10b"/>
風雨松楸萬山隔鵝湖山高湖水長昔翁讀書清隱堂<lb/>
秋林伐木鶴鳴谷春雨傍船魚在梁人生萬事浮雲變<lb/>
旅食他鄉歲時倦尚想前賢抱隱淪始知處世甘貧賤<lb/>
茅齋西南武夷岑雲霧蒼莽龍蛇深致君堯舜苦無術<lb/>
萬里江湖勞寸心君不見商山之翁頭似雪一朝羽翼<lb/>
扶漢業丈夫出處自有時耕巖釣瀨誰能知<lb/>
　　　贈危進<lb/>
憶昔誦君玉華作秋月華星動寥廓已知志士甘漁樵<lb/>
<pb n="KR4e0037_WYG_002-11a"/>
獨憶神仙閟巖壑賈生少年負經濟阮籍窮途苦漂泊<lb/>
空谷天寒隱白駒滄江日暮飢黄鶴千里猶㸔殺氣昏<lb/>
十年不見旌頭落布衣各擁將帥權草莽空談王伯略<lb/>
窮冬命駕武夷溪茆屋山中風雨惡黄菊花殘楓葉疎<lb/>
與君沽酒花前酌况聞有書獻天子安得排雲叫閶闔<lb/>
酒酣起舞肝膽雄寳劒光芒照六合英豪遇合終有時<lb/>
丈夫志在麒麟閣<lb/>
　　　春夜宴伯穎元帥宅題雲林茆屋圖<lb/>
<pb n="KR4e0037_WYG_002-11b"/>
高堂華燭延賓客疊嶂層崖寫秋色五老天寒楚樹青<lb/>
九疑日暮湘雲白茆屋溪頭何處村長林無人啼鳥聞<lb/>
嵐侵山市晝冉冉葉墜霜野晴紛紛清夜高城雷雨作<lb/>
將軍置酒相娛樂月黑蛟龍起洞潭山荒虎豹依叢薄<lb/>
少年愛畫頗入神時危思與煙霞親故園不歸湖上宅<lb/>
春樹長憶江東人我本東門飯牛者短衣破帽南山下<lb/>
驚看戎馬擾邊疆甘與漁樵放中野將軍黄金雙虎符<lb/>
臨邊自合思捐軀兩淮氛祲尚滿眼明堂梁棟須人扶<lb/>
<pb n="KR4e0037_WYG_002-12a"/>
酒酣起舞心激烈木末悲風動蕭瑟雪盡蓬萊春正深<lb/>
麟閣丹青紀勲業梯山航海趨皇都修文偃武歌唐虞<lb/>
一丘一壑尚可得為君重賦雲林圖<lb/>
　　　題李遵道枯木圖為建安朱炯作<lb/>
君家枯木稱小李老榦杈枒翠微裏忽看怪石起陂陀<lb/>
復有疎篁映秋水年年雨露長莓苔落葉悲風慘澹來<lb/>
日暮天寒鬼神䕶深山大澤棟梁材牧童樵子不敢近<lb/>
似有龍蛇此中隱故將露葉拂晴柯曾倚雲根長春笋<lb/>
<pb n="KR4e0037_WYG_002-12b"/>
李侯畫竹世有名偶見此圖雙眼明山中黄綺操同古<lb/>
林下夷齊節獨清炯也曾為玉京客挂席海天秋月白<lb/>
琅玕在谷靈鳳棲珊瑚出水神魚泣我本野人溪上居<lb/>
疎篁古木臨階除息隂時復朝隱几汗簡徒勞晚著書<lb/>
已知樗散非時用回首何須萬牛重桃李花多漫得春<lb/>
松柏青青歲寒共<lb/>
　　　雪景寄偰原魯應奉<lb/>
凍雨蕭騷雪復作老樹荒雲冰滿壑窮冬日日南極昏<lb/>
<pb n="KR4e0037_WYG_002-13a"/>
殺氣時時北風惡此時高樓望八荒一色山川共城郭<lb/>
豈無漁艇在江湖稍有人煙辨墟落村中人少虎狼多<lb/>
野外草深禾黍薄春雷何處起潛蛟寒霰空庭噪飢雀<lb/>
玉堂供奉高昌公走馬居庸度沙漠歸來茅屋臥青氊<lb/>
脩竹清風動寥廓時危安得屢促席坐對高寒宜晚酌<lb/>
長林慘慘煙水空時有飛來雙白鶴<lb/>
　　　送郭按察還朝<lb/>
聖主垂衣治天下遣使南行訪儒者要令多士盡歸朝<lb/>
<pb n="KR4e0037_WYG_002-13b"/>
肯使一才閒在野七閩僻陋山海隅民風稍稍敦詩書<lb/>
十年戈甲亂離有前代衣冠零落無使星昨夜躔南極<lb/>
六轡皇華度原隰霜雪遥看鷹隼飛風雷欲起蛟龍蟄<lb/>
千巖萬壑紫芝春白髪青燈一二人已無捫蝨談兵略<lb/>
那有非熊隱釣綸玉節春風鳳池上長江細雨桃花浪<lb/>
星臨華蓋近天顔雲遶蓬萊擁仙仗野人亦有螻蟻情<lb/>
洗兵願見黄河清唐虞之君稷契佐四海九州歌太平<lb/>
　　　銅雀臺瓦<lb/>
<pb n="KR4e0037_WYG_002-14a"/>
曹瞞騁志吞劉社銅雀臺高瞰中夏徒知扼腕有臥龍<lb/>
豈料垂涎已司馬萬里河山尚出師九原魂魄歸何時<lb/>
清秋風雨滿林樹落日笙歌繞繐帷翠娥紅袖恩情絶<lb/>
廢塚荒臺狐兎穴空餘片瓦落人間千載英雄磨未滅<lb/>
　　　磨崖碑<hi>碑在浯溪石壁上元道州文顔魯公書大可六七寸筆力遒勁上下多磨滅中</hi>
　　　<hi>段尚完可讀其地多石石皆聳列如屏故可書長江之勝觀也</hi>
浯溪溪上磨崖碑尚書之筆刺史辭蛟龍澒洞雷雨垂<lb/>
虎豹慘澹風雲馳詞嚴義正意則微銀鈎鐵畫世莫窺<lb/>
<pb n="KR4e0037_WYG_002-14b"/>
是時妖孽侵唐基帝星白日西南移靈武倉卒事亦危<lb/>
一二老臣共扶持秋風萬里天王旗乾坤汛掃重恬熙<lb/>
九重宫闕回春姿二聖歡樂孝且慈豐功偉烈何巍巍<lb/>
周宣漢武宜同時臣結再拜陳頌詩勒銘不用鼎與彝<lb/>
磨高鐫堅崖石隳大書更藉魯公為凜然抗賊志未衰<lb/>
快劒長㦸紛離披碧石漠漠青苔滋字縱磨滅猶可推<lb/>
乃知古人用意奇眞與天地同等期山空江晚舟楫遲<lb/>
蕭蕭落葉寒蟬悲<lb/>
<pb n="KR4e0037_WYG_002-15a"/>
　　　秋曉南薫亭望隔江羣峰初日宛然如畫不知<lb/>
　　　興之所至斐然成章<lb/>
扶桑西南丹桂林初日照耀羣峰青琅玕墜落天杳杳<lb/>
芙蓉隔水秋冥冥我騎瘦馬踏殘雨乗凉晏坐南薫亭<lb/>
是時燭龍吐光晶倒景正掛雙玉屏祥煙慶雲忽飛動<lb/>
翠旍羽蓋摶紫清恍如仙人下雲軿金銀宫闕羅蓬瀛<lb/>
丹青疑對李郭畫詭怪莫測山海經江波蕩漾洲渚横<lb/>
時有鳥雀啁啾鳴西山爽氣生簷楹毛髪颯颯通神靈<lb/>
<pb n="KR4e0037_WYG_002-15b"/>
重華一去呼不返疑山九㸃浮青萍黄帝垂衣靜四溟<lb/>
杲杲白日中天行湘江之竹鸞鳳聲吹作簫韶詠太平<lb/>
　　　七星巖<lb/>
何年七星降人間罡風吹作山頭頑九疑雲晴兩峰失<lb/>
五老天清雙劒攢桂林茫茫石如簇散漫崩騰走平陸<lb/>
雁行斜落大江濆屏嶂横開疊蒼玉初疑女媧補天餘<lb/>
又如禹鑿龍門孤神光傍射軫翼上斗柄正指西南隅<lb/>
下有洞穴不可測虎龍晝伏龜蛇蟄雲根近接勾漏深<lb/>
<pb n="KR4e0037_WYG_002-16a"/>
海氣常帶蓬萊濕我欲舉手招羣仙驂鸞直上虚皇前<lb/>
斟酌元氣作雷雨一灑五嶺歌豐年<lb/>
　　　題老君洞<lb/>
混沌始鑿開玉融瑶臺隱映青芙蓉下有洞穴如崆峒<lb/>
玉樓十二高玲瓏丹崖紫氣浮空濛何年𤣥元降其中<lb/>
伐毛洗髓遊太空遺形歲久重巖崇元精變化不可窮<lb/>
龎眉皓首成老翁玉局儼坐神霄宫獅子前導猿後從<lb/>
幡幢飄飄羽蓋重海月照見香爐峰寳劒倒挂蒼精龍<lb/>
<pb n="KR4e0037_WYG_002-16b"/>
石梁懸瀑聲琮琮我來飛雪當嚴冬瑶草凝碧桃花紅<lb/>
花間一笑雙舞童授以素書石髓封道言五千方擊䝉<lb/>
窅兮冥兮道之宗無為自然成汝功谷神𤣥牝翕以通<lb/>
夀命天地相始終吁嗟小臣等蠛蠓上帝有勑按疲癃<lb/>
萬里馳驅雙鬢蓬人間歲月苦匆匆投簪未暇巢雲松<lb/>
白鶴飛去天南東長歌林谷來清風<lb/>
　　　丹崖<lb/>
斷崖千尺雲錦懸芙蓉薜荔揺空煙珊瑚鐵網相鈎連<lb/>
<pb n="KR4e0037_WYG_002-17a"/>
赤豹下搏蒼龍淵旁有石穴疑可穿洞門深鎖朱陵天<lb/>
我欲遥入求神仙丹光出林夜赫然紅葉如雨墮我前<lb/>
青鳥飛去何時還我方持節西南偏石壁有路無由緣<lb/>
赤松黄石書可傳桃花一笑三千年<lb/>
</p>
<p>
</p>
  </div>
<div>
                <head>藍澗集卷三</head>
    <p>
<pb n="KR4e0037_WYG_003-1a"/>
欽定四庫全書<lb/>
　藍澗集卷三　　　　　　明　藍智　撰<lb/>
　　五言律詩<lb/>
　　　時事<lb/>
燕薊開王業河山壯帝京六龍迴黼座萬雉壓金城世<lb/>
復唐虞理功埀禹稷名千年根本地深見祖宗情<lb/>
玉帛徵賢急包茅入貢遥八荒開郡縣四海聽簫韶陳<lb/>
粟家家腐㓙兵處處銷邉塵自無警不用霍嫖姚<lb/>
<pb n="KR4e0037_WYG_003-1b"/>
大府城隍廢疲民井邑空舞干非舜日斬木有秦風烽<lb/>
火蒼茫外江山感慨中悲歌看古劍激烈想英雄<lb/>
兵革頻為患朝廷屢出師未通秦郡邑空望漢旌旗使<lb/>
者徵求急将軍戰伐遲似聞哀痛詔不獨問瘡痍<lb/>
巨猾仍封爵将軍自凱歌乾坤兵甲滿道路虎狼多直<lb/>
以昇平久其如䘮亂何漢廷頻選将何日拜廉頗<lb/>
關塞二千里兵戈五六年日輸閩地粟秋待直沽<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>奉<lb/>
使須經海逢人更問燕中原消息斷回首意茫然<lb/>
<pb n="KR4e0037_WYG_003-2a"/>
詔從南海至使其北風來紅粟還輸爵黄金漫築臺士<lb/>
須輕馬革世已賤龍媒羣盜連江漢淹留賈傳才<lb/>
近傳蘄水冦逺䧟豫章城相國非無策司徒況有兵旌<lb/>
旗當落日鼓角動秋營克復煩公等千門草已生<lb/>
盜賊何充斥君王本聖眀近徵蕭相國逺慰晉蒼生氣<lb/>
感風雲㑹威行海岱清腐儒無補報歌詠答昇平<lb/>
　　　贈黄道士<lb/>
嗜酒年應長餐霞術更微青山司馬隱白石牧羊歸鶴<lb/>
<pb n="KR4e0037_WYG_003-2b"/>
夢逰三島禪關轉一機人間未可徃滄海正塵飛<lb/>
　　　秋夕懐張山人<lb/>
鼔角邉聲壮林塘夜色幽涼風動疎竹眀月在髙樓久<lb/>
客形容老孤城戰伐愁不眠懐魏闕長嘯拂吳鈎<lb/>
　　　暮雨<lb/>
暮雨何蕭瑟秋山正寂寥澗寒無宿鳥谷響有歸樵衣<lb/>
破裁荷葉園荒徙藥苗山林多暇日擊壤詠唐堯<lb/>
　　　重柬雲松<lb/>
<pb n="KR4e0037_WYG_003-3a"/>
古人相訓戒隨事示規箴自倚交非淺誰知語已深由<lb/>
聞應洗耳禹拜未虚心請為歌三復終期一嗣音<lb/>
一日三秋意詩人入詠歌五倫興教化六義其研摩僻<lb/>
巷非當路閒門自養疴夢回風竹動疑是佩聲過<lb/>
　　　聞詔<lb/>
下詔蠲秋賦為恩不亦寛農安思報主力盡敢辭難商<lb/>
旅歌趨市囚奴罷入官無偏王道在休作漢唐看<lb/>
　　　次袁縣丞述懐<lb/>
<pb n="KR4e0037_WYG_003-3b"/>
勇退非無志閒居况有緣哦松初到日種菊是歸年脱<lb/>
網魚沉海開籠鶴上天桐江知隱處遶屋紫芝田<lb/>
　　　贈隱者<lb/>
風雲虵陣将山水鹿門居報國曾留劒歸田始讀書鴈<lb/>
秋湖水落蟬露栁條疎别夢關山逺松窻夜月虚<lb/>
　　　早春寄同志<lb/>
别離凡幾日江海又生春同是飄零客都非少壮人青<lb/>
燈偏感舊白髪漸添新歸夢南山下猶疑洽隱淪<lb/>
<pb n="KR4e0037_WYG_003-4a"/>
　　　秋雨<lb/>
林雨秋逾潤川雲晚更停逺峯明白塔古木暗蒼屏野<lb/>
老營茅棟山僧寄茯苓干将塵土蝕猶有氣沖星<lb/>
　　　憶鵞湖寺<lb/>
鷲嶺開蘭若鵞湖接稻田松風生静晝花雨徧諸天壊<lb/>
壁餘唐刻孤亭表宋賢疎鐘燈影裏猶想上方眠<lb/>
　　　寄鉛山詹九夫二首<lb/>
聞君尚衰絰一榻卧雲蘿客路音書少秋山涕淚多湖<lb/>
<pb n="KR4e0037_WYG_003-4b"/>
波涵白鳥峯影倒青荷落日門生散空齋詠蓼莪<lb/>
詹子茅為屋城南杏作林問人多施藥留客自鳴琴枸<lb/>
杞秋風老鵞湖暮雨深韋編三絶後深得古人心<lb/>
　　　題道旁樹<lb/>
空山揺落盡見爾歳寒心節共風霜古根疑雨露深支<lb/>
離終玩世蕭瑟自成隂有分廿樗散無勞問陸沉<lb/>
　　　聞藍山兄寓滁州<lb/>
番水初傳信滁山想定居秋吟兼蟋蟀晚飯得鱸魚落<lb/>
<pb n="KR4e0037_WYG_003-5a"/>
月滄江濶涼風白髪疎兵戈關塞隔不敢問何如<lb/>
　　　懐藍山兄淮上<lb/>
南京初下詔北客久懐歸清夜孤舟泊滄江一鴈飛淮<lb/>
雲迷逺道楚雨滿征衣茅屋空山裏秋風老蕨薇<lb/>
　　　山中作<lb/>
地逺來空谷蹉跎又一年不才淹草澤無食望山田失<lb/>
路慚懐寳多闗横索錢春秋二三策深覺負前賢<lb/>
　　　春日感懐<lb/>
<pb n="KR4e0037_WYG_003-5b"/>
道路今如此山林何所之鄰人依草莽歸鳥戀茅茨風<lb/>
雨兼貧病乾坤有别離花枝看總好人事自堪悲<lb/>
　　　山中夜坐懐田先生<lb/>
老厭蟲魚技貧廿鹿豕羣殘燈昏夜雨落木響寒雲烽<lb/>
逺驚時見鐘疎坐不聞道南猶可仰天未䘮斯文<lb/>
　　　送孟寛希年入京<lb/>
月旦推文學丘園起力田盡知官可貴誰道野無賢散<lb/>
木留空谷虚舟在逺川白頭成底事閉户枕書眠<lb/>
<pb n="KR4e0037_WYG_003-6a"/>
　　　建溪<lb/>
建溪三百里勢若建瓴奔石觸波濤惡山連霧雨昏蛟<lb/>
龍餘舊窟豺虎但空村行路難如此生涯未敢論<lb/>
　　　溪上<lb/>
落日蒼茫霧寒潭瀲灧波鳥棲渾不定龍卧欲如何菡<lb/>
萏秋風老蒹葭夕露多慚非埀釣者聊詠濯纓歌<lb/>
　　　雙劒峯<lb/>
百錬藏丹壑雙尖倚碧虚氣騰龍虎窟光動斗牛墟白<lb/>
<pb n="KR4e0037_WYG_003-6b"/>
日層雲斷清秋落木疎江湖驅魍魎萬里挿匡廬<lb/>
　　　宿嚴灘作<lb/>
水宿傍嚴灘風燈語夜闌鼉鳴潮信急龍過雨聲寒病<lb/>
喜江山好貧嗟道路難故園三四口書札報平安<lb/>
　　　曉行望山上人家<lb/>
荒林居更僻闇谷路纔分燈影依青嶂鷄聲入白雲衡<lb/>
門和月掩流水隔溪聞傍舍人相語乘涼已出耘<lb/>
　　　望江上人家<lb/>
<pb n="KR4e0037_WYG_003-7a"/>
夕照明江閣春流淨客衣樹幽啼鳥近風細落花稀酒<lb/>
熟山瓢送魚肥野艇歸桃源應可問稚子候荆扉<lb/>
　　　浮江望淮上<lb/>
萬古長江險秋風短櫂經天連一水白山入兩淮青把<lb/>
酒須眀月乘槎豈使星雲霄望不極鴻鵠正冥冥<lb/>
　　　順昌道中<lb/>
蓐食鳴鷄曉空山啼鳥春逺鐘何處寺殘月獨行人書<lb/>
劍嗟黄髪江湖起戰塵南逰未得意北望正凝神<lb/>
<pb n="KR4e0037_WYG_003-7b"/>
　　　将泛湖南還鄉不遂悵然有作<lb/>
江漢從兹涉雲林阻一辭家憐驥子小秋憶鴈書遲細<lb/>
雨孤舟晚涼風落葉悲草堂猿鶴在千里寄相思<lb/>
　　　遷江道中<lb/>
渺渺川雲白蕭蕭木葉黄羸驂秋日短倦鳥暮天長不<lb/>
學疎儒術無才愧憲綱清風肅蠻徼千古想虞唐<lb/>
　　　象州江上<lb/>
山川空厯厯舟楫更遲遲落日江如練清秋鬢欲絲孤<lb/>
<pb n="KR4e0037_WYG_003-8a"/>
雲晴自逺獨鳥晚多疑未敢辭王事蒼茫問路岐<lb/>
　　　曉發江上<lb/>
官船催曉發浦鳥暗驚飛殘月低清渚疎鐘隔翠微晨<lb/>
光初辨樹秋色已生衣萬里慚張翰鱸魚未得歸<lb/>
　　　平南江上<lb/>
春江移棹稳洲渚共縈迴花送微風過鷗衝細雨來逺<lb/>
山詩思入髙枕客懐開欲把魚竿去長年坐石苔<lb/>
　　　入慶逺江上<lb/>
<pb n="KR4e0037_WYG_003-8b"/>
荒林延暝色積雨帶秋隂白水浮江濶黄茅入峽深老<lb/>
思千里驥清羡九臯禽厚祿知無補遲回愧此心<lb/>
　　　下融江<lb/>
回風吹畫舸落日下蠻溪野迥千峰出天空一鳥低客<lb/>
愁難自遣秋興不堪題今夕山中月清尊誰與擕<lb/>
　　　分巡栁慶出城别憲司諸公<lb/>
芳草古城東飛花映酒紅千峯初過雨五嶺自生風鵰<lb/>
鶚雲霄迥豺狼道路通獨慚風紀重勲業頼羣公<lb/>
<pb n="KR4e0037_WYG_003-9a"/>
　　　栁城道中<lb/>
霜氣晚淒淒荒岡恐路迷孤雲桂嶺北落日栁城西地<lb/>
暖蛇蟲出林昏鳥雀棲蠻鄉經戰伐問俗愧遺黎<lb/>
　　　秋日旅感<lb/>
萬里秋将盡三年客未歸寒雲愁桂嶺落月夢柴扉野<lb/>
逈清猨急江空白鴈稀鄰家響砧杵歳暮嘆無衣<lb/>
　　　挽黄存齋先生<lb/>
不識樵川路空聞處士名文宗周大雅道重魯諸生國<lb/>
<pb n="KR4e0037_WYG_003-9b"/>
待徵遺逸人皆敬老成秋風歌楚些西北暮雲横<lb/>
　　　挽盧使君<lb/>
落落千年志飄飄萬里身清風䑓閣盛直道子孫貧别<lb/>
夢江湖晚歸䰟嶺海春故交多特達銘德屬何人<lb/>
　　　江上别故人<lb/>
天涯芳草色對酒惜餘春此日滄江别東風白髪新落<lb/>
花晴傍馬野鳥冷窺人共勉持風紀驅馳莫厭頻<lb/>
　　　夜雨<lb/>
<pb n="KR4e0037_WYG_003-10a"/>
多病西風客空堂獨夜愁燈殘江上雨木落嶺南秋黄<lb/>
巻知何用丹砂不易求君恩無補報悵望惜淹留<lb/>
　　　雪曉<lb/>
老樹依茅屋寒山對縣門愁雲連五嶺積雪在孤村燈<lb/>
影鳴雞亂林光宿鶴翻闗河一萬里嵗晏復何言<lb/>
　　　恭城縣<hi>在南山間環邑皆猺洞平樂屬邑時十一月十四日也</hi>
十室黄茅屋千峯紅葉村喧厖蠻俗異質樸古風存鷄<lb/>
犬連猺洞牛羊到縣門殘年厯荒徼遥布聖眀恩<lb/>
<pb n="KR4e0037_WYG_003-10b"/>
薄俗山川異窮邉井邑空桂林冬少雪茅屋夜多風不<lb/>
寐愁聞柝無家信轉蓬長懐戢姦宄隨處問疲癃<lb/>
　　　栁城縣<lb/>
青山入縣庭小邑但荒城竹覆茅茨冷江涵石壁清草<lb/>
蟲當户墮水鳥上階行問俗知無事松風一舸輕<lb/>
　　　復古道院<lb/>
長懐丹竈訣逺訪赤松居石室多靈草雲林得異書松<lb/>
風生晝静竹露下秋初即此除寒熱清虚故有餘<lb/>
<pb n="KR4e0037_WYG_003-11a"/>
　　　賀州道中<lb/>
茫茫岐路間塵土損容顔落業渾疑雨孤雲不在山殘<lb/>
年附書札盡日望鄉闗苦被虚名累驅馳髩已斑<lb/>
　　　寄題余復嬰茅屋<lb/>
嘉遁依巖穴清齋飯蕨薇花原隨水入茅屋共雲歸夜<lb/>
鼎芙蓉火秋山薜荔衣沙頭雙白鳥知爾久忘機<lb/>
　　　春日憶延平舊逰寄嚴漢村<lb/>
疎雨溪南寺青春劒外天維舟思别日覧鏡惜流年羇<lb/>
<pb n="KR4e0037_WYG_003-11b"/>
旅今何適㣲官亦可憐乾坤一盃酒出處共茫然<lb/>
　　　送别趙子将<lb/>
故人川上别風雨送行舟嵗暮歌黄鵠江清見白鷗青<lb/>
雲懐楚璧秋水佩吳鈎看爾飛騰志周南豈滯留<lb/>
　　　宿蘇橋驛<lb/>
桂嶺愁人地梅花嵗暮天孤雲寒雨外獨鳥暝鐘前牢<lb/>
落空雙鬢驅馳又一年觀風愧無補為客記山川<lb/>
　　　出雲藤驛<lb/>
<pb n="KR4e0037_WYG_003-12a"/>
又出雲藤驛扁舟更向東地蒸秋有瘴江濶夜多風旅<lb/>
夢驚啼狖鄉心托斷鴻天涯看月色不與故園同<lb/>
　　　曉起<lb/>
村白鷄鳴早山空月落遲殘星窺户牖積雪冷茅茨案<lb/>
牘疲王事關河阻夢思愁容對塵鏡短髪漸成絲<lb/>
　　　宿賀州黄家洞瑞巖寺<lb/>
怪石分羣壑清溪共幾家衡門散鷄犬古寺入桑麻薄<lb/>
宦知無補浮生信有涯白鷗藍澗曲春水遶桃花<lb/>
<pb n="KR4e0037_WYG_003-12b"/>
　　　又宿瑞巖寺<lb/>
又宿東山寺前逰四十年風塵凡㡬變衣缽已三傳竹<lb/>
逕消殘雪松門隱暮煙虎溪送客處尚憶逺公禪<lb/>
　　　宿陽朔山寺<lb/>
晚景孤村僻松門試一登秋山黄葉雨古寺白頭僧壊<lb/>
壁穿新竹空床覆舊藤官情與禪意寂寞共寒燈<lb/>
　　　溪橋晚立<lb/>
天濶浮雲盡山昏落日微鳥棲當野樹人語共柴扉嵗<lb/>
<pb n="KR4e0037_WYG_003-13a"/>
月且云暮鄉關何處歸鄰家響機杼逺客嘆無衣<lb/>
　　　題涂節婦巻<lb/>
守節艱難日遺孤撫育時山河存信誓風雨䕶傾危遐<lb/>
壽宜重慶佳名已逺知他年貞淑傳鄉國有餘師<lb/>
</p>
<p>
</p>
  </div>
<div>
                <head>藍澗集巻四</head>
    <p>
<pb n="KR4e0037_WYG_004-1a"/>
欽定四庫全書<lb/>
　藍澗集巻四　　　　　　　明　藍智　撰<lb/>
　　七言律詩<lb/>
　　　癸卯元日試筆<lb/>
海國風雲氣象和江淮黎庶息干戈天旋北極星辰近<lb/>
春入南山雨露多共喜鳯書通紫闕復聞牲璧祀黄河<lb/>
野人但願昇平樂擬續康衢擊壤歌<lb/>
　　　送歐陽士鄂赴京<lb/>
<pb n="KR4e0037_WYG_004-1b"/>
滄溟萬里泛樓船好借南風送上天望氣欲求歐冶劍<lb/>
濟時宜著祖生鞭朝廷儉德能懐逺将帥論功頗自賢<lb/>
林下耕鋤頭已白願歌帝力似初年<lb/>
　　　送王仲京航海趨京<lb/>
樓船萬里赴京師滄海澄清白日遲龍御九霄開鳯闕<lb/>
鵬飛六月息天池王褒獻頌終持節賈誼封書在濟時<lb/>
却向五雲瞻北極祇慙孤鶴戀南枝<lb/>
　　　答黄彦美總帥<lb/>
<pb n="KR4e0037_WYG_004-2a"/>
壮氣横飛隘九州髙材一出便封侯身嬰白刅猶堅壁<lb/>
家散黄金為報仇禹穴秋風探史記幔亭涼月共仙舟<lb/>
管寕老去非忘世白帽飄飄賦逺逰<lb/>
　　　乙巳春日寄吕海月宣慰董天麒二帥<lb/>
五夜春回北斗邉東風江上雨連天干戈未息龍蛇嵗<lb/>
日月空催犬馬年藥石豈能裨世用山林何待起遺賢<lb/>
諸公戮力扶王室獨向茅簷理斷編<lb/>
　　　寄謝王子充翰林<lb/>
<pb n="KR4e0037_WYG_004-2b"/>
漳南佐郡半年餘萬里歸乘駟馬車典誥文章黄閣老<lb/>
淵源道學白雲書干戈未息呻吟際禮樂尤觀制作初<lb/>
逺愧衡門勞枉駕自甘放浪狎樵漁<lb/>
　　　贈鎦彦昺典籖從軍南劒<lb/>
二月山城逢故人野亭盃酒共情親江湖戎馬艱難日<lb/>
風雨啼鶯寂寞春照夜藜光浮蠧簡衝星劒氣動龍津<lb/>
坐陪元帥清南海應有新詩寄隱淪<lb/>
　　　寄鎦典籖<lb/>
<pb n="KR4e0037_WYG_004-3a"/>
武夷山水淨無塵數畝林塘卜築新溪上浣花逢杜甫<lb/>
洞中採藥憶劉晨蘭苕翡翠滄波晚芝草琅玕碧澗春<lb/>
風雨兼句妨載酒題詩先寄入山人<lb/>
東南積翠武夷峯載酒髙歌恨不同茅竹洞深衝暮雨<lb/>
芰荷衣老怯秋風夢回仙掌蒼茫外興入漁舟浩蕩中<lb/>
病枕豈能陪羽駕玉簫吹徹海天空<lb/>
　　　三月晦日追餞鎦典籖舟發不及見賦詩代簡<lb/>
杖藜栁外竢鳴珂如此青春奈别何野水孤舟行客逺<lb/>
<pb n="KR4e0037_WYG_004-3b"/>
澹煙疎雨落花多驊騮已戀将軍幕烏鵲空瞻織女河<lb/>
最憶城南官酒緑畫堂紅燭夜聞歌<lb/>
　　　秋夕懐王長文<lb/>
月落秋山夜正中飛雲廖落海天空攬衣誰念聞鷄舞<lb/>
拔劍終期汗馬功河漢星辰連北斗蒹葭霜露滿西風<lb/>
憂時王粲頭如雪却憶登樓賦最工<lb/>
　　　雨中懐李孟和<lb/>
熱病數日不能起涼天一蟬徒自悲無衣但恐霜雪盛<lb/>
<pb n="KR4e0037_WYG_004-4a"/>
有酒不憂筋力衰緑苔晚雨荒書屋黄葉秋風動鬢絲<lb/>
頗訝故人音問絶經句不見李陵詩<lb/>
　　　舟泊延平懐劉仲祥<lb/>
秋日泊船鐔津口城頭髙閣風泠泠潜蛟在澗水常黑<lb/>
疎雨隔溪山正青何人望氣求雙劒處士閉門談六經<lb/>
文公精舍倚南郭一薦芳洲蘋藻馨<lb/>
　　　春日懐蕭抱灌<lb/>
牢落空悲北士心淒涼猶憶草堂吟西山夜雨懐人逺<lb/>
<pb n="KR4e0037_WYG_004-4b"/>
南浦春波戰血深紫燕青雲多適意朱絃白雪少知音<lb/>
干戈滿地風塵暗抱甕惟堪老漢隂<lb/>
　　　暮春奉懐李葛二先生<lb/>
廣文好客能賒酒令尹休官尚轉蓬獨鶴不歸滄海上<lb/>
雙鳬猶在白雲中仲舒經術傳三策杜甫文章跨數公<lb/>
獨立晴沙最相憶落花飛絮滿東風<lb/>
　　　寄牛牧子<lb/>
聞向清溪隱太和幔亭仙掌翠嵯峨君臣藥就黄芽熟<lb/>
<pb n="KR4e0037_WYG_004-5a"/>
道德書成紫氣多屢許秋風分枸杞長懐明月共漁歌<lb/>
歸來檢㸃青囊秘瑶草春深滿澗阿<lb/>
　　　寄李謹之<lb/>
露下梧桐爽氣浮天低河漢近髙樓西風鼔角淒涼夜<lb/>
落日山川惨澹秋尚憶鹿門堪避世祇慚燕頷未封侯<lb/>
海波東去三山逺劔氣徒勞望斗牛<lb/>
　　　逰井水原寄劉士元熊孟秉<lb/>
連山西來羣馬奔下有流水如桃源故家尚想衣冠盛<lb/>
<pb n="KR4e0037_WYG_004-5b"/>
喬木徒悲丘壠存天際斷雲横翠黛沙頭疎雨送黄昏<lb/>
廬峯隠者相鄰並松菊蕭蕭對掩門<lb/>
　　　寄陳朝玉<lb/>
經年不見陳文學孤負茅簷濁酒杯黄葉滿窻風雨至<lb/>
尺書千里鴈鴻來世亂固應為士賤好懐那得為君開<lb/>
正思春水扁舟好擬看扶桑海上回<lb/>
　　　舟次北津奉寄李復禮葛元哲二先輩<lb/>
清晨行李出西郭日午泊船當北津白沙翠竹自成逕<lb/>
<pb n="KR4e0037_WYG_004-6a"/>
紫燕黄鶯時近人五年戎馬未休息九曲樵漁甘隱淪<lb/>
安得比鄰如李葛狂歌痛飲度青春<lb/>
　　　寄張孟方<lb/>
屏山喬木翠参天共愛風流長史賢古篆龍虵金作刻<lb/>
遺經蝌蚪竹為編慈親鶴髪埀霜栢道士鵞羣戯墨泉<lb/>
今代法書稱趙杜他年重見筆如椽<lb/>
　　　鄭居貞别駕歸閒未久又以眀經赴召因敬題<lb/>
　　　春江别意圖為餞<lb/>
<pb n="KR4e0037_WYG_004-6b"/>
谷口歸來未及耕春風又送趣装行應知經術懐匡濟<lb/>
不許山林避姓名此日仙舟真惜别何年詩社更尋盟<lb/>
黄河泰華如重覧滿路棠隂舊政聲<lb/>
　　　送夏志衡檢校赴省兼柬仲晦<lb/>
風塵一劔静邉隅松菊空山尚隱居入幕共推毛義檄<lb/>
専門自守夏侯書秋髙島嶼潮聲壮日落江湖鴈影疎<lb/>
若見吾宗賢檢校為言疎懶寄樵漁<lb/>
　　　寄方壺髙士<lb/>
<pb n="KR4e0037_WYG_004-7a"/>
方壺東望隔滄溟白髪猶傳隱者名五嶽雲霞開小景<lb/>
三天符籙注長生虎龍氣合調金鼎鸞鶴聲多送玉笙<lb/>
為問蓬萊清淺未麻姑何處候方平<lb/>
　　　寄泉峰純一處士<lb/>
白髪髙居不出村曾從師老探竒文捲簾黄葉千峯雨<lb/>
繞屋靈芝五色雲丹鼎夜寒添石火牙籖日暖換牕芸<lb/>
幔亭時有仙人過松下焚香望鶴羣<lb/>
　　　寄歐陽雪舟髙士<lb/>
<pb n="KR4e0037_WYG_004-7b"/>
夜戴星辰覲紫微曉裁雲霧作仙衣共傳函谷青牛去<lb/>
獨跨廬山白鶴歸灑筆梅香翻墨沼捲簾松翠落金徽<lb/>
隱山茅屋扁舟小定有髙人欵竹扉<lb/>
　　　武夷道中寄山中道友<lb/>
丹山碧水漾清暉盡日經行徑路微野老築場收稼早<lb/>
谿翁舉網得魚肥青天萬里飛雲盡黄葉千峯獨鳥歸<lb/>
為報西山彭道士月眀今夜叩柴扉<lb/>
　　　題茅山道士張伯雨詩巻<lb/>
<pb n="KR4e0037_WYG_004-8a"/>
江東道士張伯雨靈書曾授大茅君瑶臺鶴夢三清露<lb/>
玉洞龍文五色雲碧落空歌來幻眇黄庭梵氣結絪緼<lb/>
武夷别有賔雲奏不共清猿月下聞<lb/>
　　　九日西山懐虚白先生<lb/>
羽人曽共住丹丘風雨重來又暮秋紅葉閉門山寺静<lb/>
白雲留客野亭幽千年海鶴無消息九日山尊有獻酬<lb/>
日暮鶺鴒飛去急玉笙何處恨悠悠<lb/>
　　　寄程伯萊敎授<lb/>
<pb n="KR4e0037_WYG_004-8b"/>
廣文家在大江東官冷時時嘆轉蓬讀易夜分松寺月<lb/>
鳴琴春度杏壇風久知杜甫詩徒苦應笑揚雄賦未工<lb/>
翰墨交逰今絶少一生襟抱㡬人同<lb/>
　　　夀南山邑長<lb/>
三年北闕登黄榜一日南山卧白雲誰信陶潛貧嗜酒<lb/>
自知賈誼少能文山城聞雁驚春早客舍囊螢坐夜分<lb/>
九曲桃花今爛漫扁舟好訪武夷君<lb/>
　　　雨中喜劉俊民孔克遜相過<lb/>
<pb n="KR4e0037_WYG_004-9a"/>
茅簷髙卧養微疴逺辱将軍並轡過山色更兼微雨好<lb/>
鶯聲偏傍落花多慚無鷄黍頻供給喜有漁梁共嘯歌<lb/>
孔氏諸孫尤好學古書蝌蚪近如何<lb/>
　　　鍊藥齋中喜眀逺憲使相過<lb/>
日長鍊藥坐空齋逺荷髙情枉騎來兎搗𤣥霜天上劑<lb/>
螘浮清露掌中杯春雲覆屋丹初熟暮雨鈎簾鶴自廻<lb/>
千嵗崆峒未華髪喜瞻南極近三台<lb/>
　　　次張雲松山行韻<lb/>
<pb n="KR4e0037_WYG_004-9b"/>
行上西峯眼界寛白雲紅樹久盤桓紉蘭自作幽人佩<lb/>
拾橡還隨野老餐秋盡未蘇南國瘴日斜空覺北風寒<lb/>
道人賣藥歸來晚留宿松軒一榻安<lb/>
　　　逰天壺道院呈周叔亮僉憲<lb/>
偶向武夷尋道士還如劉阮入天台漁舟日暮桃花雨<lb/>
仙館春深竹葉杯千嵗丹砂龍虎伏五雲簫管鳯凰來<lb/>
酣歌更挹浮丘伯並坐中天百尺臺<lb/>
　　　經郭先生平川舊居<lb/>
<pb n="KR4e0037_WYG_004-10a"/>
皓首眀時秖布衣孤墳宿草又斜暉塵埃几杖遺書盡<lb/>
風雨園林舊業非九曲月眀猨自弔三山秋晚鶴空歸<lb/>
多情惟有門前水春色年年上釣磯<lb/>
　　　經杜徵君故居<lb/>
廢宅重過憶隱君閒門秋草漫紛紛翰林一日承丹詔<lb/>
文塜千年閟白雲壊壁塵埃封鳥篆空山風雨失龍文<lb/>
子孫零落遺書盡何用清名後代聞<lb/>
　　　挽江惟志學佛坐解<lb/>
<pb n="KR4e0037_WYG_004-10b"/>
儒者推宗墨者師何論削髪與披緇詞塲星斗聲名逺<lb/>
心印虚空慧定隨已見藜床安坐逝長懐蓮社失前期<lb/>
生芻擬向門人哭大筆誰書有道碑<lb/>
適世誰知隱者廬閉門自譯化人書勤修真觀宗天竺<lb/>
倦送才名入石渠同郡每詢為況好昨朝傳得訃音初<lb/>
衰容未悟無生理霜木晨星百感餘<lb/>
　　　滁州贈詹齊之<lb/>
君趨京國凡三仕我向山林滯一生放逐共為千里客<lb/>
<pb n="KR4e0037_WYG_004-11a"/>
艱危相倚十年兄鏡中白髪年空老嚢裏黄金日漸輕<lb/>
南望鄉闗心已折西風樹樹動秋聲<lb/>
　　　題廖監河行軸<lb/>
王制昔聞書澤禁聖朝今見設漁官壮齡膴仕榮新授<lb/>
鏖戰成功帶舊瘢網罟既征田賦減舟航兼筭水程寛<lb/>
𤓰時正及秋風起一鶚扶揺九萬摶<lb/>
　　　送盧憲副持節海南<lb/>
三年獨愛山居好萬里今傳使節來南極風霜清嶺海<lb/>
<pb n="KR4e0037_WYG_004-11b"/>
中天日月照蓬萊州連銅柱山多瘴水接朱崖地有雷<lb/>
從此遐荒重裳衮文星早晚近三台<lb/>
　　　望三山菴雪舟髙士<lb/>
落日維舟石鼔村道傍茅屋幾家存雲開玉女支機石<lb/>
雨過金公種橘園鷄大曾聞昇碧落豺狼欲出傍黄昏<lb/>
山隂道士遥相憶乘興何由一叩門<lb/>
　　　寄伯頴元帥<lb/>
細栁營新列戰艘刺桐花暖映征袍風行瀚海鯨波静<lb/>
<pb n="KR4e0037_WYG_004-12a"/>
雲壓秋城鳥陣髙澤國微霜催橘柚管絃清夜送葡萄<lb/>
風流太守如相問為説山林已二毛<lb/>
　　　書田舍壁<lb/>
桑麻曉色連南浦松桂春隂覆北窓翠石琅玕分箇箇<lb/>
晴沙鸂鶒並雙雙桃花浪暖收魚罟竹葉香濃倒蟻缸<lb/>
況有老翁将稚子居人疑是鹿門龎<lb/>
　　　招黄慎之東林宴集<lb/>
松門石逕掃蒼苔休日題書報客來對雨特迂髙士駕<lb/>
<pb n="KR4e0037_WYG_004-12b"/>
看山先具野人杯黄花酒熟從教醉白髪詩成不用催<lb/>
人事寂寥同調少百年今日笑顔開<lb/>
　　　七月二十八夜同巢翁石父燕集𤣥都道院中<lb/>
　　　是日雷雨晝晦既夕星月爛然席上有作<lb/>
偶與髙人讌武夷天空山水漾晴輝金盤曉露葡萄酒<lb/>
玉女秋風薜荔衣雷起石堂龍未蟄月生滄海鶴初歸<lb/>
瑶臺自有長生籙莫嘆尊前徃事非<lb/>
　　　小軒得白石玉雪不足喻置之竹泉石間大可<lb/>
<pb n="KR4e0037_WYG_004-13a"/>
　　　人意也因邀雲松同賦<lb/>
拾得他山玉一團光華偏映讀書軒乍驚殘雪留花砌<lb/>
乆訝眀星浸石盆何處琢來秋水骨半空吹落白雲根<lb/>
詩癯自擬連城價不共歌牛月夜村<lb/>
　　　挽雪舟煉師<lb/>
三年屢報枉柴門一日俄傳起土墳棺舉空衣無弟子<lb/>
匣藏遺劒有諸孫鑑湖一曲秋風興庾嶺千枝夜月魂<lb/>
化鶴縱歸華表上人民城郭更堪言<lb/>
<pb n="KR4e0037_WYG_004-13b"/>
城西菴裏托空衣無復扁舟到武夷壁上梅花空故物<lb/>
水邉茅屋認題詩騎驢張果逰何處放鶴林逋候幾時<lb/>
耆舊凋零交誼少秋風吹老北山芝<lb/>
　　　山居書懐<lb/>
卜宅南村久未成從來堂構在留情也知燕賀争先集<lb/>
應笑鳩居拙自營環堵晚晴思傅築巖阿春暖候龎耕<lb/>
臨池更鑿觀書牖時得摩挲老眼明<lb/>
　　　答陳道原見寄山居詩韻<lb/>
<pb n="KR4e0037_WYG_004-14a"/>
少年自許萬人雄肯念林居野興同飯顆詩成慙杜子<lb/>
鹿門老去憶龎公青山白水宜春月紫燕黄鸝共晚風<lb/>
興發會隨田父飲放歌未覺酒尊空<lb/>
　　　題劉正椿桂圖<lb/>
靈椿丹桂人間少又説君家報施深三世傳忠書滿屋<lb/>
一門積善杏成林功名誰似幽人志廿㫖寜違孝子心<lb/>
野老久無城府迹披圖還欲逺相尋<lb/>
　　　春日試筆<lb/>
<pb n="KR4e0037_WYG_004-14b"/>
隔水黄鸝時一鳴近人蝴蝶亦多情孤城暮雨絲絲細<lb/>
髙閣春雲片片輕杜甫自知詩作祟陶潜深仗酒為名<lb/>
未傳江漢休兵甲厭聽東風鼔角聲<lb/>
　　　暮春雨中偶成<lb/>
干戈擾擾青春暮雲霧紛紛白日迷千里江淮誰飲馬<lb/>
五更風雨獨聞鷄徒勞劍氣沖牛斗無復星文聚壁奎<lb/>
九曲桃花春水緑白鷗還許共清溪<lb/>
　　　兵後窺小園<lb/>
<pb n="KR4e0037_WYG_004-15a"/>
已無籬落䕶莓苔時有鄰人共徃來桑柘總因斤斧廢<lb/>
菊花空對草堂開雲横闗塞餘兵氣水落城池盡刼灰<lb/>
況是荒郊多白骨天隂鬼哭轉堪哀<lb/>
　　　破屋<lb/>
壊屋頹垣藤蔓埀書籖藥褁亂蛛絲茅茨又費三年築<lb/>
風雨應煩一木支野老許分林屋住故人誰寄草堂貲<lb/>
𤣥經自笑揚雄苦門掩寒雲有所思<lb/>
破屋三間不自聊西風籬落草蕭蕭圖書滿座嗟撩亂<lb/>
<pb n="KR4e0037_WYG_004-15b"/>
車馬何人問寂寥四壁秋聲連蟋蟀一枝寒雨共鷦鷯<lb/>
欲知環堵家家樂願見兵戈處處銷<lb/>
　　　夜雨<lb/>
稻粱漠漠秋風老茅屋瀟瀟夜雨多一㸃蘇枯今不及<lb/>
數重漏濕欲如何百年又廹飢寒際十口曾因䘮亂過<lb/>
欲徃南山訪黄綺雲深何處紫芝歌<lb/>
　　　題秋山訪隱圖<lb/>
草堂忽有故人尋野店山橋轉石林渺渺白雲行徑逺<lb/>
<pb n="KR4e0037_WYG_004-16a"/>
蕭蕭黄葉閉門深脱巾自漉床頭酒賣藥新修壁上琴<lb/>
世事匆匆良㑹少一宵論盡十年心<lb/>
　　　秋宿南山别墅<lb/>
南山雨過未成泥自起擕鋤種藥畦屏跡免教時論及<lb/>
虛心真覺物情齊魚知澗藻須深入鳥畏風枝不受棲<lb/>
明月滿窻誰共宿白雲紅樹老猿啼<lb/>
　　　喜南鄰擕酒<lb/>
柴門地僻長蒼苔慙愧比鄰數徃來四壁蓬蒿貧士宅<lb/>
<pb n="KR4e0037_WYG_004-16b"/>
孤村風雨故人杯書籖藥褁應成癖水鳥山花莫漫猜<lb/>
萬事形骸俱撥置百年懐抱為君開<lb/>
　　　春日山居<lb/>
少日題詩自笑狂老懐對酒便相忘梨花落盡春将晚<lb/>
燕子飛時日正長西谷誅茅應更僻南園種藥未全荒<lb/>
客來莫怪陶然醉嬾看浮雲上下忙<lb/>
　　　有感<lb/>
五十知非六十衰懐才祇合奮當時莫将賈誼幾年少<lb/>
<pb n="KR4e0037_WYG_004-17a"/>
自識馮唐值數竒奔競漸回廉恥俗老成早作太平基<lb/>
白頭滅跡空山裏未用長歌覓紫芝<lb/>
　　　九日病中<lb/>
茅屋黄花共寂寥病容詩思總無聊山童夜靜分松火<lb/>
道士天寒送藥苗落木荒陂秋澹澹鳴鷄空館雨瀟瀟<lb/>
仙家瑶草年年長弱水蓬萊路更遥<lb/>
　　　過巢雲故亭<lb/>
門前豫章大十圍野橋流水相因依天晴茅竹數峯出<lb/>
<pb n="KR4e0037_WYG_004-17b"/>
春暖桃花雙燕飛風髙隱几聞伐木日暮杖藜歌采薇<lb/>
杜陵舊業無處問谿上草堂今是非<lb/>
</p>
<p>
</p>
  </div>
<div>
                <head>藍澗集巻五</head>
    <p>
<pb n="KR4e0037_WYG_005-1a"/>
欽定四庫全書<lb/>
　藍澗集巻五　　　　　　明　藍智　撰<lb/>
　　七言律詩<lb/>
　　　元日新春試筆<lb/>
西山積雪未全消又送東風上栁條鳯厯頒春元正日<lb/>
雞籌報曉大明朝近聞泰畤仍遵漢逺憶華封祇頌堯<lb/>
栢酒一杯誰共醉弟兄相對老漁樵<lb/>
　　　藍原道中<lb/>
<pb n="KR4e0037_WYG_005-1b"/>
青山西上是藍田野草殘花共愴然春日園林非舊主<lb/>
夕陽丘隴有新阡百年喬木今猶在先代遺書許共傳<lb/>
欲向空林薦蘋藻㫁碑無字卧寒煙<lb/>
　　　九日建安開元寺登髙得微字韻<lb/>
古木寒溪入翠微西風九日扣禪扉金銀宫闕生秋草<lb/>
錦繡山河下夕暉陸羽泉荒龍已去吕䝉祠古鳥空歸<lb/>
諸公且盡登臨興莫歎尊前往事非<lb/>
　　　題道山亭<lb/>
<pb n="KR4e0037_WYG_005-2a"/>
江國凉風白雁初道山秋色野亭虛天連海水蓬萊近<lb/>
霜落汀洲橘柚疎北望每懐王粲賦南逰空上賈生書<lb/>
四郊但願休戎馬獨客何妨老釣魚<lb/>
　　　同程芳逺逰東林寺<lb/>
東岡石上松林青偶與白雲來此行老僧下榻雨花散<lb/>
古寺閉門秋草生八月風髙萬籟急雙溪日落千山明<lb/>
歸去橋西一廻首重林杳緲隔鐘聲<lb/>
　　　逰東林寺<lb/>
<pb n="KR4e0037_WYG_005-2b"/>
隔溪蘭若有雲住背郭草堂無酒賒秋色琅玕亭外竹<lb/>
天香薝蔔坐中花千年龍象當山殿八月鱸魚上釣槎<lb/>
一二老僧皆舊識松根敲火試春茶<lb/>
　　　送京學危提舉奉㫖代祀文公祠墓加封齊國<lb/>
　　　公<lb/>
聖主崇文禮大賢儒臣持節過林泉太公舊履山河在<lb/>
宣父遺經日月懸玉瓉曉分仙掌露石門晴散御爐煙<lb/>
清朝盛典于今見勒石名山頌萬年<lb/>
<pb n="KR4e0037_WYG_005-3a"/>
　　　謝賈參政薦儒職<hi>時兼樞帥二職</hi>
内府黄金鑄虎符彤廷湛露錫宫壺詩書禮樂三軍帥<lb/>
天地風雲八陣圖葢世才名稱耿賈經邦事業佐唐虞<lb/>
鷹揚更待驅羣盜鶚薦何煩記腐儒<lb/>
　　　呉山懐古<lb/>
南渡山川王氣消西風松栢認前朝紫宸無復千官宴<lb/>
滄海空餘半夜潮龍去蓬萊曽駐輦鳯歸寥廓不聞簫<lb/>
上方樓閣依稀在暮雨疎鐘送寂寥<lb/>
<pb n="KR4e0037_WYG_005-3b"/>
　　　姑蘇懐古<lb/>
故國城池豈闔廬西風臺榭尚姑蘇歌催越女酣春宴<lb/>
兵散呉江失伯圖輦路草生空走鹿女墻月落更啼烏<lb/>
可憐猶自矜紅粉十里荷花遶太湖<lb/>
　　　鳯凰臺<lb/>
金陵曉日望層臺雙闕嵯峨寳殿開六代江山龍虎踞<lb/>
千年城郭鳯凰來瑶池夜月吹簫下玉樹秋風歩輦囬<lb/>
白鷺三山何足賦明時空想謫仙才<lb/>
<pb n="KR4e0037_WYG_005-4a"/>
　　　待詔奉天門下<lb/>
鳯凰䑓枕御河流閶闔風生禁樹秋日轉東華臨萬國<lb/>
星環北極㑹中洲鵠袍並列趨金殿雉扇齊開過玉樓<lb/>
忝後儒臣陪顧問願陳讜議賛皇猷<lb/>
　　　八月十三日早上御奉天門選注儒士是日膺<lb/>
　　　廣西之命<lb/>
金門詔下選英髦側席深知聖主勞奎壁圖書雲漢近<lb/>
蓬萊宫殿日華髙黄麻曉露濡宸翰玉節秋風照海濤<lb/>
<pb n="KR4e0037_WYG_005-4b"/>
自顧草茅承聖澤愧無賦頌擬王褒<lb/>
　　　題舜廟<lb/>
虞帝傳聞𦵏九疑蒼梧逺在桂江湄空山黼黻瞻龍御<lb/>
落日簫韶想鳯儀墓木曽經廵狩地風雲誰見陟方時<lb/>
空遺二女瀟湘曲明月滄波萬里思<lb/>
　　　湘山寺飛來石<hi>世傳羅浮飛至</hi>
片石羅浮裂㫁崖飛空遙鎮梵王臺千年虎豹疑星隕<lb/>
五夜蛟龍共雨來錫響空山雲霧合杯浮滄海浪波開<lb/>
<pb n="KR4e0037_WYG_005-5a"/>
至今老衲翻經處㸃㸃天花䕶碧苔<lb/>
　　　題老君洞<lb/>
老君洞前瑶草春桃花吹雨紅紛紛千年白髪化黄石<lb/>
半夜玉簫來紫雲瓊林鸞鶴朝梵炁丹井蛟龍䕶隠文<lb/>
欲向峰頭掃明月流霞招得武夷君<lb/>
　　　夜泊武昌城下<lb/>
蒼山斜枕漢江流自古東南重上㳺巫峽秋聲連戍角<lb/>
洞庭月色在漁舟白雲黄鶴悠悠思落木啼烏渺渺愁<lb/>
<pb n="KR4e0037_WYG_005-5b"/>
獨夜悲歌形勝地燈前呼酒㸔呉鈎<lb/>
　　　寄張茂叔<lb/>
黄岡處士舊知名似爾文章老更成芸簡蠧魚當夜永<lb/>
蘭苕翡翠共秋清滄江有酒延漁父白髪無人薦馬卿<lb/>
春宴蓬萊消息近斗南時有劒光横<lb/>
　　　昭澤雨中作寄同志<lb/>
天涯留滯孤舟日雲壑號呼萬木風江上雨聲春作雪<lb/>
斗間劒氣夜成虹乾坤浩蕩㸔千古嶺海澄清倚數公<lb/>
<pb n="KR4e0037_WYG_005-6a"/>
明日蓬萊望雲氣朝陽鳴鳯在梧桐<lb/>
　　　寄張雲松<lb/>
白髪林居思不羣丹砂分得武夷君梅邊玩易千山雪<lb/>
松下篝燈一榻雲紅葉臨池工鳥篆青萍在匣秘龍文<lb/>
草堂囬首慚逋客猿鶴秋聲處處聞<lb/>
　　　寄衡山李仲卿<lb/>
謫僊歸去卧松巢江上飛花送錦袍細寫山川成史記<lb/>
更吟蘭杜入離騷洞庭萬里秋風落衡岳千峯夜月髙<lb/>
<pb n="KR4e0037_WYG_005-6b"/>
欲托瑶琴寄相憶海天清露鶴鳴臯<lb/>
　　　八月九日巴河阻風答孟原僉憲<lb/>
江湖萬里喜同逰漫向巴河滯客舟茆屋誰家還白酒<lb/>
菊花明日又黄州故園風雨生秋夢上國雲山入暮愁<lb/>
頼有故人相慰藉燈前談笑亦風流<lb/>
　　　九日黄州作并懐建上二友<lb/>
黄州九日繫扁舟何處登髙散客愁萸菊漫懐荆楚客<lb/>
風煙猶阻洞庭秋飄蕭短髪欺烏㡌爛漫清尊對白鷗<lb/>
<pb n="KR4e0037_WYG_005-7a"/>
獨念故人滄海上去年今夕記同逰<lb/>
　　　倪仲豈編修陳景忠教授有約不至以詩寄之<lb/>
漢陽教授文章古翰院編修詩句清二公髙卧同客况<lb/>
一日不來孤我情東風繞屋百草緑細雨捲簾雙燕鳴<lb/>
如此風光宜一醉典衣那得酒同傾<lb/>
　　　入古縣望羣峯作<lb/>
羣峯玉立並青霄絶壑懸崖逕路遙金殿笋班趨曉仗<lb/>
海門龍角湧春潮赤城霞氣中天起仙掌晴嵐近日飄<lb/>
<pb n="KR4e0037_WYG_005-7b"/>
似有清風隨憲節蠻煙瘴雨一時消<lb/>
　　　答仲祥見貽之作<lb/>
平生識君殊恨晚老去才名誰復過窻前柿葉書漢𨽻<lb/>
江上竹枝聞楚歌漁舟細雨白鷗静藥圃暖雲瑶草多<lb/>
尊酒相逢又相别山青水碧奈愁何<lb/>
　　　答蕭子仁<lb/>
毎憶詩篇共討論更煩書扎寄殷勤西風一葉瀟瀟雨<lb/>
落日三山渺渺雲碧海魚龍秋正蟄空江鴻雁夜多聞<lb/>
<pb n="KR4e0037_WYG_005-8a"/>
茆簷寂寞黄花晚欲采寒香逺寄君<lb/>
　　　正月二日答諸公見贈之作<lb/>
雨餘草色映江沙又見新年換物華萬里東風懐棣萼<lb/>
一杯香露醉桃花丹崖舊種神仙藥碧海虛隨奉使槎<lb/>
自愧題詩勞弱翰故人相對在天涯<lb/>
　　　巖居雨中答黄仲言<lb/>
茅齋喜與故人連草澤愁聞羽檄傳五月煙塵迷道路<lb/>
九天雷雨洗山川思家夢繞西湖外戀闕心馳北斗邊<lb/>
<pb n="KR4e0037_WYG_005-8b"/>
頼有清樽酬暇日莫因黄髪感流年<lb/>
　　　送野士𢎞狀元扶侍還京<lb/>
曽叩中天虎豹關遙瞻華葢覲天顔春風綵筆金鑾殿<lb/>
曉日宫花玉笋班兵甲十年為客久樓船五月侍親還<lb/>
明年驄馬來南國肯訪茆茨過此山<lb/>
　　　金州上湘原作寄張觀復李子上<lb/>
喬木蒼蒼覆古城人家雞犬似昇平清湘一水涵秋色<lb/>
黄葉千峯送晚晴地接東溟瞻日近天空南斗覺星明<lb/>
<pb n="KR4e0037_WYG_005-9a"/>
軺車奉詔觀風俗石壁題詩紀政成<lb/>
　　　麻原歸隐圖為程伯崇提學賦<lb/>
清名奕世荷君恩白髪他鄉卧掩門故國江山愁杜宇<lb/>
孤村風雨憶麻原紅泉釀酒分松液翠石題詩襍蘚㾗<lb/>
歸去茅齋第三谷玉田清露長蘭蓀<lb/>
　　　龔士顯招飲云有歸意偶成一律寄謝并呈庭<lb/>
　　　實掾史<lb/>
滿城明月燈火市繞屋東風桃杏花青眼故人同把酒<lb/>
<pb n="KR4e0037_WYG_005-9b"/>
白雲逺路正思家防身自倚雙龍劍渡海須乗八月槎<lb/>
幕下如君年最少豈容頻問邵平𤓰<lb/>
　　　鶴田先生壽日客中有詩寄賀<lb/>
緑髪朱顔七十身飄飄海鶴出風塵蒼厓松栢冰霜晚<lb/>
深谷芝蘭雨露春北斗文章韓愈老西京儒術仲舒醇<lb/>
晨星正為斯文壽蚤晚非熊載渭濱<lb/>
　　　寄劉仲祥山長<lb/>
南州誰識少微星白髪山中煑茯苓春草閉門神助句<lb/>
<pb n="KR4e0037_WYG_005-10a"/>
天花遶坐佛談經蒼龍劍氣時時黒太乙藜光夜夜青<lb/>
十載相思不相見西風鴻鵠故𡨕𡨕<lb/>
　　　挽盧憲副卒于海北<lb/>
繡衣萬里按炎荒白髪中宵隕瘴鄉夢㫁玉樓江月冷<lb/>
魂飛銅柱海天長樓船嵗晚迎歸櫬松桂春隂閉野堂<lb/>
欲向滄浪歌楚些山空猿鶴易悲傷<lb/>
　　　聞張志道學士旅櫬自安南囬<lb/>
兩朝翰苑擅揮毫白髪蕭蕭撰述勞使出海南金印重<lb/>
<pb n="KR4e0037_WYG_005-10b"/>
文成天上玉樓髙孤舟恨别三春草落月歸魂萬里濤<lb/>
欲託灕江將絮酒幽蘭叢桂賦離騷<lb/>
　　　到梧州知子啓僉事已先上平樂寄此<lb/>
吹笙曽約共蓬壺興盡山隂返擢孤夜月自憐烏繞樹<lb/>
朝陽空想鳯鳴梧虹光圖畫應難見河漢星楂未易呼<lb/>
遲日清江牽百丈緑樽雖好不同酤<lb/>
　　　梧州歸至龍門驛寄諸同志<lb/>
江轉龍門一擢輕歸心不為杜鵑聲斜風細雨催離别<lb/>
<pb n="KR4e0037_WYG_005-11a"/>
剩水殘山管送迎但使百蠻稱鎮静久知四海望澄清<lb/>
碧雲日暮蒼梧逺不盡懐人渺渺情<lb/>
　　　寄賈樞宻<lb/>
東南獨立倚安危十月山城戰勝時八陣龍蛇隨部曲<lb/>
四郊狐䑕避旌旗關中父老留蕭相江左衣冠望漢儀<lb/>
夜雪早陳平蔡策天河重賦洗兵詩<lb/>
　　　封陽驛<lb/>
官船早發渡頭沙廻首東風日又斜千里雲山横桂嶺<lb/>
<pb n="KR4e0037_WYG_005-11b"/>
一江春水漲桃花荒村鷄犬臨欹岸細雨鳬鷖傍釣楂<lb/>
南望蒼梧烟樹晚鳯韶何處弔重華<lb/>
　　　寄贈毛包二山人<hi>五代范越鳯遷五夫翁墩山地留記云下馬㸔一千貫不</hi>
　　　<hi>出一千貫不用下馬㸔厯八姓幾五百載竟弗克塟予家得之遷二親安厝于彼樹木長茂皆</hi>
　　　<hi>南鄰毛包二山人力也賦詩寄謝</hi>
仙蹤久閟白雲深試考圖經下馬尋開穴不知凡幾代<lb/>
買山猶自説千金秋風築壠増新土春雨栽松接逺林<lb/>
慚媿比鄰煩二老長年培䕶緑成隂<lb/>
<pb n="KR4e0037_WYG_005-12a"/>
　　　五夫新阡圖<lb/>
畫圖山色逺蒼蒼中有先塋百世藏一逕白雲留下馬<lb/>
數峯晴雪對眠羊芝蘭滿地香初逺松栢參天節更長<lb/>
自愧殊鄉淹薄禄新阡誰與表瀧岡<lb/>
　　　懐川道中<lb/>
茆屋松林度野橋㸔山不惜馬蹄遙暖風遲日新春好<lb/>
青草黄茅舊瘴消郡邑正須除吏弊閭閻還待採民謡<lb/>
纎埃豈足禆山岳要使蠻荒識聖朝<lb/>
<pb n="KR4e0037_WYG_005-12b"/>
　　　江上懐二兄<lb/>
萬里馳驅荷聖恩草堂囬首愧諸昆松楸落日懐新壠<lb/>
桑苧秋風隔故園鴻寳漫傳丹竈術𤣥經空負子雲言<lb/>
嵗寒倘遂歸田興三徑猶堪託子孫<lb/>
　　　漢江晚望有懐藍山伯兄<lb/>
扁舟九月泝滄波漂泊其如感慨何木落江淮秋色老<lb/>
山連巴蜀暮雲多草堂猿鶴關鄉夢澤國魚龍入棹歌<lb/>
白髪諸兄强健在采薇空愧首陽阿<lb/>
<pb n="KR4e0037_WYG_005-13a"/>
　　　答藍山兄<lb/>
寄來詩句清如水思向山中拜老龎總為𤣥經生白髪<lb/>
久知丹訣出清江秋風茆屋芝三秀春雨藍田玉一雙<lb/>
也欲論文重載酒何時剪燭共西窓<lb/>
　　　懐西山草堂奉柬山中二兄<lb/>
昔年采藥問長生野鶴孤雲入幔亭夜雪梅花虚室白<lb/>
秋風竹簡古書青祇今逺道生華髪何處空山長茯苓<lb/>
喜有藍田雙璧在毎從南極望春星<lb/>
<pb n="KR4e0037_WYG_005-13b"/>
　　　天河<lb/>
牛渚秋髙木葉飄西風不待鵲成橋玉樓雲霧千峰合<lb/>
銀漢星辰一水遙緑竹人家團小市黄茆村峒襍羣猺<lb/>
南逰虚忝觀風使永夜乗楂遡寂寥<lb/>
　　　中秋有懐<lb/>
十年不到天逰上五夜長歌月影中玉宇有時餐沆瀣<lb/>
金丹無術住崆峒海波滉瀁三山日鶴背飄蕭萬里風<lb/>
忽憶舊逰如夢寐詩成題寄紫芝翁<lb/>
<pb n="KR4e0037_WYG_005-14a"/>
　　　陸滕宅秋雨中探韻<lb/>
同人永日自相將深竹閒園偶辟疆已被秋風教憶鱠<lb/>
更聞寒雨勸飛觴歸心莫問三江水旅服徒沾九月霜<lb/>
醉裏欲尋騎馬路蕭條幾處有垂楊<lb/>
　　　七夕乗月下懐逺江作<lb/>
清風碧樹轉千峰疎雨殘雲浄晚空銀漢楂廽烏鵲月<lb/>
石門㠶送鯉魚風一時詩興來天外半夜秋聲起夢中<lb/>
絶似黄州㳺赤壁翩翩孤鶴渡遼東<lb/>
<pb n="KR4e0037_WYG_005-14b"/>
　　　寄余員外從善<lb/>
嫋嫋秋風江水波碧雲千里奈愁何空山落葉黄昏雨<lb/>
深谷幽人白石歌舉目漸驚豪傑少論心偏恨别離多<lb/>
官船不得閩清便采采金花滿澗阿<lb/>
　　　吕僊亭<lb/>
洞庭萬里連滄海石室千年隠翠微華表月明笙鶴下<lb/>
蒼梧雲濕劒龍歸南城老樹名空在枕上黄粱夢已非<lb/>
倦客逺尋勾漏洞丹砂未就與心違<lb/>
<pb n="KR4e0037_WYG_005-15a"/>
　　　題對海樓圖<lb/>
萬里滄溟萬里天髙樓一望思茫然秋風麟鳯通三島<lb/>
春雨魚龍混百川毎對蒼茫初浴日幾㸔清淺又成田<lb/>
飛鴻㸃㸃雲㠶小猶似童兒採藥船<lb/>
　　　余家草堂前手植叢竹已生二筍别來三載今<lb/>
　　　想成林矣客中感物而作<lb/>
叢竹新移澗水西喜添雙筍迸堦泥春雲繞屋蒼龍起<lb/>
夜月臨軒翠鳯棲石上琅玕當並長壁間蝌蚪待重題<lb/>
<pb n="KR4e0037_WYG_005-15b"/>
他年五柳歸來好三逕清風獨杖藜<lb/>
　　　桂林官舍奉寄雲壑山人<lb/>
十年採藥住林丘一入京華覲冕旒遂别山中猿鶴侣<lb/>
漫㸔天上鳯麟逰白雲逺望瀟瀟雨黄葉空山澹澹秋<lb/>
為覔方壺東海上許圖茆屋近滄洲<lb/>
　　　過雲洞嶺宿暮村田家<lb/>
馬度危峯雪未乾鵶鳴荒館日初殘少陵自愛羌村好<lb/>
太白空歌蜀道難萬里敢辭王事苦一杯聊放客懐寛<lb/>
<pb n="KR4e0037_WYG_005-16a"/>
梅花相伴天涯逺月色江聲對倚欄<lb/>
　　　暮春江上㸔白髪<lb/>
啼鵑江上落花初倦客春深白髪疎毎歎乘桴懐鳯鳥<lb/>
獨慚把釣掣鯨魚孤舟風雨三更夢一羽雲霄萬里書<lb/>
何日山隂尋賀老清溪歸覔舊田廬<lb/>
　　　三月晦日江上作<lb/>
杜鵑聲裏瘴雲低江上輕寒透敝衣九十春光今日過<lb/>
三千客路幾時歸桐花門巷空殘雨燕子樓臺又落暉<lb/>
<pb n="KR4e0037_WYG_005-16b"/>
海内交㳺俱白髪相思莫遣信音稀<lb/>
　　　陽朔江上<lb/>
東出桂林三百里江水江花總勝㳺石崖倒影紫瑪瑙<lb/>
野鳥對鳴黄栗留山中茆屋有誰住松下茯苓應可求<lb/>
勾漏洞南瑶草碧欲慿老鶴問丹丘<lb/>
　　　出南寧留别子啓僉憲楊經厯<lb/>
沙頭逺下擁鳴珂雪盡滄江生緑波碧桃細雨春寒重<lb/>
黄鳥東風恨别多萬里驅馳心自赤十年憂患鬢先皤<lb/>
<pb n="KR4e0037_WYG_005-17a"/>
請㸔天際銜蘆雁猶解𡨕𡨕避網羅<lb/>
　　　桂林病中作<lb/>
卧病十日不出門落葉蕭索如荒村僮倦晝眠芳樹下<lb/>
馬飢時嚙秋蔬根毎愁地偏藥餌少更畏雨多井水渾<lb/>
桂林南洞有丹訣杖䇿擬從方士論<lb/>
</p>
<p>
</p>
  </div>
<div>
                <head>藍澗集巻六</head>
    <p>
<pb n="KR4e0037_WYG_006-1a"/>
欽定四庫全書<lb/>
　藍澗集巻六　　　　　　明　藍智　撰<lb/>
　　七言絶句<lb/>
　　　山中<lb/>
舍南水落沙成塹北笋山髙鳥自鳴幸有罇罍供晚酌<lb/>
不愁風雨阻春晴<lb/>
　　　風雨<lb/>
驟雨連旬苦未休飄風數日又何求山中茅屋頻揺撼<lb/>
<pb n="KR4e0037_WYG_006-1b"/>
疑是浮家海上舟<lb/>
溪岸沙崩損葯園山田石裂湧泉源平生數畆耕桑計<lb/>
風雨無情欲併吞<lb/>
　　　風雨驢上三首<lb/>
風雨南山跨蹇驢清谿走訪野人居林花未落須沽酒<lb/>
春水初生好釣魚<lb/>
處處江湖行路難東風鼓角滿雲端蹇驢破㡌青山下<lb/>
翠木蒼藤暮雨寒<lb/>
<pb n="KR4e0037_WYG_006-2a"/>
山雲故作今朝雨湖水新添昨夜㾗細草幽花俱有意<lb/>
青山相對已忘言<lb/>
　　　山中時景四首<lb/>
層層金碧倚巖阿花逕春濃有客過行到野橋觀石瀑<lb/>
始知人世挽天河<lb/>
野亭分坐納微凉緑樹青隂晝景長不有山林深更僻<lb/>
人間無處避驕陽<lb/>
强與登髙行路難溪橋危坐對秋山白雲紅樹添詩興<lb/>
<pb n="KR4e0037_WYG_006-2b"/>
月上長空忘却還<lb/>
獨釣寒江雪滿蓑數峯相映玉嵯峨閉門誰念山中客<lb/>
自比袁安嬾更多<lb/>
　　　姑蘇河上作<lb/>
楊柳青青河水渾野橋茅店水邊村官船三日姑蘇道<lb/>
處處青山似故園<lb/>
　　　丹陽縣道中<lb/>
丹陽郭外山無數茅屋松林下夕陽絶似武夷秋雨後<lb/>
<pb n="KR4e0037_WYG_006-3a"/>
野橋流水稻花香<lb/>
　　　江上夜作<lb/>
晚風吹雪散晴雲移棹滄江入白蘋夢覺不知天在水<lb/>
却疑楂影上星辰<lb/>
　　　溪上<lb/>
青裙婦女採茶苦白髪老人燒筍甘松寺雨晴宜晚歩<lb/>
杏花風暖重春酣<lb/>
　　　旅邸偶成<lb/>
<pb n="KR4e0037_WYG_006-3b"/>
今日雨晴雙燕歸野橋茅屋又斜暉便須買酒酹春色<lb/>
莫放桃花樹樹飛<lb/>
　　　暮春懐李孟和<lb/>
春雨霏霏暎茅屋空庭無人芳草緑相思何故不成眠<lb/>
一夜南風筍成竹<lb/>
　　　春日試筆四首<lb/>
四海車書已混同萬年厯數帝王功山川草木知多少<lb/>
總在風雲雨露中<lb/>
<pb n="KR4e0037_WYG_006-4a"/>
曽瞻日月御階明豈有風霜嶺徼清只好南山對春雨<lb/>
老農擊壤頌昇平<lb/>
偶從江海踏星楂萬里逢春正憶家唯有君恩深似雨<lb/>
東風草色滿天涯<lb/>
又㸔庭草換年華最憶癡兒未到家白髪倚門望春信<lb/>
好風開遍杏桃花<lb/>
　　　癸丑元夕栁州見梅憶澤兒<lb/>
忽見繁花亂客愁東風寂寞古龍州故園稚子無消息<lb/>
<pb n="KR4e0037_WYG_006-4b"/>
坐對寒江月滿樓<lb/>
　　　江上晚景<lb/>
疎雨殘雲共晚風長髯烏㡌獨掀蓬江山絶似元暉畫<lb/>
浦樹沙禽慘澹中<lb/>
　　　雨中上龍門江<lb/>
沙頭新水緑無㾗茆屋孤烟已近村嶺海三年心力倦<lb/>
卧聽春雨上龍門<lb/>
　　　元日賀州公館<lb/>
<pb n="KR4e0037_WYG_006-5a"/>
雪消公館日遲遲緑樹微風動鬢絲山鳥下庭人吏散<lb/>
獨㸔幽草立多時<lb/>
　　　戱題臨賀公館雙栢<lb/>
空庭老樹並蒼蒼宻葉曽經使者霜南國久無王化及<lb/>
好留春色比甘棠<lb/>
　　　感舊<lb/>
荒林茅屋絶炊烟秋草當門盡廢田野老無牛無子息<lb/>
里胥猶索贍軍錢<lb/>
<pb n="KR4e0037_WYG_006-5b"/>
　　　憶故園叢竹<lb/>
舊栽叢竹䕃衡門想見春風長子孫書閣無人裁蠧簡<lb/>
清池科斗共黄昏<lb/>
　　　憶橘樹<lb/>
橘樹新移近草堂開軒時愛午隂凉春來應是花如雪<lb/>
吹落蘇耽井水香<lb/>
　　　江上㸔晚山憶方壺髙士<lb/>
秋樹連雲日色殘晚風初定緑波閒方壺老去空能畫<lb/>
<pb n="KR4e0037_WYG_006-6a"/>
不見長江雨後山<lb/>
　　　懐山中<lb/>
乆别山中鸞鶴羣清齋自禮武夷君滄江明月扁舟後<lb/>
渾似松牕卧白雲<lb/>
　　　題李息齋墨竹<lb/>
蕭蕭晴影動秋風春老湘江碧玉叢夜半酒醒吹短笛<lb/>
起㸔棲鳯月明中<lb/>
　　　題温日觀蒲萄<lb/>
<pb n="KR4e0037_WYG_006-6b"/>
數藤馬乳秋風晚一架驪珠夜月明憶作草堂㸔畫日<lb/>
惠連詩句獨先成<lb/>
開士名流温日觀最能潑墨作蒲萄君家此本何年物<lb/>
仿彿前人筆格髙<lb/>
　　　蜀江雨霽圖<lb/>
瞿唐雨霽起春瀾空翠樓臺杳藹間萬里橋西花似錦<lb/>
暮雲依舊隔巫山<lb/>
　　　題湖山秋意圖<lb/>
<pb n="KR4e0037_WYG_006-7a"/>
白水青山澹澹秋晚凉同醉木蘭舟西風無限江南意<lb/>
楊栁芙蓉不解秋<lb/>
　　　題秋江雲樹圖<lb/>
草閣柴扉入翠微碧雲紅樹晚依依美人何事秋江上<lb/>
采得芙蓉未肯歸<lb/>
老樹晴雲半有無雨餘秋色滿江湖扁舟也欲投簮去<lb/>
何處青山似畫圖<lb/>
　　　題鄭御史竹木圖<lb/>
<pb n="KR4e0037_WYG_006-7b"/>
鄭公胷次貯冰壺愛寫疎篁古木圖携入洞天人不識<lb/>
借㸔唯有列仙癯<lb/>
　　　題古木蒼藤圖<lb/>
風雲氣質雪霜蹤獨立空山慘淡中慚愧藤蘿争附託<lb/>
年年春色換青紅<lb/>
　　　題篁棘幽禽圖<lb/>
春山啼鳥襍花香叢棘修筠各自芳何似梧桐西掖樹<lb/>
千年鳴鳯向朝陽<lb/>
<pb n="KR4e0037_WYG_006-8a"/>
　　　桂林見梅<lb/>
嶺南兩度見梅開逺客空驚白髪催忽憶繁花藍澗曲<lb/>
好山無數夢中來<lb/>
忽見羅浮萬鶴羣水邊林下玉繽紛嶺南自古無霜雪<lb/>
喜有寒香壓瘴雲<lb/>
冷蘂疎花自不禁長松脩竹共蕭森髙標逈立風霜表<lb/>
始見平生鐵石心<lb/>
曽記寒窻為寫真東風綵筆自生春江南萬㸃花如雪<lb/>
<pb n="KR4e0037_WYG_006-8b"/>
落月空梁夢古人<lb/>
清池老樹落花稀雪滿仙巖獨鶴歸十二樓臺天似水<lb/>
空香散作白雲飛<lb/>
　　六言詩<lb/>
　　　題魏宰扇面小景<lb/>
山上層層僧舍樹間短短茅簷他日官閒無事杖藜添<lb/>
箇陶潛<lb/>
　　五言排律<lb/>
<pb n="KR4e0037_WYG_006-9a"/>
　　　贈張尚書四十韻<lb/>
皇華天子使文彩尚書郎麟趾西河瑞龍光北斗傍二<lb/>
星占分野十月報開洋海霧清三島天威靖八荒浮楂<lb/>
迎博望决䇿用張良必見金陵復俱瞻玉節光自天持<lb/>
鳯詔靈雨䕶龍驤當宁勞宵旰安邊仗紀綱江淮遺草<lb/>
莽郡邑尚豺狼漢代黄巾亂公孫白馬狂朝廷徴李泌<lb/>
將帥得汾陽秦鞏銷烽燧青徐入稻粱江平天失塹海<lb/>
濶地無疆破竹聲相應投鞭勢莫當釜魚猶假息穴兎<lb/>
<pb n="KR4e0037_WYG_006-9b"/>
且深藏尚肆慿陵惡須期殺伐張大軍兼水陸小醜負<lb/>
城隍逆境多流血兇徒尚褁瘡弄兵憐渤海焚玉惜崑<lb/>
崗自古稱懐逺由來戒殺傷帝心惟惻隠兵勢敢披猖<lb/>
冠葢通南極絲綸下朔方投戈榮錫爵捲甲付銀章舜<lb/>
徳三苖服周詢六轡揚七閩開道路九曲引舟航仙館<lb/>
煙霞晚精廬樹木凉腐儒叨泛愛清論耿難忘慘淡干<lb/>
戈地蕭條翰墨場揚雄詞賦苦潘岳鬢毛蒼壯志甘淪<lb/>
落幽懐倍激昂中興期漢武小雅美宣王圖畫雲臺峻<lb/>
<pb n="KR4e0037_WYG_006-10a"/>
謳歌海宇康黄金収騕褭紫氣識干將畎畆身何用江<lb/>
湖興自長避人從白㡌方士與青囊葵藿終傾日松筠<lb/>
久傲霜謬䝉三握髪愁緩九廽腸不待除蜂螘唯應致<lb/>
鳯凰牛歌傷白石漁父愛滄浪我亦依耕釣君還佐廟<lb/>
堂<lb/>
　　　題江山小影屏風<lb/>
幕府青春好中郎畫筆精水疑滄海濶山似武夷清玉<lb/>
氣通𤣥圃霞標散赤城桃源深處入松籟静中生浦緑<lb/>
<pb n="KR4e0037_WYG_006-10b"/>
思捐佩江清擬濯纓鷗邊分野艇鶴下辨柴荆樹色依<lb/>
屏淺薇香㸃墨輕忽㸔茆屋趣好聽採樵聲拄笏迎朝<lb/>
爽鈎簾對晚晴逕無豺虎迹庭有鳯凰鳴廽首藍田隔<lb/>
何時草閣成江湖猶在眼丘壑正含情<lb/>
　　　過巢雲故亭<lb/>
故老投簮日林園接武夷貧甘詩酒樂病耻國家危慘<lb/>
淡羣龍鬬蒼茫九鼎移新愁衝雨雪舊夢隔茆茨苔澁<lb/>
彈碁石荷枮洗墨池空堂賔客散長路死生疑竹冷題<lb/>
<pb n="KR4e0037_WYG_006-11a"/>
詩處山空墮淚時淒涼亭上月徒起九原悲<lb/>
　　　石鏡<hi>石鏡在浯溪磨崖碑之左用浯溪水滌可見毛髪竒觀也</hi>
明韞浯溪上髙懸洞府隂潤疑磨碧玉堅想鑄黄金日<lb/>
月流光彩山川入照臨龍精騰變化虎穴露嶔崟朗鑒<lb/>
天文麗虚涵地脉深鬚髯窺老狖毛羽認棲禽玉女曽<lb/>
遥對湘君費逺尋菱開朝炯炯鳯去夜沉沉苔蘚那能<lb/>
蝕塵埃莫漫侵千秋如獻録萬里燭丹心<lb/>
　　　湘隂舜妃廟<lb/>
<pb n="KR4e0037_WYG_006-11b"/>
虞帝南廵日英皇北望時翠華春不返碧草暮相思萬<lb/>
里重湖水空山二女祠沉珠真自惜埋玉竟誰知斑竹<lb/>
留雙淚蒼梧隔九疑天涯龍馭逺鏡裏鳯情悲巫雨淒<lb/>
殘夢湘雲藹暝姿渚芳迎襍佩波影動靈旗慘淡思韶<lb/>
舞淒涼詠楚辭空餘清夜瑟幽怨托哀絲<lb/>
　　　湘江舟中賦紅葉寄友人<lb/>
巫峽清霜下湘潭落照中秋容生野桕寒色帯江楓揺<lb/>
落年華暮蕭疎野望同幟疑張趙壁綺類結隋宫亂落<lb/>
<pb n="KR4e0037_WYG_006-12a"/>
渾如雨微飄不待風鶴驚仙頂化鷄訝鬬冠空宫袂霞<lb/>
綃剪天壇綘節通渚蓮晴墮片堦藥晝翻叢畬樹延殘<lb/>
火川波飲㫁虹林疎分一二浦極眩西東朱鳥連星燦<lb/>
赬虬馭日雄錦機侵濕霧荔顆耀晴烘雲白㸔偏好厓<lb/>
青㸃更工煌煌丹伏鼎赫赫劒騰豐寺冷堆僧砌汀昏<lb/>
映釣篷巢邊驚宿鵲塞外伴歸鴻顔赭寧懐愧心丹欲<lb/>
效忠飄零同泛梗浩蕩逐飛蓬閉户書應遍臨堦掃未<lb/>
窮美人秋水外不用怨題紅<lb/>
</p>
<p>
</p>
  </div>
        </body>
</text>\m</TEI>
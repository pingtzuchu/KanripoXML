<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>楊忠介集附録巻四</head> <lb/>
    <p>
<pb n="KR4e0189_WYG_017-1a"/>
欽定四庫全書<lb/>
　楊忠介集附録巻四<lb/>
　祭文<lb/>
　　羅洪先<lb/>
嘉靖庚戌四月三日吉水羅洪先聞斛山楊年兄訃音<lb/>
為位而哭至于失聲九月辛酉朔具越葛息香寄奠靈<lb/>
筵嗚呼痛哉始聞來訃掩耳欲走今將為誄何忍出口<lb/>
大河在東西華巃嵸以此相招颯然悲風嗚嗚哀哉<lb/>
<pb n="KR4e0189_WYG_017-1b"/>
　　楊繼盛<hi>號椒山容城人官兵部員外郎諡忠愍</hi>
嗚呼惟公之智足以灼事變惟公之勇足以犯雷霆惟<lb/>
公之忠足以動人主惟公之誠足以感鬼神惟公之節<lb/>
足以歴窘辱困苦生死而不變惟公之名足以同天地<lb/>
日月明且久而不朽視彼奸䛕隠宻與禽獸草木同歸<lb/>
腐者何啻霄壤則公之死也亦何恨乎方公之北上也<lb/>
我韓師翁嘗以大畜睽卦教之矣既而公用大畜棄睽<lb/>
卦而不用豈非忠貞剛直之氣積於中而不可忍故於<lb/>
<pb n="KR4e0189_WYG_017-2a"/>
師訓有所不暇顧耶始公在獄人皆以為必死乃頼聖<lb/>
明得以生還及公歸家人皆以為天必以夀考報而公<lb/>
乃竟以憂國成疾死豈非公之忠愛出於天性故在囹<lb/>
圄如家居在田野如朝宁耶方師翁歸致與盛相别也<lb/>
亦嘗以教公者教之矣既而亦違背師訓棄睽卦不用<lb/>
已至於此豈韓門之頑徒乃國家之直臣耶盛責宰相<lb/>
書内云有一時之富貴有萬世之事功有目前之榮辱<lb/>
有身後之褒貶不惟以義言之其較然分明雖以利言<lb/>
<pb n="KR4e0189_WYG_017-2b"/>
之其輕重亦較然可懼盛嘗自以為平生學問所得力<lb/>
者在此豈公之所為所見乃先得我心之同然耶要亦<lb/>
同得師翁不負天子不負所學之教而不敢忘也嗚呼<lb/>
士有曠百世而相感者每歔欷而不可禁况與公同韓<lb/>
氏之門又同此愚直之心憂懷如海孰為知音安得起<lb/>
公于九原連牀數日共肺肝乎時人有稱韓門二楊者<lb/>
顧淺陋何敢與公竝稱方公立朝盛尚韋布及盛在位<lb/>
公已云亡既不得共從王事斬奸佞矣公之完名髙節<lb/>
<pb n="KR4e0189_WYG_017-3a"/>
已不負師翁之教而盛尚留此僥倖不死之身若宇宙<lb/>
贅疣於公深有愧焉仰天長吁無可奈何行將納此再<lb/>
生之身于朝廷從公於九泉之下共大笑大哭一塲而<lb/>
已惟公其相之<lb/>
　　周　怡<lb/>
嗚呼斛山先生遽至於是耶先生鍾宇宙海嶽之靈産<lb/>
終南太華之間居鄉建表極於四望立朝矻砥柱於中<lb/>
流孝弟通乎神明忠信貫乎金石五事之陳先憂表臣<lb/>
<pb n="KR4e0189_WYG_017-3b"/>
子之寸心七年之繫忠誠動聖主之再釋元氣扶於兩<lb/>
間聲光播於四海學士大夫孰不稱闗西之夫子兒童<lb/>
婦女罔不識有明之直臣怡僻陋鄙人素仰捐介承乏<lb/>
畿郡漸悉冲和庚子之秋盡方欣起用辛丑之春初俄<lb/>
驚被逮怡時不揣狂妄輙草奏章欲叫帝閽而排閶闔<lb/>
中危母老而焚狂藁壬寅備員諫垣癸卯例同詔獄時<lb/>
有江西劉工部煥吾君三人一飯必同惟予與君之罪<lb/>
為重五載萬死不二惟君與劉之徳是依吉㓙同患生<lb/>
<pb n="KR4e0189_WYG_017-4a"/>
死曷忘清源之别慷慨西行固冝有再聚也涿鹿之分<lb/>
痛哭東門已兆為永訣乎怡罪逆獨深天所不宥至家<lb/>
旬餘老母長逝泣血三年時猶有江東渭北之思夣魂<lb/>
千里豈期斷閩海秦雲之望嗟此訃音胡為乎來哉七<lb/>
夕前期得全椒戚南𤣥之報云變在去夏予則得公七<lb/>
月七日之書手澤宛然直訝其非也又七日得通州胡<lb/>
倉使之報云變在十月之十四日則不能無驚疑矣人<lb/>
莫不願公夀考無疆霖雨蒼生盤石宗社植立元氣炳<lb/>
<pb n="KR4e0189_WYG_017-4b"/>
煥斯文而孰忍無故哭公耶嗟嗟我公今果止於是耶<lb/>
公有仁人君子之心有丈夫豪傑之氣有春風之和有<lb/>
秋霜之烈有河海之大有大華之竒公今果化乎當為<lb/>
雲漢之昭囬當為日月之照耀當為霖雨之霶霈當為<lb/>
雷霆之震動當為龍見當為虎變當為鳳徳當為麟仁<lb/>
當騎箕尾而正列星當座紫府而宰司平是皆有可信<lb/>
乎精一之學必底純粹尚有渣滓不妨澄徹幽明無間<lb/>
其尚牗予愚而撤予蔽吾有斗酒藏之三年以待君<lb/>
<pb n="KR4e0189_WYG_017-5a"/>
開今西望傾酹神其旨飲臨風痛哭此情無盡嗚呼痛<lb/>
哉嗚呼痛哉<lb/>
　怡自庚戌春聞訃哭公是夏晴川翁自㤗和來吊予<lb/>
　約明年過㤗和同入闗予有家難不果又明年壬子<lb/>
　春予始徃㤗和至則晴翁先棄予一月矣葢正月十<lb/>
　二日其諱辰也予痛哭不勝嗟我踽踽數年之間山<lb/>
　崩川逝我生何為遂徃㤗和西行今四月二十五日<lb/>
　始得哭公墓下又改月為端午節憶徃嵗幽中泛蒲<lb/>
<pb n="KR4e0189_WYG_017-5b"/>
　酌酒傷今懷古意殊不樂今日乃奠公之墓情復何<lb/>
　如見公之鄉與廬見其孫子見其比隣親友而公獨<lb/>
　不可見痛復如何公間世之英河嶽之靈邦之司直<lb/>
　學者法程斯人之亡天下之屯逺近之人咸謂公未<lb/>
　死而尚在公之正直浩然真充天地昭日月亘百世<lb/>
　而獨存人之為言豈其無徵予兹東歸沽酒一<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>烹<lb/>
　鷄一盂以為公别神其鍳歆<lb/>
　　劉　魁<hi>號晴川泰和人官工部郎中公同難講學者</hi>
<pb n="KR4e0189_WYG_017-6a"/>
嗚呼吾兄歸化又將及期矣近得令郎子勉書謂于去<lb/>
嵗臘月已歸窆于祖塋之側臨終自作墓誌書銘旌以<lb/>
示無忘國恩之意更無一語及家事古人戰兢之學至<lb/>
啓手足然後知免若吾兄清明不亂感恩不忘平日篤<lb/>
志力行至是乃見葢棺論定真無愧于古人矣五月間<lb/>
徃吊訥溪兄母太孺人于宛陵相約明春拜于墓下以<lb/>
謝五六年教愛之私以致千萬里存殁之感然人世風<lb/>
燈不敢期必兹因舍親朱武功人便謹具束香薄賻再<lb/>
<pb n="KR4e0189_WYG_017-6b"/>
申鄙詞寄付子勉代為奠告嗚呼南山崒嵂渭水悠揚<lb/>
孰謂先生竟爾云亡哀哉<lb/>
　　馬　理<lb/>
嗚呼惟靈質兮如䋲又童蒙兮養貞縁貧窶兮傳逺羌<lb/>
挾册兮薅耕值縣令兮求胥爰辭役兮入黌繼齎糧兮<lb/>
從師遂時就兮雪螢乃邁征兮大畜歛彚進兮顯名載<lb/>
弹冠兮豸角却甘節兮蘖氷思尊主兮堯舜犯天顔兮<lb/>
用情忽雷霆兮震怒分捐身兮捨生鐡獄深兮孔嚴夕<lb/>
<pb n="KR4e0189_WYG_017-7a"/>
桎梏兮朝荆援者戕兮孔多子慟傷兮屢傾仍學思兮<lb/>
有常忘春秋兮數更在縲絏兮八載荷天明兮爾瞠帝<lb/>
浩蕩兮施仁赦出鷄兮未鳴子感恩兮圖報約麗澤兮<lb/>
心勍胡彼蒼兮弗吊殞吾良兮葉輕眺涇川兮疇語向<lb/>
邰言兮誰聆瞻斛山兮無人遺予獨兮焉盟嵗既宴兮<lb/>
臨除送靈即兮佳城酹一觴兮祖筵淚隨墮兮雨零<lb/>
　　姚一元<hi>號闕御史人官</hi>
河嶽精英乾坤正氣素履清修介操剛毅抗忠言而砥<lb/>
<pb n="KR4e0189_WYG_017-7b"/>
柱中流安靖節而浮雲富貴威震風雷心存涇渭皇恩<lb/>
浩蕩與物同春優游暇豫絶世離塵方期仰斯人以作<lb/>
範詎意還造化以歸真名垂信史徳載貞珉予也持節<lb/>
代廵道經斯地敬仰休風有懷髙誼聊陳清庶之儀用<lb/>
表瞻馳之意靈如有知洋洋來賁嗚呼覩北山兮岐嶷<lb/>
西風日夕兮暮雲迷暮雲迷兮有時散此恨悠悠兮無<lb/>
絶期<lb/>
　　王天爵<hi>號闕西御史人官陜</hi>
<pb n="KR4e0189_WYG_017-8a"/>
嗟嗟先生華嶽鍾秀卓犖匪常黄甲翹楚節義文章周<lb/>
孔寤寐稷契羮墻行行且止逺避豺狼天織雲錦期補<lb/>
衮裳躬逢明聖要見虞唐二本盈懷萬巻濟康其生<lb/>
也有為而其出也曷嘗故炤耀今古轟烈宇宙為生民<lb/>
幟忠孝為天地扶綱常身畎畝而服勤仲素對皋陶而<lb/>
嘗卧羲皇其中解易解發所未發無愧于闗西夫子足<lb/>
以示訓無疆且其身後春秋騷人墨客取之公論竝美<lb/>
三楊先儒所謂一世之短萬世之長是當與凌烟大室<lb/>
<pb n="KR4e0189_WYG_017-8b"/>
相為低昻非特鄉先生没可祭于社者耳某生也職忝<lb/>
同道竊取縹緗執鞭願切未得星軺側侍道傍幸司觀<lb/>
風逖眺西方東望先生鄉井有淚盈眶緬惟先生正氣<lb/>
涇渭湯湯尚兾斛嶺山靈呵䕶後嗣允昌無計臨風讚<lb/>
誄凌渡飄揚今頼私淑末艾遣人墓祭庶乎發潜徳之<lb/>
幽光嗚呼銘在太常董狐流芳象魏五鳳并州故鄉栢<lb/>
臺墮淚萬古甘棠神遊八表來格洋洋<lb/>
　　劉光國<hi>號闕西御史人陜</hi>
<pb n="KR4e0189_WYG_017-9a"/>
嗟嗟先生其道猶龍河華耀采喆人篤生氣培浩然光<lb/>
分列星昔我肅皇神聖英明御下凛凛日月雷霆公為<lb/>
柱史義氣稜層草奏萬言顯諫彤庭萬言伊何貴戚勲<lb/>
庸顯諌伊何方技縱横帝乃震怒械繫獄中衆皆失色<lb/>
公獨從容繫更九載飯<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>藜羹嗚呼艱哉日益窮經蒙<lb/>
難正志遇坎心亨范滂勁節比干孤忠帝曰惜哉釋之<lb/>
歸農優㳺林麓鳳舉冥鴻大用未果梁木其傾雖則既<lb/>
傾正氣愈崇帝曰嗟哉恩錫斯隆羽化郊坰川原底平<lb/>
<pb n="KR4e0189_WYG_017-9b"/>
㤗山北斗大節完名子承上命廵視西京爰思哲人蘇<lb/>
蘓淚零我牲既㓗我酒亦清英靈不寐牖我顓䝉<lb/>
　　胡　松<hi>號栢泉滁洲人官闕    同年</hi>
嗟嗟先生葢可謂明室忠貞之臣四海豪傑之士不獨<lb/>
闗中一代人物而已始松讀前史至主聖臣直之説竊<lb/>
喜當時二子之有遭其言傳至今人士徃徃誦説稱引<lb/>
之然豈若吾斛山之遭赫焉光宇宙塞四海動天地而<lb/>
感鬼神若此之烈耶信非主上之聖無以明先生之直<lb/>
<pb n="KR4e0189_WYG_017-10a"/>
而微先生之直抑何以光揚主上之大聖耶今其事徃<lb/>
矣先生之神陟降下上與日星河岳同流而竝著矣獨<lb/>
恨松起廢入闗弗克及仁賢之存而事焉以匡翼不逮<lb/>
而敦年好則豈非子孟子之所謂命耶然人如先生要<lb/>
之未死所望泠泠然來通精誠明啓佑以佑公之鄉人也<lb/>
翹跂中山想像拱木何時展拜一副瞻馳嗚呼鍳哉<lb/>
　　王　廷<hi>號闕副使人官</hi>
嗚呼天地正氣為道紀綱物得其正麟遊鳳翔人得其<lb/>
<pb n="KR4e0189_WYG_017-10b"/>
正至大至剛為忠為孝為賢為良要皆闗宇宙之氣運<lb/>
與𤣥化而翕張不待生而謂之存不隨死而謂之亡惟<lb/>
公天資英邁志氣激昻弱冠抱成人之忠讀書得體認<lb/>
之方謂學以希聖為凖則而功以治心為康莊言行本<lb/>
由一致終始念罔弗臧既而主司以明經膺薦里閈以<lb/>
廬墓表揚其入也為鄉俊乂其出也為國禎祥及其茂<lb/>
登甲科峩峩廟廊目擊時事志切贊相食芹效野人之<lb/>
獻徙薪抗徐福之章斥兇豺於當道效鳴鳳於朝陽天<lb/>
<pb n="KR4e0189_WYG_017-11a"/>
下聞公之風恨不能摳衣面炙而請益予也誦公之文<lb/>
亦不覺義氣填胸而慨慷真足以羞未死之奸䛕激立<lb/>
朝之冠裳壯國家之元氣增河嶽之精光扶聖學之正<lb/>
脉續折檻之餘芳跡雖潜於草野望實重于朝堂夫何<lb/>
一夕西風玉樹凋瘁曰正人亡矣豈四蛇之盤足抑二<lb/>
竪之為殃何報施之乖舛慨天道之茫茫予也始以中<lb/>
國有人為朝廷賀繼以斯文早䘮為吾道悲復以斯人<lb/>
<hi>闕</hi>　　　　斯民不獲被其澤而致怨於彼蒼嗚呼<hi>闕</hi>
<pb n="KR4e0189_WYG_017-11b"/>
　　　　　　　可矣茍余行之不迷雖顛沛其何傷<lb/>
况乎正論<hi>闕</hi>　聖徳昭宣公之志得矣不禄而禄名滿<lb/>
天下聲播朝陽公之志行矣亡而未亡有肴在豆有酒<lb/>
在觴知我生芻之奠冀來格之洋洋<lb/>
　　林道楠<hi>號闕西御史人官陜</hi>
嗚呼天地正氣既大且剛至人涵之手握倫常方其現<lb/>
身而偶出則為逢比之忠曾閔之孝夷齊之亷九死不<lb/>
悔而百折何妨及其體受而歸全則為説之騎箕胥之<lb/>
<pb n="KR4e0189_WYG_017-12a"/>
怒濤𢎞之碧光委形可滅而浩氣非亡試睥睨乎千古<lb/>
非我公乎誰當故其少甘窮約晩録膠庠帶耕鋤耒穿<lb/>
壁借光束脩其心金玉其相覺獶虎之易執慨求忮之<lb/>
非臧嗣觀光兮上國漸驟足兮康莊秉素絲於終始嚴<lb/>
一介於藩王迨其進秩柱史奮筆皂嚢徒為政母而身<lb/>
未敢許遂執親䘮而廬守墓傍既應特召而赴闕即矢<lb/>
初志之終償盟心補衮捐軀抗章精忠貫日烈氣凌霜<lb/>
一則以汾隂之鼎百寢之器乞碎之於堂下一則以采<lb/>
<pb n="KR4e0189_WYG_017-12b"/>
狗之當沽齊鼠之依社願得請於上方讀公之疏者且<lb/>
暗然而痛哭流涕公身處之者毅然於赴火蹈湯尊足<lb/>
錐存剥膚備嘗圜扉八載囚服累箱每釋經而談易視<lb/>
囹圄如福堂天啓聖明箕仙降祥青鞋布襪終歸故鄉<lb/>
隱居教授泌水洋洋四海望公以祥麟瑞鳳何日一呈<lb/>
其儀彩奈造化厭溷濁之世不足辱公之翶翔故收其<lb/>
神明以還大化之無盡徒留其芳軌以示後人之永望<lb/>
楠越在南海仰止不忘幸列西臺猥側班行按接秦中<lb/>
<pb n="KR4e0189_WYG_017-13a"/>
式公門墻嘆儀刑之在目想顔色於屋梁赤𠂻耿耿亦<lb/>
有剛膓每懐學歩未卜行藏謹穆卜布茲拜公祠下而<lb/>
述此生平之念於彷彿之觴靈如不昧來格洋洋<lb/>
　　趙　桐<hi>號嶧山綘州人富平知縣</hi>
惟靈河嶽之精日月之光性天純㓗氣節軒昻妙齡秀<lb/>
發賢聖行藏秉筆入官經世文章陳謨帝前震聲廟廊<lb/>
人曰先生允忠且剛權邪竟于散落善類卒頼以康惟<lb/>
明哲炳燭于幾先故是非自爾不爽青天白日心事明<lb/>
<pb n="KR4e0189_WYG_017-13b"/>
彰當宁將大須于柄用姑晦養以至成其所長盛徳大<lb/>
業益為禎祥人方期待行將明揚胡玉樓而驟起遽屬<lb/>
付于大望匪直斯民無禄實為吾道之䘮是雖不可易<lb/>
者穹蒼之數而終不可諼者秉彛之良予也景仰髙風<lb/>
未獲升堂叨治貴邑幸親餘芳望神堂以肅顒感莫禁<lb/>
夫存亡願言永懷情托椒漿靈其有知來格洋洋<lb/>
　墓表<lb/>
　　李　楨<hi>號闕寳司卿人官尚</hi>
<pb n="KR4e0189_WYG_017-14a"/>
斛山先生身久而名彌白寰宇中有知之士莫不仰之<lb/>
如泰山喬嶽垂首屏息率望而走也先生姓楊氏諱爵<lb/>
字伯修陜之富平縣党林里獨户村人世居萬斛山陽<lb/>
因為號故學者稱為斛山先生云先生家素貧𢎞治癸<lb/>
丑冬十月二十四日母氏誕先生婣氏家婣隣目火光<lb/>
起駭來視則懸弧室也長美姿容身滿七尺頴脱剛方<lb/>
慎取與嚬笑絶不假人葢其性然也年二十始發篋讀<lb/>
書苦無繼晷資嘗以薪代燈夙夜罔或不勤每之隴上<lb/>
<pb n="KR4e0189_WYG_017-14b"/>
耕即挾書竝耕而讀意欣欣也念人以聖賢為師不為<lb/>
人下力行孝弟言行秉之忠誠兄靖少叅邑掾惡段令<lb/>
申置重典至是十越年所直指使緝捕孔棘靖逸去先<lb/>
生徒歩百里外申厥寃被逮械逓犴狴署邑事丞繫辱<lb/>
之先生從獄中上書辭意激烈尹見而驚禮曰竒郎也<lb/>
胡至是耶立出之給油薪費督之學年二十八嵗聞朝<lb/>
邑汝節韓先生講性理學躬輦米徃拜其門韓先生睇<lb/>
先生貌行行壯也欲郤束脩禮父蓮峯老人謂曰意若<lb/>
<pb n="KR4e0189_WYG_017-15a"/>
非凡人數日叩其學詫曰縱宿學老儒莫是過吾幾失<lb/>
人矣既審語言踐履錚錚多古人節嘆曰畏友也同門<lb/>
傳習者皆自以為不及督學使唐虞佐公校藝連置首<lb/>
列嘉靖戊子秋應試長安就食館中突一嚢金在候焉<lb/>
遺金郎至持館人急先生詰其實舉金付之遺金郎謝<lb/>
寡取先生峻不允敦請家止宿焉是秋以書經掇第三<lb/>
名詰嵗己丑登羅洪先榜第授行人司行人職維天子<lb/>
使將宗伯封祭儀<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>宗藩行禮舊藩王重天子使來豐<lb/>
<pb n="KR4e0189_WYG_017-15b"/>
縟饋送以為常先生行役三年徃雍之肅府中州伊府<lb/>
楚吉府且三儀物俱堅讓不受嘗自語曰為士餓死不<lb/>
食人非禮之食凍死不衣人非禮之衣彼雖禮來名重<lb/>
天子使吾獨不重天子使耶昔世宗肅皇帝議尊親禮<lb/>
薦紳譴斥者甚衆先生上疏臣奉使湖廣地方眼睹百<lb/>
姓多菜色挈筐操刀割莩肉鬻啖道傍假令周公禮文<lb/>
盡行抑何補於老羸饑饉之艱上之司舍待罪獲下民<lb/>
部發廪賑救一時全活者萬計壬辰秋授山東道監察<lb/>
<pb n="KR4e0189_WYG_017-16a"/>
御史見枋臣㺯威福拊心嘆曰古人朝拜官而夕上書吾寜<lb/>
尸臺端位譽耀榮耶草奏鄉人有闚之者偕親眤來環視<lb/>
莫可措手閧以恚白母止之於是浩然請告歸母嬰疾尫<lb/>
重脆養醫不可瘳癸巳正月卒躃踊號泣柴毁骨立䘮葬<lb/>
一遵家禮廬墓傍三年屩弗躡城市冬月竹筍生兎馴繞<lb/>
其徑人咸詡為純孝所感云逺近聞公夙學牽率就廬野受<lb/>
業於是讀䘮祭禮為諸求教者解惑奄有終焉之志服闋<lb/>
堅卧不起簡牘不謁公府再六年行部使者交章薦之剡<lb/>
<pb n="KR4e0189_WYG_017-16b"/>
厥行不可已庚子秋詔起其家憣然戒行曰曩母故不盡言<lb/>
今何拽戀乎大丈夫學周孔之道懷匡濟之術必想乃勲<lb/>
區區策此駑鈍少樹猷為報國家尺寸與此長栖莵裘<lb/>
孰若耶是年九月任河南道監察御史廵視南城權貴歛<lb/>
手以避辛丑春二月初四日上封事娓娓數千言大約天下<lb/>
大事内而腹心外而百骸皆受病足以失人心而致危亂者<lb/>
五一則今之輔政者䛕郭翊國虣為巨蠧二則凍餒民閔<lb/>
不憂恤逺為方士修雷壇為媚竈事三則大小臣工久弗<lb/>
<pb n="KR4e0189_WYG_017-17a"/>
覩朝儀之一冝乗時慰其望四則名器濫及道流出入<lb/>
禁内非制五則挫折諫臣讒諂乘隙競進辭具載原疏<lb/>
中見者錯愕失色莫敢正視上赫然震電馮怒命錦衣<lb/>
使執北鎮撫司監候究竟其説十三日夜榜四十又三<lb/>
日訊鞫復榜三十拷掠備至追交搆者言先生一無詘<lb/>
是日都市風大作人面不相覷京人呼為楊御史風其<lb/>
感動天地如此先生身晝夜㭱鎻中尻肉綻若懸珠少<lb/>
焉手割之血淋漓滴地成池氣息奄奄日眯惑不自省<lb/>
<pb n="KR4e0189_WYG_017-17b"/>
守者以為死矣被覆之半夜忽然一聲汗如雨甦矣守<lb/>
者乃戒嚴不少弛右脛㭱木轉合成瘡自分必死圜土<lb/>
冀速斃為幸東厰日更迭伺言<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>以上蘓校尉宣來心<lb/>
惻苦楚狀不忍耐拾重瓦間合處瘡自此尋愈宵人有<lb/>
譛蘓提督者笞禠辦事役筦司者沮供食不進屢瀕危<lb/>
殆時有張子者同室職納槖饘焉得緩死數月形體孱<lb/>
欒動輙仆地户部主事周天佐御史浦鋐相繼申救俱<lb/>
箠死獄中守益戒嚴闇<graphic n="KR1544" url="https://raw.githubusercontent.com/kanripo/KR-Gaiji/master/images/KR1544.png" mimeType="image/png"/>而無誰語踰年工部郎劉魁<lb/>
<pb n="KR4e0189_WYG_017-18a"/>
再踰年吏科給事中周怡先後下獄驩焉降心以相從<lb/>
也劘摩修詣繹四子諸經百家研精于易著周易辨録<lb/>
及中庸解若干巻詩文賡歌身世頓忘如是者五年乙<lb/>
巳秋八月十四日上祝紫姑仙箕釋放田里同坐周劉<lb/>
舫由潞水逾臨清閘西去曾不意厰衛之施其後也抵<lb/>
家甫十日錦衣將駕帖至拜手遂行親朋揮淚送别不<lb/>
為動十月二十四日下厰獄旋轉鎮撫司禁苦楚復初<lb/>
得章勺力厰使楊棟言獲自供米物繫復三年丁未冬<lb/>
<pb n="KR4e0189_WYG_017-18b"/>
十一月五日先日籌易與周劉飲謂曰今須盡此杯中<lb/>
物明日吾儕囏滿出矣恐弗似此時也是夕上建醮大<lb/>
髙𤣥殿火肆發不可嚮邇火圍中恍聞呼先生三人名<lb/>
氏者次日釋歸為民人服其先知云先生兩繫詔獄寒<lb/>
暑八易既出人情交慶主聖臣直世希覯其所以蕃祉<lb/>
老夀者當復柱礎棟梁為後人楷模先生曰纍臣得歸<lb/>
骨于秦幸也敢不拜賜自是專教授生徒為事解凍而<lb/>
耕暴背而耨與農人同甘苦乏儋石儲瀟然常樂無憂<lb/>
<pb n="KR4e0189_WYG_017-19a"/>
謖謖泠松下風視變浮雲倘來之富貴罔芥蔕目睫矣<lb/>
己酉冬十月九日猝大鳥集居處村北先生杖藜逍遥<lb/>
其處不樂曰漢楊震之鳥至矣兆在我乎十四日午時<lb/>
而殁年五十有七易簀之日援筆題旌云五十餘年生<lb/>
長人世未盡聖賢之道兩受天禄還形地下難忘君父<lb/>
之恩其自立誌拳拳子孫從善為言無煩辭北地李楨<lb/>
氏曰余歴相州每至商羑里城未嘗不展拜文王祠下<lb/>
登演卦臺徘徊四顧而去噫嘻此大聖人所為也讀漢<lb/>
<pb n="KR4e0189_WYG_017-19b"/>
書蕭望之從夏侯勝獄中受書事又未嘗不賢其人視<lb/>
死不二利害不怵也大凡人之身罹大難慷慨殺身易<lb/>
若虺蜴其身卼<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>其行方悲號籲天乞延斯須假借而<lb/>
惴不可得獨非具大材力大涵養視患難遝來如蟁蝱<lb/>
過耳烏能坦然由之與之化而齊哉先生苦人所不能<lb/>
苦甘人所不能甘求仁得仁無纎芥尤怨念䕫䕫齊栗<lb/>
惟願國底寜謐而工夫愈久愈邃韋編數絶天地人物<lb/>
吉㓙得失之理探討淵㣲暢為辨義一書與合志友交<lb/>
<pb n="KR4e0189_WYG_017-20a"/>
警身心比老于家動履真確不媿百年身後之名豈非<lb/>
日月爭光川嶽競秀冝人之仰之不能終諼也已穆宗<lb/>
莊皇帝肇極復其官追贈光禄寺少卿廕其嗣先生父<lb/>
攀母李氏祖通整其曾祖也上世無考配張氏生男子<lb/>
四人長偲教諭以嫡孫恒官贈文林郎上林苑左監丞<lb/>
次仕偉俁俱庠生孫男十人長即上林君恒偲出承先<lb/>
生廕悌開㤗慎愉仕出鳳麟偉出效節俁出曾孫十人<lb/>
𤣥孫一人恒遹追先生事命楨表竪阡道楊休烈示來<lb/>
<pb n="KR4e0189_WYG_017-20b"/>
許用申之辭歌以祀先生焉其辭曰漢季清白太尉公<lb/>
曜靈烱烱照丹𠂻蝌蚪狼籍紛磨礱手披六萟方庠洪<lb/>
鸛鱣暮夜燭雙瞳錯落銀浦羅胸中<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>見欃槍輪翅炵<lb/>
千秋顥盵摩蒼穹萬斛威㽔晃曨曈騎龍寥廓下鴻濛<lb/>
焻輝伯僑趾雌雄虬鱗虎背揺青驄封狐杉鷄竹兎馮<lb/>
排雲閶闔叫不通岸室可作蓬萊宫霹靂神珠走霧雺<lb/>
文章何處覓頽風氷壺玉衡緝熈功脱畧縲絏罔自恫<lb/>
八年厭見赭衣紅霜重皷寒藴氋氃海翻霆走焰燒空<lb/>
<pb n="KR4e0189_WYG_017-21a"/>
儵忽赤鏡聞海東金距唱送襏襫翁黄㡌火耨㵼藥籠<lb/>
一日鵩鳥過林叢石裂天驚逗前蹤苾芬孝祀嵗禋崇<lb/>
黒衣白馬囬闗潼朝陽孤鳳泣梧桐依然沆瀣吸長虹<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0189_WYG_017-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　楊忠介集附録巻四<lb/>
</p>
<p>
</p>
  </div>
</body>
</text>
</TEI>
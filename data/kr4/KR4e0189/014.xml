<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>楊忠介集附録巻一</head> <lb/>
    <p>
<pb n="KR4e0189_WYG_014-1a"/>
欽定四庫全書<lb/>
　楊忠介集附録巻一<lb/>
　　誥命<lb/>
奉天承運皇帝制曰臣子志切效忠危其身而不顧朝<lb/>
廷恩頒恤死論其世而不遺豈徒備乎彛章實以樹乎<lb/>
風教爾故原任河南道監察御史楊爵剛貞成性𢎞毅<lb/>
為心兩疏叩閽聞者為之悚懼而氣不少衰五年繫獄<lb/>
見者為之悲酸而節廼益勵被逮則握粟就道囊無僦<lb/>
<pb n="KR4e0189_WYG_014-1b"/>
舍之金放還則杜門讀書室有生塵之甑胡未及于召<lb/>
用乃遽至于淪亡是用悼傷特加褒恤茲贈爾奉議大<lb/>
夫光禄寺少卿錫之誥命嗚呼死而不朽允惟正氣之<lb/>
長存久以彌光所願英風之永賁服兹寵命慰爾明靈<lb/>
隆慶元年二月初二日<lb/>
奉天承運皇帝制曰國家於直言敢諌之臣常不吝貤贈追封之<lb/>
典所以磨世且用褒忠爾原任山東道監察御史贈奉議<lb/>
大夫光禄寺少卿楊爵志慮堅貞行操清鯁爰從廷擢<lb/>
<pb n="KR4e0189_WYG_014-2a"/>
㧞寘憲臺爾能正色陳規犯顔明諍激譚危論偶觸雷<lb/>
霆勁氣直聲增光日月囹圄益明其志献畝不忘乎君<lb/>
天監純忠人稱孤介第副卿渙寵差足慰此幽貞而名<lb/>
號靳揚似尚羈乎輿望茲特諡爾曰忠介錫之誥命夫<lb/>
危身奉上實副乎忠執一不遷允符乎介足稱不朽真<lb/>
可以風祗服命詞永光來世萬厯二十年十月十八日<lb/>
　奏疏<lb/>
　　乞宥言官疏<lb/>
<pb n="KR4e0189_WYG_014-2b"/>
　　　周天佐<hi>號磧山晉江人户部廣東司主事疏載本傳下</hi>
　　　浦　鋐<hi>字汝竒登州人陜西道廵按疏載本傳下</hi>
　　請䘏典疏<lb/>
　　　楊　博<hi>字闕太蒲州人厯官太子  保吏部尚書</hi>
題為開讀事騐封清吏司案呈伏睹大行皇帝遺詔内<lb/>
開建言得罪諸臣存者召用殁者䘏録見監者即先釋<lb/>
放復職欽此又覩詔書内開正徳十六年四月以後至<lb/>
嘉靖四十五年十二月以前建言得罪諸臣遵奉遺詔<lb/>
<pb n="KR4e0189_WYG_014-3a"/>
存者召用殁者䘏録吏禮兵部作速查開職名議擬<lb/>
具奏欽此臣看得建言得罪諸臣蒙先帝䘏録之恩<lb/>
遺詔開載甚明際聖主亨嘉之㑹新詔申諭更切<lb/>
雖身先朝露不幸殞殁九原有知均當結草但其死<lb/>
不同大畧有三典刑者上也合當復其原職特贈一<lb/>
官厚加諭祭仍廕一子廷杖而死者次也合當復<lb/>
其原職特贈一官廕一子或久繫囹圄或逺戍邊<lb/>
野漂没孤魂不得死于牖下者又其次也合當復其<lb/>
<pb n="KR4e0189_WYG_014-3b"/>
原職特贈一官内尚書熊法正言正色古道古心<lb/>
諌止仙亭侃侃得大臣之體優㳺林壑揚揚有逹<lb/>
士之風御史楊爵敷陳一疏義胆忠肝前後奏議<lb/>
自當稱首繫獄十年困心衡慮始終氣節原無<lb/>
與雙以上二臣又應與杖死者一體䘏録以示<lb/>
優異通乞聖明俯賜裁定勅下遵行此外如有<lb/>
遺漏聴兩京科道官并各處撫按官查理明白各<lb/>
另議奏縁係節奉開讀事理臣等未敢擅便開坐<lb/>
<pb n="KR4e0189_WYG_014-4a"/>
謹題請旨<lb/>
　　請諡典疏<lb/>
　　　髙　儀<hi>字子象錢塘人歴官翰林院學士禮部尚書諡文端</hi>
題為大臣晩節不終易名輿論未協懇乞聖明追囬成<lb/>
命特録遺賢以光䘏典以勵世風事祠祭清吏司案呈<lb/>
奉本部送准都察院咨㨿陜西廵按孫珫呈奉本部勘<lb/>
札准禮部咨該本部員外郎于孔謙奏論已故都御史<lb/>
<hi>闕</hi>　　晩節不終乞要追奪諡號并議先朝御史楊爵<lb/>
<pb n="KR4e0189_WYG_014-4b"/>
補諡等奉聖旨既有疵議着將諡號追奪楊爵准補諡<lb/>
以後大臣有奉命與諡的你部裡還備查素履博採公<lb/>
評詳議可否請旨裁定毋得狥私濫給致亂名實有累<lb/>
盛典欽此合咨貴院煩為通行各該廵按御史一體欽<lb/>
遵仍行陜西廵按御史轉行先任山東道御史楊爵原<lb/>
籍官司備查本官存日鄉評宦迹有無疵議逐一采訪<lb/>
的確作速開報本部以憑覆請施行等因備札前來依<lb/>
奉轉行陜西布政司行查去後今據該司呈據西安府<lb/>
<pb n="KR4e0189_WYG_014-5a"/>
申據儒學查得已故鄉官原任山東道御史楊爵存日<lb/>
鄉行言動不苟聖賢自期嘗曰人皆可以為堯舜麄衣<lb/>
惡食不以為恥周人之急不吝所有遇貧生嘗脱衣以<lb/>
濟人有所與一介不受以致窮乏之極家人告煑粥無<lb/>
米而誦讀欣欣若㒺聞知居親䘮廬墓三年時玉兎徃<lb/>
來廬中冬月竹笋叢生人以為誠孝所感憮諸姪逾于<lb/>
所生事兄長有若嚴父教生徒無異己子足跡不入城<lb/>
市請謁不至州縣葢自儒生以至通顯安貧樂道君子<lb/>
<pb n="KR4e0189_WYG_014-5b"/>
謂其不愧屋漏云筮仕行人奉使不受餽遺差囬請賑<lb/>
飢民拜官御史即上疏陳言上怒重責乆繫囹圄誦讀<lb/>
不輟再釋再繫忠誠動天完名全節獄中辨易君子謂<lb/>
其效羑里之為放歸以來却掃塵俗惟是教授生徒竝<lb/>
無子孫室家之念自做秀才以至殁年一貧如洗志無<lb/>
所憾迄今不惟學士大夫稱為闗西夫子即兒童走卒<lb/>
亦皆目為當代正人而學識純正力行無愧古人忠肝<lb/>
義膽精誠可貫天日鄉評乆已論定縣學府學正學與<lb/>
<pb n="KR4e0189_WYG_014-6a"/>
列爼豆之間鄉人竊有私議為聖為賢為仙尚聞未死<lb/>
之謡即此没世已乆人猶思慕不忘亦可概其生平允<lb/>
為純全無玷申詳到府看得本官行誼既真于鄉評而<lb/>
宦情益定于没世當時獨推其完名髙節至今更仰之<lb/>
若景星慶雲名節始終無玷公論翕然共稱訪採眞確<lb/>
毫無疵議相應補諡以光忠魂備申到司為炤御史楊<lb/>
爵生前學識純正動履端方耿耿精忠可貫天日亭亭<lb/>
髙節足師鄉邦既經府學縣學查勘有據相應呈請合<lb/>
<pb n="KR4e0189_WYG_014-6b"/>
無轉逹題請贈諡等因呈詳到職看得冨平縣已故鄉<lb/>
官原任山東道御史楊爵稜稜大節耿耿孤忠有聖賢<lb/>
可學之心有堯舜吾君之志立朝之讜言百折不替居<lb/>
鄉之徳望歴世彌彰查無疵議補諡允冝等因咨部送<lb/>
司案查本年二月内該本部員外郎于孔謙奏論已故<lb/>
都御史<hi>闕</hi>　　晚節不終乞要追奪諡號并及先任山東<lb/>
道御史楊爵補諡等因該本部覆奉欽依已經移咨都察院<lb/>
轉行本官原籍官司查看去後今該前因查呈到部看<lb/>
<pb n="KR4e0189_WYG_014-7a"/>
得御史楊爵精忠可貫天日徳行不愧古人鄉評與朝<lb/>
議咸孚易名當操定擬廵按御史核實前來相應題請<lb/>
伏候聖裁<lb/>
　楊御史傳<lb/>
　　孫丕揚<lb/>
斛山楊先生余富平人也名爵字伯修官御史時以直<lb/>
諌顯世之人毋論識與不識咸稱為斛山先生云當先<lb/>
生之生火光起自室中觀者咸驚異之長而伉傸自立<lb/>
<pb n="KR4e0189_WYG_014-7b"/>
不苟為同異則嶄然頭角矣家世清修先生又頴悟絶<lb/>
倫以故不具束脯從授經每耕之壠上輙挾册以從且<lb/>
讀且田欣然無厭而其意則謂人當以聖賢為師取予<lb/>
去就不稟古昔何所稱宇宙間時苑洛韓大司馬方以<lb/>
理學倡明闗陜先生獨師事之韓觀其貌行朴如也已<lb/>
而叩其𠂻避席歛栣同時學者皆自以為不及云伯兄<lb/>
靖故以掾中法無赦先生徒歩百里外為伸其寃械繫<lb/>
獄中吏卒苦之甚先生從獄中上書邑令見而竒之出<lb/>
<pb n="KR4e0189_WYG_014-8a"/>
與語甚恭推之食辭解之衣被則又辭亡何以弟子員<lb/>
舉省試第三人明年成進士授行人司行人出使藩國<lb/>
饋遺一無所受其亷㓗不汚葢天性然已而授監察御<lb/>
史時權臣擅柄義所不可乃移疾歸㑹其母老且病侍<lb/>
湯藥不解衣帶母卒毁瘠踰禮廬于墓者三年有冬笋<lb/>
馴兎之瑞服闋復起為御史稜稜氣節諸貴近莫敢于<lb/>
以私者而所覩時事不勝憤抗疏言天下大計有五其<lb/>
要謂方今災沴頻仍歳惡不稔輔近侍從之臣爭為軟<lb/>
<pb n="KR4e0189_WYG_014-8b"/>
語以媚上勲戚若郭翊侯軰又魚肉小民以取大利土<lb/>
木之工十年不息司衡錢嵗費不止億萬計朝儀間闊<lb/>
大小臣工無有奉顔色聆天語者緇黄末流至濫充保<lb/>
傅之選其餘言事諸臣若楊最羅洪先軰非死即斥去<lb/>
人人以言為諱國家所以隆盛治荅天意者似不冝此<lb/>
疏入上大怒即命鎮撫司窮治其詞拷訊備至定死矣<lb/>
竟不死户部主事周天佐御史浦鋐俱以救先生箠死<lb/>
獄中而先生身幽囹圄者凡五年適上以受釐故放先<lb/>
<pb n="KR4e0189_WYG_014-9a"/>
生歸里間宻旨命司𨽻踵其後甫至家而逮繫者又至<lb/>
先生無幾微見顔面即日從容赴北鎮司獄又三年而<lb/>
始還上之聖明保全諫臣如此教授里中貴人莫得見<lb/>
其面疏粥敝履怡然自適五十七嵗而卒卒之前有大<lb/>
鳥集于庭公指以語人此其楊震鳥乎兆且在我援筆自<lb/>
誌又惓惓以作一等事做一等人教其子孫無他辭葢先<lb/>
生死若干年莊皇帝以世廟遺詔贈先生光禄寺少卿<lb/>
并録其後生稱大忠没有遺榮矣先生為人硜直不阿<lb/>
<pb n="KR4e0189_WYG_014-9b"/>
意而内實忠淳一切所行務合道理故身履危地遇每<lb/>
坦途當先生被逮之日天乃風晦冥不辨色都士人驚<lb/>
相告語以為楊御史風及火災𤣥壇聞空中言冝釋先<lb/>
生上乃憶先生疏釋之得歸里比再逮出闗濵危甚矣<lb/>
晉義士匾夀亭侯祝先生老牖下仇上者負匾持士竟<lb/>
匾遭囬禄而隣屋宛然夫精誠通天地而忠信格九重<lb/>
此與區區口舌費皁囊中薄蹏者可同日語乎<lb/>
孫氏曰自余先大夫與余言及余所覩楊先生行事之<lb/>
<pb n="KR4e0189_WYG_014-10a"/>
概其孤忠勁節爛然耳目無容論己方先生繫北司而<lb/>
所著周易録及中庸解俱的然可傳世諸所吟詠無憤<lb/>
惋㤞瘵語即漢所稱黄霸何以逺過讀獄中疏草陳壅蔽<lb/>
勸寛容雖被萬死心無悔余爽然自失矣<lb/>
　　吳時來<hi>字闕院仙居人歴官都察  左都御史</hi>
斛山楊先生諱爵字伯修陜之富平人家故貧母誕先<lb/>
生於婣家婣隣以火起羣赴之則懸弧室也長美姿容<lb/>
身滿七尺年二十始發篋讀書無燈嘗以薪代夙夜攻<lb/>
<pb n="KR4e0189_WYG_014-10b"/>
苦有時之隴上耕即挾書而讀意欣欣也兄靖少叅邑<lb/>
掾與前段令相惡為直指使所捕先生徒歩百里外申<lb/>
厥寃遂并被逮獄中上書辭意激烮後尹見之曰竒士<lb/>
也胡累至是耶立出之給油薪費督之學年二十八聞<lb/>
朝邑韓先生講性理學躬輦米徃拜其門韓先生睇詞<lb/>
氣行行壯也欲却之父蓮峯老人謂曰意若非凡人數<lb/>
日叩其學詫曰幾失之既省語言踐履錚錚多古人節<lb/>
嘆曰畏友也督學使唐公校萟首㧞之嘉靖戊子秋應<lb/>
<pb n="KR4e0189_WYG_014-11a"/>
試長安就食館中客有遺金者先生守之客至持館人<lb/>
急先生詰其實還其金客謝弗取請至其家舍焉以書<lb/>
經舉第三名己丑登第授行人司行人奉使之肅府伊<lb/>
府吉府贄贈俱譲不受世宗肅皇帝議禮多制作薦紳<lb/>
譴斥者甚衆先生上疏臣奉使湖廣地方眼睹百姓多<lb/>
菜色挈筐操刀割莩肉鬻啖道傍假今周公禮文盡行<lb/>
抑何補於老羸饑饉之艱上之司舍待罪得旨下民部<lb/>
發賑全活以萬計壬辰秋授山東道監察御史見枋臣<lb/>
<pb n="KR4e0189_WYG_014-11b"/>
弄威福草奉將劾之為鄉人親昵以有垂白母在于是<lb/>
浩然請告歸居母䘮一遵家禮廬墓三年冬月竹笋生<lb/>
兎馴繞人咸以為純孝所感云服闋堅卧不起行部使<lb/>
者交章薦之庚子秋詔起其家幡然戒行曰曩以母故<lb/>
不得舒吾志此一時也何為區區䇿駑<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>為復補河南<lb/>
道監察御史辛丑春二月初四日上封事娓娓數千言<lb/>
大約天下大事内而腹心外而百骸皆受病足以失人<lb/>
心而致危亂者五一則輔政者䛕郭翊國虣為巨蠧二<lb/>
<pb n="KR4e0189_WYG_014-12a"/>
則凍餒民閔不憂恤而為方士修雷壇三則大小臣工<lb/>
弗覩朝儀宜慰其望四則名器濫及道流出入禁内五<lb/>
則挫折諫臣辭具載疏中上震怒命錦衣使逮北鎮撫<lb/>
司推究考掠備至先生一無詘被創㭱鎻中尻肉綻若<lb/>
懸珠手割之血淋漓下氣息奄奄眯惑不自省守者以<lb/>
為死矣被覆之半夜汗如雨復甦東厰日更伺言<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>以<lb/>
上有蘓校尉宣來心惻苦楚狀拾重瓦間合處尋被笞<lb/>
禠辦事役矣時有張子者同室職納槖饘得緩死部郎<lb/>
<pb n="KR4e0189_WYG_014-12b"/>
周天佐侍御浦鋐以申救箠死獄中守益嚴踰年工部<lb/>
郎劉魁再踰年吏科給事中周怡咸以抗疏下獄驩焉<lb/>
降心相與劘摩修詣繹四子諸經百家研精于易著周<lb/>
易辨録及中庸解若干巻詩文賡歌如是者五年乙巳<lb/>
秋八月十四日上䖍修萬靈明庭之儀祝釐得仙箕釋<lb/>
此三人者遂與周劉由潞水逾臨清别而歸上雖放此<lb/>
三人者其時熊太宰以諫仙箕忤旨終未釋然復詔逮<lb/>
之抵家甫十日也十月二十四日下詔獄與三人俱繫<lb/>
<pb n="KR4e0189_WYG_014-13a"/>
復三年丁未冬十一月五日先生籌易與周劉飲謂曰<lb/>
今須盡此杯明日出矣是夕大髙𤣥殿火四發不可嚮<lb/>
邇火圍中恍聞呼三人名氏者次日釋歸為民先生兩<lb/>
繫詔獄寒暑八易其初苦楚若不耐久之而鼎鑊湯火<lb/>
飴如食飲抵家以教授生徒為事解凍而耕暴背而耨<lb/>
與農人同甘苦雖乏儋石之儲而瀟然無憂葢圜扉中<lb/>
研心學問磨礲精光展拓胸次真有𣺌人寰空宇宙者<lb/>
而世上儻來富貴曾足以芥蒂其目睫乎己酉冬十月<lb/>
<pb n="KR4e0189_WYG_014-13b"/>
九日猝大鳥集居處先生不樂曰漢楊伯起之鳥至矣<lb/>
兆在我乎十四日午時而殁年五十有七隆慶元年穆<lb/>
宗莊皇帝肇極復其官追贈光禄寺少卿廕其孫恒官<lb/>
左監丞<lb/>
　　馮從吾<hi>字少墟長安人歴官工部尚書諡恭定見関學編</hi>
先生名爵字伯修號斛山富平人初誕時室中如火光<lb/>
起人咸驚異之長美姿容身滿七尺家故貧年二十始<lb/>
發篋讀書苦無繼晷資嘗以薪代夙夜攻苦每之隴上<lb/>
<pb n="KR4e0189_WYG_014-14a"/>
耕即挾册徃意欣欣如也居恒念人當以聖賢為師一<lb/>
切不稟古昔何所稱宇宙間兄靖以掾誤罹法先生徒<lb/>
歩百里外申厥寃遂竝繫獄先生從獄中上書辭意激<lb/>
烮邑令見而驚之曰竒士也胡累至是耶立出之給油<lb/>
薪費督之學年二十八聞朝邑韓恭簡公講理學躬輦<lb/>
米徃拜其門公睇先生貌行行壯也欲却之父蓮峯老<lb/>
人謂曰意若非凡人數日叩其學詫曰縱宿學老儒莫<lb/>
是過吾幾失人矣既省語言踐履錚錚多古人節嘆曰<lb/>
<pb n="KR4e0189_WYG_014-14b"/>
畏友後與楊椒山稱韓門二楊云年踰三十督學漁石<lb/>
唐文襄公始首㧞為邑諸生嘉靖戊子秋應試長安就<lb/>
食食館客有遺金者先生守之客至持館人急先生詰<lb/>
實付以金客謝寡取先生峻不允乃敦請家止宿焉是<lb/>
秋即以書舉三名明年成進士授行人三使藩國餽贈<lb/>
俱讓不受或以為矯先生曰彼雖禮來名重天子使吾<lb/>
獨不自重天子使耶聞者嘆服壬辰選山東道監察御<lb/>
史時權臣當國疏將劾之疏且具㑹鄉人有以垂白在<lb/>
<pb n="KR4e0189_WYG_014-15a"/>
堂止者乃移疾歸歸未幾母殁毁瘠隃禮廬墓三年有<lb/>
冬笋馴兎之瑞服闋家居授徒講學者又五年庚子秋<lb/>
以薦起河南道廵視南城權貴歛避而所覩時事不勝<lb/>
扼腕辛丑春二月初四日上封事娓娓數千言大約天<lb/>
下事内而腹心外而百骸皆受病足以失人心而致危<lb/>
亂者五一則輔臣夏言習為欺罔翊國公郭勛為國巨<lb/>
蠧所當急去二則凍餒民閔不憂恤而為方士修雷壇<lb/>
三則大小臣工弗覩朝儀冝慰其望四則名器濫及緇<lb/>
<pb n="KR4e0189_WYG_014-15b"/>
黄出入大内非制五則言事諸臣若楊最羅洪先軰非<lb/>
死即斥去所損國體不小是時中外頗以言為諱疏入<lb/>
人皆愕然上大怒即逮繫撫司窮究其詞拷掠備至先<lb/>
生無詘是日都城風大作人面不相覷都人呼為楊御<lb/>
史風其感動天地如此先生身晝夜㭱鎻中創甚血淋<lb/>
漓下死而復甦先是士大夫下獄竝未有㭱鎻者乃自<lb/>
先生始葢貴溪翊國意也户部主事周公天佐廵按陜<lb/>
西御史浦公鋐相繼申救俱箠死獄中守益戒嚴人益<lb/>
<pb n="KR4e0189_WYG_014-16a"/>
為先生危而先生處之自若刑部郎錢公徳洪工部郎<lb/>
劉公魁吏科給事中周公怡皆先生同志舊友先後俱<lb/>
以事下獄相得甚歡然自學問相勸勉外各相戒不得<lb/>
言得罪事錢先釋獄先生願有以為别錢曰靜中收攝<lb/>
精神勿使遊放則心體湛一髙明廣大可馴致矣古人<lb/>
作聖之功其在此乎先生敬識之而乃日與周劉切劘<lb/>
修詣不少輟繹四子諸經百家研精于易著周易辨録<lb/>
及中庸解若干巻諸所著作畧無憤惋不平語詩歌唱<lb/>
<pb n="KR4e0189_WYG_014-16b"/>
和身世頓忘如是者五年乙巳秋八月十二日上以受<lb/>
釐故放先生及周劉歸田里而三人者猶相與取道潞<lb/>
水講學舟中逾臨清始别歸㑹熊太宰以諌箕仙忤旨<lb/>
復逮三人獄先生抵家甫十日聞命即日就道親朋揮<lb/>
淚為别先生無幾微見顔面身幽圜扉者又三年丁未<lb/>
冬十一月五日上建醮髙𤣥殿災火圍中恍聞呼三人<lb/>
名氏者次日釋歸為民上之聖明保全諫臣如此既歸<lb/>
教授里中貴人莫得見其面疏粥敝履怡然自適己酉<lb/>
<pb n="KR4e0189_WYG_014-17a"/>
冬有大鳥集舍先生曰兆在我矣十月十四日果卒于<lb/>
家年五十七病革時援筆自誌又惓惓以作第一等事<lb/>
做第一等人教其子孫無他辭葢先生為人硜直不阿<lb/>
而内實忠淳自少至老孳孳學問以韓苑雒馬谿田為<lb/>
師以楊椒山周訥溪劉晴川錢緒山蔡洨濵諸君子為<lb/>
友險夷如一初終不貳磨礲精光展拓胸次其所涵養<lb/>
者誠深以故鼎鑊湯火百折不囬完名全節鏗鍧一代<lb/>
不偶也彼世之淺裏寡蓄耽耽以氣節自多者視先生<lb/>
<pb n="KR4e0189_WYG_014-17b"/>
當媿死矣先生没若干年莊皇帝以世廟遺詔贈光禄<lb/>
少卿録其後今上用禮官議諡忠介<lb/>
　　由天性<hi>字闕縣富平人禹城縣知  公門人也</hi>
先生姓楊氏諱爵字伯修號斛山富平縣黨林里獨户<lb/>
村人也世居萬斛山之陽因號曰斛山云生而美姿身<lb/>
長七尺頴異剛介取與不苟言笑不妄年二十始奮志<lb/>
讀書終夜不寢家貧苦無繼晷之資恒以薪代之兄靖<lb/>
任縣掾御史案繫獄擬重罪先生徒歩數百里愬救甚<lb/>
<pb n="KR4e0189_WYG_014-18a"/>
力被逓械監候在獄讀書未嘗輟也一縣丞因繫辱之楊<lb/>
大尹至見其文驚曰竒郎也何得至是即令在外讀書時<lb/>
給以油薪資助焉年幾乎自立之時尚未入黌聞朝<lb/>
邑苑洛韓先生講明性理之學負笈從之韓叩其學稱之<lb/>
不已督學漁石唐公嵗試連置首列薦之按院慶其得<lb/>
人焉嘉靖戊子秋應試長安於食館中拾遺金一裹食畢<lb/>
待之少頃遺金者來索之館人先生詰之遺金郎以實告即以<lb/>
原裹付之遺金郎分金以謝不允請主於其家是秋中書試<lb/>
<pb n="KR4e0189_WYG_014-18b"/>
第三名連登己丑進士授行人司行人奉使湖廣吉府蘭州<lb/>
肅府河南伊府餽送堅却不受曰為士餓死不食人非禮之<lb/>
食凍死不衣人非禮之衣豈可受此餽耶世宗皇帝議追崇<lb/>
禮被譴者衆上疏云臣奉使湖廣眼見百姓饑餓挈筐執<lb/>
刀即割死者之肉烹食道傍縱使周公禮文盡行於今日亦<lb/>
何補於饑餓之民者疏上待罪蒙旨該部看了來説隨<lb/>
即户部發廪賑救全活者衆任行人三載壬辰秋授山東道<lb/>
監察御史權奸㺯柄嘆曰古人朝拜官而夕上疏吾寜尸<lb/>
<pb n="KR4e0189_WYG_014-19a"/>
其位耶草疏將奏間衆以母老止之遂告歸養抵家母<lb/>
嬰疾迎醫調治不愈癸巳春正月母棄世哀毁骨立廬<lb/>
守墓傍朝夕號泣䘮祭遵守家禮在廬教人讀書弟子<lb/>
來學者衆天性亦從門下先生天文性命之學無不淹<lb/>
貫一日講蔡子律吕新書一二日尚未竟究謂人曰蔡<lb/>
子用半生功夫方造此地非後學之可及也今之學者<lb/>
務舉業之外探理學性命者能幾人哉先生所得若此<lb/>
服闋堅卧不起按院薦云守已勵無求之節論事持獨<lb/>
<pb n="KR4e0189_WYG_014-19b"/>
見之明三年廬守墓傍始終秉禮一簡不通官府内外<lb/>
感孚庚子秋應詔起用寄友人書云大丈夫學周孔之<lb/>
道懷匡濟之術必懋勲業於一時垂休光於百世不虛<lb/>
生而虛死斯可矣豈以鄙末之遯避林野稼穡餬口與<lb/>
鳥獸同羣者為見哉區區欲策此駑劣之材少樹尺寸<lb/>
之效報國家養育之恩期不與草木同腐朽此心此念<lb/>
夙夜耿耿但今弱病不瘥未能也是年九月入京復授<lb/>
河南道監察御史任職五月廵視南城不避權貴辛丑<lb/>
<pb n="KR4e0189_WYG_014-20a"/>
春二月初四日上封事數千言備論時政闕失上震怒<lb/>
拏送鎮撫司監候十三日夜笞四十七日復訊鞫笞三<lb/>
十拷掠備至晝夜㭱鎻昏惑未醒數日獄卒以為死矣<lb/>
即以厚被覆面上至半夜響一聲通身汗沾被已離身<lb/>
矣先生畧蘓夣闗聖賢來救云繫獄半載户部廣東司<lb/>
主事周公天佐廵按陜西監察御史浦公鋐上疏申救<lb/>
皆笞死獄中繫及五載乙巳秋八月十二日上符鸞神<lb/>
釋放發原籍為民抵家甫十日九月十一日上宻諭東厰<lb/>
<pb n="KR4e0189_WYG_014-20b"/>
拘拿錦衣二人至門拜旨畢即行親朋哭送之臨行詩<lb/>
云白衣黒馬出鄉城飲餞多君揮淚情世上誰無生死<lb/>
路不須分袂嘆危行十月二十四日至京下東厰獄隨<lb/>
即轉鎮撫司照舊監禁復繫三載丁未冬十一月初五<lb/>
日上夜建醮事宫中火起上圍火中救出聞有神言呼<lb/>
及先生之名者上驚悟傳旨釋放次日詔云昨戌刻朕<lb/>
于大髙𤣥壇夕禮懴文畢少憩緫法衆值之四面火起<lb/>
圍處無逃者三十餘未及二三刻宴霄山妥安山右裏<lb/>
<pb n="KR4e0189_WYG_014-21a"/>
毡屋俱燬前嵗仙鸞着放楊爵等諌言以為言我焚修<lb/>
為當者今果中之兹急先釋爵之故召卿等耳先生二<lb/>
次繫獄共計七年出獄人情交慶以為君明臣直盛世<lb/>
所稀覩者也獄中所著有周易辨録中庸解詩文數十<lb/>
巻自丁未出獄歸來以教授生徒為事視不義之富貴<lb/>
漠如也至己酉年十月十四日子時以疾終于正寢臨<lb/>
終自著銘旌墓誌以表其心焉嗚呼先生為子盡孝為<lb/>
臣盡忠大倫之篤舉無愧焉若夫生平嘉言善行多矣<lb/>
<pb n="KR4e0189_WYG_014-21b"/>
茲僅於耳目之所見聞者掇拾其一二以備遺忘以俟<lb/>
大君子採擇焉<lb/>
　　雒于仁<hi>字闕評涇陽人官  事</hi>
楊爵字伯修號斛山陜西富平人嘉靖八年進士官御<lb/>
史謝病歸家居九年十九年起用前職二十年春公上<lb/>
封事大畧云朝政足以失人心而致危亂者五一大學<lb/>
士夏言數人者不思久旱因元旦僅雪即止稱誦靈瑞<lb/>
正佞人可逺勛戚翊國公郭勛大奸不可近一土木之<lb/>
<pb n="KR4e0189_WYG_014-22a"/>
工十年不已以一方士之故逺修雷壇結怨天下一朝<lb/>
儀間闕經筵不講逸樂日甚一左道惑衆金紫赤紱賞<lb/>
及方外士而不屏邪妄之術一逺賢拒諫如徃年太僕<lb/>
卿楊最言出身即死羅洪先等皆以言罷斥而不開諫<lb/>
諍之路令鎮撫杖下公獄血肉淋漓獄戒甚嚴且絶公<lb/>
飲食濵於死夏四月九廟災詔求言户部主事周天佐<lb/>
上疏言當宥笞天佐下獄絶飲食三日死已而廵按陜<lb/>
西御史浦鋐自陜復上疏申救有旨械鋐來京下獄杖<lb/>
<pb n="KR4e0189_WYG_014-22b"/>
一百與公同柙鎻七日而鋐又死公在獄與工部員外<lb/>
劉焕吾給事中周子順日相聚語玩古訓格言日事吟<lb/>
咏著作有周易辨録香灰解等言忘其身在囹圄桎梏<lb/>
中也二十四年八月有旨放三公歸田里上宻諭東厰<lb/>
復拘三人使者至抵家甫十日即刻上檻車就道至京<lb/>
仍下獄前後在獄十餘年而後出直聲動天下竟齎志<lb/>
以殁惜哉不獲大用也<lb/>
品曰語云不諫則危君諫則危身故忠臣勵節寜危身而<lb/>
<pb n="KR4e0189_WYG_014-23a"/>
不危君每陳忠讜之言不廢獻替之義公上封事前後<lb/>
居囹圄者十餘年是能為國家計利害犯忌諱蹈危身<lb/>
之禍弗恤也夫有生所甚重者身也得輕用者忠與義<lb/>
也公身可獄志不可奪舌不可禁其忠義盖出自天性<lb/>
云<lb/>
　是時中外頗以言為諱而公所論皆人所不敢者故<lb/>
　人皆稱其為讜<lb/>
　公性狷介清苦自甘勇于為義以忠讜得罪沒齒無<lb/>
<pb n="KR4e0189_WYG_014-23b"/>
　怨言<hi>以上俱出兩朝憲章録</hi>
　<lb/>
　<lb/>
　<lb/>
　<lb/>
　<lb/>
　<lb/>
　楊忠介集附録巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>楊忠介集巻九</head> <lb/>
    <p>
<pb n="KR4e0189_WYG_009-1a"/>
欽定四庫全書<lb/>
　楊忠介集巻九<lb/>
　　　　　　　　　　　　　明　楊爵　撰<lb/>
　七言古風<lb/>
　　題雲津書屋<lb/>
江南書屋號雲津千巻萬巻皆非新讀書誰解書中意<lb/>
我識劉氏家傳真積德先世有賢哲認得孔顔不是貧<lb/>
開基不肯買附郭惟以典籍貽後人精一肇自唐虞初<lb/>
<pb n="KR4e0189_WYG_009-1b"/>
此是古人心上書後來讀者失其要一生辛勤類蠧魚<lb/>
人心原是書之本㑹尋真趣便能虛心書與道相忘處<lb/>
身居天下之廣居吾聞陋巷顔氏子耕莘伊老翁學發<lb/>
孔聖藴德與昊天同道業千年昭宇宙孰非昔人讀書<lb/>
功繼述逺將源流挹獨立今見水部公匡時不恤觸危<lb/>
機振拔真有古人風正氣雖由衡嶽降修為要自雲津<lb/>
中秦中鄙人願學步蔓草安得比長松嗟我東南有心<lb/>
事耿耿日夜望蒼穹國恩詔許釋狂罪扁舟同過呂梁<lb/>
<pb n="KR4e0189_WYG_009-2a"/>
洪隨君得拜漢髙帝豁然開我此心䝉<lb/>
　　吊許忠節公<lb/>
泰華巍峩髙且秀難擬許公忠節横宇宙河海汪洋浩<lb/>
且深難擬許公忠節在人心任人濺我一腔血惟留忠<lb/>
志照日月身可斷為兩截氣渾完其烈烈吁嗟乎許公<lb/>
同天地而始終<lb/>
　　惻惻行送王大尹出獄<lb/>
惻惻送君幽繫裏天涯回首如千里此歸何以佑斯民<lb/>
<pb n="KR4e0189_WYG_009-2b"/>
直須德化平如水最憐愚昧與饑寒古今失所皆由此<lb/>
受托宜思君父恩同類孰非吾赤子君不見蒲鞭一叚<lb/>
好生心天地萬物真同體<lb/>
　　古栢行送王子言<lb/>
雨秀金吾古栢叢老枝猶解起南風乾坤留眼吾看栢<lb/>
看時聊與子言同看栢豈惟憂自崇看栢還增恨無窮<lb/>
獨不見去冬飛雪滿長空宇内應無桃李紅偶從挺挺<lb/>
寒栢下與爾送出平定公<hi>平定公子言同鄉</hi>
<pb n="KR4e0189_WYG_009-3a"/>
　　憶昔行贈李石叠<lb/>
憶昔相别蘭若裏而今咫尺如千里嘆我老作放逐臣<lb/>
喜君又為蒼生起我思古人獲我心憂國憂民結念深<lb/>
未説江湖與廊廟惻惻盡是此胸襟何以示之有周道<lb/>
知君不愧此懷抱化理從教險地敷調元應得絲綸早<lb/>
昔聞闕輔試蕭翁今見中州借冦老拜手天庭出帝畿<lb/>
燕街草色映旌旂想像郊堤多楊柳為君無由折此枝<lb/>
到處爭迎舊憲使春雨秋霜遍逺邇吁嗟吾民正倒懸<lb/>
<pb n="KR4e0189_WYG_009-3b"/>
願君此去愛如子<lb/>
　　山西行<lb/>
吾聞往歳旱魃災赫赫炎暑毒埏垓壠上禾苗盡枯槁<lb/>
茫茫千里赤塵埃疾威均為下土虐山西之民尤可哀<lb/>
閭里餓莩無所告昊天又降酷烈來草茂秋髙敵勢張<lb/>
戎馬南侵混疆場可憐百萬生靈命盡在邊人刀下亡<lb/>
太原城外數千里血流漂杵遍封疆死者縱横如山積<lb/>
守臣不敢奏朝堂殺氣騰空鬼神愁尸填溝壑水不流<lb/>
<pb n="KR4e0189_WYG_009-4a"/>
舊時邑落數千室而今且無二三留敵情變譎不可測<lb/>
邊將何不蚤為籌廟謀要得良平䇿經畧須用韓范儔<lb/>
朔方世為中國患古來誰不事先憂君不見薄伐玁狁<lb/>
勵士馬周王允是中興者當時文武有尹公舉旂一麾<lb/>
清郊野又不見漢帝當年重細柳亞夫軍前無躑躅拊<lb/>
髀思賢一飯切魏尚復作雲中守天生我皇聖且仁區<lb/>
區周漢豈作論常慮一物或失所豈知邊釁瀆蒼旻我<lb/>
願君王目視逺燭沕穆望見山西境上多白骨我願君<lb/>
<pb n="KR4e0189_WYG_009-4b"/>
王耳聰聽幾萬里時聞山西哭聲夜不止<lb/>
　　鬻子行<lb/>
燕街寡婦淚漣漣自言夫死未期年晝勤織紡為衣食<lb/>
夜撫孤兒不遑眠孤兒幸能學步履我夫有以繼其先<lb/>
成立時遇清明節今將麥飯洒埏前妾身百年歸于室<lb/>
地下逢夫無媿顔奈何我生日惸惸靡依靡怙嘆伶仃<lb/>
旻天不吊此窮苦疾威頻將下土傾往年麥豆皆枯槁<lb/>
晩禾遭霜又未成今春父子不相顧骨肉分離向逺行<lb/>
<pb n="KR4e0189_WYG_009-5a"/>
眼見舊時多富姿而今轉作溝中泥母子困阨何所賴<lb/>
泣抱孤兒走京師誰知京師亦蕭條哀哉艱難無處號<lb/>
街頭死者無人掩多是流民向此逃母寒兒饑日叫哭<lb/>
無力走去但匐匍眼中流淚口中乾只得將兒入市鬻<lb/>
市上紛紛草標待賣者空多買者稀直到日夕纔定約<lb/>
破錢百文救我饑思量此錢買黍飯是食吾兒膚與肌<lb/>
抆淚收錢敝裳濕如割心肺痛難支母解懷抱將兒出<lb/>
兒將兩手抱母衣跌脚投地氣欲絶竟將母子强分離<lb/>
<pb n="KR4e0189_WYG_009-5b"/>
買主抱兒色悽慘婦人欲去步難移兒哭聲母哭聲皆<lb/>
哭死者又哭生兒哭母毒舍我去母哭蒼天叫不應<lb/>
　　鬻妻行<lb/>
何處調饑貧少年將妻匐匍到街前但道誰人肯買去<lb/>
免我身向溝中填婦人雙淚向夫揮勸君莫作苦辛為<lb/>
自從結髪成夫婦共期偕老日相宜此日遇不淑豈肯<lb/>
遽别離願割妾身肉充子一朝饑同我良人死溝壑不<lb/>
忍又縫他人衣<lb/>
<pb n="KR4e0189_WYG_009-6a"/>
　　送董允恭出獄<lb/>
我送允恭出獄墻徘徊别意各悽愴來逢易水波浪險<lb/>
去見燕山艸木黄子之故人周給舍同於幽難久備嘗<lb/>
迪已不肯甘流俗論治必欲尚先王明哲保身雖未得<lb/>
懷此赤心良可傷子實聰明心好古聞其論説輒徬徨<lb/>
我抱困病足如皸睠念時來類臥傍黯然别去消息杳<lb/>
窘迫相與永難忘三尺禁網脱身去一片襏襫到長江<lb/>
有手但執瓦缶物有足莫走聲利塲世間棼麗一染着<lb/>
<pb n="KR4e0189_WYG_009-6b"/>
能令耳目充無光丁寧告爾復丁寧此真全身全性之<lb/>
周行吁嗟允恭既去矣送子行行復行行回看世故總<lb/>
茫茫留予露冷風凉夜漸長<lb/>
　　圜士送别次巽峯韻<lb/>
秦山越水各東西多難相逢慰我思握手不堪忽别去<lb/>
還將夙願與君期我思故人不可見顛沛終能慎所之<lb/>
翻覆眼底都忘却曠然一笑破愁眉幾微常向靜中察<lb/>
立身難最解真頥多歧荆棘妨步履始知世路有險夷<lb/>
<pb n="KR4e0189_WYG_009-7a"/>
百死一生淹歳序焚香日夜對包犧得君開我心迷謬<lb/>
感悦還惜邂逅遲困阨既非人自取各安天命復何疑<lb/>
他年如得走閩海釣臺髙處揖𡵨嶷<lb/>
　　酸酒歌<lb/>
君家有酒酒頗酸壺斚不輕設簟莞昨日偶侍几席側<lb/>
一罇將來啟大觀世人往往喜黄流豈知酸味是仙丹<lb/>
平生嵗月酩酊裏况此犴狴風雪寒要向酸中通大道<lb/>
茹飲畧不以為難自笑狂惑乖至理滿室流作赤血灘<lb/>
<pb n="KR4e0189_WYG_009-7b"/>
幸此餘生尚未滅肯把宿昔酸興闌安得滌腸酌大斗<lb/>
免我觸眼日常嘆人飲未能成涓滴我飲必須瓦缶乾<lb/>
人飲不覺眉頭皺我飲胸中天地寛世上酸苦任他入<lb/>
方能擴盡此心端酒中酸味真能解勝將周易日空看<lb/>
君不見滄海茫茫總無涯納盡人間萬頃湍<lb/>
　　微飲行<lb/>
一日未到官屋中恰如十年不相逢周行未見言提耳<lb/>
索居孰啟我心朦問君何所事古訓日研窮室内香靄<lb/>
<pb n="KR4e0189_WYG_009-8a"/>
靄窓外月膧膧更深人靜後朗誦徹蒼穹尚書萬古獄<lb/>
中授周誥殷盤已貫通韋編不知今幾絶逺慕羲文周<lb/>
孔風媿我全無亨通意衰年未見養心功常將一叚鬱<lb/>
抑氣嘘作雲間千丈虹憂時慨世心獨切半偏深病未<lb/>
消融而今願從君子謀示我脱然登岸頭藉此福堂尋<lb/>
上去莫教空負兩年囚嘆靡靡思悠悠君知否我何求<lb/>
相與采蝱無處所安得泮渙日遨遊思量此疾為心患<lb/>
世間惟有酒能瘳昨聞几上罇猶在半實還是舊黄流<lb/>
<pb n="KR4e0189_WYG_009-8b"/>
午間准擬來相訪便須勞君酌大甌但論濁賢清與聖<lb/>
何恤瓶罄作罍羞長歠直到枯腸底一洗胸中萬古愁<lb/>
　　再進酒歌<lb/>
再進酒再進酒幸我磁罇酒還有昨日一醉憶蓬萊而<lb/>
今要與謫仙偶宿酲猶在枯腸停更下一甌烟灮吼坐<lb/>
忘天邊嵗月長但覺胸中龍蛇走酒遞圜墻恨少來涓<lb/>
滴此間敵數斗人生百年能幾何莫將頭上巾空負再<lb/>
進酒再進酒聽將心事為君剖洪鈞賦此男兒身誰能<lb/>
<pb n="KR4e0189_WYG_009-9a"/>
甘與草木朽三斗竹葉始朝天一車麯糵涎出口古來<lb/>
飲者多聖賢吾舍斯人與誰友莫怪沉酣在憂慮盛時<lb/>
不樂將皓首君不見長索難繫落日飛童顔倐忽成老<lb/>
叟宇宙浩蕩總無涯世上紛紛何足數痛飲本為破愁<lb/>
懷屈指反成中心怮錢君要做羲皇人趙君能文且﨣<lb/>
﨣黼黻折衝間世材此日誰惜縲絏久再進酒再進酒<lb/>
孟軻脱身輕萬鍾孔聖亦類䘮家狗無窮世事休閒思<lb/>
但慮酒乾誰復取醉倒玉山隨地眠何必説桎梏在足<lb/>
<pb n="KR4e0189_WYG_009-9b"/>
更在手<lb/>
　　書白樓詩巻<hi>趙總兵號也</hi>
將軍之居近白樓將軍之才冠帝州胸中自有兵百萬<lb/>
曾出將府舒國憂而今久作圜中客可憐魏尚同幽囚<lb/>
一到囹圄八九月手執周易誦不輟將軍本是儒者流<lb/>
於此可以觀志節雲鳥往時成八陣韋編此地慕三絶<lb/>
每向憂中尋樂處魯史周文日講説談文論武擬虚舟<lb/>
我識將軍豪興優身雖凝坐一室間心在羲皇境上遊<lb/>
<pb n="KR4e0189_WYG_009-10a"/>
嗟子真機久未開狂惑速禍自天來還幸此日成良晤<lb/>
彷彿樂趣散愁懷世上紛紛苦幽滯困亨誰解昔人意<lb/>
幾時各得歸山林毋忘爾我自相遇<lb/>
　　七歌<lb/>
有手有手手叚拙弄得人世紛如雪未宜醒執名利板<lb/>
但可醉撈秋江月忽忽百年成甚事微微一息久將絶<lb/>
嗚呼一歌兮為爾憐要撥雲霧轉晴天<lb/>
有脚有脚脚步錯錯走當年塵世道﨑嶇多是倒人坑<lb/>
<pb n="KR4e0189_WYG_009-10b"/>
一蹷反為魑魅笑未死還餘憂世夢有生堪類霜前草<lb/>
嗚呼再歌兮歌正壯蹈入冥海千層浪<lb/>
有耳從來亶不聰人説宜西我却東萬方愁苦聲堪痛<lb/>
收入無底雙竅中迅雷不顧額前震身禍飄如輪後風<lb/>
嗚呼三歌兮歌愈悲傾聽莫為利口移<lb/>
有目閒將一世愁聚來都放在眉頭肉眶不見羊腸險<lb/>
血淚可増江海流我思哲人瞻萬里乾坤顧眄在雙眸<lb/>
嗚呼四歌兮歌意頻要識人間假與真<lb/>
<pb n="KR4e0189_WYG_009-11a"/>
有身形弗七尺長地維天柱要擔當幾年餓成空皮骨<lb/>
扶杖出門欲仆僵外混塵埃罹羅網内抱赤心與忠腸<lb/>
嗚呼五歌兮歌迫切酒盡天涯一腔血<lb/>
有子有姪未成立音書問我我惻戚跋涉往來六七年<lb/>
千山萬山日灑泣讀書耕稼總難為思量到此喘嘘吸<lb/>
嗚呼六歌兮歌未闌父死誰憐汝饑寒<lb/>
有甥生年為我勞往時見我便長號汝母今年將半百<lb/>
骨肉屬我父母毛兄弟往來無了日令我憂中思爾曹<lb/>
<pb n="KR4e0189_WYG_009-11b"/>
嗚呼七歌兮心未已收我殘骸歸故里<lb/>
　<lb/>
　<lb/>
　<lb/>
　<lb/>
　<lb/>
　<lb/>
　楊忠介集巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>楊忠介集巻十</head> <lb/>
    <p>
<pb n="KR4e0189_WYG_010-1a"/>
欽定四庫全書<lb/>
　楊忠介集巻十<lb/>
　　　　　　　　　　　　　明　楊爵　撰<lb/>
　七言律詩<hi>一</hi>
　　遣懷<lb/>
韋編自伴倚幽窓世故年來頗㑹忘百代人豪空宇宙<lb/>
半丘荒艸照斜陽孤懐耿耿幾長夜蓬鬢瀟瀟一老狂<lb/>
曳杖庭階徒想像路迷無處問滄浪<lb/>
<pb n="KR4e0189_WYG_010-1b"/>
　　招友人王泉崗同學尹家村寺<lb/>
門外同人且向東從來錫類古人功每于蘭院瞻牛斗<lb/>
且伴芸編馴象龍花露影清前日異世情不染此時同<lb/>
勸君莫負離羣隠好把瑤琨就石攻<lb/>
　　次羅整庵先生韻<lb/>
嘉遯胸懷自浩然髙風宇宙久相傳難兄難弟心同好<lb/>
時止時行道未偏明主嵗勤優老意蒼生日望濟時權<lb/>
正看霖雨蘓天下無奈丘園一念堅<lb/>
<pb n="KR4e0189_WYG_010-2a"/>
　　題碧泉用杜工部韻<lb/>
樂饑襟度憶當年獨玩松溪此潏然共羨真源同石髓<lb/>
誰憐清味逺瓊筵懸崖不憚千尋險放海還慿一脈綿<lb/>
莫道泠泠無與伴主人日坐碧泉邊<lb/>
　　登華山詩<lb/>
夢想兹山二十年今朝散步上其巔竒峯塵外崚嶒立<lb/>
怪石雲間顛倒懸雨過一聲促織響樹深幾笠牧童眠<lb/>
大觀到此方為得覺我心天高萬千<lb/>
<pb n="KR4e0189_WYG_010-2b"/>
　　元日次晴川韻<lb/>
已逺昔年鵷鷺班遙從犴狴仰天顔形踪眇眇寰幬下<lb/>
世故忡忡方寸間患難久慿君徳厚赤誠只自我心閒<lb/>
平生不洒身家淚兩眼今為天下澘<lb/>
　　謝友人王泉崗贈衣<lb/>
平生交結未輕羣二十年前我與君膠漆弧蓬諧菽水<lb/>
風霜蘭若論斯文解衣情思如何限折簡憂心徒此殷<lb/>
明月山中多勝迹同誰尊酒伴閒雲<lb/>
<pb n="KR4e0189_WYG_010-3a"/>
　　蚤春<lb/>
晴景初開淑氣端共看臘色已殘漫天邊轉眼流灮易<lb/>
困裏驚心世路難自嘆百年懐抱切還思一日聖恩寛<lb/>
圜中蚤覺春先到似恤纍臣五夜寒<lb/>
共把愁眉且放開喜看春臘再相推城邊煦景新堤柳<lb/>
墻外香風帶野梅世運從今轉熈皥聖恩不久自天來<lb/>
故園咫尺佳山在一日定遊三百回<lb/>
　　送友人<lb/>
<pb n="KR4e0189_WYG_010-3b"/>
賓薦同登二十年便思宇宙在剛肩名從仕版朱行列<lb/>
心向閭閻赤子懸雄展應知今世少清貧不讓古人先<lb/>
功成准備隨琴鶴廊廟方收天下賢<lb/>
　　述懷<lb/>
禁裏東風覺漸和背隂殘雪果無多眼前楚楚蜉蝣羽<lb/>
心上悠悠擊壤歌道義無窮須共勉時光有限莫蹉跎<lb/>
遙將佳趣問良友鴈過長空興若何<lb/>
　　春興八首次韻<lb/>
<pb n="KR4e0189_WYG_010-4a"/>
纔見春光轉上林錦臺微冷尚蕭森風回薊野有時息<lb/>
霧隠燕山盡日隂燕語鶯啼圜内景江湖廊廟老來心<lb/>
更深還有愁人處門内柝聲門外砧<lb/>
疎窓照日影初斜可奈囚居此嵗華傳世從來無赤子<lb/>
通天空憶有浮槎依依遙見城邊柳裊裊忽聞塞上笳<lb/>
詩句漫成還有用將來幽地賞春花<lb/>
共坐圜門向日暉開襟更覺暖風微葵生已露根頭品<lb/>
鴻漸還成天際飛將此孤懷頻㸃檢肯教素步自相違<lb/>
<pb n="KR4e0189_WYG_010-4b"/>
紛紛無奈爭春物緑幹紅芳一様肥<lb/>
三載艱危嘆白頭可堪吾志在春秋自憐賈誼一腔淚<lb/>
空作張衡四段愁適意時看堦下草奮飛終愧水邊鷗<lb/>
美人踪跡今何在杕杜猶存古雍州<lb/>
認得西銘如下棋茫茫宇内盡堪悲顧予顛沛真無似<lb/>
空惜盈虚自有時燕羽輕風還<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>春暉驚眼又遲遲<lb/>
艱難惆悵懷千古采采榛苓是所思<lb/>
十年佳趣在青山瀟洒襟懷出世間心上一真原未泯<lb/>
<pb n="KR4e0189_WYG_010-5a"/>
眼前萬類總相關緬懷周道今何事寤寐哲人多厚顔<lb/>
歸去再尋千古上耕莘老叟與同班<lb/>
斯文千古是誰功由彼陶唐立大中措履敢從浮世好<lb/>
幾微深愧古人風衢連柳過圜墻緑苑隔桃侵屋宇紅<lb/>
潦倒還思涇渭上絲綸閒釣有漁翁<lb/>
山連薊北見逶迤小徑通天傍險陂隠谷長蔓多細艸<lb/>
懸崕短幹少松枝習浮鷗子隨波逝憩樹牧兒逐影移<lb/>
老去登臨無健力白頭空惜此低垂<lb/>
<pb n="KR4e0189_WYG_010-5b"/>
　　贈泰和劉洗心秀才洗心兄晴川翁同予繫獄洗<lb/>
　　　心自泰和奔來問賦此以慰之<lb/>
諫草傳來自可驚倉皇䇿馬上燕京一腔忠藎君臣義<lb/>
萬里風霜兄弟情日邁已能扶世道月征真不愧天明<lb/>
江南韡韡看棠棣春雨春花已滿庭<lb/>
學問須先㑹洗心洗心於道最能深仁義英華成事業<lb/>
廟堂根脚自山林祖先原委家傳逺兄弟芳名世所欽<lb/>
得志知君存素履豈同流輩但纓簪<lb/>
<pb n="KR4e0189_WYG_010-6a"/>
　　贈人<lb/>
困裏逢君一月春同方不覺自相親文章早已添聲價<lb/>
德義猶思與日新有意動時成性僻未安心處是吾真<lb/>
必須俯仰先知愧然後能為無愧人<lb/>
　　雜咏五首<lb/>
閒步幽堦伴夕陽塵埃眺望總無疆風吹古栢棲鴉亂<lb/>
雪掩寒山狡兔藏半世生涯真類夢幾年毛髪已成霜<lb/>
慿誰再取新春酒日放長歌任老狂<lb/>
<pb n="KR4e0189_WYG_010-6b"/>
獨倚圜扉對日斜緬懐松竹已成賖迷途豈但千程逺<lb/>
脚步空留百代嗟時繫鐵鐐甘罪戾漫吟風景是生涯<lb/>
殘磚閣火燒沙釡也類山村野店家<lb/>
有脚陽春到處通金吾氣色轉寒松壯心逈出存亡外<lb/>
殘魄逍遙化理中寂感胸懷驚嵗月孤危踪跡倚蒼穹<lb/>
羊裘一片隨朝暮興與雲山野老同<lb/>
濡險悠悠嵗月頻强延一息又逢春天空斜日鴈留影<lb/>
地迥煦風草弄新内聖外王同貫合身謀國計總相因<lb/>
<pb n="KR4e0189_WYG_010-7a"/>
憂懷轉作元亨處此是人心一念真<lb/>
天降窮阨浩無垠金吾㭱鎻伴儒臣久遭危患心猶泰<lb/>
運轉亨機思欲頻要信樂天為樂土須知憂世是憂身<lb/>
有詩吟咏忘顛沛彷彿羲皇境上人<lb/>
　　與晴川飲用杜工部韻<lb/>
十年遊樂有山溪堪笑功名一旦迷身世三春留犴狴<lb/>
夢魂五夜到秦西養心幸得逢良友披巻還須作筌蹄<lb/>
墻上半罇清酒在與君同要醉如泥<lb/>
<pb n="KR4e0189_WYG_010-7b"/>
幽圜無處訪清溪幸有高人啟我迷共坐歛襟還共起<lb/>
堪東隨步又堪西百年心事羞輪葢一日西風陷馬蹄<lb/>
寄語西臺同志友老狂依舊醉如泥<lb/>
　　遷榻次韻<lb/>
十載潛身一草茅興來誰意向芳郊六經愚腐散塵几<lb/>
三徑荒凉卧竹稍垣寂秋深風落果梁閒春到燕銜巢<lb/>
衰年至此真無似儘把疎狂任世嘲<lb/>
　　贈友人<lb/>
<pb n="KR4e0189_WYG_010-8a"/>
種德羡君能有終皇天日錫慶無窮膝前稚子丰神秀<lb/>
堂上雙親福壽隆誰共聲通千古上更留惻切萬方中<lb/>
幾回遇别此何地惆悵乾坤眼底空<lb/>
　　見童子頭揷苦菜花索觀之作二律<lb/>
穠英彷彿類秋菊先飽無涯春露滋隠隠一般神色好<lb/>
煌煌幾㸃化工奇開來可伴囚中眼採去能療天下飢<lb/>
聞説牡丹多艷麗讓他生長洛陽池<lb/>
真顔淡淡淡而濃坐見百花色自空惟有仰天傾白日<lb/>
<pb n="KR4e0189_WYG_010-8b"/>
也堪隨地伴東風肯因薊野門前黒不向燕山雨後紅<lb/>
但慮聖朝寛我去無人解爾此竒容<lb/>
　　病起述懷用杜工部韻<lb/>
春日悠悠病已痊獄中再得數殘年天光逺照來檐隙<lb/>
良友頻憐到卧邊無似懶將閒帙展有時還是抱愁眠<lb/>
感懷骨肉應分念百口懸懸心在燕<lb/>
　　次緒山韻五首<lb/>
閒楂一旦㑹消融驟雨驚風過太空隠顯從心無上下<lb/>
<pb n="KR4e0189_WYG_010-9a"/>
險夷信步有西東感來定擬初張弩應罷還如未叩鐘<lb/>
浩浩霄壤多少事真機都在巻舒中<lb/>
雙鸛飛來圜樹梢看他春到便銜巢顯庭常若儼賓際<lb/>
幽世必須藉白茅心果合天真浩浩狂非作聖但嘐嘐<lb/>
㑹教身世全無我方寸纔能免物交<lb/>
莫道幽居心可欺格思便有鬼神知還看處處玉吾地<lb/>
敢不時時慎所為要走長途須健步能除深病是真醫<lb/>
誰言岸逺難先到只在人心一轉移<lb/>
<pb n="KR4e0189_WYG_010-9b"/>
眼㡳紛紛變態多誰憐世道日頽波百年事業真難措<lb/>
半隙光隂亦易過川上月臨懸細餌墻頭雨倒整煙蓑樂<lb/>
遊却恐歸豪放渣滓須先向此磨<lb/>
此心常要擬虚舟虚得能將萬物收後樂不妨隨地樂<lb/>
先憂豈但為身憂也知步履須藏用却笑疎狂真妄投<lb/>
齟齬方圓成感慨徒懷擊楫在中流<lb/>
　　和太白山人韻三首<lb/>
時來門外坐春曛世事紛游滿眼頻進退憂思今最切<lb/>
<pb n="KR4e0189_WYG_010-10a"/>
江湖廊廟更何人循環泰運期三代展轉㓙危此一身<lb/>
却憶子牙清渭上釣竿投處有芳隣<lb/>
晴暉薄午暖風細此地獨憐春更幽五夜露花新柳色<lb/>
一畨鴻鴈動江洲百年事業懸心切萬里瘡痍滿眼愁<lb/>
堪笑襟懷潦倒際時㸔鳶鳥半空遊<lb/>
夜柝忽驚鄉夢淺破雲殘月照窓斜寸衷不是杞人過<lb/>
四海原為天子家雙鬢蓬搔老囹圄一身寂寞又春華<lb/>
憂心獨覺孔殷處世故茫茫未有涯<lb/>
<pb n="KR4e0189_WYG_010-10b"/>
　　聞次女亡<lb/>
傳吾子秋去年亡㓙訃一聞五内傷姊妹云何相繼死<lb/>
父親血淚洒圜墻往時女訓勤莊誦今日哭聲滿屋堂<lb/>
雖我自言不過慟也應黙黙斷衷腸<lb/>
　　初夏二首次韻<lb/>
不教閒慮在胸中便與長天一様空信步踏來皆樂地<lb/>
開襟滿抱是薰風庭前栢色拂雲緑墻角葵心向日紅<lb/>
更有一般好景象應時黄鳥囀幽叢<lb/>
<pb n="KR4e0189_WYG_010-11a"/>
日上圜墻景寂然老囚於此尚安眠好懷還有四時興<lb/>
世故全無一念牽糯米煑從沙釡裏詩書堆在枕衾邊<lb/>
何翁若觧吾眞樂日食何須破萬錢<lb/>
　　送李明甫<lb/>
去年車檻過蘆溝見爾卜居蘆岸頭山秀堪宜連屋峙<lb/>
水清恰好繞門流四時家有瓶中粟一巻心無意外憂<lb/>
公事了尋遊憩處幾叢喬木淡雲浮<lb/>
　　端午節<lb/>
<pb n="KR4e0189_WYG_010-11b"/>
圜中佳節喜相尋况有良朋與合簪蒲酒且同今日樂<lb/>
負盤因見古人心憂時未恤身危久宥罪還思恩詔臨<lb/>
此日密雲成驟雨似傷屈子淚淋淋<lb/>
　　遣懷二首用杜工部韻<lb/>
數片殘磚閣睡牀顛危知是舊周行時嚴舜跖兩條路<lb/>
日誦羲文一炷香心健自能忘困迹榻閒猶可擁衾裳<lb/>
襟懷還有瀟然處每向南風歌興長<lb/>
夢想丘園孰與班秦中涇沚傍商顔百年須係閒中罷<lb/>
<pb n="KR4e0189_WYG_010-12a"/>
一曲長歌日暮還月朗風清皆自得鳶飛魚躍在其間<lb/>
茅齋却笑堪人意正對南山倚北山<lb/>
　　閒作四首<lb/>
斯道瀰漫貫古今幽牕正好整囚襟毫釐乖謬天機逺<lb/>
一念虚明上帝臨禮用事時為復禮心懲失處見真心<lb/>
存亡操舍皆由我黙黙須從方寸尋<lb/>
㕘破乾坤古與今一憂一樂見胸襟鬼神不爽幾微監<lb/>
幽室常如師保臨君子固窮吾未得哲人自靜彼何心<lb/>
<pb n="KR4e0189_WYG_010-12b"/>
包羲不盡當年意此地還須細細尋<lb/>
思古原來為挽今國民惻惻此胷襟致身臣子曰忠藎<lb/>
為答天王之智臨霜剥風摧今日事江湖廊廟往年心<lb/>
天乎命也難窮極一息還從真處尋<lb/>
自古遭逢未有今空茫宇宙見胸襟狐烏走走聲聲叫<lb/>
雲雨朝朝暮暮臨輸已應知郭泰慮濟時還識范滂心<lb/>
感來感去真機在此理纔知不易尋<lb/>
　　劉子壽日<lb/>
<pb n="KR4e0189_WYG_010-13a"/>
初度圜中今四度白頭萬里杳江鄉瞻思夙夜九天逺<lb/>
感惻徬徨一念長我輩元來多妄動聖朝未肯殺忠良<lb/>
壽隆本自君王造但把赤心儼對揚<lb/>
　　夜將曉夢過原次寮隠居賦詩為次寮贈得起二<lb/>
　　　語覺而足之乙巳年六月初十日<lb/>
莫道山林無可樂隻鷄斗酒有餘情覺來却是圜窓夢<lb/>
卧聽燕山杜宇鳴幽纍縛我家何在世事令人身自輕<lb/>
一枕黄粱心未了長天目斷片雲横<lb/>
<pb n="KR4e0189_WYG_010-13b"/>
　　和大司馬聯峯先生詩二首用其起句<lb/>
席地簷前趂晩凉幽懷相與嘆流灮思危自覺一心折<lb/>
行逺空餘雙鬢蒼風景久成人慣習巻舒堪笑此顛狂<lb/>
世間翻覆都休道只可堅吾百鍊剛<lb/>
席地簷前趂晩凉逍遙不是傲羲皇蹇修天亦憐吾拙<lb/>
拯溺人堪為世忙興着野花呈艷好情關幽鳥弄笙簧<lb/>
生涯老去無長物一巻韋編袖裏藏<lb/>
　　送紀中夫歸秦<lb/>
<pb n="KR4e0189_WYG_010-14a"/>
與子同心二十年僧堂香火半爐烟正防步履三關險<lb/>
却笑功名一線牽囚繫艱危懷後進衰殘寤寐仰前賢<lb/>
歸來共了平生事就此先期立志堅<lb/>
　　送林張二都黄門謫官出獄<lb/>
侍臣暫出五雲鄉總是皇朝恩浩滂九品官非閒處着<lb/>
千鈞弩在甲中藏幾年忠疏流封内萬里懸旌歸帝傍<lb/>
他日賜環承顧問好將民瘼答君王<lb/>
　　獄中贈孫都御史<lb/>
<pb n="KR4e0189_WYG_010-14b"/>
一繫秋梧歳序遷眼前光景總堪憐暮雲思望八千里<lb/>
濟世勳名二十年天降困窮終有益到今顯祖始無偏<lb/>
從兹努力加餐飯浩浩乾坤在兩肩<lb/>
　　乙巳年八月十二日主上符鸞釋放尋復逮繫有<lb/>
　　　感<lb/>
忽憶去年今日秋犴狴同得荷天休暫歸故里觀三徑<lb/>
傳播綸音到九州明主心無偏好惡小臣罪未了幽囚<lb/>
有時曠蕩恩還下稽首遙辭五鳳樓<lb/>
<pb n="KR4e0189_WYG_010-15a"/>
　　詔獄言别<lb/>
逢君傾倒此衷誠追憶平生契合情心為綱常千古重<lb/>
言因忠鯁一身輕同來被逮春光煖此去垂綸洨水清<lb/>
千里神交勞夢寐蒲臺曉月見髙明<lb/>
　　許由巢父二人皆唐堯時髙士也與後世身陷縲<lb/>
　　　絏者相去不啻萬世傳稱棄瓢飲犢事皆未知<lb/>
　　　有無昨夜夢入其廟中見二人像欣然有感題<lb/>
　　　詩壁上未就而覺乃足成之甲辰九月二十二<lb/>
<pb n="KR4e0189_WYG_010-15b"/>
　　　日書于獄中<lb/>
遭逢世道是昇平髙尚同將天下輕樹上瓢捐風響定<lb/>
耳邊汚去水流清山中不換冕旒色犢口惟餐芝草英<lb/>
恍惚蕭然祠宇在塵顔羞見二先生<lb/>
　　哭李石疊<lb/>
傳來㓙訃自中州此地哭君欲白頭風雨幾畨入夢寐<lb/>
功名半世屬荒丘五年離别心猶在一代英豪事已休<lb/>
空墮兩行憂國淚柩前一洒意無由<lb/>
<pb n="KR4e0189_WYG_010-16a"/>
　　秋燕<lb/>
窵窵深髙罪未終思量安得此萍踪殘生久在天邊繫<lb/>
世故都從眼底空漸覺秋風千路澀還㸔霜月萬山紅<lb/>
願將國步與民瘼入我皇王所照中<lb/>
　　重九用杜少陵韻<lb/>
處處重陽今日節年年身傍金吾臺風吹短髪囚巾冷<lb/>
酒破憂時懷抱開世上感多誰應少眼前暑去又寒來<lb/>
丈夫一念真機在豈效牛山悲老催<lb/>
<pb n="KR4e0189_WYG_010-16b"/>
　　除夕<lb/>
遙想去年此日新臘殘復見舊光隂慨時秪向人偏切<lb/>
抱痛誰知我獨深一片春暉成慘景數聲鳴鳥是悲音<lb/>
眼前踪跡今猶在淚洒衾裳不自禁<lb/>
幽纍屈指兩年餘還遇更新除舊時寒去今宵猶有滯<lb/>
春來明旦總無私江湖廊廟人人樂栢酒椒盤處處宜<lb/>
忽憶山林同守嵗村醅一二老相知<lb/>
　　送人<lb/>
<pb n="KR4e0189_WYG_010-17a"/>
共處憂虞冬復冬而今君去我誰宗風寒谷岸松猶翠<lb/>
日淡城頭雪未溶杳杳鄉關幾萬里茫茫天地一孤蹤<lb/>
安能將此别離淚一洒淋漓到九重<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0189_WYG_010-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　楊忠介集巻十<lb/>
</p>
<p>
</p>
  </div>
</body>
</text>
</TEI>
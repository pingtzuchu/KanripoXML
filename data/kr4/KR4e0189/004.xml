<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>楊忠介集巻四</head> <lb/>
    <p>
<pb n="KR4e0189_WYG_004-1a"/>
欽定四庫全書<lb/>
　楊忠介集巻四<lb/>
　　　　　　　　　　　　　明　楊爵　撰<lb/>
　書<lb/>
　　與司官書<lb/>
竊惟執事名臣後裔儒林節行自理北司事以來獄中<lb/>
人盛徳之贊青天之謡走二人得於耳聞者亦乆且熟<lb/>
矣徃年曽寺丞子如獄中具道二執事於爵其垂念曲<lb/>
<pb n="KR4e0189_WYG_004-1b"/>
全之心甚爲切至以二人事喻東人云幹國之臣當爲<lb/>
調觧此皆二執事痛隱時政懸切國民而爲世道深長<lb/>
之慮之心也豈特區區爲二人惜哉在二人未嘗不銘<lb/>
刻肺腑感激思奮益自砥礪而求不負賢人君子之許<lb/>
可焉屡欲修書啓謝以罪難中多所不便而止其敢忘<lb/>
此厚德而忍於自薄也十月初爵以事出窮迫以死自<lb/>
誓又不欲苟且冺沒使死無聞焉思欲具書以獻主上<lb/>
以盡垂歿忠藎之職其書始終千餘言大抵援古証今<lb/>
<pb n="KR4e0189_WYG_004-2a"/>
剖析於義利邪正之幾懇切於安危存亡之戒欲主上<lb/>
納諫容直以成君徳以廣君道與唐虞三代兼羙比隆<lb/>
中間有云臣以罪處獄中四十五月有餘矣延此一息<lb/>
尚未死滅此實陛下好生之德覆載之恩之所及而陶<lb/>
某等於臣飲食一節曲爲區處不欲置臣於死使朝廷<lb/>
有殺諫臣之名其心未必不爲忠於陛下者也此數語<lb/>
者實以古人之作用望爲執事之能事焉諺云以所重<lb/>
加於所好爵以人臣以道事君者而望二執事是以天<lb/>
<pb n="KR4e0189_WYG_004-2b"/>
下古今所同重之道而加之矣其待之可謂至厚期之<lb/>
可謂至逺矣時以楮筆不便未能稿具君門萬里亦無<lb/>
由爲九重獻而徒能以口誦耳故嘗數語邏者云我有<lb/>
心事願告朝廷汝爲我逹之所以爲此言者以兾主上<lb/>
明賜紙筆則頃刻可成稽首以上雖死不恨天啓聖𠂻<lb/>
萬一感悟不惟於國家大政有所禆益而二執事之髙<lb/>
義羙名亦因得以示天下傳後世矣近日獄中嚴戒之<lb/>
故走二人亦頗聞其詳矣顧事至於此莫非天命上則<lb/>
<pb n="KR4e0189_WYG_004-3a"/>
朝廷之法下則人臣之罪在二人敢不脩身以俟而順<lb/>
受之乎但身居言路職任諌諍中奮感激不無觸犯而<lb/>
雷霆赫然之下既以微示戒笞而全此生矣以一時言<lb/>
語文字之狂妄而數年坎穽禁錮之㐫危則所犯之罪<lb/>
與所服之法亦足以相稱矣今復困以㭱鎻加之以非<lb/>
常之法而置之於必死之地焉在二人一時之存亡雖<lb/>
甚㣲而關於天下國家者爲甚大故憂憤感悲盡戒號<lb/>
呼而嘅吾遭際之不淑此心此情實不能自已矣毎夜<lb/>
<pb n="KR4e0189_WYG_004-3b"/>
初上鎻腰絡曰羣綑曰生根一人立而唱之數人縳而<lb/>
爲之以此治元惡㓂盗之峻法舉而加之於出百死爲<lb/>
宗廟社稷慮之諌官焉則時至此眞可爲痛哭流涕者<lb/>
矣况二人家貧路逺官淺罪深窮乏已極於守獄校卒<lb/>
無毫末徳意推以相及則舉手之間有何情分非有二<lb/>
執事在上將誰倚以存此生乎即今幽室窵杳門扉晝<lb/>
鎻漫漫然與長夜無以異下地冷水之上肌膚凛烈一<lb/>
苫一席之藉皆事屬觸法而皆爲人所徹去坐卧起立<lb/>
<pb n="KR4e0189_WYG_004-4a"/>
展轉關禁一飲一啄率至窮詰其萬辛萬苦萬窘萬迫<lb/>
之情狀視獄中諸犯其嚴急之過不啻十倍聽其言語<lb/>
察其意向似欲二人速死以畢事焉耳竊以爲凢此毒<lb/>
苦之甚二執事或未能以盡知焉若曰知之則徃年仁<lb/>
愛所及固切切焉欲全此殘生矣而今復不以生處之<lb/>
豈肯以數年至厚之德轉而爲一日之甚薄乎故二人<lb/>
直慮以爲二執事决不知其如此之甚也或者以一分<lb/>
謹愼分付而下之人奉承之者過於十分焉此則事勢<lb/>
<pb n="KR4e0189_WYG_004-4b"/>
至此容或有之今日切近災禍二人已身乆罹之天地<lb/>
鬼神照此𠂻曲而志窮慮極亦已甚矣故不恤冐凟之<lb/>
罪敢以迫切悃素仰告而無所匿欲望此等毒罰仍賜<lb/>
寛恕但不時預備若事出不測則倉卒即可處辦决不<lb/>
敢以餘罪有累於二執事焉如此則情法庶幾兩盡囚<lb/>
繫顚危之歳月或可以再延矣雖來人覘視日在於此<lb/>
而彼皆二執事屬下舊人天理之在人心者未嘗亡而<lb/>
見其知好惡曉事理者十常八九更煩以一言欵喻則<lb/>
<pb n="KR4e0189_WYG_004-5a"/>
若軰未有不信從者矣若二執事不爲顧念而一如世<lb/>
人之所爲則寒風凛烈之際羸瘠弱孱之質實難克堪<lb/>
而二人相繼死者有日矣天地間無不死之人無不化<lb/>
之物誠使二人一旦命先朝露倐忽殞滅爲死於諫職<lb/>
之下求仁得仁志固未嘗不自慊矣豈以一死爲惜哉<lb/>
但念天王聖明堂堂天下不能容此致身報主之直臣<lb/>
使竟死獄中於二執事數年保全之德愛亦未得終始<lb/>
領之人臣之禍朝政之損主上盛徳之累爲天地間留<lb/>
<pb n="KR4e0189_WYG_004-5b"/>
一無窮之悲恨矣故昨嘗有詩云九天風色夜蕭蕭此<lb/>
日君門萬里遥不是諌臣愛一死殺身恐累聖明朝此<lb/>
實二人惻怛悲感惓惓不已之心也古人願爲良臣不<lb/>
願爲忠臣二人今日之事其是非得失固不容以自喙<lb/>
矣但慮天下後世有志士焉其慷慨殺身而存視死如<lb/>
歸之節者實有鍳於此焉天下後世有仁人焉其見幾<lb/>
而作得明哲保身之冝者亦實有鍳於此焉所見不同<lb/>
而好尚斯異一時心事固爲人之所取而亦爲人之所<lb/>
<pb n="KR4e0189_WYG_004-6a"/>
戒焉若二執事身當今日之事上不使朝廷有殺諫臣<lb/>
之名下不使忠臣義士吞泣飲恨欝抑於九泉之下則<lb/>
經權迭用有善處之道存焉耳有祁大夫則叔向得以<lb/>
不死黨錮之禍非霍諝不能遽解而郭楫之語范滂事<lb/>
雖未就而髙名千古不朽也二執事有賢者之節介有<lb/>
能者之作爲故二人敢以古豪傑之事業望之而欲其<lb/>
成廟社之逺圖焉富貴福澤一日之榮寵名節道德萬<lb/>
世之瞻仰於事變難處之際而綽有處之道非吾二執<lb/>
<pb n="KR4e0189_WYG_004-6b"/>
事之髙出俗軰將誰望焉<lb/>
　　謝呉知府書<hi>諱孟祺字陸泉同年</hi>
去歳歸田里於同州公署中獲睹執事諭屬官語一念<lb/>
惻切常在閭里厚下之心可謂至矣既抵家旬日應酬<lb/>
叢冗未及伸一言以謝累年德愛而天罰所及檻車復<lb/>
就道矣繫過華州道中遇一人自言爲府中使區區瞿<lb/>
然下馬恭問啓居且致惓惓慕戀意其人已逹左右矣<lb/>
竊念執事以義理胷襟經濟才畧典此繁郡追配先哲<lb/>
<pb n="KR4e0189_WYG_004-7a"/>
如余馬軰者必不多讓等而上之有雋不疑第五倫皆<lb/>
京兆舊尹功業峻偉光昭簡䇿固已爲明公之能事也<lb/>
伏願厚自愛以慰逺邇之望鄙末以殘喘弱質履此艱<lb/>
危百死一生旦不保夕首陽之及固自甘心東陵之幸<lb/>
不敢復冀惟信歩逹去随身所到安於僵仆狐狸蝼蛄<lb/>
一聽其來但不知彼蒼者天於㝠㝠中何如以籌之也<lb/>
小兒歸家意必領文赴考獲一拜候故謹布寸𠂻遥問<lb/>
道履荷髙明年家之情骨肉之愛一時紙筆不能盡述<lb/>
<pb n="KR4e0189_WYG_004-7b"/>
臨楮無任仰瞻<lb/>
　　上楊知府書<hi>名守約</hi>
徃時繋過洛陽獲接德容繼䝉厚愛心切感荷次日渡<lb/>
河遇馮廵檢<hi>涇陽人</hi>以郷里故設杯酌於舟中以相送具<lb/>
述執事德政爲人心所嚮服且曰眞邵父杜母也眞邵<lb/>
父杜母也區區與一二同行者共嘆馮廵檢知言且知<lb/>
髙明以君子長者之德敷而爲厚下恱民之道有體有<lb/>
用不負素履眞可嘉尚將來責任事業已預可知矣小<lb/>
<pb n="KR4e0189_WYG_004-8a"/>
兒歸道由治下謹候道履并伸謝感罪難中有懷耿耿<lb/>
不能盡言<lb/>
　　與楊督學書<lb/>
自執事下車後即聞凢事從厚有長人之度去年區區<lb/>
歸田里遇士夫相語皆謂純以德禮化導中心恱服稱<lb/>
頌者無間於彼此既而繋過河南府䝉令弟先生之愛<lb/>
以有偕行者未得叙談次日渡孟津馮廵檢以郷里故<lb/>
置酒舟中酌以餞送彼歴述令弟先生徳政且謂人皆<lb/>
<pb n="KR4e0189_WYG_004-8b"/>
以邵父杜母稱之區區既嘆馮某知言因思海内士夫<lb/>
兄弟登髙科躋顯宦者<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>
                    <graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>有之求如明公兄弟一時<lb/>
皆以賢聲聞者葢鮮矣世有寛厚君子百凢敷理優裕<lb/>
闊大下人有過開誠訓誨必不得已而後罪之片善寸<lb/>
長愛如已出故曰與其殺不辜寧失不經其心休休其<lb/>
如有容則身享盛德之令名而福慶逺延於後世如吾<lb/>
明公者其天資學問大率類此亦有所謂嚴明君子者<lb/>
如古人言察見淵中之魚人之畏懼有餘而恱服不足<lb/>
<pb n="KR4e0189_WYG_004-9a"/>
此雖未爲不可然成就終小非所以語明公也伏願益<lb/>
加涵飬不更初志必以天下爲度將來大其勲業爲霖<lb/>
雨以澤潤斯世是愚昧所以深望於髙明者也小兒將<lb/>
歸意必給文補考故謹述寸楮仰候道履困難中身心<lb/>
眩貿語言無次有容君子必能情諒若累年德愛耿耿<lb/>
在心者非一時筆楮所能盡也<lb/>
　　與汪周潭撫臺書<lb/>
兩接丰範適值窘迫未得欵領教益十餘載相離百死<lb/>
<pb n="KR4e0189_WYG_004-9b"/>
暫出後就危地邂逅之際此心當何如哉小兒歸過潼<lb/>
關謹布謝忱拜候起居厚德厚念誠非一時筆楮所可<lb/>
悉也明公以義理用事治化所及逺近傾慕他日誕樹<lb/>
勲業逹諸天下愚昧倘不以狂罪死則耳濡目染或有<lb/>
日焉伏願厚自愛以爲世道益多㐫多懼之地中心藏<lb/>
之未能盡言<lb/>
　　與田道充主簿書<lb/>
自癸未年侍清教於長安書舎中當是時愚昧竊兄德<lb/>
<pb n="KR4e0189_WYG_004-10a"/>
範自淑者日多有之既又倐㑹倐别至戌子秋消息不<lb/>
相聞者將二十年不圗於繫檻危迫㐫禍不測之際得<lb/>
一邂逅於他郷焉且喜且悲把袂客館傾懷欵敘漏至<lb/>
夜分而各忘其倦則脫然於形骸爾我之外矣次日䇿<lb/>
馬逺送於數千里之外逹子營蘭若中情戀戀將之以<lb/>
酒殽重之以贐貺洒淚流涕一行一洒毎念及此中抱<lb/>
惻切宛若復一相見也不才於十月二十四日至京次<lb/>
日起更時復下獄中囚困之狀固一同於徃時但五六<lb/>
<pb n="KR4e0189_WYG_004-10b"/>
年間顚頓挫抑血氣漸衰精神漸减視初入獄時凢百<lb/>
摧折直能以身當之而畧不爲難者則頗有間矣誠不<lb/>
能眞有所見而樂天委運處以寛裕但勉强排遣於意<lb/>
外之加一聽其來或竄身異境以禦魑魅或填屍溝壑<lb/>
以恣狐狸皆不才冝有之罪夫何敢辭若幸天恩復歸<lb/>
田里過閿郷城外再圖一㑹則千百中之一二也實不<lb/>
敢望小兒歸謹候起居且致謝忱意不盡申之以辭曰<lb/>
嗟人聚散兮有類浮萍慨今憶昔兮雙淚沾纓他郷邂<lb/>
<pb n="KR4e0189_WYG_004-11a"/>
逅兮有懷盡傾君之胷次兮塵垢功名嗚呼把酒兮送<lb/>
行難别兮友情宇内關心兮此身匪輕臣罪當誅兮天<lb/>
王聖明<lb/>
　　與原方畦員外書<hi>名宷蒲城人同年</hi>
去秋幸獲一面不圖復有後來事數年傾慕未得盡慰<lb/>
潼關追餽亦以窘迫倉忙之際欵陳不便草率奉復暨<lb/>
冬十月二十五日夜復下獄中囚繫狀一同徃年或死<lb/>
或生皆古今人世常有之事不足多道尚記歸時途中<lb/>
<pb n="KR4e0189_WYG_004-11b"/>
遇周潭公輔相問勞即撃節歎賞謂兄體用該備學業<lb/>
淵源更非昔比想林下數年静閲幾微熟仁精義於宇<lb/>
宙事皆在吞吐中矣昔者幸庵彭先生欲出則效諸葛<lb/>
孔明退則效陶淵明爲二公像置書屋中朝夕敬觀以<lb/>
自勵焉前軰尚友古人一飯不忘故事業逺過後人吾<lb/>
兄今日進修質之先哲同一揆也故耿光昭著朝野推<lb/>
重小兒近日書告與舎甥禹卿侍教下區區深自慶慰<lb/>
小子軰幸遊君子門下咳唾所及無非身心之益但彼<lb/>
<pb n="KR4e0189_WYG_004-12a"/>
資性愚鈍數年奔走已成荒廢恐無受教之地謹謝眷<lb/>
念<lb/>
　　又<lb/>
拜讀教翰知起居萬福困憊中亦切喜慰西望瞻思萬<lb/>
里杳杳强起述此以告第不知兄之家慮何如恐不能<lb/>
不勞心也春秋百王不易之大法扶衰轉危見諸行事<lb/>
仲尼作用盡在此書兄潜心及此所志不小但井渫不<lb/>
食亦運數使然事自關於天下己身通塞不慮也近日<lb/>
<pb n="KR4e0189_WYG_004-12b"/>
得對山集讀之每切感慨葢世之才經濟之畧眞以罕<lb/>
見其儔傑人志士積抱負於生平者孰不欲親見其行<lb/>
轉斯世於隆古之盛乎然所願不遂則亦莫如何矣願<lb/>
兄以古人自期待進則覺一時退則傳後世禹卿望教<lb/>
訓勿聽廢棄<lb/>
　　與胡知府書<hi>名汝輔</hi>
自庚子秋幸與教下寵顧實多㐫危中六七年間於厚<lb/>
德厚愛未嘗不在懷思去歳夏六月㑹髙吏部始知執<lb/>
<pb n="KR4e0189_WYG_004-13a"/>
事有關中之行髙言郡大政繁實推擇任之年來屡聞<lb/>
垂念心實悲感僕奄奄殘息百死之地朝不慮夕執事<lb/>
不忘舊好是以古人自處而僕不足以當盛愛矣伏思<lb/>
前軰如余司馬柴總制皆以英哲練逹乆典此郡明公<lb/>
碩德逺猷與之竝駕他日功名事業彪炳宇内以霖雨<lb/>
蒼生者今實基於此焉僕或罪不即死尚當有傾聽之<lb/>
時伏願爲宗社生靈厚自愛偶便謹此遥伸謝忱囚板<lb/>
殘甎之上不能布困憊昏惑筆札欠恭髙明知我必不<lb/>
<pb n="KR4e0189_WYG_004-13b"/>
深罪<lb/>
　　與楊公書<lb/>
庚子歳秋爵北行厚荷徳愛一時匆促遂戒裝以去未<lb/>
能躬拜心未敢忘自辛丑春以罪下獄困苦多端日夜<lb/>
戒嚴者三年於此矣頼有神天鍳佑朝廷恩德延此殘<lb/>
喘尚未死滅蒙我公祖屡下優恤寒家不才毎一聞之<lb/>
未嘗不感激思奮而至於流涕也縣上張父母徃年以<lb/>
覲事到京嘗得數面既而遘疾鄙末亦嘗躬候不數日<lb/>
<pb n="KR4e0189_WYG_004-14a"/>
即入大難後其終事過家即棄世矣言之可痛聞我公<lb/>
祖德教深漬逺邇協化大選殊遇其在此矣尚當爲生<lb/>
民慶犴狴深幽乆未奉問囚繫顛危中謹布悃赤少伸<lb/>
謝意臨筆耿耿不盡言<lb/>
　　與紀中夫書<lb/>
紀子中夫汝在此小兒軰有所倚吾無慮矣言官得禍<lb/>
如此所關非止一身士之渉世處常而不能處變處榮<lb/>
而不能處辱皆非丈夫也易曰困亨貞大人吉无咎子<lb/>
<pb n="KR4e0189_WYG_004-14b"/>
以爲何如當有言以復我敎小兒勿得憂慮但用心讀<lb/>
書以待之偲吾以致身報主之故至於不能保汝曹豈<lb/>
非命耶彼此順受即學問之道其在此矣勉之勉之<lb/>
　　又<lb/>
中夫賢契在此我心甚好偲尚在教下讀書否乎可告<lb/>
我知道吾人處世安樂則心存於安樂患難則心存于<lb/>
患難有何不自得而戚戚於心耶於今日之幽囚而安<lb/>
順之亦吾百年中所作之一事也恐賢契以我爲苦而<lb/>
<pb n="KR4e0189_WYG_004-15a"/>
憂慮之故告偲子傳來吾叔母與合家親眷動履何如<lb/>
聞兒曹進學是否告我知道古者忠臣義士忘身殉國<lb/>
豈無如我今日者乎汝宜用以寛觧無煩亂於心不能<lb/>
處也<lb/>
　　又<lb/>
中夫我在内時讀周易以消歳月患難不足道但吾不<lb/>
能以至誠感動君父朝政之損士夫之禍雖非我所致<lb/>
亦繇我而有此心此念不能忘也<lb/>
<pb n="KR4e0189_WYG_004-15b"/>
　　與傅郷丈書<lb/>
吾兄德意乆已聞之中心銘弗敢忘也乆處窮絶必死<lb/>
之地豈曰患難而已也頼神天鍳佑朝廷恩德延此餘<lb/>
息尚未死滅阻絶飲食者一年矣所給米不可食但托<lb/>
乆禁自炊者得小米粥食之今其人将出矣出則無從<lb/>
得食矣煩吾兄與所知亦能素念區區者言得免給米<lb/>
容家人自送小米再延殘喘以待天罰所處何如也紙<lb/>
筆不便敢此罪罪<lb/>
<pb n="KR4e0189_WYG_004-16a"/>
　　答張本禮書<lb/>
賢契在此年餘今將行書片楮辭别我又書片紙以送<lb/>
之想音容于聲響彷彿間竟不得一相面覿實難爲心<lb/>
實難爲心昨蒙教言凢事皆宜置之度外不須憂念此<lb/>
語誠是今此險難繇我自取身居人臣而死職下固心<lb/>
所安也何敢怨尤安得倐忽殞滅溘先朝露做一柩車<lb/>
歸藏蒿里當此之際諒我賢友必多感傷携石凍春一<lb/>
罇哭而奠之於柩前我之遊魂炯炯固結不敢覧此苾<lb/>
<pb n="KR4e0189_WYG_004-16b"/>
芬盡一享之斯時也或有雲物班布風氣蕭瑟草木悽<lb/>
悽之景象是我一叚欝抑不平之氣充塞浩蕩因足下<lb/>
之感招而徬徨於左右也言至於此狂鄙故態又可一<lb/>
笑也令郎讀書宜期逺大勿令自畫途中珍重吾郷諸<lb/>
友囚繫中不便候啓爲我道之<lb/>
　　答周給事書<lb/>
髙明志趨能以義死而不能以不義生不才知之乆矣<lb/>
但恐感時懐抱不大放開故有前日之凟荷蒙手翰愈<lb/>
<pb n="KR4e0189_WYG_004-17a"/>
益深信來諭于封緘處冩恩師字不才見之且笑且慙<lb/>
焉敢當之昔栁子厚博學能文爲時所稱或言其可爲<lb/>
人師子厚言以吾爲人師此猶蜀之日也後又有勸韓<lb/>
退之冝爲人師者退之答書曰子厚既目以爲蜀之日<lb/>
吾子又欲使愈爲越之雪葢蜀地多隂越地多暖日與<lb/>
雪皆人所罕見而詫異者也故栁韓二公取以爲况今<lb/>
以庸愚不肖身負重譴不知倐忽死滅在於何時與何<lb/>
地也髙明以師稱之此則陸地坑窟之魚鼈江湖波浪<lb/>
<pb n="KR4e0189_WYG_004-17b"/>
之麋鹿也豈不尤爲罕見而詫異者乎唯不以過稱及<lb/>
之爲幸<lb/>
　　又<lb/>
心事既明奉身髙蹈可也或復荷國恩効力邊陲得展<lb/>
平生以馬革裹屍而還亦可也外此則富貴利逹乃人<lb/>
世間汚穢之物耳諒不着一㸃於髙明胷次中也今宜<lb/>
靜窓讀易開廣襟懷預定主張紛紛眼底任他有無正<lb/>
不必纍纍然如前所云也<lb/>
<pb n="KR4e0189_WYG_004-18a"/>
　　答趙總兵書<lb/>
教言到竹塘公事已得其槩但以親老終飬事再乞相<lb/>
告其姪有官中書者去歳見山東試録知渠以養疾在<lb/>
家不知今到此否石叠旬日前有承差在此但聞餽賜<lb/>
未見一字相問想是罪難中人多畏避與通之書恐致<lb/>
驚懼願以鄙意爲賢僧喻之尊名上用字過于謙下不<lb/>
才深所未安㩀禮十年以長則兄事之吾三人當時同<lb/>
處險難分則朋友情若兄弟况未有十年相長者豈可<lb/>
<pb n="KR4e0189_WYG_004-18b"/>
用此字様是何道理是何道理再次不可因有此字遂<lb/>
隱此帖未與周劉二公知之此不才心所未安者故再<lb/>
三致告浦公終飬事或有或無數日間再望教示<lb/>
　　又<lb/>
聞滎陞爲世道慶邊務想亦勞心成功此其所也繆劉<lb/>
何三人來謹候起居諒獲福履今夏觧易以消歳月尚<lb/>
十餘卦未終感疾遂已將復補作賢郎學業必有進益<lb/>
俚言奉覧萬惟珍重愚衷不能盡言<lb/>
<pb n="KR4e0189_WYG_004-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0189_WYG_004-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　楊忠介集巻四<lb/>
</p>
<p>
</p>
  </div>
</body>
</text>
</TEI>
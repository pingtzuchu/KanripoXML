<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>楊忠介集附録巻二</head> <lb/>
    <p>
<pb n="KR4e0189_WYG_015-1a"/>
欽定四庫全書<lb/>
　楊忠介集附録巻二<lb/>
　序<lb/>
　　遺稿序<lb/>
　　　曾如春<hi>號守軒臨川人官禮部郎中</hi>
如春不佞通仕籍卽時時從諸縉紳後聞世廟時斛山<lb/>
楊公云楊公闗中富平人也抱志慷昻雅不急仕進而<lb/>
嘗慕汲黯朱雲之為人起家御史便明目張膽上封事<lb/>
<pb n="KR4e0189_WYG_015-1b"/>
觸忌兩下獄幾十年公以言報國獲罪甘之每歌咏歴<lb/>
歴天王聖明操焉時獄禁嚴中公者頻緝公語上之公<lb/>
覺連乎閟恍乎忘與乎常公久困日視赭衣貫三木者<lb/>
惨不出聲無異蚊呻然方晡栅夫守幽闗寂燈火邏柝<lb/>
駭聴公恬弗介意朝夕讀易曰易基宓犧氏重之則此<lb/>
中聖人朝聞道何憾夕死哉公玩易愈精動履愈無咎<lb/>
當時一二臣疏援公杖斃公哭之自分圜内首丘怵然<lb/>
為戒者久之人以此多公鎮定學久之諸滑黠窺公者<lb/>
<pb n="KR4e0189_WYG_015-2a"/>
亦垂涕咸呼忠臣夫世廟英睿邁古從諌如流顧急於<lb/>
性公論事懇篤言言經國讀者飛動顧格於行則奚暇<lb/>
誦也公摘時政斥諸大貴人雖寄公錦衣乎全公<hi>闕</hi>已<lb/>
而方士斥土木罷謟䛕誅升遐一詔荒陬忭<hi>闕</hi>　公前<lb/>
所上封事謂公為大遇主非耶公詩文集若干巻大都<lb/>
紀處獄者十之六七侍御陳公一日手茲集示曰此忠<lb/>
臣之所以事其君者余讀之未嘗不流涕盍序而梓之<lb/>
以風世教春受命唯唯竊謂士君子立身大塊間當為<lb/>
<pb n="KR4e0189_WYG_015-2b"/>
其在我不計在人潜也勒一家言藏名山見也依日月<lb/>
末光即蒿目憂時斥奸蠧勷理道危言讜論伸忠臣烈<lb/>
士之氣時能盩我哉不則侈於述作淟涊脂韋覆瓿之<lb/>
誚謂何爾徃者賈洛陽陳治安策幾數萬言長沙一謫<lb/>
竟恚憤死司馬子長號良史才漢武皇宫之輙醜詆漢<lb/>
武皇夫文譚西漢西漢譚二子二子為不遇故爾以方<lb/>
斛山公亡異蜩鷽鳩起而飛搶榆枋覩大鵬盡垂首戢<lb/>
翼控於地已矣亡論二子即汲黯朱雲足多哉且也陳<lb/>
<pb n="KR4e0189_WYG_015-3a"/>
公執直節為名御史於止輦受言之時獨昧乎斛山公<lb/>
壹<hi>闕</hi>山公不朽藉之乎秉彛感人烈於雷霆後讀茲集<lb/>
者孰不駭魄動思旦暮遇之不旦暮遇之非夫也春以<lb/>
陳公刋斛山集颺懿夫昭風夫<lb/>
　　合刻薛文清楊忠介二先生文集序<lb/>
　　　董光宏<hi>號闕人古鄞</hi>
昔人稱文章大業至列之為三不朽謂其維世風砥士<lb/>
習也而世恒岐求之卑者窮工極變殚才力于雕繪之<lb/>
<pb n="KR4e0189_WYG_015-3b"/>
間以為是固吾道然耳廼其黠者又强推而匿諸理借聖<lb/>
賢之頥頦以文其囬矞偽辨之辭試覆而印其人莫肖<lb/>
也嗟嗟文以人傳人以文重凡厥有生靈心靡晦余觀古端<lb/>
人烈士片言隻牘百世而後即走牧下𨽻猶能悚然而<lb/>
式之其文無行者一時非不傾艶也試掩巻而思其人<lb/>
幾欲唾去噫是可以徵人心已我明文清薛公倡學河<lb/>
津凛凛篤行嘗以事左權璫繫獄中怡然讀易不輟所<lb/>
為讀書録二十巻平易簡切皆自體驗中來而闗中斛<lb/>
<pb n="KR4e0189_WYG_015-4a"/>
山楊公當世廟時上封事忤旨詔獄前後七年日有九<lb/>
死從幽憂綫息中深悟易理所集得之犴狴者强半其<lb/>
言通而詳巽而正懇惻而不誹讀之知為義烈忠厚君<lb/>
子夫權璫挾至尊寵靈所叱咤令天地變容舉世氣奪<lb/>
而文清獨守正不揺當肅皇帝震霆時鑕前鑊後七尺<lb/>
如寄人情固已萬念蹈冥而斛山從容爻象玩理㑹心<lb/>
發為詞章不忘忠愛此非養深而識定脱然于生死之<lb/>
際者其能然乎二公之文河津則如景星慶雲世所快<lb/>
<pb n="KR4e0189_WYG_015-4b"/>
覯富平則嚴霜凛雪太華巋然又若崐崘下注之𣲖百<lb/>
折而愈東總之鍾扶輿之正氣襲箕斗之精英天所篤<lb/>
生以為邦直國紀者也二公舊各有專集嵗久漫漶某<lb/>
君按晉乃合二集而梓之余謂二公生異時産異地乃<lb/>
其器識徳行畧同其蒙難同其處困而亨又同特文清<lb/>
後受知裕陵駸駸柄用而斛山卒不振以死顯晦稍殊<lb/>
然至今讀兩公之文皆凛然若有生氣神馳志悚願為<lb/>
執鞭而不可得此又非可以顯晦論也噫嘻文清力追<lb/>
<pb n="KR4e0189_WYG_015-5a"/>
太上不言躬行此豈有意于文者斛山忠憤篤摯不得<lb/>
已而抒所耿耿寜忍自附于著作廼秦晉數千里間文<lb/>
章名位後先蔚起者何限而某君惟二公之集是梓又<lb/>
復合而梓之讀是集者其亦可以思矣其亦可以思矣<lb/>
　　遺稿後序<lb/>
　　　孫化龍<hi>號闕州恒山人官廬  府同知</hi>
斛山遺稿刻成寅長曾公以示化龍化龍拜讀再四為<lb/>
之竦然竊深有所感焉夫世廟英明逈出前代矧當勵<lb/>
<pb n="KR4e0189_WYG_015-5b"/>
精圖治之時庶績咸熈賢哲登用寜復有所缺失可言<lb/>
楊公奮然抗疏諤諤數千言犯顔極諌不少避諱憂治<lb/>
世而危明主即古之汲黯朱雲何多讓焉公既下獄前<lb/>
後數載身困縲絏之中日窘辱于吏卒艱苦萬狀與死<lb/>
為隣人多不堪其憂公獨坦然自得慷慨從容賦詩為<lb/>
文畧無芥蔕非所養之素定何以至此故讀公之遺集<lb/>
可以觀事君之忠焉可以觀處困之貞焉若公者真可<lb/>
謂烈丈夫矣夫人之立言凡以闗于綱常政治及發揮<lb/>
<pb n="KR4e0189_WYG_015-6a"/>
性靈道體斯為可傳否則雖爭竒競巧不過雕蟲末技<lb/>
耳今觀公所上疏指陳時政明達剴切悉闗體要可為<lb/>
君人龜鑑其詩文數十首逢時觸景直冩性真或潜思<lb/>
力探發明道體而補衮之忠誠尤藹然溢于言外其視<lb/>
浮華無當聲律為竒者殆不可同年而語矣是集先刻<lb/>
于闗中侍御陳公督賦江北首以是命刋之廬陽俾忠<lb/>
義文章傳播廣逺且使天下後世為人臣者聞風而興<lb/>
起其有功于風教豈淺鮮哉嗟夫秉彛好徳人之良心<lb/>
<pb n="KR4e0189_WYG_015-6b"/>
讀是集者可以深長思矣<lb/>
　　外集序<lb/>
　　　趙　桐<hi>號嶧山古綘人富平知縣</hi>
或謂嶧山子曰汝富平令耶汝邑有楊斛山者名則聞<lb/>
之果何人也對曰斛山先生忠義人也先生之忠義天<lb/>
下人孰不知匪直天下知之我聖天子亦深知之但以<lb/>
其諌言時事過于切直故特困之如漢文之于賈生所<lb/>
以挫其英鋭之氣而為之動心忍性將欲大任於後日<lb/>
<pb n="KR4e0189_WYG_015-7a"/>
也既而先生所言事事皆騐而我聖主擢任之意益深<lb/>
切矣不幸天嗇其年早殁于家不惟天下悲之聖主亦<lb/>
悼惜之也然先生雖殁而其忠義之氣見于辭章猶有<lb/>
存者故集而録之以示人人俾觀者接于目感于心而<lb/>
忠憤義烈之氣勃然以生矣噫是氣也浩然之氣也乾<lb/>
坤之正氣也乾坤之正氣多則國家之元氣盛斯豈小<lb/>
補也哉孟軻氏謂古人有聞風而亷頑立懦者予於先<lb/>
生亦云<lb/>
<pb n="KR4e0189_WYG_015-7b"/>
　　外集後序<lb/>
　　　魏學曽<hi>號確菴闕通人歴官通政司  政</hi>
斛山先生忠節聞天下然未以詩也今讀其詩復工可<lb/>
聞也而顧不聞斯非掇其巨而遺夫小爭傳夫赫赫者<lb/>
而𤨏細焉畧耶且詩何為者神動斯言言斯永而以音<lb/>
以律詩焉生矣是思形而聲一真機也故觀人莫如詩<lb/>
陶淵明隠逸人也百世下不識其人者讀詩而知隠逸<lb/>
以機真也先生是集獨非獄者耶乃其言誼而不利道<lb/>
<pb n="KR4e0189_WYG_015-8a"/>
而不功貞勵而不怨是故其思也激諸動而機其真矣<lb/>
詎不足以見忠節云夫毛詩詩也而類為經以其思正<lb/>
也先生固有周易辨録中庸講説與他正言格論人業<lb/>
爭傳之矣然則是集當與之類傳無疑也嗚呼將與類<lb/>
傳斯固不以詩聞與集有律有歌行諸體巻一名曰外<lb/>
集葢以别簡帙耳非内外之也先生殁數年矣集無刻<lb/>
者嘉靖甲寅刻諸嶧山趙子<lb/>
　　題斛山楊先生集後<lb/>
<pb n="KR4e0189_WYG_015-8b"/>
　　　聶世潤<hi>號闕平劍南人富  知縣</hi>
潤自髫年聞長老人道語至先生即知景慕先生比萬<lb/>
厯癸卯丙戌間上試春官兩因梓潼何冏簿知有先生<lb/>
上林孫與之語得詳其行事遂從其請而誨其子正茂<lb/>
居無幾出令紫陽調富平躬禮祠下求遺稿見有周先<lb/>
生都峯楊先生椒山植節一時者其文畧有存焉欲申<lb/>
校以傳未遑也時則有若塩臺吳公廵歴蒲城潤以公<lb/>
謁蒙訊及先生祠宇書籍語在前序中因諭以斛山稿<lb/>
<pb n="KR4e0189_WYG_015-9a"/>
若軰几席間不可少隨檄下云斛山公正氣鍾乾坤之<lb/>
秀貞風萃河嶽之英昭代直臣熈朝名諌其建坊祠前<lb/>
云潤以祠在治為靜地請建坊通衢以永此不朽諭曰<lb/>
可乃建于今之南闗拾遺稿合周楊諸先生鴻製竝得<lb/>
恩詔墓表等篇彚為全帙分為五巻别巻周易辨録板<lb/>
在藩司以日久刷多脱去者九求家籍得先生手稿續<lb/>
刻齎補于後題云表揚節義以勵一方風俗以培國家<lb/>
元氣此則觀風者之責亦縣令循良之政其速之於乎<lb/>
<pb n="KR4e0189_WYG_015-9b"/>
敦崇先哲振起後學如公者何切至哉此刋出識者豈<lb/>
惟見有楊先生而因以見維時之有周楊諸先生諸先<lb/>
生之忠節不冺因可以脉脉動天下後世之儋諸先生<lb/>
爵者公之風教逺哉是役也校字則李縣丞從蘭陳教<lb/>
諭王道孫訓導善養督工則楊主簿遇春石典史中元<lb/>
例得竝識云<lb/>
　　讀楊斛山先生文集説<lb/>
　　　呉　楷<hi>號闕御曹國人官  史</hi>
<pb n="KR4e0189_WYG_015-10a"/>
自昔志士仁人蒙難砥節吐辭舒憤伸剛大於摧挫之<lb/>
中發英華於沉頓之餘徃徃與日星爭輝風霆比烈越<lb/>
數百載而感人動物不衰也今夫三尺童子聞龍逢比<lb/>
干之名無不蹶然起立改容屈平之騷武侯之表讀之<lb/>
者輙呻吟咨嗟欷歔若絶流涕而不能自止若是者何<lb/>
也彼其忠義誠足慕尚故接其言而惻愴乎人之心亷<lb/>
頑立懦風後世而不窮也其禆于世亦不小矣明興以<lb/>
來直節敢言之士未易具論論其炳炳者世廟時稱二<lb/>
<pb n="KR4e0189_WYG_015-10b"/>
楊焉斛山椒山竝以言獲重遣下詔獄椒山分死而死<lb/>
斛山分死而竟得不死死不死勿論而其勁節英聲凛<lb/>
凛乎百世猶生則一而已不佞僅能典謁時即聞先軰<lb/>
談二先生之名已慨然有懷想見其槩迄今而常若形<lb/>
諸寤寐也者頃以愚昧徼主上恩㧞置西臺今奉命視<lb/>
鹺河東斛山故闗中人富平其里也竊有意乎履先生<lb/>
之墟原而吊之既得先生文集于其孫頻原公恒處盥<lb/>
手展讀不覺喟然而嘆曰吁向我未讀先生書意先生<lb/>
<pb n="KR4e0189_WYG_015-11a"/>
骯髒骨鯁古牽裾折檻之流耳乃今而知先生其所養<lb/>
有大過人者夫犯雷霆抗萬鈞先生能之人亦或能之<lb/>
顧得於感激者易渝發自意氣者易摧始未嘗不硉兀<lb/>
而卒苶然也先生處囹圄者十年一日而不忘愛君鈇<lb/>
鉞刀鋸當前而不為動震撼危疑九死而卒不少悔此<lb/>
豈悻悻自負矯焉以近名者之所可幾及哉方是時先<lb/>
生之所憂者在國社之安危而不在一家之榮瘁所懼<lb/>
者在主徳之隆汚而不在一身之生死如曰平生不洒<lb/>
<pb n="KR4e0189_WYG_015-11b"/>
身家淚兩眼今為天下澘又曰年來儆戒非因禍恐致<lb/>
君王殺諌臣斯可以見先生之心矣夫自登山之歌過<lb/>
湘之賦猶自不免于近傷先生處君父之間獨綢繆係<lb/>
戀婉雅和平困羸已極而用情愈厚曾無幾微忿懟之<lb/>
形于詞氣即所稱國風之好色小雅之怨誹固不足為<lb/>
先生喻也語曰造次必於是顚沛必於是先生不其近<lb/>
之哉嗚呼士君子處世得志則立功不得則立言功以<lb/>
輔世也言以覺來也假先生而得君以展布則明且有<lb/>
<pb n="KR4e0189_WYG_015-12a"/>
伊吕假先生而得年以著述則明且有濓洛奈之何其卒不<lb/>
然也夫書序傳記不足盡先生之文然而其道處困者詳也<lb/>
讀之者識堅志熟仁之定力風律歌行不足盡先生之詩<lb/>
然而其屬悟主者多也使讀之者見仁人孝子之用心易辨<lb/>
中解不足盡先生之學然無一而不切于躬行也使讀之<lb/>
者知性命問學不離夫人倫日用之實則先生兹集豈其<lb/>
小補于世也者哉先是吳君安節代按山西梓先生集行<lb/>
于世真先得我心矣遂為之説以授頻原公庶有所託以不朽云<lb/>
<pb n="KR4e0189_WYG_015-12b"/>
　記<lb/>
　　忠諫流芳坊記<lb/>
　　　吳達可<hi>號闕西荆谿人官山  御史</hi>
萬厯戊子夏余奉命按鹺晉東循例廵歴西安府屬富平<lb/>
聶令以公事謁予於蒲城余首詢以邑之先達楊斛山先生<lb/>
大節皎皎有坊額表揚否令對以穆廟初年以䘏典故立坊今<lb/>
漸圮請新之余復訊之有祠祀否令對以建祠春秋具祭遂<lb/>
命之祠前另建一坊題其額曰忠諫流芳云再逾月令具<lb/>
<pb n="KR4e0189_WYG_015-13a"/>
言先生祠宇僻閴徃來旌斾所罕經請於本縣南闗孔道處<lb/>
竪坊以聳瞻視余然之隨合匠鳩工標以肆石飾以丹雘堅固<lb/>
文彩焕然新矣聶令因請記於余余竊惟先生名滿宇宙芳<lb/>
垂百世兒童孺子咸知其為一代直臣何藉於余之表揚哉<lb/>
又何藉於招掲通衢而後顯先生之譽哉葢有説矣夫人心<lb/>
忠義原自天賦不假修為晩近世心隨習轉性以俗移<lb/>
獨養元氣而不累習俗者千百人而僅見者也其次中<lb/>
人之質每以有所勸而興以無所激而阻下愚則勸激<lb/>
<pb n="KR4e0189_WYG_015-13b"/>
之而不能矣上智下愚世不常有天下惟中人為最多<lb/>
故揚忠義以勵末俗夫亦司世教者之責與此余與聶<lb/>
令建坊意也乃先生之心豈以是為輕重哉昔唐虞盛<lb/>
時君臣之間有都俞吁咈而無忠諫維時上下志同精<lb/>
神孚契士生斯世顧不幸與此先生志大道之公心也<lb/>
自都俞吁咈之風邈而始有忠諫之名已非先生之本<lb/>
心矣忠諌不行而至於禁錮禁錮不已而至於械繫痛<lb/>
楚百端流離萬狀即身後有忠諌之芳聲而當時或見<lb/>
<pb n="KR4e0189_WYG_015-14a"/>
以為彰君之過先生之靈不猶有悵悵哉是忠諌流芳<lb/>
固後人所以名先生者而非先生之自有也以是質於<lb/>
先生先生其以余言為然耶否耶遂勒石而為之記<lb/>
　　祠堂記<lb/>
　　　雒　遵<hi>號闕卿涇陽人歴官尚寳司  吏科都給事中</hi>
楊公諱爵號斛山闗西富平人起家進士行人授河南<lb/>
道監察御史世廟時好直言極諫瀕危數四不少挫抑<lb/>
時則有若太僕楊射洪最車駕楊容城繼盛皆以直聲<lb/>
<pb n="KR4e0189_WYG_015-14b"/>
動天下人號嘉靖間三楊云隆慶改元録䘏徃忠射洪<lb/>
贈右都御史諡忠節容城贈太常寺卿諡忠愍各祀於<lb/>
鄉公贈光禄少卿崇祀無宇廵撫董公世彦廵按劉公<lb/>
光國檄縣相基鳩工創祀為堂者三楹左右廊各三楹<lb/>
衛以峻垣重門喚張徭編門役日供掃除焚修香火有<lb/>
司春秋饗祀布在功令公廕孫詹事主簿恒問記於遵<lb/>
葢記祀堂肇修嵗時云祀堂告成事萬厯六年某月也<lb/>
徃遵總角時知慕公名髙計走謁門墻覩其耒采至今<lb/>
<pb n="KR4e0189_WYG_015-15a"/>
有遐想焉公忠讜封草備録石室直節正氣服在當時<lb/>
信於後世談者不偉其難即髙其標豈知公見道分明<lb/>
學識其大危言若夷亢志若抑分義在我自盡而已曾<lb/>
少謂竒且難邪初公從遊苑洛韓先生邦竒與容城為<lb/>
同門友師友淵源夙契道真且富平習重氣槩吏部尚<lb/>
書張鷃菴紞以仗節祀公以獻忠祀天植其性益多於<lb/>
習人文世傑不愈靈其地耶嗚呼覩羹墻於廟貌思景<lb/>
行于髙山其足風世也與西安郡守羅公惟垣雅崇先<lb/>
<pb n="KR4e0189_WYG_015-15b"/>
烈捐俸伐石勒碑<lb/>
　　祭田記<lb/>
　　　蔡　靉<hi>字闕公寜晉人官御史  同年也</hi>
夫宇宙間孰為貴且榮惟忠臣孝子是為天地之正氣<lb/>
躬行之君子也若夫大孝終身孤忠自許垂百代之清風<lb/>
立臣子之凖極者其惟我斛山先生乎先生家世闗西<lb/>
之富平予進士同榜兄也初受學于苑洛韓先生靉亦<lb/>
先生門下士實有同道之雅嘉靖己丑同登進士同銓<lb/>
<pb n="KR4e0189_WYG_015-16a"/>
授行人後三載同選授監察御史任一載餘斛山謂予<lb/>
曰老母不任驅馳家在三千里外不能迎養吾當告歸<lb/>
以盡烏鳥之情予止之曰御史三載例有勅贈之榮寜<lb/>
不少待斛山曰蔬水之歡天性之愛古人不以三公位<lb/>
易一日之養吾志决矣幸成吾速歸計予為白之宰執<lb/>
部院諸公無不稱重别後以養病違限例不起用予亦<lb/>
以言事忤旨黜為編氓兩不相聞者七閲寒暑己亥秋<lb/>
以兩京言官之薦予與斛山及浦竹塘三人同召用予<lb/>
<pb n="KR4e0189_WYG_015-16b"/>
丁母憂二公先入京竹塘以盡言廷杖而卒斛山亦以<lb/>
罪下獄得與斛山相見時劉晴川正郎亦盡言與斛山<lb/>
同繫劉舊鈞州守予曾疏其賢又相知故人也在獄同<lb/>
處者二旬餘予被謫黜獄二公各有詩相送予亦有詩<lb/>
言别予歸後復被黜再為編氓斛山蒙恩赦得釋與劉<lb/>
晴川周都峯欲至文登不果復被逮械送入京仍下獄<lb/>
又四載首尾八年復蒙恩赦得歸家居數載而卒癸亥<lb/>
春斛山長子偲以應貢赴京便道來訪詢其家事及歴<lb/>
<pb n="KR4e0189_WYG_015-17a"/>
履曰家君復被逮械送時九月終尚未成衣一門生解<lb/>
衣衣之予隨之過趙州石橋東指曰此去寜晉四十里<lb/>
昔與汝蔡年叔獄中别時約云過趙州相㑹渠豈知今<lb/>
日予過此橋家君自居官抵今三十餘載逺近饋遺一<lb/>
無所受以此家無纖積予兄弟止仰給儒學月廪予曰<lb/>
斛山兄介正清操朝野知之李石叠曽為予言廬墓時<lb/>
客至無茶饋豆以代茶湯尚却之况他人乎噫昔道義<lb/>
相期出處畧同斛山已矣予猶碌碌苟全恨衰年不能逺<lb/>
<pb n="KR4e0189_WYG_015-17b"/>
出持生芻一哭墓下今日無以為情聊以務農所積相<lb/>
贈為斛山兄置祭田一區以供時祭刻石墓下以表平<lb/>
生道義之情嗚呼先生天性孝友真誠直諒二親之没<lb/>
六載廬於墓側哀毁骨立鄉間率化忠信恩義兼程越<lb/>
境徒歩從師講明理學敝裘蔬食怡然自得致行峻潔<lb/>
動以聖賢為法躬行實踐苑洛先生重之别時為筮暌<lb/>
大畜二卦知將來之必至此及授使職䝉特旨勘肅藩<lb/>
事酌量中正克當上心奉使藩封却金明義髙風灑然<lb/>
<pb n="KR4e0189_WYG_015-18a"/>
晉秩西臺論事建白同列推仰元老九卿無不稱重及<lb/>
五事一疏忠誠剴切鳴朝陽之鳳鳥屹底柱于中流矣<lb/>
君子評曰學有師承潜心理窟真知實踐不貴言論方<lb/>
之横渠張子藍田吕氏造道則一而力行為多方之晉<lb/>
陽有道闗西伯起行義則均而忠貞愈勵是乃百代殊<lb/>
絶之人物明時全徳之君子名竝華嶽氣作列星其炳烺<lb/>
于窮蒼乎予二次放逐林居者已三十年仕途故舊絶<lb/>
少所托置祭田者長安順泉張先生先生道義大君子<lb/>
<pb n="KR4e0189_WYG_015-18b"/>
也以名進士釋褐為真定理官其待鄉士夫不以顯晦<lb/>
有異每公出必便道相訪故予懇托之以有成焉謹記<lb/>
　　神道碑記<lb/>
　　　練國事<hi>號闕西永城人陜  廵撫</hi>
嘉靖間有兩楊先生皆以忠諫名聞四海一則楊椒山<lb/>
先生一則今富平楊斛山先生也余束髮讀大政紀即<lb/>
嚮慕兩先生為一代龍逢及以公車之役過容城見道<lb/>
左有明忠臣楊椒山之墓一碑肅然改容下馬徘徊垂<lb/>
<pb n="KR4e0189_WYG_015-19a"/>
吊者久之今予秉鉞秦中以征討之役數徃來斛山先<lb/>
生故里而不凄然感懷者又豈人情乎及問先生村落<lb/>
距城兩舍有奇茅屋數椽薄田不足餬口其後人敝敝<lb/>
子衿中不辨其為名裔也此皆清白常調無足異至神<lb/>
道一碑亦缺然道左斯文未䘮山斗沉淪荆棘迷向黄<lb/>
鳥含悲觀風仰止者與有責焉干戈既定禮樂將興砥<lb/>
柱頺瀾裂皆慕義當在後之學者徘徊垂吊人有同心<lb/>
余忝大吏倫教在握何惜此寒山一片石乎先生精靈<lb/>
<pb n="KR4e0189_WYG_015-19b"/>
不散嘗騎箕雲霧中其鍳觀此碑神泊故里以啓佑夫<lb/>
來人勿謂椒山而外皆巾幗女流也文獻足徴將三秦<lb/>
豪傑世受其賜先生生平别有傳記不具述特述其建<lb/>
碑之意若此不知可作九原知己否<lb/>
　鄉賢呈<hi>附</hi>
富平縣儒學生員許元吉等呈為崇祀鄉賢以勵風化<lb/>
事切照本縣党林里御史楊爵生有純質夙好問學兼<lb/>
程越境徒歩從師致行峻㓗動以聖賢為法不以富貴<lb/>
<pb n="KR4e0189_WYG_015-20a"/>
歆意其居䘮也廬墓三年未嘗見齒其守身也蔬水終<lb/>
身甘若和羹事兄有若嚴父撫姪愈於所生非其道也<lb/>
一介不以取諸人如其道也九死無悔於己其為御史<lb/>
也不欺而犯有堯舜其君之心其下詔獄也重刑是甘<lb/>
無怨尤其上之意至若八年幽囚嗜學宛如黄霸一時<lb/>
妙契疾書無異横渠卒之感天動地半夜赦出於龍樓<lb/>
誓死還生四海咸稱其鳳羽乃於朝桎暮梏之際能有<lb/>
剗經注傳之文今遺稿有獄中雜著中庸講説周易辨<lb/>
<pb n="KR4e0189_WYG_015-20b"/>
録藏於家笥真古之鐡漢今之玉人生為後學所宗殁<lb/>
當祀於膠庠者也<lb/>
廵按河東御史尚檄云看得該縣御史楊爵古行古<lb/>
心得闗中之正脉有學有守真當代之名臣丰采挺著<lb/>
於臺端魚頭鐡面聞望素服於月旦慶雲景星事業膾<lb/>
炙人口氣節等配㤗礪本院不得坐明道之春風頓消<lb/>
塵障又不獲式干木之髙廬少酧荆識然神㑹宻於形<lb/>
交願書劉敞之碑素衷愈於貌敬敢掛延陵之劍為此<lb/>
<pb n="KR4e0189_WYG_015-21a"/>
牌仰富平縣着落當該官吏<hi>云云</hi>葢公完名全節與<lb/>
日月爭光奚待本院區區之表揚也但懿徳之好人<lb/>
心攸同桑梓具瞻豈云物故所有未盡該縣加意繳<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0189_WYG_015-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　楊忠介集附録巻二<lb/>
</p>
<p>
</p>
  </div>
</body>
</text>
</TEI>
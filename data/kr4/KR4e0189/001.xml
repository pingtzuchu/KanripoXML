<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>楊忠介集巻一</head> <lb/>
    <p>
<pb n="KR4e0189_WYG_001-1a"/>
欽定四庫全書<lb/>
　楊忠介集巻一<lb/>
　　　　　　　　　　　　　明　楊爵　撰<lb/>
　奏議<lb/>
　　固邦本䟽<lb/>
題為彌災變安黎庶以固邦本事臣于嘉靖八年十月<lb/>
内承制往湖廣公幹即今事完回還臣知陛下哀憫斯<lb/>
民之心懸于閭閻之下凡四民利病民間休戚必欲聞<lb/>
<pb n="KR4e0189_WYG_001-1b"/>
之故今謹述所過地方災傷生民可痛之状為陛下言<lb/>
之南北直𨽻河南山西陜西等處地方當禾苖成熟之<lb/>
日蝗蝻盛生彌空蔽日積于地者至三四寸厚将禾根<lb/>
食之皆盡居民往往率婦子将蝗蝻所食禾苖痛哭収<lb/>
割以為草芻之用其他蝗蝻稍少之地禾苖食有未盡<lb/>
者頗有秋成之望矣未及成熟嚴霜大降一時盡皆枯<lb/>
槁遭此災變民失依倚去年冬月民所資以為食者皆<lb/>
其先時所捕曬之蝗蝻與木葉木皮等物當此之時民<lb/>
<pb n="KR4e0189_WYG_001-2a"/>
之形色顛悴雖甚可哀而死于道路者尚未多見比及<lb/>
今春臣復經此地每見餓死尸骸積于道路者不可勝<lb/>
數又見行者往往割死者之肉即道傍烹食之又聞有<lb/>
父子相食者井陘縣一日而縣官獲殺人食者三人臣<lb/>
聞之拊膺大痛食不下咽自謂有司必能具奏聖明在<lb/>
上聞有是事必至流涕比臣到京聞廟堂之上救民之<lb/>
死非其所急而所議者郊社之禮耳㣲臣憂國愛君之<lb/>
心切於中而不能不有所言也昔者漢文帝之時家給<lb/>
<pb n="KR4e0189_WYG_001-2b"/>
人足海内富庻賈誼上書猶曰可為痛哭謂抱火厝之<lb/>
積薪之下而寢其上不可謂安况於今日時勢當何如<lb/>
耶古賢王之治天下也生養遂而後教化行教化行而<lb/>
後禮樂興方今災傷之地生民死亡十有六七存者起<lb/>
而為盗賊雖稍有積蓄之家亦難保於自食其勢渙㪚<lb/>
不可收拾朝廷之上舍此不之憂而議合祀分祀之禮<lb/>
是所謂不能三年之䘮而緦小功之察放飯流歠而問<lb/>
無齒决也夫民惟邦本本固邦寧民心離散邦本不固<lb/>
<pb n="KR4e0189_WYG_001-3a"/>
土崩之勢可以立待縱使周公所制禮文盡行於今日<lb/>
亦何補于天下之亂乎深念及此可為寒心不知陛下<lb/>
宵旰之際亦甞慮及于此乎左右謀國之臣亦甞言及<lb/>
於此乎且南北分祀以復先王之禮非不可也但今日<lb/>
救民死亡之日而非興禮樂之時也自古國家衰亂未<lb/>
有不由民窮盗起而為上者不知憂恤遂至人心離叛<lb/>
而天命亦去宗社不可復保矣故臣之所憂者不在府<lb/>
庫之財不能徧濟天下而但恐陛下無憂勤斯民之心<lb/>
<pb n="KR4e0189_WYG_001-3b"/>
也夫憂民即所以憂國治民即所以治國也陛下日事<lb/>
經筵雖隆寒盛暑未甞少怠臣知陛下鋭志太平而欲<lb/>
為堯舜之君矣盖堯舜之心急于救民一民饑曰我饑<lb/>
之也一民寒曰我寒之也假使當時餓死之民滿于溝<lb/>
壑有如今日堯舜之心當何如哉臣願陛下上畏天心<lb/>
之儆戒下憫斯民之死亡不遑他務專廣仁恩移此議<lb/>
禮之心區畫賑濟之䇿以長沃民生則皇恩浩蕩孰不<lb/>
頌明明天子深仁廣被在在戴生我父母向之枵腹待<lb/>
<pb n="KR4e0189_WYG_001-4a"/>
哺者今有飽食之慶矣向之妻子離㪚者今有室家之<lb/>
樂矣民心已渙而復収邦本雖揺而轉固縱值天時之<lb/>
災鮮不以人力勝之也海宇蒼生享太平之福聖子神孫<lb/>
纘萬年之緒者端在此矣臣不勝戰慄儆惕恐懼之至<lb/>
　　隆治道疏<lb/>
題為慰人心以隆治道事臣惟人主一身萬化本原履至尊<lb/>
之位膺艱大之責用人行政是非得失方在㡬㣲而闗于民<lb/>
心之向背天命之去留者即甚可畏也是以聖帝明王深察<lb/>
<pb n="KR4e0189_WYG_001-4b"/>
乎此制治必於未亂保邦必於未危事無㣲而不謹時無暫<lb/>
而不懼㡬無隠而不飭為大於其細而圗難于其易然後天<lb/>
人交與而可以延國祚於永久矣方今天下大勢如人衰病<lb/>
之極内而腹心外而百骸莫不受病即欲拯之無措手之<lb/>
地以臣觀之其危亂之形将成目前之憂甚大也大抵因<lb/>
仍苟且兵戎廢弛奢侈妄費公私困竭奔競成俗賄賂通<lb/>
行遇災變而不憂非祥瑞而稱賀讒諂面䛕公肆欺罔士<lb/>
風民俗于此大壞而國之所恃以為國者掃地盡矣撥危<lb/>
<pb n="KR4e0189_WYG_001-5a"/>
亂而反之治安此在陛下所以轉移率勵之者何如耳<lb/>
况當朝覲大比之期有司多士濟濟来趨延頸思化人<lb/>
人切仰極重不可反㡬失則難濟伏願陛下汲汲於此<lb/>
時留心焉以為善後之圗也臣以病居林下者八九年<lb/>
誤䝉聖恩賜之起用擢以耳目之官任以糾劾之責受命<lb/>
以來蚤夜耿耿每思國事日非而臣於國恩有未報至<lb/>
於痛心流涕者有之臣請畧舉目前所見其大要足以<lb/>
失人心而致危亂以貽聖心之憂者為陛下告誠不忍<lb/>
<pb n="KR4e0189_WYG_001-5b"/>
黙黙保位以上負陛下之洪恩下負生平之所學也伏<lb/>
願聖明垂聴焉臣竊惟天下之患莫大于以危為安以<lb/>
菑為利實則可憂而以為大可樂法家拂士日益逺而<lb/>
快意肆情之事無敢有齟齬于其間積弊而至于蠱則<lb/>
不可得而救矣此實天下之大患也往年夏末入秋恒<lb/>
暘不雨畿輔千里已無秋禾既又立冬無雪暖氣如春<lb/>
元旦僅雪即止民失所望洶洶無聊憂旱之切逺近所<lb/>
同此正陛下撤樂减膳率臣下以祈恵寕之時也而在<lb/>
<pb n="KR4e0189_WYG_001-6a"/>
廷之臣如大學士夏言數人者乃以為靈瑞而稱頌之<lb/>
其欺天罔人不亦甚乎其不㡬于安危利菑而以大可<lb/>
憂者為樂耶孔子告顔淵為邦在逺佞人若是而謂之<lb/>
佞人者非耶大臣之職輔君當道志于仁而先天下以<lb/>
為憂者也無忠君體國之心而居人臣之極位所謂小<lb/>
人而乘君子之器也欲天下之治安可得耶又如翊國<lb/>
公郭勛者中外皆知其為天下之大惡朝廷之大蠧也<lb/>
勛之舉動蹤跡豈能逃于聖鍳雖陛下盛徳優容不忍<lb/>
<pb n="KR4e0189_WYG_001-6b"/>
即罪神謀逺慮自有所處臣愚以為奸不可近惡不可<lb/>
長若止之于㣲遏之於漸則朝廷優禮人臣之體貌未<lb/>
失而勲戚之餘裔亦得以保全而善終也或使稔惡肆<lb/>
毒潜干政柄則羣狡趨赴善類退處其為天下國家之<lb/>
禍日益深矣治道去其太甚者此其為害治之人之甚<lb/>
所當急去而不可緩也凡此任用匪人足以失人心而<lb/>
致危亂者一也天生斯民立之司牧君人者奉天以安<lb/>
民而使之各得其所也民不得所則其心不能無怨民<lb/>
<pb n="KR4e0189_WYG_001-7a"/>
心怨則天意可知矣古者民勤于食則百作廢今民勤<lb/>
食不可得而至於離散離散無所歸而至于死亡臣近<lb/>
廵視南城兩月中凍餒死者八十人此特南城一廓耳<lb/>
共計五城未知有㡬目所不及見而在于千萬里之逺<lb/>
者又未知其有㡬孰非陛下之赤子也而顛連無告委<lb/>
命溝壑盖望一豆羮蔬食以延湏臾之生而不可得也<lb/>
此正陛下愛民惜財與天下休息之時也而土木之功<lb/>
十年于此矣而尚未止工部屬官添設者至數十員又<lb/>
<pb n="KR4e0189_WYG_001-7b"/>
差部官逺修雷壇以一方士之故浚民膏血而不知恤<lb/>
則民何以得其所哉民惟邦本本固邦寧窮民之力盡<lb/>
民之財是自蹷其本根也而國何以為國乎昔漢文帝<lb/>
惜百金之費不營一臺故海内富庶隋氏以盛修宫室<lb/>
而至于亡國願陛下以為鍳戒則宇内生靈之慶也况<lb/>
今倭寇跳梁内寇竊發警報日聞加以頻年災沴上下<lb/>
一空百計取之愈為不足而興作未已以結怨于天下<lb/>
此其足以失人心而致危亂者二也唐虞三代之世君<lb/>
<pb n="KR4e0189_WYG_001-8a"/>
臣毎以勤敬之道交相警戒其見于經傳者如堯舜兢<lb/>
兢業業無怠無荒禹惜寸隂湯坐以待旦文王日不暇<lb/>
食武王以敬而勝怠故能壽躋耋朝治隆熈泰是數聖<lb/>
人所以崇年益壽善政和民之道不外乎敬與勤而已<lb/>
矣周公召公之相成王也周公則以逸而戒之召公則<lb/>
以敬而勉之盖敬逸之間身之修否政之理亂所由分<lb/>
此固周召忠君懇惻之心也陛下即位之初勵精有為<lb/>
不遑寧處甞以敬一箴通示天下其于堯舜三王之道<lb/>
<pb n="KR4e0189_WYG_001-8b"/>
盖已心得之矣近年以来因聖體違和朝儀間闕經筵<lb/>
未講大小臣庻朝叅辭謝未得一覩聖容敷奏復逆未<lb/>
得一聆天語若是者今已久矣夫天位者艱難之器非<lb/>
逸樂之具也陛下一身天地百神賴以享六軍萬民賴<lb/>
以安一日二日有萬㡬之繁近聞聖躬調頥大獲福履<lb/>
中外臣民罔不歡慶况此春氣漸和人思新化庶官入<lb/>
覲雝雝肅肅来自萬里之逺者孰不欲鞠躬垂委北面<lb/>
舞蹈望龍顔以慰快覩之心乎易曰聖人作而萬物覩<lb/>
<pb n="KR4e0189_WYG_001-9a"/>
正今日之事也若未得瞻於咫尺天顔之下以伸有孚<lb/>
顒若之敬臣恐人心日益怠惰中外日益渙散非隆古<lb/>
君臣同寅協恭以臻太平之氣象也此其足以失人心<lb/>
而致危亂者三也執左道以惑衆聖世所必誅而不宥<lb/>
者也今巧言令色列於庭苑金紫赤紱賞及于方外之<lb/>
士臣不意陛下睿哲先物明見萬里而所為乃至于此<lb/>
夫保傅之職坐而論道古人謂官不必備惟其人故非<lb/>
道隆徳盛極天下之選者不足以任此責今舉而畀諸<lb/>
<pb n="KR4e0189_WYG_001-9b"/>
迂怪之徒輕之若流品之末則名器之濫至此極矣且<lb/>
陛下以天縱之聖資為上天之元子若逺宗帝王之道<lb/>
近守祖宗之法細旃廣厦之下與公卿賢士講論治道<lb/>
則心正身脩與天地合其徳與日月合其明和氣致祥<lb/>
罔有天災而山川鬼神莫不寕矣安用假此妖誕邪妄<lb/>
之術列諸法禁之地而藉之以為聖躬之福耶甚非聖<lb/>
天子所以崇正逺邪平平蕩蕩奉三無私以化天下之<lb/>
之道也臣恐風聲所及人起異議豪傑之士聞而解體<lb/>
<pb n="KR4e0189_WYG_001-10a"/>
貽四方之笑取百世之譏于聖徳國政所損不細此其<lb/>
足以失人心而致危亂者四也古人有言君聖則臣直<lb/>
陛下臨御之初延訪忠謀虚懷納諫其于狂直敢言之<lb/>
士往往矜宥故一時臣工恃陛下之能容敢以直言冒<lb/>
干天聴言過激切而獲罪亦多有之自此以来臣下懷<lb/>
危慮禍未聞敢有犯顔直諫而為匡救逆心之論者昔<lb/>
人論求言之益以為勉強以聼不若恱而從之悦而從<lb/>
之不若道之使言盖人臣持禄保位者多而㤀身以狥<lb/>
<pb n="KR4e0189_WYG_001-10b"/>
國者少雖識見有明暗言論有得失在陛下明目達聰<lb/>
鍳别取舍于黜陟賞罰付之公論則可矣若震之以天<lb/>
威加之以危禍如往年太僕卿楊最者言出而身即死<lb/>
近日翰林院左贊善兼修撰羅洪先等皆以言罷斥此<lb/>
於國體治道所損甚多伏願聖明少致思焉成湯大聖<lb/>
人也仲虺稱其改過不吝從諌弗咈髙宗有商之令主<lb/>
也傅說告以木從䋲則正后從諌則聖此二君作聖之<lb/>
功為萬世人王之龜鑑也臣非區區為一楊最等惜也<lb/>
<pb n="KR4e0189_WYG_001-11a"/>
但歴觀古今以來有天下國家者未有不以任諌而興<lb/>
以拒諌而亡者也今而後雖有素懷忠義之心者非灰<lb/>
心仕進甘退丘園亦必深自晦藏為保身計矣孰敢發<lb/>
口以論天下之事哉臣恐忠藎杜口則讒䛕交進上徳<lb/>
不能下逹下情不能上通安危休戚無由以見而堂陛<lb/>
之近即逺于萬里矣此其足以失人心而致危亂者五<lb/>
也凡此數者闗於天下之治亂國勢之安危貽聖心之<lb/>
憂誠未已也伏望皇上念祖宗創業之艱難思今日守<lb/>
<pb n="KR4e0189_WYG_001-11b"/>
成為不易察臣忠悃覧臣所陳賜之施行戒飭夏言務<lb/>
篤忠貞之道以報國家眷顧禮遇之恩於郭勛則豫有<lb/>
以裁抑而保全之止土木之功開諌諍之路屏邪妄之<lb/>
術陛下仍以慎獨養天徳以天徳達王道以慰人心以<lb/>
祈天祐則荘敬日強而彌壽永于千億虚靈照物而忠<lb/>
邪莫可遁逃其為宗廟社稷萬萬年無疆之福聖子神<lb/>
孫萬萬年無疆之規者端在此矣臣不勝戰慄懇切之至<lb/>
　　獄中諫書<lb/>
<pb n="KR4e0189_WYG_001-12a"/>
臣聞明王之治天下也上畏昊天之鑒臨下畏臣民之瞻<lb/>
仰雖徳盛功髙而其惟日不足之心未甞不求賢納諌以<lb/>
盡事天撫民之誠而制治于未亂保邦于未危焉忠臣之<lb/>
事君也雖當道化熈洽之時猶不㤀訓誥保恵之勤而防<lb/>
㣲杜漸之惟謹惟恐一念一事之差謬而貽生民無窮之<lb/>
害也古今稱舜者孰不以為天下之大聖乎其聰明睿智<lb/>
出于天性若無賴於臣下之匡輔取善以自益矣然舜命<lb/>
禹曰予違汝弼汝無面從退有後言又曰臣作朕股肱耳<lb/>
<pb n="KR4e0189_WYG_001-12b"/>
目不以己徳為已至而從事于咨諏察納之無遺盖知一<lb/>
念之趨向則聖狂治亂所由分而不可以不慎焉是聖人<lb/>
不自滿足終日乾乾之心也禹戒舜曰毋若丹朱傲惟慢<lb/>
遊是好傲虐是作益戒舜曰罔違道以干百姓之譽罔咈<lb/>
百姓以從己之欲夫舜豈至違道干譽咈民從己者哉又<lb/>
豈至好慢逰作傲虐如丹朱者哉禹益不以其君道隆徳<lb/>
盛而㤀儆戒之勤懇如此是人臣保治無窮之心而為尊<lb/>
君敬君之至也虞廷君臣都俞吁咈之相與如手足腹心<lb/>
<pb n="KR4e0189_WYG_001-13a"/>
之一體而成文明熈皥之治後有作者弗能及也伊尹<lb/>
告太甲曰有言逆于汝心必求諸道有言遜於汝志必<lb/>
求諸非道召公告武王曰志以道寧言以道接周公訓<lb/>
成王亦曰小人怨汝詈汝則皇自敬徳厥愆曰朕之愆<lb/>
允若時不啻不敢含怒古聖哲之臣所以輔飬君徳而<lb/>
成功業之盛者孰不切切焉欲其君以聴言納諌為心<lb/>
乎漢武帝之臣有汲黯者自言有狗馬之忠願出入禁<lb/>
闥以補過拾遺又曰天子置公卿輔弼之臣寧令阿譽<lb/>
<pb n="KR4e0189_WYG_001-13b"/>
順從以䧟主上於不義乎且已在其位縱不言奈辱朝<lb/>
廷何魏徴疏唐太宗漸不克終十事以諌諍為己任君<lb/>
不及堯舜其心未肯以自已也故汲黯魏徴號稱古之<lb/>
遺直而太宗貞觀之治㡬于三代者有由然也歴代聖<lb/>
賢之君莫不樂聞規諌以来天下之善以防壅蔽之奸<lb/>
至秦始皇父子惡間過失忠諌者謂之誹謗深計者謂<lb/>
之妖言遂至上下判隔逺近乖離匹夫一呼天下土崩<lb/>
不二世而國不守矣我朝孝宗皇帝時主事李夢陽以<lb/>
<pb n="KR4e0189_WYG_001-14a"/>
言事下獄中鎮撫司本上孝宗皇帝問左右當何如批<lb/>
行左右對曰此人狂妄當笞之以示懲戒孝宗皇帝特<lb/>
批釋放因語輔臣曰李夢陽本内事干戚畹朕不得已<lb/>
下之獄左右欲朕笞之者朕知左右之意矣盖既得㫖<lb/>
必宻喻重笞置之死地以快中官之心而使朕有殺直<lb/>
臣之名左右之不忠一至于此輔臣對曰陛下此心即<lb/>
堯舜之仁也是故逺而虞夏商周之聖君及漢唐以来<lb/>
之賢主近而孝宗皇帝皆陛下所當取以為法而秦以<lb/>
<pb n="KR4e0189_WYG_001-14b"/>
誹謗二字箝天下之口以自取覆亡之禍者又萬世所<lb/>
當深戒也以任諌而興以拒諌而亡臣往年疏中亦甞<lb/>
為陛下言之矣不知聖明亦曽埀覧否乎天下猶人之<lb/>
一身焉人之血氣不周流者必死天下之勢上下之情<lb/>
不相通而不亡者未之有也諌者使下情得以上通上<lb/>
情得以下達而免於覆亡之禍焉昔人以為功多於汗<lb/>
馬之勞者謂能消禍于未萌也孔子曰臣之事上也進<lb/>
思盡忠退思補過将順其美匡救其惡又曰天子有諍<lb/>
<pb n="KR4e0189_WYG_001-15a"/>
臣七人雖無道不失其天下諸侯有諍臣五人雖無道<lb/>
不失其國大夫有諍臣三人雖無道不失其家當不義<lb/>
則臣不可以弗諍于君子不可以弗諍于父孟子曰責<lb/>
難於君謂之恭陳善閉邪謂之敬吾君不能謂之賊其<lb/>
語齊臣曰齊人無以仁義與王言者豈以仁義為不美<lb/>
也其心曰是何足與言仁義也云爾則不敬莫大乎是<lb/>
我非堯舜之道不敢陳於王前故齊人莫如我敬王也<lb/>
大哉孔孟之言真萬世致治之道也伏願聖明留心焉<lb/>
<pb n="KR4e0189_WYG_001-15b"/>
臣自嘉靖十一年以病居田里者八年餘量能度分安<lb/>
身退處已絶無用世之心矣朝廷起臣於畎畝之中而<lb/>
授之職既又以罪下獄臣一時所着衣服非度聖明不<lb/>
即誅死而惟笞以戒之此猶天地之於萬物一於長養<lb/>
生成而已栽培傾覆之殊用天無私喜私怒于其間也<lb/>
風雨霜露無非上帝之敎笞以戒臣而全臣之生孰非<lb/>
陛下之仁乎陛下于臣已廢而復起之當死而又生之<lb/>
其浩蕩無涯之恩徳始終于臣者可謂至矣此臣於垂<lb/>
<pb n="KR4e0189_WYG_001-16a"/>
死之餘猶哀鳴之而欲陛下納諌容直以成君徳以廣<lb/>
君道與唐虞三代兼美比隆欲竊效古人屍諌之忠而<lb/>
盡臣犬馬之報於萬一也伏願聖明留心焉臣又尚記<lb/>
東厰使記臣衣服然其来者二人焉臣未知其姓氏自<lb/>
此以後或一二人或三四人更迭往来未甞不日在臣<lb/>
之左右凡為臣所經遇者将百人焉臣心知其為東厰<lb/>
使以覘臣者而口未敢言臣又察其意向似有記臣言<lb/>
語動作以傳聞于天聴之下之意焉不知果有此事否<lb/>
<pb n="KR4e0189_WYG_001-16b"/>
子若誠有之臣不勝惻怛悲感之切至而願昧死以有<lb/>
言此非陛下盛徳所冝為也古人有言君道貴明不貴<lb/>
察陛下以睿智居尊中天下而立定四海之民當以正<lb/>
大光明之道化成天下平平蕩蕩毋意毋必毋固毋我<lb/>
股肱耳目托諸臣佐生殺予奪付之公論不冝偏有視<lb/>
聴作為之私心而使羣下得以窺聖衷之淺深也况今<lb/>
邊隅屡警兵政廢弛工役浩繁財用匱竭暑雨祈寒生<lb/>
民嗷嗷君子小人孰為當進孰為當退朝政敷理孰為<lb/>
<pb n="KR4e0189_WYG_001-17a"/>
當廢孰為當興一日二日有萬㡬之繁孰非陛下所當<lb/>
深察而逺覧者乎釋此不慮而注意一狂言獲罪之囚<lb/>
犯此何心哉若陛下以此察臣之心移之於兵政之廢<lb/>
弛財用之匱竭生民之嗷嗷君子小人之當進當退朝<lb/>
政之敷理當廢當興念兹在兹與公卿賢士日講論之<lb/>
而圗處之心常如此實為宗廟社稷之福萬方生靈之<lb/>
慶也况臣當日所言雖出臣愚昧之見而一時芹曝之<lb/>
誠亦未必無可採擇而施行者若聖明留意而臣言有<lb/>
<pb n="KR4e0189_WYG_001-17b"/>
補于聖政萬一雖誅死即不朽矣泰山不讓土壤故能<lb/>
成其髙河海不擇細流故能就其深王者不棄芻蕘故<lb/>
能極其聖伏願聖明留心焉又臣初下獄時鎮撫司官<lb/>
倪民孫綱以聖怒赫然之下臣罪深重一時不令臣自<lb/>
通飲食惟日給臣以官米臣又不便所食又病㡬死後<lb/>
陶某等許臣家人自送淡粥麫湯日得二飡今四十五<lb/>
日有餘矣延此一息尚未死滅此實陛下好生之徳覆<lb/>
載之恩之所及而諸臣不欲置臣於死使朝廷有殺諌<lb/>
<pb n="KR4e0189_WYG_001-18a"/>
臣之名其心未必不為忠于陛下者也近東厰復三四<lb/>
人来獄中鎮撫司自官吏以至守獄校卒皆戰慄儆懼<lb/>
日夜戒嚴復絶臣飲食似有欲臣速死之意臣今一死<lb/>
雖無所惜誠無所難但臣愚慮謂絶飲食以置臣于死<lb/>
决非聖心所欲為竊恐有譸張為幻者過為訛言恐動<lb/>
衆心使至于此則事未可知伏望皇上洞開日月之明<lb/>
照此幽隠之地若臣罪當誅即明正典刑肆諸市朝以<lb/>
為人臣事君不忠者之戒若察臣忠悃憫臣狂愚罪從<lb/>
<pb n="KR4e0189_WYG_001-18b"/>
未减或逺謫邊戍放歸田里此又聖主宥罪赦過之洪<lb/>
恩非臣負罪深重者所敢望也惟聖明蚤賜裁處臣不<lb/>
勝兢惕懇切之至<lb/>
　<lb/>
　<lb/>
　<lb/>
　<lb/>
　楊忠介集巻一<lb/>
</p>
<p>
</p>
  </div>
</body>
</text>
</TEI>
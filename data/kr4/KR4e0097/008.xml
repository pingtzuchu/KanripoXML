<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梧岡集巻八</head> <lb/>
    <p>
<pb n="KR4e0097_WYG_008-1a"/>
欽定四庫全書<lb/>
　梧岡集巻八<lb/>
　　　　　　　　　　　　明　唐文鳯　撰<lb/>
　　行狀<lb/>
　　　明故耀州同知尚褧鮑公行狀<hi>刻入新安文獻志</hi>
公姓鮑氏諱熲字尚褧歙西之棠樾里人也其上世自青齊<lb/>
來歙凡再遷至棠樾世以儒宦顯曾祖諱周字景文以子貴<lb/>
贈從仕郎徽州府路黟縣尹景文之父壽孫當至元丙子之<lb/>
<pb n="KR4e0097_WYG_008-1b"/>
變里中盜起賊執其父欲兵之壽孫出願代父死父願代子<lb/>
死賊哀憐之不忍殺父子俱得釋人稱為慈孝鮑家事載宋<lb/>
史孝義傳祖諱同仁字國良以右語出身五轉至㑹昌州同<lb/>
知致其事考諱深字伯原講學鄭子美待制之門為構師山<lb/>
書院以延鄉里學徒遂領府檄攝山長事公幼聰敏不凡甫<lb/>
成童讀書知大義能詩文精歐陽字法遒勁方整旁攻篆𨽻<lb/>
皆臻其妙及長從㳺於張子經胡孟成鄭彦昭諸先輩山長<lb/>
公築耕讀堂以延賢士大夫而楓林朱允升白雲唐仲實<lb/>
<pb n="KR4e0097_WYG_008-2a"/>
石泉周彦明日夕過從相與講求誦習由是見益明識<lb/>
益髙值壬辰淆亂世家大族俱被剽掠刼奪而公之故<lb/>
居悉遭<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>燬無遺丁酉我天兵東下克復徽城而主將<lb/>
鄧愈索鄭待制待制以嘗受元官遁去公遂代係於獄<lb/>
索之愈急度不獲免待制乃挺身而出見主將抗辭不<lb/>
屈主將禮之釋公待制語於衆曰吾得死所矣山長公<lb/>
與弟以仁受業師山最久不忍其死公奮然進曰先生<lb/>
既受前朝待制之名雖不食其禄而受其爵豈可屈辱<lb/>
<pb n="KR4e0097_WYG_008-2b"/>
臣異代乎待制曰熲之言是矣吾計已决明日衣冠北<lb/>
面再拜自縊死異時待制得登名於元史忠義傳雖其<lb/>
平生學力所至公亦可謂賢弟子矣已而世運平定詔<lb/>
求民間有才徳賢良者太守王公以公名聞公以親老<lb/>
辭不允逼迫就道賦啼烏行以見志至京吏部引見上<lb/>
於西苑詔公與晉王傳桂公彦良十人同舍尚賔館編<lb/>
史傳進呈畢賜白金五十兩帽履衣各一襲授博士㕔<lb/>
典籖明年春監築太社太稷壇成時初立翰林國史院<lb/>
<pb n="KR4e0097_WYG_008-3a"/>
改除編修官洪武改元學士陶公主敬稱公質實有文<lb/>
陞翰林修撰承直郎同知制誥兼國史院編修官上嘗<lb/>
御謹身殿親䇿問廷臣曰北平建都可以控制四方比<lb/>
南京何如公對曰元主起自沙漠立國在燕今百年地<lb/>
氣天運已盡不可因也今南京興王之地宫殿已完不<lb/>
必改圖傳曰在徳不在險也上又嘗䇿問久任之法公<lb/>
以借冦故事對皆稱善一日上登鍾山命詞臣扈從上<lb/>
御擁翠亭給筆札即景賦詩公與翰林朱升張以寧秦<lb/>
<pb n="KR4e0097_WYG_008-3b"/>
裕伯起居單友中李某鐵冠道人俱應制上親倡和逰<lb/>
崇福寺錫宴而還時尚書張復初以吏疾儒適陜西内<lb/>
附遂出公為耀州同知州兵戈之後饑饉屢年流民未<lb/>
復迺披荆棘以臨政嵗大饑朝廷發粟以賑公親領縣<lb/>
民赴孟津給粟宣上徳意至秋方稔一新官廨民争趨<lb/>
事不待程督旬月落成博士金華王公子充記而刻之<lb/>
張氏偽官許玉者結黨害民有王寅罹其害公不避危<lb/>
險率弓手盡擒之以送行省右承耿公大加稱賞境内<lb/>
<pb n="KR4e0097_WYG_008-4a"/>
獲安淳化縣與州鄰縣有奸吏逼民虗増田土頃畆以<lb/>
媚上父老訴於會府委公覈實迺履畆而徵去虗増粮<lb/>
萬五十石同官縣民偽左丞趙某掠平陸縣民張氏女<lb/>
年十三訴於縣不能直公執諸廷歸其女洪武四年秋<lb/>
奉表上京欲順道省親九月十四日光禄錫宴越翌日<lb/>
赴禮部辭俄被拘送刑部轉送羽林衞乃知西安府經<lb/>
厯常達坐事誣指凡陜西一道官吏無虛實小大皆不<lb/>
免至十月十五日獄中上表陳情不報時從叔任留京<lb/>
<pb n="KR4e0097_WYG_008-4b"/>
不忍去為製衣饋饍及死買棺載骸歸其鄉公臨終寫<lb/>
遺文付其子宅相丁寧戒諭文辭明暢字畫嚴整不異<lb/>
平日其意若曰天其不可必乎吾為善胡為而罹此禍<lb/>
天其可必乎吾當昌吾後公先娶程氏宋丞相程公元<lb/>
鳯之曽孫女性柔順盡婦道年十九歸公為夫婦十六<lb/>
年臨蓐而沒繼娶宋氏甫一月而公有薦舉之行在耀<lb/>
州月下嘗相謂曰設若不幸汝肯守志乎宋泣曰婦人<lb/>
從一而終豈可事二姓公笑曰吾無憾矣聞公之訃哀<lb/>
<pb n="KR4e0097_WYG_008-5a"/>
慟號泣抱一嵗幼子匍匐走數千里見者莫不感動既<lb/>
抵家公姑康健在堂具甘㫖輸孝敬經紀其家政公姑<lb/>
安之視前室之子不異所生子亦奉之如親母凡事必<lb/>
咨稟而後行時户役煩多支費不給宋之父母憫其蚤<lb/>
寡欲奪其志曰曩吾在耀州月下已許吾夫矣可以死<lb/>
背其言乎終不聽公姑俱以天年歿宋營喪事盡禮宗<lb/>
族婣戚咸稱之里耆老以貞節聞得旌表其門程氏生<lb/>
子一人即宅相女一人適某宋氏生子一人曰長安七<lb/>
<pb n="KR4e0097_WYG_008-5b"/>
嵗而率宅相有子三人長𤣥英次𤣥寧三𤣥復曽孫男<lb/>
若干人公得年四十以永樂某年𦵏績溪縣之株木嶺<lb/>
嗚呼天道難諶善惡之報禍福之降何其不以類應耶<lb/>
豈囿於氣數而值於命運歟將詰諸司造物者其然乎<lb/>
其不然乎申包胥曰天定能勝人人定亦能勝天其果<lb/>
然乎公之罹非辜亦可悲矣三孫念公嘗踵門而請曰<lb/>
先祖行實未有紀述當時儕輩俱已澌盡無一在者惟<lb/>
先生獨存巋然猶魯靈光也非先生其誰宜為先祖棄<lb/>
<pb n="KR4e0097_WYG_008-6a"/>
世垂四十載矣非敢後也若有待焉敢請予諾之老淚<lb/>
危迸哀思填胸毎一執筆悲不自已侵尋嵗月弗克成<lb/>
文迺忍慟而書之尚干當代名公矜憫而銘之庶貽於<lb/>
不朽謹狀<lb/>
　　　故白雲處士呉公行述<lb/>
公姓呉氏諱奫字萬頃號白雲處士徽之休寧人也呉<lb/>
自泰伯受封因以為氏其後延陵季子繼泰伯之徳而<lb/>
以三讓稱故郡望以延陵著至秦呉芮為番令得江湖<lb/>
<pb n="KR4e0097_WYG_008-6b"/>
間民心號番君今大江東南皆其苗裔徽之與番壤地<lb/>
聯接支派蔓延土著於徽分徙於休寧之萬安呉田始<lb/>
祖諱超唐興元年間任本邑令族益大五世祖諱某仕<lb/>
蜀閬州倅擇故鄉山水之勝遂卜築焉即今所居之地<lb/>
曽大父諱某字某邃於儒肄舉子業以易經魁鄉試宋<lb/>
季監桐城稅階成忠即大父諱某字某號屏山克繼家<lb/>
學以文章擅名至元授太平繁昌縣尹有政績階承直<lb/>
郎考諱某字某號松所學行卓卓可述䕃授良禾嶺廵<lb/>
<pb n="KR4e0097_WYG_008-7a"/>
徼未老納禄而歸公承累世培植之厚田園邸第㡬有<lb/>
一鄉能以富盛自處而不屑於裒聚名仁厚儒宦家公<lb/>
幼天姿頴悟徳性凝重年甫弱冠身幹魁岸意氣豪宕<lb/>
未㡬歛華就實勵志古學益以聖賢為法當是時風俗<lb/>
淳美人慕士君子之行而徽為紫陽朱夫子之闕里宗<lb/>
工遺老倡明性理若雲峯先生胡公定宇先生陳公皆<lb/>
執經師承而朱公允升汪公徳輔友道尤篤則公問學<lb/>
淵源有自矣絶口不談仕進延經明行修之士尊禮而<lb/>
<pb n="KR4e0097_WYG_008-7b"/>
館糓焉婣戚俊茂若趙方子常鄭潜彦昭皆招置家塾<lb/>
飲食訓督無異已子後二公知名趙以篤學師黄楚望<lb/>
虞文靖著書立言而學者以東山先生稱鄭以才術文翰<lb/>
受知宰輔厯任正字御史薦登清要盖出於公之誘掖<lb/>
而成也公甘隱山林以道自樂經生學子質其疑難達<lb/>
官巨人資其謀謨以暨韋布之秀方伎之流莫不願挹<lb/>
譚笑仰風裁得公青矚則人人飫徳有以自慊公平生<lb/>
好周人急里中有孤嫠貧乏者饑則餔之寒則衣之病<lb/>
<pb n="KR4e0097_WYG_008-8a"/>
則藥之沒則轊而塟之直嵗大侵出所積粟廉價售之<lb/>
而邑之求糴者日踵接於門皆飯之而去嘗有一里氓<lb/>
齎父鏹若干緡詣公啟廩尋失其鏹涕泣欲無生公知<lb/>
其故遂如所失數予以粟氓感徳戒飭諸子毎曰吾以<lb/>
安遺汝而不遺汝以危汝其慎之人咸儗之龎徳公晩<lb/>
年謝棄俗紛家政悉委諸冡嗣一不以縈其心每適意<lb/>
有所得則疾書之為文貫穿經史為詩陶冶性情積之<lb/>
逺發之𢎞不自知其多也有白雲集五十巻藏於家重<lb/>
<pb n="KR4e0097_WYG_008-8b"/>
罹兵燹燬而不存娶江氏歙望族貞柔孝敬姑程氏宋<lb/>
故相程元鳯之姪女感疾沉痼醫藥百方弗効江禱北<lb/>
辰刲股肉和糜以進疾遂瘳以孝婦聞子男三人長玉<lb/>
林字伯岡才識文學欲有以自見入國朝帥閫知其賢<lb/>
辟賛軍務嘗謂功名可以戾契至卒齎志以沒次甡字<lb/>
仲生工詩文為徽郡儒學正後擢將仕郎主山東之寧<lb/>
陽縣簿終於官次薫字季南晦跡隴畆女二人長蘭適<lb/>
程仁澤次和適謝均美孫男五<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>樵牧珪月徳牧蚤㳺<lb/>
<pb n="KR4e0097_WYG_008-9a"/>
邑庠由紀善今授從仕郎户科給事中兼司經局校書公<lb/>
生於前元丙申七月廿五日沒於癸夘八月某日享年<lb/>
六十有八以某年某月某日塟於霹靂嶺江氏後公八<lb/>
年卒享年八十以洪武庚戌冬十有一月某日塟於衖<lb/>
阬之原余成童時親拜公之絇屨知三世締交於公父<lb/>
子間俛仰四十餘年而死生變故有無窮之悲公三子<lb/>
四孫俱已相繼傾背所餘惟牧方膺爵祿駸駸嚮用殆<lb/>
天所以昌其後而食其報於前也耶牧累以公之行實<lb/>
<pb n="KR4e0097_WYG_008-9b"/>
屬予述之平昔㳺從斯文無一在者獨余侍公之久知<lb/>
公之深通家契誼有不得而辭也故敢摭其梗概書之<lb/>
以俟當世之秉大手筆者采擇焉<lb/>
　　　故處士呉公伯岡行狀<lb/>
公姓呉氏諱玉林字伯岡按呉自泰伯居勾呉而子孫<lb/>
遂以為氏漢長沙王芮四男分居新安至唐有諱少㣲<lb/>
者仕為御史曽孫瑶自休寧徙歙富饒瑶生叔臻叔臻<lb/>
生明明生超超生春春生天推天推生琇愛休寧金竹<lb/>
<pb n="KR4e0097_WYG_008-10a"/>
山之勝復徙家焉第四子依舒通守閬州始居呉田依<lb/>
舒生子志子志生泉湧泉湧生士雋士雋生積積生道<lb/>
傳道傳生琬琬生逄辰逄辰生梓榮宋吉州泰和縣簿<lb/>
梓榮生彦松彦松生邦吕厯官成忠郎邦吕生柔遇柔<lb/>
遇生賁龍元太平路繁昌縣尹號屏山生之泰之泰生<lb/>
奫字萬頃號白雲是為伯岡之父鄉稱長者公幼性敏<lb/>
鋭甫六嵗就外傳日記數千百言能通大義成童有詩<lb/>
聲年十七習舉子業文理蔚然儕輩服其精緻屢試場<lb/>
<pb n="KR4e0097_WYG_008-10b"/>
屋不利恬然不以得失介意而學益篤鄉先逹子常趙<lb/>
公彦昭鄭公嘗同受業於家塾當是時倡明理學遡子<lb/>
朱子之淵源者朱公允升汪公徳輔倪公士毅鄭公子<lb/>
美及我先人三峯先生也皆與公為斯文友故公徳行<lb/>
之懿問學之博操守之端識見之卓逈異庸常天兵東<lb/>
下歙版圖入職方氏公始就辟參謀軍機無何棄去竟<lb/>
以隱終方元季劻勷之秋公總家政内外整肅事親盡<lb/>
孝撫二弟克篤友愛賦重役繁身任之而親與弟不知<lb/>
<pb n="KR4e0097_WYG_008-11a"/>
也蘄黄冦起入饒歙境羣小鴟張狼噬巨室葅醢公外<lb/>
戚歙程氏迺宋故相家闔門逃匿憸人利其貲踪跡得<lb/>
之欲覆其宗俾無遺𦙍公盡出已財以足其求程獲免<lb/>
難里氓有韓姓者抱疾危迫公憂形於色延良醫藥之<lb/>
而愈收養孤遺賑恤窮乏常如不及里中所居之田平<lb/>
衍宜稼而農苦旱公乃相地形捐私帑堰溪為堨鏟山<lb/>
錐石引水為渠既成旱不為災鄉人利之建義莊積粟<lb/>
贍族凡祀先上塜少長咸集所以叙尊卑合親疎而重<lb/>
<pb n="KR4e0097_WYG_008-11b"/>
敦睦之意也公剛直豪爽閭里攻訐鬬狼之忿不之公<lb/>
府而折中於公得公一言而止有松蘿唫藁二十巻藏<lb/>
於家公生於前元延祐二年丙辰五月十有七日沒於<lb/>
大明洪武三年庚戌十有一月四日享年五十有五後<lb/>
十五年塟於音干之原配程氏柔順真静孝敬舅姑宜<lb/>
於家族後公廿又六年卒得年八十一子男二人長樵<lb/>
蚤世次牧字彦守以俊茂選充邑庠弟子員用勞績擢<lb/>
紀善今陞授户科給事中兼司經局教書階從仕郎女<lb/>
<pb n="KR4e0097_WYG_008-12a"/>
一人珈適歙士族江士翔孫男二冀善功逺孫女一遵<lb/>
厚適江彦華嗚呼公有志而弗獲伸有才有學而弗克<lb/>
試存心律已可概見者如此人謂天道𤣥黙難諶以予<lb/>
觀之豈其然乎嗇其父於前所以豐其子於後也予自<lb/>
童丱托交於公父子間今與彦守㑹京師叙騤違感今<lb/>
思昔未嘗不長慨也予既述白雲處士行實而彦守以<lb/>
故交無存非予莫能知公之詳復俾狀之以乞銘於太<lb/>
史氏用發潜徳之幽光焉謹狀<lb/>
<pb n="KR4e0097_WYG_008-12b"/>
　　　明故和齋唐公墓誌銘<lb/>
公姓唐氏諱中字伯和號和齋世為新安文獻家始祖<lb/>
諱承昈京兆人從宋髙宗南渡録勲勞授新安太守在<lb/>
官嵗久子孫因居之遂為土著世逺譜軼弗可稽其詳<lb/>
譜自新安始葢本於承昈公也髙祖諱廷雋字君選階<lb/>
登仕郎曽祖諱虞字常道號梅癯繇星源嚴田李氏出<lb/>
紹於唐有二子長諱元字長孺博學雄文為東南學者<lb/>
師以將仕佐郎徽州路儒學教授致其仕公之伯祖也<lb/>
<pb n="KR4e0097_WYG_008-13a"/>
次諱煇字清之號雙清以父之號梅癯故永慕而志之<lb/>
由儒試吏業任廣東肅政㢘訪司書吏公之祖也當時<lb/>
以昆季聮輝嫓美一稱名儒一稱良吏鄉邦榮之考諱<lb/>
徳潤字潤甫號晩翠繇水陽倉副使轉授饒之餘干州<lb/>
吏目享年六十妣俞氏晦庵書院山長俞魏卿女子男<lb/>
三人長伯友次伯恭次即公也公自幼隨其考宦游饒<lb/>
郡年稍長從鄉先進汪彦修先生授學讀經史通大義<lb/>
癸巳適丁戈鋋搶攘之秋而不幸先考棄背公侍養扶<lb/>
<pb n="KR4e0097_WYG_008-13b"/>
疾竭試攄孝以道途脩阻未能歸塟藁<graphic n="KR1238" url="https://raw.githubusercontent.com/kanripo/KR-Gaiji/master/images/KR1238.png" mimeType="image/png"/>於宣之灘頭<lb/>
寺側時平遷柩返於故鄉竁歙之一都呉山壬寅總兵<lb/>
大將何公文輝開幙府起公參謀軍政甲辰除官吏目<lb/>
克復廬州朝廷論功褒賞陞授經厯移戍西江之南昌<lb/>
撫士卒以恩處僚友以信植弱持危賙貧䘏匱大率以<lb/>
仁恕存心其事上遇下煦之以和接之以敬人無間言<lb/>
庚戌以疾還家甲寅府縣復以懐才抱徳舉薦徵辟赴<lb/>
京擢黄之楊厯湖官其地産蘭故名蘭溪蘓長公東坡<lb/>
<pb n="KR4e0097_WYG_008-14a"/>
嘗吟咏嘯歌登臨游眺之所至今遺跡猶可尋訪而赤<lb/>
壁之景日接於目公毎餘暇裴回弔古見於詩章因自<lb/>
號蘭溪漁者在任將及三載課額弗虧民力弗困㷀獨<lb/>
者賑惠以安之逋負者申請以蠲之己未解印綬乞歸<lb/>
田里杜門訓子講道於表城門内學徒甚衆後卜築東<lb/>
闗倚山帶郭雖鄰闤闠而不雜市喧清夐幽邃嘉葩異<lb/>
卉扶疏葱蒨復遶屋種松闢小軒仍扁以晩翠殆將終<lb/>
老焉有詩文雜著十巻藏於家乙酉正月已亥嬰心氣<lb/>
<pb n="KR4e0097_WYG_008-14b"/>
之疾攻以藥餌罔效至十四日辛亥夜呼諸子環侍明<lb/>
燈熾火指以取喻言人生命之脩短委之於天生猶寄<lb/>
也死猶歸也若燈火然明盡則滅理之常也遂瞑目奄<lb/>
然而逝春秋七十有五生於前元至順二年辛未三月<lb/>
二十四日歿於大明永樂三年乙酉正月十四日配孺<lb/>
人丁氏惠秀饒之餘干世家昔在乙未嵗兵䧟宣城公<lb/>
病危丁氏潜刲左股肉烹糜粥籲天而進遂病愈孺人<lb/>
性柔惠和順孝以奉舅姑睦以待婣戚恩以御婢媵婦<lb/>
<pb n="KR4e0097_WYG_008-15a"/>
儀母徳可謂備矣先公十年卒夀六十有四有男五人<lb/>
長希善次希赳次豫章皆讀書次吉祥充郡庠弟子員<lb/>
以詩經中庚辰科進士第授永州府祁陽縣令仁以恤<lb/>
民㢘以律已九載通考無毫忽過奉㫖命禮部特錫恩<lb/>
宴以勞之寵榮所被同時秩滿者皆莫及也再除河南<lb/>
南陽縣令次夢祖孫男九人孫女二人以是年十二月<lb/>
二十二日甲申塟於問政山齋堂前嗚呼公之為人儀<lb/>
觀甚偉廣顙豐頥身幹脩聳而氣㝢和平性天明徹而<lb/>
<pb n="KR4e0097_WYG_008-15b"/>
心地坦夷與人交洞見肺腑畧無涯岸值賔客宴會談<lb/>
機娓娓嬉笑滿容是以人人親之有如飲醇酎不覺心<lb/>
醉其平生見於設施不得久於其位盖弗獲展其才以<lb/>
究於用其所可稱道者僅僅如斯而已使公得盡其所<lb/>
藴又當何如哉嗚呼天之理賦於人人之理契於天天<lb/>
人之理相為倚伏未嘗懸隔也故嗇於前者豐於後㣲<lb/>
於始者盛於終此天人之理宜然也觀公之子孫昌茂<lb/>
其豐而盛者必矣而吉祥仕途方開等而上之未可量<lb/>
<pb n="KR4e0097_WYG_008-16a"/>
也徵於此而益信予與公羣從兄弟以愚昧忝侍藩府<lb/>
留寓北京踰十載矣而次姪希赳屢移書欲干予求當<lb/>
代之名能文辭者顯揚之久未有所述今來南京次姪<lb/>
豫章復申前請及觀吉祥之榮寵故拜録之此歐陽子<lb/>
誌其先公瀧江之表而曰非敢後也盖有待也而予有<lb/>
待於吉祥而敢後於公也庸是姑為之誌以賁於𤣥壤<lb/>
以紓予之悲也<lb/>
　　　明故處士存誠汪公墓誌銘<lb/>
<pb n="KR4e0097_WYG_008-16b"/>
公姓汪名仁字景榮號存誠歙人也其先出潁川隋末<lb/>
有諱華者當四海鼎沸奮臂一呼保禦六州民不識干<lb/>
戈唐室龍興乃奉籍納欵詔褒美之沒竁雲朗山至今<lb/>
廟食曽祖諱文焕祖諱繼祖考諱祺俱隱徳不仕公狀<lb/>
貌清癯性姿敏悟望之而容舒即之而氣和其持身也<lb/>
謹愿而不肆其處心也平易而不欺其居家也孝友而<lb/>
不違其在鄉也謙恭而不傲臨財以寛制事以義此公<lb/>
之素履若此也元季淆亂舉室潜避山谷間鄉之郡小<lb/>
<pb n="KR4e0097_WYG_008-17a"/>
橫梃剽掠遭之而不加害時漸寧迺攻廢舉之業而諸<lb/>
子皆成立家業日益饒裕初公父㳺淮北安於異土二<lb/>
十餘年至正中原兵起公俾弟景原領家政而自徃淮<lb/>
迎請父意堅不為動凡徃返者三父感其誠趣裝擕妾<lb/>
及子以歸洪武乙丑嵗府吏張均道繫京獄誣公以自<lb/>
脱公被逮坐重法張乃悔悟以死争尋䝉特㤙寧家其<lb/>
於岐黄之經鍼灸之籍以至隂陽地理之學皆精擇而<lb/>
詳究之嘗闢一室居善藥凡逺近疾病者求之注以劑<lb/>
<pb n="KR4e0097_WYG_008-17b"/>
液攻以鍼砭咸得脱去所苦故人人徳之逺方藝術之<lb/>
士過其門必善遇之葢其天性如此暮年耳聦目明細<lb/>
字可書舍輿而徒亦弗杖也娶黄氏性柔淑繼閔氏得<lb/>
婦道嘗自卜塟塋於本里秋堨干虛其中穴以自窆而<lb/>
竁其二室公生前元泰定丁卯沒於大明永樂庚寅享<lb/>
年八十有四子男三長致和先公二十年卒次致賢致<lb/>
達女二長原適程克恭次添適陳文紹俱黄出孫男八<lb/>
助澤尊晟新亨森閏孫女七俱適名族嗚呼觀古今之<lb/>
<pb n="KR4e0097_WYG_008-18a"/>
人物惟篤厚者常得福而暴横者常嬰禍是禍福無不<lb/>
自已求之也公之得福皆自忠厚以延之而能享其全<lb/>
豈倖致哉予弱冠識公始終相與五十餘年今聞訃而<lb/>
不得哭聞𦵏而不得執紼其於交好之情何如哉予留<lb/>
京師致賢走書録星源俞季實事狀來求銘予讀之淚<lb/>
下不能禁雖欲已於言其能已乎遂按狀據實而書之<lb/>
銘曰<lb/>
稽諸姓氏始侯汪也食采潁川世澤長也桓桓越國興<lb/>
<pb n="KR4e0097_WYG_008-18b"/>
於唐也四海鼎沸時攘搶也六州保禦樂安康也遥遥<lb/>
後裔茂而昌也猗歟處士何才良也質性美粹徳彌彰<lb/>
也心存誠厚藹慈祥也多能多藝攻岐黄也堪輿是精<lb/>
惟隂陽也針砭是嗜祛膏盲也善積培植徳澤滂也嗚<lb/>
呼嚞人迺允臧也天不憗遺遽云亡也少㣲星殞黯無<lb/>
光也卜吉佳城雲茫茫也秋堨斯干氣聚藏也有流其<lb/>
水環其崗也是竁是窆封斧堂也虹光夜燭常煌煌也<lb/>
墓門有石垂琳瑯也紀述不泯示銘章也後千百載乆<lb/>
<pb n="KR4e0097_WYG_008-19a"/>
不忘也<lb/>
　　　前給事中約齋先生呉公生塋銘<lb/>
老友約齋呉公訪予三峯精舍掃榻留宿清譚竟夕語<lb/>
予曰死生者晝夜也知生之理則知死之理陶淵明自<lb/>
作生挽詩杜牧之自撰生墓誌至今以為賢吾欲効之<lb/>
子其為吾序而銘焉沒而刻之曷若存而讀之之為愈<lb/>
也幸毋恡予重世交誼不獲讓序曰公姓呉氏名牧字<lb/>
彦守號約齋世居休寧之呉田地以姓傳志其久也髙<lb/>
<pb n="KR4e0097_WYG_008-19b"/>
祖諱賁龍元太平路繁昌縣尹曽祖諱之泰號松所䕃<lb/>
授良和廵檢祖諱淵字萬頃嗜學能詩考諱玉林字伯<lb/>
岡襟度慷慨工辭翰公弱不好弄口授詩文記誦不忘<lb/>
甫成童伯岡逝哀毁柴立制終選充邑庠生弱冠長兄<lb/>
樵棄世形單影隻俄為憸人所誣謫戍冀北母程恭人<lb/>
訃至伏地痛哭絶而復蘇洪武二十二年冬皇上六師<lb/>
駐塗陽公奮身効忠隨駕回京叩閽上疏察天時人心<lb/>
之所宜厯陳十事允合聖心由是日侍左右訪問機務<lb/>
<pb n="KR4e0097_WYG_008-20a"/>
賜以華宴賚以楮幣遂擢王府紀善大駕臨南京録功<lb/>
著勞陞户科給事中兼司經校書在東宫同大臣於經<lb/>
筵進講義理貫徹剖析詳明睿顔喜恱居無何以母喪<lb/>
未塟陳情上哀其孝誠允之歸而卜地於霹靂嶺塟母<lb/>
恭人及祖母二喪竣事復任再陞工科左給事中永樂<lb/>
辛丑秋八月公年六十有六上念其老優賜歸田誠盛<lb/>
典也公之厯仕拱侍彤庭翊賛青宫出入禁闥二十年<lb/>
餘規諌匡輔確守臣節中外倚賴翕然歸美而處身剛<lb/>
<pb n="KR4e0097_WYG_008-20b"/>
介亮直不愧清流功成志遂保躬全名勇退而歸天之<lb/>
道也公家食時養母以孝祀先以誠睦族以禮處鄉里<lb/>
恤孤賑乏有汪姓者産豐年老恐豪横侵漁之乃立偽<lb/>
劵以囑公其人未㡬歿公不以死生異其心即取劵以<lb/>
歸其妻在兵中有棄小兒於道公收而育之在官有功<lb/>
則推人有過則歸已門無私謁歸嵗餘所居窓前地産<lb/>
靈芝數本人以為賀公曰糓粟世所珍斯草奚足異耶<lb/>
嘗繪小像自題曰爾貌清<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>爾性恬澹金闕侍臣蓬萊<lb/>
<pb n="KR4e0097_WYG_008-21a"/>
仙伴亦可以見公之素志也娶江氏歙之舊族婦道母<lb/>
儀為閨閫則側室李亦淑慎子男二人長冀善字思齊<lb/>
次功逺字思勉有孝行孫男四人俱俊茂嗚呼公際九<lb/>
五龍飛式符昌運而宣忠効力攀鱗附翼屢遷清要晚<lb/>
節承恩而歸以盡天年可謂克保始終而為全人矣予<lb/>
故序其梗槩復系之以銘銘曰<lb/>
猗與厥家延陵之裔泰伯季子先後繼志惟徳之讓惟<lb/>
徳之至以亢爾宗以綿爾世呉田之區山環水聚毓秀<lb/>
<pb n="KR4e0097_WYG_008-21b"/>
鍾英篤生才器乃祖乃父豪邁精粹吁嗟約齋善述善<lb/>
嗣為剛介士為清白吏榮登王門長裾日曳兩遷給事<lb/>
寵居近侍三擢校書司經啓秘以賛宻謀以膺大事出<lb/>
入禁闥小心寅畏守正惟艱任重匪易引年告休聖心<lb/>
恱豫優㳺田里保身明智晚節康寧寡欲絶嗜人生穹<lb/>
壤有形必敝迺營夀藏用卜佳地世澤弗冺公侯復始<lb/>
刻銘豐碑終古毋愧<lb/>
　梧岡集巻八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梧岡集巻五</head> <lb/>
    <p>
<pb n="KR4e0097_WYG_005-1a"/>
欽定四庫全書<lb/>
　梧岡集巻五<lb/>
　　　　　　　　　　　明　唐文鳯　撰<lb/>
　　序<lb/>
　　　送張都司移鎮大同序<lb/>
永樂二年春滁州衞指揮同知鳯陽張公大器移鎮大<lb/>
同瀕行一時僚屬以公平昔教閲經厯之地曰環滁皆<lb/>
山曰琅琊深秀繪為圖以餞復千予言予曰公之才畧<lb/>
<pb n="KR4e0097_WYG_005-1b"/>
器識誠無媿於古之名将矣然記曰儗人必於其倫予<lb/>
嘗觀公之世系而得一人焉宋之張魏公始官熈河徧<lb/>
行邉壘覽山川形勢詢守邊舊法由是悉知邊事又嘗<lb/>
視師江上屯兵淮泗忠君愛國始終一念功烈之盛為<lb/>
中興名臣首今而較之大器淮泗之與滁陽何其地之<lb/>
接也熈河之與大同何其境之聨也督府之與都司何<lb/>
其職之近也茍因其迹而求其心則清河之宗繼魏公<lb/>
之遺躅非公其誰也予故期公以逺者大者略圖餞而<lb/>
<pb n="KR4e0097_WYG_005-2a"/>
詳魏公豈泛於儗倫哉<lb/>
　　　武夷圖序<lb/>
衡陽為南嶽南方諸山皆其支脈而閩之武夷雖神剜<lb/>
鬼鑿有不得其巧山皆石少浮土其色蒼紺或如登豆<lb/>
或如盂盆或上銳而中小或面正而背欹嵌嶔而為巖<lb/>
空虚而為洞深為潭為淵髙為峯為巒靈淑之氣物産<lb/>
不足以専之必泄而為英賢乃可當也我齊國文公嘗<lb/>
愛兹山之勝而卜築焉雲谷有草堂滄洲有精舍櫂歌<lb/>
<pb n="KR4e0097_WYG_005-2b"/>
聞乎九曲註易存乎一爐遐想平生過化之所一草一<lb/>
木被其光華一泉一石沐其膏馥其留也山雲亦為之<lb/>
喜其去也猿鶴亦為之怨非文公之幸也乃兹山之幸<lb/>
也公七世孫朱公伯善結屋於山麓今官新安去鄉日<lb/>
久浮嵐濕翠不得目挹而手攬之乃為圖裝演成軸以<lb/>
釋其故居之思間俾予叙於左方予曰公之圖非慕山<lb/>
也葢思祖也文公之道與山同久文公之名與山俱存<lb/>
觀山則儼乎若厥祖之著存於心也然則公不惟觀乎<lb/>
<pb n="KR4e0097_WYG_005-3a"/>
山而惟思乎祖乎詩曰無念爾祖聿修厥徳公當持身<lb/>
修徳以繼其家聲圖畫云乎哉遂書而叙之<lb/>
　　　呉氏族譜序<lb/>
氏族者古史官之所紀録故司馬遷父子約世本修史<lb/>
記因周譜明世家厥後唐太宗詔髙士亷等作氏族志<lb/>
宋歐陽文忠公依漢年表為世譜姓氏之所出其來逺<lb/>
矣家之有譜猶國之有史也史立法簡嚴非殊勲偉績<lb/>
穹爵盛名則畧而弗書譜載事詳明為子若孫茍其祖<lb/>
<pb n="KR4e0097_WYG_005-3b"/>
父一言一行之懿惟恐或遺然則家譜者所以佐國史<lb/>
之不及也嗚呼譜牒之不修也久矣汾陽四世而冒認<lb/>
黃渥七世而復合則知姓氏之所自出皆係於譜而不<lb/>
可以不修也星源富坡呉氏為泰伯之裔傳世八十有<lb/>
九粲然如珠之就貫整然若鴈之列行先後有倫小大<lb/>
有序昭穆之名支派之衍可指而易見也盖由梅巖翁<lb/>
用心之篤能因其舊譜而重加訂正詢諸耆舊稽諸載<lb/>
籍旁捜逺引上接下基無所漏失可謂勤矣昔梅巖之<lb/>
<pb n="KR4e0097_WYG_005-4a"/>
長子尚友常徵我先君白雲翁序之今尚恭又能因其<lb/>
父梅巖之所修而求儒林名筆以繼父之志以顯祖之<lb/>
徳而傳示於無窮者亦可尚矣嗟夫世之人肯構不能<lb/>
肯堂前橋不能後梓矧若吾尚恭父子同志而能以尊<lb/>
祖敬宗之心為心俾後之子孫知祖訓之是式祖徳之<lb/>
是徵則修身慎行無沗所生豈不由兹譜之存歟詩曰<lb/>
無念爾祖聿修厥徳序以弁於巻端云<lb/>
　　　龕巖十景詩序<lb/>
<pb n="KR4e0097_WYG_005-4b"/>
龕巖去治之東十里許按越國公家傳即公講學所也<lb/>
山亘石無土少草木間有小木垂羅雜草一皆托根石<lb/>
罅而生冬夏亦不枯地氣稍寒日光所不照雖盛暑隂<lb/>
風凄然巖形穹窿谽谺中空洞可容數十人兩山開列<lb/>
橫濶五尺許澗水中出清澈寒碧近巖底水激射深不<lb/>
可測自源口披灌莽小徑縈紆迴折至是以小舟筏渡<lb/>
乃可到巖前有石坡二䥴鑿累級若階梯然登坡至巖<lb/>
架以危橋歩之揺兀下視深壑無底使人目眩心悸巖<lb/>
<pb n="KR4e0097_WYG_005-5a"/>
下有石形覆而長類舫有潭形圓而泓類甕有泉交互<lb/>
流注若索有峯森銳特出若笋飛流直瀉者瀑布危峯<lb/>
排列者筆架神鯉帶鐶令公所放生刳石試劒令公所<lb/>
遺跡供佛有刹讀書有巖此東龕之十景也予嘗讀唐<lb/>
史列傳宰相世系表越國公名紹京魏太傳鍾繇十七<lb/>
葉孫多蓄墨跡工書唐之宫殿明堂九鼎皆公筆也後<lb/>
以平内難功拜中書令封越國公迄今七百餘禩其苗<lb/>
裔蕃盛徧溢於江右郡邑嗟夫公立志之髙嗜學之篤<lb/>
<pb n="KR4e0097_WYG_005-5b"/>
乃能探幽處獨違世絶俗故得抗其志成其學收其駿<lb/>
功流其令聞盖一代偉人也予宰興國三年景慕前修<lb/>
嘗欲一逰而未果今丁秩滿事隙公裔孫耆儒鍾子常<lb/>
重飾公遺像留庋巖中請予尋訪復干賦十景詩以傳<lb/>
於後予喜而賦之同逰者長史張彦通也<lb/>
　　　靈山二十景詩序<lb/>
南嶽衡山在古荆州之域周迴二千餘里屹然七十二<lb/>
峯而江南之山皆祖於衡嶽也騰踔起伏盤旋拱揖如<lb/>
<pb n="KR4e0097_WYG_005-6a"/>
龍形之矯矯蟲足之跂跂虎踞而蛇行鳯飛而鵠立千<lb/>
態萬狀竒勢異蹤莫可窮詰延袤綿亘突起而為崆峒<lb/>
之山在古䖍之封為江右諸山之祖也聚而為府治散<lb/>
而為屬邑支縣脈貫乍隱而復見欲斷而更連踴躍走<lb/>
五舎駐於興國縣羣山外環平川中豁據震艮之位有<lb/>
靈山焉兩崖壁立夾水為澗小徑縈紆羊腸九曲俯卑<lb/>
而窺髙穿深而度宻是以層峯疊嶂其勢嵳峩而嵌嶔<lb/>
頑石懸崖其色蒼紺而黯黝怪特詭秘神剜鬼鑿心駭<lb/>
<pb n="KR4e0097_WYG_005-6b"/>
目眩並難名狀也尤難摹寫也不知天造地設鍾英孕<lb/>
秀於是厯㡬千百載矣山多勝景莫能殚述而擇其顯<lb/>
著者得二十景自山之麓至其隩沿途多松清隂覆苔<lb/>
類引行人曰引路松於半坡翼以一危亭白雲吞吐隘<lb/>
若闗險榜曰雲闗亭入源口當寛夷處峯回水繞原田<lb/>
古木題曰碧環亭傍隂崖下累石為龕厭世長逝火浴<lb/>
風化號曰化僧亭近寺有橋橫澗有屋庇橋夜月姢潔<lb/>
秋波澄澈名曰水月亭竒峯五各以形肖名左蹲伏獅<lb/>
<pb n="KR4e0097_WYG_005-7a"/>
子草生石面風吹冉冉猶毛披然右峙垂象鼻烟抹崖<lb/>
頭霏霏漠漠猶氣嘘然圓而仰者香爐圓而覆者鉢盂<lb/>
銳而長者石笋玉珠有泉懸流㸃滴如珠在貫疑鮫人<lb/>
之泣也仙女有潭竅石空通如壺注水知龍公之宅也<lb/>
有二巖虚洞類屋範金為觀音像庋置其中危峭百尋<lb/>
必釣繩以引則人可到也劓然欲睡隱然欲伸石曰伏<lb/>
虎使李廣卒遇之則射而没羽也偭規而就矩禀地像<lb/>
之形扶疎葱蒨為方竹林厭紅而棄青鍾商顥之色秀<lb/>
<pb n="KR4e0097_WYG_005-7b"/>
異姢浄為白蓮池𢎞敞其門不二於道掲以歸一隂翳<lb/>
其洞不褻於暑名以芭蕉阽危架險有橋幽幽浮光㴠<lb/>
影有池湛湛此勝景之得名而可詠可述也予叨承上<lb/>
命出宰斯邑庶務叢脞臨政無暇固不可效昔人逰山<lb/>
飲酒賦詩而廢事也嘗聞韓子留華隂登山陘而覽眺<lb/>
栁子居永州記山水而逰適然則古之賢達未嘗不寄<lb/>
情於山水景物攄幽發粹搜竒抉隱見於文章以傳於<lb/>
後世予雖不敢繼韓栁之聲光至於吟倡記著亦竊有<lb/>
<pb n="KR4e0097_WYG_005-8a"/>
志呫呫然動其喙矣奉陪府判周公同逰命予即席賦<lb/>
二十景尋陪知事黃公再逰亦有題詠三年春南安大<lb/>
庾邑庠生蔣文學留斯邑知其勝特欣徃焉予不與俱<lb/>
而録予詩囑工畫者圖之復徵言以序之誠愛兹山之<lb/>
勝兹逰之樂欲久而弗忘也故不辭而書之<lb/>
　　　息馬觀書圖序<lb/>
古之名將息馬論道投戈講藝故能立功勲而銘彛鼎<lb/>
留聲譽以書竹帛若萬人敵百夫勇固足以叱咤風雲<lb/>
<pb n="KR4e0097_WYG_005-8b"/>
戰勝攻取而赫然一時矣然不學無術或利心勝而不<lb/>
知所以慎其始或驕心生而不知所以善其終徃徃取<lb/>
顯戮以為天下笑幸而免焉亦君子所羞稱嗚呼道義<lb/>
不明尚功利而矜詐力知此者鮮矣新安衞鎮撫王君<lb/>
仲禧性敏好學蒞職以來簡閲士卒融之以恩臨之以<lb/>
政糧餱充足鎧仗鮮明時論稱之嘗於暇日闢小軒蓄<lb/>
書畫數㑹賔友討論經史探研韜畧玩理以養其心集<lb/>
義以養其氣乃命冩所居之景為息馬觀書圖謁儒林<lb/>
<pb n="KR4e0097_WYG_005-9a"/>
之士唫咏之屢徵一言以序其端遂告之曰文武豈殊<lb/>
途也自姜武成王著書立言世以隂謀目之然未嘗不<lb/>
以仁義道徳為説丹書之訓凜然王者之師其垂名宇<lb/>
宙而百代尊崇者不獨為兵家之祖實以敬怠義欲之<lb/>
戒允為心學之宗也張留侯之所授受李衞公之所問<lb/>
對皆得其糟粕耳亦足以開漢而興唐至於綸巾羽扇<lb/>
指麾三軍如武侯者静學之妙超然心得則庶乎近之<lb/>
矣此所以為三代以上人物也嗚呼夾谷之㑹吾夫子<lb/>
<pb n="KR4e0097_WYG_005-9b"/>
謂有文事者必有武備然則介胄之士固當以仁義為<lb/>
干盾而章縫之儒亦豈可諉軍旅於未學而遂厭之哉<lb/>
今仲禧息馬觀書作圖自礪將見造詣日髙涵養日粹<lb/>
才畧日充事至而不惑功成而不居詩書謀帥者必不<lb/>
能舍之矣故序以歸之俾書於圖之左方以俟<lb/>
　　　題端孝思草書引<lb/>
徃年予成童時常造棠樾鮑氏之南軒石泉周先生講<lb/>
道於是執經坐上座者有端氏二子焉其尊府君以善<lb/>
<pb n="KR4e0097_WYG_005-10a"/>
公為徽郡幕賔以方正亷能稱愛子使之勵志於學長<lb/>
孝友純粹篤厚次孝思聰明才俊予雖未解事心竊識<lb/>
之矣弟昆嫓美殆猶機雲入洛璩㻛在魏也厥後侍宦<lb/>
㳺江西留南京一時諸閣老相與磨切學益進名益髙<lb/>
信乎其為儒林之英也邇來寓清江杜門息慮肆志翰<lb/>
墨人購其片紙隻字藏以為寳予友汪致達伏謁門下<lb/>
求得是巻予屢觀之有存筋藏鋒之妙有驚蛇迅鳥之<lb/>
勢體備諸家筆兼衆長闖芝靖之庭入羲獻之室至於<lb/>
<pb n="KR4e0097_WYG_005-10b"/>
旭之顛素之放可以嗤笑也翰林危公太樸嘗評之曰<lb/>
端孝思書如謝家子弟自是芝蘭玉樹光彩照人懸腕<lb/>
之法世能者稀俛仰古今不覺専擅其相推重如此亦<lb/>
可謂知言矣昔陳無已送蘓長公有一代不數人百年<lb/>
能㡬見之嘆矧予與孝思幼雖心知長則契濶相隔千<lb/>
里莫獲一見而草法為當今名筆捨吾孝思㡬何人哉<lb/>
宜區區之嘆有甚於無已也其慕藺之心益増耿耿耳<lb/>
予故厯叙其概畀於巻首俾永葆之以傳示於無窮也<lb/>
<pb n="KR4e0097_WYG_005-11a"/>
　　　御製歙人鮑夀孫孝順詩序<lb/>
臣聞孝為百行之原天之經地之義民之行也是以通<lb/>
三才序五倫孝之道大矣上古帝王惟虞舜稱為大孝<lb/>
以聖哲之徳化頑嚚之親下至武王周公以達孝稱洪<lb/>
惟我聖朝太祖髙皇帝膺龍飛九五之運臨御華夏以<lb/>
孝動臣民俾家為孝子人為忠臣比屋可封盖所以移<lb/>
孝為忠以盡臣子之職分而無愧唐虞三代之治矣欽<lb/>
惟太宗文皇帝應天順人紹承正統能以太祖之心為<lb/>
<pb n="KR4e0097_WYG_005-11b"/>
心克篤純李而聖徳神功巍巍赫赫極天所覆極地所<lb/>
載洋溢周徧浹洽寰區迺於孝陵建立穹碑國史纂修<lb/>
實録皆孝誠之大者也萬機之暇博采古今孝順事實<lb/>
親書宸翰撰為詩章得二百七十人版行於世頒賜臣<lb/>
民以為昭鑑示天下取法焉而歙人鮑夀孫亦䝉褒寵<lb/>
臣按宋史孝義傳所載鮑夀孫與父宗巖當丙子之變<lb/>
盗起里中父子俱被執願相代死賊猶豫未忍殺俄有<lb/>
風起叢薄間若車馬聲賊疑官軍至皆走散父子俱得<lb/>
<pb n="KR4e0097_WYG_005-12a"/>
免人以為孝感之報遂稱為慈孝鮑家今大明聖朝又<lb/>
沐御製頒示四海臣民以為矜式猗歟盛哉光賁泉壤<lb/>
澤及九原抑何幸歟嗚呼天人之理報施之道猶合符<lb/>
節無毫髪爽當其父子争相為死一念之萌動天地感<lb/>
神明而秉彛好徳之心古今一揆是以承兩朝之㤙寵<lb/>
百世之光榮為不可及矣昔其曽祖鮑仲安翁於元時<lb/>
宋史新成厚貲購之裝演成帙以遺其祖南季藏為家<lb/>
寳今其孫榮相又抄録御詩成集以貽永久亦可謂能<lb/>
<pb n="KR4e0097_WYG_005-12b"/>
紹祖宗之傳而不忘先徳矣嗚呼賢哉臣以四朝遺老<lb/>
賜歸田里恭覩朝廷之盛典由是不揆愚昧而効揄揚<lb/>
頌美之萬一云<lb/>
　　　贈進士童孟韜興復朱文公家廟序<lb/>
道之大原出於天天不愛道而賦於人任斯道者寥寥<lb/>
數千載㡬何人哉自孔孟歿而斯道不傳至宋周子出<lb/>
不由師傳而獨得於天二程子承緒而倡明之一傳於<lb/>
羅豫章再傳於李延平三傳而至我朱子集諸儒之大<lb/>
<pb n="KR4e0097_WYG_005-13a"/>
成繼徃開來大有功於斯道也徽婺源有方山綉水之<lb/>
勝乾坤清淑之氣所鍾篤生賢哲而為朱子桑梓之邦<lb/>
昔韋齋吏部尉尤溪而生朱子于尉廨遂家於閩婺源<lb/>
故居鄉人敬慕久而不忘乃為立家廟於遺址而祀其<lb/>
父子焉由宋逮今興廢不常當元盛時干侯為州飾廟<lb/>
宇䖍祀事而歙人鮑仲安捐貲贖田歸之廟虞文靖公<lb/>
記之此一興也洪武間予與其裔孫汝達勸率闔郡官<lb/>
僚士庶捐貲重修此再興也洪熈乙已朝廷以纂修實<lb/>
<pb n="KR4e0097_WYG_005-13b"/>
録選差進士童公孟韜採訪永樂事蹟以成國史之紀<lb/>
述公厯婺源謁拜家廟棟宇橈折瓦甓解散上漏旁穿<lb/>
不蔽風雨顧瞻傍惶乃謂衆曰朱子之道如日行天後<lb/>
之人誦其詩讀其書可不知其人乎於是邑之長佐耆<lb/>
老儒士感發趨事撤而新之規制踰舊跂翼翬飛城市<lb/>
改觀溪山出色而朱子在天之靈神㳺故國必當隂翊<lb/>
黙相而文運之興可待也其有功於名教何如哉予雖<lb/>
老於公之行也竊為吾黨致謝私焉是為序<lb/>
<pb n="KR4e0097_WYG_005-14a"/>
　　　東臯十景詩後序<lb/>
晉陶淵明為一代清節之士嘗曰登東臯以舒嘯又曰<lb/>
種苗在東臯夫東春方也臯春澤也大抵人情樂氣候<lb/>
之融和景物之明媚故適興者必於是力本者必於是<lb/>
而淵明之清趣則殆超塵寰而獨立矣廬陵郡城東北<lb/>
之地有東臯焉負山而瀕水峯巒之峙列林木之薈蔚<lb/>
洲渚之縈迴湖江之浩溔春秋朝暮之異時風日雨雪<lb/>
之變候仙宫釋廬之雜處寒花涼瀑之分秀誠幽人逸<lb/>
<pb n="KR4e0097_WYG_005-14b"/>
士之所擇而棲樂而逰隱而耕者也好事者從而名之<lb/>
以十景焉張思恒氏築圃結樓以攬其勝於是賔客之<lb/>
宴㑹士友之㳺息殆無虚日而所謂十景者可眺可玩<lb/>
可歌可咏徜徉容與寓興其間而心與造化謀盖將㳺<lb/>
廣漠之野而之無何有之鄉天壤之内有此真樂而思<lb/>
恒獨得之矣嗟乎有此宇宙則有此山川有此山川則<lb/>
有此人物浩乎已徃茫乎未來茍不托諸文章形諸篇<lb/>
什則何以彰今而垂後耶淵明諸作迄今令人歆美即<lb/>
<pb n="KR4e0097_WYG_005-15a"/>
其地感其景讀其詩思其人裵徊俯仰有不可及之嘆<lb/>
昔蘇長公以東坡自號而盡和陶詩識者謂淵明千載<lb/>
人東坡百世士出處雖不同氣味乃相似思恒振遺音<lb/>
而紹絶響使二公之髙風不落莫於千載下而東臯之<lb/>
景益増其勝顧非山川之幸歟予因思恒請既序其槩<lb/>
復書十景詩以綴於後<lb/>
　　　竹坡詩序<lb/>
海寧之東有地曰首村環山外拱平原衍沃朱氏廬聚<lb/>
<pb n="KR4e0097_WYG_005-15b"/>
於斯其彦徳昇甫新闢一軒以為藏修之所軒前有坡<lb/>
隆然而昻偃然而伏種竹數十百箇因以竹坡自號其<lb/>
子澤童以俊茂充弟子員從予姻友吕徳昭㳺徳昭為<lb/>
致其父命以徵予言予曰竹草木類耳天地間萬彚芸<lb/>
芸可喜可玩者非一而何獨竹是嗜徳昭曰吾嘗登坡<lb/>
而飲刻竹而吟與聞其畧矣時雨沐之萬枝翠色則四<lb/>
時皆春曉風吹之萬葉清聲則四時皆秋天地之春成<lb/>
功已去而一坡之春未嘗去也天地之秋循序已歸而<lb/>
<pb n="KR4e0097_WYG_005-16a"/>
一坡之秋未嘗歸也朱氏父子嗜之固宜予曰春容可<lb/>
以寓目秋聲可以適耳不過耳目之娯而已更有進於<lb/>
此者乎徳昭曰徳昇進學不倦而澤童日受庭訓以竹<lb/>
自警見其材而思何以達吾材見其直而思何以成吾<lb/>
直見其虚而思廓吾量以大其受見其操而思勵吾志<lb/>
以貞其徳殆非徒為玩好也予曰是可與言學矣衛風<lb/>
淇澳之章詩人形容武公之盛徳必起興於菉竹之猗<lb/>
猗聖人取以為經而大學引以釋傳徳昇父子茍能切<lb/>
<pb n="KR4e0097_WYG_005-16b"/>
磋琢磨以進於瑟僴赫喧之美則竹坡之名一日聞天<lb/>
下而傳後世顧不偉歟澤童將求儒林善於比興者歌<lb/>
咏之予為再歌此章一倡三嘆遂叙次所言以弁於巻<lb/>
端云<lb/>
　　　城東許氏族譜序<lb/>
夫混沌既判而兩儀奠位人生其間參為三才以立人<lb/>
極當夫人文初開生齒未繁而姓氏猶簡惟有六姓伏<lb/>
羲姓風倉頡姓髙祝融姓龔神農姓姜黃帝姓姬太子<lb/>
<pb n="KR4e0097_WYG_005-17a"/>
雷姓方繇三代以降人文日宣生齒日繁天子建徳因<lb/>
生以賜姓胙土以命氏有以帝王名號為氏有以王父<lb/>
字為氏有以土為氏有以國為氏有以邑為氏有以官<lb/>
爵為氏有以鄉亭為氏有以伎物為氏有以因功而賜<lb/>
姓有以外域部落而為姓有因過因事因刑而改有避<lb/>
諱避仇避難避嫌而改其區分類别不可勝紀而所謂<lb/>
以姓以氏以族者盖有不可不究者焉夫姓之為言生<lb/>
也氏之為言示也族之為言聚也生者原其所出也示<lb/>
<pb n="KR4e0097_WYG_005-17b"/>
者别其所同祖也聚者㑹其所同類也厯三五以降至<lb/>
於漢之西京金張許史四大姓為貴戚而許氏居其一<lb/>
也下迨唐太宗貞觀年間命髙士亷等定天下姓氏為<lb/>
族氏志合九百七十三姓及唐𤣥宗勅定四海望族永<lb/>
徽六年乾封元年考定十姓為國柱十六姓為國梁而<lb/>
髙陽許氏又為國梁之一也逮我皇明太祖髙皇帝時<lb/>
翰林編修金華呉沉進千家姓凡為一千九百六十有<lb/>
八頒行於世而許之為氏盖自許由始傳至周武王封<lb/>
<pb n="KR4e0097_WYG_005-18a"/>
炎帝之後文叔子孫以國為姓至唐太子少師敬宗開<lb/>
郡髙陽傳十一世規公嘗覊旅宣歙間始置歙城東基<lb/>
宇徃來寓焉其孫會公因家於是卒𦵏歙南浦口金釵<lb/>
塢其曽孫賔公遷歙北寧泰鄉因名之曰許村厯九世<lb/>
孫七公宣義諱暹復居城東故址又傳七世孫淑明公<lb/>
才行卓犖鄉里推尊郡人以八百年故家稱之其孫永<lb/>
亨永禎二昆季克紹先志乃取舊譜質諸懿親東源張<lb/>
本立重加錄集蘓明允所謂詳吾所自出也一日永亨<lb/>
<pb n="KR4e0097_WYG_005-18b"/>
來徵予序予聞周禮周官小史定世系辯昭穆後世譜<lb/>
牒之學以為專門古者大宗小宗之法立則世系明昭<lb/>
穆叙自宗法廢始有不明不叙而先王之制盡矣嗚呼<lb/>
此有識君子嘗痛惜於斯焉今永亨之編尊祖敬宗而<lb/>
有志於睦族不忘水木本源之誼亦可謂賢矣使其子<lb/>
若孫知祖徳而景慕之心油然以生益思修身慎行以<lb/>
迓先世之遺澤則所以増光此編者固有在哉詩曰毋<lb/>
念爾祖聿修厥徳惟許氏子孫有焉故序其古今姓氏<lb/>
<pb n="KR4e0097_WYG_005-19a"/>
之始及本宗之世緒以綴於編端<lb/>
　　　谿居圖序<lb/>
歙西堨川其山自靈山之麓踴躍騰踔危坡伏隴舒而<lb/>
為平原衍而為平疇前㵼大溪水漲則洪濤歕薄水縮<lb/>
則微波縈紆春則鷗渚瀰漫秋則鴈洲呈露紅蓼白蘋<lb/>
之掩映青莎翠蓧之扶疎白魚跳雨翻藻而㳺泳黃鳥<lb/>
囀風擲栁以下上天光雲影之徘徊嵐氣山色之杳靄<lb/>
輕颷旋而練帶皺霽月浸而氷壺空樵艇之跡相交漁<lb/>
<pb n="KR4e0097_WYG_005-19b"/>
歌之響互答坐苔磯而垂釣臨清流以賦詩此溪居之<lb/>
景可唫可咏可圖可畫天然之趣也予老友朱士澤居<lb/>
之専兹溪之勝而樂其樂焉司訓鄭以孝寫圖以遺之<lb/>
王維之輞川莊李麟之龍眠莊殆相為伯仲也暇日士<lb/>
澤訪予三峯精舍擕巻請叙予聞古之髙人逸客逃名<lb/>
遯跡必擇幽邃之地竒絶之境而托處殆將出寰中而<lb/>
超物外忘身忘世忘人忘我不知千古之在前萬古之<lb/>
在後如生鴻䝉之世而居逍遙之天無懐氏之民歟葛<lb/>
<pb n="KR4e0097_WYG_005-20a"/>
天氏之民歟嗟夫杜子美之浣花溪嚴武載酒戴安道<lb/>
之剡曲溪子猷乘舟張𤣥真青箬緑蓑林和靖寒梅白<lb/>
鶴若士澤其神交四子而異世同心也歟予迺為之歌<lb/>
曰天髙兮蒼蒼地厚兮茫茫俛仰兮中處嗟若人兮壽<lb/>
且康娯心目兮引興長溪居之樂兮樂未央無不足兮<lb/>
奚所望溪流兮湯湯溪花兮幽芳朝夕兮尚羊栖吾身<lb/>
兮水雲鄉悠然一醉兮傾壺觴叩舷髙歌兮鏗清商鷗<lb/>
瞑鷺下兮機心忘忽驚起兮競飛揚蓬底夢熟兮秋夜<lb/>
<pb n="KR4e0097_WYG_005-20b"/>
涼夢覺白鶴兮方南翔皎皎月明兮生東方歌竟士澤<lb/>
撫掌大笑曰蘇僊騎鯨其音久絶響矣餘風未泯復得<lb/>
再聞遺韻遂俾予揮筆書為序以附於巻云宣徳四年<lb/>
巳酉夏五月朔八十三翁唐子儀書<lb/>
　<lb/>
　<lb/>
　<lb/>
　梧岡集巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梧岡集巻二</head> <lb/>
    <p>
<pb n="KR4e0097_WYG_002-1a"/>
欽定四庫全書<lb/>
　梧岡集巻二<lb/>
　　　　　　　　　　　　明　唐文鳳　撰<lb/>
　　七言古詩<lb/>
　　　遊東龕巖賦十景詩<lb/>
女媧煉遺補天石六丁下鑿開巖室山靈閟䕶不敢居<lb/>
留與令公讀經籍至今猶聴吾伊聲剛風吹度淵龍驚<lb/>
白雲千古封故迹汗青不朽傳清名<lb/>
<pb n="KR4e0097_WYG_002-1b"/>
　　　　　　　　　　　　　右讀書巖<lb/>
東龕古刹寄巖麓令公讀書有遺躅瑟瑟風語龍髯松<lb/>
瀟瀟雨敲鳳尾竹流傳香火將千秋晨鐘暮鼔雲悠悠<lb/>
鸞笙鶴駕碧霄逺神歸故國應來遊<lb/>
　　　　　　　　　　　　　右東龕寺<lb/>
無㠶無楫空類舫不經江漲波濤漾當年已辦濟川功<lb/>
留得遺形巖石上縱令百丈那可牽髙歌擊節時叩舷<lb/>
雲流如水疑欲泛滄海桑田多變遷<lb/>
<pb n="KR4e0097_WYG_002-2a"/>
　　　　　　　　　　　　　右石舫<lb/>
空潭形圓小於甕寒泉注滿波翻永秋蟾落影如明珠<lb/>
夜永驪龍應起弄若能變作葡萄醅酣飲吏部應時來<lb/>
當年令公日嚥潄青山猿鶴無驚猜<lb/>
　　　　　　　　　　　　　右甕潭<lb/>
雨沐蓮峰青孕孕移來宜付中書卧東溟為硯雲如箋<lb/>
冩遍長天愁欲破令公手擕登玉堂鳳池波浸山蒼蒼<lb/>
龍蛇鸞鵠有神助九霄夜貫晴虹光<lb/>
<pb n="KR4e0097_WYG_002-2b"/>
　　　　　　　　　　　　　右筆架峰<lb/>
怪石兩分自中斷形勢巍峩色璀璨令公試劔劔有神<lb/>
應䜟他年平内難鋒鋩不鈍耀雪霜匣藏三尺紫電光<lb/>
若教砥礪剸犀兕空使李廣彎弧長<lb/>
　　　　　　　　　　　　　右試劒石<lb/>
放生湖中有金鯉身帶銅環弄清泚年多變態神化龍<lb/>
三十六鱗雲氣起已能濟世成甘霖令公涵育恩澤深<lb/>
白波茫茫不復見千年空負琴髙心<lb/>
<pb n="KR4e0097_WYG_002-3a"/>
　　　　　　　　　　　　　右銅環鯉<lb/>
百尺飛泉如瀑布直㵼懸崖幾朝暮氣迷雲縷鮫綃垂<lb/>
光射冰簾月鈎露當年為唤錦袍仙好詠銀河落九天<lb/>
令公名同流不竭千古界破蒼山烟<lb/>
　　　　　　　　　　　　　右瀑布泉<lb/>
尖石森然疑筍出恰類龍孫啟雷蟄草如籜解春雨香<lb/>
樹若枝凝曉雲濕山鬼忍饞不敢鋤頭角放倚青天孤<lb/>
何年成竹結丹實鳯凰飛來銜瑞圖<lb/>
<pb n="KR4e0097_WYG_002-3b"/>
　　　　　　　　　　　　　右石筍<lb/>
兩股寒泉五交絡圍繞山腰遭束縛金鎻朝垂鉄石懸<lb/>
玉䋲夜浸銀河落當時曽縶内難兇至今千古流無窮<lb/>
我來滌筆冩竒句一條噴雪飛晴空<lb/>
　　　　　　　　　　　　　右索泉<lb/>
　　　題顔輝冩吕洞賔像<lb/>
洞庭𣺌𣺌秋波濶袖中三尺青蛇活朗吟飛度天宇清<lb/>
黄鶴樓寒桂香發一聲鐵笛月色新葫蘆酒熟純陽春<lb/>
<pb n="KR4e0097_WYG_002-4a"/>
豈知誤落顔輝筆千載風流前後身<lb/>
　　　題番人出獵圖<lb/>
塞北天髙風蚤寒將軍出獵原野寛皂旗半捲鷹未放<lb/>
忍使潜逃狐兎殘左鞬右櫜意氣滿駿馬翩翩嘶顧影<lb/>
酒酣夢熟氍毹春月轉穹廬夜初永<lb/>
駕鵞東飛天宇髙馬鳴曠野風蕭蕭將軍自是射鵰手<lb/>
憑陵志氣何太驕一駿烏雲一駿雪四蹄踏遍天山月<lb/>
酒酣時聴刺刺歌蒲萄杯深和瓊屑<lb/>
<pb n="KR4e0097_WYG_002-4b"/>
驕驄旋轉如驚龍手挽一石烏號弓笑撚銀箭遥指㸃<lb/>
背身射落孤飛鴻駿龍前行猶返顧日暮歸來足狐兎<lb/>
醉中慢撥琵琶春漢月流光濕寒露<lb/>
青絲手控拳毛騧邊庭雪冷多風沙錦袍綉鞍貂帽暖<lb/>
女姬暈酒顔如花塞下雪飛大於席掣電追風去無迹<lb/>
明朝獻獲單于歡炙肉行觴酪漿碧<lb/>
　　　題李息齋雙竹圖<lb/>
雙龍已化葛陂水兩鳳初集丹山羽虞廷既逺費仙歸<lb/>
<pb n="KR4e0097_WYG_002-5a"/>
留得瀟瀟雜風雨老耼文孫神思竒筆吐元氣何淋滿<lb/>
　一天秋興收不得踈影散作青瑶枝<lb/>
　　　舟泊吳城山龍王祠<lb/>
吳城之山若拳小吳城之水深如沼上留遺廟久妥靈<lb/>
下有潜宫更幽𣺌東湖西湖波合流望窮浩蕩天盡頭<lb/>
雨滋岸栁春色淺烟凝渚樹朝光浮昨暮天昏風簌簌<lb/>
停橈夜泊祠下宿覊懷磊塊不可降强飲一尊村酒緑<lb/>
山川有神能福人和風瑞氣海宇春興周已起渭濵老<lb/>
<pb n="KR4e0097_WYG_002-5b"/>
但願白首稱良臣<lb/>
　　　過左蠡滙澤龍王祠<lb/>
長江𣺌𣺌天際來東滙大澤地勢開狂流播風噴寒雪<lb/>
怒浪捲霧奔晴雷下有龍淵深莫測黑入太隂雲雨積<lb/>
水府寛幽宫闕多虛明知是龍君宅龍君䕶國常顯靈<lb/>
河清海晏波濤寜曽傳禹貢載篇籍每讀酈生窮水經<lb/>
我來祠下顧瞻久羞牲膾鯉酹春酒逺渚青青已出蒲<lb/>
平沙漠漠初揺栁神靈有喜蚤乞晴百里一瞬如鏡平<lb/>
<pb n="KR4e0097_WYG_002-6a"/>
蛟鼉帖伏蜃氣散風駛若馬孤㠶輕老臣白髪心猶鐵<lb/>
自慚下考䝉恩澤當思補報恤疲民遥望五雲時戀闕<lb/>
　　　鞋山<lb/>
大姑輕移蓮步揺脱却宫鞵浮晚潮湘妃亦失凌波襪<lb/>
香魂千古恨未消五老為媒笑踈拙曽嫁彭郎怨離别<lb/>
雲凝眉黛不勝愁心逐寒磯夜深月<lb/>
　　　大孤山<lb/>
大孤山前波浪急蒲㠶髙張飽風力篙師酹酒為乞靈<lb/>
<pb n="KR4e0097_WYG_002-6b"/>
一舸中流如箭疾龍王祠下鐘鼔聲江天曉日生新晴<lb/>
五雲縹𣺌在何許紫金王氣浮神京<lb/>
　　　送金仲逺調遷大同衞掾<lb/>
龍灣江頭聞蹋歌送行將柰離愁何離愁自深酒力淺<lb/>
情比楊花飛雪多楊花飛雪雨初洗離人欲去行復止<lb/>
大同遥遥西北天邉塵不驚嚴虎壘戍屯知有張將軍<lb/>
將軍猛氣凌秋雲去年坐鎮滁陽衛今年承恩威逺聞<lb/>
幙府金郎總才彦婉畫竒勲刀筆健人生要在心相知<lb/>
<pb n="KR4e0097_WYG_002-7a"/>
青眼相看忘貴賤太行𣺌𣺌千里途鴈門關西黄草枯<lb/>
番兒曉咽銀觱篥羌女夜煖紅氍毹栁營肅令常鎮静<lb/>
霜冷月明角弓勁他時考績赴銓曹報最應能賛軍政<lb/>
我留子去休遲遲丈夫豈學兒女悲秋鴻歸飛有寄字<lb/>
為言别後長相思<lb/>
　　　格山隠居八景詩八章為休陽胡希永賦<lb/>
古木蘢蓯髙倚天皮皴榦老知幾年喬枝上經鸞鳳宿<lb/>
蟠根下有蛟虯眠三月春風日吹拂葉幄團團拭新緑<lb/>
<pb n="KR4e0097_WYG_002-7b"/>
每思世澤久栽培滿地清隂覆華屋<lb/>
　　　　　　　　　　　　　右古木春風<lb/>
嶄然五石如人長蒼蘚㸃身雲補裳氤氲天外恁舒巻<lb/>
曉日欲吐生砑光須㬰變態澹無迹雲石常存千古碧<lb/>
思親遥睇總關情孤鶴飛來破秋色<lb/>
　　　　　　　　　　　　　右五石朝雲<lb/>
盈尖山髙雲勒齊樵人采薪費攀躋斧聲響畣逓清唱<lb/>
驚起一箇幽禽啼空林烟暝日將暮荷擔行行覔歸路<lb/>
<pb n="KR4e0097_WYG_002-8a"/>
平生幾曲太平歌不識宫商有遺譜<lb/>
　　　　　　　　　　　　　右盈尖樵唱<lb/>
閔口渡頭春水深漁舟閒繫垂栁隂有時鼓枻起清唱<lb/>
聴來自是滄浪吟緑蓑為衣青箬笠九陌黄塵不留跡<lb/>
鱖魚肥美酒新篘醉卧滿溪沙月白<lb/>
　　　　　　　　　　　　　右閔渡漁歌<lb/>
小溪溪上危橋横影落長虹波底明風翻水漾勢夭矯<lb/>
晚日回光秋雨晴不見隮西成五彩鳥鵲未來石填海<lb/>
<pb n="KR4e0097_WYG_002-8b"/>
行人揺兀度雲空忽聴漁歌聲欸乃<lb/>
　　　　　　　　　　　　　右溪橋虹影<lb/>
神人揮鞭馬不驚四蹄踣鐵無留行至今石磴印遺迹<lb/>
玉寒隠約雲氣生忠烈功成封越國千古英靈猶不没<lb/>
嘶風幾度耀金戈汗血當年稱駿骨<lb/>
　　　　　　　　　　　　　右石磴馬跡<lb/>
越國神祠人乞靈鏗鍧鐘響風前聴華鯨吼處月在戸<lb/>
驚破幽居塵夢醒聲聲咽秋幾昏暮村叟溪童趂歸路<lb/>
<pb n="KR4e0097_WYG_002-9a"/>
遥知敲斷故鄉心𣺌𣺌關山隔煙霧<lb/>
　　　　　　　　　　　　　右神祠晚鐘<lb/>
蓮堂夜靜秋氣清繙經坐對山月明流光滿地如走汞<lb/>
南飛繞樹鳥鵲驚去年見月歸故里今年見月留客邸<lb/>
隂晴圓缺許誰知天香桂子凉風起<lb/>
　　　　　　　　　　　　　右蓮堂秋月<lb/>
　　　題百馬圖<lb/>
戴君胸中著金馬拂拭生絹恣揮洒雄姿百疋吐毫端<lb/>
<pb n="KR4e0097_WYG_002-9b"/>
藝精肯在韓幹下驍騰八尺俄成龍宛在同州沙苑中<lb/>
豐草青青飰暖雨長空漠漠嘶寒風或怒交蹄如虎搏<lb/>
或喜昂身同雀躍低頭已卸白玉鞍逸氣肯受黄金絡<lb/>
倦餘搶地衮輕塵落花亂㸃雪滿身掠尾梳鬃浴江水<lb/>
張唇浮鼻吞河津方瞳燁燁紫電掣逺道奔馳汗凝血<lb/>
有時揩樹烏啄瘡危梢影動黄昏月子母回顧恰有恩<lb/>
攙先退後咸超羣十十五五工異態出没隠見何紛紜<lb/>
君不見八龍九逸難再得白兎飛黄有誰識遥憐教舞<lb/>
<pb n="KR4e0097_WYG_002-10a"/>
解銜杯尚詫開元太平日左驂右驂無復施四閑五閑<lb/>
隨所宜渥洼異種不復有千金市骨將奚為當今聖朝<lb/>
逢至治衛霍窮兵事邉鄙蒲萄苜蓿朔雲深按圖一一<lb/>
獻天子<lb/>
　　　鶴歎<lb/>
衛公愛鶴久成癖曽置禄位乘君軒千年丹熟頂留暈<lb/>
六月積雪衣無痕低鳴曉飲璚池水舞影夜棲琪樹園<lb/>
子晉不歸緱氏嶺令威未語城東門可憐仙質落塵網<lb/>
<pb n="KR4e0097_WYG_002-10b"/>
竟與凡鳥同爭喧當時憐寵意已極遂令士卒空銜寃<lb/>
一朝狄難有誰禦俛首無聲難報恩沉吟為爾發浩歎<lb/>
遥天月墮煙生昏<lb/>
　　　僊鹿<lb/>
空山白雲䕶隂石鹿過深苔印行跡春風長茸暖猶淺<lb/>
蒼雪㸃身寒未濕應歸蓬島羣仙家日永恣慵眠彩霞<lb/>
自向瓊田飽芝草肯來禁苑偷竒花誰言一金汝無用<lb/>
駿馬千金増價重長遭鏖戰驚塵沙何如緩駕飛雲車<lb/>
<pb n="KR4e0097_WYG_002-11a"/>
　　　題汪康民耕雲堂時奉使歸自𤓰哇國回星源<lb/>
　　　鱅溪<lb/>
有客有客頎而長短髭漆黒雙瞳光東門邂逅喜覿面<lb/>
問之桑梓應同鄉昨朝叩門特相訪屐齒齧碎殘花香<lb/>
自言家住鱅溪上結屋為扁耕雲堂昔年勤力事稼穡<lb/>
驅牛暝踏山雨凉朝耕西疇雲撲帽夜歸北隴雲沾裳<lb/>
春煙染成秀苖緑秋風吹熟嘉實黄去年隨雲向閩粤<lb/>
薦剡已銓薇省郎如何奉使不憚逺仙槎泛海波茫茫<lb/>
<pb n="KR4e0097_WYG_002-11b"/>
今年攜雲返故里翻思舊業將就荒雲歸巖岫人在野<lb/>
願欲居隠歌時康徐穉東湖有髙躅子真谷口流遺芳<lb/>
古今人物儻可並悠悠千載遥相望<lb/>
　　　和紫金庵曉上人韻<lb/>
髙僧結茆住空山懸棧絶磴愁躋攀苦心鍊行息百慮<lb/>
能悟幻泡如是觀人間但覺嵗月速物外始識天地寛<lb/>
清香馥郁皆薝蔔宻影揺曳惟旃檀黒虎聴經伏層石<lb/>
蒼龍䕶法循危欄定學隠峰飛杖錫何須子晉騎鳳鸞<lb/>
<pb n="KR4e0097_WYG_002-12a"/>
佛燈媚夜燃雲暖衲衣生蘚侵肌寒半生枯坐骨格痩<lb/>
幾度談空舌本乾風光模冩入眼底才思紬繹抽毫端<lb/>
竹床秋爽卧不醒石室日髙吟未安而今羡子興瀟散<lb/>
十年離亂良可歎城郭煙埃驚滿眼生民殺戮痛刻肝<lb/>
嗟予苦被憂患縛何由握手博一歡常思逺公約元亮<lb/>
結盟何事攅眉難他時西林作三笑雙鳬定許凌風翰<lb/>
　　　題孫以仁楓林挾彈小像<lb/>
孫君皎然冰雪顔翩翩白馬錦覆鞍曉來秋雨濕逺山<lb/>
<pb n="KR4e0097_WYG_002-12b"/>
楓林㸃染霜葉丹微酡潮臉酒半酣輕衫似怯風力寒<lb/>
手中時拈金彈丸弓影微開月半彎何人貌取畫圖裏<lb/>
瀟灑丰神人莫比既非長楊羽獵士亦非細栁將軍子<lb/>
自是清賔居幙底怪得風流有如此局促簿書良可恥<lb/>
才全文武能兼美萬里功名從此始<lb/>
　　　題煙梅圖<lb/>
老蛟何年蜕竒骨化作枯梅在空谷根回微暖欲漏春<lb/>
風織煙絲裂輕縠仙姿疑隔雲母簾欲露不露誰敢覘<lb/>
<pb n="KR4e0097_WYG_002-13a"/>
洗髓直求銀漢水飄香肯向含章檐至今留得明月影<lb/>
誤寄芳魂呼未醒却思深雪在江南羅襪生塵寒夜永<lb/>
廣平心腸鉄石頑無情空對冰玉顔青鳥來遲碧天濶<lb/>
夢飛不到羅浮山<lb/>
　　　鄭居貞自閩歸歙徃迎母因賦此餞别<lb/>
書巢先生豪傑士出自康成通徳里平生顯宦傾時流<lb/>
聲名勃勃秋濤起吁嗟時異事亦殊而今老去將何如<lb/>
舊境蕭條鞠荒草夢魂常戀長林居季子歸來問松菊<lb/>
<pb n="KR4e0097_WYG_002-13b"/>
有意誅求結茅屋白雲在望碧山髙願學耕田在空谷<lb/>
當年小隠留武夷讀書奉母情愉怡文章久詫韓侍御<lb/>
贈言貴比珊瑚枝斕斑綵衣耀晴日皎皎照人冰雪質<lb/>
潘輿逺導千里途陟屺何須憚行役願言早見登歸程<lb/>
故園景物關幽情竹林有約久相待煮茶空聴松風聲<lb/>
　　　鷄鳴䑓和劉通判韻<lb/>
劉項共築鷄鳴䑓嵯峨百尺應危哉隆凖寛仁有大度<lb/>
重瞳慓悍非良才劍光電飛大蛇死天心已歸赤帝子<lb/>
<pb n="KR4e0097_WYG_002-14a"/>
雲起芒碭五色竒咸陽王氣清如水君不見楚歌已絶<lb/>
荒鷄鳴悲鳳瀟瀟號五陵千古興亡只如此感歎空令<lb/>
愁思増<lb/>
　　　題祁門陳友章十景巻<lb/>
　　　飛龍曉日<lb/>
金烏啼破扶桑瞑凌晨刷羽飛龍頂海雲絢綵萬丈紅<lb/>
青山都散晴霞影白頭凝睇咸池東浴光竟屬何人功<lb/>
羲和緩轡且停馭負暄欲獻輸微忠<lb/>
<pb n="KR4e0097_WYG_002-14b"/>
　　　厯山逺漢<lb/>
雨痕洗淨秋容碧翠潑晴嵐曉凝濕山髙不硋河漢流<lb/>
冷風吹送行雲急登髙望逺何茫茫欲弔虞舜思時康<lb/>
沉吟未盡懷古興鳳飛不到青天長<lb/>
　　　紫溪桃浪<lb/>
芳春已破三月中桃花參差吹暖紅膩香漲雨紫溪濶<lb/>
霞翻晴浪揺青空漁郎已去漁舟在白髪避秦秦世改<lb/>
中流變化神鯉多日夜朝宗向東海<lb/>
<pb n="KR4e0097_WYG_002-15a"/>
　　　芳草煙樹<lb/>
殘虹閣住微雨收晴光倒射芳草洲嫩緑扶春上溪樹<lb/>
樹繞翠烟如水流凉隂垂垂暎漁舫葉幄搴風疑歩陣<lb/>
碧雲不斷楚天低昏昏暝色迷人望<lb/>
　　　鼓樓晝晴<lb/>
曉角吹散行雲飛扶桑枝頭日弄輝晴山凝春得春色<lb/>
嵐光作雨翠撲衣樓頭塵壓鼔聲靜燕子窺人春晝永<lb/>
欄干十二轉東風自捲踈簾㸔花影<lb/>
<pb n="KR4e0097_WYG_002-15b"/>
　　　藻潭夜月<lb/>
石潭淵澄小於沼汞液飛光㵼晴昊蟾孃洗頭濕翠雲<lb/>
亂髪梳殘化文藻鏡波帖帖寒影孤皎然清冰凝玉壺<lb/>
馮夷夢愕夜起舞手中奪得驪龍珠<lb/>
　　　峽山朝雲<lb/>
青山冒頂雲作巢兩峯勢挾同峽髙曉風急雨忽吹散<lb/>
滿地勃勃翻雲濤白衣蒼狗變化速從龍伴鶴無拘束<lb/>
巻舒怡悦隠者心不似襄王誇宋玉<lb/>
<pb n="KR4e0097_WYG_002-16a"/>
　　　西峰暮雨<lb/>
西山山頭欲頽日隂雲作昏山已失子龍翼母歸澄湫<lb/>
秋風捲地波濤立銀竹挿空雨脚來倚欄縱觀簾半開<lb/>
天河疑漏勢轉急洗盡埃氛遍九垓<lb/>
　　　滄溪晚歌<lb/>
滿溪秋波浸霞影天光壓碎玻瓈冷孤舟載月逺浦歸<lb/>
沙鳥驚飛鷗夢醒披蓑老漁黄髪多鼓枻自唱滄浪歌<lb/>
數聲欸乃未終聽水深風急將奈何<lb/>
<pb n="KR4e0097_WYG_002-16b"/>
　　　江村夕釣<lb/>
青山倒銜半邉日江天鳥度煙光夕霞縷牽絲百尺長<lb/>
一竿裊裊秋風急琉璃影滑波無痕霓綸牛餌魚不吞<lb/>
白頭貪醉嬾歸去蘆花香裏開清樽<lb/>
　　　題吉知事五山圖<lb/>
平陽五山髙接天朝暮吞吐多雲烟洪荒破後知幾年<lb/>
丹崖翠壁開金蓮太行逺起勢欲騫峨峨萬仭倚不偏<lb/>
下視諸峯培塿然中原巨鎮雄且專堯山特立可比肩<lb/>
<pb n="KR4e0097_WYG_002-17a"/>
横截坤軸相牽聨幽崖砑砥留其巔舜山羅列突在前<lb/>
七竅下瞰窮深淵至今疑有潜蛟眠石室空洞堪夤縁<lb/>
竒怪得非神斧鑴想初側微躬力田野人讓畔同周旋<lb/>
禹山正峙東南邉脉絡直抵黃河壖懷襄世逺思古先<lb/>
衆流隨濬歸平川九州安奠人民全耕有桑麻居有㕓<lb/>
析城之山更蜿蜒巖巒環拱城壁堅神湯禱旱志益䖍<lb/>
剪爪斷髪為牲牷五山四聖名猶傳吉侯家世人推賢<lb/>
平生詞翰爭竒姸紅蓮幕下如神仙遥瞻五山路綿延<lb/>
<pb n="KR4e0097_WYG_002-17b"/>
結廬舊隠依林泉故鄉思念情未宣畫圖不盡心拳拳<lb/>
嗟予愧乏筆如椽為侯擊節哦長篇<lb/>
　　　題墨梅<lb/>
臞仙學仙被僊謫何年飛身下瑶闕袖中猶帶返魂香<lb/>
熏透瓊英寄愁絶玉京路逺不得歸嵗嵗江南厯冰䨮<lb/>
白鶴唳斷孤山雲青禽語冷羅浮月自從影落墨池春<lb/>
清氣猶存勵清節縞衣誰恨汚緇塵要識廣平心似鐵<lb/>
　　　題枯木竹石<lb/>
<pb n="KR4e0097_WYG_002-18a"/>
滄江昨夜秋風起翠濤怒吼翻蛟尾怪石雨侵雲母寒<lb/>
枯株風掉珊瑚倚瀟湘洞庭煙㝠㝠遥天目極疑山青<lb/>
重華已逺二妃怨玉簫吹與孤鸞聽<lb/>
　　　題梅蘭竹石圖<lb/>
羅浮仙子騎白鳳翠禽啼破寒香夢飛向淇園覔秋實<lb/>
風觸湘纍珮聲動同心比石堅不移貞姿勁節相因依<lb/>
平生四美托交契嵗寒盟好深天機硯池波翻月涵墨<lb/>
冩出清標素綃濕廣雲湘雨路迢迢淪落江南總塵迹<lb/>
<pb n="KR4e0097_WYG_002-18b"/>
　　　題枯木竹石圖<lb/>
子龍吟風翼老蛟湘江怒立翻波濤長星垂光驚墮地<lb/>
化作怪質崚嶒髙何年墨仙下人境醉染冰膚散清影<lb/>
兔錐鋒礪刺蛟龍腥血糢糊吹不醒<lb/>
墨仙騎龍東海歸袖中帶得東海石翩然更欲遊三湘<lb/>
彷彿蒼梧二妃泣翠雲染就琅玕青鐵網罩取珊瑚赤<lb/>
墨仙夢熟呼不還濕透鮫綃見遺迹天河月淡夜窗虛<lb/>
瀟瀟凉動秋聲急<lb/>
<pb n="KR4e0097_WYG_002-19a"/>
神人施鞭石能語怪質稜稜天所斧雨餘流潤吐𤣥雲<lb/>
三尺新波漲湘浦馮夷驅雷怒蛟翻皇妃御風翠鸞舞<lb/>
極目東南烟霧深九㸃疑山幾今古<lb/>
黄陵廟前呼鷓鴣秋隂漠漠昏蒼梧南廵不返二妃怨<lb/>
苦竹叢深西日晡微風吹凉下翡翠空江浴影揺珊瑚<lb/>
當年游處今復見湘水湘雲歸畫圖<lb/>
　　　題趙昌折枝山茶圖<lb/>
江南冰雪苦作寒萬物憔悴無好顔東皇有意漏消息<lb/>
<pb n="KR4e0097_WYG_002-19b"/>
先送一顆囬春丹朱砂亂㸃鶴頂碎絳裙深染猩血殷<lb/>
趙昌創法奪天巧陽和脉脉生毫端遽能貌取豔麗質<lb/>
臙脂未洗香雲乾至今没骨久不見徐熙已矣空長嘆<lb/>
生綃拂拭得竒玩嫣然疑在山林間巻圖吟罷注雙目<lb/>
彩霞光射青天寛<lb/>
　　　題嚴子陵釣䑓圖<lb/>
炎劉焰熄幾不燃莽星妖光萬丈懸卯金爐中虹吐烟<lb/>
赭肩羣聚蟻慕羶天心豈願刮席𤣥赤龍飛起白水淵<lb/>
<pb n="KR4e0097_WYG_002-20a"/>
六合電掃皇風宣英雄趨朝簉鷺鵷侯王濟濟相後先<lb/>
億兆臣伏孰敢喧子陵髙卧志益堅㝠鴻避弋能孤騫<lb/>
平生和好如箎壎一貴一賤忍棄捐九重召入玉榻眠<lb/>
列宿磨盪驚失躔羊裘歸來破露肩釣竿裊裊晴絲牽<lb/>
東京清節推獨賢髙䑓屹立石一拳千秋萬古名猶傳<lb/>
空山青青水潺湲<lb/>
　　　題何養素煮雪軒<lb/>
水曹耳孫冰玉質亦愛觀梅東閣立梅梢乾雪手可拈<lb/>
<pb n="KR4e0097_WYG_002-20b"/>
拾取春芽和瓊液方爐熾火金烏騰孤鐺煮月銀蟾泣<lb/>
珠璣脫串暗有聲瑶瓊碎屑輕無迹萍雨疑跳春浪驚<lb/>
松風悞雜秋聲急鶴飛影墮烟榻寒蛟浮氣裊雲牕濕<lb/>
風流不讓陶糓誇髙致敢與盧仝敵詩脾涼沁蔗漿融<lb/>
渴吻香零甘露浥吟哦幾度三嚥餘乾坤清氣歸胸臆<lb/>
　　　題何養素馬圖<lb/>
房星降精龍作胎渥洼之水深如盃夜飛霹靂電光紫<lb/>
良駒已産真龍媒長鳴超羣空冀北下視衆馬皆駑駘<lb/>
<pb n="KR4e0097_WYG_002-21a"/>
天生氣質難委棄萬里入貢何年來聖恩已許充内廐<lb/>
九重蕩蕩天門開鐵銜寳勒鏤銀汞玉鞍絲轡粧玟瑰<lb/>
雖調徳性閑兩服終逞逸氣凌九垓王良老去復誰御<lb/>
伯樂徃矣令人哀百年變化尚形迹生綃寂寞煩松煤<lb/>
求賢求駿同一理千金買骨逢竒才燕昭致禮郭隗重<lb/>
何人再築黃金䑓<lb/>
　　　題李白玩月圖<lb/>
長庚之星光配月何年降精生李白倐向人寰汗漫遊<lb/>
<pb n="KR4e0097_WYG_002-21b"/>
骨異神清本仙謫平生愛月如嗜飴老蟾流輝沁詩脾<lb/>
胸中玲瓏廣寒殿珠璣欬唾天香吹良宵醉月坐花影<lb/>
銀汞鎔階光烱烱夢咽𤣥霜玉兔寒露濕錦袍呼不醒<lb/>
慣賖月色長安春玉環媒私力士嗔清平調新聲未絶<lb/>
樓船迫脅連邊塵夜郎天髙月黒黒忍死投荒去京國<lb/>
金雞放赦歸江南采石波寛酒盃窄眼花捉月月倒懸<lb/>
翻身起舞水中天馮夷夜護叱河伯遺骸肯汙飢蛟涎<lb/>
巫陽下招招醉魄帝遣歸來住蟾闕精神仍作長庚星<lb/>
<pb n="KR4e0097_WYG_002-22a"/>
萬古千秋伴圓缺<lb/>
　此圖汪仲魯作序司訓滕與善誦此詩數過擊節嘆<lb/>
　賞曰序可作此詩不可續矣當於古人中求之<lb/>
　　　題長江萬里圖為趙中道賦<hi>中道蜀人</hi>
　一㕓老屋城南隅讀書樂道非愚夫西川有客踏秋雨<lb/>
訪予手把長江圖披圖細數經行處天山白積銀為樹<lb/>
氷澌暖沁六月流雪波怒向三巴注蜀江溶溶逺紆回<lb/>
巨靈擘破巫峽開勢雄地束不得逞直走萬丈疑奔雷<lb/>
<pb n="KR4e0097_WYG_002-22b"/>
瞿塘灧澦天下險巨石雙分銳磨剪盤渦每憂巨浸深<lb/>
冷噴猶嫌急波淺人鮓甕頭雲結愁饞蛟晝舞寒風秋<lb/>
至喜亭邉可貰酒秭歸縣前仍艤舟荆湘蕩漾平於掌<lb/>
蒲㠶箭疾飛雙槳蒼龍山露翠烟中白虹水接銀河上<lb/>
岳陽樓髙明月凉仙人踏冷鶴背霜玉簫吹碎丹鳳語<lb/>
寳劍拭動青蛇光洞庭茫茫接彭蠡千里相望同尺咫<lb/>
無情五老蒼顔凋含羞二姑黛鬟美揚瀾瀦滀鄱湖寛<lb/>
水府馮夷嚴守關明珠泣墜淵容怨氷綃織就鮫人閑<lb/>
<pb n="KR4e0097_WYG_002-23a"/>
梟磯秉靈孫小女冷風倐度神巫語客回望盡江東雲<lb/>
鳥歸帶得淮南雨須㬰放棹下金陵蓬萊宫闕髙崚嶒<lb/>
黄衣聖人御宸極紫霧衝霄王氣騰浪遊厯記萬餘里<lb/>
愕夢驚魂幾悲喜江花江水興無窮㸃染丹青煩畫史<lb/>
賦詩題畫心悠然才思安得如湧泉酒酣擊節唾壺缺<lb/>
長歌杜陵壯遊篇<lb/>
　　　題邵思誼小景次韻<lb/>
山含濕翠雨新沐山下茅茨繞松竹斷磯波縈皺縠紋<lb/>
<pb n="KR4e0097_WYG_002-23b"/>
噴石飛泉響瓊玉長安幾度九鼎遷桃源風景猶依然<lb/>
按圖卜居儻可得吾將歸隠抛塵縁<lb/>
　　　題匡廬雪齊圖<lb/>
宇宙有此匡廬山羣峯層疊如髻鬟地鍾天造稱勝境<lb/>
異人徃徃居其間至今遺跡尚可覔山靈夜護不敢干<lb/>
樂天草堂雲巻幙靜脩藥爐月吐丹匡君書屋猿嘯樹<lb/>
惠公講座鶴守關瑶田芝草烟漠漠石牀苔花雨斑斑<lb/>
林光曉拖横練濕松聲時動踈籟寒昔年一徃縱遐覽<lb/>
<pb n="KR4e0097_WYG_002-24a"/>
平生壯遊眼界寛㝠捜景物入吟咏揮洒未怪才思慳<lb/>
是時冬深紛雨雪六花亂舞來人寰崆峒尚逺何杳杳<lb/>
混沌未判猶漫漫青藏古檜失夭矯白暎列岫迷㠝岏<lb/>
瓊仙定降錦屏曲玉女自浴銀河灣遥連二孤悲素影<lb/>
近挹五老愁蒼顔天公貺我太清絶此時此景真竒觀<lb/>
故鄉泉石起深念洞天再覔途路難星霜荏苒落塵夢<lb/>
無因置我雙珮環尋幽訪道償夙願投簮幸遂心迹閒<lb/>
何人胸中奪造化真境彷彿生毫端舊遊厯厯頻指㸃<lb/>
<pb n="KR4e0097_WYG_002-24b"/>
晴窓對畫俄長嘆悠然蓮社十八友白頭元亮應當還<lb/>
追思髙賢不復見坐聽飛瀑空潺潺<lb/>
　　　題蹴踘圖<hi>宋祖宋宗趙普楚昭輔黨進石守信</hi>
李根九泉枝葉萎五季閏位迭興衰戈鋋相尋危易危<lb/>
後唐承統緒乃微何煩祝天天已知夾馬營空王氣竒<lb/>
趙家生子龍鳳姿平陽後𦙍孱弱資木札兆先人不疑<lb/>
陳橋倉卒胡爾為舉世羣雄競追隨明良相逢同一時<lb/>
㑹合正遇風雲期乘閒且復相娛嬉軍中之樂諒亦宜<lb/>
<pb n="KR4e0097_WYG_002-25a"/>
青巾白袍大耳兒厯年三百開洪基紫衣穆穆善容儀<lb/>
熒煌燭影難逃譏黒帽緑衫燕尾眉翩然對蹴手攬衣<lb/>
相業曹隨繼蕭規昭輔大面兼豐頥側身注目從旁窺<lb/>
太尉粗俗紛鬢絲平生羔酒香凝巵衣色淡黄巾色緇<lb/>
石郎並肩立不移是中年老茁白髭姓名未識知為誰<lb/>
君臣汗竹聲光垂當時邂逅忘等夷豈意後世圖書之<lb/>
龍香兔頴含餘悲煜煜東井奎璧煇八荒四海咸雍熙<lb/>
自從感慨歌五噫故都茫茫黍離離嗟哉徃事不可追<lb/>
<pb n="KR4e0097_WYG_002-25b"/>
目送飛鴻起遐思<lb/>
　　　題山水圖<lb/>
羣山起伏如驚龍特立不屈疑爭雄遥天斜出紫菡蓞<lb/>
落日倒射青芙蓉長溪縈迴遶山麓細瀬淙淙潄寒玉<lb/>
烟凝向暮波光酣飛來亂㸃輕鷗浴林間結屋誰幽棲<lb/>
踈窓俯碧虛檐齊彷彿神仙金華洞依稀漁人武陵溪<lb/>
人間真境空寂寂每憑毫素留遺迹雲迷不返捕魚舟<lb/>
雨冷猶存化羊石我居大好山水州金華武陵路悠悠<lb/>
<pb n="KR4e0097_WYG_002-26a"/>
按圖竒勝不用得長吟聲撼松風秋<lb/>
　　　題虎嘯風生圖<lb/>
南山虎穴雲㝠㝠猛獸中居藜藿青林深谷暗日欲暝<lb/>
據地大吼風汵汵黄熊赤豹莫敢觸狡兔妖狐徒自伏<lb/>
威稜震耀電目光視雄耽眈欲逐逐昂頭掉尾時欠伸<lb/>
食麛攫犢秋復春短衣匹馬有李廣折弧墮矢無裴旻<lb/>
　　　題畫<lb/>
青山盤盤俯溪水亂石平沙露洲渚扁舟一葉泊漁磯<lb/>
<pb n="KR4e0097_WYG_002-26b"/>
老樹秋聲作龍語何人讀書坐船頭投竿罷釣絲綸收<lb/>
小童龡火蘆葦濕酒香魚美無閒愁向晚天寒斜日暝<lb/>
雲歛風輕波影淨倦來抛書動清酌吳歌越歌不堪聽<lb/>
我生欲效張志和頭戴篛笠被青簔非熊夢斷心已寂<lb/>
自甘衰老將奈何<lb/>
　　　題畫為芝黄汪志髙作<lb/>
蒼松蛻骨虯龍蟄滿地清隂雲氣濕山中採藥人未歸<lb/>
老翁杖藜童子立翁來問師日欲西直疑劉阮仙路迷<lb/>
<pb n="KR4e0097_WYG_002-27a"/>
尋真未遇興盡返武陵空覔桃花溪至今却憶芝黄墅<lb/>
松月軒中足清趣深根伏苓大於人獨荷長鑱斸秋雨<lb/>
　　　題牧牛圖<lb/>
緑野春深平似掌土脉膏黏皆沃壤羣牛耕罷飯雨肥<lb/>
萋萋豐草和烟長承平每書大有年禾黍連被東西阡<lb/>
早驅晚牧少拘束人牛兩閒不用鞭一童騎背向歸路<lb/>
推先呼後頻返顧一童跨伏身半欹昻首訴風天欲暮<lb/>
我生長大居山林慣識此景天機深自甘食力老農業<lb/>
<pb n="KR4e0097_WYG_002-27b"/>
歌殘白石嗟無心<lb/>
春耕驅牛聲叱叱釋犂隨意放原隰瀟瀟老樹風勢狂<lb/>
彷彿隔山雨來急小童坐背不用牽緑簔濕短青笠圓<lb/>
一牛徐行繩在手一牛回顧疑爭先更㸔最後緩追逐<lb/>
日暮天昏歸路熟草肥水暖意自閒蹄健力强非觳觫<lb/>
時平樂業甘為農處處擊壤歌年豐黍稌盈囷官賦足<lb/>
但願稱作多牛翁<lb/>
　　　題秋江捕魚圖<lb/>
<pb n="KR4e0097_WYG_002-28a"/>
秋江雲浮島嶼孤澄波萬頃平若鋪烟收日暮魚正出<lb/>
漁人羣聚相喧呼或垂大罾或舉網小船如梭捷來徃<lb/>
天空嗷嗷鴻雁鳴風輕淅淅菰蒲響行客歩遲心急歸<lb/>
盤灣隔崦通徑微恍類黄州赤壁岸又疑青山采石磯<lb/>
我生慣識江湖景已厯風波塵夢醒短簔圓笠釣絲輕<lb/>
結盟鷗鷺從漁隠酒酣耳熱成清歌吳音越調商聲多<lb/>
羊裘已敝身自老玉璜未得心如何令我披圖發長嘯<lb/>
滿目楓林半殘照東津誰續觀魚篇少陵曽鼓三巴櫂<lb/>
<pb n="KR4e0097_WYG_002-28b"/>
　　　贈天台張思文<lb/>
天台之山髙挿天赤城雁蕩相勾連石橋流水秋不竭<lb/>
聲鏘玉佩何涓涓朝沐雨痕疑彩雲暮浮霞影生紫烟<lb/>
洞府深沉異塵世月明笙鶴來飛仙乾坤清氣不肯散<lb/>
鍾英吐秀生才賢故家乃有赤松裔祕書曽授黃石篇<lb/>
至今文獻久未墜冠盖相望聨後先椿翁佐政留古歙<lb/>
治同斯立居藍田棠隂日永訟庭靜愛民不忍施蒲鞭<lb/>
今春令子事省覲弟昆列侍行周旋言歸故鄉又逺别<lb/>
<pb n="KR4e0097_WYG_002-29a"/>
穏泛浙東秋雨船臨岐索贈無好語蠶頭字拙紈扇圓<lb/>
綵衣奉養尤切切白髪待望應拳拳冬初再期一聚首<lb/>
莫使風雪踰殘年丈夫那作尋常别長歌起舞揮龍泉<lb/>
虹霓浩氣心愈壯飲酒有如鯨吸川嗟我老生年半百<lb/>
瀟瀟霜髩成華顛刀圭欲覔安可致凡骨未超塵俗縁<lb/>
為語天台衆仙侣紫陽悟道探𤣥𤣥蓬瀛得路儻相遇<lb/>
㑹當寄我青瑶編<lb/>
　　　新安八景詩<lb/>
<pb n="KR4e0097_WYG_002-29b"/>
　　　屏山春雨<lb/>
　　　屏山在城東為真人聶師道修煉之所真人羽<lb/>
　　　化於揚州有駕鶴乘空之異竁劍履于是山之<lb/>
　　　形方類屏扆當春月微雨沾浥花木薈蔚紛紅<lb/>
　　　駭綠宋黄台有詩曰萬仭花屏問政山故稱華<lb/>
　　　屏又名問政云<lb/>
問政春山髙倚屏白雲飛去遥天青松巢雨暝鶴回晚<lb/>
丹池風急龍歸腥至今劍光夜不散石枰棋冷斧柯爛<lb/>
<pb n="KR4e0097_WYG_002-30a"/>
三耳仙人濕羽衣當年醉熟瓊花觀<lb/>
　　　練溪朝雲<lb/>
　　　新安之溪流濬源于楊之水直㵼數十里望之<lb/>
　　　如練帶然昔人有千尋練帶新安水之句故稱<lb/>
　　　曰練溪每春曉雨止白雲横溪雲水相連影揺<lb/>
　　　素練真奇觀也欲吟咏之恨無謝眺驚人語<lb/>
　　　耳<lb/>
溪流素練三千尺寒光揺曳朝雲濕風驅勃勃海濤翻<lb/>
<pb n="KR4e0097_WYG_002-30b"/>
瀰漫欲浸天宇碧㠶歸衝斷半溪分扶桑日照收氤氲<lb/>
數聲漁唱破清曉沙際驚飛鷗鷺羣<lb/>
　　　紫陽夜讀<lb/>
　　　紫陽山勢若飛鳳昔我徽文公寓閩南猶以是<lb/>
　　　山名其讀書之樓以表其不忘桑梓之意後之<lb/>
　　　學者面山構書院以為講學地宋穆陵賜紫陽<lb/>
　　　書院四大字刻於貞珉至今猶存兵燹餘再遷<lb/>
　　　于東城縣學之旁<lb/>
<pb n="KR4e0097_WYG_002-31a"/>
新安講學尊紫陽書堂夜永聲琅琅穆陵宸翰鸞鳳翥<lb/>
奎璧下貫晴虹光上探孔孟繼濂洛道重泰山與喬嶽<lb/>
神遊故國想歸來月明應化遼天鶴<lb/>
　　　烏聊曉鐘<lb/>
　　　唐越國汪公華保禦六州嘗屯兵于是山遂營<lb/>
　　　州治焉公識機慕化而歸于有唐不失臣禮錫<lb/>
　　　以旌節鄉人徳之立祠以祀山冠以危樓環以<lb/>
　　　雉堞懸以禁鐘昕夕叩之鏗鍧聲徹數十里<lb/>
<pb n="KR4e0097_WYG_002-31b"/>
烏聊山頭殘曉月光射落星蒼石裂當年故壘埋劍刀<lb/>
至今猶帶英雄血華鯨吼散秋空雲六街車馬何紛紛<lb/>
一百八聲聲更徹直恐夢驚天上聞<lb/>
　　　漁梁夕照<lb/>
　　　漁梁俗傳宋太守袁公所作也在表城門之南<lb/>
　　　練溪之下流以南離火盛故堰水以厭勝之空<lb/>
　　　其中以通舟楫之徃來日欲晡歸帆𣺌𣺌落雁<lb/>
　　　翩翩行人若蟻縁營營然不息登髙下視之則<lb/>
<pb n="KR4e0097_WYG_002-32a"/>
　　　夕陽在鴉背天然畫本也<lb/>
欲落不落晚日黄歸雁冩遍遥天長數聲漁笛起何許<lb/>
孤舟下瀬如龍驤漠漠烟横溪萬頃鴉背斜陽駐餘景<lb/>
叩舷歌斷蘋花風殘酒半銷幽夢醒<lb/>
　　　古巖晴嵐<lb/>
　　　古巖去歙西三十里山形如覆盂甚童而無草<lb/>
　　　木傃南有石巖空洞下可容數百肘僧結廬居<lb/>
　　　之而棟宇半接于巖前庋佛像其中遇春曉則<lb/>
<pb n="KR4e0097_WYG_002-32b"/>
　　　晴嵐冉冉耕夫牧子出没於隴畆烟靄之際亦<lb/>
　　　可愛也<lb/>
天遣六丁來下鑿紺宇參差出樓閣空巖不見椎斧痕<lb/>
毋乃混沌元氣樸嵐光林影迷烟霏輕浮翠雨凉沾衣<lb/>
樵歌未起行人少山僧飛錫朝來歸<lb/>
　　　黄山霽雪<lb/>
　　　黄山舊名黟山唐天寳六年勑改黄山世傳黄<lb/>
　　　帝與容成子浮丘公講道於是今藥罏丹竈具<lb/>
<pb n="KR4e0097_WYG_002-33a"/>
　　　存有朱砂泉隂火潜燃氣如饙餾有竒峰三十<lb/>
　　　六每當積雪收霽日光倒射諸峰聨絡玲瓏勢<lb/>
　　　若削玉善畫者不能殫其巧焉<lb/>
三十六峰青作朶朱砂泉香煮隂火澗鳴流碎瓊瑶英<lb/>
崖空積遍珠璣顆日光倒射玉芙蓉羣仙問道來崆峒<lb/>
臨風環珮儻可挹便欲飛身騎白龍<lb/>
　　　白水寒蟾<lb/>
　　　白水在歙城之南二里許山勢外周固而内寛<lb/>
<pb n="KR4e0097_WYG_002-33b"/>
　　　平地湧泉一泓瀦為小池冬夏不枯泉色甚白<lb/>
　　　如石髓玉乳融液動盪每夜永寒蟾流輝微風<lb/>
　　　颺之光漾不定有若走汞池之旁構梵宇宏麗<lb/>
　　　以是牓其額云<lb/>
小池湛湛玉色泉直疑下有白龍眠山靈擘破石髓溢<lb/>
一泓空碧涵漪漣幽人和月掬在手笑吸清輝當春酒<lb/>
酒酣大呌問山靈千年誰是知心友<lb/>
　　　七言古體詩一章共二十四韻不揣蕪陋錄送<lb/>
<pb n="KR4e0097_WYG_002-34a"/>
　　　鄭彦彬赴王駙馬都尉館時兄彦昭亦寓閩中<lb/>
聖皇六飛渡江水義旗所向羣奸弭金陵龍虎挹神京<lb/>
鬱葱王氣衝天紫攀鱗附翼俱英雄文武赫若和陽公<lb/>
榮膺國戚聨肺腑秀毓星斗羅心胸憶昨董師臨古歙<lb/>
招賢喜遇詞章伯賈誼聲華擅獨竒鄭䖍才思推三絶<lb/>
去年移戍當㑹稽絳帳戎幙相追隨乞假歸來養慈母<lb/>
豈意淚著堂萱萎今年又喜鎮閩海走幣遥遥千里外<lb/>
誰言坐冷客無毡懸榻塵凝乆相待於焉判袂不可留<lb/>
<pb n="KR4e0097_WYG_002-34b"/>
青山綠水增離愁槖金曽為陸賈贐蠻音椎結今南州<lb/>
氣候炎蒸異中土嚴霜虐雪何曾覩椰子酒殘焚鷓鴣<lb/>
荔支雨歇啼鸚鵡主賔相見情愈深洗盡别來慕藺心<lb/>
有時覔句月窺户幾度談經風滿林君家難兄代希有<lb/>
喪亂升沈十年久昔時青馬卸雕韀今日酡顔成皓首<lb/>
吁嗟世事何必論開懷且倒玻瓈尊萍蓬得聚海上國<lb/>
猿鶴入夢江南村賔主弟兄真四美此樂人間果難擬<lb/>
機雲孝友出彛倫管鮑交情忘爾汝願言嵗晚罷功名<lb/>
<pb n="KR4e0097_WYG_002-35a"/>
歸與谷口堪娛情好披襏襫立烟雨數聲布榖催春耕<lb/>
　　　十八學士巻<lb/>
隋亡晉陽啟唐祚錦㠶未返江都路野鳥為鸞人肆欺<lb/>
天心厭亂誰能訴一朝裴寂成深謀家國轉變汝所由<lb/>
白旄黄鉞兩京定四海晏然無所憂功髙徳厚稱神武<lb/>
太子齊王安足數忠臣猛將任股肱寵異宏開天䇿府<lb/>
當時賢俊十八人嘉謨直道情相親可否獻替陳至理<lb/>
何曽宛轉全天倫瀛洲茫茫近蓬島逈隔塵寰風日好<lb/>
<pb n="KR4e0097_WYG_002-35b"/>
如綸如綍出王言戒逸戒奢箴大寳或稱博學行秘書<lb/>
或稱忠鯁智有餘隂陽大化任調燮經籍奥義煩分區<lb/>
殷勤疇咨當世務司勲記室并主簿考功祭酒博士倫<lb/>
著作㕘軍典簽數是中諸子皆良才十七可尊一可猜<lb/>
如何驍騰衆龍媒著彼碌碌真駑駘豈知詒謀傳後禍<lb/>
雨露纔沾鬢雲妥此獠空憐頭血流斛麥諛言無不可<lb/>
清風環珮聲珊珊摳趨進退意氣閒龍眠居士有佳趣<lb/>
好事冩入畫圖間我今展巻起深想千古神交見神像<lb/>
<pb n="KR4e0097_WYG_002-36a"/>
一時陳迹付逝波肻信流芳在天壤只今幸際休明時<lb/>
虞舜至治應無為羣賢畢集玉堂署咫尺瀛洲端可期<lb/>
聖朝豈無此學士我亦趨朝拜丹陛古今人物許同儔<lb/>
留取聲名繼青史<lb/>
　　　董宣廟<lb/>
湖陽公主國懿親白日故縱奴殺人臣為赤縣清輦塵<lb/>
殺人者死法用伸奔車入奏主勿嗔主欺國法非欺民<lb/>
民可濫殺焉用臣臣如有罪死楓宸臣如無罪何屈身<lb/>
<pb n="KR4e0097_WYG_002-36b"/>
當時回天力萬鈞震懾貴戚動九垠生為郎官死勾陳<lb/>
忠必獲報神必靈宜其廟貌髙麒麟<lb/>
　　　題李營邱枯木圖<lb/>
營邱枯木天下無筆端造化何榮枯想當盤礡欲畫際<lb/>
天為助興神為驅鄧林已化防風骨滄海乍出珊瑚株<lb/>
良材何異徂徠産大用不值明堂需自憐形質赦斤斧<lb/>
豈嘆薪㸑供樵蘇萬牛回首力未許獨匠指顧心難圖<lb/>
空遺偃蹇蔽村野白石鑿鑿泉嗚嗚枯梢似挂瘦蛇影<lb/>
<pb n="KR4e0097_WYG_002-37a"/>
亂葉恍茁乖龍鬚我生本是山澤叟隠居林樾同凡夫<lb/>
昻霄聳壑日在望號雨呼風時與俱只今廊廟重締構<lb/>
楩楠杞梓當貯儲按圖工師儻所取意營目盼增嗟吁<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0097_WYG_002-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梧岡集巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梧岡集巻三</head> <lb/>
    <p>
<pb n="KR4e0097_WYG_003-1a"/>
欽定四庫全書<lb/>
　梧岡集巻三<lb/>
　　　　　　　　　　　明　唐文鳳　撰<lb/>
　　五言律詩<lb/>
　　　進臘日詩<lb/>
大蜡逢嘉節陽和暖欲回人間恩惠溥天上早春來臘<lb/>
意風催栁寒香雪沁梅梁園應預宴授簡效鄒枚<lb/>
　　　又<lb/>
<pb n="KR4e0097_WYG_003-1b"/>
臘日饒佳景乾坤萬里同三農方報祀八蜡已成功鶴<lb/>
禁春光早龍庭喜氣濃太平端有像願勿效東封<lb/>
　　　洪武庚辰八月一日為撫安人民至衣錦鄉訪<lb/>
　　　安湖書院拜先聖殿謁先賢祠棟宇傾撓廊廡<lb/>
　　　荒茀顧瞻感嘆念欲興修兹焉經始以俟畢工<lb/>
　　　厯初十日夜坐挈矩堂新月滿庭謾爾興懷成<lb/>
　　　五言近體十首時儒生鍾民敬亦次余韻以紀<lb/>
　　　一時之清興也<lb/>
<pb n="KR4e0097_WYG_003-2a"/>
凉夜坐長廡披衣酒半醒月涵雙沼白雲去萬山青遺<lb/>
老猶文物前修尚典刑我來勤撫字短髪故星星<lb/>
　　　又<lb/>
昔號懷珍士今游衣錦鄉三程祠尚在二謝塚應荒儀<lb/>
範崇昭代功勲銘太常自慚居邑宰弔古意何長<lb/>
　　　又<lb/>
天地有否泰山川無古今相傳舊時政應慕昔賢心三<lb/>
獻曽悲玉四知常畏金平生無寸術一念恤民深<lb/>
<pb n="KR4e0097_WYG_003-2b"/>
　　　又<lb/>
三桂雪霜古孤槐風雨黄昔賢祀宇在先聖殿庭荒壁<lb/>
刺藤枝小墻垂草蔓長愧予同政教感慨意徬徨<lb/>
　　　又<lb/>
夜坐庭前月娟娟影倍清眼看前代迹心切故鄉情積<lb/>
水魚龍起空林鳥鵲驚靈槎如可覔吾欲上蓬瀛<lb/>
　　　又<lb/>
昨日又今日千山復萬山道途常畏險身世每思閒有<lb/>
<pb n="KR4e0097_WYG_003-3a"/>
役吟情澁無憂酒量寛一官聊自慰未必悞儒冠<lb/>
　　　又<lb/>
問月月不荅留雲雲自行江山應有待天地豈無情蒼<lb/>
狗形須變青鸞影更明一杯聊復爾漫聽浩歌聲<lb/>
　　　又<lb/>
不盡吟詩趣徘徊欲二更亂星浮酒甕孤月煑茶鐺此<lb/>
夜朋徒興他鄉兄弟情平生仗忠信撫事不須驚<lb/>
　　　又<lb/>
<pb n="KR4e0097_WYG_003-3b"/>
得酒曉仍飲尋思夜更哦人心應復爾吾道竟如何蟾<lb/>
影一池靜蛩聲四壁多百年斯道重未用歎蹉跎<lb/>
　　　又<lb/>
問俗經村落周行途路難端嚴元有道澹泊若無官報<lb/>
國寸心赤憂民兩鬢斑位卑才更拙誰為達朝端<lb/>
　　　和游新吳寺詩韻有小序<lb/>
　　　雲幢海上人來自西昌手新吳寺詩文一帙有<lb/>
　　　杭府通判楊自立所作小序同游諸文士分韻<lb/>
<pb n="KR4e0097_WYG_003-4a"/>
　　　賦詩以黄葉前朝寺為韻成五言體五首囑余<lb/>
　　　和之愧不自揆勉短續貂以繼楊公諸游士之<lb/>
　　　清興云時洪武壬午冬十一月也<lb/>
歩屧響迴廊庭虛月一方栴檀雲弄影薝蔔夜吹香禪<lb/>
定猿窺鉢經殘鶴護房明朝覔歸路滿地葉飛黄<lb/>
　　　　　　　　　　　　　　右黃字<lb/>
招提境清幽小徑縈曲折登髙目可舒攬秀意猶愜石<lb/>
壇花雨飄琴室松風歇向晚偶題詩冩遍寒蕉葉<lb/>
<pb n="KR4e0097_WYG_003-4b"/>
　　　　　　　　　　　　　　右葉字<lb/>
䭾經白馬寺創額赤烏年宗續雲門法心參雪竇禪松<lb/>
髙留鶴語樹老蛻龍懸長日繙經罷蒲團禮佛前<lb/>
　　　　　　　　　　　　　　右前字<lb/>
倚杖閒尋寺吟詩忽過橋晚山含雨暗秋水共天遥自<lb/>
媿花封治難從桂隠招婆婆遊世界鐘鼓樂清朝<lb/>
　　　　　　　　　　　　　　右朝字<lb/>
涯洲地幽深尋僧聊小憇名山在寰區勝境異人世澗<lb/>
<pb n="KR4e0097_WYG_003-5a"/>
寒龍已歸村深虎初逝上方鐘磬聲疑是雲門寺<lb/>
　　　　　　　　　　　　　　右寺字<lb/>
　　　萬安縣<lb/>
小小萬安縣潺潺惶恐灘江流章貢水地接吉筠山産<lb/>
薄賦應少民稀政自閒為言趙大尹解任幾時還<hi>時趙彦剛</hi>
<hi>為本縣令考滿</hi>
　　　永和鎮<hi>宋丞相益國公必大家是鎮有窰塲燒磁器公生後器不能成猶存讀書䑓</hi>
永和古名市益國是家鄉窰變胚胎器街存瓦礫墻山<lb/>
<pb n="KR4e0097_WYG_003-5b"/>
川奪秀色天地啟珍藏寂寞書䑓在茫茫春草長<lb/>
　　　螺子山<lb/>
山名螺子小蒼翠欲參天勢壓崆峒外形凝混沌前琳<lb/>
宫浮紫氣梵宇出青蓮吾欲投簮紱歸耕老石田<lb/>
　　　吉水縣<lb/>
邑號古西昌相傳文物鄉栽花令尹宅擢桂狀元坊江<lb/>
㵼吉文字山凝秀色蒼曉來春兩霽新緑栁絲長<lb/>
　　　清江鎮<lb/>
<pb n="KR4e0097_WYG_003-6a"/>
鎮市清江上居民棟宇連淮鹽堆客肆廣貨集商船草<lb/>
色春迷地波光暖浸天凌晨征棹發萬竈起炊烟<lb/>
　　　豐城縣<lb/>
小縣枕江濵人家栁色新斗牛空紫氣天地已青春士<lb/>
俗猶追古民風頗化淳文安今寂寞千古老儒臣<hi>元學士揭</hi>
<hi>文公曼卿故鄉</hi>
　　　徐孺子亭<hi>遺趾在東湖</hi>
髙士亭今廢遺基俯碧流聲名著東漢人物重南州友<lb/>
<pb n="KR4e0097_WYG_003-6b"/>
致生芻奠賔延下榻留平生惟食力禄仕豈曽謀<lb/>
　　　望湖亭<lb/>
一上望湖亭湖山四面青天開浮碧落水濶接滄溟蛟<lb/>
窟人懷懼龍祠客乞靈老年思補報短髪恁星星<lb/>
　　　落星石<lb/>
女媧曽煉石上補列星躔遺質傳千古流光下九天龍<lb/>
文猶照日虹氣欲生烟水落年年在西風幾泊船<lb/>
　　　湖口縣<lb/>
<pb n="KR4e0097_WYG_003-7a"/>
萬里長江逺扁舟一葉孤山連彭澤縣水接洞庭湖客<lb/>
市魚堪買人家酒可沽丹心頻念闕指日到皇都<lb/>
　　　湖口觀音閣<lb/>
傑閣枕江滸登臨為落㠶天開兠率境波浸補陀巖僧<lb/>
設伊蒲供經翻貝葉函村醪澆旅况吾欲典春衫<lb/>
　　　彭澤縣<lb/>
欲問柴桑里來尋陶令家菊香無舊蝶栁色有新鴉雲<lb/>
淨浮青嶂潮回擁白沙縣街今寂寞酒貴不堪賖<lb/>
<pb n="KR4e0097_WYG_003-7b"/>
　　　馬當峽夜泊<lb/>
夜泊馬當峽潮歸龍起風徃來千里外辛苦五年中每<lb/>
歎零丁客多慚矍鑠公天空明月出故故照孤篷<lb/>
　　　佛指峽阻風<lb/>
佛指喜名峽客心驚阻風江山應有待天地更能容民<lb/>
俗思遺愛臣心秉至公老年頻念闕矯首五雲東<lb/>
　　　再留佛指峽<lb/>
昨日雨猶少今朝風更多江吞大信水峽束小孤波萬<lb/>
<pb n="KR4e0097_WYG_003-8a"/>
事古如此百年今若何明當發征棹沽酒一髙歌<lb/>
　　　佛指峽舟中見月有感<lb/>
長江夜景沈風急掃頑隂鳥鵲髙枝穏魚龍積水深月<lb/>
藏萬古魄人老百年心抱膝閒吟罷羈懷苦不禁<lb/>
　　　又<lb/>
去縣離百日思鄉隔萬山民心應久望月色自長閒江<lb/>
隠蛟螭窟天開虎豹關姮娥如有意清影照蒼顔<lb/>
　　　又<lb/>
<pb n="KR4e0097_WYG_003-8b"/>
阻風愁不柰見月喜何如蟾影涵蘇魄龍光燭太虛斗<lb/>
間覘紫氣頷下現丹書桂闕羣仙降天香拂袖裾<lb/>
　　　又<lb/>
三日留孤峽風狂濁浪髙寸心馳去楫微命托輕舠阿<lb/>
閣來儀鳳神山載巨鰲五雲天闕近朝罷謁銓曹<lb/>
　　　又<lb/>
來日當殘臘歸期及暮春眼看今夜月心切故鄉人浪<lb/>
息煩風伯舟安托水神馮唐何用嘆未悞百年身<lb/>
<pb n="KR4e0097_WYG_003-9a"/>
　　　離佛指峽<lb/>
空傳佛指現不念佛心慈怒浪排空猛驚風入夜癡峽<lb/>
青花雨墜江碧栁烟垂此地稽留苦王程敢後期<lb/>
　　　泊雷港有作<lb/>
大江風浪急雷港暫停舟桅直黏雲立㠶輕帶雨收葦<lb/>
蒲連浦溆楊栁暗汀洲每羨漁家樂謀生不外求<lb/>
　　　又<lb/>
雷港沙堆浦春江浪拍空一時潮信雨三月石尤風飛<lb/>
<pb n="KR4e0097_WYG_003-9b"/>
退無來鷁歸遲有去鴻故鄉朋舊在何日酒尊同<lb/>
　　　又<lb/>
昨日又今日百年能幾年暮雲青峽雨春水白鷗天寗<lb/>
戚歌牛下昌黎拜馬前平生恁流止志氣肻祈憐<lb/>
　　　又<lb/>
晚泊豁吟懷行行步渚沙雨添新栁耳水減嫩蒲芽烏<lb/>
鬼來漁艇青蚨付酒家微風吹短褐倚杖數歸鴉<lb/>
　　　又<lb/>
<pb n="KR4e0097_WYG_003-10a"/>
舟子行舟緩淹留十月程人心誰㑹意王事我關情風<lb/>
暖江波定雲晴浦月生故鄉何處是迢逓望徽城<lb/>
　　　横石磯<lb/>
横石倚漁磯狂風浪激飛山頭雲覆帽地骨草成衣城<lb/>
繞江三面天連水四維人家栁汀上沽酒賣魚肥<lb/>
　　　吉陽鎮<lb/>
吉陽傳舊鎮廵徼復新司燒劵不我責棄繻當自期江<lb/>
空雲冪冪天濶雨絲絲肻謂吾衰矣心猶少壯時<lb/>
<pb n="KR4e0097_WYG_003-10b"/>
　　　雁汊<lb/>
小河流雁汊巨浸接龍灣碧㵼九江水青迎兩縣山老<lb/>
添新白髪愁減舊紅顔酒助詩神壯揮毫思不慳<lb/>
　　　長楓峽<lb/>
篙師用力健㠶駛拂雲低浪湧長楓峽沙平短栁堤雨<lb/>
輕魚性熟風暖鳥聲齊酒醒詩成後蠻箋手自題<lb/>
　　　拏檛石<lb/>
亂石累堆小嶄巖髙丈尋一拳浮水面千古鎮江心鸛<lb/>
<pb n="KR4e0097_WYG_003-11a"/>
鶴棲巢穏蛟龍宅窟深晚來閒極目獨獨自長吟<lb/>
　　　馬踏石<lb/>
何年天馬下踏碎石紛紛跡印滎河種蹄奔沙苑羣深<lb/>
涵三月浪亂㸃一江雲晚泊維舟處微風酒半醺<lb/>
　　　池口鎮<lb/>
迫暮宿池口維舟艤渡頭城依孤嶂聳水入大江流市<lb/>
小無鹽肆年飢有米艘人生忙底事閒殺羨沙鷗<lb/>
　　　又<lb/>
<pb n="KR4e0097_WYG_003-11b"/>
驗劵廵司下停舟水驛前逺山常隱霧巨浸欲吞天小<lb/>
市魚蝦集長汀鷗鷺眠旅情何太苦搔首意茫然<lb/>
　　　梅根市<lb/>
寂寞梅根市潮回岸擁沙栁邉維客艇樹底著人家山<lb/>
暝雲含雨江晴水映霞曉來篷下坐開鏡整烏紗<lb/>
　　　六百丈<lb/>
地長六百丈江濶一千尋章亥足曽歩𤣥夷夢未臨<hi>禹祭</hi>
<hi>衡山夢𤣥夷蒼水使者得金簡玉字乃得治水之要出吳越春秋</hi>山川古域在嵗月逝<lb/>
<pb n="KR4e0097_WYG_003-12a"/>
波深自是操吳語何煩效越吟<lb/>
　　　銅陵縣<hi>五世祖唐廷瑞宋理宗朝登科仕銅</hi>
見説銅陵縣相傳我祖風抱經曽擢桂授職已哦松水<lb/>
木情何極江山興不窮文孫事尋訪父老指遺蹤<lb/>
　　　舟過銅陵得風<lb/>
累日逢狂浪凌晨得順風舟輕如駛馬㠶快若征鴻鼻<lb/>
祖政猶在文孫道未窮南京天闕近王氣鬱葱葱<lb/>
　　　晚泊神福鎮<lb/>
<pb n="KR4e0097_WYG_003-12b"/>
鎮有將軍廟徐君幾代孫操戈忠更切挂劍誼尤尊雖<lb/>
享千年祀難招百戰魂神靈頻錫福落日大江吞<lb/>
　　　又<lb/>
古鎮名神福將軍有廟庭水光浮日白山色隔江青魚<lb/>
化長生浪鷗驚不下汀丁寜一盃酒此地慰漂零<lb/>
　　　又<lb/>
生居治平世老遇聖明時日月無私照江山有後期潮<lb/>
痕添雨見花信得春知晚泊吟眸豁微風颺鬢絲<lb/>
<pb n="KR4e0097_WYG_003-13a"/>
　　　又<lb/>
水暖沙堆浦江深浪激磯栁花黏燕薄蘆笋薦魚肥事<lb/>
業方從拙生涯計任非懷忠慚食禄應笑泣牛衣<lb/>
　　　荻港<lb/>
小港紆平岸長江捲怒濤人心䑕投穴我志鶴鳴臯陰<lb/>
靄村墟隠悲風日夜號持衡頻考績清裁屬東曹<lb/>
　　　版子磯<lb/>
分港殺波急突磯攅石多天寒吼犀兕浪暖鬭蛟鼉東<lb/>
<pb n="KR4e0097_WYG_003-13b"/>
海鞭難塞南山叩更歌年年形勝在人世幾經過<lb/>
　　　月子河<lb/>
天近星姑渚<hi>黄姑織女星也星名黄姑故曰星姑蜀有黄姑渚</hi>江分月子河磯<lb/>
頭蹲虎石沙觜漾鷗波白水連淮濶青山入楚多徃來<lb/>
無阻險鼓枻一長歌<lb/>
　　　月子河午泊<lb/>
河口初停楫江心又挂㠶水光揺去斾雨氣襲征衫薄<lb/>
俗空騰謗清朝肻畏䜛神祠千古壯髙倚石嶄巖<lb/>
<pb n="KR4e0097_WYG_003-14a"/>
　　　三山鎮<lb/>
鎮挹三山聳江通二水流驚濤捲地起怒吹挾雲浮投<lb/>
檄昌黎伯乘槎博望侯平生逺遊志何日到瀛洲<lb/>
　　　三山順風渡江<lb/>
三山離鎮逺一棹渡江來月出鮫人泣潮歸龍子回持<lb/>
心絶思慮撫事去驚猜向晚情何適詩成句穏裁<lb/>
　　　螃蠏磯<lb/>
小小鸕鷀艇團團螃蠏磯客㠶朝落影漁火夜藏輝圩<lb/>
<pb n="KR4e0097_WYG_003-14b"/>
濶稻梁熟汀長蘆葉稀江鄉如可隠吾欲問東歸<lb/>
　　　和尚港<lb/>
人傳和尚港春水没漁磯不見浮盃渡空聞飛錫歸鰣<lb/>
魚三月美螃蠏九秋肥惆悵𤣥真隠衰年與願違<lb/>
　　　魯港<lb/>
魯港停舟處相逢故老談河魚時潑剌江燕又呢喃帶<lb/>
雨張㠶腹臨風拂劍鐔百年董狐筆憤死木綿菴<lb/>
　　　梟磯<hi>宣城誌載廟祠昭烈夫人孫權妹</hi>
<pb n="KR4e0097_WYG_003-15a"/>
拳石聳江中波流四面同今傳神顯異昔詫女英雄巴<lb/>
蜀經營逺荆吳割據通魂歸思故國不祀永安宫<lb/>
　　　蕪湖縣<lb/>
蕪湖舊名邑官廨幾經年鼓響來祠下舟行到縣前江<lb/>
花寒泣露浦樹暖浮煙遥憶祁陽尹同宗賴汝賢<hi>姪彦禎登</hi>
　<hi>洪武己卯科進士第授湖廣永州府祁陽縣知縣</hi>
　　　東廊山<lb/>
山聳號東廊蜿蜒龍勢長地連春水白天入曉雲蒼日<lb/>
<pb n="KR4e0097_WYG_003-15b"/>
月經旋遶乾坤接混茫欲尋謝安樂著屐此徜徉<lb/>
　　　西廊山<lb/>
髙聳遥相並東西勢自分常飛兩山雨只隔一江雲韓<lb/>
子登長慟愚公移未勤舟中幾回首蒼翠倚斜曛<lb/>
　　　晚泊大信<lb/>
大信維舟泊炊烟暝色迷水光連上下山勢隔東西江<lb/>
接淮淝近天分吳楚低人家多賣酒旅客醉如泥<lb/>
　　　贈蕭飛霞老道士<lb/>
<pb n="KR4e0097_WYG_003-16a"/>
白髪保修齡神全體自寜上清留紫府内景誦黄庭佩<lb/>
劍龍來仗吹笙鶴下聽旌陽傳秘術符篆亦通靈<lb/>
　　　贈栢仲芳<lb/>
弟子昔承教先生今隠居白頭在閨閫彩服立庭除千<lb/>
里形神隔三年音問疎相思函丈側凉月夜晴初<lb/>
　　　又<lb/>
相思長北望相别近南遊京國鶯花雨江湖蘆雁秋李<lb/>
生師説在栢子隠居幽安得陪清講爐香細細浮<lb/>
<pb n="KR4e0097_WYG_003-16b"/>
　　　書示次兒禎<lb/>
七載從遊宦勤劬孝念深關山千里月父子一生心老<lb/>
驥思長道啼烏戀故林鄉書何日到遥望白雲岑<lb/>
　　　又<lb/>
老作王門客栖遲兩鬢霜長孫憐稚弱慈母喜康强寒<lb/>
沼魚堪膾春罌酒可嘗昔年新種樹别後過人長<lb/>
　　　又<lb/>
吾家五兄弟僂指恰三人骨肉生兼死光隂秋復春家<lb/>
<pb n="KR4e0097_WYG_003-17a"/>
山千日酒宦海百年身幾度思先壠寒風淚洒巾<lb/>
　　　又<lb/>
我去驅車北兒歸返斾南頭寒宜戴帽髪短不勝簮詩<lb/>
律吟餘穏羈懷飲後酣平安數行字一劄手初緘<lb/>
　　　又<lb/>
父老已如此子歸將若何乾坤饒雨露風雪阻關河花<lb/>
縣民情切楓宸聖澤多涓埃期補報吾道肻蹉跎<lb/>
　　　又<lb/>
<pb n="KR4e0097_WYG_003-17b"/>
弟昆心自切父子誼尤真日月千年曉乾坤萬物春角<lb/>
聲催去斾㠶影候歸人送汝京華道澆愁酒味醇<lb/>
　　　又<lb/>
去馬䇿未數行舟櫂莫停客愁雙髩白家學一燈青肻<lb/>
嘆彈新鋏何憂守舊經嚴城寒柝夜殘酒夢初醒<lb/>
　　　又<lb/>
瘦妻飲憂恨弱女憶嬌癡旅况天難管愁心客自知鴈<lb/>
賔來北渚菊老醉東籬惆悵陶彭澤田園有所思<lb/>
<pb n="KR4e0097_WYG_003-18a"/>
　　　又<lb/>
嗜慾心如水文章氣比虹青衫䝉帝澤彩筆奪天工肻<lb/>
嘆龍鍾叟猶誇矍鑠翁時明當際遇道在豈終窮<lb/>
　　　又<lb/>
北雪馬如蝟南人貂作裘自諳為客况莫動念鄉愁子<lb/>
母錢神在雌雄劍氣浮董生繁露筆寂寞著春秋<lb/>
　　　寄内<lb/>
恩賜王官俸封題寄老妻闗河異南北形影各東西離<lb/>
<pb n="KR4e0097_WYG_003-18b"/>
曠孫留贅嬌癡女在閨傷心安義命收汝萬行啼<lb/>
　　　用鍾伴讀清明節燈下書懷韻<lb/>
客裏愁無柰生前樂有涯頭風愈檄草眼月眩燈花泛<lb/>
泛清江艇悠悠紫塞笳不須懷故土隨分酌流霞<lb/>
　　　又<lb/>
鄉書來日下老客在天涯冀北千家酒江南二月花旅<lb/>
愁彈短鋏歸思動清笳悵望松楸處黄山隠暮霞<lb/>
　　　又<lb/>
<pb n="KR4e0097_WYG_003-19a"/>
鄉心歸有日愁思浩無涯寒食家家雨清明處處花細<lb/>
書裁短劄老淚滴悲笳望逺孤飛鶩天邉伴落霞<lb/>
　　　又<lb/>
雲鎻佳城處巖溪碧水涯翠珉悲没草彩筆夢生花牧<lb/>
子風前笛羌人塞上笳傷心留異土歸思繞烟霞<lb/>
　　　又<lb/>
生長南山麓羈栖北海涯人情輕栁絮客夢瘦梅花遣<lb/>
興乾春甕吹愁咽暮笳何當問丹訣修煉欲飡霞<lb/>
<pb n="KR4e0097_WYG_003-19b"/>
　　　題率濵亭<lb/>
休父蕃遺裔髙亭俯率濵漁樵終隠客耕讀太平民栁<lb/>
暗清溪雨花明碧嶂春何當謝塵鞅僦屋結比隣<lb/>
　　　又<lb/>
亭枕率溪水髙人時徃還自甘心跡靜未嘆鬢毛斑雨<lb/>
暖跳紅鯉風凉下白鷴優游忘世慮拄頰飽㸔山<lb/>
　　　又<lb/>
海濵歸大老率土仰明君未賜鑑湖曲空傳盤谷文渚<lb/>
<pb n="KR4e0097_WYG_003-20a"/>
花紅作雨沙鳥白為羣安得亭中坐溪雲半榻分<lb/>
　　　又<lb/>
坦率忘機事長懷古樸風徒傳遇圯上何意卧隆中詩<lb/>
夢空飛鶴文光尚吐虹百年訪遺迹雲散野亭空<lb/>
　　　又<lb/>
翰墨前朝老詩書後代孫蘿山近排闥率水淺當門地<lb/>
寂名猶勝亭空扁尚存揚休能索詠此意許誰論<lb/>
　　　奉賦野槖馳<hi>并引</hi>
<pb n="KR4e0097_WYG_003-20b"/>
　　　六月三日甘肅進野槖馳形小而力健能日行<lb/>
　　　五百里羣臣獲觀命賦詩以進<lb/>
性野何能蓄形龎自不羣逺行五百里重負一千斤毳<lb/>
輭寒沾雪峯髙暖積雲從今歸惠養效力肻辭勤<lb/>
　　　奉賦蹇驢<lb/>
蹇驢自堪䇿應是駏驉儔緩轡小橋雪長鳴伏櫪秋謫<lb/>
仙曽跨歩杜老每追遊黔産無他技文傳栁栁州<lb/>
　　　秋曉陪駕出獵用鍾伴讀韻<lb/>
<pb n="KR4e0097_WYG_003-21a"/>
鷄鳴戒早炊曉日起嵎夷風力寒侵骨霜華濕㸃眉招<lb/>
旌心望切侍駕歩行遲獲鹿歡聲動三軍得雋時<lb/>
　　　進賀千秋節詩<hi>甲申十二月十六日</hi>
明朝遵祖訓趙國錫王封宗社藩維壯山河表裏雄祥<lb/>
光惟嶽降夀筭與天同祚𦙍千年盛貞符萬世隆成功<lb/>
勞汗馬啟運翊飛龍鶴駕神仙府鸞笙帝子宫春回十<lb/>
日後<hi>是月二十七日立春</hi>星拱九霄中暖沁梅香潔寒消燭影紅<lb/>
璽文金燦爛珮響玉玲瓏願效長生祝常瞻不老容獻<lb/>
<pb n="KR4e0097_WYG_003-21b"/>
圖來閬苑問道向崆峒善頌慚無補丹心效寸忠<lb/>
　　七言律詩<lb/>
　　　前元至正十四年間庚申帝遣使謝嘉卿航海<lb/>
　　　齎名幣法酒至徽州歙縣徴師山隠士鄭玉子<lb/>
　　　美授以翰林待制時端本堂正字鄭彦昭啟東<lb/>
　　　宫侑以尚尊後辭不赴召值兵變所賜幣流落<lb/>
　　　民間迺購得之余以舉保授興國縣令考滿入<lb/>
　　　覲遂裁製為衣以朝天闕感前代之恩幣成聖<lb/>
<pb n="KR4e0097_WYG_003-22a"/>
　　　朝之品服謾成七言律一章以寄意云<lb/>
剪就天機雲錦章銀絲萬縷日爭光應酬晚節冰霜志<lb/>
猶帶前朝雨露香袖拂苔痕封印匣袂聨棠影上琴堂<lb/>
三年製錦朝京闕衣繡終當歸故鄉<lb/>
　　　江東廟<lb/>
山繞川廻形勢雄神靈祠宇枕江東灌嬰已受平蠻䇿<lb/>
石固應成佐漢功大業沛豐今已寂遺恩章貢久猶隆<lb/>
故鄉燈火黎民樂祀饗春秋永不窮<lb/>
<pb n="KR4e0097_WYG_003-22b"/>
　　　出水寺<lb/>
梵刹巍峩知幾年上方樓閣出雲烟天開兠率無雙境<lb/>
山湧空同第一泉惠逺白蓮期入社陶潜黄菊願歸田<lb/>
三生石上精魂在月照心清悟夙縁<lb/>
　　　鬱孤䑓<lb/>
岧嶤百尺鬱孤䑓境占清髙烏府開山聳空同連地起<lb/>
水通章貢抱城來東西日月環雙轂今古乾坤小一盃<lb/>
翠浪玉虹依舊在題詩誰繼大蘓才<lb/>
<pb n="KR4e0097_WYG_003-23a"/>
　　　考滿舟經十八灘<lb/>
種就河陽花縣春此行考績覲楓宸三千里外思鄉客<lb/>
十八灘頭遊宦人直節文山真大老逺歸儋耳舊詞臣<lb/>
二公昔日曽經處苔石斑斑篆刻新<lb/>
　　　峽江<lb/>
崖裂龍門來峽江怒流不逞勢舂撞蜃樓雲結飛汀雨<lb/>
鮫室風生歕石瀧天地古初開混沌山川形勝壓鴻龎<lb/>
酒醒夜看篷窓月餘韻嗚嗚换笛腔<lb/>
<pb n="KR4e0097_WYG_003-23b"/>
　　　洪洲<lb/>
洪洲如纜繫洪都浮筏成形壯地圖山接崆峒連兩廣<lb/>
江通彭蠡入三吳水寒秋井潜蛟伏波暖晴沙去鴈呼<lb/>
寳劍騰空何處覔中流石柱倚雲孤<lb/>
　　　滕王閣<lb/>
滕王髙閣倚晴霄十二欄干近斗杓國土藩封存故典<lb/>
山川形勢拱中朝三王文壯虹光吐五老天開雲氣飄<lb/>
懷古登臨興何已新紅酒熟注春瓢<lb/>
<pb n="KR4e0097_WYG_003-24a"/>
　　　吳城山祠讀蘇東坡石砮文<hi>篆𨽻字刻石</hi>
儋耳歸來思不羣衣冠洗盡瘴烟氛質堅已出黿鼉窟<lb/>
制古猶存蝌蚪文肅慎逺遺知後學荆梁入貢記前聞<lb/>
摩挲石刻沉吟久漁笛聲中日又曛<lb/>
　　石砮坡翁自南海歸至祠下徘徊於湖濵得之人<lb/>
　　爭傳看隨失水中沒使人一探而復得遂留祠中<lb/>
　　　過安慶弔余左丞<lb/>
龍飛淮甸渡長江抗守孤城死肯降一士忠貞傳左轄<lb/>
<pb n="KR4e0097_WYG_003-24b"/>
百年神武定南邦杲真兄弟時稱獨巡逺勲勞世少雙<lb/>
褒寵聖朝崇廟貌巫歌覡舞降神幢<lb/>
　　　安慶城<lb/>
大江萬里怒流長環繞堅城接混茫地控江淮入吳楚<lb/>
水通巴蜀滙荆湘雲連瀛海浮仙島天近神州壯帝鄉<lb/>
千古忠魂何處覔下招誰為遣巫陽<hi>偽漢兵攻安慶元左丞余闕守城不</hi>
<hi>降死之國朝旌其忠節立廟賜額至今祭祀</hi>
　　　過池州<lb/>
<pb n="KR4e0097_WYG_003-25a"/>
東南浩𣺌大江來山到池陽地勢開十里烟雲迷雉堞<lb/>
百年風雨護龍堆居官自乏中牟政濟世應無太傳才<lb/>
老我登髙尚能賦何煩授簡效鄒枚<lb/>
　　　斗湖為道人謝玉林賦<lb/>
半湖秋浸斗來寛彭蠡小龍時徃還仗劔驅雷翻水府<lb/>
焚章乞雨達天關雲凝石髓朝流汞月漾驪珠夜吐丹<lb/>
吹醒一床池草夢却隨仙侣跨青鸞<lb/>
　　　送訓導陳公餘之筠陽<hi>今瑞州府</hi>
<pb n="KR4e0097_WYG_003-25b"/>
一經薦剡授官迴司教臯比講席開久聚徳星傳世業<lb/>
好施化雨育英材江通文水清澂底山到筠陽翠作堆<lb/>
九載考功多擢桂天香髙折數枝來<lb/>
　　　又<hi>公餘父陳仲述任監察御史</hi>
六籍窮探仔細看太邱家世弟昆難先生此日臯比席<lb/>
御史當年獬豸冠自是青春司教職肻憐白首老儒官<lb/>
西風黄菊筠陽道吟得新詩字字安<lb/>
　　　送徐布政之廣東<lb/>
<pb n="KR4e0097_WYG_003-26a"/>
寵恩授職喜超遷慶錫綸音下日邉東廣秉鈞臣宰重<lb/>
南州傳譜子孫賢五羊化石留千古一鶚横秋上九天<lb/>
朔雪炎風總王土聖明徳治在承宣<lb/>
　　　題江山獨歩圖為地理白彦竒賦<lb/>
乾坤如此好溪山獨歩髙人自徃還龍駐盡時蒼石露<lb/>
牛眠深處白雲閒邱原遊覽情何極風月吟哦興不慳<lb/>
他日汝川川上路青鞋布襪訪松關<lb/>
　　　安隠堂為秦遵道老人賦<lb/>
<pb n="KR4e0097_WYG_003-26b"/>
安隠堂中七十翁龎眉鶴髪古人風髙名不減韓康伯<lb/>
厚澤應同龐徳公稚子趨庭鳩杖出嘉賔滿坐蟻尊空<lb/>
賜歸得遂桑榆暖擊壤堯民樂嵗豐<lb/>
　　　和伴讀鍾啟晦贈劉淵然髙道詩韻<lb/>
乘風欲訪羽人邱道骨仙姿第一流壇上熒光宵禮斗<lb/>
匣中劍影曉横秋姓名久達黃金闕品籍應居白玉樓<lb/>
聖代只今崇教典何煩紫氣出關浮<lb/>
　　　送僉憲武本大之官閩南<lb/>
<pb n="KR4e0097_WYG_003-27a"/>
拜命新除被寵光觀風持節鎮炎方三山恩煦繡衣日<lb/>
八郡威凝白簡霜冰盌沉紅嘗荔子曉盤摘緑薦㯽榔<lb/>
聖朝求治蘇民瘼肻讓澄清説范滂<lb/>
　　　送大尹之官房縣<lb/>
房陵山水繞郊墟令尹新除甫下車耆舊好尋髙士傳<lb/>
交遊為寄故人書千家桃李春風後百里桑麻夜雨餘<lb/>
共説㢘平宣治化細詢民瘼定何如<lb/>
　　　和伴讀鍾啟晦雪中景春指揮留飲詩韻<lb/>
<pb n="KR4e0097_WYG_003-27b"/>
東風一夜散瓊花春滿皇都貴戚家簌<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>寒聲蠶食葉<lb/>
瀟瀟細響蟹行沙飲餘醇酎顔常渥吟得新詩髩欲華<lb/>
晚跨驕驄歸甲第開尊宴客泛流霞<lb/>
　　　題古鄞湯潤珉菊庄<lb/>
東籬處士舊開徑東澗先生新作庄白髪自憐今世老<lb/>
黄花猶惜昔時香百年清興留詩句九日髙情付酒觴<lb/>
我欲賦歸歸未得秋風吹夢故園荒<lb/>
　　　題畫馬<lb/>
<pb n="KR4e0097_WYG_003-28a"/>
房星墮地夜流光却向滎河産驌驦雲霧氣蒸疑鳳翥<lb/>
風雷勢激若龍驤九千道里來神異十二天閑得俊良<lb/>
好語奚官勤洗刷鸞輿穏駕御堦長<lb/>
一駿能空萬馬羣貳師窮逺豈曽聞影孤不踏瑶池月<lb/>
氣逸將陵玉宇雲首買千金來駿骨隊分五色雜龍文<lb/>
同州沙苑春風早豐草烟青牧養勤<lb/>
驕姿不肻向人嘶逸氣稜稜迅歩遲寳勒緩牽芳草雨<lb/>
錦韀輕汚落花泥九衢風掉青絲尾萬里雲生碧玉蹄<lb/>
<pb n="KR4e0097_WYG_003-28b"/>
妙畫只今神變化龍光夜夜貫文奎<lb/>
　　　寄四弟子彰<lb/>
巖溪溪上吕家林廬墓年來宰木深雲冷九原今古恨<lb/>
月明千里弟兄心白鷗眠渚閒馴性黄鳥迎風送好音<lb/>
為問東籬叢菊在相思幾度動清吟<lb/>
　　程母朱氏亢節守志夀躋百嵗李雪菴為書夀樂<lb/>
　　堂崇節堂六大字以昭山窓先生之遺澤二子白<lb/>
　　玉君玉復扁其樓曰朝陽曰拂雲其孫成得請予<lb/>
<pb n="KR4e0097_WYG_003-29a"/>
　　記之乃詠次四詩云<lb/>
　　　夀樂堂<lb/>
夀樂堂中白髪親生存强健百年身嫠居月苦青帷夜<lb/>
笑語風和綵服春諼草欣榮衛國詠大椿憔悴漆園人<lb/>
雪庵字畫題華扁射斗虹光筆有神<lb/>
　　　崇節堂<lb/>
崇節堂中婦徳全豈期偕老不齊年蕭蕭白髪青霜肅<lb/>
耿耿丹心白日懸身比瓊瑶應共粹志如金石自同堅<lb/>
<pb n="KR4e0097_WYG_003-29b"/>
玉堂肻與書貞節史筆當今繼馬遷<lb/>
　　　朝陽樓<lb/>
朝陽樓外楚天東霞捧曈曈曉日紅弱木金雞飛翐翐<lb/>
茂梧丹鳳語雝雝闗弓后羿留孤轂緩轡羲和御六龍<lb/>
下土小臣仰餘照四時佳景駐春融<lb/>
　　　拂雲樓<lb/>
拂雲樓外萬竿齊直榦森森接漢低春雨百年龍未化<lb/>
秋風五夜鳳來棲渭川波漾清隂轉蔣逕雲拖翠色迷<lb/>
<pb n="KR4e0097_WYG_003-30a"/>
昔日凭闌今逺去詩成幾度寄留題<lb/>
　　　九日遊慶夀寺<lb/>
出遊九日訪招提歩屧秋風信杖藜聞有紫㽔芝産秀<lb/>
想多黄蕋菊開齊閒官真隠陶彭澤内史清名王㑹稽<lb/>
老衲已無心跡累自慚待漏聽朝鷄<lb/>
　　　偕胡伴讀訪繼上人<lb/>
偶逢嘉節試同遊古刹黄花九月秋蓮社陶潜應有約<lb/>
茰囊桓景不須求乾坤容我襟懐壯光景催人嵗月流<lb/>
<pb n="KR4e0097_WYG_003-30b"/>
為問麟經家學在相期二老紹前修<lb/>
為訪髙僧浣俗縁黄花香寂晚秋天杜公詩句稱支遁<lb/>
韓子書辭慕大顛嗜酒許開彭澤戒喫茶應悟趙州禪<lb/>
法華讀罷心如水方丈香浮一篆烟<lb/>
　　　二月二十日得家書<lb/>
喜得平安一紙書欣然頓覺客愁除四千道路雲山逺<lb/>
六十年華雪髩踈肻羨腰錢騎有鶴不須彈鋏食無魚<lb/>
丹心報國忠誠在老我王門日曳裾<lb/>
<pb n="KR4e0097_WYG_003-31a"/>
　　　三月一日夜夢歸家<lb/>
十年宦寓在天涯此夜徐徐夢到家形幻春風輕栁絮<lb/>
神清寒雪瘦梅花歸心未逐河邉棹旅思頻驚塞上笳<lb/>
依舊黄山千丈月遽遽飛蝶悞南華<lb/>
　　　憶二弟<lb/>
愚兄文學人皆似二季才華世共推旅思何如鄉思好<lb/>
少年那比老年衰江南春雨青燈夜塞北寒雲白雪時<lb/>
杳杳空傳鴻鴈字悠悠長賦鶺鴒詩<lb/>
<pb n="KR4e0097_WYG_003-31b"/>
　　　寄萬松道士程宗吉<lb/>
少年卜築棲稠樹老境投閒隠萬松月白黄山騎獨鶴<lb/>
風清紫府佩雙龍平生物外交情厚異土人間旅思濃<lb/>
何日歸田共還徃秋雲步穏一枝笻<lb/>
　　　春菴楊紀善見子之喜有詩次韻奉賀三首<lb/>
乏嗣承宗亦可羞掌珠喜見瑞光浮家聲有紹惟楊震<lb/>
天道無知只鄧攸賀客每傳詩志喜誇人不用酒消憂<lb/>
他年好紹箕裘業才俊當推第一流<lb/>
<pb n="KR4e0097_WYG_003-32a"/>
津津喜色上眉頭賔主持盃互勸酬有酒何煩説罍恥<lb/>
無錢安用效囊羞應門豈比李泰伯生子當如孫仲謀<lb/>
欲驗寸心窺造化百年春雨長松楸<lb/>
意令與國助租丁自是承宗徳澤馨祥鳯已知生鸑鷟<lb/>
小蟲何必負螟蛉陽回氣候生鄒律春藹芝蘭滿謝庭<lb/>
父子祖孫傳百代此心安用測沈㝠<lb/>
　　五言排律<lb/>
　　　和吕徳昭春日遊問政二十韻<lb/>
<pb n="KR4e0097_WYG_003-32b"/>
仙家白雲裏水複更山重已化雙飛舄空傳九節笻石<lb/>
函藏秘訣寳劍瘞銛鋒境勝華陽洞形髙天柱峰尋真<lb/>
何處問學隠此情鍾阮肇留遺事劉晨覔舊蹤珮懸青<lb/>
玉鏤丹熟紫金鎔呪法能馴虎輕身可跨龍蟠桃開蓓<lb/>
蕾芝草長丰茸日月同駒隙乾坤等蟻封蓬萊知路永<lb/>
閬苑得春濃鶴老應摧羽魚潜不露喁唐詩存古碣秦<lb/>
爵授枯松樹穴穿飛䑕巖空集稚蜂生涯從澹泊景物<lb/>
自從容頗覺遊多趣何煩悶少悰石香炊飰軟泉冽釀<lb/>
<pb n="KR4e0097_WYG_003-33a"/>
醅醲自有逃名志寜無學古胸踈狂李太白風致郭林<lb/>
宗羨子能行樂來歸日下舂<lb/>
　　　和劉通判贈人刻圖書印韻<lb/>
剪刀知漢篆符刻是秦書磨礪形模小雕鎪字畫踈絶<lb/>
憐新製巧豈識古文餘印白纎痕滅涵朱淡色除售求<lb/>
増貴重貽贈感勤渠素璞剜難就黄金鑄不如傳家稱<lb/>
舊物好古屬貧居經史煩明證篇章任巻舒牙籖標李<lb/>
泌藻翰記盧琚㩦貢玉堂署相隨賦子虛<lb/>
<pb n="KR4e0097_WYG_003-33b"/>
　　七言排律<lb/>
　　　題醫士朱士良紫陽讀書巻<lb/>
結屋紫陽山下村承家今喜見文孫方抄已積三千巻<lb/>
書讀須窮十萬言緗帙芸香蒸雨潤石爐藥氣散烟昏<lb/>
杏林手種隂功茂雲谷心傳道脉存龍虎煉成能自衛<lb/>
蟲魚註就許重論莫辭此日辛勤力要使他年學術尊<lb/>
　　　又<lb/>
流水淙淙撼石梁紫陽當戸挹嵐光何殊講習居長白<lb/>
<pb n="KR4e0097_WYG_003-34a"/>
自説流傳屬太倉藥品君臣儲滿籠書籖今古積連床<lb/>
螢囊照眼能供讀龍化為人欲問方坐愛茅簷隨月色<lb/>
病思橘井湧泉香良醫良相真何異好拯生民濟世康<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0097_WYG_003-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梧岡集巻三<lb/>
</p>
<p>
</p>
  </div>
</body>
</text>
</TEI>
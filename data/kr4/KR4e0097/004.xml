<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梧岡集巻四</head> <lb/>
    <p>
<pb n="KR4e0097_WYG_004-1a"/>
欽定四庫全書<lb/>
　梧岡集巻四<lb/>
　　　　　　　　　　　　明　唐文鳳　撰<lb/>
　　七言絶句<lb/>
　　　題太常寺丞吕仲善寄弟仲鉉雙雀圖<lb/>
啾啾雙雀曉風寒花到酴醿春事䦨應似鴒原急難意<lb/>
蕭條不是紇干山<lb/>
　　　題無心道人墨竹<lb/>
<pb n="KR4e0097_WYG_004-1b"/>
一江踈雨翠烟迷愁結寒雲楚甸低猶憶泊舟蒼石岸<lb/>
黄陵廟下鷓鴣啼<lb/>
鐵網何年出海波玉根此日迸江莎重華不返蒼梧逺<lb/>
愁絶天寒雙翠娥<lb/>
　　　題孤鴈圖<lb/>
當年曽讀鮑當詠此日欣觀崔白圖紫塞月寒憐影暗<lb/>
黄蘆風急想聲孤<lb/>
　　　題東坡赤壁圖<lb/>
<pb n="KR4e0097_WYG_004-2a"/>
堪笑黄州秃髪翁江山詞賦兩爭雄至今千載留圖畫<lb/>
良夜扁舟一鶴東<lb/>
　　　題畫牛圖二首圖有翰林滕王霄留題<lb/>
三年出宰勸勤耕䆉稏西風秋雨晴從此牛閒飽豐草<lb/>
可無留犢慰民情<lb/>
犢飽眠雲倦不行平沙過雨草初榮玉堂亦有歸耕志<lb/>
牛背青山一笛横<lb/>
　　　題太常寺丞吕仲善寄弟仲鉉雙鴈圖<lb/>
<pb n="KR4e0097_WYG_004-2b"/>
黄蘆葉颭晚風輕何事離羣獨自鳴雲濶天髙行已斷<lb/>
江湖遥憶弟兄情<lb/>
　　　題道士王貞白小像<lb/>
碧水丹山物外春瓊樓玉宇絶埃塵不隨跨鶴吹笙去<lb/>
猶作華陽洞裏人<lb/>
　　　題墨梅<lb/>
嫩條枯榦著疎華曽訪林逋處士家放鶴孤山秋夜永<lb/>
娟娟明月照江沙<lb/>
<pb n="KR4e0097_WYG_004-3a"/>
　　　題馬驎桃竹圖<lb/>
翠竹緋桃近水濵杖藜應是避秦人緝熙殿上春光永<lb/>
豈識青城月色新<lb/>
　　　題懸崖蘭竹木石圖<lb/>
懸崖石罅托孤叢冉冉幽香拂晚風忽洒一枝湘雨濕<lb/>
平生心事喜相同<lb/>
九畹如何不託根却從孤石寄香魂鳳歸來啄琅玕實<lb/>
留得青山月一痕<lb/>
<pb n="KR4e0097_WYG_004-3b"/>
平生不肻汗秦鞭來伴湘江二女仙千古忠魂向何處<lb/>
御風紉佩尚泠然<lb/>
　　　題玉堂學士圖<lb/>
硯池波暖墨蛟腥睡起揮毫手不停天上玉堂春晝永<lb/>
明朝宣㫖冩蘭亭<lb/>
　　　題梅竹圖<lb/>
翡翠烟迷葉底寒瓊瑶雪積樹頭乾小橋流水人何在<lb/>
猶照孤山月一團<lb/>
<pb n="KR4e0097_WYG_004-4a"/>
　　　題層巒積翠圖<lb/>
疊巘重巒翠欲流雲藏古刹倚巖幽上方鐘罷僧歸晚<lb/>
古木寒泉十里秋<lb/>
　　　題林下讀書圖<lb/>
林下風流老隠居心閒謾讀數篇書催科政拙何能了<lb/>
野鶴孤雲媿不如<lb/>
　　　奉題徽宗御筆十八鶴圖<lb/>
仙姿何事擬登瀛不戒乘軒百感生千古青城空月色<lb/>
<pb n="KR4e0097_WYG_004-4b"/>
可憐無復九臯鳴<lb/>
　　　題烏騅圖<lb/>
黑雲不散䕶龍身墜地房星夜有神只恐徤兒羈未得<lb/>
瀟瀟風雨欲生鱗<lb/>
　　　題畫馬<lb/>
手控柔韁洗刷䦨曽經渇飲九河乾太平無事邉塵靜<lb/>
好入君王十二閑<lb/>
鬃振蹄奔勢欲馳齕餘豐草搶頭低平坡樹影凉如洗<lb/>
<pb n="KR4e0097_WYG_004-5a"/>
却憶瑶池月下嘶<lb/>
　　　題折梅花<lb/>
墨沼移春春不知却將𤣥色换仙姿小橋流水孤山路<lb/>
呼鶴歸來月上遲<lb/>
寒風吹入硯池波疎影清涵春意多月白羅浮香夢醒<lb/>
飛來青鳥夜如何<lb/>
　　　送金仲逺調大同衛掾<lb/>
三月東風吹雨晴龍灣江上看潮生潮生潮落自朝暮<lb/>
<pb n="KR4e0097_WYG_004-5b"/>
不盡鄉人離别情<lb/>
我留子去意悽悽匹馬長途獨向西若到鴈門關外望<lb/>
故鄉回首白雲低<lb/>
　　　寄縣丞魏尚質<lb/>
一緘書寄見真情令我相思雪髪生語寂空庭閒白晝<lb/>
滿簾槐影日微明<lb/>
溪上青山城上樓相思雲樹意悠悠西風鴈呌江湖逺<lb/>
明月蘆花千里秋<lb/>
<pb n="KR4e0097_WYG_004-6a"/>
　　　寄主簿髙泰銘<lb/>
髙適能詩五十過文孫才徳藹春和三年小試勾稽簿<lb/>
處處桑麻雨露多<lb/>
　　　寄龍南知縣劉誠忠<lb/>
平生特達劉公幹老去栖遲唐子西三載情懷若膠漆<lb/>
　一時踪跡異雲泥<lb/>
艤櫂相逢鐵索灘沙頭風雨一罇寒别離幾度思君切<lb/>
倚遍重樓十二䦨<lb/>
<pb n="KR4e0097_WYG_004-6b"/>
　　　謝平川耆民鍾尚義寄鮓<lb/>
味如膾雪色如霞逺寄包封道路賖酒醒夢回凉雨過<lb/>
不知身世在京華<lb/>
真情不減孟宗寄㢘譽何須羊續懸萍雨荷風生酒興<lb/>
夜䦨飛夢到平川<lb/>
芼以辛薑添美味沃之苦酒吐竒光冰盤碎切飛霞片<lb/>
采石罇深入醉鄉<lb/>
甕潭昔有銅環鯉何事而今碎雪鱗慰我老饕尚能賦<lb/>
<pb n="KR4e0097_WYG_004-7a"/>
詩瓢酒杓細分春<lb/>
彈鋏王門食有魚寄來磁甕更鮮腴謝詩媿非裹鮓帖<lb/>
贈逺當傳雙鯉書<lb/>
　　　寄孝子吕叔素<lb/>
相傳禮樂太常家市隠城南靜不譁兄弟怡怡自和輯<lb/>
春風庭院紫荆花<lb/>
廬墓三年孝行全姓名已達九重天蓼莪應念劬勞徳<lb/>
彤管當書史一編<lb/>
<pb n="KR4e0097_WYG_004-7b"/>
教子傳家守一經百年文獻舊氊青雄辭妙畫南金價<lb/>
磨石當鐫太史銘<lb/>
　　　寄生員徐永徳<lb/>
明倫堂下竹疎疎枝葉蕭森凉雨餘滿目塵囂俱洗盡<lb/>
夜深吹燭照殘書<lb/>
　　　寄鍾子常文學<lb/>
紫髯才俊總超羣筆底春生五色雲千里相思共良夜<lb/>
東龕巗畔月紛紛<lb/>
<pb n="KR4e0097_WYG_004-8a"/>
龍潭酌别惜擕分酒濕淋漓白練裙何日相逢共傾葢<lb/>
寸心長繞㶑江雲<lb/>
天上宏開白玉堂老臣侍讀沐恩光拔茅連茹思才俊<lb/>
東野雲龍願頡頏<lb/>
妙畫清詩才思新笑談頓使座生春白頭媿我鵷鸞侣<lb/>
青眼思君鷗鷺羣<lb/>
陽山東望起朝霞富貴功勲越國家秋色可憐今寂寞<lb/>
獨留黃菊一枝花<lb/>
<pb n="KR4e0097_WYG_004-8b"/>
　　　寄秀才羅季翔劉徳明劉志用陳克讓王達禮<lb/>
　　　方文興鄧子民楊汝誠<lb/>
我來子去各東西蹤跡何殊鴻印泥座上春風誰許挹<lb/>
滿庭棠影鳥空啼<lb/>
師席長虛知幾年雨寒塵暗廣文氊揚雄已老侯芭去<lb/>
寂寞何人守太𤣥<lb/>
　　　寄徐復本主簿<lb/>
白髪臞翁特冩真風霜骨格雪精神鶯花故國十年雨<lb/>
<pb n="KR4e0097_WYG_004-9a"/>
鸞枳當時百里春<lb/>
　　　寄楊南夀<lb/>
關西夫子道尤尊清白傳家到耳孫幾度相思程水路<lb/>
白沙翠竹月當門<lb/>
僦居近住古城邉大隠如何在市廛雲散西山青似洗<lb/>
踈疎凉雨洒簾前<lb/>
　　　寄黄子成<lb/>
每愛西江雙井黃食蓮念母寸心長東隣舅氏年將老<lb/>
<pb n="KR4e0097_WYG_004-9b"/>
相見何煩憶渭陽<lb/>
載酒龕巖飲石坡危橋揺兀歩難過至今夢想何由到<lb/>
心逐春風繞薜蘿<lb/>
　　　題墨梅<lb/>
前村昨夜雪晴時春到寒花第一枝錯認孤山小橋路<lb/>
月移踈影鶴歸遲<lb/>
東風吹春到南枝三花五蕋香參差幽禽戴雪頭已白<lb/>
月明忍凍應多時<lb/>
<pb n="KR4e0097_WYG_004-10a"/>
　　　題紅梅<lb/>
春沁南枝雨未乾東風吹暖已消寒何人㸃染臙脂裹<lb/>
疑是嫦娥絳雪丹<lb/>
　　　題畫<lb/>
斷磯石罅兩舟艤繁木雲邉孤館藏有客讀書忘俗慮<lb/>
緑楊風軟日初長<lb/>
落落長松蒼幹古深深幽館碧窓虛堦除近水鳬鷖集<lb/>
知是山中曉雨餘<lb/>
<pb n="KR4e0097_WYG_004-10b"/>
　　　題宋李綱帳緑亭詩後<lb/>
狡童已沮勤王志老檜猶貪蔽日隂帳緑春深風雨横<lb/>
　一生空負老臣心<lb/>
　　　環珮重來軒為槐塘程文實賦<lb/>
當時丞相七絃琴尚有髙山流水音今日猶能存手澤<lb/>
祖孫相繼百年心<lb/>
何年斵就嶧陽桐律吕音諧指下工相業當時勤燮理<lb/>
心同虞舜鼓南風<lb/>
<pb n="KR4e0097_WYG_004-11a"/>
相業相傳祖澤存至今厚徳説髙門遥知府第多清思<lb/>
三弄梅花月一痕<lb/>
　　　敬䝉書賜梧岡二大字伏覩八法精妙超入神<lb/>
　　　品寵榮所及不勝喜慶十襲珍藏永為家寳謹<lb/>
　　　賦詩謝恩<lb/>
頒賜梧岡翰墨香錦箋字字響琳琅山林若候藏書處<lb/>
午夜晴虹貫月光<lb/>
　　　詠睿筆畫蜂<lb/>
<pb n="KR4e0097_WYG_004-11b"/>
報衙課蜜日飛忙競採羣芳浥露香睿筆冩生同化育<lb/>
上林隨處駐春光<lb/>
　　　又<lb/>
午衙初報徃來飛採得花香兩翅歸微物亦䝉歸睿思<lb/>
君臣誼重識天機<lb/>
　　　謝賜睿書<lb/>
清思臨池白晝長金箋揮灑染龍香侍臣得賜琳琅字<lb/>
奕世相傳被寵光<lb/>
<pb n="KR4e0097_WYG_004-12a"/>
鸞翔鳳翥精神異虎卧龍驤氣勢雄若候藏書占太史<lb/>
九天光燄貫長虹<lb/>
　　　詠馬<lb/>
房星天駟夜凝神光照祥雲散滿身十二閑中知第一<lb/>
草豐沙苑早回春<lb/>
龍馬由來産渥洼驕思顧影自矜誇太平天子東封日<lb/>
五色成羣雲作花<lb/>
　　　奉賦清曉詩<lb/>
<pb n="KR4e0097_WYG_004-12b"/>
日色曈曨曉氣寒風生仙仗露華乾封章啟讀清朝早<lb/>
身在蓬萊玉笋班<lb/>
　　　謝賜睿翰神妙變化逺法鍾王臣子儀不勝欣<lb/>
　　　躍賦詩以進<lb/>
睿思筆力掃千軍冩遍金箋五色紋墨沼鸞飛光掣電<lb/>
天門龍跳勢騰雲<lb/>
　　　又<lb/>
清興閒書筆陣圖妙窺八法不須摹鍾王墨跡何堪數<lb/>
<pb n="KR4e0097_WYG_004-13a"/>
摘得驪龍頷下珠<lb/>
　　　又<lb/>
臨池清思日初長龍劑香生玉楮光八法精深入神品<lb/>
侍臣蒙賜永珎藏<lb/>
　　　奉賦秋凉詩和陸長史韻<lb/>
金井梧飄早報秋星流大火暑全收人間爽氣清如水<lb/>
凉滿山家十二樓<lb/>
　　　奉賦對月詩和陸長史韻<lb/>
<pb n="KR4e0097_WYG_004-13b"/>
風掃浮雲淨碧空秋蟾皎潔出天東賢王心鏡清如水<lb/>
　一照光明萬里同<lb/>
　　雜體<lb/>
　　　送張守正歸句容故鄉<lb/>
　　　啼烏行<lb/>
慈烏啼聲何悲聲悲情慘風凄凄昔時孤雄引雛飛雛<lb/>
飛逺去羽翼齊可憐流落天之涯孤雄摧折嗟命違天<lb/>
荒地老歸無期雛生未報返哺慈霜寒水夜長相思慈<lb/>
<pb n="KR4e0097_WYG_004-14a"/>
烏啼聲何悲爾何不徃故林栖中有喬木連雲低願因<lb/>
晨風送爾歸空巢補葺哺其兒不受風雨漂揺危<lb/>
　　　鳴鴈篇<lb/>
鴈鳴嘹唳穿雲飛秋風吹老黄蘆枝江南江北九月時<lb/>
水田菰米食可肥平沙漠漠羅網稀年年飲啄忘禍機<lb/>
南天月色無光暉孤鴻行斷摧翅垂翩翩不下洲渚非<lb/>
思鄉旅客情依依幾回緘書煩寄之鴈雙欲來胡不來<lb/>
今年與客同春歸<lb/>
<pb n="KR4e0097_WYG_004-14b"/>
　　　茆山歌<lb/>
茆山三峯瘦於削拔地劖天起巖㟧茆家兄弟已成仙<lb/>
翩然欲下騎丹鶴瓊宫琳宇相參差靈芝瑞草何葳蕤<lb/>
羽衣或跨黒虎降玉印曾獲白兔窺可憐桑田變滄海<lb/>
依舊三峯森翠靄山中有客久出遊孟浪不歸今幾載<lb/>
昨朝青鳥傳雲書招邀好覔烟霞居白石炊香凝雪粒<lb/>
黄精釀熟浮玉蛆飈車忽乘歸興速茆山之歌已終曲<lb/>
慇懃為我謝茆仙丹䑓許註長生籙<lb/>
<pb n="KR4e0097_WYG_004-15a"/>
　　　洞天曲<lb/>
天下洞天三十六茆家兄弟來句曲至今虹光貫斗牛<lb/>
藥爐九轉還丹伏三峯直走如驚龍落日倒射青芙蓉<lb/>
剛風吹老瓊花折書傳雲錦來金童功成寄語逺遊客<lb/>
好訪山中一區宅歸來管領舊烟霞長嘯數聲秋月白<lb/>
　　　黄山謡<lb/>
黃山之髙髙倚天三十六峯含紫烟秋空浸月開金蓮<lb/>
浮邱容成久飛仙至今尚湧硃砂泉二仙一笑三千年<lb/>
<pb n="KR4e0097_WYG_004-15b"/>
海枯石爛陵谷遷蓬瀛嬉戲何時還丹室空閟青瑶編<lb/>
猿吟啾啾鶴翩翩山靈誰主空凄然句曲有客抛塵縁<lb/>
卧雲嵗久志益堅御風復返三茅巔下視齊州九㸃烟<lb/>
　　　送鮑仲嘉省親詩<lb/>
　　　望雲篇<lb/>
朝登崇山言䇿其馬白雲孤飛親舍在下望彼白雲悠<lb/>
悠其思思親云逺曷能來歸浮雲在空變態無跡吁嗟<lb/>
季子滯于行役昔之未返憂心孔殷今爾既還笑語訢<lb/>
<pb n="KR4e0097_WYG_004-16a"/>
訢有斑其衣有白其髮再瞻再拜慰爾契濶躋彼堂矣<lb/>
稱彼觴矣親之康矣樂無疆矣<lb/>
　　　遊子吟<lb/>
朝為遊子吟暮懷遊子悲遊子去日逺慈母將儔依母<lb/>
髮白如雪子心皎如月但得子心如月圓照母白髮髙<lb/>
堂前<lb/>
　　　彩衣曲<lb/>
彩衣兮般般遊子歸兮慈母歡彩衣兮楚楚遊子去兮<lb/>
<pb n="KR4e0097_WYG_004-16b"/>
母心苦遊子去兮離憂多母心苦兮將柰何<lb/>
　　　樹萱吟<lb/>
樹萱北堂戺翠葉何葳㽔深沾雨露恩恐遭霜雪萎昔<lb/>
年初種時短短根在土今年已著花蕋擘金釵股花開<lb/>
僅十日親夀期千春常懷嵗月邁未報鞠育仁誰言可<lb/>
忘憂離憂轉如積臨行繞萱叢露濡彩衣濕<lb/>
　　　占鵲辭<lb/>
北堂靈鵲聲喳喳下堦自銜萱草花慈母倚門每占喜<lb/>
<pb n="KR4e0097_WYG_004-17a"/>
定想行人歸到家昔時苦被鵲聲悞臆對含愁如欲訴<lb/>
今日鵲聲知有凖驚去回翔仍返顧東家郎君不出庭<lb/>
别離那識過平生縱使今朝競喧噪有耳何曽為爾聽<lb/>
西家農夫在田野恬熙生長茅檐下幾回著意送清音<lb/>
聒亂生憎遭唾罵惟有慈闈白髮親屢卜佳聲秋復春<lb/>
温凊疎違甘㫖缺而今喜見逺歸人丁寜靈鵲莫飛去<lb/>
深栖只向堂前樹上無鷹鸇下彈丸每聽流聲慰愁緒<lb/>
行人既歸爾相宜行人又去爾不知但當愛身慎飲啄<lb/>
<pb n="KR4e0097_WYG_004-17b"/>
他年再報歸來期<lb/>
　　　烏夜啼和韻<lb/>
遶樹三匝烏擇栖風清月白吚喔啼閨中惱殺無家女<lb/>
時時臆對含愁語抛鍼倦繡减蘭燈臉褪鉛花墮紅雨<lb/>
　　　關山月<lb/>
秋月生寒山照妾空幃間忽起逺道思良人守秦關近<lb/>
聞更移戍舟上瀘河灣迢迢各千里相望何時還盛年<lb/>
嘆零落覽鏡凋朱顔妾心徒自悲月色長自閒<lb/>
<pb n="KR4e0097_WYG_004-18a"/>
　　　樹中草<lb/>
野草附樹青蟠根空穴裏雖䝉雨露濡柔葉易枯死嗟<lb/>
爾亦何情失地猶貪生不如培厚土芊芊自欣榮<lb/>
　　　短歌行<lb/>
日月苦短短倐忽百年滿古今浩茫茫慷慨萬感長不<lb/>
如飲美酒驅愁消鬢霜勞勞塵世内沉醉知幾塲有子<lb/>
力耕稼有婦供蠶桑口吟白紵詞手把黄金觴哂彼輕<lb/>
薄兒車騎誇輝光<lb/>
<pb n="KR4e0097_WYG_004-18b"/>
　　　陌上花<lb/>
陌上花開春日遲臨安女兒緩緩歸花開容易辭故枝<lb/>
緩歸只恐恩愛違人生幾何成老醜勸君且盡一杯酒<lb/>
願君善保千金夀夾馬祥光盪牛斗滿目江山復何有<lb/>
　　　緑水曲<lb/>
緑水不見底水深情更深中有比目魚同目復同心<lb/>
　　　洛陽陌<lb/>
看花洛陽陌春色上衣來但使花長好不肻放春回<lb/>
<pb n="KR4e0097_WYG_004-19a"/>
　　　靜夜思<lb/>
舉頭見明月萬古月不老月圓人亦圓人月應同好<lb/>
　　　相逢行<lb/>
相逢不道逺相見即言歸髙堂春晝永好待舞斑衣<lb/>
　　　玉階怨<lb/>
夜深白玉階露下寒侵骨娉婷不敢行恐踏團圓月<lb/>
　　　上東門行<lb/>
上東門在何所河陽城南瀍河滸舊時豪華今已空惟<lb/>
<pb n="KR4e0097_WYG_004-19b"/>
有當年一抔土聞説漢家全盛秋門前列第皆王侯朱<lb/>
輪翠轂日來徃凝笳疊鼔長喧啾畫簷雕拱接宫觀十<lb/>
里香塵飛不斷天上頻頒丹詔過民間屢免田租半白<lb/>
髪老人不識兵閭閻小兒歌太平鬬雞走馬尋常事豈<lb/>
有紛紛愁嘆聲二疏乞歸章初上公卿曾此盛供帳道<lb/>
傍觀者如雲屯雜彩從車幾千輛韶華轉眼流星過倐<lb/>
忽荆棘埋銅駝逢萌掛冠固已矣石勒倚嘯將如何徃<lb/>
事傷心不能道惆悵東門何足保君不見北邙山頭四<lb/>
<pb n="KR4e0097_WYG_004-20a"/>
五陵玉匣珠襦總荒草<lb/>
　　　七星石歌<hi>永樂年間取歸禁苑</hi>
不周山崩天柱折天傾西北形露缺混沌已分元氣裂<lb/>
女媧補之毋乃拙煉石五色生紫烟雲粘霞綴恐未堅<lb/>
列宿參差自環繞璇杓耀芒安次躔後來星隕化為石<lb/>
少陽少剛同氣質沉思應是媧皇遺暈暎珠聨猶玓瓅<lb/>
何年下墜新安城砥平瑩滑常晶熒六丁呵䕶神鬼守<lb/>
肻與人世鐫碑銘移來獨在萬山頂妥置琳宫秋月冷<lb/>
<pb n="KR4e0097_WYG_004-20b"/>
歩虛聲歇剛風吹瀛海神遊夢初醒揚州道士騎鶴仙<lb/>
幾廻朗誦黄庭篇簮冠佩劍爽思襲澂空浸水光相連<lb/>
土花莫蝕埃塵凈刼火難燃離斧刄寗戚扣角那能歌<lb/>
秦人施鞭安敢運非産廬阜非太湖赤瑛為骨瓊為膚<lb/>
煌煌耿耿三四㸃如此至寳寰區無好共兹山鎮悠久<lb/>
夜夜祥光照穹垕不磨不泐千萬年留向瑶壇長禮斗<lb/>
　　聨句<lb/>
　　　洪武三年十二月廿又三日喜文虎長兄受丞<lb/>
<pb n="KR4e0097_WYG_004-21a"/>
　　　江安之命自京便道歸省是夕張燈酌酒父母<lb/>
　　　在堂五兄弟次坐家嚴首倡二句相與聨詩以<lb/>
　　　紀家庭一時聚樂之情耳<lb/>
秃頭憐父白老眼為兒青<hi>父</hi>山顯因人傑才超覺地靈<lb/>
<hi>兄</hi>東湖徐穉宅西蜀子雲亭<hi>文鳳</hi>世守寒氊物家傳古<lb/>
硯銘<hi>父</hi>三年忘窈窕隻影顧娉婷<hi>兄</hi>今日來儀鳳當時<lb/>
拾聚螢<hi>鳳</hi>胡床知坐穏羌笛不須聽<hi>父</hi>世事風中燭人<lb/>
情水上萍<hi>兄</hi>清名推善政舊業守遺經<hi>鳳</hi>莫壓陳驚座<lb/>
<pb n="KR4e0097_WYG_004-21b"/>
猶思鯉過庭<hi>父</hi>恢恢存晚節落落嘆晨星<hi>兄</hi>蘇子歸巴<lb/>
國申公出漢廷<hi>鳳</hi>便須花作縣莫戀肉為屏<hi>父</hi>書信憑<lb/>
鴻雁原情相鶺鴒<hi>兄</hi>公門有桃李藥籠備蔘苓<hi>鳳</hi>村號<lb/>
浣花曲橋題駟馬䮐<hi>父</hi>無兒堪授業有女待歸寜<hi>兄</hi>故<lb/>
里雲連屋長江雪滿汀<hi>鳳</hi>流光已健子種徳必添丁<hi>父</hi>
飲酒思吞海為文學建瓴<hi>兄</hi>親情膠固漆時俗渭同涇<lb/>
<hi>鳳</hi>栖鳥巢南越神鯤化北溟<hi>父</hi>家音報烏鵲燈喜綴蜻<lb/>
蜓<hi>兄</hi>寡和成孤唱沉酣恥獨醒<hi>鳳</hi>羲和稱逺馭日月肻<lb/>
<pb n="KR4e0097_WYG_004-22a"/>
雙停<hi>父</hi>奉養違甘㫖棲遲感莢蓂<hi>兄</hi>龍顔瞻近侍鶴髮<lb/>
享脩齡<hi>鳳</hi>草長康成里松髙御史㕔<hi>父</hi>誰憐心似鐵自<lb/>
嘆口如瓶<hi>兄</hi>栁眼春烟潤梅腮凍雨零金陵方返斾鄱<lb/>
水乂揚舲鸞瑟難膠柱牛刀試發硎<hi>闕</hi>
　　文鳳遭家多難凶禍相仍今春二月聞長兄訃音<lb/>
　　秋九月又不幸先妣傾棄文麟弟留滯廣西三載<lb/>
　　未歸久絶音耗未知存亡偶閱故篋得此詩舊藁<lb/>
　　不忍遺棄追思曩昔父母俱存兄弟無故一時倡<lb/>
<pb n="KR4e0097_WYG_004-22b"/>
　　酬之樂不可復矣嗚呼昔日未知為難遇今而履<lb/>
　　此始知其為難遇曽子所謂孝有不及悌有不時<lb/>
　　信哉斯言因録於此涕淚危迸悲痛不能禁耳時<lb/>
　　洪武十二年臘月九日文鳳謹跋<lb/>
　<lb/>
　<lb/>
　<lb/>
　梧岡集巻四<lb/>
</p>
<p>
</p>
  </div>
</body>
</text>
</TEI>
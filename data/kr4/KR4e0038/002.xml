<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0038_SBCK_002-1a"/>
静居集卷之二　潯陽張羽來儀著<lb/>
　樂府歌行<lb/>
　　　賈客樂<lb/>
長年何曽在鄊國心性由来好爲客只将生事寄江湖<lb/>
利市何愁逺行役燒錢釃酒曉祈風逐侣悠悠西復東<lb/>
浮家泛宅無牽挂姓名不繫官籍中嵯峩大舶夾雙櫓<lb/>
大婦能歌小婦舞旗亭羙酒日日沽不識人間離别苦<lb/>
長江兩岸娼楼多千門萬戸恣經過人生何如賈客樂<lb/>
除却風波柰若何<lb/>
　　　長安道<lb/>
長安城中多大道滿路香塵風不掃三條廣陌草斑斑<lb/>
<pb n="KR4e0038_SBCK_002-1b"/>
十二通衢人浩浩少年結客事遨逰繽紛冠盖如雲浮<lb/>
朱衣公子金泥障白馬王孫錦帯鈎五公七相稱豪貴<lb/>
貴里豪家誰得似走馬章㙜柳似絲閗鷄下社人如市<lb/>
涇川渭水轉依㣲五陵北去望逶迤還有閉門讀書者<lb/>
長年不出長蒿藜不學城中逰俠児百年身死何人知<lb/>
　　　行路難<lb/>
君不見富家翁舊時貧賤不得志平生親戚皆相棄一<lb/>
朝金多賤還貴百事勝人人莫比子孫成列客滿堂美<lb/>
人四座回鳴璫躍馬揚鞭㳺洛陽片言出口生輝光由<lb/>
耒本自一人事人心愛惡不相當季子西㳺窮困歸妻<lb/>
織自若嫂不炊行路難良可悲不貧賤那得知<lb/>
<pb n="KR4e0038_SBCK_002-2a"/>
　　　将進酒<lb/>
滄海甞為田泰山可作砥變遷靡有常黒白交鋒起鈎<lb/>
曲封公侯弦直道邉委賢哲今㡬存不飲将何俟<lb/>
　　　獨不見<lb/>
南國有佳人容顔羙無度臨風弄寳瑟其音怨而慕未<lb/>
奉鏘鸞迎詎肯渉行露小院落花深草生春日暮掩關<lb/>
獨不見淚下濕紈素<lb/>
　　　守宫詞<lb/>
鈿盒和丹食龍子胭脂夜凝神血紫老蟾玉杵寒丁東<lb/>
鸞尾輕輕飛碎紅靈砂沁透白玉腕細看每将羅袖卷<lb/>
分明皓雪棲彤霞香㾗咲比蕚綠華還籠半臂縈盤帶<lb/>
<pb n="KR4e0038_SBCK_002-2b"/>
蝶粉蜂黄鎮長在夭桃一點老青春門前魚目深如海<lb/>
　　　百索詞<lb/>
越羅窄袖香如雪五色絲茸相闘結看誰結得絲最長<lb/>
𬋩取自身無口舌火姑巧擘松紋細小姑㕠盤作人字<lb/>
揎来只依金釧寛剰得㽞将繫郎臂繫郎臂結郎心一<lb/>
寸絲繩一寸金愛惜莫教容易㫁直到明年與郎換<lb/>
　　　羽林郎<lb/>
羽林侍執㦸如霜直入承宣内不防要立竒功静邊釁<lb/>
長繩生縛左賢王<lb/>
　　　邯郸才人嫁為厮養卒婦<lb/>
花顔紅栁眉綠解詩書擅詞曲名動趙州城逺召入漢<lb/>
<pb n="KR4e0038_SBCK_002-3a"/>
京天顔加異眷三千粉黛失光晶才髙色羙易生妬遂<lb/>
使君心不如故一朝配與厮養卒胞中哀怨從何訴<lb/>
　　　呉宫春詞擬王建<lb/>
舘娃宫中百花開西施暁上姑蘇䑓霞裙翠袂當空舉<lb/>
身輕似展凌風羽遥望三江水一杯兩點㣲茫洞庭樹<lb/>
轉靣凝眸未肯囘要見君王射麋䖏城頭落日欲栖鴉<lb/>
下堦戲折棠梨花隔岸行人莫偷盻干将莫邪光粲粲<lb/>
　　　楚宫夏詞擬張籍<lb/>
渚宫四靣芙蓉開碧水晴揺氷井䑓玉壷蔗漿光滿滿<lb/>
當晝君王頻賜来雲綃半幅凉釵滑援琴向風弹白雪<lb/>
冷玉屏開十指寒輸却鸞篦戲相奪吴綾画扇鎮長新<lb/>
<pb n="KR4e0038_SBCK_002-3b"/>
肯信年年有炎熱不願生入蓬莱峰願妾丗丗居王宫<lb/>
　　　秦宫秋詞擬李賀<lb/>
凉波翠濕南山影露滴金人光烱烱君王夜半捲衣回<lb/>
樓壁斜開蜀雲冷西宫桂熟離離子海童不歸海塵起<lb/>
蛄啼老石不勝秋小玉採香惜香死胭脂影破澄潭白<lb/>
菱角尖尖怎堪摘鮮紅皺綠来滿舡樓前<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>月光團團<lb/>
　　　漢宫冬詞擬温庭筠<lb/>
石鯨呿浪揺金池吹盡宫梅如雪枝避風䑓髙風不到<lb/>
寳帳熟眠人未知象爐紅熾狻猊影氍毹軟翠鴛鴦並<lb/>
李娘喚春春為回咲却人間求火井椒房小妓起常先<lb/>
玉缾暖手濯温泉白頭臣朔寒無履待詔金門霜滿天<lb/>
<pb n="KR4e0038_SBCK_002-4a"/>
　　　寄衣曲<lb/>
家機織得流黄素首尾量来寛尺度象床玉手熨帖平<lb/>
緩剪輕裁燭芲莫含情暗忖今痩肥着䖏難知宜不宜<lb/>
再拜征人寄將去邊城寒早莫教遲歸掩雙扉空淚落<lb/>
舊繡遮身曉寒薄良人早得封侯歸妾身何愁少衣着<lb/>
　　　陌上花<lb/>
江南三月芳菲菲雜花生樹鶯亂啼羙人一去㡬斜暉<lb/>
城郭空在人民非山河滿目草離離留得歌聲落翠微<lb/>
猶自丁寧緩緩歸<lb/>
　　　鳯兮吟<lb/>
碧梧髙髙碧天寥寥隂風四起吹舊巢時㢤時㢤日将<lb/>
<pb n="KR4e0038_SBCK_002-4b"/>
莫兮鳯不耒鳯不耒兮白雲送日空徘徊<lb/>
　　　公無渡河<lb/>
東流水無迴波輕生欲渡河勸公不從如之何河水難<lb/>
渡渡者轉多<lb/>
　　　結客少年塲行<lb/>
長安少年重逰俠生平結交盡豪傑聮騎徃耒五陵道<lb/>
豪雄意氣誰能奪渭城三月非人寰桃李杏花開未䦨<lb/>
季布郭解爭追攀十二街頭車班班走馬閗鷄過渭北<lb/>
樗蒱百萬常一擲朝持黒丸斫府吏莫挾青萍投劍客<lb/>
娼樓夜半張華筵羙人勸酒嬌且妍髙歌妙舞紅燭前<lb/>
醉耒失却珊瑚鞭此中樂事亦巳偏忽聞天驕渡黒水<lb/>
<pb n="KR4e0038_SBCK_002-5a"/>
天予按劍思開邊願逐嫖姚充役部直上頭谷過祁連<lb/>
誰佀南隣窮巷子閉門長誦白雲萹<lb/>
　　　龍馬行<lb/>
吾聞渥洼之馬一日行千里此馬骨相真無比當時貢<lb/>
耒赤墀下天子臨軒稱絶美權竒自是天駟精四蹄不<lb/>
動如雲行奚官黄㡌不敢騎顧影促踏時長鳴宮車曉<lb/>
幸宜春苑六街雨晴芳草軟翠華冉冉塵不驚西出夾<lb/>
城如電轉天生此馬非徒為塩車太行吁可悲駑駘駿<lb/>
骨自有定何待方歅伯樂方能知<lb/>
　　　猛虎行<lb/>
兩山猛虎何虓雄飢耒白日出林中咆哮厚地随聲震<lb/>
<pb n="KR4e0038_SBCK_002-5b"/>
萬壑悄悄生悲風今年養子南澗北雄出尋群雌護窟<lb/>
五陵獵徒不敢射空耒山下㸔行跡射死虎時納虎皮<lb/>
胥吏索錢還見欺何如縦虎得免費虎自殺人渠不知<lb/>
昨夜傳聞入南鎮不待三人言已信若殺一虎賞千金<lb/>
猛虎雖猛應湏盡<lb/>
　　　老将行<lb/>
少年十二執金吾一身能擘兩雕弧臨陣堂堂膽氣麄<lb/>
軍中决勝絶代無祁連山前三日戦疋馬直走南單于<lb/>
沙塲萬里除殘賊天子臨軒賜顔色當時封侯立功早<lb/>
今日蹉跎鬂将白凄凉獨守漢西營倚樓閑㸔陣雲生<lb/>
胡沙不佀當時逺漢月還如舊夜明男児志氣豈終改<lb/>
<pb n="KR4e0038_SBCK_002-6a"/>
膂力已衰心尚在莫言善飯佀廉頗尚堪一戦空青海<lb/>
　　　長干行<lb/>
長干人家向江住朱雀橋邊舊衢路叅差碧瓦颺青旗<lb/>
繫䌫門前有楊樹竹弓射鴨向汀洲家家無井飲江流<lb/>
女児數錢當酒肆啇人買咲開娼樓謝家子弟如蘭玉<lb/>
不見當時舊逰躅夜深月滿大堤寒愁聴陳王後庭曲<lb/>
送君䇿馬此中行秣陵遥接石頭城愁耒滿引金陵酒<lb/>
莫聼秋風淮水聲<lb/>
　　　吴宫白苧辭<lb/>
織成白苧勝白絲恰稱吴娃氷雪肌渚宫金剪製舞衣<lb/>
白雲一片筵前飛舞衣當筵㓗且輕君王囬盻心已傾<lb/>
<pb n="KR4e0038_SBCK_002-6b"/>
徘徊玉階夜露零桐花拂面微凉生銀燈結穂晃踈櫺<lb/>
墜簮遣珮滿中庭此時不說紅錦綺得以千秋薦恩喜<lb/>
璧月團團墜江水姑蘇䑓上烏啼起<lb/>
　　　温泉宫行<lb/>
　有客自秦地<graphic n="KR0784" url="https://raw.githubusercontent.com/kanripo/KR-Gaiji/master/images/KR0784.png" mimeType="image/png"/>山来言温泉宫巳廢唯泉尚未涸上<lb/>
　池使客所浴下池行人所浴感而賦此<lb/>
煌煌帝業三百年<graphic n="KR0784" url="https://raw.githubusercontent.com/kanripo/KR-Gaiji/master/images/KR0784.png" mimeType="image/png"/>山宫殿空雲烟羙人艶骨為黄土<lb/>
山前不改舊温泉温泉雖在君王去芳草凄凄滿宫路<lb/>
泉聲如泣日将莫山鷄亂鳴上林樹憶昔玉環賜浴時<lb/>
紅楼綺閤香風吹頭上寳釵凉欲堕蓮歩輕扶雙侍児<lb/>
有客今年曽過此宮壊墻傾山色死虎旅知更不復聞<lb/>
<pb n="KR4e0038_SBCK_002-7a"/>
池上玉龍猶噴水當時此水在天上一沐㤙波榮莫比<lb/>
六宫粉黛不敢唾今日行人閗来洗<lb/>
　　　咸陽宮行<lb/>
　客言咸陽宮亦廢有民種瓜其上感而遂賦<lb/>
百二山河蒙祖力六雄仰関不敢敵金人十二髙峥嶸<lb/>
天下甲兵従此息天子曉御咸陽宫樓閣髙低複道通<lb/>
千石之鐘萬石簴遥聞天樂在虚空宫車隱隱春雷起<lb/>
渭川曉漲胭脂水六宫粉黛謾如雲不救明年祖龍死<lb/>
榮華奄忽何可論千門萬戸無復存遺墟乆𬒳民家占<lb/>
四望空餘瓜蔓根行人為問瓜田老地上揮鋤休草草<lb/>
荆柯昔日猛如狼曽来此地見秦王百夫之勇猶披縻<lb/>
<pb n="KR4e0038_SBCK_002-7b"/>
汝今搪突何敢爾<lb/>
　　　驛船謡<lb/>
驛舩来鼓如雷前舩去後舡催前船後舩何敢住鋪陳<lb/>
悪時逢彼怒畫屏綉褥紅氍毺春夢暫醒過船去棹郎<lb/>
長跪勸使臣願官莫喜更莫嗔古来天地如郵傳過盡<lb/>
忽忽無限人<lb/>
　　　聴蝉曲<lb/>
黄鶯紫燕寂無喧新聲㝡好是聞蝉栖烟初噪如喧籥<lb/>
吸露才停佀断絃乍向風前聞杳裊營營嘈嘈鳴不了<lb/>
断續能牽客夢長凄凉解動羈愁早一畨蛻脫已身輕<lb/>
㝡是居髙韻更清莫道轉丸穢壌底冠緌還比侍臣榮<lb/>
<pb n="KR4e0038_SBCK_002-8a"/>
長樂宫中百鳥靜十二簾開漏方永忽向上林翻下苑<lb/>
多少蛾眉倚䦨聴隋堤千樹柳如烟無情偏向夕陽天<lb/>
切切自将亡國恨凄凄欲共路人言蝉聲到䖏何曽别<lb/>
人心聴耒有悲恱何如一枕北窓眠喧寂都忘聞見絶<lb/>
　　　古朴樹歌<lb/>
山前古木不知年婆娑黛色上叅天霜柯反足閗龍虎<lb/>
偃盖倒影鳴蜩蝉緑葉叅差有生意中間孔穴萃䖝蟻<lb/>
上枝杳杳横蒼雲下根落落穿厚地樹傍古廟祀土神<lb/>
人耒酹酒澆樹根但願神靈長血食樹木與人終古存<lb/>
村中老人長孫子自言此樹多年紀憶作児童上樹時<lb/>
今見根柯已如此曾經䘮亂見太平㡬遇斧斤還不死<lb/>
<pb n="KR4e0038_SBCK_002-8b"/>
山僧愛此耒誅茅盤欝蒼翠當<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>拗待余六月携床至<lb/>
卧聴南風鳴海濤<lb/>
　　　踏水車謡<lb/>
田舎生涯在田裡家家種苗始云已俄驚五月雨沉淫<lb/>
一夜前溪半篙水苗頭出水青幽幽只恐飄零随水流<lb/>
不辭踏車朝復莫但願皇天雨即休前年秋夏重漂沒<lb/>
禾黍紛紜滿阡陌傾家負債償王租卒歲無衣更無食<lb/>
共君努力莫下車雨聲若止車聲息君不見東家妻前<lb/>
年換采向湖西至今破屋風兼雨夜夜孤児床下啼<lb/>
　　　戴山迎送神曲<lb/>
山蒼蒼兮多木横絶四野兮下無麓<graphic n="KR1941" url="https://raw.githubusercontent.com/kanripo/KR-Gaiji/master/images/KR1941.png" mimeType="image/png"/>逺望兮登髙神<lb/>
<pb n="KR4e0038_SBCK_002-9a"/>
不耒兮勞予目煦煦兮雅雅靈脩儼兮紛耒御<hi>叶</hi>胡不<lb/>
耒兮夷猶将誰湏兮逺者芳莫芳兮澗有萍㓗莫㓗兮<lb/>
卣之清雲爲盖兮霓爲旌神之耒兮山㝠㝠　綘闕兮<lb/>
朱堂冠余山兮神所宮神之愉兮既䧏<hi>叶</hi>翩龍駕兮雲<lb/>
中屡舞兮僊僊紛進拜兮庭前靈夭姣兮好服神弗言<lb/>
兮意巳傳牲不實兮酒不㫖将淹神兮神安止神弗止<lb/>
兮福遺我事夫君兮長無巳<lb/>
　　　古劍行<lb/>
我聞吴王有寳劒其名莫邪與干将此物精靈無乃是<lb/>
土蝕沙沉寧乆蔵琉璃寳匣生紅光七星皎皎含文章<lb/>
寒泉三尺人不識𥻘𥻘背負蒼虬色妖血千年今不乾<lb/>
<pb n="KR4e0038_SBCK_002-9b"/>
鸊鵜膏冷秋霜白太平<lb/>
天子方赫然八方四海無烽烟鳴呼此物無所試慎勿<lb/>
龍鳴虎吼飛上天慎勿龍鳴虎吼飛上天<lb/>
　　　余将軍篆書榻本歌<hi>即忠㐮公闕也</hi>
余将軍守舒州舒州之城大如礪長江西耒繞城流賊<lb/>
舩如雲壓城破将軍提劎城頭坐劍未動虜巳奔鯨鯢<lb/>
蔽江江為渾孤軍六年二百戦王師不耒城自存無兵<lb/>
猶足戦無食安可支豈無愛妾與愛馬殺之不解壮士<lb/>
飢力盡矢竭将奚為倉皇齚舌罵不巳義士千人同日<lb/>
死秖今還有盡忠池碧血清泠化為水将軍持節東州<lb/>
時作此篆書形崛竒妙墨已随神物化好事當時臨得<lb/>
<pb n="KR4e0038_SBCK_002-10a"/>
之雖非其真意獨在垂金屈玉蟠蛟螭我拜重是忠臣<lb/>
跡秦相雖古其人非嗚呼将軍此書配者誰請君摹取<lb/>
浯溪石上中興碑<lb/>
　　　葵軒歌<lb/>
昔君種葵吳門東南風五月花茸茸年年走馬㸔花去<lb/>
君家有酒如花紅今君種葵荆山下五月開花還繞舎<lb/>
㸔花對酒豈無人祇憶故人無在者種芲人在未成翁<lb/>
何事看芲人不同我亦當時㸔花者忽到花前如夢中<lb/>
握君手為君夀但願長㸔君花酌君酒<lb/>
　　　畫雲山歌<lb/>
我昔曽逰廬岳頂欲上青天凌倒景山中白雲如白衣<lb/>
<pb n="KR4e0038_SBCK_002-10b"/>
片片飛落春風影雲皛兮花㝠㝠萬壑盡送洪濤聲恍<lb/>
然坐我滄海上金銀楼觀空中明上清真人咲迎客夜<lb/>
然桂枝煑白石手持鳯管呌雲開虎咆龍吟山月白明<lb/>
發邀我升東峰導以綘節雙青童天鷄先鳴海出日赤<lb/>
氣照耀金芙蓉屏風九疊花茸茸霧閤雲窗千萬重胡<lb/>
不置我丘壑中一朝垂翅投樊籠空留萬片雲掛在青溪<lb/>
千文之寒松愁耒弄翰北窓裡貌得雲山偶相佀遂令殘<lb/>
夢逐秋風一夜　江水夢亦不可到圖亦不可傳<lb/>
不如早賦歸来萹仙之人兮待我還安能齷齪塵土間<lb/>
坐令白雲摧絶無所歸青山咲我凋朱顔<lb/>
　　　醉樵歌<lb/>
<pb n="KR4e0038_SBCK_002-11a"/>
華盖山髙亘南楚賸産竒材少榛莽山人嗜酒而業樵<lb/>
背負清樽手持斧丁丁伐木雲之深束薪欲擔力不任<lb/>
且傾醽醁藉盤石痛飲莫知西日沉白眼望天歌鼓腹<lb/>
槲衣半染苔花緑頽然俯枕樹根瞑鼻息如雷撼巖谷<lb/>
起来却咲朱買臣底用金紫纒其身堪羡劉伶行荷鍤<lb/>
生死無累全天真楩楠豫章䓁枯梗惟取酕醄真樂境<lb/>
泛觀世士多沉酣誤入牢籠猶未醒<hi>此作時有忌原本逸去近尋求𥙷之</hi>
　　　　又歌附張仲簡作<hi>又有髙青丘一首見缶鳴集</hi>
　東呉市中逢醉樵鉄冠欹側髮飄蕭兩肩矻矻何所負<lb/>
青松一枝懸酒瓢自言華盖峰頭住足跡踏遍人間路<lb/>
　學書學劍緫不成惟有飲酒得真趣管樂本是王覇才<lb/>
<pb n="KR4e0038_SBCK_002-11b"/>
　　松喬自有烟霞具手持崑岡白玉斧曽向月裏斫桂樹<lb/>
　　月裡仙人不我嗔特令下飲洞庭春興来一吸海水盡<lb/>
　　却把珊瑚樵作薪醒時邂逅逢王質石上看碁黄鵠立<lb/>
　　斧柯爛盡不成仙不如一醉三千日于今老去名空在䖏<lb/>
　　處題詩償酒債淋漓醉墨落人間夜夜風雷起光恠<lb/>
　　　元季淮南行省叅知政事臨川饒介之分守呉中自<lb/>
　　　號醉樵求諸作已設宴酬欵以詩工拙是坐仲簡之<lb/>
　　　歌最協意居首席酬黄金十兩次髙青丘白金三斤<lb/>
　　　次先生止一鎰盖詩有諷畧不滿快也後饒果不得<lb/>
　　　其終人皆與其獨知言云故老言如此併録記之<lb/>
　　　　秋桂詞<lb/>
<pb n="KR4e0038_SBCK_002-12a"/>
何年天闕秋風起滿空吹落離離子茁作庭前碧玉枝<lb/>
開花無數黄金犀㡬樹亭亭眩朝日踈影玲瓏淡秋碧<lb/>
花心如麩復如粟能貯古香千萬斛昨夜姮娥開寳鏡<lb/>
月中地上交相映月中雖長出輪柯阿剛玉斧斫巳踒<lb/>
何如地上叢生者百尺連蜷小山下小山依舊桂花開<lb/>
只恨王孫去不来謾聴淮南賦招隱相伴幽人歳華冷<lb/>
　　　松隂夢詞<lb/>
陽坡碧草秋芊綿踈影漏衣團緑烟龍枝無聲山日午<lb/>
仙骨蛻空神悄然氷魂㣲囘海山小泠冷鶴語青林表<lb/>
俯視黄塵盖九州悠悠凡夢何時曉<lb/>
　　　寫生碧桃花歌<lb/>
<pb n="KR4e0038_SBCK_002-12b"/>
少年慣作看花客陌上桃花總相識春風似向此中偏<lb/>
一種花開百般色只愛深紅更淺紅君家此夲更不同<lb/>
枝上白雲吹不散階前明月照疑空一從一衡根各別<lb/>
香土斜封愁欲折畫筵紅燭人半醉忽見此花驚是雪<lb/>
武陵秦人那得知河陽滿縣徒爾為當時東風千樹錦<lb/>
未比君家璚樹枝翠禽飛来嗟易見粉蝶栖時難可辨<lb/>
紅粧羙女嬌如花着向花間應掩靣花今正開鶯亂啼<lb/>
酒醒拈筆為君題羡君兄弟如虹霓豪飲不愁花下迷<lb/>
玉壷清酒金偏提<graphic n="KR0793" url="https://raw.githubusercontent.com/kanripo/KR-Gaiji/master/images/KR0793.png" mimeType="image/png"/>筝琵琶羌管齊走覓橋西舊酒伴<lb/>
莫待風雨花成泥<lb/>
　　　米南宫雲山歌<lb/>
<pb n="KR4e0038_SBCK_002-13a"/>
古之畫法不復見六朝人物㽞遺譜後来山水出新意<lb/>
二李三王差可覩洪谷之後有関荆營丘渾雄獨造古<lb/>
華原處士志竒崛餘子紛紛何足數郭熈平逺疑有神<lb/>
北苑爛熳皆天真畫院宣和衆史集俗筆姿媚非吾倫<lb/>
豈知南宫逈不群一掃千古丹青塵神閒茟蕳意自足<lb/>
窈窕青山行白雲黄矦黄矦安得此元氣淋漓猶滿𥿄<lb/>
晴囱拂拭對髙秋恍惚神逰華山裏生平画癖柰此何<lb/>
為子試作雲山歌珍蔵什襲子湏記丗間名畫今無多<lb/>
　　　趙魏公竹枝歌<lb/>
趙魏公宋王孫風流白晳更能文丹青自比董北苑書<lb/>
法兼工王右軍至元詔書徴草澤召見廷中推弟一三<lb/>
<pb n="KR4e0038_SBCK_002-13b"/>
府趨朝賀得人萬乘臨軒賜顔色殿前落筆侍臣驚雞<lb/>
林象郡總知名夫人通籍宫中宴児子承恩内裏行一<lb/>
家三人書総好天子頻稱古来少䟽廣歸来有賜金張<lb/>
芝閑䖏多章草全盛湏臾那可倫百年喬木易成塵凄<lb/>
凉故宅属官府零落諸孫隨市人空留遺跡傳身後一<lb/>
𥿄千金爭買售屏風畫絶為誰収團扇書工亦何有唐<lb/>
生購得墨竹枝一尺中含千尺姿若非松雪齋前見應<lb/>
是漚波亭下披曲池巳平䑓巳壊露葉烟樷竟何在唯<lb/>
有双溪水北流至今猶遶空墻外<lb/>
　　　李遵道墨竹歌<lb/>
墨竹昉自何人始輞川石刻今餘㡬後来蕭恱稍出群<lb/>
<pb n="KR4e0038_SBCK_002-14a"/>
香山侍郎獨稱羙洋州太守善寫真長㡌先生差可擬<lb/>
江南謾作金錯刀枝葉離蓗何足齒北方作者誇澹㳺<lb/>
<hi>大金王淡㳺</hi>房山繼之妙莫比吴興公子最擅名同時<lb/>
亦數薊丘李薊丘有嗣能傳家茟勢翩翩此其是一筆<lb/>
玉立無因依風露淋漓猶滿𥿄想當塗洒發幽興静對<lb/>
山僧北窓裡江湖無人老成盡百藝荒凉今巳矣展圗<lb/>
三歎墨君堂秋聲滿座悲風起<hi>江南疑即李後主</hi>
　　　唐子華雲山歌<lb/>
前朝畫品誰弟一房山尚書趙公子二公何以能絶倫<lb/>
丘壑乃自胞中起由来書画総心畫政自不在丹青裏<lb/>
當時豈無劉與啇屏障紛紜何足齒唐侯本是霅川秀<lb/>
<pb n="KR4e0038_SBCK_002-14b"/>
愛画彷彿董與李長松平逺早巳工更上歙州看山水<lb/>
歸来却師郭咸寕㕘以房山勢莫比始知絶藝老更成<lb/>
庸夫俗軰那知此此圗三尺誰為贈雲氣蒼茫石塊磊<lb/>
牛羊未歸樵子出户牖寥落蒼厓低寫成不題歳月字<lb/>
要是頭白居郷里乹坤浩蕩江海空後人未續前人死<lb/>
為君題詩三歎息丗上好手今餘㡬烏乎尚書公子不<lb/>
復見得見唐侯斯可矣<lb/>
　　　長洲行　送黄茂宰之任<lb/>
昔我掦颿向東海吊古直上姑蘇䑓洞庭水樹净如髮<lb/>
一片吴江天際来長洲逶迤覆緑水金沙蕩漾波光起<lb/>
不見夫差蕩漿歸空有荷花似西子閶門大道多酒樓<lb/>
<pb n="KR4e0038_SBCK_002-15a"/>
羙人如花樓上頭争唱吴歌送吴酒玉盤纎手進珍羞<lb/>
勸人但飲不湏愁請㸔豪傑随東流伍貟吹簫去國成<lb/>
名鴟夷一去沉恨無聲要離巳矣髙墳崢嶸樵児躑躅<lb/>
芳草春生何如三譲人孤名如水清亦有掛劍翁生死<lb/>
見交情薄俗輕然諾乹坤長戦争兩賢不可作令我淚<lb/>
沾纓君發金陵臘未殘君到吴門春巳還邑人訟少清<lb/>
且閑還同謝眺翫青山開元寺裡題詩䖏訪我舊墨蒼<lb/>
苔間倘過臯橋煩借問恐有髙人梁伯鸞<lb/>
　　　梅花𥘉月樓歌<lb/>
吾聞仙人好樓居乃在閬風之圃玄洲之墟雲窓霧閣<lb/>
千仞表青天十二金芙蕖風颿飈馭不可以<graphic n="KR0985" url="https://raw.githubusercontent.com/kanripo/KR-Gaiji/master/images/KR0985.png" mimeType="image/png"/>度安能<lb/>
<pb n="KR4e0038_SBCK_002-15b"/>
<graphic n="KR1587" url="https://raw.githubusercontent.com/kanripo/KR-Gaiji/master/images/KR1587.png" mimeType="image/png"/>海騎鯨魚新安先生列仙儒卜居平生茅未誅曉携<lb/>
青鹿向烟霧一徑𥘉入千縈紆桃源忽向眼底見風物<lb/>
但是秦人餘五丁何年運斧鑿石樞洞户夾立中平舒<lb/>
紛紛過客弗敢玩山君守護煩呵噓先生結樓萬木杪<lb/>
迥若麗譙雄且孤連峯忽断西南隅卷簾看月蛾眉𥘉<lb/>
梅花千樹雪不如飛觴醉月弄花影爛然身堕白玉壺<lb/>
亞卿結髮讀父書十年住樓山與娯一朝徴起青雲衢<lb/>
珮玉日向　君門趨樓前梅花自開落樓頭明月還盈<lb/>
虚南囱孤燭照歸夢覺来抌席非吾廬且當致身佐<lb/>
唐虞䕫龍豈容混樵漁長干羙酒熟可酤梅花如雪覆<lb/>
綠蕪神州月色天下殊何用區區懐故都花間卧月紅<lb/>
<pb n="KR4e0038_SBCK_002-16a"/>
氍毺人生花月何䖏無<lb/>
　　畫山水行　題趙待制仲穆所画江浦歸㠶秋<lb/>
　　　　林瀟洒二圗沈才幹所蔵也<lb/>
古来名画傳父子唐有二李蜀兩黄吴興公子冠當代<lb/>
雍也繼之早擅塲宋祖子孫畫龍種毛骨固是非尋常<lb/>
珊瑚寳玦乆零落空有妙藝傳文章至元天子親召見<lb/>
徒歩便賜中書郎奏圗每得天顔喜盛以金匱白玉堂<lb/>
遂令丗人争貴重門户雜遝如堵墻雍初騰踔晚一蹶<lb/>
五陵豪氣無時忘呉姬越娥坐相擁始肎落茟揮縑緗<lb/>
五日十日一水石屏障彷彿生輝光君家双圖何所得<lb/>
私印乃出牟陵陽一啚汗漫秋水濶鴈鴻排序投瀟湘<lb/>
<pb n="KR4e0038_SBCK_002-16b"/>
山僧悄尋孤寺逺客子喜甚髙㠶張一圗嵂兀衆峰出<lb/>
踈林葉赤天雨霜消揺巾舄者誰氏可是啇顔之綺黄<lb/>
風塵澒洞二十載玉軸錦題多散亡圖書秪應天上有<lb/>
人間那得千金蔵從来好事遂成癖雲烟過眼如毫芭<lb/>
君不見王家桓家勢盡時複墻走輬不得将何如城南<lb/>
佳山水千巖萬壑摩青蒼與君對此飲羙酒雖無南宫<lb/>
北苑庸何傷<lb/>
静居集卷之二<lb/>
<pb n="KR4e0038_SBCK_002-17a"/>
</p>
<p>
</p>
  </div>
</body>
</text>
</TEI>
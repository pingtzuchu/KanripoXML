<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0038_SBCK_005-1a"/>
静居集卷之五　潯陽張羽來儀著<lb/>
　七言律<lb/>
　　　早春逰望<lb/>
燒燈城郭嫩寒天早覺春光滿眼前山翠全輕猶帯雪<lb/>
柳絲纔長便宜烟佳人挑菜寧辭逺公子㝷芳各闘先<lb/>
從此陌頭車馬動誰能閑坐負華年<lb/>
　　　春雪<hi>二首</hi>
不肯呈祥向臘前却来迎瑞入新年闘粧巳落梅花後<lb/>
學舞還居栁絮先乆積巳迷芳草地易消還避艶陽天<lb/>
遥知大輅躬行䖏共賀璚瑶滿舜田<lb/>
亂逐春烟上客衣悠悠颺颺又霏霏随風巳後梅花落<lb/>
<pb n="KR4e0038_SBCK_005-1b"/>
撲地應先柳絮飛闘舞艶陽消復聚乍飄芳草積還稀<lb/>
無端誤却㝷芳約獨擁寒爐掩竹扉<lb/>
　　　仲春逰望<lb/>
春来結伴共閑行此日山川色更明望裡樓臺多見栁<lb/>
靜中阡陌但聞鶯江䕷色帶王孫恨蜀魄吟傷帝子情<lb/>
莫道韶華鎮長在落花看已滿東城<lb/>
　　　寄宋校書仲温<lb/>
郡泮宫邊對雨吟別懐清裁到于今聴鶯已謝春風夢<lb/>
種菊應期歲晚心鏡裡流光催白髪床頭舊物罄黄金<lb/>
大家共仰臨池筆妙逼鍾王趣已深<lb/>
　　　春日登戴山懐舊<lb/>
<pb n="KR4e0038_SBCK_005-2a"/>
選勝㝷常此地行春日望湖湖更明白浪遥連陽羡樹<lb/>
青山半掩闔閭城樓臺髙下千家栁阡陌東西㡬䖏鶯<lb/>
忽憶從前舊㳺伴無端愁思一時生<lb/>
　　　過吴即景<lb/>
片㠶迢逓入吴烟竹溆蘆汀㫁復連柳䕃濃遮官道上<lb/>
蟬聲多傍驛樓前近湖漁舎皆懸網向浦人家盡種蓮<lb/>
行到吴王夜逰䖏滿川芳草獨堪憐<lb/>
　　　首夏閑居<lb/>
門巷開臨曲水濵緑隂悄悄四無隣雨餘髙笋𥘉迎夏<lb/>
風逗殘花尚駐春倚杖多因聞好鳥𨳩樽毎為愛幽人<lb/>
踈簾清簟終朝静只有琴書自可親<lb/>
<pb n="KR4e0038_SBCK_005-2b"/>
　　　湖亭納凉<lb/>
汎舟曉入水雲郷亭子髙髙午更凉白玉柄寒揮麈尾<lb/>
黄金鴨冷試沉香榜人弄沫翻荷影侍女調氷壓蔗漿<lb/>
不信長安名利客黄塵赤日㡬多忙<lb/>
　　　夏夜宿道塲<lb/>
山僧結夏獨安禪對客談空石作筵架上金經傳白業<lb/>
庭前翠栢長青年松廊月冷驚棲鳥石室風清滴暗泉<lb/>
擬就逺公脩净社共持巾拂㫁塵縁<lb/>
　　　夏晩泛湖<lb/>
緑柳隂中艤畫船芰荷香裡聳吟肩雷聲驚動雲頭雨<lb/>
塔影倒揺波底天群鷺逺明殘照外一僧閑立断橋邉<lb/>
<pb n="KR4e0038_SBCK_005-3a"/>
菱欹裊裊知何䖏滿䄂清風快𣣔仙<lb/>
　　　川上暮歸<lb/>
此地頻經畫舫過暮歸原不畏風波烟中漁網懸楊栁<lb/>
浦口船燈照芰荷歸鳥去邉行客少夕陽盡䖏亂山多<lb/>
此時詩思渾無頼聴得前溪子夜欹<lb/>
　　　秋日郊居<lb/>
蕭蕭晴日戸庭幽無數青山枕碧流白露雨餘砧𣣔動<lb/>
黄花風冷扇𥘉収雲迷征鴈牽秋夣烟引寒蟬急暮愁<lb/>
此際不堪揺落恨蒹葭如雪滿汀洲<lb/>
　　　次韻髙季迪寄江上丁至剛<lb/>
蓽門踈栁近漁家潮落秋江淺露似俗吏催征禾未熟<lb/>
<pb n="KR4e0038_SBCK_005-3b"/>
良朋訪舊酒湏賖霞生前浦天将雨露冷東籬菊未花<lb/>
却咲年来貧亦樂阿児學寫字如鴉<lb/>
　　　秋夜宿僧院<lb/>
古寺昏鐘日巳沉禪房花木自成隂流螢逺度還依草<lb/>
宿鳥驚飛不出林僧磬和泉清客慮佛香入院净人心<lb/>
夜深共講楞伽字始識空門義趣深<lb/>
　　　秋齋早起<lb/>
髙齋獨宿寝衣輕覆簟餘香似有情門掩青苔秋淡泊<lb/>
心同白露曉澄清新詩夜得思貽友靈藥朝飡學飬生<lb/>
但乞閑身長似此已将雲霧等浮名<lb/>
　　　秋日登戴山佛閣<lb/>
<pb n="KR4e0038_SBCK_005-4a"/>
風物澄明宿靄収登山欲盡更登楼一行白鴈投南下<lb/>
百道清溪向北流野嶂雲歸𥘉歇雨湖田稼熟始知秋<lb/>
空門寂寂無塵事騁望端能散客愁<lb/>
　　　九日登山<lb/>
人生能得㡬重陽此日携壺引興長白髮巳添今歲色<lb/>
黄花不改去年香中天雨露開新節下界山河繞上方<lb/>
正好登臨拚一醉龍山遺跡乆荒凉<lb/>
　　　歲暮山居<lb/>
寂寂閑居隱翠㣲蕭蕭寒日暎柴扉葉聲亂響莓苔屐<lb/>
雲氣時生薜荔衣雪滿石床門閉早草侵碁局客来稀<lb/>
歲寒正好看書卷不用登髙怨落暉<lb/>
<pb n="KR4e0038_SBCK_005-4b"/>
　　　雪意<lb/>
六花欲墜尚遲遲應是裁氷未就時人倚髙楼風寂寂<lb/>
雲連平野柳垂垂飢烏獨噪荒城堞凍雀群棲碎竹枝<lb/>
遥憶梁園趨宴客抽毫應擬賦新詩<lb/>
　　　除夕<lb/>
季冬今夕年華盡開歲明朝節物新時令漸交𥘉換暦<lb/>
客愁偏動未歸人暗知春入椒觴重坐覺寒催玉漏頻<lb/>
遥憶鳯城鐘鼓動千官拜舞向楓宸<lb/>
　　　送李文學還江右<lb/>
亂後還郷世所稀喜君漂泊獨能歸英雄割據今方定<lb/>
城郭人民半巳非浮梁渡口衝時雨彭蠡湖中看落暉<lb/>
<pb n="KR4e0038_SBCK_005-5a"/>
聞道宗人相待乆榮華何必錦為衣<lb/>
　　　江舘漫成<lb/>
雞犬相聞自一村兵餘禮俗㡬家存蒹葭渚冷哀鴻度<lb/>
未稼埸空凍雀喧三䇿徒勞懐董子一飡誰復念王孫<lb/>
江天悲感年将暮雲樹離離欲㫁魂<lb/>
　　　贈趙似之架閣<lb/>
萬人叢裡獨知機六六金鱗避釣時靖節歸来多嗜酒<lb/>
休文瘦損祗耽詩草青湖岸春逰健潮落江城夜卧遲<lb/>
老去清豪渾未减一驢猶向雪中騎<lb/>
　　　行樂過西崦<lb/>
白日都消筆硯間偶因行樂到松關秋聲不盡蕭蕭葉<lb/>
<pb n="KR4e0038_SBCK_005-5b"/>
夕景無多淡淡山蛩響寒齋僧自定苔荒深院客常閑<lb/>
已知身世俱成幻莫嘆西風鬂易斑<lb/>
　　　贈一𥘉國録<lb/>
兩鬂秋深世念踈竟擕琴鶴賦歸歟子期心古金難鑄<lb/>
韋老詩成錦不如負郭有田都種秫杜門無事飽觀書<lb/>
胸襟可是容塵俗翠竹千竿繞故廬<lb/>
　　　送徐君輔歸嚴陵<lb/>
鏖戰文塲四十年歸来鬚髮巳皤然可憐東魯辭家客<lb/>
又逐西陵上水船沙漠風髙孤鶴落汀洲春暖白鷗眼<lb/>
故山一去音書㫁極目遥林起暝烟<lb/>
　　　殘臈夜書<lb/>
<pb n="KR4e0038_SBCK_005-6a"/>
百年時序渾能㡬眼底推遷亦可哀歲景僅随殘燭盡<lb/>
春聲還逐曉鐘来烟林衆鳥知更語野舘孤梅應候開<lb/>
預計明朝好風色與誰乗興一登䑓<lb/>
　　　元日試筆似吴黄二友<lb/>
草緑南園裛暁塵水開池色動龍鱗天邊北斗廻今日<lb/>
江上東風似故人莫憶往時悲往事且将新句荅新春<lb/>
餘生願見昇平日長對青樽夀老親<lb/>
　　　立春日吴黄二友有作因和<lb/>
隣舎蕭踈水竹連共看原野變風煙青春又數從今日<lb/>
白髮應多似去年丗上浮名都莫愛客中佳莭且相憐<lb/>
㝷思歲計渾無物只益新詩數百萹<lb/>
<pb n="KR4e0038_SBCK_005-6b"/>
　　　僧居寒夜<lb/>
上方䑓殿駐餘暉露下烟寒獨掩扉山木蕭條啼鳥歇<lb/>
道門清凈俗人稀鐘兼逺籟回鄉夢鴈帶新凉到客衣<lb/>
擬約許詢同下榻自憐幽興每相違<lb/>
山舘䔥條寝復興經聲遥出最髙層客愁無伴依童子<lb/>
禅學多難憶古僧堦下鳴蛩沿㝎石竹間棲鴿避懸灯<lb/>
逺逰亦有幽居志擬絶塵縁愧未能<lb/>
　　　寄王止仲髙季迪<lb/>
秪恨孤城未觧圍圍開畨遣別相知夕陽江上怱怱酒<lb/>
細雨灯前草草詩有萝直従花落後無書空過鴈来時<lb/>
郭西古寺題名䖏今日重逰却共誰<lb/>
<pb n="KR4e0038_SBCK_005-7a"/>
别後吟成許寄無定知詩境不荒蕪新詞典贍推摩詰<lb/>
古體優長羡達夫華岳羣峰雲霽出梁園萬縐日晴敷<lb/>
肯從大暦開元已重擬清談學唾壺<lb/>
　　　吴興南門懐古<lb/>
郭門南面似襄州野樹寒山對倚樓公子城空無食客<lb/>
霸王宅外有荒丘夕陽冉冉仍西下秋水茫茫共北流<lb/>
只是今時已惆悵不應更為昔人愁<lb/>
　　　送谷克讓囬南侍親兼柬李中卿貳尹<lb/>
五兩風生椘客歸夢魂先已到庭闈九疑舜冡蒼梧野<lb/>
三國周郎赤壁磯天地悠悠人自老江山鬱鬱鳥空飛<lb/>
若逢李白煩相問别後平安一字稀<lb/>
<pb n="KR4e0038_SBCK_005-7b"/>
　　　登徳清百僚山<lb/>
湖鄉風景三秋後佛界軒亭四望開碧水番從城裏過<lb/>
青山直到縣前耒魚商酒市晴偏集釣艇蓮舟晚共囬<lb/>
自古登髙能作賦坐中誰是昔賢才<lb/>
　　　寄述古道上人<lb/>
選佛埸中讓長年愛投静刹寄髙禪法身謾應天人供<lb/>
丗諦無通内外篇月照袈裟行道徧花飛如意説經圎<lb/>
聞師剰有藏書在擬借蓮房未有縁<lb/>
　　　九日登道場山同吴逸人賦<lb/>
忽驚九日當今日同在他鄉望故鄉百里山河天盡處<lb/>
萬家城郭水中央帷間風動聞靈語寺裏林踈見佛香<lb/>
<pb n="KR4e0038_SBCK_005-8a"/>
不是避喧来此地無妨覧勝到斜陽<lb/>
　　菁山石梯閣與方二彛徐七賁周二復夜坐<lb/>
忽逢晦日驚春盡為倚髙窓到夜分獨鶴萝酣西崦樹<lb/>
老僧定入上方雲泉聲落磵空中辨花氣穿林暗裡聞<lb/>
莫道暫時留愛賞移家終擬避塵氛<lb/>
　　　贈僧玘<lb/>
辤家譯遍五天書避亂聊㝷廢刹居片月池中觀色相<lb/>
千花塔下禮空虗行随流水因齋後坐淂新詩是偈餘<lb/>
聞說到城還不住予生汨汩意何如<lb/>
　　　檥舟孺山懐徐孺子<lb/>
登髙懐古重徘徊試薦山泉當酒杯此地不聞懸搨待<lb/>
<pb n="KR4e0038_SBCK_005-8b"/>
當時應吊束芻来鴿棲壊棟殘僧散風動寒燈古殿開<lb/>
千載南州寥落甚獨㝷遺跡繞蒼苔<lb/>
　　　奉同西軒先生前丘看梅<lb/>
最愛前村㡬樹梅千花萬蕚映春開空憐地主能栽淂<lb/>
却少閑人為看来弱蕋愁風低着水瘦枝嫌雪淺封苔<lb/>
不因重度溪橋險杖屨應　曰數廻<lb/>
　　　唐叔良溪居<lb/>
髙齋每到思無窮門巷玲瓏野望通片雨隔村猶夕照<lb/>
踈林映水巳秋風藥嚢詩卷閑行後香灺灯光静坐中<lb/>
為問秪今江海上如君無事㡬人同<lb/>
　　　逰方山觀梅<lb/>
<pb n="KR4e0038_SBCK_005-9a"/>
尋芳正及上春時㵎道縈紆恨到遟花似西湖先得暖<lb/>
人如東閣総能詩酒中瘦影依依見席上寒香淡淡垂<lb/>
日莫醉歸花滿㡌從教大咲鬂如絲<lb/>
　　　寄梅雪<lb/>
聞說公亭傍水開黄茆為瓦不湏裁啇舡無數青山遶<lb/>
書按㝷常白鳥来已信漆園非俗吏誰知關令是仙才<lb/>
煩君莫抱窮途恨萬事都将付酒杯<lb/>
　　　次髙静學韻<lb/>
緼袍無裏食無餘每𬒳傍人咲著書郭泰徒勞誇叔度<lb/>
揚雄何敢擬相如玉堂天上非吾夢紫極宫前有弊廬<lb/>
安得故人隣壌住溪頭来往賦閑居<lb/>
<pb n="KR4e0038_SBCK_005-9b"/>
　　　　陳氏先壟圗<lb/>
　雲山漠漠冡嵬嵬馬鬣封前躑躅開宗子秪緣懐牒去<lb/>
　路人時爲看碑来松間芻狗埋秋草地底魚燈徹夜䑓<lb/>
　惆悵年年寒食近白楊風起爲興哀<lb/>
　　　　送胡宗禹之播州驛丞<lb/>
　便路之官暫到家九溪窮䖏是天涯夜郎沙軟多龍跡<lb/>
　盤瓠山迴似犬牙浦口勞歌催畫鷁門前使節詠皇華<lb/>
　途中定有江行稿好寄東風萬里槎<lb/>
　　　　贈致仕袁省翁<lb/>
　棄官歸去學尋真有道何愁白髮新湖上行春靈夀杖<lb/>
　松間對客華陽巾佛書謾寫縁修静丹藥頻丸爲施人<lb/>
<pb n="KR4e0038_SBCK_005-10a"/>
自愧後生無所事也辤冠盖乞閑身<lb/>
　　　故陳秀才哲手抄詩<lb/>
丗間無藥補清羸身没双親却倚誰少婦寫藏長別語<lb/>
故人収得舊編詩空窓夜漏沾書檢壊壁秋塵落研池<lb/>
湏信才名天所忌後生休更擅文詞<lb/>
　　　送張憲史之江西<lb/>
燕子歸時却離家洪州迢逓隔天涯風㠶落浦朝投驛<lb/>
江火明隄夜探沙客裡寄書逢驛使幕中提筆待霜衙<lb/>
来春我亦㝷歸棹約尔南湖看杏花<lb/>
　　　復見心錄文見寄<lb/>
空堂晏坐一燈懸僧臘多應倍俗年老去巳除行脚債<lb/>
<pb n="KR4e0038_SBCK_005-10b"/>
悟耒不說㝎心禅千花禮遍諸天降半偈都将萬法傳<lb/>
每愧塵勞煩見問同郷兼恐更同縁<lb/>
　　　宿保叔塔院<lb/>
赤䦨閑倚化人宫湖上春隂望不窮百尺楼䑓空相外<lb/>
萬家城郭雨聲中齋房漏滴蓮花水講殿經翻貝葉風<lb/>
自咲丗縁心似石擬焚香炷間生公<lb/>
　　　同安阻雨<lb/>
出旬方到同安郭水驛春寒懶放舡白浪翻江風愈壮<lb/>
黒雲粘樹雨長懸烽頭僧磬惟聞響沙口漁罾巳罷牽<lb/>
寄語群鷗莫相狎只今無暇与攀縁<lb/>
　　　春園漫興<lb/>
<pb n="KR4e0038_SBCK_005-11a"/>
水漫芳塘生暖波松林蘭若散鳴珂題詩故欲愁花鳥<lb/>
避酒還能憶薜蘿烟栁萬條供妙舞風鶯百轉當嬌歌<lb/>
醉斜烏㡌歸来晚一路花飛擈面多<lb/>
　　　曉過淮隂<lb/>
軍城鐡鎖曉開關使節星馳未敢閑淮水東流應到海<lb/>
瓜洲北去少逢山行人欲断寒烟外逺燒時明亂葦間<lb/>
却憶帝城風物盛禮成湏及上春還<lb/>
　　　鳯陽使還<lb/>
拜陵初罷雪雲晴使者南還荷　聖靈馬上頓更新舊<lb/>
暦風前重數短長亭逢人問俗諳傖語到䖏㝷源驗水<lb/>
經却憶長千橋畔栁歸時應待眼青青<lb/>
<pb n="KR4e0038_SBCK_005-11b"/>
　　　　雪中懐周大使倬<lb/>
　憶君官舎傍苔磯正是天寒雪擁扉堂上客耒公吏散<lb/>
　山前市罷估舡稀宦情淡泊同流水鄉思蒼茫對夕暉<lb/>
　嵗晚荒村無可寄擬将詩句托鴻飛<lb/>
　　　　沅水驛<lb/>
　憶昨鳴榔出　帝鄉水程五十到南荒地連島屿諸蠻<lb/>
　雜山入辰沅萬里長翠靄羃林光冉冉玉泉鳴澗韻琅琅<lb/>
　麓川又在西林外却倚危樓望夕陽<lb/>
　　　　送人歸隱<lb/>
　野鶴孤雲無定期閑林棲息本相宜雨荒苔石吟行徧<lb/>
　月落松忩醉起遲載誦左思招隱賦何慙陶令去来辭<lb/>
<pb n="KR4e0038_SBCK_005-12a"/>
只今我亦從行役愁絶黄花對阿誰<lb/>
　　　送僧還天台省親<lb/>
載經東去路迢迢應為寕親到石橋江上中齋㝷午墅<lb/>
沙邊夜梵雑寒潮宰官問法留三宿慈母焚香製七條<lb/>
歳晚定知歸本寺待予聴雪坐終宵<lb/>
　　　寄南屏渭長老<lb/>
蒲室傳心弟一宗老㝷古刹寄行蹤賛花偈就人争寫<lb/>
壊色衣穿自懶縫案上梵經皆貝葉手中談麈是青松<lb/>
何年恵逺重開社来聴東林寺裡鐘<lb/>
　　　寄紫金院喜性二衲<lb/>
精藍西畔接城闉野水交流絶四隣過去真僧㽞半偈<lb/>
<pb n="KR4e0038_SBCK_005-12b"/>
　浮来古佛見三身夜深門有聴經虎歲稔厨多施未人<lb/>
　遥憶兩禅相對䖏儼然無着與天親<lb/>
　　　　贈景山中道立<lb/>
　古寺殘僧亂後稀獨来林下掩柴扉化人每轉千聲偈<lb/>
　辟地惟将一衲衣池上蓮芳辤伴去山中松偃識師歸<lb/>
　非関碩薄難行道自是群生與道違<lb/>
　　　　寄道塲聮上人<lb/>
　聖明新選黒衣巾似共名山有宿因地上布金多長者<lb/>
　室中傳偈捴門人法身巳應諸天相定力能消萬刼塵<lb/>
　愧我才華非鑿齒道安何事獨相親<lb/>
　　　　𥘉度冩懐時寓菁山<lb/>
<pb n="KR4e0038_SBCK_005-13a"/>
清時遁跡見非才茅屋秋深坐草莱貧為無田心獨泰<lb/>
衰因多病髮先摧江天白鳥留予狎家圃黄花待主開<lb/>
自愧年来𥘉度日常叨旅次故人杯<lb/>
　　　髙記室為予題菁山隱居次韻寄謝<lb/>
幽幽山墅隔江城老大纔思避姓名兩屐苔荒林外迹<lb/>
一瓢風撼樹間聲僧探住近邀禪坐友慮盟踈折簡行<lb/>
脫使終南稱捷徑稚圭移到若為情<lb/>
　　　過何山廢寺<lb/>
千峰寂寂寺門開石逕春風長緑苔佛閣丹青餘瓦礫<lb/>
禪房花木變蒿莱翻經室壊僧應散施食臺空鳥自来<lb/>
誰料空門亦如此獨臨斜日重徘徊<lb/>
<pb n="KR4e0038_SBCK_005-13b"/>
　　　重過蜀山徐㓜文隠居<lb/>
憐君舊隱此林間一去神京未得還獨客重来多白髮<lb/>
故人不見只青山岸前古樹曾維艇雪後髙齋㡬扣關<lb/>
何日能除簮紱繫莫年相約共投閑<lb/>
　　　贍傅山人<hi>善相似</hi>
知君本性愛雲山浪迹江湖每忘還相氣獨逰飛鳥上<lb/>
窮源多在亂松間千重巖穴行應遍一片機心乆巳閑<lb/>
亦欲相從㝷勝地青鞋藜杖共躋攀<lb/>
　　　訪許文學不遇<lb/>
杖䇿思尋半日閑偶随流水過前山林中不見童迎客<lb/>
竹外惟聞犬護関道服自懸虚牖下茶巾空掛夕陽間<lb/>
<pb n="KR4e0038_SBCK_005-14a"/>
到門不遇君携手惆悵荒村暮獨還<lb/>
　　　送人之官閩中<lb/>
鄊情寥落宦情牽一片征㠶帶雨懸投驛遥瞻閩嶺樹<lb/>
問程先下浙江船公庭理訟桄榔外客舎鳴琴荔子邊<lb/>
聞道武夷山水勝經過湏為一留連<lb/>
　　　重陽道院<lb/>
玉磵泉香草自春丹樓南下瞰城闉青衣童子曾来地<lb/>
白石先生過去身九轉爐寒銷宿火七真堂古暗秋塵<lb/>
松間道士多凢骨未省誰為出丗人<lb/>
　　　官𪠘雨中<lb/>
邑里蕭條民未復齋居卑濕病相牽客愁連月惟聞雨<lb/>
<pb n="KR4e0038_SBCK_005-14b"/>
農事関心擬問天自幸拙耕終歲飽更慚中酒日髙眠<lb/>
不才如此真堪棄敢負明時費俸錢<lb/>
　　　客夜有懐<lb/>
欲洗閑愁把酒傾酒醒愁思又還生青燈背壁客孤坐<lb/>
黄葉滿堦蛩亂鳴千里有懐頻入夢一身如寄若為情<lb/>
山長水逺人何䖏兩岸蘆花月自明<lb/>
　　　寄方貟外<lb/>
結髪從戎二十年獨揮赤管萬人前新辭禄秩縁思隱<lb/>
閑學齋居似愛禪病裡頻書賖藥劵愁中乆絶看花筵<lb/>
懐君不隔天涯逺只在荒城暮雨邉<lb/>
　　　夜懐傅生森<lb/>
<pb n="KR4e0038_SBCK_005-15a"/>
深夜相思浣水邉情懐堪恨復堪憐雲山千里書不到<lb/>
風雨一楼人獨眠蛩帶秋聲吟壁下䑕窺燈影出窓前<lb/>
去年記得西湖上醉倒荷花香滿船<lb/>
　　　寄徐主事<lb/>
網羅𥘉觧命如絲一片忠誠結主知戴月暁趨丹鳯闕<lb/>
移燈暮宿白雲司鄊書無便還家少旅思多驚得夢遲<lb/>
每到松間并石上懐君愁見舊題詩<lb/>
　　　贈彈筝人<lb/>
先軰曾将舊曲傳纎纎銀甲更堪憐清和未数湘靈瑟<lb/>
哀怨渾同蜀國絃鶯弄晚風啼復歇鴈飛秋水断還連<lb/>
坐中北客聴来少暗想當時一惘然<lb/>
<pb n="KR4e0038_SBCK_005-15b"/>
　　贈鄭邴文<lb/>
兩鬂星星小幅巾蒼松氣節鶴精神居常倒屣迎佳客<lb/>
貧不将詩謁貴人踏雪抱琴梅嶼暁典衣沽酒栁橋春<lb/>
若非道眼髙明者誰肯甘心寂寞濵<lb/>
　　　送蕭縣丞朝京<lb/>
天官妙選待才賢茂宰清名衆所傳漠漠去㠶衝暮雨<lb/>
蕭蕭行李似當年逶迤客路朝京口迢逓王城在日邉<lb/>
為說烏程民吏待金陵酒羙莫留連<lb/>
　　　金華道中送鄭邴文東歸<lb/>
柳絮飛飛共語離尊前㑹面定何時交情冷淡孤衷在<lb/>
世味辛酸兩鬂知春水亂灘船下疾暁風殘月酒醒遲<lb/>
<pb n="KR4e0038_SBCK_005-16a"/>
湖邊鷗鷺休相咲破篋無錢只有詩<lb/>
　　　金陵道中<lb/>
孤舟暁出古關西江樹蕭踈遶壊堤七里岡前寒雪霽<lb/>
三茅峰頂暮雲齊酒家寂寞人稀醉車路縱横客易迷<lb/>
迢逓漸看宮闕近月明時聴夜烏啼<lb/>
　　　楊州道中<lb/>
馬頭津口足風波歲晏遥乗一傳過南渡客来多漢語<lb/>
下江船去半吴歌蕪城緫入新編户瓜歩斜連古漕河<lb/>
何䖏吹簫明月夜野田茅屋暁烟多<lb/>
　　　燕山客中<lb/>
只合山中度歲時𣣔求聞逹豈相宜命輕似絮人争咲<lb/>
<pb n="KR4e0038_SBCK_005-16b"/>
心直如絃鬼亦知怕見是非休看史未忘習業尚耽詩<lb/>
春風歸去江南路芳草滿汀花滿枝<lb/>
　　　喜則堂大叅南歸<lb/>
故國衣冠已變遷靈光此際獨依然一身幽薊二千里<lb/>
兩鬂風霜十九年歸去午橋非舊日夢飛秋塞隔遥天<lb/>
江南遺老如公少青史名髙萬古傳<lb/>
　　　閩中春暮<lb/>
吴山入夢驛程賖身逐孤忼客海涯九十日春多是雨<lb/>
三千里路未歸家桄榔土潤蠻烟合楊柳江深瘴霧遮<lb/>
倚徧䦨干愁似海杜䳌啼過木蘭花<lb/>
　　　過春申君故城<lb/>
<pb n="KR4e0038_SBCK_005-17a"/>
女墻傾壊雉樓平遺址人傳是楚城遥憶玳簮曾到䖏<lb/>
閑陪珠履此中行雨餘但見狐狸迹月冷疑聞劍珮聲<lb/>
今古豪華成底事臨風惆悵不勝情<lb/>
　　　挽徐秋官先生<lb/>
榮名堪羡死堪憐遺骨歸来附客船身殁異鄊無子送<lb/>
名香後世有詩傳丹旌猶寫生時爵白日難開地底天<lb/>
惟有門生懐舊徳獨臨蕙帳一澘然<lb/>
　　　燈花<lb/>
畫堂銀燭暎歌鐘醉眼俄驚火樹紅白玉屏深留晚艶<lb/>
絳紗籠暖護春叢䦨干清淚非因兩狼藉殘煤総為風<lb/>
更憶禁垣歸路静金蓮随馬散文虹<lb/>
<pb n="KR4e0038_SBCK_005-17b"/>
　　　登姑蘇臺懐古<lb/>
荒臺獨上故城西輦路悽凉草樹迷廢塚巳無金虎踞<lb/>
壊墻時有夜烏啼採香逕断来麋鹿響屧廊空變蒺藜<lb/>
欲吊伍貟何䖏是淡烟斜日不堪題<lb/>
　　　渉世寄道衍<lb/>
渉世情懐冷似氷狂欹醉飲任騰騰随縁即是無心佛<lb/>
逹理何拘有髪僧但得遺風追賈島不湏虚譽繼盧能<lb/>
歸山未有謀身計空憶閑雲鎻碧層<lb/>
　　　送越上人住蔣山<lb/>
落落晨星耆舊稀奮然一出拯危機石頭路滑有時到<lb/>
山頂雲深無夢歸㠶葉飽風衝白浪雪花和露濕緇衣<lb/>
<pb n="KR4e0038_SBCK_005-18a"/>
八功徳水談空䖏應有江禽入座飛<lb/>
　　　送祖上人往京謁本師<lb/>
載經逺向日邉逰因謁名師上石頭到寺定知衝暁霧<lb/>
還山應是過殘秋千燈喻法元無盡一鉢随身信自留<lb/>
大道本来無去住暫時相別莫多愁<lb/>
　　　寄婺州信長老<lb/>
軒昻頭角法中龍攫霧拏雲興巳慵見說深山居㡬夏<lb/>
只披弊衲過三冬鳥㗸臺上出生飯虎避岩前入定松<lb/>
近日諸方知道價傳燈應可繼南宗<lb/>
　　　送蓮社陸道師歸鏡湖別業<lb/>
一錫横飛下鏡湖頭顱老去世縁踈庭栽竹少堪容鸖<lb/>
<pb n="KR4e0038_SBCK_005-18b"/>
池種蓮多不礙魚滿室香雲經盡後半窓明月定囬𥘉<lb/>
陶潜懶入東林社在在青山可結廬<lb/>
　　　寄贍香山上人<lb/>
塵機息盡悟無生日日空山伴鶴行月冷澗泉摇錫影<lb/>
風傳松籟雜經聲迯虚自了三空法見性全消五藴情<lb/>
莫學湯休餘習在却来人世競詩名<lb/>
　　　荅山西楊憲副故舊見寄<lb/>
晉鄙遥山接太霞十年從仕鬂空華秋来有鴈偏催客<lb/>
臈盡無梅更憶家私属羊毛皆入稅邊風馬乳代烹茶<lb/>
畨思共隱江南日每為論詩到晚鴉<lb/>
静居集卷之五<lb/>
</p>
<p>
</p>
  </div>
</body>
</text>
</TEI>
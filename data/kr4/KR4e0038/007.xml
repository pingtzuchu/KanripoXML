<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0038_SBCK_007-1a"/>
附録<lb/>
　太常司丞張來儀墓銘<lb/>
　　　湖州府儒學教授金華童冀譔<hi>字中州</hi>
喟來儀羽其名氏為張始祖戩官刺史家潯陽父諱先<lb/>
母王氏繼曰楊惟來儀㓜頴悟耽辭章甫弱冠遘俶擾<lb/>
違故郷克樹立擢科第聲遂揚長一山安定學教有方<lb/>
迨　熈朝興文運舉賢良首薦鶚甘退鷁返屠羊病末<lb/>
學騖葩藻淪荒唐益刻厲追逺古還淳厖時休暇逐雲<lb/>
月酣詠觴分百年老韋布謝軒裳公車徴晨踵門暮趣<lb/>
裝比　廷對膺　寵命丞太常賦蹇剥㝷罹譴投炎荒<lb/>
天萬里踰瘴海一葦杭未半道亟　賜環澤汪洋抵<lb/>
<pb n="KR4e0038_SBCK_007-1b"/>
京國僅信宿遽云亡身蚤閼才弗究惟永傷來儀生嵗<lb/>
癸酉日在房月初吉夀五袠逾三霜殁乙丑實季夏㢤<lb/>
生明娶徐氏亦蚤逝女已行繼室韓子肖象承烝嘗後<lb/>
三祀厝宅兆九里岡月建亥日巳酉卜允臧惟來儀配<lb/>
古作足流芳夀云短言則傳來日長勒斯銘賁泉壤發<lb/>
幽光百世後石有泐名無忘<lb/>
　　　静居先生挽詩　南郭吕勉<hi>字功懋吳中隐士</hi>
僑居吳下自潯陽落筆文詞早擅埸學識逺堪追賈馬<lb/>
才名近喜並髙楊只宜吟嘯終南服俄見飛騰列太常<lb/>
幸獲全身優等類龍江渺渺勝沅湘<lb/>
<pb n="KR4e0038_SBCK_007-2a"/>
　静居集後志<lb/>
　吾呉之詩自唐皮陸唱和為一盛再盛扵元季自王<lb/>
　元俞鄭元祐張天雨龔子敬陳子平宋子虚錢翼之<lb/>
　陳敬初顧仲瑛軰各出所長以追匹乎古昔繼而張<lb/>
　仲簡杜彦正王止仲楊孟載髙季迪宋仲温徐㓜文<lb/>
　陳惟寅丁遜學王汝器釋道衍軰附和而起故極天<lb/>
　下之盛數詩之能必指先屈扵吳也維時張來儀先<lb/>
　生自江右來與髙楊徐相友善聚首之際未嘗不以<lb/>
　詩為事積之旣盛名為大家輿論比唐之四傑故老<lb/>
　言不惟文才之似而其攸終亦不相逺眉菴盈川令<lb/>
　終如一太史存心無疵而斃則同乎賔王北郭雖不<lb/>
<pb n="KR4e0038_SBCK_007-2b"/>
　溺海僅全要領而非首丘先生竄嶺表㝷召還以對<lb/>
　内政之不恊恐禍及巳遽投龍江以沒又與照鄰無<lb/>
　異噫詩在天壤間患惟不工耳苟工而名家則凡具<lb/>
　人心者罔不知好之故不欲其傳而人自無不傳詩<lb/>
　之存人之存也是知先生之年雖不永扵當世而自有<lb/>
　以延扵後世未可以彼而易此吳中鈔本所謂静居<lb/>
　集者什惟二三生自㓜抵老求之靡得其全不免文<lb/>
　梓垂畢又得吳興本較之雖曰加倍猶未完備亦併<lb/>
　刋入尚祈博識同志卑足成之尤為幸甚<lb/>
　弘治辛亥秋八月十二日吳晚生張習謹志<lb/>
</p>
<p>
</p>
  </div>
</body>
</text>
</TEI>
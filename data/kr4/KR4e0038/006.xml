<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0038_SBCK_006-1a"/>
静居集卷之六　潯陽張羽来儀著<lb/>
　五言絶句<lb/>
　　　古意<lb/>
青松如妾心好花如妾面花好有時衰松死節不變<lb/>
憶郎去不歸淚向東風落不恨郎恩輕自恨妾命薄<lb/>
　　　古恨<lb/>
嗟嗟誰家女汲泉来古井綆短不可深俯首吊孤影<lb/>
嗟嗟誰家女囱下事機織青蠅適何来一玷黒不白<lb/>
　　　和楊孟載刺客四詠<lb/>
　　　　筑<lb/>
鈆重難抱彈彈皆北鄙聲試手向君側泰山一毫輕<lb/>
<pb n="KR4e0038_SBCK_006-1b"/>
　　　　椎<lb/>
制秦強晉鄙揮䄂安國家却咲賢公子虗投愽浪沙<lb/>
　　　　劍<lb/>
黄河三尺氷常汚<hi>平声</hi>冤血腥射㓕銀燈影半夜悲風生<lb/>
　　　　匕首<lb/>
千丈騰白虹<hi>叶洚</hi>三寸含秋霜仇報将身許不肯悮徐娘<lb/>
　　　約髙王諸友賞月<lb/>
平分秋色夜桂魄正團團最好邀同賞那容静自看<lb/>
玉露耀金波璇霄逓素娥盍持桒落酒宛和鵲飛欹<lb/>
　　　石屋<hi>在天平山十二景之一</hi>
山根攅棟宇簷梲勢崚嶒却許誰来住開雲共老僧<lb/>
<pb n="KR4e0038_SBCK_006-2a"/>
　　　琴䑓<hi>在靈岩山夫差鳴琴䖏</hi>
坐鼓朱絃日玉人方入吴于今山月下惟聴夜啼烏<lb/>
　　　山寺阻雨<lb/>
㳺子家何許欲去復停佇曉来雷破山門外正風雨<lb/>
　　　贈永中山人<lb/>
之子西峰来問我西祖意欲荅還無言風吹花落地<lb/>
　　　讀周尉月山吟稿<lb/>
擁毳披新詩寒生坐禪石山空四無人咲看孤月白<lb/>
　　　山中二絶<lb/>
一聲山鳥啼幽夣忽喚醒起来開竹扉日上中峯頂<lb/>
窓前瀑布寒林外夕陽薄清風何䖏来撲撲松花落<lb/>
<pb n="KR4e0038_SBCK_006-2b"/>
　　　山中四景<hi>春夏秋冬各一首</hi>
半啓柴扉曉東風昨夜狂樹頭花落盡滿地白雲香<lb/>
六月山深䖏松風冷襲衣遥知城市裡撲面火塵飛<lb/>
獨坐澗邊石林空秋意長夜深山月白松露滴衣凉<lb/>
山翁苦愛山山中結茅屋夜来風雪深壓折窓前竹<lb/>
　　　題徐㓜文畫<lb/>
溪路過橋分晴山自少雲茅堂逺相訪憶似我迎君<lb/>
　　　晚眺有懷<lb/>
相思天外人極目倚山閣一鴈不飛来寒汀暮潮落<lb/>
　　　偶成<lb/>
正月梅花落二月桃花紅榮枯知有數不必怨東風<lb/>
<pb n="KR4e0038_SBCK_006-3a"/>
　　　蕉<lb/>
緑綺含風弱芳緘卷露新憶在閑庭院婆娑映玉人<lb/>
　　　萱<lb/>
佳人重生男競種冝男草東隣有孀婦對花空自老<lb/>
酒號忘憂物花名乃相偶憂来對花坐何如飲羙酒<lb/>
　　　秋夜臥病<lb/>
清齋夜方寂卧病誰相親秋螢如有意殷勤来照人<lb/>
　　　絶句<lb/>
荒村無四鄰茅齋夜深雨田犬時一鳴厨人暗中語<lb/>
十載湖邊客何人伴杖藜登山臨水興惟有阿通知<lb/>
　　　胡騎圗<lb/>
<pb n="KR4e0038_SBCK_006-3b"/>
弓劍随身帶閼支細馬䭾天寒水草逺更過白狼河<lb/>
陳火照紅雲龍廷戦未分金兠上馬去應避李将軍<lb/>
　　　重午四詠　守宫　艾虎　百索　辟兵符<lb/>
玉杵搗香酥試来紅入髓抵用苦關防妾身清似水<lb/>
作偽欲成真狰獰門下掛若教鬼有靈看来應未怕<lb/>
千絲復萬縷向児臂上纏教児長夀命一寸一年年<lb/>
四海静無塵干戈化縉紳兵符何用戴聊復應時新<lb/>
　　　觀魏武本紀<lb/>
促路蜉蝣短雄心日月長玉床飄繐帳徒自戀餘香<lb/>
　　　画<lb/>
江水緑沉沉危峰倒夕隂何人倚髙閣月出聴龍吟<lb/>
<pb n="KR4e0038_SBCK_006-4a"/>
白雲飛不定青山㫁復通澗道多機杼時鳴春樹中<lb/>
長柗生夏寒野水净人目借得相鶴經持来石上讀<lb/>
一雨漲新緑雲開四山繞人掩蓽門深斜陽照江鳥<lb/>
空山無四鄰閑扉映秋水時有負薪人唱歌白雲裏<lb/>
我掩手中卷尔罷膝上琴相看坐成晚山水有餘音<lb/>
竿櫂乆隨身情扵白鳥親一蓑江上老閱盡徃来人<lb/>
岩雲捲輕素紅葉當風隨林亭秋色多誰能来此坐<lb/>
雲寒鳥歸急落日千峰歛不見暮樵還林扉静中掩<lb/>
舟隨烟鶴逺行盡碧溪灣歸来小齋裏寫得向来山<lb/>
　　　章舟隱畫<lb/>
扁舟小扵葉来徃横塘裡為看青山多畫得青山似<lb/>
<pb n="KR4e0038_SBCK_006-4b"/>
　　　仲穆着色蘭<lb/>
芳草碧萋萋思君澧水西盈盈葉上露似欲向人啼<lb/>
鸞輿去不返風雨湘江曲芳草獨無情還如裙帶緑<lb/>
　　　竹<lb/>
幸逃斤斧憂獨抱風霜節時有畸禽来枝頭弄明月<lb/>
　　　倭扇<lb/>
萬國扶桒外年年貢扇来皇都無酷暑賜與拂塵埃<lb/>
　　　山居七詠題送周伯暘<lb/>
盤雲陟危磴十歩五迴坐道傍無虎跡曽有逰仙過<lb/>
　　　　　　右逰仙頂<lb/>
秀出衆峰頂㝷常雲霧繞上有萬年松食之人不老<lb/>
<pb n="KR4e0038_SBCK_006-5a"/>
　　　　　　右白石山<lb/>
負薪閱方筞寕慕軒冕榮至今明月夜猶聞吾伊聲<lb/>
　　　　　　右樵讀塢<lb/>
空林無人行下有百年墓洒掃仗何人蕭蕭白楊樹<lb/>
　　　　　　右古冡巖<lb/>
竹林路隂隂㝷幽不覺深不比羊腸坂空傷行客心<lb/>
　　　　　　右九曲嶺<lb/>
偶逐㣲官去暫掩林間宅手種山茱茰㱕時髙㡬尺<lb/>
　　　　　　右冷濆<lb/>
春風試茶䖏潭上葛花開去盡同逰伴傷心獨此来<lb/>
　　　　　　右月潭<lb/>
<pb n="KR4e0038_SBCK_006-5b"/>
　　　寄方貟外以常<lb/>
水竹小窓西新詩待我題相過雖不厭只怕踏春泥<lb/>
清晨眺髙閣積雨春陽晦望望君愈遥青山愁獨對<lb/>
　　　吴興四賢守<lb/>
　洪武十一年命天下郡縣脩志書平陽魏公<hi>琦</hi>同知<lb/>
　湖州府寔輪莅其事舊志府縣官惟守令有題名餘<lb/>
　皆不得錄至是公命續志自僚佐以下皆得書焉其<lb/>
　用意忠厚不没人善盖如此他日又摘晋唐以来守<lb/>
　之已著者四人為勝㳺圗以致尚友千載之意云<lb/>
勝日罷書經揚舲出逺坰清流兼峻嶺應不减蘭亭<lb/>
　　　　　　　　王羲之<lb/>
<pb n="KR4e0038_SBCK_006-6a"/>
乍別征南幕神閒務亦間此中可髙卧何必在東山<lb/>
　　　　　　　謝安石<lb/>
刺史放衙早輕舟泛碧池秪應官事了来寫放生碑<lb/>
　　　　　　　顔其卿<lb/>
聞道蘇灣裡先生舊此逰湖天風物好應勝在儋州<lb/>
　　　　　　　蘇東坡<lb/>
　　　月潭試茶<lb/>
乞火從山婦臨流煑澗芳恠来泉味好併帶落花香<lb/>
　　　寺中書所見<lb/>
蕩子秋未還双蛾歛寒翠㣲歩入蓮宫誰知此中意<lb/>
脩廊徧行却風吹合<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>帶小立避逰人佯對香爐拜<lb/>
<pb n="KR4e0038_SBCK_006-6b"/>
　　　杭州西湖四題<lb/>
　　　　　六一泉<lb/>
醉翁去巳乆廢寺泉流圃朝来春雨凉照見山雞舞<lb/>
　　　　　蘇公堤<lb/>
築土捍衝嚙兀障狂瀾乆青眼只依然人那不如柳<lb/>
　　　　　保公巖<lb/>
青苔滿石龕隱隱跏趺跡想見夜禅深岩前雨花積<lb/>
　　　　　蘇小墳<lb/>
冷落百花朝無人上畫橋東風吹緑草依舊似裙腰<lb/>
　　　問徐道士病<lb/>
脩竹閉雲房細路穿亂石如何塵中人耒問仙家疾<lb/>
<pb n="KR4e0038_SBCK_006-7a"/>
　　　水邊桃花<lb/>
何䖏惜春華夭桃水際花明朝風雨後流落傍誰家<lb/>
　　　画<lb/>
嵐深山影寒樵響不知䖏緑樹早鶯時千峰一家住<lb/>
孤邨翳餘景凉飈洒空谷斜日澹烟蕪坐看千里緑<lb/>
種菊人未還天香滿林樾孤村雲氣深㣲雨洒𥘉歇<lb/>
凍樹僵挺挺湖山雪飛吟却有推篷人茶香夢𥘉醒<lb/>
　　　蘭室五詠　香　根　芽　葉　花<lb/>
雜麝猶能別兼風更不分静時還自得覓䖏却無聞<lb/>
秋風凋綠艶芳氣坐来歇但使本根在寕愁蕭艾沒<lb/>
冒土紅初茁縁地緑漸縈道人偏愛惜不敢下階行<lb/>
<pb n="KR4e0038_SBCK_006-7b"/>
泛露光偏亂含風影自斜俗人那觧此看葉勝看花<lb/>
能白更兼黄無人亦自芳寸心原不大容得許多香<lb/>
　　　看菊懐孟載㓜文<lb/>
有月曽同賞無山不共逰別餘數載後空對一籬秋<lb/>
　　　贈張思廉韻次余尭臣<lb/>
子有鬼谷術妙筭握諸掌劇談徹天機不覺稽吾䫙<lb/>
匣閟双轆轤瑩若黄河氷半夜寒氣吐射㓕床畔燈<lb/>
未掉下齊舌智士恒欎伊盍從韓吏部去草淮西碑<lb/>
　　　方園雜咏千二題<lb/>
抱甕汲晨井灌餘烟景㣲獨坐卷脩綆園芳香滿衣<lb/>
　　　　　　　憇甕䑓<lb/>
<pb n="KR4e0038_SBCK_006-8a"/>
小坂平如掌春深綠草肥牛羊識家近日夕自能㱕<lb/>
　　　　　　　牛羊坂<lb/>
北亭望南隩髙林照薜蘿日暮鳥聲急時聞勞者歌<lb/>
　　　　　　　南墺<lb/>
坐愛蘼蕪緑王孫罷逺㳺不似湘江上千里動離愁<lb/>
　　　　　　　芷畦<lb/>
故苑金溝断荒園碧草秋南朝多帝澤曽向此中流<lb/>
　　　　　　　古溝<lb/>
采采不盈掬幽芳逐㣲歩欲為公子裳敢畏行多露<lb/>
　　　　　　　采藍逕<lb/>
杖藜成獨徃青林人跡稀日晏迷㱕路翠實罥秋衣<lb/>
<pb n="KR4e0038_SBCK_006-8b"/>
　　　　　　　蒼耳薄<lb/>
舉頭見南山相去應㡬里莫言不在山看山如屋裏<lb/>
　　　　　　　見山坡<lb/>
隣近到仙居瑶林閟清境夜深明月来送過旛幢影<lb/>
　　　　　　　道林<lb/>
結屋連碧篠虗牖抱圓開如何天上月移向壁間来<lb/>
　　　　　　　月牖<lb/>
園井汲寒淥當窓煮金屑應有山僧来問君泛春雪<lb/>
　　　　　　　茶宴堂<lb/>
一壷兼一杖獨行東墺裏稚子倚柴門孤煙屋頭起<lb/>
　　　　　　　東垞<lb/>
<pb n="KR4e0038_SBCK_006-9a"/>
　　　畫<lb/>
髙人自無偶獨向亭中坐日落山風来時聞松子堕<lb/>
澗路獨行遲閑雲逐杖藜欲㝷泉落䖏應秪野猿知<lb/>
　　　移蕉<lb/>
移得山後蕉種傍山前屋扶踈數葉開還如山後緑<lb/>
　　　客中聞鴈<lb/>
南地春光老行行向北飛可憐雲水客不及爾知歸<lb/>
　　　燕山九日<lb/>
九日燕南客三千里路家無人送酒至一嘯領黄花<lb/>
　　　将歸<lb/>
数載客京華無媒苦憶家家人猶念我連夜卜燈花<lb/>
<pb n="KR4e0038_SBCK_006-9b"/>
　六言律絶<lb/>
　　　題慈感雪峰所蔵胡廷暉白雲出岫圗<lb/>
舎北舎南流水峰前峰後閑雲漁樵底須相訝麋鹿自<lb/>
可爲群長松落落朝對清猿啾啾夜聞爲問王孫歸未<lb/>
桂花如雪紛紛<lb/>
　　　画<lb/>
看山却勝看画聴泉何殊聴琴賸得雲林雅趣且慿泉<lb/>
石清吟<lb/>
　　　雪夜<lb/>
清夜無錢沽酒折鐺獨自煎茶門外雪深三尺只愁凍<lb/>
損梅花<lb/>
<pb n="KR4e0038_SBCK_006-10a"/>
　七言絶句<lb/>
　　　元日<lb/>
風綻紅雲消積雪陽囬玉琯動輕灰人生但愛韶華好<lb/>
不道容顔是此催<lb/>
　　　早春野望<lb/>
凍雪初消春水流閑看栁色到溪頭梅花落盡桃花未<lb/>
如此風光直似秋<lb/>
　　　春夜<lb/>
夜静風簾掩復𨳩南園烟月正徘徊此時客夢渾難就<lb/>
無柰花香枕上来<lb/>
　　　惜春<lb/>
<pb n="KR4e0038_SBCK_006-10b"/>
重重緑樹掩園扉無柰庭前花亂飛試向鏡中看白髮<lb/>
能消㡬度送春歸<lb/>
　　　試題隣家杏花<lb/>
梅花飛盡杏花開應是春風費剪裁自咲隣翁空愛惜<lb/>
一枝分送出墻来<lb/>
　　　蝶<lb/>
春来到䖏逐芬芳飛過朱樓與畫墻是是佳人偏愛惜<lb/>
雙雙繡入舞衣裳<lb/>
　　　芍藥<lb/>
緑雲藹藹護晴霞自是人間富貴花試問洛陽逰賞地<lb/>
如今還有㡬豪家<lb/>
<pb n="KR4e0038_SBCK_006-11a"/>
　　　飲吴別駕園次韻髙季迪席上作<lb/>
旅踪忘却滯天涯闔席斯文喜一家可柰酒䦨清興在<lb/>
捲簾帶雨咏梨花<lb/>
　　　雨中想東園杏花<lb/>
齋居清晝四無隣黄卷中間過半春落盡杏花渾不看<lb/>
少年人似老年人<lb/>
　　　雨霽<lb/>
雨霽垂楊帶暖烟千村草色淡相連殷勤好問桒間女<lb/>
今日春蚕第㡬眠<lb/>
　　　白鳥<lb/>
門前春水下輕鷗来往偏能近釣舟却似南唐圖畫裡<lb/>
<pb n="KR4e0038_SBCK_006-11b"/>
杏花蒲葉滿汀洲<lb/>
　　　㝷花<lb/>
朝来陌上試㝷春埜杏溪桃各閗新但恐東風留不久<lb/>
一時吹逐馬蹄塵<lb/>
　　　野市<lb/>
隔籬春筍參差出滿路野花撩亂𨳩屋角布姑啼正急<lb/>
暖雲分雨過山来<lb/>
　　　雨中桃花<lb/>
一樹穠華絶可憐𨳩逢風雨不成妍逰蜂似識人憐惜<lb/>
㘅得飛紅過檻前<lb/>
　　　和楊孟載花時感事<hi>三首</hi>
<pb n="KR4e0038_SBCK_006-12a"/>
不是春来睡轉濃耐他花鳥怨東風枝頭那觧聲聲巧<lb/>
徑裏徒憐點㸃紅<lb/>
開過棠梨春不知鳥聲喚醒少年時謝家庭院秋千下<lb/>
曾費黄金賞阿誰<lb/>
雨過香紅委地輕可堪啼鴂迸流鶯一年春色成姑負<lb/>
不似當時放浪情<lb/>
　　　别李寄閑<lb/>
客氊未暖各西東望㫁吴山杳靄中燕子不来春又老<lb/>
滿襟離思落花風<lb/>
　　　和季迪看花巳過之作<lb/>
春来巳辦賞花期奄忽東風緑滿枝囬首紅香巳成夣<lb/>
<pb n="KR4e0038_SBCK_006-12b"/>
一年好景㡬多時<lb/>
　　　和季迪春思<lb/>
何故飛花拂鬂絲客愁春老不多時緫慿黄鳥啼留戀<lb/>
亦懶来聴一賦詩<lb/>
　　　送春<lb/>
今朝檢暦知時換落絮飛花各閗輕謾把一杯留別意<lb/>
夕陽時節更傷情<lb/>
　　　暨陽別友<lb/>
渺渺春風生緑波故人離別思如何陽関一曲移船去<lb/>
飛絮滿前殘照多<lb/>
　　　野歩即事<lb/>
<pb n="KR4e0038_SBCK_006-13a"/>
村北村南呌鵓鳩山前山後雨𥘉収牧雛不𬋩蓑衣濕<lb/>
一笛春風倒跨牛<lb/>
　　　夏日聞鶯<lb/>
上林花裏亂鶯啼日暖風柔百囀齊何似緑隂清晝永<lb/>
一聲遥出畫闌西<lb/>
　　　夏日宫詞<lb/>
避暑難陪椱道行長門寂寂㫁人聲獨将玉枕雙紋簟<lb/>
卧對荷花萬種情<lb/>
翠幙緗簾着地垂分明前歲奉恩時年来不待龍舟宴<lb/>
菱葉荷花自滿池<lb/>
　　　夏雨新霽圖<lb/>
<pb n="KR4e0038_SBCK_006-13b"/>
看圖憶得住山阿茅屋深深隱薜蘿風雨過来啼鳥静<lb/>
白雲更比緑隂多<lb/>
　　　池亭夏夜<lb/>
方床岸幘坐来遲拂拂凉風半醉時好句忽圓人拍手<lb/>
鷺鷥飛起藕花池<lb/>
　　　重午囬文<lb/>
輕羅扇試新詞好玉臂雙圍綵縷長清簟晝閑人闘草<lb/>
午風㣲裊篆爐香<lb/>
　　　觀競渡<lb/>
横波争賭木蘭舟多少人看倚綵楼日暮江空簫鼓散<lb/>
靈均不見水空流<lb/>
<pb n="KR4e0038_SBCK_006-14a"/>
　　　荷<lb/>
晴波浮影翠浮光欲整還欹柄柄長可愛晚来凉思好<lb/>
一池風攪碧雲香<lb/>
　　晴望<lb/>
夜聞風雨曉無聲湖上青山似染成試倚赤䦨西向望<lb/>
紅雲多䖏是南京<lb/>
　　　山下晚歩<lb/>
獨行松路野橋西山晚凉風逐杖藜知有人家還隔水<lb/>
烟中聴得夕陽雞<lb/>
　　　桂花開值雨<lb/>
桂子誰分月裡枝亭亭𨳩向莫秋時朝来風雨如相妬<lb/>
<pb n="KR4e0038_SBCK_006-14b"/>
花下傳觴謾作期<lb/>
　　　西村夜歸<lb/>
月落西林客夜歸前溪烟樹逺依㣲山村寂寂無燈火<lb/>
惟見驚禽散亂飛<lb/>
　　　秋日薝蔔花<lb/>
夏天曾見幽人宅秋日仍開野客家素質惟堪伴丹桂<lb/>
清香應不愧黄花<lb/>
　　　霅川舟中<lb/>
兩岸苕花水一溪白沙浦口放船時斜陽目送南飛鴈<lb/>
過却好山都不知<lb/>
　　　山居<lb/>
<pb n="KR4e0038_SBCK_006-15a"/>
翠㣲深䖏結茅廬着我閑身一事無占得白雲三萬頃<lb/>
年年不用納官租<lb/>
　　　贈琴士<lb/>
有客夜半来山中横琴坐石彈松風松風曲罷抱琴去<lb/>
落月一聲天外鴻<lb/>
　　　山中作<lb/>
世事無因到翠㣲禪心詩思共依依白雲為𬒳石為枕<lb/>
卧看岩前雪瀑飛<lb/>
　　　詠白芙蓉<lb/>
早霜時節獨芬芳白雪肌膚織翠裳風弄玉盤持不定<lb/>
一杯清露瀉銀塘<lb/>
<pb n="KR4e0038_SBCK_006-15b"/>
　　　題陶淵明像<lb/>
五児長大翟卿賢彭澤歸来只醉眠籬下黄花門外柳<lb/>
秋光不似義熈前<lb/>
　　　寄陳麟䖏士<lb/>
先生九里松間住松下橋横玉一溪想得清吟山月夜<lb/>
秋雲滿樹白猿啼<lb/>
　　　秋日郊居<lb/>
衰草寒烟㫁復連青山漠漠樹綿綿終朝門巷無人過<lb/>
只有黄花滿眼前<lb/>
　　　歩月<lb/>
夜深月上青石闌滿窓明月生蒲團興来出門歩明月<lb/>
<pb n="KR4e0038_SBCK_006-16a"/>
一聲老鸖天風寒<lb/>
　　　山居秋景<lb/>
年来懶為利名愁未老先㝷退步休山色滿窓山鳥寂<lb/>
一床清夣白雲秋<lb/>
　　　湖上晚歩<lb/>
畫橈歸去歇笙簫水影山光共寂寥一笑相逢雙鬂雪<lb/>
向人猶自話前朝<lb/>
　　　九月八日菊次徐㓜文韻<lb/>
籬落黄花香吐新一尊預把慰秋晨登髙總為明朝樂<lb/>
醉舞狂歌特讓人<lb/>
　　　山行乍見梅花<lb/>
<pb n="KR4e0038_SBCK_006-16b"/>
霜落空林石磴危数枝輕拆早寒時水村溪路㝷常見<lb/>
自是山中看更竒<lb/>
　　　㝷梅<lb/>
杖藜獨冐曉霜来行遍山村與水隈何事南枝𨳩尚晚<lb/>
花神應是待詩催<lb/>
　　　舟中似文性之山長<lb/>
朔風吹浪打篷窓夜静寒威不可降自嘆閑人閑未得<lb/>
扁舟載雪過呉江<lb/>
　　　冬夕懐方仲容<lb/>
鴈聲歴歴起寒沙人住五雲深䖏家魂夣隔江飛不去<lb/>
依然和月在梅花<lb/>
<pb n="KR4e0038_SBCK_006-17a"/>
　　　冬日無題<lb/>
雪凍瑶堦翠襪氷錦䄡雖擁粟膚生歸慿粉閣沉香火<lb/>
暖却纎纎暖玉笙<lb/>
　　　約友賞梅不至<lb/>
一樹兩樹花如雪十里五里香不歇玉人未来愁思深<lb/>
三更立盡孤笻月<lb/>
　　　紅白梅花<lb/>
一種春風兩種竒銅瓶並挿更相宜詩人自得花中意<lb/>
不在深紅淺白時<lb/>
　　　寒夜宿山庵<lb/>
榾柮爐頭無主賔蒲團坐乆自生春夜深一片虗櫺月<lb/>
<pb n="KR4e0038_SBCK_006-17b"/>
寫出梅花面目真<lb/>
　　　寄鶴瓢李士明<hi>時施薬寕真舘甚驗</hi>
聃孫甞熟衛生經咲握仙瓢類鶴形傳得壺天長房術<lb/>
世人休訝藥偏靈<lb/>
　　　張季璉書樓<lb/>
一樓瞰碧石湖隂簾隔黄埃翠竹深月色滿䦨風滿案<lb/>
分明呈露聖賢心<lb/>
　　　書朱性夫吟卷後<lb/>
新編寄我白雲中句法清圎㫖趣空底事畧無烟火氣<lb/>
吟時和露立松風<lb/>
　　　畫<lb/>
<pb n="KR4e0038_SBCK_006-18a"/>
玉洞仙桃萬樹花樓䑓彷彿蔡經家神丹煉就何湏服<lb/>
乞與山童飼白鴉<lb/>
百道清泉石上流白雲𥘉起亂峰秋此中疑有陶弘景<lb/>
飽聴柗風臥草樓<lb/>
丹崖碧嶂杳難攀䑓殿髙低積翠間試遣北人来看着<lb/>
多應說似洛陽山<lb/>
踈散元非用丗才日髙林户尚慵開為憐湖上青山好<lb/>
行到冬青樹㡳来<lb/>
　　　暮過西疃<lb/>
白水泱泱繞壊堤隔林遥聴夕陽雞閑行每到東邉少<lb/>
為有青山在屋西<lb/>
<pb n="KR4e0038_SBCK_006-18b"/>
　　　東園報杏花未開<lb/>
芳葩未拆避春寒日日煩君遶畫䦨莫是主家曾見慣<lb/>
含情欲待外人看<lb/>
　　　悼髙青丘季迪<lb/>
燈前把卷淚双垂妻子驚看那得知江上故人身巳沒<lb/>
篋中㝷得寄来詩<lb/>
消息𥘉傳信又疑君已誰復可言詩中郎㓜女今癡小<lb/>
遺稿千篇付與誰<lb/>
生平意氣竟何為無祿無田最可悲賴有聲名消不得<lb/>
漢家樂府盛唐詩<lb/>
　　　挽楊憲副孟載<lb/>
<pb n="KR4e0038_SBCK_006-19a"/>
南北雲山賦逺逰白頭終老晉陽秋千萹留得平生稿<lb/>
半似蘇州半郢州<lb/>
恨不㝷君未死前湏臾一別便千年慰人幸有仝烏在<lb/>
他日應能續太玄<lb/>
　　　哀宋君女阿歸<lb/>
客来喚出最鍾情暫別誰知便隔生昨日閩州書信到<lb/>
傷心猶有阿歸名<lb/>
　　　贈卜者<lb/>
老依卜市不論錢習静年来白巳玄安淂相逢王輔嗣<lb/>
垂簾對坐說先天<lb/>
　　　孟襄陽雪行圖<lb/>
<pb n="KR4e0038_SBCK_006-19b"/>
雪滿秦京欲去遟故人當路謾相知平生多少驚人句<lb/>
却向君前誦怨詩<lb/>
　　　寄靈隱良泐二長老<lb/>
兩禪相對一燈懸鷲嶺龍宮地悄然七百年来無好句<lb/>
泉聲空繞寺門前<lb/>
　　　林下燒笋<lb/>
亂堆黄葉就林邊火力均時味巳金日暮棲禽疑未下<lb/>
竹根猶自起殘烟<lb/>
　　　寫画遂題<lb/>
薜荔花開僧舎閒聞香時到竹窓間朝来小試南唐墨<lb/>
冩淂溪南數疊山<lb/>
<pb n="KR4e0038_SBCK_006-20a"/>
　　　聴老者理琵琶<lb/>
老来絃索乆相違心事雖存指力㣲莫更重彈白翎雀<lb/>
如今座上北人稀<lb/>
　　　次孤山<lb/>
水繞荒山路半斜墓園無主属官家我来正是梅開日<lb/>
滿目蓬蒿不見花<lb/>
　　　頭陀菴聮道者<lb/>
苦行能便自小持柗龕寂寂到人稀齋厨日晏孤烟起<lb/>
童子新将施米歸<lb/>
　　　取勝亭感舊<lb/>
綠雨微消紫陌塵湖光冷落似無春朱門記得曽逰䖏<lb/>
<pb n="KR4e0038_SBCK_006-20b"/>
楊栁青青不見人<lb/>
　　　海㑹僧舎書<hi>時予瘥</hi>
床頭書卷墜牙籖病起名香手自拈氣息未囘禅誦少<lb/>
猶能弹舌講楞嚴<lb/>
　　　寄友<lb/>
客路㝷常怨別離况逄秋色倍堪悲一封書到千山暮<lb/>
正是思君獨坐時<lb/>
　　　梅雪軒<lb/>
山如東郭先生里屋似西湖䖏士家為問軒中清白吏<lb/>
還應比雪比梅花<lb/>
　　　画贈長興典史杜濬<hi>𥘉任武昌津射予其所居里名也</hi>
<pb n="KR4e0038_SBCK_006-21a"/>
杜若溪頭山似㦸武昌門外栁如烟何如津射平前去<lb/>
束帶閑耕墓下田<lb/>
　　　暁發嘉興似友<lb/>
城烏啼散驛樓空一舸夷猶曙色中不是故人今日共<lb/>
定應愁絶雨兼風<lb/>
　　　謝安王羲之劉伶孟浩然<lb/>
典午風流數謝公髙標自許伯夷同桓郎䟦扈苻郎健<lb/>
都在尚書雅量中<lb/>
白葛為巾不褁頭蘭亭㑹裡最風流老来忘却觀鵝癖<lb/>
只愛山人許逺㳺<lb/>
鹿車載酒竹間期不記山妻泣諌時巳識形骸為外物<lb/>
<pb n="KR4e0038_SBCK_006-21b"/>
何湏荷鍤鎮相隨<lb/>
四門雪滿放朝回油壁金鞍覆地来誰似蹇驢烏㡌客<lb/>
觧吟花逼艶陽開<lb/>
　　　㕠馭圖<lb/>
内官粧束様能齊宛洛春風信馬蹄共說放朝無一事<lb/>
看花直到夾城西<lb/>
　　　舟中聞歌<lb/>
何䖏清歌短更長渚風沙雨共凄凉不湏直向天涯聴<lb/>
一日辭家巳㫁膓<lb/>
　　　題畫寄友<lb/>
舊是雲山自在身誤将書劍逐風塵犢車何日移家去<lb/>
<pb n="KR4e0038_SBCK_006-22a"/>
還作條桒種杏人<lb/>
　　　贈五河驛丞孫本<lb/>
驛樓欝欝古河濵日日征㠶送使臣不共燈前一杯酒<lb/>
那知亭長是詩人<lb/>
　　　小逰仙<lb/>
洞口春泉漱碧沙樓䑓彷彿蔡經家赤鸞㗸得金盤子<lb/>
擲向窓前樹樹花<lb/>
晞髮扶桒露氣新三花樹底坐調笙到門觧說長生理<lb/>
只有茅家好弟兄<lb/>
朝逰碧海不騎魚鳳引霓旌鶴引車吟得歩虗誰觧和<lb/>
歸来閑倩少霞書<lb/>
<pb n="KR4e0038_SBCK_006-22b"/>
門外南風吹葛花奕碁人散樹隂斜青童睡起渾無事<lb/>
乞與神丹餧白鴉<lb/>
　　　逰天界寺見亡友髙啔題壁詩有感<lb/>
香䑓空想舊逰踪化鶴俄成踏雪鴻賸有好詩㽞壁上<lb/>
老僧恨欠碧紗籠<lb/>
詩題敗壁墨猶存苔色微侵屋漏㾗十五年餘舊知巳<lb/>
来看一度一消魂<lb/>
　　　題故友楊孟載所画竹<lb/>
數葉蕭蕭凈俗塵人雖物故墨猶新故人清瘦原如竹<lb/>
見竹何殊見故人<lb/>
　　　登盧山甫聴雨軒感懐<lb/>
<pb n="KR4e0038_SBCK_006-23a"/>
華陽洞裏烟霞閟雲石山中草樹荒惟有小樓曾宿䖏<lb/>
年年春雨滿滄浪<lb/>
黄冠野服神逾玉畫草詩篇老更竒白首故人無在者<lb/>
小樓殘燭雨来時<lb/>
　　　宫詞<hi>二首</hi>
舞衣不着罷熏香金鑰無聲白晝長慿仗玉奴休弄笛<lb/>
恐驚池底睡鴛鴦<lb/>
永日深宫鎻翠娥岧嶤丹闕度絃欹羊車乆不行来䖏<lb/>
竹色苔㾗積漸多<lb/>
　　　廢寺<lb/>
白晝閑門一兩僧山房深掩蘚花青西風不𬋩鐘魚破<lb/>
<pb n="KR4e0038_SBCK_006-23b"/>
自在斜陽與塔鈴<lb/>
　　　寄天目山雍長老<lb/>
天目之山青岧嶤道人縳屋青山椒白雲出山不歸去<lb/>
春風吹老黄精苗<lb/>
　　　雲巖古泉<hi>即虎丘井也</hi>
一脉靈源刼外春蒼苔冉冉石𥻘𥻘老僧咲指庭前栢<lb/>
曾見開山卓錫人<lb/>
　　　雪竇瀑布<hi>在寕波</hi>
一道飛来翠竇中喧雷噴雪冷含風老僧月下遥看䖏<lb/>
千尺玉龍垂半空<lb/>
　　　金華道中<lb/>
<pb n="KR4e0038_SBCK_006-24a"/>
芳草平鋪山逺近小橋低跨水西東人歸矮屋籬邊去<lb/>
啼鳥数聲烟雨中<lb/>
　　　維陽春晚<lb/>
烟籠柳影亂鶯啼雨濕芹香乳燕飛二十四橋春又盡<lb/>
江南詞客正思歸<lb/>
　　　登韓信城望漂母墓<lb/>
遶城春水緑含漪遥憶沙頭澼絖時若愛當時一盂飯<lb/>
千年孤塚有誰知<lb/>
　　　燕山春暮<lb/>
金水橋邉蜀鳥啼玉泉山下柳花飛江南江北三千里<lb/>
愁絶春歸客未歸<lb/>
<pb n="KR4e0038_SBCK_006-24b"/>
　　　賜倭扇<lb/>
小國貢来東海外尚方分給午門前終身永寳　君王<lb/>
寵總遇秋風莫棄捐<lb/>
青宫甲觀倚雲開侍從如雲緫俊才昨暮傳宣容握扇<lb/>
丹墀清曉謝恩来<lb/>
　　　將歸<lb/>
歸舟五月發金陵遥見家山喜不勝却憶石頭城上望<lb/>
白雲何䖏是吳興<lb/>
靜居集卷之六終<lb/>
</p>
<p>
</p>
  </div>
</body>
</text>
</TEI>
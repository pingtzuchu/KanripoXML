<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0038_SBCK_008-1a"/>
跋<lb/>
靜居集六卷明弘治辛亥刊本半葉十一行行二十一字黑口<lb/>
四周雙闌亦企翶張氏所刊明初四家之一也前有弘治元年<lb/>
盱江左贊序末有張習後志及童冀所譔墓銘鈐有鵝湖世家<lb/>
顧炯之印玉函山房藏書南齊李子裔孫遂徵私印各印余與<lb/>
眉菴北郭二集同獲於滬肆曾取豫章新雕本對勘一過是正<lb/>
極多舉其大者言之如卷一擬古第三首庭前有佳樹以下別<lb/>
爲一章第五首薄游上東門以下亦別爲一章娟淨軒及倪雲<lb/>
林畫二詩缺文二十九字賴明本得以補完高郵城詩兩機不<lb/>
容髮下補豈暇慮殺傷一朝謗書行將殞兵亦亡唶哉三里城<lb/>
四句至分卷次第尤爲迥異文淵閣著錄爲四卷豫章本因之<lb/>
此本原編六卷卷一五言古體卷二樂府歌行卷三七言古體<lb/>
<pb n="KR4e0038_SBCK_008-1b"/>
長短句卷四五言律卷五七言律卷六五言六言七言絕句咸<lb/>
依各體以爲卷第不似後來之但取篇葉齊等任意歸併也明<lb/>
人刻書往往師心自用不顧義例勇於改編此集之變易舊式<lb/>
實始於陳邦瞻之覆刻迨張本傳世旣稀後人遂不知原編之<lb/>
爲六卷良足慨矣丙子三月杪傅增湘識於暘臺淸水院<lb/>
<pb n="KR4e0038_SBCK_008-2a"/>
</p>
<p>
</p>
  </div>
</body>
</text>
</TEI>
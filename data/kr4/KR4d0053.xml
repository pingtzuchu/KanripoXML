<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>安岳集巻一</head>
    <p>
<pb n="KR4d0053_WYG_001-1a"/>
欽定四庫全書<lb/>
　安岳集巻一　　　　　　　宋　馮山　撰<lb/>
　　五言古詩<lb/>
　　　幽懷十二首<lb/>
秋風蕭然起喬木葉飛翻勁聲薄以怒肅氣傷無痕洪<lb/>
鈞運不私至義中有恩華滋脱塵滓生意還本根<lb/>
　　　其二<lb/>
嵯峨羣峰高蓊鬱萬木滋一容樵夫手悞落長松枝煙<lb/>
<pb n="KR4d0053_WYG_001-1b"/>
雲慘無色禽鳥鳴且悲人心不為慮山意從此衰<lb/>
　　　其三<lb/>
晩林脱餘照栖鵶上林端危枝不<hi>闕</hi>足踏踏殊未安相<lb/>
乘狐狸暴寧苦風霜寒微生尚憂患物理幾相殘<lb/>
　　　其四<lb/>
李渤隠嵩髙愈退名愈重區區水南北一呼輙為用沽<lb/>
激本同轍出處或異動善閉不可窺少室有餘頌<lb/>
　　　其五<lb/>
<pb n="KR4d0053_WYG_001-2a"/>
少年氣力壯巾車騁逰歴行人不能到貪逺未有適昔<lb/>
人六十化萬事豈如一誰為持寸光環中照心迹<lb/>
　　　其六<lb/>
髙架環四壁古書浩萬巻腐儒坐相守大義老不斷羣<lb/>
言㡬可用吾道一能貫巨賢已經世博士方浩歎<lb/>
　　　其七<lb/>
秋後無多日山中已倍寒蟲聲聞壁脚霧氣出林端農<lb/>
事黄時畢天形碧處寛騷人方適意白露團幽蘭<lb/>
<pb n="KR4d0053_WYG_001-2b"/>
　　　其八<lb/>
吾羮畦有蔬吾飯囷有粟人事少還徃山田自充足雞<lb/>
犬盡日閒藤蘿照門綠物外乃如此熙熙古風俗<lb/>
　　　其九<lb/>
衆呼楚比死瘈走華氏驚仲尼厄兵守不輟絃歌聲外<lb/>
物匪憂患中懷自險平古人縱天機以道不以兵<lb/>
　　　其十<lb/>
鷙禽出東海矯翮與天鄰初從網羅誤遂與韝臂親一<lb/>
<pb n="KR4d0053_WYG_001-3a"/>
肉戀主意擊搏豈為身飛飛山間雉耿介不可馴<lb/>
　　　十一<lb/>
山溪漲易涸為無千里源桐孫繞雲枝下有百尺根物<lb/>
理不虚發本厚末始繁功名豈易力舊德資深蟠不知<lb/>
所從来意氣行軒軒<lb/>
　　　十二<lb/>
花草弄顔色盛衰數日間富貴無定姿迭起如循環外<lb/>
物偶相附固有不肯還造化弗示私力禦何其艱<lb/>
<pb n="KR4d0053_WYG_001-3b"/>
　　　春意<lb/>
賞花不須折一折春思䦨飲酒不必醉一醉無餘歡相<lb/>
知共清賞所屬聊孤彈朝繁坐臨池暮惜行遶欄醒醉<lb/>
無異趣開落同一觀鄰花隔墻悲憔悴枝葉單鄰翁貪<lb/>
酩酊疾起春囘殘但知芳菲意常作悠久看<lb/>
　　　送鼎倅陳安仁虞部<hi>四言</hi>
峨峨陽山民資以仁僭陽欺天不需不神而乞於民泱<lb/>
泱沅江城繄以寧横流潰川不畜不靈將坎於城暴政<lb/>
<pb n="KR4d0053_WYG_001-4a"/>
殘俗劇於懷襄猾胥擾民甚於凶荒借公後時吾民㡬<lb/>
亡舞公入城若旱而雨若霖而晴頌公之還孰靈沅江<lb/>
孰神陽山<lb/>
　　　題澧州石門縣蹇周輔蟠翁太愽三愛堂<lb/>
石門險且僻人煙萬山罅蟠翁老才望来此屈英駕破<lb/>
漏煩補綴嚬呻索慰藉力致乃坐享少勞豈豐暇臨觀<lb/>
閴無有㳺燕久以謝廢園近城邑丘墟甚原壩髙松困<lb/>
藤蔓嘉菓没荆柘斬荒使之出蒼翠若圖畵直前走橋<lb/>
<pb n="KR4d0053_WYG_001-4b"/>
閣當中建臺榭雍容賓朋席左右書史架命亭以三愛<lb/>
作詩盛誇詫韻險語怪絶竊讀驚汗下嗟予苦覊束相<lb/>
去止數舍深思一登覽若渴不得蔗知君羣公表甫為<lb/>
兵民借復以三者樂何時動歸靶吾鄉富風景草木芬<lb/>
蘭麝錦水清於漢岷峨不讓華蔡圃豈足道寧為耳目<lb/>
乍苟以吾言然煩君少譏罵<lb/>
　　　謝夔守賈昌言禮賓<lb/>
伯樂善相馬相内不相外造父善御馬御成不御敗沙<lb/>
<pb n="KR4d0053_WYG_001-5a"/>
丘有病馬志逺力未憊盤身怯泥土俛首困草稗强起<lb/>
時奮迅悲鳴輙喑噫駑駘倦相逐童僕㡬見賣斯人一<lb/>
囘顧世俗始驚怪冀北有駿馬散蹄雨雹快去勢馳滅<lb/>
没朝荆暮燕代衘轡苟庸拙道途足險隘斯人一駷手<lb/>
千里瞬息屆二者豈不偉繄人而否泰相也命所係御<lb/>
也才所賴名馬世常有伏櫪固有待伯造不世出古今<lb/>
重遭㑹相得互相起兩致一無礙所以馬與人功名各<lb/>
自大<lb/>
<pb n="KR4d0053_WYG_001-5b"/>
　　　與蒲宗孟傳正察推<lb/>
五月熱無事訟庭若掃刷眼底簿書靜獨坐癡悶發上<lb/>
馬出門去不避煩與渴幕中訪賢友且欲紓擁閼洒水<lb/>
延我坐解帯意思活清談破塵滓快若飲氷雪青衫雖<lb/>
同服所處類巾襪道均語言合殊不間毫髪十篇詩總<lb/>
解金玉自磨戞徃時草草讀恨不見本末全編使我盡<lb/>
萬漏都一括諸君好詩學論議每相軋破碎失本源十<lb/>
嘗見七八聖途久荒廢怜君力鋤鏺漢安隆中集應和<lb/>
<pb n="KR4d0053_WYG_001-6a"/>
類控楬馳騁氣力壯嵩岱可手揭形容若繪畵譏諷過<lb/>
賞罰迴頭索平淡春興最清越意外得真巧漫不露彫<lb/>
割此皆緒餘爾太倉出圭撮予雖素無聞少小頗姦黠<lb/>
僻澀追古意芬芳慕賢哲獨自狂妄走屢遭流輩喝中<lb/>
道偶成病兩眼痛欲瞎見字輙昏霧恨無金箆刮凜凜<lb/>
憂痼廢那更尋舊扎平生志髙逺縮小僅如鉢又從縣<lb/>
道来屈强且囘拔<hi>音䟦</hi>吏責常恐嚇民事日喧聒中煩變<lb/>
憔悴餘憤成嘔噦銜轡脱未去俛首就一秣大呌雖慷<lb/>
<pb n="KR4d0053_WYG_001-6b"/>
慨壯圖已銷殺清華果無分看人起門閥羡君名聲好<lb/>
風誼縱超抜憑陵欲軒翥去勢不可遏然猶滯巴徼官<lb/>
況飽辛辣始初未識面展手思挽撮相值偶相得青松<lb/>
引藤葛意氣始投合底裏盡表察文字本非敵輕舫觸<lb/>
巨筏雅趣均厚薄髙論借迃濶窮中煩慰藉何異魚喣<lb/>
沫俗態重趨走仕路饒險滑且當學鴻漸不能助苗揠<lb/>
窮達盖有命運轉隨坱圠盖棺事始定嘗聞古人説功<lb/>
名倘可期因君為尋掇<lb/>
<pb n="KR4d0053_WYG_001-7a"/>
　　　辰陽館<lb/>
辰陽號難理五溪地相跨邉臣重綏撫蠻獠愈驕詐封<lb/>
陲苦侵暴文書困譏罵誰為太守樂一笑不得暇張公<lb/>
抗辰斾烽障㡬欲罷偃息有餘地登臨無一舍迺興辰<lb/>
陽館城東兩山胯泉聲落溪谷湖光照亭榭花木親種<lb/>
植朋僚日追迓投壺征虜祭圍碁太傅謝髙風邈難繼<lb/>
維公並驅駕有客嘗一至席參鄒枚亞覽物言思濶醒<lb/>
魂耳目乍欲記傳之久恨無文章價願公賁泉石遊宴<lb/>
<pb n="KR4d0053_WYG_001-7b"/>
日来藉新詩上碑刻佳景若圖畵旦暮趣召還歸為中<lb/>
州詫<lb/>
　　　開州盛山十二題<lb/>
　　　　宿雲亭<lb/>
基構白石層風物青山圍野雲戀幽寂長遶軒忩飛<lb/>
　　　　梅嶺<lb/>
繁梅照溪谷蜂蝶殊未省巖風莫吹落留粧臘前景<lb/>
　　　　茶嶺<lb/>
<pb n="KR4d0053_WYG_001-8a"/>
新萌雨露濃嶺頭春味足緣雲採擷人争収火前綠<lb/>
　　　　流杯渠<lb/>
為愛泉石飲屢招賓朋逰浮觴来不倚一水循環流<lb/>
　　　　隠月岫<lb/>
月從海上来清輝長礙山山前愛月人唯看亭午間<lb/>
　　　　盤石磴<lb/>
數歩即一息始知登山勞盤盤行徹時跡與心俱高<lb/>
　　　　故盧沼<lb/>
<pb n="KR4d0053_WYG_001-8b"/>
中虚得嘉名水清石環環天邊侍從人來照氷雪顔<lb/>
　　　　琵琶亭<lb/>
片石胡琴槽構亭事登臨考功閒中樂非好世俗音<lb/>
　　　　桃塢<lb/>
聞説舊桃塢歲久無殘枝春光已不到猶有風騷知<lb/>
　　　　繡衣石榻<lb/>
御史來山中拂石當優㳺非人勿據兹恐為山神羞<lb/>
　　　　上士泉瓶<lb/>
<pb n="KR4d0053_WYG_001-9a"/>
為愛禪翁逰潄泉聽泉音何當酌清泠洗我塵垢心<lb/>
　　　　竹嵓<lb/>
倒影蔽山骨引根出嵓腹誰人萬仞間團團種青玉<lb/>
　　　和程之才正輔感遇<lb/>
天理貴自然枉直各有病人情隨所得是非本無定此<lb/>
身寄軒冕心與萬物競低囘就銜䇿跳踼落機穽巧求<lb/>
固為累矯枉亦過正持之有原本出處一以靜所守以<lb/>
吾道所安以吾命不驟窮馬力不决暴虎性富貴偶而<lb/>
<pb n="KR4d0053_WYG_001-9b"/>
已勿使憂喜並感遇難我知無言為心聽<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安岳集巻一<lb/>
</p>
<p>
</p>
  </div>
<div>
                <head>安岳集巻二</head>
    <p>
<pb n="KR4d0053_WYG_002-1a"/>
欽定四庫全書<lb/>
　安岳集巻二　　　　　　　宋　馮山　撰<lb/>
　　五言古詩<lb/>
　　　越公堂<lb/>
古賢重遺愛跡與江山遥夸者恣而已事隨草木彫越<lb/>
公彼何人構堂壓山椒四阿無寸支千載不可摇自衒<lb/>
神鬼工已窮草木妖吾嘗讀素傳拊髀悲前朝無從借<lb/>
史冊奮筆誅姦驕尚能毁兹堂立使沴氣銷<lb/>
<pb n="KR4d0053_WYG_002-1b"/>
　　　灔澦堆<lb/>
巨石當江衝江水皆倒還夏秋水石鬭怒浪高於山長<lb/>
年欲下峽防石如防姦乘流一無備拳石皆險艱獨使<lb/>
灔澦誇千載不可刪<lb/>
　　　岑公洞<lb/>
武龍南浦南秀拔異衆山下有嵓洞幽嵌虚隠𤣥關岑<lb/>
公江陵来一寓不復還養神脱塵滓百歲如童顔至今<lb/>
遺像存寂寞空幢幡老柏壯人氣清泉遶囘環暫為物<lb/>
<pb n="KR4d0053_WYG_002-2a"/>
外逰偷向壺中閒叟其靜者歟深藏厭喧煩或將避擾<lb/>
攘甘此石穴艱不虞身後聞夐若髙難攀萬事皆偶爾<lb/>
多在功名間<lb/>
　　　温湯寺<lb/>
温湯氣如蒸冷泉寒於氷並流不相入洶湧爭奔騰佛<lb/>
廬煥金碧法地何時興二泉灑其間囘環清且澄維舟<lb/>
愛古柏磴道垂千層殿堂絶纎埃瀟洒嚴香燈敲欄施<lb/>
魚食弄水摇懸藤一掬洗病眼再潄袪煩膺逺訪豈憚<lb/>
<pb n="KR4d0053_WYG_002-2b"/>
勞勝逰誠可矜<lb/>
　　　塗山寺<lb/>
巴山俗可厭萬疊誇雄偉江前一峯秀青林帯孤起長<lb/>
舟截巨浪平轝登峻趾古寺隠山背来造神已喜清泉<lb/>
遶脩竹野徑入葭葦女媧舊生處石㘭勤戾止聖神固<lb/>
有合天作非偶爾玉簡事恍惚越書莽非是孤亭凌絶<lb/>
頂坐有千古意二江錯交㑹比屋聚紛蟻把酒一長笑<lb/>
忘情但髙視<lb/>
<pb n="KR4d0053_WYG_002-3a"/>
　　　豐都觀<lb/>
横江聳孤峯陟巘訪山境脩廊轉空曲古殿冠絶頂漢<lb/>
柏撫骨立唐碑獨孤挺髙踞自軒豁遐追若俄頃長生<lb/>
盡室来避世或箕頴逍遥奚所適遺事傳緱嶺藥嵓已<lb/>
無竈烟雲但枯井風前凡㡬過物外初一省清風誰與<lb/>
逰髙歩跼難騁<lb/>
　　　利州漕宇八景<lb/>
　　　　㑹景亭<lb/>
<pb n="KR4d0053_WYG_002-3b"/>
天下臺府勝益昌囿佳山使者髙世才秀隠林樾間仰<lb/>
山復仰人昔旅無由攀辟書就始志来若逰子還史公<lb/>
實賓從與脱簿領艱㑹景駕峯出碧玉森周環棟樑宿<lb/>
雲霧欄檻平江關杖屨從公逰蕭散萬慮閒酒隨至樂<lb/>
盡詩到無疵刪經年若朝夕語去涕欲澘屬余省親闈<lb/>
看公趣天顔此㑹不可再鴻鵠方髙翾八詠風蹟存二<lb/>
江聲潺潺<lb/>
　　　　巽堂<lb/>
<pb n="KR4d0053_WYG_002-4a"/>
燕嬉各異處君子時以居虛堂背治開面直東南隅林<lb/>
巒照几席花木紛庭除委蛇外不煩浩蕩中有餘雄雄<lb/>
臺府間寂若山中廬美景開宴觴清談㑹賓裾孰窮吏<lb/>
隠趣但見民情舒鄙夫不知要僕僕困簿書<lb/>
　　　　桐軒<lb/>
幽軒處清奥前有雙桐起婆娑勢初合脩聳意未已葉<lb/>
分竹嵓路根漬石沼水秋聲動素琴曉影覆齋几主人<lb/>
相對樂性靜窮物理純音藏未兆孤榦直不倚安得千<lb/>
<pb n="KR4d0053_WYG_002-4b"/>
仭禽来哉共棲止<lb/>
　　　　柏軒<lb/>
昔時柏未栽榜杏為軒名柏今已可愛題柏軒始清賢<lb/>
者安厥居中懷𣺌無營日来對柏坐心適眼自明草經<lb/>
謝今説寄意遺俗聲落落守歲寒常恐為柏輕<lb/>
　　　　竹軒<lb/>
翠筠清人心愈少愈可愛風騷靜中得一室處以泰北<lb/>
軒隠吟几復與此君對冺黙追古意蕭森散秋籟淡薄<lb/>
<pb n="KR4d0053_WYG_002-5a"/>
世鮮味俛仰誰與㑹七賢非吾徒心猶有名在<lb/>
　　　　山齋<lb/>
層層梯巉巖歩歩出杳茫何人破峯臆碧瓦臨疎篁聊<lb/>
休邈囘睇人物分毫芒惟見臺府雄三軒鬱相望不知<lb/>
身從来但覺凌空翔窮髙自兹始寳峯磨蒼蒼<lb/>
　　　　閒讌亭<lb/>
徹頂造閒讌據欄俯山齋軒忩蔽脩竹磴道懸蒼崖登<lb/>
臨快雙目應接煩虚懷羣峯病擁閼次第隨天開物色<lb/>
<pb n="KR4d0053_WYG_002-5b"/>
無定姿變化紛難裁髙吟絶儔侣但擕清罇偕物理醉<lb/>
可一逍遥付齊諧<lb/>
　　　　寳峯亭<lb/>
益昌萬山間寳峯秀惟獨使臺俯山下氣象互盤覆鬱<lb/>
勃尚南走囘環已西屬古城削千仭危棧轉幾曲錦繡<lb/>
紛上領琅玕翠摇腹亭榭何參差逺覽意尚局絶頂躋<lb/>
石峯超然脱覊束城市裁唾落二江可手掬重開固天<lb/>
險大道不停轂古意劇滿眼人事傷轉足主人始經搆<lb/>
<pb n="KR4d0053_WYG_002-6a"/>
髙蹈非絶俗幽懷巻雲霧長笑動巖谷鳥雀爭脱林𠖇<lb/>
𠖇有鴻鵠寸歩異出處虚心見榮辱屈將經濟才分繼<lb/>
騷雅躅語黙固可傳誰為寳峯録<lb/>
　　　中林道上<lb/>
中林山谷間出没緣畏途楩楠蔽白日落落樑棟軀半<lb/>
為野火燒摧頺委樵蘇清泉勞奔注亦為勢所驅微芒<lb/>
濟物心到海何其迃吾物處其一進退難與俱置身木<lb/>
鴈間恐非斯人徒<lb/>
<pb n="KR4d0053_WYG_002-6b"/>
　　　西縣道中<lb/>
漢水引我行梁山邀我坐山水已清絶春容碧相和下<lb/>
馬取酒飲梅飄酒中墮日落醉不去青茸草間卧<lb/>
　　　巴子臺<hi>忠州</hi>
早渡鳴玉橋竟登巴子臺雲林擁磅礴磴道窮縈迴古<lb/>
寺不足觀猶有南軒開浩蕩横深溝逶迤環覆杯古人<lb/>
去我逺萬事隨塵埃赤穴何𣺌茫青山但崔嵬聞名不<lb/>
知實此意空悠哉乍到輙復還石滑倦去来苟能厭耳<lb/>
<pb n="KR4d0053_WYG_002-7a"/>
目未免勞筋骸<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0053_WYG_002-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安岳集巻二<lb/>
</p>
<p>
</p>
  </div>
<div>
                <head>安岳集巻三</head>
    <p>
<pb n="KR4d0053_WYG_003-1a"/>
欽定四庫全書<lb/>
　安岳集巻三　　　　　　　宋　馮山　撰<lb/>
　　五言古詩<lb/>
　　　答王載監簿惠詩依韻<lb/>
梓士多好學獨君用心苦始䇿萬里足相期一言遇荏<lb/>
苒去歲月差池晚途路清節撓不變雞鳴任風雨一日<lb/>
起仕進光華照門戸謂予嘗逰從復此再㑹聚清談語<lb/>
言約老筆文字古新詩忽持贈病目駭觀覩蘭芷得逺<lb/>
<pb n="KR4d0053_WYG_003-1b"/>
思從兹識賢矩草木變秋節悲風襲原鹵自可追賦詠<lb/>
何須倦貧窶感慨無俗音虹蜺俟重吐<lb/>
　　　答江安尉鮮于頃野翁<lb/>
寳峯首相聚錦屏袂一判音容阻良覿歲月嗟易換我<lb/>
觀潼江曲君尉瀘水岸到處逢酒徒無人作詩伴南風<lb/>
灑襟袖佳句適我願汶蜀㡬萬里信息偶中斷三軒風<lb/>
雅㑹蕭條各分散孤吟少儔侣衆喙易嘲囋念君同所<lb/>
嗜路近聲可喚唱酬實相眷牽率豈辭憚亹亹郊籍心<lb/>
<pb n="KR4d0053_WYG_003-2a"/>
無為簿書亂<lb/>
　　　送梓漕李竦端臣赴闕<lb/>
道途去無窮歲序嗟易改相知念逺别遇物增感慨悲<lb/>
懽勞寸心喣沬異江海南歸得嘉報迅掉若旋凱機穽<lb/>
觸不發神明怳猶在名因困愈重事雖晩可待去就勿<lb/>
自謀𠖇𠖇付真宰<lb/>
　　　和李曼脩孺職方謝梓守張靖子立龍圖逰春<lb/>
潼川侈風俗一春事嬉逰太守與民樂髙㑹邀良儔年<lb/>
<pb n="KR4d0053_WYG_003-2b"/>
豐廷無訟日夕為歡謀賓從相追隨景物多訪求名園<lb/>
布芳郊寳刹依重丘紅旗肅冠葢畫鼓翻倡優人情殊<lb/>
未央春意亦少留最後司馬至為羅東山羞觀碁緩帯<lb/>
閒試茗澄心幽猖狂但醒醉感慨還唱酬清尊未放手<lb/>
急景如轉頭分司飽餘味經世忘逺憂来時蠶始眠歸<lb/>
看場中麰人生苟適性不羡萬户侯丈夫負壯氣安知<lb/>
餓填溝得志位卿相失時歸田疇紛紛素所輕大半登<lb/>
瀛洲肯為五斗米折腰趨道周區區事筆硯頂踵稱恩<lb/>
<pb n="KR4d0053_WYG_003-3a"/>
庥酒酣且勿去為我新聲謳<lb/>
　　　再和<lb/>
飲酣起擊劔恥從豪俠逰雍容詩酒歡乃是神仙儔風<lb/>
騷固有靈造化隂為謀至音苟同調曠世不可求杜陵<lb/>
思江東洪崖揖浮丘自然風味殊豈特文章優嗟余萬<lb/>
事拙吟咏心久留自愧蘋藻微恐為王公羞晩遇青河<lb/>
公採蘭深林幽脩孺素䝉益百贈無一酬邂逅相撫掌<lb/>
踉蹌容擡頭雖然再鼓衰且免三爵憂<hi>見蘭亭故事</hi>吾儒學<lb/>
<pb n="KR4d0053_WYG_003-3b"/>
以仕本代親禾麰然多志高逺擲筆思封侯前時征南<lb/>
將驅敵出塞溝詩書非無助爵賞不見疇尚能解客嘲<lb/>
相歡詠蘋洲三術起商鞅一言貴馬周致身果有䇿何<lb/>
地無餘庥肯使韶濩音變作巴渝謳<lb/>
　　　再和<lb/>
予始十五六學賦場屋逰聞君聲價髙已與班馬儔少<lb/>
年取科第復有經濟謀孤聳不世合獨行無名求中道<lb/>
多邅迴病驥盤沙丘起為瀘南守政績稱最優東海尋<lb/>
<pb n="KR4d0053_WYG_003-4a"/>
免歸頴川尚借留慷慨壯士懷肯效兒女羞投紱還故<lb/>
林泉石甘清幽區區尚遺恨君恩未能酬迴首名利場<lb/>
髣髴裁蠅頭君看縉紳士誰為天下憂人情重軟熟要<lb/>
若新炊麰咿喔四至卿峭拔竒不侯一言反覆手平地<lb/>
生重溝世務傷賈誼直道危田疇何當與推移歸釣滄<lb/>
浪洲功名雖難期歲月良易周清風出襟袖散為生民<lb/>
庥無使梁父吟只成髙唐謳<lb/>
　　　苦寒寄任瀘州伋師中<lb/>
<pb n="KR4d0053_WYG_003-4b"/>
嚴飈肅林莽暖日沉煙霏逰子事行邁慘淡凌霜威歛<lb/>
䇿倦脩阻迹徃心自違層雲眺孤鴻徊翔鳴無依雍容<lb/>
念儔侣欲息洲渚非此地正苦寒盤身西南飛<lb/>
　　　馮堯民希元先生承詔堂<lb/>
名因南山出迹為南山止少室價自髙大勞招不起君<lb/>
恩動林壑古道變閭里堂下松桂栽清隂從此始<lb/>
　　　除夕<lb/>
一年倐已盡四序循無端兒女競别歲隨蔬具杯盤長<lb/>
<pb n="KR4d0053_WYG_003-5a"/>
歌感時節却羡僮僕歡明朝四十六重把青銅看<lb/>
　　　幽懷<lb/>
天地有常産貨殖非善謀桑耿發機械已動莫復收割<lb/>
膚啖其口一身相為讎世餒味邪説十九成贅疣興王<lb/>
非管商極治無裴劉<lb/>
　　　獨坐<lb/>
兀坐忩牖寂桐葉擲瓦響哀彈動秋聽逺寄勞夜想擔<lb/>
荷㡬踣面自求不盈掌未躍且自固欲髙又誰奬<lb/>
<pb n="KR4d0053_WYG_003-5b"/>
　　　有作<lb/>
名塵愧屢拂世垢思一澣急索脛已腫虚驚背獨汗窘<lb/>
步裁免跌髙談卒成謾辰去將奈何磨頭髻如彈<lb/>
　　　郊外<lb/>
杖僻走世喧吟靜追古意解巾卧柔碧虛懷揖爽氣漏<lb/>
竹日脚紅出亭山尖翠偷閒興未足遲遲動歸轡<lb/>
　　　城南<lb/>
散雪郊外風含晴霧中日江流淺可渡潺湲弄幽石長<lb/>
<pb n="KR4d0053_WYG_003-6a"/>
堤塵未動逰子念逺適行止慎厥初輪蹄有遺跡<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0053_WYG_003-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安岳集巻三<lb/>
</p>
<p>
</p>
  </div>
<div>
                <head>安岳集巻四</head>
    <p>
<pb n="KR4d0053_WYG_004-1a"/>
欽定四庫全書<lb/>
　安岳集巻四　　　　　　　宋　馮山　撰<lb/>
　　五言古詩<lb/>
　　　送王審言秘校潞州法曹<lb/>
上黨縁青𠖇勁氣西北隅黄河天際来草木冬前枯其<lb/>
地號嚴冽燕隴莫與俱氈罽護性命氷霜結眉鬚土人<lb/>
一犯寒斗酒沃始蘇中州宦逰士未秋先嗟呼我聞已<lb/>
心慄凍粟生皮膚而君風雪間徑作壺關趨少年始任<lb/>
<pb n="KR4d0053_WYG_004-1b"/>
氣慷慨若有餘自為功名行不憚氣候殊大戎熾將滅<lb/>
鬱屈迎天誅幕府收英才富貴徃何圖埋頭簿書底齷<lb/>
齪終非夫功業彼何人送子誠起予<lb/>
　　　送張子立龍圖知鳯翔<hi>靖</hi>
公家濟水源<hi>闕</hi>性愛蜀人公凡五入蜀東峽西峨岷門<lb/>
生變交逰故舊成姻親蜀味皆吾飡蜀音即吾民潼川<lb/>
最後至既至情亦均惡不待公刑善不須公仁雍容如<lb/>
一家笑語聞四隣山時參公府堊鼻看斧斤舉動出至<lb/>
<pb n="KR4d0053_WYG_004-2a"/>
誠悠久疑為神詔書西出關馬首北向秦遲行客辭家<lb/>
擁别兒戀親公歸且大用顧蜀還無因風收彌勒花雨<lb/>
壓長平塵滑臺為公夀公飲不過唇樂我奉公歡榮虞<lb/>
適兹辰物色莽牢落人情浩酸辛巳辭尚可聽少駐雙<lb/>
車輪<lb/>
　　　送蒲安行誠之秘丞興州簽判<lb/>
春郊散輕靄日出車馬動看君曉裝發送客尊酒重衆<lb/>
人别良易我别情靡共飛纓轉山曲返頸即成夢雖夢<lb/>
<pb n="KR4d0053_WYG_004-2b"/>
去奈何不夢存者多一言起相顧慷慨成笑歌清吟散<lb/>
泉石醉墨蟠雲蘿人生苦汲汲浩如長江波江波西南<lb/>
流君行方北輈林深足豺虎路廢空亭郵處常山中居<lb/>
出亦山中逰不嗟吾道窮每為斯民憂憂民竟何為從<lb/>
事猶俛眉晩達十六七萬事懸難知但窮聖賢意莫賦<lb/>
離騷辭有得常記我以慰朝夕思<lb/>
　　　謝人惠兖墨<lb/>
故人山東来遺我數丸墨握丸大如指盥手重拂拭濃<lb/>
<pb n="KR4d0053_WYG_004-3a"/>
磨向日看古瓦増潤澤經屑不見紙清光隠深墨書云<lb/>
舊所秘聞今已難得庭珪死已久至寳世罕識御府徒<lb/>
僅存人間萬金直兖州擅髙價比歙固少抑古松亦將<lb/>
盡神竒漸衰息文章不見貴筆硯豈可擲牢落况此君<lb/>
雖精淡無色憐君情好古投贈兼以臆世事持此觀噫<lb/>
嗟共𠖇黙<lb/>
　　　送梓憲穆珣東美度支移京西漕<lb/>
剛强多少恩寛厚或太迃峭直病不通聰明至無徒達<lb/>
<pb n="KR4d0053_WYG_004-3b"/>
人固貴全天理常不俱自非藴明識暫解輙已紆穆公<lb/>
淮海英厚重如魯儒疾惡鸇逐雀養民烏哺雛斷獄求<lb/>
以生好善久不渝孰謂公太嚴威姦而惠愚孰謂公太<lb/>
異中異外不殊然猶蔽高潔不肯隨世趨美成固在久<lb/>
巨材期營都西京近日邉漕領出帝俞使權雖云重吏<lb/>
責意已麤財利較圭撮法制環刀殳天聽卑不遺人言<lb/>
紛可虞公心公且明應手萬事無階此將顯用逸驥臨<lb/>
長途山也乏材技盤薄困守株身浮一芥舟業散千金<lb/>
<pb n="KR4d0053_WYG_004-4a"/>
屠衰遲戀鄉曲荏苒歲月徂擺袖不願行俗指爭揶揄<lb/>
惟公最見憐情或昆弟踰每憐沙丘病不作飢鷹呼秋<lb/>
風惜逺别時去迹轉孤飛黄轉騰踏斥鷃甘槍榆升沉<lb/>
各異勢從此忘江湖<lb/>
　　　送梓憲胡揆少卿赴闕<lb/>
富貴一鼎味謂嘗須過食功名萬鈞器負趨少量力不<lb/>
勝苦爾體不厭傷爾臆誰能達涯涘百動靡一息古人<lb/>
去我逺獨公抱清識進退處以道始終完無隙車馬切<lb/>
<pb n="KR4d0053_WYG_004-4b"/>
嚴召江湖正遥憶賢達事如此貪懦猶且惑是豈時俗<lb/>
知聱牙相緘嘿<lb/>
　　　利漕劉忱明復見性堂<lb/>
鑑蝕磨即明水渾澄斯清雜然外滑銷道在虚中生達<lb/>
哉彭城公養心浩無營一覺自復本妙用皆隨成性通<lb/>
儒佛間大抵寂與誠云見非見故執見流為情名堂雖<lb/>
取相證實不證名文書每叢委賓客兹逢迎二諦本無<lb/>
礙安知堂虚盈優㳺寄真賞接引開羣盲登堂一開豁<lb/>
<pb n="KR4d0053_WYG_004-5a"/>
灑然塵勞輕<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0053_WYG_004-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安岳集巻四<lb/>
</p>
<p>
</p>
  </div>
<div>
                <head>安岳集巻五</head>
    <p>
<pb n="KR4d0053_WYG_005-1a"/>
欽定四庫全書<lb/>
　安岳集巻五　　　　　　　宋　馮山　撰<lb/>
　　五言古詩<lb/>
　　　謝梓漕李琮獻甫寄餘甘<lb/>
戎南煙瘴地草木富嘉實名菓葢數品餘甘乃其一爛<lb/>
漫經暑雨駢繁向秋日顆肥櫻綴圓膚嫩李帶碧始嘗<lb/>
猶餘木酸澀固可斥稍味復土性華池變瓊液冷冽祛<lb/>
酒毒香芬破茶癖豈徒雜肴核自可名藥石東蜀部刺<lb/>
<pb n="KR4d0053_WYG_005-1b"/>
史江南夸聲蹟道與荆公合詩為梅老敵邉機屬未靖<lb/>
使指煩逺適絶塞偶相值慇懃為珍惜殘菊雅趣尚啖<lb/>
薤清讌逸分甘病漳守筠筒手封羃三年官大道襟抱<lb/>
塵土積語言變為市風騷蕩無迹開封命澡雪一食至<lb/>
六七氷霜快口吻塵坌併䟽滌古意還五臟清風生兩<lb/>
腋與公始邂逅一言甚疇昔生芻感厚意香草慕前述<lb/>
人道成以友直諒久無斁磨厲出鋒刄切磋至圭璧諍<lb/>
友本仁義拂士忘疹疾或矯有所正或投有所激始逆<lb/>
<pb n="KR4d0053_WYG_005-2a"/>
濟以順始疏要以宻物微可以興騷雅固採摭公行浩<lb/>
河漢<hi>闕</hi>効畎澮益不為小人腹俗茹飫梨栗不作兒女<lb/>
口甘滋事餂蜜庶幾功名㑹或在交際出相知雖意喻<lb/>
欲報粗言息追繼橄欖篇慙無翰林筆<lb/>
　　　送李獻甫知吉州<lb/>
六經出晩周日月懸太虛幾蝕復幾明微茫炎漢初清<lb/>
識隠虚粹髙風激貪懦翩翩起江湖泛泛雜鳬鴈發揚<lb/>
始使蜀奔走非素願郎官雖内遷相去才一間朝廷訪<lb/>
<pb n="KR4d0053_WYG_005-2b"/>
耆艾人物尚清簡騫騰自兹始寧慮歲月晏區區無足<lb/>
道鄉社久息偃未契許投合相濡念孤蹇迅翮舉莫追<lb/>
窘歩行輙踠把酒難一徃開琴試重援别鶴如可彈新<lb/>
聲謝悽婉<lb/>
　　　送上官基察推同年<lb/>
我蜀君閩中相去萬里餘同年皆白頭此别當何如君<lb/>
行久或抳一出無停車相忘豈人情時寄西南書<lb/>
　　　送夔漕王宗望蟠叟大夫赴闕<lb/>
<pb n="KR4d0053_WYG_005-3a"/>
君子不苟然每以中道居處身㮣有常為吏形其餘太<lb/>
原大夫公使蜀元豐初蜩螗沸清晝交道狼與狙公時<lb/>
於其間素藴唯所攄紛擾目不瞬開濟心自如蜀人恃<lb/>
以安至今芬名譽更駕漕三峽應手民瘼除適逢惠澤<lb/>
新禁網濶且疎攫噬化為麟奔馳不能車公無異他日<lb/>
法度方得梳均齊即人心簡易平徭書天邊促嚴召歲<lb/>
晚巾歸輿老成坐廟堂收實攘浮虛有常豈易得得見<lb/>
將已歟行看歩臺省自可風簮裾非才共封略况舊逰<lb/>
<pb n="KR4d0053_WYG_005-3b"/>
門閭贈行期有知知公當知予<lb/>
　　　和利漕徐師旦之才文龍山水之秀<lb/>
臘雪洗頑碧晴鳬浴澄<graphic n="KR3161" url="https://raw.githubusercontent.com/kanripo/KR-Gaiji/master/images/KR3161.png" mimeType="image/png"/>物色互磨錯清輝深不變滄<lb/>
浪與少室幽人罕兼見少憩託高懷囘頭簿書倦<lb/>
　　　題范亦顔聖鄰同年集後<lb/>
聖鄰生西南豪傑如山東倜儻負竒節脱身起蒿蓬文<lb/>
章學西漢不作雕篆工東京太學生議論傾羣公髙適<lb/>
逰大梁馬周隠新豐酒酣吐素蜺意氣横煙空翻身落<lb/>
<pb n="KR4d0053_WYG_005-4a"/>
州縣束手如兒童無人解秋隼磨天看飛冲黄鶴垂兩<lb/>
翅飲啄雞鶩籠始知命使然甘作𠖇𠖇終資陽數尺墳<lb/>
萬事隨秋風相從嘉祐初擊發每兒䝉死生雖云異坎坷略<lb/>
已同然猶有子棄孤芳秀珍叢慷慨悲父書收拾塵土<lb/>
中蘭山四百首玉佩清玲瓏餘文隠圭璧夜氣如長虹<lb/>
古人身後名乃是不世功蜀士志不朽存者唯卿雄有<lb/>
子兼斯名昔否今始通聊書附篇末相與傳無窮<lb/>
　　　愛石堂<hi>并序</hi>
<pb n="KR4d0053_WYG_005-4b"/>
熙寧八年七月安岳馮山允南至梓始踰月出箧中文<lb/>
字筆硯求置閒燕處得愛石堂乃前倅府事秘書丞嘉<lb/>
陽李堯俞所建而石無有也訪之得雙石筍於北垣下<lb/>
叢條隂翳中上有王舍人克真八分書鄭祠部文寳玉<lb/>
箸篆皆自冩其銘記與詩也拂拭洗剔復歸於堂之中<lb/>
庭屋以版環以苦竹每公退次第取書巻略略讀誦倦<lb/>
則撫石看王鄭字法清風蕭然古氣襲人既而又得李<lb/>
記於西廡下噫竒石古字葢無事於世俗之用雖時或<lb/>
<pb n="KR4d0053_WYG_005-5a"/>
見賞而廢棄常多豈物理固然耶因係之以詩刻於李<lb/>
之碑隂<lb/>
雙石非梓石厥初置者誰埋没不知歲復有賢者知王<lb/>
分逼漢邕鄭篆源秦斯今人竟未及墨本收清竒文字<lb/>
相稱古銘記兼以詩鐵畫隠石骨鬰屈蟠蛟螭李丞嗜<lb/>
竒古見石喜且悲眈眈建華屋落落刋豐碑爾来三十<lb/>
年堂在石已移幸未仆作橋上有車馬馳缺折從瓦礫<lb/>
疊為垣墻基一見叢篠間若與平生期清泉去塵垢始<lb/>
<pb n="KR4d0053_WYG_005-5b"/>
露金玉姿殷勤還兹堂如母逢厥兒對以古書巻環以<lb/>
秋竹枝勝舍結高義出處相與隨夷齊秉達節顛沛不<lb/>
少虧豈事燕處玩可為終身規嗟嗟石何有三賞百見<lb/>
欺好惡凡在人顯晦若有時官滿當捨去棄置無復疑<lb/>
聊書告神物為我當護持<lb/>
　　　送二十二舎弟赴金堂簿<hi>丹</hi>
巴中倦奔走歲暮增慘戚瞻望幾奮飛那能季行役距<lb/>
家才十舍身苦萬里適臨老如别何相看數歸日<lb/>
<pb n="KR4d0053_WYG_005-6a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0053_WYG_005-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安岳集巻五<lb/>
</p>
<p>
</p>
  </div>
<div>
                <head>安岳集巻六</head>
    <p>
<pb n="KR4d0053_WYG_006-1a"/>
欽定四庫全書<lb/>
　安岳集巻六　　　　　　　宋　馮山　撰<lb/>
　　七言古詩<lb/>
　　　青塜行<lb/>
郊外日暖春溶溶十里不斷人相從填填車馬上墳去<lb/>
踏盡青草行人蹤松柏影重楸葉開一區塚舍全家来<lb/>
展看酹酒聚頭哭哭盡更把松楸栽隔溪青塚高巍巍<lb/>
塼片露出空餘碑子孫因官徃南北温暖時節無人知<lb/>
<pb n="KR4d0053_WYG_006-1b"/>
虚有官階又無食舊日松楸已荆棘不及㝷常百姓家<lb/>
泉中却得兒孫力休休休有子莫願為公侯有孫莫令<lb/>
從官逰每到年年寒食節尚有一杯羮来到墳上頭<lb/>
　　　鄰家婦<lb/>
鄰家婦一貧復一富舅姑愛憎苦不常憎貧愛富多心<lb/>
腸富婦初嫁時身上曄曄生輝光舅姑好財不好義婦<lb/>
道無復較短長不如貧婦巧且勤巧能養家勤養親君<lb/>
不見古來烈女傳徃徃多是貧中人鄰家婦一為烏一<lb/>
<pb n="KR4d0053_WYG_006-2a"/>
為鴞貧婦慈孝富婦驕<lb/>
　　　俠少行<lb/>
山東自古多才雄輟耕隴上羞為農鄉兵名在萬選中<lb/>
一日聲價聞天聰十石弩力三石弓殿前野戰如飄風<lb/>
白錦戰袍腰勒紅詔容走馬出閶闔都人仰看如飛鴻<lb/>
歸来意氣人誰及道逢刺史猶長揖邯鄲白日袖劔行<lb/>
振武青樓乗醉入傳聞留後收蘭州姓名御筆親㸃抽<lb/>
府金百鎰輕一擲且向塞外隨遨逰自此鋤犂變任俠<lb/>
<pb n="KR4d0053_WYG_006-2b"/>
夜事椎埋晝馳獵有田無人耕有子不養家田間父老<lb/>
長咨嗟<lb/>
　　　採樵行<lb/>
朝霞朦朧入林塢零星背篝腰破斧田家無田有門戸<lb/>
不免將身犯豺虎禽驚鹿寒木丁丁一篝數枝千萬聲<lb/>
嚴風裂膚催出白入澗飲水飢腸嗚縫無尺布舂無粟<lb/>
菜根掃葉燃難熟留柴趂市將輸官一錢不救長飢寒<lb/>
年年採樵樵漸少官家苗役無時了<lb/>
<pb n="KR4d0053_WYG_006-3a"/>
　　　路傍柏<lb/>
路傍有柏千尺髙數夫連臂環周遭十里煙雲護蒼翠<lb/>
一天風雨寒蕭騷縱横萬蛇入土鬭扶搖千騎盤空走<lb/>
豈能霜雪歲寒知自有江山神物守五月炎光燒草木<lb/>
柏影重重似華屋徃還不擇貴與賤借與清凉解炎酷<lb/>
本来無情栢與人偶然相值如相親貴侯餘資萬鍾禄<lb/>
不到流離親骨肉前時仗節徒東歸觀望風彩爭奔馳<lb/>
族中俛首彈指意安用富貴摩天為誰人試從貴侯道<lb/>
<pb n="KR4d0053_WYG_006-3b"/>
莫從此路爭榮耀恐為路傍柏輕笑<lb/>
　　　黔江<lb/>
黔江逺從思播来黔中五溪此其一東出涪陵與涪㑹<lb/>
日抱嵐光照城壁去年黔安方解纜久倦﨑嶇喜飛疾<lb/>
驚湍駭浪或當道萬馬奔馳兩鋒鏑偶然劃過脱重險<lb/>
千悔中流無路出瞿塘乗漲秋下峽猿嘯穿流夜投驛<lb/>
魚腹未葬身尚在虎牙屢磨魂已失巫陽一歲却歸来<lb/>
還向江前酒重瀝<lb/>
<pb n="KR4d0053_WYG_006-4a"/>
　　　八陣磧<lb/>
永安宫前瀼西磧萬流峽口爭奔激秋濤巻地裂山谷<lb/>
水落依然陣圖出陣形聚拳六十四傳是武侯親手跡<lb/>
斯人管蕭豈足道身在巴東心漢室從容所遇皆法制<lb/>
浩蕩胸中萬分一隂機暗與天地合壯氣曾將鬼神役<lb/>
至今千載矻不動𣺌莽㡬深難致詰豈徒豪傑重嗟賞<lb/>
應有神靈長護惜廟偏裸裎七壯士酒炙紛紛走巫覡<lb/>
萬事顛倒皆偶然卧龍無處沾餘瀝<lb/>
<pb n="KR4d0053_WYG_006-4b"/>
　　　哭景館吏立之<lb/>
去年四月二十七親見進之没磝盤今年二月十三日<lb/>
又聞立之死<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>白身膏草野心為誰區區身後猶讒疾<lb/>
進之一子久乃得立之一子稱特恩死封疆臣古所重<lb/>
千載烈士多銜寃立之才武世少敵胸中意欲呑河湟<lb/>
將軍一劍義自决塞上擾擾多奔亡前功委棄不復收<lb/>
李蔡下士皆封侯生人欺鬼不解語天道反復終相讎<lb/>
昨得二月三日書猶云持重破賊鋒等閒人事祇十日<lb/>
<pb n="KR4d0053_WYG_006-5a"/>
使我淚落親書蹤<hi>書云董氊兵在境上終不肯捨山林而来此持重以待之凡七日矣食盡</hi>
<hi>當走</hi>兒癡母老女未嫁實事無一虛名存相知抱恨寧復<lb/>
論誰為徃弔洮西魂<lb/>
　　　答中江程建用知縣<lb/>
嘉陵水落沙帶霜舟師治舟還故鄉中江一别三四年<lb/>
人情風物俱依然故人寄我江前吟幽蘭調高無報音<lb/>
流水茫茫恨空㵼㑹合合江江溉下<lb/>
　　　送滿夷行秀才赴太學<lb/>
<pb n="KR4d0053_WYG_006-5b"/>
漢唐諸儒經術淺事業不及文章多六經意義失原本<lb/>
次第疏鑿成江河聖朝羣公盡禹力注海一導横流波<lb/>
淵源太學得至寳洗出光耀猶䥴磨聖賢德業貴簡易<lb/>
一氣自在生中和鍼醫馬蹄鑿渾沌或恐純粹成雕訛<lb/>
君方茂年已知道歸渉浩𣺌登嵯峨置身爵禄慶賞外<lb/>
人跡斷處逢丘軻<lb/>
　<lb/>
　安岳集巻六<lb/>
</p>
<p>
</p>
  </div>
<div>
                <head>安岳集巻七</head>
    <p>
<pb n="KR4d0053_WYG_007-1a"/>
欽定四庫全書<lb/>
　安岳集巻七　　　　　　　宋　馮山　撰<lb/>
　　七言古詩<lb/>
　　　送江衍巨源提舉赴闕<lb/>
潼川昔迎公西来益昌今送公北迴常平使者豈公志<lb/>
遠地久淹經濟才三年風績不勝頌欲别有贈心胸開<lb/>
江陽夷蠻互讎格邊將生事驚風埃連兵巨費久乃定<lb/>
得失未可相償陪去秋西師出四路欲舉夏冦除根荄<lb/>
<pb n="KR4d0053_WYG_007-1b"/>
精强挽運一蹉跌十存四五良可哀河南數州人封略<lb/>
惡土棄壤如塵灰傳聞敵氣漸衰弱閫外復委將軍裁<lb/>
借將賀蘭作都護戍守尚恐難栽培况今秦人極疲敝<lb/>
菽粟貴重如瓊瑰諸軍零落氣未振肯聽號令傳風雷<lb/>
看唐南詔吐蕃傳徃徃因循成禍胎太上神明照幽隠<lb/>
廣謀博訪無嫌猜近臣從容合公議忍使漢地生蒿萊<lb/>
<hi>關中麥地多不布種</hi>每思一飯三四起感慨與語何人哉㑹公還<lb/>
朝方進用不侍講殿歸霜䑓瀘南關右飽聞見詎肯戯<lb/>
<pb n="KR4d0053_WYG_007-2a"/>
笑隨童孩對揚上前苟可道願持此語排姦囘平生磊<lb/>
落致君意豈慮言出為身災<lb/>
　　　果倅趙衮良弼平江亭<hi>良弼作</hi>
文公昔記滕王閣氣象終天拂寥廓崔顥留詩黄鶴樓<lb/>
今日聲華還磊落安漢城頭有佳處江山清氣歸簾幕<lb/>
少陵無人謫仙死不遇材豪終寂寞蒼苔滿地荆棘生<lb/>
樑棟塵埃喧鳥雀風流賢守一登臨久倚欄干情不薄<lb/>
夜来風月覺澄清天意人心如素約仙葩當見浮空来<lb/>
<pb n="KR4d0053_WYG_007-2b"/>
幾百年来無此作嗟予好古今白頭到底支離材力弱<lb/>
木桃或見致瓊瑤免對江山負慚怍<lb/>
　　　允南和<lb/>
牛峰絶頂凌雲閣形勝潼江照開廓涪水臺中隠凡菴<lb/>
坐對西山横碧落頃嘗登覽放懷抱鈎掛軒忩捲帷幕<lb/>
氣酣景熟狀不起一片風騷情索寞充城累身倦未出<lb/>
無事門亭可羅雀翠筠五瑞掃塵土澄照清風易椽薄<lb/>
平江最好最後到隠几凌雲僅依約屏星主人跼閒散<lb/>
<pb n="KR4d0053_WYG_007-3a"/>
長句森森邀我作漳濱病起吟魂耗中散慵来筆鋒弱<lb/>
鏗金入木將奈何手把新篇空愧怍<lb/>
　　　送趙良弼知廣安軍<lb/>
巴黔萬山横楚封洞庭碧海蛟龍宫潛靈蓄秀天疏通<lb/>
楚人自古多材雄江陵故都當其胸人物蕭爽馳英風<lb/>
良弼崛起聲其中宏偉渾厚如山東才思婉娩春華融<lb/>
論議慷慨無約豐高歩壯領轅不容徊翔盤紆巫與嵩<lb/>
拏舟向蜀㳂涪潼嘉陵一曲城古充鷹隼倒臂寧久籠<lb/>
<pb n="KR4d0053_WYG_007-3b"/>
南榮霹靂醒愚聾歸来破裳未及縫籍才檄起如旋篷<lb/>
瞿唐故交復相從始適抱子今皆翁天真逍遙飲量洪<lb/>
世事歴遍詩尤工有時語酣笑未終環顧四坐皆虚空<lb/>
寒飈戚戚凌疎桐去路山逺秋溟濛臨老合散情易攻<lb/>
豈免淚下如兒童髖髀始見斤斧功鵷鸞一息荆棘叢<lb/>
廣安地卑跼飛冲席恐未暖行忩忩平時物理相磨礲<lb/>
郡樂不在卑與崇唱酬自可輕開忠無事日夕翻郵筒<lb/>
　　　求劉忱明復龍圖為畫山水<lb/>
<pb n="KR4d0053_WYG_007-4a"/>
晉唐諸公重小筆髙價直與才名俱然多華丹少泉石<lb/>
清格徃徃人間無至今百存無一二存者真偽難分區<lb/>
營丘李成稱絶迹峰嵓秀拔非常模穆之灑落亦其亞<lb/>
玉堂屏上瀟湘圖董屈許范凡數輩隠隠俗氣藏肌膚<lb/>
乃知山水係絶品筆墨造化非功夫要之文章之緒餘<lb/>
世上真巧歸吾儒益昌臺府少文字見性文室談毗盧<lb/>
龍門雪景生坐隅山潛水奥爭奔趨倚空直幹鬭孤聳<lb/>
縁險古道盤縈紆擁衲禪僧對寂寞擕琴朝士来﨑嶇<lb/>
<pb n="KR4d0053_WYG_007-4b"/>
主人肆筆聊自娛新言黙與天機符公家清白傳數世<lb/>
經濟滿腹氷霜壺一言不用輙掉臂五年蜀使甘馳驅<lb/>
時將素毫冩胸臆寧復意外分精粗復古雖清尚許格<lb/>
<hi>復古有詩道寧格疑其學許也</hi>與可亦壯非燕徒<hi>文與可學燕穆之然未至也</hi>豈如<lb/>
公思<hi>去</hi>脱覊束破碎嵩華傾江湖窮冬從公熟窺看愛<lb/>
重不覺聲嗟吁靈峰北菀助蕭爽雪不到地風號枯平<lb/>
生好畫已成僻寧借不喜臨與摹出公門下欠公筆有<lb/>
類客海遺明珠願公乘興一揮灑束絹數幅光芬敷異<lb/>
<pb n="KR4d0053_WYG_007-5a"/>
時解組還故廬皎潔將伴林泉軀<lb/>
　　　寄題榮守岑象求嵓起太博清富樓<lb/>
南榮太守傳詩郵詩題清富城西樓樓中風物略已盡<lb/>
行欲摸詠難為酬憐公謫官不累意如與萬象同優㳺<lb/>
偏州隨分與山水好景散漫無人收昔人知宴不知賞<lb/>
俗氣未斷煙雲羞凌靈把酒獨長嘯歲久此地纔風流<lb/>
公㠶南國走欲遍聳秀浩蕩皆窮搜歸来耳目殊未厭<lb/>
尚恐勝槩遺遐幽九疑嵓洞識元叟三湘泉石逢柳侯<lb/>
<pb n="KR4d0053_WYG_007-5b"/>
名賢到處適所寓非事筆硯㮴林丘五年留梓恣登覽<lb/>
百刹照水江環州得公新篇似相約正上兜率吟清秋<lb/>
塵中嗜好屑可鄙恨不徑徃追公逰他時三老期一笑<lb/>
愛閑豈是平生謀<lb/>
　　　送程嗣恭正基提刑赴闕<lb/>
從来貴閥多豪俊失在矜持驕與泰白屋寒門亦有人<lb/>
徃徃窮愁損英槩得時舊恩報不暇安能與語功名㑹<lb/>
驊騮擺首倦銜䇿一蹶中途為傷駃簮纓要重畎畝壯<lb/>
<pb n="KR4d0053_WYG_007-6a"/>
所養既完發亦大磨礲寳刀挫圭璧更向天資才術外<lb/>
正基太師丞相後學愽文清古冠帶天機不露驥盤櫪<lb/>
雲氣雖升蜃沉海平生胸中未一出萬事食間宜少待<lb/>
語黙機巧孟軻盜顔色睢盱次山丐世故未能以身徇<lb/>
家聲欲傳道猶在遠别相知試一言不是向人歌慷慨<lb/>
　　　和蒲安行題鮮于秀才<lb/>
羣峰屋背猿烏啼二江門前鷗鷺飛雅聞君居頗竒絶<lb/>
長恨不到心依依仙翁落拓少拘檢解舞石上凌秋輝<lb/>
<pb n="KR4d0053_WYG_007-6b"/>
整冠投袂或云起塵土一踏何時歸<lb/>
　　　和任師中舟中見示<lb/>
經年雅音曠不聞客衣彼此俱紅塵六月赤日火照地<lb/>
仙舟艤在支江濱君年四十已顯官去去榮路無涯津<lb/>
丈夫未死功業在但使道富何憂貧<hi>師中詩多言貧故云</hi>
　<lb/>
　<lb/>
　安岳集巻七<lb/>
</p>
<p>
</p>
  </div>
<div>
                <head>安岳集巻八</head>
    <p>
<pb n="KR4d0053_WYG_008-1a"/>
欽定四庫全書<lb/>
　安岳集巻八　　　　　　　宋　馮山　撰<lb/>
　　五言律詩<lb/>
　　　寄上金陵王荆公<hi>元豐六年</hi>
聖賢遺陳迹文章隠至神北天開盛際南國起斯人兼<lb/>
濟希先覺公傳襲大醇卑飛隨世俗黙觀養經綸僶俛<lb/>
懷鉛槧徊翔表縉紳英聲搖海岳髙歩出風塵去就遲<lb/>
難進謀猷久未伸兩朝雖顧遇大節每逡巡四海傾台<lb/>
<pb n="KR4d0053_WYG_008-1b"/>
輔千齡偶聖辰有為今道德無間古君臣雕琢唐文盛<lb/>
更張漢法新風霆傳信令束縳解生民所志惟膏澤當<lb/>
除亦斧斤寸心勞遠御獨手助洪鈞鐘鼎無前蹟江湖<lb/>
自在身功名非雅意出處自天真鴻雁雲霄勢芝蘭道<lb/>
路春軻雄平可駕房魏淺非倫江漢無良産衣冠竊濫<lb/>
巾才非當世用仕為有時貧銜䇿驅馳久風波出没頻<lb/>
古心終少合老態强難馴名教誰依託文書但隠淪師<lb/>
門常耿耿相府舊循循萬里音容濶諸生氣義均絳紗<lb/>
<pb n="KR4d0053_WYG_008-2a"/>
瞻楚澤白髪倦漳濱鄙俚雖能達精微豈盡陳青雲如<lb/>
可附何處更求仁<lb/>
　　　寄上潁昌范蜀公<hi>元祐二年</hi>
大老歸真主前朝遺數公精神時一㑹出處道皆同起<lb/>
潞儀刑地煩温燮理功及觀光禄表深見古人風聘幣<lb/>
来何厚安車願不東光華膺政殿僶俛就祠宫論議高<lb/>
踰武文章逺繼雄退身無少憾憂國有餘忠几杖誠先<lb/>
覺衣冠為一空千齡重際遇二聖極優崇將相交㳺盛<lb/>
<pb n="KR4d0053_WYG_008-2b"/>
朝廷禮數隆一星容處士四海望𠖇鴻箕潁紛囂外岷<lb/>
峨氣象中楚詞清更適舜律逺相通<hi>公以古律定雅樂</hi>庭玉連<lb/>
城價孫枝百尺桐聖賢今日是河漢幾時窮晚輩徒瞻<lb/>
仰先生葢始終氷霜嚴皎潔塵滓坐銷融信史知將貴<lb/>
聲詩恨不工東齊如見録光彩附垂虹<lb/>
　　　蜀公和<lb/>
　鎮伏承提刑朝散逺貺佳作仍有舜律逺相通之句<lb/>
　因復次韻寄呈幸垂采覽<lb/>
<pb n="KR4d0053_WYG_008-3a"/>
盛旦真明聖平生仗至公遭逢不世出覆露與天同諒<lb/>
直誠多勉謀猷愧罔功后王明若日夷夏慶同風喜氣<lb/>
中兼外歡謠北至東敢圖嚴密禁擢處太清宫峻拔山<lb/>
形大高明地望雄起居無忘古坐卧只思忠論樂嗟淪<lb/>
廢求音扣寂空大和非隠伏至理自穹崇曖昧幽還顯<lb/>
卑尊降復隆使人思舞鳯如弋慕飛鴻世事安清謐人<lb/>
心處正中至醇當直詣精義故旁通本自關瑤律還須<lb/>
撫素桐天材由聖作物理要人窮徃古為經始来今是<lb/>
<pb n="KR4d0053_WYG_008-3b"/>
考終云為極微妙襟抱貯沖融斂聚隂陽氣窺觀造化<lb/>
工因君説樂事詩詠照光虹<lb/>
　　　和文侍中錦雞<lb/>
微生非自異翠樾願深藏谷口逢羅網人間重采章全<lb/>
身珠綴絡一項錦成囊易警烏啼早難馴雉性剛僅能<lb/>
逃鼎味何幸識台光黄閣恩優厚青山思𣺌茫鸚言來<lb/>
隴坻孔翠别炎方既獲安棲地寧須憶故鄉<lb/>
　　　和梓漕陳帨誠伯弭節堂<lb/>
<pb n="KR4d0053_WYG_008-4a"/>
妖氛慿絶塞皇武慰羣情並命儒臣起同謀將略明前<lb/>
鋒殱醜虜降仗委高旌拓境新圖展收功寸草横投戈<lb/>
宜偃息奠枕覺澄清廣榭宏經構羣公共落成唱酬風<lb/>
月冷談議鬼神驚錦繡移將合琅玕種即生南方天外<lb/>
濶<hi>出師表云今南方已定甲兵已足</hi>北斗坐間傾且享憂勤樂除書恐<lb/>
再更<lb/>
　　　閬中蒲氏園亭十詠<lb/>
　　　　方湖<lb/>
<pb n="KR4d0053_WYG_008-4b"/>
蒲柳春隂重禽魚晚景多輕舟乘酒去明月扣舷歌<lb/>
　　　　清蟾橋<lb/>
石面苔封合波心月照空仙翁行道處清影露華中<lb/>
　　　　芙蓉溪<lb/>
野景宜花看秋芳近水多溪流光不斷千尺粉紅羅<lb/>
　　　　蓮池<lb/>
疊疊波紋緑搖搖雨氣香菱歌誰與發秋興似江鄉<lb/>
　　　　朝真臺<lb/>
<pb n="KR4d0053_WYG_008-5a"/>
聳秀山崗合囘環斗柄臨焚香無俗慮一息見天心<lb/>
　　　　白蓮堂<lb/>
平池風菡萏照岸雪玲瓏無限騷人意欄干霽色中<lb/>
　　　　涵碧亭<lb/>
日影搖吟筆煙光落酒盃猶嫌池外俗移入鏡中来<lb/>
　　　　魚池<lb/>
活水停無滓嘉魚養不驚休言濠上意秋鱠與春羮<lb/>
　　　　稻畦<lb/>
<pb n="KR4d0053_WYG_008-5b"/>
物外溪山樂窮中歲月優斯人招不起十頃稻田秋<lb/>
　　　　草菴<lb/>
竹影搖金翠泉聲響佩環菴前春日落人向定中還<lb/>
　　　偶成<lb/>
長歌詠考槃洒落正休官愛竹臨溪倚擕書坐石看足<lb/>
煩猶解屨髪禿自忘冠願為無多欲持身到處安<lb/>
　　　溪行<lb/>
野景久不見溪行如有逢長苔梳緑髪淺水卧青龍石<lb/>
<pb n="KR4d0053_WYG_008-6a"/>
出沙仍帶橋危柱半舂日欹猶下馬赤脚洗塵蹤<lb/>
　　　春閒<lb/>
好景雖心賞多情半睡降春聲蜂遶屋晴意鳥臨忩漸<lb/>
老依花徑無機付酒缸人生求適性何苦自樅樅<lb/>
　　　即事二首<lb/>
閉戸塵縁息忘機眼病除就閒因教子臨老更知書擺<lb/>
亞風前稻婆娑雨後蔬窮中方得趣門外已巾車<lb/>
　　　其二<lb/>
<pb n="KR4d0053_WYG_008-6b"/>
舊病花浮眼衰容雪到眉風塵憐客久筋力恨歸遲所<lb/>
得真如夢無厭固巳癡不知縁盡處猶有㡬多時<lb/>
　　　漁翁<lb/>
短棹撥輕舟風恬江上遊機心重浪底生計一鈎頭盡<lb/>
日不多得中懷無寸憂夜深何處宿孤嶼笛聲秋<lb/>
　　　野澗<lb/>
蒼莽長江逈紆囘小澗幽勢尋山脚轉聲傍草根流暴<lb/>
雨沙汀漲清風岸葦秋行行須到海毋為曲灣留<lb/>
<pb n="KR4d0053_WYG_008-7a"/>
　　　和鮮于頃秀才見題小軒<lb/>
一室僅容拙新年尤好閒翻書消白晝隠几有青山人<lb/>
事少迎合英流長徃還此心猶有恨半在史文間<lb/>
　　　和蒲安行誠之見喜新受梓倅<lb/>
故國連芳草吾親在白雲榮歸慙主父虛語類終軍劔<lb/>
閣雖吟戀潼江亦喜聞惟愁良友别分手復何云<lb/>
　　　擊甌樓<lb/>
石上辭人賦城高古郡樓能將天外意冩盡曲中愁湘<lb/>
<pb n="KR4d0053_WYG_008-7b"/>
瑟曾誰聽巴江祇自流倚欄吟月午臨下更遲留<lb/>
　　　龍門洞<lb/>
古洞嵌巖活青山氣象渾應龍常隠處流水不知源鬭<lb/>
險雙峰秀凌虛古木尊怪藤寒覆坐脩竹盡當門混沌<lb/>
誰開鑿雲煙自吐吞深盤通海脉横透露天㾗日影循<lb/>
崖腹泉聲遶石根江前塵不到物外景常存避地仙蹤<lb/>
跡清人俗夢魂功名歸未得囘首謝嵓閽<lb/>
　　　題靈溪寺<lb/>
<pb n="KR4d0053_WYG_008-8a"/>
野寺無俗氣勝遊方此迴水清巴字近僧慧錦屏来秋<lb/>
閣山要<hi>平聲讀</hi>起溪門竹引開塵蹤不須掃留恨寄蒼苔<lb/>
　　　曲細道中<lb/>
一溪流石色萬木聳山隂地僻有佳景眼明勞寸心墜<lb/>
猿猶掛壁驚鳥忽移林莫問去程遠行人方苦吟<lb/>
　　　巴州聖夀寺小閣<lb/>
危閣已可愛野僧仍見邀灘稀逢水靜城近覺山朝露<lb/>
發秋光潤風吹雨意銷巴童不知我孤興在漁樵<lb/>
<pb n="KR4d0053_WYG_008-8b"/>
　　　廣灘驛寄知縣盧大年職方<lb/>
轉歩異南北一程千萬盤將身試豺虎無路出林巒數<lb/>
屋近相接孤城猶認看囘惶中夜發况守二年官<lb/>
　<lb/>
　<lb/>
　<lb/>
　<lb/>
　安岳集巻八<lb/>
</p>
<p>
</p>
  </div>
<div>
                <head>安岳集巻九</head>
    <p>
<pb n="KR4d0053_WYG_009-1a"/>
欽定四庫全書<lb/>
　安岳集巻九　　　　　　　宋　馮山　撰<lb/>
　　五言律詩<lb/>
　　　詠雪<lb/>
半夜風威壯今朝瑞雪呈徊翔如有待附著不勝輕疊<lb/>
疊雲篩下番番雨簇成雕鑴非衆巧融結似無精河漢<lb/>
潛欺没乾坤欲混并漫空雖結白觸處已縱横枯茂全<lb/>
粧出窪隆一槩平參差相掩覆散亂或逢迎逺岫依稀<lb/>
<pb n="KR4d0053_WYG_009-1b"/>
失髙松獨自榮光明通鬼穴肅殺下天兵揮霍偏隨馬<lb/>
慿陵或遶城威稜生劔㦸物色儼冠纓樓閣危將墮烏<lb/>
鳶噤不鳴巖封蹲豺起岸斷蟄龍驚地軸猶疑折林梢<lb/>
不易擎穠寒排瘴毒和氣入春耕雖學峨峨勢其如薄<lb/>
薄名暗銷知地暖坐對覺神清交互當門舞玲瓏照眼<lb/>
明味宜茶品試力與酒權爭佳景誰能賞幽吟似有情<lb/>
開罇煩㸃綴喣筆為題評舊説三農慶量深一尺盈憂<lb/>
民心正切擊缶助歡聲<lb/>
<pb n="KR4d0053_WYG_009-2a"/>
　　　和普守勾士良輔元大夫見寄二首<lb/>
相知思命駕見教每書紳咫尺去無路奮飛嗟此身貪<lb/>
廉雖異操出處幸為隣肯笑劉郎病前頭萬木春<lb/>
　　　其二<lb/>
溪邊洗俗塵林下解朝紳車馬慵應客漁樵暫寄身置<lb/>
書煩有位釀酒畏比隣又欲西州去峨眉看一春<lb/>
　　　和眉守周尹正孺端公春逰醴泉<lb/>
捧擁行飛葢嬉逰立避驄風煙寒食近笑語故人同樂<lb/>
<pb n="KR4d0053_WYG_009-2b"/>
轉諸天外川平一掌中囘頭相與愧容易出塵籠<lb/>
　　　和周正孺郡園新霽<lb/>
湖上多幽景囊中尚賜金清尊宜北海嘉節又山隂曉<lb/>
日雲輕放林花水倒沉朅来相伴醉應㑹主人心<lb/>
　　　和程濬治之秘監贈楊竦中立朝散<lb/>
身似悲鳴驥家如濩落瓢買居悲糞壤數俸怯薪樵夀<lb/>
隠三家近征商百歩遙無心隨所寓塵滓自氷銷<lb/>
　　　和吕開少䝉提刑家園茶<lb/>
<pb n="KR4d0053_WYG_009-3a"/>
蜀品固難名家園未有聲曉藍親手擷俗客尚心輕瑞<lb/>
霧吹還合仙風坐欲生因知栽植意留與子孫清<lb/>
　　　和張若愚子發秘丞同年見寄二首<lb/>
歲月磨將老蛟龍蟄未伸文章俱不意功業竟何人孤<lb/>
迹每一轍衰鄉餘㡬春扁舟思共濟滄海濶無津<lb/>
　　　其二<lb/>
意氣同歸趣生平㡬合離遙懷初得信相喣似忘機世<lb/>
態分難合人情老自知莫將身徇物憔悴變鬚眉<lb/>
<pb n="KR4d0053_WYG_009-3b"/>
　　　和湖州文同與可學士見寄<lb/>
聞乞湖州去交親不與謀京塵收馬足汴水放船頭試<lb/>
茗春歸渚題詩月滿樓散人吟不盡苕霅一溪秋<lb/>
　　　送利漕劉明復朝議<lb/>
中山元魏後數世十三傳皆在河南葬初從代北遷中<lb/>
書謀定䇿<hi>環嶲字仲賢魏中書侍郎</hi>大理力扶顛<hi>坦字寛夫隋大理卿</hi>渝國乘<lb/>
機日<hi>政㑹封渝國公</hi>唐公起義年議高都尉識<hi>𤣥字深之太宗駙馬都尉</hi>名<lb/>
累侍郎賢<hi>竒天官侍郎死羅織獄</hi>原武輸期集東阿舊俗悛<hi>聚字文秀</hi>
<pb n="KR4d0053_WYG_009-4a"/>
<hi>東阿令</hi>河隂才被詔<hi>藻茂實/河隂令</hi>戸部志繩愆<hi>符字端朝户部侍郎</hi>八子<lb/>
生中葉<hi>符有八子崇黽崇彜崇望崇魯崇纂<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>玕珪崇黽字子長嶺南節度使崇望字希徒左僕射崇</hi>
<hi>魯字郊文翰林學士</hi>三台共一躔洪洞城不下<hi>玕/</hi>工待政無前<hi>珪</hi>
昭輔書儀集明宗禮意全<hi>太常卿</hi>中丞安出處藝祖首詳<lb/>
延學士清臺閣咸平起澗瀍斯文醇復古宏議自摧堅<lb/>
江漢源何巨公侯兆已圓信辭師魯誌佳氣尹樊阡秘<lb/>
監花儒將緱山酒地仙看公承逺構發迹向孤騫浩蕩<lb/>
窮經笥縱横信筆椽巾箱遺紫綬<hi>見譜</hi>伯仲襲青氈辨論<lb/>
<pb n="KR4d0053_WYG_009-4b"/>
多兵略澄清累使權鳯鳴雄屏翰鶉首富刀泉詔自南<lb/>
臺下車隨北斗旋鵷鴻思舊侣嵩少望歸鞭師節頻輕<lb/>
仗兵塵未一湔朝綱今省户古道日經筵盡是徊翔地<lb/>
行承咫尺天門施唐<graphic n="KR1654" url="https://raw.githubusercontent.com/kanripo/KR-Gaiji/master/images/KR1654.png" mimeType="image/png"/>㦸冠珥漢貂蟬閥閱誰如此功<lb/>
名盍勉旃慎無從子晉輕去戀伊川<hi>因公之志而云</hi>子立棲遲<lb/>
久深知義氣然人情嘗歲月物色自風煙士要文章别<lb/>
詩因譜第編碑隂如可附青玉為雕鑴<lb/>
　　　送王求柬之寺丞歸戎州<lb/>
<pb n="KR4d0053_WYG_009-5a"/>
喜作送君詩戎南人物稀文章詹首變錦繡助先歸門<lb/>
巻容高葢江山照綵衣不須攻錯節鵰鶚自横飛<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0053_WYG_009-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安岳集巻九<lb/>
</p>
<p>
</p>
  </div>
<div>
                <head>安岳集巻十</head>
    <p>
<pb n="KR4d0053_WYG_010-1a"/>
欽定四庫全書<lb/>
　安岳集巻十　　　　　　　宋　馮山　撰<lb/>
　　五言律詩<lb/>
　　　效皮陸體藥名詩寄李獻甫<lb/>
半夏勞奔走當歸計未成向烏頭雪白雖逺志澄清白<lb/>
屋逰偏早青雲夢數驚預知皆係命無患可傷生泉水<lb/>
懷鄉國靈仙得古城萎㽔差病力安息媿民情蘭草園<lb/>
池靜槐花道路平野翁宜散誕故紙任縱横問話思黄<lb/>
<pb n="KR4d0053_WYG_010-1b"/>
葉論文憶長卿餘糧添瓮盎亂髪散簮纓紫蒨江山秀<lb/>
婆娑桂柏榮楓香餘雨氣桐葉變秋聲險語嘗鉤吻昬<lb/>
瞳屢决明鸕鷀閒自酌琥珀向誰傾莨宕官資淺螵蠨<lb/>
活計輕每將蘇子校多謝使君名滿把黄金屑知音白<lb/>
玉英青箱空聚古敗將敢論兵苦練詩方就旁通筆未<lb/>
精前賢如及已海藻願題評<lb/>
　　　道中詠懷奉寄利州允南使君鄧潤甫<lb/>
交印夔人國分襟汴水堤十年難㑹合一夢頓乖暌官<lb/>
<pb n="KR4d0053_WYG_010-2a"/>
序潘生詘詩文庾信齊諸公多汲引憲府屢提攜不肯<lb/>
乘驄馬那能出寳雞安恬輕世味灑落見天倪照物聰<lb/>
明浹為邦問望躋笑談清岸獄暇豫勸耕犂不忍為鉤<lb/>
距何嘗設町畦燕堂傳夜燭遊轂碾春泥衆服題鸚鵡<lb/>
疇將食駃騠草黄思隼擊梧碧值鸞棲欲問無来使開<lb/>
編有舊題君方安玉壘予亦逺金閨地隔江波濶書傳<lb/>
鳥翼稽豈知雙鬢白相見兩當西内顧微他技殊私牧<lb/>
逺黎辭親愁不斷叱馭意空迷吳苑飛雲杳秦城北斗<lb/>
<pb n="KR4d0053_WYG_010-2b"/>
低南山千里雪劔閣萬盤溪夜宿星邊驛朝行石上磎<lb/>
深疑窺地軸高駭躡天梯看岫時欹帽聽泉或杖藜蕭<lb/>
蕭黄葉下䮍䮍冷猿啼蜀道無艱險人心慢慘悽永懷<lb/>
持從槖遙想綴朝圭直北瞻天日征西疊鼓鼙相期郡<lb/>
齋冷清話看揮犀<lb/>
　　　和新成都知府鄧潤甫温伯内翰道中見寄<hi>與鄧</hi>
　　　　<hi>奉節交承</hi>
畫舸秋離峽長江水齧堤郡樓高送别客袂摻分睽前<lb/>
<pb n="KR4d0053_WYG_010-3a"/>
後聲難繼升沉分不齊私心常有待得意幸相擕千里<lb/>
聞鳴鳯三年倦割雞一哀纒性命萬事錯端倪英俊聯<lb/>
翩起清華直上躋平生依筆硯俛首失鋤犂同嗜飱秋<lb/>
菊忘言病夏畦精粗分玉石去住即雲泥近列多鴛鷺<lb/>
誰人享駃騠徊翔趨鳯閣隠約駕雞栖訓誥資温潤衣<lb/>
冠出品題風流清憲府威鳯肅朝閨戲彩江湖樂觀濤<lb/>
歲月稽還朝垂拱北易帥華陽西舊德傾中外歡謠浹<lb/>
庶黎忽聞旌<graphic n="KR1654" url="https://raw.githubusercontent.com/kanripo/KR-Gaiji/master/images/KR1654.png" mimeType="image/png"/>近頓解簿書迷一笑何勝喜髙談為少<lb/>
<pb n="KR4d0053_WYG_010-3b"/>
低長篇追杜老餘論及曹谿把酒聽新闋尋山傍小蹊<lb/>
欹斜行疊嶂空曠上危梯拾掇留樽俎蕭疎愧糗藜故<lb/>
人難㑹遇壯士合悲啼物理紛無定年華去可悽王師<lb/>
行解甲盟府重盤圭劔外聲文鐸關中息戰鼙時清數<lb/>
相見寧望胯金犀<lb/>
　　　和鄧内翰逰烏奴寺<lb/>
萬險初離峽三程未到關相歡才把酒偷暇更尋山古<lb/>
意登臨外人生笑語間一茶逰興盡簫鼓欲催還<lb/>
<pb n="KR4d0053_WYG_010-4a"/>
　　　和徐之才雪<lb/>
農事方春作田苖待雪催忽從天外降尤勝臘前来枯<lb/>
槁全粧飾勾萌暗養培格清徒自照體弱不勝挼有勢<lb/>
離還合無情去却迴乾坤迷境界造化始元胎氣凜侵<lb/>
帷幌身輕寄草莱匿瑕漫糞壤衘巧綴條枚空際如難<lb/>
集毫端已共偎濃寒流逺蜀嘉兆叶清臺既渾山兼澤<lb/>
寧分石與瑰飢鳶蹲木杪凍虎卧巖隈積恐江城滿重<lb/>
疑棧閣摧誰居梁宛右或遡剡溪洄凝泫隂雖勝沾濡<lb/>
<pb n="KR4d0053_WYG_010-4b"/>
旱可推雕鑴窮物象皎潔離風埃雨脚紛猶雜雲頭重<lb/>
不擡豪門張燕席貧竈擁寒灰且喜䝉膏澤仍知免沴<lb/>
災斯民爭慶賀高㑹與歡咍把酒看宜醉洪爐守至煨<lb/>
傳聞詩句好罷聽樂聲嗺灑落吟情健玲瓏霽色開營<lb/>
丘無復見誰為冩皚皚<lb/>
　　　和徐之才浮萍<lb/>
瀟洒春容靜飄搖水性柔根從何處起身任此生浮得<lb/>
地輕依託隨波旋去留潢汙深不采溟渤望空悠花蘂<lb/>
<pb n="KR4d0053_WYG_010-5a"/>
看還落蕉心久未抽豈知經夜雨便欲障江流晩入吳<lb/>
歌唱晴邀漢女逰翠連芳草渡寒映緑楊樓碎剪神工<lb/>
巧平鋪澤國幽微軀焉足道浪跡更誰收踏破閒行鷺<lb/>
衝開暖上鰌但能知委順何用校稀稠謾欲通河漢寧<lb/>
虞踐馬牛迸從菱芡密如把芰荷揉寂寂苔成陣紛紛<lb/>
芥作舟屈騷遺故事湛賦壯前猷蛙躍沾雙股龜行蔽<lb/>
六眸聯居如有守逺近亦無求别浦千重恨吟塘萬㸃<lb/>
愁生涯隨所寓細域浩難籌野色宜茶竈仙姿泛酒甌<lb/>
<pb n="KR4d0053_WYG_010-5b"/>
清芬傳澗沚餘思滿汀洲暗與蓴絲結多為荇蔕鈎豈<lb/>
專嬉雁䳱自可覆蛟虬助賞名園側含悽古道周紆迴<lb/>
差勝梗汨没尚憐漚赴急如趨市逢枯類轉溝吉祥興霸<lb/>
業美薦格神休為愛常青眼難題㡬白頭新篇盈巨軸<lb/>
牽强豈能侔<lb/>
　　　和徐之才巡按見寄<lb/>
捫參趨逺道首蜀下青泥江遶縈紆帯山盤屈曲梯何<lb/>
時巖腹斷自古客心低峽盡逢寧武天寛類寳雞東窮<lb/>
<pb n="KR4d0053_WYG_010-6a"/>
巴嶺北南轉梓潼西地共猿猱食居同鳥雀栖風霜傳<lb/>
一檄玉帛走千蹊力責多傭父窮輸或嫁妻上憂分使<lb/>
節僉議輟朝圭素志施膏澤虛懷去町畦垂鞭防馬憊<lb/>
含哺止兒啼夜寢無寧席朝飱或茹梨驅馳宣詔令歌<lb/>
舞慰童齯按部經雙劔迎壺滿見溪政清氷出凌民附<lb/>
水滛堤指穴收毚兎搜羣去狠羝吏悛藏乳虎人樂戯<lb/>
春麛驛轉悠千里秋霖動一犂憂勞如有病暴露欲生<lb/>
黧委箧書爭報封囊藥自題茶塵思鳥觜羮野憶駞蹄<lb/>
<pb n="KR4d0053_WYG_010-6b"/>
過雁晴逾呌殘蟬曉更嘶萬愁休入耳數酌且温臍聖<lb/>
治㡬仁夀宸衷念庶黎呻吟裁藥石亢旱得雲霓駒有<lb/>
苗場食鸞無枳棘栖明公深履歴清望絶乖睽盤錯居<lb/>
常試安恬久自迷漢貂方促召賈論息言提寳閣隣天<lb/>
仗星闈侍女奚功名當少俟歲月尚能稽末路忻依託<lb/>
先期慮觧攜榮封雖絶迹歸意共含悽自笑身謀拙曾<lb/>
將物理齊倒行嗟黽勉仰望跼攀躋易足籬邊鷃難馴<lb/>
水上鷖稻粱誰計鶴車馬未安鼷詩戰逢諸帥文聲鼓<lb/>
<pb n="KR4d0053_WYG_010-7a"/>
萬鼙白徒雖自奮黄馘豈容批怒臂猶輕展驚魂已暗<lb/>
擠續貂無取者附驥亦榮兮巧拙其如性天機不可倪<lb/>
　　　和徐之才宿孔溪亭驛早行<hi>一云和劉漕</hi>
孔憂寧煖席劉髀不禁鞍夜永無歸夢山深正苦寒行<lb/>
鉦催早發晨鼎薦芳酸誰識驅馳意憂民萬事端<lb/>
　　　和徐之才春晴偶成句皆雙關<lb/>
雲容收雨意草色妬花妍詩苦是真樂酒醒方爛眠園<lb/>
亭無限景笋蕨不論錢耳目因成僻江山似有縁<lb/>
<pb n="KR4d0053_WYG_010-7b"/>
　　　寄高梁守勾輔元<lb/>
北按經時出南歸計日趨幽花明澗水細雨潤春途就<lb/>
歇開新醖催行趂早餔故人休問吏相見且歡娛<lb/>
　　　發新安驛<lb/>
偃蹇隨雞起衰羸索酒扶風鉦嚴道從霧燭轉﨑嶇迎<lb/>
馬開熊幟環舁簇虎殳山中耳根靜清曉厭騶呼<lb/>
　　　武侯廟<lb/>
四百源流盡三分氣𦦨高西州稱險隘𤣥德夸英豪統<lb/>
<pb n="KR4d0053_WYG_010-8a"/>
正圖王䇿關張汗馬勞相雄爭勝負所得僅<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>毫當世<lb/>
安危慮斯人智識滔潛身規去就擇主事逰遨仗順親<lb/>
歸漢平凶首問曹河間屠血肉江表戰風濤雅意存中<lb/>
國單師靜不毛安知深政術指畫露兵韜顧託情尤重<lb/>
君臣義可褒南征才解甲北伐遽投醪渭水開營壁祁<lb/>
山擁節旄乾坤悲拆裂荆棘誓鋤薅逺結孫權援親將<lb/>
仲達鏖劉宗難再起郭塢已長號家國猶殷富衣冠亦<lb/>
俊髦中途亡轡䇿束手類猿猱事業垂千載風流尚一<lb/>
<pb n="KR4d0053_WYG_010-8b"/>
陶民思夔子國廟枕蜀江臯夀史徒譏議裴碑自固牢<lb/>
丹青嚴壯觀松檜盡蕭騷鄰敵終為患長弓未見櫜吁<lb/>
嗟擒縱術祠下涕霑袍<lb/>
　　　瞿塘峽<lb/>
勝絶瞿塘險西陵古地形巴江深洞穴蜀主舊門庭王<lb/>
氣吞三峽神工出五丁斜長天一綫相對石雙屏瀑擊<lb/>
巖巒瘦雲蒸草木腥衆流趨灔澦逺意㑹滄溟顧盼如<lb/>
無地幽隂似有靈白鹽懸日月黒石鼓雷霆鑱鑿餘㾗<lb/>
<pb n="KR4d0053_WYG_010-9a"/>
在高深巨勢停魚龍慿險怪煙霧鎻沉𠖇念昔窮探賾<lb/>
嘗言駭觀聽波濤真激箭舟楫遽奔星倒掛傷猿足横<lb/>
飛羡鳥翎死生期一瞬出没類浮萍葉上慿忠信胸中<lb/>
混醉醒人煙逢瀼岸語笑落沙汀瀝酒重灘下囘頭萬<lb/>
仭青停橈詢故老借筆潤圖經二孟連稱帝三川恃建<lb/>
瓴關防雖鞏固基業旋飄零藝祖收長䇿神旗指不寧<lb/>
彦疇空死節曹翰首開扄五嶺劉歸國重湖馬就刑磨<lb/>
崖誰刻此逺續孟陽銘<lb/>
<pb n="KR4d0053_WYG_010-9b"/>
　　　東陽灘<lb/>
蠢䏰山窮處東陽石鬭間數傾舡簸蕩萬觸水囘環逰<lb/>
子真亡命忠臣固厚顔捨舟途入險平地㡬時還<lb/>
　　　施州道上遇雪<lb/>
易下山中雪初寒塞上途郵燈催客起澗水雜猿呼密<lb/>
綴林驚秀輕䝉石變枯無人来冩取十幅李成圖<lb/>
　　　宿水轉寺<hi>又云封水寺在通泉縣剰壠鎮</hi>
殿閣逢僧刹煙嵐㵼路隅徑深羣栢老溪轉一峰孤已<lb/>
<pb n="KR4d0053_WYG_010-10a"/>
到身猶聳纔閒氣便蘇巗禽知客意臨曉解相呼<lb/>
　　　丁卯除夜<lb/>
庭罷驅儺戯門收爆竹盤酒香添臘味夜氣雜春寒歲<lb/>
序張燈守人情遇節歡明朝五十八消息近休官<lb/>
　<lb/>
　<lb/>
　<lb/>
　<lb/>
<pb n="KR4d0053_WYG_010-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安岳集巻十<lb/>
</p>
<p>
</p>
  </div>
<div>
                <head>安岳集巻十一</head>
    <p>
<pb n="KR4d0053_WYG_011-1a"/>
欽定四庫全書<lb/>
　安岳集巻十一　　　　　　宋　馮山　撰<lb/>
　　七言律詩<lb/>
　　　黄甘寄李獻甫<lb/>
果山多果遍林丘惟有黄甘格最優繁結㡬經秋雨熟<lb/>
完滋宜帶晩霜收霞餘㸃綴青林逺星散玲瓏緑葉稠<lb/>
秀色盈衢爭委市穠香浮水半通舟金苞爛漫差三等<lb/>
乳蔕龍鐘占上㳺一宴嘗珍皆絶品萬錢要<hi>平聲</hi>價或輕<lb/>
<pb n="KR4d0053_WYG_011-1b"/>
酬盤筵皎潔如圓盖棃栗麄凡似贅疣藴藉佳賓忻共賞<lb/>
芬芳醇酎雅相投殷勤食指嘗先動顧盼饞涎已自流<lb/>
花瓣瓊瑤紛落爪雲腴氷雪冷侵喉蒲萄鎻碎終非匹<lb/>
荔子肥甘僅可儔但效兒童貪磊落不知牙齒怯颼飀<lb/>
力蠲消渴多年病清釀騷吟一腹秋屬饜且行猶掌上<lb/>
悶餘雖卧亦床頭膚輕漸<hi>平聲</hi>密衣猶重種好懸囊子尚<lb/>
留憔悴瀼西三寸小酸寒東望一枚休檉均奴僕知郎<lb/>
貴橘類砆砥比玉羞美實舊嗟遺貢禹嘉名今愧下温<lb/>
<pb n="KR4d0053_WYG_011-2a"/>
州多栽厚利羸梔茜一熟經時汗馬牛晩歲幸為安漢<lb/>
守眼明重到洞庭逰已將滋味千時好寧免苞苴徇世<lb/>
求大嚼有誰能快意素飱無事却成憂徐陵奬識詩辭<lb/>
古胡濟矜誇賦筆遒願得新篇聊假借庶㡬聲望出遐<lb/>
陬<lb/>
　　　送宋構成之運判赴闕<lb/>
曾留先帝紫宸班髙議雍容數刻間使節光華金口賜<lb/>
<hi>公登對移數刻面奉聖旨除擢監司差遣</hi>鄉枌歌舞繡衣還鑪錘應手皆良<lb/>
<pb n="KR4d0053_WYG_011-2b"/>
法斤斧投虛輙大姦坐席賢勞殊未暖歸軺嚴召遽難<lb/>
攀豪曹自是青雲器騏驥應無白日閒蘇孺故人聊養<lb/>
拙君公行部每開顔新知邂逅情猶在逺别逡巡涕欲<lb/>
澘人事去來寧可問試看莊叟道中環<lb/>
　　　送徐之才赴洋州<lb/>
三河使指皆精選八座郎官最上逰䄂手看人趨要職<lb/>
息肩隨分領偏州遐方暫屈嚴明府舊部爭迎郭細侯<lb/>
常愛昔人為郡樂不妨循吏與民休枌榆指顧秦川近<lb/>
<pb n="KR4d0053_WYG_011-3a"/>
臺榭周環灙水流闕下子牟心感慨天涯賓客老淹留<lb/>
方將振羽趨庭鷺豈便忘機狎海鷗青漢遶山迎隼斾<lb/>
北風吹雪犯貂裘從来恩館深仁遇依舊隣封竊庇庥<lb/>
逺别不惟思酒盞相忘何事更書郵郢中無和陽春曲<lb/>
時寄新聲欲强酬<lb/>
　　　和劉明復鐵老君觀<lb/>
放轡逍遙物外情登真一境照人清巍然道德𤣥元像<lb/>
傳得胚渾太古精造化工夫應黙運神仙儀相自隨成<lb/>
<pb n="KR4d0053_WYG_011-3b"/>
江山地勝空遺跡聖智長存即久生寂寞黄冠猶好事<lb/>
微茫丹竈不知名淮南英胄来瞻仰驟起清風化蜀氓<lb/>
　　　寄潭州何正臣君表待制二首<lb/>
繡指初從劔外還文章開府冠羣仙忽聞五管傳邊警<lb/>
又出三湘領使權偃息湖山非久計翺翔鴻鵠待殊遷<lb/>
不同宣室因循召台輔明時屬少年<lb/>
　　　其二<lb/>
髙卑鵬鷃分難攀豈意相知邂逅間北海舊時曾薦鶚<lb/>
<pb n="KR4d0053_WYG_011-4a"/>
愚公終日尚移山平生泯黙無他技一顧差池已厚顔<lb/>
猶有功名心尚在鑪錘當手待公還<lb/>
　　　寄上范蜀公二首<lb/>
去就人兼衆美難侍郎高望肅衣冠每尋當世羣公議<lb/>
更在清流絶等看楚屈辭多誰謗國漢疏名重只休官<lb/>
求仁已得無餘憾自向𠖇𠖇著羽翰<lb/>
　　　其二<lb/>
拱極星文動少微西南風物重光輝平生親友傾心望<lb/>
<pb n="KR4d0053_WYG_011-4b"/>
共慶功名畢手歸車馬歡聲傳里巷松楸佳氣雜煙霏<lb/>
長卿兒戲揚雄拙未足公前較是非<lb/>
　　　蜀公和<lb/>
小馬輕輿蜀道難身披裘褐頂峩冠已從林下幽人徃<lb/>
猶作朝中舊德看漁釣喜歡新得侣道途瞻顧尚呼官<lb/>
多慚鄉友貽清唱天外鸞音與鳯翰<lb/>
　　　其二<lb/>
常望鄉山憶翠微此來時節更春輝林間怨鶴久招隠<lb/>
<pb n="KR4d0053_WYG_011-5a"/>
花外啼鵑仍勸歸雲似隨人飛縹縹雨如先道灑霏霏<lb/>
迴思仕宦平生事六十三年始悟非<lb/>
　　　寄上北京文侍中<lb/>
四紀三朝㑹遇同陪京猶望節旄雄欲知元老經綸迹<lb/>
盡在生民鼓舞中漢府重歸黄閣相商山難訪紫芝翁<lb/>
陶鈞末士慙無報惟解聲詩寫至公<lb/>
　　　和東川吳㡬復辨叔朝議見寄<lb/>
幕府參差恨莫追公車才下我親闈髙談乍聽曾心死<lb/>
<pb n="KR4d0053_WYG_011-5b"/>
前㑹難尋但肉飛千里有時重咳唾一言何處盡精微<lb/>
惟思旌棨趨嚴召雙劔西南望落暉<lb/>
　　　和陳圖南道中見寄<lb/>
故人重見老相看江上秋風已薄寒曾約浮沉俱里社<lb/>
豈期僥倖亦侯籓休嗟華髪多年别且喜清罇數日歡<lb/>
惟有舊逰難得處風騷遺恨滿三軒<lb/>
　　　和李獻甫見寄<lb/>
别腸囘轉似車輪千里相忘一水濱自愧卑飛徒衮衮<lb/>
<pb n="KR4d0053_WYG_011-6a"/>
過䝉髙義最恂恂已違蘭養三經歲猶恐𤓰期再見春<lb/>
趨府何當聽約束分為膏澤與鄉民<hi>蜀中四路皆謂之鄉里</hi>
　　　和朱牧宣德<lb/>
英㳺相聚日相歡休唱還家蜀道難為愛尊前文字飲<lb/>
不知門外雪霜寒酒酣依約羣仙夢談劇飛揚巨海瀾<lb/>
從此追隨頻語笑莫教憔悴恥儒冠<lb/>
　　　運使李獻甫有書云千山萬水之間泥濘勞苦<lb/>
　　　不可勝言者因以詩答之<lb/>
<pb n="KR4d0053_WYG_011-6b"/>
使車東按宕渠還霖潦千山萬水間為把仁恩行郡國<lb/>
肯教愁色到容顔髙賢本為蒼生起良驥應無白日閒<lb/>
從此促歸天上去翺翔鵷鷺紫宸班<lb/>
　　　送梓憲鞏彦輔中散二首<lb/>
宏才髙望出簮裾尤向持平意豁如輦轂聲名三輔最<lb/>
西南恩惠十年餘諸公每恨歸朝晩美職行聞半道除<lb/>
今日老成應不次中臺煩劇在刑書<lb/>
　　　其二<lb/>
<pb n="KR4d0053_WYG_011-7a"/>
繡衣三峽始歸來孤迹青天道上囘牛馬經年馳使檄<lb/>
雲霓終日望行臺鵷鴻去勢看千里桃李遺芳占一栽<lb/>
都邑羣公如見問漳濱衰病已難材<lb/>
　　　和知資州許廣淵澤翁同年朝奉見寄<lb/>
每思同榜多零落忽見新篇慰寂寥今日抗塵俱白首<lb/>
當時聯翮共青霄休嗟逺地猶沈俊况是深知已滿朝<lb/>
飢渴未能親一笑祗憂嚴召促歸軺<lb/>
　　　和周正孺逰醴泉寺蠶叢<lb/>
<pb n="KR4d0053_WYG_011-7b"/>
衰遲猶有少年心十里名藍共訪尋抹緑郊原逢雨後<lb/>
殘粧桃李覺春深諠譁歌舞隨流俗瀟洒溪山憶故林<lb/>
一醉不辭繁上酒簿書迴首費光隂<lb/>
　　　和周正孺春逰<lb/>
路入江村五馬逰江邊生俗弄春毬客愁無地時分請<lb/>
樂看能俳預㸃抽趂賞不辭花欲老勸農偏喜雨新收<lb/>
經年多病無歡意强逐雙旌一舉頭<lb/>
　　　和李曼脩孺戸曹<lb/>
<pb n="KR4d0053_WYG_011-8a"/>
青雲囘首即紅塵且向卑官事隠淪衮衮泥途方索足<lb/>
區區天地不容身前頭功業安知命滿腹文章未稱貧<lb/>
深愧相知空握手羽書邊上輟嘉賓<lb/>
　　　和徐之才囘紋<lb/>
行軺使指屢襟分路去重看思糾紛清夜峽前江照月<lb/>
霽天郊外劔横雲情多苦近歸褒漢景物應難㑹見聞<lb/>
榮慮俗縁因刺按燕堂虛愧有移文<hi>見聞二亭</hi>
　　　和劉涇巨濟教授<lb/>
<pb n="KR4d0053_WYG_011-8b"/>
巻地嚴風動馬蹄忽聞投館到雞棲路隨黄鶴翺翔逺<lb/>
詩壓青山氣象低我已衰年思故國君方高歩陟丹梯<lb/>
遲留且伴臨江醉剰聽清猿峽口啼<lb/>
　　　和吕少䝉蠶市<lb/>
何處青衣舊俗酣峨嵋東畔蜀江南從來歲首爭為市<lb/>
大半民間已不蠶㡬日笙歌常繼燭晩春桃李尚仍藍<lb/>
嬉逰果獲神明助太守雖貧亦薺甘<hi>公庫迫而春蠶叢燕逰之費為多故</hi>
<hi>云</hi>
<pb n="KR4d0053_WYG_011-9a"/>
　　　徃時與今錢唐蒲資政傳正脩史鄧内翰温伯<lb/>
　　　同和唐韋考功張水部盛山十二詠畀開江吳<lb/>
　　　令使榜於宿雲亭二十三年矣因縁登覽感慨<lb/>
　　　疇昔復為短篇以紀故事元祐二年正月二十<lb/>
　　　八日安岳馮允南<lb/>
曾繼唐賢舊唱酬宿雲亭傳為遲留韋温石上尋遺跡<lb/>
蒲鄧天邊憶俊逰亭榭寂為閒處所溪山清帶古風流<lb/>
神交𠖇漠相知逺重把狂吟此暗投<lb/>
<pb n="KR4d0053_WYG_011-9b"/>
　　　中巖封崇寺<hi>在雲安上三十里</hi>
萬竹林間一徑升滿巖金碧靜香燈飛泉散亂垂千尺<lb/>
危閣欹斜擁數層雨氣或從簷際落風光時向坐中凝<lb/>
荒碑文字那能讀合眼煎茶問老僧<lb/>
　　　扶歡驛王衮居也梁承秀居今隆化縣李光吉<lb/>
　　　居今榮懿寨皆土豪犯法禁以取夷滅<lb/>
僭田收盡連蠻徼舊版從来實漢民草染華風能不瘴<lb/>
山離汙俗自無塵連城解喪吳王濞鉅積終刑石季倫<lb/>
<pb n="KR4d0053_WYG_011-10a"/>
一代英豪猶不免咄嗟三叛爾何人<lb/>
　　　三家兄書報薦起樓屋喜而有詩<lb/>
臨街樓觀百餘年司馬辛勤五世傳凡在子孫俱肯構<lb/>
敢憂門户或先顛亢宗本是先人意幹蠱成於伯氏賢<lb/>
他日舉杯相屬處為留書閣井東偏<lb/>
　　　寄陳蓬州圖南<lb/>
臨老蹉跎来劔閣故人留滯在蓬池光隂一别六七載<lb/>
功業半生多少時謫宦可憐嗟子駿徑歸難學羡誠之<lb/>
<pb n="KR4d0053_WYG_011-10b"/>
何當江上重攜手同到三軒看舊詩<lb/>
　　　和鄧温伯二首<lb/>
不獨髙文耀世竒曾將宏議振天維誰人才術能爭首<lb/>
自古功名貴及時暫别鵷鴻蓬海上少留旌斾蜀江垂<lb/>
西州筆硯雖衰落㑹有中和樂職詩<lb/>
　　　其二<lb/>
虛譽交逰共借推清途俛首倦重窺方將素志隨鷗鷺<lb/>
敢拂華巓望鵔鸃衰晩欲成漳浦病嗟矜猶得鄭公詩<lb/>
<pb n="KR4d0053_WYG_011-11a"/>
相逢少置升沉事且把金蓮為倒垂<lb/>
　　　送鄧温伯<lb/>
長羡横飛霄漢逺多慚窘歩路途窮如何㑹合青天道<lb/>
俱是衰遲白髪翁萬里每嗟音信絶一樽還喜笑言同<lb/>
遨逰莫作經春計佇看髙旌促召東<lb/>
　　　和劉漕明復觀吳生畫<hi>普城紫極觀</hi>
古觀蕭條昔未名却因吳筆助神靈能將萬化豪端意<lb/>
冩出羣仙物外形俊逸狀如裴劔舞周環時見蜀山青<lb/>
<pb n="KR4d0053_WYG_011-11b"/>
隂兵聳動驚魑魅眞仗飄搖擁戸庭按部每来除枳棘<lb/>
題詩留與禦風霆因嗟畫癖無由見魂逐車塵為一經<lb/>
　　　和題成都諸公唱和集<lb/>
諸公髙詠蜀人編唱和舂容近百篇厚重江山藏古氣<lb/>
軒翔鵰鶚在秋天不徒神物隂相䕶兼有風謠樂共傳<lb/>
誰謂開州新集好退之題後始完全<lb/>
　　　和劉明復再遊劔州東園二首<lb/>
孤城寥落萬山圍惟有東溪景最竒擁傳使華尋舊賞<lb/>
<pb n="KR4d0053_WYG_011-12a"/>
滿園春色待多時援琴故故彈流水隠几蕭蕭聽竹枝<lb/>
擺脱風光情不盡停車門外欲行遲<lb/>
　　　其二<lb/>
危亭飛閣照寒溪重到依然杜宇啼好事且看韋守記<lb/>
補亡思覔義山題頻來已免山移誚久坐翻為水樂迷<lb/>
一宿有情非雅素他年嵩洛是眞棲<lb/>
　　　和徐之才喜雨<lb/>
憫雨何須事禱祈霈然未足便晴暉潤通壠畝麥禾起<lb/>
<pb n="KR4d0053_WYG_011-12b"/>
香遍園林櫻笋肥浮藻水生魚聚戯落花泥熟燕交飛<lb/>
民謠已洽豐年望惟恐使車將北歸<lb/>
　　　和徐之才觜體<lb/>
菜蔓全除看緑槐木隂穠合乍聞雷田間雖荷沾濡澤<lb/>
水際先憂蕩溺災火氣已隨妖熖出山光尤喜晩晴開<lb/>
門前雅致無餘事惟見詩筒競徃来<lb/>
　　　寄新先輩蹇頎子長書記<lb/>
年少才華自不羣果然飛歩出儒紳漢廷大對無雙手<lb/>
<pb n="KR4d0053_WYG_011-13a"/>
<hi>聞子長累考中狀元</hi>蜀學巍科第四人<hi>吾蜀李公素楊元素王宣義與子長皆第二人也</hi>
暫屈鵷鸞棲枳棘行看鵰鶚離風塵東川佳氣因相待<lb/>
共作榮歸晝錦春<lb/>
　　　將過益昌先寄允南使君楊夀祺<lb/>
衮衮京華志氣低歸心長伴日輪西蒼顔白髪困新選<lb/>
明月清風思舊溪屈指光隂時節晩舉頭霄漢路岐迷<lb/>
巴陵太守應憐我凖擬經過醉似泥<lb/>
　　　和楊夀祺承事見寄<lb/>
<pb n="KR4d0053_WYG_011-13b"/>
道屈文章價不低誤傳新句落天西忽聞命駕趨雲棧<lb/>
猶憶同舟上井溪爭嘆科名淹舊發誰憐簿領困沉迷<lb/>
相逢且約嘉陵酒為洗關中數尺泥<lb/>
　　　送苖子君運使赴河東漕二首<lb/>
聖君宵旰尚憂邊移領并汾將漕權漢使已更三數節<lb/>
<hi>公出使為多三數時因邊事而云</hi>壺關才下十餘年民情姑息方師後<lb/>
兵計從容試上前卿相通途從此致横飛鵰鶚上秋天<lb/>
　　　其二<lb/>
<pb n="KR4d0053_WYG_011-14a"/>
一顧生平於我厚十年門下見公親祗知談笑無難事<lb/>
誰識襟懷似古人遽别未遑論出處相看何用惜沉淪<lb/>
清朝勲業誰相問已向籓籬託此身<lb/>
　　　寄李獻甫運使<lb/>
江淮勲績已優殊重使西南出帝俞被澤民謠千里逺<lb/>
望風邊事十分無文書頃刻隨談笑騷雅雍容命僕奴<lb/>
旦暮即聞嚴召速扶搖三省上鵬圖<lb/>
　　　獻甫和寄<lb/>
<pb n="KR4d0053_WYG_011-14b"/>
半生才命苦差殊肯更詩窮效聖俞清識豈期囘顧盼<lb/>
嘉篇聊用借虛無鄉心歲月疑如夢官况塵埃直未奴<lb/>
聞説南充風物好未能歸去且狂圖<lb/>
　　　和趙良弼初秋即事<lb/>
尊酒相看白髪翁重来寧復問窮通十年舊事資談柄<lb/>
一箧新詩載古風楚客逺行經素節蜀人歸興羡㝠鴻<lb/>
登山臨水無多日且伴閒中説苦空<lb/>
　　　甲子鹿鳴燕上呈諸秀才二首<lb/>
<pb n="KR4d0053_WYG_011-15a"/>
詔書天上頒春澤經義人間沸海濤俊秀一時隨品藻<lb/>
文章萬選即英豪溟鵬乍見摶風起郡守寧辭勸駕勞<lb/>
當有竒才為時出中元佳氣似嵩髙<hi>今年中元節旦於郡城之北有竒雲</hi>
<hi>數千峰凝然不動如遇雨而望嵩岳也</hi>
　　　其二<lb/>
重陽髙㑹最風流為禮賢書席俊逰已愛食萍歌小雅<lb/>
更宜攀菊賞清秋榮觀坐見邦人喜壯志行期國士酬<lb/>
酒到從容當盡醉登仙名籍在瀛洲<lb/>
<pb n="KR4d0053_WYG_011-15b"/>
　　　重和四首<hi>此與趙良弼酬答</hi>
羣俊爭求一字褒諸公清識晉山濤蓬仙寥落誰人繼<lb/>
史筆縱横自古豪勝爵頻傾知得雋劇談無極坐忘勞<lb/>
勉行無負題評意東蜀斯文價已髙<lb/>
　　　其二<lb/>
郡筵瀟洒宴清流疎懶相從伴奐㳺但喜狂歌猶應節<lb/>
不知衰髪已傷秋多情共把金英看厚贈慚無玉案酬<lb/>
未去且為詩酒㑹蕭蕭休詠白蘋洲<lb/>
<pb n="KR4d0053_WYG_011-16a"/>
　　　其三<lb/>
整此笙歌散鬱陶雨簷飛瀑㵼秋濤吟情徹骨清尤健<lb/>
飲量隨人喜更豪黄菊光容嗟向晩哀箏言語恨徒勞<lb/>
相逢宜共㝠㝠醉囘首青雲路轉髙<lb/>
　　　其四<lb/>
年少相看自輩流深知惟喜舊交㳺休言白髪參差老<lb/>
只恐朱顔次第秋歡笑且從今日起功名能有㡬人酬<lb/>
逍遙不必分髙下鳬雁翩翩蘆葦洲<lb/>
<pb n="KR4d0053_WYG_011-16b"/>
　　　和陳興州見寄<lb/>
音信昜傳臨一水道途相去隔三州何時樽酒同為㑹<lb/>
無補篇章約共休鄉思豁從歸後少貪心宜向靜中收<lb/>
此情惟有君知我不羡人間萬户侯<lb/>
　　　戲謝趙良弼寄薏苡山藥<lb/>
<graphic n="KR1520" url="https://raw.githubusercontent.com/kanripo/KR-Gaiji/master/images/KR1520.png" mimeType="image/png"/>珠舂出眞珠顆山藥鍬開白玉團本草經中俱上品<lb/>
故人書寄善加餐輕投已獲琅玕報每飲兼資菽水歡<lb/>
欲把長篇酬厚意吟腸無味苦搜難<lb/>
<pb n="KR4d0053_WYG_011-17a"/>
　　　問江巨源求茶<lb/>
語笑嘉陵醉别辰曾留一角建陽春不將閒碾無佳客<lb/>
毎到開嘗憶主人䝉頂縱甘餘草氣月團雖有隔年陳<lb/>
吟魂半去難招些願得蘭溪數片新<hi>公家蘭溪每春建溪至輙馳僕五六</hi>
<hi>千里送官上</hi>
　　　謝李獻甫寄鳯茶<lb/>
雙鳯婆娑緑玉團初綱猶怯禁中寒貴從侍從時宣賜<lb/>
傳到西南作寶看旋碾合留清浩氣親題何事寄麤官<lb/>
<pb n="KR4d0053_WYG_011-17b"/>
感公珍惠寧須試一嗅煩懷已自寛<lb/>
　　　再和<lb/>
此品何嘗下小團分甘仍値雪霜寒恐塵竹葉微蒸過<lb/>
要細銀杆旋碾看紫盞烘時愁俗客清風来處屬仙官<lb/>
平江一啜吟佳句起舞不知天地寛<lb/>
　　　和李曼長官約逰郊園<hi>其弟殻亦有夢草堂</hi>
郊園聞葺舊亭臺曉訪氷鬚凍結腮野景豁從江上見<lb/>
雲扄深向霧中開早知閒處登臨好何恨忙時取次来<lb/>
<pb n="KR4d0053_WYG_011-18a"/>
夢草新詩酬不得謝家兄弟盡清才<lb/>
　　　和李獻甫雲頂<lb/>
舉首看山不到山每来留恨翠微間禪關但有經年約<lb/>
使傳終無一日閒春到栢林香𣺌𣺌雨餘巖漏㵼潺潺<lb/>
虎溪莫過虚邀客猿鶴鐘峰悵未還<lb/>
　　　和鮮于頃節推惠詩<lb/>
英駕能来慰寂寥相看衰鬢共飄摇風騷㑹裏多年别<lb/>
談笑盃中萬事銷休歎轅駒方跼踳不知籓鷃已逍遙<lb/>
<pb n="KR4d0053_WYG_011-18b"/>
如將巧思鳴孤憤為我商聲更一謠<lb/>
　　　下黔江<lb/>
﨑嶇才喜下荆岑一水奔騰萬石林使節敢辭重險阻<lb/>
客舟將命寄浮沉可憐幽竇非人境猶有清泉慰我心<lb/>
勞逸賢愚寧可問但嗟衰晩愧臨深<lb/>
　　　和王子嚴南平道中寄示<lb/>
雨隨行色過重闉路有思歸送别人未省㡬時趨北闕<lb/>
且同囘首望西隣<hi>嘗同在梓</hi>黄花漸近羞重見白酒猶期醉<lb/>
<pb n="KR4d0053_WYG_011-19a"/>
一巡三峽苦辛嘗欲遍置杯休要問澆醇<lb/>
　　　寄賀李脩孺移利憲<lb/>
纔出關来又入關欲閒天意未教閒一生孤直知心處<lb/>
三度交承隔政間食蔗羡君方有味過屠憐我尚何顔<lb/>
功名不是蹉跎物猶惜清時共仰攀<lb/>
　　　牟仲甫作雞終有意趣為予冩鬭雞矜驕自得<lb/>
　　　猶有餘勇因以絶句題其畫云<lb/>
忘身為利得忘形棄彈莊生只自驚嗟汝虛憍氣方盛<lb/>
<pb n="KR4d0053_WYG_011-19b"/>
何時全得似無情<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安岳集巻十一<lb/>
</p>
<p>
</p>
  </div>
<div>
                <head>安岳集巻十二</head>
    <p>
<pb n="KR4d0053_WYG_012-1a"/>
欽定四庫全書<lb/>
　安岳集巻十二　　　　　　宋　馮山　撰<lb/>
　　七言律詩<lb/>
　　　寄利憲張充宗司勲<lb/>
曾言英館願重尋猶記當時戀别心千里江山勞客思<lb/>
一年風物又春深夢中花發人將老關外愁生酒不禁<lb/>
引領使臺歸未得且疏懷抱寄知音<lb/>
　　　木門早行<lb/>
<pb n="KR4d0053_WYG_012-1b"/>
白虎前峰數尺髙露華蕭颯滿征袍只知眼底簿書靜<lb/>
豈意山中車馬勞石夾雨餘重按轡草間風動㡬横刀<lb/>
通途聞説無多地踴躍身輕意氣豪<lb/>
　　　送趙悦道叅政大資知越州二首<lb/>
乖崖威重兼之恕正獻純風重以和髙世清名公取盡<lb/>
經邦餘事蜀霑多二江遺愛流長在雙劔銘功壁屢磨<lb/>
聞向蓬莱指歸路其如朝野具瞻何<lb/>
　　　其二<lb/>
<pb n="KR4d0053_WYG_012-2a"/>
徒御紛紛擁劔關蜀人感泣送公還欲知千里謳歌意<lb/>
半在百篇文字間風霰道途方過闕煙霞旌斾更尋山<lb/>
重金不負扁舟約賀老鑑湖春水閒<lb/>
　　　和鮮于子駿逰沙溪洞<hi>侁</hi>
放轡深窮物外天少償逰恨十餘年諸仙羽化曾由此<lb/>
千載巖居尚宛然門轉青溪空水石室存丹竈養雲煙<lb/>
氷骸坐久雖清澈獨有區中世俗縁<lb/>
　　　興州坐卧二仙<lb/>
<pb n="KR4d0053_WYG_012-2b"/>
莫逆真心際混茫豈將生死係存亡已驂雲霧朝丹闕<lb/>
猶蛻衣冠寄異鄉姓氏不傳靈祕録精神長在發圓光<lb/>
洪肩丘袂攀無及分向塵中到老忙<lb/>
　　　寄子駿郎中<lb/>
疊疊巴山走使軺不辭巖險奉寛條頻来馬足行應慣<lb/>
重見民情喜自謠雨過寒林微帶雪風生幽谷靜聞樵<lb/>
清竒定入騷吟筆乞取郵筒寄下僚<lb/>
　　　送李杞省句赴闕<lb/>
<pb n="KR4d0053_WYG_012-3a"/>
使軺西走奉軍期萬貨泉流向武威纔伴江聲關外去<lb/>
又隨秋色日邊歸千尋蜀嶺供吟藁一道秦川照錦衣<lb/>
莫歎奔馳傷浩氣出羣鴻雁已高飛<lb/>
　　　和子駿郎中登高<lb/>
曾對炎蒸憶靜便偶逢佳節思超然相將絶頂孤髙處<lb/>
剰看清秋㡬許天雖欠笙簧留席上猶勝風雨傍籬邊<lb/>
好看菊蘂殷勤别旦暮除書落枕前<lb/>
　　　和子駿郎中文臺<lb/>
<pb n="KR4d0053_WYG_012-3b"/>
地接松扶絶塞邊星居人戸種畬田語音高亢關中俗<lb/>
風物蕭疎劔外天一失覊縻生堡障十分流運費刀泉<lb/>
閭閻謾作封侯計幾輩伻圖到上前<lb/>
　　　和山路梅花<lb/>
傳聞山下數枝梅不免車帷暫一開試向林梢親手折<lb/>
早知春意逼人來何方歸路參差見更託嚴風次第催<lb/>
莫作尋常花卉看江南音信隔年囘<lb/>
　　　和清暉亭<lb/>
<pb n="KR4d0053_WYG_012-4a"/>
亭榭軒忩處處開清暉嘉致號為魁羣峰有景互爭出<lb/>
一水無聲相向来已借寒光搖棨㦸莫辭歡賞費瓶罍<lb/>
新詩自屬風騷將何苦登臨愧不才<lb/>
　　　送范百禄子功學士知諫院二首<lb/>
天庭髙議破羣姦先帝曾將侍從班談笑一辭雙闕去<lb/>
縉紳遺恨十年間傾朝每憶劉蕡對側席纔聞賈誼還<lb/>
言貴逡巡非久計行看鳴玉上鼇山<lb/>
　　　其二<lb/>
<pb n="KR4d0053_WYG_012-4b"/>
聖賢中道意何如歴歴樊川論諌書要在致君成德業<lb/>
不當沽直徇名譽平生忠義傾心際後日經綸試手初<lb/>
得意古人多氣義彈冠應有舊簮裾<lb/>
　　　和苖時中子君運判亭溪道中雙白猿<lb/>
雪白霜猿久已靈江山但覺有餘清優㳺此地不常出<lb/>
皎潔一身能自明髙掛豈知神氣王仰看誰為骨毛驚<lb/>
因吟佳句成遺恨安得風前聞嘯聲<lb/>
　　　和子駿郎中清江道中<lb/>
<pb n="KR4d0053_WYG_012-5a"/>
繚繞川原又載馳人情風物共依依膠舟野水涸將盡<lb/>
捲雨嶺雲寒不飛豈憚長途勞使傳尚尋清景扣禪扉<lb/>
前山次第看梅發剰帶新年春色歸<lb/>
　　　赴辟利臺吕少䝉運判以詩囘贈依韻謝之<lb/>
隨和箧笥號藏珍物理求多漸失真騏驥已勝千里足<lb/>
鷦鷯才寄一枝身自憐蹭蹬居前粃豈意蹉跎接後塵<lb/>
<hi>吕亦常作管勾文字</hi>窮達聖賢知有分不同非望澤中人<lb/>
　　　和岑巖起莫軒<lb/>
<pb n="KR4d0053_WYG_012-5b"/>
聞在幽軒隠使華合歸清望戴重紗手持温詔方行道<lb/>
堂有慈親即是家得意鄉山頻上看異時蓬島合重誇<lb/>
登臨强欲留詩句苦恨風騷力未加<lb/>
　　　送文與可知洋州<lb/>
何事年年擁使麾放身閒處避危機為思清漢還重去<lb/>
猶厭承明未肯歸天上榮途方䇿足林間輕靄尚沾衣<lb/>
區區斥鷃寧能嘯只得蓬蒿自在飛<lb/>
　　　賞梅呈李待制才元<lb/>
<pb n="KR4d0053_WYG_012-6a"/>
鎮雅牆隂看早梅滿城惟此一株開已驅禽鳥工夫盡<lb/>
才共賓僚宴賞来月照寒姿凌畫燭風傳香蘂墮清杯<lb/>
玉堂深切歸期近少住花前醉㡬囘<lb/>
　　　讀劉賓客外集<lb/>
七言常愛中山好百首猶存外集多大約晩年知性命<lb/>
一時清韻入中和森張劔㦸雖無敵隠約瑕疵惜未磨<lb/>
三遶花欄俱讀盡杜陵囘首鬱嵯峨<lb/>
　　　還楊恬天隠長官家集<lb/>
<pb n="KR4d0053_WYG_012-6b"/>
經世才髙若命何微茫騷雅寄編摩純音已落人間久<lb/>
孤憤猶存集外多喜看仙巢鳴鸑鷟重聞古匣奏雲和<lb/>
殷勤歸秩非無報誰為沉文弔汨羅<lb/>
　　　寄題合江知縣楊夀祺著作野亭<lb/>
野亭何處訪仙翁安樂風煙逈不同千里清泉来塞外<lb/>
四時佳景出山中偷身暫逐禽魚樂放意翻成筆硯工<lb/>
醉伴逍遥無計去鈎藤新熟荔枝紅<lb/>
　　　和吕少䝉題大卿林下軒<lb/>
<pb n="KR4d0053_WYG_012-7a"/>
歸来何處解塵襟幽徑尋軒入茂林身到靜中方有我<lb/>
事除詩外更無心江山相就能清景桂栢新成已翠隂<lb/>
聞説逍遙樽酒㑹三卿魚袋鬭黄金<lb/>
　　　題馮公舉郎中清音亭<lb/>
山水清音遶翠微一亭風物里中稀為憐魚釣生平處<lb/>
還向功名事了歸白傅歌童聊自適莊生鷗鳥自相依<lb/>
區區貧阮長嗟嘆纔有林居便拂衣<lb/>
　　　行縣道中遇暴風雨寄吕少䝉太傅<lb/>
<pb n="KR4d0053_WYG_012-7b"/>
霖潦經時路未通公言行縣太忩忩安知風雨欺人處<lb/>
正在溪山絶險中一出到頭餘日在少留隨分覺途窮<lb/>
却因下馬心方悟欲速無成萬事同<lb/>
　　　重陽寄文與可<lb/>
牛峰秋色翠相摩還上凌雲宴綺羅黄菊縱逢佳節好<lb/>
清歡不似去年多僧房次第依重到霜月蕭條且强歌<lb/>
聞説洋州時節盛不知髙興定如何<lb/>
　　　過永泰文與可宅因寄<lb/>
<pb n="KR4d0053_WYG_012-8a"/>
數程奔走倦征車喜過蓬仙舊隠居秀氣峰巒排戸牖<lb/>
清風樓閣鎻圖書一從高歩東山起重見深秋少室虛<lb/>
無計墨君堂上看林間猿鶴共躊躇<lb/>
　　　聞内舍榜將至<lb/>
元豐内舍初公選開寶中秋定試期四海諸生趨盛集<lb/>
一朝新議破羣疑人傳學榜才張後驛逓家音未到時<lb/>
莫怪虚名隨分喜文章門户欲支持<lb/>
　　　和苖子居新井道中<lb/>
<pb n="KR4d0053_WYG_012-8b"/>
閬水兼山鬭曉光星軺親按古村鄉臨江麥隴煙雲翠<lb/>
夾道林花錦繡香使旨天邊勞按察人情車下見歡康<lb/>
東風相伴行寛詔敢恨年来鬢髪蒼<lb/>
　　　和蒲安行誠之秘丞逰烏奴寺<lb/>
共隨春色探幽竒春到山中未㡬時嘯傲煙霞凌絶頂<lb/>
毫芒人物亂交逵已登高閣臨清曠更羡輕舟泛𣺌瀰<lb/>
落筆停杯遂陳跡莫辭鐘鼓下山遲<lb/>
　　　送李才元待制二首<lb/>
<pb n="KR4d0053_WYG_012-9a"/>
直道﨑嶇出禁林江湖長有愛君心五年漢法更張際<lb/>
千里潼江惠澤深天下鵷鴻方得侣道傍桃李正垂隂<lb/>
邦人不用留行色滿斾薫風入舜琴<lb/>
　　　其二<lb/>
為掾初逢幕府開便將清望屬非才重来門下經年後<lb/>
始見天邊促召囘况有平生餘事業此行高歩脫風埃<lb/>
孤蹤已作溝中斷休費工夫為剪裁<lb/>
　　　李待制寄僧詩有歇定之語兼聞有岷峨之逰<lb/>
<pb n="KR4d0053_WYG_012-9b"/>
　　　因作詩以寄之二首<lb/>
無心宜與物相期既歇須行似不疑出處休將人事説<lb/>
功名多在老成時胸中白練何妨潔足下青雲豈自知<lb/>
好取聖賢權進退莫教輕重失毫釐<lb/>
　　　其二<lb/>
春逰逰盡欲尋山杖屨岷峨只等閒但放髙懷窮物外<lb/>
不知清譽滿人間經年緑野常沉醉幾日香峰暫徃還<lb/>
自笑塵轅盤未得逍遙無路一追攀<lb/>
<pb n="KR4d0053_WYG_012-10a"/>
　　　和普守勾輔元郎中見寄均逸亭詩<lb/>
春風獵獵巻雙旌太守開罇上子城地僻養成山水趣<lb/>
民和流入管絃聲林花逺近參差發野景朝昬次第生<lb/>
引領英㳺歸未得東溪遺恨㡬時平<lb/>
　　　和賞海棠<lb/>
三春花卉滿州城渠占風流第一名老杏酸寒誇錦繡<lb/>
野梨乾强學瑤瓊穠粧雨後頻来看尤物年深特地榮<lb/>
為是翰林親手植莫辭歡賞慰民情<hi>翰林彭公思永</hi>
<pb n="KR4d0053_WYG_012-10b"/>
　　　送韓存寶閤使<lb/>
君常慷慨論兵機喜見韓侯定逺歸將略無窮雖世出<lb/>
秋毫不犯似君稀封侯氣骨青春在報主功名白日飛<lb/>
齷齪簿書何所戀擬投儒服換戎衣<lb/>
　　　和岑巖起見寄<lb/>
一别江臯能㡬時相從鷗鷺久無依樓前流水常東去<lb/>
塞上征鴻又北歸交分每傳雙鯉信鄉心同望白雲飛<lb/>
孤吟長嘯無儔侣惟向清宵共月輝<lb/>
<pb n="KR4d0053_WYG_012-11a"/>
　　　和後唐王仁裕舍人留題自然觀<lb/>
黄鶴仙音久寂然嘉陵江上碧峰端惟餘寂寞煙霞館<lb/>
空老隂森檜栢壇藥竈遶行雲彩動詩牌吟拂玉聲寒<lb/>
虛無蹤跡何須問自有清名不死丹<lb/>
　　　與陳萬石<lb/>
千首詩兼百首文宗韓之子拾遺孫吾鄉此道嗟㡬絶<lb/>
先世餘風喜僅存三變聲名徒自惜平生襟抱向誰論<lb/>
相知惟有貧相見撥置窮愁付酒樽<lb/>
<pb n="KR4d0053_WYG_012-11b"/>
　　　開州道中逢王子嚴中散惠詩依韻和之<lb/>
經年東北望陽臺阻奉從容一笑開良㑹俱從江上得<lb/>
清風潛向坐中来詩成不倦乘閒冩酒好何妨盡醉陪<lb/>
百老篇章今少見滿懷歸去重瓊瑰<lb/>
　　　再和子嚴<lb/>
歸舡才泊古巴臺遙見詩筒眼豁開摩壘只憂輕挑去<lb/>
報瓊何意誤投来老知仙夢終難到清喜英㳺屢得陪<lb/>
對酒孤吟重相憶江前微霰屑瑤瑰<lb/>
<pb n="KR4d0053_WYG_012-12a"/>
　　　渝州春雪<lb/>
青帝雲車碾玉塵隂機和雨付江神巧將清冷三巴景<lb/>
粧出繁華二月春已凜寒威驅瘴癘更流和氣助陶鈞<lb/>
勸農使者雖歡賞猶念無衣索拊循<lb/>
　　　寄仲賢朝議<hi>王荀龍大名人巖叟父</hi>
仙雛曾伴學飛翻三紀光隂一夢間龍坂舊㳺今獨在<lb/>
鳯池髙歩已難攀衣冠每恨功名晩風月誰兼富貴閒<lb/>
契濶人情應見念故人憔悴老巴山<lb/>
<pb n="KR4d0053_WYG_012-12b"/>
　　　夀春穆東美有節亭<lb/>
淮上仙翁倚歲寒遶亭閒種碧琅玕林泉莫恨歸時晩<lb/>
風月偏宜靜處看為愛蕭森從葉宻欲令蕃衍放根蟠<lb/>
階庭已見清隂合更長龍孫百十竿<lb/>
　　　送李之純寶文二首<lb/>
平生玉帳恥論兵勸學儒風已自成惟有愛民常慘怛<lb/>
况曾廉俗舊澄清直將經濟為仁術不假中和助政聲<lb/>
從此囘翔歸柄用更推忠厚福羣生<lb/>
<pb n="KR4d0053_WYG_012-13a"/>
　　　其二<lb/>
邂逅當年最見知台光雲霧阻重披忽聞潁上還朝日<lb/>
正是漳濱養病時劔外江山愁逺别天邊鴻鵠望歸期<lb/>
西南遺愛情何限千載羊公墮淚碑<lb/>
　　　寄題希元承詔堂希元惠詩因次其韻<lb/>
鸑鷟峰前舊隠亭仙翁曾此被弓旌雲山每恨未能到<lb/>
松桂向人如有情<hi>公自有詩云庭下松桂栽清隂從此始</hi>共把清尊慚北<lb/>
海更聽餘論學南榮何須酩酊為眞賞歸袖瓊瑰已自<lb/>
<pb n="KR4d0053_WYG_012-13b"/>
盈<lb/>
　　　小溪尉丘君父母年皆九十康强精明尚能讀<lb/>
　　　書挫箴如五六十歲人相繼受恩命某固未嘗<lb/>
　　　見也亦未嘗聞也因作詩遺丘君且以傳諸士<lb/>
　　　大夫如果未嘗見聞則宜相與樂道其美而形<lb/>
　　　於歌頌云<lb/>
人間夫婦老難期九十俱全古亦稀滄海蟠桃堪結子<lb/>
碧梧棲鳯久忘歸君恩黄髪頒新誥兒戲青衫著彩衣<lb/>
<pb n="KR4d0053_WYG_012-14a"/>
一尉三公無此樂百年琴瑟在庭闈<lb/>
　　　春逰<lb/>
邀約東風共出城雲容羞日弄隂晴看人牆外衝花氣<lb/>
下馬石間聞水聲林蘖半從樵刄起草牙還傍燒㾗生<lb/>
趂時桃李參差發得意禽蟲各自鳴開謝眼前窮物態<lb/>
豐登時下見民情悔將詩筆隨春酒萬景投懷醉不成<lb/>
　　　戲題辛叔儀花園<lb/>
前載聞君説種花重来軒檻早芬葩只知造化隨人力<lb/>
<pb n="KR4d0053_WYG_012-14b"/>
豈覺光隂換歲華風雨不容孤客賞馨香寧待主翁誇<lb/>
牡丹珍重偏開晩料得開時已到家<lb/>
　　　和馮太博歸州春望<lb/>
聞説巴東暫解顔兩囘曾到十年間咤<hi>平</hi>灘自古風波<lb/>
險玉洞無人水竹閒霜雪慿虛千尺瀑煙嵐彌望四圍<lb/>
山登臨欲伴春逰去惟恐藤蘿不易攀<lb/>
　　　和八舍弟贊賢司理<hi>弟多貧賤之歎故因詩激勸云</hi>
湖外閒官四見春就中吟咏費精神青山借得風騷古<lb/>
<pb n="KR4d0053_WYG_012-15a"/>
白髪相將意思新每向孤髙雖得意要知閒淡苦無人<lb/>
歸來幸有鴒原識為惜鴻毛抵萬鈞<lb/>
　　　其二<lb/>
兄弟當年粗有聲家風傳得至今清爭先蹤跡雖相讓<lb/>
投老情懷共一驚富貴有時當自致文章無價可能輕<lb/>
期君正在青雲上何止新詩㡬首行<lb/>
　　　再和二首<lb/>
歸来相值故園春坐對春風忽愴神十里溪山依舊好<lb/>
<pb n="KR4d0053_WYG_012-15b"/>
一番花木為誰新青雲功業雖留我白日光隂奈趂人<lb/>
道在不須論用舍惟將時命托洪鈞<lb/>
　　　其二<lb/>
新詩才讀眼惺惺照見詞源徹底清白雪乍聞髙唱喜<lb/>
明珠翻值暗投驚兒童一輩年將晩研席平生分不輕<lb/>
為愛惠連才思好登臨重寄逺山行<lb/>
　　　再和<lb/>
莫厭詩筒来徃頻閒中無物可怡神追囘風雅篇篇好<lb/>
<pb n="KR4d0053_WYG_012-16a"/>
鍊盡襟懷日日新自笑支離多病客更隨憔悴苦吟人<lb/>
陽州不識英雄器重問顔髙借六鈞<lb/>
　　　其二<lb/>
休向詩中恨不平范滂留意在澄清煙霄鴻鵠飛將到<lb/>
雷雨龍蛇蟄未驚聲價得来知道長窮愁消盡覺身輕<lb/>
榮途咫尺非難至俯拾功名在此行<lb/>
　<lb/>
　<lb/>
<pb n="KR4d0053_WYG_012-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　安岳集巻十二<lb/>
</p>
<p>
</p>
  </div>
        </body>
</text>\m</TEI>
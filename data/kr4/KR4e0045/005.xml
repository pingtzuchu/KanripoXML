<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0045_WYG_005-1a"/>
　附録<lb/>
　　　皆山樵者傳<lb/>
　閩有高士王皆山氏生當方内承平時豹林谷之隠<lb/>
　者其人中虛外夷剷鋤城府博學强記貌甚偉言甚<lb/>
　文禮甚度解飲酒尤善歌詩有白雲樵唱等集壯年<lb/>
　落魄不羈未為世用自治城來樵于長樂之籌嶺董<lb/>
　巖太常六平諸峰凡舟崖翠壁靡不登歴無有定所<lb/>
　故自號曰皆山樵者時人莫之識而予先辱交焉每<lb/>
<pb n="KR4e0045_WYG_005-1b"/>
　遇風恬日煦即相與聚首歌伐木詩酌數行酒掛幅<lb/>
　巾林下聆黄鳥好音幽懐泊如也自後予别去宦游<lb/>
　十餘年為山東文學掾遷轉國子博士山川伊阻霜<lb/>
　朝月夕慨邂逅之無從今季秋皆山亦以儒士被薦<lb/>
　來京預修書于文淵閣暇日過橋門執予手曰子故<lb/>
　人知我者也曩為貧故不得不業于樵以救溝壑之<lb/>
　飢與買臣輩為伍兹幸忝登名薦書齒諸逢掖士子<lb/>
　於朝以仰望聖天子之光明視向時樵者號野矣將<lb/>
<pb n="KR4e0045_WYG_005-2a"/>
　更之若何予曰是焉用更為哉葢士之生也修仁義<lb/>
　懐道德時有遇不遇昔賢哲布衣時不耻賤為事如<lb/>
　伊尹耕莘太公釣渭膠鬲魚鹽傅說版築百里奚為<lb/>
　人飯牛者比比皆然則子當季披敝裘腰斤斧入山<lb/>
　林伐菑翳剪條枚為薪為蒸以爨以煁非野也宜也<lb/>
　今既徵於朝矣籍甚聲名方駸駸嚮用則當為金門<lb/>
　大隠當世大樵吾知上之人將蘄子獻鄧林美材以<lb/>
　供明堂建章千門萬户之用下之人欲子砍月中桂<lb/>
<pb n="KR4e0045_WYG_005-2b"/>
　以為寒者薪而區區培塿之松栢牛山之萌蘖弗取<lb/>
　也子幸毋謂吾心志長而斧柯短斯副所望爾故雖<lb/>
　仍舊號庸何傷傳曰窮則獨善其身達則兼善天下<lb/>
　子獨不聞之乎皆山撫掌笑曰善哉敬佩教音服之<lb/>
　無斁請書以為傳永樂丙戌臘國子博士長樂林慈<lb/>
　志仁書于成均之署<lb/>
　　　皆山樵者傳<lb/>
　七閩為東南奥區其地有武夷諸山之勝西北引匡<lb/>
<pb n="KR4e0045_WYG_005-3a"/>
　廬天姥相去峙立不千里而近古之隠德之士名可<lb/>
　得聞而人不可得見者恒不在于此山之巔則在于<lb/>
　彼水之涘若今所謂皆山樵者其殆庻幾於斯人之<lb/>
　流歟樵者少業為士漫遊江海間中年乃棄去名迹<lb/>
　葛衣草履樵隠于七巖之山逮今二十年矣當其披<lb/>
　雲岑履月磴礪斧清澗之濱弛擔中林之野仰觀孤<lb/>
　雲俯聽羣籟油然興發拊石而歌之歌曰朝採吾樵<lb/>
　兮庶無累於我心又歌曰陟彼西山言採吾樵幽幽<lb/>
<pb n="KR4e0045_WYG_005-3b"/>
　長林可以息勞堯舜之世豈不美兮邈西山之莫招<lb/>
　我思古人於焉逍遙歌以長嘯聲若鸞鳳山鳴谷答<lb/>
　林樹振動修然若將蛻汙濁而超鴻濛者既而迺曰<lb/>
　夫環吾閩皆山也山皆可樵也顧何必於是乎於是<lb/>
　復持其斧斤東採海上諸峰西登武夷造九曲之深<lb/>
　往來于幔亭仙掌間又將道三衢入爛柯山求古人<lb/>
　陳迹而覽之以候安期羨門于烟蘿雲逕之表冀有<lb/>
　所遇因自號曰皆山樵者云<lb/>
<pb n="KR4e0045_WYG_005-4a"/>
　論曰昔莊周行山中見大木焉伐木者止其傍而弗<lb/>
　顧周曰此木以不材夀又曰夫直木則先伐矣此皆<lb/>
　材之累而中道之夭于斧斤者樵者入山有年其所<lb/>
　見得不有同於是乎遯世之士雖非中庸潔身守志<lb/>
　君子取焉余為樵者著傳越五年朝廷搜羅遺逸而<lb/>
　樵者以聘至京師且入東觀與校讎之列暇日過余<lb/>
　翰林相視一笑余因戲之曰君得不以㑹稽之章綬<lb/>
　而來乎樵者笑曰子幸毋深誚吾吾之斧柯固無恙<lb/>
<pb n="KR4e0045_WYG_005-4b"/>
　也因為重書前傳漫識於此時永樂五年丁亥仲春<lb/>
　之望翰林院檢討獨山王偁孟揚書<lb/>
　　　皆山樵者贊<lb/>
　閩士王恭自謂皆山樵者善為詩有唐人風格葢博<lb/>
　學隠者云贊曰葛天之民太古之音越唐過漢戞玉<lb/>
　鏗金布衣蕭然不慕寵榮彊之而起朝陽鳳鳴翰林<lb/>
　院學士廬陵解大紳贊<lb/>
　　　皆山樵者說<lb/>
<pb n="KR4e0045_WYG_005-5a"/>
　新寧王先生以皆山樵者自號予謂合火水石土積<lb/>
　而高者為山而草木生之是生草木者山也載山者<lb/>
　地也舉大地皆山舉山之草木皆樵也博哉號乎盍<lb/>
　求其稱也詩曰瞻彼旱麓榛枯濟濟薪之槱之左右<lb/>
　趣之先生安重不遷為人敬慕有類於旱麓之可瞻<lb/>
　故曰皆山才美外見有類於榛楛之薪槱資夫日用<lb/>
　之不可無故曰樵者彼以衆人之樵而視先生之樵<lb/>
　是不知其卓卓也今天子嗣位先生舍其斧斤觀光<lb/>
<pb n="KR4e0045_WYG_005-5b"/>
　於朝行步鏘如出言粲如如華蟲黼黻可以文盛世<lb/>
　如金鐘玉磬可以鳴治音樵之進於是也至矣予於<lb/>
　是乎觀丁亥冬十月二十日長樂林仲貞書長安西<lb/>
　之公邸<lb/>
　　　皆山樵者辭<hi>有序</hi>
　皆山樵者姓王氏名恭閩人也閩地皆山而恭以文<lb/>
　學行誼隠以樵故以自號今年六十餘矣工於詩有<lb/>
　盛唐之音平生罕與世接黄冠草履往來閩中濯清<lb/>
<pb n="KR4e0045_WYG_005-6a"/>
　泉息茂樹引觴獨酌負薪行歌人莫得見也迺者朝<lb/>
　廷大徵天下儒碩興石渠虎觀之事閩中以恭應詔<lb/>
　余時代匱詞林得與恭相識幅巾鶴髮風骨癯然翛<lb/>
　翛乎似非塵世中人也事畢告老而歸過予言别作<lb/>
　皆山樵者辭以送之環七閩兮皆山鬱蒼翠兮盤盤<lb/>
　若有樵客兮山之間葛衣草履兮風雪顔朝出遊兮<lb/>
　負薪暮來歸兮煮石松濤撼屋兮蘿月白濯足清冷<lb/>
　兮於焉以息超然逺世以自潔兮遁跡空山而莫儔<lb/>
<pb n="KR4e0045_WYG_005-6b"/>
　豈遺汚濁而蟬蛻兮傲睨萬物以尚友乎巢由石渠<lb/>
　天禄兮邈彼瀛洲以翺以翔兮俾余校讎顧軒冕豈<lb/>
　余心之敢慕兮望皆山乎賦歸休清風浩浩兮白雲<lb/>
　悠悠斧柯無恙兮返吾故丘彼㑹稽之章綬兮曾何<lb/>
　足以少留永樂五年龍集丁亥季夏立秋日賜進士<lb/>
　及第翰林修撰承務郎廬陵曾棨書於京師寓舍之<lb/>
　九竹軒<lb/>
　右皆山樵者傳贊辭說乃前輩解大紳王孟揚曾子<lb/>
<pb n="KR4e0045_WYG_005-7a"/>
　棨林慈林仲貞諸先生為王皆山先生作也皆山先<lb/>
　生善鳴於詩遺有白雲樵唱詩稿予已為之版行又<lb/>
　得福州舉人呉鏘以此文寄到南京予重前輩之文<lb/>
　章而益信皆山先生之才之德足為後學之模範也<lb/>
　遂録此附於白雲樵唱之後成化癸卯十有二月後<lb/>
　學九仙山人黄鎬跋<lb/>
　<lb/>
　<lb/>
<pb n="KR4e0045_WYG_005-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　白雲樵唱集附録<lb/>
</p>
<p>
</p>
  </div>
</body>
</text>
</TEI>
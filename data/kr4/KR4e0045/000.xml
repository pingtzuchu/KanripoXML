<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>白雲樵唱集</head>
    <p>
<pb n="KR4e0045_WYG_000-1a"/>
欽定四庫全書　　　　　集部六<lb/>
　白雲樵唱集　　　　　　别集類五<hi>明</hi>
　　提要<lb/>
　　　　<hi>臣</hi>等謹案白雲樵唱集四巻明王恭撰恭字<lb/>
　　　　安中閩縣人自稱皆山樵者閩中十子之一<lb/>
　　　　也成祖初以儒士薦修永樂大典授翰林院<lb/>
　　　　典籍明史文苑傳附載林鴻傳中其詩凡三<lb/>
　　　　集一曰鳳臺清嘯乃官翰林以後作此集及<lb/>
<pb n="KR4e0045_WYG_000-1b"/>
　　　　草澤狂歌則皆未仕以前所作恭沒之後湮<lb/>
　　　　晦不傳成化癸夘南京户部尚書黄鎬蒐恭<lb/>
　　　　遺稿始得此集於吏部郎中長樂黄汝明家<lb/>
　　　　因屬汝明編次分為前後二集巻首有永樂<lb/>
　　　　三年林環舊序兼為三集而作者序中所刻<lb/>
　　　　次第以此集為首知其詩在草澤狂歌以前<lb/>
　　　　巻末又有永樂中林蕙諸人所作皆山樵者<lb/>
　　　　傳贊辭説則刻成之後續為增入者也恭與<lb/>
<pb n="KR4e0045_WYG_000-2a"/>
　　　　同邑髙棅齊名同以布衣徵入翰林然棅出<lb/>
　　　　仕後詩應酬潦倒無復清思恭則厯官未久<lb/>
　　　　投牒遽歸迹其性情本躭山野此集又作于<lb/>
　　　　田居之日故吐言清㧞不染俗塵得大厯十<lb/>
　　　　子之遺意其格韻逺在棅上當時次第甲乙<lb/>
　　　　以棅居第三恭居第四殆亦所謂恥居王後<lb/>
　　　　者矣乾隆四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4e0045_WYG_000-2b"/>
　　　　　　　總　校　官　<hi>臣</hi>　陸　費　墀<lb/>
<pb n="KR4e0045_WYG_000-3a"/>
白雲樵唱集原序<lb/>
余家居時聞吾閩之長樂有王先生恭者以詩鳴先生<lb/>
時遯于樵自號為皆山樵者不欲與世接予以故未及<lb/>
見來京師獲與長樂人士通籍于朝者交間於篇牘中<lb/>
獲覩先生所作及有能傳誦其一二者恍若聴張樂於<lb/>
洞庭之野閲武庫所蔵不覺茫然自失已而嘆曰風雅<lb/>
輟響大音不完光嶽氣全英雋間出如先生者天固將<lb/>
使之鳴國家之盛豈終窮餓其身使自鳴於山巔水涯<lb/>
<pb n="KR4e0045_WYG_000-3b"/>
與樵歌牧謳相唱和而已哉永樂四年朝廷方開石渠<lb/>
廣延天下士先生以薦至相見於玉堂之署觀其神清<lb/>
體癯鬚鬢如雪葛巾野服翛然如孤鶴振鷺知為風塵<lb/>
表物得造化清氣蓋多也因坐與之談詩其論五七言<lb/>
長歌律絶句則一欲追唐開元天寳大厯諸君子而五<lb/>
言五選則時或祖漢魏六朝諸作者而為之宋元而下<lb/>
不論也予喜曰朝陽之鳴待先生久矣無何果以詩名<lb/>
徹宸聴得翰林典籍余益信天之所以昌先生之詩者<lb/>
<pb n="KR4e0045_WYG_000-4a"/>
有在而又信詩果不能窮人也退直之暇因得先生合<lb/>
集觀之有所謂白雲樵唱草澤狂歌鳳臺清嘯凡若干<lb/>
巻其談道理致則天地造化道徳性命無不臻其妙其<lb/>
模寫物槩則山川風月蟲魚草木無不極其形容其叙<lb/>
人事則興廢得喪戚愉悲樂無不委曲盡其情髙而不<lb/>
浮深而不僻清新而不巧古雅冲澹而有餘味信能合<lb/>
諸家之長而泛溢旁出者也先生間以集徵為叙予謂<lb/>
詩以道性情也近世學者多不先以理性情為本而徒<lb/>
<pb n="KR4e0045_WYG_000-4b"/>
區區於筆蹊墨徑之間至或竊古人之陳言成説而掇<lb/>
拾補綴以為工是作者愈多而聲愈下也若先生始自<lb/>
放山水之間不以勢利攖其心其志趣冲澹襟度贍豁<lb/>
固己黙契道妙而又得肆力於學以充平日之所養故<lb/>
流坎随遇不礙於物蓋由先生道明而涵養性情者得<lb/>
其正故也是以形之詩一皆渾涵忠厚之發不加繩削<lb/>
而自合是豈尋常雕章鏤句者所能彷彿哉先生之詩<lb/>
不患世無知者苐患雖知先生之詩而不能盡窺先生<lb/>
<pb n="KR4e0045_WYG_000-5a"/>
之蘊是亦未知先生也故盡其素行之槩于篇端庶見<lb/>
者得有以考其實焉<lb/>
永樂九年春二月吉旦賜進士及第翰林院修撰莆田<lb/>
林環崇璧序<lb/>
</p>
<p>
</p>
  </div>
</body>
</text>
</TEI>
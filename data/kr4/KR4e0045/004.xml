<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>白雲樵唱集巻四</head> <lb/>
    <p>
<pb n="KR4e0045_WYG_004-1a"/>
欽定四庫全書<lb/>
　白雲樵唱集巻四<lb/>
　　　　　　　　　　　　　明　王恭　撰<lb/>
　五言絶句<lb/>
　　送劉逸人還山中<lb/>
落日鷓鴣鳴遙村送獨行峯回看不見望望有餘情<lb/>
　　秋隂<lb/>
寒雲將逺空落葉與飛鴻漢苑秦陵外悲凉是此中<lb/>
<pb n="KR4e0045_WYG_004-1b"/>
　　黄葉<lb/>
帶雨飄階冷隨風著幔凉愁心故宫樹片片落寒霜<lb/>
　　聞漁笛<lb/>
漁人將楚竹吹向月明中莫奏凉州曲金河有斷鴻<lb/>
　　古鏡<lb/>
寳鏡何年鑄龍紋積暗塵非闗磨洗倦恐照白頭人<lb/>
　　歸鳥<lb/>
片影雲邊沒孤聲月下微雲霄千萬里何似故巢歸<lb/>
<pb n="KR4e0045_WYG_004-2a"/>
　　聽猿<lb/>
十年聞笛恨此夕更沾襟别淚三聲下孤愁一夜深<lb/>
　　栁塘鷺鸞<lb/>
烟栁拂波聲霜衣汎日明青山對孤影寧倦五湖情<lb/>
　　鷓鴣<lb/>
緑樹殘春外雙飛錦翼齊長沙有遷客莫向雨中啼<lb/>
　　訪鄧山人<lb/>
飛鳥落藤花林幽小逕斜白雲深解意相與到君家<lb/>
<pb n="KR4e0045_WYG_004-2b"/>
　　踏青<lb/>
雨晴原草新黄鳥戀行塵年少看花伴如今有幾人<lb/>
　　草色<lb/>
拂拂度林坰霏霏上野亭王孫歸未得空向雨中青<lb/>
　滄洲十咏<lb/>
　　緑湖<lb/>
雲歸蘋葉齊雨積波聲小日夕水容青飛來雙白鳥<lb/>
　　漁艇<lb/>
<pb n="KR4e0045_WYG_004-3a"/>
白鷗將野櫂蕩漾波光冷木落秋氣多孤篷逗霜影<lb/>
　　蓮塘<lb/>
荷静香露圓波深藕根白白晢誰家兒折花水邊劇<lb/>
　　古栁隄<lb/>
寒潮落沙堰高栁入荒烟莫把長條折秋來欲繫船<lb/>
　　白沙岡<lb/>
連峯沙似雪迢遞帶滄波好是殘陽外人稀野鳥多<lb/>
　　釣磯<lb/>
<pb n="KR4e0045_WYG_004-3b"/>
片石翳雲根隠映波光曉君看直釣翁機静忘魚鳥<lb/>
　　桃花蹊<lb/>
幽蹊入林深仙花滿高樹笑謝滄洲人來去桃源路<lb/>
　　竹裏軒<lb/>
露葉凝曉烟霜枝老苔石夜半獨行時清涼滿巾舄<lb/>
　　𤓰圃<lb/>
烟蔓日已長露花日已滋為問東陵子何似青門時<lb/>
　　秋香亭<lb/>
<pb n="KR4e0045_WYG_004-4a"/>
池浄秋氣寒黄花日朝露巻幔待情人幽香滿林路<lb/>
　　鄭山人幽居<lb/>
林虛孤鳥白花落乳泉香寂寂埀蘿下圗書共一牀<lb/>
　　漫興<lb/>
亂山波上逺片片似修眉山下蘼蕪草春來感别離<lb/>
　　苔<lb/>
要路何曽著閒門積漸多五陵松栢外隨雨上盤陀<lb/>
　　春原牧馬圗<lb/>
<pb n="KR4e0045_WYG_004-4b"/>
芳草滿春原青驪度郭門回看天廐上若箇是承恩<lb/>
　　度白鶴嶺<lb/>
鶴嶺翠微分山行半白雲停驂不忍去前路市聲聞<lb/>
　　夏夜山中<lb/>
静夜月微明翛然萬籟清山禽忽飛起偏傍竹林鳴<lb/>
　　水墨枯木<lb/>
色借蒼苔古春隨野蔓空回看五陵上無樹起秋風<lb/>
　　宿鳥<lb/>
<pb n="KR4e0045_WYG_004-5a"/>
深林纎月上嘖嘖獨棲時夜半山風急驚飛過别枝<lb/>
　　陳滄洲遊方廣巖不果行<lb/>
聞說乘溪櫂尋源過水西如何雨花處欲往路先迷<lb/>
　　王將軍席上賦舊戰袍<lb/>
先皇親賜錦著向戰場秋銷盡蟠花色將軍更未侯<lb/>
　　題鸜鵒<lb/>
毛衣如涴墨性慧獨能言寂寂空山去休隨衆鳥喧<lb/>
　　贈人遊北京<lb/>
<pb n="KR4e0045_WYG_004-5b"/>
勝遊何太逺飛佩入燕京惟有灣河水東流是舊聲<lb/>
　　秋獵<lb/>
獵馬向風飛琱弓白錦衣平明射鵰去日暮五陵歸<lb/>
　　落葉<lb/>
秋風林下起亂葉正紛紛只可醉時看不堪愁夜聞<lb/>
　　使客<lb/>
弓騎獵平原春衣汚酒痕經過無舊主苔閉孟嘗門<lb/>
　　送老兵還鄉<lb/>
<pb n="KR4e0045_WYG_004-6a"/>
解劍辭邊將蕭條白髮新無家也歸去勝作異鄉塵<lb/>
　　初秋尋烏石蘭若<lb/>
不到禪扉久靈花又早秋白雲飛欲去還被逺公留<lb/>
　　為靈武王孟敭題水墨扇頭<lb/>
飛步凌翠微竦身出林杪孤笑不可攀雲邊數峯小<lb/>
　　林良箴溪山秋興扇面<lb/>
萬葉琴邊落孤雲鳥外微家林好歸去誰厭薜蘿衣<lb/>
　　題畫二首<lb/>
<pb n="KR4e0045_WYG_004-6b"/>
虚舟泊迴潭烟澹水容夕誰解滄浪心山空月白下<lb/>
微風漾花潭夕景澄天鏡孤櫂信潮回蒼茫海波逈<lb/>
　　題葡萄<lb/>
斗酒别凉州明珠落貝丘似將寒露影添作漢宫秋<lb/>
　　題東籬晚香圖<lb/>
池上凌霜菊别來凡幾秋今朝見圗畫忽起故園愁<lb/>
　　書墨菊<lb/>
翠葉迎晚烟黄花過秋雨我思柴桑人西風但延佇<lb/>
<pb n="KR4e0045_WYG_004-7a"/>
　　書黄桂家畫鴿鶉<lb/>
争飲耻羣雞高飛謝黄鵠落日坡草寒萋萋慣幽獨<lb/>
　　書墨竹二首<lb/>
何處動秋聲摵摵篔簹玉遙夜清不眠懐人在空谷<lb/>
㲯毿翡翠羽錯落珊瑚枝鳳鳥久不至瓊簫空自吹<lb/>
　　書海棠禽<lb/>
裊裊棠梨枝珍禽啄花去一片落長門思君恐遲暮<lb/>
　　書梅花雙雀<lb/>
<pb n="KR4e0045_WYG_004-7b"/>
幾欲啣環去天寒舊路迷梅邊偶相得併作一枝棲<lb/>
　　書林景時傚米老<lb/>
雲雨時青楓寒山野望中誰將醉時墨遙寄米家風<lb/>
　　書陳平叔山水扇頭<lb/>
鳥沒山意寒漁歸水容夕長嘯望林扉微風動蘿薜<lb/>
　六言絶句<lb/>
　　題畫<lb/>
白首支離傲世青山獨坐忘言長嘯一聲何處斷雲流<lb/>
<pb n="KR4e0045_WYG_004-8a"/>
水仙源<lb/>
　　書扇頭<lb/>
茅屋埀蘿野烟青山獨樹凉蟬白首豈能忘世桐江未<lb/>
勝滋泉<lb/>
　　題水墨小景二首<lb/>
白鷗門外孤艇黄葉山中一瓢惆悵青雲舊侣相思不<lb/>
到漁樵<lb/>
絶頂閒雲翠微孤琴野杖荆扉惆悵同聲别逺青山叙<lb/>
<pb n="KR4e0045_WYG_004-8b"/>
日行歸<lb/>
　　墨竹<lb/>
秋影半枝金薤上池凉露何多誰把玉簫吹斷湘江一<lb/>
夜寒波<lb/>
　　書山水圗為希召作<lb/>
緑樹村邊茆舍暮雲江上漁舟白髮青山歸去玉堂金<lb/>
馬悠悠<lb/>
　七言絶句<lb/>
<pb n="KR4e0045_WYG_004-9a"/>
　　送人從北平軍<lb/>
薊門霜葉正紛紛不見燕臺只見雲君去試看臺下草<lb/>
何人更憶樂將軍<lb/>
　　匈奴牧馬圖<lb/>
草白隂山朔雪晴匈奴牧馬近燕城只今猶有灣河水<lb/>
日夜東流恨不平<lb/>
　　長信宫落花<lb/>
深宫花謝使人愁片片隨風滿御溝妾命自憐花共薄<lb/>
<pb n="KR4e0045_WYG_004-9b"/>
君恩那似水東流<lb/>
　　蘭亭懐古<hi>二首</hi>
曲水飛觴迹漸陳山中花木幾回春風流内史歸何處<lb/>
空使今人憶古人<lb/>
祓禊亭中自漸低昔人行處草萋萋多情最是山隂鳥<lb/>
啼向春風滿㑹稽<lb/>
　　杜鵑花<lb/>
蜀鳥啼來口血深染成花萼滿空林芳魂不逐風吹散<lb/>
<pb n="KR4e0045_WYG_004-10a"/>
還向天涯醉客心<lb/>
　　漁笛<lb/>
扁舟吹笛度横塘欸乃聲中也斷腸莫道漁郎無别恨<lb/>
武陵雖好是他鄉<lb/>
　　西巖蘭若<lb/>
白雲深處磬聲微祗樹林幽映竹扉幾度月明禪榻夜<lb/>
洞猿溪鶴也忘機<lb/>
　　寄山中友<lb/>
<pb n="KR4e0045_WYG_004-10b"/>
一别青山音問稀白雲流水思依依不知老鶴巢邊樹<lb/>
幾度開花幾度飛<lb/>
　　題方壺道人山房二首<lb/>
洞門一逕入烟霞九曲溪泉繞洞斜鐵笛一聲山月冷<lb/>
獨騎黄鶴問仙家<lb/>
羽人住處是仙源蔓草藤花掩洞門看罷黄庭人不見<lb/>
唯餘寒溜與霜猿<lb/>
　　題張良歸山圗<lb/>
<pb n="KR4e0045_WYG_004-11a"/>
抽却朝簮别漢家赤松相候在烟霞如今悟得全身計不<lb/>
似從前博浪沙<lb/>
　　采蓮曲二首<lb/>
吳姬日暮隔雲歌玉腕羅裙采芰荷畫槳浮空看不見<lb/>
娟娟微月照湖波<lb/>
渡頭凉月映羅衣紅藕香深暑氣微忽見郎船過江去<lb/>
一雙鸂鶒背人飛<lb/>
　　步虚詞<lb/>
<pb n="KR4e0045_WYG_004-11b"/>
緑章封事奏瑶京侍女如花弄玉笙夜半朝元人上鶴<lb/>
九天環珮月中聲<lb/>
　　寒塘曲<lb/>
玉燕古釵墮寒水曲塘無波深見底茨菰菱葉爛成泥<lb/>
唯見芙蓉抱香死<lb/>
　　老馬<lb/>
百戰沙塲老此身長楸宫草幾回春只今棄擲寒郊路<lb/>
猶自悲鳴戀主人<lb/>
<pb n="KR4e0045_WYG_004-12a"/>
　　秋閨<lb/>
埀簾空見月昏黄絡緯啼來也斷腸幾度繫書君不答<lb/>
鴈飛應不到遼陽<lb/>
　　孤鴈<lb/>
鈿絃聲裏自成行無那分飛落楚霜前侶飄零何處在<lb/>
青春作伴好還鄉<lb/>
　　聞子規<lb/>
枝上聲聲怨落暉居人聞此也沾衣啼時莫近湘山路<lb/>
<pb n="KR4e0045_WYG_004-12b"/>
更有長沙客未歸<lb/>
　　咏秋風<lb/>
青蘋江上響瀟瀟吹得林間萬葉飄何處凄凉最闗别<lb/>
數株殘栁灞陵橋<lb/>
　　挽僧<lb/>
禪室焚香夜坐同寺前新塔起悲風浮雲自是同生滅<lb/>
空使行人哭逺公<lb/>
　　秋山<lb/>
<pb n="KR4e0045_WYG_004-13a"/>
絶頂風凄萬木黄露寒雲白色蒼蒼夜深一片藤蘿月<lb/>
照見天河水氣凉<lb/>
　　秋江送别<lb/>
江亭相送欲斜暉黄葉西風動客衣惆悵孤帆今北去<lb/>
數行白鴈又南飛<lb/>
　　梅花城聞角<lb/>
何處金笳報五更梅花零落滿江城人家久住應惆悵<lb/>
況是今朝在客情<lb/>
<pb n="KR4e0045_WYG_004-13b"/>
　　輓道士<lb/>
雲卧山房秋草青步虚聲斷月冥冥凄凉行到空壇上<lb/>
拾得松間舊鶴翎<lb/>
　　秋色<lb/>
清曉微茫帶逺鴻晚隨殘照上丹楓莫將風笛頻吹却<lb/>
恐落鄉園野樹中<lb/>
　　酒旗<lb/>
半幅青帘栁外新新豐市上幾回春只今緑水紅橋路<lb/>
<pb n="KR4e0045_WYG_004-14a"/>
南北應稀買酒人<lb/>
　　秋荷<lb/>
西風一夜鏡湖秋零落殘春逐水流猶有多情雙翡翠<lb/>
月明夢逐采蓮舟<lb/>
　　野塘翡翠<lb/>
蘭苕深處好相依時向沙塘自在飛莫畏黄金收翠羽<lb/>
呉王宫裏美人稀<lb/>
　　訪僧不遇<lb/>
<pb n="KR4e0045_WYG_004-14b"/>
寺門深閉對青山何處浮杯更未還萬壑千峯人不見<lb/>
滿林霜葉磬聲閒<lb/>
　　野花<lb/>
引蔓離披覆緑苔碧蘿深處為誰開自憐冷落山林下<lb/>
也向春風笑一回<lb/>
　　芭蕉<lb/>
葉巻花紅色未乾乳鶯啼斷雨聲寒玉欄干畔宫簾側<lb/>
不似家林醉裏看<lb/>
<pb n="KR4e0045_WYG_004-15a"/>
　　閏九日賦<lb/>
昨日龍山把酒盃今朝還上最高臺西風不待重吹㡌<lb/>
黄菊何因緩緩開<lb/>
　　賦得草色寄同袍友人<lb/>
色借羅衣緑更新樂遊原上幾回春只今烟雨河橋路<lb/>
愁對青青憶逺人<lb/>
　　村居<lb/>
草徑茆扉帶軟沙隔林雞犬幾人家青山盡日埀簾坐<lb/>
<pb n="KR4e0045_WYG_004-15b"/>
落盡棕櫚一樹花<lb/>
　　江亭送别<lb/>
緑楊江上把離盃君去金陵幾日回淮岸蒼蒼吳樹逺<lb/>
相思應在鳳凰臺<lb/>
　　春鴈<lb/>
春風一夜别衡陽楚水燕山萬里長莫怪春來便歸去<lb/>
江南雖好是他鄉<lb/>
　　蠶婦<lb/>
<pb n="KR4e0045_WYG_004-16a"/>
粉黛無心鬢影凉十年猶著舊衣裳東隣西舍迎鸞日<lb/>
正是春風陌上桑<lb/>
　　送人之京<lb/>
送君南浦飲離觴官栁青青野水香借問風帆何處落<lb/>
秣陵城下樹蒼蒼<lb/>
　　衰栁<lb/>
西風昨夜灞陵秋千樹蕭條帶驛樓莫道離人空有恨<lb/>
暮蟬寒雀也闗愁<lb/>
<pb n="KR4e0045_WYG_004-16b"/>
　　江上聞篴<lb/>
江上遙聞吹篴聲荻殘楓冷最闗情斷腸況是凉州曲<lb/>
何異山陽客裏行<lb/>
　　海城秋晚<lb/>
西風一鴈海城頭羌笛聲中水亂流楓葉蕭蕭山月下<lb/>
戍樓殘火幾家秋<lb/>
　　秋城聞鴈<lb/>
海國凉秋白鴈聲行人一騎發邊城故鄉聞此腸堪斷<lb/>
<pb n="KR4e0045_WYG_004-17a"/>
況復今朝在客情<lb/>
　　客舍聞搗衣<lb/>
山館猿啼碎客心惡聞何處響孤砧數聲驚覺還家夢<lb/>
一夜挑燈憶故林<lb/>
　　同友人尋梵宇<lb/>
清溪一道出寒林蓮宇蕭條野樹深無數青山看不厭<lb/>
白雲芳草兩同心<lb/>
　　村居<lb/>
<pb n="KR4e0045_WYG_004-17b"/>
楓林草屋半蒼苔寂寂柴扉映竹開啼鳥數聲春自好<lb/>
五陵年少不曽來<lb/>
　　春山對酒<lb/>
山頂春泉帶雨香數聲啼鳥近壺觴遙憐曲水蘭亭下<lb/>
寥落風流野草長<lb/>
　　新燕<lb/>
海燕雙飛下栁塘主家臺榭已荒凉玉窗綉户春雲外<lb/>
不忍翻飛過别墻<lb/>
<pb n="KR4e0045_WYG_004-18a"/>
　　山窗夜雨<lb/>
深澗埀蘿暗竹房半枝殘燭雨聲凉蕭條樹葉千峰裏<lb/>
不獨啼猿斷客腸<lb/>
　　老僧<lb/>
寺前蘿逕盡荒苔懶向人間再渡杯堦下雙松今百尺<lb/>
青青曾是少年栽<lb/>
　　遊岩泉寺<lb/>
野寺迢迢隠碧岑曲欄荒殿古苔深可憐一段岩頭水<lb/>
<pb n="KR4e0045_WYG_004-18b"/>
洗盡浮生用世心<lb/>
　　送人回京口軍<lb/>
揚子江頭楊栁花金山對面是京華行人歸醉軍城酒<lb/>
北向青門正熟𤓰<lb/>
　　秋聲<lb/>
西風初起鴈聲微千里闗河葉盡飛借問凄凉何處落<lb/>
五陵松栢逺依依<lb/>
　　翡翠<lb/>
<pb n="KR4e0045_WYG_004-19a"/>
品流曽不讓山鷄珠樹林深碧羽齊莫近梁王池上去<lb/>
野烟寒雨草萋萋<lb/>
　　山樓對酒<lb/>
樓前積水映蒼苔巻幔孤雲落酒杯更盡一樽秋雨外<lb/>
故山曾有幾人回<lb/>
　　贈閩山隠者<lb/>
隠者閒門映竹溪白雲來往伴幽棲松花正熟山中酒<lb/>
半畝黄精葉又齊<lb/>
<pb n="KR4e0045_WYG_004-19b"/>
　　碧筩飲<lb/>
試折青荷當玉觴緑莖通處㵼瓊漿幾回醉買西樓月<lb/>
卧載蓮舟夢亦香<lb/>
　　月下聞筝<lb/>
愁心不見薛瓊瓊何處銀筝半夜聲腸斷十三絃上月<lb/>
一絃一柱總闗情<lb/>
　　郭幹臣五馬山房<lb/>
昨夜愁聲落漢原長陵金粟盡啼猿誰家風木無窮思<lb/>
<pb n="KR4e0045_WYG_004-20a"/>
五馬山深獨閉門<lb/>
　　為高漫士題支離傲世圗<lb/>
南苑芳菲雨露新空山寂寞獨離塵也知樗散非時用<lb/>
却倚雲林冷笑春<lb/>
　　淵明<lb/>
帶印何如漉酒閒五株殘栁舊鄉闗石頭城下秋烟冷<lb/>
正是東籬采菊還<lb/>
　　題畫馬<lb/>
<pb n="KR4e0045_WYG_004-20b"/>
逸思由來不受羈長楸宫外草萋萋流沙路逺空回首<lb/>
寧向龍池影裏嘶<lb/>
　　海上送别林崇高先輩二首<lb/>
海上新晴野水春烟村花鳥送行塵十年客路堪惆悵<lb/>
況復今朝别故人<lb/>
朝來候舘唱離歌客裏雲山奈别何忽見陌頭千樹栁<lb/>
青青那似故情多<lb/>
　　聞狂客遊西岩余不能從賦此以寄<lb/>
<pb n="KR4e0045_WYG_004-21a"/>
狂客登山逸興新欲同清賞愧無因此身得似巢林鳥<lb/>
飛去飛來不屬人<lb/>
　　東山留别林良箴寓舍二首<lb/>
鳳林溪上見秋風客裏相看欲轉蓬鴻鴈蕭蕭霜漸冷<lb/>
别離況是葉聲中<lb/>
秋原千樹葉初飛夜火遙村聽搗衣莫向他山倍惆悵<lb/>
家林猶恐未堪歸<lb/>
　　寄陳孟敷寓三衢<lb/>
<pb n="KR4e0045_WYG_004-21b"/>
姑篾寒山色似苔越城霜菊為誰開野藤洞口樓西月<lb/>
付與何人照酒盃<lb/>
　　次韻答林遵性<lb/>
君去秋襟誰共開客庭辜負菊花盃西風野水寒禽外<lb/>
無那相思倚嘯臺<lb/>
　　茆齋霜月圖<lb/>
猿斷霜空月影微半枝殘燭掩柴扉五陵年少皆纓冕<lb/>
何事寒山獨布衣<lb/>
<pb n="KR4e0045_WYG_004-22a"/>
　　野航風雨圗<lb/>
楓樹蕭蕭野水西楚天雲雨正凄迷滄江欲暮風潮急<lb/>
誰汎扁舟更出溪<lb/>
　　林虛白畫商山四皓<lb/>
幾年雲卧得清閒總被留侯悞出山若使漢儲非早計<lb/>
緑蘿青壁也何顔<lb/>
　　為鄭浮丘題花鴨<lb/>
曲欄鬬罷欲離羣還憶吹香几上聞積水天池非不到<lb/>
<pb n="KR4e0045_WYG_004-22b"/>
野塘寒葦月紛紛<lb/>
　　生色拒霜<lb/>
綵毫將恨寄清酣夢落西風濯錦潭却憶故園凉月曙<lb/>
斷英殘粉濕秋衫<lb/>
　　黄蜀葵<lb/>
芳心曽為太陽傾雲葉離離玉露零想似茂陵仙夢逺<lb/>
栢梁秋雨洒金莖<lb/>
　　題林良箴所藏文與可墨竹<lb/>
<pb n="KR4e0045_WYG_004-23a"/>
兎鶻蕭條墨影深湖州真跡重千金夢回月冷閒堂曙<lb/>
空翠濛濛上客簮<lb/>
　　為高漫士題方壺傚米小景<lb/>
暮雲春樹意俱閒鶴上瑤笙去不還夢覺屋梁殘月曙<lb/>
半簾空翠米家山<lb/>
　　澹游雨竹<lb/>
夢入零陵見舊丘忽聞瑤瑟不勝愁覺來一片空山雨<lb/>
散落瀟湘萬葉秋<lb/>
<pb n="KR4e0045_WYG_004-23b"/>
　　林彥衡典教英山余以墨竹寄之因題于上<lb/>
好是篔簹玉一枝露寒金薤影離離泮林官冷閒看畫<lb/>
知爾家園落夢思<lb/>
　　書雲山小景<lb/>
野杖閒行日未曛商歌休思世人聞生平最是知心物<lb/>
祗有青山共白雲<lb/>
　　題方壺清響生琳琅<lb/>
壺丘仙客寫琳瑯金薤臨風片影凉夜半蒼梧飛夢到<lb/>
<pb n="KR4e0045_WYG_004-24a"/>
冷冷瑤瑟滿瀟湘<lb/>
　　題王獻之書展巻<lb/>
練長誰涴墨淋漓年少偏令太守知他日王孫求草聖<lb/>
莫將疎懶傲當時<lb/>
　　題陶靖節圖<lb/>
束帶何須見督郵寧辭五斗便歸休秋風幾度黄花酒<lb/>
醉看飛鴻過石頭<lb/>
　　和靖觀梅巻<lb/>
<pb n="KR4e0045_WYG_004-24b"/>
門掩孤山少見人梅花霜鶴自為隣秪今瑪瑙坡頭月<lb/>
唯映巢居閤下塵<lb/>
　　鶺鴒野棘<lb/>
野棘荒原日又殘蕭條孤影夜栖寒如今已遂連枝好<lb/>
又恐分飛在急難<lb/>
　　白頭公<lb/>
竹下棠梨花漸稀白頭相對語依依五陵年少多金彈<lb/>
莫戀殘春忘却飛<lb/>
<pb n="KR4e0045_WYG_004-25a"/>
　　題董教沔陽王以義水墨扇頭<lb/>
暮雲歸鳥也知還烟樹蒼茫楚望閒想是泮林官暇日<lb/>
此心遙在五華山<lb/>
　　為浮丘鄭助教之子礦題山水扇頭<lb/>
橋門博士本忘機柿葉房深隠翠微好是白雲攜不去<lb/>
朝朝飛上老萊衣<lb/>
　　書柯丹丘墨竹并古木幽篁<lb/>
鳳簫吹斷夜初澄雲葉離披玉露凝絶勝洞庭凉月曙<lb/>
<pb n="KR4e0045_WYG_004-25b"/>
數聲瑤瑟度零陵<lb/>
孤根曾是老風烟直節從教雨露偏憶得樂游原上路<lb/>
漢陵千樹也蕭然<lb/>
　　題扇頭<lb/>
醉逐吟鞭任去遲夕陽前路更多岐上林春物仍堪賞<lb/>
莫負秋風薜荔期<lb/>
　　題畫贈逸人<lb/>
潮水春深緑到門半林殘火獨家村荷衣不醉長安月<lb/>
<pb n="KR4e0045_WYG_004-26a"/>
只那鄉山夜夜猿<lb/>
　　題高牧隠家藏西園雅集圗<lb/>
清朝戚畹尚風流簮珮林泉結勝遊轉首西園搖落後<lb/>
大梁佳氣也成秋<lb/>
　　題竹木翎毛<lb/>
蜻蜓轉逐斷香飛歌鳥殘春聽漸稀為報琅玕應結子<lb/>
荒山秋晚鳳凰飢<lb/>
　　墨蘭<lb/>
<pb n="KR4e0045_WYG_004-26b"/>
仙佩銷殘楚畹香為誰琴裏寄凄凉荒苔野棘稀人到<lb/>
搖落寒山秪自芳<lb/>
澧雲湘水思悠悠捐佩空歌總是愁自負山林幽隠性<lb/>
不教人見也風流<lb/>
金薤琳琅九畹秋湘臯環珮為誰留空香總逐寒霜盡<lb/>
不比西風落葉愁<lb/>
　　題梨花班鳩圗<lb/>
繡頸斕斑錦翼齊梁園春樹好飛栖樂遊年少偏嫌雨<lb/>
<pb n="KR4e0045_WYG_004-27a"/>
莫向花間自在啼<lb/>
　　書馮公肅耕讀小景<lb/>
埀蘿雲捲讀書聲谷口人稀晚自耕不見五陵松栢外<lb/>
秋風離黍故宫情<lb/>
　　送樂舞生陳志淳還京<lb/>
躑躅初紅栁作花五雲西上是京華承平欲奏鈞天樂<lb/>
莫遣仙舟後别家<lb/>
　　方壺竹<lb/>
<pb n="KR4e0045_WYG_004-27b"/>
一鶴東飛出楚雲手携湘緑下入羣幾多金薤琳琅影<lb/>
散入秋聲夜夜聞<lb/>
　　雲樹圗寄林和齋<lb/>
曾記沙頭悵别離秋風幾度夢新安暮雲春樹無窮思<lb/>
都付離人兩地看<lb/>
　　題鄭浮丘家藏方壺水墨風竹<lb/>
仙墨香銷鳳影殘上池凉水夜初乾似將帝子蒼梧瑟<lb/>
共作秋聲萬葉寒<lb/>
<pb n="KR4e0045_WYG_004-28a"/>
天籟蕭蕭何處鳴湘江雲葉助秋聲幾多金薤琳琅影<lb/>
何限丹丘别裏情<lb/>
　　寄董時貢魯府紀善<lb/>
秋風黄葉滿貧居遙憶王門獨曳裾閩海幾回深寄别<lb/>
秣陵何事少來書<lb/>
　　玉融潘源潤師事黄山陳平叔師歿哀甚以訃音<lb/>
　　來告余答詩且寓傷悼之意云<lb/>
白首悲來薤露歌黄山烟樹奈愁何逢人共惜揚雄逝<lb/>
<pb n="KR4e0045_WYG_004-28b"/>
唯有侯巴淚更多<lb/>
流水孤雲無見期屋梁殘月夢中悲慿將一掬清秋淚<lb/>
洒向黄山舊墨池<lb/>
别野霜空柿葉凋曲堂雲掩墨香銷碧蘿野逕黄山裏<lb/>
誰更登臨望落潮<lb/>
老去誰堪逺别離斷雲流水死生期傷心欲解延陵劍<lb/>
絓向空林若箇枝<lb/>
　　挽方山闡維那<lb/>
<pb n="KR4e0045_WYG_004-29a"/>
雙樹花飛送斷香六時經梵轉凄凉青山何處堪埀淚<lb/>
殘月疎鐘下影堂<lb/>
禪心無住復無依何處飄飄隻履歸想是石橋西畔去<lb/>
寒林空葬舊僧衣<lb/>
來本無心去即休他時何處更同遊可憐施食臺前鳥<lb/>
任是無情也解愁<lb/>
翠竹黄花何處尋一團蒲草夜堂深驪珠忽度恒河水<lb/>
空使浮生哭道林<lb/>
<pb n="KR4e0045_WYG_004-29b"/>
　　題梨花鸚鵡<lb/>
何處珍禽緑羽衣梁王池上戀芳菲也知解語為身累<lb/>
從此無言竟夕暉<lb/>
　　為高延禮書秋荷鶺鴒圗<lb/>
雙影蕭蕭鏡水清露荷遙夜落秋聲西風野照荒原夕<lb/>
誰念孤飛憶弟兄<lb/>
　　寄胄監鄭助教并董魯府記室<lb/>
秋聲昨夜滿凉天多少離情夢日邊埀老更堪逢此别<lb/>
<pb n="KR4e0045_WYG_004-30a"/>
如何王謝惜中年<lb/>
官暇行吟璧水秋曳裾閒惜鳳臺遊白門共醉吳姬酒<lb/>
誰念滄浪是别愁<lb/>
　　詠白蓮<lb/>
銀浦凉雲澹不收露臺仙掌夜悠悠玉簫吹斷瑤池月<lb/>
錯認華清水殿秋<lb/>
　　題姑蘇吳文剛逺德祠<lb/>
苕霅雙溪遶墓林松陵霜露古祠深宋朝冠葢兒孫在<lb/>
<pb n="KR4e0045_WYG_004-30b"/>
秋菊寒泉一片心<lb/>
　　為鄭彥林題漁樵耕牧四畫<lb/>
臘雪飛花溪正寒短篷孤櫂興漫漫莫憐公子魚鬚笏<lb/>
換與滄浪一釣竿<lb/>
谷口雲深夕磬微隔林樵唱數聲稀興來一片松蘿月<lb/>
長為清光入夜歸<lb/>
三畝誰同荷簣心一瓢聊隠在山隂晚來醉倒柴桑酒<lb/>
不省門前春水深<lb/>
<pb n="KR4e0045_WYG_004-31a"/>
躑躅花殘野水生閒吹蘆管應同聲草衣不帶新豐雨<lb/>
高卧雲根聽犢鳴<lb/>
　　題墨菊<lb/>
故苑寒花何處尋荒山秋雨緑蕪深一枝獨笑西風裏<lb/>
也似柴桑玩世心<lb/>
　　為高景度題山水<lb/>
盤石埀蘿野翠分半山啼鳥坐來聞上林春物遙相待<lb/>
何事將心寄白雲<lb/>
<pb n="KR4e0045_WYG_004-31b"/>
　　題林能畫竹<lb/>
殘粉空香玉露埀石壇星夜影離離白頭已遂滋泉釣<lb/>
擬待秋風寄一枝<lb/>
　　為林執中賦茂林十咏<lb/>
獨樹閒堂少四隣東風黄鳥喚行人若教飛上龍池栁<lb/>
還憶家林薜荔春　　　右喬木新鶯<lb/>
海雲飛盡見氷奩止水無聲墮玉蟾凉影滿天秋袂冷<lb/>
為誰遙夜獨鈎簾　　　右方池霽月<lb/>
<pb n="KR4e0045_WYG_004-32a"/>
笑拂孤桐媚此君似攜餘興度湘雲夕林逕小人稀到<lb/>
彈與遼天海鶴聞　　　右竹裏横琴<lb/>
三絶韋編理尚𤣥若為殘帙究先天巻幃坐對梅花月<lb/>
悟得羲皇未畫前　　　右梅邊對易<lb/>
竹裏烹葵掛馬鞭松間敲火起孤烟誰知半向林中榻<lb/>
無限風流寄輞川　　　右烹葵邀客<lb/>
山盤霜韮夜中尊細雨清燈竹下門不是少陵才獨健<lb/>
暮雲春樹更誰論　　　右剪韮論文<lb/>
<pb n="KR4e0045_WYG_004-32b"/>
花裏春雲拂樹開半林初日映寒苔數聲幽鳥啼來近<lb/>
似惜紅香落酒杯　　　右花塢朝陽<lb/>
雲影蕉臺秋氣清半簷凉雨夜深情湘簾不巻猶殘醉<lb/>
徧向蕭蕭葉上聲　　　右蕉臺夜雨<lb/>
琴邊霜菊襲人芳鳥外寒松落幔凉若道丘園心賞薄<lb/>
淵明何事憶柴桑　　　右松菊流芳<lb/>
半畝桑麻繞舍青雨餘晴翠入閒庭春來多少生生意<lb/>
分付林扉晝莫扄　　　右桑麻積翠<lb/>
<pb n="KR4e0045_WYG_004-33a"/>
　　題墨竹<lb/>
羞與寧王作管吹肯隨嬴女鳳樓期清平未奏雲門樂<lb/>
幾見天寒墜葉時<lb/>
　　書陳叔永高漫士所作小景扇頭<lb/>
鳥外羣峰合翠微半湖烟樹隠樓扉桐江未勝龍池好<lb/>
聊向寒磯釣夕暉<lb/>
　　題墨梅<lb/>
官路宫墻野水濱空香何處更宜人相思莫聽桓伊管<lb/>
<pb n="KR4e0045_WYG_004-33b"/>
吹落寒城五夜春<lb/>
　　題呉中美水墨扇頭<lb/>
埀蘿書室隠清秋千丈澄湖一葉舟回首上林春物早<lb/>
未應長被白雲留<lb/>
　　書陳摶大睡圗<lb/>
驢背誰教一笑還白雲高卧萬機閒大梁陵樹秋聲裏<lb/>
西華烟蘿午夢間<lb/>
　　題界畫二圗<lb/>
<pb n="KR4e0045_WYG_004-34a"/>
飛構凌空際楚天逺臨衡霍見湘烟閣中歌舞今誰在<lb/>
芳草春波似昔年<lb/>
連甍複道露臺秋簮珮行隨翠輦遊應是栢梁宫宴罷<lb/>
侍臣詞賦盡風流<lb/>
　　題施子安家藏蕭翼賺得僧辨材蘭亭巻<lb/>
蘭亭禊事迹空陳片石猶傳定武真自是宸居貪翫物<lb/>
不闗蕭翼解瞞人<lb/>
　　書高淮水墨扇<lb/>
<pb n="KR4e0045_WYG_004-34b"/>
偶坐孤亭趨不稀片雲空翠濕羅衣相逢莫話前朝事<lb/>
剰水殘山只鴈飛<lb/>
　　書陸大守山水二圖<lb/>
露下滄波葉盡流千峰殘雨一絲秋孤帆謾憶桐江上<lb/>
未勝滋泉下直鈎<lb/>
雲際飛流見底清惟應官暇愛山行蘿衣相對林中净<lb/>
忘却春風五馬榮<lb/>
　　書鴝鵒小禽並枝圗<lb/>
<pb n="KR4e0045_WYG_004-35a"/>
嬌養曽嗔解語遲數聲偏醉五陵兒想應脫畧樊籠去<lb/>
甘與鷦鷯共一枝<lb/>
　　衮塵騮<lb/>
暫缷銀鞍賜浴歸錦塵香撲衮龍飛誰憐習戰隂山北<lb/>
滿地黄埃苜蓿歸<lb/>
　　墨梅<lb/>
花落含章㸃翠蛾曲隨羌笛動情多闗心最是巢居閣<lb/>
淡月凉雲瑪瑙坡<lb/>
<pb n="KR4e0045_WYG_004-35b"/>
　　題林嶠扇<lb/>
出谷閒行埜杖隨水南村北夕陽時山禽也解輕儒服<lb/>
誰更中林獨下帷<lb/>
　　無酒<lb/>
三逕無資鬢已皤一瓢閒却在烟蘿何時得遂絃歌興<lb/>
盡遣公田種术多<lb/>
　　古寺<lb/>
白猿啼近雨花臺林下僧稀野殿開借問蕭梁何處在<lb/>
<pb n="KR4e0045_WYG_004-36a"/>
空陵無樹有荒苔<lb/>
野寺僧殘門半開春風禪室見莓苔數株松栢無枝葉<lb/>
盡是唐人手自栽<lb/>
　　送老兵還鄉<lb/>
曽逐嫖姚出漢闗故鄉寧負老來還到家莫恨無金印<lb/>
數畝山田夢亦閒<lb/>
百戰沙塲一劍知龍鍾雙袖髮埀絲扁舟且逐還家興<lb/>
莫向燕然羨勒碑<lb/>
<pb n="KR4e0045_WYG_004-36b"/>
　　二馬圗<lb/>
紫騮嘶逐玉花驄曽是沙塲百戰功今日宛駒無汗血<lb/>
落花芳草灞陵東<lb/>
　　挽送校尉<lb/>
馳逐三軍出楚闗白頭慈母望生還歸魂不到閩溪月<lb/>
飛度臨濠若箇山<lb/>
　　訪羽人不值<lb/>
仙壇花落正紛紛洞入丹丘半白雲童子開門不相識<lb/>
<pb n="KR4e0045_WYG_004-37a"/>
言師西去訪茅君<lb/>
　　詠胡椒<lb/>
結實重畨小更繁中原無地可移根自從鼎鼐調和去<lb/>
薑桂紛紛不共論<lb/>
　　詠倭扇<lb/>
半剪青荷一片風月華蕩漾露珠融誰知萬里扶桑物<lb/>
盡屬中原掌握中<lb/>
　　老漁<lb/>
<pb n="KR4e0045_WYG_004-37b"/>
生事終年在水鄉龍鍾雙袖鬢如霜于今不耐磯頭坐<lb/>
閒弄兒孫卧草堂<lb/>
　　僧房秋夜<lb/>
古木閒岩坐入禪碧蘿飛處一燈懸蕭蕭天籟千峯月<lb/>
夢落秋潭午夜泉<lb/>
　　美人吹簫<lb/>
石欄干畔緑蕉隂紫竹閒吹學鳳吟寂寂長門春掩静<lb/>
商聲那得到君心<lb/>
<pb n="KR4e0045_WYG_004-38a"/>
　　送人度分水闗<lb/>
鐵鎖重闗路渺漫嶺頭分水夜聲寒君今欲度歸何日<lb/>
應使行人羨郭丹<lb/>
　　羌兒吹笛<lb/>
雪浄隂山片月微數聲羌笛起依稀不堪吹作梅花調<lb/>
多少邊人尚未歸<lb/>
　　詠秋風<lb/>
朝來拂拂洒征衣吹得闗河葉漸稀回首茂陵何處在<lb/>
<pb n="KR4e0045_WYG_004-38b"/>
空餘汾水白雲飛<lb/>
　　觀獵<lb/>
九月淮天百草枯曉分千騎獵平蕪彎弓射殺南山豹<lb/>
歸醉呉姬賣酒壚<lb/>
　　書王孫射鴈圗<lb/>
錦袍朱㡌緑弓絃却射飛鴻灞水邊不識栁林闗外路<lb/>
白狼黄鼠滿秋田<lb/>
　　挽方山上人<lb/>
<pb n="KR4e0045_WYG_004-39a"/>
新塔荒山生埜烟飄然隻履向何天禪家自是無生滅<lb/>
塵世空餘有淚懸<lb/>
　　慈烏<lb/>
朝天寒隴莫霜林來往長懸反哺心借女庭前雙栗樹<lb/>
空山不用結巢深<lb/>
　　秋園曉步<lb/>
凉風飛露冷飄飄菱葉茨菰色漸凋莫嘆林塘秋氣早<lb/>
五陵烟樹亦蕭條<lb/>
<pb n="KR4e0045_WYG_004-39b"/>
　　為陳安素題洞𤣥子所寄墨梅<lb/>
江郭遙聞鶴上笙也將仙墨寄多情相思幾度閒花落<lb/>
厭聽孤城一笛聲<lb/>
　　題王羲之愛鵝圗<lb/>
雙翎閒汎墨池氷悟入霜毫思不勝遂使蕭郎窮墨妙<lb/>
蘭亭應是掩昭陵<lb/>
　　題趙太祖蹴毬圖<lb/>
天上歡娯蹴畫毬太平應得侍宸遊龍姿已是黄袍貴<lb/>
<pb n="KR4e0045_WYG_004-40a"/>
何事軍中樂未休<lb/>
　　信鳥<lb/>
雙鳥枝頭弄早春若為飛去報音塵青綾月冷空庭曙<lb/>
正對殘燈憶逺人<lb/>
　　竹梅雙雀<lb/>
倦飛雙雀也知寒梅竹霜空羽異殘回首梁園千樹晚<lb/>
棲遲聊寄一枝安<lb/>
　　書朱氏家藏墨竹<lb/>
<pb n="KR4e0045_WYG_004-40b"/>
叢色脩脩覆石根春風曾見長兒孫清時好製虞庭樂<lb/>
何事青青老故園<lb/>
　　書朱氏家藏畫鷹<lb/>
一别長楊脫錦絛秋風閒立氣偏豪紛紛野雀休驚啅<lb/>
自向山林惜羽毛<lb/>
　　題孤竹<lb/>
直節何辭老石根幾回風雨共苔痕自從悟得孤生意<lb/>
行到梁園却厭繁<lb/>
<pb n="KR4e0045_WYG_004-41a"/>
　　高景度畫滄洲景寄舅氏陳拙脩<lb/>
緑楊風引白鷗波波上遙峯掃黛蛾莫道同心如白水<lb/>
渭陽回首更情多<lb/>
　　甬東諸葛宗道所作山水小景陳師貢索題其上<lb/>
蓬萊宫樹晚茸茸却望青青逺寄蹤應想舊時猿鶴伴<lb/>
獨攜歸興度深松<lb/>
　　題陳召外舘山水圗<lb/>
雲木深深少四隣緑蘿青壁斷行人扁舟已是桃花水<lb/>
<pb n="KR4e0045_WYG_004-41b"/>
更問仙源隔幾塵<lb/>
　　書四愛圖<lb/>
内史風流逸思多黄庭讀罷興如何道林祗解憐鷹鳥<lb/>
未勝臨池獨愛鵝<lb/>
放鶴亭邊月影凉六橋行處見微霜瘦笻不過錢塘水<lb/>
只對梅花嗅冷香<lb/>
種藕池邊秋草深朱華曽此遇知音只今惟有濓溪水<lb/>
照見千秋萬古心<lb/>
<pb n="KR4e0045_WYG_004-42a"/>
南宋諸陵草樹秋尚憐太史舊風流如今九畹青青色<lb/>
正在湘潭雨裏愁<lb/>
　　題墨菊<lb/>
湘江閒唱九歌聲栗里應辭五斗榮誰為秋來風物冷<lb/>
露黄烟翠不闗情<lb/>
　　題木芙蓉<lb/>
西風吹袖玉顔酡搖落襟期奈爾何一自鴈池清賞後<lb/>
梁王賓客已無多<lb/>
<pb n="KR4e0045_WYG_004-42b"/>
　　書畫馬四圖<lb/>
桃花滿背汗沾毛太僕承恩意自豪休道鹽車稀駿骨<lb/>
逢人誰是九方臯<lb/>
玉河氷水浴青雲嚙膝驕行逈不羣神駿祗今圖畫裏<lb/>
灞陵誰貌舊將軍<lb/>
監牧年深得馬情如今猶繫茜紅纓官中幾日無遊幸<lb/>
閒向龍池緩緩行<lb/>
背上青毛玉作團圉人欲控更回看春風幾度長楸草<lb/>
<pb n="KR4e0045_WYG_004-43a"/>
不見交河雪滿鞍<lb/>
　　白蓮圖為番昜郭巡警賦<lb/>
素襪凌波緑錦裳參差玉珮夜微凉清芬已在瑤池上<lb/>
況是新承雨露香<lb/>
　　書方壺清響生琳瑯<lb/>
鶴上瑤笙去不還却留仙墨在人間秋風更洒篔簹玉<lb/>
猶似凌雲響珮環<lb/>
　　書蕭子厚牧牛圗<lb/>
<pb n="KR4e0045_WYG_004-43b"/>
閒吹蘆葉應村謳貪弄山禽忘却牛原草青青陂水緑<lb/>
莫令文綉感莊周<lb/>
　　柯敬仲古木竹石圗<lb/>
龍虎飛騰鳳影孤水蒼鳴珮小珊瑚漢家陵樹秋蕭索<lb/>
也似秋聲落畫圖<lb/>
　　題蘇明逺墨菊<lb/>
九月傲霜秋草衰黄花偏解與秋期玉堂天上同聲逺<lb/>
滿目寒香欲待誰<lb/>
<pb n="KR4e0045_WYG_004-44a"/>
　　為陳石田題雪窗懸崖雙清圗<lb/>
叢竹香深蕙草寒孤高遙在翠微間上林何限看春客<lb/>
未借金梯此再扳<lb/>
　　雨竹<lb/>
篬筤枝上雨㝠㝠不似黄陵倚棹聽憶得小堂清響夜<lb/>
銀燈猶在酒初醒<lb/>
　　為潘序班伯時書淵明漉酒圗<lb/>
酒漉烏中不用篘醉來身外更何求黄花栗里秋光滿<lb/>
<pb n="KR4e0045_WYG_004-44b"/>
好是無心見督郵<lb/>
　　山水圗為陳思孝少尹題<lb/>
孤亭閒坐共忘機華頂飛泉半夕暉莫訝小舟頻載酒<lb/>
山林今日故人稀<lb/>
酒船一棹鏡湖波雲掩稽峯半薜蘿休道謫仙今獨少<lb/>
山林狂客也無多<lb/>
　　題趙仲穆山水圖<lb/>
渭水寒流霜葉踈桐江荒樹埜臺虛何人更把秋風釣<lb/>
<pb n="KR4e0045_WYG_004-45a"/>
興在滄浪不在魚<lb/>
　　題陳衛之雲松軒壁畫李白觀泉<lb/>
朝罷金鑾是醉鄉香爐飛瀑晚蒼蒼布衣早悟雲泉興<lb/>
不到秋霜滿夜郎<lb/>
　　羽人並舟圗<lb/>
松下仙舟一葉閒緑波芳草異人間莫將雲水烟霞興<lb/>
共逐浮丘竟不還<lb/>
　　繪梨花白頭<lb/>
<pb n="KR4e0045_WYG_004-45b"/>
何處飛來共一枝任他頭首也相隨梁王池上春多少<lb/>
幾見開花結子時<lb/>
　　題西村陳氏所藏高待詔水墨四幅<lb/>
松桂春深野鳥啼緑蘿飛處隠仙梯瘦笻好是行來好<lb/>
雲白山青水滿溪<lb/>
春水重林舊草廬半村殘雨帶歸漁空山不是無猿鶴<lb/>
惆悵何人更隠居<lb/>
水國霜空絶鳥飛亂山寒翠襲行衣何人獨在林間隠<lb/>
<pb n="KR4e0045_WYG_004-46a"/>
却向清時更息機<lb/>
水墨年來誰最工玉堂詞客我心同林泉天上悠悠别<lb/>
那得相尋似畫中<lb/>
　　趙景哲效米水墨<lb/>
濡須不見米南宫墨客猶傳寳晉風應有離情何處著<lb/>
盡隨殘雨上青楓<lb/>
　　高廷禮水墨二圖<lb/>
龍門醉後墨壺傾京國遙傳北苑名今日玉堂相夢夜<lb/>
<pb n="KR4e0045_WYG_004-46b"/>
花曇春樹更含情<lb/>
重林茅舍清溪口山人醉倒黄精酒峰頭昨夜春雨多<lb/>
起拂蘿衣聽寒溜<lb/>
　　偶題林本清界畫<lb/>
雲裏仙臺别望遙三花飛近水精橋秋山未下麻姑鶴<lb/>
虛負璚樓品玉簫<lb/>
　　錢舜舉羽毛<lb/>
嬌鳥雙飛戀淺紅樂遊原上曉嘶驄别來已少看花伴<lb/>
<pb n="KR4e0045_WYG_004-47a"/>
空對芳菲落畫中<lb/>
我惜錢郎粉墨奇莫將花鳥讓徐熙湘簾幾度銀燈夕<lb/>
只訝菱謌太液池<lb/>
　　題林遵性臨方壺墨竹<lb/>
我惜琳琅若故人一回行見一回親誰家搨得方壺影<lb/>
醉眼看時只悟真<lb/>
　　墨蘭三圖<lb/>
去國誰驚蕙草秋幾回馥郁向中洲只今澤畔行吟處<lb/>
<pb n="KR4e0045_WYG_004-47b"/>
湘水無情也解愁<lb/>
翠葉瑤花凉露飛山林誰共愛芳菲花時莫更紉為珮<lb/>
滿目秋風楚客稀<lb/>
三月微霜九畹寒斷香殘粉思漫漫多情公子今何處<lb/>
白首空歌澧有蘭<lb/>
　　書李白問月<lb/>
銀甕閒傾采石春水天凉月夜無塵如何翠輦西行處<lb/>
凝碧池頭照别人<lb/>
<pb n="KR4e0045_WYG_004-48a"/>
　　高太史墨竹<lb/>
乍見琳琅憶澹游恍然金薤想湖州誰將史籕臨池法<lb/>
醉掃湘江幾葉秋<lb/>
　　書補之墨梅<lb/>
楊家墨妙世間稀曽是明光勅賜歸今日畫圗流落處<lb/>
斷香殘粉思依依<lb/>
　　梅花城留别<lb/>
此㑹明年未有期便將輕别作長離多情莫學千金水<lb/>
<pb n="KR4e0045_WYG_004-48b"/>
纔滿空江又落時<lb/>
臘日山城見雪初故人别後㑹應疎沙頭無日無來鴈<lb/>
相問從今秪寄書<lb/>
　<lb/>
　<lb/>
　<lb/>
　<lb/>
　白雲樵唱集巻四<lb/>
</p>
<p>
</p>
  </div>
</body>
</text>
</TEI>
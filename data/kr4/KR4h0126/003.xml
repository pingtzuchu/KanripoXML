<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁文紀巻三</head>
    <p>
<pb n="KR4h0126_WYG_003-1a"/>
欽定四庫全書<lb/>
　梁文紀巻三　　　　　　明　梅鼎祚　編<lb/>
　　簡文帝<hi>二</hi>
　　　金錞賦序<lb/>
舍弟西中郎致金錞一枚周禮云鼓人掌六鼓四金以<lb/>
節聲樂以和軍旅以金錞和鼓金鐲節鼓注曰錞錞于<lb/>
也圜如椎頭大上小下樂作鳴之與鼓相和淮南云兩<lb/>
軍相當鼓錞相望若古之禮器飾軍和樂者矣吾竒而<lb/>
<pb n="KR4h0126_WYG_003-1b"/>
賦之<lb/>
　　　悔賦序<lb/>
夫機難預知知機者上智智以運巳迷巳者庸夫故易<lb/>
曰吉凶悔吝生乎動者也又曰悔吝者憂虞之象也傳<lb/>
曰九徳不諐作事无悔是以鄭國盜多太叔之恨表衛<lb/>
風義失宣公之刺彰無将詠興壟事書作季文再思而<lb/>
未可南容三復而不暇余以固陋之資慎履氷之誡竊<lb/>
服楚王之對每徵后稷之詩觸類而長乃為賦<hi>氷一作霜</hi>
<pb n="KR4h0126_WYG_003-2a"/>
　　　眼明囊賦序<lb/>
俗之婦人八月旦多以錦翠珠寶為眼明囊因競凌晨<lb/>
取露以拭目聊為此賦<lb/>
　　　昭明太子集序<lb/>
竊以文之為義大哉逺矣故孔稱性道堯曰欽哉武有<lb/>
來商之功虞有格苗之徳故易曰觀乎天文以察時變<lb/>
觀乎人文以化成天下是以合精吐景六衛九光之度<lb/>
方珠喻龍南樞北陵之采此之謂天文文籍生書契作<lb/>
<pb n="KR4h0126_WYG_003-2b"/>
詠歌起賦頌興成孝敬於人倫移風俗於王政道綿乎<lb/>
八極理浹乎九垓贊動神明雍熈鍾石此之謂人文若<lb/>
夫體天經而總文緯掲日月而諧律呂者其在兹乎昭<lb/>
明太子縣明離之極照履得一之休徵曰孝與仁窮神<lb/>
盡聖豐下表異垂髪應期若夫嵩霍之峻無以方其髙<lb/>
滄溟之深不能比其大二曜朓蝕而凝明弗虧四氣猶<lb/>
爽而履信或一言出知乎微行立彰乎逺湛然𤣥默巍<lb/>
乎莊敬居身以約在滿必冲九徳之保無以喻其審諭<lb/>
<pb n="KR4h0126_WYG_003-3a"/>
六行之傳豈可語其拾遺叔譽知窮師曠心服行一物<lb/>
而三善<hi>闕</hi>固無得稱焉至如翠蕤晨興班輪曉騖胡香<lb/>
翼葢葆吹從風問安寢門之外視膳東廂之側三朝有<lb/>
則一日弗虧恭承宸扆陪贊顔色化闕梓於商庭既欣<lb/>
拜夢望直城而結軌有恱皇心此一徳也地徳褰維天<lb/>
鷄掩色構傾椒殿沴結堯門水漿不入圭溢罕進喪過<lb/>
乎哀毁幾乎滅池綍既啓探擗摽之慟陵園斯踐震中<lb/>
路之號率由至要之道以為生民之則固以事彰朱草<lb/>
<pb n="KR4h0126_WYG_003-3b"/>
理感圗雲此二徳也垂慈豈弟篤此棠棣善誘無倦誨<lb/>
人弗窮躬履禮敎俯示楷模羣蕃戾止流連於終讌下<lb/>
國逺征殷勤於翰墨降明兩之尊匹姜肱之同被紆作<lb/>
貳之重𢎞臨菑而共館此三徳也好賢愛善甄徳與能<lb/>
曲閣命賔雙闕延士剖美玉於荆山求明珠於枯岸賞<lb/>
無繆實舉不失才巖穴知歸屠釣棄業左右正人臣僚<lb/>
端士丹轂交景長在鶴關之内花綬成行恒陪畫堂之<lb/>
裏雍容河曲並當今之領袖侍從北塲信一時之俊傑<lb/>
<pb n="KR4h0126_WYG_003-4a"/>
豈假問謝鯤於溫嶠謀黄綺於張良此四徳也皇上垂<lb/>
拱岩廊積成庶務式總萬幾副是監撫山依瑤彩地立<lb/>
少陽物無隠情人服睿聖此五徳也罰慎其濫書有作<lb/>
則勝殘去殺孔著明文任刑逞威伋疵淳化終食不違<lb/>
理符道徳故假約法於關中秦民胥恱感嚴刑于關下<lb/>
漢后流名是以逺鑒前史垂恩獄犴仁同泣罪幽比推<lb/>
溝玉科歸理遣之恩金條垂好生之徳黔首齊民亭育<lb/>
含養咸欣然不知所以然此六徳也梧丘之首魂沉而<lb/>
<pb n="KR4h0126_WYG_003-4b"/>
靡託射聲之鬼曝骨而無歸起掩骼之慈被錫槥之澤<lb/>
若使驄馬知歸感埋金於地下書生雖殞尚飛被於天<lb/>
上恩均西伯仁同姬祖此七徳也𤣥㝠戒節沍陰在嵗<lb/>
雪號千里氷重三尺炎鑪吐色豐貂在御留上人之重<lb/>
愍終窶之氓發於篇藻形乎造次輟宴心歡矜容動色<lb/>
歎陋巷之無褐嗟負薪之屢亡發私藏之銅鳬散垣下<lb/>
之玉粒施周澤洽無幽不普衘命之人不告而足受惠<lb/>
之家飡恩之士咸謂櫟陽之金自空而墜南陽之粟自<lb/>
<pb n="KR4h0126_WYG_003-5a"/>
野而生此八徳也陽阿淥水竒音妙曲遏雲繁手仰秣<lb/>
來風靡悅於胸襟非關於懷抱事等棄琴理均放鄭豈<lb/>
同魏兩作歌於長笛終噪漢貳託賦於洞簫此九徳也<lb/>
怪寶竒琛不留於器服仙珠玉玦無取於浮玩土木無<lb/>
綈罽宫殿靡磨礱此十徳也承華廣闊肅成且啓秋光<lb/>
洞入春花洒樹名僧結侶長裾總集吐納名理從容持<lb/>
論五稱既辯九言斯洽如觀巨海如見游龍令羅折談<lb/>
名儒稱疾無勞擁經入巷豈假羊車詣門此十一徳也<lb/>
<pb n="KR4h0126_WYG_003-5b"/>
研精博學手不釋巻含芳腴於襟抱揚華綺於心極韋<lb/>
編三絶豈直爻象起先五鼓非直甲夜而攲案無休書<lb/>
幌密倦此十二徳也羣玉名記洛陽素簡西周東觀之<lb/>
遺文刑名墨儒之㫖要莫不殫兹聞見竭彼綈緗總括<lb/>
竒異徴求遺逸命謁者之使置籝金之賞惠子五車方<lb/>
兹無以比文終所收形此不能匹此十三徳也借書治<lb/>
本逺記齊攸一見自書聞之闞澤事唯列國義止通人<lb/>
未有降貴紆尊躬刋手掇髙明斯辯巳亥無違有識<hi>闕</hi>
<pb n="KR4h0126_WYG_003-6a"/>
風長正魚魯此十四徳也至於登髙體物展詩言志金<lb/>
銑玉輝霞章霧密致深黄竹文冠緑槐控引解騷包羅<lb/>
比興銘及盤盂贊通圖象七髙愈疾之㫖表有殊健之<lb/>
則碑窮典正每出則車馬盈衢議無失體纔成則列藩<lb/>
繫缶近逐情深言隨手變麗而不淫周而不襲如彼羽<lb/>
族取喻於鸞鳯猶斯女工方之乎綺縠盛徳之源如彼<lb/>
文章可聞如此信允屬元良獨髙千載既而春風委馭<lb/>
零露摧華豈因驎鬬徒觀月毁非聽雉雊坐聞峯墜悲<lb/>
<pb n="KR4h0126_WYG_003-6b"/>
纒教義痛結三才綱智乏效官才無卓爾結景雲霄幼<lb/>
逢奨訓左提右挈寔仰聖慈自頂至足恩均鎔造價由<lb/>
伯樂此為未儔譽因元方兹無以比情深知己愛切肌<lb/>
膚慕徳懷恩何時可弭是用編緝遺文條流藻繢懸諸<lb/>
日月貽範後來凡二秩二十巻如左<lb/>
　　　臨安公主集序<lb/>
四徳之美戚里仰以為風七行之竒濯龍規以為則若<lb/>
夫託勾陳之貴出玉臺之尊鳯儀閒潤神姿照朗愛敬<lb/>
<pb n="KR4h0126_WYG_003-7a"/>
之道夙彰柔㛠之才必備鳯桐遐逺清管遼亮湘川寂<lb/>
寞淚滴葳蕤北渚之句尚傳仙靈之典不泯况復文同<lb/>
積玉韻比風飛謹求散逸貽厥于後<lb/>
　　　三日曲水詩序<lb/>
竊以周城洛邑自流水以禊除晉集華林同文軌而髙<lb/>
宴莫不禮具義舉沓矩重規昭動神明雍熈鍾石者也<lb/>
皇太子生知上徳英明在躬智湛靈珠辯均河注騰茂<lb/>
實于三善振嘉聲于八區是節也上巳屬辰餘萌達壤<lb/>
<pb n="KR4h0126_WYG_003-7b"/>
倉庚應律女夷司候爾乃分階樹羽疏泉泛爵蘭觴沿<lb/>
泝蕙肴來往賔儀式序盛徳有容吹發孫枝聲流嶰谷<lb/>
舞艷七盤歌新六變遊雲駐綵仙鶴來儀都人野老雲<lb/>
集霧㑹結軫方衢飛軒照日<lb/>
　　　馬槊譜序<lb/>
馬槊為用雖非逺法近代相傳稍巳成藝鄧蔍縈魏后<lb/>
之庭武而猶質種馬入丹陽之寺雄而未巧聊以餘暇<lb/>
復撰斯法搜採抑揚斟酌煩簡至如春亭落景秋臯晩<lb/>
<pb n="KR4h0126_WYG_003-8a"/>
靜清霜且盡密雨初晴纎驪沃若天馬半漢盼金精而<lb/>
轉態交流汗血愛連乾而息影不畏衣香雕衢與白刃<lb/>
同暉翠眊與紅塵俱動足使武夫憤氣觀者衝冠巴童<lb/>
畱玩不待輕舟之楫越女踟蹰無假如臯之箭<hi>清霜且盡密雨</hi>
<hi>初晴一作嚴霜盡降密雲初晴</hi>
　　　彈棊論序<lb/>
觀夫模穹蒼而挺質寫博厚而成形峙五岳而標竒停<lb/>
四海而為量協日月之數應律呂之期總𤣥黄之武略<lb/>
<pb n="KR4h0126_WYG_003-8b"/>
校孫呉之應變語其用心壯哉之戲也爾乃觀壯士之<lb/>
出師望兵棊之式道上昇則博翼穹天下赴則建瓴髙<lb/>
屋乗危則棧山航海歴險則束馬懸車完五憶霸國之<lb/>
勲全六想陳平之智八反均髙陽之數四角思漢后之<lb/>
歌飛瓦同晉侯之琴徘徊異鄴中之輦牽牛覺乗槎之<lb/>
來織女擬雲軿之去故古人或言之禮樂或比之仁讓<lb/>
或喻以修身或齊諸道徳良有以也<hi>有以一作有㫖</hi>
　　　南郊頌<lb/>
<pb n="KR4h0126_WYG_003-9a"/>
臣聞惟天為大聖人敬其徳知幾其神至人契其道故<lb/>
龍官弱言之后合揆於蒼昊鳥紀垂衣之君昭格於上<lb/>
帝莫不巍巍乎穆穆乎渙汗於緑篇氛氲於丹冊者矣<lb/>
我梁皇帝之御天下也乗熛祇之盛曜即璧月之遐照<lb/>
等乾覆之燾養合坤載之靈長四三五六之意十堯九<lb/>
舜之明名與功偕業将時並自撥亂反正伐罪弔民馮<lb/>
玉几握金鏡君臨萬國於今二十有二載也緯天維理<lb/>
地軸移澆風於末俗反淳正於區中化不言而先顯敎<lb/>
<pb n="KR4h0126_WYG_003-9b"/>
不嚴而巳肅流樂復雅逺符雲韶之世墜禮還章非因<lb/>
忠信之薄九垓同軌四海無波儲明變照儀天作兩三<lb/>
衮咸作叶化台光麴糵王風鹽梅帝載塵清世晏蒼兕<lb/>
無用其武功運謐時平鵷鷺咸修其文徳桃林散甲華<lb/>
山弢刃玉門罷堠紫塞沉烽屠羊釣壑之士厭洗耳而<lb/>
襲簮佩版築藏巖之逸去㵕榖而紆珩組異人俊乂既<lb/>
間出而在官世鏡河仙亦雍容而廊廟蹇蹇同于多士<lb/>
諤諤比乎得人五典三墨既葳蕤於璧水九流八索亦<lb/>
<pb n="KR4h0126_WYG_003-10a"/>
繽紛於石渠畫一之政萬代表於時和三章之律百姓<lb/>
沐於仁壽於是龍光之地日浴之鄉紫舌黄支頭飛鼻<lb/>
飲自西自南無思不服欵關質子稱臣内向珠樹素禽<lb/>
越火枝之地銀甕卭杖踰沉羽之涘出赤野而連翩度<lb/>
𤣥妙之泱漭於是嘉祥被衆瑞登金人澤馬丹甑玉鷄<lb/>
三角九尾四眉六足抽鋪地之九莖發端門之連理參<lb/>
差於郊藪布濩於宫闕府無虗月史弗能記周稱黄鳥<lb/>
之旗夏有𤣥珪之錫無以踰此嘉祥方兹摠萃道洽世<lb/>
<pb n="KR4h0126_WYG_003-10b"/>
昌國殷民阜鄉知舜讓邑比堯封委粟西畆神絲被澤<lb/>
可謂我化若風民應如草我靜如鏡物動猶烟天子猶<lb/>
未明求衣日昃不勌撤膳匪躬詢輿訪道鑾旗徐動棄<lb/>
千里而弗乗寶瑟無虞捐百金而不服廣行四等被慈<lb/>
雨於枯根大闡三明驚法雷於羣夢曲成萬物去殺愛<lb/>
生幽弊之民與蒼雷而共悅否滯之義同谷風而開舒<lb/>
昆蟲得性跂蠢欣生三驅有緩前之禽九門無餒獸之<lb/>
藥至徳之事如此太平之風如彼乃以恭肅神祇理通<lb/>
<pb n="KR4h0126_WYG_003-11a"/>
孝敬江左以來爽塏未闢爰命将作揆日載營三靈叶<lb/>
響百工咸事宛如神造儼類仙居冲秘隠嶙跨千畆於<lb/>
晉日閒曠麗逺吞七里於漢年五達四通廓郊彌野南<lb/>
瞻重嶽北眺芒嶺東臨灞滻西望舊豐紆徐委蛇丘陵<lb/>
起伏澎湃嶤屼山川異態飛梁邃宇洞爥穴懸紫殿仙<lb/>
宫霞騫鳥翥霧映倒梁日光疎鈑玉桃巻葉銀樹抽芳<lb/>
百果千株三珠八柱朝葉與宻露共鮮晩花與薰風俱<lb/>
落露禽乍聚望比翼之翺翔歸飛時宿聞同心之夜響<lb/>
<pb n="KR4h0126_WYG_003-11b"/>
故以熊熊灼灼炫兩明而仰七曜紛紛沐沐承五煙而<lb/>
帶三靈圓丘閒靜紫壇肅設五精之塲千神之位八堦<lb/>
𢎞麗四維博敞宛若千仞狀懸流之仙館煥如五彩同<lb/>
瑤山之聖壇石牒神昌之瑞方臻金縷飛光之徵永固<lb/>
是雕是琢鄙茅茨之為倫非珠非玉嗤甘泉之巳奢望<lb/>
昔方今獨髙千古沿襲異等質文斯中於是嵗在單閼<lb/>
星次訾陬律中太蔟日惟辛卯特有事於南郊甸師清<lb/>
野封人壝宫朱幕夕峙帷宫宿設曉漢斜陰挈壺升漏<lb/>
<pb n="KR4h0126_WYG_003-12a"/>
天子御玉輅動金根八驥揚衡雙龍翼葢雲䍐徐迴鳴<lb/>
鐃韻響風承豹尾日映鶡冠萬騎天行千乗雷動石鎧<lb/>
犀衣之士連七萃而雲屯珠旗日羽之兵亘五營而星<lb/>
列欝欝阡阡震震填填充溢乎國都彌漫於鄽邑者也<lb/>
若乃迴輿降蹕薦禮帝儀揖太清秩羣望被大裘服山<lb/>
冕恭蒼璧之明祀穆靈壇之禋敬黍稷非馨明徳惟馨<lb/>
日曜彤精天澄翠色百僚師師九官濟濟千神叶福萬<lb/>
億均慶六典斯備三禮必該焚柴告成罔不欽若翠煙<lb/>
<pb n="KR4h0126_WYG_003-12b"/>
升籙同河濵之瑞雲丹燎燭天若帝鄉之美氣雲門麗<lb/>
舞咸池廣樂巳叶九韶之曲復諧六列之奏金匏旣動<lb/>
望蜿蟬之遊龍玉磬徐鳴觀參差之舞鳯袿轊駕肩士<lb/>
女填噎接袂為幃連裾猶堵鼓腹擊轅行歌舞抃然後<lb/>
紆玉輦而謝書生登靈臺而望雲物欽明美化跨萬古<lb/>
於兹日廣運愉樂表千載於當今方當巡云云之禮啓<lb/>
亭亭之業封天答睠禮地徵靈南山之壽無極七百之<lb/>
基長固豈不懋哉豈不盛哉菲薄微臣謬與藩服馳心<lb/>
<pb n="KR4h0126_WYG_003-13a"/>
休禮秣馬之願無由徒罄褊辭清風之藻多愧敢敷庸<lb/>
理獻頌十章其辭曰<lb/>
元始道一渾徳氛氲遙哉邃古夐矣初分磅礴地載清<lb/>
朗天文大人覩物生民樹君<hi>其一</hi>蛇軀龍準作樂垂衣皇<lb/>
圗炤灼帝篆葳蕤廓寥中代合聖與誰於鑠我后命世<lb/>
天飛<hi>其二</hi>𤣥默馭辯寂照秉真就雲握厯望日臨民謙光<lb/>
履徳義禮稱珍車書同軌天下歸仁<hi>其三</hi>期章孔備盛化<lb/>
𢎞道酌衢敬賔欽賢愛老變正是珍燭車非寳如海之<lb/>
<pb n="KR4h0126_WYG_003-13b"/>
深如日之杲<hi>其四</hi>肅恭明神逖聽前踵配天道尊迎陽義<lb/>
重𤣥酒陶匏燔柴雲聳跨舜論韶籠堯稱拱<hi>其五</hi>赫矣郊<lb/>
宫載惟靜謐肅肅禁闈陰陰仙室六戎列野八鸞照日<lb/>
架殿星羅重宫霧出<hi>其六</hi>蒲萄金橘靈壽木難素柰開暑<lb/>
貞檜凌寒山池壯麗階閤彤丹葉垂疉雨花落重巒<hi>其七</hi>
康哉盛徳美矣世豐三辰炳燿七政永隆五方來洎四<lb/>
隩兹通懸繩度笮駕鹿追風<hi>其八</hi>既隆懋化復覩瑞滋金<lb/>
車出野玉露霑墀紫槩神草華平瑞芝長愉汪濊永固<lb/>
<pb n="KR4h0126_WYG_003-14a"/>
雍熈<hi>其九</hi>照天漏涘逺肅邇睦惠靡齊民恩彌比屋式光<lb/>
惇史踰斯郁郁皇哉康哉同斯景福<hi>其十</hi>
　　　馬寶頌<lb/>
皇帝應百姓之心副四海之願復履玉衡還臨億兆天<lb/>
地交泰日月貞明至理惟新隆平方始遐邇一體中外<lb/>
禔福含生欣欣若耘耰之逢夏雨懷情坎坎譬草木之<lb/>
值春風帝王之道超邁開闢睿聖之功殫歴邃古軒羲<lb/>
不足鑿枘堯舜不足憲章至哉大哉無得而稱也五月<lb/>
<pb n="KR4h0126_WYG_003-14b"/>
丁酉朔絲竹㑹於徳陽之堂於時日進内宫星次鶉首<lb/>
仲夏之晷稍極陽城之圭蕤賔之鍾初應潁川之律縉<lb/>
雲旦巻南風晩扇惠氣入帷清隂周宇玉輿雲䍐照日<lb/>
充庭羽林中權分階列校簪笏成行貂纓在席昭天之<lb/>
樂金石鏗鏘報地之禮威儀肅省詔以馬寶示羣臣太<lb/>
僕効官趣馬掌贊三令五申丞聨事舉八麗四圍給役<lb/>
相趨暉煜金鑣陸離寳勒天地無疆之徳永星致逺之<lb/>
功鸞盼善鳴龍儀美稱沸毅權竒之威趨攄抑揚之熊<lb/>
<pb n="KR4h0126_WYG_003-15a"/>
足轉驚電眼流含燭霧噴紛霏流沫飄洒數千為壽豈<lb/>
待原蠶之禁萬里一息不藉杜衡之草王良不能控其<lb/>
衡策伯樂不能辨其文機方知總轡崑岑周非吾馭張<lb/>
樂大野夏有慙徳豈止沉河用璧獨有緑文之稱盛徳<lb/>
在木偏受蒼龍之名至于干将寶劒遙服晉鄭之軍蓮<lb/>
花烏玉騰威大海之際况乎馬寶義實踰之方當夙沙<lb/>
自歸滑橋屈膝欵關入塞偃武修文去病無出師之勞<lb/>
充國罷議邉之略五律成珍九河如鏡臣謹按瑞應經<lb/>
<pb n="KR4h0126_WYG_003-15b"/>
彌勒成佛經中阿含經覽愚經並稱第三之馬者三千<lb/>
嵗華子云堯漢皆得馬者堯漢皆火徳正斗南方乗徳<lb/>
而至也豈非聖徳汪濊皇風洋溢研機洞元備禮達義<lb/>
是以天不愛道白馬嘶風王澤効祥朱鬛降祉比夫圓<lb/>
蹄方足躑躅在郊風嘯電奔聲遨處囿五彩依樹三雀<lb/>
登巢安髣髴於當今弗擬議於休應百辟卿士咸稱萬<lb/>
嵗伊臣不佞結慶雲霄親承詔㫖預觀寳瑞手舞足蹈<lb/>
賛揚不足宴禮斯畢退而作頌其辭曰<lb/>
<pb n="KR4h0126_WYG_003-16a"/>
帝廣運徳欽明儀郊升道形聲徳為軌仁作經璇璣正<lb/>
太階平割五禮和六英開四攝行八政轉輪皇飛行聖<lb/>
愍含識資惠命引蒼生歸法性菩提真般若淨七寳均<lb/>
萬邦寧逖惇史觀陳詩域中大唯聖期聞𤣥妙復孝慈<lb/>
解流澤隨因時刑巳措績咸熈三農盛九穀滋萬祗悅<lb/>
八神怡律有節厯得天景星曜慶雲連珠為月醴為泉<lb/>
民何幸值皇年乾道應坤馬來度玉關升金臺鏤鍚煥<lb/>
鸞鑣迴槃雲轉堞塵開千天駟百龍媒永伏皁掃騊駼<lb/>
<pb n="KR4h0126_WYG_003-16b"/>
秣瑤粟委芳芻九夷欵四表清甿胥樂輿頌興<lb/>
　　　行雨山銘<lb/>
巖畔途逺阿曲路深猶云息馭尚且抽琴兹峰獨擅嶔<lb/>
﨑千變却繞畫房前臨寶殿玉岫開華紫水迴斜谿間<lb/>
聚葉澗裏縈沙月映成水人來當花藤結如帷磧起成<lb/>
基芸香馥逕石鏡臨墀<lb/>
　　　明月山銘<lb/>
迢遞峰長威紆岳聚既正書門兼同天柱非競小山寧<lb/>
<pb n="KR4h0126_WYG_003-17a"/>
論大庾豈學土龍詎須石鼓緅色斜臨霞文横竪<lb/>
　　　書案銘<lb/>
刻香鏤彩纎銀巻足照色黄金迴花靑玉漆華映紫畫<lb/>
製舒緑性廣知平文雕非曲厠質錦帷承芳綺縟敬客<lb/>
禮賢恭思儼束披古通今察姦理俗仁義可安忠貞自<lb/>
燭鑒矣勒銘知微敬勗<hi>映御覽作曜理作糾</hi>
　　　鏡銘<lb/>
金精石英氷輝沼淸高堂懸影仁壽摛聲雲開月見水<lb/>
<pb n="KR4h0126_WYG_003-17b"/>
浄珠明<lb/>
　　　紗扇銘<lb/>
　<lb/>
　<lb/>
　<lb/>
　　　丞相長沙宣武王碑<lb/>
金表龍符緑地龜圖且稱瑞漢寔曰開虞於昭帝緒蟬<lb/>
聨厥初有微𤣥水亦作司徒重檐偃蹇曲注逶迤雲櫨<lb/>
<pb n="KR4h0126_WYG_003-18a"/>
鳯翥桂棟蓮披文檀晩麗采節晨輝春藤絡戸寒菊臨<lb/>
池惟馨惟徳無絶于斯<lb/>
　　　長沙宣武王北凉州廟碑<lb/>
黄曲之祀九井尚慙洙水之堂七壁猶在豈非徳含體<lb/>
氣神降空桑蒸民仰其立功太上懷其貴徳公諱蘭陵<lb/>
人皇帝之長兄也命世降靈峻極開著宗百川而成海<lb/>
倍萬俊而為英為南梁北秦二州刺史華陽黑水改號<lb/>
難堪加以岳牧遷迴軍民徙散同髙闕以為塞象玉門<lb/>
<pb n="KR4h0126_WYG_003-18b"/>
而置關三尉寢謀六屯罷業功同踈勒之守備甚即墨<lb/>
之堅圍公臨危制變殷如敵國是以六角摧鋒兩賢釁<lb/>
鼓指撝則破勍敵叱咤而靜邉塵公徳應大賢照惟殆<lb/>
庶如鍾資叩似鐸發聲含朝發于千仞散風行于萬頃<lb/>
神武所向士卒忘水火之難簞醪所驅小大一死生之<lb/>
志微管之風餘芳無絶人畏其神徳音不泯梁秦二州<lb/>
刺史宜封侯條刺舉漢陽親睹遺愛自表請立碑置廟<lb/>
天子許焉反宇飛風伏檻含日參差丹桂周流紫房躨<lb/>
<pb n="KR4h0126_WYG_003-19a"/>
跜刻獸下臨網戸菡萏荷華傍連屈屋庶使邉韶所立<lb/>
之石豈稱髙於陳郡袁逢所勒之字非獨擅於華陽乃<lb/>
為賛曰帝圗開道皇源配天功書緑字事燭青編天漢<lb/>
之陽黑水惟梁如仁永播流詠寧忘扶風髙碣召伯甘<lb/>
棠餘芳無冺望古可方構斯象室循兹洞房琉璃照戸<lb/>
璧玉開堂秋條下葉春卉含芳九微夜火百味朝漿<lb/>
　　　呉興楚王神廟碑<lb/>
昔者武王詢于太公五神之禮正伊陟贊于巫咸三篇<lb/>
<pb n="KR4h0126_WYG_003-19b"/>
之義作抑又𤣥矩司于坎宫漢興北畤黄虵感于通夢<lb/>
秦作西郊幽則鬼神其來巳尚楚王既𢎞兹釋教止獻<lb/>
車牛既舍黄駒安俟騂角掌擊無左滌之勞牧人止楅<lb/>
衡之務周房殷俎惟有𤣥澗芳芝玉斚瑤樽止陳丹桂<lb/>
清酌漸符不殺之敎方行大士之心比夫黄樹赤光紫<lb/>
衣朱髪茂矣哉王制云山川神祇有不舉者為不敬太<lb/>
守元景仲稽諸古典於兹往烈永傳不朽式樹髙碑翠<lb/>
石勒文事偕神掌靈龜負字還擬洛書<lb/>
<pb n="KR4h0126_WYG_003-20a"/>
　　　徵君何先生墓誌銘<lb/>
先生履玉燭之禎氣應大賢之一期實生而知機撫塵<lb/>
斯庶敬非習起孝乃因心聚徒敎習學侶成羣與沛國<lb/>
劉瓛汝南周顒為友陸璉賀瑒之徒更道北面永明中<lb/>
王文憲儉受詔撰禮未竟而卒屬在司徒文宣王王以<lb/>
讓先生因廣加刋緝故以含文燕居說六典五恩之羲<lb/>
或齊侯所不鎮孟嘉所未知皆折兹大物成此良敎小<lb/>
人道長每諷考槃之詩君子道消便執天山之筮乃毁<lb/>
<pb n="KR4h0126_WYG_003-20b"/>
車挂冠拂衣東嶺始居若耶來從秦望今上經綸天地<lb/>
權輿鼎業始徵為軍謀祭酒實允文若之舉且光彦先<lb/>
之選又徵特進右光禄大夫髙尚其事確乎不拔𤣥纁<lb/>
徒往束帛虗歸而給白衣尚書禄固辭不受卒窆乎其<lb/>
山正衾在殯嗤鏤器與玉衣堯典入棺恥密章及書綬<lb/>
知與不知並懷惋愴咸以人亡素楷禮墜文章洙泗頽<lb/>
經扶風罷學關西疑聖之徳自此長淪髙松引風之氣<lb/>
於兹永息余昔在朱方亟枉翰迹欽風味道迄淹嵗時<lb/>
<pb n="KR4h0126_WYG_003-21a"/>
既而位阻桂宫途乖咫尺不獲擁經步至問春卿之痾<lb/>
徐輪三反入杜夷之舍痛祥雲之滅采悲烈曜之晞輝<lb/>
追勒髙鄉乃為銘曰文範髙世𤣥晏絶倫復有令徳逺<lb/>
之與均誰與均此嗚呼哲人第五肥遁餘軌尚遵司空<lb/>
開學其風不泯傳兹孝敬曰悌且仁氣髙瓊岳心虗谷<lb/>
神括羽儒囿舟輿席珍既遊慧水兼引法輪談扇猶在<lb/>
鳴琴尚陳如何不憗徳素長淪寂寥巖穴荒凉渭濵橋<lb/>
曰隻鷄徐稱酧素余欽夫子風期夙著蓄思含毫傳芳<lb/>
<pb n="KR4h0126_WYG_003-21b"/>
寫譽沈礎雖貞𤣥泉無曙<lb/>
　　　華陽陶先生墓誌銘<lb/>
若夫真以歸空為美道以無形為貴不知悅生大徳所<lb/>
以為生不知惡死谷神所以不死妙矣哉隠顯變化則<lb/>
物莫之測既而岫開析石天墜玉棺銀書息簡流珠罷<lb/>
竈九節麗于空中千和焚于地下仙宫有得朋之喜受<lb/>
學震臨谷之悲余昔在枌壤早逢圯上之術今簉元良<lb/>
屢稟浮丘之敎握留符而惻愴思化杖而酸情乃為銘<lb/>
<pb n="KR4h0126_WYG_003-22a"/>
曰無名曰道不死為仙亦有元放兼稱稚川猗歟夫子<lb/>
受籙歸𤣥棃傳苑吏書因賈船虎車照景蜺拂凌煙餘<lb/>
花灼爍春澗潺湲欝欝方崖悠悠洞天三山白鶴何時<lb/>
復旋<hi>方崖一作茅嶺</hi>
　　　中庶子王規墓誌銘<lb/>
玉挺藍田珠潤隨水價重連城聲同垂棘偶應龍之籥<lb/>
影等威鳯之羽儀名理超于荀王博洽侔于終賈稍遷<lb/>
侍中佩玉璽於文昌珥金貂於武帳文雅與綺縠相宣<lb/>
<pb n="KR4h0126_WYG_003-22b"/>
逸氣並雲霞俱逺副君取敬杜夷時迴晉儲之駕追嗟<lb/>
徐幹亦降魏兩之書爰發睿辭為銘云爾銘曰七略百<lb/>
家三藏九部成誦其心談天其口勝氣無儔髙塵誰偶<lb/>
榮珪掩采靈劒摧鋒宋郊淪鼎洛水沉鍾𤣥扉不晝幽<lb/>
夜恒冬<lb/>
　　　安成蕃王墓銘<lb/>
許氏猶龍荀家鳴鶴豈如宗子分聨華萼對策雲臺觀<lb/>
書麟閣官美登朝文髙入洛得意琴書忘言丘壑<lb/>
<pb n="KR4h0126_WYG_003-23a"/>
　　　中書令臨汝靈侯墓銘<lb/>
昔太祖時其惟宣武講道開天儀嵩作輔是曰邢茅籍<lb/>
規承矩如康嗣衛似禽居魯息轡巖隈塗窮夜臺靈檐<lb/>
永閴松路方開草茂故轍松插新枚月明泉暗暑往寒<lb/>
來<lb/>
　　　儀同徐勉墓銘<lb/>
朱弓表瑞寳劒攸歸長瀾斯注瓜瓞含輝舉直斥偽校<lb/>
名責實朝有進賢野無遺逸違天即地歸幽去明空谷<lb/>
<pb n="KR4h0126_WYG_003-23b"/>
傳鼓哀風送鈴<lb/>
　　　平西諮議叅軍劉顯墓銘<hi>顯字嗣芳沛國相人岳陽王長史遷平西</hi>
　　　　<hi>諮議叅軍大同九年卒簡文帝為皇太子之遴啓請乃䝉令為誌銘曰</hi>
繁弱挺質空桑吐聲分器見重播樂傳名誰其均之美<lb/>
有髦士禮著幼年業明壯齒厭飫典墳研精名理一見<lb/>
弗忘過目則記若訪賈逵如問伯始穎脫斯出學優而<lb/>
仕議獄既佐芸蘭乃握摶鳯池水推羊太學内叅禁中<lb/>
外相藩岳斜光巳迫殞彼西浮百川到海還逐東流營<lb/>
<pb n="KR4h0126_WYG_003-24a"/>
營返魄汎汎虚舟白馬向郊丹旒背鞏野埃興伏山雲<lb/>
輕重呂掩書墳揚歸𤣥冢爾其戒行途窮土壟弱葛方<lb/>
施叢柯日拱𡑞柳荑春禽寒斂氄長空常暗陰泉獨湧<lb/>
祔彼故塋流芬相踵<hi>梁書</hi>
　　　太子舍人蕭特墓誌銘<lb/>
威鳯五色朝陽千仞孫枝發響将雛流韻馥哉若蘭頌<lb/>
矣懷瑾熊既誕子恒乃懽𦙍銀鉤之巧重世遹雋况此<lb/>
臨池蟬輕露潤丹旐輕飛哀歌徐引壠水春帷山雲晩<lb/>
<pb n="KR4h0126_WYG_003-24b"/>
陣<lb/>
　　　司徒始興忠武王誄<lb/>
皇源地闡帝業天維於穆忠武光國之基爰自弱齡英<lb/>
明播越玉潤水鮮山静雲發帝曰爾諧僉議彼屬推轂<lb/>
兩江建旗三蜀将旋上國戀結四民三鱣表服二鹿隨<lb/>
輪方變正衮永範時規天弗報善哲人其萎響哀挽於<lb/>
北邙去承明而不入望參差之旒影聽潺湲之雨泣<lb/>
　　　大同哀辭<lb/>
<pb n="KR4h0126_WYG_003-25a"/>
大同予之第十九子也生於仲秋殞於冬末悲夫潜慟<lb/>
結于心愁眉慘於外夕坐於是申旦當食以之不甘客<lb/>
有謂予曰死生常也夭壽命也陳蕃所憩之家乆記𤣥<lb/>
録之嵗華歆所聞之語巳定北陵之期上聖所以忘情<lb/>
賢者所以達節将何戚焉予對之曰觀其明眸豐下玉<lb/>
色和聲豈不登髫嵗而擬觸藩及紈袴而知折李靈心<lb/>
摧於毫末慧性挫於趾步庶方悟於來途遂窮魂於短<lb/>
日豈不傷哉乃為辭曰<lb/>
<pb n="KR4h0126_WYG_003-25b"/>
含精鬱抑歎嗟何極云誰之悲悲予弱息實天道之偏<lb/>
頗觀賦命之殊舛彼神蔡之靈長獲萬春之悠緬有舜<lb/>
華之照灼寄一朝之浮命始夢熊而兆吉遂設弧而表<lb/>
慶驗天蘭之所受知地井之可映愛萱草之有微欣赤<lb/>
茀之在詠信歎慰之未幾悼夭零之云及乃變樂而為<lb/>
悲遂改笑而成泣昔珠褓之交舒又金香之相襲藉綺<lb/>
茵於弱肌隠孩笑於羅帷今獨親於𤣥壤亦何痛其如<lb/>
之憶餘態而心楚想媚質而迴腸藥尚殘而染地衣猶<lb/>
<pb n="KR4h0126_WYG_003-26a"/>
襞而在床巻金屏之四葉開銀函之九羊忽徘徊而想<lb/>
象曾何時而不傷於是風景暮鍾氣嚴晩候葉蔌蔌而<lb/>
走堦水戔戔而鳴漏月半鏡而開河雲羅柱而下岫燈<lb/>
發焰而吐花火含光而成就金鹿之恨涕沾衣金瓠之<lb/>
哀還掩扉猶兹紫山明玉碎譬彼西都芳草腓終無逐<lb/>
浪鳬船反何時復聞龍種歸<hi>乆記𤣥録英華作乆傳紀録知藝文作仰</hi>
　　　祭戰亡者文<lb/>
降夫既旋功臣又賞班荷元勲蘇逢漏網校尉霑榮屬國<lb/>
<pb n="KR4h0126_WYG_003-26b"/>
䝉奨獨念㫁魂長畢灰壤膏原染刃委骨埋泉徒聞身<lb/>
没詎辯名傳<lb/>
　　　祭灰人文<lb/>
積注奄旬祭在灰人消兹獸炭焚此桂薪積如玉屑聚<lb/>
若遊塵庶人之風不拂獄吏之慢寧陳當令金光小史<lb/>
侍使玉童奏雲師于執法力水伯于天宫鑕星誅於電<lb/>
女貫索囚于雷公廓重氛于八極静連絲于四空既曈<lb/>
曈于車葢又赫赫于飛盤且凝威於趙盾實望近於長<lb/>
<pb n="KR4h0126_WYG_003-27a"/>
安<lb/>
　　　答穰城求和移文<lb/>
屬彼數及侮亡運逢瓦解石言水鬬實驗地凶飛絮雨<lb/>
粟還符天怪故淪俗駿奔遺黎南請所以皇略北征事<lb/>
同拯溺愍百姓之未安傷一物之失所故餘民襁負掃<lb/>
地來王而向化之黨忽覽今移咸以陶兹禮樂重覩衣<lb/>
冠巳變伊川之髮兼削呼韓之袵寧當生入玉關死歸<lb/>
建業民情若此匪我求䝉行人逺届實亦勞止想近察<lb/>
<pb n="KR4h0126_WYG_003-27b"/>
時機逺詳圗緯早去中原遽反桑梓旋地脉而北移越<lb/>
天渠而南指然後三姓二賢可存十半如其遂固守株<lb/>
不達𤣥象将恐衛将之師復有狼居之戰應侯之討更<lb/>
覩隂山之哭<lb/>
　　　勸醫論<lb/>
勸醫曰天地之中唯人最靈人之所重莫過於命雖修<lb/>
短有分夭壽懸天然而寒暑反常嗜欲乖節故虐寒痟<lb/>
暑致斃不同伐性爛腸催年匪一拯斯之要實在良方<lb/>
<pb n="KR4h0126_WYG_003-28a"/>
故祗域醫王明於釋典如大師乃以醫王為號以如來<lb/>
能煩惱病祗能治四大乖為故亦有騷人之詠彭城秦<lb/>
國之稱和緩季梁之遇盧氏虢子之值越人爰至乆視<lb/>
飛仙長生妙道猶變六一于金液改三七於銀丸蓄玉<lb/>
匣之秘研紫書之奥桃膠何是北斗靡遯其形金漿非<lb/>
逺明珠還恥其價能使業門之下鼓響獨聞雍祝之傍<lb/>
簫聲猶在周禮疾醫掌萬民之疾凡民之有病者分而<lb/>
治之嵗終則各書其所治而入於醫師知其愈與不愈<lb/>
<pb n="KR4h0126_WYG_003-28b"/>
以為後法之戒也至如研精𤣥理考覈儒宗盡日清談<lb/>
終夜講習始學則負墟尚諛積功則為師乃著日就月<lb/>
将方稱碩學專徑之後猶須劇談網羅愈廣鈎深理見<lb/>
厭飫不寤惟日不足又若為詩則多須見意或古或今<lb/>
或雅或俗皆須寓目詳其去取然後麗辭方吐逸韻乃<lb/>
生豈有秉筆不訊而能善詩塞兌不談而能善義揚子<lb/>
雲言讀賦千首則能為賦况醫之為道九部之診甚精<lb/>
百藥之品難究察色辯聲其功甚秘秋辛夏苦幾微難<lb/>
<pb n="KR4h0126_WYG_003-29a"/>
識而比之術者未嘗稽合曾無討論多以少壯之時涉<lb/>
獵方疎略知甘草為甜桂心為辣便是宴馭自足經方<lb/>
泯棄同庾敳之讀莊子異孔丘之好周易然而疾者求<lb/>
我又不能盡意攻治假使不能為地自可即為巳益所<lb/>
以然者若無隔貴賤精加消息以前驗後自可解之日<lb/>
知所亡坐成妙術而又告以不能也治疾者衆必以孟<lb/>
浪酬塞悮人者多愛人者鮮是則日處百方月為千軸<lb/>
未嘗不輕其藥性任其死生浮華之功於何而得及其愛<lb/>
<pb n="KR4h0126_WYG_003-29b"/>
深親屬情切支肌患起膏肓痾興府俞雖欲盡其治功<lb/>
思無所出何以故然本不素習卒難改變故也胡麻鹿<lb/>
藿纔救頭痛之疴麥麴芎藭反止河魚之疾思不出位<lb/>
事局轅下欲求返死者於𤣥都揚已名於緑帙其可得<lb/>
乎術道困窮於斯寔至誠當善思此意更興其美非直<lb/>
傳名于後亦是功徳甚深比夫脫一鴿於權衡活萬魚<lb/>
於池水不可同日而論焉<lb/>
　　　七勵<lb/>
<pb n="KR4h0126_WYG_003-30a"/>
藏名外臣體道好異遁跡埋影剗心人事任性於蓼水<lb/>
之側放心於自得之場情苞六合徳貫九方巖棲谷飲<lb/>
絶際濠梁於是寂鏡公子聞而往說乃飛車翠葢翔駕<lb/>
絳螭丹旌風轉碧幔雲移映玉軑之綺靡照銀車之陸<lb/>
離經九嶠之夐阻歴五曲之㠝危路入閬風道經通谷<lb/>
橋塗泱漭路林肅肅石蹬穹窿松關重複羊腸望㫁邃<lb/>
路迂餘攀林稅駕乃遇藏名之所居其居則蘚苔沒砌<lb/>
幄葉斜林千峰沓頂萬仞懸深南危碧流北障芳林左<lb/>
<pb n="KR4h0126_WYG_003-30b"/>
縈重陸右背高岑烟霞罩日石澗籠隂聲音百籟響弄<lb/>
千禽寂鏡公子曰葢聞智者不懷道沒志遺俗埋名迷<lb/>
邦碎寶却粒辭榮今欲說子以黙語之術寧欲聞乎藏<lb/>
名曰僕雖幽栖逺紆名徳寧忘潔己以受至言<lb/>
公子曰夫怡情託體寔寄門宫跨危樓於挿漢挂日景<lb/>
於迎風玩靈華於仙掌度窈窕於飛虹金枝照耀玉壁<lb/>
玲瓏文窻洞右飛閣陵東桂柱通光雄梁亘日璧鏡鈕<lb/>
懸抽荷并出中宿綿延長廊周密靑錢碧影金墀玉律<lb/>
<pb n="KR4h0126_WYG_003-31a"/>
冬閨温煦夏室含霜圗以珍怪畫以禎祥瓊茅秋蘤緑<lb/>
蕙春香植宜男於粉閣樹君子於椒房迴風烟於璇題<lb/>
垂珠璣於玉箱文魚水宿錦鳥雲翔乃登陟遊踐望逺<lb/>
通疎擢素藕於石鏡搴蔓草於康衢若荆山之琢玉似<lb/>
隨水之弄珠若斯宫之閑麗子能與我而共居外臣曰<lb/>
僕遊心蓬葦未暇斯處<lb/>
公子曰夫靚粧嚴服託體必嘉五絲擅美獨繭稱華組<lb/>
帷粲綵緹服含葩丹墀聚葉鏤檻飛花至如稷下縫掖<lb/>
<pb n="KR4h0126_WYG_003-31b"/>
泗上章甫雉緝霜鮮秦絲園縷鳯色龍分鴛文鵠聚琱<lb/>
紛瑤席綺飾瓊佩齊都滑石南海瑇瑁散以綴珠離如<lb/>
並繢蜘蛛弄巧越女調樞夏則桃笙竹席冬則青莞金<lb/>
鬚温麗瓊臺密華承寢當戸之縠大文之錦華蒲萄之<lb/>
綺衾麗芬若之丹枕金蘇翠幄玉案象牀子能從我樂<lb/>
此芬芳外臣曰帶索披裘自得山性雕章麗服未敢攸<lb/>
同<lb/>
公子曰五餁調神三芝輔性用康仁壽以𢎞貞正乃使<lb/>
<pb n="KR4h0126_WYG_003-32a"/>
有伊之徒調嘗鼎味九州珍雜八方豐貴名亷天地之<lb/>
聲殽竭山海之味蟬鳴秋稻鷰頷玉精離紅之膾勺藥<lb/>
之羮䝉山擅重灌水傳聲桂蠧石瓊龍胎鳯肺四膳八<lb/>
珍五肉七菜纍似縠雜切均鮮繪色若紫蘭紛如紅綷<lb/>
若乃越梅變實楚醴方添陳晨鳬之美味薦雋鷰之肥<lb/>
甜洗以三危之露水調以大夏之香鹽霜薤沸烈露葵<lb/>
蘩舒芳菰之菜白霜之茹澄瓊漿之素色雜金筍之甘<lb/>
葅素醴浮氣酃醪凝清獻三爵之踰雅等千日之芳醴<lb/>
<pb n="KR4h0126_WYG_003-32b"/>
酌玉斗之英麗照銀杯之輕蟣此亦天下之美味子能<lb/>
從我而享之乎外臣曰藜藿可膳薇蕨堪餐五味口爽<lb/>
寧假玉盤<lb/>
公子曰若夫鈞臺之樂葛天之歌飛七盤之妙節動六<lb/>
變之淸和緑綺麗琴丹山寳瑟縷器倕雕孤枝伶律奏<lb/>
白雪之楚緩陳亭蓆之呉疾躍鳥追飛潜魚伴出将使<lb/>
漸離擊筑雍門鼓琴鳴繞梁之妙響發愁眉之清音至<lb/>
如五陵金穴六郡豪家逺流歌於東夏出秘舞於京華<lb/>
<pb n="KR4h0126_WYG_003-33a"/>
金鈿設翠步搖藏花遙同暮雨逼似朝霞髮鬢如㸃纎<lb/>
腰成削玉齒笑容紅粧綽約疾趨巧步霧袖芬披舒蛾<lb/>
眉之窈窕委弱骨之逶迤載金翠之婉嬋玵瑤璫之陸<lb/>
離芬芳於梧春之苑灼爍於長州之中于時斜光西委<lb/>
薄霧舒紅隨珠照影羅衣從風觀者方堤覩者盈淇令<lb/>
二鷰之綴翼使八鶴之増悲明君為之斂泣西施為之<lb/>
解眉於是蘭閨寂晩曲韻相和對輕風之落景望明月<lb/>
以淸歌歌曰酣醑半兮樂既陳長歌促節綺羅人拂鏡<lb/>
<pb n="KR4h0126_WYG_003-33b"/>
弄影情未極迴簮轉笑思自親此亦聲音之盡妙子能<lb/>
從我而聽之乎外臣曰淫聲亂耳未足入聽方追山壑<lb/>
永弄林泉<lb/>
公子曰夫心遊百氏理奥六經樞機性道隂陽杳冥昭<lb/>
玉牒於年史覽古記而照情若夫鄒枚上客揚馬俊人<lb/>
揮金入趙易服歸泰賣舌彈劒買義追仁商𣙜萬古弋<lb/>
釣陶甄池中水黑席上稱珍判二氣之氛氲辨六爻之<lb/>
終始鳥變龍工鳯書雲紀辭𢎞八索辨崇三耳至如范<lb/>
<pb n="KR4h0126_WYG_003-34a"/>
睢折脇豫讓拉齒禮竭中心報深國士碎玉爭城藏圖<lb/>
解劒見碣石之金堤望楚都之揚塹美陳平之反間揖<lb/>
子房之智謀想秦君之傳器仁漢后之解裘此亦天下<lb/>
之奥籍得性之林圃子能同覽悅目以齊此心外臣於<lb/>
是色動清顔頓解髙意曰僕雖野陋頗悅帶經但負薪<lb/>
多疾未甘斯說<lb/>
公子曰夫氛氲構象純雜不同共工折柱雖播英風自<lb/>
古而然曾何足道但吹沙役寇抑自犧年吐霧藏妖聞之<lb/>
<pb n="KR4h0126_WYG_003-34b"/>
堯日至於今者昌運天啓握厯寶年風猷駕層漢道徳<lb/>
漏重泉至如𤣥蹄外境紫舌頑人悖而無禮不沫皇仁<lb/>
於是騰三泉之窅漫戴五旗之飄揚引玉車於西隴鳴<lb/>
金鼓於北邙拭龍泉之雄劒瑩魏國之寶刀銛踰巨闕<lb/>
利擬豪胄至如牽鉤壯氣斗膽豪心縁腰白玉帶佩黄<lb/>
金酬恩報死尅逺長岑騕褭白鷰耀躍靑離五玉察善<lb/>
十相無遺連腰錦帶半足塵飛標威于鴈門之境振旅<lb/>
于龍突之鄉若乃驚沙絶岸苦霧綿長秋河曉碧落蕙<lb/>
<pb n="KR4h0126_WYG_003-35a"/>
山黄紅顔素改𤣥鬢斑霜征夫抵掌而飲膳壯士憤氣<lb/>
而沸腸迴雲鳥之密陣背却月而相望旗才轉而漂杵<lb/>
鋒未至而驂傷前鋒紛其易幟後騎决其沙囊何湯雪<lb/>
之能比豈拾塵之可方於是呼韓頓顙龜兹銜璧羊牽<lb/>
既袒熊山已積九截同文八極齊軌帝曰念功班茅賜<lb/>
履青紫如拾賞歸詔美此亦天下之壯績子能從我而<lb/>
效之乎外臣曰葛伯不祀雖聞湯誥野叟力弱未敢振<lb/>
衣<lb/>
<pb n="KR4h0126_WYG_003-35b"/>
公子曰堯舜垂拱煥彼前聞今惟聖厯萬代一君璧儀<lb/>
照氣玉井珠分徳合天地道方華勲滄海碧徹黄河黛<lb/>
文愛人育徳澤等春雲宣尼茂典周姬禮容黄裳進士<lb/>
青襟俊童邦知改俗國化移風賣藥無藏名之老河泗<lb/>
無洗耳之翁徳星夜映慶雲晝色異草雙條靈禽比翼<lb/>
狐尾既九茅脊復三金盤漾寳銀甕呈甘康歌壤笑悅<lb/>
禮樞談隆周謝徳盛漢知慙慈照無生化湛靈覺散漓<lb/>
𢎞淳拯澆敦朴國被仁壽家欣教學三明鑒道六度𢎞<lb/>
<pb n="KR4h0126_WYG_003-36a"/>
風出塵照苦入冥觀空善識無盡因性必通天不愛寳<lb/>
地無隠瑞百神受職三苗奉義石策紫泥繩金玉刺或<lb/>
託諷梁甫權卧徳而龍盤或織箔渭濵恥藏名而鳯跂<lb/>
於是露㸃飴蜜溜泓澄於玉掌雲垂五采覆旖旎於仙<lb/>
樓漾醴泉於浪井拂垂揚於御溝或聨七葉一姓五侯<lb/>
外臣於是觀色内動神貌外移忽正山巾而言曰葢聞<lb/>
幽居獨善見譏往聖儻不遺矇叟亦願順來命<lb/>
　　　連珠<lb/>
<pb n="KR4h0126_WYG_003-36b"/>
　　　　<hi>三國典畧曰梁簡文為侯景所幽作連珠</hi>
吾聞有古富而今貧可稱多而賑寡是以度索藪下獨<lb/>
有衰神松栢橋南空餘白社<lb/>
吾聞言可覆也仁能育物是以欲輕其死有徳必昌兵<lb/>
踐於義無思不服<lb/>
吾聞道行則五福俱奏運閉則六極所鍾是以麟出而<lb/>
悲豈惟孔子途窮則慟寧止嗣宗<lb/>
　　　幽縶題壁<hi>簡文為侯景所幽題壁自序又為連珠三首文甚悽愴</hi>
<pb n="KR4h0126_WYG_003-37a"/>
有梁正士蘭陵蕭世纉立身行道終始如一風雨如晦<lb/>
鷄鳴不已弗欺暗室豈况三光數至於此命也如何<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0126_WYG_003-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梁文紀巻三<lb/>
</p>
<p>
</p>
  </div>
</body>
</text>
</TEI>
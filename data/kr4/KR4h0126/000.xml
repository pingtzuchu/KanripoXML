<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁文紀</head>
    <p>
<pb n="KR4h0126_WYG_000-1a"/>
欽定四庫全書　　　　　集部八<lb/>
　梁文紀　　　　　　　　總集類<lb/>
　　提要<lb/>
　　　　臣等謹案梁文紀十四巻明梅鼎祚編是集<lb/>
　　　　採梁一代之文多取之梁書南史及諸家文<lb/>
　　　　集故所録不甚繁碎考証亦頗精核惟以後<lb/>
　　　　梁蕭巋退附外國之後不與諸王同列殊乖<lb/>
　　　　次序又侯景矯詔入於簡文帝文内亦非事<lb/>
<pb n="KR4h0126_WYG_000-1b"/>
　　　　寔他若梁武帝請諡荅詔不著其人稍為疎<lb/>
　　　　漏江淹集作於齊代者割以入齊齊文紀既<lb/>
　　　　已發例何佟之之文乃云以上作於齊朝以<lb/>
　　　　下作於梁世但為分注而全入此集亦未免<lb/>
　　　　自亂其例然較他集終為有條理也梁代沿<lb/>
　　　　永明舊製競事浮華故裴子野撰雕蟲論以<lb/>
　　　　砭其失簡文帝與湘東王書曰六典三禮所<lb/>
　　　　施則有地吉凶嘉賔用之則有所未聞吟咏<lb/>
<pb n="KR4h0126_WYG_000-2a"/>
　　　　性情反擬内則之篇操筆寫志更摹酒誥之<lb/>
　　　　作遲遲春日反學歸藏湛湛江水遂同大傳<lb/>
　　　　又曰時有効謝康樂裴鴻臚文者亦頗有惑<lb/>
　　　　焉謝客吐言天拔出於自然時有不拘是其<lb/>
　　　　糠粕裴氏乃良史之才無篇什之美謝故巧<lb/>
　　　　不可階裴亦拙不宜慕一代帝王持論如是<lb/>
　　　　宜其風靡波蕩文體日趨華縟也然古文至<lb/>
　　　　梁而絶駢體乃以梁為極盛殘膏賸馥沾溉<lb/>
<pb n="KR4h0126_WYG_000-2b"/>
　　　　無窮唐代沿流取材不盡譬之晚唐五代其<lb/>
　　　　詩無非側調而其詞乃為正聲寸有所長四<lb/>
　　　　六既不能廢則梁代諸家亦未可屏斥矣乾<lb/>
　　　　隆四十三年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁文紀巻十三</head>
    <p>
<pb n="KR4h0126_WYG_013-1a"/>
欽定四庫全書<lb/>
　梁文紀巻十三　　　　　明　梅鼎祚　編<lb/>
　　鍾嶸<hi>字仲偉穎川長社人歴西中郎晉安王記室</hi>
　　　上齊明帝書<hi>嶸齊建武初為南康王侍郎時明帝躬親細務過為繁密嶸上書帝</hi>
　　　　<hi>不擇</hi>
古者明君揆才頒政量能授職三公坐而論道九卿作<lb/>
而成務天子可恭已南面而已<hi>南史</hi>
　　　上言武帝<hi>天監初制度雖革日不暇給嶸上言敕付尚書行之</hi>
<pb n="KR4h0126_WYG_013-1b"/>
永元肇亂坐弄天爵勲非即戎官以賄就揮一金而取<lb/>
九列寄片札以招六校騎都塞市郎將塡街服旣纓組<lb/>
尚為臧獲之事職唯黃散猶躬胥徒之役名實淆紊兹<lb/>
焉莫甚臣愚謂永元諸軍官是素族士人自有清貫而<lb/>
因斯受爵一宜削除以懲僥競若吏姓寒人聽極其門<lb/>
品不當因軍遂濫清級若僑雜傖楚應在綏附正宜嚴<lb/>
斷祿力絶其妨正直乞虚號而巳謹竭愚忠不恤衆口<lb/>
　　　詩品上<hi>梁書惟錄此篇為序無上中下之目</hi>
<pb n="KR4h0126_WYG_013-2a"/>
氣之動物物之感人故摇蕩性情形諸舞詠照爥三才<lb/>
暉麗萬有靈祇待之以致響幽微藉之以昭告動天地<lb/>
感鬼神莫近於詩昔南風之辭卿雲之頌厥義夐矣夏<lb/>
歌曰鬱陶乎予心楚謡曰名余曰正則雖詩體未全然<lb/>
是五言之濫觴也逮漢李陵始著五言之目矣古詩眇<lb/>
邈人代難詳推其文體固是炎漢之制非衰周之唱也<lb/>
自王揚枚馬之徒詞賦競爽而吟詠靡聞從李都尉迄<lb/>
班婕好將百年間有婦人焉一人而已詩人之風頓巳<lb/>
<pb n="KR4h0126_WYG_013-2b"/>
缺喪東京二百載中惟有班固詠史質木無文降及建<lb/>
安曹公父子篤好斯文平原兄弟鬱為文棟劉楨王粲<lb/>
為其羽翼次有攀龍托鳯自致于屬車者葢將百計彬<lb/>
彬之盛大備於時矣爾後陵遲衰微迄于有晉太康中<lb/>
三張二陸兩潘一左勃爾復興踵武前王風流未沫亦<lb/>
文章之中興也永嘉時貴黃老稍尚虚談于時篇什理<lb/>
過其辭淡乎寡味爰及江表微波尚傳孫綽許詢桓庾<lb/>
諸公詩皆平典似道德論建安風力盡矣先是郭景純<lb/>
<pb n="KR4h0126_WYG_013-3a"/>
用雋上之才變創其體劉越石仗清剛之氣贊成厥美<lb/>
然彼衆我寡未能動俗逮義熙中謝益壽斐然繼作元<lb/>
嘉中有謝靈運才高詞盛富艷難蹤固巳含跨劉郭陵<lb/>
轢潘左故知陳思為建安之傑公幹仲宣為輔陸機為<lb/>
太康之英安仁景陽為輔謝客為元嘉之英顏延年為<lb/>
輔斯皆五言之冠冕文詞之命世也夫四言文約意廣<lb/>
取效風騷便可多得每苦文繁而意少故世罕習焉五<lb/>
言居文詞之要是衆作之有滋味者也故云㑹於流俗豈<lb/>
<pb n="KR4h0126_WYG_013-3b"/>
不以指事造形窮情寫物最為詳切者邪故詩有六義<lb/>
焉一曰興二曰比三曰賦文巳盡而義有餘興也因物<lb/>
喻志比也直書其事寓言寫物賦也𢎞斯三義酌而用<lb/>
之幹之以風力潤之以丹彩使味之者無極聞之者動<lb/>
心是詩之至也若專用比興則患在意深意深則詞躓<lb/>
若但用賦體則患在意浮意浮則文散嬉成流移文無<lb/>
止泊有蕪漫之累矣若乃春風春鳥秋月秋蟬夏雲暑<lb/>
雨冬月祁寒斯四候之感諸詩者也嘉㑹寄詩以親離<lb/>
<pb n="KR4h0126_WYG_013-4a"/>
羣託詩以怨至于楚臣去境漢妾辭宫或骨橫朔野或<lb/>
魂逐飛蓬或負戈外戍或殺氣雄邊塞客衣單孀閨淚<lb/>
盡又士有解佩出朝一去忘返女有揚蛾入寵再盼傾<lb/>
國凡斯種種感蕩心靈非陳詩何以展其義非長歌何<lb/>
以騁其情故曰詩可以羣可以怨使窮賤易安幽居靡<lb/>
悶莫尚於詩矣故詞人作者罔不愛好今之士俗斯風<lb/>
熾矣纔能勝衣甫就小學必甘心而馳騖焉於是庸音<lb/>
雜體人各為容至使膏腴子弟恥文不逮終朝㸃綴分<lb/>
<pb n="KR4h0126_WYG_013-4b"/>
夜呻吟獨觀謂為警䇿衆覩終淪平鈍次有輕薄之徒<lb/>
笑曹劉為古拙謂鮑昭羲皇上人謝朓今古獨步而師<lb/>
鮑昭終不及日中市朝滿學謝朓劣得黃鳥度青枝徒<lb/>
自棄於高聽無涉於文流矣觀王公搢紳之士每博論<lb/>
之餘何嘗不以詩為口實隨其嗜慾商確不同淄澠並<lb/>
泛朱紫相奪喧議競起準的無依近彭城劉士章俊賞<lb/>
之士疾其淆亂欲為當世詩品口陳標榜其文未遂嶸<lb/>
感而作焉昔九品論人七畧裁士校以賓實誠多未値<lb/>
<pb n="KR4h0126_WYG_013-5a"/>
至若詩之為技較爾可知以類推之殆均博奕方今皇<lb/>
帝資生知之上才體沈鬱之幽思文麗日月學究天人<lb/>
昔在貴遊巳為稱首況八紘旣奄風靡雲蒸抱玉者聯<lb/>
肩握珠者踵武固以瞰漢魏而不顧吞晉宋于胸中諒<lb/>
非農歌轅議敢致流别嶸之今錄庶周旋於閭里均之<lb/>
於談笑耳<hi>無文梁書作無文致人各為容作各為家法衆覩作衆視瞰作睨周旋作周遊  刻本脫</hi>
<hi>誤者補正</hi>
古詩其體源出於國風陸機所擬十四首文温以麗意<lb/>
<pb n="KR4h0126_WYG_013-5b"/>
悲而遠驚心動魄可謂㡬乎一字千金其外去者日以<lb/>
疎四十五首雖哀怨頗為總雜舊疑是建安中曹王所<lb/>
製客從遠方來橘柚垂華實亦為警絶矣人代冥滅而<lb/>
清音獨逺悲夫<lb/>
漢都尉李陵詩其源出于楚辭文多悽愴怨者之流陵<lb/>
名家子有殊才生命不諧聲頽身喪使陵不遭辛苦其<lb/>
文亦何能至此<lb/>
漢婕妤班姬詩其源出于李陵團扇短章辭㫖清捷怨<lb/>
<pb n="KR4h0126_WYG_013-6a"/>
深文綺得匹婦之致侏儒一節可以知其工矣<lb/>
魏陳思王植詩其源出于國風骨氣奇高詞彩華茂情<lb/>
兼雅怨體被文質粲溢今古卓爾不羣嗟乎陳思之於<lb/>
文章也譬人倫之有周孔鱗羽之有龍鳳音樂之有琴<lb/>
笙女工之有黼黻俾爾懷鉛吮墨者抱篇章而景慕映<lb/>
餘暉以自燭故孔氏之門如用詩則功幹升堂思王入<lb/>
室景陽潘陸自可坐于廊廡之間矣<lb/>
魏文學劉楨詩其源出于古詩仗氣愛奇動多振絶眞<lb/>
<pb n="KR4h0126_WYG_013-6b"/>
骨凌霜高風跨俗但氣過其文雕潤恨少然自陳思以<lb/>
下楨稱獨步<lb/>
魏侍中王粲詩其源出于李陵發愀愴之詞文秀而質<lb/>
羸在曹劉間别構一體方陳思不足比魏文有餘<lb/>
晉步兵阮籍詩其源出于小雅無雕蟲之功而詠懷之<lb/>
作可以陶性靈發幽思言在耳目之内情寄八荒之表<lb/>
洋洋乎㑹於風雅使人忘其鄙近自致遠大頗多感慨<lb/>
之詞厥㫖淵放歸趣難求顏延之註解怯言其志<lb/>
<pb n="KR4h0126_WYG_013-7a"/>
晉平原相陸機詩其源出于陳思才高辭贍舉體華美<lb/>
氣少於公幹文劣於仲宣尚規矩不貴綺錯有傷直致<lb/>
之奇然其咀嚼英華厭飫膏澤文章之淵泉也張公歎<lb/>
其大才信矣<lb/>
晉黃門郎潘岳詩其源出於仲宣翰林嘆其翩翩然如<lb/>
翔禽之有羽毛衣服之有綃縠猶淺于陸機謝混云潘<lb/>
詩爛若舒錦無處不佳陸文如披沙簡金往往見寶嶸<lb/>
謂益壽輕華故以潘勝翰林篤論故歎陸為深余常言<lb/>
<pb n="KR4h0126_WYG_013-7b"/>
陸才如海潘才如江<lb/>
晉黃門郎張協詩其源出于王粲文體華浄少病累又<lb/>
巧構形似之言雄于潘岳靡于太沖風流調達實曠代<lb/>
之高手詞彩蔥蒨音韻鏗鏘使人味之亹亹不倦<lb/>
晉記室左思詩其源出于公幹文典以怨頗為精切得<lb/>
諷諭之致雖野于陸機而深於潘岳謝康樂常言左太<lb/>
沖詩潘安仁詩古今難比<lb/>
宋臨川太守謝靈運詩其源出于陳思雜有景陽之體<lb/>
<pb n="KR4h0126_WYG_013-8a"/>
故尚巧似而逸蕩過之頗以繁蕪為累嶸謂若人興多<lb/>
才高博寓目輙書内無乏思外無遺物其繁富宜哉然<lb/>
名章逈句處處間起麗典新聲絡繹奔㑹譬猶青松之<lb/>
拔灌木白玉之映塵沙未足貶其高潔也初錢唐杜明<lb/>
師夜夢東南有人來入其館是夕卽靈運生於㑹稽旬<lb/>
日而謝𤣥亡其家以子孫難得送靈運於杜治養之十<lb/>
五方還都故名客兒<hi>治音稚奉道之家靖室也</hi>
　　　詩品中<lb/>
<pb n="KR4h0126_WYG_013-8b"/>
一品之中略以世代爲先後不以優劣為詮次又其人<lb/>
旣往其文克定今所寓言不錄存者夫屬詞比事乃為<lb/>
通談若乃經國文符應資博古撰德駁奏宜窮往烈至<lb/>
乎吟詠情性亦何貴于用事思君如流水旣是卽目高<lb/>
臺多悲風亦唯所見清晨登隴首羗無故實明月照積<lb/>
雪詎出經史觀古今勝語多非補假皆由直尋顏延謝<lb/>
莊尤無繁密於時化之故大明泰始中文章殆同書抄<lb/>
近任昉王元長等辭不貴奇競須新事爾來作者寖以<lb/>
<pb n="KR4h0126_WYG_013-9a"/>
成俗遂句無虚語語無虚字拘攣補衲蠧文巳甚但自<lb/>
然英㫖罕値其人詞旣失高則宜加事義雖謝天才且<lb/>
表學問亦一理乎陸機文賦通而無貶李充翰林疎而<lb/>
不切王微鴻寶密而無裁顏延論文精而難曉摯虞文<lb/>
志詳而博贍頗曰知言觀斯數家皆就談文體而不顯<lb/>
優劣至于謝客集詩逢詩輙取張騭文士逢文卽書諸<lb/>
英志錄並義在文曾無品第嶸今所錄止乎五言雖然<lb/>
網羅今古詞文殆集輕欲辨彰清濁掎摭病利凡百二<lb/>
<pb n="KR4h0126_WYG_013-9b"/>
十人預此宗流者便稱才子至斯三品升降差非定制<lb/>
方申變裁請寄知者爾<lb/>
漢上計秦嘉嘉妻徐淑詩夫妻事旣可傷文亦悽怨為<lb/>
五言者不過數家而婦人居二徐淑叙别之作亞於團<lb/>
扇矣<lb/>
魏文帝詩其源出於李陵頗有仲宣之體則新奇百許<lb/>
篇率皆鄙直如偶語惟西北有浮雲十餘首殊美瞻可<lb/>
翫始見其工夫不然何以銓衡羣彥對揚厥弟者耶<lb/>
<pb n="KR4h0126_WYG_013-10a"/>
晉中散嵇康詩頗似魏文過為峻切訐直露才傷淵雅<lb/>
之致然託諭清遠良有鑒裁亦未失高流矣<lb/>
晉司空張華詩其源出于王粲其體華艷興託不奇巧<lb/>
用文字務為妍冶雖名高曩代而疏亮之士猶恨其兒<lb/>
女情多風雲氣少謝康樂云張公雖復千篇猶一體耳<lb/>
今置之中品疑弱處之下科恨少在季孟之間矣<lb/>
魏尚書何晏晉馮翊守孫楚晉著作王讚晉王司徒掾<lb/>
張翰晉中書令潘尼詩平叔鴻鴈之篇風規見矣子荆<lb/>
<pb n="KR4h0126_WYG_013-10b"/>
零雨之外正長朔風之後雖有累札良亦無聞季鷹黃<lb/>
華之唱正叔緑繁之良雖不具美而文彩高麗並得虬<lb/>
龍片甲鳳凰一毛事同駁聖宜居中品<lb/>
魏侍中應璩詩祖襲魏文善為古語指事殷勤雅意深<lb/>
篤得詩人激刺之旨至於濟濟今日所華靡可諷味焉<lb/>
晉清河守陸雲晉侍中石崇晉襄城太守曹攄晉朗陵<lb/>
公何劭清河之方平原殆如陳思之匹白馬于其哲昆<lb/>
故稱二陸季倫顏遠並有英篇篤而論之朗陵為最<lb/>
<pb n="KR4h0126_WYG_013-11a"/>
晉太尉劉琨晉中郎劉湛詩其源出于王粲善為悽戾<lb/>
之詞自有清拔之氣琨旣體良才又罹厄運故善叙喪<lb/>
亂多感恨之詞中郎仰之微不逮者矣<lb/>
晉𢎞農太守郭璞詩憲章潘岳文體相輝彪炳可翫始<lb/>
變永嘉平淡之體故稱中興第一翰林以為詩首但遊<lb/>
仙之作辭多慷慨乖遠𤣥宗而云奈何虎豹姿又云戢<lb/>
翼棲榛梗乃是坎壈詠懷非列仙之趣也<lb/>
晉吏部郎袁宏詩彥伯詠史雖文體未遒而鮮明緊健<lb/>
<pb n="KR4h0126_WYG_013-11b"/>
去凡俗遠矣<lb/>
晉處士郭泰機晉常侍顧愷之宋謝世基宋參軍顧邁<lb/>
宋參軍戴凱詩泰機寒女之製孤怨宜恨長康能以二<lb/>
韻答四首之美世基橫海顧邁鴻飛戴凱人實貧羸而<lb/>
才章富健觀此五子文雖不多氣調警拔吾許其進則<lb/>
鮑昭江淹未足逮止越居中品僉曰宜哉<lb/>
宋徵士陶潛詩其源出于應璩又協左思風力文體省<lb/>
静殆無長語篤意真古辭興惋愜每觀其文想其人德<lb/>
<pb n="KR4h0126_WYG_013-12a"/>
世歎其質直至如歡言酌春酒日暮天無雲風華清靡<lb/>
豈直為田家語耶古今隱逸詩人之宗也<lb/>
宋光祿大夫顏延之詩其源出于陸機尚巧似體裁綺<lb/>
密情喻淵深動無虚散一句一字皆致意焉又喜用古<lb/>
事彌見拘束雖乖秀逸是經綸文雅才雅才減若人則<lb/>
蹈于困躓矣湯惠休曰謝詩如芙蓉出水顏如錯彩鏤<lb/>
金顏終身病之<lb/>
宋豫章太守謝瞻宋僕射謝混宋太尉袁淑宋徵君王<lb/>
<pb n="KR4h0126_WYG_013-12b"/>
微宋征虜將軍王僧達詩其源出于張華才力苦弱故<lb/>
務其清淺殊得風流媚趣課其實錄則豫章僕射宜分<lb/>
庭抗禮徵君太尉可託乘後車征虜卓卓殆欲度驊騮<lb/>
前<lb/>
宋法曹參軍謝惠連詩小謝才思富捷恨其蘭玉夙凋<lb/>
故長轡未騁秋懷擣衣之作雖復靈運銳思亦何以加<lb/>
焉又工為綺麗歌謡風人第一謝氏家錄云康樂每對<lb/>
惠連輙得佳語後在永嘉西堂思詩竟日不就寤寐間<lb/>
<pb n="KR4h0126_WYG_013-13a"/>
忽見惠連卽成池塘生春草故常云此語有神助非吾<lb/>
語也<lb/>
宋參軍鮑昭詩其源出于二張善製形狀寫物之詞得<lb/>
景陽之諔詭含茂先之靡嫚骨節强於謝混駈邁疾於<lb/>
顏延總四家而擅美跨兩代而孤出嗟其才秀人微故<lb/>
取湮當代然貴尚巧似不避危仄頗傷清雅之調故言<lb/>
險俗者多以附昭<lb/>
齊吏部謝朓詩其源出於謝混微傷細密頗在不倫一<lb/>
<pb n="KR4h0126_WYG_013-13b"/>
章之中自有玉石然奇章秀句往往警遒足使叔源失<lb/>
步明遠變色善自發詩端而末篇多躓此意銳而才弱<lb/>
也至為後進士子之所嗟慕朓極與余論詩感激頓挫<lb/>
過其文<lb/>
齊光祿江淹詩文通詩體總雜善于摹擬筋力于王微<lb/>
成就於謝朓初淹罷宣城郡遂宿冶亭夢一美丈夫自<lb/>
稱郭璞謂淹曰吾有筆在卿處多年矣可以見還淹探<lb/>
懷中得五色筆以授之爾後為詩不復成語故世傳江<lb/>
<pb n="KR4h0126_WYG_013-14a"/>
淹才盡<lb/>
梁衛將軍范雲梁中書郎丘遲詩范詩清便宛轉如流<lb/>
風迴雪丘詩㸃綴映媚似落花依草故當淺于江淹而<lb/>
秀于任昉<lb/>
梁太常任昉詩彥昇少年為詩不工故世稱沈詩任筆<lb/>
昉深恨之晩節愛好旣篤又亦遒變若銓事理拓體淵<lb/>
雅得國士之風故擢居中品但昉旣博物動輙用事所<lb/>
以詩不得奇少年士子效其如此弊矣<lb/>
<pb n="KR4h0126_WYG_013-14b"/>
梁左光祿沈約詩觀休文衆製五言最優詳其文體察<lb/>
其餘論固知憲章鮑明遠也所以不閑于經綸而長於<lb/>
清怨永明相王愛文王元長等皆宗附之約于時謝朓<lb/>
未遒江淹才盡范雲名級故微故約稱獨步雖文不至<lb/>
其工麗亦一時之選也見重閭里誦詠成音嶸謂約所<lb/>
著旣多今翦除淫雜収其精要允為中品之第矣故當<lb/>
詞密于范意淺于江也<lb/>
　　　詩品下<lb/>
<pb n="KR4h0126_WYG_013-15a"/>
昔曹劉殆文章之聖陸謝為體貳之才銳精研思千百<lb/>
年中而不聞宫商之辯四聲之論或謂前達偶然不見<lb/>
豈其然乎嘗試言之古曰詩頌皆被之金竹故非調五<lb/>
音無以諧㑹若置酒高堂上明月照高樓為韻之首故<lb/>
三祖之詞文或不工而韻入歌唱此重音韻之義也與<lb/>
世之言宫商異矣今旣不備管絃亦何取於聲律耶齊<lb/>
有王元長者嘗謂余云宮商與二儀俱生自古詞人不<lb/>
知之唯顏憲子乃云律吕音調而其實大謬唯見范曄<lb/>
<pb n="KR4h0126_WYG_013-15b"/>
謝莊乃識之耳常欲進知音論未就王元長創其首謝<lb/>
朓沈約揚其波三賢或貴公子孫幼有文辨於是士流<lb/>
景慕務為精密襞積細微專相淩架故使文多拘急傷<lb/>
其真美余謂文製本須諷讀不可蹇礙但令清濁通流<lb/>
口吻調利斯為足矣至平上去入則余病未能蜂腰鶴<lb/>
膝閭里巳具陳思贈弟仲宣七哀公幹思友阮籍詠懷<lb/>
子卿雙鳬叔夜雙鸞茂先寒夕平叔衣單安仁倦暑景<lb/>
陽苦雨靈運鄴中士衡擬古越石感亂景純詠仙王微<lb/>
<pb n="KR4h0126_WYG_013-16a"/>
風月謝客山泉叔源離宴鮑昭戍邊太沖詠史顏延入<lb/>
洛陶公詠貧之製惠連擣衣之作斯皆五言之警䇿者<lb/>
也所謂篇章之珠澤文彩之鄧林<lb/>
漢令史班固漢孝㢘酈炎漢上計趙壹詩孟堅才流而<lb/>
老於掌故觀其詠史有感歎之詞文勝託詠靈芝懷寄<lb/>
不淺元叔散憤蘭蕙指斥囊錢苦言切句良亦勤矣斯<lb/>
人也而有斯困悲夫<lb/>
魏武帝魏明帝曹公古直甚有悲涼之句叡不如丕亦<lb/>
<pb n="KR4h0126_WYG_013-16b"/>
稱三祖<lb/>
魏白馬王彪魏文學徐幹白馬與陳思答贈偉長與公<lb/>
幹徃復雖曰以莛扣鐘亦能閑雅矣<lb/>
魏倉曹屬阮瑀晉頓丘太守歐陽建晉文學應瑒晉中<lb/>
書令嵇含晉河南太守阮偘晉侍中嵇紹晉黃門棗據<lb/>
元瑜堅石七君詩並平典不失古體大檢似而二嵇微<lb/>
優矣<lb/>
晉中書張載晉司𨽻傅𤣥晉太僕傅咸侍中繆襲散騎<lb/>
<pb n="KR4h0126_WYG_013-17a"/>
常侍夏侯湛孟陽詩乃遠慙厥弟而近超兩傅長虞父<lb/>
子繁富可嘉孝沖雖曰後進見重安仁熙伯挽歌唯以<lb/>
造哀爾<lb/>
晉驃騎王濟晉征南將軍杜預晉廷尉孫綽晉徵士許<lb/>
詢永嘉以來清虚在俗王武子輩詩貴道家之言爰洎<lb/>
江表𤣥風尚備眞長仲祖桓庾諸公猶相襲世稱孫許<lb/>
彌善恬淡之詞<lb/>
晉徵士戴逵晉東陽太守殷仲文晉宋之際殆無詩乎<lb/>
<pb n="KR4h0126_WYG_013-17b"/>
義煕中以謝益壽殷仲文為華綺之冠殷不競矣<lb/>
宋尚書令傅亮季友文余常忽而不察今沈特進撰詩<lb/>
載其數首亦復平矣<lb/>
宋記室何長瑜羊曜璠宋詹事范煜詩乃不稱其才亦<lb/>
為鮮舉矣<lb/>
宋孝武帝宋南平王鑠宋建平王宏孝武詩彫文織綵<lb/>
過為精密為二藩希慕見稱輕巧矣<lb/>
宋光祿謝莊希逸詩氣候清雅不逮于王袁然興屬閑<lb/>
<pb n="KR4h0126_WYG_013-18a"/>
長良無鄙促也<lb/>
宋御史蘇寶生宋中書令史陵修之宋典祠令任曇緒<lb/>
宋越騎戴法興蘇陵任戴並著篇章亦為搢紳之所嗟<lb/>
詠人非文才是愈甚可嘉焉<lb/>
宋監典事區惠恭惠恭本胡人為顏師伯幹顏為詩筆<lb/>
輙偷定之後造獨樂賦語侵給主被斥及大將軍修北<lb/>
第差充作長時謝惠連兼記室參軍惠恭時往共安陵<lb/>
嘲調末作雙枕詩以示謝謝曰君誠能恐人未重且可<lb/>
<pb n="KR4h0126_WYG_013-18b"/>
以為謝法曹造遣大將軍見之賞歎以錦二端賜謝謝<lb/>
辭曰此詩公作長所製請以錦賜之<lb/>
齊惠休上人齊道猷上人齊釋寶月惠休淫靡情過其<lb/>
才世遂匹之鮑昭恐商周矣羊曜璠云是顏公忌昭之<lb/>
文故立休鮑之論庾白二胡亦有清句行路難是東陽<lb/>
柴廓所造寶月嘗憩其家㑹廓亡因竊而有之廓子賫<lb/>
手本出都欲訟此事乃厚賂止之<lb/>
齊高帝齊征北將軍張永齊太尉王文憲齊高帝詩詞<lb/>
<pb n="KR4h0126_WYG_013-19a"/>
藻意深無所云少張景云雖謝文體頗有古意至如王<lb/>
師文憲旣經國遠圖或忽是雕蟲<lb/>
齊黃門謝超宗齊潯陽太守丘靈鞠齊給事中郎劉祥<lb/>
齊司徒長史檀超齊正員郎鍾憲齊諸曁令顏則齊秀<lb/>
才顧則心檀謝七君並祖襲顏延欣欣不倦得士大夫<lb/>
之雅致乎余從祖正員常云大明泰始中鮑休美文殊<lb/>
以動俗唯此諸人傅顏陸體用固執不如顏諸曁最荷<lb/>
家聲<lb/>
<pb n="KR4h0126_WYG_013-19b"/>
齊參軍毛伯成齊朝請吳邁遠齊朝請許瑶之伯成文<lb/>
不全佳亦多惆悵吳善於風人答贈許長于短句詠物<lb/>
湯休謂遠云吾語可為汝詩父以訪謝光祿云不然爾<lb/>
湯可為庶況<lb/>
齊鮑令暉齊韓蘭英令暉歌詩往往嶃絶清巧擬古尤<lb/>
勝唯百願淫矣昭常答孝武云臣妹才自亞于左芬臣<lb/>
才不及太沖爾蘭英綺密甚有名篇又善談笑齊武謂<lb/>
韓云借使二媛生于上葉則玉階之賦紈素之辭未詎<lb/>
<pb n="KR4h0126_WYG_013-20a"/>
多也<lb/>
齊司徒長史張融齊詹事孔稚珪思光紆緩誕放縱有<lb/>
乖文體然亦捷疾豐饒差不局促德璋生於封谿而文<lb/>
為彫飾青于藍矣<lb/>
齊寧朔將軍王融齊中庶子劉繪元長士章並有盛才<lb/>
詞美英浄至于五言之作㡬乎尺有所短譬應變將略<lb/>
非武侯所長未足以貶卧龍<lb/>
齊僕射江祏詩猗猗清潤弟祀明靡可懷<lb/>
<pb n="KR4h0126_WYG_013-20b"/>
齊記室王巾齊綏遠太守卞彬齊端溪令卞錄王巾二<lb/>
卞詩並愛奇嶃絶慕袁彥伯之風雖不𢎞綽而文體勦<lb/>
浄去平美遠矣<lb/>
齊諸曁令袁嘏詩平平耳多自謂能常語徐太尉云我<lb/>
詩有生氣須人捉著不爾便飛去<lb/>
齊雍州刺史張欣泰梁中書郎范縝詩欣泰子眞並希<lb/>
古勝文鄙薄俗製賞心流亮不失雅宗<lb/>
梁秀才陸厥觀厥文緯具識丈夫之情狀自製未優非<lb/>
<pb n="KR4h0126_WYG_013-21a"/>
言之失也<lb/>
梁常侍虞羲梁建陽令江洪子陽詩奇句清拔謝朓常<lb/>
嗟頌之洪雖無多亦自能迥出<lb/>
梁步兵鮑行卿梁晉陵令孫察行卿少年甚擅風謠之<lb/>
美察最幽微而感賞至到耳<hi>一每人名下俱有詩字</hi>
　　庾肩吾<hi>字子慎南陽新野人歴度支尚書</hi>
　　　謝厯日啓<lb/>
淩渠所奏弦望旣符鄧平之言錙銖皆合登臺視朔覩<lb/>
<pb n="KR4h0126_WYG_013-21b"/>
雲物之必書拂管移灰識權衡之有度初開卷始暫謂<lb/>
春留未覽篇終便傷冬及裵徊厚渥比日為年<lb/>
　　　謝賚粳米啓<lb/>
出梁國之<hi>闕</hi>租兼水陸之殊品伊尹說而不至石崇豪<lb/>
所未及遇處嘿之得賓同苻朗之舉筯長河可塞上德<lb/>
無詶<lb/>
　　　答餉綾紋啓<hi>一作書</hi>
潔同雪霜華踰紵縞長裾可曳無愧王門之賓廣袖將<lb/>
<pb n="KR4h0126_WYG_013-22a"/>
裁翻有城中之製<lb/>
　　　謝賚銅硯筆格啓<lb/>
烟磨青石巳踐孔氏之壇管插銅龍還笑王生之璧西<lb/>
域胡人卧織成之金簟游仙童子隱芙蓉之行障莫不<lb/>
並出梁園來頒狹室<hi>踐一作賤插一作撫行障海陸碎事作行幢</hi>
　　　謝賚菱啓<hi>一作庾信</hi>
上林紫水雜蕰藻而俱浮雲夢清池間芙蓉而外發珍<lb/>
踰百味來薦畫盤恩重千金遂沾菲席淩霜朱橘愧此<lb/>
<pb n="KR4h0126_WYG_013-22b"/>
開顏含露蒲桃慙其不䬼<lb/>
　　　謝賚梨啓<lb/>
睢陽東苑子圍三尺新豐箭谷枝懸六斤未有生因粉<lb/>
水產自桐丘影連鄧橘林交苑柿遠薦中厨爰頒下室<lb/>
事同靈棗有願還年恐似仙桃無因留核<lb/>
　　　謝賚橘啓<lb/>
光分璇宿影接銅峰去青鳥之迢遞服朱闉之爽塏楚<lb/>
原洪筆頌記不遷陳王麗藻賦稱遙植昔朝歌季重纔<lb/>
<pb n="KR4h0126_WYG_013-23a"/>
賜海魚大理元常止蒙秋菊<lb/>
　　　謝賚朱櫻啓<lb/>
成叢殿側猶連製賦之條結實西園非復粘蟬之樹異<lb/>
合浦之歸來疑藏朱實同秦人之逐彈似得金丸<lb/>
　　　謝賚林檎啓<lb/>
丹徒故苑歲綿長而不見岷山舊植路重阻而來難未<lb/>
有徙核圓丘移根閬坂仙厨始摘猶堆青玉之盤下賤<lb/>
爰頒遂入抽蒲之座<lb/>
<pb n="KR4h0126_WYG_013-23b"/>
　　　謝賚檳榔啓<lb/>
形均綠竹詎掃山壇色譬青桐不生空井事踰紫奈用<lb/>
兼芳菊方為口實永以蠲痾<lb/>
　　　謝東宫賚檳榔啓<lb/>
無勞朱實兼荔支之五滋能發紅顏類芙蓉之十酒登<lb/>
玉案而上陳出珠盤而下逮澤深温奈恩均含棗<lb/>
　　　謝東宫賚栗啓<lb/>
查或火成鑽以為屑奈稱煎用曝而成糗未若北燕巨<lb/>
<pb n="KR4h0126_WYG_013-24a"/>
實用奪榮枯南國脯山翻慙齒決承恩踴躍對聞喜之<lb/>
河念報屛營問知來之息<lb/>
　　　謝東宫賚米啓<lb/>
滍水鳴蟬香聞七里瓊山合穎租歸十縣肩吾人慙振<lb/>
藻徒降雲間之松職濫更繁空撤家丞之俸成珠委地<lb/>
事重逢仙游玉為糧珍踰入楚雖復激水滄流不待監<lb/>
河之說春風掃地方誚文學之篇<hi>間一作澗丞作承誤</hi>
　　　謝東宫示古跡啓<lb/>
<pb n="KR4h0126_WYG_013-24b"/>
竊以仙巖遺傳入握成塵孔壁藏文隨開巳蠧石書有<lb/>
暗厨畫猶飛豈有跡經四代年踰十紀芝英雲氣之巧<lb/>
未殞松鉛鵲反鸞驚之勢不侵蒲竹必使酒肆人來池<lb/>
流色變將損北海之牘還代西河之簡<hi>遺傳尺牘作遺轉誤</hi>
　　　謝東宫賜宅啓<lb/>
肩吾居異道南才非巷北流寓建春之外寄息靈臺之<lb/>
下豈望地無湫隘里號乘軒巷轉幡旗門容幰葢況乃<lb/>
交垂五柳若元亮之居夾石雙槐似安仁之縣卻瞻鍾<lb/>
<pb n="KR4h0126_WYG_013-25a"/>
阜前枕洛橋池通西舍之流窻映東鄰之棗來歸高里<lb/>
翻成待封之門夜坐書臺非復通燈之壁才下應王禮<lb/>
加温阮官成名立無事非恩<lb/>
　　　謝東宫賚内人春衣啓<lb/>
階邊細草猶推綟葉之光戸前桃樹反訝藍花之色遂<lb/>
得裾飛合鷰領鬬分鸞試顧採薪皆成留客<lb/>
　　　謝湘東王賚米啓<lb/>
味重新城香踰澇水連舟入浦似彥伯之南歸積地為<lb/>
<pb n="KR4h0126_WYG_013-25b"/>
山疑馬援之西至不待候沙同新渝之再熟無勞拜石<lb/>
均遼倉之重滿前恩未逺次渥仍流墨翟假以故書裴<lb/>
楷暫其國賜<lb/>
　　　答湘東王賚粳米啓<lb/>
竊以農夫力耕時逢儉歳疎賤時澤必取豐年㭬斛瀉<lb/>
珠嘉聞陶量翻庭委玉欣見馬圖<lb/>
　　　謝湘東王賚米啓<lb/>
竊以月滿則虧恩來無爽海潮雖大萬江恒注遂使連<lb/>
<pb n="KR4h0126_WYG_013-26a"/>
箱委地不殊陽翟盈倉接宇寧異海陵<lb/>
　　　謝湘東王賚柑啓<lb/>
傳名地里遠自武陵之洲族茂神經遙聞建春之嶺王<lb/>
逸為賦取對荔枝張衡制辭用連石蜜足使萍實非甜<lb/>
蒲萄猶酳<lb/>
　　　謝武陵王賚白綺綾啓<lb/>
圖雲緝鶴鄴市稀逢寫霧傳花叢臺罕遇雖復馬均騁<lb/>
思比巧猶慙虞卿受金方恩未重比扁舟獨反燕路有<lb/>
<pb n="KR4h0126_WYG_013-26b"/>
心載寶言歸銜珠無日<hi>並藝文類聚</hi>
　　　答武陵王賚絹啓<lb/>
肩吾啓蒙賚絹二十疋清河之珍丘園慙其束帛關東<lb/>
之妙潛織陋其巻綃下官謬忝扁舟暫瞻還斾而天人<lb/>
渥盼增餘論之榮江漢安流無沿洄之阻遂使鶴露宵<lb/>
凝輕絺立變鴈風朝急冶服成温有謝筆端無辭陳報<lb/>
不任下情謹奉啓事謝聞謹啓<hi>初學記</hi>
　　　謝炭啓<lb/>
<pb n="KR4h0126_WYG_013-27a"/>
識慙曼倩似見昆明之灰清愧伯鸞不復因人之熱<hi>白孔</hi>
<hi>六帖</hi>
　　　答陶隱居賚术煎啓<lb/>
竊以綠葉抽條生于首峰之側紫花摽色出自鄭岩之<lb/>
下百邪外禦六府内充山精見書華神在籙木榮火謝<lb/>
盡採擷之難啓旦移申窮淋漉之劑故能競爽雲珠争<lb/>
奇水玉自非身疲掌硯役倦攀桃豈可立致還年坐生<lb/>
羽翼臨沅丹井方覺可捐酈縣菊泉無勞復汲庶得遨<lb/>
<pb n="KR4h0126_WYG_013-27b"/>
遊海岸追涓子之塵馳騖霍山共陳王為侣謠俗輕施<lb/>
尚曰難酬出世鴻恩寧知上報<hi>茅山志摽作縹淋漉作的瀝王一作生</hi>
　　　答陶隱居賚术蒸啓<lb/>
味重金漿芳踰玉液足使芝慙明麗丹媿芙蓉坐致延<lb/>
生伏深銘戴<hi>並藝文類聚藝廣異記云肩吾少事陶先生頗多  術  二篇作沈約誤</hi>
　　　為武陵王拜儀同章<lb/>
臣宅慶紫霄聯休皇極地均指日旣無跡而成高仕若<lb/>
乘風故不行而自遠今者四郊無壘天下同文都尉春<lb/>
<pb n="KR4h0126_WYG_013-28a"/>
田猶居塞外單于冬獵不入漁陽臣坐牧三邊非勞七<lb/>
戰豈能屯兵大夏封萬里之侯飛箭遼城受千金之壽<lb/>
論其才望有懼茂𢎞先佩印綬常羞叔度<lb/>
　　　為寧國公讓中書表<lb/>
臣聞陟彼太行伯后之車屢怠望兹吳坂少游之馬難<lb/>
躋是知美非流水立致摧轅駿靡浮雲便期頓轡起登<lb/>
天漢寧陪九萬之風坐濟星橋非使千年之翼豈有功<lb/>
稱辨慧足對元禮弱標俊穎能嘲子叔玉重組長空見<lb/>
<pb n="KR4h0126_WYG_013-28b"/>
休寵深宫邃宇孰知懷憂<lb/>
　　　為南康王讓丹陽尹表<lb/>
臣聞劒鏤七星非有司天之用簾圖五嶽寧識崇朝之<lb/>
雲是知䇿彼泥龍不能令其逐日乘斯泥馬安可使其<lb/>
奔電方今振鷺盈庭白駒空谷惟帝念功惟明克允君<lb/>
子之國幸聞其讓石門之水獲免於貪<lb/>
　　　東宮玉帳山銘<hi>庾信集亦載</hi>
玉帳寥廓崑山抵鵲摠葉成帳連枝起幕玉蘂難徙金<lb/>
<pb n="KR4h0126_WYG_013-29a"/>
花不落隱士彈琴仙人看博巖留故鼎竈聚新荆煑石<lb/>
初爛燒丹欲成桑田屢盡海水頻傾長聞鳳笛永聽簫<lb/>
聲<hi>枝集作雲玉蘂難徙作玉䇿難移竈聚作雲上盡作變傾作盈笛作曲</hi>
　　　團扇銘<lb/>
武王𤣥覽造扇于前班生贍博百綺仍傳裁雲比霧裂<lb/>
素輕蟬片月内掩重規外圓炎隆火正石鑠沙煎清逾<lb/>
蘋末瑩等寒泉恩深難恃愛極則遷秋風颯至篋笥長<lb/>
捐勒銘華扇敢薦夏筵<hi>百一作白</hi>
<pb n="KR4h0126_WYG_013-29b"/>
　　　書品序<lb/>
𤣥静先生曰予遍求邃古逖訪厥初書名起於𤣥洛字<lb/>
勢發於倉史故遺結繩取諸文象諸形㑹諸人事未有<lb/>
廣此緘縢深兹文契是以一畫加大天尊可知二力增<lb/>
土地卑可審日以君道則字勢圓月以臣輔則文體闕<lb/>
及其轉注假借之流指事㑹意之類莫不狀範毫端形<lb/>
呈字表開萹翫古則千載共朝削簡傳今則萬里對面記<lb/>
善則惡自削書賢則過必改玉厯頒正而化俗帝載陳<lb/>
<pb n="KR4h0126_WYG_013-30a"/>
言而設敎變通不極日用無窮與聖同功參神並運爰<lb/>
洎中葉捨煩從省漸失潁川之言竟逐雲陽之字若乃<lb/>
鳥迹孕于古文壁書存于科斗符陳帝璽摹調蜀漆署<lb/>
表宫門銘題禮器魚猶捨鳳鳥已分蟲仁義起于麒麟<lb/>
威形發于龍虎雲氣時飄五色仙人還作兩童龜若浮<lb/>
溪蛇如赴穴流星疑燭垂露似珠芝英轉車飛白掩素<lb/>
參差倒薤旣思種栁之謠長短懸針復想定情之製蚊<lb/>
脚傍低鵠頭仰立填飄板上謬起印中波囘墮鏡之鸞<lb/>
<pb n="KR4h0126_WYG_013-30b"/>
楷顧雕陵之鵲並以篆籀重復見重昔時或巧能售酒<lb/>
或妙令鬼哭信無味之奇珍非趨時之急務且具錄前<lb/>
訓今不復兼論惟草正疎通專行于世其或繼之者雖<lb/>
百代可知尋𨽻體發源秦時𨽻人下邳程邈所作始皇<lb/>
見而重之以奏事繁多篆字難製遂作此法故曰𨽻書今<lb/>
時正書是也草勢起于漢時解散𨽻法用以赴急本因<lb/>
草創之義故曰草書建初中京兆杜操始以善草知名<lb/>
今之草書是也余自少迄長留心兹藝敏手謝于臨池<lb/>
<pb n="KR4h0126_WYG_013-31a"/>
銳意同于削板而蕺山之扇竟未增華淩雲之臺無因<lb/>
誡子求諸古迹或有淺深輙刪善草𨽻者一百二十三<lb/>
人伯英以稱聖居首法高以追駿處末推能相越小例<lb/>
而九引類相附大等為三復為略論總名書品<lb/>
　　張芝<hi>伯英</hi>　鍾繇<hi>元常/</hi>　王羲之<hi>逸少</hi>
　　　右三人上之上<lb/>
論曰𨽻旣發源秦始草乃激流齊相跨七代而彌遵將<lb/>
千載而無革誠開博者也均其文總六書之要指其事<lb/>
<pb n="KR4h0126_WYG_013-31b"/>
籠八體之奇能拔篆籀于繁蕪移楷真于重密分行紙<lb/>
上類出蠒之蛾結畫篇中似聞琴之鶴峰崿間起瓊山<lb/>
慙其斂霧漪瀾逓振碧海愧其下風抽絲散水定其下<lb/>
筆倚刀較尺驗于成字真草旣分于星芒烈火復成于<lb/>
珠佩或橫牽竪掣或濃㸃輕拂或將放而更留或因挑<lb/>
而還置敏思藏於胸中巧意發於毫銛詹尹端䇿故以<lb/>
迷其變化英韶傾耳無以察其音聲殆善射之不注妙<lb/>
斲輪之不傳是以鷹爪含利出彼兔毫龍管潤霜遊兹<lb/>
<pb n="KR4h0126_WYG_013-32a"/>
蠆尾學者鮮能具體窺者罕得其門若探妙測深盡形<lb/>
得勢烟華落紙將動風彩帶字欲飛疑神化之所為非<lb/>
人世之所學惟張有道鍾元常王右軍其人也張工夫<lb/>
第一天然次之衣帛先書稱為草聖鍾天然第一功夫<lb/>
次之妙盡許昌之碑窮極鄴下之牘王工夫不及張天<lb/>
然過之天然不及鍾工夫過之羊欣云貴越羣品古今<lb/>
莫二兼撮衆法備成一家若孔門以書三子入室矣允<lb/>
為上之上<lb/>
<pb n="KR4h0126_WYG_013-32b"/>
　　崔瑗<hi>子玉</hi>　杜度<hi>伯度/</hi>　師宜官　張昶<hi>文舒</hi>
　　王獻之<hi>子敬</hi>
　　　右五人上之中<lb/>
論曰崔子玉擅名北中跡罕南度世有得其摹者王子<lb/>
敬見之稱美以為功類伯英杜度濫觴于草書取奇于<lb/>
漢帝詔復奏事皆作草書師宜官鴻都為最能大能小<lb/>
文舒聲劣於兄時云亞聖子敬泥帚最驗天骨兼以製<lb/>
筆復識人工一字不遺兩葉傳妙此五人允為上之中<lb/>
<pb n="KR4h0126_WYG_013-33a"/>
　　索靖<hi>幼安</hi>　梁鵠<hi>孟皇/</hi>　韋誕<hi>仲將/</hi>　皇象<hi>休明</hi>
　　胡昭<hi>孔明</hi>　鍾㑹<hi>士季/</hi>　衛瓘<hi>伯玉/</hi>　荀輿<hi>長𦙍</hi>
　　阮研<hi>文機</hi>
　　　右九人上之下<lb/>
論曰幼安斂蔓舅氏抗名衛令孟皇功盡筆力字入帳<lb/>
中仲將不妄染毫必須張筆而左紙孔明動見模楷所為胡<lb/>
肥而鍾瘦休明斟酌二家聨駕八絶士季之範元常猶<lb/>
子敬之稟逸少而功拙兼効真草皆成伯玉遂慕張芝<lb/>
<pb n="KR4h0126_WYG_013-33b"/>
近參父迹長𦙍狸骨方擬而難迨阮研居今觀古盡窺<lb/>
衆妙之門雖復師王祖鍾終成别構一體此九人允為<lb/>
上之下<lb/>
　　張超<hi>子並</hi>　　郭伯道　劉德昇<hi>君/嗣</hi>崔寔<hi>子真</hi>
　　衛夫人<hi>字茂猗名鑠</hi>李式<hi>景則/</hi>庾翼<hi>稚恭/</hi>郗愔<hi>方囘</hi>
　　謝安<hi>安石</hi>　　王珉<hi>季琰/</hi>桓𤣥<hi>敬道/</hi>羊欣<hi>敬元</hi>
　　王僧䖍　　　孔琳之<hi>彥琳</hi>　　　殷鈞<hi>季和</hi>
　　　右十五人中之上<lb/>
<pb n="KR4h0126_WYG_013-34a"/>
論曰子並崔家州里頗相倣效可謂醬鹹於鹽氷寒於<lb/>
水伯道里居朝廷遠封其迹德昇之妙鍾胡各採其美<lb/>
子眞俊才門法不墜李妻衛氏自出華宗景則毫素流<lb/>
靡稚恭聲彩遒越郗愔安石草正並驅季琰桓𤣥筋力<lb/>
俱駿羊欣早隨子敬最得王體孔琳之聲髙宋氏王僧<lb/>
䖍雄發齊代殷鈞頗耽愛好終得肩隨此一十五人允<lb/>
為中之上<lb/>
　　魏武帝<hi>曹操孟德</hi>孫皓<hi>吳主/元宗</hi>衛覬<hi>伯儒/</hi>左子邑<hi>伯字子邑</hi>
<pb n="KR4h0126_WYG_013-34b"/>
　　衛恒<hi>巨山</hi>　杜預<hi>元凱/</hi>王廙<hi>世將</hi>張彭祖<lb/>
　　任靖　　　韋昶<hi>文休</hi>王修<hi>敬仁</hi>范懷約<lb/>
　　張永<hi>景初</hi>　吳休尚　施方泰<lb/>
　　　右十五人中之中<lb/>
論曰魏帝筆墨雄贍吳主體裁綿密伯儒兼敘𨽻草予<lb/>
邑分鑣梁邯巨山三世元凱累葉王廙為右軍之師彭<lb/>
祖取羲之之道任靖矯名文休題柱敬仁清舉致畏逼<lb/>
之詞張范逢時俱東南之美施吳鄴下後生同年拔萃<lb/>
<pb n="KR4h0126_WYG_013-35a"/>
此十五人允為中之中<lb/>
　　羅暉<hi>叔景</hi>　趙襲<hi>元嗣</hi>　劉輿　　張昭<lb/>
　　陸機<hi>士衡</hi>　朱誕　　　王導<hi>茂𢎞</hi>
　　宋文帝<hi>姓劉名義隆</hi>　　　　王洽<hi>敬和/</hi>郗超<hi>景興</hi>
　　張翼　　　庾亮<hi>元規</hi>　康昕　　徐希秀<lb/>
　　謝朓<hi>𤣥暉</hi>　劉繪　　　陶隱居<hi>名𢎞景</hi>
　　王崇素<lb/>
　　　右十八人中之下<lb/>
<pb n="KR4h0126_WYG_013-35b"/>
論曰叔景元嗣並稱西州劉輿之筆札張昭之無懈陸<lb/>
機以𢎞才掩迹朱誕以偏藝流聲王導則列聖推能庾<lb/>
亮則羣公挹巧王洽以並通諸法郗超以晩年取譽張<lb/>
翼善效宋帝康昕希秀孤生謝朓劉繪文宗書範近來<lb/>
少前陶隱居仙才翰彩㧞于山谷王崇素繪<hi>闕</hi>靡倫篇<lb/>
筆傳于閭里此十八人允為中之下<lb/>
　　姜詡　　梁宣　　　魏徵<hi>𤣥成</hi>　韋秀<lb/>
　　鍾輿　　向泰　　　羊忱　　　晉元帝<hi>景文</hi>
<pb n="KR4h0126_WYG_013-36a"/>
　　識道人　范曄<hi>蔚宗</hi>　宗炳　　　謝靈運<lb/>
　　蕭思話　薄紹之<hi>敬叔</hi>齊高帝<hi>紹伯</hi>　庾黔婁<lb/>
　　費元謠　孫奉伯　　王薈　　　羊祜<hi>叔子</hi>
　　　右二十人下之上<lb/>
論曰此二十人並擅毫翰動成楷則殆逼前良見希後<lb/>
彥允為下之上<lb/>
　　陽經　　　諸葛融　　楊潭　　張炳<lb/>
　　岑淵　　　張輿　　　王濟　　李夫人<lb/>
<pb n="KR4h0126_WYG_013-36b"/>
　　劉穆之<hi>道和</hi>　朱齡石　　庾景休　張融<hi>思光</hi>
　　褚元明　　孔敬通　　王籍<hi>文海</hi>
　　　右十五人下之中<lb/>
論曰此十五人雖未窮字奥書尚文情披其叢薄非無<lb/>
香草視其涯㟁皆有潤珠故遺斯紙以為世玩允為下<lb/>
之中<lb/>
　　衛宣　　　李韞　　　陳基　　傅庭堅<lb/>
　　張紹　　　陰光　　　韋熊<hi>少季</hi>張暢<lb/>
<pb n="KR4h0126_WYG_013-37a"/>
　　曹任　　　宋嘉　　　裴邈　　羊固<lb/>
　　傅夫人　　辟閭訓　　謝晦　　徐羨之<lb/>
　　孔閭　　　顏寶光　　周仁皓　張欣泰<lb/>
　　張熾　　　僧岳道人　法高道人<lb/>
　　　右二十三人下之下<lb/>
論曰此二十三人皆五味一和五色一彩視其雕文非<lb/>
特刻鵠人人下筆寧止追嚮遺迹見珍餘芳可折誠以<lb/>
驅馳並駕不逮前鋒而中權後殿各盡其美允為下之<lb/>
<pb n="KR4h0126_WYG_013-37b"/>
下<lb/>
今以九例該此衆賢猶如𤣥圃積玉炎洲聚桂其中實<lb/>
相推謝故有兹多品然終能振此鱗翼俱上龍門儻後<lb/>
之學者更隨㸃曝云爾<lb/>
　　庾元威<lb/>
　　　論書<lb/>
所學正書宜以殷鈞范懷約為主方正循紀修短合度<lb/>
所學草書宜以張融王僧䖍為則體用得法意氣有餘<lb/>
<pb n="KR4h0126_WYG_013-38a"/>
章表牋書於斯足矣夫才能則關性分耽嗜殊妨大業<lb/>
但令緊快分明屬辭流便字不須體語輙投聲若以己<lb/>
巳莫分東柬相亂則兩王妙迹二陸高才頃來非所用<lb/>
也王延之有言曰勿欺數行尺牘卽表三種人身豈非<lb/>
一者學書得法二者作字得體三者輕重得宜意謂猶<lb/>
須言無虚出斯則善矣近何令貴隔勢傾朝野聊爾疎<lb/>
漏遂遭十穢之書今聊存兩事書曰有寒士自陳簡于<lb/>
掌選詩云伎能自寡薄支葉復單貧柯條濫垂景木石<lb/>
<pb n="KR4h0126_WYG_013-38b"/>
詎知晨狗馬雖難畫犬羊誠易馴效嚬終未似學步豈<lb/>
如真實云朝亂緒是曰斁彞倫俗作於兹混人途自此<lb/>
沌離合之詩由來乆矣不知譏剝爰加稱贊是其第六<lb/>
穢也近來貴宰於二品清宦進不假手作書而筆跡過<lb/>
鄙無法度彼恭拜忽云永感答人借車還白不具真本<lb/>
流傳合朝恥辱是其第七穢也以此而言書何容易且<lb/>
梁制與平吉人牋書有壞懷語者不得答書許乃告絶<lb/>
私弔答中彼此言感思乖錯者州望須刺大中正處入<lb/>
<pb n="KR4h0126_WYG_013-39a"/>
清議終身不得仕盛名年少宜留意勉之余見學阮研<lb/>
書者不得其骨力婉媚唯學攣拳委盡學薄紹之書者<lb/>
不得其批研淵㣲徒自經營嶮急晚途别法貪省愛異<lb/>
濃頭纖尾斷腰頓足一八相似十小難分屈等如勻變<lb/>
前為草咸言祖述王蕭無妨日有訛謬星不從生籍不<lb/>
從來許慎門徒居然嗢噱衛恒子弟寧不傷嗟註誤衆<lb/>
家豈宜改習書字之興由來尚矣沮誦倉頡黃帝史也<lb/>
周宣王時柱下史史籀始著籀書今六八之法雖存十<lb/>
<pb n="KR4h0126_WYG_013-39b"/>
五之篇亡矣及秦相李斯破大篆為小篆造倉頡七章<lb/>
中車府令趙高造爰歴六章太史胡毋敬造博學七章<lb/>
後人分五十五章為三蒼上巻至哀帝元嘉中揚子雲<lb/>
作訓纂記滂喜為中巻和帝永元中賈升郎更續記彥<lb/>
均為下巻皆是記字字出衙人故人稱為三蒼也夫蒼<lb/>
雅之學儒博所宗自景純注解轉加敦尚漢晉正史及<lb/>
古今字書並云倉頡九篇是李斯所作今竊尋思必不<lb/>
如是其第九章論豨信京劉等郭云豨信是陳豨韓信<lb/>
<pb n="KR4h0126_WYG_013-40a"/>
京劉是大漢西土是長安此非讖言豈有秦時朝宰談<lb/>
漢家人物牛頭馬腹先達何以安之江左碩儒相係梁<lb/>
初復有任昉及沈約悉未有譏駁余忽橫議實不自許<lb/>
敬俟明哲定其可否而字韻集方言廣雅凡錄字者十<lb/>
有四家許慎穿鑿賈氏乃奏說文曹產開拓許侯爰成<lb/>
字苑說文則形聲具舉字苑則品類周悉追悟典墳字<lb/>
弗全體周禮以雞斯為笄纚禮記以相近為禳祈致今<lb/>
衆議叢殘音辭䮞互葢由程邈變𨽻流傳未一鄭公詩<lb/>
<pb n="KR4h0126_WYG_013-40b"/>
譜頗顯其源且書文一反草木相從凡五百六十七部<lb/>
合一萬五千九百一十五字卽曰世中所行十分裁一<lb/>
而今㸃畫失體深成怪也近有居士阮孝緒撰古今文<lb/>
字三巻窮搜正典次丹陽五官丘陵撰文字指要二巻<lb/>
精加擿發惟此兩書可稱要用余以值明師留心字法<lb/>
所以坐右作午畺宇不依羲獻妙跡不逐陶葛名方作<lb/>
蒓羮不斆晉書不循韻集爰以淺見輕述字府自謂此<lb/>
文或均螢露齊末王融圖古今雜體有六十四書少年<lb/>
<pb n="KR4h0126_WYG_013-41a"/>
崇倣家藏紙貴而鳳魚蟲鳥是七國時書元常皆作𨽻<lb/>
書故貽後來所詰湘東王遣沮陽令韋仲定為九十一<lb/>
種次功曹謝善勛增其九法合成百體其中以八卦書<lb/>
為一以大為兩法徑丈一字方寸千言大上止傳可爾<lb/>
鬼書惟有業殺刁斗出于古器尒㫭由乎内典散𨽻露<lb/>
書終是飛白意謂此等並非通論今所不取余經為正<lb/>
陽侯書十牒屏風作百體間以采墨當時衆所驚異自<lb/>
爾絶筆惟留草本而巳其百體者懸針書垂露書秦望<lb/>
<pb n="KR4h0126_WYG_013-41b"/>
汲冢書金鵲書玉文書鵠頭書虎爪書倒薤書偃波書<lb/>
幡信書飛白篆古頡書籀文書奇字謬篆制書列書日<lb/>
書月書風書雲書星𨽻填𨽻蟲食葉書科斗書署書胡<lb/>
書蓬書相書天竺書轉宿書一筆篆飛白書一筆𨽻飛<lb/>
白草古文𨽻橫書楷書小科𨽻此五十種皆純墨璽文<lb/>
書節文書真文書符文書芝英𨽻花草𨽻幡信𨽻鐘鼓<lb/>
龍虎篆鳳魚篆騏驎篆仙人篆科斗蟲篆雲篆蟲篆魚<lb/>
篆鳥篆龍篆龜篆虎篆鸞篆龍虎𨽻鳳魚𨽻麒麟𨽻仙<lb/>
<pb n="KR4h0126_WYG_013-42a"/>
人𨽻科斗𨽻雲𨽻蟲𨽻魚𨽻鳥𨽻龍𨽻龜𨽻鸞𨽻虵龍<lb/>
文𨽻書龜文書鼠書牛書虎書兔書龍草書虵草書馬<lb/>
書羊書猴書雞書犬書豕書此十二時書巳上五十種<lb/>
皆采色其外復有大篆小篆銘鼎摹印刻符石經象形<lb/>
篇章震書倒書反左書等及宋中庶宗炳出九體書所<lb/>
謂縑素書簡奏書牋表書弔記書行押書檝書藁書羊<lb/>
草書全草書此九法極真草書之次第焉刪捨之外所<lb/>
存猶一百二十體張芝始作一筆飛白書此於井冊等<lb/>
<pb n="KR4h0126_WYG_013-42b"/>
字為妙所以唯云一筆飛白書則無所不通矣反左書<lb/>
者大同中東宫學士孔敬通所創余見而達之於是座<lb/>
上詶答諸君無有識者遂呼為衆中清閒法今學者稍<lb/>
多解者益寡敬通又能一筆草書一行一斷婉約流利<lb/>
特出天性頃來莫有繼者宗炳又畫瑞應圖千卓絶王<lb/>
元長頗加增定乃有虞舜獬豸周穆狻猊漢武神鳳衛<lb/>
君舞鶴五城九井螺杯魚硯金縢玉英𤣥圭朱草等凡<lb/>
二百一十物余經取其善草嘉禾靈禽瑞獸樓臺器服<lb/>
<pb n="KR4h0126_WYG_013-43a"/>
可為玩對者盈縮其形狀參詳其動植制一部焉此乃<lb/>
青出于藍而實世中未有復于屏風上作雜體篆二十<lb/>
四種寫凡百名將恐一筆鄣子凡百屏風傳者逾謬併<lb/>
懷歎息世本云史皇作圖黃帝臣也其唐虞之文章夏<lb/>
后之鼎象則圖畫之宗焉其後繪事逾精丹青轉妙乃<lb/>
以釘女心痛圖魚獺集敬君以之亡婦王嬙由此失身<lb/>
近代陸綏足稱畫聖所聞談者一筆之外僅可蟬雀顧<lb/>
長康稱為三絶終是半癡人耳雜體旣資於畫所以附<lb/>
<pb n="KR4h0126_WYG_013-43b"/>
乎書末<lb/>
　　虞龢<hi>梁中書侍郎</hi>
　　　論書表<lb/>
臣聞爻畫旣肇文字載興六藝歸其善八體宣其妙厥<lb/>
後羣能間出洎乎漢魏鍾張擅美晉末二王稱英羲之<lb/>
書云頃尋諸名書鍾張信為絶倫其餘不足存又云吾<lb/>
書比之鍾張當抗行張草猶當鴈行羊欣云羲之便是<lb/>
小推張不知獻之自謂云何欣又云張字形不及右軍<lb/>
<pb n="KR4h0126_WYG_013-44a"/>
自然不如小王謝安嘗問子敬君書何如右軍答云故<lb/>
當勝安云物論殊不爾子敬答曰世人那得知夫古質<lb/>
而今妍數之常也愛妍而薄質人之情也鍾張方之二<lb/>
王可謂古矣豈得無妍質之殊且二王暮年皆勝于少<lb/>
父子之間又為今古子敬窮其妍妙固其宜也然優劣<lb/>
旣微而㑹美俱深故同為終古之獨絶百代之楷式桓<lb/>
𤣥耽玩不能釋手乃撰二王紙迹雜有縑素正行之尤<lb/>
美者各為一帙常置左右及南奔雖甚狼狽猶以自隨<lb/>
<pb n="KR4h0126_WYG_013-44b"/>
擒獲之後莫知所在劉毅頗尚風流亦甚愛書傾意搜<lb/>
求及將敗大有所得盧循素善尺牘尤珍名法西南豪<lb/>
士咸慕其風人無長幼翕然尚之家贏金幣競遠尋求<lb/>
于是京師三呉之迹頗散四方羲之為㑹稽獻之為吳<lb/>
興故三吳之近地偏多遺迹也又是末年遒美之時中<lb/>
世宗室諸王尚多素嗤貴遊不甚愛好朝廷亦不搜求<lb/>
人間所秘往往不少新渝惠侯雅所愛重懸金招買不<lb/>
計貴賤而輕薄之徒鋭意摹學以茅屋漏汁染變紙色<lb/>
<pb n="KR4h0126_WYG_013-45a"/>
加以勞辱使類乆書真偽相糅莫之能别故惠侯所蓄<lb/>
多有非真然招聚旣多時有佳迹如獻之吳興二牋足<lb/>
為名法孝武亦纂集佳書都鄙士人多有獻奉真偽混<lb/>
雜謝靈運母劉氏子敬之甥故靈運能書而特多王法<lb/>
臣謝病東臯遊玩山水守拙樂静求志林壑造次之遇<lb/>
遂紆雅顧預涉泛之遊參文咏之末其諸佳法恣意披<lb/>
覽愚好旣深稍有微解及臣遭遇曲沾恩誘漸漬𤣥猷<lb/>
朝夕諮訓題勒美惡指示蚩妍㸃畫之情昭若發蒙于<lb/>
<pb n="KR4h0126_WYG_013-45b"/>
時聖慮未存草體凡諸敎令必應真正小不在意則偽<lb/>
謾難識事事留神則難為心力及飛龍之始戚藩告釁<lb/>
方事經略未遑妍習及三年之初始玩寶迹旣科簡舊<lb/>
秘再詔尋求景和時所散失及乞左右嬖幸者皆原往<lb/>
罪兼賜其直或有頑愚不敢獻書遂失五卷多是戲學<lb/>
伏惟陛下爰凝睿思淹留草法擬効漸妍賞析彌妙旬<lb/>
日之間轉求精祕字之美惡書之真偽剖判體趣窮微<lb/>
入神機息務閑從容研究乃使使三吳荆湘諸境窮幽<lb/>
<pb n="KR4h0126_WYG_013-46a"/>
測遠鳩集散逸及羣臣所上數月之間奇迹雲萃詔臣<lb/>
與前將軍巢尚之司徒參軍事徐希秀淮南太守孫奉<lb/>
伯科簡二王書評其品題除猥錄美供御賞玩遂得遊<lb/>
目瓌翰展好寶法錦質繡章爛然畢覩大凡祕藏所錄<lb/>
鍾繇紙書六百九十七字張芝縑素及紙書四千八百<lb/>
二十五字年代旣乆多是簡帖張昶縑素及紙書四千<lb/>
七十字毛𢎞八分縑素書四千五百八十八字索靖紙<lb/>
書五千七百五十五字鍾㑹書五紙四百六十五字是<lb/>
<pb n="KR4h0126_WYG_013-46b"/>
高祖平秦川所獲以賜永嘉公主俄為第中所盜流播<lb/>
始興及泰始開運地無遁寶詔龎沈搜索遂乃得之又<lb/>
有范仰恒獻上張芝縑素書三百九十八字希世之寶<lb/>
潛采累紀隱迹于二王耀美于盛辰别加繕飾在新裝<lb/>
二王書所錄之外由是榻書悉用薄紙厚薄不均輒好<lb/>
縐起范曄裝治巻帖小勝猶謂不精孝武使徐爰治䕶<lb/>
隨紙長短參差不同具以數十紙為巻披視不便不易<lb/>
勞茹善惡正草不相分别今所治繕悉改其弊孝武撰<lb/>
<pb n="KR4h0126_WYG_013-47a"/>
子敬學書戲習十巻為秩傳云戲學而不題或真行章<lb/>
草雜在一紙或重作數字或學前輩名人能書者或有<lb/>
聊爾戲書旣不留意亦殊猥劣徒聞則錄曾不披簡巻<lb/>
小者數紙大者數十巨細差懸不相疋類是以更裁減<lb/>
以二丈為度亦取小王書古詩賦讚論或草或正言無<lb/>
次第者入戲學部其有惡者悉皆刪去巻旣調均書又<lb/>
精好羲之所書紫紙多是少年臨川時迹旣不足觀亦<lb/>
無取焉今榻書皆用大厚紙冺若一體同度翦截皆齊<lb/>
<pb n="KR4h0126_WYG_013-47b"/>
又補接敗字體勢不失墨色更明凡書雖同在一巻要<lb/>
有優劣今此一巻之中以好者在首下者次之中者最<lb/>
後所以然者人之看書必銳于開巻懈怠于將半旣而<lb/>
略進次遇中品賞悅留連不覺終巻又舊書目秩無次<lb/>
第諸秩中各有第一至于第十脫落散亂巻秩殊等今<lb/>
各題其巻秩所在與目相應雖相涉入終無雜謬又舊<lb/>
以封書紙次相隨草正混糅善惡一貫今各隨其品不<lb/>
從本封條目紙行凡㝡字數皆使分明一毫靡遺二王<lb/>
<pb n="KR4h0126_WYG_013-48a"/>
縑素書珊瑚軸二秩二十四巻紙書金軸二秩二十四<lb/>
巻又紙書玳瑁軸五秩五十巻皆互秩金題玉燮織成<lb/>
帶又有書扇二秩二巻又紙書飛白章草二秩十五巻<lb/>
並栴檀軸又紙書戲學一秩十二巻玳瑁軸此皆書之<lb/>
冠冕也自此以下别有三品書凡五十二秩五百二十<lb/>
巻悉栴檀軸又羊欣縑素及紙書亦選取其妙者為十<lb/>
八秩一百八十巻皆漆軸而巳二王新入書各裝為六<lb/>
秩六十巻别充備預又其中入品之餘各有條貫足以<lb/>
<pb n="KR4h0126_WYG_013-48b"/>
聲華四㝢價輕五都天府之名珍盛代之偉寶陛下淵<lb/>
昭自天觸理必鏡凡諸思制莫不妙極乃詔張永更製<lb/>
御紙緊潔光麗輝日奪目又合祕墨美殊前後色如㸃<lb/>
漆一㸃竟紙簡筆則一二簡毫專用白免大管豐毛膠<lb/>
漆堅密草書筆悉使長毫以利縱舍之便兼使吳興郡<lb/>
作青石圓硯質滑而停墨殊勝南方瓦石之器縑素之<lb/>
工殆絶於昔王僧䖍尋得其術雖不及古不減郗家所<lb/>
製二王書獻之始學父書正體乃不相似至于絶筆章<lb/>
<pb n="KR4h0126_WYG_013-49a"/>
草殊相擬類筆迹流懌宛轉妍媚乃欲過之羲之書在<lb/>
始未有奇殊不勝庾翼郗愔迨其末年乃造其極常以<lb/>
章草答庾亮亮以示翼翼歎服因與羲之書云吾昔有<lb/>
伯英章草書十紙過江亡失常痛妙迹永絶忽見足下<lb/>
答家兄書煥若神明頓還舊觀舊說羲之罷㑹稽住蕺<lb/>
山下一老嫗捉十許六角竹扇出市王聊問一枚㡬錢<lb/>
云直二十許右軍取筆書扇扇為五字嫗大悵惋云舉<lb/>
家朝飡惟仰於此何乃書壞王云但言王右軍書字索<lb/>
<pb n="KR4h0126_WYG_013-49b"/>
一百入市市人競市去姥復以十數扇來請書王笑不<lb/>
答又云羲之常自書表與穆帝帝使張翼寫効一毫不<lb/>
異題後答之羲之初不覺更詳看乃歎曰小人㡬欲亂<lb/>
真又羲之性好鵞山隂曇<graphic n="KR1619" url="https://raw.githubusercontent.com/kanripo/KR-Gaiji/master/images/KR1619.png" mimeType="image/png"/>村有一道士養好鵞十餘<lb/>
王清旦乘小船故往意大願樂乃告求市易道士不與<lb/>
百方譬說不能得道士乃言性好道乆欲寫河上公老<lb/>
子縑素早辦而無人能書府君若能自屈書道德經各<lb/>
兩章便合羣以奉羲之便住半日為寫畢籠鵞而歸又<lb/>
<pb n="KR4h0126_WYG_013-50a"/>
嘗詣一門生家設佳饌供億甚盛感之欲以書相報見<lb/>
有一新棐牀几至滑浄乃書之草正相半門生送王歸<lb/>
郡還家其父巳刮盡生失書驚懊累日桓𤣥愛重書法<lb/>
每讌集輒出法書示賓客客有食寒具者仍以手捉書<lb/>
大㸃汚後出法書輒令客洗手兼除寒具子敬常牋與<lb/>
簡文十許紙題最後云民此書甚合願存之此書為桓<lb/>
𤣥所寶高祖後得以賜王武剛未審今何在謝奉起廟<lb/>
悉用棐材右軍取棐書之滿牀奉収得一大簀子敬後<lb/>
<pb n="KR4h0126_WYG_013-50b"/>
往謝為說右軍書甚佳而密巳削作數十棐板請子敬<lb/>
書之亦甚合奉並珍錄奉後孫履分半與桓𤣥用履為<lb/>
揚州主簿餘一半孫恩破㑹稽略以入海羲之為㑹稽<lb/>
子敬七八歲學書羲之從後掣其筆不脫嘆曰此兒書<lb/>
後當有大名子敬出戲見北館新泥堊壁白浄子敬取<lb/>
帚沾泥汁書方丈一字觀者如市羲之見嘆美問誰所<lb/>
作答云七郎羲之作書與親故云子敬飛白大有意是<lb/>
因於此壁也有一好事年少故作精白紗裓著詣子敬<lb/>
<pb n="KR4h0126_WYG_013-51a"/>
子敬便取書之草正諸體悉備兩袖及褾略周年少覺<lb/>
王左右有淩奪之色掣裓而走左右果逐之及門外鬬<lb/>
争分裂少年纔得一袖耳子敬為吳興羊欣父不疑為<lb/>
烏程令欣時年十五六書巳有意為子敬所知子敬往<lb/>
縣入欣齋欣衣白新絹裙晝眠于敬因書其裙幅及帶<lb/>
欣覺歡樂遂寶之後以上朝廷中乃零失子敬門生以<lb/>
子敬書種蠶後人於蠶中尋取紙大有所得謝安善書<lb/>
不重子敬每作好書必謂被賞安輒題後答之朝廷秘<lb/>
<pb n="KR4h0126_WYG_013-51b"/>
寶名書乆巳盈積太初狂迫乃欲一時燒除左右懷讓<lb/>
者苦相譬說乃止臣見衛恒古來能書人錄一巻時有<lb/>
不通今隨事改正并寫諸雜勢一巻今新裝二王鎮書<lb/>
定目各六卷又羊欣書目六巻鍾張等書目一巻文字<lb/>
之部備矣謹詣省上表并上錄勢新書以聞六年九月<lb/>
中書侍郎臣虞龢上<lb/>
　<lb/>
　梁文紀巻十三<lb/>
</p>
<p>
</p>
  </div>
</body>
</text>
</TEI>
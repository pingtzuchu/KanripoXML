<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梁文紀卷九</head>
    <p>
<pb n="KR4h0126_WYG_009-1a"/>
欽定四庫全書<lb/>
　梁文紀卷九　　　　　　明　梅鼎祚　編<lb/>
　　范雲<hi>字彦龍南鄉舞隂人仕齊廣州刺史國子博士與沈約翊賛梁武帝受禪厯尚書右僕射</hi>
　　　為桞司空讓尚書令初表<lb/>
陛下繼明南面復垂顯録増榮益觀豈側身限而露不<lb/>
廣海塵不增山微物知止敢忘自退誠以懐音感遇久<lb/>
妨彛序尸禄昧寵取蹈風歌中寐軫心方飡凝慮寧可<lb/>
冒釐綜之重負學製之談将玷朝徽匪伊身議<lb/>
<pb n="KR4h0126_WYG_009-1b"/>
　　　第二表<lb/>
臣聞聖人在上愚智無以息隠天下有道方圓歸其能<lb/>
是如以駑蹇之才不致問於千里瓦礫之質佇待價於<lb/>
十城伏願陛下矜臣負乗之光照臣匪飾之情迹言觀<lb/>
用允授上才斂惠流恩曲蠲小第則雲序斯平彛章載<lb/>
穆<lb/>
　　　除始興郡表<lb/>
臣被沐恩靈棲息榮幸貶貌兢視挺襟軫慮徒誓蠡管<lb/>
<pb n="KR4h0126_WYG_009-2a"/>
之誠終沈熒爝之用不悟懸景麗天通涇潤下月緒未<lb/>
交鎔光再鑠修鞠慙疑驩不及抃且地臨舊越甸分故<lb/>
楚厥壤惟腴實邦斯大将何以再宣王猷陶奉恵渥<lb/>
　　　謝示璧表<lb/>
非郊禋有日禮天之寳肯降學校且興圓水之符已集<lb/>
絳玉𤣥珪未足云譬<hi>並藝文類聚</hi>
　　范縝<hi>字子真雲從兄仕齊宜都太守入梁厯尚書左丞徙廣州追還終國子博士</hi>
　　　與王僕射書<hi>儉</hi>
<pb n="KR4h0126_WYG_009-2b"/>
君侯匡輔聖朝中夏無虞既盡美矣又盡善矣唐堯非<lb/>
不隆也門有謗木虞舜非不盛也庭懸諫鼓周公之才<lb/>
也樂聞譏諫故明君賢宰不憚諤諤之言布衣貧賤之<lb/>
人皆得獻其狂瞽先王所以存而勿亡得而勿失功傳<lb/>
不朽名至今者用此道也<hi>藝文類聚</hi>
　　　讓裴子野國子博士表<hi>縝遷國子博士表讓子野有司以資厯非次弗</hi>
　　　　<hi>為通</hi>
伏見前冠軍府録事參軍河東裴子野年四十字幾原<lb/>
<pb n="KR4h0126_WYG_009-3a"/>
幼稟至人之行長厲國士之風居喪有禮毁瘠幾滅免<lb/>
憂之外蔬水不進栖遲下位身賤名微而性不憛憛情<lb/>
無汲汲是以有識嗟推州閭歎服且家傳素業世習儒<lb/>
史苑囿經籍遊息文藝著宋略二十巻彌綸首尾勒成<lb/>
一代屬辭比事有足觀者且章句洽悉訓故可傳脱置<lb/>
之膠庠以𢎞奨後進庶一夔之辨可尋三豕之疑無謬<lb/>
矣伏惟皇家淳耀多士盈庭官人邁乎有媯樸棫越于<lb/>
姬氏茍片善宜録無論厚薄一介可求不由等級臣厯<lb/>
<pb n="KR4h0126_WYG_009-3b"/>
觀古今人君欽賢好善未有聖朝孜孜若是之至也敢<lb/>
縁斯義輕陳愚瞽乞以臣斯忝回授子野如此則賢否<lb/>
之宜各全其所訊之物議誰曰不允臣與子野雖未嘗<lb/>
銜杯訪之邑里差非虚謬不勝慺慺微見冒昧陳聞伏<lb/>
願陛下哀憐悾欵鑒其愚實干犯之諐乞垂赦宥<lb/>
　　徐勉<hi>字修仁東海剡人厯侍中中書令特進右光禄大夫</hi>
　　　上武帝論喪禮疏<hi>勉遷尚書右僕射改授侍中時人間喪事多不遵禮朝終</hi>
　　　　<hi>夕殯相尚以速勉上疏詔可</hi>
<pb n="KR4h0126_WYG_009-4a"/>
禮記問喪云三日而後斂者以俟其生也三日而不生<lb/>
亦不生矣自頃以來不遵斯制送終之禮殯以朞日潤<lb/>
屋豪家乃或半晷衣衾棺槨以速為榮親戚徒𨽻各念<lb/>
休反故屬纊纔畢灰釘已具忘狐鼠之顧步愧燕雀之<lb/>
廻翔傷情滅理莫此為大且人子承衾之時志懣心絶<lb/>
喪事所資悉闗他手愛憎深淺事實難原如覘視或爽<lb/>
存沒違濫使萬有其一怨酷已多豈若緩其告斂之晨<lb/>
申其望生之冀請自今士庶宜悉依古三日大斂如有<lb/>
<pb n="KR4h0126_WYG_009-4b"/>
不奉加以糾繩<lb/>
　　　上修五禮表<hi>勉博通經史朝議國典婚冠吉凶勉皆預議普通六年上修五禮表</hi>
　　　　<hi>詔報</hi>
臣聞立天之道曰隂與陽立人之道曰仁與義故稱導<lb/>
之以徳齊之以禮夫禮所以安上治人𢎞風訓俗經國<lb/>
家利後嗣者也唐虞三代咸必由之在乎有周憲章尤<lb/>
備因殷革夏損益可知雖復經禮三百曲禮三千經文三<lb/>
百威儀三千其大歸有五即宗伯所掌典禮吉為上凶<lb/>
<pb n="KR4h0126_WYG_009-5a"/>
次之賔次之軍次之嘉為下也故祠祭不以禮則不齊<lb/>
不荘喪紀不以禮則背死忘生者衆賔客不以禮則朝<lb/>
覲失其儀軍旅不以禮則致亂於師律冠婚不以禮則<lb/>
男女失其時為國修身於斯攸急洎周室大壊王道既<lb/>
衰官守斯文日失其序禮樂征伐出自諸侯小雅盡廢<lb/>
舊章缺矣是以韓宣適魯知周公之徳叔侯在晉辨郊<lb/>
勞之儀戰國縱横政教愈泯暴秦滅學掃地無餘漢氏<lb/>
鬱興日不暇給猶命叔孫於外野方知帝王之為貴末<lb/>
<pb n="KR4h0126_WYG_009-5b"/>
葉紛綸遞有興毁或以武功鋭志或好黄老之言禮儀<lb/>
之式於焉中止及東京曹襃南宫制述集其散略百有<lb/>
餘篇雖寫以尺簡而終闕平奏其後兵革相尋異端互<lb/>
起章句既淪俎豆斯輟方領矩步之容事滅於旌鼓蘭<lb/>
臺石室之文用盡於帷盖至乎晉初爰定新禮荀覬制<lb/>
之於前摯虞刪之於末既而中原喪亂罕有所遺江左<lb/>
草創因循而已釐革之風是則未暇伏惟陛下睿明啟<lb/>
運先天改物撥亂惟武經時以文作樂在乎功成制禮<lb/>
<pb n="KR4h0126_WYG_009-6a"/>
𢎞於業定光啟二學皇枝等於貴遊闢兹五館草萊升<lb/>
以好爵爰自受命迄于告成盛徳形容備矣天下能事<lb/>
畢矣明明穆穆無徳而稱焉至若𤣥符靈貺之祥浮溟<lb/>
機山之賮固亦日書左史副在司存今可得而略也是<lb/>
以命彼羣才捜甘泉之法延兹碩學闡曲臺之儀淄上<lb/>
淹中之儒連蹤繼軌負笈懐鉛之彦匪旦伊夕諒以化<lb/>
穆三雍人從五典秩宗之教勃焉以興伏尋所定五禮<lb/>
起齊永明三年太子步兵校尉伏曼容表求制一代禮<lb/>
<pb n="KR4h0126_WYG_009-6b"/>
樂于時參議置新舊學士十人止修五禮諮稟衛将軍<lb/>
丹陽尹王儉學士亦分住郡中製作厯年猶未克就及<lb/>
文憲薨殂遺文散逸後又以事付國子祭酒何𦙍經涉<lb/>
九載猶復未畢建武四年𦙍還東山齊明帝敇委尚書<lb/>
令徐孝嗣舊事本末隨在南第永元中孝嗣于此遇禍<lb/>
又多零落當時鳩斂所餘權付尚書左丞蔡仲熊驍騎<lb/>
将軍何佟之共掌其事時修禮局住在國子學中門外<lb/>
東昏之代頻有軍火其所散失又踰大半天監元年佟<lb/>
<pb n="KR4h0126_WYG_009-7a"/>
之啟審省置之宜敕使外詳時尚書參詳以天地初革<lb/>
庶務權輿宜俟隆平徐議觀變刪撰欲且省禮局併還<lb/>
尚書儀曹詔㫖云禮壊樂缺故國異家殊實宜以時修定<lb/>
以為永准但頃之修撰以情取人不以學進其掌知者<lb/>
以貴總一不以稽古所以厯年不就有名無實此既經<lb/>
國所先外可議其人人定便即撰次於是尚書僕射沈<lb/>
約等參議請五禮各置舊學士一人人各自舉學士二<lb/>
人相助抄撰其中有疑者依前漢石渠後漢白虎隨源<lb/>
<pb n="KR4h0126_WYG_009-7b"/>
以聞請㫖斷决乃以舊學士右軍記室參軍明山賔掌<lb/>
吉禮中軍騎兵參軍嚴植之掌凶禮中軍田曹行參軍<lb/>
兼太常丞賀瑒掌賔禮征虜記室參軍陸璉掌軍禮右<lb/>
軍參軍司馬裴掌嘉禮尚書左丞何佟之總參其事佟<lb/>
之亡後以鎮北諮議參軍伏暅代之後又以暅代嚴植<lb/>
之掌凶禮暅尋遷官以五經博士繆昭掌凶禮復以禮<lb/>
儀深廣記載殘缺宜須博論共盡其致更使鎮軍将軍<lb/>
丹陽尹沈約太常卿張充及臣三人同參厥務臣又奉<lb/>
<pb n="KR4h0126_WYG_009-8a"/>
别敇總知其事末又使中書侍郎周捨庾於陵二人復<lb/>
豫參知若有疑義所掌學士當職先立議通諮五禮舊<lb/>
學士及參知各言同異條牒啟聞決之制㫖疑事既多<lb/>
嵗時又積制㫖裁斷其數不少莫不網羅經誥玉振金<lb/>
聲義貫幽㣲理入神契前儒所不釋後學所未聞凡諸<lb/>
奏決皆載篇首具列聖㫖為不刋之則洪規盛範冠絶<lb/>
百王茂實英聲方垂千載寧孝宣之能擬豈孝章之足<lb/>
云五禮之職事有繁簡及其列畢不得同時嘉禮儀注<lb/>
<pb n="KR4h0126_WYG_009-8b"/>
以天監六年五月七日上尚書合十有二秩百一十六<lb/>
巻五百三十六條賔禮儀注以天監六年五月二十日上<lb/>
尚書合十有七秩一百三十三巻五百四十五條軍禮儀注<lb/>
以天監九年十月二十九日上尚書合十有八秩一百<lb/>
八十九巻二百四十條吉禮儀注以天監十一年十一<lb/>
月十日上尚書合二十有六秩二百二十四卷一千五<lb/>
條凶禮儀注以天監十一年十一月十七日上尚書合<lb/>
四十有七秩五百一十四卷五千六百九十三條大凡<lb/>
<pb n="KR4h0126_WYG_009-9a"/>
一百二十秩一千一百七十六卷八千一十九條又列<lb/>
副秘閣及五經典書各一通繕寫校定以普通五年二<lb/>
月始獲洗畢竊以撰正履禮歴代罕就皇明在運厥功<lb/>
克成周代三千舉其盈數今之八千隨事附益質文相<lb/>
變故其數兼倍猶如八卦之爻因而重之錯綜成六十<lb/>
四也昔文武二王所以綱紀周室君臨天下公旦修之<lb/>
以致太平龍鳯之瑞自斯厥後甫備兹日孔子曰其有<lb/>
繼周雖百代可知豈所謂齊功比美者歟臣以庸識謬<lb/>
<pb n="KR4h0126_WYG_009-9b"/>
司其任淹留厯稔允當斯責兼勒成之初未遑表上寔<lb/>
由才輕務廣思力不周永言慙惕無忘寤寐自今春輿<lb/>
駕将親六師搜尋軍禮閲其條章靡不該備所謂郁郁<lb/>
文哉煥乎洋溢信可以懸諸日月頒之天下者矣愚心<lb/>
喜抃彌思陳述兼前後聨官一時皆逝臣雖幸存耄已<lb/>
将及慮皇世大典遂闕騰奏不任下情輒具載撰修始<lb/>
末并職掌人所成巻秩條目之數謹拜表以聞<hi>秩南史並作帙</hi>
　　　武帝詔報<lb/>
<pb n="KR4h0126_WYG_009-10a"/>
經禮大備政典載𢎞今詔有司案以行事也<lb/>
　　　又詔<lb/>
勉表如此因革允釐憲章孔備功成業定於是乎在可<lb/>
以光被八表施諸百代俾萬世之下知斯文在斯主者<lb/>
其按以遵行勿有失墜<lb/>
　　　謝敇賜絹啟<lb/>
臣勉言傳詔傅靈惠宣敇垂賜絹二十疋伏惟皇太子<lb/>
睿情天發粹性𤣥凝作震春方繼離朱陸嘉日茂辰畢<lb/>
<pb n="KR4h0126_WYG_009-10b"/>
宫告始龍樓起曜博望増華含生鳬藻率土抃躍臣運<lb/>
屬㑹昌命逢多幸預奉休盛復頒恩錫白素起獨麗之<lb/>
色兼兩邁丘園之賁慶荷之情實百常品不任下情謹<lb/>
奉啟謝聞謹啟<hi>初學記</hi>
　　　誡子崧書<lb/>
　　　　<hi>勉厯為侍中加中書令雖居顯位不營産業家無蓄積門人故舊或從容致言勉答曰人</hi>
　　　　<hi>遺子孫以財我遺之以清白子孫才也則自致輜軿如其不才終為他有嘗為書誡其子</hi>
　　　　<hi>崧</hi>
<pb n="KR4h0126_WYG_009-11a"/>
吾家世清廉故常居貧素至于産業之事所未嘗言非<lb/>
直不經營而已薄躬遭逢遂至今日尊官厚禄可謂備<lb/>
之每念叨竊若斯豈由才致仰藉先代風範及以福慶<lb/>
故臻此爾古人所謂以清白遺子孫不亦厚乎又云遺<lb/>
子黄金滿籯不如一經詳味此言信非徒語吾雖不敏<lb/>
實有本志庶得遵奉斯義不敢墜失所以顯貴以来将<lb/>
三十載門人故舊亟薦便宜或使創闢田園或勸興立<lb/>
邸店又欲舳艫運致亦令貨殖聚斂若此事衆皆距而<lb/>
<pb n="KR4h0126_WYG_009-11b"/>
不納非謂拔葵去織且欲省息紛紜中年聊於東田間<lb/>
營小園者非在播藝以要利入正欲穿池種樹少寄情<lb/>
賞又以郊際閒曠終可為宅儻獲懸車致事實欲歌哭<lb/>
於斯慧日十住等既應營婚又須住止吾清明門宅無<lb/>
相容處所以爾者亦復有以前割西邉施宣武寺既失<lb/>
西廂不復方幅意亦謂此逆旅舍爾何事須華常恨時<lb/>
人謂是我宅古往今来豪富繼踵髙門甲第連闥洞房<lb/>
宛其死矣定是誰室但不能不為培塿之山聚石移果<lb/>
<pb n="KR4h0126_WYG_009-12a"/>
雜以花卉以娛休沐用託性靈隨便架立不在廣大惟<lb/>
功徳處小以為好所以内中逼促無復房宇近營東邉<lb/>
兒孫二宅乃藉十住南還之資其中所須猶為不少既<lb/>
牽挽不至又不可中途而輟郊間之園遂不辦保貨與<lb/>
韋黯乃獲百金成就兩宅已消其半尋園價所得何以<lb/>
至此由吾經始歴年粗已成立桃李茂密桐竹成隂塍<lb/>
陌交通渠畎相屬華樓逈榭頗有臨眺之美孤峰叢薄<lb/>
不無糾紛之興瀆中竝饒菰蒋湖裏殊富芰蓮雖云人<lb/>
<pb n="KR4h0126_WYG_009-12b"/>
外城闕密邇韋生欲之亦雅有情趣追述此事非有吝<lb/>
心盖是筆勢所至爾憶謝靈運山家詩云中為天地物<lb/>
今成鄙夫有吾此園有之二十載矣今為天地物物之與<lb/>
我相校幾何哉此吾所餘今以分汝營小田舍親累既<lb/>
多理亦須此且釋氏之教以財物謂之外命儒典亦稱<lb/>
何以衆人曰財況汝曹常情安得忘此聞汝所買姑熟<lb/>
田地甚為舄鹵彌復何安所以如此非物競故也雖事<lb/>
異寝丘聊可髣髴孔子曰居家理治可移於官既已營<lb/>
<pb n="KR4h0126_WYG_009-13a"/>
之宜使成立進退兩亡更貽恥笑若有所收穫汝可自<lb/>
分贍内外大小宜令得所非吾所知又復應霑之諸女<lb/>
爾汝既居長故有此及凡為人長殊復不易當使中外<lb/>
諧緝人無問言先物後已然後可貴老生云後其身而<lb/>
身先若能爾者更招巨利汝當自朂見賢思齊不宜忽<lb/>
略以棄日也棄日乃是棄身身名美惡豈不大哉可不<lb/>
慎歟今之所敇略言此意政謂為家以来不事資産暨<lb/>
立墅舍以乖舊業陳其始末無愧懐抱兼吾年時朽暮<lb/>
<pb n="KR4h0126_WYG_009-13b"/>
心力稍殫牽課奉公略不克舉其中餘暇裁可自休或<lb/>
復冬日之陽夏日之隂良辰美景文案閒隙負杖躡屩<lb/>
逍遥陋館臨池觀魚披林聴鳥濁酒一杯彈琴一曲求<lb/>
數刻之暫樂庶居常以待終不宜復勞家間細務汝交<lb/>
闗既定此書又行凡所資須付給如别自兹以後吾不<lb/>
復言及田事汝亦勿復與吾言之假使堯水湯旱吾豈<lb/>
知如何若其滿庾盈箱爾之幸遇如斯之事竝無俟<lb/>
令吾知也記云夫孝者善繼人之志善述人之事今且<lb/>
<pb n="KR4h0126_WYG_009-14a"/>
望汝全吾此志則無所恨矣<hi>梁書先家世先世南史作家本  門亟薦作承薦事</hi>
<hi>衆作衆事間營作開營非在不在並作存近營作近修猶為不少作猶不為少菰蒋作荷䓈筆勢作事意此吾</hi>
<hi>作此直儒典作外典姑熟作湖熟何安作可安理治作理事以乖作似乖吾豈知如何作豈如之何</hi>
　　　伏暅墓誌<hi>暅為永陽内史徵為東陽太守累著清績勉為之墓誌其一章曰</hi>
東區南服愛結民胥相望伏闕繼軌奏書或臥其轍或<lb/>
扳其車或圗其像或式其閭思耿借寇曷以尚諸<lb/>
　　　答客喻<hi>勉第二子悱卒痛悼甚至不欲久發王務乃為答客喻</hi>
普通五年春二月丁丑余第二息晉安内史悱喪之問<lb/>
<pb n="KR4h0126_WYG_009-14b"/>
至焉舉家傷悼心情若隕二宫並降中使以相慰朂親<lb/>
逰賔客畢来弔問輒痛哭失聲悲不自已所謂父子天<lb/>
性不知涕之所從来也於是門人慮其肆情所鍾容致<lb/>
委頓乃斂袵而進曰僕聞古往今来理運之常數春榮<lb/>
秋落氣象之定期人居其間譬諸逆旅生寄死歸著於<lb/>
通論是以深識之士悠爾忘懐東門歸無之㫖見稱往<lb/>
哲西河喪明之過取誚友朋足下受遇於朝任居端右<lb/>
憂深責重休戚是均宜其遺情下流止哀加飯上存奉<lb/>
<pb n="KR4h0126_WYG_009-15a"/>
國俯示隆家豈可縱此無益同之兒女傷神損識或虧<lb/>
生務門下竊議咸為君侯不取也余雪泣而答曰彭殤<lb/>
之達義延吳之雅言亦常聞之矣顧所以未能弭意者<lb/>
請陳其説夫植樹階庭欽柯葉之茂為山累仞惜覆簣<lb/>
之功故秀而不實尼父為之歎息析彼岐路楊子所以<lb/>
流連事有可深聖賢靡抑今吾所悲亦以悱始踰立嵗<lb/>
孝悌之至自幼而長文章之美得之天然好學不倦居<lb/>
無塵雜多所著述盈帙滿笥淡然得失之際不見喜愠<lb/>
<pb n="KR4h0126_WYG_009-15b"/>
之容及翰飛東朝參伍盛列其所遊往皆一時才俊賦<lb/>
詩頌詠終日忘疲每從容謂吾以遭逢時来位隆任要<lb/>
當應推賢下士先物後身然後可以報恩明主克保元<lb/>
吉俾余二紀之中忝竊若是幸無大過者繄此子之助<lb/>
焉自出閩區政存清静兾其旋反少慰衰暮言念今日<lb/>
眇然長往加以闔棺千里之外未知歸骨之期雖復無<lb/>
情之倫庸詎不痛於昔夷甫孩抱中物尚盡慟以待賔<lb/>
安仁未及七旬猶殷勤於詞賦況夫名立宦成半途而<lb/>
<pb n="KR4h0126_WYG_009-16a"/>
廢者亦焉可已已哉求其此懐可謂苗實之義諸賢既<lb/>
貽格言喻以大理即日輟哀命駕修職事焉<lb/>
　　伏挺<hi>字士標平昌安丘人  南史字士操</hi>
　　　致僕射徐勉書<hi>挺累為晉陵武康令罷還仍於東郊築室朝中勢素多與交㳺</hi>
　　　　<hi>故不能久事隠静時勉以疾假還宅挺致書以觀其意勉答之挺遂出仕尋除南臺冶書</hi>
　　　　<hi>因事納賄懼罪為道人還俗徴入為京尹</hi>
昔士徳懐顧戀興數日輔嗣思友情勞一旬故知深心<lb/>
所係貴賤一也況復恩隆世親義重知已道庇生人徳<lb/>
<pb n="KR4h0126_WYG_009-16b"/>
𢎞覆盖而朝野懸隔山川邈殊雖咳唾時沾而顔色不<lb/>
覯東山之歎豈云旋復西風可懐孰能無思加以静居<lb/>
廓處顧影莫酬秋風四起園林易色涼野寂寞寒蛩吟<lb/>
叫懐抱不可直置情慮不能無託時因吟咏動輒盈篇<lb/>
楊生沈鬱且猶覆盎惠子五車彌多踳駮一日聊呈小<lb/>
文不期過賞還逮隆渥累牘兼翰紙縟字磨誦復無已<lb/>
徒恨許與過當有傷凖的昔子建不欲妄讃陳琳恐見<lb/>
嗤哂後代今之過奢餘論将不有累清談挺竄迹草萊<lb/>
<pb n="KR4h0126_WYG_009-17a"/>
事絶聞見藉以謳謠得之輿牧仰承有事砭石仍成簡<lb/>
通娛腸悦耳稍從擯落宴處榮觀務在滌除綺羅絲竹<lb/>
二列頓遣方丈員案三桮僅存故以道變區中情沖域<lb/>
外操彼絃誦賁兹觀損追留侯之却粒念韓卿之辭榮<lb/>
睠想東都屬懐南岳鑚仰来貺有符下風雖云幸甚然<lb/>
則未喻雖復帝道康寧走馬行却由庚得所寅亮有歸<lb/>
悠悠之人展氏猶且攘袂浩浩白水甯叟方欲褰裳是<lb/>
知君子拯物義非徇已思與赤松子逰誰其克遂願驅<lb/>
<pb n="KR4h0126_WYG_009-17b"/>
之仁夀綏此多福雖則不言四時行矣然後黔首有庇<lb/>
薦紳靡奪白駒不在空谷屠羊豫蒙其賚豈不休哉豈<lb/>
不休哉昔杜真自閉深室郎宗絶跡幽野難矣誠非所<lb/>
希井丹髙潔相如慢世尚復㳺涉權門雍容鄉邑常謂<lb/>
此道為泰每竊慕之方念擁箒延思以陳侍者請至農<lb/>
隙無待邀求挺誠好屬文不㑹今世不能促節局步以<lb/>
應流俗事等昌菹謬彼偏嗜是用不羞固陋無憚龍門<lb/>
昔敬通之賞景卿孟公之知仲蔚止乎通人猶稱盛美<lb/>
<pb n="KR4h0126_WYG_009-18a"/>
況在時宗彌為未易近以蒲槧勿用箋素多闕聊效東<lb/>
方獻書丞相須得善寫更請潤訶儻逢子侯比復削牘<lb/>
　　　徐勉報伏挺書<lb/>
復覽来書累牘兼翰事苞出處言兼語默事義周悉意<lb/>
致深逺發函伸紙倍増憤歎卿雄州擢秀弱冠升堂穿<lb/>
綜百家佃漁六學觀眸表其韶慧視色見其英朗若魯<lb/>
國之名駒邁雲中之白鶴及占顯邑試吏腴壤将有武<lb/>
城弦歌桐鄉謠詠豈與卓魯齗齗同年而語耶方當見<lb/>
<pb n="KR4h0126_WYG_009-18b"/>
賞良能有加寵授飾兹簪帶寘彼周行而欲逺慕巻舒<lb/>
用懐愚智既知益之為累爰悟滿則辭多髙蹈風塵良<lb/>
所欽挹況以金商戒節素秋御序蕭條林野無人相樂<lb/>
偃臥墳籍逰浪儒𤣥物我兼忘寵辱誰滯誠乃歡羨用<lb/>
有殊同今逖聴傍求興懐寤宿白駒空谷幽人引領貧<lb/>
賤為恥鳥獸難羣故當捐此薜蘿出從鵷鷺無乖隠顯<lb/>
不亦休哉吾智乏佐時才慙濟世稟承朝則不敢荒寧<lb/>
力弱途遙愧心非一天下有道堯人何事得因疲病念<lb/>
<pb n="KR4h0126_WYG_009-19a"/>
從閒逸若使車書混合尉候無警作樂制禮紀石封山<lb/>
然後乃返服衡門實為多幸但夙有風欬遘兹虚眩瘠<lb/>
類士安羸同長孺簿領沈廢臺閣未理娛耳爛腸因事<lb/>
而息非關欲追松子逺慕留侯若乃天假之年自當靖<lb/>
恭所職擬非倫匹良覺辭費覽復循環爽焉如失清塵<lb/>
獨逺白雲飄蕩依然何極猥降書札示之文翰覽復成<lb/>
誦流連縟紙昔仲宣才敏藉中郎而表譽正平穎悟賴<lb/>
比海以騰聲望古料今吾有慙徳儻成卷帙力為稱首<lb/>
<pb n="KR4h0126_WYG_009-19b"/>
無令獨耀隨掌空使辭人扼腕式閭願見宜事掃門亦<lb/>
有來思赴其懸榻輕苔魚網别當以薦城闕之歎曷日<lb/>
無懐所遲萱蘇書不盡意<hi>並梁書</hi>
　　陶𢎞景<hi>字通明丹陽秣陵人齊髙帝作相引為諸王侍讀除奉朝請永明中上表辭禄隠句</hi>
　　　<hi>曲山改稱隠居梁時累加禮聘不出</hi>
　　　答謝中書書<lb/>
山川之美古来共談髙峰入雲清流見底兩岸石壁五<lb/>
色交輝青林翠竹四時俱備曉霧将歇猿鳥亂鳴夕日<lb/>
<pb n="KR4h0126_WYG_009-20a"/>
欲頽沈鱗競躍實是欲界之仙都自康樂以来未復有<lb/>
能與其竒者<lb/>
　　　答虞中書書<lb/>
栖六翮於荆枝望綺雲於青漢者有日于兹矣而春華<lb/>
来被草石開鮮辭動情偏志交衿曲信知鄰徳之談無<lb/>
虚往牘夫子雖迹躔朱閣而心期岱嶺豈但散髮乎髙<lb/>
岫似将飛霜於絶谷良為欽哉野人幸得託形崇阜息<lb/>
影長林每對月流歎臨風軫慨徒事累可豁而髮容難<lb/>
<pb n="KR4h0126_WYG_009-20b"/>
待自非齊生死於一致孰不心熱者乎舉世悠悠孰云<lb/>
同此倘遇知已相與共憂朅来虞公兹焉可邁何為栖<lb/>
栖空勞鼔缶迨及暇日有事還童不亦皎潔當年而無<lb/>
忸前修也<lb/>
　　　答趙英才書<lb/>
子架學區中飛才甸外不肯掃門覔仕復懶彈鋏求通<lb/>
故偃蹇園巷從容郊邑昔所謂慠賔者此其是乎巖下<lb/>
鄙人守一介之志非敢蔑榮蚩俗自致雲霞任性靈而<lb/>
<pb n="KR4h0126_WYG_009-21a"/>
直往保無用以得閒壠薪井汲樂有餘歡切松煑术此<lb/>
外何務然亦以天地棟宇萬物同于一化死生善惡未<lb/>
之能聞<hi>並藝文類聚</hi>
　　　與親友書<lb/>
　　　　<hi>𢎞景齊時除奉朝請常欲辭退與親友書以永明十年解職卜居茅山自稱華陽隠居徧</hi>
　　　　<hi>厯名山尋訪仙藥</hi>
疇昔之意不願處人間年登四十畢志山藪今已三十<lb/>
六矣時不我借知幾其神乎毋為自苦也<hi>邵陵王蕭綸撰陶隠居碑</hi>
<pb n="KR4h0126_WYG_009-21b"/>
<hi>銘</hi>
　　　與從兄書<lb/>
仕宦期四十左右作尚書郎即抽簮髙邁今三十六方<lb/>
作奉朝請頭顱可知不如早去<hi>摭遺</hi>
　　　解官表<lb/>
　　　　<hi>𢎞景仕齊奉朝請永明十年上表辭禄詔許之仍賜帛十束燭二十挺及發公卿祖之於</hi>
　　　　<hi>征虜亭供帳甚盛止於句容之句曲山自號華陽隠居人間書疏皆以此代名</hi>
臣聞堯風冲天潁陽振飲河之談漢徳括地商隂峻餐<lb/>
<pb n="KR4h0126_WYG_009-22a"/>
芝之氣臣棲遲早日簮帶乆年仕豈留榮學非待禄恒<lb/>
思懸纓象闕孤耕壟下席月澗門横琴雲際始奉中恩<lb/>
得遂丘壑今便滅影桂庭神交松友一出東闗故鄉就<lb/>
望睠言興念臨波瀉淚臣舟棹已遄無縁躬詣不任攀<lb/>
戀之誠謹奉表以聞<lb/>
　　　齊武帝詔荅<lb/>
卿遺累卻粒尚想清虚山中閒静得性所樂當善遂嘉<lb/>
志也若有所須便可以聞<lb/>
<pb n="KR4h0126_WYG_009-22b"/>
　　　與武帝論書啟<hi>茅山誌作表誤</hi>
　　　　<hi>武帝紀云帝草隸尺牘莫不精紀張懐瓘書斷云𢎞景善書師鍾祖王采其氣骨時稱與</hi>
　　　　<hi>蕭子雲阮研等各得右軍一體</hi>
奉㫖左右中書復稍有能者惟周喜贊夫以含心之荄<lb/>
實俟夾鍾吐氣今既自上體妙為下理用成工每惟申<lb/>
鍾王論於天下進藝方興所恨微臣沈朽不能鑚仰髙<lb/>
深自懐歎慕前奉神筆三紙并今為五非但字字注目<lb/>
乃畫畫抽心日覺勁媚轉不可説以讐昔嵗不復相類<lb/>
<pb n="KR4h0126_WYG_009-23a"/>
正此即為楷式何復多尋鍾王臣心本自敬重今者彌<lb/>
増愛服俯仰悦豫不能自已啟<hi>勁媚陶集作遒媚不能自己啟作不能以不啟</hi>
　　　又<hi>陶集接前作一書今從要録</hi>
適復蒙給二巻伏覽標帖皆如聖㫖既不顯垂允少留<lb/>
不敢久停已就摹素者一段未畢不赴今信紙巻先已<lb/>
經有兼多他雜無所復取亦請俟俱了日奉送兼此諸<lb/>
書是篇章體臣今不辨復得修習惟願細書如樂毅論<lb/>
太師箴例依倣以寫經傳永存冥顯中精要而已<hi>素志一作</hi>
<pb n="KR4h0126_WYG_009-23b"/>
<hi>索冥顯作冥題</hi>
　　　武帝答書<lb/>
近二巻欲少留差不為異紙巻是出裝書既須見前所<lb/>
以付耳無正可取備於此及欲更須細書如論箴例逸<lb/>
少迹無甚極細書樂毅論乃微麤健恐非真迹太師箴<lb/>
小復方媚筆力過嫩書體乖異上二者已經至鑒其外<lb/>
便無可付也<hi>鑒一作止</hi>
　　　與武帝啟<lb/>
<pb n="KR4h0126_WYG_009-24a"/>
樂毅論愚心近甚疑是摹而不敢輕言今㫖以為非真<lb/>
竊自信頗涉有悟箴咏吟賛過為淪弱許靖素段遂蒙<lb/>
永給仰銘矜奨益無喻心此書雖不在法例而致用理<lb/>
均背間細楷兼復兩翫先於都下偶得飛白一巻云是<lb/>
逸少好蹟臣不嘗别見無以能辨惟覺勢力驚絶謹以<lb/>
上呈於臣非用脱可充閣願仍以奉上臣昔於馬澄處<lb/>
見逸少正書目録一卷澄云右軍勸進洛神賦諸書十<lb/>
餘首皆作今體惟急就章二篇古法𦂳細近脱憶此語<lb/>
<pb n="KR4h0126_WYG_009-24b"/>
當時零落已不復存澄又云帖注出装者皆擬賚諸王<lb/>
及朝士臣近見三卷首帖亦謂久已分本不敢議此正<lb/>
復希於三卷中一兩條便得預出装之例耳天㫖遂復<lb/>
頓給先巻下情益深悚息近初見巻題云第二十三四<lb/>
已欣其多今者賜書巻第遂至二百七十惋訝無已天<lb/>
府如海非一缾所汲良用息心前後都已蒙見大小五<lb/>
巻於野拙之分實已過幸若非殊恩豈可觖望愚固本<lb/>
博涉而不能精昔患無書可看乃願作主書令史晚愛<lb/>
<pb n="KR4h0126_WYG_009-25a"/>
𨽻法又羨典掌之人常言人生數紀之内識解不能周<lb/>
流天壤區區惟充恣五慾實可恥愧每以為得作才鬼<lb/>
亦當勝於頑仙至今猶然始欲翻然之自無射以後國<lb/>
政方殷山心歉默不敢復以間虚塵觸謹於此題事故<lb/>
遂成煩黷伏願聖慈照録誠慊<hi>厯代名畫記云由是𢎞景書畫並為精絶  益</hi>
<hi>無喻心集作益無以喻偶作遇急就章二篇要録作急就篇二卷益深集作益用歉默藝文作歉然</hi>
　　　武帝答書<lb/>
又省别疏云故當宜微以著賞此既勝事雖風訓非嫌<lb/>
<pb n="KR4h0126_WYG_009-25b"/>
非嫌然非所習聊試畧言夫運筆邪則無芒角執筆寛<lb/>
則書緩弱㸃掣短則法臃腫㸃撆長則法離澌畫促則<lb/>
字勢横畫疎則字形慢拘則乏勢放又少則純骨無媚<lb/>
純肉無力少墨浮澀多墨笨鈍比並皆然任意所之自<lb/>
然之理也若抑揚得所趣舍無違隨筆亷斷觸勢峰鬱<lb/>
揚波折節中規合矩分間下注濃纖有方肥痩相和骨<lb/>
力相稱婉婉曖曖視之不足稜稜凜凜常有生氣適眼<lb/>
合心便為甲科衆家可識亦當復貫串耳六義可工亦<lb/>
<pb n="KR4h0126_WYG_009-26a"/>
當復由習耳一聞能持一見能記且古且今不無其人<lb/>
大抵為論終歸是習程邈所以能變書體為之舊也張<lb/>
芝所以能善書工學之積也既舊且積方可以肆其談<lb/>
吾少来乃至不嘗畫甲子無論于篇紙老而言之亦復<lb/>
何謂正足見蚩於當今貽笑於後代遂有獨冠之言覽<lb/>
之背熱隠真於是乎累真矣此直一藝之精非吾所謂<lb/>
勝事此道心之塵非吾所謂無欲也<hi>非嫌要録作云云執筆集作執手點</hi>
<hi>掣作點畫笨一作莽隨筆㢘斷作値筆連斷六義要録作六文既舊且積作既學既積不嘗畫作不能嘗畫精</hi>
<pb n="KR4h0126_WYG_009-26b"/>
<hi>作工</hi>
　　　與武帝啟<lb/>
二巻中有雜迹謹疏注如别恐未允衷并竊所摹者亦<lb/>
以上呈近十餘日情慮悚悸無寧涉事遂至淹替不宜<lb/>
復待填畢餘條並非用惟叔夜威輦二篇是經書體式<lb/>
追以單郭為恨伏按巻上第數甚為不少前㫖惟有四<lb/>
巻此書似是宋元嘉中撰集當由自後多致散失逸少<lb/>
有名之迹不過數首黄庭勸進像讃洛神此等不審猶<lb/>
<pb n="KR4h0126_WYG_009-27a"/>
得存不<hi>二巻集作第一巻允衷作未允愚衷情作精存不作存者</hi>
第二十三巻<hi>今見有十二條在别紙</hi>按此巻是右軍書者惟有八<lb/>
條前樂毅論書乃極勁利而非甚用意故頗有壊字太<lb/>
師箴大雅吟用意甚至而更成小拘束乃是書扇題屏<lb/>
風好體其餘五片無的可稱臣濤言一紙<hi>此書乃不惡而非右軍父</hi>
<hi>子不識誰人迹又似是摹</hi>給事黄門一紙治濓瀝一紙<hi>凡二篇並是謝安衛軍叅</hi>
<hi>軍任靖書</hi>後又治亷瀝狸骨方一紙<hi>是子敬書亦似摹迹扇書扇題屏風集作書</hi>
<hi>頭屏風集給事黄門二紙治亷瀝一紙注云是子敬書亦似摹跡</hi>
<pb n="KR4h0126_WYG_009-27b"/>
　　　　右四件非右軍書<lb/>
二十四巻<hi>今見有二十一條在</hi>按此巻是右軍書者惟有十一條<lb/>
<hi>並非甚合跡兼多漫抹於摹處難復委曲</hi>前黄初三年一紙<hi>是後人學右軍</hi>繆襲告<lb/>
墓文一紙<hi>是許先生書</hi>抱憂懐痛一紙<hi>是張澄書</hi>五月十一日一<lb/>
紙<hi>是摹王珉書被油</hi>尚想黄綺一紙遂結滯一紙<hi>凡二篇並後人所學甚拙</hi>
<hi>惡</hi>不復展一紙<hi>是子/敬書</hi>使復改月一紙<hi>是張翼書</hi>五月十五日<lb/>
繇白一紙<hi>亦是王珉書</hi>治欬方一紙<hi>是謝安書</hi>
　　　　右十條非右軍書<hi>集第二十四巻摹處作摹起</hi>
<pb n="KR4h0126_WYG_009-28a"/>
伏恐未垂許以區别今謹上許先生書任靖書如别比<lb/>
方即可知王珉張澄謝安張翼書公家應有<lb/>
　　　武帝答書<lb/>
省區别諸書良有精賞所異所同所未可知悉可否耳<lb/>
給事黄門二紙為任靖書觀其送靖書諸字相附近彼<lb/>
二紙靖書體解離便當非靖書要復當以點畫波撆論<lb/>
極諸家之致此亦非可倉卒運於毫楮且保拙守中也<lb/>
許任二跡并摹者並付反右三紙三書二十六日至嗣<lb/>
<pb n="KR4h0126_WYG_009-28b"/>
公<hi>所異二句集作異同所未可知靖並作静離作雜其作所楮要録作紙</hi>
　　　與武帝啟<lb/>
啓伏覽前書用意雖止二六而規矩必周後字不出二<lb/>
百亦褒貶大備一言以蔽便書情頓極使元常老骨更<lb/>
蒙榮造子敬懦肌不沈泉夜逸少得進退其間則玉科<lb/>
顯然可觀若非聖證品析恐愛附近習之風永遂淪迷<lb/>
矣伯英既稱草聖元常亦自𨽻絶論㫖所謂殆同璿璣<lb/>
神寳曠世以来莫繼斯理既明諸畫虎之徒當日就輟<lb/>
<pb n="KR4h0126_WYG_009-29a"/>
筆反古歸真方𢎞盛世愚管預聞喜佩無屆比世皆髙<lb/>
尚子敬子敬元常繼以齊代名實脱略海内非惟不復<lb/>
知有元常於逸少亦然非排棄所可黜湼而不淄不過<lb/>
數族今奉此論自舞自蹈未足逞泄冒願以所摹竊示<lb/>
洪逺思曠此二人皆是均思者必當賛仰踴躍有盈半<lb/>
之益臣與洪逺雖不相識從子詡以學業往来故因之<lb/>
有㑹但既在閣恐或已應聞知摹者所採字大小不甚<lb/>
均調熟看乃尚可恐筆意大殊此篇方傳千載故宜令<lb/>
<pb n="KR4h0126_WYG_009-29b"/>
迹隨名偕老益増美晚所奉三㫖伏循字跡大覺勁密<lb/>
竊恐既以言發意意則應言而手隨意運筆與手㑹故<lb/>
益得諧稱下情歡仰寳奉愈至世論咸云江東無復鍾<lb/>
跡常以歎息比日竚望中原廓清太丘之碑可就摹採<lb/>
今論㫖云真跡雖少可得而推是猶有存者不審可復<lb/>
幾字既無出見理冒願得工人摹填數行脱蒙見賜實<lb/>
為過幸又逸少學鍾勢巧形密勝於自運不審此例復<lb/>
有幾紙垂㫖以黄庭像讃等諸文可更有出給理自運<lb/>
<pb n="KR4h0126_WYG_009-30a"/>
之跡今不復希請學鍾法仰惟殊恩<hi>逸少上集有唯字草作學璿璣作一</hi>
<hi>機日作自愚管下有見字繼以齊代二句要録作繼以齊名貴斯式畧族作紙手隨二句集作心隨意運手與</hi>
<hi>筆㑹比日作皆賜要録作此垂集作来法作妙  比世與舉世以下疑各一篇</hi>
　　　武帝答書<lb/>
鍾書乃有一巻傳以為真意謂悉是摹學多不足論有<lb/>
兩三行許似摹微得鍾書體逸少學鍾的可知近有二<lb/>
十許首此外字細畫短多是鍾法今始欲令人帖装未<lb/>
便得付来月有竟者當遣送也<hi>鍾書集作鍾王</hi>
<pb n="KR4h0126_WYG_009-30b"/>
　　　與武帝啓<lb/>
逸少自吳興以前諸書猶為未稱凡厥好迹皆是向在<lb/>
㑹稽時永和十許年中者從失郡告靈不仕以後略不<lb/>
復自書皆使此一人世中不能别也見其緩異呼為末<lb/>
年書逸少亡後子敬年十七八全倣此人書故遂成與<lb/>
之相似今聖㫖標題足使衆識頓悟於逸少無復末年<lb/>
之譏阮研間近有一人學研書遂不復可别臣比郭摹<lb/>
所得雖粗寫字形而無復其用筆跡勢不審前後諸巻<lb/>
<pb n="KR4h0126_WYG_009-31a"/>
一兩條謹密者可得在出装之例復蒙垂給至年末間<lb/>
不此澤自天直以啓審非敢必覬<hi>以上並見陶貞白集法書要録茅山志小</hi>
<hi>異互注作題集作顯間近  近聞</hi>
　　　古今刀劒録序<lb/>
夫刀劒之由出已久矣前王後帝莫不鑄之但以小事<lb/>
記注者不甚詳録遂使精竒挺異空成湮没慨然有思<lb/>
遂為記云<lb/>
　　　相經序<lb/>
<pb n="KR4h0126_WYG_009-31b"/>
相者盖性命之著乎形骨吉凶之表乎氣貌亦猶事先<lb/>
謀而後動心先動而後應表裏相感莫知所以然且富<lb/>
貴夀夭各值其數董賢甫在弱冠便位過三公貲半於<lb/>
國而裁出三十身摧家破馮唐袴穿郎署揚雄壁立髙<lb/>
閣而竝至白首或垂老玉食而官不過尉史或穎慧若<lb/>
神僅至齠齔或不辨菽麥更保黄耉此又明其偏有得<lb/>
也<lb/>
　　何點<hi>字子晳廬江灊人博通羣書與兄求並隠居宋齊及梁累徵不應</hi>
<pb n="KR4h0126_WYG_009-32a"/>
　　　齊書賛<hi>初褚淵王儉為宰相㸃謂人曰我作齊書賛云儉聞欲候㸃知不可見乃止</hi>
淵既世族儉亦國華不賴舅氏遑恤國家<lb/>
　　何𦙍<hi>字子李更字𦙍叔點弟仕齊厯左民尚書領驍騎中書令梁初累徴不就</hi>
　　　疾篤書<lb/>
　　　　<hi>何敬容特為𦙍所親愛𦙍在若邪山嘗疾篤有書</hi>
田疇館宇悉奉衆僧書經並歸從弟敬容<hi>南史</hi>
　　袁昻<hi>字千里陳郡陽夏人初名千里齊武帝改名厯梁司空侍中尚書令</hi>
　　　諭人書<lb/>
<pb n="KR4h0126_WYG_009-32b"/>
　　　　<hi>昻齊永明時為武陵王長史丁内憂服未除而從兄彖卒昻父顗宋泰始初坐事誅死昻</hi>
　　　　<hi>幼孤為彖所養乃制朞服人有怪而問之者昻致書諭之</hi>
竊聞禮由恩斷服以情申故小功它邦加制一等同爨<lb/>
有緦明之典籍孤子夙以不天幼傾乾廕資敬未奉過<lb/>
庭莫承藐藐沖人未達朱紫從兄提養訓教示以義方<lb/>
每假其談價虚其聲譽得及人次實亦有由兼開拓房<lb/>
宇處以華曠同財共有恣其取足爾来三十餘年憐愛<lb/>
之至無異於已姊妹孤姪成就一時篤念之深在終彌<lb/>
<pb n="KR4h0126_WYG_009-33a"/>
固此恩此愛畢壤不追既情若同生而服為諸從言心<lb/>
即事實未忍安昔馬稜與毅同居毅亡稜為心服三年<lb/>
由也之不除喪亦縁情而致制雖識不及古誠懐感慕<lb/>
常願千秋之後從服朞齊不圗門衰禍集一旦草土殘<lb/>
息復罹今酷情惟慟絶彌劇彌深今以餘喘欲遂素志<lb/>
庶寄其罔慕之痛少伸無已之情雖禮無明據乃事有<lb/>
先例率迷而至必欲行之君問理所歸謹以諮白臨紙<lb/>
號哽言不識次<hi>梁書異沖人南史作沖年無異於已作言無  色史云昔馬稜與從弟毅同居</hi>
<pb n="KR4h0126_WYG_009-33b"/>
<hi>情作尋號哽作哽咽</hi>
　　　謝髙祖啓<lb/>
　　　　<hi>昻齊永元末為吳興太守義師至京師昻拒境不受命髙祖手書喻之天監二年以昻為</hi>
　　　　<hi>後軍臨川王㕘軍事昻奉啓謝髙祖詔荅</hi>
恩降絶望之辰慶集寒心之日焰灰非喻荑枯未擬摳<lb/>
衣聚足顛狽不勝臣遍厯三墳備詳六典巡校賞罰之<lb/>
科調檢生死之律莫不嚴五辟於明君之朝峻三章於<lb/>
聖主之世是以塗山始㑹致防風之誅酆邑方構有崇<lb/>
<pb n="KR4h0126_WYG_009-34a"/>
侯之伐未有緩憲於斮戮之人賒刑於酎罪之族出萬<lb/>
死入一生如臣者也推恩及罪在臣實大披心瀝血敢<lb/>
乞言之臣東國賤人學行何取既殊鳴鴈直木故無結<lb/>
綬彈冠徒藉羽儀易農就仕往年濫職守秩東隅仰屬<lb/>
龔行風驅電掩當其時也負鼎圗者日至執玉帛者相<lb/>
望獨在愚臣頓昏大義殉鴻毛之輕忘同徳之重但三<lb/>
吳險薄五湖交通屢起田儋之變每懼殷通之禍空慕<lb/>
君魚保境遂失師涓抱器後至者斬臣甘斯戮明刑殉<lb/>
<pb n="KR4h0126_WYG_009-34b"/>
衆誰曰不然幸約法之𢎞承解網之宥猶當降等薪粲<lb/>
遂乃頓釋鉗赭斂骨吹魂還編黔庶濯疵蕩穢入楚㳺<lb/>
陳天波既洗雲油遽沐古人有言非死之難處死之難<lb/>
臣之所荷曠古不書臣之死所未知何地<hi>寒南史作冥調作洞世作</hi>
<hi>日新作斯酎作耐推作惟約法上有因字</hi>
　　　髙祖答<lb/>
朕遺射鉤卿無自外<hi>並梁書</hi>
　　　上武帝古今評書啓<lb/>
<pb n="KR4h0126_WYG_009-35a"/>
王右軍書如謝家子弟縱復不端正者爽爽有一種風<lb/>
氣<lb/>
王子敬書如河洛間少年雖有充悦而舉體沓拖殊不<lb/>
可耐<lb/>
羊欣書如大家婢為夫人雖處其位而舉止羞澁終不<lb/>
似真<lb/>
徐淮南書如南岡士大夫徒好尚風範終不免寒乞<lb/>
阮研書如貴胄失品次叢悴不復排突英賢<lb/>
<pb n="KR4h0126_WYG_009-35b"/>
王儀同書如晉安帝非不處尊位而都無神明<lb/>
施肩吾書如新亭傖父一往見似揚州人共語便音態<lb/>
出<hi>武帝評書作吳施鼎按施肩吾乃唐人此必庾肩吾之誤也</hi>
陶隠居書如吳興小兒形容雖未成長而骨體甚駿快<lb/>
殷鈞書如髙麗使人抗浪甚有意氣滋韻終乏精味<lb/>
袁崧書如深山道士見人便欲退縮<lb/>
蕭子雲書如上林春花逺近瞻望無處不發<lb/>
曹喜書如經論道人言不可絶<lb/>
<pb n="KR4h0126_WYG_009-36a"/>
崔子玉書如危峰阻日孤松一枝有絶望之意<lb/>
師宜官書如鵬羽未息翩翩自逝<lb/>
韋誕書如龍威虎振劒拔弩張<lb/>
蔡邕書骨氣洞達爽爽有神<lb/>
鍾司徒書字十二種意意外殊妙實亦多竒<lb/>
邯鄲淳書應規入矩方圓乃成<lb/>
張伯英書如漢武帝愛道慿虚欲仙<lb/>
索靖書如飄風忽舉鷙鳥乍飛<lb/>
<pb n="KR4h0126_WYG_009-36b"/>
梁鵠書如太祖忘寝觀之喪目<lb/>
皇象書如歌聲繞梁琴人捨徽<lb/>
衛恒書如插花美女舞笑鏡臺<lb/>
孟光禄書如崩山絶崖人見可畏<lb/>
李斯書世為冠葢不易施平<lb/>
張芝驚竒鍾繇特絶逸少鼎能獻之冠世四賢共類洪<lb/>
芳不滅羊真孔草蕭行范篆各一時絶妙<hi>元蘇霖書法鈎𤣥引作梁</hi>
<hi>武帝評書霖跋云右梁武帝評書與袁昂書評語意大同小異互有得失參考異同真偽難辨以後来元章評</hi>
<pb n="KR4h0126_WYG_009-37a"/>
<hi>書説梁武帝由此觀之則昻偽矣  淳化帖隋僧智果已作武評</hi>
右二十五人自古及今皆善能書奉敕遣臣評古今書<lb/>
臣既愚短豈敢輒量江海但聖㫖委臣斟酌是非謹品<lb/>
字法如前伏願照覽謹啓普通四年二月五日内侍中<lb/>
尚書令袁昂啓<lb/>
勅㫖具之如卿所評臣謂鍾繇書意氣密麗若飛鴻戲<lb/>
海舞鶴逰天行間茂密實亦難過蕭思話書走墨連綿<lb/>
字勢屈强若龍跳天門虎臥鳯閣薄紹之書字勢蹉跎<lb/>
<pb n="KR4h0126_WYG_009-37b"/>
如舞女低腰僊人嘯樹乃至揮毫振紙有疾閃飛動之<lb/>
勢臣淺見無聞暗於明滅寧敢謬量山海以聖命自天<lb/>
不得斟酌過失是非如獲湯炭<hi>法書要録</hi>
　　　評鍾繇書<hi>字學新書</hi>
繇真書絶世剛柔備焉點畫之間多有異趣可謂幽深<lb/>
無際古雅有餘秦漢以来一人而已若其行書則義獻<lb/>
之亞草書則衛索之下八分則有魏受禪碑稱此為最<lb/>
也<lb/>
<pb n="KR4h0126_WYG_009-38a"/>
　　　遺疏<lb/>
吾釋褐從仕不期富貴但官序不失等倫衣食粗知榮<lb/>
辱以此闔棺無慙鄉里往忝吳興屬在昬明之際既闇<lb/>
於前覺無識於聖明不知天命甘貽顯戮幸遇殊恩遂<lb/>
得全門戸自念負罪私門階榮望絶保存性命以為幸<lb/>
甚不謂叨竊寵靈一至於此常欲竭誠酬報申吾乃心<lb/>
所以朝廷每興師北伐吾輒啟求行誓之丹欵實非矯<lb/>
言既庸懦無施皆不蒙許雖欲罄命其議莫從今日暝<lb/>
<pb n="KR4h0126_WYG_009-38b"/>
目畢恨泉壤若魂而有知方期結草聖朝遵古如吾名<lb/>
品或有追逺之恩雖是經國恒典在吾無應致此脱有<lb/>
贈官慎勿祗奉<lb/>
　　夏侯詳<hi>字叔業譙郡人厯侍中右光禄大夫</hi>
　　　圍郢城議<hi>髙祖義兵起詳與穎胄同創大舉西臺建以詳為中領軍加散騎常侍南</hi>
　　　　<hi>郡太守凡軍國大事穎冑多決於詳及髙祖圍郢城未下穎胄遣衛尉席闡文如髙祖軍</hi>
　　　　<hi>詳獻議</hi>
窮壁易守攻取勢難頓甲堅城兵家所忌誠宜大𢎞經<lb/>
<pb n="KR4h0126_WYG_009-39a"/>
略詢納羣言軍主以下至於匹夫皆令獻其所見盡其<lb/>
所懐擇善而從選能而用不以人廢言不以多罔寡又<lb/>
須量我衆力度賊樵糧窺彼人情權其形勢若使賊人<lb/>
衆而食少故宜計日而守之食多而力寡故宜悉衆而<lb/>
攻之若使糧力俱足非攻守所屈便宜散金寳縱反間<lb/>
使彼智者不用愚者懐猜此魏武之所以定大業也若<lb/>
三事未可宜思變通觀於人情計我糧糓若徳之所感<lb/>
萬里同符仁之所懐逺邇歸義金帛素積糧運又充乃<lb/>
<pb n="KR4h0126_WYG_009-39b"/>
可以列圍寛守引以嵗月此王翦之所以尅楚也若圍<lb/>
之不卒降攻之未可下間道不能行金粟無人積天下<lb/>
非一家人情難可豫此則宜更思變計矣變計之道實<lb/>
資英斷此之深要難以紙宣輒布言於席衛尉特願垂<lb/>
採<lb/>
　　　金革帶鉤篆文<hi>荆府城局㕘軍吉士瞻役萬人浚仗庫防火池得金革帶鉤隠</hi>
　　　　<hi>起雕鏤甚精巧篆文云云士瞻詳兄女壻也女竊以與詳詳喜佩之朞嵗而貴矣</hi>
錫爾金鉤既公且侯<lb/>
<pb n="KR4h0126_WYG_009-40a"/>
　　顧憲之<hi>字士思宋鎮南将軍凱之孫厯豫章内史</hi>
　　　牛埭税議<hi>憲之永明六年為隨王東中郎長史行㑹稽郡事時西陵戌主杜元懿啟</hi>
　　　　<hi>吳興無秋㑹稽豐登商旅往来倍多常嵗西陵牛埭税官格日三千五百元懿如即所見</hi>
　　　　<hi>日可一倍盈縮相兼畧計年長百萬浦陽南北津及柳浦四埭乞為官領攝一年格外長</hi>
　　　　<hi>四百許萬西陵戍前檢税無妨戍事餘三埭自舉腹心世祖敕示㑹稽郡此詎是事宜可</hi>
　　　　<hi>訪察即啟憲之議上從之</hi>
尋始立牛埭之意非茍逼僦以納税也當以風濤迅險<lb/>
人力不捷屢致膠溺濟急利物耳既公私是樂所以輸<lb/>
<pb n="KR4h0126_WYG_009-40b"/>
直無怨京師航渡即其例也而後之監領者不達其本<lb/>
各務已功互生理外或禁遏别道或空税江行或撲船<lb/>
倍價或力周而尤責凡如此類不經埭煩牛者上詳被<lb/>
報格外十條並蒙停寝從来諠訴始得暫弭按吳興頻<lb/>
嵗失稔今兹尤饉去乏從豐良由饑棘或徵貨貿粒還<lb/>
拯親累或提攜老弱陳力餬口埭司責税依俗弗降舊<lb/>
格新減尚未議登格外加倍将以何術皇慈恤隠振廩<lb/>
蠲調而元懿幸灾榷利重増困瘼人而不仁古今共疾<lb/>
<pb n="KR4h0126_WYG_009-41a"/>
且比見加格置市者前後相屬非惟新加無贏並皆舊<lb/>
格猶闕愚恐元懿今啟亦當不殊若事不副言懼貽譴<lb/>
詰便百方侵苦為公賈怨元懿稟性苛刻已彰往效任<lb/>
以物上譬以狼将羊其所欲舉腹心亦當虎而冠耳書<lb/>
云與有聚斂之臣寧有盜臣此言盜公為損盖微斂民<lb/>
所害乃大也今雍煕在運草木<graphic n="KR0877" url="https://raw.githubusercontent.com/kanripo/KR-Gaiji/master/images/KR0877.png" mimeType="image/png"/>澤其非事宜仰如聖<lb/>
㫖然掌所任者應簡亷平亷則不竊于公平則無害於<lb/>
民矣愚又以便宜者盖謂便於公宜於民也竊見頃之<lb/>
<pb n="KR4h0126_WYG_009-41b"/>
言便宜者非能於民力之外用天分地者也率皆即日不<lb/>
宜於民方来不便於公名與實反有乖政體凡如此等<lb/>
誠宜深察山隂一縣課户二萬其民貲不滿三千者殆<lb/>
将居半刻又刻之猶且三分餘一凡有貲者多是士人<lb/>
復除其貧極者悉皆露戸役民三五屬官盖惟分定百<lb/>
端輸調又則常然比衆局檢校首尾尋續横相質累者<lb/>
亦復不少一人被攝十人相追一緒裁萌千孽互起蠶<lb/>
事弛而農業廢賤取庸而貴舉責應公贍私日不暇給<lb/>
<pb n="KR4h0126_WYG_009-42a"/>
欲無為非其可得乎死且不憚矧伊刑罰身且不愛何<lb/>
況妻子是以前檢未窮後巧復滋網辟徒峻猶不能悛<lb/>
竊尋民之多偽實由宋季軍旅繁興役賦殷重不堪勤<lb/>
劇奇巧所優積習生常逐迷忘反四海之大黎庶之衆<lb/>
心用參差難卒澄一化宜以漸不可疾責誠存不擾蔵<lb/>
疾納汙實増崇曠務詳寛簡則稍自歸淳又被簡符前<lb/>
後年月久逺其事不存符㫖既嚴不敢闇信縣簡送郡<lb/>
郡簡呈使殊形詭状千變萬源聞者忽不經懐見者實<lb/>
<pb n="KR4h0126_WYG_009-42b"/>
足傷駭兼親屬里伍流離道路時轉寒涸事方未已其<lb/>
士人婦女彌難厝衷不簡則疑其有巧欲簡復未知所<lb/>
安愚謂此條宜委縣簡保舉其綱領畧其毛目嚢漏不<lb/>
出貯中庶嬰疾沉痼者重荷生造之恩也又永興諸暨<lb/>
離唐㝢之寇擾公私殘燼彌復特甚倘值水旱實不易<lb/>
思俗諺云㑹稽打鼓送䘏吳興步檐令史㑹稽舊稱沃<lb/>
壤今猶若此吳興本是瘠土事在可知因循餘弊誠宜<lb/>
改張㳂元懿今啓敢陳管見<lb/>
<pb n="KR4h0126_WYG_009-43a"/>
　　　終制<hi>憲之天監二年就家拜太中大夫雖累經宰郡資無擔石臨終為制以敇其子</hi>
夫出生入死理均晝夜生既不知所從死亦安識所<lb/>
往延陵所云精氣上歸于天骨肉下歸于地魂氣則無<lb/>
所不之良有以也雖復茫昧難徴要若非妄百年之期<lb/>
迅若馳隙吾今豫為終制瞑目之後念並遵行勿違吾<lb/>
志也荘周澹臺達生者也王孫士安矯俗者也吾進不<lb/>
及達退無所矯常謂中都之制允理愜情衣周於身示<lb/>
不違理棺周于衣足以蔽臭入棺之物一無所須載以<lb/>
<pb n="KR4h0126_WYG_009-43b"/>
輴車覆以麤布為使人勿惡也漢明帝天子之尊猶祭<lb/>
以杅水脯糗范史雲烈士之髙亦奠以寒水乾飯況吾<lb/>
卑庸之人其可不節衷也喪易寧戚自是親親之情禮<lb/>
奢寧儉差可得由吾意不須常施靈筵可止設香燈使<lb/>
致哀者有憑耳朔望祥忌可權安小牀暫設几席唯下<lb/>
素饌勿用牲牢蒸嘗之祠貴賤罔替備物難辦多致疎<lb/>
怠祠先人自有舊典不可有闕自吾以下祠止用蔬食<lb/>
時果勿同于上世也示令子孫四時不忘其親耳孔子<lb/>
<pb n="KR4h0126_WYG_009-44a"/>
云雖菜羮瓜祭必齊如也本貴誠敬豈求備物哉<lb/>
　　王希聃<lb/>
　　　獻銅瑞劒表<hi>天監五年希𥅆為廬陵太守於髙昌縣獲銅瑞劒二口以聞時伐魏</hi>
　　　　<hi>累克其城</hi>
薄伐凶醜而龍淵耀質匈奴将滅白旗表徵<hi>御覽引梁書</hi>
　　裴䆳<hi>字淵明河東聞喜人厯豫州刺史</hi>
　　　致吕僧珍書<hi>僧珍字元喻東平范人厯領軍将軍</hi>
　　　　<hi>䆳廣陵太守與鄉人入魏武廟因論帝王功業其妻甥王篆之密啓髙祖左遷始安太守</hi>
<pb n="KR4h0126_WYG_009-44b"/>
　　　　<hi>䆳志欲立功邉陲不願閒逺乃致書僧珍未至郡以拒魏師遷雲麾府司馬</hi>
昔阮咸顔延有二始之歎吾才不逮古人今為三始非<lb/>
其願也将如之何<hi>南史斥謝晦謂顔延之曰昔荀朂忌阮咸  為始平太守今卿又為始安</hi>
<hi>所謂二始</hi>
　　　謬與魏移<hi>䆳為豫州刺史鎮合肥纂兵襲魏密購夀春人李𤓰花等為内應遂謬移</hi>
　　　　<hi>魏境時魏長孫稚為揚州刺史寮佐欲以實答云無修白捺意録事㕘軍楊侃為造移報</hi>
　　　　<hi>之䆳謂已覺便散兵</hi>
魏始於馬頭置戍如聞復欲修白捺舊城若爾便稍相<lb/>
<pb n="KR4h0126_WYG_009-45a"/>
侵逼此亦須營歐陽設交境之備今板卒已集唯聴信<lb/>
還<lb/>
　　　魏楊侃報移<lb/>
彼之纂兵想别有意何為妄構白捺他人有心予忖度<lb/>
之勿謂秦無人也<hi>北史</hi>
　　裴子野<hi>字幾原河東聞喜人仕齊江夏王㕘軍入梁厯鴻臚卿領步兵校尉</hi>
　　　雕蟲論<lb/>
宋明帝博好文章才思朗捷常讀書奏號稱七行俱下<lb/>
<pb n="KR4h0126_WYG_009-45b"/>
每有禎祥及幸讌集輒陳詩展義且以命朝臣其戎士<lb/>
武夫則託請不暇困於課限或買以應詔焉於是天下<lb/>
向風人自藻飾雕蟲之藝盛於時矣梁鴻臚卿裴子野<lb/>
論曰古者四始六藝總而為詩既形四方之風且彰君<lb/>
子之志勸美懲惡王化本焉後之作者思存枝葉繁華<lb/>
藴藻用以自通若悱惻芳芬楚騷為之祖靡漫容與相<lb/>
如扣其音由是隨聲逐影之儔棄指歸而無執賦詩歌<lb/>
頌百帙五車蔡應等之俳優揚雄悔為童子聖人不作<lb/>
<pb n="KR4h0126_WYG_009-46a"/>
雅鄭誰分其五言為家則蘇李自出曹劉偉其風力潘<lb/>
陸固其枝葉爰及江左稱彼顔謝箴繡鞶恱無取廟堂<lb/>
宋初迄於元夀多為經史大明之代實好斯文髙才逸<lb/>
韻頗謝前哲波流相尚滋有篤焉自是閭閻少年貴㳺<lb/>
總角罔不擯落六藝吟詠情性學者以博依為急務謂<lb/>
章句為専魯淫文破典斐爾為功無被於管絃非止乎<lb/>
禮義深心主卉木逺致極風雲其<hi>闕</hi>浮其志溺溺巧而<lb/>
不要隠而不深討其宗途亦有宋之闕也若季子聆音<lb/>
<pb n="KR4h0126_WYG_009-46b"/>
則非興國鯉也趨室必有不敢荀卿有言亂代之徵文<lb/>
章匿而采斯豈近之乎<lb/>
　　　宋略總論<hi>子野曽祖松之續修何承天宋史未成齊時沈約撰宋書子野更刪為宋</hi>
　　　　<hi>略其叙論評事多善</hi>
宋髙祖武皇帝以盖代雄才起匹夫而并六合尅國得<lb/>
雋寄迹多於魏武功施天下盛徳厚於晉宣懐荒伐叛<lb/>
之勞而夷邉蕩險之力百勝可得而論者矣政足行陣<lb/>
之間却孫恩蟻聚之衆一朝奮臂掃桓𤣥盤石之宗方<lb/>
<pb n="KR4h0126_WYG_009-47a"/>
軌長驅則三齊無堅壘廻戈内赴則五嶺靡餘妖命孫<lb/>
季髙於巨海之上而畨禺席捲擢朱齡石於百夫之下<lb/>
而庸蜀来王羌胡畏威交為表裏董率虎旅以事中原<lb/>
石門巨野之隘指麾開闢闗頭霸上之阻曽莫藩籬虜<lb/>
其酋豪遷其重寳登未央而灑酒過長陵而下拜盛矣<lb/>
哉悠悠百年未之有也於是倒載干戈休兵泗水彤弓<lb/>
納陛肇有宋都蔕芥必除華夷莫拒然後請乎上帝步<lb/>
驟前王零陵去之而莫猜心髙祖受之而無媿色古之<lb/>
<pb n="KR4h0126_WYG_009-47b"/>
所謂義天下者斯之謂乎若其提挈草創則魏孟何劉<lb/>
輔相總持則穆之徐羨鎮惡道濟經其武傳亮謝晦緯<lb/>
其文長沙以冢弟共艱難武烈以清貞定南楚其他胥<lb/>
附奔走雲合霧集若榱椽之構大厦衆星之仰河漢或<lb/>
取之于民舉或得之于未名羣才必逞智能咸效爵不<lb/>
妄加官無私謁晉末所以荒濟淆混阿黨容縱莫不驅<lb/>
掃革易與之更始君行卑菲而國不為陋民勤征戍而<lb/>
下無怨讟品令宥密賞罰端平逺無不懐邇無不附屬<lb/>
<pb n="KR4h0126_WYG_009-48a"/>
為郡縣者則南過交趾西包劍閣北劃黄河而繞東海<lb/>
七分天下而有其四自永初末嵗天子負扆務懐以燕<lb/>
代為戎岐梁重梗将誓六師屠桑乾而境北地三事大<lb/>
夫願相謂曰待夫振旅凱入乗轅南反請具銀繩瓊檢<lb/>
告報東嶽既而洮弗興即年獻世營陽王狎于弗許以<lb/>
敗輿太祖寛肅宣惠大臣光表超越二昆来應寳命沉<lb/>
明内斷不欲政由甯氏克滅權逼不使芒刺在躬親臨<lb/>
朝事率尊恭徳斟酌先王之典强宣當時之宜吏久其<lb/>
<pb n="KR4h0126_WYG_009-48b"/>
職育孫長子民樂其生鮮陷刑辟仁厚之化既已播流<lb/>
率土忻欣無思不服每駕巡幸簫鼓聴聞百姓扶攜老<lb/>
幼相望儀刑愛之孜孜如日不足初徐傅伏誅繼求内<lb/>
相王𢎞處之而思降彭城欲之而弗違王華殷景仁以<lb/>
忠允熙帝載謝𢎞微王曇首以沉密賛樞機徐<hi>闕</hi>王僧<lb/>
綽以體國彰信義謝方明劉道生以治惠稱良能髙簡<lb/>
則令明清貴則王舊文章則顔延之謝靈運有藻麗之<lb/>
鉅才儒雅則裴荀何傅擅師表之髙學剛亮骨鯁則袁<lb/>
<pb n="KR4h0126_WYG_009-49a"/>
粲蔡子度建言忠益則范泰何尚之宗室蕃翰帝弟帝<lb/>
子則江夏衡陽廬陵隋王建平臨川新喻或清令而審<lb/>
或文敏而洽皆博愛以禮士明靡以流譽十三四年為<lb/>
多士矣上亦藴籍義文思𢎞儒府庠序建於國都四學<lb/>
聞乎家巷天子乃移蹕下輦以從之束帛讌語以勸之<lb/>
士莫不敦悦詩書沐浴禮義淑慎規矩斐然向方其行<lb/>
修言道者然後登朝受職威儀輕佻者不齒于鄉閭公<lb/>
宫非儐羽不来庭私家非軒盖不踰閾冠冕之流雍容<lb/>
<pb n="KR4h0126_WYG_009-49b"/>
如也於是文教既興武功亦著命将受律指日如斯檀<lb/>
蕭薄伐則南登象浦劉斐爰整則西踐仇池良駒巨象<lb/>
充塞外廏竒珍環貨下逮百遼禽獸草木之瑞月有六<lb/>
七繩山諷海之譯嵗且十餘江東以来有國有家豐功<lb/>
茂徳未有如斯之盛者然值北虜方强周韓嵗擾金墉<lb/>
虎牢代失其御二十七年偏師克復河南横蹂强胡百<lb/>
萬之衆匈奴遂跨彭沛航淮浦設穹廬於瓜步請公主<lb/>
以和親于時精兵猛将嬰城而不敢鬬謀臣智士折撓<lb/>
<pb n="KR4h0126_WYG_009-50a"/>
而無可稱天子乃朝饗單于臨江髙㑹於是起盡户之<lb/>
役貸富室之財舳艫千里縁江而陳我守既嚴胡兵亦<lb/>
怠且大川所以限南北也疲老而退歸我追犇之師櫜<lb/>
弓裹足係虜之民流離道路江淮以北蕭然矣重以<graphic n="KR0877" url="https://raw.githubusercontent.com/kanripo/KR-Gaiji/master/images/KR0877.png" mimeType="image/png"/>
章巫蠱始自三逆合殿酷帝史籍未聞仲尼以為非一<lb/>
朝一夕之故其所由来者漸矣辨之不早辨也元嘉之<lb/>
禍其有以焉世祖率先九牧大雪寃恥身當厯數正位<lb/>
天居聰明絢達博聞强記威可以整法智足以勝姦君<lb/>
<pb n="KR4h0126_WYG_009-50b"/>
人之略幾将備矣一時之風流領袖則謝荘何偃王彧<lb/>
蔡興宗索顗袁粲禦武名將則沈慶之栁元景宗敞之<lb/>
或潔清以秀雅或驍果以步類因以軌道廓之中方知<lb/>
向時之士若顔竣之經綸忠勁匪躬諒直雖晉之狐趙<lb/>
無以尚焉帝即位二三年閒方逞其欲拒諫是已天下<lb/>
失望夫以世祖才明少以禮度自肅思武皇之節儉追<lb/>
太祖之寛恕則漢之文景曽何足云景和申之以淫虐<lb/>
太宗易之以昏縱師旅荐興邊鄙蹙廹人懐茍且朝無<lb/>
<pb n="KR4h0126_WYG_009-51a"/>
紀綱内寵方議共安外物己覩其敗已初世祖登遐委<lb/>
重于二戴太宗晏駕亦託孤于王阮渫近之道同歸<hi>闕</hi>
人之釁如一然宋祚未絶于永光更以宗王之見窘水<lb/>
徳遂亡於後實由强臣之受辱且顧命郡公從容自重<lb/>
畏懦伊霍之機綺靡唐虞之際於是蔚炳胥變明命就<lb/>
遷俯仰之間興衰易用矣周自平王東遷﨑嶇河洛其<lb/>
後二十四世而赧始亡之漢自章和以降顛覆閹豎其<lb/>
後百有餘載而獻始禪之何則周漢靈長如彼難拔近<lb/>
<pb n="KR4h0126_WYG_009-51b"/>
代脆促若此易崩非天時亦人事也聞大鴻荒者難為<lb/>
慮因事者易為力曹馬規模懸乎前載茍有斯㑹實啓<lb/>
英雄而況太宗為之驅除先顛其<hi>闕</hi>本根既蹙枝葉遂<lb/>
摧斯則始於人事也昔二代将亡殷辛夏癸相去數百<lb/>
年間異世而後出宋則景和元徽首尾不能十載而降<lb/>
虐過於二君斯則天之所棄篤于前王者也天意人事<lb/>
其微如是雖欲勿霣其可得乎若乃拯厥塗炭蒙逆取<lb/>
之辱者湯武之志也私鉏當路飾揖讓之名者近代之<lb/>
<pb n="KR4h0126_WYG_009-52a"/>
事也其應天從民道有優劣故宗廟社稷脩短異數不<lb/>
然則何殊尤緬邈如斯之逺也夫山岳崩頹必有朽壊<lb/>
之隙春秋迭代亦有去故之悲是以臨危亡而撫理運<lb/>
未有不扼腕流連者也近古之弊化薄俗行乎宋氏之<lb/>
成敗得失著乎行事從而言之載於篇矣繫敘其所以<lb/>
創業垂統而懐其舊俗遺風逮於賢人君子英聲餘論<lb/>
以附于兹子野曽祖宋中大夫西鄉侯以文帝之十二<lb/>
年受詔撰元嘉起居注二十六年重被詔續成何承天<lb/>
<pb n="KR4h0126_WYG_009-52b"/>
宋書其年終于位書則未遑述作齊興後數十年宋之<lb/>
新史既行於世也子野生乎泰始之季長於永明之年<lb/>
家有舊書聞見又接是以不用浮淺因宋之新史為宋<lb/>
略二十巻剪截繁文刪撮事要即其簡寡志以為名夫<lb/>
黜惡章善臧否與奪則以先達格言不有私也豈以勒<lb/>
成一家貽之好事盖司典之後而不忘焉<lb/>
　　　司空安成康王行状<lb/>
降七緯之禎靈五行之正性珪璋博達清明在躬學無<lb/>
<pb n="KR4h0126_WYG_009-53a"/>
常師希追風乎孔父幾神殆庶諒亞迹乎顔生悦禮敦<lb/>
詩方昔人而有裕既明且哲體大雅而弗渝若乃慈明<lb/>
外朗淑徳内潤夏侯玉樹之談衛玠璧人之目又授使<lb/>
持節郢州刺史公四居方岳政刑克舉仁恕以懐君子<lb/>
刑憲以肅小人莅煩以簡居難則易霈如時雨芬若蘭<lb/>
蓀所去見思所居稱治遘疾薨竟陵之石梵時年四十<lb/>
四皇上震天倫之悼庶僚懐人百之感詔贈司空常侍<lb/>
王如故禮也自巴濮以東郾鄧以北方舟連騎赴者如<lb/>
<pb n="KR4h0126_WYG_009-53b"/>
雲昔王薨及葬仁禽有踐境之識羊祜云亡市人有罷<lb/>
歸之慟若公恩結三楚亦異出一時公幼無擇言長無<lb/>
擇行立功以庇物執徳以居宗重以道性虚閒居處沖<lb/>
約終日清静如布素焉<lb/>
　　　丹陽尹湘東王善政碑<lb/>
皇上建顯號垂鴻名廣大配乎天地光華象乎日月長<lb/>
駕逺撫横逸乎都外䇿鏡區域充塞乎無垠上冠九垓<lb/>
旁濟八表制禮以告成功作樂以彰治定福應允臻祥<lb/>
<pb n="KR4h0126_WYG_009-54a"/>
慶符合六府孔修九官咸事於往嵗也有司奏以湘東<lb/>
王為宣惠将軍丹陽尹既而下車為政振民育徳循名<lb/>
責實舉無遺慮若夫據饋累起求賢如不及卑身折節<lb/>
用人若由已玉帛旅于丘園辟書交乎塗路求餘論於<lb/>
故府想遺風於舊哲延儒生於東閤命文學於後車重<lb/>
門洞啟列筵廣置四民摠至獄訟殷集王兼而治之綽<lb/>
有餘裕上𢎞其禮下悦其風虚往實歸人得所至由是<lb/>
百吏仰成具僚斂袵千里之間有懐必亮躬親勸課賦<lb/>
<pb n="KR4h0126_WYG_009-54b"/>
政授時辨相物宜務盡地利由是仍嵗有秋餘糧栖畆<lb/>
是以縉紳先生愀然相顧遂造象魏拜而陳之有詔報<lb/>
曰纖芥之善春秋必書吏民歸美難用抑絶於是二三<lb/>
君子歡得所奏乃擇工良匠追石名山撰徳選辭興事<lb/>
篆刻俾萬代之下知斯文之在斯銘曰茫茫禹迹經啓<lb/>
萬方平秩肇定曰若我皇并苞九域畫野分疆猗歟帝<lb/>
子日就月将疏爵分品奄有瀟湘君王先啓既表南國<lb/>
肇允神童翻飛上徳導達𤣥微優㳺翰墨行成師範文<lb/>
<pb n="KR4h0126_WYG_009-55a"/>
為麗則帝曰爾詣出康庶績勿替敬典大猷允廸我王<lb/>
顯允洵美且麗夙夜乾乾有隆無替光賛大朝庇民濟<lb/>
世京邑翼翼永承嘉惠<lb/>
　　　劉虬碑<lb/>
受川岳之英靈有清明之淑性淡乎若深泉之静皜乎<lb/>
若寒霜之潔千仞不足議其髙萬頃不足儔其量在其<lb/>
幼也孝敬淳深貫乎幽顯廬乎墓所而暴獸去之墟里<lb/>
賴焉樵蘇無犯及其長也捧檄動容薄逰下邑甘露零<lb/>
<pb n="KR4h0126_WYG_009-55b"/>
於豐草蒲密致於時雍有以見賢人之行動天地感鬼<lb/>
神疾乎影響如斯之美者矣夫聲名籍甚羣公側席鑿<lb/>
室林臯面流傍隴咫尺荆衡表裏巫夢樹蕙滋蘭蕪沒<lb/>
庭户平疇翠㶑千里極目信物外之神區幽居之勝境<lb/>
昔許子将謂太丘道廣廣則不周仲舉性峻峻則少納<lb/>
峻而納廣而周君於二陳折其中矣其所修孔氏之學<lb/>
則儒者師之所明釋氏之教則浄行傳之所著文集則<lb/>
辭人録之銘曰滔滔江漢實紀南國篤生居士髙明柔<lb/>
<pb n="KR4h0126_WYG_009-56a"/>
克峩峩其道巍巍其徳曰仁曰義惟民惟則築室臯壤<lb/>
考槃郛郭坐卧山樊嘯歌林薄親致甘㫖躬餐上藥優<lb/>
哉㳺哉且以行樂九丘八索百家羣史西河疑聖華隂<lb/>
成市悠哉荆夢逖矣江濵輜軿結轍羔鴈成羣監觀令<lb/>
範式如金玉君子徽猷誰其與屬疇咨故老遵揚實録<lb/>
　　　喻虜檄文<hi>普通七年北伐敇子野為喻魏文受詔立成時並歎服髙祖目子野言曰</hi>
　　　　<hi>其形雖弱其文甚壮</hi>
天生蒸民樹之以君所以對越三才司牧黔首蠲其苛<lb/>
<pb n="KR4h0126_WYG_009-56b"/>
慝除其患難肇自䆳古以迄皇王經世字民咸由此作<lb/>
朕撥亂反正君臨億兆休牛放馬載戢干戈思與一世<lb/>
之民躋之仁夀之域昔者晉失其序天篤降喪而四夷<lb/>
交侵小雅盡缺宋之初載實有武功秦晉之墟頻梟僣<lb/>
偽末葉陵遲遂亡淮濟曠日長乆莫能克復朕爰初創<lb/>
業思閑寧静保大定功未遑逺略而狡虜逰魂不式王<lb/>
命朕謂其君是惡其民何罪矜此塗炭用寝兵革今戎<lb/>
醜數亡自相吞噬重以亢旱彌年糓價騰踊丁壯死於<lb/>
<pb n="KR4h0126_WYG_009-57a"/>
軍旅婦女疲於轉輸虐政慘刑曽無懲改四方同集九<lb/>
服齊契譬猶翻東海以注螢爝倒崑崙以壓螻蟻其身<lb/>
糜爛豈假多力爾二周故老六輔大姓蒙恥俛首有自<lb/>
来矣濯身明目今也其時昔由余入秦禮以卿佐日磾<lb/>
降漢華貂七葉茍有其才豈無大位<lb/>
　　謝舉<hi>字言揚陳國陽夏人厯遷尚書令</hi>
　　　褚翔墓銘畧<hi>翔字世舉淵曽孫大通中為北中郎廬陵王長史卒官外兄謝舉為</hi>
　　　　<hi>作墓銘論者以為擬得其人</hi>
<pb n="KR4h0126_WYG_009-57b"/>
𢎞治推華子嵩慙量酒歸月下風清琴上<hi>梁書</hi>
　<lb/>
　<lb/>
　<lb/>
　<lb/>
　<lb/>
　<lb/>
　梁文紀巻九<lb/>
</p>
<p>
</p>
  </div>
</body>
</text>
</TEI>
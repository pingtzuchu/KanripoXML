<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代詩話巻七十八</head> <lb/>
    <p>
<pb n="KR4i0056_WYG_078-1a"/>
欽定四庫全書<lb/>
　歴代詩話巻七十八<lb/>
　　　　　　　　　　　　　歸安吳景旭撰<lb/>
　癸集下之上<lb/>
　　　出京<lb/>
文徵仲致仕出京馬上口占云白髮蕭蕭老秘書倦遊<lb/>
零落病相如三年虚索長安米一日歸乘下澤車坐對<lb/>
西山朝氣爽夢囬東壁夜窻虛玉蘭堂内秋風早幽竹<lb/>
<pb n="KR4i0056_WYG_078-1b"/>
黄花不負予<lb/>
　吳旦生曰徵仲到京林見素徧稱於臺省諸公時喬<lb/>
　白巖為太宰夙重見素乃力主張授翰林待詔見素<lb/>
　曰吾此行為徵仲了此一事庶不徒行矣然在翰林<lb/>
　大為姚明山楊方城所窘嘗昌言於衆曰我衙門中<lb/>
　不是畫院乃容畫匠處此耶葢人之雅俗相懸如此<lb/>
　徵仲有咏蛙詩年來水旱真難卜我已公私付兩忘<lb/>
　寄謝繁聲休强聒吳城明日是端陽殆為姚楊言也<lb/>
<pb n="KR4i0056_WYG_078-2a"/>
　　　遣懐<lb/>
彛白齋詩話曰文徵仲有病起遣懐二律葢不就寧藩<lb/>
之徵而作也詩云潦倒儒官二十年業縁仍在利名間<lb/>
敢言冀北無良馬深愧淮南賦小山病起秋風吹白髮<lb/>
雨中黄葉暗松關不嫌窮巷頻回轍消受爐香一味閒<lb/>
經時卧病㫁經過自撥閒愁對酒歌意外紛紜知命在<lb/>
古來賢達患名多千金逸驥空求骨萬里㝠鴻肯受羅<lb/>
心事悠悠那復識白頭辛苦服儒科<lb/>
<pb n="KR4i0056_WYG_078-2b"/>
　吳旦生曰徵明初名璧以字行更字徵仲以諸生嵗<lb/>
　貢入京授翰林院待詔三載謝病歸按唐王以黄金<lb/>
　數笏遣一承奉求畫徵仲堅拒不見其使逡巡而去<lb/>
　寧庶人以厚幣招致海内名士徵仲謝弗徃唐子畏<lb/>
　徃佯狂而返識者兩髙之日本貢使踵門求見具冠<lb/>
　服南面受拜而却其贄曰此國體也晩年衣紅絨衣<lb/>
　戴捲檐帽坐白紙窻下擁爐曝背劇談亹亹坐客皆<lb/>
　移日忘去卒之時方為人書志石未竟欠伸閣筆端<lb/>
<pb n="KR4i0056_WYG_078-3a"/>
　坐而逝<lb/>
　二子彭字夀承國子監博士嘉字休承和州學正張<lb/>
　伯起云文太史詩未必上超開元佳者亦不失大厯<lb/>
　後生小子信口詆訾迨國博郡博之作謂之文家詩<lb/>
　今觀夀承妾家住近江淹宅曽讀銷魂别賦來休承<lb/>
　五百年來幾摹本翠禽猶在最髙枝等句及張公善<lb/>
　權二作亦各有致可盡訾乎太史女嫁王子美者更<lb/>
　好學號為博洽亦能詩所作明妃曲尤傳<lb/>
<pb n="KR4i0056_WYG_078-3b"/>
　　　刻竹<lb/>
文徵仲刻竹詩蕭蕭落朩帶江干翦翦幽花過雨斑豈<lb/>
意旅遊逢九日共來把酒看三山<lb/>
　吳旦生曰徵仲與許彦明同遊金陵嘉善寺因題詩<lb/>
　竹上後書丁亥九月九日徵明同子嘉彦明同子穀<lb/>
　來休承即刻詩大竹上好事者取詩竹製筆筒今尚<lb/>
　在王丹丘家<lb/>
　按富川有東坡竹葢公嘗以題壁餘墨洒竹上而不<lb/>
<pb n="KR4i0056_WYG_078-4a"/>
　滅新篁枝葉皆有墨痕後百十八年謝疊山謫居是<lb/>
　地其竹尚然景泰中杜用嘉詩云重華南去不南還<lb/>
　二女啼痕在竹間亦有富川蘇子墨至今枝葉尚斑<lb/>
　斑<lb/>
　　　獨退<lb/>
清暑筆談曰髙子業詩衆女競閨中獨退反成怒夫争<lb/>
妍取忌有之也而獨退成怒者豈不以衆邪醜正世忌<lb/>
太潔耶故楊誠齋有云聲利之場輕就者固不為世所<lb/>
<pb n="KR4i0056_WYG_078-4b"/>
恕蔡定夫是也不輕就者亦不為世所恕朱元晦是也<lb/>
　吳旦生曰少室山房詩評云子業視李何後出而其<lb/>
　五言古律之工不欲作今人一字在唐不減張曲江<lb/>
　韋蘇州矣陳約之序其集云洪武初沿襲元體頗存<lb/>
　纎詞時則髙楊為之冠成化以來海内和豫縉紳之<lb/>
　聲喜為流易時則李謝為之宗及乎𢎞治文教大起<lb/>
　學士輩出力振古風盡削凡調一變而為杜時則有<lb/>
　何李為之倡嘉靖改元後生英秀稍稍厭棄更為初<lb/>
<pb n="KR4i0056_WYG_078-5a"/>
　唐之體家相凌競斌斌盛矣夫意製各殊好賞互異<lb/>
　亦其勢也然而作非神解傳同耳食得失之致亦略<lb/>
　可言何則子美有振古之才故雜陳漢晉之詞而出<lb/>
　入正變初唐襲隋梁之後是以風神初振而縟靡未<lb/>
　刋今無其才而襲其變則其聲粗厲而畔規不得其<lb/>
　神而舉其詞則其聲嘽緩而無當彼我異觀豈不更<lb/>
　相笑也論國初及𢎞正而下格調之變無如此序之<lb/>
　精當者唐元薦云明詩莫盛於𢎞治藝苑則李懐麓<lb/>
<pb n="KR4i0056_WYG_078-5b"/>
　張滄洲為赤幟而和者多失於流易山林則陳白沙<lb/>
　荘定山為眉目而議者或以為旁門李何一出變而<lb/>
　學杜正變雲擾剽竊雷同比興漸微風騷日逺箴其<lb/>
　偏者唐應徳也嘉靖初更為六朝初唐而纎艷不遑<lb/>
　嘽緩無當作非神解傳同耳食議其後者陳約之也<lb/>
　録此二序其時之風㑹可槩見矣<lb/>
　　　子安<lb/>
藝苑巵言曰皇甫子安之博覽古選頗勝子循之禪棲<lb/>
<pb n="KR4i0056_WYG_078-6a"/>
近體為佳子安卒蔡子朩以詩哭之云五字沈吟詩品<lb/>
絶一官憔悴世塗難可謂實録<lb/>
　吳旦生曰皇甫涍字子安與其弟汸字子循濓字子<lb/>
　約皆登嘉靖間進士其兄沖字子浚亦登郷薦王元<lb/>
　美所云太原兄弟並擅菁華也子循寄懐子朩云日<lb/>
　日江頭聞送客每於詩巻恨錢郎葢子循與子朩同<lb/>
　官陪都亦如唐時送行詩非錢起郎士元不足取重<lb/>
　也<lb/>
<pb n="KR4i0056_WYG_078-6b"/>
　堯山堂外紀云王元美為比部郎嘗與蔡子朩徐子<lb/>
　與吳明卿謝茂秦飲謝時再遊京師詩漸落子朩數<lb/>
　侵之已被酒髙歌其䕫州諸咏亦平平耳甫發歌明<lb/>
　卿輒鼾寝鼾聲與歌相低昂歌竟鼾亦止為若初醒<lb/>
　者子朩面色如土子與復與子朩論文不合而罷後<lb/>
　五嵗所而子朩以中丞撫河南子與守汝寧明卿謫<lb/>
　歸徳司理張肖甫謫裕州同知皆屬吏也子朩張宴<lb/>
　備賔主身行酒炙曰吾烏得有其一以慢三君子尋<lb/>
<pb n="KR4i0056_WYG_078-7a"/>
　具疏薦之<lb/>
　　　受巻<lb/>
張涇川贈嚴維中詩登科豈必傳三唱受巻曾知讓一<lb/>
籌<lb/>
　吳旦生曰𢎞治乙丑張涇川為受巻官見維中制䇿<lb/>
　擊節稱賞既而不預一甲之選為之太息後維中使<lb/>
　粤過之涇川贈此詩維中酬云徃事殷勤勞晤語非<lb/>
　才流落負心知按維中通籍後屏居鈐山之東堂折<lb/>
<pb n="KR4i0056_WYG_078-7b"/>
　節讀書與名流徃來人望翕然歸之何至得君專政<lb/>
　屠戮忠良後世唾詈為權奸首也<lb/>
　玉堂樷語云髙中𤣥為嚴維中門生嚴自内直回徃<lb/>
　候之適其郷人如牆而立嚴一至衆張拱以前髙曰<lb/>
　有一雅謔敢為老師道否韓昌黎二語與目前事相<lb/>
　類嚴曰何語曰大雞昂然來小雞聳而待也嚴亦大<lb/>
　笑人素嘲江西人為雞故云余觀詩説雋永李伯紀<lb/>
　為行營使王仲時張仲宗俱為屬王頎長張短小白<lb/>
<pb n="KR4i0056_WYG_078-8a"/>
　事相隨一館職戲曰大雞昂然來小雞聳而待劉宋<lb/>
　時已有此謔<lb/>
　　　贈盧<lb/>
張王屋贈盧次楩詩左驂猶有胥靡贖鼓吏終成處士<lb/>
名<lb/>
　吳旦生曰陳卧子稱此聨用事切當葢指濬獄也按<lb/>
　次楩雄於貲使酒罵坐嘗為具召邑令令乃日昃至<lb/>
　次楩醉卧不能具賔主令心銜之㑹醉榜其役夫旬<lb/>
<pb n="KR4i0056_WYG_078-8b"/>
　日役夫夜壓於牆隕遂禽治次楩坐繫獄獄中感奮<lb/>
　著幽鞫放招賦以自廣謝茂秦挾其賦走長安見諸<lb/>
　貴人絮而泣平湖陸與繩為濬令平反得脱故次楩<lb/>
　寄茂秦云魯連自是紫烟客倜儻長揖二千石一朝<lb/>
　談笑解聊城東入滄溟眇無跡而茂秦有感次楩云<lb/>
　燕霜終古憤梁獄昔年書世事疎狂裏交情患難餘<lb/>
　　　茂秦<lb/>
藝苑巵言曰謝茂秦曳裾趙藩嘗謁崔子鍾崔有詩贈<lb/>
<pb n="KR4i0056_WYG_078-9a"/>
之後以救盧次楩北遊燕刻意吟咏遂成一家句如風<lb/>
生萬馬間又馬渡黄河春草生皆佳境也其排比聲偶<lb/>
為一時之最第興寄小薄變化差少嘗謂其七言不如<lb/>
五言絶句不如律古體不如絶句又謂如程不識兵部<lb/>
伍肅然刁斗時擊而寡樂用之氣<lb/>
　吳旦生曰茂秦居鄴邸為趙康王客康王薨其曽孫<lb/>
　穆王復禮之潘景升亘史云趙王雅愛茂秦詩從王<lb/>
　客鄭若庸得竹枝詞十章命所幸琵琶妓賈扣度而<lb/>
<pb n="KR4i0056_WYG_078-9b"/>
　歌之萬厯癸酉冬茂秦從闗中還過鄴偕若庸見王<lb/>
　王宴之便殿酒行樂作王曰止命縆瑟以琵琶佐之<lb/>
　聲繁屏後王復止衆妓獨奏琵琶方一闋茂秦傾聴<lb/>
　未敢發言王曰此先生所製竹枝詞也譜其聲不識<lb/>
　其人可乎命諸妓擁賈姬出拜光華射人藉地而竟<lb/>
　竹枝十章茂秦謝曰此山人鄙俚之辭安足汚王宫<lb/>
　玉齒請更製竹枝詞以備房中之奏王曰幸甚茂秦<lb/>
　老不勝酒醉卧山亭下王命姬以衽代薦承之以肱<lb/>
<pb n="KR4i0056_WYG_078-10a"/>
　明日上新竹枝詞十四闋姬按而譜之不失毫髮元<lb/>
　夕便殿奏技酒闌送客即盛禮而歸賈於邸舍茂秦<lb/>
　載以逰燕趙間逾二年而逝姬奉柩停大寺之旁每<lb/>
　夜操琵琶一曲歌茂秦竹枝詞必慟絶而罷<lb/>
　　　萬峰<lb/>
堯山堂外紀曰謝茂秦逰天壇賦七言一律天畔飛霞<lb/>
照萬山尋易山字為峰遂成絶句云度嶺攀崖自一笻<lb/>
黄冠竹下偶相逢振衣直上昇仙石天畔飛霞照萬峰<lb/>
<pb n="KR4i0056_WYG_078-10b"/>
　吳旦生曰詩家易字最為𦂳要余於庚集髙詩中論<lb/>
　之至有兩字一義而用此則安用彼則否尤闗微妙<lb/>
　如栁文暢詩亭臯朩葉下謝𤣥暉詩雲中辨烟樹不<lb/>
　可作亭臯樹葉下雲中辨烟朩葢朩之與樹山之與<lb/>
　峰其義一也試取數語細哦之覺舌本間有斷斷不<lb/>
　可混下者此無他響與啞之别也<lb/>
　外紀又云有客問作詩之法於謝茂秦請出一字為<lb/>
　韻以試心思乃得天字遂成三十六句云林開鳥雀<lb/>
<pb n="KR4i0056_WYG_078-11a"/>
　天鴟號月黑天春隂欲雨天斜陽禾黍天明河半在<lb/>
　天一棹劃江天荷影亂湖天江清魚在天蜮影瘴江<lb/>
　天千江各貯天海氣混茫天霜冷菊花天雲慘戰場<lb/>
　天野燒氣蒸天鷹揚朔漠天馬見渥洼天神龍穴海<lb/>
　天湖抱岳陽天飢鼯叫雪天鐘磬徹諸天心空静裏<lb/>
　天鶴夢不離天濁水混青天東南百越天江波不定<lb/>
　天雲蘿隱洞天丹氣夜薰天登嶽上捫天隴樹插秦<lb/>
　天霜清瘴癘天氣靉漢家天氷開鴈沼天海簸大鵬<lb/>
<pb n="KR4i0056_WYG_078-11b"/>
　天嶺斷五羊天微茫畫裏天人老醉郷天又用天字<lb/>
　起得十二句云天馬行無迹天覆空青色天髙籠鳥<lb/>
　心天隂鬼火亂天寒鷹力健天聚峨眉雪天勢海相<lb/>
　吞天風助鬬虎天山雄漢塞天長接鄧林天晴百鳥<lb/>
　散天垂四野青又第二用天字得十二句云井天開<lb/>
　地鏡鈞天奏太和蜀天低劍閣雲天渾一色朩天通<lb/>
　夜䑕羅天昭象緯楚天三峽斷海天騰蜃氣諸天空<lb/>
　色界江天月兩分霜天紅葉老通天鳥道寒又第三<lb/>
<pb n="KR4i0056_WYG_078-12a"/>
　用天字得十二句云夜爽天街露孤峰天外出風暖<lb/>
　天絲度静中天籟起隱見天河影峽開天一線漢北<lb/>
　天常雪日髙天更青霞明天姥峰禪林天雨花雲疎<lb/>
　天色澹井平天影出又第四用天字得十二句云風<lb/>
　響㕘天樹鑿嶺蜀天開混沌是天胚萬物各天機出<lb/>
　塞胡天盡龍鬭海天翻鴈得楚天春虹截江天碧王<lb/>
　氣浮天闕蹄涔縮天影秋氣澄天宇到海得天多客<lb/>
　謝而去顧茂秦笑曰子何太泄天機耶<lb/>
<pb n="KR4i0056_WYG_078-12b"/>
　　　簡倨<lb/>
堯山堂外紀曰李于鱗為陜西按察使郷人殷者來巡<lb/>
撫嘗下檄于鱗代撰奠章及送行序于鱗不樂移病乞<lb/>
歸殷留之入謝乃請曰臺下但以一介來命不則尺蹏<lb/>
見屬無不應者似不必檄也殷謝過有所屬撰以名刺<lb/>
徃乆之復移檄于鱗上疏乞休不待報竟歸吏部惜之<lb/>
用何仲黙例許養疾疾愈起用葢異數也于鱗歸杜門<lb/>
自兩臺監司以下請見不得去亦無所報謝以是得簡<lb/>
<pb n="KR4i0056_WYG_078-13a"/>
倨聲又嘗為詩云意氣還從我輩生功名且付兒曹立諸<lb/>
公聞之有欲甘心者<lb/>
　吳旦生曰于鱗守順徳時訪胡提學乃蜀人也問之<lb/>
　曰楊升菴健飯否胡云升菴錦心繡腸不若陳白沙<lb/>
　鳶飛魚躍也于鱗拂衣去後按察闗中過許中丞問<lb/>
　今能詩何人于鱗云惟王元美其次宗子相許請子<lb/>
　相詩觀之于鱗勃然曰夜来火燒却葢其性行簡倨<lb/>
　如此然觀陳眉公語陳卧子云少時見元美言往者<lb/>
<pb n="KR4i0056_WYG_078-13b"/>
　燕邸之㑹于鱗詩必晩出見他人有工者即廢已作<lb/>
　不復示人此則于鱗下懐處也<lb/>
　　　新河<lb/>
堯山堂外紀曰舊河通瓠子新浪漲桃花元人張仲舉<lb/>
詩也嘉靖中河決徐沛大司空萬安朱公衡排衆議改<lb/>
築新渠百年河患一旦屏息海内名士咸有頌章李于<lb/>
鱗詩云河堤使者大司空兼領中丞節制同轉餉千年<lb/>
軍國壯朝宗萬里帝圖雄春流無恙桃花水秋色依然<lb/>
<pb n="KR4i0056_WYG_078-14a"/>
瓠子宫太史但裁溝洫志丈人何減漢臣風春流一聨<lb/>
王元美亟稱之以為不可及然實用張語而意稍不同<lb/>
後元美過新河亦有詩呈朱公云日出烟空匹練飛大<lb/>
荒中劃萬流依連山盡壓支祁鎖逼漢疑穿織女機九<lb/>
道徵輸寛氣象六軍容物迥光輝甘棠欲讓金隄栁曾<lb/>
䕶司空却葢歸論者以支祁織女一聨又在桃花水瓠<lb/>
子宫之上<lb/>
　吳旦生曰元美謂春流無恙桃花水秋色依然瓠子<lb/>
<pb n="KR4i0056_WYG_078-14b"/>
　宫不知者以為上單下重按三月水謂之桃花水為<lb/>
　害極大此聨不惟對偶精切而使事用意之妙有不<lb/>
　可言者余觀杜詩三月桃花浪趙注引韓詩溱與洧<lb/>
　方渙渙兮注謂三月桃花水下時也希注引漢溝洫<lb/>
　志来春桃花水盛顔師古注謂月令仲春之月始雨<lb/>
　水桃始華葢桃方華時既有雨水川谷氷泮衆流猥<lb/>
　集波瀾盛長故謂之桃花水余喜此兩注最得源委<lb/>
　若東坡詩桃花春浪孤舟起程注但引杜欽傳不知<lb/>
<pb n="KR4i0056_WYG_078-15a"/>
　有韓詩月令事矣<lb/>
　續停驂録云黄河水異凡立春後凍解候水初至凡<lb/>
　一寸則夏秋當至一尺謂之水信<hi>水衡記正月名凍解水</hi>二月<lb/>
　三月曰桃花水春末曰菜花水四月末曰麥黄水五<lb/>
　月曰瓜蔓水<hi>水衡記瓜延蔓故名瓜蔓水</hi>六月中旬後曰樊<hi>水衡作礬</hi>
　山水七月曰豆花水八月曰荻苗水<hi>水衡記荻花故名荻苗水</hi>九<lb/>
　月曰登髙水十月曰復槽水<hi>水衡記水落復故道謂之復槽水</hi>十一<lb/>
　月十二月曰蹙凌水<hi>水衡記水㫁復結謂之蹙凌水</hi>非時汎漲曰客<lb/>
<pb n="KR4i0056_WYG_078-15b"/>
　水其勢移谼横注岸如刺毁曰劄岸漲溢踰防曰抺<lb/>
　岸掃岸故朽潜流刺其下曰搨岸浪勢旋激岸土上<lb/>
　隤曰淪捲逆漲曰上展順漲曰下展直流中屈曲横<lb/>
　射曰徑䆗水猛驟移其将澄處望之明白曰拽白又<lb/>
　曰明灘其汩起處輒能溺舟者曰蔫浪水水退淤澱<lb/>
　夏則膠土肥腴初秋則黄滅土頗為壤深秋則白滅<lb/>
　土霜降後皆沙也<lb/>
　于鱗首云河隄使者大司空葢空字與同雄宫風相<lb/>
<pb n="KR4i0056_WYG_078-16a"/>
　叶余按司空之空不當作平聲韻叶也詩話類編云<lb/>
　空字有四音平聲音枯公切説文竅也天曰太空沙<lb/>
　名方空從平聲上聲音孔考工記函人眡其鑚空舜<lb/>
　紀穿為匿空旁出荘子礨空之在天澤注小穴也張<lb/>
　騫傳樓蘭姑師小國當空道栁子厚祭張舟文空道<lb/>
　北出式遏蠻陬大宛傳張騫鑿空皆音作上聲去聲<lb/>
　音控詩不宜空我師論語其庶乎屢空揚子酒誥之<lb/>
　篇俄空焉唐詩潭影空人心又天空霜無影又十八<lb/>
<pb n="KR4i0056_WYG_078-16b"/>
　人名空一人皆音去聲入聲音窟古者穴地穿崖而<lb/>
　居謂之土空司空官名居四民時地利也故曰司空<lb/>
　周禮注司空主國空地以居民空地即窟地也天上<lb/>
　星有土司空亦映地之土穴詩曰陶復陶穴又曰為<lb/>
　改嵗入此室處室即土空也冬時萬物閉藏故司空<lb/>
　之官屬冬據此則于鱗直作平聲叶者未深考耳<lb/>
　　　白雪樓<lb/>
李于鱗酬李東昌詩江湖盤薄有能事畫我山中白雪<lb/>
<pb n="KR4i0056_WYG_078-17a"/>
樓<lb/>
　吳旦生曰于鱗自秦中挂冠搆白雪樓所著名白雪<lb/>
　樓詩集東昌李使君子朱讀其集繪為圖以寄之于<lb/>
　鱗酬贈此詩按于鱗自謂樓在濟南郡東三十里許<lb/>
　鮑城前望太麓西北眺華不注渚山大小清河交絡<lb/>
　其下左瞰長白平陵之野海氣所際每一登臨鬱為<lb/>
　勝觀自題白雪樓云大清河抱孤城轉長白山邀返<lb/>
　照迴謝魏使君云白雪新題照畫闌鮑山堪此對盤<lb/>
<pb n="KR4i0056_WYG_078-17b"/>
　桓王元美乃謂樓上于鱗讀書而其下甚穢可笑則<lb/>
　又何耶陳眉公云于鱗死其子駒後亡家貧白雪樓<lb/>
　已鬻他人矣<lb/>
　　　大陸<lb/>
李于鱗登真定大悲閣詩坐来大陸當窻盡不㫁滹沱<lb/>
入檻流<lb/>
　吳旦生曰大陸在真定府寧晉縣即禹貢陸澤之地<lb/>
　大河所經受滏<hi>音輔</hi>洨<hi>音/肴</hi>沙漈<hi>音際</hi>諸水夏潦之時漳水<lb/>
<pb n="KR4i0056_WYG_078-18a"/>
　滹沱南北交注其澤東西徑三十里直接隆平任縣<lb/>
　俱百餘里漳滹二水逺陟可以耕種後漢書鉅鹿郡<lb/>
　有大陸澤吕氏春秋九藪趙之鉅鹿髙誘注云廣阿<lb/>
　澤是也按廣阿大麓同澤異名舊志因尚書納于大<lb/>
　麓之文遂有堯臺象城二迹<hi>隋圖經云大麓有堯臺髙與縣城等世謂堯禪</hi>
　<hi>舜處也地里志云大麓有象城縣舜弟象所封之邑也</hi>故于鱗同元美登郡樓<lb/>
　詩銜盃大麓来秋色倚檻邢臺過白雲元美有于鱗<lb/>
　邀登郡樓詩不盡天風吹大陸何来嶽色滿邢州時<lb/>
<pb n="KR4i0056_WYG_078-18b"/>
　于鱗守順徳古名邢州也偶見後之倣七子聲口者<lb/>
　動言大陸竟作平原廣野之通稱特詳釋之<lb/>
　　　五子七子<lb/>
王元美贈吳明卿詩無妨中散来千里更喜延之詠五<lb/>
君又贈姚匡叔詩見數八公君第幾空傳七子世無多<lb/>
<hi>匡叔以道術為王客惓惓七子之盛</hi>
　吳旦生曰嘉靖間元美初成進士𨽻事大理山東李<lb/>
　伯承伯承為通之于鱗遂結社都下作五子詩東郡<lb/>
<pb n="KR4i0056_WYG_078-19a"/>
　謝茂秦榛濟南李于鱗攀龍吳郡王元美世貞長興<lb/>
　徐子與中行廣陵宗子相臣南海梁公實有譽於時<lb/>
　稱五子實六子也已而茂秦與于鱗隙遂去茂秦而<lb/>
　進武昌吳明卿國倫又益以南昌余徳甫曰徳銅梁<lb/>
　張肖甫佳𦙍則所謂七子者也又有新蔡張助甫九<lb/>
　一與徳甫肖甫相繼而入七子社者此元美所云吾<lb/>
　黨有三甫也先是𢎞正中北地李獻吉夢陽信陽何<lb/>
　仲黙景明武功康徳涵海鄠杜王敬夫九思吳郡徐<lb/>
<pb n="KR4i0056_WYG_078-19b"/>
　昌穀禎卿王子衡廷相濟南邊廷實貢亦稱七子詞<lb/>
　林於是有先七子後七子之目矣逮于鱗没元美引<lb/>
　進益多如蒲圻魏順甫裳歙郡汪伯玉道昆從化黎<lb/>
　帷敬民表之屬稱為後五子崑山俞仲蔚允文濮州<lb/>
　李伯承先芳孝豐吳峻伯維嶽順徳歐楨伯大任之<lb/>
　屬稱為廣五子至於常熟趙汝師用賢雲杜李本寧<lb/>
　維禎南樂魏懋權允中四明屠長卿隆金華胡元瑞<lb/>
　應麟遂稱末五子矣<lb/>
<pb n="KR4i0056_WYG_078-20a"/>
　　　牛腰<lb/>
王元美詩嚢裏牛腰詩巻麤他年鶴背重還無何如負<lb/>
局先生好只負真形五岳圖<lb/>
　吳旦生曰時有樓道人以詩巻遍索名公題贈故元<lb/>
　美題此誚之李太白詩書秃千兎筆詩載兩牛腰陸<lb/>
　放翁詩題詩又滿牛腰束采藥常攜鵶觜鋤萬厯中<lb/>
　程孟陽詩未煩馬汗曾充棟不及牛腰免借車<lb/>
　　　青雲<lb/>
<pb n="KR4i0056_WYG_078-20b"/>
王元美詩我自青雲甘薄宦誰當白雪問相思<lb/>
　吳旦生曰王李類以青雲白雪作對如于鱗詩即今<lb/>
　病借青雲起何用詩傳白雪音元美詩青雲坐向論<lb/>
　心失白雪歌容攘臂驕余觀京房易占云青雲所覆<lb/>
　其下有賢人隱續逸民傳云嵇康蚤有青雲之志衡<lb/>
　陽王云身處朱門而情在江湖形入紫闥而意在青<lb/>
　雲梁袁彖贈隱士庾易詩白日清明青雲遼亮阮籍<lb/>
　詩抗身青雲中網羅孰能施李白詩所以青雲人髙<lb/>
<pb n="KR4i0056_WYG_078-21a"/>
　歌在岩戸皆作隠逸用如顔延年五君咏云仲容青<lb/>
　雲器注言器識髙逺也即史記閭巷之人欲砥行立<lb/>
　名非附青雲之士惡能施於後世此亦非為仕路言<lb/>
　也今之指功名為青雲何哉然在唐時白樂天聞元<lb/>
　八改官詩交親盡在青雲上郷國遥抛白日邊方干<lb/>
　送侯郎中赴闕詩青雲舊路歸仙掖白鳳新詞入聖<lb/>
　聰要其始由於揚雄解嘲云當塗者升青雲失路者<lb/>
　委溝渠後遂以為故實耶<lb/>
<pb n="KR4i0056_WYG_078-21b"/>
　　　二王<lb/>
少室山房詩評曰予與友人拈二王律詩長公有花裏<lb/>
鳴絃千嶂色月明飛舄萬家春次公則飛舄夜懸天姥<lb/>
夢栽花春映赤城標長公有悲歌碣石虹髙下擊筑咸<lb/>
陽日動搖次公則星近長安多聚散雲深碣石易浮沈<lb/>
真勍敵也<lb/>
　呉旦生曰敬美弱冠稱詩李于鱗呼為小美嘗致書<lb/>
　元美云小美思火攻伯仁奈何不善備之余徳甫寄<lb/>
<pb n="KR4i0056_WYG_078-22a"/>
　元美兄弟詩吳中二美得王郎余觀他人之尸祝元<lb/>
　美卑者未窮其藴髙者或溢其量總不若敬美之遺<lb/>
　兄書為定論也書云詩道拓基於北地極深於濟南<lb/>
　然而採蓄之途尚狹游矯之神未充兼此二家登乎<lb/>
　彼岸古惟陳思子美今則吾兄庶幾吾兄境雖神詣<lb/>
　然亦學以年卲白雲之什雖經刪改未離矜荘逮乎<lb/>
　讞獄三輔建節青土字字快心言言破的性靈效矣<lb/>
　變化見矣擊節賞勝每恨古人無此快句然謂稍遜<lb/>
<pb n="KR4i0056_WYG_078-22b"/>
　古十九首意者亦坐斯媺居憂以後縱心觸象取材<lb/>
　愈博演教彌神或鬼篆虵文㝠捜六合之外或牛溲<lb/>
　馬勃近取咫尺之間離觀則邈若無闗凑泊則天然<lb/>
　一色大都字險者韻必妥韻奇者聲必調天壤之間<lb/>
　若為預設此真藝林之絶技律家之𤣥造也甚或直<lb/>
　指故陳纎詞間作雖淮隂用兵多多益善瞿曇拈指<lb/>
　頭頭是道然弟臆陳則謂周行所示末流宜慎何者<lb/>
　恐比丘無飯鍼之能效羅什而有室也所以鄖襄諸<lb/>
<pb n="KR4i0056_WYG_078-23a"/>
　篇特寡游戲簡善謔以示娱𢎞大雅而垂訓意在兹<lb/>
　乎<lb/>
　　　秦聲<lb/>
王百榖曲中詩云一半秦聲半楚聲秦娥調瑟楚娥筝<lb/>
　吳旦生曰李龜年至岐王宅聞琴聲曰此秦聲良乆<lb/>
　又曰此楚聲主人入問之則前彈者隴西沈妍後彈<lb/>
　者揚州薛滿也百榖用此<lb/>
　　　懷妾<lb/>
<pb n="KR4i0056_WYG_078-23b"/>
王伯榖答袁懋中問病詩云書生薄命元同妾丞相憐<lb/>
才不論官<lb/>
　吳旦生曰王元美有和伯穀懐出妾詩妾與書生俱<lb/>
　薄命花隨春帝不長情葢指此也嘉靖間懋中執政<lb/>
　伯穀遊北雍閣試瓶中牡丹詩其牡丹名相紫袍伯<lb/>
　榖乃作一聨云色借相君袍上紫香分太極殿中煙<lb/>
　懋中賞歎呼詞館諸公數之曰公等能道得王秀才<lb/>
　十四字邪引為記室懋中卒無子伯榖渡江哭其墓<lb/>
<pb n="KR4i0056_WYG_078-24a"/>
　有詩云伯道遺孤安得有中郎少女亦曾無又云山<lb/>
　上杜鵑花是鳥墓前翁仲石為人其聲凄婉不堪竟<lb/>
　讀<lb/>
　文苑瀟湘云詩不嫌巧只要巧得入妙如伯榖夀張<lb/>
　伯起令母詩共道麻姑如好女笑看莱子似嬰兒葢<lb/>
　張母九十而健伯起亦七十故云題梅衡湘平朔方<lb/>
　巻詩美人學舞魚腸劍厮養能開兕角弓都是實事<lb/>
　描寫得佳曽寓陳令君所陳觴之樓上遂作詩二句<lb/>
<pb n="KR4i0056_WYG_078-24b"/>
　云多君下榻能留穉有客登樓亦姓王用陳蕃王粲<lb/>
　事化腐為新<lb/>
　　　枇杷<lb/>
詩話類編曰莫廷韓過袁履善先生適村人獻枇杷果<lb/>
誤書琵琶字青浦令屠長卿續至長卿曰琵琶不是這<lb/>
枇杷袁曰只為當年識字差莫即云若使琵琶能結果<lb/>
滿城簫管盡開花長卿賞譽再三遂定交<lb/>
　吳旦生曰琵琶二字按説文作枇杷又釋名枇杷本<lb/>
<pb n="KR4i0056_WYG_078-25a"/>
　出於馬上所鼔也推手前曰枇引手却曰杷及觀胡<lb/>
　曽贈薛濤詩萬里樓臺女校書琵琶花下閉門居金<lb/>
　人馬定國雪霽詩獨往南塘探春色琵琶花下竹雞<lb/>
　鳴則枇杷二字又作琵琶豈古字可互通邪書之以<lb/>
　為博雅者談助云<lb/>
　琵琶字本作批把捜神記作鼙婆<lb/>
　　　生日<lb/>
徐文長上胡宗憲生日詩幾年載筆承英盼四海為家<lb/>
<pb n="KR4i0056_WYG_078-25b"/>
只浪投授簡真慙稱記室逢人交慶識荆州<lb/>
　吳旦生曰胡宗憲督師平倭文長管書記嘗戴敝烏<lb/>
　巾衣白布澣衣長揖入坐縱談時務督府勢嚴重勿<lb/>
　顧也嘉靖已未秋九月宗憲生辰故上詩述其幕下<lb/>
　之情後宗憲下請室文長發狂尋病卒袁中郎遊越<lb/>
　得其殘帙示陶周望相與激賞且謂其胸中有一段<lb/>
　不可磨滅之氣英雄失路托足無門之悲故其詩如<lb/>
　嗔如笑如水鳴峽如種出土如寡婦之夜哭羇人之<lb/>
<pb n="KR4i0056_WYG_078-26a"/>
　寒起其集自是盛傳於世余按宗憲嘗讌将士爛柯<lb/>
　山文長作詩云萬里封侯金印大千場博戲綵毬新<lb/>
　時沈嘉則同在幕亦宴山上請為鐃歌十章援筆立<lb/>
　就釃酒髙吟至狹巷短兵相接處殺人如草不聞聲<lb/>
　宗憲起捋其鬚曰何物沈生雄快乃爾知其時辟置<lb/>
　幕府者率皆國士<lb/>
　<lb/>
　<lb/>
<pb n="KR4i0056_WYG_078-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代詩話巻七十八<lb/>
</p>
<p>
</p>
  </div>
</body>
</text>
</TEI>
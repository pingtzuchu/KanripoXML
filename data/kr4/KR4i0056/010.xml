<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代詩話巻十</head> <lb/>
    <p>
<pb n="KR4i0056_WYG_010-1a"/>
欽定四庫全書<lb/>
　歴代詩話巻十<lb/>
　　　　　　　　　　　　　歸安吳景旭撰<lb/>
　乙集中之下<lb/>
　　楚辭<lb/>
　　　九陽<lb/>
困學紀聞云吕氏春秋禹南至九陽之山羽人祼民之<lb/>
處不死之鄉此屈子逺游所謂仍羽人于丹丘兮留不<lb/>
<pb n="KR4i0056_WYG_010-1b"/>
死之舊鄉朝濯髮于暘谷兮夕晞余身于九陽<lb/>
　吳旦生曰王伯厚引此以証不死之鄉則可盖九陽<lb/>
　謂日也山海經墨齒之北曰暘谷上有扶桑十日所<lb/>
　浴居水中有大木九日居下枝一日居上枝仲長統<lb/>
　詩云沆瀣當餐九陽代燭<hi>春秋元命苞云陽成於三故曰中有三足烏</hi>
　　　營魄<lb/>
逺遊篇載營魄而登霞兮淹浮雲而上征<hi>霞古遐字借用</hi>
　吳旦生曰按王莽傳人民正營正音征漢書鍾離意<lb/>
<pb n="KR4i0056_WYG_010-2a"/>
　上疏曰不勝愚戇征營辠當萬死征營不自安也江<lb/>
　淹倡婦自悲賦傷營魄之巳盡陸機詩營魄懐兹土<lb/>
　謝靈運詩得以慰營魄此與屈子逺遊所云魂營營<lb/>
　而至曙同一義也陸倕思田賦作魂焭焭以至曙又<lb/>
　按王粲大暑賦起屏營而東西欲避之而無方陸機<lb/>
　詩營道無烈心注云營營道路也石崇詩佇立以屏<lb/>
　營<hi>古雋考畧云屏營音平盈作丙榮悞</hi>注云迴行貌此與屈子九章所<lb/>
　云魂識路之營營同一義也注云精靈主行往來數<lb/>
<pb n="KR4i0056_WYG_010-2b"/>
　也<lb/>
　焦弱侯云老子營魄抱一能無離乎營如經營屏營<lb/>
　怔營皆不安之意猶云魂魄不安也意云以不安之<lb/>
　魄而欲抱守真一能保其不離乎<lb/>
　朱晦翁云屈子載營魄之言本於老氏而揚雄又因<lb/>
　其語以明月之盈闕其所指之事雖殊而立文之意<lb/>
　則一顧為三書之解者皆不能通其說今合而論之<lb/>
　庶乎其足相明也盖以車承人謂之載古今之通言<lb/>
<pb n="KR4i0056_WYG_010-3a"/>
　也以人登車亦謂之載如漢紀云劉章従謁者與載<lb/>
　韓集云婦人以孺子載皆此意而三子之言其字義<lb/>
　亦如此也但老子屈子以人之精神言之則其所謂<lb/>
　營者字與榮同而為晶明光炯之意其所謂魄則若<lb/>
　予所論於九歌者耳揚子以日月之光明論之則固<lb/>
　以月之體質為魄而日之光耀為魂也以人之精神<lb/>
　言者盖以魂陽動而魄隂靜魂火二而魄水一故曰<lb/>
　載營魄抱一能勿離乎言以魂加魄以動守靜以火<lb/>
<pb n="KR4i0056_WYG_010-3b"/>
　迫水以二守一而不相離如人登車而常載於其上<lb/>
　則魂安靜而魄精明火不燥而水不溢固長生久視<lb/>
　之要訣也以屈子無滑而魄虛以待之之語推之則<lb/>
　其意當出此矣其以日月言者謂日以其光加於月<lb/>
　魄而為之明如人登車而載於其上也故曰月未望<lb/>
　而載魄於西既望則終魄於東其遡於日乎言月之<lb/>
　方生則以日之光加被於魄之西而漸滿其東以至<lb/>
　於望而後圜及既望矣則以日之光終守其魄之東<lb/>
<pb n="KR4i0056_WYG_010-4a"/>
　而漸虧其西以至其晦而後盡盖月遡日以為明未<lb/>
　望則日在其右既望則日在其左故各向其所在而<lb/>
　受光如民向君之化而承俗也三子之言雖為兩事<lb/>
　而所言載魄則其義同故丹經歴術皆有納甲之法<lb/>
　互相資取以發明盖其理不異也<lb/>
　　　衛<lb/>
逺遊云左雨師使徑待兮右雷公而為衛<lb/>
　吳旦生曰衛音越范曄靈帝賛微亡備兆小雅盡缺<lb/>
<pb n="KR4i0056_WYG_010-4b"/>
　麋鹿霜露遂栖宫衛曹嘉贈石崇詩入仕于皇閣出<lb/>
　則登九列疇昔謬同位情至過魯衛皆音越又按衛<lb/>
　亦讀意張華尚書令箴法制不修不長厥裔尚臣司<lb/>
　臺敢告侍衛如此音讀則上句路曼曼其修逺兮徐<lb/>
　弭節而髙厲亦可如字叶<lb/>
　　　卜居<lb/>
朱文公曰屈原哀憫當世之人習安邪佞違背正直故<lb/>
陽為不知二者之是非可否而將假蓍龜以决之遂為<lb/>
<pb n="KR4i0056_WYG_010-5a"/>
此辭發其取舍之端以警世俗說者乃謂原實未能無<lb/>
疑於此而始將問諸卜人則亦悞矣<lb/>
　吳旦生曰陳第言舊説原憫世之違正習邪故假卜<lb/>
　以警俗非真有疑而問也按離騷索瓊茅以筳篿兮<lb/>
　命靈氛為予占之又曰巫咸將夕降兮懐椒糈而要<lb/>
　之皆卜居之意原猶以為未盡也故八設條目以行<lb/>
　之必不能兼事之必致相反者决去就定従違且以<lb/>
　見已之廉貞不以見棄而悔改也余竊以原卜居之<lb/>
<pb n="KR4i0056_WYG_010-5b"/>
　意又不止於此盖原之所謂居非宫室之搆造也亦<lb/>
　非世塗之栖息也直是其安身立命處故離騷凡二<lb/>
　千四百九十二言而以一居字結之吾従彭咸早已<lb/>
　自卜余知其居久在香蘺芳桂叢中矣<lb/>
　　　宋玉宅<lb/>
李君翁詩話曰寧誅鋤草茅以力耕乎詩人皆以為宋<lb/>
玉事豈卜居亦宋玉擬屈原作耶庾信哀江南賦云誅<lb/>
茅宋玉之宅<lb/>
<pb n="KR4i0056_WYG_010-6a"/>
　吳旦生曰晁無咎謂大招古奥疑是原作焦弱侯謂<lb/>
　九辯皆自為悲憤之言絶無哀悼其師之意即原自<lb/>
　作余殊服此二言因攷班固漢志曰屈原賦二十五<lb/>
　篇韓愈詩曰離騷二十五王逸序天問曰屈原凡二<lb/>
　十五篇洪興祖之論逺遊曰離騷二十五篇今楚辭<lb/>
　所載止二十三篇是并大招九辯而為二十五也君<lb/>
　翁反以卜居為玉作何耶<lb/>
　按范石湖吳船録云秭歸縣傳為宋玉宅杜子美詩<lb/>
<pb n="KR4i0056_WYG_010-6b"/>
　宋玉悲秋宅謂此縣傍有酒壚或為題作宋玉東家<lb/>
　又唐余古渚宫故事云庾信因侯景之亂自建康遁<lb/>
　歸江陵居宋玉故宅宅在城北三里故其賦曰誅茅<lb/>
　宋玉之宅穿徑臨江之府老杜送李功曹歸荆南云<lb/>
　曽聞宋玉宅每欲到荆州是也李義山亦云却將宋<lb/>
　玉臨江宅異代仍教庾信居<lb/>
　　　漁父<lb/>
韻語陽秋曰予觀漁父告屈原之語曰聖人不凝滯於<lb/>
<pb n="KR4i0056_WYG_010-7a"/>
物而能與世推移又云衆人皆濁何不掘其泥而揚其<lb/>
波衆人皆醉何不哺其糟而啜其醨此與孔子和而不<lb/>
同之言何異使屈原能聽其說安時處順寘得喪於度<lb/>
外安知不在聖賢之域而仕不得志狷急褊躁甘葬江<lb/>
魚之腹知命者肯如是乎故班固謂露才揚已忿懟沈<lb/>
江劉勰謂依彭咸之遺則者狷狹之志也揚雄謂遇不<lb/>
遇命也何必沈身哉孟郊云三黜有愠色即非賢哲模<lb/>
孫郃云道廢固命也何事葬江魚皆貶之也而張文潛<lb/>
<pb n="KR4i0056_WYG_010-7b"/>
獨謂楚國茫茫盡醉人獨醒惟有一靈均哺糟更使同<lb/>
流俗漁父由來亦不仁此詩可謂得靈均之心矣<lb/>
　吳旦生曰古來三漁父一出莊子一出屈子一出桃<lb/>
　花源記皆其洸洋迷幻感憤膠葛因托為其辭以寄<lb/>
　意焉豈必真有其人哉岳州屈子立廟以漁父配享<lb/>
　余竊笑之迺葛常之以不聽其説督責屈子張文潛<lb/>
　又轉而督責漁父把一漁父粘作實實地而太史公<lb/>
　屈原傳劉向新序嵇康髙士傳各採屈子莊子漁父<lb/>
<pb n="KR4i0056_WYG_010-8a"/>
　之言以為實録又一漁父粘作實實地王維韓愈劉<lb/>
　夢得之詩競以神仙有無推勘桃源而三洞羣仙録<lb/>
　漁人乃黄道真廣川畫跋以為即黄聞道人盖李衛<lb/>
　公所謂黄尊師者又一漁父粘作實實地<lb/>
　洪景盧云自屈原辭賦假為漁父日者問答之後作<lb/>
　者悉相規倣司馬相如子虚上林賦以子虚烏有先<lb/>
　生亡是公揚子雲長楊賦以翰林主人子墨客卿班<lb/>
　孟堅兩都賦以西都賓東都主人張平子西都賦以<lb/>
<pb n="KR4i0056_WYG_010-8b"/>
　憑虚公子安處先生左太冲三都賦以西蜀公子東<lb/>
　吳王孫魏國先生皆改名換字踏襲一律無復超然<lb/>
　新意<lb/>
　祝堯云賦也格轍與前篇同篇中句末用乎字疑辭<lb/>
　亦與前篇義同其即荀卿諸賦句末者耶者歟等字<lb/>
　之體也古今賦中或為歌曰莫非以騷為祖他有誶<lb/>
　曰重曰之類即是亂辭中間作歌如前赤壁之類用<lb/>
　倡曰少歌曰體賦尾作歌如齊梁以來諸人所作用<lb/>
<pb n="KR4i0056_WYG_010-9a"/>
　此篇體<lb/>
　　　三閭<lb/>
漁父見而問之曰子非三閭大夫與<lb/>
　吳旦生曰三閭之職掌王族三姓曰昭屈景屈原序<lb/>
　其譜屬率其賢良以厲國士漢興徙楚昭屈景於長<lb/>
　陵以强幹弱支則三姓至漢初猶盛也莊子曰昭景<lb/>
　也著戴也甲氏也著封也非一也說云昭景甲三者<lb/>
　皆楚同宗也甲氏其即屈氏歟秦欲與楚懐王㑹武<lb/>
<pb n="KR4i0056_WYG_010-9b"/>
　闗昭睢屈平皆諫王無行襄王自齊歸齊求東地五<lb/>
　百里昭常請守之景鯉請西索救於秦東地復全三<lb/>
　閭之賢者忠於宗國所以長久詳困學紀聞<lb/>
　<lb/>
　<lb/>
　<lb/>
　<lb/>
　歴代詩話巻十<lb/>
</p>
<p>
</p>
  </div>
</body>
</text>
</TEI>
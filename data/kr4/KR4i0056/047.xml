<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代詩話巻四十七</head> <lb/>
    <p>
<pb n="KR4i0056_WYG_047-1a"/>
欽定四庫全書<lb/>
　歴代詩話巻四十七<lb/>
　　　　　　　　　　　　　歸安吳景旭撰<lb/>
　庚集上之中<lb/>
　　唐詩<lb/>
　　　罷相<lb/>
李適之罷相詩避賢初罷相樂聖且銜盃試問門前客<lb/>
今朝幾箇來<lb/>
<pb n="KR4i0056_WYG_047-1b"/>
　呉旦生曰適之退朝毎邀賔戚談諧曾賦詩云朱門<lb/>
　長不閉親友恣相過年今將半百不樂復如何後為<lb/>
　林甫所譛罷故有門前客來之句未免激而露矣于<lb/>
　濆對花詩花開蝶滿枝花謝蝶還稀惟有舊巢燕主<lb/>
　人貧亦歸雖當罷官同一感慨要有怨而不怒之意<lb/>
　老杜八仙歌銜盃樂聖稱避賢乃用適之語按史記<lb/>
　石慶上書曰願歸丞相侯印乞骸骨歸避賢者路蓋<lb/>
　避賢二字出此今杜本悞作世賢則世字犯太宗諱<lb/>
<pb n="KR4i0056_WYG_047-2a"/>
　　　絳河<lb/>
王維秋宵寓直詩雲消出絳河楊升菴曰道書天有九<lb/>
霄赤霄碧霄青霄𤣥霄絳霄黅霄紫霄練霄縉霄也絳<lb/>
河即絳霄<lb/>
　吳旦生曰如魏張淵觀象賦望靈象於九霄注云九<lb/>
　霄九天也因引道書以釋之又漢武帝内傳王母遣<lb/>
　問武帝云逺隔絳霄此亦道書之説也今升菴悞以<lb/>
　雲消為雲霄遂引道書則非按初學記天河亦名絳<lb/>
<pb n="KR4i0056_WYG_047-2b"/>
　河蠡海集云銀河曰絳河蓋觀天者以北極為標凖<lb/>
　所仰視而見者皆在北極之南故稱之曰絳借南之<lb/>
　色以為喻也余甚愛此語唐彦謙七夕詩絳河浪淺<lb/>
　休相隔滄海波深尚作塵王初銀河詩閶闔疎雲隔<lb/>
　絳津橋頭秋夜鵲飛頻<lb/>
　　　驅鴈<lb/>
王維出塞作頷聯云暮雲空磧時驅馬秋日平原好射<lb/>
鵰又結云玉靶角弓珠勒馬漢家將賜霍嫖姚<lb/>
<pb n="KR4i0056_WYG_047-3a"/>
　吳旦生曰王弇州謂此律甚佳非兩馬字犯當足壓<lb/>
　巻然兩字俱貴難易或稍可改者暮雲句馬字耳余<lb/>
　因弇州之語戲欲改之屢思未屬一日觀謝廷讃云<lb/>
　右丞出塞重一馬字按鮑照詩秋霜曉驅鴈又北風<lb/>
　驅鴈天雨霜又洛陽伽藍記北風驅鴈千里飛雲然<lb/>
　則右丞句為驅鴈無疑矣余思沙磧自應驅鴈而馬<lb/>
　字彷彿鴈字以致傳訛耳積疑之案一旦氷釋為之<lb/>
　狂叫欲絶<lb/>
<pb n="KR4i0056_WYG_047-3b"/>
　　　天幸數竒<lb/>
王摩詰詩衞青不敗由天幸李廣無功縁數竒<lb/>
　呉旦生曰西清詩話不敗由天幸乃霍去病非衞青<lb/>
　也去病傳其軍嘗先大將軍軍亦有天幸未嘗困絶<lb/>
　意有大將軍字悞指去病作衞青耳齊東野語云李<lb/>
　廣傳廣數竒毋令當單于注云竒不耦也言廣命隻<lb/>
　不耦也數所角切竒居宜切宋景文以為江南本漢<lb/>
　書數乃所具切角字乃具字之悞耳因攷藝文類聚<lb/>
<pb n="KR4i0056_WYG_047-4a"/>
　馮敬通集吾數竒命薄徐敬業詩數竒良可歎杜詩<lb/>
　數竒謫闗塞道廣存箕潁羅隱詩數竒當自愧時薄<lb/>
　欲何干東坡詩數竒逢惡嵗計拙集枯梧觀其耦對<lb/>
　則數為命數非䟽數之數音所具切明矣<lb/>
　　　漠漠隂隂<lb/>
郭彦深曰王維漠漠水田飛白鷺隂隂夏木囀黄鸝此<lb/>
用叠字之法不獨摹景入神而音調抑揚氣格整暇悉<lb/>
在四字中杜詩野日荒荒白江流冺冺清亦是上二字<lb/>
<pb n="KR4i0056_WYG_047-4b"/>
揚下二字抑情景氣格悉備李嘉祐剪去漠漠隂隂便<lb/>
索然少味矣宋人詩話乃謂摩詰用嘉祐句不知王在<lb/>
盛唐李在中唐王安得預竊其句<lb/>
　呉旦生曰嘉祐字從一上元中刺台州大厯間刺袁<lb/>
　州則知與摩詰相懸矣唐詩紀事云李肇謂漠漠水<lb/>
　田飛白鷺隂隂夏木囀黄鸝之句本嘉祐詩而集中<lb/>
　不見據此豈出好事者造言耶故王勉夫謂以前人<lb/>
　詩語而以已意損益之在當時自有此體葛常之謂<lb/>
<pb n="KR4i0056_WYG_047-5a"/>
　嘉祐詩摩詰衍之為七言而興益逺葉石林謂好處<lb/>
　在添漠漠隂隂四字此乃摩詰為嘉祐㸃化以自見<lb/>
　其妙不然嘉祐本句但是咏景耳三子之言余猶鄙<lb/>
　其失攷乃李肇以為好取人章句王直方以為是剽<lb/>
　竊之雄不幾為摩詰詬厲哉胡苕溪云古之詩人如<lb/>
　摩詰竊嘉祐水田飛白鷺夏木囀黄鸝僧惠崇為其<lb/>
　徒所嘲云河分岡勢司空曙春入燒痕劉長卿不是<lb/>
　師兄多犯古古人詩句犯師兄皆可軒渠一笑蓋摩<lb/>
<pb n="KR4i0056_WYG_047-5b"/>
　詰與惠崇並稱而又厚誣之不其慁與<lb/>
　詩下雙字極難須是七言五言之間除去五字三字<lb/>
　外精神興致全見於兩字方為工妙石林詩話謂如<lb/>
　老杜無端落朩蕭蕭下不盡長江滚滚來江天漠漠<lb/>
　鳥飛去風雨時時龍一吟荆公新霜浦溆綿綿白薄<lb/>
　晩林巒往往青東坡浥浥爐香初泛夜離離花影欲<lb/>
　搖春雪浪齋謂如老杜野日荒荒白江流冺冺清退<lb/>
　之月吐窓冏冏此皆字不虚發也<lb/>
<pb n="KR4i0056_WYG_047-6a"/>
　　　藥欄<lb/>
資暇集曰今園亭中藥欄藥音義與籞同欄即藥藥即<lb/>
欄猶言圍援非花藥之欄也有以藤架蔬圃作對是不<lb/>
知其由乖之矣按漢宣帝詔池藥未御幸者假與貧民<lb/>
蘇林注云以竹繩連綿為禁藥使人不得往來爾漢書<lb/>
闌入宫禁字多作草下闌則藥欄作藥蘭尤分明也<lb/>
　吳旦生曰漢顧成廟設投光鈎欄王逸注縱曰欄横<lb/>
　曰楯楯間子曰櫺欄楯殿上臨邊之飾亦以防人墜<lb/>
<pb n="KR4i0056_WYG_047-6b"/>
　墮今言鈎欄是也<hi>段國沙州記吐谷渾於河上作橋謂之河厲長一百五十步勾欄甚</hi>
　<hi>嚴整勾欄之名始見此王建宫詞風簾水殿壓芙蓉四面勾欄在水中李義山詩簾輕幕重金勾欄李長</hi>
　<hi>吉詩蟪蛄弔月勾欄下宋世以来始名教坊曰勾欄</hi>蓋從上而下為墜墮從外<lb/>
　而内為闌入其義則一引此証欄字愈明而藥之為<lb/>
　籞終未安耳胡苕溪亦謂引池籞為悞乃楊升菴引<lb/>
　之謂杜甫乘興還來看藥欄王維藥欄花徑衡門裏<lb/>
　皆不通何也按唐人詩亦不止是如庾肩吾詩向嶺<lb/>
　分花徑隨階轉藥欄李商隱詩藥欄日髙紅髲<graphic n="KR2797" url="https://raw.githubusercontent.com/kanripo/KR-Gaiji/master/images/KR2797.png" mimeType="image/png"/>許<lb/>
<pb n="KR4i0056_WYG_047-7a"/>
　渾詩竹院晝看筍藥欄春賣花張籍詩得錢秪擬還<lb/>
　書舖借宅常時事藥欄多作花藥之欄<lb/>
　　　返景<lb/>
王維鹿柴詩返景入深林復照青苔上<lb/>
　吳旦生曰山海經長留之山其神白帝少昊居之實<lb/>
　惟員神磈氏之宫是神也主司返景按日西入則返<lb/>
　景東照故曰返景尚書宅西曰昧谷寅餞納日周禮<lb/>
　注引書云度西曰栁谷虞翻云鄭𤣥所著尚書古篆<lb/>
<pb n="KR4i0056_WYG_047-7b"/>
　栁字反以為昧字訓云□日出之色橮日入之色□<lb/>
　字見説文音殻橮音栁注栁之為言聚也日將沒兼<lb/>
　有餘色故云栁鄭𤣥云五色聚為栁總之倒景返照<lb/>
　在秋為多故西山返景司之白帝堯典餞日屬之仲<lb/>
　秋<hi>説文在上曰返景在下曰倒景漢郊祀志谷永云仙人逢興輕舉登遐倒景注謂在日月上日月反</hi>
　<hi>從下照故其景倒沈休文詩一舉凌倒景無事適華嵩魏瓘賦凌倒景而將越相如賦貫列缺之倒景</hi>
　　　夕陽<lb/>
楊升菴曰王維和韋五郎温泉寓目詩漢主離宫接露<lb/>
<pb n="KR4i0056_WYG_047-8a"/>
臺秦川一半夕陽開青山盡是朱旗遶碧澗翻從玉殿<lb/>
來新豐樹裏行人度小苑城邊獵騎廻聞道甘泉能獻<lb/>
賦懸知獨有子雲才唐至天寶宫室盛矣秦川八百里<lb/>
而夕陽一半開則四百里之内皆離宫矣此言可謂肆<lb/>
而隱奢麗若此而猶以漢文惜露臺之費比之可謂反<lb/>
而諷末句欲韋郎效子雲之賦則其諷諫可知<lb/>
　吳旦生曰元郝天挺注驪山上有夕陽樓在焉金聖<lb/>
　歎謂一路依渭水迤邐而去其半道有矗起者知此<lb/>
<pb n="KR4i0056_WYG_047-8b"/>
　為驪山夕陽樓也余喜此説最確正形容離宫之盛<lb/>
　且髙而扈從之臣皆得寓目焉如升菴所云乃以夕<lb/>
　陽為殘陽所照謂彼秦川之迥而夕陽半開其半為<lb/>
　宫室所掩故知四百里内皆離宫是據世本之陋觧<lb/>
　而言之也<lb/>
　　　巴字<lb/>
王維詩天際澄江巴字廻<lb/>
　吳旦生曰王聓子超與一友舟行閲詩友以水寒巴<lb/>
<pb n="KR4i0056_WYG_047-9a"/>
　字急之句為無觧同舟者互持之子超歸為道此余<lb/>
　謂此李羣玉雲安詩也詩中八句皆使雲安實事按<lb/>
　三巴記云閬水東南流三折如巴字故曰三巴則羣<lb/>
　玉詩用此也如盧綸詩浪依巴字息風入蜀闗清李<lb/>
　逺詩杜魄呼名叫巴江學字流白居易詩江從巴峽<lb/>
　初成字猿過巫陽始斷腸劉敬之詩山近衡陽雖少<lb/>
　鴈水連巴字豈無魚劉暌詩山簇劍鋒朝闕逺水如<lb/>
　巴字遶城流唐人多用此偶因摩詰詩載之<lb/>
<pb n="KR4i0056_WYG_047-9b"/>
　　　水田衣<lb/>
王摩詰詩乞飯從香積裁衣學水田<lb/>
　吳旦生曰楊升菴謂袈裟内典作毠㲚蓋西域以毛<lb/>
　為之又名逍遙服又名無塵衣又名水田衣又名稻<lb/>
　畦帔陳眉公云田衣即山谷所謂稻田衲王少伯詩<lb/>
　手巾花㲲凈香帔稻畦成是也雪霏録謂袈裟者恐<lb/>
　非余按范燈有狀江南十二咏云江南季夏天身熱<lb/>
　汗如泉蚊蚋成雷澤袈裟作水田蓋天寶大厯間固<lb/>
<pb n="KR4i0056_WYG_047-10a"/>
　有此語陳養吾云迦羅沙曳僧衣也省羅曳字止稱<lb/>
　迦沙葛洪撰字苑添衣作袈裟一名忍辱鎧一名銷<lb/>
　瘦衣一名蓮花服一名福田衣一名去穢衣一名離<lb/>
　染服<lb/>
　　　酌<lb/>
陳無功曰王摩詰酌酒與君君自寛人情翻覆似波瀾<lb/>
上句用鮑明逺酌酒以自寛下句全用陸士衡君子行<lb/>
語<lb/>
<pb n="KR4i0056_WYG_047-10b"/>
　吳旦生曰此摩詰酌酒與裴廸詩也其義與明逺異<lb/>
　按説文酌盛酒行觴也从酉勺<hi>挹取也</hi>則摩詰所咏酌<lb/>
　酒與君正得行觴之義謂飲為酌非也徐鉉言杓溷<lb/>
　酌按杓枓<hi>之庾切</hi>枘也今俗讀作市若切以為桮酌之<lb/>
　酌非是枓枘當作斗柄斗柄為杓斗首為魁遂加朩<lb/>
　轉注作杓並譌楚辭圜鑿方枘亦柄譌也<hi>楊升菴云枘字从朩</hi>
　<hi>从内考工記調其鑿枘而合之宋玉九辯圜鑿而方枘兮吾固知其鉏鋙而難入夫枘鑿本相入之物惟</hi>
　<hi>方枘圓鑿則不相入今去方圓字而曰枘鑿不相入謬矣甚者寫枘字作柄字尤可笑也余按升菴此語</hi>
<pb n="KR4i0056_WYG_047-11a"/>
　<hi>始於周易坤為柄俞氏云柄當作枘枘性圓轉而曲坤性直大而方故乾圓坤枘相反也</hi>
　　　閣<lb/>
天厨禁臠曰王維書事詩輕隂閣小雨深院晝慵開坐<lb/>
看蒼苔色欲上人衣来舒王詩若耶溪上踏莓苔興盡<lb/>
張㠶載酒廻汀草岸花渾不見青山無數逐人来兩詩<lb/>
皆含不盡之意子由謂之不帶聲色<lb/>
　吳旦生曰摩詰此絶集中不載見於覺範禁臠中舒<lb/>
　王有一絶云山中十日雨雨晴門始開坐看蒼苔文<lb/>
<pb n="KR4i0056_WYG_047-11b"/>
　莫上人衣来極意規模之作摩詰又有人家在仙掌<lb/>
　雲氣欲生衣亦集中所不載見於董逌畫跋中<lb/>
　蘇東坡作病鶴詩常寫三尺長脛瘦軀而缺其一字<lb/>
　使任德翁輩下之凢數字東坡徐出其稿蓋閣字也<lb/>
　此字既出儼然如見病鶴然東坡此字正善用摩詰<lb/>
　輕雲閣小雨也虞伯生鶴詩鐵石閣身脩足脛雪霜<lb/>
　依骨淺翎毛則又用東坡字耳<lb/>
　　　三秋<lb/>
<pb n="KR4i0056_WYG_047-12a"/>
王摩詰詩四海方無事三秋大有年<lb/>
　吳旦生曰國風一日不見如三秋兮其語始此按隂<lb/>
　陽五行厯云一時為三月一月為三秋三月為三秋<lb/>
　又一月為三秋故三月有九秋之名也梁元帝簒要<lb/>
　又有三冬九冬之語劉孝標答劉之遴書云九冬有<lb/>
　隟三餘暇時<lb/>
　　　□<lb/>
苑咸詶王摩詰詩三㸃成伊猶有想一觀如幻自忘筌<lb/>
<pb n="KR4i0056_WYG_047-12b"/>
　呉旦生曰西域以□為伊字最尊之稱此謂三㸃成<lb/>
　伊也佛經云天華香莫若伊蒲伊蘭蓋尊稱之加以<lb/>
　伊字故蒲曰伊蒲<hi>伊蒲色即優婆塞中土譯為近住</hi>蘭曰伊蘭<hi>伊蘭即中</hi>
　<hi>土賽蘭香也以其香無比故曰伊蘭</hi>陸放翁詩伊蒲塞饌分香積優鉢<lb/>
　羅花散道塲蓋謂此也按苑舍人能書梵字兼達梵<lb/>
　音故摩詰贈云蓮花法藏心懸悟貝葉經文手自書<lb/>
　舍人以摩詰精禪理故詶以此詩即觀三㸃成伊之<lb/>
　語果精通於梵字矣<lb/>
<pb n="KR4i0056_WYG_047-13a"/>
　　　棄<lb/>
隱居詩話曰孟浩然入翰苑訪王維適明皇駕至倉皇<lb/>
伏匿維不敢隱而奏知明皇召使進所業浩然誦北闕<lb/>
休上書南山歸敝廬不才明主棄多病故人疎明皇曰<lb/>
卿自棄朕朕未嘗棄卿也因放歸襄陽且浩然布衣攔<lb/>
入宫禁又犯行在所而止於放歸明皇寛假之亦至矣<lb/>
烏在以一棄字而議罪乎<lb/>
　吳旦生曰北夢瑣言孟浩然與李太白交游𤣥宗徴<lb/>
<pb n="KR4i0056_WYG_047-13b"/>
　李入翰林孟以故人之分與有彈冠之望久無消息<lb/>
　乃入京謁之一日𤣥宗召李入對因從容説及孟浩<lb/>
　然李奏曰臣故人也見在臣私第上令急召賜對俾<lb/>
　口進佳句孟浩然誦詩曰北闕休上書南山歸敝廬<lb/>
　不才明主棄多病故人疎上意不悦乃曰未曽見浩<lb/>
　然進書朝廷退黜何不云氣蒸雲夢澤波撼岳陽城<lb/>
　縁是不降恩澤終於布衣而巳唐詩注又云明皇以<lb/>
　張説之薦召浩然令誦所作云云詩話總龜又云浩<lb/>
<pb n="KR4i0056_WYG_047-14a"/>
　然謁華山李相不遇有詩巻却抛書袋内譬如閒看<lb/>
　華山来之句明皇召李對說及浩然云云新唐書又<lb/>
　云採訪使韓朝宗約浩然偕至京師欲薦諸朝㑹友<lb/>
　人至劇飲甚懽或曰君與韓公有期浩然叱曰業巳<lb/>
　飲遑恤他卒不赴朝宗辭行浩然不悔也余觀所載<lb/>
　不一竊以闌入宫禁或屬未然而急召私第為可據<lb/>
　信似北夢之言為長乃唐詩及書話俱載王維事<lb/>
　　　拜家慶<lb/>
<pb n="KR4i0056_WYG_047-14b"/>
孟浩然詩明朝拜家慶須着老萊衣<lb/>
　吳旦生曰唐人與親别而復歸謂之拜家慶盧緯卿<lb/>
　詩上堂家慶畢顧與親恩邇韓君平詩青絲䌫引木<lb/>
　蘭船名遂身歸拜慶年然觀顔延年秋胡詩上堂拜<lb/>
　家慶入室問何之劉履補注云嘉慶謂母也則其語<lb/>
　不始於唐而晉宋人作嘉較雅<lb/>
　　　易字<lb/>
詩話類編曰髙適官兩浙觀察使過杭之清風嶺即詩<lb/>
<pb n="KR4i0056_WYG_047-15a"/>
家東山景也題詩云絶嶺秋風已自凉鶴翻松露濕衣<lb/>
裳前村月落一江水僧在翠微閒竹房厥後髙適閲稿<lb/>
以月落時江水隨潮退止半江矣思改一字為半字廵<lb/>
至台州事竣復登僧房索筆改之僧云月前有一官過<lb/>
稱此詩佳矣但一字不如半字已改易而去髙適驚問<lb/>
何人僧曰義烏駱賔王也古人一字斟酌不茍其識見<lb/>
之遲速不同耳<lb/>
　吳旦生曰詩之貴有話者如此等類皆苦心𨗳引以<lb/>
<pb n="KR4i0056_WYG_047-15b"/>
　教人安字之法今後生率爾走頴略不經營自謂<lb/>
　一夕瀟湘而安否奚辨只是未曽叅究耳略舉一二<lb/>
　以伸其説如乖崕詩獨恨太平無一事江南閒殺老<lb/>
　尚書蕭楚才改恨作幸曰天下一統獨恨太平何也<lb/>
　李熲四皓詩龍樓曽作客鶴氅不為臣方千改為作<lb/>
　稱曰率土王臣何言不為也齊已早梅詩前村深雪<lb/>
　裏昨夜數枝開鄭谷改數作一曰數枝非早也<lb/>
　　　香界<lb/>
<pb n="KR4i0056_WYG_047-16a"/>
髙適詩香界泯羣有<lb/>
　吳旦生曰佛寺為香界亦謂香阜江文通詩息舟候<lb/>
　香阜悵别在寒林嘗謂寺曰仙陀<hi>金山也</hi>又曰仁祠<hi>後漢</hi>
　<hi>楚元王英傳逺黄老之微言尚浮陀之仁祠權載之詩逸氣凌顥清仁祠訪金碧</hi>又曰寶坊<lb/>
　又曰柰園<hi>洛陽伽藍記云白馬寺有柰林王勃詩柰園欣入正</hi>風俗通云寺司<lb/>
　也官府所止故曰寺石林燕語云東漢以來九卿官<lb/>
　府皆名曰寺與臺省並稱鴻臚其一也本以待四方<lb/>
　賔客故摩騰竺法蘭自西域以白馬負經至舍於鴻<lb/>
<pb n="KR4i0056_WYG_047-16b"/>
　臚既死尸不壊因留寺中遂即鴻臚舊地以為浮屠<lb/>
　之居名白馬寺今僧居概稱寺蓋本此也<lb/>
　　　盡善<lb/>
河嶽英靈集曰髙才無貴仕誠哉是言曩劉楨死於文<lb/>
學左思終於記室鮑昭卒於叅軍今常建亦淪於一尉<lb/>
悲夫建詩似初發通莊却尋野逕百里之外方歸大道<lb/>
所以其㫖逺其興僻佳句輒來唯論意表至如松際露<lb/>
微月清光猶為君又山光恱鳥性潭影空人心此例十<lb/>
<pb n="KR4i0056_WYG_047-17a"/>
數句並稱警䇿然一篇盡善者戰餘落日黄軍敗皷聲<lb/>
死今與山鬼隣殘兵哭遼水屬思既苦辭亦警絶潘岳<lb/>
雖云能叙悲怨未如此章<lb/>
　呉旦生曰常建清晨入古寺一章王維中歳頗好道<lb/>
　一章每不過四十字爾一塵不到萬慮消歸直與無<lb/>
　始者往來若看做章句文字便非聞道之器此真正<lb/>
　一篇盡善者也豈僅稱警䇿而已哉歐陽永叔極愛竹<lb/>
　徑通幽處禪房花朩深一聯<hi>按又𤣥集唐詩類選唐文粹皆作通字熈寧元</hi>
<pb n="KR4i0056_WYG_047-17b"/>
　<hi>年永叔守青州題廨宇後山齋云竹逕遇幽處</hi>黄山谷極愛山光悦鳥性潭<lb/>
　影空人心一聯余以摘句尋聲終是後人影響不意<lb/>
　殷進士璠身躋有唐巳有此褊論也如弔王將軍墓<lb/>
　一詩將一死字屬皷聲上便妙小雅皷聲淵淵左傳<lb/>
　三鼓氣竭合兩處觀來則鼓聲死三字模冩欲絶此<lb/>
　真所謂警䇿句若云一篇盡善則未也<lb/>
　劈頭劈腦喝出清晨兩字次句云初日照髙林接得<lb/>
　有力竹與花木皆從髙林帶出而映之以初日雖欲<lb/>
<pb n="KR4i0056_WYG_047-18a"/>
　不幽且深不可得矣此際聲聞色象種種銷滅惟有<lb/>
　一寺與入寺者同攝入光影中佛性人性鳥性無動<lb/>
　不靜無二不一故結言萬籟此俱寂昔人所以美旦<lb/>
　氣快朝來也自首至尾總是清晨兩字安得不為一<lb/>
　篇盡善<lb/>
　　　西來<lb/>
岑參登慈恩寺浮屠詩秋色從西來蒼然滿闗中<lb/>
　吳旦生曰譚友夏評從西來詩人慣將此等無指實<lb/>
<pb n="KR4i0056_WYG_047-18b"/>
　處説得確然唐仲言評西為秋非無指實岑又有出<lb/>
　闗見青草春色正東來亦是一証余觀三百篇於花<lb/>
　草雲物變換隻字便易春秋要其所指確有理説又<lb/>
　不止於遲遲狀春日之舒淒淒見秋日之慘而已也<lb/>
　古詩塞馬依北風越鳥巢南枝亦有斯㫖唐評故自<lb/>
　勝<lb/>
　髙廷禮云唐人唱和多是感激各臻其妙如登慈恩<lb/>
　塔詩杜甫云髙標跨蒼穹烈風無時休俯視但一氣<lb/>
<pb n="KR4i0056_WYG_047-19a"/>
　焉能辨皇州髙適云秋風昨夜至秦塞多清曠千里<lb/>
　何蒼蒼五陵鬱相望岑參云秋色從西来蒼然滿闗<lb/>
　中五陵北原上萬古青濛濛是皆雄渾悲壯可以凌<lb/>
　跨百代<lb/>
　　　三車<lb/>
岑參赴嘉州尋超禪師詩門外不須催五馬林中且聽<lb/>
演三車<lb/>
　呉旦生曰對意工稳一聯而刺史與禪師之義俱攝<lb/>
<pb n="KR4i0056_WYG_047-19b"/>
　盡矣杜詩雙樹容聽法三車肯載書宋之問廣界寺<lb/>
　詩莫愁歸路逺門外有三車僧廣宣隨駕幸唐興觀<lb/>
　詩萬乗遊仙宗有道三車引路本無塵按法華經初<lb/>
　長者以羊車牛車鹿車立門外引誘諸子出離火宅<lb/>
　之難然後但賜諸子太白牛車注云羊車喻聲聞乘<lb/>
　鹿車喻縁覺乘牛車喻菩薩乗大白牛車即一佛乘<lb/>
　也<lb/>
　𤣥門亦有三車謂穴也<lb/>
<pb n="KR4i0056_WYG_047-20a"/>
　　　對起<lb/>
胡元瑞曰七律對起如杜之風急天髙實為妙絶而岑<lb/>
參雞鳴紫陌栁嚲鶯嬌二起工麗婉約亦可諷咏右丞<lb/>
多仄韻對起無風味不足多效蓋仄起宜五言不宜七<lb/>
言也<lb/>
　吳旦生曰此論可為七律長城但嘉州雞鳴紫陌其<lb/>
　音閎壯栁嚲鶯嬌其音急直槩評婉約未為允論而<lb/>
　嬌歌急管一起是嘉州婉約處也若老杜清秋幕府<lb/>
<pb n="KR4i0056_WYG_047-20b"/>
　一律八句皆對極髙潔又極流利真是僅事耳室中<lb/>
　語云老杜作八句近體詩卒章有時而對然語意皆卒<lb/>
　章之詞今人效之臨了却作一景聯一篇之意無所<lb/>
　歸大可笑也<lb/>
　　　開士<lb/>
王麟洲曰李頎七言律最響亮整肅忽於逺公遁跡詩<lb/>
第二句下一抝體餘七句皆平正一不合也開山二字<lb/>
最不古二不合也開山幽居文理不接三不合也重上<lb/>
<pb n="KR4i0056_WYG_047-21a"/>
一山字四不合也謂必有悞苦思得之曰必開士也易<lb/>
一字而對仗流轉盡祛四失矣後觀郎士元詩髙僧本<lb/>
姓竺開士舊名林乃知襲用頎詩<lb/>
　吳旦生曰元遺山選唐詩鼔吹載頎此詩其時中書<lb/>
　左丞郝天挺受業於遺山遂注鼓吹十巻而頎詩首<lb/>
　云逺公遁跡廬山岑開山幽居祗樹林郝於此下注<lb/>
　云開山疑作開士則在元初已早有具眼矣麟洲苦<lb/>
　思乃與脗合耶<lb/>
<pb n="KR4i0056_WYG_047-21b"/>
　楊升菴謂太白詩衡嶽有闡士五峯具真骨按闡士<lb/>
　即開士也海録碎事直作衡嶽有開士因引楞嚴經<lb/>
　云十六開士悟圓通余按白樂天作金字經碑云開<lb/>
　士悟入諸佛知見以了義度無邉以圓教垂無窮莫<lb/>
　尊於妙法蓮華經陳子良辨正論序云釋法琳實開<lb/>
　士之棟梁法城之墻塹者也葉和尚讃海英岳靈誕<lb/>
　彼開士注謂開衆生信心<lb/>
　　　淺深愁<lb/>
<pb n="KR4i0056_WYG_047-22a"/>
容齋一筆曰李頎詩逺客坐長夜雨聲孤寺秋請量東<lb/>
海水看取淺深愁且作客涉逺適當窮秋暮投孤村古<lb/>
寺中夜不能寐起坐淒惻而聞簷外雨聲其為一時襟<lb/>
抱不言可知而此兩句十字中盡其意態海水喻愁非<lb/>
過語也<lb/>
　呉旦生曰前十字意態既盡無復贅言祗以取喻掉<lb/>
　合此蓋賦而比也其淺深不從海水量出而在前十<lb/>
　字中看出其意自婉皇甫百泉嘗言劉禹錫欲問江<lb/>
<pb n="KR4i0056_WYG_047-22b"/>
　深淺應知逺别情李太白請君試問東流水别意與<lb/>
　之誰短長江淹擬休上人怨别桂水日千里因之平<lb/>
　生懐何必長短淺深耶蓋禹鍚太白未免直致而頎<lb/>
　正以婉勝也如退之宿龍宫灘詩浩浩復湯湯灘聲<lb/>
　抑更揚魯直云退之裁聽水句尤見工所謂浩浩湯<lb/>
　湯抑更揚者非客裏夜卧飽聞此聲安能周旋妙處<lb/>
　如此耶出韓詩補注庶幾與頎相上下<lb/>
　　　鳳池<lb/>
<pb n="KR4i0056_WYG_047-23a"/>
賈至早朝大明宫呈兩省僚友詩共沐恩波鳳池裏岑<lb/>
參和云獨有鳳凰池上客王維和云佩聲歸到鳳池頭<lb/>
杜甫和云池上於今有鳳毛<lb/>
　吳旦生曰賈至詩晉荀朂為中書監除尚書令人賀<lb/>
　之荀曰奪我鳯凰池何賀耶中書凝䆳以比天上鳳<lb/>
　凰池余按賈為中書舍人故得稱鳳池而岑為右補<lb/>
　闕杜為左拾遺王則降授中允所謂兩省僚友也故<lb/>
　落句皆及鳳池者唐中書省有鳳池時稱中書舍人<lb/>
<pb n="KR4i0056_WYG_047-23b"/>
　為小鳳翰林學士為大鳳丞相為老鳳宋人猶襲其<lb/>
　稱張天覺自小鳳拜右揆又曽公亮為中書李復圭<lb/>
　譏云老鳳池邉蹲不去<lb/>
　詞林海錯云唐謂禮部之長曰大儀員外曰中儀主<lb/>
　事曰小儀鄭谷寄同年趙禮部詩仙歩徐徐整羽衣<lb/>
　小儀澄澹轉中儀<hi>泊宅編云宋制直龍圖閣謂之假龍龍圖閣待制謂之小龍龍圖閣</hi>
　<hi>直學士謂之大龍龍圖閣學士謂之老龍麈史云或有得直閣久之不遷而卒因曰死龍</hi>
　歴代詩話巻四十七<lb/>
</p>
<p>
</p>
  </div>
</body>
</text>
</TEI>
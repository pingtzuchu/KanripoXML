<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代詩話巻六十一</head> <lb/>
    <p>
<pb n="KR4i0056_WYG_061-1a"/>
欽定四庫全書<lb/>
　歴代詩話巻六十一<lb/>
　　　　　　　　　　　　　歸安吳景旭撰<lb/>
　辛集下之下<lb/>
　　宋詩<lb/>
　　　小盡<lb/>
竹坡老人詩話曰頃嵗朝廷多事郡縣不頒厯所至晦<lb/>
朔不同朱希真避地廣中作小盡行云藤州三月作小<lb/>
<pb n="KR4i0056_WYG_061-1b"/>
盡梧州三月作大盡哀哉官厯今不頒憶昔昇平淚成<lb/>
陣我今何異桃源人落葉為秋花作春但恨未能與世<lb/>
隔時聞喪亂空傷神按月有三十日為大盡止二十九<lb/>
日為小盡<lb/>
　吳旦生曰月令廣義謂盡終也大月曰大盡小月曰<lb/>
　小盡又云灰月釋名晦月盡之名也死為灰月光盡<lb/>
　似之公羊傳提月六鷁退飛過宋都提月者何僅逮<lb/>
　是月晦日也何休注提月邊也在是月之嵗盡<lb/>
<pb n="KR4i0056_WYG_061-2a"/>
　唐西域記云印度國俗月生至滿謂之白分月虧至<lb/>
　晦謂之黒分<hi>法苑作白月黒月</hi>黒前白後合為一月黒月或<lb/>
　十四日或十五日月有大小故也故中土節氣與印<lb/>
　度遞爭半月中土以二十九日為小盡印度以十四<lb/>
　日為小盡中土之十六日乃印度之初一日也<lb/>
　搜采異聞錄云十五夜為半月兩半月為一月三月<lb/>
　為一時兩時為一行兩行為一年二年半為一雙此<lb/>
　由閏故以閏月兼本月此謂月雙非閏雙也以五年<lb/>
<pb n="KR4i0056_WYG_061-2b"/>
　再閏為閏雙<lb/>
　　　三瑞<lb/>
洪适題寧海縣詩久以馳魂夢今登三瑞堂故山有喬<lb/>
朩近事話甘棠<lb/>
　吳旦生曰洪皓政和中第進士為寧海簿攝令事蠲<lb/>
　貧弱四千八百户稅縣境荷花桃實竹榦有連理之<lb/>
　瑞建三瑞堂巳而生子适遵邁<hi>即容齋</hi>果應其瑞此詩<lb/>
　乃适行縣時作也三子並中詞科繼入西掖時有賀<lb/>
<pb n="KR4i0056_WYG_061-3a"/>
　啟云有是父有是子相傳忠義之風難為弟難為兄<lb/>
　俱擅詞章之譽<lb/>
　　　社首<lb/>
洪容齋作光堯挽詩鼎湖龍去逺社首鳯來遲<lb/>
　吳旦生曰拾遺記成王四年旃塗國獻鳯雛育於靈<lb/>
　禽之苑及封泰山禪社首之後文彩炳燿飛走之類<lb/>
　不復喧鳴咸服神禽之逺至也及成王崩冲飛而去<lb/>
　容齋用此<lb/>
<pb n="KR4i0056_WYG_061-3b"/>
　　　三三徑<lb/>
周益公贈楊誠齋詩回環自闢三三徑頃刻能開七七<lb/>
花<lb/>
　吳旦生曰慶元間誠齋以秘書監退休年未七十有<lb/>
　終焉之意築園南溪上開九徑江梅海棠桃李橘杏<lb/>
　紅梅碧桃芙蓉九種花朩各植一徑命曰三三徑因<lb/>
　賦詩曰三徑初開是蔣卿再開三徑是淵明誠齋奄<lb/>
　有三三徑一徑花開一徑行時益公罷相訪誠齋於<lb/>
<pb n="KR4i0056_WYG_061-4a"/>
　南溪留此詩故誠齋和云相國来尋處士家山間草<lb/>
　朩也光華<lb/>
　續仙傳云潤州鶴林寺有杜鵑花高丈餘或見三女<lb/>
　子遊花下俗傳花神也周寳鎮浙西謂道人殷七七<lb/>
　曰聞君能非時開花今重九將近君能開此花乎曰<lb/>
　可乃宿鶴林中夜女子來曰妾為上𤣥命司此花今<lb/>
　為道者開之九日花大開如春時集事淵海云殷名<lb/>
　天祥又名道筌常自稱七七東坡詩安得道人殷七<lb/>
<pb n="KR4i0056_WYG_061-4b"/>
　七不論時節遣花開<lb/>
　　　諺雨<lb/>
鶴林玉露曰范石湖詩朝霞不出門暮霞行千里今晨<lb/>
日未出曉氛散如綺心疑雨再作眼轉雲四起我豈知<lb/>
天道吳儂諺云爾古來占滂沱說者類恢詭飛雲走羣<lb/>
羊停雲浴三豨月當天畢宿風自少女起爛石燒成香<lb/>
汗礎潤如洗逐婦鳩能拙穴居狸有智蜉蝣强知時蜥<lb/>
蜴與聞計垤鳴東山鸛堂審南柯蟻或加隂石鞭或議<lb/>
<pb n="KR4i0056_WYG_061-5a"/>
陽門閉或云逢庚變或自換甲始刑鵝與象龍聚訟非<lb/>
一理不如老農諺影響捷於鬼哦詩敢誇博聊用醒午<lb/>
睡此詩援引占雨事甚詳可喜諺有云日出早雨淋腦<lb/>
日出晏曬殺鴈又云月如懸弓少雨多風月如仰瓦不<lb/>
求自下二說尚遺何也余欲増補二句云日占出海時<lb/>
月驗仰瓦體<lb/>
　吳旦生曰張恊詩金風扇素節丹霞啟隂期又云朝<lb/>
　霞迎白日丹氣臨陽谷傅𤣥詩徂暑未一旬重陽翳<lb/>
<pb n="KR4i0056_WYG_061-5b"/>
　朝霞則朝霞之諺當時已入咏不待石湖也又如杜<lb/>
　詩禾頭生耳禾穂黒按四民月令云秋甲子雨禾頭<lb/>
　生耳王建詩照泥星出依然黒淹爛庭花不肯休按<lb/>
　西溪叢話引諺云乾星照濕土來日依舊雨瑣碎錄<lb/>
　引吳語云星宿照爛土明日依舊雨又引諺云雲行<lb/>
　西星照泥皆言雨候也蓋唐時又用之<lb/>
　楊升菴云他如雨灑上元燈雲掩中秋月又黄梅寒<lb/>
　井底乾又云河射角好夜作犁星沒水生骨又云春<lb/>
<pb n="KR4i0056_WYG_061-6a"/>
　寒四十五貧兒市上舞貧兒且莫誇且過桐子花又<lb/>
　云黄梅雨未過冬青花未破冬青花巳開黄梅再又<lb/>
　來又云舶䑲風雲起旱魃深歡喜又云商陸子熟杜<lb/>
　鵑不哭皆為唐宋詩人引用若陸璣詩疏引諺云黄<lb/>
　栗留看我麥黄甚黒不又引蜻蛚鳴衣裘成蟋蟀鳴<lb/>
　嬾婦驚夏小正註引天河東西漿洗寒衣國語注引<lb/>
　古語上長冐橛陳根可拔耕者急發四民月令引農<lb/>
　謠三月昬參星夕杏葉盛桑葉白又云杏子開花可<lb/>
<pb n="KR4i0056_WYG_061-6b"/>
　耕白沙又貸我東蘠償我白粱先儒皆以解經不但<lb/>
　詩詞之資而已<lb/>
　　　疑塜<lb/>
范石湖詩一棺何用塜如林誰復如君負此心<lb/>
　吳旦生曰范石湖奉使過漳河入曹操講武城城外<lb/>
　有疑塜七十二散在數里間傳云操塜正在古寺中<lb/>
　輟耕錄載俞應符題詩云生前欺天絶漢統死後欺<lb/>
　人設疑塜人生用智死即休何有餘機到丘壟人言<lb/>
<pb n="KR4i0056_WYG_061-7a"/>
　疑塜我不疑我有一法君未知直須發盡疑塜七十<lb/>
　二必有一塜藏君屍綠雪亭言老瞞毛骨豈真葬七<lb/>
　十二塜間哉奸雄欺人詩家又墮其計恐老瞞之鬼<lb/>
　揶揄矣余近觀魯爾章咏銅雀臺云只今片瓦人爭<lb/>
　識七十二塜空自疑因笑謂曰老瞞遺令汝等時時<lb/>
　登銅雀臺望吾西陵墓田已明明道破處所矣大難<lb/>
　為椎埋子屬垣也<lb/>
　　　顛當<lb/>
<pb n="KR4i0056_WYG_061-7b"/>
范石湖六言詩恐妨胡蝶同夢笑倩顛當守門<lb/>
　吳旦生曰酉陽雜爼顛當窠深如蚓穴網絲其中土<lb/>
　蓋與地平大如榆莢常仰桿其蓋伺蠅蠖過輒翻蓋<lb/>
　捕之纔入復閉與地一色並無絲隙可尋也其形似<lb/>
　蜘蛛爾雅謂之王蚨蟷鬼谷子謂之蚨鬼金華子謂<lb/>
　之釣駱槖兒童諺云顛當顛當牢守門蠮螉冦汝無<lb/>
　處奔<lb/>
　　　耐官<lb/>
<pb n="KR4i0056_WYG_061-8a"/>
吕東萊寄向縣丞詩云耐官丞相風流在坐守簞瓢不<lb/>
訴窮<lb/>
　吳旦生曰夢谿筆談真宗時向敏中拜右僕射麻下<lb/>
　日李昌武當對上謂之曰朕即位以來未嘗除僕射<lb/>
　今日以命敏中此殊命也敏中門下賀客必多卿往<lb/>
　視之明日却對來昌武乃往見丞相謝客門闌峭然<lb/>
　無一人昌武與向親徑入見之徐賀曰今日聞降麻<lb/>
　士大夫莫不歡慰朝野相慶公但唯唯又曰自上即<lb/>
<pb n="KR4i0056_WYG_061-8b"/>
　位未嘗除端揆此非常之命自非勲徳隆重眷倚殊<lb/>
　越何以至此公復唯唯又歴陳前世為僕射者勲勞<lb/>
　徳業之盛禮命之重公亦唯唯卒無一言既退復使<lb/>
　人至庖厨中問今日有無親戚賔客飲食宴㑹亦寂<lb/>
　無一人明日以其所見對上笑曰向敏中大耐官職<lb/>
　杜陽雜編云朱泚亂長安源休乃收圖書貯倉廩作<lb/>
　蕭何事業謂偽黄門蔣諌曰若度其才即吾為蕭姚<lb/>
　為曹耳識者謂休不奈官職喬琳戲曰源公直所謂<lb/>
<pb n="KR4i0056_WYG_061-9a"/>
　火迫酇侯耳則耐官職之說其來已久<lb/>
　　　不斟<lb/>
吕居仁答曹吉父詩記我今年病不斟<lb/>
　吳旦生曰方言斟益也南楚凡相益而又少謂之不<lb/>
　斟凡病少愈而加劇亦謂之不斟或謂之何斟郭璞<lb/>
　解云言雖少損無所益也吕公詩用此今行本改不<lb/>
　禁則失之矣<lb/>
　　　放翁<lb/>
<pb n="KR4i0056_WYG_061-9b"/>
王弇州曰昔人所稱廣大教化主者於長慶得一人曰<lb/>
白樂天於元豐得一人曰蘇子瞻於南波後得一人曰<lb/>
陸放翁為其情事景物之悉備也然蘇之與白塵矣陸<lb/>
之與蘇亦刼也<lb/>
　吳旦生曰弇州又言放翁頗近蘇氏而麄楊萬里劉<lb/>
　改之俱弗如也然放翁又與子瞻殊科自余觀之南<lb/>
　渡以後范石湖陸放翁兩家為冠楊誠齋謂范之清<lb/>
　新陸之敷腴姜白石謂溫潤如范俊逸如陸當時已<lb/>
<pb n="KR4i0056_WYG_061-10a"/>
　推服之然范詩易看而難入當由其溫潤進其清新<lb/>
　陸詩難擇而易躭當汰其敷腴寳其俊逸<lb/>
　　　蓮花博士<lb/>
趙章泉曰嘉泰壬戌九月陸放翁夢一故人相語曰我<lb/>
為蓮花博士鏡湖新置官也我且去矣君能蹔為之乎<lb/>
月得酒千壺亦不惡也遂以詩記之云白首歸脩汗簡<lb/>
書每因囊粟歎侏儒不知月給千壺酒得似蓮花博士<lb/>
無<lb/>
<pb n="KR4i0056_WYG_061-10b"/>
　吳旦生曰困學紀聞言列子務本游不如務内觀陸<lb/>
　游字務觀本此余按陸母夢秦少游而生子故名秦<lb/>
　之字曰游即字秦之名曰務觀後臺臣劾其恃酒頽<lb/>
　放因自號放翁故作詞有飄然煙雨中天教作放翁<lb/>
　之句蓋文人多異往往而有臺臣且恃酒彈之何物鏡<lb/>
　湖中偏月給千壺以相招致雖寓言亦足自放矣<lb/>
　　　雲子天吳<lb/>
陸放翁詩雲子翻匙新稻飯天吳坼繡舊衣𥜗<lb/>
<pb n="KR4i0056_WYG_061-11a"/>
　吳旦生曰二語皆自杜詩脫出杜子美詩飯抄雲子<lb/>
　白許彦周云雲之子雨也言如雨㸃爾出荀子雲篇<lb/>
　又葛洪丹經用雲子碎雲母也今蜀中有碎礫狀如<lb/>
　米粒圓白雲子石也後見佛經以稻為雲子即所謂<lb/>
　汶陽之稼如雲耶<lb/>
　子美北征詩海圖坼波濤舊繡移曲折天吳及紫鳯<lb/>
　顛倒在裋褐言以海圖舊繡為小兒裋衣故波濤為<lb/>
　之坼繡紋為之移天吳紫鳯之類或顛或倒也天吳<lb/>
<pb n="KR4i0056_WYG_061-11b"/>
　海圖所畫之物按山海經朝陽之谷神曰天吳是為<lb/>
　水伯其為獸也人面八首八足八尾背青黄大荒東<lb/>
　經云蓋余之國有神人八首人面虎身十尾名曰天<lb/>
　吳何承天云魚之大口者名<hi>談藪云李大異為廣西帥顧坐客曰杜詩天吳</hi>
　<hi>當音華見山海經未知後見何書王仲行曰後漢書戴就被收獄吏燒鋘斧使就挾之注引何承天纂文</hi>
　<hi>鋘音華又詩不呉不敖不吳不楊皆音華李公稱善</hi>
　　　不借<lb/>
陸放翁巢山詩穿林雙不借取水一軍持<lb/>
<pb n="KR4i0056_WYG_061-12a"/>
　吳旦生曰史游急就章云裳韋不借為牧人顔師古<lb/>
　注不借小屨也以麻為之其賤易得人人各自有不<lb/>
　須假借因為名也揚雄方言云麻屨謂之不借王伯<lb/>
　厚漢制攷云繩菲今時不借也疏云夏時謂之菲漢<lb/>
　時謂之不借劉熈釋名云齊人謂韋屨曰屝屝皮也<lb/>
　以皮作之崔豹古今注云不借草履也漢文帝履不<lb/>
　借以視朝楊公筆錄云卜式為郎中蹻而牧羊中蹻<lb/>
　即草鞋也古謂之不借<lb/>
<pb n="KR4i0056_WYG_061-12b"/>
　致虛閣雜爼云仙人鳯子隠於農夫之中一日大雨<lb/>
　鄰人借草履鳯子曰他人則可借我之草履乃不借<lb/>
　者也其人怒詈之鳯子以草履擲與化為鶴飛去故<lb/>
　後世名草履為不借<lb/>
　周禮玉璂注璂讀如薄借綦之之綦賈公彦疏云薄<lb/>
　借之語未聞疑即不借<lb/>
　詞林海錯云梵語瓶曰軍持賈島送僧詩我有軍持<lb/>
　憑弟子岳陽江裏汲寒流放翁入蜀記云九日至慧<lb/>
<pb n="KR4i0056_WYG_061-13a"/>
　逺法師祠堂逺公之側又有一人執軍持侍立謂之<lb/>
　辟蛇童子余有詩云汲泉未覺軍持小設具何妨僕<lb/>
　憎空已夘冬西湖上示陸驤武謬許為工<hi>三餘贅筆云吳人呼</hi>
　<hi>煖飲食具為僕憎以銅為之言僕者不得竊食故憎之也墅談云雜投食物於一小釡中爐而烹之亦名</hi>
　<hi>邊爐亦名煖鍋團坐共食不復别置几案甚便於冬日小集而甚不便於僕者之竊食宜僕者之憎之也</hi>
　<hi>故名</hi>
　　　糖蟹<lb/>
陸放翁詩磊落金盤薦糖蟹<lb/>
<pb n="KR4i0056_WYG_061-13b"/>
　吳旦生曰放翁筆記謂唐以前無沙糖凡言糖者皆<lb/>
　糟耳如糖蟹糖薑皆是余按清異錄煬帝幸江都吳<lb/>
　中貢糖蟹則潔拭殻面以鏤金龍鳯花貼上夢谿筆<lb/>
　談大業中吳郡貢蜜蟹二千頭又何𦙍嗜糖蟹大抵<lb/>
　南人嗜鹹北人嗜甘蟹加糖蜜蓋便於北俗也據此<lb/>
　則隋時大業已然安得云唐以前無沙糖耶及觀學<lb/>
　齋佔畢云宋玉大招已有柘漿是取蔗汁始於先秦<lb/>
　也前漢郊杞歌柘漿析朝酲注謂取甘蔗汁以為飴<lb/>
<pb n="KR4i0056_WYG_061-14a"/>
　也又孫亮取交州所獻甘蔗餳則是煎蔗為糖已見<lb/>
　於漢時而說文集韻並以糖為蔗飴曰飴曰餳皆是<lb/>
　堅凝可含之物非糟之謂何可言煎蔗始於太宗時<lb/>
　而前止是糟耶<lb/>
　酉陽雜爼云平原郡貢糖蟹每年生貢斵氷火照懸<lb/>
　老犬肉蟹即浮因取之一枚直百金馳至京<lb/>
　　　退紅<lb/>
陸放翁詩退紅衣焙薰香冷古錦詩囊覔句忙<lb/>
<pb n="KR4i0056_WYG_061-14b"/>
　吳旦生曰放翁自注唐樂府云床上小薰籠韶州新<lb/>
　退紅余按此唐世染色名也退與褪同卸衣曰退檀<lb/>
　弓退然如不勝衣元微之離憶詩憶得雙文衫子裏<lb/>
　鈿頭<hi>是鈕扣之屬也</hi>雲映褪紅酥又花謝曰退陸放翁詩褪<lb/>
　花梅子已微酸嘉靖中王元美枯蓮詩褪盡紅衣態<lb/>
　不禁<lb/>
　　　浮蛆<lb/>
陸放翁詩澆書滿挹浮蛆瓮攤飯横眠夢蝶床<lb/>
<pb n="KR4i0056_WYG_061-15a"/>
　吳旦生曰蘇學士以晨飯為澆書李黄門以午睡為<lb/>
　攤飯人皆知之余按詞林海錯云酒杯上跳沫為浮<lb/>
　蛆毛澤民詩氷紗卧甕青蓮羃浮蛆欲上真珠泣韻<lb/>
　語陽秋載蘇養直後清江曲云社瓮欲熟浮蛆香漁<lb/>
　隠叢話載自效山谷格云浮蛆琰琰抛青春又東坡<lb/>
　詩浮蛆灧金盌金人朱師美詩玉盌浮蛆彼何有元<lb/>
　薩天錫詩開甕酒熟浮新蛆<lb/>
　清異錄云李太白好飲浮玉梁不知其何物得吳婢<lb/>
<pb n="KR4i0056_WYG_061-15b"/>
　釀酒促其功答曰尚未熟但浮梁耳試取一盞至則<lb/>
　浮蛆酒脂也太白所飲蓋此<lb/>
　古雋考略云浮蟻杯靣浮花也綠蟻酒之美者汎汎<lb/>
　有浮花其色綠<lb/>
　　　南園<lb/>
楊誠齋寄陸放翁詩云不應李杜翻鯨海更羡䕫龍集<lb/>
鳯池道是樊川輕薄殺酒將萬户比千詩<lb/>
　吳旦生曰放翁本傳晩年再出為韓侂胄撰南園閱<lb/>
<pb n="KR4i0056_WYG_061-16a"/>
　古泉記見譏清議朱晦翁嘗言其能太高迹太近恐<lb/>
　為有力者所牽挽不得全其晚節蓋有先見之明焉<lb/>
　誠齋寄詩蓋亦指此耳然余觀記中曰許閒曰歸耕<lb/>
　其名皆出於忠獻之詩含㫖寓託絶非貢諛之辭未<lb/>
　可深文誅之致乖其情實也<lb/>
　　　白石<lb/>
趙威伯詩話曰姜堯章䕫居苕溪與白石洞天為隣潘<lb/>
轉翁字之曰白石道人且畀以詩云人間官爵似樗蒲<lb/>
<pb n="KR4i0056_WYG_061-16b"/>
采到枯松亦大夫白石道人新拜號斷無繳駁任稱呼<lb/>
堯章報以長句云南山仙人何所食夜夜山中煮白石<lb/>
世人喚作白石仙一生費齒不費錢仙人食罷腹便便<lb/>
七十二峰生肺肝真祖只在南山南我欲從之不憚逺<lb/>
無方煮石何由軟佳名賜我何敢辭但愁自此長苦飢<lb/>
囊中只有轉菴詩便當掬水三嚥之<lb/>
　吳旦生曰晉書鮑靚為南陽太守嘗行部入海遇風<lb/>
　饑甚取白石煮之以自濟韋應物詩澗底束荆薪歸<lb/>
<pb n="KR4i0056_WYG_061-17a"/>
　來煮白石故堯章謂煮石苦饑耳時堯章與黄岩老<lb/>
　同學詩於蕭千岩而黄亦號白石因稱雙白石<lb/>
　　　蔡中郎<lb/>
閒中今古錄曰元末永嘉高明字則誠登至正四年進<lb/>
士任慶元路推官見方國珍來據慶元避於鄞之櫟社<lb/>
以詞曲自娛因劉後村有死後是非誰管得滿村聴唱<lb/>
蔡中郎之句因編琵琶記用雪中郎之恥洪武初徴辟<lb/>
不就既卒有以其記進上覽曰五經四書如五糓家家<lb/>
<pb n="KR4i0056_WYG_061-17b"/>
不可缺琵琶記如珍羞百味富貴家其可缺耶<lb/>
　吳旦生曰東國宗敬中郎不言名咸稱蔡君兖州陳<lb/>
　留並圖畫形像為之目曰文同三閭孝齊參騫則中<lb/>
　郎固孝子也後村因書所見而作故云黄童白叟往<lb/>
　來忙負皷盲翁正作塲蓋惡其唱說之非而咏也則<lb/>
　誠思雪其恥宜有以改正之奈何欲止沸而揚其湯<lb/>
　耶堯山堂外紀云東嘉此記為其友王四而作王四<lb/>
　登第棄其妻周氏而贅於布哈太師家東嘉欲挽之<lb/>
<pb n="KR4i0056_WYG_061-18a"/>
　不可得故作此以切諷之名琵琶者取其二字上各<lb/>
　有二王字并得四王字為王四也牛太師者元人呼<lb/>
　牛為布哈故謂之牛而托名中郎者嘗從董卓之辟<lb/>
　而卓亦稱太師故也索隠云托名蔡邕者以王四少<lb/>
　賤嘗為人傭菜也趙五娘者以姓傳自趙至周而數<lb/>
　適五也牛丞相者以布哈家居牛渚也明祖見此記<lb/>
　詢得其實遂捕王四寘之法弇州引誠齋所載牛相<lb/>
　國僧孺之子繁與同人蔡生邂逅文字交尋同舉進<lb/>
<pb n="KR4i0056_WYG_061-18b"/>
　士才蔡生欲以女弟適之蔡巳妻趙力辭不得後牛<lb/>
　氏與趙處能卑順則又姓氏悉合<lb/>
　晉蔡充别傳云充祖睦蔡邕孫也羊祜傳云祜邕外<lb/>
　孫景獻皇后同産弟祜討吳有功將進爵乞以賜舅<lb/>
　子蔡襲詔封襲闗内侯是襲又邕孫也晉后妃傳云<lb/>
　景獻羊皇后母蔡氏邕女也野客叢書云羊祜父道<lb/>
　先娶孔融女後娶蔡邕女孔氏生發蔡氏生承祜時<lb/>
　發與承俱病度不能兩存乃專心養發故得濟承竟<lb/>
<pb n="KR4i0056_WYG_061-19a"/>
　病死據此則邕未嘗無子也且枯母誠邕之賢女也<lb/>
　烈女傳何不載耶<lb/>
　湧幢小品云邕父名稜母袁氏袁公妹曜卿姑也<lb/>
　　　陌上花<lb/>
謝臯羽咏吳越王妃歸朝云先王烝嘗澤有差上恩許<lb/>
歌陌上花<lb/>
　吳旦生曰按吳越王妃每嵗歸臨安王以書遺妃云<lb/>
　陌上花開可緩緩歸矣吳人用其語為歌含思凄宛<lb/>
<pb n="KR4i0056_WYG_061-19b"/>
　東坡為之易其詞云陌上花開蝴蝶飛江山猶是昔<lb/>
　人非遺民幾度垂垂老遊女長歌緩緩歸陌上山花<lb/>
　無數開路人爭看翠軿來若為留得堂堂去且更從<lb/>
　教緩緩回生前富貴草頭露身後風流陌上花已作<lb/>
　遲遲君去魯猶歌緩緩妾回家蓋清平調也<hi>陳直方之妾嵇</hi>
　<hi>本錢塘妓丐詞於東坡坡因錢塘人好唱陌上花緩緩曲乃引其事戲之云陌上花開看盡也聞舊曲破</hi>
　<hi>朱顔</hi>
　　　破錢<lb/>
<pb n="KR4i0056_WYG_061-20a"/>
古今説海曰毗陵李家有女方十六嵗能詩有拾得破<lb/>
錢詩半輪殘月掩塵埃依稀猶有開元字想見清光未<lb/>
破時買盡人間不平事<lb/>
　吳旦生曰唐食貨志武徳四年鑄開元通寳錢徑八<lb/>
　方重二銖四絫積十錢重一兩得輕重大小之中其<lb/>
　文以八分篆𨽻三體按開元錢高祖時鑄高宗又鑄<lb/>
　之𤣥宗又鑄之肅宗又鑄之馬永卿所謂唐二百八<lb/>
　十九年獨鑄此錢洛并幽益桂等州皆置監故開元<lb/>
<pb n="KR4i0056_WYG_061-20b"/>
　錢如此之多也<lb/>
　文獻通考武徳四年鑄開通元寳其文歐陽詢制自<lb/>
　上及右迴環讀六典及杜氏亦作開通吕東萊云開<lb/>
　通之法不可易東坡云唐開通錢最善此俱可證後<lb/>
　人以錯綜讀曰開元而不知者謂明皇所鑄蓋有開<lb/>
　元年號也李審言乃云唐之錢文如乾元開元曰重<lb/>
　寳通寳俗有云乾重開通為可笑然不知乾重為悞<lb/>
　讀而開通非悞顧迴瀾云稱元寳自唐高祖始稱重<lb/>
<pb n="KR4i0056_WYG_061-21a"/>
　寳自唐肅宗始稱通寳自宋人誤讀開通錢文始改<lb/>
　元更鑄自宋太宗始最為確論<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0056_WYG_061-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代詩話巻六十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代詩話巻二十一</head> <lb/>
    <p>
<pb n="KR4i0056_WYG_021-1a"/>
欽定四庫全書<lb/>
　歴代詩話巻二十一<lb/>
　　　　　　　　　　　　　歸安吳景旭撰<lb/>
　丙集下之下<lb/>
　　賦<lb/>
　　　金粉<lb/>
唐寅六朝金粉賦一顧傾城兮再傾國胡然而帝也胡<lb/>
然天<lb/>
<pb n="KR4i0056_WYG_021-1b"/>
　吳旦生曰子畏僑居南都嘗宴一通侯家時文士雲<lb/>
　集即席同賦子畏先成讀至此二語侯大稱賞餘士<lb/>
　俱閣筆盖子畏善作情語如自咏云四更中酒半床<lb/>
　病三月傷春滿鏡愁又觀燈云沈香連理三珠樹結<lb/>
　綵分行四照花皆極雅麗<lb/>
　　　金魚<lb/>
王世貞金魚賦何水族之微淼承金儀之熠艴形表瑞<lb/>
乎帝符色徴縁於灼日冠蹙浪之瓊丙抱含書之丹乙<lb/>
<pb n="KR4i0056_WYG_021-2a"/>
鱗奕奕而垂錦沫霏霏而布瑟<lb/>
　吳旦生曰屠緯真金魚品云嘗怪金魚之色相變幻<lb/>
　遍考魚部即山海經異物志亦不載讀子虛賦有曰<lb/>
　網玳瑁鈎紫貝及魚藻同置五色文魚因知其色相<lb/>
　自來本異而金魚特總名也余按述異記闗中有金<lb/>
　魚神云周平二年十旬不雨祭天神金魚躍出而雨<lb/>
　降又屈原九歌乗白黿兮逐文魚王逸注鯉魚也或<lb/>
　即此種則前此已有之當不始於漢賦抱朴子云丹<lb/>
<pb n="KR4i0056_WYG_021-2b"/>
　水有丹魚夏至十夜伺魚浮出水有赤光如火博物<lb/>
　志云金魚出功婆塞江腦中有金述異志云晉桓冲<lb/>
　遊廬山見湖中有赤鱗魚洛神賦騰文魚以警乗戴<lb/>
　叔倫詩池塘養錦鱗于念東詩躍水朱光溜嘉靖中<lb/>
　王元美詩猩紅數㸃媚清泠吳明卿詩水面文魚作<lb/>
　隊行<lb/>
　帝京景物畧云魚之種深赤曰金瑩白曰銀其魚金<lb/>
　貴乎其銀周之其魚銀貴乎其金周之而别以管若<lb/>
<pb n="KR4i0056_WYG_021-3a"/>
　篐管者鬛下而尾上周其身者也篐者不及鬛周其<lb/>
　尾者也魚病二曰蝨曰瘟<hi>痩而白㸃生蝨也治以糞浸新磚投之鱗張如脫者</hi>
　<hi>瘟也法以新藍布擦之</hi>魚死三吞肥皂水得一死橄欖柤得二<lb/>
　死核桃皮水得三死天將雨魚拍拍出水面水底蒸<lb/>
　如熱湯也<lb/>
　韻語陽秋云潮州精舍寺池有金鯽魚數年一現故<lb/>
　白樂天詩唯有上强精舍寺最堪游處未曽游盖為<lb/>
　此也臨安六和寺亦有金鯽池蘇子美詩沿橋待金<lb/>
<pb n="KR4i0056_WYG_021-3b"/>
　鯽竟日為遲留亦以其出有時故竟日待之爾自子<lb/>
　美之後四十年東坡始遊兹寺嘗投餅餌待之乃畧<lb/>
　出不食坡謂此魚難進易退而不妄食宜其夀若此<lb/>
　作詩云我識南屏金鯽魚今亦貴鯽不售鯉余按元<lb/>
　馬虚中訪西湖玉公詩池中金鯽疑龍在歸路殘雲<lb/>
　帶雨回正指此至崇禎初譚服膺詩士女相呼看金<lb/>
　鯽歡盡趣竭餅餌擲乃用東坡六和故實以咏燕都<lb/>
　之金魚池也<lb/>
<pb n="KR4i0056_WYG_021-4a"/>
　桯史云今中都有豢魚者能變魚以金色鯽為上鯉<lb/>
　次之貴游多鑿石為池置之簷牖間以供玩或云以<lb/>
　闤市洿渠之小紅蟲飼凡魚百日皆然初白如銀次<lb/>
　漸黄久則金矣<lb/>
　　　姓州<lb/>
王世貞登釣臺賦夫一介之賤微靈誠感而燭天遂姓<lb/>
其州而貌其山者千五百年<lb/>
　吳旦生曰吕太史釣臺記云姓是州曰嚴丘瓊臺詩<lb/>
<pb n="KR4i0056_WYG_021-4b"/>
　云祚終四百已無漢州歴千年尚姓嚴王季重嚴灘<lb/>
　詩云誰何一男子舉州冒其姓自古及今沿習之譌<lb/>
　不禁囅然欲笑螢雪樷說有一絶云誰知避諱更嚴<lb/>
　氏灘與州名總悞稱余喜此絶為有學識因為晰言<lb/>
　之按袁崧後漢書云皇帝諱陽一名莊字子麗於是<lb/>
　顯宗諱莊悉改莊為嚴故莊子陵為嚴子陵卞莊為<lb/>
　卞嚴莊君平為嚴君平觀華陽國志莊遵字君平成<lb/>
　都人也然而稱君平者每云博覽亡不通依老子嚴<lb/>
<pb n="KR4i0056_WYG_021-5a"/>
　周之旨著書十萬餘言又叙傳云貴老嚴之術老老<lb/>
　子也嚴莊周也其他又以辦裝為辦嚴治嚴或以為<lb/>
　稱人當曰辦嚴自稱曰辦裝不知辦嚴即辦裝而避<lb/>
　莊字并同音之裝字亦避耳據此則嚴州合名莊州<lb/>
　嚴陵灘合名莊陵灘今漫然曰姓其州而不攷之可<lb/>
　乎况宣和間方臘冦江浙始改睦州為嚴州則計其<lb/>
　嵗月幾何而謂之千五百年乎李西涯寄莊孔暘詩<lb/>
　清時例有逃名客見説嚴陵本姓莊最可証<lb/>
<pb n="KR4i0056_WYG_021-5b"/>
　楊升庵云古人避諱改字自有意義明帝諱莊改莊<lb/>
　助為嚴助莊子陵為嚴子陵以莊與嚴古同音殷武<lb/>
　詩叶音是其証也<lb/>
　子陵碣畧云光本姓莊字子陵本新野人避亂㑹稽<lb/>
　范史以為㑹稽人悞矣其妻梅福季女也胡元瑞云<lb/>
　按徐道暉詩梅福神仙者新知是婦翁最明可証<lb/>
　老學庵筆記云今人謂具州為甘陵吉州為廬陵常<lb/>
　州為毗陵峽州為夷陵皆自其地名也惟嚴州有名<lb/>
<pb n="KR4i0056_WYG_021-6a"/>
　嚴陵灘嚴陵乃其姓字灘是釣處若謂之嚴灘尚可<lb/>
　今俗謂之陵殊可笑也<lb/>
　　　熠燿<lb/>
王世貞二鳥賦師名之曰丹鳥而字以熠燿<lb/>
　吳旦生曰大戴傳螢謂之鳥者重其養也凡有翼者<lb/>
　為鳥困學紀聞云豳風熠燿宵行傳云熠燿燐也朱<lb/>
　子謂熠燿明不定貌宵行蟲名如蠶夜行有光如螢<lb/>
　其說本董氏而說文引詩熠燿宵行熠盛光也末章<lb/>
<pb n="KR4i0056_WYG_021-6b"/>
　云倉庚于飛熠燿其羽其義一也楊升庵云熠燿之<lb/>
　訓為螢火久矣今疑末章有倉庚于飛熠燿其羽遂<lb/>
　以熠燿為明貌而以宵行為螢火固哉其為詩也古<lb/>
　人用字有虚有實熠燿之為螢火實也熠燿為倉庚<lb/>
　之羽虚也謂倉庚之羽如熠燿之明非謂熠燿即倉<lb/>
　庚也今元美賦云字以熠燿其意與升庵同古今注<lb/>
　螢火一名耀夜一名景天一名熠燿一名丹良一名<lb/>
　燐一名丹鳥一名夜光一名宵燭<lb/>
<pb n="KR4i0056_WYG_021-7a"/>
　　　水母屋瓦<lb/>
屠隆溟海波恬賦水母目蝦屋瓦江珧<lb/>
　吳旦生曰郭璞江賦注水母俗名海舌食物本草云<lb/>
　水母即海靼靼音涉今人以蜇字當之訛也類編云<lb/>
　水母名曰䖳形如覆笠以蝦為目蝦動䖳沈盖常有<lb/>
　蝦依之以衆為目蝦見人則驚此物亦隨之而没故<lb/>
　云目蝦越絶書云海鏡蟹為腹水母蝦為目蘇子由<lb/>
　詩去住由人真水母簞瓢粗足似山雌<lb/>
<pb n="KR4i0056_WYG_021-7b"/>
　嶺表録異云南中舊呼為蚶子頃因盧鈞尚書作鎮<lb/>
　遂改為瓦屋子以其殻上有稜如瓦壠故名焉海物<lb/>
　異名記云天臠瓦壠蚶子也南州志賛云海蛤魁陸<lb/>
　瓦壠鑛殻外眉内渠形質渾朴注云眉髙為眉渠疏<lb/>
　為渠<lb/>
　<lb/>
　<lb/>
　歴代詩話巻二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代詩話巻三十七</head> <lb/>
    <p>
<pb n="KR4i0056_WYG_037-1a"/>
欽定四庫全書<lb/>
　歴代詩話巻三十七<lb/>
　　　　　　　　　　　　　歸安吳景旭撰<lb/>
　已集中之上<lb/>
　　杜詩<lb/>
　　　鐵堂<lb/>
鐵堂峽詩硤形藏堂隍壁色立積鐵<lb/>
　吳旦生曰硤藏於両山之間有如堂隍蓋用秦風終<lb/>
<pb n="KR4i0056_WYG_037-1b"/>
　南何有有紀有堂之語吕居仁詩弱水不勝舟有此<lb/>
　積立鐵又云何知若人胸中有積立鐵則又用老杜<lb/>
　積鐵語矣<lb/>
　　　狨<lb/>
石龕詩熊羆咆我東虎豹號我西我後鬼長嘯我前狨<lb/>
又啼<lb/>
　吳旦生曰蔡傅卿注狨音戎猿狖之屬詩話以為狨<lb/>
　類䑕而大余攷埤雅狨大小類猿長尾尾作金色俗<lb/>
<pb n="KR4i0056_WYG_037-2a"/>
　謂之金線狨是也生川陜深山中人以藥矢射殺之<lb/>
　取其皮為臥褥鞍被坐毯之用狨甚愛其尾中矢毒<lb/>
　即自齧斷其尾以擲之惡其為身患也狨一名猱詩<lb/>
　曰無教猱升朩顔氏以為其尾柔長可籍然則制字<lb/>
　從柔以此故也<lb/>
　黄山谷箋云招隱篇熊羆咆兮虎豹號<lb/>
　　　黄獨<lb/>
後山詩話曰黄獨無苖山雪盛儒者不觧黄獨義改為<lb/>
<pb n="KR4i0056_WYG_037-2b"/>
黄精以予考之蓋黄獨是也本草赭魁注黄獨肉白皮<lb/>
黄巴漢人烝食之江東謂之土芋江西謂之土卵煮食<lb/>
之類芋魁云<lb/>
　吳旦生曰詩話皆以為芋魁非也觀其雪盛而無苖<lb/>
　可知非芋魁矣乃其類芋魁而小者張文濳謂其根<lb/>
　惟一顆而色黄故名黄獨饑嵗土人掘食以充糧故<lb/>
　老杜云爾沈存中證赭魁最詳謂今南中極多膚黒<lb/>
　肌赤似何首烏切破其中赤白理如㯽榔有汁赤如<lb/>
<pb n="KR4i0056_WYG_037-3a"/>
　赭南人以染皮製鞾閩嶺人謂之餘糧本草禹餘糧<lb/>
　注中所引乃此物<hi>述異記云藥中有禹餘糧者昔禹治水棄其所餘糧於江中生為藥</hi>
　洪武初僧宗泐有斸黄獨詩向來垂涕人遥遥千載<lb/>
　慕葢指老杜也戴叔倫詩地瘦無黄獨春來草更深<lb/>
　　　裛<lb/>
狂夫詩雨裛紅蕖冉冉香<lb/>
　吳旦生曰古音所載裛者說文以為書囊也字林以<lb/>
　為香襲衣也三蒼以為露坌花也西都賦裛以藻繡<lb/>
<pb n="KR4i0056_WYG_037-3b"/>
　乃書囊義古詩胡香裛還幰乃香襲衣義杜詩此句<lb/>
　乃露坌花義古今字義相承之異也<lb/>
　　　石筍<lb/>
石筍行云君不見益州城西門陌上石筍䨇髙蹲古來<lb/>
相傳是海眼苔蘚蝕盡波濤痕雨多徃徃得瑟瑟此事<lb/>
恍惚難明論恐是昔時卿相墓立石為表今仍存<lb/>
　吳旦生曰酉陽雜爼云蜀石筍街夏中大雨徃徃得<lb/>
　雜色小珠俗謂之地當海眼莫知其故故蜀僧惠嶷<lb/>
<pb n="KR4i0056_WYG_037-4a"/>
　曰前史說蜀少城飾以金璧珠翠桓温怒其太侈焚<lb/>
　之今在此地或拾得小珠時有孔者得非是乎又華<lb/>
　陽記云開明氏造七寳樓以珍珠結成簾漢武帝時<lb/>
　蜀郡火燒數千家樓亦以燼今人徃徃於砂土上獲<lb/>
　真珠又蜀郡故事云石筍在衙西門外二株䨇蹲云<lb/>
　真珠樓基也昔有胡僧於此立寺為大秦寺其門樓<lb/>
　十間皆以真珠翠碧貫之為簾後摧毁墜地至今基<lb/>
　脚在毎有大雨其前後人多拾得珍珠瑟瑟金翠異<lb/>
<pb n="KR4i0056_WYG_037-4b"/>
　物今謂石筍非為樓設而樓之建適當石筍附近耳<lb/>
　葢大秦國多璆琳琅玕明珠金碧水道通益州永昌<lb/>
　郡則寺疑此國人所建也又後漢書方術任文公傳<lb/>
　公孫述時武擔山折文公曰西州智士死我乃當之<lb/>
　三月果卒唐章懐太子賢注云武擔山在今益州成<lb/>
　都縣北百二十歩揚雄蜀王本紀云武都大夫化為<lb/>
　女子顔色美絶葢山精也蜀王納以為妃無幾物故<lb/>
　乃發卒之成都擔土葬於成都郭中號曰武擔以石<lb/>
<pb n="KR4i0056_WYG_037-5a"/>
　作鏡一枚表其墓華陽國志曰王哀念之遣五丁之<lb/>
　成都擔土為妃作冢葢地數畆髙七尺其石今俗名<lb/>
　為石笋梁益記云石笋二在子城西門外按圖經在<lb/>
　少城中夏門外一百五十歩曽折再立之各髙丈餘<lb/>
　圍六七尺云其下是海眼即非也又益州名畵録云<lb/>
　孟蜀時畵工李文才冩義興門䨇石笋告道士范德<lb/>
　昭昔云眞珠樓基或云是海眼未審孰是德昭曰吾<lb/>
　聞諸至人斯乃蠶叢啟國鎭蜀之碑中以鐵柱貫之<lb/>
<pb n="KR4i0056_WYG_037-5b"/>
　以横石相鎮埋於地際上有文字言嵗時豐儉兵革<lb/>
　水火之事諸葛曾掘驗之眞珠樓基海眼皆非也云<lb/>
　出方圓記據此則或云城或云樓或云寺或云碑則<lb/>
　非墓矣章懐太子云是妃墓則豈是昔時卿相邪歴<lb/>
　稽諸言與老杜不合為詳載之<lb/>
　　　稚子<lb/>
冷齋夜話曰筍根稚子無人見世不觧稚子為何等語<lb/>
唐人有食笋詩稚子脫錦䙀駢頭玉香滑則稚子為笋<lb/>
<pb n="KR4i0056_WYG_037-6a"/>
明矣桐江詩話曰唐詩葢謂笋之脫籜如小兒之觧䙀<lb/>
冷齋以稚子便作笋則非也<lb/>
　吳旦生曰或引交州記以為竹䑕或引爾雅以為野<lb/>
　雉舊注以為宗文字稚子種種可笑余觀杜牧之詩<lb/>
　小蓮娃欲語幽笋稚相携此言筍如稚子即以小杜<lb/>
　作大杜注脚可也蘓東坡送笋詩駢頭玉嬰兒一一<lb/>
　脫錦䙀雖本唐句然嬰兒即稚子也張廣神異經竹<lb/>
　子笋子亦此意如謝宗可同根竹詩競秀亭亭一種<lb/>
<pb n="KR4i0056_WYG_037-6b"/>
　竒駢頭曽脫錦䙀兒張伯雨竹石詩龍孫乍脫䙀兒<lb/>
　錦石面都皴彈子窩岑靜能食新筍詩脫䙀錦紋散<lb/>
　切玉霜刀弄李西涯謝惠笋詩襪材有𣲖分洋谷䙀<lb/>
　錦無心鬬馬嵬又以此作錦䙀注脚<lb/>
　　　梅雨<lb/>
庚溪詩話曰江南五月梅熟時霖雨連旬謂之黄梅雨<lb/>
然少陵曰南京西浦道四月熟黄梅湛湛長江去冥冥<lb/>
細雨來葢唐人以成都為南京則蜀中梅雨乃在四月<lb/>
<pb n="KR4i0056_WYG_037-7a"/>
也及讀柳子厚詩曰梅實逄時雨蒼茫值晚春時候所<lb/>
至早晚不同<lb/>
　吳旦生曰范石湖吳船録謂蜀無梅雨子美梅熟時<lb/>
　經行偶值雨耳恐後人便指為梅雨故辨之據此則<lb/>
　庚溪悞認為梅雨而謬為其說也老學庵筆記云子<lb/>
　美雨詩葢成都所賦也今成都乃未嘗有梅雨惟秋<lb/>
　半積隂氣令蒸溽與吳中梅雨時相類耳豈古今地<lb/>
　氣有不同邪埤雅云今江湘二浙四五月之間梅欲<lb/>
<pb n="KR4i0056_WYG_037-7b"/>
　黄落則水潤土溽礎壁皆汁蒸鬱成雨其霏如霧謂<lb/>
　之梅雨沾衣服皆敗黦故自江以南三月雨謂之迎<lb/>
　梅五月雨謂之送梅轉淮而北則否亦梅至北方變<lb/>
　而成杏地氣使然也<lb/>
　月令廣義云黴音梅黰音軫溽濕之氣也一作霉黕<lb/>
　廣韻黰又作<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
　　　東絹<lb/>
䨇松圖歌我有一匹好東絹重之不减錦繡段<lb/>
<pb n="KR4i0056_WYG_037-8a"/>
　吳旦生曰舊注鵞溪地名在梓州鹽亭縣出絹甚良<lb/>
　謂之鵞溪絹即東絹也文與可詩待將一段鵞溪絹<lb/>
　東坡答與可詩為愛鵞溪白繭光元何太虗詩千黄<lb/>
　金䨇白璧鵞溪白繭纔數尺<hi>韻語陽秋云秘省古今名畵如所用絹素凢渉</hi>
　<hi>名筆必密緻𦂳厚葢慮其易敗也米元章畵史云古畵唐初皆生絹後來皆以熱湯湯熟入粉槌如銀版</hi>
　<hi>故作人物精彩今人收唐畵必以絹辨見文粗便謂不是非也余謂用粉槌絹固善然視他絹丹青恐易</hi>
　<hi>渝也</hi>
　　　閭丘<lb/>
<pb n="KR4i0056_WYG_037-8b"/>
贈蜀僧閭丘師兄詩題下公自注曰太常博士均之孫<lb/>
　吳旦生曰成都文類均銅梁人與杜審言同年均善<lb/>
　書即所云世傳閭丘筆峻極逾崑崙者雪嶺多其碑<lb/>
　碣甫時尚存僧在成都與甫通家來徃唐詩紀事云<lb/>
　吾祖詩冠古同年䝉主恩謂審言以詩均以字同侍<lb/>
　武后也困學紀聞云鳳藏丹霄暮龍去白水渾葢稱<lb/>
　均之文也舊史景龍中均為安樂公主所薦拜太常<lb/>
　博士公主誅貶循州司倉進不以道其文不足觀已<lb/>
<pb n="KR4i0056_WYG_037-9a"/>
　　　芧栗<lb/>
詩話類編曰芧栗朩果也莊子所謂狙公賦芧是也杜<lb/>
詩園收芧栗未全貧正指此物今以芧栗觧作蹲鴟之<lb/>
芋一何遠哉<lb/>
　吳旦生曰爾雅櫟其實捄櫟橡實也捄盛實之房也<lb/>
　唐風集于苞栩陸璣云今柞櫟也徐州謂櫟為杼或<lb/>
　謂之為栩其子為皂或言皂斗其殻為汁可以梁皂<lb/>
　今京洛及河内多言杼斗或云橡斗謂櫟為杼五方<lb/>
<pb n="KR4i0056_WYG_037-9b"/>
　通語也則作櫟也杼也栩也皆橡櫟之通名風土記<lb/>
　云吳越之間名柞為櫪古今注云杼實為橡據此則<lb/>
　芧栗即橡栗為其形如栗也即老杜同谷歌所謂嵗<lb/>
　拾橡栗隨狙公也按韻書芧羊諸切櫟狼狄切由栩<lb/>
　而杼由杼而茅由櫟而栗字變而聲不變也若以為<lb/>
　蹲鴟之芋芋羊茹切字與聲皆變誠去之遠矣<hi>顔氏家訓</hi>
　<hi>云有一權貴讀悞本蜀都賦注蹲鴟芋也而為羊字後有人餉羊肉答書云損惠蹲鴟青棠集云張九齡</hi>
　<hi>送芋與蕭炅書稱蹲鴟炅不學答曰損惠芋拜嘉惟蹲鴟未至耳然僕家多怪亦不願此惡鳥也譚賔録</hi>
<pb n="KR4i0056_WYG_037-10a"/>
　<hi>云馮光震注蹲鴟為今之芋子即是着毛蘿蔔種種可資笑柄</hi>
　漁隱樷話云舊本栗字今作粟子美以其園猶有芧<lb/>
　栗收所以為不全貧若園更以收粟是豈得為貧也<lb/>
　　　野航<lb/>
漁隱樷話曰野航恰受兩三人航當作艇航是大舟野<lb/>
客叢書謂漁隠葢見左思賦長鯨呑航子美詩已具浮<lb/>
天航樂天詩野艇容三人故有是說不知航亦有小者<lb/>
詩所謂一葦杭之豈大舟也<lb/>
<pb n="KR4i0056_WYG_037-10b"/>
　吳旦生曰釋名方舟謂之杭即詩一葦杭之俱作虗<lb/>
　用昔秦王捨舟於餘杭因名杭州不從舟而從朩亦<lb/>
　此義勉夫引杭以証航看得最活後人必於此字論<lb/>
　量大小拙甚矣黄山谷云艇改作航殊無理此特吳<lb/>
　體不必盡律楊升菴云艇字有平音古樂府沿江有<lb/>
　百丈一壖多一艇上水郎擔篙何時至江陵艇音廷<lb/>
　杜詩用此音也余以航字本當必欲抑而為艇字因<lb/>
　一作仄一作平何紛紛也<hi>廣雅舼艇皆舟也淮南子越舼蜀艇不能無水而行</hi>
<pb n="KR4i0056_WYG_037-11a"/>
　<hi>皮襲美答魯望惠魚詩何事貺君偏得所只縁同是越舼郎海録碎事云舼渠恭切小舟也</hi>
　公用野航亦有所出按晋郭翻乗小舟歸武昌安西<lb/>
　將軍庾亮造之以其船狹小就引大船翻曰使君不<lb/>
　以鄙賤而猥辱臨之此固野人之船也<lb/>
　　　揚州<lb/>
韻語陽秋曰杜詩東閣官梅動詩興還如何遜在揚州<lb/>
按遜傳無揚州事而遜集亦無揚州梅花詩但有早梅<lb/>
詩云兎園標物序驚時最是梅銜霜當露發映雪凝寒<lb/>
<pb n="KR4i0056_WYG_037-11b"/>
開枝横却月觀花繞凌風臺應知早飄落故逐上春來<lb/>
杜公前詩乃逄早梅而作故用何遜事又意却月凌風<lb/>
皆揚州臺觀名爾近有假東坡名作老杜事實一編謂<lb/>
遜作揚州法曹廨舍有梅一株遜吟咏其下豈不悞學<lb/>
者<lb/>
　吳旦生曰墨莊漫録時南平王為揚州刺史愛客開<lb/>
　東閣遜以詞藝早聞故引為水部行叅軍事仍掌文<lb/>
　記室然東晋宋齊梁陳皆以建業為揚州則遜之所<lb/>
<pb n="KR4i0056_WYG_037-12a"/>
　在揚州乃建業耳非今之廣陵也野客叢書云西<lb/>
　漢揚州治無定所後漢治厯陽後治壽春後又徙<lb/>
　曲阿至隋唐方治今之廣陵則廣陵之為揚州亦<lb/>
　未甚久也<hi>煬帝行幸時避諱故改言江都</hi>據此則遜在建業無疑<lb/>
　馮惟訥乃云維揚新志載遜此詩題曰揚州法曹<lb/>
　梅花盛開或有據也不知近來志記等書漫無確<lb/>
　據可信如廣輿記亦引廨舍咏梅入廣陵南北朝<lb/>
　名宦中可笑惟一統志不混入然考之梁書且巳<lb/>
<pb n="KR4i0056_WYG_037-12b"/>
　載此又何論其他<lb/>
　　　舍南舍北<lb/>
客至詩舍南舍北皆春水<lb/>
　吳旦生曰韋述開元譜倡優之人取媚酒食居社<lb/>
　南者呼社南氏社北者呼社北氏楊升菴據此謂<lb/>
　子美正用其事不知者改為舍耳胡元瑞謂此在<lb/>
　蜀草堂詩也花溪僻地何得有倡優居之且既曰<lb/>
　倡優所居必酒食豐渥之地而杜詩下有盤飡市<lb/>
<pb n="KR4i0056_WYG_037-13a"/>
　遠之句何邪又既曰倡優取媚酒食而杜之遺杯<lb/>
　殘瀝不以及之乃與鄰翁對酌何邪余以只看皆<lb/>
　春水三字便與花逕蓬門景物映帶宜從舍字若<lb/>
　作社則下截反撘不上矣顧修遠謂公之南隣則<lb/>
　朱山人北隣則王明府也肯與共飲竟可呼取而<lb/>
　來見平日忘形之至<lb/>
　　　也音夜<lb/>
老學菴筆記曰先夫人幼多在外家晁氏言諸晁讀<lb/>
<pb n="KR4i0056_WYG_037-13b"/>
杜詩稚子也能賖又晚來幽獨恐傷神也字恐字皆<lb/>
作去聲讀<lb/>
　吳旦生曰劉須溪謂放翁以也字作夜音最得杜<lb/>
　意余觀老杜有野人送朱櫻詩西蜀櫻桃也自紅<lb/>
　又遣悶詩青袍也自公元微之寄樂天詩也向慈<lb/>
　恩寺裏遊凡此數也字本皆音夜詩家徃徃用此<lb/>
　劉貢父所謂不可如字讀<lb/>
　　　竹根<lb/>
<pb n="KR4i0056_WYG_037-14a"/>
少年行云莫笑田家老瓦盆自從盛酒長兒孫傾銀注<lb/>
玉驚人眼共醉終同臥竹根<lb/>
　吳旦生曰段氏蜀記巴州以竹根為酒注子為時珍<lb/>
　貴也陳晦伯天中記云庾信謝趙王賜酒詩山杯捧<lb/>
　竹根杜詩共醉終同臥竹根酒譜葢以竹根為飲器<lb/>
　也董遐周駁之云臥之與捧豈可强合晦伯未繹詩<lb/>
　情耳余以瓦盆貯酒竹根為注巴俗皆然此即蘆酒<lb/>
　之意同醉而臥不必泥其地也李長吉詩山杯鎻竹<lb/>
<pb n="KR4i0056_WYG_037-14b"/>
　根葢捧與鎻與臥一也<lb/>
　鶴林玉露云葢言以瓦盆盛酒與傾銀壺而注玉盃<lb/>
　者同一醉也由是推之蹇驢布韉與金鞍駿馬同一<lb/>
　逰也松床筦席與繡帷玉枕同一寢也知此則貧富<lb/>
　貴賤可以一視矣<lb/>
　　　賣文<lb/>
聞斛斯六官未歸云本賣文為活翻令室倒懸<lb/>
　吳旦生曰賣文為活段湛事而揚子雲亦賣文論衡<lb/>
<pb n="KR4i0056_WYG_037-15a"/>
　子雲作法言蜀富賈人賫錢千萬願載於書子雲不<lb/>
　聽曰夫富無仁義猶圏中之鹿欄中之羊也安得妄<lb/>
　載<hi>濳居録云子雲以賣文自贍文不虗美人多惡之及卒其怨家取法言益之曰周公以來未有漢公</hi>
　<hi>之懿也勤勞則過於阿衡云云</hi>田藝衡云子雲家無擔石之儲却蜀<lb/>
　賈錢若韓退之譽墓中人得金視圏鹿欄羊何如也<lb/>
　故子美二語有深意矣顧脩遠云唐史拾遺斛斯融<lb/>
　字子明尤工碑銘四方以金帛求其文者嵗不减十<lb/>
　萬隨得隨費室人至貧窶不給故曰賣文倒懸此道<lb/>
<pb n="KR4i0056_WYG_037-15b"/>
　其實也結語云老罷休無賴謂其所得十萬隨得隨<lb/>
　盡此少年無賴之事今老且罷矣無如少年之無賴<lb/>
　可也此論一出覺從前以為矜髙之意公取自况者<lb/>
　俱是隔膜<lb/>
　　　花卿<lb/>
楊升菴曰唐人樂府多唱詩人絶句王少伯李太白為<lb/>
多杜子美七言絶近百當時妓女獨唱其贈花卿一首<lb/>
所謂錦城絲管日紛紛半入江風半入雲此曲只應天<lb/>
<pb n="KR4i0056_WYG_037-16a"/>
上有人間能得幾囘聞也葢花卿在蜀頗僭用天子禮<lb/>
樂子美作此諷之而意在言外最得詩人之旨當時妓<lb/>
女獨以此詩入歌亦有見哉胡元瑞曰花卿蜀小將耳<lb/>
雖恃功驕横然非有韋臯嚴武之權王建孟昶之力即<lb/>
欲僭用天子禮樂惡得而僭之用脩以子美贈詩為諷<lb/>
眞兒童之見也凢詞人贊嘆聲色不曰傾城則曰絶代<lb/>
子美葢贈歌者偶姓字相合亦云花卿實何戡薛濤軰<lb/>
用脩便以破段子璋者當之然求其說不得也故有僭<lb/>
<pb n="KR4i0056_WYG_037-16b"/>
用禮樂之觧<lb/>
　吳旦生曰升菴此觧甚得元瑞强欲折之然宋人已<lb/>
　發其旨不自升菴始也杜有戱作花卿歌漁隱叢話<lb/>
　云花卿雖有平賊之功驕恣不法子美不欲顯言但<lb/>
　云人道我卿絶世無既稱絶世無天子何不喚取守<lb/>
　京都語句含蓄鶴林玉露云全篇形容其勇銳有餘<lb/>
　而忠義不足故雖可以守京都而天子終不敢信用<lb/>
　之語意涵蓄不廹切使人咀嚼而自得之觀此則花<lb/>
<pb n="KR4i0056_WYG_037-17a"/>
　卿豈何戡薛濤軰乎花卿名敬定舊史崔光遠傳髙<lb/>
　適傳皆載其名作驚定字黄山谷云花卿塜在丹稜<lb/>
　之東鎭舘至今有英氣血食其鄉<hi>天中記云花敬定長安人至德中從</hi>
　<hi>崔光遠入蜀討段子璋有功封嘉祥縣公後又平㓂單騎鏖戰巳䘮其元猶騎馬荷戈至鎭下馬沃盥適</hi>
　<hi>浣紗女語云無頭何以盥為遂僵仆居民葬之溪上廟祀之杜詩成部猛將有花卿學語小兒知姓名</hi>
　元瑞又云工部諸絶非漫興則抝體以入歌曲自不<lb/>
　宜獨此首風致翩翩音節調美故諸妓女習之其為<lb/>
　贈歌者益明如楊說則一老頭巾詠史語耳風致音<lb/>
<pb n="KR4i0056_WYG_037-17b"/>
　節何在竊以風致音節之美妓女唱習便謂是贈歌<lb/>
　者則唐世名公絶句取為樂府以唱習之者豈皆歌<lb/>
　樓贈答詩邪其諸詩類多從軍離别之辭豈盡作頭<lb/>
　巾語邪按杜公此詩在樂府為入破第二疊王維秦<lb/>
　川一半夕陽開為相府蓮<hi>訛為想夫憐</hi>秋風明月獨離居<lb/>
　為伊州歌岑參西去輪臺萬里餘為簇拍六州<hi>伊州渭州</hi>
　<hi>梁州氐州甘州凉州謂之六州</hi>盛小叢鴈門山上鴈初飛為突厥三<lb/>
　臺<hi>三臺曲名自漢有之韋應物集有上皇三臺元曲有鬼三臺訛為三台</hi>王昌齡秦時<lb/>
<pb n="KR4i0056_WYG_037-18a"/>
　明月漢時闗為葢羅縱張仲素亭亭孤月照行舟為<lb/>
　胡渭州王之奐黄河逺上白雲間為梁州歌張祐十<lb/>
　指纎纎似笋紅為氐州第一苻載月裏嫦娥不畵眉<lb/>
　為甘州歌無名氏千年一遇聖神朝為水調歌雕弓<lb/>
　白羽獵初囘為水鼔子<hi>後轉為漁家傲</hi>
　　　功曹<lb/>
劉貢父詩話曰杜詩功曹無復漢蕭河按光武紀帝謂<lb/>
鄧禹曰何以不掾功曹又曹參嘗為功曹云酇侯非也<lb/>
<pb n="KR4i0056_WYG_037-18b"/>
焦氏筆乗曰虞翻為孫策功曹策曰孤有征討事未得<lb/>
還府卿復以功曹為吾蕭何守㑹稽耳廣德元年子美<lb/>
在梓州補京兆府功曹故以自况<lb/>
　吳旦生曰考之鄧禹是空說未實為功曹曹參亦未<lb/>
　為功曹公乃用史記中事非誤也蕭相國世家云以<lb/>
　文無害為沛主吏椽曹相國世家云蕭何為主吏居<lb/>
　縣為豪吏矣髙祖本紀云吕公善沛令辟仇從之客<lb/>
　因家沛焉沛中豪傑吏聞令有重客皆徃賀蕭何為<lb/>
<pb n="KR4i0056_WYG_037-19a"/>
　主吏主進注云主吏功曹也元遺山送馬郎中詩功<lb/>
　曹此日漢蕭何家世當年老伏波<lb/>
　　　三竒<lb/>
野望云白雪三竒戍<lb/>
　吳旦生曰行本作三城戍王原叔注謂西山三城列<lb/>
　戍髙適䟽論不納一本作三年皆非困學紀聞云按<lb/>
　唐地理志彰州導江縣有三竒戍韋臯傳遣大將陳<lb/>
　洎等出三竒西南備邊録所謂三竒營也當從古本<lb/>
<pb n="KR4i0056_WYG_037-19b"/>
　三竒為是<lb/>
　公有西山詩辛苦三城戍長防萬里秋按唐志注唐<lb/>
　興有羊灌田朋笮䋲橋三城也又對雨詩雪嶺防秋<lb/>
　急䋲橋戰勝遲此乃三城之一耳<lb/>
　　　蕩船<lb/>
送段功曹歸廣州詩湖日落船明<lb/>
　吳旦生曰蔡興宗改落作蕩謂非乆在江湖間者不<lb/>
　知蕩字之為工也而竹坡老人反疑之以為不若落<lb/>
<pb n="KR4i0056_WYG_037-20a"/>
　字為佳耳王勉夫謂蕩之一字勝落字遠甚使其日<lb/>
　晚泛湖此景便見他如謝混詩惠風蕩繁圃姚合詩<lb/>
　春風蕩城郭陸龜䝉詩微雨蕩春醉用此一字景象<lb/>
　㢠别余見行本皆作落今從蔡王之論决宜定為蕩<lb/>
　字雨蕩風蕩較之日蕩猶遜<lb/>
　　　錦竹<lb/>
楊升菴曰子美有從韋明府續處覓錦竹三數叢詩黄<lb/>
鶴注云考竹譜竹紀無錦竹意以其文如錦名之竹紀<lb/>
<pb n="KR4i0056_WYG_037-20b"/>
有蒸竹菡墮竹其皮類繡豈即此乎近閱梅宛陵集錦<lb/>
竹詩雖作湘江紋還非楚筠質化龍徒有期待鳯曽無<lb/>
實本與凢草俱偶親君子室又注其下云此草也似竹<lb/>
而斑始知黄鶴有金注之昬耳<lb/>
　吳旦生曰行本作綿竹蔡傅卿注引唐志漢州有綿<lb/>
　竹縣縣有紫巖山綿竹葢産於此山也其說恐非按<lb/>
　綬草一名錦竹爾雅釋草綬似綬組似組陳風卭有<lb/>
　旨鷊注云鷊小草雜色如綬說文<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>綬也從艸鶪詩<lb/>
<pb n="KR4i0056_WYG_037-21a"/>
　曰卭有㫖<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>是五狄切述異記吐綬鳥若天晴淑景<lb/>
　則吐綬長一尺一名錦帶功曹即詩所謂㫖虉也虉<lb/>
　本草名而紋似綬故字從鷊從艸<lb/>
　　　皁㡌<lb/>
癸辛雜識曰管寕白㡌之說尚矣雖杜詩亦云白㡌應<lb/>
須似管寕然幼安本傳止云嘗著皁㡌又云著絮㡌布<lb/>
衣而已初無白㡌之事獨杜佑通典㡌門載管寕在家<lb/>
嘗著帛㡌豈以帛為白乎然宋齊之間天子燕私多著<lb/>
<pb n="KR4i0056_WYG_037-21b"/>
白髙㡌或以白紗今所畵梁武帝像亦然當時國子生<lb/>
亦服白紗巾晉人著白接䍦謝萬著白綸巾南齊桓崇<lb/>
祖白紗㡌南史和帝時百姓皆著下簷白紗㡌唐六典<lb/>
天子服有白紗㡌他如白帢白幍之類通為慶弔之服<lb/>
白紵歌質如輕雲色如銀製以為袍餘作巾杜詩光明<lb/>
白㲲巾常念著白㡌白樂天詩青笻竹杖白紗巾古所<lb/>
以不忌白者葢䘮服皆用麻重而斬齊輕而功緦皆麻<lb/>
也惟以升數多寡精粗為異耳自麻之外繒縞固不待<lb/>
<pb n="KR4i0056_WYG_037-22a"/>
言苧葛雖布屬亦皆吉服縞帶苧衣昔人為贈則亦何<lb/>
忌之有漢髙為義帝發䘮兵皆縞素行師權制固不備<lb/>
禮後世多忌諱䘮服求殺今有以縞素為緦功者宜巾<lb/>
㡌之不以白也<lb/>
　吳旦生曰弁陽老人言殊博辯然以證世俗巾㡌之<lb/>
　色則佳若謂管寕為白㡌恐悞也余按杜詩劉㑹孟<lb/>
　本王洙本及他善本皆曰皁㡌應兼似管寕魏志云<lb/>
　管寕在家恒著皂㡌布𥜗隨時單複白氏六帖亦云<lb/>
<pb n="KR4i0056_WYG_037-22b"/>
　幼安恒著皁㡌布𥜗袴若杜氏通典所載帛㡌當是<lb/>
　皁字傳冩之差錯耳安得以帛為白也葢皁染草也<lb/>
　釋名云皂早也日未出時早起視物皆黑此色如之<lb/>
　也不可援幼安以硬證白㡌明矣<hi>孔氏六帖載地理志湖州土貢折皂</hi>
　<hi>巾</hi>
　　　乳酒<lb/>
謝嚴中丞送青城山道士乳酒一瓶云山城乳酒下秋<lb/>
雲<lb/>
<pb n="KR4i0056_WYG_037-23a"/>
　吳旦生曰運斗樞酒乳也所以柔身扶老也乳忍九<lb/>
　切春秋緯酒者乳也王者法酒旗以布政施天乳以<lb/>
　哺人梁張率對酒詩如花良可貴似乳更堪珍言酒<lb/>
　之香如花色似乳也<lb/>
　行本作山瓶乳酒下青雲按此酒必青城山道士所<lb/>
　造當依古本作山城為是作山瓶不成語<lb/>
　　　檻<lb/>
江上值水如海勢聊短述云新添水檻供垂釣<lb/>
<pb n="KR4i0056_WYG_037-23b"/>
　吳旦生曰說文檻櫳<hi>龍可豢故从龍</hi>也一曰圏<hi>飬畜之閑也</hi>也趙<lb/>
　凡夫以為溷槏槏戶也子美亦如其悞小雅觱沸濫<lb/>
　泉石經通本並悞作檻泉非是<lb/>
　釋名水正出曰濫泉濫銜也如人口有所銜口闓則<lb/>
　見也爾雅濫水出正即檻泉也沃泉下出汍泉穴出<lb/>
　灉者反入汧者出不流又水决之澤為汧肥者出同<lb/>
　而歸異皆禹所名也<hi>銷夏集云泉出於山正出曰檻泉縣出曰沃泉穴出曰汍泉同</hi>
　<hi>出異歸曰肥泉異出同歸曰瀵泉</hi>
<pb n="KR4i0056_WYG_037-24a"/>
　　　生成<lb/>
屏跡二首云桑麻深雨露燕雀半生成<lb/>
　吳旦生曰或以生成對雨露嫌其虗實不類然生為<lb/>
　造成為化正與雨露字相敵如陳后山詩輟耕扶日<lb/>
　月起廢極吹嘘吹為隂嘘為陽其銖両足配日月也<lb/>
　王伯厚云生成吹嘘字若輕而實重<lb/>
　　　萬里<lb/>
絶句云門泊東吳萬里船<lb/>
<pb n="KR4i0056_WYG_037-24b"/>
　吳旦生曰老杜有草堂在萬里橋之西而東呉船泊<lb/>
　乃其門頭即景也范石湖呉船録云合江亭者岷江<lb/>
　别𣲖自永康離堆入成都及彰蜀諸郡合於此以下<lb/>
　新津緑野平林煙水清遠極似江南亭之上曰芳華<lb/>
　樓前後植梅甚多故事臘月賞梅於此管界廵檢在<lb/>
　亭傍毎花開及三分廵檢司具申一兩日開燕鹽司<lb/>
　預焉蜀人入吳者皆自此登舟其西則萬里橋諸葛<lb/>
　孔明送費禕使呉曰萬里之行始於此後因以名橋<lb/>
<pb n="KR4i0056_WYG_037-25a"/>
　子美詩門泊東吳萬里船此橋正為吳人設<hi>揚雄蜀記</hi>
　<hi>云星橋上應七星李膺益州記云一長星橋今名萬里二員星橋今名安樂三機星橋今名建昌四</hi>
　<hi>彜星橋今名雀橋五尾星橋今名禪尼六沖星橋今名永平七曲星橋今名升仙華陽國志云李氷</hi>
　<hi>造七橋應七星故世祖謂吳漢曰安軍置在七星間</hi>
　　　玉帳<lb/>
送嚴公入朝詩空留玉帳術愁殺錦城人<lb/>
　吳旦生曰王洙注玉帳術兵書也増釋又引唐藝<lb/>
　文志有玉帳經一巻雲谷雜記云公又送盧侍御<lb/>
<pb n="KR4i0056_WYG_037-25b"/>
　詩但促銅壺箭休添玉帳旗注則云見玉帳術注<lb/>
　中然句中無術字則不當引前注按顔之推觀我<lb/>
　生賦守金城之湯池轉絳宫之玉帳韋卓遁甲專<lb/>
　征賦或倚直使之㳺宫或居貴神之玉帳葢玉帳<lb/>
　乃兵家厭勝之方位謂主將於其方置軍帳則堅<lb/>
　不可犯猶玉帳然其法出於黄帝遁甲以月建前<lb/>
　三位取之如正月建寅則已為玉帳主將宜居李<lb/>
　太白司馬將軍歌身居玉帳臨河魁戌為河魁謂<lb/>
<pb n="KR4i0056_WYG_037-26a"/>
　主將之帳在戍也<lb/>
　　　一㸃<lb/>
翫月詩闗山同一㸃楊升庵曰東坡洞仙歌一㸃明<lb/>
月窺人用其語也赤壁賦山髙月小用其意也坊本<lb/>
改㸃作照語意索然胡元瑞詩藪中辯其非㸃字而<lb/>
筆叢又引坡詞乃繡簾開一㸃㸃字句絶者以證楊<lb/>
之誤<lb/>
　吳旦生曰㸃字較勝工詩者自知楊何必引坡詞<lb/>
<pb n="KR4i0056_WYG_037-26b"/>
　即據嘯餘譜所載洞仙歌凡四體而前段皆同後<lb/>
　段小變坡詞乃第一體也繡簾開一㸃明月窺人<lb/>
　九字為一句元瑞謂㸃字句絶是未按本調妄自<lb/>
　為說也九字連讀則一㸃非月而何<lb/>
　西溪叢話云孟蜀王水殿詩東坡續為長短句氷<lb/>
　肌玉骨清無汗水殿風來暗香滿簾開明月解窺<lb/>
　人欹枕釵横雲鬢亂夜深瓊户寂無聲時見飛星<lb/>
　渡河漢屈指西風幾時來只恐流年暗中換一云<lb/>
<pb n="KR4i0056_WYG_037-27a"/>
　昶與花蘂夫人避暑摩訶池上所咏玉樓春詞也<lb/>
　一云東坡少年遇美人喜洞仙歌又邂逅處景色<lb/>
　暗相似故櫽括稍恊律以贈之也然考東坡洞仙<lb/>
　歌序云眉州宋尼年九十餘自言入蜀宫中一日<lb/>
　大熱蜀主與花蘂夫人夜起避暑摩訶池上作一<lb/>
　詞宋具能記之今四十年來已死矣獨記其首兩<lb/>
　句云氷肌玉骨自清凉無汗豈洞仙歌令乎乃為<lb/>
　足之云<lb/>
<pb n="KR4i0056_WYG_037-27b"/>
　田子藝云岑嘉州嚴灘一㸃舟中月又赤驃馬歌<lb/>
　草頭一㸃疾如飛又西㸔一㸃是闗樓朱灣白鳥<lb/>
　翔翠微詩凈中雲一㸃宋張安國詞洞庭青草近<lb/>
　中秋更無一㸃風色夫月雲風也馬也樓也皆謂<lb/>
　之一㸃甚竒<lb/>
　　　蔚藍<lb/>
老學菴筆記曰蔚藍乃隠語天名非可以義理解也<lb/>
杜子美金華山詩上有蔚藍天垂光抱瓊臺猶未有<lb/>
<pb n="KR4i0056_WYG_037-28a"/>
害韓子蒼乃云水色天光共蔚藍乃直謂天與水之<lb/>
色俱是藍耳恐又因杜詩而失之<lb/>
　吳旦生曰蔚藍字度人經作鬰繿今陸放翁謂隠<lb/>
　語不可理解之物反増一障此明是天之色故老<lb/>
　杜言垂光也范德機詩隔水照見蔚藍天則又借<lb/>
　水冩出正得垂光之意<lb/>
　余即觀放翁詩微風蹙水魚鱗浪薄日烘雲卵色<lb/>
　天此亦言天之色耳豈隠語邪東坡詩共把䲭夷<lb/>
<pb n="KR4i0056_WYG_037-28b"/>
　一樽酒相逢卵色五湖天則先放翁用之天啟中<lb/>
　沈景倩詩襯日魚鱗水烘人卵色天又全用放翁<lb/>
　語矣花間詞云一方卵色楚南天注以卵為泖而<lb/>
　注坡詩者改卵色為柳色皆說者之過<lb/>
　　　蓴羮鹽豉<lb/>
泛房公西池詩䜴化蓴絲熟藝苑雌黄曰世說陸機<lb/>
詣王武子指羊酪曰卿江東何以敵此陸曰有千里<lb/>
蓴羮但未下鹽豉耳蓴羮得鹽豉尤美故梅聖俞詩<lb/>
<pb n="KR4i0056_WYG_037-29a"/>
鹽豉煑蓴香味全黄山谷詩鹽豉欲催蓴菜熟葢千<lb/>
里湖名也千里湖之蓴菜以之為羮可敵羊酪然未<lb/>
可猝致故云未下鹽豉耳<lb/>
　吳旦生曰一日與韓人穀舉此云羊酪不受五味<lb/>
　調劑所謂蓴羮可敵者謂蓴羮可敵羊酪但羮以<lb/>
　受和而更美耳若云未可猝致又添語障余以人<lb/>
　榖之言即劉須溪所云言外謂下鹽豉後尚未止<lb/>
　此也陸放翁詩湘湖蓴菜豉偏宜自注云蓴菜最<lb/>
<pb n="KR4i0056_WYG_037-29b"/>
　宜鹽豉所謂未下鹽豉者言下鹽豉則非羊酪可<lb/>
　敵葢盛言蓴羮之美爾據此則其義益明按逸雅<lb/>
　豉嗜也五味調和須之而成乃可甘嗜也說文解<lb/>
　豉字云配鹽幽菽也葢豉本豆也以鹽配之幽閉<lb/>
　於甕盎中故曰幽菽皇甫庸云吳人善作豆豉遂<lb/>
　以呼之宋京師謂豉曰鹽䜴或因此云<hi>史記糵麴鹽䜴葢四</hi>
　<hi>物也後漢書羊續為南陽太守鹽豉共器</hi>
　千里湖在溧陽至今産美蓴俗呼千里渰按晉書<lb/>
<pb n="KR4i0056_WYG_037-30a"/>
　載陸機答武子云千里蓴羮末下鹽豉張鉅山詩<lb/>
　一出脩門道重嘗末下蓴又以末下為地名沈明<lb/>
　逺引齊高帝設蓴事亦曰千里末下皆地名也陳<lb/>
　眉公云或說千當作芊末當作秣千末皆省文也<lb/>
　秣下即秣陵據此則全異世說矣<lb/>
　說文羮五味之和也羮一名湆<hi>音泣</hi>一名臛左傳晏<lb/>
　子曰和如羮焉水火醯醢鹽梅以烹魚肉燀之以<lb/>
　薪宰夫和之齊之以味濟其不及以洩其過君子<lb/>
<pb n="KR4i0056_WYG_037-30b"/>
　食之以平其心<lb/>
　　　草堂<lb/>
老學庵筆記曰杜少陵在成都有兩草堂一在萬里<lb/>
橋之西一在浣花皆見於詩中萬里橋故迹湮沒不<lb/>
可見或云房季可園是也<lb/>
　吳旦生曰萬里橋之西草堂即裴中丞所營也結<lb/>
　廬枕江竹朩觴咏之地房氏因以為園耳按公草<lb/>
　堂有四其一在西枝村未成其一在瀼西則所謂<lb/>
<pb n="KR4i0056_WYG_037-31a"/>
　乾坤一草亭者是也其一在東屯則所謂兼茅屋<lb/>
　者是也其一在浣花則所謂斷手寳應年者是也<lb/>
　浣花草堂三年後成成數月為秋風所破其流落<lb/>
　亦甚矣韻語陽秋云老杜當干戈騷屑之時間闗<lb/>
　秦隴於是入蜀始有草堂之居觀其乞樹本於何<lb/>
　少府乞果栽於徐少卿以至詰王録事許脩草堂<lb/>
　貲不到葢其流離貧窶不能自給皆因人而成也<lb/>
　然避成都之亂入梓居閬其心未嘗一日不在草<lb/>
<pb n="KR4i0056_WYG_037-31b"/>
　堂遣弟檢校草堂云鵞鴨宜長數柴荆莫浪開寄<lb/>
　題草堂云尚念四小松蔓草易拘纒送韋郎歸成<lb/>
　都云為問南溪竹抽梢合過牆毎致意如此成都<lb/>
　亂定再依嚴武復歸草堂云不忍竟捨此復來理<lb/>
　榛蕪入門四松在步堞萬竹疎則其喜可知矣未<lb/>
　幾嚴武卒復捨之而去以史及公詩考之草堂㫁<lb/>
　手於寳應之初而永泰元年四月嚴武卒是年秋<lb/>
　公已在雲安此草堂終始祇得四載而其間居梓<lb/>
<pb n="KR4i0056_WYG_037-32a"/>
　閬三年公詩所謂三年奔走空皮骨是也則安居<lb/>
　草堂僅閲歲而已其起居寢興之適不足償其經<lb/>
　營徃來之勞可謂一世之覊人也<lb/>
　　　漏天<lb/>
朱文公語録曰杜詩最多悞字如蜀有漏天以其西<lb/>
北隂盛常雨如天之漏也故詩云鼓角漏天東後人<lb/>
不曉其義遂改漏字為滿似此類極多<lb/>
　吳旦生曰梁益記大小漏天在雅州西北山谷髙<lb/>
<pb n="KR4i0056_WYG_037-32b"/>
　深沈晦多雨黎縣常多風故謂黎風雅雨寰宇記<lb/>
　卭都縣漏天秋夏常雨故曰漏天僰道有大黎山<lb/>
　小黎山四時霖霪不絶俗呼為大漏天小漏天古<lb/>
　詩地近漏天終歲雨其著名已乆人自不曉妄加<lb/>
　改易耳<lb/>
　　　元二<lb/>
送元二適江左劉會孟本公自注元結也舊箋曰按次<lb/>
山退居樊上未嘗至蜀廣德元年授道州刺史未嘗適<lb/>
<pb n="KR4i0056_WYG_037-33a"/>
江左碑傳及次山集可考宋刻善本亦無此六字<lb/>
　呉旦生曰觀詩中晋室丹陽公孫白帝絶不類次山<lb/>
　末云經過自愛惜取次莫論兵尤非對次山語按本<lb/>
　傳結嘗奏免稅租及和市雜物十三萬緡又奏免租<lb/>
　庸十餘萬緡因之流亡盡歸即其舂陵行序云道州<lb/>
　舊四萬餘户經賊已來不滿四千大半不勝賦稅到<lb/>
　官未五十日承諸使徴求符牒二百餘封皆曰失其<lb/>
　限者罪至貶削故老杜謂得結軰十數公落落然參<lb/>
<pb n="KR4i0056_WYG_037-33b"/>
　錯天下為邦伯萬物吐氣天下少安可待矣國史補<lb/>
　云天寳之亂乃舉義師宛葉之間有嬰城扞冦之功<lb/>
　曽此人而區區戒以莫論兵邪<lb/>
　　　却<lb/>
小箋曰劉辰翁謂衣冠却扈從為還京之喜與先時不<lb/>
及扈從而今扈從道旁觀者之歎班行囘首之悲盡在<lb/>
一却字中辰翁評杜多於虗字着眼亦小小間架耳於<lb/>
杜詩實無所觧<lb/>
<pb n="KR4i0056_WYG_037-34a"/>
　吳旦生曰此辰翁為陳宏叟詩序中語也王生學詩<lb/>
　又云徒一却字而昔之宜扈從而不扈從與後之欣<lb/>
　喜復辟舍其枯而集其菀者具是有焉辰翁神悅一<lb/>
　却字而諄復如是余以虗字見意老杜所長辰翁拈<lb/>
　出不為無識殆未可以小視之也<lb/>
　　　左擔<lb/>
焦弱侯曰杜詩左擔解者不知其說按華陽國志自僰<lb/>
道至朱提有水歩道水道有黒水及陽官水至險難行<lb/>
<pb n="KR4i0056_WYG_037-34b"/>
歩道度三津亦艱阻行人為語曰楢溪赤朩盤蛇七曲<lb/>
盤羊烏櫳氣與天通庲降賈子左擔七里左擔纔見此<lb/>
耳<lb/>
　吳旦生曰左擔地名注謂當作武擔或改作立擔皆<lb/>
　非太平御覧引蜀記云蜀山自綿谷葭萌<hi>即杜此詩上句葭萌</hi>
　<hi>氐種逈也</hi>道徑險窄北來擔負者不容易肩謂之左擔道<lb/>
　任豫益州記云左擔道在隂平縣北於成都為西其<lb/>
　道至險自北來者擔在左肩不得度右肩也鄧艾束<lb/>
<pb n="KR4i0056_WYG_037-35a"/>
　馬懸車之處楊升菴云據三書是左擔有三綿谷一<lb/>
　也隂平二也朱提三也義則一而已朱提今之烏撒<lb/>
　雲貴徃來之西路也<lb/>
　　　反舌<lb/>
後山詩話曰讀周書月令云反舌有聲佞人在側乃解<lb/>
老杜百舌詩過時如發口君側有䜛人之句<lb/>
　吳旦生曰蔡君謨以反舌為蝦蟆陳藏器謂今之鶯<lb/>
　一名反舌余展巻及此輙為大噱按易通卦騐云百<lb/>
<pb n="KR4i0056_WYG_037-35b"/>
　舌者反舌鳥也能反覆其舌隨百鳥之音劉孝綽詩<lb/>
　復值懐春鳥枝頭弄好音徐悱妻劉氏詩風吹桃李<lb/>
　氣過傳春鳥聲韋鼎詩萬里風煙異一鳥忽相驚此<lb/>
　皆梁陳之句在老杜前者至唐張籍試反舌無聲詩<lb/>
　破題云夏朩多好鳥偏知反舌名此其為百舌無論<lb/>
　矣然於春則有聲於夏則無聲可悟老杜過時之義<lb/>
　故劉夢得百舌吟云天生羽族爾何微舌端萬變隨<lb/>
　春輝南方朱鳥一朝見索寞無言蒿下飛<lb/>
<pb n="KR4i0056_WYG_037-36a"/>
　許塡注淮南子云五月陽氣盛於上隂氣起於下百<lb/>
　舌無音故無聲也朝野僉載云百舌春囀夏正惟食<lb/>
　蚯蚓正月後凍開蚓出而來十月後蚓藏而徃葢物<lb/>
　之相感也古今辭章中多取此以况人之巧言者故<lb/>
　老杜詩云爾余觀春秋保乾曜云江充之害其萌反<lb/>
　舌鳥入殿則氣類實有以相召又不止辭章之取况<lb/>
　而已讀君側䜛人之語可不為寒心哉<lb/>
　　　醉如泥<lb/>
<pb n="KR4i0056_WYG_037-36b"/>
寄嚴鄭公詩先判一飲醉如泥<lb/>
　吳旦生曰墨莊漫録南海有䖝無骨名泥在水則活<lb/>
　失水則醉如一堆泥然五國故事云偽閩王延慶為<lb/>
　長夜之飲以銀葉作杯柔弱為冬𤓰片酒既盈不可<lb/>
　寘杯惟盡乃已名曰醉如泥後漢周澤為太常清潔<lb/>
　循行盡敬宗廟嘗卧疾齋宫其妻闞問所苦澤怒以<lb/>
　妻干齋禁遂收詔獄時人為之語曰生世不諧<hi>叶奚</hi>作<lb/>
　太常妻一嵗三百六十日三百五十九日齋<hi>叶</hi>一日<lb/>
<pb n="KR4i0056_WYG_037-37a"/>
　不齋醉如泥既作事復低迷<lb/>
　　　惆悵<lb/>
墨莊漫録曰丹青引贈曹霸詩也有云至尊含笑催賜<lb/>
金圉人太僕皆惆悵說者謂帝喜霸之能冩眞畫馬也<lb/>
故催金賜之而圉人太僕自歎其無技以䝉恩賚耳如<lb/>
此說則意短殊不知深譏肅宗也始云先帝天馬玉花<lb/>
驄畵工如山貌不同是日牽來赤墀下㢠立閶闔生長<lb/>
風帝既見先帝之馬當軫羮墻之念反含笑而賜金曽<lb/>
<pb n="KR4i0056_WYG_037-37b"/>
不若圉僕見馬能惆悵而懐先帝<lb/>
　吳旦生曰此贈曹將軍詩張彦遠畵記乃云贈韓幹<lb/>
　非是因想其拂絹之時意匠慘澹曹將軍滿肚感槩<lb/>
　矣肅宗無父之心老杜託之興諷不一而足乃其睠<lb/>
　懐先帝尤所不忘故韋宅觀曹畵馬又云憶昔廵幸<lb/>
　新豐宫翠華拂天來向東騰驤磊落三萬匹皆與此<lb/>
　圖筋骨同葢明皇幸驪山温泉宫在長安東新豐縣<lb/>
　王毛仲以廐馬數萬從幸毎色為一隊相間若錦繡<lb/>
<pb n="KR4i0056_WYG_037-38a"/>
　老杜有盛衰存歿之思故徃徃及之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0056_WYG_037-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代詩話巻三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代詩話巻五十三</head> <lb/>
    <p>
<pb n="KR4i0056_WYG_053-1a"/>
欽定四庫全書<lb/>
　歴代詩話巻五十三<lb/>
　　　　　　　　　　　　　歸安吳景旭撰<lb/>
　庚集下之中<lb/>
　　唐詩<lb/>
　　　袙腹帩頭<lb/>
段成式詩見說自能裁袙腹不知誰更著帩頭<lb/>
　呉旦生曰段成式漢上題襟集與温庭筠倡和詩章<lb/>
<pb n="KR4i0056_WYG_053-1b"/>
　皆務用僻事按袙腹今之裹肚也王筠咏裁衣云裲<lb/>
　襠雙心共一抹袙腹兩邊作八撮劉熈釋名云袙腹<lb/>
　横帕其腹也<lb/>
　羅敷行少年見羅敷脫帽著帩頭古本作幧<hi>七消反</hi>方<lb/>
　言趙魏之間曰幧頭或謂之承露或謂之覆䰂儀禮<lb/>
　注如今著幓頭自項中而前交額上却繞髻也後漢<lb/>
　書向栩好披髪著絳綃頭孫䇿傳南陽張津著絳帕<lb/>
　頭老學菴筆記云帕頭者巾幘之類猶今言幞頭也<lb/>
<pb n="KR4i0056_WYG_053-2a"/>
　韓退之詩以紅帕首已爲失之東坡詩絳帕䝉頭讀<lb/>
　道書増一蒙字益悞愛日齋樷抄云禹㑹塗山之夕<lb/>
　有甲步卒千餘人其不被甲者以紅綃帕抹其額自<lb/>
　此遂為軍容之服唐婁師徳募猛士討吐蕃乃自奮<lb/>
　戴紅抹額來應詔其云戴紅抹額亦帕首巾幘之物<lb/>
　爾席上腐談云韓詩謂以紅綃轉其頭即今之抹額<lb/>
　也帕首幞頭本只是一物今分為二物<lb/>
　　　鹽薑<lb/>
<pb n="KR4i0056_WYG_053-2b"/>
桐江詩話曰唐人煎茶用薑故薛能詩鹽損添常戒薑<lb/>
宜著更誇據此則又有用鹽者矣近世有用此二物者<lb/>
輒大笑之然茶之中等者用薑煎信佳鹽則不可<lb/>
　呉旦生曰鄴侯家傳載皇孫奉節王<hi>即徳宗</hi>煎茶加酥<lb/>
　椒之類泌戲云旋沫翻成碧玉池添酥散出琉璃眼<lb/>
　則唐人茶用鹽薑又用酥椒矣續博物志云茶出銀<lb/>
　生諸山採無時雜椒薑烹而飲之又觀陳后山詩愧<lb/>
　無一縷破雙團慣下薑鹽枉肺肝東坡詩老妻稚子<lb/>
<pb n="KR4i0056_WYG_053-3a"/>
　不知愛一手已入薑鹽煎子由詩北方俚人茗飲無<lb/>
　不有鹽酪椒薑誇滿口則宋時茶猶然也山谷謂寒<lb/>
　中瘠氣莫甚於茶或濟以鹽勾賊破家蓋茶性冷鹽<lb/>
　導入下經非養生所宜<lb/>
　更不可觧者李義山雜纂以對花啜茶為殺風景雲<lb/>
　溪友議云䕫州游符邀客看花而不飲酒至今荆襄<lb/>
　花下斟茶者吟詩戲曰白帝城頭二月時忍教清醒<lb/>
　看花枝想唐時有此俗諺故云爾然𤣥宗與江采蘋<lb/>
<pb n="KR4i0056_WYG_053-3b"/>
　鬬茶此開元中事陸羽是大厯元和人創煎茶法撰<lb/>
　茶經三巻至今鬻茶之家陶為其像置於煬器之間<lb/>
　云宜茶足利于是茗粥漸著皎然茶訣陸魯望茶品<lb/>
　温庭筠採茶録張又新煎茶水記蘇廙十六湯品蓋<lb/>
　蔎荈之事彰著若此而云殺風景何其背馳耶宋晏<lb/>
　元獻以惠山泉煑日注從容置酒賦詩云嵇山新茗<lb/>
　緑如煙静挈都籃煑惠泉未向人間殺風景更持醪<lb/>
　醑醉花前王荆公寄茶詩金谷看花莫謾煎猶戲指<lb/>
<pb n="KR4i0056_WYG_053-4a"/>
　前事也<lb/>
　　　柳枝<lb/>
容齋隨筆曰薛能晩唐詩人格調不髙而妄自尊大有<lb/>
柳枝詞五首最後一章曰劉白蘇臺總近時當初章句<lb/>
是誰推纎腰舞盡春楊柳未有儂家一首詩自注云劉<lb/>
白二尚書繼為蘇州刺史皆賦楊柳枝詞世多傳唱但<lb/>
文字太僻宮商不髙耳能之大言如此但稍推杜陵視<lb/>
劉白蔑如也今讀其詩正堪一笑劉之詞云城外春風<lb/>
<pb n="KR4i0056_WYG_053-4b"/>
吹酒旗行人揮袂日西時長安陌上無窮樹惟有垂楊<lb/>
管别離白之詞云紅板江橋青酒旗舘娃宮暖日斜時<lb/>
可憐雨歇東風定萬樹千條各自垂其風流氣槩豈所<lb/>
可彷彿哉<lb/>
　呉旦生曰皇甫湜有言讀詩未有劉長卿一句巳呼<lb/>
　阮籍為老兵筆語未有駱賓王一字已罵宋玉為罪<lb/>
　人書字未識偏傍髙談稷契讀書未知句度下視服<lb/>
　鄭殆為能軰言耶黄山谷謂薛能欺世劉後村謂能<lb/>
<pb n="KR4i0056_WYG_053-5a"/>
　無忌憚正自不誣按楊柳枝本歌亡隋之曲故陳子<lb/>
　昻詩萬里長江一帶開岸邊楊柳幾千栽錦帆未落<lb/>
　干戈起惆悵龍舟去不囬韓琮詩行樂隋堤事已空<lb/>
　萬條猶舞舊東風晉和凝詩萬枝枯槁怨亡隋似弔<lb/>
　呉臺各自垂是也劉白晚年唱和此詞白云古歌舊<lb/>
　典君休問聽取新翻楊柳枝又作楊柳枝二十韻注<lb/>
　謂洛下新聲也劉云請君莫奏前朝曲聽唱新翻楊<lb/>
　柳枝蓋稱白傅之别創詞也後黄鐘商有楊柳枝曲<lb/>
<pb n="KR4i0056_WYG_053-5b"/>
　仍是七字四句但每句下各増三字一句乃唐時和<lb/>
　聲如竹枝漁父皆有和聲也舊詞多側字起頭第三<lb/>
　句亦復側字起聲度差穩<lb/>
　雲溪子云杜牧詩巫娥廟裏低含雨宋玉堂前斜帶<lb/>
　風滕邁詩陶令門前罥接䍦亞夫營裏拂朱旗不言<lb/>
　楊柳二字為妙冷齋夜話云荆公詩含風鴨緑粼粼<lb/>
　起弄日鵝黄裊裊垂此言水柳妙在於言其用而不<lb/>
　言其名也然余觀鄭谷詩半煙半雨溪橋畔間杏間<lb/>
<pb n="KR4i0056_WYG_053-6a"/>
　桃山路中漁隱樷話以為此乃柳謎子詩家又不可<lb/>
　不知<lb/>
　　　王崔<lb/>
王維鄭州詩他鄉絶儔侶孤客親僮僕崔塗旅中詩漸<lb/>
與骨肉遠轉於僮僕親楊升菴曰王語渾含勝崔王弇<lb/>
州曰王語雖極簡切入選尚未崔語雖覺支離近體差<lb/>
可要在自得之<lb/>
　呉旦生曰詩有渉履所至吻喉筋節以直以促發人<lb/>
<pb n="KR4i0056_WYG_053-6b"/>
　酸楚着不得些子文辭如蘇子卿之生當復來歸死<lb/>
　當長相思傅休奕之志士惜日短愁人知夜長曹顔<lb/>
　遠之冨貴他人合貧賤親戚離皆此類也何處下渾<lb/>
　含二字亦誰能以體律之昔人謂崔塗此聯與鄭谷<lb/>
　在處有芳草滿城無故人一聯可謂委曲形容旅况<lb/>
　非富貴安逸不出户庭者口中所能道此謂知言<lb/>
　　　焚書<lb/>
章碣焚書坑儒詩云坑灰未冷山東亂劉項原來不讀<lb/>
<pb n="KR4i0056_WYG_053-7a"/>
書<lb/>
　呉旦生曰焚書坑在驪山下即坑儒谷昔人題云焚<lb/>
　書祗是要人愚人未愚時國已墟惟有一人愚不得<lb/>
　又從黄石讀兵書按黄石公記云黄石鎮星之精也<lb/>
　黄者鎮星色也石者星質也東坡以圯上老人爲隱<lb/>
　君子<lb/>
　萬厯中陳眉公詩雪滿前山酒滿觚一編常對老潛<lb/>
　夫兒曹空恨咸陽火焚後殘書讀盡無天啟中葉聖<lb/>
<pb n="KR4i0056_WYG_053-7b"/>
　野詩黄鳥歌殘恨未央可憐一夕葬三良坑儒舊是<lb/>
　秦家事何獨傷心怨始皇一詰責後人一追咎前人<lb/>
　各妙<lb/>
　宋蕭森希通録云按史書所坑特侯生盧生四百六<lb/>
　十餘人非盡坑天下儒者為其所坑又非儒者何以<lb/>
　知之始皇三十二年使盧生求羨門刻碣石門壞城<lb/>
　郭決通隄防又盧生入海還因奏録圖書有亡秦之<lb/>
　語始皇乃遣䝉恬發兵三十萬人起臨洮築遼水又<lb/>
<pb n="KR4i0056_WYG_053-8a"/>
　盧生說始皇曰日方中人主時為微行以辟惡鬼惡<lb/>
　鬼辟真人至願上所居宮毋令人知然後不死之藥<lb/>
　可得也其後建阿房宮千門萬落必自此言發之觀<lb/>
　此皆盧生等稔其惡特方伎之流耳豈所謂儒者哉<lb/>
　鄭夾漈論秦不絶儒學有曰陸賈秦之巨儒也酈食<lb/>
　其秦之儒生也叔孫通秦時以文學召待詔博士數<lb/>
　歲陳勝起二世召博士諸儒生三十餘人而問其故<lb/>
　皆引春秋之義以對况叔孫通降漢時有弟子百餘<lb/>
<pb n="KR4i0056_WYG_053-8b"/>
　人項羽之亡魯為守禮義之國則知秦時未嘗廢儒<lb/>
　而始皇所坑者蓋一時議論不合者耳蕭何入咸陽<lb/>
　收秦律令圖書則秦亦未嘗無書籍也其所焚者乃<lb/>
　一時事耳<lb/>
　　　簏簌<lb/>
李郢詩釵垂簏簌抱香懷<lb/>
　呉旦生曰簏簌下垂之貎又作䍡<graphic n="KR1913" url="https://raw.githubusercontent.com/kanripo/KR-Gaiji/master/images/KR1913.png" mimeType="image/png"/>李長吉劍子歌<lb/>
　云挼絲團金懸䍡簌呉正子注䍡<graphic n="KR1913" url="https://raw.githubusercontent.com/kanripo/KR-Gaiji/master/images/KR1913.png" mimeType="image/png"/>劍鹿盧貎李嶠<lb/>
<pb n="KR4i0056_WYG_053-9a"/>
　寶劍篇鹿盧宛轉黄金飾枚乗傳作鹿盧韻㑹作樚<lb/>
　櫨虎鈐經作轆轤金人李欽叔詩苔花錦斕斑懸溜<lb/>
　珠䍡<graphic n="KR1913" url="https://raw.githubusercontent.com/kanripo/KR-Gaiji/master/images/KR1913.png" mimeType="image/png"/>
　　　夜試進士<lb/>
容齋三筆曰唐進士入舉塲得用燭故或者以為自平<lb/>
旦至通宵劉虚白有二十年前此夜中一般燈燭一般<lb/>
風之句及三條燭盡之說<lb/>
　呉旦生曰唐制舉人試院日暮以燭三條為限白樂<lb/>
<pb n="KR4i0056_WYG_053-9b"/>
　天集云試許燒朩燭三條燭盡不許再續韋永貽試<lb/>
　先畢作詩云三條燭盡鐘初動九轉丹成鼎未開薛<lb/>
　能省試夜賦詩云更報第三條燭盡文昌風景冩難<lb/>
　成黄滔御試詩云九華燈作三條燭萬乗君懸四首<lb/>
　題五代時勅進士並令排門齊入就試至閉門時試<lb/>
　畢内有先了者上厯畫時旋令先出其入策亦湏晝<lb/>
　試應諸科對䇿並依此例宋時率由白晝不復繼燭<lb/>
　隋唐嘉話云武后以吏部選人多不實乃令試日自<lb/>
<pb n="KR4i0056_WYG_053-10a"/>
　糊其名暗考以定等第判之糊名自此始<lb/>
　盧氏雜說云開成中髙諧知舉内出霓裳羽衣曲賦<lb/>
　太學創置石經詩進士試詩賦自此始<lb/>
　羣碎録云殿試唐武后天授元年始<lb/>
　國史補云進士科始於隋大業中盛於貞觀永徽之<lb/>
　際縉紳雖位極人臣不由進士者終不為美以至歲<lb/>
　貢恒不減八九百其推重謂之白衣公卿又曰一品<lb/>
　白衫其艱難謂之三十老明經五十少進士其有老<lb/>
<pb n="KR4i0056_WYG_053-10b"/>
　死於文塲者亦無所恨故有詩曰太宗皇帝真長筭<lb/>
　賺得英雄盡白頭其都會謂之舉塲通稱謂之秀才<lb/>
　投刺謂之鄉貢得第謂之前進士互相推敬謂之先<lb/>
　軰俱捷謂之同年有司謂之座主京兆府考而升者<lb/>
　謂之等第外府不試而貢者謂之㧞解將試相保謂<lb/>
　之合保羣居而賦謂之私試造請權要謂之關節激<lb/>
　揚聲價謂之還往既捷列姓名於慈恩寺塔謂之題<lb/>
　名大讌於曲江亭子謂之曲江㑹在關試後亦謂聞<lb/>
<pb n="KR4i0056_WYG_053-11a"/>
　喜宴後同年各有所之亦謂為離會籍而入選謂之<lb/>
　春闈不捷而醉飽謂之打毷氉匿名造謗謂之無名<lb/>
　子退而肄業謂之過夏執業以出謂之夏課挾藏入<lb/>
　試謂之書䇿<lb/>
　賈公談録云李貯侍郎知貢舉夜放榜未畢書吏得<lb/>
　疾暴卒更呼一吏方醉磨墨鹵莾或淡或濃一榜之<lb/>
　字濃淡相半遂成淡墨書榜首蔡寛夫詩話云李程<lb/>
　應舉時遇隂府吏於貢院前問登第人姓名則有李<lb/>
<pb n="KR4i0056_WYG_053-11b"/>
　和而無程倉皇中用淡墨筆加王字於和下果得第<lb/>
　後爲相因命凡榜書人名皆用淡墨范蜀公詩淡墨<lb/>
　題名第一人則所淡書者登第人姓名也今放榜但<lb/>
　以黄紙淡墨前書禮部貢院四字餘皆濃墨豈流傳<lb/>
　既久遂失其本耶<lb/>
　唐書歐陽詹傳云詹舉進士與韓愈李觀李絳崔羣<lb/>
　王涯馮宿庾承宣聯第皆天下選時號龍虎榜故詩<lb/>
　曰一舉首登龍虎榜<hi>海録碎事云龍虎榜時陸贄知舉</hi>
<pb n="KR4i0056_WYG_053-12a"/>
　摭言云狀元以下到主司宅下馬綴行而立歛名紙<lb/>
　通呈與主司對拜主事云請狀元謝名第第幾人謝<lb/>
　衣鉢<lb/>
　摭言云進士及第賜宴曲江狀元置司處謂之團司<lb/>
　年最少者謂之探花郎蔡寛夫詩話云唐故事探花<lb/>
　郎宋熈寜中始罷之太平興國三年馮拯為探花是<lb/>
　歲登第七十四人太宗賜以詩曰二三千客裏成事<lb/>
　七十四人中少年秦中歲時記云唐進士杏園初宴<lb/>
<pb n="KR4i0056_WYG_053-12b"/>
　謂之探花宴差少俊二人為探花使徧遊名園若他<lb/>
　人先折得名花則二使皆被罸南部新書云唐大中<lb/>
　以來禮部放榜歲取二三人姓氏稀僻者謂之色目<lb/>
　人亦曰榜花<lb/>
　學林新編云隋無漏寺在長安唐武德初廢無漏寺<lb/>
　貞觀二十年髙宗在春宮爲文德皇后立寺於無漏<lb/>
　寺故基以慈恩為寺名西院浮圖髙三百尺永徽五<lb/>
　年沙門无楚所立國人謂之鴈塔唐故事進士及第<lb/>
<pb n="KR4i0056_WYG_053-13a"/>
　列名於慈恩寺塔因謂之鴈塔題名摭言云神龍以<lb/>
　來杏園宴後皆於塔下題名同年中推善書者紀之<lb/>
　他時有將相則朱書之及第後知聞或遇未及第時<lb/>
　題名則為添前進士字或詩曰曽題名處添前字送<lb/>
　出城人乞舊詩文昌雜録云唐慈恩題名起自進士<lb/>
　張莒於長安慈恩寺閒遊題其姓名於塔下遂為故<lb/>
　事宋進士題名皆刻石於相國興國兩寺亦慈恩之<lb/>
　比也<hi>逰城南記云按唐登科記有張台無張莒</hi>
<pb n="KR4i0056_WYG_053-13b"/>
　盧氏雜說云進士及第以泥金書帖附家書中報登<lb/>
　科之喜至文宗朝遂寢此儀<lb/>
　談苑云士人初登第必展歡宴謂之燒尾說者云虎<lb/>
　化為人惟尾不化須為燒去乃得成人又說新羊入<lb/>
　羣諸羊抵觸不相親附燒其尾乃定又說魚躍龍門<lb/>
　化龍時必須雷電為燒其尾乃化石林燕語云唐書<lb/>
　言大臣初拜官獻食天子名曰燒尾又唐人遷官朋<lb/>
　僚慰賀皆盛置酒饌音樂宴之為燒尾<hi>北夢瑣言云宇文翃嫁女</hi>
<pb n="KR4i0056_WYG_053-14a"/>
　<hi>與竇璠致登第時杜尚書宅遭火家人云老鼠尾曵火入庫因而延燎京兆謂宇文曰魚將化龍雷為燒</hi>
　<hi>尾近日老鼠亦有燒尾之事用以譏之</hi>
　摭言云羅玠貞元中及第闗宴曲江泛舟玠以溺死<lb/>
　後有闗宴前卒者謂之報羅<hi>海録碎事云進士放榜後須有一人謝世名報</hi>
　<hi>羅使言報大羅天也</hi>
　　　十家<lb/>
鄭嵎津陽門詩十家三國爭光輝<lb/>
　呉旦生曰唐梨園弟子以置院近於禁院之梨園也<lb/>
<pb n="KR4i0056_WYG_053-14b"/>
　女妓人宜春院謂之内人亦曰前頭人謂在上前也<lb/>
　骨肉居教坊謂之内人家有請俸其得幸者謂之十<lb/>
　家家雖多亦以十家呼之三國謂秦韓虢三夫人也<lb/>
　出侯鯖録<lb/>
　　　紅綾餅餤<lb/>
盧延讓詩莫欺零落殘牙齒曽喫紅綾餅餤來<lb/>
　呉旦生曰避暑録話唐御膳以紅綾餅餤為重昭宗<lb/>
　光化中放進士裴格等二十八人以為得人㑹燕曲<lb/>
<pb n="KR4i0056_WYG_053-15a"/>
　江令大官特作二十八餅餤賜之盧延讓在其間後<lb/>
　入蜀為學士既老為蜀人所易延讓乃作此詩王衍<lb/>
　聞知遂命供膳亦以餅餤為上品以紅羅裹之至今<lb/>
　蜀人工為餅餤而紅羅裹其外公厨大燕設為第一<lb/>
　洛中紀異云僖宗幸南内興慶池泛舟方食餅餤時<lb/>
　進士在曲江有聞喜宴上命御厨依人數各賜紅綾<lb/>
　餅餤所賜以金合進上命中官馳以賜<lb/>
　　　潑火雨<lb/>
<pb n="KR4i0056_WYG_053-15b"/>
唐彦謙上巳日寄韓八詩上已接寒食鶯花寥落晨微<lb/>
微潑火雨草草踏青人<lb/>
　呉旦生曰退齋雅聞云河朔人謂清明雨為潑火雨<lb/>
　蓋以禁煙之後方舉火而雨若潑之也陸放翁詩霏<lb/>
　霏潑火雨初晴<lb/>
　　　三尺一抔<lb/>
唐彦謙題長陵一聮云耳聞明主提三尺眼見愚民盗<lb/>
一抔<lb/>
<pb n="KR4i0056_WYG_053-16a"/>
　呉旦生曰石林詩話三尺一抔雖是着題然語皆歇<lb/>
　後一抔事無兩出或可畧土字如三尺則三尺律<hi>謂以</hi>
　<hi>三尺竹簡書法律也</hi>三尺喙皆可言獨劍乎東坡有買牛但自<lb/>
　捐三尺射鼠何勞挽六鈞亦同此病六鈞可去弓字<lb/>
　三尺不可去劍字然觀庚溪詩話引漢髙帝本紀曰<lb/>
　吾以布衣提三尺取天下又韓安國傳髙帝曰提三<lb/>
　尺取天下者朕也皆無劍字唯注曰三尺謂劍也則<lb/>
　詩家用其本語何為不可余以長陵乃漢髙帝墓也<lb/>
<pb n="KR4i0056_WYG_053-16b"/>
　庚溪之說為長故黄山谷每讀此詩稱賞不已劉後<lb/>
　村謂三尺一抔之聯惜不多見蓋取其工而當也<lb/>
　野客樷書云觀歐陽行周集有或掬一抔土焉或剪<lb/>
　一枝材焉劉禹錫詩血汚城西一杯土歐陽詢藝文<lb/>
　類聚於杯門編入長陵一抔土事是以抔字為杯盞<lb/>
　字用矣又考之古詞中有以酒杯字作抔土字押者<lb/>
　如隴西行是也因知古人嘗以此二字通用然觀藝<lb/>
　苑雌黄引漢張釋之傳假如愚民取長陵一抔土師<lb/>
<pb n="KR4i0056_WYG_053-17a"/>
　古注抔步侯反謂以手掬之也其字從手讀為杯勺<lb/>
　之杯非也杯非應盛土之物也郭氏佩觽論杯抔二<lb/>
　字云杯莾來切杯勺也抔步侯切手掬貎也駱賔王<lb/>
　檄一抔之土未乾正用張釋之語僧惠洪有詩云人<lb/>
　生如逆旅歲月苦逼催安知賢與愚同作土一杯其<lb/>
　說蓋悞矣據此則二字安可通用<lb/>
　　　雨淋鈴<lb/>
羅隱詩山雨霏微宿上亭雨中因想雨淋鈴<lb/>
<pb n="KR4i0056_WYG_053-17b"/>
　呉旦生曰按梓潼縣有上亭驛明皇幸蜀問黄幡綽<lb/>
　曰車上鈴聲頗似人言語對曰似言三郎郎當三郎<lb/>
　郎當故又名琅璫驛明皇雜録云上初入邪谷霖雨<lb/>
　彌旬於棧道中聞鈴聲與山相應上悼念貴妃因採<lb/>
　其聲為雨淋鈴曲以寄恨焉<lb/>
　魏鶴山詩弄成晚歲郎當曲正是三郎快活時俗所<lb/>
　謂快活三郎者即明皇也<lb/>
　　　巨勝<lb/>
<pb n="KR4i0056_WYG_053-18a"/>
曹唐詩白羊成隊難收拾喫盡溪邊巨勝花<lb/>
　呉旦生曰唐詩紀事曹唐字堯賓桂州人初為道士<lb/>
　作遊仙詩百餘篇唐詩鼓吹選十一首以為宋邕作<lb/>
　恐未必然也此二語咏黄初平事按神仙傳初平牧<lb/>
　羊隨道士入金華山其兄相見問羊何在曰在山東<lb/>
　但見白石滿地乃叱石皆起成羊數萬頭參同契云<lb/>
　巨勝可延年還丹入口廣雅云巨勝一名胡麻陶隱<lb/>
　居云莖方者巨勝圓者胡麻可作蔬道人多食之形<lb/>
<pb n="KR4i0056_WYG_053-18b"/>
　類麻故名胡麻蘇子瞻胡麻賦於此有草衆所嘗兮<lb/>
　狀如狗蝨其莖方兮<lb/>
　　　氣不長<lb/>
鄭谷咏十日菊云自縁今日人心别未必秋香一夜衰<lb/>
　呉旦生曰休齋謂咏十日菊世以為工蓋其意不隨<lb/>
　物而盡如酒盞此時須在手菊花明日更愁人自覺<lb/>
　氣不長耳曾子固亦云詩當使人一覽語盡而意有<lb/>
　餘乃古人用心處如咏十日菊是也荆公千花萬卉<lb/>
<pb n="KR4i0056_WYG_053-19a"/>
　凋零盡始見閒人把一枝其病亦在氣不長耳乃山<lb/>
　谷反以咏十日菊為病在氣不長因言文章以氣為<lb/>
　主西漢文字所以雄深雅健者其氣長故也其論不<lb/>
　同須細參之<lb/>
　何燕泉云陳無已九日詩人事自生今日異寒花祗<lb/>
　作去年香鄭谷十日菊詩自縁今日人心别未必秋<lb/>
　香一夜衰陳詩於菊無誇而鄭詩無貶人之視菊直<lb/>
　繫其時焉耳當其時則重之而非為其有所加過其<lb/>
<pb n="KR4i0056_WYG_053-19b"/>
　時則否而非為其有所損也噫亦可歎耳東坡小詞<lb/>
　萬事到頭都是夢休休明日黄花蝶也愁達者處世<lb/>
　盍於是求之其心休休何愁之有<lb/>
　　　狀元<lb/>
北里志曰鄭合敬先軰及第後宿平康里詩曰春來無<lb/>
處不閒行楚潤相看别有情好是五更殘酒醒時時聞<lb/>
喚狀元聲<lb/>
　呉旦生曰唐新進士不問科甲髙下唱名出皇城則<lb/>
<pb n="KR4i0056_WYG_053-20a"/>
　例喝狀元按鄭谷乃趙昌翰榜第八名<lb/>
　注楚娘字潤卿妓之尤者摭言作楚娘潤娘北里志<lb/>
　云楚兒者素為三曲之尤晩以色衰嫁捕盗官郭鍜<lb/>
　以挑鄭光業為郭曵箠數十因貽鄭詩云蛾眉常被<lb/>
　巨靈掌雞肋難勝子路拳潤娘字子美王團兒女少<lb/>
　時聲譽藉藉崔垂休狎之題記于潤髀上為同年某<lb/>
　人見之因戯贈一絶慈恩塔上新泥壁滑膩光華玉<lb/>
　不如何事博陵崔四十金陵腿上逞歐書<lb/>
<pb n="KR4i0056_WYG_053-20b"/>
　　　蝦蟆更<lb/>
張蠙詩篳篥調髙山閣迥蝦蟇聲促海濤寒<lb/>
　呉旦生曰郝天挺謂江南以朩柝警夜故曰蝦蟆更<lb/>
　豈以柝聲有似其鳴耶余作小詩亦有云翩翾蛺蝶<lb/>
　方成夢腷膞蝦蟆已報更<lb/>
　　　槐黄<lb/>
遯齋閒覽曰俗語有云槐花黄舉子忙謂槐之方花乃<lb/>
進士赴舉之時而唐詩人翁承賛有詩云雨中粧㸃望<lb/>
<pb n="KR4i0056_WYG_053-21a"/>
中黄勾引蟬聲送夕陽憶得年當隨計吏馬蹄終日為<lb/>
君忙乃知俗語亦有所自也<lb/>
　呉旦生曰南部新書言長安舉子自六月已後落第<lb/>
　者不出京謂之過夏多借净坊廟院及閒宅居住作<lb/>
　新文章謂之夏課亦有十人五人醵率酒饌請題目<lb/>
　於知已朝達謂之私試七月後投獻新課并於諸州<lb/>
　府拔解人為語曰槐花黄舉子忙據此則槐黄乃肄<lb/>
　業之時而遯齋以為赴舉何耶李嶠咏槐云鴻儒訪<lb/>
<pb n="KR4i0056_WYG_053-21b"/>
　業來則其義明矣然觀羅鄴槐花詩愁殺江湖隨計<lb/>
　者年年為爾剰奔波羅隱詩别來愁悴知多少兩處<lb/>
　槐花馬上黄則又與翁詩同意<lb/>
　　　無定河<lb/>
何燕泉曰陳陶詩可憐無定河邊骨猶是春閨夢裏人<lb/>
少讀其詩謂無定者指河邊骨之飄流莫收耳比奉命<lb/>
過銀州見沙河一帶延迤邊塞問之人曰無定河也地<lb/>
皆沙水衝徙不常故以得名<lb/>
<pb n="KR4i0056_WYG_053-22a"/>
　呉旦生曰無定河在青澗縣東六十里南入黄河一<lb/>
　名奢延水又名銀水輿地記唐立銀州東北有無定<lb/>
　河即圁水也後人因潰沙急流深淺無定故更今名<lb/>
　升菴嘗言之得燕泉親厯尤信秦韜玉詩無定河邊<lb/>
　蕃將死受降城外戰塵空陳祐詩無定河邊暮笛聲<lb/>
　赫連臺畔旅人情蘇東坡詩故知無定河邊柳得共<lb/>
　髙原雪絮春<lb/>
　詩話類編云李華弔古戰塲文其存其没家莫聞知<lb/>
<pb n="KR4i0056_WYG_053-22b"/>
　人或有言將信將疑涓涓心目寢寐見之陳陶二語<lb/>
　蓋工於前也<lb/>
　　　凝<lb/>
呉融杏花詩軟非因醉都無力凝不成歌亦自愁<lb/>
　呉旦生曰自凝曰凝音佞作上聲讀今作平音失之<lb/>
　音律亦不協也白樂天詩落絮無風凝不飛又云舞<lb/>
　繁紅袖凝歌切翠眉低舞急紅腰凝歌遲翠黛低觀<lb/>
　其屬對之末則非平音明矣觀國風膚如凝脂自見<lb/>
<pb n="KR4i0056_WYG_053-23a"/>
　　　野馬<lb/>
墨莊漫録曰莊子言野馬也塵埃也乃是兩物韓偓云<lb/>
牕裏日光飛野馬以塵為野馬恐不然也野馬乃田野<lb/>
間浮氣耳遠望如羣羊又如水波佛書謂如熱時野馬<lb/>
陽焰即此物也<lb/>
　呉旦生曰此致堯<hi>唐詩紀事云偓小字冬郎字致堯今日致光悞矣</hi>薦趙崇<lb/>
　為相謫官入閩所作皇甫百泉以為是杜牧之詩悞<lb/>
　矣余於丙集朩賦既明隂火之說又據内典龍樹大<lb/>
<pb n="KR4i0056_WYG_053-23b"/>
　士云日光着塵微風吹之曠野中轉名之為陽焰愚<lb/>
　夫見之謂之野馬渴人見之以為流水則以此證野<lb/>
　馬益明莊子注云野馬春月澤中之遊氣塵埃之細<lb/>
　者也<lb/>
　　　調鷹過馬<lb/>
韓偓苑中詩外使調鷹初得按中官過馬不教嘶<lb/>
　呉旦生曰注謂五坊外使以鷹隼初調習始能禽獲<lb/>
　謂之得按又謂上乗馬必令中官為馭以進謂之過<lb/>
<pb n="KR4i0056_WYG_053-24a"/>
　馬既乗之然後蹀躞嘶鳴也温公詩話云北都使宅<lb/>
　舊有過馬㕔蓋唐時方鎮亦效之因而名㕔事也東<lb/>
　臯雜録云北都舊有過馬㕔韓魏公為留守更新之<lb/>
　榜曰雅集賦詩云過馬傳聞事莫詳我嚴賓席在更<lb/>
　張不資金石升堂樂務接芝蘭入座香<lb/>
　　　返魂<lb/>
韓偓詩玉為通體尋常見香號返魂容易囘<lb/>
　呉旦生曰致堯此詩其題云嶺南梅花一歲再發故<lb/>
<pb n="KR4i0056_WYG_053-24b"/>
　言返魂也東坡詩返魂香入嶺南梅又和楊公濟梅<lb/>
　花詩誰信幽香是返魂金人李致美梅詩冰骨有香<lb/>
　魂乍返劉致君墨梅詩誰道神香解返魂皆用致堯<lb/>
　語按東方朔云月氐國獻返魂香疾疫夭死者能起<lb/>
　之以熏牙及聞氣者即活後長安疫帝分香燒之死<lb/>
　未三日皆活<lb/>
　　　鮑昭<lb/>
韋莊寄友詩西望長安白日遙半年無事駐蘭橈欲將<lb/>
<pb n="KR4i0056_WYG_053-25a"/>
張翰松江雨畫作屏風寄鮑昭<lb/>
　呉旦生曰漁隱樷話謂南史本傳鮑照字明遠宋子<lb/>
　京筆記云今人多悞鮑照為鮑昭李商隱詩濃烹鮑<lb/>
　照葵又金陵有人得地中石刻作鮑照字潘子真詩<lb/>
　話云景文殊不知武后時諱照唐人因以昭名之事<lb/>
　具昭祠堂記故韋詩直作平聲叶韻有自來耳<hi>趙凡夫箋</hi>
　<hi>云昭照疑即一字加火轉注鮑昭一作鮑照</hi>
　　　鵒眼<lb/>
<pb n="KR4i0056_WYG_053-25b"/>
李咸用端溪硯詩鵒眼工諳謬羊肝士作刲<lb/>
　呉旦生曰李之彦硯譜端石最貴鸜鵒眼眼之美者<lb/>
　青黄緑三色相重多者自外至心凡九重或布列硯<lb/>
　中如北斗心房之形其生於墨池之外者謂之髙眼<lb/>
　生於内者曰低眼李賀端州青花石硯詩暗灑萇𢎞<lb/>
　淚血痕則謂鸜鵒眼蘇易簡云端所出有四巖石為<lb/>
　甲石屋次之西坑又次之後厯為劣又有活眼死眼<lb/>
　之别圓暈數重黄黒相間黳精在内晶瑩可愛謂之<lb/>
<pb n="KR4i0056_WYG_053-26a"/>
　活眼四旁浸漬不甚鮮明謂之淚眼形體畧具内外<lb/>
　皆白殊無光彩謂之死眼活眼勝淚眼淚眼勝死眼<lb/>
　死眼勝無眼姚令威云端硯下巖色紫如猪肝宻理<lb/>
　堅緻温潤而澤儲水發墨叩之有聲但性質堅礦斷<lb/>
　裂尤多瑕疵秋楓巖石色微淡可亞下巖堅潤不及<lb/>
　梅根巖一名中巖桃花巖一名上巖二巖石俱皆沙<lb/>
　壤相雜無水泉色淡而燥肌理稍麤然中巖又勝上<lb/>
　巖新坑石色帶紅紫其文細宻材質厚大無瑕然止<lb/>
<pb n="KR4i0056_WYG_053-26b"/>
　是崖石頗乏堅潤後厯石與新坑略相似又處其次<lb/>
　西坑六崖石色青微黒佳者如歙石麤羅紋而發墨<lb/>
　過之趙希鵠云下巖惟有舊坑無新坑上中二巖則<lb/>
　皆有舊新坑<lb/>
　　　松下<lb/>
楊升菴曰古人詩句不知其用意用事妄改一字便不<lb/>
佳孟蜀牛嶠楊柳枝詞呉王宮裏色偏深一簇煙條萬<lb/>
縷金不忿錢唐蘓小小引郎松下結同心按古樂府云<lb/>
<pb n="KR4i0056_WYG_053-27a"/>
何處結同心西陵松柏下牛詩用此意咏柳而貶松唐<lb/>
人所謂尊題格也後人改松下作枝下語意索然矣胡<lb/>
元瑞曰不如枝字本色一涉松字便着議論<lb/>
　呉旦生曰唐人尊題往往强此而弱彼如舒元輿牡<lb/>
　丹賦玫瑰羞死芍藥自失夭桃歛迹穠李漸出躑躅<lb/>
　宵潰朩蘭潛逸朱槿灰心紫薇屈膝則是斥衆花以<lb/>
　信牡丹也唐彦謙咏柳詩楚王宮裏三千女飢損蠻<lb/>
　腰學不成是又尊柳而貶美人矣何况於松若作枝<lb/>
<pb n="KR4i0056_WYG_053-27b"/>
　下幾不成語<lb/>
　　　三和<lb/>
鄭培詩戎壘三和夕<lb/>
　呉旦生曰文苑英華改和為秋楊升菴辨其譌矣按<lb/>
　孫子兵法兩軍相對曰和戰國䇿章子為齊將與秦<lb/>
　軍交和而舍又楚䇿開西和門注軍門曰和韓非子<lb/>
　左和右和軍中左右門也漢制攷云左右和之門注<lb/>
　今謂之壘門立兩旌以為之䟽云漢時軍壘為門名<lb/>
<pb n="KR4i0056_WYG_053-28a"/>
　曰壘門與古和門同<lb/>
　　　界堠<lb/>
後山詩話曰呉僧錢塘白塔院詩到江呉地盡隔岸越<lb/>
山多此謂分界堠子語也<lb/>
　呉旦生曰後山在錢塘亦有句云語音隨地改呉越<lb/>
　到江分何得以界堠譏處黙也車若水謂呉越分界<lb/>
　在今嘉興之境越敗呉于檇李檇李乃越地正嘉興<lb/>
　也錢塘江乃越地呉山祀子胥亦錯而僧詩為不知<lb/>
<pb n="KR4i0056_WYG_053-28b"/>
　界矣余謂不然一統志云呉山春秋時為呉南界以<lb/>
　别于越故名上有子胥祠又名胥山按檇李越絶書<lb/>
　作就李又云呉王曽醉西施于此號醉里史記載呉<lb/>
　王傷指卒于此又府城東南三十里為張山因子胥<lb/>
　伐越屯兵于此改名胥山則嘉興雖呉越分境而檇<lb/>
　李非專越呉山應属呉可証處黙之詩不謬宜羅隱<lb/>
　見此二句驚之為已有也<lb/>
　薛逢送杭州牧詩呉江水色連堤濶越俗春聲隔岸<lb/>
<pb n="KR4i0056_WYG_053-29a"/>
　還杜牧知睦州<hi>今嚴州</hi>詩溪山侵越角封壤盡呉根薩<lb/>
　天錫送人之浙東詩出江呉水盡絶岸楚山稠同一<lb/>
　機軸也<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0056_WYG_053-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代詩話巻五十三<lb/>
</p>
<p>
</p>
  </div>
</body>
</text>
</TEI>
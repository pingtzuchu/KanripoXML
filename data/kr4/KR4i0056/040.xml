<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代詩話巻四十</head> <lb/>
    <p>
<pb n="KR4i0056_WYG_040-1a"/>
欽定四庫全書<lb/>
　歴代詩話巻四十<lb/>
　　　　　　　　　　　　　　歸安吳景旭撰<lb/>
　已集下之上<lb/>
　　律詩法<lb/>
　楊仲𢎞序曰予少年從叔父楊文圭逰西蜀抵成都<lb/>
　過浣花溪求工部先生之祠而觀焉有主祠者工部<lb/>
　九世孫杜舉也居於祠之後予造而問之曰先生所<lb/>
<pb n="KR4i0056_WYG_040-1b"/>
　藏詩律重寳不猶有存者乎舉曰吾鼻祖審言以詩<lb/>
　鳴於當世厥後言生閑閑生甫甫又以詩鳴至於今<lb/>
　源流益逺矣然甫不傳諸子而獨於門人呉成鄒遂<lb/>
　王恭傳其法故予傳之三子者雖復先生之重寳而<lb/>
　得之不易也今子自逺方而来敢不以三子所授者<lb/>
　與子言之子其謹之㢤予遂讀之朝夕不置乆之恍<lb/>
　然有得益信杜舉所言非妄也京城陳氏子有志於<lb/>
　詩故書舉之傳予戒予者貽之旹至治壬戌四月望書<lb/>
<pb n="KR4i0056_WYG_040-2a"/>
　　　收東京<hi>三首</hi>
　　　　<hi>曲而直婉而成章言不廹切意已獨至</hi>
仙仗離丹極㐫星照玉除<hi>此十字説一塲世亂天時人事之駭異有過此者乎字既</hi>
<hi>停當語尤涵粹比漁陽鼙鼓動地来之句霄壤懸隔</hi>須為下殿走不可好樓居<hi>語帶</hi>
<hi>前咏下殿走好樓居使事停當須為不可四字𦂳嚴又包得興兵當割愛之意</hi>暫屈汾陽駕聊<lb/>
飛燕將書<hi>汾陽帝駕可乆屈乎故下一暫字燕將之書未能必於感動聊復爾爾此二字下得有味</hi>
依然七廟畧更與萬方初<hi>祖宗之廟謨已壊然不最言稱依然焉其更也人皆仰之</hi>
<hi>則日月已食更與萬方初當時宇宙再造之懐可知</hi>
<pb n="KR4i0056_WYG_040-2b"/>
生意甘衰白天涯正寂寥<hi>衰白之時生意自少故下一甘字他字便不可代</hi>忽<lb/>
聞哀痛詔又下聖神朝<hi>聖人之朝豈有哀痛之詔縱使有之一巳甚可又下乎忽聞又</hi>
<hi>下四字多少驚且欵意盖是𤣥宗播遷巳有詔罪巳矣肅宗即位又一詔焉</hi>羽翼懐商老文<lb/>
思憶帝堯<hi>此十字渾涵多少意思撫軍監國天子事何乃促取大物為山谷用十四字太露如何有</hi>
<hi>此十字之髙</hi>叨逢罪已日霑灑望青霄<lb/>
汗馬收宫闕春城鏟賊壕<hi>第三篇方説戰功只十字見用力之不易如此先宮闕後</hi>
<hi>城壕有次序</hi>賞應歌枤杜歸及薦櫻桃雜冦横戈數<hi>以數字貫</hi>功<lb/>
臣甲第髙萬方頻送喜無乃聖躬勞<hi>今日收復一處明日收復一處奏凱</hi>
<pb n="KR4i0056_WYG_040-3a"/>
<hi>之音日報</hi>
　　　喜達行在所<hi>三首</hi>
西憶岐陽路無人遂却回<hi>言昔道梗也下五字好</hi>眼穿當落日<hi>愁望</hi>
<hi>之極也</hi>心死着寒灰<hi>幾不可/生也</hi>霧樹行相引蓮峯望或開<hi>言喜</hi>
<hi>達意</hi>所親驚老瘦辛苦賊中来<lb/>
愁思胡笳夕凄凉漢苑春<hi>雖達行在而風景如此</hi>生還今日事間<lb/>
道暫時人司𨽻章初覩南陽氣已新<hi>初字已字不是容易下</hi>喜心<lb/>
翻倒極嗚咽欲沾巾<hi>甚是可喜可悲</hi>
<pb n="KR4i0056_WYG_040-3b"/>
死去憑誰報歸来始自憐<hi>十字妙至今使人憐其意也</hi>猶瞻太白雪<lb/>
<hi>時未和也</hi>喜遇武功天<hi>漸近/日也</hi>影静千官裏心蘇七校前<hi>昔也陪千</hi>
<hi>官之榮今也弔一影之静盖是朝無人焉然猶幸熊羆之士為國討賊毎至其前心少蘇焉</hi>今朝漢<lb/>
社稷新數中興年<hi>猶司𨽻南陽之意</hi>
　　　歸夢<lb/>
逕路時通塞江山日寂寥偷生惟一老伐叛已三朝<hi>巳字</hi>
<hi>好</hi>雨急青楓暮雲深黑水遥<hi>天地昏塞時也</hi>夢歸歸未得不用<lb/>
楚辭招<lb/>
<pb n="KR4i0056_WYG_040-4a"/>
　　　過斛斯校書莊<hi>二首</hi>
　　　　<hi>纒綿悽愴句句字字可法</hi>
此老巳云沒鄰人嗟未休<hi>或以為杜老自稱</hi>豈無宣室召徒有<lb/>
茂陵求<hi>傷其臨老方得一官句字皆停當文帝召賈誼於宣室武帝求相如遺文</hi>妻子寄他<lb/>
食園林非昔逰<hi>意涵粹比寡妻無子息破屋帶林泉者不同</hi>空餘蕙帷在淅<lb/>
淅野風秋<hi>蕙帷猶在而妻子寄食於他所可哀也</hi>
燕入非旁舎<hi>旁無歸人怕此空宅耳</hi>鷗歸祗故池<hi>景在人目</hi>斷橋無復<lb/>
板卧柳自生枝<hi>十字好</hi>遂有山陽作<hi>遂有二字好向秀傷嵇康過山陽作思舊</hi>
<pb n="KR4i0056_WYG_040-4b"/>
<hi>賦</hi>多慚鮑叔知素交零落盡白首淚雙垂<hi>讀之可以敦伐朩之意</hi>
　　　詠懐古跡<hi>五首</hi>
　　　　<hi>句字皆雅實意度極髙逺</hi>
　　　　其一　三峽五溪　<hi>結上生下格</hi>
支離東北風塵際飄泊西南天地間<hi>呉氏曰支離其神於東北風塵之際</hi>
<hi>飄泊其身於西南天地之間則其所懐為何如也故其身在於西南而神則逰於東北此二句詠懐以起第三</hi>
<hi>聮也</hi>三峽樓臺淹日月五溪衣服共雲山<hi>三峽指東北而言五溪指西南</hi>
<hi>而言淹日月共雲山非懐而何此言又指古跡</hi>蠻方事主終無賴詞客哀時且<lb/>
<pb n="KR4i0056_WYG_040-5a"/>
未還<hi>王氏曰五溪即蠻方也詞客指庾信也此聮言蠻方事主以結上四句之意詞客哀時以生結句之</hi>
<hi>意所謂古跡也</hi>庾信平生最蕭瑟暮年詩賦動江闗<lb/>
　　　　其二　宋玉宅　<hi>抝句格</hi>
揺落深知宋玉悲風流儒雅亦吾師<hi>呉氏曰宋玉賦云凡草朩揺落而變</hi>
<hi>衰故甫誦此而知宋玉之悲此専咏宋玉所懐之實</hi>悵望千載一灑淚蕭條異代<lb/>
不同時<hi>王氏曰悵望宋玉巳經千載不復得見而空灑淚矣蕭條異代不得與之同時也呉氏曰悵望</hi>
<hi>者以其風流儒雅也蕭條者以其揺落之悲也此二句承上聮而言</hi>江山故宅空文藻雲<lb/>
雨荒臺豈夢思<hi>鄒氏曰宋玉有宅在并州故宅空文藻以其儒雅也宋玉有神女賦曰雲雨荒</hi>
<pb n="KR4i0056_WYG_040-5b"/>
<hi>臺以其風流也曰空曰豈不復見其風流儒雅者也</hi>最是楚宫俱泯沒舟人指㸃<lb/>
至今疑<hi>王氏曰楚宫即故宅荒臺之地此句承上二句而終首聮之意也</hi>
　　　　其三　昭君墓　<hi>牙鎖格</hi>
羣山萬壑赴荆門生長明妃尚有村<hi>王氏曰荆門舊有明妃村呉氏曰此</hi>
<hi>専言明妃事也</hi>一去紫臺連朔漠獨留青塜向黄昏<hi>上句起第三聫上句</hi>
<hi>下句起三聫下句紫臺漢宫名言明妃入漢宫而後嫁於逺而卒死於逺也</hi>畵圖省識春風<lb/>
靣環珮空歸月夜魂<hi>上句承二聫上句而言明妃去矣惟見畵圖下句承二聫下句而言</hi>
<hi>明妃死矣惟於月下想其魂之歸也惟其去紫臺所以有畵圖可省惟其有塜所以歸夜月之魂交互曲折各</hi>
<pb n="KR4i0056_WYG_040-6a"/>
<hi>盡其妙耳</hi>千載琵琶如解語分明哀怨曲中論<hi>此結起句以終其意</hi>
　　　　其四　蜀主廟　<hi>節節生意格</hi>
蜀主窺呉幸三峽崩年亦在永安宫<hi>王氏曰此咏劉備也永安宫在三峽</hi>
<hi>之地</hi>翠華想像空山裏玉殿虚無野寺中<hi>上句言英靈猶在下句言寺猶</hi>
<hi>在也王氏曰山有卧龍寺先主之祠廟在焉</hi>野廟松杉巢水鶴嵗時伏臘走<lb/>
村翁<hi>上句承上聮下句言之野廟即先主之祠也</hi>武侯祠屋長鄰近一體君<lb/>
臣祭祀同<lb/>
　　　　其五　孔明廟　<hi>抑揚格</hi>
<pb n="KR4i0056_WYG_040-6b"/>
諸葛大名垂宇宙功臣遺像肅清髙<hi>鄒氏曰此専指諸葛也</hi>三分<lb/>
割據紆籌䇿萬古雲霄一羽毛<hi>諸葛之才本可以兼天下今三分割據不得展</hi>
<hi>其才雖紆籌䇿而名之垂宇宙自若也萬古雲霄即宇宙也羽毛之在雲霄即肅清髙也上句少抑下句即揚</hi>
<hi>以應起句</hi>伯仲之間見伊吕指揮若定失蕭曹<hi>言諸葛在伊吕之間指揮</hi>
<hi>若定雖蕭曹之智謀亦失之矣</hi>運移漢祚終難復志决身殱軍務勞<lb/>
　　　　<hi>呉氏曰此五首以詠懐古蹟為題大㮣皆叙古蹟而詠懐亦是傷感之意</hi>
　　　愁<lb/>
　　　　<hi>句法皆峻峭山谷機局多如此</hi>
<pb n="KR4i0056_WYG_040-7a"/>
江草日日喚愁生<hi>草之生喻愁之多喚字妙</hi>巫峽泠泠非世情<hi>巫峽阻險</hi>
<hi>水之泠泠豈世之情㢤</hi>盤渦鷺浴底心性<hi>潔身於險阻何自苦</hi>獨樹花發自<lb/>
分明<hi>章美於榮枯欲何傷</hi>十年軍馬暗南國<hi>暗字好</hi>異域賓客老孤<lb/>
城渭水秦川得見否人今罷病虎縱横<lb/>
　　　　<hi>已上十五首按詩宗云且如看杜詩自有正法眼藏毋為旁門邪論所惑今於集中取其</hi>
　　　　<hi>鋪叙正波瀾濶用意深琢句雅使事當下字切五七言律十五首學者不可草草看過如</hi>
　　　　<hi>此去看古人詩胸中所閲義理既多則知近世詩格卑氣弱莫能逃矣</hi>
　　　秋興<hi>七首</hi>
<pb n="KR4i0056_WYG_040-7b"/>
　　　　其一　<hi>接項格</hi>
玉露凋傷楓樹林巫山巫峽氣蕭森<hi>呉氏曰此第一句以起第三聮興第</hi>
<hi>二句以起第二聮興也玉露言秋露白也楓樹凋傷言秋之深也巫山以山言巫峽以水言蕭森以山水之氣</hi>
<hi>言皆秋深之景物也</hi>江間波浪兼天湧塞上風雲接地隂<hi>江間即巫峽兼</hi>
<hi>天湧接地隂山水之氣蕭森也此景物接第二句也</hi>叢菊兩開他日淚孤舟一繫<lb/>
故園心<hi>甫居䕫州二年見菊之開者二次皆為他日傷感之淚也凡遇秋景慘澹人情孰不思歸然甫</hi>
<hi>在夔州巫峽時雖值秋深而世之阻隔於兵戈故心常念故園而反為孤舟所繫也非孤舟能繫奈阻隔於兵</hi>
<hi>戈無由到故園矣</hi>寒衣處處催刀尺白帝城髙急暮砧<hi>催刀尺急暮砧</hi>
<pb n="KR4i0056_WYG_040-8a"/>
<hi>皆秋深之景以結第三聮并起句之意白帝城在巫峽之上以結第二句之意也鄒氏曰因言寒單而有刀尺</hi>
<hi>暮砧之事</hi>
　　　　其二　<hi>交股格</hi>
夔府孤城落日斜毎依北斗望京華<hi>第二句交股起後二聮長安有北斗</hi>
<hi>城又指北斗言依者不逺也又言依北斗為標凖而望京華也</hi>聴猿實下三聲淚奉使<lb/>
虚随八月槎<hi>上句應第一句聴猿夔府事也下句應第二句奉使京華事也思長安之深故聴猿</hi>
<hi>而至下淚思君之深故乗槎而今虛随聴猿三聲必下淚奉使八月而乗槎此對其意之虚實非對其字者也</hi>
畵省香爐違伏枕山樓粉堞隠悲笳<hi>上句言夔府長安之相違也下句指</hi>
<pb n="KR4i0056_WYG_040-8b"/>
<hi>夔府孤城之女墻也悲笳之聲隠於女墻此城中落日之時也</hi>請看石上藤蘿月已映<lb/>
洲前蘆荻花<hi>結第一句之意也首言落日斜此言月映洲前日月相催起結相應此時之興何如</hi>
<hi>㢤</hi>
　　　　其三　<hi>纎腰格</hi>　<hi>又名開闔格</hi>
千家山郭静朝暉日日江樓坐翠微<hi>鄒氏曰此詩前四句一意後四句一</hi>
<hi>意亦有相續起句之意隠而不覺耳翠微非可坐盖坐江樓而對翠微也</hi>信宿漁人還泛泛<lb/>
清秋燕子故飛飛<hi>此皆應起聮二句之意而亦托興於無聊再宿為信以舊為故只此二字</hi>
<hi>可見其毎日坐江樓也漁人泛泛燕子飛飛皆江樓所見托物以喻巳也</hi>匡衡抗䟽功名薄<lb/>
<pb n="KR4i0056_WYG_040-9a"/>
劉向傳經心事違<hi>甫意自謂非不欲如匡衡抗疏奈我之功名薄何非不欲如劉向傳經奈</hi>
<hi>我之心事違何此二句雖以興轉然亦因前四句而發矣</hi>同學少年多不賤五陵衣<lb/>
馬自輕肥<hi>甫之同學雖貴又不如甫之卒致髙位比之劉向軰而反毎日坐江樓然彼之富貴自若</hi>
<hi>而此窮困自如人何以係累予㢤此二句實結第二聮之意要知前四句既言無聊後四句復言無聊也</hi>
　　　　<hi>呉氏曰興者既言他物以引起所咏之詞而申其意公在夔府因秋之景物時事以起興</hi>
　　　　<hi>而歌八章此三章皆言夔府以寓其傷已云爾</hi>
　　　　其四　<hi>雙蹄格</hi>
聞道長安似奕碁百年世事不勝悲<hi>王氏曰此統咏長安起句乃一篇之</hi>
<pb n="KR4i0056_WYG_040-9b"/>
<hi>大意後六句無非發明悲字之意二句雖各異事而意實相承鄒氏曰第一句起第二聮意第二句起第三聫</hi>
<hi>意也</hi>王侯第宅皆新主文武衣冠異昔時<hi>王氏曰此應前二句悲字之意</hi>
<hi>鄒氏曰此二句應第一句之意也又王侯第宅文武衣冠公言長安之事而曰皆新主異昔時則見第宅衣冠</hi>
<hi>之似奕碁矣</hi>直北闗山金鼓振征西車馬羽書馳<hi>鄒氏曰此二句應起</hi>
<hi>聮二句之意直北金鼓征西羽書應百年世事不勝悲者也</hi>魚龍寂寞秋江冷故國<lb/>
平居有所思<hi>此結前六句之意以魚龍寂寞譬君臣亂離平居有所思者亦思此而已上句雖譬</hi>
<hi>詞而實所謂歸題下句雖思此而實聞道之言其首尾相貫如此</hi>
　　　　其五　<hi>續腰格</hi>
<pb n="KR4i0056_WYG_040-10a"/>
蓬莱宫闕對南山承露金莖霄漢間<hi>王氏曰此詩正作起句三字比而興</hi>
<hi>也承露盤蓬莱宫有之天子在長安而有此事</hi>西望瑶池降王母東来紫氣滿<lb/>
函闗<hi>王氏曰直叙蓬莱之事比之天子皇后也昔者闗令尹見紫氣滿函闗曰必有聖人過後見老子騎</hi>
<hi>青牛度闗周穆王宴瑶池在西故耳上句言君見臣下句言臣見天子皆蓬莱宫之事</hi>雲移雉尾<lb/>
開宫扇日繞龍鱗識聖顔<hi>王氏曰上言君見臣下言臣見天子</hi>一卧滄江<lb/>
驚嵗晩幾回青鎖㸃朝班<hi>對結此二句始言長安前六句特言蓬莱之事以喻長安</hi>
<hi>之事鄒氏曰雖在蓬莱今則滄江矣</hi>
　　　　其六　<hi>首尾互換格</hi>
<pb n="KR4i0056_WYG_040-10b"/>
瞿唐峽口曲江頭萬里風烟接素秋<hi>呉氏曰瞿塘在峽口曲江在長安此</hi>
<hi>之去彼萬里之遥此言夔府之接長安因第一句帶第二句之意正所謂變中之不變也</hi>花蕚夾城<lb/>
通御氣芙蓉小苑入邊愁<hi>此言曲江之地勢宫苑如此花蕚芙蓉曲江之苑名也通</hi>
<hi>御氣入邊愁言素秋之景致也</hi>珠簾繡柱圍黄鵠錦纜牙檣起白鷗<hi>此言</hi>
<hi>曲江之景䌓華如此昔時有之而今則無矣應在下句</hi>回首可憐歌舞地秦中自<lb/>
古帝王州<hi>回首縂言上六句歌舞地指中四句見其興替如此秋興之不淺也鄒氏曰上句應起聮</hi>
<hi>下句應二聮盖歌舞地指曲江也惟有風烟而無繁華故云可憐也</hi>
　　　　<hi>其七載壬集朩天禁語中</hi>
<pb n="KR4i0056_WYG_040-11a"/>
　　　　其八　<hi>單蹄格</hi>
昆吾御宿自逶迤紫閣峯隂入漢陂<hi>吳氏曰此言二苑而後及於紫閣峯</hi>
<hi>與渼陂之事</hi>紅稻啄殘鸚鵡粒碧梧棲老鳯凰枝<hi>此錯綜句法上句昆</hi>
<hi>吾之物下句長安之物也</hi>佳人拾翠春相問僊侣同舟晩更移<hi>上句言𤣥</hi>
<hi>宗御宿昆吾之時而佳人采拾翠草相問多少也下句言𤣥宗與貴妃諸臣放舟於渼陂而晩又移也觀此二</hi>
<hi>句其為淫樂可知矣</hi>綵筆昔曽干氣象白頭吟望苦低垂<hi>昆吾御宿紫閣</hi>
<hi>渼陂昔逰之地白頭吟望甫之思逰也</hi>
　　　　<hi>呉氏曰四章縂言長安五章言蓬莱六章言曲江七章言昆明八章言昆吾御宿等景雖</hi>
<pb n="KR4i0056_WYG_040-11b"/>
　　　　<hi>體制不同而末聫悉歸已意盖不如此則無以見其自夔州而思長安因秋之日托物起</hi>
　　　　<hi>興也讀之使人自健羡</hi>
　　　吹笛　<hi>應句格變正中之</hi>
吹笛秋山風月清誰家巧作斷膓聲<hi>王氏曰此二句一篇之主明出風月</hi>
<hi>二字以貫二聫誰家二字以貫三聫正此局也</hi>風飄律吕相和切月傍闗山幾<lb/>
處明<hi>此應起聫第一句也</hi>鐵騎中宵堪北走武陵一曲想南征<hi>此應</hi>
<hi>起聫第二句也</hi>故園楊柳今揺落何得愁中却盡生<hi>此縂結上六句曲名</hi>
<hi>折楊柳</hi>
<pb n="KR4i0056_WYG_040-12a"/>
　　　送韓十四歸江東省親　<hi>開合格變變中之</hi>
兵戈不見老莱衣歎息人間萬事非<hi>王氏曰兵戈阻隔父子相離人間萬</hi>
<hi>事非矣尚安得舞斑衣以娯親也呉氏曰此因韓之省親而有感也</hi>我巳無家尋弟妹君<lb/>
今何處訪庭闈<hi>此承上二句而言兵戈之阻隔也呉氏曰言何處二字以問之第三聫正答此</hi>
<hi>問也</hi>黄牛峽静灘聲轉白馬江寒樹影稀<hi>此訪庭闈處也呉氏曰此應上</hi>
<hi>問云耳</hi>此别相期各努力故鄉猶恐未同歸<lb/>
　　　燕子来舟中　<hi>開合變格變變中之不</hi>
湖南為客動經春燕子啣泥兩度新<hi>王氏曰此詩以燕子之飄泊比巳之</hi>
<pb n="KR4i0056_WYG_040-12b"/>
<hi>飄泊上句以人言下句以物言</hi>舊入故園還識主如今社日逺看人可<lb/>
憐處處巢居室無異飄飄老此身<hi>比興兼有老一作托</hi>暫語船檣<lb/>
還起去穿花渡水益沾巾<hi>此始見舟中所作甫因為客於外因見燕子而思昔在故</hi>
<hi>園燕子亦在故園人物之情初非相逐此合而結之</hi>
　　　十二月一日作<lb/>
即看燕子入山扉豈有黄鸝厯翠微<hi>此作第三聫意</hi>短短桃花<lb/>
臨水㟁輕輕柳絮㸃人衣<hi>此作第七句意亦粘起聫所以入山扉者以其有桃花所</hi>
<hi>以厯翠微者以其有柳絮然臘月豈有是㢤前有即看後有春来他日等語則非指今日矣</hi>春来凖<lb/>
<pb n="KR4i0056_WYG_040-13a"/>
擬開懐乆老去親知見面稀<hi>此上句應前四句</hi>他日一盃難强<lb/>
進重嗟筋力故山違<hi>王氏曰上句結凖擬開懐之意而實二聫他日與春来也下句結老</hi>
<hi>去見面稀之意此四句縂結前四句</hi>
　　　登髙　<hi>句應句格</hi>
風急天髙猿嘯哀渚清沙白鳥飛廻<hi>此上句起二聫上句言山中所見景</hi>
<hi>物下句起二聫下句言江中所見景物</hi>無邊落朩蕭蕭下不盡長江滚滚<lb/>
来<hi>應起聫登髙而言此者盖俯視之也前四句以景物言</hi>萬里悲秋長作客百年<lb/>
多病獨登臺<hi>上句起後聫上句下句起後聫下句</hi>艱難苦恨䌓霜鬢潦倒<lb/>
<pb n="KR4i0056_WYG_040-13b"/>
新亭濁酒盃<hi>結此二句應上二句後四句以人事言</hi>
　　　奉使蜀州柏别駕將中丞命赴江陵起居衛尚<lb/>
　　　　書太夫人因示從弟行軍司馬佐　<hi>叙事格變正中之</hi>
中丞問俗畫熊頻愛弟傳書彩鷁新<hi>上句言中丞下句言别駕將丞命也</hi>
<hi>漢官制曰丞相車以畫熊為飾</hi>遷轉五州防禦使起居八座太夫人<hi>上句</hi>
<hi>言中丞赴江陵也下句起居衞尚書夫人也此四句將物言人事也</hi>楚宫臘送荆門水白<lb/>
帝雲偷碧海春<hi>上句言江陵之景楚宫在江陵下句言此處景</hi>與報恵連詩不<lb/>
惜知吾斑鬢縂如銀<hi>寄從弟位以恵連比弟也</hi>
<pb n="KR4i0056_WYG_040-14a"/>
　　　諸將<hi>五首</hi>
　　　　其一　<hi>結上生下格</hi>
韓公本意築三城擬絶諸邊拔漢旌<hi>呉氏曰韓公築三城以絶諸𦍑以拔</hi>
<hi>漢旌其本意如此也本字起下豈字</hi>豈謂盡煩回紇馬翻然逺救朔方兵<lb/>
<hi>呉氏曰豈謂𦍑人却為本國救患難也此皆諸將之過也</hi>𦍑来不覺潼闗隘龍起猶<lb/>
聞晉水清<hi>王氏曰上句縂結上四句而生下三句呉氏曰此二句言是𦍑人入闗不覺潼闗之隘矣</hi>
<hi>而吾君崛起晉水之清也</hi>獨使至尊憂社稷諸君何以答昇平<hi>王氏曰承</hi>
<hi>上意言之所以深責之也呉氏曰此前四句一意皆諸將之不能輔君也鄒氏曰一句生一句意</hi>
<pb n="KR4i0056_WYG_040-14b"/>
　　　　其二　<hi>歸題格</hi>
漢朝陵墓對南山𦍑騎千秋尚入闗<hi>王氏曰言漢家有此陵墓而𦍑騎入</hi>
<hi>闗皆崛地也</hi>昨日玉魚䝉𦵏地早時金盌出人間<hi>此言因𦍑人入闗而</hi>
<hi>漢朝陵墓遭發掘之患如此玉魚金盌皆當時殉𦵏之物</hi>見愁汗馬西戎逼曽閃朱<lb/>
旗北斗閑<hi>此言𦍑人入闗之害城上旗幟本以防冦今𦍑騎入闗則北城之朱旗亦閑而不用</hi>多<lb/>
少材官守涇渭將軍且莫破愁顔<hi>言𦍑騎發處擾民之甚故必須材官守涇</hi>
<hi>渭將軍未可樂也公憂國憂民如此</hi>
　　　　其三　<hi>續意格</hi>
<pb n="KR4i0056_WYG_040-15a"/>
洛陽宫殿化為烽休道秦闗百二重<hi>此言責諸將戒其不可恃險也上歇</hi>
<hi>下續</hi>滄海未全歸禹貢薊門何處覓堯封<hi>曰禹曰堯比當朝也此二句應</hi>
<hi>起句畧開意言非特闗中而遐陬之處亦皆賦地矣</hi>朝廷衮職誰能補天下軍儲<lb/>
不自供<hi>上句責諸將之無補</hi>稍喜臨邊王相國肯銷金甲事春農<lb/>
<hi>此歸美一相國有興天下之志</hi>
　　　　其四　<hi>前多後少格</hi>
回首扶桑銅柱標㝠㝠氛祲未全銷<hi>呉氏曰此言嶺海皆為人所䧟而兵</hi>
<hi>氛未息</hi>越裳翡翠無消息南海明珠乆寂寥<hi>此言職貢之不通以深責</hi>
<pb n="KR4i0056_WYG_040-15b"/>
<hi>諸將不能掃除祲氛</hi>殊錫曽為大司馬縂戎皆揷侍中貂<hi>此言朝廷待諸</hi>
<hi>將非不厚而諸將何以報效乎</hi>炎風朔雪天王地只在忠臣翊聖朝<hi>如云</hi>
<hi>日月所照霜露所墜舉南北而言也言天王之地只在忠臣輔相之耳上句結前四句下句結第三聫也</hi>
　　　　其五　<hi>前開後合格</hi>
錦江春色逐人来巫峽清秋萬壑哀<hi>上句言甫到䕫州見春之来也下句</hi>
<hi>言又見秋之来也</hi>正憶往時嚴僕射共迎中使望鄉臺<hi>此上四句言昔</hi>
<hi>時之事開也</hi>主恩前後三持節軍令分明數舉杯<hi>上句言嚴武前後三</hi>
<hi>為節度使今昔對言合也下句言武之如此説今日之事開也</hi>西蜀地形天下險安危<lb/>
<pb n="KR4i0056_WYG_040-16a"/>
須仗出羣才<hi>西蜀縂言錦江巫峽出羣才指嚴武此詩専謂嚴武諸將皆用而止有嚴武出諸將</hi>
<hi>之右故知前開説後合説也</hi>
　　　峽中覽物　<hi>興兼比格</hi>
曽為掾吏趨三輔憶在潼闗詩興多<hi>此言在華州時而此詩在夔州作故</hi>
<hi>有曽為憶在四字</hi>巫峽忽如瞻華岳蜀江猶似見黄河<hi>此言在䕫州猶</hi>
<hi>在華岳也</hi>舟中得病移衾枕洞口經春長辟蘿<hi>此言見䕫州景如在華州</hi>
<hi>時也</hi>形勝有餘風土惡幾時回首一髙歌<hi>形勝有餘結第二聫比也風土</hi>
<hi>惡結第三聫比也下句結起聫興也</hi>
<pb n="KR4i0056_WYG_040-16b"/>
　　　客至　<hi>興兼賦格</hi>
舎南舎北皆春水但見羣鷗日日來<hi>先言無客至而有如此物興也</hi>花<lb/>
逕不曽縁客掃蓬門今始為君開<hi>上句興下句賦也二句方見題意</hi>盤<lb/>
飱市逺無兼味尊酒家貧只舊醅肯與鄰翁相對飲隔<lb/>
溪喚取盡餘盃<hi>四句一意終一篇也</hi>
　　　和裴廸登蜀州東亭送客逢早梅相憶見寄<lb/>
　　　　<hi>正而變格特結異耳</hi>
東閣官梅動詩興還如何遜在揚州<hi>王氏曰上句起三聫之意下句起二</hi>
<pb n="KR4i0056_WYG_040-17a"/>
<hi>聫之意</hi>此時對雪遥相憶送客逢春可自由<hi>此應上第二句</hi>幸不<lb/>
折来傷嵗暮若為看去亂鄉愁<hi>此應起句傷嵗暮亂鄉愁因梅之動興也</hi>江<lb/>
邊一樹垂垂發朝夕催人自白頭<hi>逢梅得詩彼此相憶交情可見</hi>
　　　返照　<hi>比興格</hi>
楚王宫北正黄昏白帝城西過雨㾗<hi>鄒氏曰此不特咏物而前四句托物</hi>
<hi>引興</hi>返照入江翻石壁歸雲擁樹失山村<hi>此聫分應上二句以見題也</hi>
衰年肺病惟髙枕絶塞愁時蚤閉門<hi>病時見返照則髙枕而巳愁時見返</hi>
<hi>照則閉門而已</hi>不可乆留豺虎亂南方實有未招魂<hi>上句結傷時之意下</hi>
<pb n="KR4i0056_WYG_040-17b"/>
<hi>句結自病之意後四句雖自為一意又句句照前後則末句生開題意尤為妙也</hi>
　　　送韋二少府<lb/>
逍遥公後世多賢送爾維舟惜别筵念我能書數字至<lb/>
將詩不及萬人傳<hi>後二句見少府之賢四句一意</hi>時危兵甲黄塵裏日<lb/>
短江湖白髪前<hi>此言别時之意髪一作鳥</hi>古往今來皆涕淚斷膓分<lb/>
手各風煙<hi>縂結上見别之意也</hi>
　　　秋夜　<hi>連珠格</hi>
露下天髙秋氣清空山獨夜旅魂驚<hi>呉氏曰此詩前後四句各意然細看</hi>
<pb n="KR4i0056_WYG_040-18a"/>
<hi>之則空山秋氣獨宿實行乎其中</hi>踈燈自照孤帷宿新月猶懸雙杵鳴<lb/>
<hi>上句見獨宿下句見秋氣</hi>南菊再逢人卧病北書不至鴈無情<hi>上句甫自</hi>
<hi>嘆之意猶見獨宿下句結憶舊之意猶見秋天</hi>步檐倚杖看牛斗銀漢遥應接<lb/>
鳯城<hi>上句接自歎下句結憶舊</hi>
　　　狂夫　<hi>歸題格似而變前後相</hi>
萬里橋西一草堂百花潭水即滄浪<hi>鄒氏曰此詩前四句一意復四句一</hi>
<hi>意</hi>風含翠篠娟娟浄雨裛紅蕖冉冉香<hi>上言橋西草堂之景下言百花</hi>
<hi>潭水之景</hi>厚禄故人書斷絶恒飢稚子色凄凉<hi>上句憶舊下句思家</hi>欲<lb/>
<pb n="KR4i0056_WYG_040-18b"/>
填溝壑惟踈放自笑狂夫老更狂<hi>上句終憶舊之意下句結思家之意</hi>
　　　　<hi>呉氏曰此詩以狂夫為題前四句言疎狂之意後四句言思家憶舊之情狂中之窮愁也</hi>
　　　　<hi>身且欲填溝壑而反踈狂盖其自歎也</hi>
　　　恨别　<hi>一意格</hi>
洛城一别四千里𦍑騎長驅五六年<hi>王氏曰上句起三聫别之之實下句</hi>
<hi>起二聫别之之由</hi>草朩變衰行劔外兵戈阻絶老江邊<hi>王氏曰所以如</hi>
<hi>此阻絶者皆𦍑騎長驅之故也因此相别耳</hi>思家步月清宵立憶弟看雲白<lb/>
日眠<hi>倒意句此一别四千里之實而其恨之深也</hi>聞道河陽近乗勝司徒急<lb/>
<pb n="KR4i0056_WYG_040-19a"/>
為破幽燕<hi>幽燕州名河陽地名司徒官名言别恨而去也盖幽燕羌騎之所也為破𦍑騎未得歸故</hi>
<hi>鄉則見别意也</hi>
　　　暮登四安寺鐘樓寄裴十廸　<hi>兩重格</hi>
暮倚髙樓對雪峯僧来不語自鳴鐘<hi>王氏曰前四句言暮登樓也後四句</hi>
<hi>言寄裴廸也</hi>孤城返照紅將斂近市浮煙翠且重<hi>言登樓也</hi>多病<lb/>
獨愁常閴寂故人相見未從容<hi>故人指裴廸也</hi>知君苦思縁詩<lb/>
瘦太向交㳺萬事慵<hi>結上二句意也</hi>
　　　野望　<hi>變字格</hi>
<pb n="KR4i0056_WYG_040-19b"/>
金華山北涪水西仲冬風日始凄凄<hi>呉氏曰明出山水二字以起二聫之</hi>
<hi>句言仲冬以貫三聫之景</hi>山連越嶲蟠三蜀水散巴渝下五溪<hi>此應起句</hi>
白鶴不知何事舞飢烏似欲向人啼<hi>此應第二句</hi>射洪春酒<lb/>
寒仍緑極目傷神誰為擕<hi>極目結山水傷神結凄凄誰為擕結春酒也</hi>
　　　閣夜　<hi>前實後虚格</hi>
嵗暮隂陽催短景天涯霜雪霽寒宵<hi>此言實景以起第二聫也</hi>五更<lb/>
鼓角聲悲壯三峡星河影動揺<hi>雪霽則鼔角聲悲壯三峡星河應寒宵此四句</hi>
<hi>言景</hi>野哭千家聞戰伐𦍑歌幾處起漁樵<hi>此以嵗暮人事言之</hi>卧龍<lb/>
<pb n="KR4i0056_WYG_040-20a"/>
躍馬終黄土人事音書乆寂寥<hi>因嵗暮而感卧龍躍焉富貴皆空嘆巳之不遇</hi>
<hi>證末聫謂人事音書乆寂寥者也</hi>
　　　宣政院退朝晩出左掖　<hi>藏頭格</hi>
天門日射黄金榜春殿晴熏赤羽旗<hi>此言宣政院之儀衛也</hi>宫草<lb/>
微微承委佩爐烟細細駐逰絲<hi>此言宣政院之景物也</hi>雲近蓬莱<lb/>
常五色雪晴鳷鵲亦多時侍臣緩步歸青瑣退食從容<lb/>
出毎遲<hi>前六句言侍朝之事此二句方言退朝晚出也</hi>
　　　題張氏隠居　<hi>先體後用格</hi>
<pb n="KR4i0056_WYG_040-20b"/>
春山無伴獨相求伐朩丁丁山更幽<hi>此前四句一意言隠居之景物也後</hi>
<hi>四句一意言隠居之興味也言相求故取伐朩義</hi>澗道餘寒厯氷雪石門斜日<lb/>
到林丘<hi>言春山之景物而獨相求山更幽之意亦可見此四句言體也</hi>不貪夜識金銀<lb/>
氣逺害朝看麋鹿逰<hi>此隠居之由也</hi>乗興杳然迷出處對君疑<lb/>
是泛虚舟<hi>虛舟言外意也此四句言用事者也</hi>
　　　對酒<lb/>
城上春雲覆苑墻江亭晩色静年芳<hi>此二句一篇之綱領</hi>林花着<lb/>
雨臙脂濕水荇牽風翠帶長<hi>林花乃苑墻所見水荇乃江亭所見應起聫也</hi>龍<lb/>
<pb n="KR4i0056_WYG_040-21a"/>
武新軍深駐輦芙蓉别殿謾焚香<hi>上貼苑墻一句下貼江亭一句</hi>何時<lb/>
詔此金錢㑹暫醉佳人錦瑟旁<lb/>
　　　小至<lb/>
天時人事日相催冬至陽生春又来<hi>此縂結後句</hi>刺繡五紋<lb/>
添弱線吹葭六琯動飛灰<hi>上句人事下句天時</hi>㟁容待臘將舒柳<lb/>
山意衝寒欲放梅<hi>此應第二句</hi>雲物不殊鄉國異教兒且覆<lb/>
掌中杯<hi>此結小至故以雲物結天時以鄉國結人事也</hi>
　　　贈田九判官<lb/>
<pb n="KR4i0056_WYG_040-21b"/>
崆峒使節上青霄河隴降王欵聖朝<hi>上句言田九入京一句指定</hi>宛<lb/>
馬縂肥春苜蓿將軍只數漢嫖姚陳留阮瑀誰争長京<lb/>
兆田郎早見招麾下賴君才並入獨能無意向漁樵<hi>此上</hi>
<hi>句縂就田生結之下句甫欲田生薦巳也</hi>
　　　宿府<lb/>
清秋幕府井梧寒獨宿江城蠟炬殘<hi>起二聫也</hi>永夜角聲悲<lb/>
自語中天月色好誰看風塵荏苒音書絶闗塞蕭條行<lb/>
路難<hi>宿府感也</hi>巳忍伶俜十年事强移棲息一枝安<hi>縂結宿府</hi>
<pb n="KR4i0056_WYG_040-22a"/>
　　　冬至　<hi>雙字起結格</hi>
年年至日長為客忽忽窮愁泥殺人<hi>此以雙字起句而結則數目字也律</hi>
<hi>詩多如此格</hi>江上形容吾獨老天涯風俗自相親<hi>至日為客之窮愁末</hi>
<hi>言心折無一寸者盖為此也</hi>杖藜雪後臨丹壑鳴玉朝来散紫宸<hi>此甫</hi>
<hi>自嘆為客尚思向時是至日朝覲也</hi>心折此時無一寸路迷何處見三秦<lb/>
　　　　<hi>或起雙字中間以數目字承之</hi>
　<lb/>
　<lb/>
<pb n="KR4i0056_WYG_040-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代詩話巻四十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代詩話巻三十九</head> <lb/>
    <p>
<pb n="KR4i0056_WYG_039-1a"/>
欽定四庫全書<lb/>
　歴代詩話巻三十九<lb/>
　　　　　　　　　　　　　歸安吳景旭撰<lb/>
　已集中之下<lb/>
　　杜詩<lb/>
　　　紅鮮<lb/>
茅堂檢校收稻詩紅鮮終日有玉粒未吾慳<lb/>
　吳旦生曰此即桃花米也宋武帝張妃桃花米飯任<lb/>
<pb n="KR4i0056_WYG_039-1b"/>
　昉卒於新安惟有桃花米二十斛公又詩云玉粒足<lb/>
　晨炊紅鮮任霞散<lb/>
　　　烏鬼<lb/>
戱作俳諧體遣悶云家家飬烏鬼頓頓食黄魚<lb/>
　吳旦生曰烏鬼馬永卿漫叟以為豬謂川人嗜豬頭<lb/>
　肉家家飬豬毎呼豬則作烏鬼聲故號豬為烏鬼劉<lb/>
　克陸佃胡苕溪黄朝英陸農師焦澹園以為鸕鷀謂<lb/>
　䕫州圖經稱峽中人以鸕鷀為烏鬼䋲繫其頸使之<lb/>
<pb n="KR4i0056_WYG_039-2a"/>
　捕魚得魚則倒提出之而人得食魚也僧惠洪王勉<lb/>
　夫以為烏蠻鬼謂唐書南蠻傳俗尚巫鬼大部落有<lb/>
　大鬼主百家則置小鬼主一姓白蠻五姓烏蠻所謂<lb/>
　烏蠻則婦人衣黑繒白蠻則婦人衣白繒也沈存中<lb/>
　邵博以為嵗正月十百為曹設牲酒於田間已而操<lb/>
　兵大噪謂地近烏蠻戰塲多厲用以禳之蔡寛夫黄<lb/>
　山谷羅泌以為鴉謂峽中飬鴉雛帶以銅錫環獻之<lb/>
　神祠中謂之烏鬼余以此說為可信按元微之詩鄉<lb/>
<pb n="KR4i0056_WYG_039-2b"/>
　味尤珍蛤家神悉事烏又云病賽烏稱鬼巫占瓦代<lb/>
　龜注南人染病競賽烏鬼則為烏鴉之烏非烏黑之<lb/>
　烏矣<lb/>
　復齋漫録云食可以言頓世說羅友曰欲乞一頓食<lb/>
　續釋常談亦引世說以證一頓二字出處野客叢書<lb/>
　云頓字豈惟食可用如前漢書一頓而成是言事也<lb/>
　唐書打汝一頓是言杖也晉書一時頓有兩玉人是<lb/>
　言人也宋明帝王忱嗜酒時以大飲為上頓是言飲<lb/>
<pb n="KR4i0056_WYG_039-3a"/>
　也豈獨食哉<lb/>
　　　吕太一<lb/>
自平宫中吕太一收珠南海千餘日葉少藴曰此詩似<lb/>
為哥舒晃作太一以廣德二年反晃大厯八年以循州<lb/>
刺史反相去葢十年自此而上五篇疑皆失題但以首<lb/>
語名之讀者多不能遽了韓宗武曰代宗紀廣州市舶<lb/>
使吕太一反或疑宫中二字恐悞韋倫傳言宦者吕太<lb/>
一則中人為宫市於嶺南者爾故稱市舶使蘓東坡曰<lb/>
<pb n="KR4i0056_WYG_039-3b"/>
讀𤣥宗實録有宫人吕太一叛於廣南故下文有收珠<lb/>
南海之句<lb/>
　吳旦生曰唐書有兩吕太一中宗朝一為文士以才<lb/>
　稱代宗朝一為宦者以反戮唐世說載吕太一拜監<lb/>
　察御史裏行自負才華而不即眞因咏竹以寓意曰<lb/>
　濯濯當軒竹青青重嵗寒心貞徒見賞籜小未成竿<lb/>
　芥隱筆記開元中中書舍人吕太一與張嘉正號四<lb/>
　俊者即此人葢與老杜所咏明明别是一人也老杜<lb/>
<pb n="KR4i0056_WYG_039-4a"/>
　所咏㫁是宦者觀諸將詩南海明珠乆寂寥則此詩<lb/>
　為廣州市舶使明矣<lb/>
　戮之以建平定之功故曰平惟屬宦者故曰宫中詩<lb/>
　話廼謂唐時有自平宫謬甚<lb/>
　　　舞劍器<lb/>
盧德水曰觀公孫大娘弟子舞劍器序與詩俱登神品<lb/>
葢因臨潁美人而遡及其師又追想聖文神武皇帝撫<lb/>
時感事悽惋傷心念彼風塵澒洞以來女樂梨園俱付<lb/>
<pb n="KR4i0056_WYG_039-4b"/>
之寒煙老朩况自身業已白首而美人亦非盛顔則五<lb/>
十年間眞如反掌以此思悲悲可知矣一篇中具全副<lb/>
造化波瀾莫有濶於此者<lb/>
　吳旦生曰序言開元三載予尚童稚記於郾城觀公<lb/>
　孫氏舞劍器按睿宗太極元年公始生至𤣥宗開元<lb/>
　三年纔四嵗耳便能觀公孫氏渾脫舞且知其瀏灕<lb/>
　頓挫獨出冠時邪而白首猶記及邪異人早慧乃爾<lb/>
　李太白詩公孫大娘渾脫舞即此時事吕元濟上書<lb/>
<pb n="KR4i0056_WYG_039-5a"/>
　比見方邑相率為渾脫隊駿馬戎服名曰蘓幕遮<lb/>
　今之曲名取此<lb/>
　　　太甲<lb/>
出瞿唐峽詩五雲高太甲六月擴摶扶墨莊漫録曰<lb/>
鮑欽正鄧睿思范元實及世行王原叔注皆不詳五<lb/>
雲太甲之義予讀王勃孔子廟堂銘序云帝車南指<lb/>
遁七曜於中階華葢西臨載五雲於太甲然則為𤣥<lb/>
象而言矣燕公讀此碑不解訪之一公一公言北斗<lb/>
<pb n="KR4i0056_WYG_039-5b"/>
建午七曜在南方有是之祥無位聖人當出華葢已<lb/>
下卒不可悉則五雲太甲一公燕公不知之况餘人<lb/>
乎<lb/>
　吳旦生曰嚴羽卿謂太甲不可曉得非高太乙邪<lb/>
　乙與甲葢相近以星對風亦從其類也此説殊陋<lb/>
　困學紀聞引晉天文志云華葢杠旁六星曰六甲<lb/>
　太甲恐是六甲一星之名留青日札引五車證五<lb/>
　雲云五車以五寅日候之有雲各具其色者賢人<lb/>
<pb n="KR4i0056_WYG_039-6a"/>
　隠其下也甲寅為五候之首故曰太甲吹景集云<lb/>
　隋書載天子欲有所逰徃其地先發天子氣或如<lb/>
　華葢在霧氣中或有五色蒼帝起青雲扶日赤帝<lb/>
　起赤雲扶日黄帝起黄雲扶日白帝起白雲扶日<lb/>
　黑帝起黑雲扶日孔子衰周而素王故以天子氣<lb/>
　喻之華葢五雲之說確本於此京氏易納甲以甲<lb/>
　屬乾宫甲為歲陽首故曰太甲太甲者借爾雅太<lb/>
　歲在甲字面也<lb/>
<pb n="KR4i0056_WYG_039-6b"/>
　按斗為帝車運乎中央葢斗君象故謂之帝運動<lb/>
　不居故為之車古者造車之初有取於斗柄下鐫<lb/>
　龍角之象則所謂帝車亦因其象而名之<lb/>
　　　遮莫<lb/>
鶴林玉露曰遮莫今俗語所謂儘教也杜詩巳判野<lb/>
鶴如雙鬢遮莫隣鷄下五更言鬢如野鶴已判老矣<lb/>
儘教隣鷄下五更日月逾邁不復惜也有用為禁止<lb/>
之辭悞矣<lb/>
<pb n="KR4i0056_WYG_039-7a"/>
　吳旦生曰禁止既失而儘教亦太無賴葢遮莫即莫<lb/>
　是之意言鶴髪已老而約畧曉籌又為雞報那得不<lb/>
　催人老也嗟遲怨暮一段亡聊情况從兩語唱嘆而<lb/>
　出下字即漏下幾㸃之下<lb/>
　遮莫唐人俚語也當時有遮莫爾古時五帝何如我<lb/>
　今日三郎之說李太白詩遮莫墓枝長百丈不如當<lb/>
　代幾人還遮莫親姻連帝城不如當身自簮纓元微<lb/>
　之詩從兹罷馳騖遮莫寸隂斜羅鄴詩南山遮莫倚<lb/>
<pb n="KR4i0056_WYG_039-7b"/>
　樓臺<lb/>
　　　龜年<lb/>
野客叢書曰子美逄李龜年詩岐王宅裏尋常見崔九<lb/>
堂前幾度聞退之井詩賈誼宅中今始見葛洪山下昔<lb/>
曽窺韓詩亦自杜詩中來<lb/>
　吳旦生曰明皇雜録崔九即漢中令湜之弟也江季<lb/>
　共說龜年詩非甫所作葢岐王死時與崔滁死時年<lb/>
　尚幼又甫天寳亂後未嘗至江南也范攄言明皇幸<lb/>
<pb n="KR4i0056_WYG_039-8a"/>
　岷山伶官奔走李龜年奔廹江潭甫以詩贈龜年云<lb/>
　云又言龜年曽於湘中採訪使筵上唱紅豆生南國<lb/>
　秋來發幾枝贈君多採擷此物最相思云云歌闋莫<lb/>
　不望行在而慘然龜年唱罷忽悶絶仆地以左耳微<lb/>
　暖妻子未忍殯殮經四日乃蘓曰我遇二妃令敎侍<lb/>
　女蘭亭唱祓禊畢放還且言主人即復長安也時甫<lb/>
　正在湘潭或有此詩<lb/>
　　　老馬<lb/>
<pb n="KR4i0056_WYG_039-8b"/>
江漢詩古來存老馬不必取長途<lb/>
　吳旦生曰韓子載管仲隰朋從桓公伐孤竹春徃而<lb/>
　冬返迷惑失道管仲曰老馬之智可用也乃放老馬<lb/>
　而隨之遂得道焉東坡代滕逹道䟽云自念舊臣譬<lb/>
　之老馬雖筋力已衰不堪致遠而經渉險阻粗識道<lb/>
　路范德機畵馬詩不待老能知失道固應求是渉流<lb/>
　沙<lb/>
　　　顧八分<lb/>
<pb n="KR4i0056_WYG_039-9a"/>
送顧八分文學云中郎石經後八分葢憔悴顧侯運鑪<lb/>
錘筆力破餘地<lb/>
　吳旦生曰舊注卒不知顧何名又醉歌行云君不見<lb/>
　東吳顧文學黄鶴注云即顧八分文學乃公自注顧<lb/>
　汜<hi>或云况悞刋汜</hi>吳人葢公既自注則不可謂顧何名矣及<lb/>
　觀困學紀聞云趙氏金石以為前太子文學翰林院<lb/>
　待詔顧誡奢醉歌行所云即誡奢也注謂顧况悞東<lb/>
　觀餘論亦云此詩葢謂顧誡奢也觀其遺蹟乃知子<lb/>
<pb n="KR4i0056_WYG_039-9b"/>
　美弗虚稱之據此則所謂公自注者猶有後人所托<lb/>
　未可全信邪<lb/>
　　　砅<lb/>
送重表姪王砅評事使南海題下注云砅理罽切水深<lb/>
至心曰砅今作厲<lb/>
　吳旦生曰說文砅力制切履石渡水也集韻類篇亦<lb/>
　言履石渡水則鄭注以為水深至心何以成渡乎詩<lb/>
　深則砅直是古厲字又豈特今作乎<lb/>
<pb n="KR4i0056_WYG_039-10a"/>
　字書有云砅水擊石聲亦作砯砰作平聲者觀李太<lb/>
　白詩砯厓轉石萬壑靁則此語亦未誣矣郭璞江賦<lb/>
　砯巖鼔作字加㸃音平聲<lb/>
　　　王珪母妻<lb/>
西清詩話曰唐書列女傳王珪微時母盧氏嘗云子必<lb/>
貴但未知汝與㳺者珪一日引房𤣥齡杜如晦過之母<lb/>
曰汝貴無疑及質之少陵送重表姪王砅云我之曽老<lb/>
姑爾之髙祖母爾祖未顯時歸為尚書婦則珪母杜氏<lb/>
<pb n="KR4i0056_WYG_039-10b"/>
非盧氏又云隋朝大業末房杜俱交友長者來在門荒<lb/>
年自餬口家貧自供給客位但箕帚俄頃羞頗珍寂寥<lb/>
人散後入恠鬢髪空吁嗟為之乆自陳剪髻鬟鬻市充<lb/>
沽酒上云天下亂宜與英俊厚向竊窺數公經綸亦俱<lb/>
有次問最少年虬髯十八九子等成大名皆因此人手<lb/>
下云風雲合龍虎一吟吼願展丈夫雄得辭兒女醜秦<lb/>
王時在坐眞氣驚戶牖及乎貞觀初尚書踐台斗夫人<lb/>
常肩輿上殿稱萬壽六宫師柔順法則化妃后至尊均<lb/>
<pb n="KR4i0056_WYG_039-11a"/>
嫂叔盛事垂不朽其上下詳締如此而史謬誤之甚<lb/>
　吳旦生曰桐江詩話今觀其詩不特不姓盧乃王珪<lb/>
　之妻非母也容齋隨筆按唐列女傳元無此事珪傳<lb/>
　末只云始隱居時與房𤣥齡杜如晦善二人過其家<lb/>
　母李窺之知其必貴蔡說妄云有傳又誤以李為盧<lb/>
　矣余觀層層駁擊使有可據詩之所以貴有話也第<lb/>
　攷傳文與詩辭合前人故致疑於母妻間耳因觀野<lb/>
　客叢書云傳言母李而詩言妻杜有以知婦姑皆賢<lb/>
<pb n="KR4i0056_WYG_039-11b"/>
　其髙識遠見非常人所能及者母見房杜則謂二客<lb/>
　公輔才汝貴不疑妻見太宗則謂子等成大名皆因<lb/>
　此人手其事甚異詩傳互相發明皆可為據也庚溪<lb/>
　詩話云少陵所稱杜氏者實珪之妻而史所稱乃珪<lb/>
　之母兩事自不同想以其詩中有剪髻鬟充杯酒事<lb/>
　與陶侃母同故亦以為珪母然以珪之賢上稟訓於<lb/>
　賢母下得助於賢妻宜其為一代宗臣也<lb/>
　　　龍鳯姿<lb/>
<pb n="KR4i0056_WYG_039-12a"/>
許彦周詩話曰老杜詩不可議論亦不必稱讚茍有所<lb/>
得亦不可不記也如唐太宗相工見之龍鳯之姿天日<lb/>
之表而杜詩云眞氣驚戸牖可謂工而盡<lb/>
　吳旦生曰杜又詩䜟歸龍鳯質威定虎狼都按史記<lb/>
　秦虎狼之國也唐史太宗龍鳯之姿詩話謂其各易<lb/>
　一字最為妙處然總不若眞氣二字不落皮相套子<lb/>
　此後漢所謂知帝王自有眞也<lb/>
　　　蘓渙<lb/>
<pb n="KR4i0056_WYG_039-12b"/>
容齋三筆曰子美贈蘓渙詩序云蘓大侍御渙靜者也<lb/>
不交州府之客人事都絶乆矣肩輿江浦忽訪老夫請<lb/>
誦近詩肯吟數首書篋几杖之外殷殷留金石聲賦八<lb/>
韻記異亦記老夫傾倒於蘓至矣詩有再聞誦新作突<lb/>
過黄初詩之語又寄裴道州并呈蘓侍御云致君堯舜<lb/>
付公等早據要路思捐軀其褒重之如此唐藝文志有<lb/>
渙詩一巻云渙少喜剽盗善用白弩巴蜀商人苦之稱<lb/>
白跖以比莊蹻後折節讀書進士及第湖南崔瓘辟從<lb/>
<pb n="KR4i0056_WYG_039-13a"/>
事繼走交廣與哥舒晃反伏誅然則非所謂靜隱者也<lb/>
渙在廣州作變律詩十九首上廣府帥可以知其人矣<lb/>
杜贈渙詩名為記異語意不與他等厥有㫖哉<lb/>
　吳旦生曰間氣集渙本不平者稱其文意長於諷刺<lb/>
　有陳拾遺一鱗片甲至比之蒯通詞說祖君彦檄書<lb/>
　觀其廣州變律之作此所謂不平者也觀其不交州<lb/>
　府人事都絶此所謂静者也以為不平者則人比之<lb/>
　蒯通祖君彦詩比之陳拾遺以為靜者則人比之龎<lb/>
<pb n="KR4i0056_WYG_039-13b"/>
　公詩比之黄初葢老杜傾倒之下序與詩未免稱過<lb/>
　其實然用記異二字亦是其自出脫處盧德水云蘓<lb/>
　之為人起手結局幾於龍蛇起陸然其不交州府忽<lb/>
　訪江浦則其人固卓詭而具心眼者可念也子美所<lb/>
　以記異也<lb/>
　　　王季友<lb/>
潘子眞詩話曰可歎詩丈夫正色動引經鄷城客子王<lb/>
季友羣書萬巻常暗誦孝經一通看在手貧窮老瘦家<lb/>
<pb n="KR4i0056_WYG_039-14a"/>
賣履好事就之為携酒豫章太守髙帝孫引為賔客敬<lb/>
頗乆葢髙帝孫者李勉也鄭惠王元懿生安德郡公琳<lb/>
琳生擇言擇言生勉勉自河南尹徙江西觀察使<lb/>
　吳旦生曰篋中集姓氏載季友河南人一云鄷城人<lb/>
　家貧賣履博極羣書李勉引為賔客河嶽英靈集稱<lb/>
　其詩愛竒務險遠出常情之外然而白首短褐良可<lb/>
　悲夫錢起有贈季友赴洪州幕下詩云列郡皆用武<lb/>
　南征所從誰諸侯重才畧見子如瓊枝此即豫章賔<lb/>
<pb n="KR4i0056_WYG_039-14b"/>
　客之事也然觀季友雜詩云采山仍采隱在山不在<lb/>
　深又寄韋子春<hi>河嶽英靈集作山中贈十四秘書兄</hi>詩云雀䑕晝夜無<lb/>
　知我厨廩貧此亦足標其髙致也已<lb/>
　　　行藥<lb/>
風疾舟中伏枕書懐云行藥病涔涔<lb/>
　吳旦生曰車𦙍讀書鼓樓山一日行藥次得金於眢<lb/>
　井中鮑昭行藥至城東橋詩五臣注云昭因疾服藥<lb/>
　行而宣導之常建詩行藥至石壁東風變萌芽陸龜<lb/>
<pb n="KR4i0056_WYG_039-15a"/>
　䝉詩更擬結茅臨水次偶因行藥到村前白樂天<lb/>
　詩已遣平治行藥逕更教掃拂釣魚船陸放翁詩<lb/>
　筍生遮道妨行藥果熟垂枝礙整冠<hi>放翁又有舍北行飯書觸</hi>
　<hi>目二首</hi>
　　　奪胎<lb/>
詩眼曰古人學問必有師友淵源漢楊惲一書迥出流<lb/>
輩則司馬遷外孫故也杜審言已工詩沈佺期宋之問<lb/>
等同在儒館為交游故老杜律詩布置法度全學沈佺<lb/>
<pb n="KR4i0056_WYG_039-15b"/>
期更推廣集大成耳沈云人如天上坐魚似鏡中懸杜<lb/>
云春水船如天上坐老年花似霧中看不免蹈襲前輩<lb/>
然前後傑句亦未易優劣<lb/>
　吳旦生曰僧慧標咏水詩舟如空裏汎人似鏡中行<lb/>
　沈佺期釣竿篇人如天上坐魚似鏡中懸老杜奪胎<lb/>
　於二詩自成警句山谷云春水船如天上坐祖述佺<lb/>
　期之語也繼之以老年花似霧中看葢觸類而長之<lb/>
　碧溪詩話又云春水船如天上坐不若老年花似霧<lb/>
<pb n="KR4i0056_WYG_039-16a"/>
　中㸔尤為具眼識者叅之<lb/>
　野客叢書云佺期此語又有所自觀陳釋慧標詩舟<lb/>
　如空裏汎人似鏡中行王逸少詩山隂道上行如在<lb/>
　鏡中㳺得非祖此乎杜子美詩曰春水船如天上坐<lb/>
　李白曰人行明鏡中鳥度屏風裏盧懐謹曰樓臺影<lb/>
　就波中出日月光疑鏡裏懸是皆體貼此意<lb/>
　　　齧膝<lb/>
清明詩爭道朱蹄驕齧䣛<lb/>
<pb n="KR4i0056_WYG_039-16b"/>
　吳旦生曰王叔原注朱建平善相馬魏文帝將出取<lb/>
　馬入建平曰此馬今日死矣及將乗馬惡香齧帝䣛<lb/>
　帝怒遂使殺之胡苕溪謂王褒聖主得賢臣頌云駕<lb/>
　齧䣛注良馬低頭口至䣛故曰齧䣛子美意出於此<lb/>
　余觀謝世脩注亦引王褒傳洵魂文非佳事不足証<lb/>
　也<lb/>
　　　折<lb/>
風兩㸔舟前落花云赤憎輕薄遮人懐珍重分明不來<lb/>
<pb n="KR4i0056_WYG_039-17a"/>
折<lb/>
　吳旦生曰玉宇别集劉公幹居鄴下一日桃花爛熳<lb/>
　値諸公子遊賞乆之遂去公幹謂其僕曰損花乎僕<lb/>
　曰無但愛賞而巳公幹曰珍重輕薄子不來損折使<lb/>
　老夫酒興不空老杜用此王原叔謂本作不來接一<lb/>
　作折然接字何義劉須溪云折字是葢亦有據而批<lb/>
　此邪<lb/>
　　　周顒<lb/>
<pb n="KR4i0056_WYG_039-17b"/>
避暑録話曰乆為野客尋幽慣細學何顒免興孤何顒<lb/>
後漢人見黨錮傳與詩不類當作周顒周何字相近而<lb/>
訛周顒奉佛有隱操詩意當在周顒<lb/>
　吳旦生曰公又有兠率寺詩庾信哀雖乆何顒好不<lb/>
　忘注云何𦙍侈於食味周顒勸之食菜應作周顒豈<lb/>
　悞記何𦙍邪余觀韻語陽秋載周顒有云性命之在<lb/>
　彼極切滋味之於我可賖今人以活臠而資口腹者<lb/>
　誠何心哉於此知周之勸人食菜誠有然者而乆為<lb/>
<pb n="KR4i0056_WYG_039-18a"/>
　野客二語公於岳麓道林二寺而作則必為奉佛之<lb/>
　周顒矣金陵舊事云釋慧約姓婁少逹妙理周顒於<lb/>
　所居鍾山舊舘作草堂寺以處荆公詩周顒宅作阿<lb/>
　蘭若婁約身歸窣堵波<hi>阿蘭若猶言遠離處窣堵波猶言廟皆梵語也</hi>南齊<lb/>
　書周顒於鍾山西立隱舍休沐則歸之葢其所謂隱<lb/>
　操如此何至山隂一出孔稚圭作北山移文以絶之<lb/>
　曰請迴俗士駕為君謝逋客此又何說耶<lb/>
　髙氏小史云周顒字彦倫始置四聲切韻行於時何<lb/>
<pb n="KR4i0056_WYG_039-18b"/>
　氏語林云吳興沈休文陳郡謝𤣥暉琅邪王元長以<lb/>
　氣類相推轂汝南周彦倫善識聲為文皆用宫商以<lb/>
　平上去入為四聲以此制韻不可増减謂之永明體<lb/>
　據此則公慕其奉佛或又慕其聲韻之學邪詩末即<lb/>
　云延清題壁亦從此入想<lb/>
　　　李杜<lb/>
長沙送李衘詩李杜齊名真忝竊<lb/>
　吳旦生曰范母謂滂汝得與李杜齊名死亦何恨葢<lb/>
<pb n="KR4i0056_WYG_039-19a"/>
　指李膺杜宻也按太尉李固杜喬為梁冀所殺故掾<lb/>
　楊生上書乞李杜二公骸骨使得歸葬又白馬令李<lb/>
　雲𢎞農五官掾杜衆同死獄中其役襄楷上言稱為<lb/>
　李杜又韓退之稱太白子美云李杜文章在光芒萬<lb/>
　丈長今公自稱衘為李杜抑何李杜之多也<lb/>
　<lb/>
　<lb/>
　<lb/>
<pb n="KR4i0056_WYG_039-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代詩話巻三十九<lb/>
</p>
<p>
</p>
  </div>
</body>
</text>
</TEI>
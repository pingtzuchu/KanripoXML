<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代詩話巻二十八</head> <lb/>
    <p>
<pb n="KR4i0056_WYG_028-1a"/>
欽定四庫全書<lb/>
　歴代詩話巻二十八<lb/>
　　　　　　　　　　　　　歸安呉景旭撰<lb/>
　戊集上之上<lb/>
　　漢魏六朝<lb/>
　　　豕韋<lb/>
容齋四筆曰韋孟諷諌云肅肅我祖國自豕韋總齊羣<lb/>
邦以翼大商至於有周歴世㑹同王赧聽譛實絶我邦<lb/>
<pb n="KR4i0056_WYG_028-1b"/>
我邦既絶厥政斯逸賞罸之行非繇王室庻尹羣后靡<lb/>
扶靡衛五服崩離宗周以墜觀孟之自叙乃祖而乖踈<lb/>
如是周至赧王僅存七邑救亡不暇豈能絶侯邦乎周<lb/>
之積㣲久矣非因豕韋一國然後五服崩離也左傳范<lb/>
宣子之言曰匄之祖在商為豕韋氏在周為唐杜氏杜<lb/>
預曰豕韋國於東郡白馬縣殷末國於唐周成王滅之<lb/>
此最可證<lb/>
　呉旦生曰按陶唐氏既衰其後有劉累學擾龍以事<lb/>
<pb n="KR4i0056_WYG_028-2a"/>
　孔甲賜氏曰御龍以更豕韋之後累尋遷魯縣豕韋<lb/>
　復國至商而滅累之後世復承其國爲豕韋氏此匄<lb/>
　所謂在商爲豕韋氏也周成王滅唐遷封杜伯爲宣<lb/>
　王所滅杜洩奔魯因以爲氏此匄所謂在周爲唐杜<lb/>
　氏而預所謂周成王滅之也則非王赧所絶明矣<lb/>
　蔡墨云國有豢龍氏有御龍氏後漢有侍御史擾龍<lb/>
　宗豈其苖裔歟<lb/>
　　江漢<lb/>
<pb n="KR4i0056_WYG_028-2b"/>
蘓武詩俯觀江漢流仰視浮雲翔宋人謂在長安而言<lb/>
江漢疑非本作楊升菴曰不然班固藝文志有蘓武集<lb/>
李陵集之目摯虞晉初人也其文章流别志云李陵衆<lb/>
作總雜不類殆是假托非盡陵志至其善篇有足悲者<lb/>
以此考之其來古矣即使假托亦是東漢及魏人張衡<lb/>
曹植之流始能之<lb/>
　呉旦生曰蔡寛夫言注者直指爲使絶域時作故人<lb/>
　多疑之安知武未甞至江漢耶余據五臣注江漢流<lb/>
<pb n="KR4i0056_WYG_028-3a"/>
　浮雲翔皆喻客逰不止李善注江漢流不息浮雲去<lb/>
　靡依以喻良友各在一方播遷而無所託此注甚妙<lb/>
　按蘓李在武帝時同爲侍中金蘭素洽到此各方遂<lb/>
　托風人比興之㫖故用俯仰二字隨所及而託意原<lb/>
　非實境語何煩訾議之紛紛爲即寛夫亦未核也<lb/>
　　諱盈<lb/>
容齋隨筆曰李陵詩獨有盈尊酒盈字正惠帝諱漢法<lb/>
觸諱者有罪不應敢用此語其三筆又曰髙祖諱邦荀<lb/>
<pb n="KR4i0056_WYG_028-3b"/>
悦云之字曰國惠帝諱盈之字曰滿謂臣下所避以相<lb/>
代也盖之字之義訓變左傳周史以周易見陳侯陳侯<lb/>
使筮之遇觀之否謂觀六四變而為否也<lb/>
　呉旦生曰癸辛雜識惠帝諱盈史記以萬盈數改作<lb/>
　滿數故容齋亦因盈字致疑而東坡遂謂蘓李詩齊<lb/>
　梁間文士擬作余按漢髙祖諱邦而韋孟詩總齊羣<lb/>
　邦文帝諱恒而仲長統詩恒星艶珠景帝諱啟而傅<lb/>
　毅詩啟我童昧盖臨文不諱其義如是而又何疑於<lb/>
<pb n="KR4i0056_WYG_028-4a"/>
　犯惠諱也<lb/>
　野客樷書云枚乘柳賦盈玉縹之清酒枚乘詩盈盈<lb/>
　一水間知惠帝之諱在當時葢有不諱者觀勉夫之<lb/>
　引枚生如此因思常侍言行行重行行十四首并去<lb/>
　者日以踈五首爲十九首爲枚乘作其説不誣何必<lb/>
　因上東宛洛辭兼東都謂雜有張衡蔡邕作也<lb/>
　　衣帶<lb/>
古詩相去日已逺衣帶日已緩<lb/>
<pb n="KR4i0056_WYG_028-4b"/>
　呉旦生曰樂府離家日趨逺衣帶日趨緩王弇州謂<lb/>
　已字雅趨字峭按焦氏易林云憂思約帶即此意而<lb/>
　以四字盡之又云簪短帶長葢簪短即詩經首如飛<lb/>
　蓬也帶長即衣帶日已緩也以四字盡兩意意尤妙<lb/>
　　阿閣<lb/>
古詩阿閣三重階<lb/>
　呉旦生曰周書云明堂咸有四阿注四阿若今四注<lb/>
　屋故五臣之注阿閣亦謂閣有四阿也劉坦之補注<lb/>
<pb n="KR4i0056_WYG_028-5a"/>
　云阿隅也閣説文云以杙承板所以止扉者以其四<lb/>
　隅皆有欄楯可以通行謂之阿閣<lb/>
　　　孟冬<lb/>
古詩明月皎夜光促織鳴東壁玉衡指孟冬衆星何歴<lb/>
歴白露霑野草時節忽復易秋蟬鳴樹間𤣥鳥逝安適<lb/>
　呉旦生曰銑注謂既云孟冬又云秋蟬九月巳入十<lb/>
　月節氣也余按漢至孝武始改秦朔用夏正此詩上<lb/>
　云促織下云秋蟬盖漢之孟冬非夏之孟冬矣髙祖<lb/>
<pb n="KR4i0056_WYG_028-5b"/>
　十月至㶚上故以十月爲嵗首是漢猶襲秦制也則<lb/>
　漢之孟冬夏之七月耳李善注爲是<lb/>
　　　脈脈<lb/>
古詩盈盈一水間脈脈不得語<lb/>
　呉旦生曰劉坦之補注脈脈當作盼相視貎謂分明<lb/>
　盼視而不得通其語此真膚觧觀海録碎事引陸韓<lb/>
　卿詩誰云相去逺脈脈阻光儀音陌不見貎余以二<lb/>
　語正從古詩脱出盖河漢幾許而相隔不相見無從<lb/>
<pb n="KR4i0056_WYG_028-6a"/>
　告語也脈脈兩字含情無限又觀劉夢得視刀環歌<lb/>
　云常恨言語淺不如人意深今朝兩相見脈脈百種<lb/>
　心直為古詩傳神<lb/>
　　　札察<lb/>
古詩客從逺方來遺我一書札上言長相思下言久離<lb/>
别置書懐䄂中三嵗字不滅一心抱區區懼君不識察<lb/>
　呉旦生曰札音截漢書谷子雲筆札樓君卿唇舌陸<lb/>
　雲卿詩書記既翩翩賦歌能妙絶相如恧温麗子雲<lb/>
<pb n="KR4i0056_WYG_028-6b"/>
　慚筆札察敕列切老子其政察察其民缺缺漢志樂<lb/>
　歌景星顯見信星彪列象載昭庭日親以察<lb/>
　　　被縁<lb/>
古詩文彩䨇鴛鴦裁為合歡被著以長相思縁以結不<lb/>
觧注云著<hi>昌慮切</hi>充之以絮也縁以絹飾邉也長相思謂<lb/>
以絲縷絡綿交互網之使不㫁長相思之義也結不觧<lb/>
謂以針縷交鎻連結混合其縫取結不觧之義也既取<lb/>
其義以著愛而結好又美其名曰相思曰不觧云<lb/>
<pb n="KR4i0056_WYG_028-7a"/>
　呉旦生曰四邉縁飾而被之心有象水池海録碎事<lb/>
　所謂因其形如池沼四周以名之也故左太冲詩衣<lb/>
　被皆重池即今被頭别施帛爲縁呼爲被池而宋子<lb/>
　京云春寒到被池也按禮記魚躍拂池注以銅爲魚<lb/>
　縣於池下䟽叅漢之制度而知也正俗云以卧毡著<lb/>
　裏施縁者呼為池毡李太白詩緑池障泥錦裝潢家<lb/>
　以巻縫罅處爲玊池<lb/>
　輟耕録云孟蜀主一錦被其濶猶今之三幅帛而一<lb/>
<pb n="KR4i0056_WYG_028-7b"/>
　梭織成被頭作二穴若雲板様盖以扣於項下如盤<lb/>
　領状兩側餘錦則擁覆於肩此之謂鴛衾也余謂此<lb/>
　即所云文彩䨇鴛鴦裁為合歡被也唐莊宗命蜀匠<lb/>
　旋織十幅無縫錦為被材被成賜名六合被<lb/>
　　　長跪<lb/>
玉壺清話曰宋太祖問趙普拜禮何以男子跪而婦人<lb/>
不跪普不能對王貽孫曰古詩長跪問故夫即婦人亦<lb/>
跪也唐武后時婦人始拜而不跪普問所出對曰唐張<lb/>
<pb n="KR4i0056_WYG_028-8a"/>
建章勃海國記備言之<lb/>
　呉旦生曰呉越春秋女子知伍胥非常人長跪以餐<lb/>
　與之戰國䇿蘓秦過洛其嫂蛇行匍匐四拜自跪而<lb/>
　謝漢書周昌諌髙帝吕后見昌爲跪隋志皇帝冊后<lb/>
　后先拜後起亦可證唐以前婦人皆跪矣盖古者男<lb/>
　跪尚左手女跪尚右手以此為别然所謂尚右手者<lb/>
　言歛手向右如孔子拱而尚右之尚非若今用手按<lb/>
　膝作跪也男子之尚左亦然古之婦人以肅拜為正<lb/>
<pb n="KR4i0056_WYG_028-8b"/>
　鄭司農注肅拜但俯下手今時撎是也<hi>撎於至反即今之揖儀禮</hi>
　<hi>鄉飲酒賔客有撎入門之法推手曰揖引手曰撎字林云撎舉首下手也</hi>項氏云古之拜<lb/>
　如今之揖折腰而已介胄之士不拜故以肅為禮以<lb/>
　其不可折腰也其儀特歛手向身微作曲勢此正今<lb/>
　時婦人揖禮也婦人首飾盛多如副笄六珈之類自<lb/>
　難以俯伏地上則婦人之拜不過如此乃謂自唐武<lb/>
　后始尊婦人不令拜伏亦悞矣南北史有樂府説婦<lb/>
　人云伸腰再拜跪問客今安否伸腰亦是頭不下也<lb/>
<pb n="KR4i0056_WYG_028-9a"/>
　北史周宣帝始詔内外命婦拜宗廟及天䑓皆俯伏<lb/>
　相見皆跪如男子之儀則知前此婦人本不作男子<lb/>
　拜矣王建宫詞云射生宫女宿紅粧請得新弓各自<lb/>
　張臨上馬時齊賜酒男兒跪拜謝君王盖宫掖中女<lb/>
　子作男兒之跪拜所以志異也<lb/>
　野客樷書云古者拜禮非特首至地然後為拜也凡<lb/>
　頭俯膝屈手動皆謂之拜按周禮辨九拜之儀一稽<lb/>
　首二頓首三空首四振動五吉拜六凶拜七竒拜八<lb/>
<pb n="KR4i0056_WYG_028-9b"/>
　襃拜九肅拜注云稽首拜頭至地也頓首拜頭叩地<lb/>
　也空首拜頭至手也振動以两手相擊也竒拜一拜<lb/>
　也襃拜再拜也肅拜但俯下手即今之揖也何甞專<lb/>
　以首至地為拜耶<lb/>
　方言東齊海岱之間長跪謂之䠆<graphic n="KR2915" url="https://raw.githubusercontent.com/kanripo/KR-Gaiji/master/images/KR2915.png" mimeType="image/png"/>
                    <hi>音務</hi>
　　　金錯刀<lb/>
藝苑雌黄云張平子四愁詩美人贈我金錯刀何以報<lb/>
之英瓊瑤金錯刀王莽所鑄錢名莽變漢制更造大錢<lb/>
<pb n="KR4i0056_WYG_028-10a"/>
徑寸二分重十二銖文曰大泉直五十又造契刀其環<lb/>
如大錢身形如刀長二寸文曰契刀直五百又造錯刀<lb/>
以黄金錯其文曰一刀直五千與五銖錢凢四品並行<lb/>
　呉旦生曰繼古藂編金錯刀名一而義二錢一也刀<lb/>
　一也漢食貨志王莽造錯刀以金錯其文此錢也續<lb/>
　漢書輿服志佩刀乘輿黄金通身雕錯諸侯黄金錯<lb/>
　環東觀漢記賜鄧通金錯刀此刀也韓退之詩聞道<lb/>
　松醪賤何須恡錯刀梅聖俞詩爾持金錯刀不入鵝<lb/>
<pb n="KR4i0056_WYG_028-10b"/>
　眼貫則指為錢矣孟浩然詩美人聘金錯纎手膾紅<lb/>
　鱗錢昭度詩荷揮萬朶玉如意蟬弄一聲金錯刀則<lb/>
　指為刀矣余按古人之於噐物以黄金錯之皆謂之<lb/>
　金錯詞人引用不可以名同而不䆒其實即杜詩觀<lb/>
　之椶拂子詩熒熒金錯刀乃刀也對雪詩金錯囊徒<lb/>
　罄乃錢也虎牙行金錯旌竿滿雲直則又以黄金而<lb/>
　錯鏤於旌竿上矣<hi>席上腐談云古之錯即今之磋也磋千箇反北人讀錯作去聲南人</hi>
　<hi>讀錯作入聲其實一也</hi>
<pb n="KR4i0056_WYG_028-11a"/>
　　　青玊案<lb/>
張衡四愁詩何以報之青玉案<lb/>
　呉旦生曰劉坦之補注謂玉案噐之貴重者楚漢春<lb/>
　秋淮隂侯曰漢王賜臣玉案之食觀此則案指噐而<lb/>
　言盖案字即古盌字説文㼝小盂也烏管切徐鉉曰<lb/>
　今俗别作椀非是然則平子亦謂青玉盌耳<hi>俗謂傳椀曰案</hi>
　<hi>酒亦此義</hi>如漢髙帝至趙趙王張敖自持案進食甚恭又<lb/>
　許后五日一朝太后親奉案上食又孟光為鴻具食<lb/>
<pb n="KR4i0056_WYG_028-11b"/>
　舉案齊眉凢此皆盌也不則何能持舉耶<lb/>
　困學紀聞云陸務觀誰其云者兩黄鵠何以報之䨇<lb/>
　玉盤本於朱新仲何以報之青玉案我姑酌彼黄金<lb/>
　罍<lb/>
　<lb/>
　<lb/>
　<lb/>
　歴代詩話巻二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代詩話巻三</head> <lb/>
    <p>
<pb n="KR4i0056_WYG_003-1a"/>
欽定四庫全書<lb/>
　歴代詩話巻三<lb/>
　　　　　　　　　　　　　歸安呉景旭撰<lb/>
　甲集中之上<lb/>
　　三百篇<lb/>
　　　鹿鳴<lb/>
鄭漁仲曰當漢之初去三代未逺雖經生學者不識詩<lb/>
而太樂氏以聲歌肄業往往仲尼三百篇瞽史之徒例<lb/>
<pb n="KR4i0056_WYG_003-1b"/>
能歌也東漢之末禮樂蕭條雖東觀石渠議論紛紜無<lb/>
補於事曹孟徳平劉表得漢雅樂郎杜夔夔老矣久不<lb/>
肄習所得惟鹿鳴騶虞伐檀文王四篇而已太和末又<lb/>
失其三左延年所得惟鹿鳴一笙每正旦大會太尉奉<lb/>
璧羣臣行禮東廂雅樂常作者是也古者歌鹿鳴必歌<lb/>
四牡皇皇者華三詩同節故曰工歌鹿鳴之三而用南<lb/>
陔白華華黍三笙以贊之然後首尾相承節奏有屬今<lb/>
得一詩而如此用可乎至晉室鹿鳴一篇又無傳矣自<lb/>
<pb n="KR4i0056_WYG_003-2a"/>
鹿鳴一篇絶後世不復聞詩矣<lb/>
　呉旦生曰漢書王遵為益州刺史命王褒作中和樂<lb/>
　職選好事者依鹿鳴習而歌之時汜鄉侯何武為童<lb/>
　子選在歌中觀此則漢世聲歌之道尚能傳肄使齊<lb/>
　魯韓毛四家不尚訓義而相習以聲則三百篇當至<lb/>
　今可歌也<lb/>
　　　盬<lb/>
王事靡盬<lb/>
<pb n="KR4i0056_WYG_003-2b"/>
　呉旦生曰盬亦鹽也出於河東之解池引池水灌畦自<lb/>
　結成者不經久而易壊故訓不堅固按周禮鹽人共<lb/>
　其苦鹽讀為盬謂鹽不鍊治也鴇羽注鹽不攻緻曰<lb/>
　盬葢海鹽鍊治後成其鹽難壊池鹽出水即成而易<lb/>
　壞即所謂不攻緻不堅固也<lb/>
　漢書食貨志云猗頓用盬鹽注盬鹽池也於盬造鹽<lb/>
　故盬音古水經注云本司鹽都尉治領兵一千餘人<lb/>
　守之周穆王漢章帝並幸安邑而觀鹽池後罷尉司<lb/>
<pb n="KR4i0056_WYG_003-3a"/>
　分猗氏安邑置縣以守之<lb/>
　　　鄂不<lb/>
棠棣之華鄂不韡韡楊升菴曰不風無切鄭𤣥云承華<lb/>
者鄂不當作柎鄂是也不古與柎同又作跗曹憲曰鄂<lb/>
花苞也今作萼詩疏云花下有萼萼下有跗華萼相承<lb/>
覆故得韡韡而光明也由花以覆萼萼以承華華萼相<lb/>
覆而光明猶兄弟相順而榮顯唐明皇宴會兄弟之處<lb/>
曰花萼樓取此也注云鄂然而外見豈不韡韡乎非惟<lb/>
<pb n="KR4i0056_WYG_003-3b"/>
背詩義亦且背字義矣按束晳詩白華朱萼被於幽薄<lb/>
白華絳趺在陵之陬白華𤣥足在陵之曲其曰萼趺足<lb/>
皆可證詩疏意其字作柎跗趺又作足者花之足猶人<lb/>
之足也<lb/>
　呉旦生曰周易震為旉旉之為言布也震於東方為<lb/>
　春草木之萌始布也古文作旉今文作華葢花之蒂<lb/>
　也陸機文賦彼瓊敷與玉藻瓊敷即瓊華鄒潤甫㳺<lb/>
　仙詩紫芝列紅敷敷字書作跗古詩紅萼青跗定滿<lb/>
<pb n="KR4i0056_WYG_003-4a"/>
　枝字又作荂荘子折揚皇荂通作華易枯楊生華老<lb/>
　婦得其士夫夫與華為韻也左傳華不注山讀作入<lb/>
　聲甚誤古不字讀作缶音或俯音并無作逋骨切者<lb/>
　今讀如卜乃俗音耳惟伏琛言此山孤秀如花跗之<lb/>
　注於水矣李太白詩昔我㳺齊都登華不注峯兹山<lb/>
　何峻秀彩翠如芙蓉即我郡有餘英餘不二溪葢因<lb/>
　梅溪苕溪其流相通故曰餘英餘不義可見矣若作方<lb/>
　鳩切則本注說文不鳥飛上翔不下來也與溪水全<lb/>
<pb n="KR4i0056_WYG_003-4b"/>
　不相涉<lb/>
　　　嚶嚶<lb/>
伐木丁丁鳥鳴嚶嚶出自幽谷遷于喬木<lb/>
　呉旦生曰古今注謂禽經稱鶯鳴嚶嚶要是後人附<lb/>
　會非詩本意東臯雜錄云鄭箋嚶嚶兩鳥聲正文與<lb/>
　注皆未嘗及黄鳥自白樂天作六帖始類入鶯門中<lb/>
　又作詩如谷幽鶯暫遷之類後人多祖述用之也野<lb/>
　客叢書云觀張平子東京賦雎鳩麗黄闗闗嚶嚶然<lb/>
<pb n="KR4i0056_WYG_003-5a"/>
　則以嚶嚶為黄麗用自漢已然不可謂自樂天始也<lb/>
　嘉話錄云今謂進士登第為遷鶯者久矣葢毛詩伐<lb/>
　朩篇並無鶯字頃嵗省試早鶯求友詩又鶯出谷詩<lb/>
　别書固無證據斯大誤也緗素雜記云宋景文詩晚<lb/>
　執谷鶯朋友動杏園初日待鶯遷王荆公詩鶯猶尋<lb/>
　舊友又曲名喜遷鶯者皆循習唐人之誤也惟漢梁<lb/>
　鴻思友人詩鳥嚶嚶友之期念髙子僕懐思南史劉<lb/>
　孝標廣絶交論嚶嚶相召星流電激是真得毛詩之<lb/>
<pb n="KR4i0056_WYG_003-5b"/>
　意余觀袁海叟答江漸詩谷鳥嚶其鳴求友聲亦屢<lb/>
　況生蒸民間豈不念明助此真是毛詩疏語<lb/>
　　　笙詩<lb/>
江鄰㡬雜志曰南陔白華六篇有聲無詩故云笙不云<lb/>
歌也有其義亡其辭非失亡之亡乃無也<lb/>
　呉旦生曰古文無字類作亡鄭康成以為及秦之世<lb/>
　而亡之束廣微為作補亡皆是誤讀亡字耳儀禮疏<lb/>
　云堂上歌者不亡堂下笙者即亡葢所謂歌者有其<lb/>
<pb n="KR4i0056_WYG_003-6a"/>
　辭所以可歌如魚麗嘉魚闗雎以下是也無其辭者<lb/>
　不可歌故以笙吹之南陔至於由儀是也按儀禮鄉<lb/>
　飲酒及燕禮笙入於縣中奏南陔白華華黍又曰間<lb/>
　歌魚麗笙由庚歌南有嘉魚笙崇丘歌南山有臺笙<lb/>
　由儀此六詩皆主於笙奏之雖有其聲舉無辭句不<lb/>
　若魚麗南有嘉魚南山有臺於歌奏之歌人聲也故<lb/>
　有辭爾此則笙與歌之異也<hi>字書云漢律厯志亡射列子亡所不為相如賦</hi>
　<hi>亡是公並音無秦時始以蕃橆之橆為有无之无說文橆文甫切今借為有無字古經書皆篆文秦變篆</hi>
<pb n="KR4i0056_WYG_003-6b"/>
　<hi>為隸者改之字形詩書周禮春秋禮記論語本皆用无字乃變篆為隸者改之惟周易首尾盡用无字葢</hi>
　<hi>變隸時不曽改易不在焚之數亦不得而改至於亡字亦有存而不改者論語有若亡亡而為有人皆有</hi>
　<hi>兄弟我獨亡不如諸夏之亡也以上數亡字獨不改者葢變隸時誤讀為存亡之亡故存而不改也</hi>
　如晉侯享叔孫豹金奏三夏工歌六詩三夏者樂曲<lb/>
　名擊鐘而奏亦以無辭故金奏之若文王六詩則工<lb/>
　歌之矣故南陔以下亦謂之奏然則皮襲美之補肆<lb/>
　夏與束廣微之補六亡詩同一詿誤不知肆夏乃金<lb/>
　奏六亡乃笙奏有何辭之可補哉<lb/>
<pb n="KR4i0056_WYG_003-7a"/>
　　　南陔<lb/>
序曰南陔孝子相戒以養也釋曰陔隴也言南者南方<lb/>
養萬物也<lb/>
　呉旦生曰束廣微補亡云循彼南陔言采其蘭又云<lb/>
　循彼南陔厥草油油其語意皆從隴字而生也按困<lb/>
　學紀聞云陔當訓戒鄉飲酒燕禮賓醉而出奏陔夏<lb/>
　鄭氏注陔之言戒也以陔為節明無失禮又泊宅編<lb/>
　云陔何以有戒意據周官械夏儀禮作陔字則陔通<lb/>
<pb n="KR4i0056_WYG_003-7b"/>
　於械且辰窮於亥是戒之時也漢制攷云鐘師械夏<lb/>
　注杜子春云械讀為陔鼓之陔疏漢有陔鼓之法據<lb/>
　此則陔字別自有義廣微不契勘耳<lb/>
　　　栲杻<lb/>
南山有栲北山有杻<lb/>
　呉旦生曰栲去九切說文作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>从尻為聲草木疏云<lb/>
　許慎讀栲為糗今人言考失其聲也爾雅栲山樗疏<lb/>
　亦云許讀為糗徐鉉注說文作若浩切不攷之罪也<lb/>
<pb n="KR4i0056_WYG_003-8a"/>
　況栲與杻合韻乃正讀非叶也<hi>舊叶音口</hi>
　杻檍也字書云檍梓屬此木枝葉可愛二月花白子<lb/>
　似杏今官園種之取萬億之義改名萬嵗樹謝脁詩<lb/>
　風動萬年枝正指此也何晏景福殿賦綴以萬年注<lb/>
　云晉武帝華林園有萬年樹二十四株江左謂之冬<lb/>
　青樹唐詩青松忽似萬年枝三體詩注以為冬青韓<lb/>
　子蒼冬青詩無人識是萬年枝凡此皆謬<lb/>
　　　元老<lb/>
<pb n="KR4i0056_WYG_003-8b"/>
方叔元老克壯其猷<lb/>
　呉旦生曰鹽鐵論引此詩而云商師若烏周師若荼<lb/>
　葢謂商用少而周用老也<lb/>
　　　甫草<lb/>
東有甫草<lb/>
　呉旦生曰吕氏春秋九藪梁之圃田爾雅十藪鄭有<lb/>
　圃田穆天子傳天子里甫田之路東至於房水經注<lb/>
　云渠水自河與沛亂流東滎澤北東南分沛歴中牟<lb/>
<pb n="KR4i0056_WYG_003-9a"/>
　縣之圃田澤北與陽武分水澤多麻黄草故述征記<lb/>
　曰踐縣境便覩斯卉窮則知踰界詩所謂東有甫草<lb/>
　也皇武子曰鄭之有原圃猶秦之有具囿也按澤在<lb/>
　中牟縣西西限長城東極官渡北佩渠水東西四十<lb/>
　許里南北二十許里中有沙岡上下二十四浦津流<lb/>
　逕通淵潭相接各有名焉水盛則北注渠溢則南播<lb/>
　故竹書紀年梁恵成王十年入河水於甫田又為大<lb/>
　溝而引甫水者也<lb/>
<pb n="KR4i0056_WYG_003-9b"/>
　鄭氏箋云鄭有甫田謂圃田鄭藪也止齋周禮說云<lb/>
　詩不以圃田繋鄭王伯厚謂宣王封弟友於鄭在畿<lb/>
　内咸林<hi>今華州鄭縣</hi>圃田澤左氏謂之原圃<hi>在今開封之中牟</hi>宣<lb/>
　王時非鄭地小雅安得繋於鄭乎爾雅鄭有圃田葢<lb/>
　指東遷後鄭言之<lb/>
　　　動靜<lb/>
隨意漫錄曰蕭蕭馬鳴靜中有動也悠悠旆旌動中有<lb/>
靜也<lb/>
<pb n="KR4i0056_WYG_003-10a"/>
　呉旦生曰舒王以風定花猶落對鳥鳴山更幽謂上<lb/>
　句靜中有動下句動中有靜猶不失三百篇意至於<lb/>
　杜子美詩風含翠篠娟娟淨雨裛紅蕖冉冉香上句<lb/>
　風中有雨下句雨中有風楊誠齋詩綠光風動麥白<lb/>
　碎日翻池上句風中有日下句日中有風方斯蔑矣<lb/>
　<hi>梁書王籍入若耶溪詩蟬噪林逾靜鳥鳴山更幽顔之推云蕭蕭馬鳴悠悠旆旌毛傳言不諠譁也每歎</hi>
　<hi>此解有情致籍詩生於此意耳何氏語林謝貞八嵗為春日閒居詩從舅王筠云如風定花猶落乃追步</hi>
　<hi>惠連矣則荆公取二梁時句以作對</hi>
<pb n="KR4i0056_WYG_003-10b"/>
　　　諧聲<lb/>
夢溪筆談曰古人諧聲有不可解者如玖字有字多與<lb/>
李字協用慶字正字多與章字平字協用如詩或羣或<lb/>
友以燕天子彼留之子貽我佩玖投我以木李報之以<lb/>
瓊玖終三十里十千維耦自今以始嵗其有君子有穀<lb/>
詒孫子陟降左右令聞不已膳夫左右無不能止魚麗<lb/>
于罶鰋鯉君子有酒㫖且有如此極多又如孝孫有慶<lb/>
萬夀無疆黍稷稻粱農夫之慶惟其有章矣是以有慶<lb/>
<pb n="KR4i0056_WYG_003-11a"/>
矣則篤其慶載錫之光我田既臧農夫之慶萬舞洋洋<lb/>
孝孫有慶易曰西南得朋乃與類行東北喪朋乃終有<lb/>
慶積善之家必有餘慶積不善之家必有餘殃班固東<lb/>
都賦彰皇徳兮侔周成永延長兮膺天慶如此亦多今<lb/>
廣韻中慶一音卿然如詩之未見君子憂心怲怲既見<lb/>
君子庶㡬式臧誰秉國成率勞百姓我王不寧覆怨其<lb/>
正亦是怲正與寜平協用不止慶而已野客叢書曰古<lb/>
人諧聲似此甚多如野字音多與羽字音協家字音多<lb/>
<pb n="KR4i0056_WYG_003-11b"/>
與居字音協如詩曰吉日庚午既差我馬獸之所同麀<lb/>
鹿麌麌曰鶴鳴于九臯聲聞于野魚潛在淵或在于渚<lb/>
曰鴻雁于飛肅肅其羽之子于征劬勞于野曰燕燕于<lb/>
飛差池其羽之子于歸逺送于野是野字與羽字音協<lb/>
之例也曰山有扶蘇隰有荷華不見子都乃見狂且曰<lb/>
祈父予王之爪牙胡轉予于恤靡所止居曰昏姻之故<lb/>
言就爾居爾不我育復我邦家是家字與居字音叶之<lb/>
例也蔡寛夫詩話曰秦漢以來字書未備既多假借而<lb/>
<pb n="KR4i0056_WYG_003-12a"/>
音無反切平側皆通用如慶雲卿雲臯陶咎繇之類大<lb/>
率如此詩瞻彼日月悠悠我思道之云逺曷云能來燕<lb/>
燕于飛下上其音之子于歸逺送于南皆以為協聲野<lb/>
客叢書曰來字協思字者非來字是釐字耳如匡衡詩<lb/>
曰莫學詩匡鼎來匡說詩解人頤是亦以來字協詩字<lb/>
今呉人呼來為釐猶有此音南字協音字者非南字是<lb/>
吟字耳如文選賈謐詩曰昔與二三子游息承華南拊<lb/>
翼同枝條翻然各異尋是也因考毛詩以下字協故字<lb/>
<pb n="KR4i0056_WYG_003-12b"/>
者是户字耳家字協蒲字者是孤字耳慶字協陽字者<lb/>
是羌字與卿字耳如詩爰有寒泉在浚之下有子七人<lb/>
母氏勞苦曰予所蓄租予口卒瘏曰予未有室家曰先<lb/>
祖是皇神保是饗孝孫有慶萬夀無疆之類是也洪景<lb/>
伯隸釋曰周官注莪儀二字皆音俄詩以實維我儀協<lb/>
在彼中河樂且有儀協在彼中阿太𤣥亦以各遵其儀<lb/>
協不偏不頗左傳音蛾作蟻徐廣音檥船作俄漢碑凡<lb/>
蓼莪皆作蓼儀而司隸魯岐碑又作蓼䕏野客叢書曰<lb/>
<pb n="KR4i0056_WYG_003-13a"/>
此猶商之阿衡或為倚衡猗衡之例也葢古者率多以<lb/>
阿猗莪義等字同為一音<hi>賈誼鵩賦請問於服予去何之吉乎告我凶言其菑淹速</hi>
<hi>之度兮語予其期岑彭傳輿人歌我有枳棘岑君伐之我有蟊賊岑君遏之狗吠不驚足下生氂含哺鼓腹焉</hi>
<hi>知凶災是以災字協時字音則災字合讀為緇漢人書災為菑正此音也觀菑災字協時字則知古人不獨以</hi>
<hi>來字協釐字其二音亦本通用如此</hi>
　呉旦生曰觀沈存中蔡寛夫洪景伯三人之言而王<lb/>
　勉夫諄諄皆有以推衍之可見古人協字當時必有<lb/>
　其音自别有理況三百篇為詩祖即為韻祖乎詩家<lb/>
<pb n="KR4i0056_WYG_003-13b"/>
　直說云古之詩韻如三百篇協用者西兆有高樓上<lb/>
　與浮雲齊是也如洪武韻互用者灼灼園中葵朝露<lb/>
　待日晞是也如沈韻拘用者有鳥西南飛熠熠似蒼<lb/>
　鷹是也漢人用韻參差沈韻始為嚴整早發定山尚<lb/>
　用山先二韻及唐取士遂為定式楊誠齋云今之禮<lb/>
　部韻乃是限制士子成文不許出韻因難以見工爾<lb/>
　至於吟咏性情當以國風離騷為法又奚禮部韻拘<lb/>
　之哉<lb/>
<pb n="KR4i0056_WYG_003-14a"/>
　　　未渠央<lb/>
古音畧曰夜未央注未渠央也渠本作詎說文詎猶豈<lb/>
也字林未知詞也言未便至夜分也張儀傳云且蘇君<lb/>
在儀寧渠能乎注音詎古字少假借用之也又作巨漢<lb/>
書公巨能入乎<lb/>
　呉旦生曰升菴引渠作詎則未詎二字連用何義余<lb/>
　按左思魏都賦其夜未遽庭燎晰晰南史高爽題鼔<lb/>
　詩面皮如許大受打未遽央野客叢書云今渠字多<lb/>
<pb n="KR4i0056_WYG_003-14b"/>
　作平聲用然庭燎詩注渠其據切當呼遽謂夜未遽<lb/>
　盡也古樂府王融三婦豓詩曰丈人且安坐調絃未<lb/>
　遽央長安狹斜行曰丈夫且徐徐調絃詎未央淵明<lb/>
　詩夀考豈渠央魯直詩木穿石槃未渠透並合呼遽<lb/>
　史記尉陀曰使我居中國何渠不若漢班史作何遽<lb/>
　不若漢益可驗也<lb/>
　　　聰<lb/>
祈父亶不聰<lb/>
<pb n="KR4i0056_WYG_003-15a"/>
　呉旦生曰宋時黄安中為神宗講詩至祈父之卒章<lb/>
　上問曰獨言聰而不言明何也黄曰臣未之思上曰<lb/>
　豈非軍事尚謀聰作謀故耶一日講詩至噫嘻振鷺<lb/>
　豐年又問曰有祈則有報間之以振鷺何也黄對曰<lb/>
　得四海之驩心以奉先王是以獲豐年之應此則從<lb/>
　來說家所未及<lb/>
　<lb/>
　<lb/>
<pb n="KR4i0056_WYG_003-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代詩話巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代詩話巻十一</head> <lb/>
    <p>
<pb n="KR4i0056_WYG_011-1a"/>
欽定四庫全書<lb/>
　歴代詩話巻十一<lb/>
　　　　　　　　　　　　　歸安吳景旭撰<lb/>
　乙集下之上<lb/>
　　楚辭<lb/>
　　　送將<lb/>
藝苑雌黄曰九辯憭慄兮若在逺行登山臨水兮送將<lb/>
歸潘安仁秋興賦引此語而曰送歸懐慕徒之戀兮逺<lb/>
<pb n="KR4i0056_WYG_011-1b"/>
行有羇旅之憤臨川感流以歎逝兮登山逺懐以悼近<lb/>
彼四慼之疾心兮遭一途其難忍安仁以登山臨水逺<lb/>
行送歸為四慼予見張扶云若在逺行登山臨水送將<lb/>
歸是七件事謂逺也行也登山也臨水也送也將也歸<lb/>
也前輩詩中惟王介甫有一聨云一水䕶田將緑遶兩<lb/>
山排闥送青來下得將送二字與楚辭合嘗考詩之燕<lb/>
燕篇云之子于歸逺予將之之子于歸逺送于野一篇<lb/>
之中亦用此將送歸三字則楚辭之言亦有所本也安<lb/>
<pb n="KR4i0056_WYG_011-2a"/>
仁謂之四慼何也盖畧而言之耳<lb/>
　吳旦生曰借逺行送歸以摹寫憭慄之情盖若在二<lb/>
　字一氣趕下何得分為七件支離牽扯莫此為甚况<lb/>
　毛詩將迎也迎亦送之意而九辯將字乃屬虚下何<lb/>
　嘗本此觀梁簡文秋興賦復有登山望别臨水送歸<lb/>
　則知昔人於秋率多此語何必畫而為四哉<lb/>
　唐髙駢自渚宫移鎮揚州别晏口占楚辭云悲莫悲<lb/>
　兮生别離登山臨水送將歸使幕客續之有一妓進<lb/>
<pb n="KR4i0056_WYG_011-2b"/>
　曰賤妾感相公之恩續貂可乎即收淚吟曰武昌無<lb/>
　限新栽栁不見楊花似雪飛合座賞歎駢厚贈之亦<lb/>
　可證一氣為句矣<lb/>
　　　朅<lb/>
宋玉九辯車既駕兮朅而歸不得見兮心悲詩話謂車<lb/>
既駕矣盍而歸乎以不得見而心悲也按呂氏春秋膠<lb/>
鬲見武王於鮪水曰西伯朅來無欺我也注朅何也則<lb/>
朅之為言盍也今文所用朅來者亦謂盍來非作發語<lb/>
<pb n="KR4i0056_WYG_011-3a"/>
之辭劉向云朅來歸耕永自踈顔延年云朅來空復辭<lb/>
皆謂盍來<lb/>
　吳旦生曰文選注朅去也初疑去字當是盍字傳寫<lb/>
　之譌脫耳後見字學集要云朅去也健也却也朅來<lb/>
　猶聿來也又朅來言歸去來也則朅訓去亦得顔延<lb/>
　年秋胡詩朅來空復辭補注云朅去也陳子昻感遇<lb/>
　詩朅來豪游子朅來髙堂觀注亦云朅去也<lb/>
　　　恢台<lb/>
<pb n="KR4i0056_WYG_011-3b"/>
宋玉九辯云收恢台之孟夏兮<lb/>
　吳旦生曰舊注恢台廣大貌王逸章句本台字作炱<lb/>
　徒來切黄魯直云恢大台即胎也言夏氣大而育物<lb/>
　也徐季海詩髙閣無恢台直言無暑氣耳似不合古<lb/>
　語爾雅夏為長嬴長嬴即恢台也若言髙閣無長嬴<lb/>
　可乎余觀魯直此論因攷其詩遣悶悶不離眼前避<lb/>
　愁愁亦知人處乃出庾子山愁賦云深藏欲避愁愁<lb/>
　亦知人處此雖直用其語自饒蒼勁若世之傳奇家<lb/>
<pb n="KR4i0056_WYG_011-4a"/>
　往往以昔人詩句寫入詞曲見之徒欲嘔耳<lb/>
　　　衙衙<lb/>
宋玉九辯屬雷師之闐闐兮通飛廉之衙衙<lb/>
　吳旦生曰升庵言衙音魚韓退之元和聖德詩魚魚<lb/>
　雅雅魚魚亦衙衙也按說文衙行貌从行吾魚舉切<lb/>
　箋云本訓惟姚合詩縦出多攜枕因衙始裹頭又可<lb/>
　曽衙小吏恐謂踏青苔北人謂街巷為衙巷為衙衕<lb/>
　讀若互字平聲改作衚<lb/>
<pb n="KR4i0056_WYG_011-4b"/>
　古雋考畧云衙衙行貌又疎逺貌<lb/>
　　　些<lb/>
夢溪筆談曰招魂尾句皆曰些<hi>蘇箇切</hi>䕫峽湖湘及南北<lb/>
江僚人凡禁呪旬尾皆稱㱔此乃楚人舊俗即梵語薩<lb/>
嚩訶也<hi>薩音桑葛反嚩無可反訶従去聲</hi>三字合言之即些字也<lb/>
　吳旦生曰古雋考畧云些音梭去聲悮作些小之些嘯<lb/>
　餘譜云些些二字形體不甚相逺而音聲意義懸殊<lb/>
　上蘇箇切下乃些小之些耳余觀中州集載密公詩<lb/>
<pb n="KR4i0056_WYG_011-5a"/>
　云始露雄文陵楚些又登長陌佩吳鈎元音補遺載<lb/>
　宋衜詩今日悲秋哦楚些他年著論辨吳亡則其从<lb/>
　去聲可證李周卿詩長溪霜練靜脩嶺蒼龍卧魂夢<lb/>
　吾已安不勞歌楚些髙季迪詩歸來又辱寄新詩錦<lb/>
　水湔腸珠落唾豪吟自欲寄燕歌悲調豈將同楚些<lb/>
　此真得蘇箇切音韻也<lb/>
　　　穱<lb/>
宋玉招魂稻粢穱麥挐黄粱些詞林海錯曰穱麥也韓<lb/>
<pb n="KR4i0056_WYG_011-5b"/>
愈詩納凉吸冷漬香穱南都賦夏穱冬稌<lb/>
　吳旦生曰王逸注穱音捉訓擇也擇麥中先熟者言<lb/>
　飯則以秔稻糅稷擇新麥糅以黄粱和而柔嬬且香<lb/>
　滑也若竟訓作麥則楚辭不當說麥復說穱矣如賦<lb/>
　所云夏穱與左思吳都賦穱秀菰<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>當訓作麥<lb/>
　　　臛蠵<lb/>
宋玉招魂露雞臛蠵厲而不爽些<lb/>
　吳旦生曰臛羮也有菜曰羮無菜曰臛說文臛肉羮<lb/>
<pb n="KR4i0056_WYG_011-6a"/>
　釋名臛者嵩也香氣嵩髙也蠵大龜也李賀詩臛蠵<lb/>
　臛熊何足云<lb/>
　王逸注楚人名羮敗曰爽言其清烈不敗也<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0056_WYG_011-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代詩話巻十一<lb/>
</p>
<p>
</p>
  </div>
</body>
</text>
</TEI>
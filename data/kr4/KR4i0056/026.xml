<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代詩話巻二十六</head> <lb/>
    <p>
<pb n="KR4i0056_WYG_026-1a"/>
欽定四庫全書<lb/>
　歴代詩話巻二十六<lb/>
　　　　　　　　　　　　　歸安吳景旭撰<lb/>
　丁集下之上<lb/>
　　古樂府<lb/>
　　　巴渝<lb/>
樂府原題曰巴渝本舞名即鞞舞也漢髙自蜀漢將定<lb/>
三秦閬中范因率賨人以従為前鋒號板楯蠻勇而善<lb/>
<pb n="KR4i0056_WYG_026-1b"/>
鬬及定三秦封因為閬中侯復賨人七姓其俗善舞髙<lb/>
帝使樂人習之閬中有渝水因以為名故曰巴渝舞<lb/>
　吳旦生曰華陽國志謂巴師勇銳歌舞以凌殷人倒<lb/>
　戈故世稱之曰武王伐紂前歌後舞也又謂閬中有<lb/>
　渝水賨民多居水左右天性勁勇初為漢前鋒陷陣<lb/>
　銳氣喜舞帝善之曰此武王伐紂之歌也乃令樂人<lb/>
　習學之今所謂巴渝舞也按舞曲四篇一曰矛渝二<lb/>
　曰安弩渝三曰安臺四曰行辭其辭既古莫能曉其<lb/>
<pb n="KR4i0056_WYG_026-2a"/>
　句讀英雄記云曹公破袁譚馬上舞三巴曹植鞞舞<lb/>
　詩序云故西園歌吹李堅者能鞞舞先帝下書召堅<lb/>
　堅年踰七十中間廢而不為因攷魏使王粲制其辭<lb/>
　粲問巴渝帥而得歌之本意改為矛渝新福弩渝新<lb/>
　福曲臺新福行辭新福四曲以述魏德李賛皇云巴<lb/>
　渝末曲猥䝉漢祖之知西域傳作俞蜀都賦云奮之<lb/>
　則賨旅翫之則渝舞梁簡文蜀道難云若奏巴渝曲<lb/>
　時當君思中<lb/>
<pb n="KR4i0056_WYG_026-2b"/>
　　　濁<lb/>
獨漉獨漉水深泥濁<lb/>
　吳旦生曰濁音獨漉濁為韻自叶按古音略引史記<lb/>
　律書濁者觸也白虎通瀆者濁也孺子之歌滄浪之<lb/>
　水濁兮可以濯我足漢書潁川歌潁水濁灌氏族陳<lb/>
　張君祖詩風來詠愈清鱗萃淵不濁斯乃𤣥中子所<lb/>
　以矯逸足又俗謂不明曰<graphic n="KR3344" url="https://raw.githubusercontent.com/kanripo/KR-Gaiji/master/images/KR3344.png" mimeType="image/png"/>濁以酒為喻也或作鶻<lb/>
　突又作糊塗並非<lb/>
<pb n="KR4i0056_WYG_026-3a"/>
　　　白紵<lb/>
韻語陽秋曰樂府解題譽白紵曰質如輕雲色如銀製<lb/>
以為袍餘作巾袍以光軀巾拂塵王建云新縫白紵舞<lb/>
衣成來遲邀得吳王迎元稹云西施自舞王自管白紵<lb/>
飜飜鶴翎散則白紵舞衣也王建云新換霓裳月色裙<lb/>
豈霓裳羽衣舞亦用白耶<lb/>
　吳旦生曰宋書樂志曰白紵舞按舞辭有巾袍之言<lb/>
　紵本吳地所出宜是吳舞也晉俳歌云皎皎白緒節<lb/>
<pb n="KR4i0056_WYG_026-3b"/>
　節為雙吳音呼緒為紵疑白緒即白紵也南齊書樂<lb/>
　志曰白紵歌周處風土記吳黄龍中童謠云行白者<lb/>
　君追汝句驪馬後孫權征公孫淵浮海乗舶舶白也<lb/>
　今歌和聲猶云行白紵焉後見樂府原題云白紵歌<lb/>
　有白紵舞白鳬歌有白鳬舞並吳人之歌舞也吳地<lb/>
　出紵又江鄉水國自多鳬鶩故興其所見以寓意焉<lb/>
　始則田野之作後乃大樂氏用焉此解最確<lb/>
　歴代詩話巻二十六<lb/>
</p>
<p>
</p>
  </div>
</body>
</text>
</TEI>
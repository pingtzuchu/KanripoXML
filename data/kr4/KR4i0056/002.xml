<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代詩話巻二</head> <lb/>
    <p>
<pb n="KR4i0056_WYG_002-1a"/>
欽定四庫全書<lb/>
　歴代詩話巻二<lb/>
　　　　　　　　　　　　　歸安呉景旭撰<lb/>
　甲集上之下<lb/>
　　三百篇<lb/>
　　　勺藥<lb/>
堯山堂外紀曰熙寧始尚經術說詩者競為穿鑿如伊<lb/>
其相謔贈之以勺藥謂此為淫泆之會必求其為士贈<lb/>
<pb n="KR4i0056_WYG_002-1b"/>
女乎女贈士乎劉貢父曰勺藥能行血破胎氣此葢士<lb/>
贈女也視爾如荍貽我握椒則女之贈士也本草椒性<lb/>
溫明目暖水臟故耳聞者絶倒<lb/>
　呉旦生曰陸農師亦有勺藥破血欲其不成子姓之<lb/>
　說豈以溱洧之間男女亟聚會遂相謔至此乎本草<lb/>
　言其辟邪氣韋昭云食馬肝者合勺藥煮之馬肝至<lb/>
　毒或誤食至死則制食之毒者莫良於勺藥故獨得<lb/>
　藥之名耳相如子虚賦勺藥之和具而後御之注云<lb/>
<pb n="KR4i0056_WYG_002-2a"/>
　勺藥根主和五藏辟毒氣故合之於蘭桂五味以助<lb/>
　諸食因呼五味之和為勺藥張衡南都賦歸雁鳴鵽<lb/>
　黄稻鱻魚以為勺藥是乃以魚肉等物為醢食物也<lb/>
　七發云勺藥之醬王維詩勺藥和金鼎韓愈詩五鼎<lb/>
　調勺藥<lb/>
　埤雅牛亨問曰將離相贈以勺藥何也董子答曰勺<lb/>
　藥一名可離將別故贈之亦猶相招贈之以文無故<lb/>
　文無一名當歸江淹别賦下有勺藥之詩正用此義<lb/>
<pb n="KR4i0056_WYG_002-2b"/>
　張景陽七命云和兼勺藥五臣注勺音酌藥音畧廣<lb/>
　韻亦有二音<lb/>
　　　晞<lb/>
東方未晞<lb/>
　呉旦生曰說文晞乾也乾上出也有光明意故通天<lb/>
　然積陽為天故轉訓乾濕之乾耳若詩之晞訓乾正<lb/>
　用上出本訓今人誤讀乾轉音干逺矣九歌晞爾髪<lb/>
　兮陽之阿<lb/>
<pb n="KR4i0056_WYG_002-3a"/>
　　　豈弟<lb/>
楊升菴曰魯道有蕩齊子豈弟鄭𤣥箋曰豈弟當作闓<lb/>
圛闓開也圛明也葢與旁章發夕為對發夕侵夜而行<lb/>
闓圛將明而行也圛字一作曎三蒼解詁云日明曰曎<lb/>
字諟云雲覆暫見日曰曎古文尚書雨<graphic n="KR2593" url="https://raw.githubusercontent.com/kanripo/KR-Gaiji/master/images/KR2593.png" mimeType="image/png"/>雺圛克許氏<lb/>
說文圛圛升雲半有半無史記相如封禪文昆蟲闓澤<lb/>
文穎曰闓澤皆樂也闓音愷據此闓澤即闓圛也字不<lb/>
同爾今文作豈弟恐非焉有淫亂之人而目之為豈弟<lb/>
<pb n="KR4i0056_WYG_002-3b"/>
乎<lb/>
　呉旦生曰升菴經說此條殊可録余攷困學紀聞云<lb/>
　周禮太卜注引洪範曰雨曰濟曰圛曰蟊曰尅詩齊<lb/>
　子豈弟箋古文尚書以弟為圛正義云洪範稽疑論<lb/>
　卜兆有五曰圛注云圛者色澤光明葢古文作悌今<lb/>
　文作圛賈逵以今文校之定以為圛鄭依賈氏所奏<lb/>
　古文尚書曰㴉曰圛與周禮注同<lb/>
　　　名<lb/>
<pb n="KR4i0056_WYG_002-4a"/>
猗嗟名兮美目清兮<lb/>
　呉旦生曰集韻作猗嗟䫤兮謂眉目之間也西京賦<lb/>
　昭藐流盼一顧傾城注昭眉睫之間皆言美人眉目<lb/>
　流盼使人冥迷所謂一顧傾城也名䫤冥三字古通<lb/>
　用按爾雅釋訓云猗嗟名兮目上為名毛傳云目上<lb/>
　為名目下為清皆有妙義丘光庭謂清者目中黑白<lb/>
　分明如水之清亦非<lb/>
　　　苓<lb/>
<pb n="KR4i0056_WYG_002-4b"/>
采苓采苓<lb/>
　呉旦生曰觀傳者言大苦之草想下章采苦因之耳<lb/>
　然當是霝誤作苓說文苓巻耳草也郎丁切蘦大苦<lb/>
　也亦郎丁切箋云香草曰苓蘦楚辭解蕙者苓蘦香<lb/>
　也二字連用<lb/>
　别按草曰零木曰落一作蘦楚辭悼芳草之先蘦亦<lb/>
　作苓漢書失時者苓管子奮盛苓落<lb/>
　　　梅<lb/>
<pb n="KR4i0056_WYG_002-5a"/>
終南何有有條有梅毛氏梅柟也許氏說文柟也可食<lb/>
陸璣疏云梅樹皮葉似豫章柟木理細於豫章荆州人<lb/>
曰梅終南及新城上庸皆多樟柟終南與上庸新城通<lb/>
故亦有柟也爾雅梅柟郭璞云似杏實酢埤雅云梅至<lb/>
北方多變而成杏故人有不識梅者地氣使然也<lb/>
　呉旦生曰爾雅翼柟大木可以為舟陳文帝出柟材<lb/>
　造戰艦即此張華云交讓木宋子京云讓木即柟也<lb/>
　若爾雅之梅柟乃陸云似豫章者今之所謂梅乃古<lb/>
<pb n="KR4i0056_WYG_002-5b"/>
　和羮之梅以梅實薦饋食之籩所謂乾䕩是也蜀志<lb/>
　云蜀名梅為䕩大如雁子禮記疏云䕩為乾梅此則<lb/>
　郭云似杏實酢者也豈得以釋爾雅之梅柟耶草木<lb/>
　同名異種者甚多不可合二梅為一也<lb/>
　　　句始<lb/>
古今詩話曰三字句若鼓咽咽醉言歸之類四字句若<lb/>
闗闗雎鳩在河之洲之類五字句若誰謂雀無角何以<lb/>
穿我屋之類七字句若交交黄鳥止于棘之類其句法<lb/>
<pb n="KR4i0056_WYG_002-6a"/>
皆起於三百五篇也<lb/>
　呉旦生曰唐劉存以交交黄鳥止于棘為七言之始<lb/>
　宋王得臣議其合兩句以言悞也余觀諸家論七言<lb/>
　當以始於垓下而柏梁祖之之說為正亦如四言之<lb/>
　始韋孟五言之始蘇李是要其全體而言其或推原<lb/>
　經史乃間出一二語耳近文太青云三百篇往往有<lb/>
　俳偶語葛覃則是刈是濩為絺為綌草蟲則喓喓草<lb/>
　蟲趯趯阜螽柏舟則覯閔既多受侮不少碩人則鱣<lb/>
<pb n="KR4i0056_WYG_002-6b"/>
　鮪發發葭菼揭揭氓則言笑晏晏信誓旦旦黍離則<lb/>
　行邁靡靡中心揺揺吉日則發彼小豝殪此大兕後<lb/>
　世律詩之祖余以風人何意此乃後人意智所及偶<lb/>
　一拈示要非有礙若夫傅長虞之取而為集句王弇<lb/>
　州之又取而為摘句難乎其為風雅矣<lb/>
　　　夏屋<lb/>
楊升菴曰夏屋渠渠古注屋具也字書夏屋大俎也今<lb/>
以為屋居非矣禮周人房俎魯頌籩豆大房注大房玉<lb/>
<pb n="KR4i0056_WYG_002-7a"/>
飾俎也其制足間有横下有跗似乎堂後有房然故曰<lb/>
房俎也以夏屋為居以房俎為房室可乎又禮童子幘<lb/>
無屋亦謂童子戴屋而行可乎<lb/>
　呉旦生曰鄭箋言於我設禮食大具以食我其意勤<lb/>
　勤升菴葢本此意而為言也按崔駰七依說宫室之<lb/>
　美云夏屋渠渠文選靈光殿賦注引七依作蘧蘧檀<lb/>
　弓見若覆夏屋者矣注夏屋今之門廡其形旁廣而<lb/>
　卑正義殷人以來始屋四阿夏家之屋唯兩下而已<lb/>
<pb n="KR4i0056_WYG_002-7b"/>
　無四阿如漢之門廡據此又與毛氏夏訓大之義異<lb/>
　矣<lb/>
　燕禮疏四向流水曰東霤考工記之四阿上林賦之<lb/>
　四注也兩下屋曰東榮檀弓之夏屋也士冠禮注周<lb/>
　制自卿大夫以下其室為夏屋<lb/>
　　　月日<lb/>
一之日觱發二之日栗烈<lb/>
　呉旦生曰其所以變月而言日毛氏未明指其故張<lb/>
<pb n="KR4i0056_WYG_002-8a"/>
　氏集傳云七月言月皆夏時而以周正為一之日可<lb/>
　見兼存之法則又穿鑿矣後見王荆公詩說云彼曰<lb/>
　七月九月此曰一之日二之日何也陽生矣則言日<lb/>
　隂生矣則言月四月正陽也秀葽言月何也以言隂<lb/>
　生也隂始於四月生於五月而於四月言隂生者氣<lb/>
　之光至者也解最精當<hi>大易臨至於八月有凶復七日來復程氏云陽極於九而</hi>
　<hi>少隂生於八隂之義配月隂極於六而少陽復於七陽之義配日與時同意</hi>
　　　鶪<lb/>
<pb n="KR4i0056_WYG_002-8b"/>
七月鳴鶪<lb/>
　呉旦生曰爾雅作博勞易通卦驗作摶勞左傳作伯<lb/>
　趙樂府作百勞孟子鴃舌之聲離騷鵜鴂先鳴王逸<lb/>
　注一名買<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字書有鷤䳏蘇林音殄絹師古音弟桂<lb/>
　月令仲夏曰鶪始鳴<hi>王肅云七月之七當為五古文五字似七故誤楊升菴謂合於</hi>
　<hi>月令</hi>吕氏春秋注博勞夏至日碟蛇於樹然後食王充<lb/>
　論衡博勞食蛇物理論鵞飛則蜮沈鶪鳴則蛇結信<lb/>
　惡鳥也以夏至來冬至去似鸜鵒五更輒鳴江南謂<lb/>
<pb n="KR4i0056_WYG_002-9a"/>
　之鳥舅蜀中名駕鵹滇中名鐵鸚哥又名榨油郎好<lb/>
　掠人冠巾俟鷹飛輒撃百鳥亦畏之俗又呼為鳳凰<lb/>
　皂隸禽經云伯勞飛不能翺翔直刺而已性好單棲<lb/>
　其飛也翪其聲嗅嗅易緯云鸝必匹飛鶪必單棲故<lb/>
　古樂府以東飛伯勞為興<lb/>
　　　蟋蟀<lb/>
十月蟋蟀入我牀下<lb/>
　呉旦生曰張文潛言三百篇雖云婦人女子小夫賤<lb/>
<pb n="KR4i0056_WYG_002-9b"/>
　隸所為要之非深於文章者不能作如七月在野以<lb/>
　下皆不道破至十月入我牀下方言是蟋蟀非深於<lb/>
　文章者能之乎余觀阮嗣宗詠懷詩開秋兆凉氣蟋<lb/>
　蟀出床幃是又以秋初開即鳴床幃不待十月葢傷<lb/>
　時變之急矣<lb/>
　　　改歲<lb/>
曰為改歲入此室處<lb/>
　呉旦生曰十月而言改嵗一云厯元始於冬至卦氣<lb/>
<pb n="KR4i0056_WYG_002-10a"/>
　起於中孚周以十一月為正葢本此則是舉周正而<lb/>
　鑿說也後見困學紀聞云豳風於十月云曰為改嵗<lb/>
　言農事之畢也祭義於三月云嵗既單矣言蠺事之<lb/>
　畢也農桑一嵗之大務故皆以嵗言之此論極佳<lb/>
　　　鬱薁<lb/>
六月食鬱及薁<lb/>
　呉旦生曰注云鬱棣屬即白栘也以其似棣故曰棣<lb/>
　屬又謂之車下李又謂之唐棣薁即郁李也郁薁同<lb/>
<pb n="KR4i0056_WYG_002-10b"/>
　音注謂之薁蘡葢其實似蘡蘡即含桃也晉宫閣銘<lb/>
　曰華林園中有車下李三百一十四株薁李一株車<lb/>
　下李即鬱也白栘也唐棣也即論語所謂唐棣之華<lb/>
　偏其反而也埤雅云其華反而後合凡木之華皆先<lb/>
　合而後開惟此華先開而後合也薁李即郁李也薁<lb/>
　也常棣也即小雅所謂常棣之華鄂不韡韡也埤雅云<lb/>
　此華上承下覆甚相親爾者常而已矣故曰常棣也<lb/>
　<hi>常棣字或作棠棣亦誤今小木中却有棣棠黄花緑莖而無實其葉似棣</hi>
<pb n="KR4i0056_WYG_002-11a"/>
　　　剝棗<lb/>
八月剥棗毛氏本注剥撃也陸徳明音普卜反<lb/>
　呉旦生曰收棗擊而落之齊民要術所謂全赤即收<lb/>
　收法撼而落之為上是也字書剥撃也與撲同撲亦<lb/>
　音普卜切杜子美詩堂前撲棗任西鄰得豳風之遺<lb/>
　意王荆公新經不依注釋乃作解云剥者剥其皮而<lb/>
　進之所以養老也後從蔣山郊步至民家問其翁安<lb/>
　在曰去撲棗始悟前非即具奏乞除去十三字故今<lb/>
<pb n="KR4i0056_WYG_002-11b"/>
　本無之然荆公從村野之口以證經解獨不記有杜<lb/>
　詩何也<lb/>
　　　八穀<lb/>
隨隠漫録曰書稱后稷播時百穀周禮農貢九穀晉志<lb/>
有八穀孟子云樹藝五穀百穀繁莫克知九穀黍稷稻<lb/>
梁菰大小豆麥麻八榖即詩之黍稷稻梁禾麻菽麥獨<lb/>
五穀鄭注云黍稷菽麥麻趙岐云黍稷菽麥稻日用所<lb/>
急莫如稻岐說為是黄帝用黍制律積六十四黍為圭<lb/>
<pb n="KR4i0056_WYG_002-12a"/>
準之黍類苜蓿差小宜釀酒杜預謂菽為豆唐本草舊<lb/>
注云稷即穄也<lb/>
　呉旦生曰陳隨隠謂百穀繁莫克知余觀楊泉物理<lb/>
　論云粱者黍稷之總名稻者既種之總名菽者衆豆<lb/>
　之總名三榖各二十種為六十蔬果之實助穀各二<lb/>
　十凡為百榖故詩曰播厥百穀<lb/>
　周禮又以稌<hi>一作稻</hi>黍稷粱麥苽為六穀<lb/>
　列星圖有八穀八星之說一主稻二主黍三主大麥<lb/>
<pb n="KR4i0056_WYG_002-12b"/>
　四主大豆五主小豆六主小麥七主粟八主麻子一<lb/>
　星亡一穀不登<lb/>
　陳隨隠引八榖稻粱詩乃作重穋字注謂先種後熟<lb/>
　曰重後種先熟曰穋按種稑石經作重穋說文長箋<lb/>
　云因俗讀種為穜故去禾避之能避而不能正亦為<lb/>
　不善避矣左傳余髪如此種種猶言比晚禾之短也<lb/>
　俗讀若穜無義因而二字交互通誤如潘岳藉田賦<lb/>
　后妃獻種稑之穜謬書穜穋之種楊升菴亦引說文<lb/>
<pb n="KR4i0056_WYG_002-13a"/>
　云禾邊作種是種穋之種禾邊作穜是穜植之字今<lb/>
　人混之久矣<lb/>
　　　綢繆<lb/>
綢繆牖户<lb/>
　呉旦生曰綢繆注云纏綿也王仲宣詩綢繆清燕娯<lb/>
　五臣注云綢繆親重貌呉季重答東阿書是何慰喻<lb/>
　之綢繆乎注云綢繆殷勤之意也楊升菴謂古婦人<lb/>
　長帶結者名曰綢繆<lb/>
<pb n="KR4i0056_WYG_002-13b"/>
　　　垤<lb/>
鸛鳴于垤<lb/>
　呉旦生曰毛注以垤為螘塚將隂雨則穴處者先知<lb/>
　之丘光庭云此垤不得為蟻塚葢土之隆聳近水者<lb/>
　按左傳屨及于窒皇謂寢門闕也又葬于垤皇謂墓<lb/>
　門闕也凡闕者聚土為之故知此垤謂土之隆聳近<lb/>
　水者若坻沚之類也鸛水鳥天將雨則鳴於隆土之<lb/>
　上若以垤是蟻上於塚則鸛鳴竟於何處<lb/>
<pb n="KR4i0056_WYG_002-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0056_WYG_002-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代詩話巻二<lb/>
</p>
<p>
</p>
  </div>
</body>
</text>
</TEI>
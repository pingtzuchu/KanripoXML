<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代詩話巻二十三</head> <lb/>
    <p>
<pb n="KR4i0056_WYG_023-1a"/>
欽定四庫全書<lb/>
　歴代詩話巻二十三<lb/>
　　　　　　　　　　　　　歸安吳景旭撰<lb/>
　丁集上之下<lb/>
　　古樂府<lb/>
　　　聲辭<lb/>
楊升庵曰漢鐃歌十八曲古今樂録謂其聲辭相雜不<lb/>
復可分是也大字是辭細字是聲聲辭合寫故致然爾<lb/>
<pb n="KR4i0056_WYG_023-1b"/>
此說卓矣近世有好奇者擬之韻取不協字用難訓亦<lb/>
好古之弊胡元瑞曰鐃歌聲文相亂處誠有之然如妃<lb/>
呼豨收中吾之類亦不多見其他句字嵲屼自是一時<lb/>
體格如此觀繆襲韋昭所擬其時去漢不逺其體格大<lb/>
率相同即漢人本詞可知<lb/>
　吳旦生曰漢時有鼓吹曲而短簫鐃歌其一章耳諸<lb/>
　曲調皆有聲有辭故聲辭合寫此不易之論也按鐃<lb/>
　歌之妃呼豨收中吾與他曲之羊吾夷伊那何之類<lb/>
<pb n="KR4i0056_WYG_023-2a"/>
　乃遲其聲以送之耳夫被於歌聲而又譜以辭者殆<lb/>
　所謂聲依永也後人擬之縦循厥本旨酷肖體裁而<lb/>
　難協於律終是永依聲矣况復辭乖其旨背離寖失<lb/>
　耶沈休文云樂人以音聲相傳詞詁不復可解正謂<lb/>
　聲辭相雜而胡元瑞以嵲屼為體格非深於樂府者<lb/>
　尤笑王弇州謂鐃歌十八中有難解及迫詰屈曲者<lb/>
　如絲如魚乎悲矣堯羊蜚従王孫行之類或有缺文<lb/>
　斷簡其誤處既不能曉佳處又不能識直以為不足<lb/>
<pb n="KR4i0056_WYG_023-2b"/>
　觀曽解人而作是語也<lb/>
　陸文裕公曰鄭漁仲謂樂以詩為本詩以聲為用又<lb/>
　謂古之詩今之詞曲也若不能歌之但能誦其文而<lb/>
　說其義可乎世儒義理之說日勝而聲歌之學日微<lb/>
　馬貴與則謂義理布在方册聲則湮没無聞其言皆<lb/>
　有見而朱文公亦謂聲氣之和有不可得聞者此讀<lb/>
　詩之所以難也夫樂之義理詩詞是也聲歌猶後世<lb/>
　之腔調也兩者俱詣乃為大成漁仲又謂樂之失自<lb/>
<pb n="KR4i0056_WYG_023-3a"/>
　漢武始盖言亡其聲耳漢世樂府如朱鷺君馬黄雉<lb/>
　子斑等曲其辭皆存而不可讀想當時自有節拍短<lb/>
　長髙下故可合於律吕後來擬作者但詠其名物詞<lb/>
　雖有倫恐非樂府之全也且唐世之樂章即今之律<lb/>
　詩而李太白立進清平調與王維之陽闗曲於今皆<lb/>
　在不知何以被之弦索宋之小詞今人亦不能歌矣<lb/>
　今人能歌元曲南北詞皆有腔拍如月兒髙黄鶯兒<lb/>
　之類亦有律呂可按一入於耳即能辨之恐後世一<lb/>
<pb n="KR4i0056_WYG_023-3b"/>
　失其聲亦但咏月咏鶯而巳此樂之所以難也<lb/>
　　　朱鷺<lb/>
樂府原題曰鷺惟白色漢有朱鷺之祥因而為詩梁元<lb/>
帝放生碑云𤣥龜夜夢終見取於宋王朱鷺晨飛尚張<lb/>
羅於漢后謂此也樂府解題曰此盖因飾皷以鷺而名<lb/>
曲焉<lb/>
　吳旦生曰朱鷺者據樂志建皷殷所作棲鷺於其上<lb/>
　取其聲揚或云鷺者皷之精故吳王啟地門以厭越<lb/>
<pb n="KR4i0056_WYG_023-4a"/>
　越為雷門擊大皷於下而地門聞焉後移皷建康之<lb/>
　端門有雙鷺出皷而飛乎雲末或云詩振振鷺鷺于<lb/>
　飛皷咽咽古之君子悲周之衰頌聲息飾鼓以存鷺<lb/>
　然此皆言鷺鳥也至宋何承天作朱路篇云朱路揚<lb/>
　和鸞翠盖耀金華直稱為路車與漢曲異矣<lb/>
　禽經云朱鳶不攫肉朱鷺不吞鯉梁簡文與劉孝儀<lb/>
　令云鷁舟乍動朱鷺徐鳴詩義疏云楚威王時有朱<lb/>
　鷺合沓飛翔而來舞<lb/>
<pb n="KR4i0056_WYG_023-4b"/>
　　　雅荷<lb/>
朱鷺魚以烏鷺何食食茄下<lb/>
　吳旦生曰烏字與雅同言朱鷺之威儀魚魚雅雅也<lb/>
　說文茄芙蕖莖俗但借為蔬蓏名非本訓也爾雅荷<lb/>
　芙蕖其莖茄其葉蕸其本蔤其華菡萏其實蓮其根<lb/>
　藕其中菂菂中薏郭璞云蜀人以藕為茄張楫云茄<lb/>
　音荷國風有蒲與荷樊光注爾雅引詩有蒲與茄揚<lb/>
　雄反離騷云衿芰茄之緑衣注茄古荷字張衡西京<lb/>
<pb n="KR4i0056_WYG_023-5a"/>
　賦蔕倒茄于藻井注茄藕莖也李白詩胡為啄我茄<lb/>
　下之紫鱗金人蕭真卿採蓮曲云田田青茄荷艷艷<lb/>
　紅芙蕖<lb/>
　　　艾如張<lb/>
樂府原題曰温子昇辭云誰在閑門外羅家諸少年張<lb/>
機蓬艾側結網槿籬邊若能飛自勉豈為繒所纒黄雀<lb/>
儻為戒朱絲猶可延此艾如張之事也觀李賀詩有艾<lb/>
葉緑花誰翦刻中藏禍機不可測似翦艾葉為蔽張之<lb/>
<pb n="KR4i0056_WYG_023-5b"/>
具也<lb/>
　吳旦生曰艾與刈同說文芟草也如讀為而猶春秋<lb/>
　星隕如雨也故古辭艾而張羅其意盖謂刈而張羅<lb/>
　也按穀梁傳艾蘭以為防置旃以為轅門謂因蒐狩<lb/>
　以習武芟草以為田之大防是也若云張機蓬艾側<lb/>
　是以艾為蓬艾恐失本意<lb/>
　　　上之回<lb/>
樂府解題曰漢武帝元封初因至雍遂通回中道後數<lb/>
<pb n="KR4i0056_WYG_023-6a"/>
遊幸焉其歌稱帝遊石關望諸國皆美當時之事也<lb/>
　吳旦生曰三輔黄圖云回中宫史記秦始皇二十七<lb/>
　年巡隴西北地出笄頭過回中漢書文帝十四年十<lb/>
　四萬騎入蕭闗殺都尉燒回中宫候騎至雍武帝元<lb/>
　封四年冬行幸雍祠五畤通回中道遂北出蕭關歴<lb/>
　獨鹿鳴澤又有三良宫相近<lb/>
　　　上邪<lb/>
漢鐃歌上邪其辭曰上邪我欲與君相知<lb/>
<pb n="KR4i0056_WYG_023-6b"/>
　吳旦生曰邪音移故邪與知叶何承天擬曲云上邪<lb/>
　下難正悞作邪正之邪矣按尚書考靈耀云虚為秋<lb/>
　候昴為冬期隂氣相佐德乃不邪又星名歸邪<lb/>
　　　梅花落<lb/>
復齋謾録曰古曲有梅花落非謂吹笛則梅落詩人用<lb/>
事不悟其失耳漁隠樷話曰詩人因笛中有梅花落曲<lb/>
故言吹笛則梅落者甚衆若以為失則梅花落之曲何<lb/>
為笛中獨有之决不虛設也李白觀吹笛詩何人吹玉<lb/>
<pb n="KR4i0056_WYG_023-7a"/>
笛一半是秦聲十月吳山曉梅花落敬亭戎昱聞笛詩<lb/>
平明獨惆悵飛盡一庭梅崔櫓梅詩初開已入雕梁畫<lb/>
未落先愁玉笛吹黄庭堅侍兒詩催盡落梅春已半更<lb/>
吹三弄乞風光泛觀古人用事一律可見復齋之妄辯<lb/>
也<lb/>
　吳旦生曰梅花落自是笛中曲當以胡苕溪之說為<lb/>
　正唐大角曲亦有大梅花小梅花等曲是也按鮑明<lb/>
　逺梅花落曲中云念其霜中能作花露中能作實盖<lb/>
<pb n="KR4i0056_WYG_023-7b"/>
　就二句中上句花字與上之嗟字叶下句實字忽復<lb/>
　折入與下之日質字叶奇變不測<lb/>
　　　裲襠<lb/>
瑯琊王歌陽春二三月單衫綉裲璫<lb/>
　吳旦生曰釋名衫芟也衫末無袖端也裲襠其一當<lb/>
　胸其一當背也海篇作兩當王筠咏裁衣云裲襠雙<lb/>
　心共一抹正謂此宋書薛安都脫兜鍪解所帶鎧惟<lb/>
　著絳納兩襠衫馳入賊陣所向無當其鋒者齊書文<lb/>
<pb n="KR4i0056_WYG_023-8a"/>
　宣郊天陽休之為驍騎將軍衣兩襠用手持白棓議<lb/>
　者服其達曠<lb/>
　企喻歌云齊著鐵裲襠乃馬上飾鞍之具<lb/>
　　　朩蘭<lb/>
滄浪詩評曰朩蘭歌最古然朔氣傳金柝寒光照鐵衣<lb/>
之類已似太白必非漢魏人詩也隠居詩話曰木蘭詩<lb/>
有髙致世傳為曹子建作似矣然其中云可汗大㸃兵<lb/>
漢魏時未有可汗之名不知果誰詞也<lb/>
<pb n="KR4i0056_WYG_023-8b"/>
　吳旦生曰王弇州謂不必用可汗為疑朔氣寒光致<lb/>
　貶要其本色自是梁陳及唐人手段余觀其敘事布<lb/>
　辭蒼拙近古决非唐手所及况魏太武時柔然已號<lb/>
　可汗非始於唐也解者謂朩蘭朱氏女今黄州黄陂<lb/>
　縣北七十里即隋朩蘭縣有朩蘭山將軍塜忠烈廟<lb/>
　然據湧幢小品云隋煬帝時姓魏氏亳之譙人也従<lb/>
　軍一紀閱十八戰除尚書不受歸而改粧以事聞帝<lb/>
　奇之欲納諸宫中對曰臣無嫓君之禮以死誓拒廹<lb/>
<pb n="KR4i0056_WYG_023-9a"/>
　不巳遂自盡追贈將軍謚孝烈立廟嵗以四月八日<lb/>
　致祭盖其生辰云<lb/>
　　　明駝<lb/>
酉陽雜俎曰朩蘭篇明駝千里脚多悞作鳴字駝卧腹<lb/>
不貼地屈足漏明則行千里<lb/>
　吳旦生曰太真外傳上賜妃瑞龍腦十枚妃私發明<lb/>
　駝使持三枚遺禄山明駝者腹下有毛夜能明日馳<lb/>
　三百里楊升庵謂唐置驛有明駝使哥舒翰以白駝<lb/>
<pb n="KR4i0056_WYG_023-9b"/>
　遞而耕餘博覽乃以明駝使為異人也恐悞<lb/>
　漢書大月支出一封駞注脊上有一封李義山詩取<lb/>
　酒一封駞<lb/>
　<lb/>
　<lb/>
　<lb/>
　<lb/>
　歴代詩話巻二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代詩話巻六十</head> <lb/>
    <p>
<pb n="KR4i0056_WYG_060-1a"/>
欽定四庫全書<lb/>
　歴代詩話巻六十<lb/>
　　　　　　　　　　　　　歸安吳景旭撰<lb/>
　辛集下之上<lb/>
　　宋詩<lb/>
　　　宅家<lb/>
唐子西内前行云宅家喜得調元手<lb/>
　吳旦生曰唐宫中稱天子為宅家資暇集云至尊以<lb/>
<pb n="KR4i0056_WYG_060-1b"/>
　天下為宅四海為家不敢斥呼故曰宅家亦猶陛下<lb/>
　之義公主已下加子字呼為宅家子按通鑑韓建發<lb/>
　兵圍十六宅諸王呼曰宅家救兒劉季述等至思政<lb/>
　殿皇后趨拜曰軍容勿驚宅家<lb/>
　蔣濟萬機論云五帝官天下故傳之賢三王家天下<lb/>
　故傳之子今指天子為官家猶言帝王也杜鎬對太<lb/>
　宗李仲容對真宗皆述此義<lb/>
　　　水晶宫<lb/>
<pb n="KR4i0056_WYG_060-2a"/>
漁隠叢話曰吳興謂之水晶宮不載之於圖經但吳興<lb/>
集刺史楊次公九月十五夜絶句云江南地暖少嚴風<lb/>
九月炎凉正得中溪上玉樓樓上月清光合作水晶宫<lb/>
因此詩也<lb/>
　吳旦生曰方輿勝覽載此為楊傑次公明月樓詩也<lb/>
　姜堯章云吳興虢水晶宫荷花盛麗漁隠叢話載汪<lb/>
　彦章自吳興移守臨川曽吉甫以詩迓之云白玉堂<lb/>
　中曽草詔水晶宫裏近題詩以示韓子蒼子蒼為改<lb/>
<pb n="KR4i0056_WYG_060-2b"/>
　兩字云白玉堂深曽草詔水晶宫冷近題詩蓋句中<lb/>
　有眼也據此則水晶宫正指其自吳興移守耳詩人<lb/>
　玉屑載此而芟去自吳興三字殆不知何指<lb/>
　林子中聞滕元發知湖州詩欲識玉皇香案吏水晶<lb/>
　宫裏謫仙人歐陽公詩吳興水晶宫樓閣在寒鑑三<lb/>
　興居士詩三吳家近水晶宫行坐紅香綠影中陶南<lb/>
　邨題趙待制山水詩水晶宫裏清幽地不信無人著<lb/>
　釣舟成原常送盛克明移家吳興詩辟掾逺移青瑣<lb/>
<pb n="KR4i0056_WYG_060-3a"/>
　闥移家喜近水晶宫張翥陪吳興諸府公宴詩我亦<lb/>
　玉堂揮翰手題詩合在水晶宫楊鐵崕詩湖州野客<lb/>
　似𤣥真水晶宫中烏角巾陳熈文送周文煥之吳興<lb/>
　詩事簡好將樵唱曲水晶宫裏坐吹笙鄭長卿題管<lb/>
　夫人畫詩白鳯一雙何處下水晶宫裏赤䦨橋魏仲<lb/>
　房題趙松雪小像詩天潢玉樹漙華滋水晶宫小春<lb/>
　遲遲<lb/>
　輟耕錄云趙松雪刻私印曰水晶宫道人周草窓戲<lb/>
<pb n="KR4i0056_WYG_060-3b"/>
　以瑪瑙寺行者屬比之松雪遂不用此印<lb/>
　　　贗本<lb/>
竹坡老人詩話曰楊次翁守丹陽米元章過郡留數日<lb/>
而去元章好易他人書畫次翁作羮以飯之曰今日為<lb/>
君作河豚其實他魚元章疑而不食次翁笑曰公可無<lb/>
疑此贗本耳其行送之以詩有淮海聲名二十秋之句<lb/>
林子中見之謂次翁曰公言無乃過歟次翁笑曰二十<lb/>
年來何處不知有米顛子耶<lb/>
<pb n="KR4i0056_WYG_060-4a"/>
　吳旦生曰鵝酷似鴈而徳不然故凡以偽亂真者曰<lb/>
　鴈韓非子云齊伐魯索饞鼎魯人以其鴈往齊人曰<lb/>
　鴈魯人曰真陸機云人莫分於真鴈韓愈詩居然見<lb/>
　真鴈古乃以鴈為贗亦借用也今作贗宋華願兒稱<lb/>
　廢帝為贗天子贗字始於此楊升菴謂梁書檄文濳<lb/>
　窺鴈鼎疑用戰國䇿顔率求鼎難事又或用栁下恵<lb/>
　岑鼎事升菴亦無確據乎<lb/>
　廣韻及字書云贗五晏切注偽物也<lb/>
<pb n="KR4i0056_WYG_060-4b"/>
　詩話類編云元章書畫竒絶從人借古本自臨搨臨<lb/>
　竟併與臨本真本還其家家不能辨也以此得古人<lb/>
　書畫甚多山谷嘗戲贈云滄江靜夜虹貫月定是米<lb/>
　家書畫船元章嘗以九物換劉季孫子敬帖不獲其<lb/>
　意歉然張芸叟詩云請君出竒帖與此九物并今日<lb/>
　投汴水明日到滄溟亦可警膏肓於書畫者<lb/>
　王直方詩話載東坡䟦元章所收書畫云畫地為餅<lb/>
　未必似要令癡兒出饞水又云錦囊玉軸來無趾山<lb/>
<pb n="KR4i0056_WYG_060-5a"/>
　谷和之云百家傳本略相似如月行天見諸水又云<lb/>
　拙者竊鈎輙折趾皆謂元章好奪取人書畫也<lb/>
　　　潘邠老<lb/>
冷齋夜話曰黄州潘大臨工詩有佳句然貧甚東坡山<lb/>
谷尤喜之臨川謝無逸以書問近新作詩否潘答書曰<lb/>
秋來景物件件是詩思恨為俗氣所蔽翳昨日清卧聞<lb/>
攪林風雨聲遂起題壁曰滿城風雨近重陽忽催租人<lb/>
至令人敗思止此一句奉寄聞者莫不笑其迂濶<lb/>
<pb n="KR4i0056_WYG_060-5b"/>
　吳旦生曰諷翫此書嵯峨瀟飋已無一字不是詩何<lb/>
　必成篇王弇州謂境涉小佳大有可議則不復知有<lb/>
　詩意矣<lb/>
　詩說云詩之有思卒然遇之而莫遏有物敗之則失<lb/>
　之矣故昔人言覃思垂思抒思之類皆欲其思之來<lb/>
　而所謂亂思蕩思者言敗之易也鄭棨詩思在灞橋<lb/>
　風雪中驢子上唐求詩所游歴不出二百里則所謂<lb/>
　思者豈尋常咫尺之間所能發哉<lb/>
<pb n="KR4i0056_WYG_060-6a"/>
　　　花信風<lb/>
東臯雜錄曰江南自初春至初夏五日一番風候謂之<lb/>
花信風梅花風最先楝花風最後凡二十四番以為寒<lb/>
絶也徐師川詩二十四番花信風<lb/>
　吳旦生曰清波雜志亦言江南自初春至首夏有二<lb/>
　十四番風信因引潘元質有捲簾試約東君問花信<lb/>
　風來第幾番之句余以此與東臯雜錄所謂初春初<lb/>
　夏者皆記載之譌耳按師川詩所云二十四番者自<lb/>
<pb n="KR4i0056_WYG_060-6b"/>
　小寒至穀雨也蠡海集云蓋自冬至後三候為小寒<lb/>
　十二月之節氣月建於丑地之氣闢於丑天之氣㑹<lb/>
　於子日月之運同在𤣥枵而臨黄鍾之位黄鍾為萬<lb/>
　物之祖是故十一月天氣運於丑地氣臨於子陽律<lb/>
　而施於上古之人所以為造厯之端十二月天氣運<lb/>
　於子地氣臨於丑隂吕而應於下古之人所以為候<lb/>
　氣之端是以有二十四番花信風之語也一月二氣<lb/>
　六候自小寒至穀雨凡四月八氣二十四候每候五<lb/>
<pb n="KR4i0056_WYG_060-7a"/>
　日以一花之風信應之世所言始於梅花終於楝花<lb/>
　也小寒之一候梅花二候山茶三候水仙大寒之一<lb/>
　候瑞香二候蘭花三候山礬立春之一候迎春二候<lb/>
　櫻桃三候望春雨水之一候菜花二候杏花三候李<lb/>
　花驚蟄之一候桃花二候棣棠三候薔薇春分之一<lb/>
　候海棠二候梨花三候朩蘭清明之一候桐花二候<lb/>
　麥花三候栁花穀雨之一候牡丹二候酴醿三候楝<lb/>
　花花竟則立夏矣<lb/>
<pb n="KR4i0056_WYG_060-7b"/>
　演繁露云風名花信似謂此風來報花之消息耳按<lb/>
　吕氏春秋謂春之徳風風不信則其花不成乃知花<lb/>
　信風者風應花期其來有信也<lb/>
　按師川諱俯忠愍公之子黄山谷其舅也故為豫章<lb/>
　宗派圖中人其詩云一百五日寒食雨二十四番花<lb/>
　信風焦氏筆乗引下句以為唐人詩元遺山中州集<lb/>
　又謂金人張元石有此二句皆誤<lb/>
　　　慈姥磯<lb/>
<pb n="KR4i0056_WYG_060-8a"/>
吕氏童䝉訓曰徐師川言作詩自立不可蹈襲前人因<lb/>
誦其所作慈母溪詩且言慈母溪與望夫山相對望夫<lb/>
山詩甚多而慈母溪古今無人題詩末兩句云離鸞只<lb/>
說閨中事䑛犢那知母子情<lb/>
　吳旦生曰三山采石相近處有名慈姥磯師川以為<lb/>
　慈母溪則悞蓋姆从女傍與姥同然是山而非溪也<lb/>
　陸放翁入蜀記云慈姥磯磯之尤巉絶峭立者徐師<lb/>
　川謂詩人未嘗挂齒牙然梅聖俞護母喪歸宛陵發<lb/>
<pb n="KR4i0056_WYG_060-8b"/>
　長蘆江口有詩云南國山川都不改傷心慈姥舊時<lb/>
　磯師川偶㤀之耳聖俞又有過慈姥磯下及慈姥山<lb/>
　石厓上竹鞭詩皆極高竒與此山稱<lb/>
　　　炙面<lb/>
韓子蒼題昭君圖詩寄語雙鬟負薪女炙面慎勿輕離<lb/>
家<lb/>
　吳旦生曰子蒼叙昭君圖末云昭君南郡人今姊歸<lb/>
　縣有昭君村村人生女必以艾灼其面慮以色選故<lb/>
<pb n="KR4i0056_WYG_060-9a"/>
　也唐逸士傳云昭君村至今生女必炙其面白樂天<lb/>
　詩至今村女面燒灼成瘢痕<hi>海錄碎事云緑珠井在白州雙角山下耆老言</hi>
　<hi>汲此井者誕女必美有識者以美色無益於時以巨石鎮之雖産女端研者七竅四支多不完具</hi>
　　　竹尊者<lb/>
詩人玉屑載崇勝寺有竹千餘竿獨一根秀出人呼為<lb/>
竹尊者覺範為賦詩云高節長身老不枯平生風骨自<lb/>
清癯愛君脩竹為尊者却笑寒松作大夫未見同參朩<lb/>
上座空餘聴法石於莬戲將秋色供齋鉢抹月批風得<lb/>
<pb n="KR4i0056_WYG_060-9b"/>
飽無黄山谷見之喜因手為書之以故名顯<lb/>
　吳旦生曰山谷題竹尊者軒云平生脊骨硬如鐵聴<lb/>
　風聴雨隨宜說百尺竿頭放步行更向脚跟參一節<lb/>
　豈喜覺範句而亦作此耶覺範自記景徳寺與謝無<lb/>
　逸輩觀禪月所畫十八應供像而失第五軸有未知<lb/>
　何處羅齋去不見雲堂第五尊之嘲何不以竹尊者<lb/>
　補入而煩兵妻引歸壁間物耶一笑<lb/>
　　　牆東硯北<lb/>
<pb n="KR4i0056_WYG_060-10a"/>
晁以道感事詩云干戈難作牆東客疾病猶存硯北身<lb/>
　吳旦生曰後漢王應仲遭亂不仕隠牆東時人為之<lb/>
　語云避世牆東王君公按逢萌傳王君公襘牛自隠<lb/>
　注謂平㑹兩家賣買之傳陸放翁詩人恠羊裘忘富<lb/>
　貴我從牛儈得賢豪<lb/>
　漢上題襟集段成式書云杯宴之餘常居硯北又云<lb/>
　長䟽硯北天機素少又云筆下詞文硯北諸生蓋言<lb/>
　几案面南人坐硯之北也余有贈友詩硯北停雲思<lb/>
<pb n="KR4i0056_WYG_060-10b"/>
　碧樹窓西舊雨話黄梅<lb/>
　　　惏露䕶霜<lb/>
周紫芝詩雨細方惏露雲疎欲䕶霜<lb/>
　吳旦生曰吳中以八月露下而雨謂之惏露九月霜<lb/>
　降而雲謂之䕶霜紫芝以方言入咏也陸放翁詩雲<lb/>
　輕無力䕶清霜高季迪詩江雲薄䕶霜留青日札云<lb/>
　天有雲則無霜名䕶霜天則悞矣<lb/>
　　　冠帶<lb/>
<pb n="KR4i0056_WYG_060-11a"/>
鄧肅於徽宗朝獻十諷詩有云但願君王安百姓國中<lb/>
無日不春風<lb/>
　吳旦生曰先是太學生無上詩者獻之自肅始靖康<lb/>
　中公議讜言多出太學世稱為無官御史臺按肅字<lb/>
　志宏别號栟櫚其風雅調笑又有足異者谿山餘話<lb/>
　載朱章齋<hi>即晦菴父</hi>一日觴客栟櫚以冠帶寓之醉起韋<lb/>
　齋曰留以質紙筆明日如約韋齋受筆還冠以紙少<lb/>
　留帶栟櫚寄一詩曰歸㡌納毫真得䇿索牋留帶計<lb/>
<pb n="KR4i0056_WYG_060-11b"/>
　還疎公如買菜苦求益我已㤀腰何用渠閉户羽衣<lb/>
　聊自適推牕柿葉對人書帝都聲價君知否寄付新<lb/>
　傳折檻朱前輩標致正自不羣也<lb/>
　<lb/>
　<lb/>
　<lb/>
　<lb/>
　歴代詩話巻六十<lb/>
</p>
<p>
</p>
  </div>
</body>
</text>
</TEI>
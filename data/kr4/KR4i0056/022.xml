<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代詩話巻二十二</head> <lb/>
    <p>
<pb n="KR4i0056_WYG_022-1a"/>
欽定四庫全書<lb/>
　歴代詩話巻二十二<lb/>
　　　　　　　　　　　　　歸安吳景旭撰<lb/>
　丁集上之上<lb/>
　　古樂府<lb/>
　　　富媪<lb/>
郊祀歌云后土富媪昭明三光<lb/>
吳旦生曰張晏注坤為母故稱媪郊祀歌别章又云<lb/>
<pb n="KR4i0056_WYG_022-1b"/>
　惟泰元尊媪神蕃釐注泰元天也媪神地也楊升庵<lb/>
　謂氣曰煦體曰嫗天以氣煦之地以形嫗之后土富<lb/>
　媪亦此義凡此皆地作媪矣余觀吳斗南謂媪當作<lb/>
　煴按賈誼新書云德渥澤洽調和大暢則天清徹地<lb/>
　富煴物時熟是知漢時之語意<lb/>
　　　籋<lb/>
天馬歌云精權奇籋浮雲<lb/>
　吳旦生曰籋古躡字言天馬上躡浮雲也隴上歌云<lb/>
<pb n="KR4i0056_WYG_022-2a"/>
　隴上壯士有陳安䯀驄文馬銖鍛鞍按䯀亦古躡字<lb/>
　蘇東坡次韻趙伯充畫馬云十駕均一至何事籋雲<lb/>
　風元厚之詩仙驥籋雲穿仗下<lb/>
　　　象載<lb/>
漢郊祀歌象載瑜白集西<lb/>
　吳旦生曰容齋三筆謂象載瑜章曰象載瑜白集西<lb/>
　顔師古云象載象輿也山出象輿瑞應車也赤蛟章<lb/>
　曰象輿轙即此也而景星章曰象載昭庭師古云象<lb/>
<pb n="KR4i0056_WYG_022-2b"/>
　謂懸象也懸象祕事昭顯於庭也二字同出一處而<lb/>
　自為兩說按樂章詞意正指瑞應車言昭列於庭下<lb/>
　耳三劉漢釋之說亦得之而謂白集西為西雍之麟<lb/>
　此則不然盖歌詩凡十九章皆書其名於後象載瑜<lb/>
　前一行云行幸雍獲白麟作自為前篇朝隴首覽西<lb/>
　垠之章不應又於下篇贅出之也余觀樂府原題云<lb/>
　漢武帝郊祀之歌十九章朝隴首十七注元狩元年<lb/>
　行幸雍獲白麟作象載瑜十八注太始元年行幸東<lb/>
<pb n="KR4i0056_WYG_022-3a"/>
　海獲赤馬作據此則容齋之言益信<lb/>
　　　房中<lb/>
劉元成語録曰西漢樂章可齊三代舊見漢禮樂志房<lb/>
中樂十七章格韻髙嚴規模簡古駸駸乎商周之頌噫<lb/>
異哉此髙帝一時佐命功臣下至叔孫通輩皆不能為<lb/>
此歌尋推其原乃唐山夫人所作服䖍曰髙帝姬也韋<lb/>
昭云唐山姓也漢初乃有此人縦使竹竿載馳方之陋<lb/>
矣<lb/>
<pb n="KR4i0056_WYG_022-3b"/>
　吳旦生曰王弇州謂唐山夫人雅歌之流調短弱未<lb/>
　舒耳余以短弱未舒非所以論樂章樂章類多質奥<lb/>
　但房中樂亦自成漢初絶調耳至謂賢於竹竿載馳<lb/>
　不又擬之失倫乎按樂府原題云房中樂者婦人禱<lb/>
　祠於房中也故宫中用之髙祖好楚聲故房中樂楚<lb/>
　聲也孝惠二年使樂府令夏侯寛備其簫管更名曰<lb/>
　安世樂困學紀聞云周有房中之樂燕禮注謂弦歌<lb/>
　周南召南之詩漢安世房中樂唐山夫人所作魏繆<lb/>
<pb n="KR4i0056_WYG_022-4a"/>
　襲謂安世歌神來燕享永受厥福無有二南后妃風<lb/>
　化天下之言謂房中為后妃之歌恐失其意通典平<lb/>
　調清調瑟調皆周房中之遺聲<lb/>
　　　秋<lb/>
安世房中歌云飛龍秋遊上天<lb/>
　吳旦生曰漢書蘇林注云秋飛貌顔師古注云莊子<lb/>
　有秋駕之法者亦言駕馬騰驤秋秋然也<lb/>
　<lb/>
<pb n="KR4i0056_WYG_022-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歴代詩話巻二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴代詩話巻三十六</head> <lb/>
    <p>
<pb n="KR4i0056_WYG_036-1a"/>
欽定四庫全書<lb/>
　歴代詩話巻三十六<lb/>
　　　　　　　　　　　　　歸安呉景旭撰<lb/>
　巳集上之下<lb/>
　　杜詩<lb/>
　　　引坐<lb/>
陳無功曰晉以後有宫人叅隨侍朝故杜詩云戸外昭<lb/>
容紫袖垂雙瞻御座引朝儀至朱梁革易遂沿後世肅<lb/>
<pb n="KR4i0056_WYG_036-1b"/>
觀<lb/>
　吳旦生曰唐制天子坐朝宫人引至殿上故鄭谷入<lb/>
　閣詩亦云導引出宫鈿也文昌雜録云天祐二年十<lb/>
　二月勅曰宫嬪女職本備内任今後每遇延英坐朝<lb/>
　日只令小黄門祗候引從宫人不得出内自此始罷<lb/>
　宫人引導則是老杜出天祐前尚有此典制然在唐<lb/>
　昭宗天祐間已罷非至朱梁始革易也<lb/>
　開元禮疏云晉康獻褚后臨朝不坐則宫人傳百寮<lb/>
<pb n="KR4i0056_WYG_036-2a"/>
　周隋相沿國家因之不改<lb/>
　　　常叅入閤<lb/>
晚出左掖詩春旗簇仗齊又臘日詩還家初散紫宸朝<lb/>
　吳旦生曰唐故事天子日御殿見羣臣曰常叅朔望<lb/>
　薦食諸陵寢有思慕之心不能臨前殿則御便殿見<lb/>
　羣臣曰入閤蓋宣政前殿也<hi>大明宫正殿曰含元含元之北為宣政即古之</hi>
　<hi>内朝也</hi>謂之衙衙有仗<hi>唐朝㑹之仗三衛番上分為五仗毎月以四十六人立内廊閤</hi>
　<hi>外號曰内仗朝罷放仗</hi>紫宸便殿也<hi>宣政之北為紫宸即古之燕朝也</hi>謂之閤<lb/>
<pb n="KR4i0056_WYG_036-2b"/>
　朔望不御前殿而御紫宸乃自正衙喚仗由閤門而<lb/>
　入百官隨以入見故謂之入閤則知左掖詩為宣政<lb/>
　之正衙而臘日詩為紫宸之内衙矣<lb/>
　唐文武職事官九品以上望朔朝文官五品以上及<lb/>
　兩省供奉監察御史員外太常博士日朝為常叅武<lb/>
　官三品以上三日一朝為九叅五品以上及折衝當<lb/>
　番五日一朝為六叅時多御宣政正衙立仗廊飱而<lb/>
　退開元以朔望上宗廟牙盤避正殿移御紫宸即喚<lb/>
<pb n="KR4i0056_WYG_036-3a"/>
　仗入閤乾符以後因亂禮缺天子不能日見羣臣而<lb/>
　見朔望故正衙廢仗而入閤有仗遂以入閤為重至<lb/>
　御前殿猶謂之入閤其後入閤亦廢常叅赴正衙對<lb/>
　立宰相押班傳不坐即退後唐明宗詔五日一入見<lb/>
　中興殿便殿也此入閤之遺制而謂之起居朔望一<lb/>
　出御文明殿前殿也反謂之入閤李琪謂非唐故事<lb/>
　請罷五日起居而復朔望入閤然終不能正也<lb/>
　　　雞棲<lb/>
<pb n="KR4i0056_WYG_036-3b"/>
陳輔之詩話曰明晨有封事數問夜如何此幸而得之<lb/>
坐以待旦之意避人焚諫草騎馬欲雞棲所謂嘉謀嘉<lb/>
猷入告爾后於外曰斯謀斯猷惟我后之德<lb/>
　吳旦生曰趙子常注結句見晚出之情騎馬見出欲<lb/>
　雞棲見晩而他注引國風雞棲于塒以見日夕意耳<lb/>
　余按魏文帝以劉放為中書監孫資為中書令魏晉<lb/>
　世語云劉孫共典樞要夏侯獻曹肇心内不平殿中<lb/>
　有雞棲樹二人相謂此亦久矣其復能幾指劉與孫<lb/>
<pb n="KR4i0056_WYG_036-4a"/>
　也今公言簇仗則自宣政殿而出左有門下省右有<lb/>
　中書省其於獻納焚草之餘猶有凛凛懐忠惟恐覆<lb/>
　餗之懼故引雞棲樹以自勵此又朝乾夕惕若之旨<lb/>
　也韋承慶詩清切鳳凰池扶疎雞樹枝張文琮詩影<lb/>
　照鳳池水香飄雞樹風注云雞棲樹即皁莢樹<lb/>
　　　紫邏<lb/>
送賈閣老守汝州詩雲山紫邏深<lb/>
　吳旦生曰舊注邏塞也取廵邏之義余謂不然九域<lb/>
<pb n="KR4i0056_WYG_036-4b"/>
　圖云汝州有紫邏山則是送賈至出守汝州故舉其<lb/>
　地之山而言也元遺山寄王德新詩紫邏留行客黄<lb/>
　流隔戍城時德新在汝州也按邏作去聲楊煥然詩<lb/>
　紫邏堪高卧𤣥經擬共傳歐陽原功詩道吳山頭龍<lb/>
　自卧疊嶂重岡深紫邏靈湫瀑布千尺長古寺神杉<lb/>
　十圍大<lb/>
　　　左省<lb/>
雍録曰宣政殿前有兩廡兩廡各有門其東曰日華日<lb/>
<pb n="KR4i0056_WYG_036-5a"/>
華之東則門下省也居殿廡之左故曰左省西廊有門<lb/>
曰月華月華之西即中書省也凡兩省官繫銜以左右<lb/>
者皆分属焉故杜答岑參詩云窈窕清禁闥罷朝歸不<lb/>
同言分東西班各歸本省也岑為補闕屬中書省居右<lb/>
署公為拾遺屬門下省居左署所以歸不同也又云君<lb/>
隨丞相後我往日華東蓋丞相罷朝由月華門出而入<lb/>
中書凡西省官亦隨丞相出西也若左省官仍自東出<lb/>
故曰我往日華東<lb/>
<pb n="KR4i0056_WYG_036-5b"/>
　呉旦生曰岑寄公詩聨步趨丹陛分曹限紫微正言<lb/>
　其分左右以出入故公答岑詩亦云然也我往諸本<lb/>
　皆作住舊註亦謂公拾遺在左闥故云住日華東然<lb/>
　頷聨二句俱承罷朝歸而說自當作我往矣即㸔上<lb/>
　句隨字可見<lb/>
　復齋漫録云唐六典左右拾遺掌供奉諷諫凡發令<lb/>
　舉事有不便於時不合於道者小則上封大則廷靜<lb/>
　子美以至德二載拜左拾遺故寄賈司馬云法駕還<lb/>
<pb n="KR4i0056_WYG_036-6a"/>
　雙闕王師下八川此時霑奉引佳氣拂周旋奉酬嚴<lb/>
　公題野亭云拾遺曾奏數行書懶性從來水竹居奉<lb/>
　引濫騎沙苑馬幽棲真釣錦江魚此兩詩所以言供<lb/>
　奉也宿左省云明晨有封事數問夜如何晚出左掖<lb/>
　云避人焚諫草此兩詩所以言小則上封大則廷諍<lb/>
　也<lb/>
　　　燕支<lb/>
竹坡詩話曰徐陵玉臺新咏序南都石黛最發雙蛾北<lb/>
<pb n="KR4i0056_WYG_036-6b"/>
地燕支偏開兩臉古今注云燕支出西方土人以染中<lb/>
國謂之紅藍以染粉為婦人色而俗乃用胭脂或臙脂<lb/>
字不知其何義也杜少陵林花着雨臙脂濕亦用此二<lb/>
字白樂天三千宫女臙脂靣却用此二字殊不可曉<lb/>
　吳旦生曰古今原始載紂以紅藍花汁凝作脂以為<lb/>
　桃紅粧則事物考謂秦宫中悉紅粧其物自秦始非<lb/>
　也余氏辨林云蓋燕國所出故名臙脂今人冩燕字<lb/>
　復加月甚有因傍加月者失其本矣余觀河西舊事<lb/>
<pb n="KR4i0056_WYG_036-7a"/>
　云失我祈連嶺使我六畜不蕃息失我焉支山使我<lb/>
　婦女無顔色蓋北方有焉支山山多紅藍北人采華<lb/>
　染緋取其英鮮者作胭脂婦人粧作頰色鮮明可愛<lb/>
　然則燕支焉支胭脂臙脂字皆可通用<hi>雲麓漫抄云舊謂赤白之</hi>
　<hi>間為紅即今所謂紅藍也西域一名黄藍博物志謂黄藍張騫所得収其花俟乾以染帛色鮮於茜謂之</hi>
　<hi>真紅亦曰乾紅目其草曰紅花以染帛之餘為燕支乾草初漬則色黄故又為黄藍也史記貨殖傳若千</hi>
　<hi>畮巵茜徐廣注云巵音支茜音倩一名紅藍其花染繒亦黄也知今之紅花乃古之茜而今茜係蘓朩棗</hi>
　<hi>朩染成非古之茜矣</hi>
<pb n="KR4i0056_WYG_036-7b"/>
　有以杜此句題壁者濕字為蝸蜒所蝕東坡云潤字<lb/>
　山谷云老字少游云嫩字佛印云落字覔集驗之乃<lb/>
　濕字也出於自然而四人遂分生老病苦之說詩言<lb/>
　志信矣<lb/>
　　　請急<lb/>
偪側行云已令請急會通籍<lb/>
　吳旦生曰釋名急及也言操切之使相逮及也山谷<lb/>
　箋云晉令急假者五日一急一歲以六十日為限晉<lb/>
<pb n="KR4i0056_WYG_036-8a"/>
　書車武子早急出詣子敬盡急而還是也余觀霍光<lb/>
　傳光時休沐出上官桀代决事張安世休沐未嘗出<lb/>
　如淳云漢律五日一賜休沐則是晉仍漢制也<lb/>
　按休假休澣休急取急請急此皆休沐之名俗以上<lb/>
　澣中澣下澣為上旬中旬下旬蓋本月制十日一休<lb/>
　沐之義也<hi>因話録云沐無㸃者沐浴之沐也沭有㸃者音述古沭陽縣</hi>
　　　酒價<lb/>
玉堂詩話曰宋真宗宴羣臣於太清樓問唐酒價幾何<lb/>
<pb n="KR4i0056_WYG_036-8b"/>
無能對者丁晉公奏曰唐酒每斗三百上曰安知丁曰<lb/>
臣讀杜甫詩速令相就飲一斗恰有三百青銅錢是知<lb/>
一斗三百上大喜曰甫詩可為一時之史<lb/>
　吳旦生曰郭次象謂杜詩可知當時酒價然樂天與<lb/>
　夢得沽酒閒飲詩共把十千沽一斗當劉白之時酒<lb/>
　價何太不亷哉芥隱筆記云曹植樂府歸來宴平樂<lb/>
　美酒斗十千十千恐未必酒價言酒美而價貴耳野<lb/>
　客樷書云唐人引曹語如李白詩金尊沽酒斗十千<lb/>
<pb n="KR4i0056_WYG_036-9a"/>
　王維詩新豐美酒斗十千崔輔國詩與沽一斗酒恰<lb/>
　用十千錢許渾詩十千沽酒留君醉權德輿詩十千<lb/>
　斗酒不知貴陸龜蒙詩十千沽一斗而一斗三百錢<lb/>
　獨見子美所云故引以定當時之價唐食貨志云德<lb/>
　宗建中三年禁民酤以佐軍費置肆釀酒斛収直三<lb/>
　千又觀楊松玠談藪北齊盧思道嘗云長安酒賤斗<lb/>
　價三百杜引此亦未可知<hi>典論曰漢孝靈帝末年百司湎酒一斗直千文此可</hi>
　<hi>證漢酒價</hi>
<pb n="KR4i0056_WYG_036-9b"/>
　　　肝<lb/>
義鶻行結句云聊為義鶻行永激壯士肝<lb/>
　吳旦生曰老杜之義鶻行即太史公之游俠傳也歴<lb/>
　叙健鶻之急難即斗上捩孤影一句已極振動而脩<lb/>
　鱗巨顙紛紛欲墜乃曰此事樵夫傳將鶻事小挽住<lb/>
　而轉句云飄蕭覺素髪凛欲衝儒冠其時之怒氣坌<lb/>
　勃為何如也遂以肝字結之正不浪下說者謂肝主<lb/>
　怒也章法字法俱絶蘓東坡詩一笑㵼肝胃正得斯<lb/>
<pb n="KR4i0056_WYG_036-10a"/>
　㫖<lb/>
　埤雅云鶻有義性杜所賦義鶻行是也冬撮鳥之盈<lb/>
　握者夜以燠其爪掌左右易之旦即縱之令去其往<lb/>
　東矣則是日也不東嚮搏物南北亦然蓋其義性有<lb/>
　擒有縱如此李邕鶻賦所謂營全鳩以自煖乃詰朝<lb/>
　而見釋是也<lb/>
　　　車箱箭栝<lb/>
望嶽詩車箱入谷無歸路箭栝通天有一門<lb/>
<pb n="KR4i0056_WYG_036-10b"/>
　吳旦生曰寰宇記車箱谷一名車水渦在華隂縣西<lb/>
　南深不可測水經注自下廟歴列栢南八十一里東<lb/>
　廻三里至中祠又西南出五里至南祠從北南入谷<lb/>
　七里又届一祠出一里至天井其路迂曲不可窮<hi>述征</hi>
　<hi>記云栢谷谷名也漢武帝徵行所至谷中無廻車地夾以髙原栢林隂翳窮日幽暗殆弗覩陽景</hi>
　禹貢治梁及岐又曰荆岐既旅其山本以有兩岐故<lb/>
　呼為岐路之岐今俗呼為箭栝嶺<hi>胡三省通鑑辨誤云箭筈嶺名有箭</hi>
　<hi>筈關在鳳翔西南界上宋髙宗紹興元年金自鳳翔攻箭筈關呉玠遣將擊退之蓋蜀口關隘處</hi>華<lb/>
<pb n="KR4i0056_WYG_036-11a"/>
　山記箭栝峰上有穴纔見天攀援自穴中而上如坐<lb/>
　室窺牕<lb/>
　　　三意<lb/>
早秋苦熱詩對食暫飱還不能<lb/>
　吳旦生曰趙注但引蔡琰詩飢當食兮不能飱不知<lb/>
　此七字已見堆案相仍之苦每至炎蒸之日盤飱具<lb/>
　列聊一舉筯為煩暍所困不復下咽因念此句之妙<lb/>
　即黙坐猶難况簿書耶<lb/>
<pb n="KR4i0056_WYG_036-11b"/>
　誠齋詩話曰詩有一句七言而三意者老杜云對食<lb/>
　暫飱還不能韓退之云欲去未到先思囘有一句五<lb/>
　言而兩意者陳後山云更病可無醉猶寒已自和<hi>詩眼</hi>
　<hi>云昔嘗問山谷耕田欲雨刈欲晴去得順風來者怨山谷云不如千巖無人萬壑靜十歩囘頭五歩坐蓋</hi>
　<hi>七言詩四字三字作兩節也此句法出黄庭經上有黄庭下關元已下多此體五言詩亦有三字二字作</hi>
　<hi>兩節者老杜云不知西閣意肯別定留人肯別耶定留人耶山谷愛之蓋與上七言同</hi>
　　　踏層氷<lb/>
早秋苦熱結句云安得赤脚踏層氷<lb/>
<pb n="KR4i0056_WYG_036-12a"/>
　吳旦生曰蔡傅卿注引東方朔神異經云北方有層<lb/>
　氷萬里陳無功謂馬融值史舘蒸燠如坐甑中曰安<lb/>
　得披襟赤脚踏隂山之層氷洗塵熱也老杜出此蓋<lb/>
　無功所證固確然馬融亦用神異語意而蔡注未可<lb/>
　謂妄引非據也陸放翁夏夜泛舟詩夜半歸來歩松<lb/>
　影真成赤脚踏層氷<lb/>
　　　茱萸<lb/>
九日藍田崔氏莊詩明年此㑹知誰健醉把茱茰仔細<lb/>
<pb n="KR4i0056_WYG_036-12b"/>
㸔<lb/>
　吳旦生曰注家但知引賈佩蘭說宫中九日佩茱茰<lb/>
　事<hi>西京雜記云賈佩蘭乃戚夫人侍兒也初學記謂漢武宫人悮</hi>不知其來已久矣<lb/>
　按禮記三牲用藙鄭𤣥注云藙煎茱茰也漢律會稽<lb/>
　獻焉<hi>說文漢律會稽獻藙一斗音魚既切</hi>疏賀氏云今蜀郡作之九月<lb/>
　九日取茱茰折其枝連其實廣長四五寸一升實可<lb/>
　和十升膏名之藙也則周時已用而漢制特效之如<lb/>
　風土記之折茱茰房以挿頭齊諧記之帶茱茰囊以<lb/>
<pb n="KR4i0056_WYG_036-13a"/>
　繫臂猶其後事耳<lb/>
　劉會孟云舊曾手寫悮作好把便覺情性甚遠因贊<lb/>
　醉把之妙然余按王仲言宣城本作再把茱茰仔細<lb/>
　㸔覺再字更於明年此會呼吸有情<lb/>
　劉禹錫云詩中用茱茰字者凡三人老杜醉把茱茰<lb/>
　仔細㸔王維挿遍茱茰少一人朱放學他年少挿茱<lb/>
　茰三君所用杜公為優洪容齋云唐人用此十餘家<lb/>
　王昌齡茱茰挿鬚花宜壽戴叔倫挿鬢茱茰來未盡<lb/>
<pb n="KR4i0056_WYG_036-13b"/>
　盧綸茱茰一朶映華簮權德輿酒泛茱茰晚易曛白<lb/>
　居易舞鬟擺落茱茰房茱茰色淺未經霜楊衡強挿<lb/>
　茱茰隨衆人張諤茱茰凡作幾年新耿湋髪希那敢<lb/>
　挿茱茰劉商郵筒不解獻茱茰崔櫓茱茰冷吹溪口<lb/>
　香周賀茱茰城裏一尊前比之杜句真不侔矣<lb/>
　風土記云茱茰榝也九月九日熟色赤可采時也別<lb/>
　名秋子<lb/>
　　　蕭京兆<lb/>
<pb n="KR4i0056_WYG_036-14a"/>
遣興云赫赫蕭京兆今為時所憐<lb/>
　吳旦生曰東坡謂𤣥宗雖誅蕭至忠然甚懐之侯君<lb/>
　集云蹉跌至此至忠亦蹉跌者耶故子美亦哀之余<lb/>
　按至忠自蒲州刺史附太平公主引為刑部尚書宋<lb/>
　璟所謂非所望於蕭傳也<hi>王麟洲云璟取安仁西征賦中句殊有情實溫公通</hi>
　<hi>鑑改作蕭君雅俗逈別</hi>然未嘗歴京兆尹王原叔注謂蕭望之<lb/>
　嘗為左馮翊後被讒自殺然亦非京兆也嘗考諸史<lb/>
　天寶八年京兆尹蕭炅坐遷汝隂太守史稱其為林<lb/>
<pb n="KR4i0056_WYG_036-14b"/>
　甫所厚為國忠誣奏譴逐則所謂蕭京兆蓋炅也故<lb/>
　為人所羨今為人所憐用漢成帝童謡哀之亦刺之<lb/>
　也<lb/>
　　　雪滿山<lb/>
詩說雋永曰王性之嘗見唐人寫本杜詩愁對寒雲雪<lb/>
滿山乃白滿山也<lb/>
　吳旦生曰吳本鶴本作雪黄遐周以雪字為正言山<lb/>
　寒雲縞望如雪積即太白所云牀前明月光疑是地<lb/>
<pb n="KR4i0056_WYG_036-15a"/>
　上霜霜之與月雪之與雲了不相關此中有賔主句<lb/>
　雪之一字禪家句中眼也按升菴弇州俱以白字為<lb/>
　善本殊遜其𤣥勝<lb/>
　　　慳風<lb/>
漫叟詩話曰姜少府設鱠戲贈長歌首章云姜侯設鱠<lb/>
當嚴冬昨日今日皆慳風乃知慳風澁雨之句自古有<lb/>
之<lb/>
　吳旦生曰借風雨以譏姜侯之慳老杜雖戲應不至<lb/>
<pb n="KR4i0056_WYG_036-15b"/>
　此三山老人言嚴冬天寒又連日有風黄河氷益厚<lb/>
　矣當此時而鑿氷取魚為鱠其意勤甚故曰黄河美<lb/>
　魚不易得鑿氷恐侵河伯宫余因觀馬虚中詩地瘦<lb/>
　仍慳雨桃羞未着花豈亦有譏耶<lb/>
　　　腹腴<lb/>
姜少府設鱠戲贈云偏勸腹腴愧年少<lb/>
　吳旦生曰庚集皮詩中辛集梅詩中河豚已互見矣<lb/>
　今按魚腹下肥肉謂之腴禮記少儀云羞濡魚者進<lb/>
<pb n="KR4i0056_WYG_036-16a"/>
　尾冬右腴夏右鰭注冬氣在上腴腹下也夏氣在下<lb/>
　鰭眷也周禮疏燕人膾魚方寸切其腴以啗所貴引<lb/>
　以証膴膴亦腹腴前漢書九州膏腴師古注云腹下<lb/>
　肥曰腴蘓東坡詩更洗河豚烹腹腴黄山谷詩飛雪<lb/>
　堆盤膾腹腴張伯雨詩苕溪斫鱠腹偏腴<lb/>
　藝苑雌黄云河豚有毒肝與卵食之必死其子大纔<lb/>
　一粟浸之經宿如弹丸人中其毒以水調炒槐花末<lb/>
　及龍腦皆可解吳人珍之以其腹腴為西施乳嘗戲<lb/>
<pb n="KR4i0056_WYG_036-16b"/>
　作絶句云蔞蒿短短荻芽肥正是河豚欲上時甘美<lb/>
　遠勝西子乳呉王當日未曾知雖然甚美必甚惡河<lb/>
　豚味之美也吳人嗜之以喪其軀西施色之美也吳<lb/>
　王好之以亡其國可為來者戒<lb/>
　　　張鎬<lb/>
洗兵馬云張公一生江海客身長七尺鬚眉蒼謂張鎬<lb/>
也盧德水曰子長為救李陵而下腐刑子美為救房琯<lb/>
幾陷不測頼張相鎬申救獲免坐是流落劔外可謂千<lb/>
<pb n="KR4i0056_WYG_036-17a"/>
古大俠余嘗考諸史稱琯登相位奪將權聚浮薄之徒<lb/>
敗軍旅之事又言其髙談虚論招納賔客因董庭蘭以<lb/>
納賄蓋琯以宰相自請討賊可謂之奪將權乎劉秩固<lb/>
不足當曵落河王思禮嚴武亦可謂浮薄之徒乎門客<lb/>
受賍不宜見累肅宗猶不能非張鎬之言而史顧以此<lb/>
坐琯乎賀蘭進明之譖琯謂於聖皇為忠於陛下則非<lb/>
忠聖皇於陛下何人也而敢以忠不忠為言肅宗讐父<lb/>
之心進明深知之矣李輔國言陳元禮高力士謀不利<lb/>
<pb n="KR4i0056_WYG_036-17b"/>
於陛下六軍將士盡靈武功臣皆反側不安琯與鎬在<lb/>
朝何啻十元禮百力士肅宗豈嘗湏㬰忘之故琯之求<lb/>
將兵知不安其位而以危事自效也許之將而又使中<lb/>
人監之不欲其專兵也兵敗不即去而以琴客之事罷<lb/>
俾正衙彈劾以穢其名也罷琯而相鎬不得已而從人<lb/>
望也五月相八月即出之河南不欲其久於内也六月<lb/>
貶琯而五月先罷鎬汲汲乎恐鉏之不盡也琯敗師而<lb/>
罷鎬有功而亦罷意不在乎功罪也自漢以來鈎黨之<lb/>
<pb n="KR4i0056_WYG_036-18a"/>
事多矣未有人主自鈎黨者未有人主鈎其父之臣以<lb/>
為黨而文致罪狀榜之朝堂以欺天下後世者<lb/>
　吳旦生曰鎬與琯臭味而又力救公宜公之拳拳於<lb/>
　鎬矣然觀獨孤及撰鎬神道碑云一命左拾遺二命<lb/>
　右補闕三命侍御史四命諫議大夫五命中書侍郎<lb/>
　平章事起家二年秉國鈞自古未有而鎬傳又云天<lb/>
　寶末楊國忠執政求天下士為已重聞鎬才薦之釋<lb/>
　褐拜左拾遺則是遷擢如此赫且疾而其始由壬人<lb/>
<pb n="KR4i0056_WYG_036-18b"/>
　以進所謂七尺鬚眉安在公反咏其風雲遇會何也<lb/>
　蕭嵩亦薦云用之為帝王師余竊有疑焉<lb/>
　西清詩話云鎬雖史稱有王霸大畧然當為相収復<lb/>
　兩京時不聞別有竒功但有䇿史思明欲以范陽歸<lb/>
　順為偽知許叔冀臨難必變二事耳然當時亦不果<lb/>
　用也豈史氏或有遺耶<lb/>
　　　匡山<lb/>
西溪樷語曰杜詩匡山讀書處頭白好歸來李太白青<lb/>
<pb n="KR4i0056_WYG_036-19a"/>
山人多遊匡廬故謂之匡山容齋二筆曰吳曾能改齋<lb/>
漫録内正辨是事引杜田杜詩補遺云范傳正李白新<lb/>
墓碑言白本宗室子厥先避仇客蜀居蜀之彰明太白<lb/>
生焉彰明綿州之屬邑有大小康山白讀書於大康山<lb/>
有讀書堂尚存其宅在清亷鄉後廢為僧房稱隴西院<lb/>
蓋以太白得名院有太白像吳君以是證杜句知康山<lb/>
在蜀非廬山也予按當塗所刋太白集其首載新墓碑<lb/>
宣歙池等州觀察使范傳正撰凡千五百餘字但云自<lb/>
<pb n="KR4i0056_WYG_036-19b"/>
國朝以来編於屬籍神龍初自碎葉還廣漢因僑為郡<lb/>
人初無補遺所紀七十餘言豈非好事者偽為此書以<lb/>
附會杜詩耶歐陽忞輿地廣記云彰明有李白碑白生<lb/>
於此縣蓋亦傳說之誤當以范碑為正藝苑巵言曰南<lb/>
部新書白山東人父為任城令因家焉少與魯人隱徂<lb/>
徠山號竹溪六逸天寶初游會稽因吳筠隱剡中俗稱<lb/>
蜀人非也今任城令㕔有白之詞尚在至唐范傳正誌<lb/>
其墓曰白凉武昭王九世孫昭王隴西人隋末子孫以<lb/>
<pb n="KR4i0056_WYG_036-20a"/>
罪徙碎葉神龍時白父客自西域迯居綿之巴西而白<lb/>
生焉唐魏顆李陽氷序其文劉全白撰其墓碣皆曰廣<lb/>
漢人故論白者或曰隴西或曰山東或曰蜀李陽氷云<lb/>
李翰林浪跡縱酒以自昬穢詠歌之際屢稱山東李白<lb/>
亦云以張垍讒逐遊海岱間子美所謂汝與山東李白<lb/>
好蓋白自號也然則白本隴西人産於蜀嘗流寓山東<lb/>
子美從游時在山東故稱山東也此山東乃關東非今<lb/>
之山東也<lb/>
<pb n="KR4i0056_WYG_036-20b"/>
　吳旦生曰舊唐書傳南部新書元稹杜詩序晁氏讀<lb/>
　書志皆以白為山東人新唐書傳范傳正碑劉全白<lb/>
　墓碣魏顆李陽氷曾鞏太白集序唐詩紀事彰明逸<lb/>
　事綿州圖經皆以白為蜀人楊升菴欲私為鄉産陳<lb/>
　晦伯胡元瑞刺刺不休蓋洪容齋據刋集以攻其附<lb/>
　會王弇州又斷以為蜀産豈容齋所見之本秘不傳<lb/>
　世不克盡見耶今所行皆弇州之言也然觀鄭谷送<lb/>
　人入蜀詩雪下文君沽酒市雲藏李白讀書山在當<lb/>
<pb n="KR4i0056_WYG_036-21a"/>
　時以同補遺中語矣似為可據要當以蜀産為正<lb/>
　按唐十道有河北無山東唐都長安自太行以東皆<lb/>
　山東也故老杜兵車行云君不見漢家山東二百州<lb/>
　千村萬落生荆杞又洗兵馬云中興諸將収山東舊<lb/>
　注山東河北也<lb/>
　　　姑嫜<lb/>
新㛰別云妾身未分明何以拜姑嫜<lb/>
　吳旦生曰前漢書廣川王去疾幸姬陶望卿歌曰背<lb/>
<pb n="KR4i0056_WYG_036-21b"/>
　尊章嫖以忽蓋舅姑謂之尊章趙德麟謂玉篇云凡<lb/>
　夫之父母曰嫜老杜拜姑嫜何耶正俗云古謂舅姑<lb/>
　今姑嫜亦俗呼為姑鍾蓋自章音轉為鍾也余觀春<lb/>
　秋傳云秦晉二國繼世通㛰所娶之女非舅即姑故<lb/>
　曰舅姑則知姑者尊之之辭也又字學集要云夫之<lb/>
　兄曰兄嫜杜詩堂上拜姑嫜或作偉單作章釋名云<lb/>
　俗間曰兄章章灼也章灼敬奉之也則知嫜者亦尊<lb/>
　之之辭也<hi>野客樷書云吳人稱翁為官稱姑為家錢氏納土蓋嘗奏過謂其土俗方言也觀范</hi>
<pb n="KR4i0056_WYG_036-22a"/>
　<hi>曄臨刑其妻罵曰君不為百歲阿家其母云云妻曰阿家莫憶袁君正父疾不眠專侍左右家人勸令暫</hi>
　<hi>卧答曰官既未差卧亦不安二事正在南史知吴人之語為不誣也</hi>
　　　合昏<lb/>
詠佳人詩合昏尚知時鴛鴦不獨宿<lb/>
　吳旦生曰本草合歡或曰合昏陳藏器云葉至暮即<lb/>
　合故曰合昏今夜合花是也古雋考略作合棔音昏<lb/>
　庾信詩建始移交讓徽音種合昏<lb/>
　陸公佐新刻漏銘云合昏暮巻蓂莢晨生注合昏槿<lb/>
<pb n="KR4i0056_WYG_036-22b"/>
　也其葉夜合而明舒周處風土記亦以合昏為槿黄<lb/>
　山谷箋杜云合昏朩名朝舒夕歛<lb/>
　　　東南雲<lb/>
遣興云每望東南雲令人幾悲吒<lb/>
　吳旦生曰梁瑄不歸弟兄每見東南白雲立望惨然<lb/>
　久之老杜用此意也狄仁傑登太行山見白雲孤飛<lb/>
　謂左右曰吾親舍其下瞻悵久之北史元樹奔南每<lb/>
　見嵩山雲未嘗不引領歔欷袁豹作檄云延首東雲<lb/>
<pb n="KR4i0056_WYG_036-23a"/>
　謝靈運上書云注心南雲陸機思親賦指南雲以寄<lb/>
　欽陸雲贈鄭曼季詩響溢南雲江總九日詩心逐南<lb/>
　雲逝<lb/>
　　　魚龍鳥鼠<lb/>
埤雅曰水落魚龍夜山空鳥鼠秋魚龍水名鳥䑕山名<lb/>
亦鳥䑕秋而魚龍夜是詩兩句而含三事也<lb/>
　吳旦生曰水經注一水發源天水縣其水出五色魚<lb/>
　俗以為龍而莫敢捕因謂之魚龍水又隴西地名魚<lb/>
<pb n="KR4i0056_WYG_036-23b"/>
　龍出石魚掘地得石鼓其中有魚痕鱗甲纎悉畢具<lb/>
　燒之有魚氣蓋魚蟄泥而變為石又龍秋分而降則<lb/>
　蟄寝於囦<hi>音淵古<graphic n="KR1570" url="https://raw.githubusercontent.com/kanripo/KR-Gaiji/master/images/KR1570.png" mimeType="image/png"/>字</hi>所謂魚龍以秋日為夜也<lb/>
　爾雅鳥䑕同穴其鳥為鵌其䑕為鼵山海經注鼵如<lb/>
　人家䑕而短尾鵌似燕而小黄色穿地入數尺䑕在<lb/>
　内鳥在外而共處河圖云鳥䑕同穴地之幹也上為<lb/>
　掩畢星又禹貢導渭自鳥䑕同穴孔氏大傳云鳥䑕<lb/>
　共為雌雄同穴而處蔡仲黙以為恠誕不足信而謂<lb/>
<pb n="KR4i0056_WYG_036-24a"/>
　同穴自為山名鳥䑕為同穴之枝山墅談駁之云今<lb/>
　鳥䑕同穴山在渭源縣西七十六里俗呼為青雀山<lb/>
　實有鳥與䑕同處於穴又甘肅志凉州之地有兀兒<lb/>
　䑕者形狀似䑕尾若贅疣有鳥曰本周兒者形似雀<lb/>
　色灰白常與兀兒䑕同穴而處按凉州唐屬隴右道<lb/>
　岑參詩龍魚川北盤溪雨鳥䑕山西洮水雲<lb/>
　　　白題<lb/>
秦州雜詩羌舞白題斜<lb/>
<pb n="KR4i0056_WYG_036-24b"/>
　吳旦生曰正文作白蹄非是蔡興宗正異云白題字<lb/>
　義與雕題同按南史宋武帝時西北遠方有白題遣<lb/>
　使入貢莫知所出裴子野曰漢潁隂侯斬白題將一<lb/>
　人服䖍注云題者額也其俗以白塗堊其額也後見<lb/>
　墨莊漫録云蓋白題其人下馬捨之始悟白題乃氊<lb/>
　笠也其人多為旋舞笠之斜似乎謂此也楊亷夫詩<lb/>
　大姬白題作羌舞恐氊笠非大姬所用之物亦是悮<lb/>
　認白題也<lb/>
<pb n="KR4i0056_WYG_036-25a"/>
　　　不夜城<lb/>
秦州雜詩無風雲出塞不夜月臨關<lb/>
　吳旦生曰王子韶謂無風谷名不夜城名地理志不<lb/>
　夜縣古有日夜出於東萊故萊子立此城以不夜為<lb/>
　名齊地記不夜城在陽城東南按班史云有如日夜<lb/>
　出此城是時城方成耳杜詩用此東坡雪後詩明月<lb/>
　長來不夜城亦用此<lb/>
　郡國志登州文登縣有不夜城有石橋即始皇造欲<lb/>
<pb n="KR4i0056_WYG_036-25b"/>
　過海觀日所出處三齊略記云鄭𤣥常居不夜城南<lb/>
　山中教授黄巾亂而散<lb/>
　　　鳳林<lb/>
秦州雜詩鳳林戈未息魚海路常難<lb/>
　吳旦生曰氷經河水又東歴鳳林北注鳳林山名五<lb/>
　巒俱峙耆諺云昔有鳳鳥飛遊五峰故山有斯目矣<lb/>
　秦州記枹罕原北名鳳林川一統志鳳林關在臨洮<lb/>
　府蘭縣黄河側唐書地理志河州安昌郡有鳳林縣<lb/>
<pb n="KR4i0056_WYG_036-26a"/>
　縣北有鳳林關唐時陷於吐蕃大厯二年吐蕃入奏<lb/>
　云贊普請以鳳林關為界張籍凉州詞鳳林關裏水<lb/>
　東流白草黄榆六十秋<lb/>
　魚海縣名天寶元年河西節度使王郵奏破吐蕃魚<lb/>
　海及遊奕等軍又郭子儀取魚海五縣是也岑參詩<lb/>
　洗兵魚海雲迎陣秣馬龍堆月照營<lb/>
　　　瘧疾<lb/>
西清詩話曰有病瘧者子美曰吾詩可以療之病者曰<lb/>
<pb n="KR4i0056_WYG_036-26b"/>
云何曰夜闌更秉燭相對如夢寐其人誦之瘧猶故也<lb/>
子美曰更誦吾詩云子璋髑髏血糢糊手持擲還崔大<lb/>
夫其人誦之果愈漁隱叢話曰世傳杜子美詩可以愈<lb/>
瘧此未必然蓋其辭意典雅讀之者脫然不覺沉疴之<lb/>
去體也好事者乃為此論殊可笑借使瘧誠有鬼若知<lb/>
杜詩之佳是賢鬼也豈復屑屑求食於嘔泄之間哉觀<lb/>
子美有詩云三年猶瘧疾一鬼不銷亡隔日搜脂髓増<lb/>
寒抱雪霜則是疾也杜陵正自不免耳<lb/>
<pb n="KR4i0056_WYG_036-27a"/>
　吳旦生曰杜詩截瘧亦如檄草陳琳頭風可愈文成<lb/>
　孟召狂發能差之意而來病君子正自不免此兩截<lb/>
　事亦兩不相妨也胡苕溪往往認真煞講耳葛常之<lb/>
　亦舉此案謂靈於人而不靈於已皆高頭巾認真之<lb/>
　過也觀賔退録云世人瘧疾將作謂可避之他所閭<lb/>
　巷不經之說也然自唐已然高力士流巫州李輔國<lb/>
　授謫制力士方迯暑功臣閣下杜子美詩三年猶瘧<lb/>
　疾一鬼不銷亡隔日搜脂髓增寒抱雪霜徒然潜隙<lb/>
<pb n="KR4i0056_WYG_036-27b"/>
　地有靦屢鮮粧則不特避之而復塗抹其靣矣余笑<lb/>
　趙與時又來認真也<lb/>
　左傳齊侯疥遂痁唐姚崇病痁移告按瘧疾為病痎<lb/>
　小瘧也痁大瘧也疥當為痎<lb/>
　漢舊儀云顓頊氏有三子死而為疫鬼一居江水為<lb/>
　瘧鬼故退之遣瘧詩云屑屑水帝魂謝謝無餘輝如<lb/>
　何不肖子尚奮瘧鬼威又云咨汝之胄出門尸何巍<lb/>
　巍祖軒而父頊未昩於前徽又有湛湛江水清歸居<lb/>
<pb n="KR4i0056_WYG_036-28a"/>
　安汝妃之語蓋本於漢舊儀也<lb/>
　　　筆<lb/>
寄賈司馬嚴使君詩賈筆論孤憤嚴詩賦幾篇<lb/>
　吳旦生曰南朝詞人謂文為筆晁氏概以詩為詩筆<lb/>
　非也按劉孝綽嘗云三筆六詩三即第三弟孝儀六<lb/>
　即第六弟孝威沈約傳謝𤣥暉善為詩任彦昇工於<lb/>
　筆約兼而有之庾肩吾傳梁簡文與湘東王書論文<lb/>
　章之弊曰詩既若此筆又如之又曰謝朓沈約之詩<lb/>
<pb n="KR4i0056_WYG_036-28b"/>
　任昉陸倕之筆任昉傳時人謂任筆沈詩昉聞甚以<lb/>
　為病因話録云韓愈能古文孟郊長於五言時號孟<lb/>
　詩韓筆杜牧之詩杜詩韓筆愁來讀似倩麻姑癢處<lb/>
　抓王荆公詩閒時用意歸詩筆靜外安生比㤗山蘓<lb/>
　東坡詩水洗禪心都眼靜山供詩筆總眉愁<lb/>
　　　嫖姚<lb/>
漁隱樷話曰後出塞詩借問大將誰恐是霍嫖姚陪栢<lb/>
中丞觀宴將士詩漢朝頻遣將應拜霍嫖姚按漢書霍<lb/>
<pb n="KR4i0056_WYG_036-29a"/>
去病為嫖姚校尉服䖍云音飄揺師古云嫖頻妙反姚<lb/>
羊召反並去聲呼而子美作平聲用蓋取服䖍音耳王<lb/>
荆公詩莫教空說霍嫖姚亦以平聲蓋承襲子美而用<lb/>
也<lb/>
　吳旦生曰古音畧謂漢書霍去病傳票姚荀悅漢紀<lb/>
　作票鷂票音<graphic n="KR1870" url="https://raw.githubusercontent.com/kanripo/KR-Gaiji/master/images/KR1870.png" mimeType="image/png"/>
                    <graphic n="KR1870" url="https://raw.githubusercontent.com/kanripo/KR-Gaiji/master/images/KR1870.png" mimeType="image/png"/>鷂皆鳥名言如<graphic n="KR1870" url="https://raw.githubusercontent.com/kanripo/KR-Gaiji/master/images/KR1870.png" mimeType="image/png"/>之疾鷂之擊也<lb/>
　惟服䖍音作飄揺野客叢書云嫖姚作平聲用如梁<lb/>
　蕭子顯詩夫壻仕嫖姚庾信詩將寄霍嫖姚王褒詩<lb/>
<pb n="KR4i0056_WYG_036-29b"/>
　樓蘭校尉稱嫖姚唐人前詩已多如此而唐人如李<lb/>
　嘉祐詩身逐嫖姚幾日歸高適詩每逐嫖姚破骨都<lb/>
　李白詩將軍兼領霍嫖姚張祐詩二十逐嫖姚羅隱<lb/>
　詩尊罍合伴霍嫖姚李益詩君逐嫖姚將韋應物詩<lb/>
　嫖姚恩顧下中有霍嫖姚張籍詩曾將順䇿佐嫖姚<lb/>
　為佐嫖姚未得還杜牧之詩鏖兵不羡霍嫖姚李商<lb/>
　隱詩五年從事霍嫖姚郎士元詩壯心竟未嫖姚知<lb/>
　宋人如王元之詩繡服霍嫖姚劉貢父詩嫖姚不復<lb/>
<pb n="KR4i0056_WYG_036-30a"/>
　顧家為陳后山詩故家文物尚嫖姚如此甚多未見<lb/>
　有作去聲呼蓋承襲而然<lb/>
　荀子美麗姚冶漢武傷李夫人賦縹飄姚乎愈莊漢<lb/>
　郊祀歌雅聲遠姚皆用姚字<lb/>
　　　海運<lb/>
後出塞云雲帆轉遼海粳稻來東吳<lb/>
　吳旦生曰公又有昔游詩幽燕盛用武供給亦勞哉<lb/>
　吳門持粟帛汎海凌蓬萊則唐時已海運糧儲矣草<lb/>
<pb n="KR4i0056_WYG_036-30b"/>
　朩子云元海運自朱清張瑄始歲運江淮米三百餘<lb/>
　萬石以給元京四五月南風至起運得便風十數日<lb/>
　即抵直沽交卸似謂二人之功創所未有而不知已<lb/>
　前此也<hi>輟耕録云宋季亡頼子鈔掠海上朱清張瑄為雄長若捕急輙引舟東行三日夜至沙門</hi>
　<hi>島往來若風迹不可得稍怠則復來後請招懐奏可清瑄授金符千戸建言海漕事試之良便至元十九</hi>
　<hi>年也</hi>
　<lb/>
　歴代詩話巻三十六<lb/>
</p>
<p>
</p>
  </div>
</body>
</text>
</TEI>
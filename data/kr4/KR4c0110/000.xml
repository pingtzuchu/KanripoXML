<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0110_SBCK_000-1a"/>
大蜀國龍樓待詔明因辯果功德大<lb/>
師祥驎殿首座引駕内供奉講唱大<lb/>
師道門子使選錬挍授文章應制大<lb/>
師两街僧録封司空太僕卿雲南八<lb/>
國鎮國大師左右街龍華道埸對御<lb/>
講讃大師兼禪月大師食邑八千<lb/>
户賜紫大沙門　貫休<lb/>
禪月眞堂　無爲楊　傑<lb/>
<pb n="KR4c0110_SBCK_000-1b"/>
童子依師蘭水濵聲名眞是碧雲人<lb/>
定中傳得阿羅漢十六身中第幾身<lb/>
　嚴韻上和　濟陽江　衍<lb/>
缾鉢違離瀫水濵知心曽有幾多人<lb/>
無爲一見分明識指點堂頭是後身<lb/>
　見兠率寺舊功德再成一絶句<lb/>
一去郷閭八易秊生還幸見舊因縁<lb/>
却嗟勝事今難作自喜當時信力堅<lb/>
<pb n="KR4c0110_SBCK_000-2a"/>
禪月集序<hi>舊西岳集</hi>
　　　翰林學士中書舍人上柱國賜紫金魚袋吴　融述<lb/>
夫詩之作善善則頌羙之惡惡則風刺之苟不能本<lb/>
此二道雖甚羙猶土木偶不主於氣血何所尚哉自<lb/>
風雅之道息爲五七字詩者皆率拘以句度屬對焉<lb/>
旣有所拘則演情叙事不盡矣且歌與詩其道一也<lb/>
然詩之所拘悉無之足得放意取非常語非常意又<lb/>
盡則爲善矣國朝能爲歌爲詩者不少獨李太白爲<lb/>
稱首蓋氣骨髙舉不失頌羙風刺之道焉厥後白樂<lb/>
天諷諌五十篇亦一時之竒逸極言昔張爲作詩圖<lb/>
五層以白氏爲廣德大教化主不錯矣至後李長吉<lb/>
以降皆以刻削峭拔飛動文彩爲第一流有下筆不<lb/>
在洞房蛾眉神仙詭怪之間則擲之不顧邇來相斆<lb/>
<pb n="KR4c0110_SBCK_000-2b"/>
學者靡㬅浸淫困不知變嗚呼亦風俗使然也然君子<lb/>
萌一意出一言亦當有益於事矧極思屬詞得不動關<lb/>
於教化沙門貫休本江南人幼得苦空理落髮於東陽<lb/>
金華山機神頴秀雅善歌詩晚歳止于荆門龍興寺<lb/>
余謫官南行因造其室每譚論未甞不了於理性自<lb/>
旦而往日入忘歸邈然浩然使我不知放逐之慼此外商<lb/>
㩁二雅酬唱循還越三日不相往來恨踈矣如此者凡<lb/>
朞有半上人之作多以理勝復能創新意其語往往<lb/>
得景物於混茫自然之際然其㫖歸必合於道太白<lb/>
白樂天旣殁可嗣其羙者非上人而誰丙辰余䝉㤙詔<lb/>
歸與上人别袖出歌詩草一本曰西岳集以爲贐矣切<lb/>
慮將來作者或未深知故題序於卷之首時巳未歳<lb/>
嘉平月之三日<lb/>
</p>
<p>
</p>
  </div>
</body>
</text>
</TEI>
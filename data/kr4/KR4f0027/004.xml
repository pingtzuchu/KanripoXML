<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>愚菴小集巻四</head> <lb/>
    <p>
<pb n="KR4f0027_WYG_004-1a"/>
欽定四庫全書<lb/>
　愚菴小集巻四<lb/>
　　　　　　　　　　　　　吳江朱鶴齡撰<lb/>
　五言律<lb/>
　　寶華山房雜詩四首<lb/>
山色何年古茅茨抱碧岑谷虚聲自答松老氣常隂野<lb/>
市魚鰕襍村烟薺麥深素懷誰與共蘿月候孤琴<lb/>
東渚雲塘水洄溪松乳田非經兵後日不愛㸑前烟畦<lb/>
<pb n="KR4f0027_WYG_004-1b"/>
勢趨深澗秔香散暮天山農収穫好吾意亦欣然<lb/>
惆悵獨憑欄深光起夕巒星摇松影碎瀑過竹聲殘落<lb/>
葉愁中聽孤燈梵後寒終年事萍轉何處老漁竿<lb/>
出雲山易雨一夜石流平僧笠疎籬見樵帆淺瀬輕斷<lb/>
連峰一氣分合澗同聲潤物春無意山田已可耕<lb/>
　<hi>安節曰厚而能秀大約脫胎杜陵兼以劉文房之風致</hi>
　　寄沈公紱兼呈睂生<lb/>
冶城揮别淚五載戰魚龍嘉樹猶存憶清樽竟莫從谿<lb/>
<pb n="KR4f0027_WYG_004-2a"/>
回春榖雨月冷敬亭松髙蹈誰同尚林間有嗣宗<lb/>
　　過龎山湖<lb/>
淞江非往蹟百里半漁蓑波浪隨葭菼徴輸到芰荷鷗<lb/>
群出浦聚雁影帶沙多一櫂寒江外悲來試短歌<lb/>
　<hi>無殊曰百里半漁蓑所感甚深三四正申此意五六寫景清絶未只淡淡収味餘言外</hi>
　　送袁孝子重其還吳門<lb/>
雪艇衝寒去衡門誰復過分甘吾力少問膳爾情多野<lb/>
樹雲無色遥汀水不波天涯看咫尺莫惜醉顔酡<lb/>
<pb n="KR4f0027_WYG_004-2b"/>
　　同大庾介白朗威茂倫樵水海序小集道樹菴<lb/>
徑入荒畦僻相攜支許儔院凉烟起翠林淨葉驚秋杞<lb/>
橘浮香細葴莎向晩幽紺園淹對久蘿月已如鈎<lb/>
　<hi>𢎞人曰幽細似中唐</hi>
　　種菊次劉虛受韻<lb/>
清風招北牖幽事託東籬辨種觀天意分根酌土宜功<lb/>
兼髙士課理許逸人知他日龍山㑹能㤀破塊時<lb/>
　<hi>介白曰三四說盡物理結語尤可感諷</hi>
<pb n="KR4f0027_WYG_004-3a"/>
　　冬日懷姚文初包驚幾諸子<lb/>
摇落空庭意婆娑對古梅停雲愁不解凍雪黯難開雁<lb/>
影衝寒過楓香拂靣來此時綦履跡何處印蒼苔<lb/>
　　訪指月上人<lb/>
踏花通竹戸聽鳥到禪關烟磬從風逺松雲渡水還瘦<lb/>
藤閒挂拂棐几静看山幽意觀無際庭莎未忍刪<lb/>
　　山行<lb/>
山氣午濛濛縁源興未窮亭虛遥浦見磴曲野蘿通倚<lb/>
<pb n="KR4f0027_WYG_004-3b"/>
石搜仙乳憑雲數斷鴻前村逢采藥疑是鹿皮翁<lb/>
　　曉發紅林橋<lb/>
驅車寒色曉四望只孤津霜葉飛能辨氷花照漸親竹<lb/>
分山外影鴉起樹邊身午店知何憇塵勞媿此頻<lb/>
　<hi>弱翁曰中二聨句句洗發曉字此中晩人作法</hi>
　　天池晩歩次俞無殊韻<lb/>
地抱層巒秀天清碧壑秋斷虹明落木孤嶂俯澄流鴿<lb/>
去珠宫變苔深石屋幽蓮華如可服何事覓丹丘<hi>志云池生</hi>
<pb n="KR4f0027_WYG_004-4a"/>
<hi>干葉連華有人服之羽化</hi>
　　燕姬走馬<lb/>
北地臙脂入南天蹀躞長琵琶翻舊譜袴褶衒新裝袖<lb/>
窄揮鞭疾靴輕過草香何須年十五調笑酒壚旁<lb/>
　<hi>安節曰鞾輕過草香與子美廻舟一水香同妙</hi>
　　君不來<lb/>
縱有新縑好能無故劒思罷糚愁動鬢慵繡淚垂絲止<lb/>
覺雙輪轉誰傳三鳥辭花間看履跡惆悵獨生悲<lb/>
<pb n="KR4f0027_WYG_004-4b"/>
　　館娃宫<lb/>
歌舞何年歇芳魂尚可招梧宫秋未老香徑跡旋銷踏<lb/>
蘚憐羅襪聽鶯想玉簫沼吳千古恨山髻自朝朝<lb/>
　　採香徑<lb/>
越地爭栽蕺吳宫好采香豈知蘭蕙路偏作棘荆塲臥<lb/>
犢仍芳草啼烏自夕陽應憐箭涇畔羅䄂此輕颺<lb/>
　　琴臺<lb/>
地隣娃館側名類酒壚邊自譜吳宫怨非操蜀國絃清<lb/>
<pb n="KR4f0027_WYG_004-5a"/>
音流古木汎響聽飛泉颯沓空山道疑將玉指傳<lb/>
　　酒城<hi>在越來溪</hi>
波疑箬下清釀酒昔名城不解梧宫曉寜聞越甲鳴醒<lb/>
來蒼鹿滿愁去紫臺傾<hi>樂府梧宫秋吳王愁</hi>堪嘆溪流冷當年未<lb/>
解酲<lb/>
　<hi>介白曰四詩詠古清麗之中饒有悲感可嗣響季廸諸作</hi>
　　孫丹扶諸公小集<lb/>
共是乗軒客相將訪藋蓬雨回菘圃細花照柳堂空說<lb/>
<pb n="KR4f0027_WYG_004-5b"/>
劒心猶壯論文道未窮急觴須盡醉揮手易西東<lb/>
　　挽韋青岑<lb/>
古徳遂云亾湖山百里荒宦成仍戴笠車挂獨條桑漁<lb/>
課空茅屋農經散葯房輶軒天末逺誰與傳循良<lb/>
　<hi>安節曰三四可當韋公一篇墓誌</hi>
　　題破山寺亭子得心字<lb/>
寺古畱靈蹟亭新倚碧潯涵空奔澗澑倒影浸松林法<lb/>
聽巡簷鹿香分啄果禽塵襟真可滌誰共白雲心<lb/>
<pb n="KR4f0027_WYG_004-6a"/>
　　過虞山同陳南浦諸子集劒浦池亭即席同賦<lb/>
池閣好淹畱嵐光翠四流荷風香拂席蕉雨氣增秋句<lb/>
索西崑隠交論北郭幽烟鬟正宜笑欲别更凝眸<lb/>
　<hi>𢎞人曰清潤自喜</hi>
　　村居漫興二首<lb/>
麥隴飛翬出桑畦戴勝鳴荷鋤招北叟把巻就南榮退<lb/>
谷安吾老愚公諡此生任人嗔爾汝一笑失愁城<lb/>
世事遣沈㝠閒鷗共淺汀燒分檉葉赤烟合柳梢青孰<lb/>
<pb n="KR4f0027_WYG_004-6b"/>
過墻頭酒惟乾案底螢灌花行藥外終日注𤣥經<lb/>
　<hi>無殊曰閒適之趣頗近自然</hi>
　　荷花三首<lb/>
碧水弄妖嬈芳魂早晩招絳英雲薄䕶紅粉露輕調態<lb/>
起凌波襪香傳曵霧綃應憐蕩舟女臨映倍拚嬌<lb/>
風輕遥送艶雨細近聞香暈酒開新臉施朱試曉粧立<lb/>
波真解語倚日更低光玉女疑分種仙標特地芳<hi>華山有玉</hi>
<hi>女蓮</hi>
<pb n="KR4f0027_WYG_004-7a"/>
方塘菡萏色一曲正離披啖影魚翻浪霑香蝶戀池折<lb/>
來纎手稱供與浄名宜短櫂吳歌發搴芳起暮思<lb/>
　<hi>茂倫曰綺艶極矣按之字字穏切詠物詩當以此為勝</hi>
　　挽沈僉憲二首<lb/>
信有焚巢禍驚聞欲廢餐歌傷祝衂苦運遘沸羮難冡<lb/>
劒誰畱挂牀琴遂絶彈空懸宛水月夜夜照寒灘<lb/>
風義千秋在音容廿載疎有心呼碧落無地問儲胥素<lb/>
業朝烟盡孤魂夜雨虛每懷御李日彈淚滿襟裾<lb/>
<pb n="KR4f0027_WYG_004-7b"/>
　　寄章兩生<lb/>
弱嵗論交早頽年遯跡同狂歌仍潦倒短鬢已衰翁菊<lb/>
露浮香泠楓霜映曉空終期載瓻酒轟飲破籬東<lb/>
　　聞某訃二首<lb/>
燕許推今代龍蛇厄此辰牙籖誰撿㸃斑管竟沈淪客<lb/>
斷西州路山韜谷口春斯文嗟不起嗣響屬何人<lb/>
音旨應難沫空庭慘緑苔架殘韋述史編賸子山哀黯<lb/>
淡叢蘭色徘徊粉蝶灰傷心白茆水猶繞畵堂回<lb/>
<pb n="KR4f0027_WYG_004-8a"/>
　<hi>甫草曰悽凉婉折情味無窮</hi>
　　人日雲間陳孝則過訪䝉惠新詩次韻奉答<lb/>
良辰傳綵勝嘉客到天涯得句臨芳草開樽對綺霞柳<lb/>
絲風乍綰梅影日初斜去櫂愁難繫疎麻寄若耶<hi>託訊王玠</hi>
<hi>右袁价人諸子</hi>
　　聞沈女刎死事有感作<lb/>
豈意深閨秀能同烈士襟千秋憐蕙質一死愧琴心月<lb/>
宇烏啼切霜空鶴唳沈淞江濤百丈為爾激哀音<lb/>
<pb n="KR4f0027_WYG_004-8b"/>
　　過徐崧芝館齋<lb/>
髙士推徐孺菰蘆隠角巾窗招雲樹霽日展畵圖新選<lb/>
勝遊常卧<hi>崧芝時選攬勝集</hi>安禪道與隣清名應爾占莫怪甑<lb/>
生塵<lb/>
　<hi>無殊曰末二語大為吾輩生色或曰正使人名心都盡</hi>
　　飲嚴園作<lb/>
秋香滿林薄文酒屢邀畱接席葵蘇美交簷竹樹稠菰<lb/>
蒲仍素業圗史足㝠搜短榻淹晨夕髙吟遣四愁<lb/>
<pb n="KR4f0027_WYG_004-9a"/>
　　倪天章同檀度南公過訪<lb/>
十年欽姓氏今日訪蒿萊湖海勞相憶宗雷得幾來屐<lb/>
痕香草惜詩思落花催正值蓴絲滑何須斷酒盃<hi>時天章逃</hi>
<hi>禪斷飲</hi>
　　蓴羮詩同天章山夫作<hi>限用人字</hi>
碧縷四泓真<hi>蓴産吾邑四泓橋者良今多以他處亂之</hi>殘春采掇新輕淹堪<lb/>
餉逺淡㵸最宜人鹽豉從㣲下樽罍莫漫陳杜陵誇錦<lb/>
帶誰觧覓江濵<hi>杜詩香間錦帶羮本草蓴一名水葵或名錦帶宋人注以為錦帶花誤也時與</hi>
<pb n="KR4f0027_WYG_004-9b"/>
<hi>天章論杜因及之</hi>
　　挽潘江如二首<lb/>
薤露歌何數窮交獨嘆君束芻無俗客挂壁有遺文紙<lb/>
帳縈虚網書籖慘落曛魂歸應有路終戀穆溪雲<hi>江如故居</hi>
<hi>在黄溪</hi>
寂寞華山畿<hi>今居乃樂府華山畿道</hi>人亡井徑疑尺書來未久永<lb/>
逝訃相隨筆塜生秋草烏巢别故枝相逢邢顧<hi>孟貞與治</hi>在<lb/>
泉路續交期<lb/>
<pb n="KR4f0027_WYG_004-10a"/>
　<hi>梥之曰如么絃哀玉韻發天然清含衆妙</hi>
　　宿苕華書屋二首<lb/>
竟似遊濠濮蕭關掩薜帷何曾熱客至獨與素交期細<lb/>
酌陶潛酒髙吟謝朓詩夜深親枕簟斜月到窗遲<lb/>
尚有青雲士能存白髮人逸編搜共讀綺論夕兼晨花<lb/>
霽紅猶濕草薫緑乍匀蒼茫飛動意為爾失沈淪<lb/>
　　張鹿牀過訪承示佳集兼有贈言賦答二首<lb/>
寒林向晩昏有客駐髙軒未怪儒衣古翻憐素履存雲<lb/>
<pb n="KR4f0027_WYG_004-10b"/>
霞新句麗泉石道風敦語到無生法瓶花當酒樽<lb/>
僊吏三湘夢浮家五岳遊禪心歸梵夾詩興動滄洲薜<lb/>
蘚欣同對瓊瑶愧逺投送君烟浦外楓葉照行舟<lb/>
　　雷侯笏山過訪墖寺<hi>雷成都人</hi>
古寺閒清盥空齋証淨因何期濯錦客忽問緯蕭人翡<lb/>
翠文章色烟霞吏隠身庭前森栢子猶發令君春<lb/>
　　春日二首<lb/>
草色亂青緺春歸綺陌斜野烟生不斷古樹秃還花白<lb/>
<pb n="KR4f0027_WYG_004-11a"/>
鳥依漁艇青山帶酒家杖藜風日好憑底答韶華<lb/>
預愁春爛漫春至復如何進艇乗新漲縁隄䕃女蘿鴉<lb/>
翻金線柳魚戲麯塵波好事誰攜酒空樽發浩歌<lb/>
　　園居雜詩八首<lb/>
送老真無計閒情付釣筒漢隂機久息甫里散長終几<lb/>
傍齊簷竹窗臨向日桐小庭花媚眼都發去年叢<lb/>
髙樹隠柴荆幽居絶送迎將泥看乳燕密葉聽啼鸎綺<lb/>
縠翻花暖旗槍試茗清交牀莊叟蝶栩栩覺來輕<lb/>
<pb n="KR4f0027_WYG_004-11b"/>
林氣薫如霧晴光曉倍嘉綠齊遙岸草紅遶半谿花蝶<lb/>
戲黏金粉蜂喧散午衙鄰翁諳月令隨意問桑麻<lb/>
顦顇惜年芳生憎對豔陽栁腰矜善舞桃臉競新粧㸃<lb/>
易花隂下箋詩竹户傍槧鈆酬永晝不敢負滄浪<lb/>
拭簟茅亭雨開簾柿葉風那堪新鬢白還照舊花紅小<lb/>
艇孤雲外鄰舂野薄中㺯雛成一笑抱膝倚墻東<lb/>
平莽収殘照㣲瀾漾綺川樽移黄葉畔幔巻碧雲邊不<lb/>
了藤蘿月長新荻薍烟莫牽身世慮爛醉撥書眠<lb/>
<pb n="KR4f0027_WYG_004-12a"/>
下舂羣動息田父戀殘暉鳥和烟成夢雲先月作衣藥<lb/>
囊依橘柚燈檠對蠨蝛徙倚昏黄後無勞蔽板扉<lb/>
錦帶宜居士荷衣老故蹊曾聞王覇子幾見鹿門妻苔<lb/>
石頻移坐吟箋細續題月廊更曵杖菊影壓霜低<lb/>
　<hi>孫宇台曰從老杜得手此更轉入幽秀</hi>
　　送吳𢎞人館玉山<hi>玉山令為唐魏子</hi>
此去齊峰逺艱難水陸程亂山尋鳥道急槳聽江聲旅<lb/>
館寒星動荒城曉霧横天涯君莫歎接席芷蘭清<hi>郭幼隗費</hi>
<pb n="KR4f0027_WYG_004-12b"/>
<hi>瞿如同館皆楚名士</hi>
　　送周安節館洞庭<lb/>
山光落照邊孤客洞庭船濟勝君平杖談經子敬氊柳<lb/>
隂金線細梅片玉鱗鮮好及春風軟尋幽徧野烟<lb/>
　　墖燈<lb/>
寶燄懸霄漢熒熒照大千星輝同歴亂月采倍澄鮮破<lb/>
暗神靈聚函光佛性圓頓令祛五濁從此得安禪<lb/>
　　徐伯調過訪<lb/>
<pb n="KR4f0027_WYG_004-13a"/>
樹晩帶餘霞朋來雀語譁乍親湖海氣深媿鍜鑪家京<lb/>
洛煌煌客燕吳汎汎槎故山歸去好莫負寓園花<hi>徐出祁公</hi>
<hi>世培門下寓園祁之居也</hi>
　　詠虎丘宋菜圃玉蘭和𤣥恭<lb/>
琪樹倚禪房瑶光度世長豈因通月魄常自試雲粧玉<lb/>
珮臨風舞珠塵襯日芳年年艶陽候流素照空王<lb/>
　<hi>海序曰工麗</hi>
　　聽松<lb/>
<pb n="KR4f0027_WYG_004-13b"/>
逸響逓松隂泠冷静客心無風濤自壯合籟韻俱沈巻<lb/>
簟醒餘夢廵簷和細吟還憑纎玉指寫調入瑶琴<lb/>
　　周起三致政歸過訪<lb/>
官辭虞寄日志樂仲長初已著歸田賦還求種樹書雲<lb/>
衣看世事月杵玩端居更肯敦親故時來問荷鋤<lb/>
　　遣興<lb/>
無計驅愁物閒庭感嵗華竹畱遥夜月桃吐及辰花白<lb/>
袷輕春半黄蜂鬧日斜草𤣥今欲就何處有侯芭<lb/>
<pb n="KR4f0027_WYG_004-14a"/>
　　寄葛瑞五<lb/>
判袂將三紀停雲望逺天魚箋沈別浦雪鬢惜流年蒲<lb/>
吐郎官筆榆飛姹女錢憶君方得句花下獨听然<lb/>
　　兩生過飲<lb/>
夙昔凌雲筆今來爾尚存西崦看日落北渚望雲昏皂<lb/>
㡌樽前老寒松物外論且拚酩酊去花影正迎暄<lb/>
　　曉起<lb/>
清旭透簾楹鸎啼過五聲烟輕霑柳濕露重注花明對<lb/>
<pb n="KR4f0027_WYG_004-14b"/>
鏡絲休鑷開編殖未成<hi>左傳學猶殖也</hi>惟應抛世網蓑笠事巖<lb/>
耕<lb/>
　　江灣遣興二首<lb/>
柴門帶水紆樸斵固吾廬敗壁牽蘿補鄰園借竹書薤<lb/>
新供小摘梅老結相於且喜城闉逺荷衣賦遂初<lb/>
出戸邀鸎友攤書對橘奴清香來几杖巧囀當笙竽菖<lb/>
杏占農候笭箵問釣徒浮名成底事惟有學歸愚<lb/>
　<hi>砥之曰儲王風味</hi>
<pb n="KR4f0027_WYG_004-15a"/>
　　賦得殘月如新月<lb/>
已見魄生久還疑弦上時晨昏同半照朓朒不分䂓幾<lb/>
誤閨中拜憑描鏡裏睂餘光已胎蚌試詠玉鈎詩<lb/>
　　挽姜如農給諫<lb/>
諫草畱遺笥丹楓照旅魂風霾終日變海嶽此心存九<lb/>
死啣朝命一坏拜主恩陵陽松檟在千古暮雲昏<hi>崇禎壬午</hi>
<hi>姜以直諌謫戍宣城甲寅没吳門遺命𦵏戍所</hi>
　　挽李如石明府<lb/>
<pb n="KR4f0027_WYG_004-15b"/>
南星隕夜闌巷哭淚難乾秫豈饒彭澤風猶避灌壇千<lb/>
秋吳俎豆一載漢衣冠<hi>令長洲止一年</hi>此去朝天闕珊珊玉珮<lb/>
寒<lb/>
　　送徐松之遊新安<lb/>
新安山水窟子去訪真源白岳仙靈㑹丹泉石澑温㣲<lb/>
吟花外寺短策雨中村歸日詩瓢滿開醅與細論<lb/>
　　題計甫草村居次汪鈍翁韻二首<lb/>
茭蘆曲曲遮負水逸人家橘柚垂隂合篔簹遶徑斜平<lb/>
<pb n="KR4f0027_WYG_004-16a"/>
疇欣穫稻逺渚見撈鰕竟日茅檐下惟聞鳥雀譁<lb/>
抱甕世誰争丘園養大名耕催朝耒出漁樂夜榔鳴把<lb/>
卷塵勞釋皈禪心跡清還期學摩詰同母證無生<lb/>
　<hi>戴耘野曰丘園飬大名與莊生為善無近名正是一義惟見道者知之</hi>
　　贈徐石兄二首<lb/>
經苑日荒迷南州獨古稽無心談虎觀有學講牛溪帶<lb/>
草依帷茁窗雞破夢啼絳紗危坐久花外可扶藜<lb/>
儒術尊漳浦<hi>謂閩漳何𤣥子先生</hi>通經有别詮吾曾親末席君獨<lb/>
<pb n="KR4f0027_WYG_004-16b"/>
抱遺編郭泰碑誰撰田何學定傳<hi>先生著易經訂詁深明象學儒者多稱之</hi>
音塵追髣髴相顧各澘然<lb/>
　　牡丹花下作<lb/>
花色總輸伊横陳當麗姬妖嬈西子笑豐膩太真肌寶<lb/>
髻光摇座<hi>楞嚴經世尊從肉髻中湧出百寶光</hi>栴檀氣壓枝晩來絲雨潤<lb/>
婀娜倍生姿<lb/>
　　　沈永禋和詩附<lb/>
　爛漫擅花塲千重組繡揚好牽蘿作幔聊倚石為牀<lb/>
<pb n="KR4f0027_WYG_004-17a"/>
　香色宜清晝風光媚夕陽坐來看不厭蜂蝶也顛狂<lb/>
　　暇日偶撿敝篋見克將和余牡丹詩泫然有作<lb/>
掩淚看遺筆重吟歎俊才名葩方鬭詠厚夜遽長埋<hi>厚夜</hi>
<hi>見左傳注</hi>帶草畱人恨楹書待後開<hi>楹書用晏子事</hi>年年花發日不<lb/>
忍對金罍<lb/>
　　冬日懷計丙文希深<lb/>
落葉空庭積閒愁似許多論交期孔李得句憶羊何之<lb/>
子遥天末西風巻白波幾時來一櫂舒嘯倚寒柯<lb/>
<pb n="KR4f0027_WYG_004-17b"/>
　　錢礎日過訪茂倫穎長霜赤書城𢎞蘧偕集<lb/>
嘹嚦聽賓鴻良朋此日同論詩當竹肉㵸茗間絲桐庭<lb/>
菊疎殘影池蓉褪晩紅傾杯共云樂岸幘倚籬東<lb/>
　　張𢎞蘧招集書紳堂分賦得真字<lb/>
時彦清河最招尋意氣真金英庭馥郁玉屑座紛綸畫<lb/>
燭傾殘淚凉蟾隠半輪細斟饒美醖只恨少迂辛<hi>座無善飲</hi>
<hi>者迂辛見白集</hi>
　　送潘次耕應舉入都二首<lb/>
<pb n="KR4f0027_WYG_004-18a"/>
秋興看成賦鋒車促就徴志雖丹壑卧名已玉京騰菊<lb/>
蕊酣元亮蓴絲感季鷹知君難此味揮手恨彌增<lb/>
眷眷板輿前辭家復幾年盤抛抑鮓美杯戀把螯鮮匹<lb/>
馬成遊子名山割故縁安仁文筆健昂首望雲天<lb/>
　　林通府天㕛屢招飲衙齋病不克赴除夕䝉山炭<lb/>
　　　之惠賦此謝之<lb/>
自是耽㣲尚非關傲布衣嘉招何繾綣土室已光輝病<lb/>
謝廜㢝飲寒驅栗烈威紅爐暄色起欲化瑞煙飛<lb/>
<pb n="KR4f0027_WYG_004-18b"/>
　　霍明府裔雲過訪<lb/>
蕭齋春寂寂誰枉破莓苔未展州民敬驚看騎從來禮<lb/>
加徐穉重門為魯恭開茂宰傳清惠寜能避鑿坏<lb/>
　<hi>汪晉賢曰語占身分想見髙風</hi>
　　冬夜二首寄魏交讓<lb/>
百慮中宵集燈殘擁敝裘月寒千里夢花動五更愁逺<lb/>
道音書斷餘生興會休春光行冉冉無計得銷憂<lb/>
鼠嬉偷掠枕烏宿尚啼窗玉漏更才半冰輪影待雙生<lb/>
<pb n="KR4f0027_WYG_004-19a"/>
涯前計誤禪觀近心降已覺聲名假長依離垢幢<lb/>
　　贈顧季任<lb/>
今日牆東隠應推顧彦先髙齋無俗駕素業有遺編講<lb/>
易人間樂鳴琴世外傳衡門著述䖏髙樹古垣邉<lb/>
　　秋日述懷二十四韻<lb/>
廪秋髙白露林徑颯葳㽔遼落江雲浄蒼茫曉霧披菊<lb/>
英餐爛熳鳬影送差池紫識蘭莖老紅看柿實垂䕃松<lb/>
風拂簟藉草月臨帷蛩響空堦切烏啼古木悲小冠閒<lb/>
<pb n="KR4f0027_WYG_004-19b"/>
自拭壯齒恨難追飬拙安垂槖嬉遊憶佩觿簫韶聽聖<lb/>
主玉帛覯清時共解杯槃舞寜憂畵角吹百年俄遘運<lb/>
三極遂全移目慘江山異神恇羽檄馳何心對董策止<lb/>
是扈江蘺服道徒違俗傳經豈遏飢阮疎天遣放嵇懶<lb/>
衆從嗤萬事都零落殘生敢怨咨時為握粟卜大似觸<lb/>
藩羸二酉搜文苑三墳泳聖涯<hi>宜</hi>歌風當彼黍啟繇<hi>宙</hi>
得明夷漁獵聰明廢丹鉛嵗月疲胡繩止自結雜佩向<lb/>
誰貽短髮愁榆景孤貞懼雉罹含情真陫惻竟詠益悽<lb/>
<pb n="KR4f0027_WYG_004-20a"/>
其但使伸吾道何妨老釣絲<lb/>
　<hi>介白曰氣格堅整類駱義烏幽縶書情等作</hi>
　　挽吳茂申先生二十四韻<lb/>
壑舟隨化盡井逕與時遷宦是中朝舊身同絶域捐故<lb/>
廬悲向篴流水斷鍾絃撫往山河邈傷今涕泗漣公才<lb/>
實邁等吾黨共推先秋巻馳聲大𤣥亭問字駢素風安<lb/>
几硯雅量納蘭荃世服平輿鑑人來剡曲船南宫艱一<lb/>
顧北部赴三銓小邑栽花暖行春濯錦鮮坤維俄震蕩<lb/>
<pb n="KR4f0027_WYG_004-20b"/>
國歩屢迍邅痛哭誠何補崩奔止自憐歸田仍素業冶<lb/>
性有詩篇目斷方中日心懸尺五天吞聲惟飲泣黙照<lb/>
似逃禪神理原無昧支離遂不痊哲人長已矣雅道信<lb/>
終焉宿昔追趨久生平盼眄偏每聞雌霓<hi>入</hi>賞時共竹<lb/>
林眠白雪吟徴和青山隠結縁不堪尋舊蹟那忍度新<lb/>
阡橘變嗟難問芝焚嘆幾全中郎求貌似有道待碑傳<lb/>
朗咏孤臣句悲魂倍黯然<hi>先生東歸詩有四山風雨一孤臣之句</hi>
　<hi>無殊曰語極悲酸不落衰颯之調以其身分髙氣力厚也</hi>
<pb n="KR4f0027_WYG_004-21a"/>
　　詠雪獅子十韻<lb/>
滕六飛花滿狻猊巧撮成振威無爪距作勢有光晶豈<lb/>
是金牛出還疑玉虎鳴形呈西域産質捖太隂精似吼<lb/>
臨瓊宇非虓踞廣楹止陪髙士卧若遇賈胡驚謝女吟<lb/>
應怯孫窗映倍清鋸牙氷骨脆蜷尾玉泥輕見睍愁銷<lb/>
瘦傾陽失拄撐真堪供一笑昔日爾狰獰<lb/>
　<hi>樵水曰極形狀之工意味有餘是鏤氷刻塵手</hi>
　　韓蘄王墓碑<lb/>
<pb n="KR4f0027_WYG_004-21b"/>
髙冢寒原上豐碑茂草邊精忠畱史策英魄䕶山川宋<lb/>
帝䝉塵慘宗臣戮力堅金戈揮落日鐵馬盪妖躔誓反<lb/>
皇輿正終期赤社全劉張真失歩耿鄧可齊肩誤國和<lb/>
戎議崩心返斾年南圖稍鞏固北伐竟迍邅望眼中原<lb/>
斷懸弓半壁偏隕星驚大將遺劒没荒阡鞏樹悲難歇<lb/>
江流恨未蠲一抔埋虎氣三尺躍龍泉石冷空山月烏<lb/>
啼甫竁烟秪疑風雨夕戰鼔尚鼘鼘<lb/>
　　思陵長公主輓詩<lb/>
<pb n="KR4f0027_WYG_004-22a"/>
國歩方顛躓宫儀尚肅清終令遺體弱長斷合歡情往<lb/>
事妖氛盛神都殺氣平栢梁飛枉矢椒寢墮欃槍貴主<lb/>
將開邸粧臺失佩珩倉皇殉宗社慷慨及娥英奮劒恩<lb/>
慈割殷<hi>烟</hi>衣血淚横豈知桃李詠還叶鳳凰鳴羽服違<lb/>
初願瘢肌恨再生重飛吳市鶴強和洛川笙粉黛悲新<lb/>
市烟花愴舊京誓依靈寢去俄向玉霄行奔月瑶娥影<lb/>
乗雲帝子精風雷開隧道霧雨暗銘旌無復陳哀誄何<lb/>
須有賜塋應知僊嶺過<hi>用公主山事</hi>不作鳳簫聲<lb/>
<pb n="KR4f0027_WYG_004-22b"/>
　<hi>禎起曰如此立言方為得體閱他作乃知其髙</hi>
　　寄朱致一<lb/>
苦憶朱公叔蕭條隠獨真雲霞供浄儿竹柏潤綸巾白<lb/>
社尊遺老青山屬外臣華平花未放<hi>華平花見選賦</hi>結緑席空<lb/>
珍草宿山陽侣<hi>𤣥恭沒已一年</hi>書傳旅食人<hi>寜人逺寄日知録</hi>因君感<lb/>
存沒雙淚洒衣紳<lb/>
　　喜橄欖至<lb/>
名並餘甘著來從海國秋三年阻賈舶此日潤乾㗋酢<lb/>
<pb n="KR4f0027_WYG_004-23a"/>
澀回餘味團圓銳兩頭利人逢毒解入口覺津流異比<lb/>
江瑶柱珍齊海石橊柘漿宜並置茗飲或堪儔病渴方<lb/>
尤效朝酲進輙瘳玉人如過市此果欲先投<lb/>
　　哭葉中翰元禮<lb/>
才士年難老古今同歎之斯人復不禄大造果無慈未<lb/>
得棲雞樹虚成到鳳池長安米久索行李橐空垂邸户<lb/>
堆塵土帷堂絡網絲尚傳新句麗誰撰誄文悲逺道王<lb/>
孫草羈愁少婦詞旅魂疑蕩越遺稾懼離披弱𦙍生涯<lb/>
<pb n="KR4f0027_WYG_004-23b"/>
盡孤嫠孑影欹何人糜助哺只恐釡懸炊旅櫬三千里<lb/>
分荆一兩枝靈衣苦雨濕井徑斷煙迷行道悲填咽平<lb/>
交淚綆糜束芻何日致搔首倍凄其<lb/>
　　同里小祗園法會詩二十韻同吳慎思諸子作<lb/>
髙士覉棲地同川煙水郷<hi>楊鐵崖倪雲林皆有寓居同里詩</hi>梅林畱廢<lb/>
圃鹿苑建修廊徳水迎門注禪枝遶屋長靈禽依佛土<lb/>
忍草秀中唐斗柄中秋閏蟾輝幾望凉縞颺青女袂霓<lb/>
試素娥裳孝竹依堦緑慈雲覆院黄菊英初放蘂桂子<lb/>
<pb n="KR4f0027_WYG_004-24a"/>
正舒芳懴演無生法壇開選佛塲名山來錫杖古徳列<lb/>
繩牀梵唄聞霄漢鐘魚殷法堂長庚闚寶座皓魄照經<lb/>
囊猊象當堦伏魚龍聽法忙重泉齊破暗百族迥廻光<lb/>
不夜長明炬中天沆瀣漿散花香馥馥咒鉢語琅琅展<lb/>
矣人天會猗與法寶揚偈文畱貝葉詩詠叠縹緗佛日<lb/>
懸常麗神功浩莫量永懷清淨業嘉㑹耿難㤀<lb/>
　<lb/>
　<lb/>
<pb n="KR4f0027_WYG_004-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　愚菴小集巻四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>愚菴小集巻六</head> <lb/>
    <p>
<pb n="KR4f0027_WYG_006-1a"/>
欽定四庫全書<lb/>
　愚菴小集巻六<lb/>
　　　　　　　　　　　　　吳江朱鶴齡撰<lb/>
　五言絶句<lb/>
　　寶華山房作<lb/>
抱犢人偏聚驚弦意獨傷不知幽磵草摇曵為誰芳<lb/>
　　顧園<lb/>
沾衣桃露溼拂靣桺絲輕一徑春光滿誰來歩履聲<lb/>
<pb n="KR4f0027_WYG_006-1b"/>
　　古院<lb/>
苔徑潮音寂松隂鐸語空白雲來窈窕常䕶梵王宫<lb/>
　　過東湖故居<lb/>
斯人不可作門巷老翁迷惟有緋桃色年年發故枝<lb/>
　　即事二首<lb/>
林静過蕉雨苔新破屐痕花間弄雛罷若個共黄昏<lb/>
名花催得句好鳥喚梳頭習習蘭風至清香滿院浮<lb/>
　　秋晩<lb/>
<pb n="KR4f0027_WYG_006-2a"/>
樹影動羅幃看雲倚夕暉愁心如隕葉亂向短簷飛<lb/>
　　遣興<lb/>
霜寒依架菊雨洗入檐松獨坐莓苔石呼童斸野菘<lb/>
　七言絶句<lb/>
　　宿馮竇伯齋中<lb/>
繞廬流水碧于藍展簟烟光起夕嵐永夜披衣翫蕭索<lb/>
數聲清磬響花龕<lb/>
　　無題<lb/>
<pb n="KR4f0027_WYG_006-2b"/>
蕙風蘭氣滿氷肌斜撫朱絃落指遲却恨清商多苦調<lb/>
紅棃花下譜新詞<lb/>
　　題蒹葭菴<lb/>
荻㟁蕭蕭萬里風接天波影和霜空數聲清梵寒烟外<lb/>
應有魚龍候曉鐘<lb/>
　　三江口<hi>世傳范蠡載西施處</hi>
吳宫歌舞惱啼烏國破輕舠去五湖氣盡甬東争一飯<lb/>
<hi>一飯見國語</hi>不知遺恨浣紗無<lb/>
<pb n="KR4f0027_WYG_006-3a"/>
　<hi>介白曰此意從無人道出</hi>
　　題樵水畵<lb/>
嵌岩烟雨日霏㣲萬壑奔濤濺裌衣若向此中成小築<lb/>
松花滿徑可㤀飢<lb/>
　　傷史弱翁<lb/>
井逕隂風迸淚流遺書空散白雲秋泉臺莫更求知已<lb/>
執紼何人到寢丘<lb/>
　<hi>無殊曰意絶可感不忍多讀</hi>
<pb n="KR4f0027_WYG_006-3b"/>
　　送孫無言歸黄山二首<lb/>
月觀風亭有勝攀<hi>無言久寓揚州</hi>天都回首是家山丹楓夾㟁<lb/>
紛相笑遊子歸來鬢已斑<lb/>
到處逢迎一蒯緱雲山幾㸃蓼花秋嚴灘百丈清泠水<lb/>
深照奚囊萬種愁<lb/>
　　送沈友聖之漢陽哭顧西巘二首<lb/>
獨凌氷雪上江船千里生芻涕淚邊為報故知輕逺道<lb/>
楚天風雨泣啼鵑<lb/>
<pb n="KR4f0027_WYG_006-4a"/>
晴川樓外倚斜曛黄鶴千年杳不聞欲弔左徒何處是<lb/>
惟畱一劒答徐君<lb/>
　　詠古十首<lb/>
　　　息夫人<lb/>
不言真媿未亾身却共匡牀擅下陳江漢芳蘭雙入夢<lb/>
何須黙黙綺羅春<hi>傳稱生堵敖及成王猶未言</hi>
　　　西子<lb/>
鴟夷載去辱吳娃辛苦陶朱作富家何似終身苧蘿畔<lb/>
<pb n="KR4f0027_WYG_006-4b"/>
雲鬟烟艇蕩荷花<lb/>
　　　漂母<lb/>
一飯千金未覺多功成汜水賞如何只因望報慚漂母<lb/>
鍾室寃沈恨不磨<lb/>
　　　戚姬<lb/>
楚舞悲歌涙滿巾娥姁而主切酸辛<hi>吕后字娥姁見史記</hi>可憐三<lb/>
尺夷秦項身後難存一婦人<lb/>
　　　卓文君<lb/>
<pb n="KR4f0027_WYG_006-5a"/>
睂黛輕描逺翠侵恩情早定七絃琴如何白首猶移愛<lb/>
羞殺長門賣賦金<lb/>
　　　王昭君<lb/>
一見華容殺畵師君王真解重蛾睂漢恩空訴穹廬月<lb/>
冡草青青盡淚垂<lb/>
　　　緑珠<lb/>
衛尉財雄意氣麄禍樞端為買名姝河陽麗色知無數<lb/>
一死堪酬十斛珠<lb/>
<pb n="KR4f0027_WYG_006-5b"/>
　　　羊皇后<lb/>
一奉鸞輿鼎祚遷金墉椒寢化朝烟只將司馬供嗤笑<lb/>
博取戎王枕上憐<hi>劉曜問后我何如司馬家兒后對云云語見晉書</hi>
　　　蕭皇后<lb/>
歸來塞北侍宫闈隋氏嬪嬙滿目非燈大漫勞申諷諌<lb/>
内庭封事有徐妃<lb/>
　　　楊貴妃<lb/>
華清方賜洗兒錢鼙鼔驚天未一年九馬不西真妻<hi>去</hi>
<pb n="KR4f0027_WYG_006-6a"/>
母<hi>妻母用昭君事</hi>御牀依舊擁嬋娟<lb/>
　<hi>無殊曰十詩皆有新出之旨每一首可化作一篇史論</hi>
　　碧桃為倪天章作<lb/>
碧桃㸃㸃五更風結子由來候落紅莫問蘼蕪山下去<lb/>
玉田只在畵堂東<lb/>
　　贈安石周翁八十四首<lb/>
磻溪釣叟不知年容與支笻似散仙破絮䝉頭無一事<lb/>
木魚時響佛燈前<lb/>
<pb n="KR4f0027_WYG_006-6b"/>
書賜先朝手自披清談歴歴義熈時鵝溪肻始畱真蹟<lb/>
不許人間道畵師<lb/>
閱盡繁華世幾更長貧只茹舊藜羮虞山死後誰相問<lb/>
惟有禪燈記姓名<lb/>
清關久已挂綸巾日對松筠茗飲新䭀飯登真原有訣<lb/>
<hi>青精䭀飯方見登真隠訣</hi>莫愁甑底欲生塵<lb/>
　　龍舟曲二曲<lb/>
喧喧黄㡌櫂頭郎風湧濤翻萬馬強兩岸畵船齊巻幔<lb/>
<pb n="KR4f0027_WYG_006-7a"/>
不愁濺水濕紅粧<lb/>
沸天笳鼔競吳<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>水靣遊龍戲萬條只恐海波飛欲立<lb/>
鮫人無處織輕綃<lb/>
　　中秋蹋燈詞三首<lb/>
皛皛金波濯采鮮虬燈萬㸃鬭嬋娟嫦娥也似多情思<lb/>
下逐香塵看少年<lb/>
九陌熒熒不夜天絳河光淡倍流妍道旁㣲有香風度<lb/>
知是妖姬墮翠鈿<lb/>
<pb n="KR4f0027_WYG_006-7b"/>
烟殘蠟炬桂輪低歸舄三更曲巷迷何處豔歌吹玉笛<lb/>
紅樓縹緲碧梧西<lb/>
　<hi>𢎞人曰此種風情不減昌穀</hi>
　　中秋龍舟曲三首<hi>有序</hi>
　中秋燈市僅見吾邑父老相傳云始自萬厯中年近<lb/>
　又有龍舟之戲每舟燃燈數十鼔樂幡麾畢具㑹于<lb/>
　垂虹亭橋下往來舞櫂旋折如飛士女遊觀逺近雲<lb/>
　集尤他邑所未有也次雪樵水先成詩余踵而有作<lb/>
<pb n="KR4f0027_WYG_006-8a"/>
　以紀一時歳華之麗<lb/>
火樹銀缸映月鋪琉璢片片閃重湖光明直欲連鮫室<lb/>
驚吐驪龍頷下珠<lb/>
虹亭雲比幔亭多凌亂珠輝湧素波應共墖燈流照逺<lb/>
明朝漁網笑空過<hi>俗說墖上燃燈明日網捕皆無獲</hi>
喧闐鼔吹繞長虹水馬千盤皓魄中霜女素娥皆寂寞<lb/>
夜深應㑹水晶宫<lb/>
　　鍾星歸自三衢<lb/>
<pb n="KR4f0027_WYG_006-8b"/>
青霞福地似蓬萊一線天低首重廻到日兒童迎笑問<lb/>
可逢僊子看碁來<lb/>
　　桂花月下讀季廸睂菴諸家詩<lb/>
天葩飛墮廣寒宫片片清香引碧空髣髴衆僊彈法曲<lb/>
紫簫吹歇月朦朧<lb/>
　　題孔廉石遺像<hi>孔有還金事余為作傳</hi>
讓水亷川許結鄰不貪真可識金銀于今滿路南塘客<lb/>
對爾鬚睂憶古人<lb/>
<pb n="KR4f0027_WYG_006-9a"/>
　<hi>孝章曰或疑南塘語太露然杜詩已有衣冠兼盗賊之句</hi>
　　題介白畵<lb/>
金碧参差古木中曉巒盡作髻螺容何人為蠟穿雲屐<lb/>
踏破蒼藤幾萬重<lb/>
　　入山<lb/>
石澑松風聽不窮茆堂寂歴曉烟空丹梯百道飛霜葉<lb/>
疑有靈楓化老翁<lb/>
　　和李梅公司馬秦淮合歡詩為㤗和蕭孟昉作四<lb/>
<pb n="KR4f0027_WYG_006-9b"/>
　　　首<lb/>
秦淮瀲灔月偏明僊子霓裳降玉京十二䦨干花婀娜<lb/>
雲鬟簇擁看傾城<lb/>
蟬鬢輕匀軃翠翹新粧淡冶畵難描羅衣須稱腰支小<lb/>
為翦冰蠶六幅綃<lb/>
合歡雲錦爛花蹊月扇銀鐙隊隊齊今日蘭房佳氣滿<lb/>
催晨不用汝南雞<lb/>
鳳舞鸞歌樂未央將雛一曲遶虹梁玉盤檠出僊家果<lb/>
<pb n="KR4f0027_WYG_006-10a"/>
先剖橊房摘子嘗<lb/>
　　宗定九惠貽深柳堂集奉寄三首<lb/>
十里垂楊映暮霞東原滿眼舊繁華關情最是靈和柳<lb/>
畱得絲絲處士家<lb/>
螢苑雞臺勝蹟遐卧遊常汎曲江槎非君筆底千重錦<lb/>
那敵崗頭萬樹花<lb/>
青陽烟景媚林廬滿院輕紅㸃素書遥想少文花下坐<lb/>
隠囊棐几玩濠魚<lb/>
<pb n="KR4f0027_WYG_006-10b"/>
　　無題<lb/>
侵簾紫燕原交翼戲水紅鴛每竝頭可奈錦幃人去後<lb/>
春風無語蕩銀鈎<lb/>
　　哭笻在三首<lb/>
陽九啣哀不計年稱詩長廢蓼莪篇一身瓢鉢寒山寺<lb/>
茹蓼吞聲仗佛憐<lb/>
西磵心交四紀深春來分手更沈吟豈知一别俄長夜<lb/>
騷賦同誰論古今<lb/>
<pb n="KR4f0027_WYG_006-11a"/>
叢菊香殘桂葉凋旅魂何處寄飄蕭長畱一掬西臺淚<lb/>
灑向寒江湧暮潮<lb/>
　　贈鄰叟<lb/>
棐几繩牀白㲲巾蕊珠誦後嚥元津勤勤過爾非無意<lb/>
曾見昇平五十春<lb/>
　　題袁重其負母看花圗和杜于皇韻<lb/>
負母階前樂事真葵橊色映北堂新世間不少看花客<lb/>
花下誰將白髮人<lb/>
<pb n="KR4f0027_WYG_006-11b"/>
　　再題<lb/>
負劒寜忘辟咡時花間答效也嫌遲從今不用扶藤杖<lb/>
自有兒身代杖支<lb/>
　　哭甫草三首同鈍翁作<lb/>
巫陽難問路遥遥每為斯人恨不銷箱篋僅遺文百首<lb/>
功名特限燭三條<hi>唐時舉子入試南宫給三條燭</hi>
才命由來兩折磨怪君末疾是沈痾曹涂李志憎偏夀<lb/>
憒憒天公可奈何<lb/>
<pb n="KR4f0027_WYG_006-12a"/>
書齋空鎖舊籖題竹徑煙荒草色齊䳚鴠不知人已化<lb/>
五更猶與盡情啼<lb/>
　<hi>汪季青曰情辭凄帵欲絶</hi>
　　題㕛人小像<lb/>
林下松風岸角巾嵐光時照板扉新回頭笑問乗煙客<lb/>
今是滄桑幾劫塵<lb/>
　　姑蘇楊柳枝詞四首和鈍翁<lb/>
萬縷黄金著柳條闔閭城外逞妖嬈臨風不解興亾恨<lb/>
<pb n="KR4f0027_WYG_006-12b"/>
猶認娃宫舞折腰<lb/>
嫋嫋通津拂酒旗山塘十里緑隂齊人情比似秋雲薄<lb/>
誰折長條綰别離<hi>一作十里紅亭嫋嫋春任他輕拂陌頭塵如今世路輕離别誰倩長條綰</hi>
<hi>去人</hi>
百尺扶蘇翠影孤風流自賞古城隅不須移向靈和殿<lb/>
好種天邊近白榆<lb/>
暖風吹浪細成文天半飛綿罥白雲莫入深閨攪思婦<lb/>
恐添淚㸃濕紅帬<lb/>
<pb n="KR4f0027_WYG_006-13a"/>
　　贈李侍御灌溪先生二首<lb/>
柱史仙根發舊枝中朝冠冕更先誰法王晨盥勤朝禮<lb/>
猶似朱衣待漏時<lb/>
玉鏡珠囊拜五雲佛香熏染散靈文<hi>先生近有邇禪初刻</hi>春來愁<lb/>
聽髙枝鳥恐有蒲卑是舊君<hi>杜宇一名蒲卑見華陽國志</hi>
　　送棐民弟移官望江二首<lb/>
落日西看趂估船白頭分手倍凄然可堪十載談經客<lb/>
仍向荒江擁敝氊<lb/>
<pb n="KR4f0027_WYG_006-13b"/>
皖山烟景嘯堪舒日日江魚芼笋蔬齋閣首廻吟望久<lb/>
應憐多病老相如<lb/>
　　送徐果亭太史還朝三首<lb/>
弟晜先後武承明又見鋒車上驛程爭羡鳳巢琪樹穏<lb/>
三珠光滿罩瑶京<lb/>
班廬原傍馬鞍阿回首松筠戀惜多自是衮衣催補繡<lb/>
山靈無事惱鳴珂<lb/>
賜書每許借桓生初月樓頭對舉觥欲别龍鍾頻悵望<lb/>
<pb n="KR4f0027_WYG_006-14a"/>
關山計日想行旌<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0027_WYG_006-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　愚菴小集巻六<lb/>
</p>
<p>
</p>
  </div>
</body>
</text>
</TEI>
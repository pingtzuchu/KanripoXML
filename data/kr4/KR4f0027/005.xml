<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>愚菴小集卷五</head> <lb/>
    <p>
<pb n="KR4f0027_WYG_005-1a"/>
欽定四庫全書<lb/>
　愚菴小集卷五<lb/>
　　　　　　　　　　　　　吳江朱鶴齡撰<lb/>
　七言律<lb/>
　　清明日小集逺就閣用介白韻<lb/>
萬頃飛瀾湧嘯臺諸峰歴歴泛青來長空氣浄烟初散<lb/>
曠野雲低鶴未廻人坐落花春樹老樽銜返景夕鐘催<lb/>
短笻不厭頻畱駐寄語湖光取次開<lb/>
<pb n="KR4f0027_WYG_005-1b"/>
　　同包驚幾張九臨過友人村齋<lb/>
自鼔蘭橈問葯房方塘十里半垂楊桃花浪暖紅連㟁<lb/>
竹徑隂深碧滿牀鸎語正愁詩律細篆烟時拂酒船香<lb/>
差池巾舄渾㤀返倚杖看雲興轉狂<lb/>
　<hi>無殊曰如初日芙蓉天然藻麗</hi>
　　題沈畱矦村齋<lb/>
踏盡溪雲草徑斜亂烟茆屋野人家竹間乳雀翻庭翠<lb/>
檻外閒魚蹴浪花盡日采霞供筆格有時招霽䕶蘭芽<lb/>
<pb n="KR4f0027_WYG_005-2a"/>
即看此地饒濠濮豈羡雲門與若耶<lb/>
　　過周安期山中故居<lb/>
霜葉重重合翠㣲石苔行跡尚依稀身逃谷口名仍在<lb/>
賦就甘泉世已非書帶漫隨寒燒盡薜帷俄逐水烟飛<lb/>
白蓮耆舊多凋謝更與何人共釣磯<lb/>
　<hi>介白曰悽惋之調丰致嫣然</hi>
　　酬姜如須見寄<lb/>
支離一病嘆無憀經案繩牀對緑蕉猿鶴化來機漸息<lb/>
<pb n="KR4f0027_WYG_005-2b"/>
芝蘭焚後淚難消鹿門本自甘遺散臯里憑誰慰寂寥<lb/>
澤芷江蘺無限恨頻傳莫惜五湖遥<lb/>
　　寒月<lb/>
冷淡銀河夜氣清素娥應怯羽衣輕風庭摵葉飛聲急<lb/>
霜樹驚鴉散影明皎透晶屏燈失熖凉侵玉枕夢難成<lb/>
碧空萬里同含思何處髙樓最有情<lb/>
　<hi>樵水曰穠麗得之温李結意深長</hi>
　　酬周侍御見寄<lb/>
<pb n="KR4f0027_WYG_005-3a"/>
風來梧片氣初凉讀罷南華隠石牀芳草故人頻入夢<lb/>
碧雲新句逺相將當年鍜憶山陽柳此日吟分曲水觴<lb/>
密荇文魚濠上樂幾時蓮艇共廻塘<lb/>
　　贈侯大將軍<lb/>
斫地悲歌撫劒鐔種𤓰仍自選雲岑門臨大澤龍吟發<lb/>
枕對孤峰鹿徑深黄石秘符畱蕙帳白猿雄術寄松林<lb/>
知君氣槩凌耿賈豈得懐鄉但越吟<lb/>
　<hi>甫草曰雄渾有氣槩得老杜之一鱗片甲</hi>
<pb n="KR4f0027_WYG_005-3b"/>
　　宿虎丘山房<lb/>
蕭瑟凉生澗底松隔林人語襍秋蛩亭畱片石殘霞映<lb/>
劒去空潭碧蘚封燈鴿不聞僧禮磬旛幢惟見佛開容<lb/>
自經鐵馬笙歌歇獨對寒星候曉鐘<lb/>
　　山夜鐘<lb/>
寒崖寂歴四無聲斷續疎鐘徹曉更響出雲根巖壑動<lb/>
幽通梵力鬼神驚空林葉脫畱烏影滿磵霜飛助月清<lb/>
身世窈然誰得繫頓從初地了無生<lb/>
<pb n="KR4f0027_WYG_005-4a"/>
　　禊日石湖社集<lb/>
祓除無異永和年玉雪遺坡賞倍妍髙眺鳥從遊舄度<lb/>
醉吟人倚落花眠緑楊影裏垂纎手紅藥欄前鬭綵箋<lb/>
惆悵日䦨回畵舫沙堤只見草芊芊<lb/>
　<hi>無殊曰清綺絶倫風調不乏</hi>
　　唐瞿瞿老師過訪<lb/>
隠几何人問鶡冠忽來仙舫繫漁竿逢迎止覺兒童樸<lb/>
粗糲猶堪長者餐移簟接凉花氣永吹燈受月夜聲殘<lb/>
<pb n="KR4f0027_WYG_005-4b"/>
相看短鬢饒悲涕休訴人間行路難<lb/>
　　訪山中逸人<lb/>
層崖策杖此幽尋烏几髙閒處士心挂壁雲蘿深在眼<lb/>
啄窗野鳥解當襟林梢葉落供茶竈竹徑風廻響玉琴<lb/>
一自石門乗興至始知丘壑有清音<lb/>
　<hi>安節曰五六幽韻天然韋柳集中特秀之句</hi>
　　賦得天寒有鶴守梅花<lb/>
空林皓魄澹春姿冷艶偏宜瘦翮支素手不須尋翠羽<lb/>
<pb n="KR4f0027_WYG_005-5a"/>
霜衣正似啄瑶池光翻傍水渾難辨影亂臨風只對垂<lb/>
清唳九臯聲自逺休將玉笛更横吹<lb/>
　　寄趙大庾先生<lb/>
擁褐空山道未貧蕭齋磬響一孤臣身埋豹霧真㤀世<lb/>
樹長龍鱗始覺春錦字三年懷不滅輪腸百轉向誰陳<lb/>
天邊卧柳毿毿發寂寞荷衣但隠淪<lb/>
　　晩梅<lb/>
萬樹飄殘覆地香一枝深照讀書堂凍収露井方垂艶<lb/>
<pb n="KR4f0027_WYG_005-5b"/>
夢冷瑶臺更結芳自是韻孤嫌妬雪須知骨老為經霜<lb/>
亭亭獨靣斜陽立収拾春風意總長<lb/>
　　春日遣懷寄金孝章<lb/>
畏人甘自老墻東閒卧繩牀數落紅蜂出暖沾桃葉露<lb/>
燕歸輕倚楝花風直鈎作釣終何得壌室編蓬可送窮<lb/>
頼有潛夫能枉訊應憐潘鬢已衰翁<lb/>
　　聞無殊自上沙遷光福有寄<lb/>
千林草樹總涵春為選幽巖更結隣藝圃未須移舊竹<lb/>
<pb n="KR4f0027_WYG_005-6a"/>
搴芳還欲採新蘋苕顔爛漫延嘉客燕語逢迎得主人<lb/>
定賦小園同庾信覆杯花底莫辭頻<lb/>
　<hi>𢎞人曰<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>雅之章字字穏愜</hi>
　　寄雲間王玠右名世<lb/>
機山雲樹鬱綿芊聞道徴君豹隠堅藥種東臯惟佐釀<lb/>
琴彈栗里不須絃筆蒲翠映長源架袍草烟和子敬氊<lb/>
知爾池塘多勝詠肻憑雁翼寄新箋<lb/>
　　阻雪雲窩林若撫胡白叔諸公偕集<hi>限用鵝字</hi>
<pb n="KR4f0027_WYG_005-6b"/>
蕭齋擁膝動㣲哦剥啄欣聞長者過石凍有聲風葉亂<lb/>
窗寒無影雪花多論詩細覺心如髪對酒貪看色似鵝<lb/>
興永不知深漏盡髙歌無奈别離何<lb/>
　　寄題介白山居<lb/>
徧選林泉此地幽毿毿樹影抱溪流松廬寒枕過新瀑<lb/>
竹塢晴花聽午鳩四逺嵐光吟際合半空雲氣管中収<lb/>
知君采勝乗身健日坐峰頭稱㝠搜<lb/>
　<hi>安節曰山林詩能作温麗語有王右丞風調</hi>
<pb n="KR4f0027_WYG_005-7a"/>
　　詠菜花<lb/>
黄雲一望陌阡連偏稱村翁貰酒眠色粲金繩誰布地<lb/>
光連鸎羽欲浮天低風錦合千重障炙日香濃百和烟<lb/>
更羡麥畦青界道野花分綴亦嫣然<lb/>
　　送包朗威<lb/>
芒屩衝寒自擔簦送君南浦淚沾膺霜深古驛千行雁<lb/>
風急長河萬里氷易水孤津須暫駐燕臺落景莫輕登<lb/>
即看廻策山花發叢桂應添翠幾層<lb/>
<pb n="KR4f0027_WYG_005-7b"/>
　　同陳確菴諸子集寳晉齋得誰字<lb/>
清簟疎簾倒接䍦髙文披賞共搘頥庭前花影魚争啖<lb/>
壁上蟲書鳥慣窺避暍正宜林䕃滿徴歌頻愬酒行遲<lb/>
醉來散髪茆簷下野外風流笑屬誰<lb/>
　　過顧茂倫村居二首<lb/>
蒹葭積水浸蝸廬菜甲荒畦手自鋤花氣作霞來翠羽<lb/>
酒香成霧引文魚從封不發周南憤結客空傳濟北書<lb/>
坐挹朝暾晞短髪問竒誰過子雲居<lb/>
<pb n="KR4f0027_WYG_005-8a"/>
髙士逃名此灌園壯顔甘自憇丘樊浴鳬枉渚從風立<lb/>
巻蘀疎林帶雨翻時爇水沈開秘册獨招窗霽䕶蘭蓀<lb/>
桔橰機息渾無累何謝龎公隠鹿門<lb/>
　<hi>介白曰清事獨能寫出淡中見綺頗似嘉州</hi>
　　謁三髙祠<lb/>
荒祠烟草接平沙千載髙風起嘆嗟霸氣蒼茫歸釣艇<lb/>
清名浩蕩落秋葭庭垂野蔓波紋動碑沒深苔日景斜<lb/>
擾擾塵纓自來往雪灘誰遣薦蘋花<lb/>
<pb n="KR4f0027_WYG_005-8b"/>
　　假我堂文醼<lb/>
蕭蕭落葉正愁予哲匠髙論酒戒除飬拙自嗤同土木<lb/>
成書漫擬注蟲魚樽傳白墮揮渠椀饌具伊蒲佐蟹胥<lb/>
招隠桂叢今得主東皋十畆伴誅鋤<lb/>
　　重陽後一日醼集次韻<lb/>
籬外霜英綻幾時追歡還與素心期茰殘玉臂猶堪佩<lb/>
酒宿金樽好共持紅豆徴歌彈往淚朱絃汎響發遥悲<lb/>
寒城又聽秋砧發濩落愁看鬢已絲<lb/>
<pb n="KR4f0027_WYG_005-9a"/>
　<hi>𢎞人曰雅極矣却帶悲凉此中晩人調</hi>
　　燈花和顧麟士<lb/>
洞戸佳人未掩帷寒燈一穗正垂垂無端乍喜騰烟出<lb/>
有待還嫌結蘂遲焰滿銀屏從自落光沈雪幌莫輕吹<lb/>
朝來聽鏡音書到挑盡寒燈遲所思<lb/>
　　又作<lb/>
蘭膏剪罷復流妍也學春葩粲錦筵自蕚自跗寜有蒂<lb/>
俄開俄謝幾時鮮蘂連巧障寒檠炤煤細終汚彩鳳箋<lb/>
<pb n="KR4f0027_WYG_005-9b"/>
最笑炧光垂欲盡撲蛾甘向火珠煎<lb/>
　　送陳孝則還雲間<lb/>
水漲桃花鼔枻遲友情尤重是臨岐泖峰雁字通鄉夢<lb/>
吳苑鸎歌攪客思共展霞箋騰洛誦獨攜雪巻返山籬<lb/>
海東烟島三春暮何處磯頭理釣絲<lb/>
　<hi>南草曰停匀婉蒨情味悠然是錢劉一𣲖</hi>
　　連理榆<lb/>
白榆厯厯種天維影落人間竝幹竒發籟韻舍絃律吕<lb/>
<pb n="KR4f0027_WYG_005-10a"/>
衝星光映匣雄雌<hi>玉衡星散為榆</hi>合歡靈卉原同性竝命仙禽<lb/>
許壓枝青葢婆娑情不少勞生何事苦分離<lb/>
　　放生池<lb/>
佛日長懸曲沼頭遊鱗唼嚼葦花秋風吹細浪舒文藻<lb/>
月印寒沙起狎鷗悦性已寛吞餌厄㤀機真失挺义愁<lb/>
白蓮開處龍吟寂濠上于今有十洲<lb/>
　<hi>安節曰四詩婉約清新無雕刻之痕有雋永之味</hi>
　　次和侯漕臺冬至日登金山<lb/>
<pb n="KR4f0027_WYG_005-10b"/>
陽律初回覽物華江天晴納海門霞浮空草樹迎騶唱<lb/>
跋浪魚龍避劒花雲氣近隨清梵出雁聲遥送暝烟斜<lb/>
不須候吏催官燭自有寒星伴使車<lb/>
　　友人過訪<lb/>
門對春塘亂柳花髙軒枉駐已棲鴉㡌簷不礙疎簾入<lb/>
香印深移漏鼔撾漫道徑荒鋤栗里敢云𤣥草疏侯芭<lb/>
雙瓶欲盡愁無奈金井桐隂月色斜<lb/>
　　梅村先生過訪<lb/>
<pb n="KR4f0027_WYG_005-11a"/>
十年魚素杳江湘欲采芙蓉逺寄將忽訪席門驚上客<lb/>
旋彈瑶瑟奏清商鮮羮白芼園菘滑軟飯紅炊野稻香<lb/>
感往莫論吳社事耆英今已半彫亾<hi>時先生述吳社始末</hi>
　　新月<lb/>
清光瀲瀲到髙樓旋漏松隂一㸃幽素女霓裳初鏤扇<lb/>
廣寒雲幔正懸鈎近人恐著新華鬢縁物應憐半敝裘<lb/>
却笑去家才百里何勞飛鏡攪深愁<lb/>
　<hi>介白曰刻意標新晩唐詩之最工者</hi>
<pb n="KR4f0027_WYG_005-11b"/>
　　襍興<lb/>
㶚水橋邊記别離瓊枝百尺想光儀斑騅不返青絲鞚<lb/>
寶瑟空彈白紵詞拂靣晴花翻錦蝶薫衣香草浸華池<lb/>
那堪獨坐銷清晝强進玻瓈遣鬱伊<lb/>
　　送洪學博之任永定<lb/>
地盡甌閩嶺萬重犢轅惟有短檠從儒林祭酒推何𦙍<lb/>
漢史神君頌魯恭吏牘擬將花管判訟堂閒對岫雲封<lb/>
卧龍山外行春日應憶新宫五鬛松<lb/>
<pb n="KR4f0027_WYG_005-12a"/>
　　遣興二首<hi>虞山作</hi>
歌舞誰將紀夢華園林罨畫每興嗟卧麟尚認前朝塜<lb/>
起柳偏依處士家水帶篆紋清不改山横睂嫵翠交加<lb/>
簷花故忤愁人意時罥晴絲撲綘紗<lb/>
清關棐几浄無塵薲葉苕花刺眼新避債那求銀汞術<lb/>
防愁預買石橊春康成帶草當青箑栗里巾車勝皂輪<lb/>
獨抱遺經酬歳月吳差山下織簾人<lb/>
　<hi>九臨曰沈鬱悲凉不使人一望知為學杜乃深于杜者也</hi>
<pb n="KR4f0027_WYG_005-12b"/>
　　喜吳𢎞人聞夏歸里兼懷漢槎<lb/>
春生凍解負氷魚喜爾南旋慰索居天與雪霜才漸老<lb/>
世寛羅網日初舒梅坡舊徑邀鶯友竹院新隂理蠧書<lb/>
亭伯那堪猶北滯朔風回首更愁予<lb/>
　　登快風閣<lb/>
萬頃波爛一望収披襟頓豁古今愁繞廊樹影連遥溆<lb/>
迎檻山光湧碧流夾浦雲歸漁市晩淞江雪滿荻花秋<lb/>
憑欄不盡滄洲興便欲蒲帆上釣舟<lb/>
<pb n="KR4f0027_WYG_005-13a"/>
　　又作<lb/>
傑閣崔嵬踞水隈長風疑送楚王臺波澄玉鏡窺鮫織<lb/>
月湧珠宫識蚌胎東海蜃樓當檻出西山霞綺照盃來<lb/>
凉生秪覺烟濤逺欲賦慙無宋玉才<lb/>
　<hi>茂倫曰前作情景清幽後作氣象閎濶竝一時偉搆</hi>
　　寄徐昭法二首<lb/>
一别精廬歳月徂比來曾有宿舂無身窮壑谷能逃忌<lb/>
隠託文章不厭孤春院繁英傷錦繡秋風落葉感菰蒲<lb/>
<pb n="KR4f0027_WYG_005-13b"/>
稻粱那得縻黄鵠莫怪長飢化白鳬<hi>杜詩黄鵠髙于五尺童化為白鳬似</hi>
<hi>老翁</hi>
山館悽清五夜鐘知君鈆槧興難慵松龕火出書帷細<lb/>
草徑烟封筆格濃可為問竒量酒戸惟因讀史發辭鋒<lb/>
相思髣髴林梢月惆悵雲巒隔萬重<lb/>
　　寄安節江楓菴<lb/>
瓢笠蕭然似退僧每攜書卷寄三乗菴荒晝給伊蒲飯<lb/>
客散寒依丈室燈夾㟁疎林明野燒背村淺水出漁罾<lb/>
<pb n="KR4f0027_WYG_005-14a"/>
如余亦是祇園侣欲遣塵勞愧未能<lb/>
　　丙午除夕<lb/>
卒歳無如此日難也須草草具辛盤衰容暗逐浮烟換<lb/>
薄態全從覆雨看乞食敢憑蒼玉珮駐顔難覓紫金丹<lb/>
欲驅貧鬼愁無術且爆簷前竹數竿<lb/>
　　丁未元旦<lb/>
曙光猶帶臘餘寒三素雲開卜履端梅吐玉鱗明浄榥<lb/>
柳含金縷曵朱欄年豐未若征徭减世泰先應網罟寛<lb/>
<pb n="KR4f0027_WYG_005-14b"/>
歳酒漫拈循故事低頭却愧野人冠<lb/>
　<hi>介白曰悲惋之音翻成贍麗當于許渾劉滄間求之</hi>
　　無題四首<lb/>
倦繡巡簷立景斜蘭風旖旎透窗紗撩愁最是宜男草<lb/>
罥恨無如解語花雲殢陽臺殘夢斷月明湘浦逺峰遮<lb/>
那堪離别人千里日見歸鴉趂晩霞<lb/>
夜合花開綺閣虛誰家陌上駐香車寶奩鏡掃螺紋細<lb/>
銀甲筝横雁翅舒可奈雙棲梁紫燕生憎竝蒂沼紅蕖<lb/>
<pb n="KR4f0027_WYG_005-15a"/>
鮫綃十幅空沾淚不見西來尺素書<lb/>
一葉梧桐墮井榦錦衾誰信此生單雲綃霧縠氷肌重<lb/>
桂燼香筒玉簟寒凉宇月輪凄絡緯綘河星采動䦨干<lb/>
已知雞卜渾難定獨掩空閨聽漏殘<lb/>
短夢初廻玳瑁牀博山沈水懶添香重幃月沁寒先覺<lb/>
洞户霜侵夜漸長彈罷瑶琴憑寫恨織成錦字寄誰將<lb/>
臨糚不禁悲填臆嫁日羅襦在玉箱<lb/>
　<hi>安節曰情辭相傅不失唐音一味雕繪便入俗筆</hi>
<pb n="KR4f0027_WYG_005-15b"/>
　　挽沈治佐<lb/>
童孺交遊盡此辰寢門彈淚欲沾巾幾時撤瑟音無訃<lb/>
隔歳披帷跡遂陳書帙蠧乾蒿里月筆牀塵鎖夜臺春<lb/>
修文同調知多少好譜新辭奏玉宸<hi>治佐工小令</hi>
　　垂虹亭過徐太史公肅舟中<lb/>
魯望祠前繫桂舟逢迎半是素心儔白鷗對舞楓江暮<lb/>
紅葉初飛荻㟁秋巻幔汀洲延逺眺移橈烟雨入㝠搜<lb/>
金華羡爾鶱騰早應念泥塗雪滿頭<lb/>
<pb n="KR4f0027_WYG_005-16a"/>
　　寄陸孝山太守<lb/>
露冕風清海嶠秋一時文采動炎州丹梯峽寺皈初地<lb/>
畵鷁珠江咏勝遊挾策未知千石貴放衙惟對萬峯稠<lb/>
曲江祠屋今何處好薦蘋花駐碧油<lb/>
　<hi>介白曰結語妙有風味</hi>
　　過斜港嚴氏隠居<lb/>
四湖天外碧濤虚林樾重重覆古廬園似子山桐露潤<lb/>
徑同栗里菊籬疎花間滿引東臯釀石畔閒看汜勝書<lb/>
<pb n="KR4f0027_WYG_005-16b"/>
我亦有懐棲十畝此身無計謝煩挐<lb/>
　　天香閣小飲<lb/>
文桂千層散晩芳小樓開眺促飛觴香鋪甲煎從風逺<lb/>
色爛金繩帶露凉仙子似移天竺種月娥疑捧帝臺漿<lb/>
拍浮正值彫胡美只此薌林是醉鄉<lb/>
　<hi>無殊曰格調俊整五六用事妙在使人不覺</hi>
　　蠟梅<lb/>
庾林先試鞠衣裝雅稱佳人畵額粧蒸栗色同偏耐凍<lb/>
<pb n="KR4f0027_WYG_005-17a"/>
旃檀香亞獨凌霜流黄機上光零亂金雀釵頭佩恰當<lb/>
最愛冷芳凝小院不隨春色㸃含章<lb/>
　　紅梅<lb/>
氷雪肌膚本絶塵胭脂淡抹倍宜人曉霞暈著春風靣<lb/>
紅玉嬌添半醉身逞艶故將朱㸃素憎寒須藉錦成䄄<lb/>
漁郎若解東皇意悔向桃源更問津<lb/>
　　玉蘭<lb/>
一樹瑶光裹雪痕根移上苑玉溫黁<hi>門</hi>迎風乍拭何郎<lb/>
<pb n="KR4f0027_WYG_005-17b"/>
粉裛露新廻素女魂縞袖颺<hi>去</hi>空春晼晩玉簫吹夢月<lb/>
黄昏香林寂寂疑無夜姑射山頭許共論<lb/>
　　西府海棠<lb/>
韻姿旖旎占春殘仙種西來覆井榦蕚吐嬌紅饒早豔<lb/>
葩舒淡冶怯餘寒玉環小睡肌全膩飛燕回風臉半丹<lb/>
贏得小亭遮麗色凭䦨直作錦城看<lb/>
　　紫芍藥<lb/>
紫豔翻堦殿衆芳洛陽魏后更凝粧熏衣欲染胭脂色<lb/>
<pb n="KR4f0027_WYG_005-18a"/>
照盞交融琥珀光瓣剪綘霞風正暖香籠錦幔日初黄<lb/>
麗華直得傾城國笑酹花神酒一觴<lb/>
　　玫瑰<lb/>
熖發丹跗與綘房花林難竝此芬芳擎來色奪紅綾餤<lb/>
齅去香流百蘊湯揷髻麝熏勾謝女佩囊霞爛惜檀郎<lb/>
殘膏剰馥休相棄汁滓猶堪擅食方<lb/>
　　茉莉<lb/>
素馥纎纎海外芳千金攜得越來裝星離不異敷瓊屑<lb/>
<pb n="KR4f0027_WYG_005-18b"/>
露摘俄看滿玉筐新浴搔頭宜贈佩夕凉欹枕暗生香<lb/>
也知花意迎人意故韞瑶華待晩糚<lb/>
　　菊花<lb/>
籬間金蘂漫縱横莫訝精神太瘦生種貴延年堪送老<lb/>
人能載酒可同傾甘馨露下含芳淡疎放燈前取影清<lb/>
<hi>杜詩菊蘂凄疎放</hi>陶徑不須愁落瓣靈均原自解餐英<lb/>
　<hi>孝章曰詠物詩不切則泛太切則黏離即之間情景傅合旖旎香艶齒頰流芬諸作已擅其勝</hi>
　　寄計甫草二首<lb/>
<pb n="KR4f0027_WYG_005-19a"/>
竹西歌吹近如何猶憶當年醉綺羅見說物華仍盛麗<lb/>
豈無陳跡感婆娑蕪城蔓草愁中度隋苑荒烟亂後多<lb/>
知爾賦才明逺敵江郵先寄慰漁蓑<lb/>
别君殘臘又春華烟月揚州自昔誇玉蘂觀前花亂發<lb/>
茱茰灣下鼔頻撾因人暫可趨公府覽古應深弔帝家<lb/>
<hi>義山詩欲取蕪城作帝家</hi>更喜逢迎多勝侣文樓會詠爛如霞<lb/>
　　檗菴和尚駐錫邑之大悲菴敬呈二律<lb/>
蕭然瓶鉢寄荒城三十年來頌政清花雨徧霑吳澤國<lb/>
<pb n="KR4f0027_WYG_005-19b"/>
法筵仍坐魯諸生雲窺丈室天香細月印寒林積水明<lb/>
浪說禪宗多老宿衲衣將相有誰爭<lb/>
法幢隨指素緇迎野外茒菴即化城噩夢醒來銷五濁<lb/>
晨鐘悟後得三生氷霜到老天難問風雨空山道始成<lb/>
覺路津梁知不逺獨慚潦倒俗塵嬰<lb/>
　<hi>介白曰清沁絶塵純是禪悟</hi>
　　和安節南村詩二首<lb/>
年來無地寄漁竿茆屋南村自可安竹外看山常曉櫛<lb/>
<pb n="KR4f0027_WYG_005-20a"/>
花邊隠几獨危冠禪心不待晨鐘悟世味真同木槿觀<lb/>
㫄舎若容吾伴侣梧風蕉雨足盤桓<lb/>
便賦鷦鷯托此身心閒何處少松筠林開水府氷綃淨<lb/>
座引嵐光翠髻匀屋角迎陽𤓰種美籬門過雨藥苖新<lb/>
蕭條只憶徐髙士詞翰時親即比隣<lb/>
　　嚴園作<lb/>
松篁不厭屢經過香霧氤氳此地多滿徑緑隂遮筆格<lb/>
半簾紅雨落庭莎花如垂手傾城笑鳥解臨軒宛轉歌<lb/>
<pb n="KR4f0027_WYG_005-20b"/>
便欲薫然解襟帶相看不飲奈愁何<lb/>
　　寄題張虞山草堂<lb/>
石板橋西一草堂淮流遶檻即滄浪雲霞曉色連書幌<lb/>
水木清暉汎隠囊奕罷嵐光方獻笑吟成竹影欲浮凉<lb/>
射陽只隔垂虹月乗興應須溯渺茫<lb/>
　　送嚴顥亭都諫<lb/>
月卿人望一時稀入對先還舊𤨏闈九五方須調玉燭<lb/>
湖山豈得戀烟霏衣薫戊夜趨晨漏珮響丁東傍太㣲<lb/>
<pb n="KR4f0027_WYG_005-21a"/>
為屬封章頻上殿哀鴻今日滿江畿<hi>時頻年水旱</hi>
　　讀梅村永和宫詞有感作<lb/>
永和妃子承恩最錦瑟銀筝亦暫娛翻幸未秋辭玉簟<lb/>
得從衰草奉珠襦<hi>思陵烈崩李賊自成藳葬之於貴妃塋旁</hi>松楸露冷蘭叢<lb/>
斷環珮聲悽月影孤莫道宸遊泥<hi>去</hi>歌舞椒宫從未巻<lb/>
龍鬚<lb/>
　<hi>黄心甫曰老杜未聞夏殷衰中自誅褒妲昔人以為格意俱髙迥出樂天夢得之上余於此詩亦云</hi>
　　生日自嘲<lb/>
<pb n="KR4f0027_WYG_005-21b"/>
生計惟憑一釣車浮名真笑槿朝華逢人欲下頭三拜<lb/>
<hi>用方干事</hi>得韻難成手八义<hi>用温庭筠事</hi>鏡賣青銅長廢鑷書殘<lb/>
敝篋半侵蝸一生編纂曾何用只博他年覆甕賖<lb/>
　　送棐民弟司訓清河<lb/>
秋風五兩<hi>去</hi>片帆輕千里江楓引客程愧我藜牀難煑<lb/>
字多君綘幄好横經淮山地接書門近楚澤波來泗水<lb/>
清料得寒齋供苜蓿咿唔猶是老諸生<lb/>
　　送友人北上<lb/>
<pb n="KR4f0027_WYG_005-22a"/>
春風拂拂試征襦攜手沙頭醉玉壺驥足自應馳萬里<lb/>
珠光今始照三都花髙上苑紅英發日射觚棱紫氣孤<lb/>
京洛故人多得意莫言公叔老樵蘇<lb/>
　　虎丘散歩<lb/>
山光樹影褁樓臺誰問當時舊劫灰月幌清歌年少樂<lb/>
松隂細語麗人來香魂尚殢墳前草覇氣長埋石上苔<lb/>
日到落棠催客去滿江簫鼔正喧豗<lb/>
　<hi>沈融谷曰三四清麗五六悲凉結語應起最有法</hi>
<pb n="KR4f0027_WYG_005-22b"/>
　　寄毛大可<lb/>
落葉蕭森送短檠停雲東望倍含情辭華盡攬稽山秀<lb/>
筆翠紛披簜竹英㝠㝠魚龍秋作夜棼棼珉玉墨為兵<lb/>
何時對翦雞窗燭詩苑憑君定品衡<lb/>
　　贈周伯衡觀察<lb/>
公瑾聲名海内馳行軒惟見錦囊隨論詩細欲分宫徴<lb/>
愛士真如解渴饑故苑雲霞吞綵筆新春花鳥候清巵<lb/>
杜陵千首能同讀載酒還期共析疑<lb/>
<pb n="KR4f0027_WYG_005-23a"/>
　　贈陳賡明<lb/>
十年傾倒未通郵欲寄蘋花隔逺洲書著幽求慚土木<lb/>
名騰洛誦仰曹劉清流盡入平輿論佚簡還從石戸搜<lb/>
自笑越人顦顇甚何應得上鄂君舟<lb/>
　　過華及堂酬晉賢次韻<lb/>
君家兄弟氣如虹比興抽毫句竝工玉斚乍揮浮竹葉<lb/>
金徽徐引汎松風共看劒氣連書屋不覺霜華上井桐<lb/>
醉後放談彌滚滚渾㤀今夕是衰翁<lb/>
<pb n="KR4f0027_WYG_005-23b"/>
　　詠史<lb/>
海録遺編手自披百年丁運欲何之鐵函怨史文難滅<lb/>
釣瀬狂歌鬼亦悲匹馬居庸符白雀雙丸淮右整朱旗<lb/>
不知王戴諸山叟<hi>王逢戴良軰</hi>底事終身痛黍離<lb/>
　　寄王太常煙客先生<lb/>
盛代元臣奕世昌東田容與玩年芳天家鼎軸畱耆舊<lb/>
海外神仙接溟茫漫許龍媒空馬肆敢將魚目混珠光<lb/>
<hi>先生盛推余文為弇州後一人故云</hi>還期伏勝傳經日函丈追趨捧鶴觴<lb/>
<pb n="KR4f0027_WYG_005-24a"/>
　　丙辰元旦<lb/>
匡牀晏起自由身又見青陽轉大鈞梅蕊暖移階靣日<lb/>
椒花香破甕頭春畏聞羽檄喧南國<hi>時閩中告警</hi>愁說泉臺<lb/>
半故人<hi>睂生笻在確菴孝章甫草相繼訃至</hi>歩健且乗晴昊出東風輕颺<lb/>
柳塘新<lb/>
　<hi>徐季重曰風致純近元白</hi>
　　送海曙客越州兼呈許竹隠二守<lb/>
西風吹上髩毛斑萬壑十巖指顧間豈作阮瑜淹記室<lb/>
<pb n="KR4f0027_WYG_005-24b"/>
自同禽慶訪名山雲生禹穴疑珪璧月冷耶溪想珮環<lb/>
𤣥度若詢垂釣客為言窮獨老柴關<lb/>
　　丁巳除夕有感作<lb/>
雪髩驚心歳臘終辛勤蠧簡策何功天為故國畱羸老<lb/>
人笑名山飽阨窮守道任逢圗鼎魅折躬甘作叩頭蟲<lb/>
寒宵擁褐難成寐坐待牆東曉色融<lb/>
　　戊午元日<lb/>
寒威偏劇野人家歳酒逡廵老倍嗟甲子瞥過同綘縣<lb/>
<pb n="KR4f0027_WYG_005-25a"/>
衣冠藏弆尚元嘉藥開舊裹扶衰病詩覓新箋待物華<lb/>
密霰隂雲交罨戸南枝何處訪梅花<lb/>
　　贈九臨<lb/>
白髪江南有幾人多君被褐老松筠甘陵久挂清流籍<lb/>
洛社今推獨行身讀易亢龍常廢巻誦詩離黍倍傷神<lb/>
庭花爛發知春在獨倚樓中眺望新<hi>張居獨倚樓取杜詩行藏獨倚樓為</hi>
<hi>名</hi>
　　酬張大行穉恭<hi>張關中人</hi>
<pb n="KR4f0027_WYG_005-25b"/>
平子文章擅石渠每于謦咳借光譽夏聲夙仰三峰秀<lb/>
新句忻傳五色書經術敢云希子政賦心還欲訪相如<lb/>
儀刑咫尺懸情切肯許柴門候掃除<lb/>
　　錢宫聲過訪畱小飲<lb/>
清才驚喜接應徐病起繩牀興有餘筐庋欲傾新解佩<lb/>
笠車追數舊相於尊銜落景林花笑燭剪深更夜月虚<lb/>
安得歩兵三百斛泥君長醉遣居諸<lb/>
　　送徐健菴宫諭服闋還朝<lb/>
<pb n="KR4f0027_WYG_005-26a"/>
偉長才譽早嶙峋十載辭臣侍玉宸讀禮素冠多論撰<lb/>
趨朝黄閤綰絲綸離情旅館銀鐙亂祖帳排江畵鷁新<lb/>
旦晩回翔龍尾地可能憶及緯蕭人<lb/>
　　歳暮雜詩六首<lb/>
獻書未逹九重天澤鷺浮沉二十年章甫早知難適越<lb/>
蒯緱無分迥遊燕羌山髙士稱同學<hi>沈麟士隠吳羌山注釋五經至八十</hi>
<hi>不倦</hi>江上漁翁許並船<hi>江上漁翁見宋史隠逸傳</hi>若得姓名垂異代不<lb/>
知青簡共誰編<lb/>
<pb n="KR4f0027_WYG_005-26b"/>
舊物相隨止角巾長貧恥作逐貧人抛書始識閒中趣<lb/>
習静稍安病裏身綘雪駐年何處覔藜羹適口且全真<lb/>
餘生萬事都零落猶自朝朝禮玉宸<lb/>
蕞殘何事尚拳拳編緝偏教疾病纒敝榻有縁同寄繭<lb/>
清宵無夢到鈞天勤看魄影依牕入倦聽鐘聲向枕傳<lb/>
鼎鼎百年虛歳月敢將述作比前賢<hi>顧亭林魏叔子稱余經學諸書可為</hi>
<hi>先儒羽翼汪鈍翁稱余毛詩通義當與嚴氏詩緝並傳故云</hi>
褐衣晨擁坐檐端羽箑捐來未覺寒歳燠冬深稀肅殺<lb/>
<pb n="KR4f0027_WYG_005-27a"/>
民窮榖賤轉艱難茶園稅欲荒山渚<hi>陸龜䝉有顧渚茶園</hi>下潠租<lb/>
應惱上官<hi>陶淵明穫田下潠</hi>藥物裹殘兼槖罄空庭徙倚百憂<lb/>
攅<lb/>
知交海内一亭林避爵飄然太華隂久别芝顔成北客<lb/>
時貽帳秘勝南金<hi>亭林極推余書傳左鈔為細校訛字以所著百餘條恵貽增入</hi>龍蛇<lb/>
厄至誰能贖山水人亡遂絶音書種後來可得繼夢回<lb/>
枯眼涙霪霪<lb/>
筋力全衰強自持鑪錘大冶任盈虧鼠肝蟲臂原無著<lb/>
<pb n="KR4f0027_WYG_005-27b"/>
寶鏡珠囊亦有涯花供膽瓶充飫目月來籬落玩搘頤<lb/>
耋嗟缶鼓心均累一巻南華是我師<lb/>
　<lb/>
　<lb/>
　<lb/>
　<lb/>
　<lb/>
　愚菴小集卷五<lb/>
</p>
<p>
</p>
  </div>
</body>
</text>
</TEI>
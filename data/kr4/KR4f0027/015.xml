<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>愚菴小集巻十五</head> <lb/>
    <p>
<pb n="KR4f0027_WYG_015-1a"/>
欽定四庫全書<lb/>
　愚菴小集巻十五<lb/>
　　　　　　　　　　　　　呉江朱鶴齡撰<lb/>
　傳<hi>松陵名宦人物余别有文獻全書其承用前賢者此皆不録</hi>
　　安丘李公傳<hi>以下名宦</hi>
李公遷梧字茂陽山東安丘人舉嘉靖已未進士授吳<lb/>
江知縣邑自倭難之後瘡痍未復公至務與民休息諸<lb/>
故遺科條一切罷去小民有所陳訴就道旁片語立決<lb/>
<pb n="KR4f0027_WYG_015-1b"/>
之歳暮縱遣囚徒及春而來歸如約其徳意為人所信<lb/>
如此明年庚申江南大水邑尤甚城陴半崩道殣相望<lb/>
公宵旦焦勞捐俸設糜存活無算撫軍某公業奏請蠲<lb/>
税大司農以格執不允蠲先所遣曹郎在吳勾校如故<lb/>
公嘆曰國賦出于民間今百姓畢力溝塍以障水猶恐<lb/>
不給况忍驅之鬻妻子供箕斂耶于是悉停諸催科惟<lb/>
以招撫流移築修圍岸為急務或上官譴責符攝里胥<lb/>
即屏去冠帶攜囚服以往御史黄公某適巡倉至聞而<lb/>
<pb n="KR4f0027_WYG_015-2a"/>
賢之表其事為七邑最公乃出視事曰吾民得無有不<lb/>
安故業者乎俗故喜訟豪猾得無有蠧吾民者乎巡行<lb/>
勞來刁黠生事者輒法之民賴少甦壬戍四月邑民不<lb/>
戒于火延燒公堂公仰而籲天急徙獄囚移帑藏斂圖<lb/>
籍頃之類有神人緋衣者立庭中遽反風而火滅其月<lb/>
即議興復材取垂圮之庾力用鄉民之隙費責失火之<lb/>
家訟屈者罰鍰以繼之越百日告成閎敞過于舊公為<lb/>
治悃愊無華不設鈎筩不尚敲扑慈和豈弟本于至誠<lb/>
<pb n="KR4f0027_WYG_015-2b"/>
即胥吏之叢蠧錢穀者亦不忍紿之以私如革賓餼省<lb/>
供億蠲貰馬減空役簽總計皆有實惠及民至于亷潔<lb/>
之操皭然不滓與羅田張公<hi>明道</hi>相埓苞苴請謁一無入<lb/>
焉治邑三載政成民和召入為<hi>闕</hi>　　　後三十餘年<lb/>
萬厯丁亥邑復大水江令<hi>鍾亷</hi>緩于踏荒反摘愬災者為<lb/>
誑士民追思公賢乃設主城隍廟朝夕籲呼以相感動<lb/>
劉公<hi>時俊</hi>來令爰采衆論祀之于學宫<lb/>
論曰李公治行不愧古循吏嘗聞諸耆舊云某御史行<lb/>
<pb n="KR4f0027_WYG_015-3a"/>
部至吾邑供億不堪卧榻折足御史怒突入縣庭欲清<lb/>
覈庫藏及後堂見東壁一小牀葛帷已敝旁置二竹笥<lb/>
不設鎖鑰問何人敢居此則令之卧具行篋也乃深媿<lb/>
歎邑事一無所問而去又嘗與邑紳吳太守<hi>崑</hi>飲見以<lb/>
一銀船注酒酒滿則帆張意頗善之吳舉以為贈公受<lb/>
而日以供飲迨去任出境仍緘還之君子曰公之却銀<lb/>
鐺亷吏所能也若其始而直受想見其為人蓋坦易近<lb/>
情非皦皦以清鳴者噫此豈獨今人所難及也哉<lb/>
<pb n="KR4f0027_WYG_015-3b"/>
周安期<hi>永年</hi>曰熊恭簡公生平清節一介不取其巡撫雲<lb/>
南平蠻公宴之日乃受金花綵段或者疑之次年還朝<lb/>
召有司領貯庫始知公不欲以清病人也李公之事與<lb/>
熊公絕相類<lb/>
　　富順劉公傳<lb/>
劉公時俊字恒甫四川富順人舉萬厯戊戍進士自廬<lb/>
江桐城再調吳江公吏治精彊敏斷其大者在於清覈<lb/>
田糧均平賦役往時催科率以盈為辦猾胥隂比匿賦<lb/>
<pb n="KR4f0027_WYG_015-4a"/>
良民致有十限三分之輸公先造烟門冊凡田畆貫址<lb/>
户口令民占實以報備簡稽因洞悉田賦利病謂據户<lb/>
部考成數應嵗餘若干金遂以八限五分為準均之黠<lb/>
者無所閃匿凡督宿逋者必上下吏胥交媾而愚守與<lb/>
令各飽私腹公知其弊上臺檄下即併經承解之終任<lb/>
無擾漕卒獷悍横索無厭公請於漕撫每百石加四石<lb/>
耆老槩庾人笆軍苐持籌焉每厫設一門者按衛給籖<lb/>
驗入毋多一人浮圭合者抶以徇嵗省米二萬石癸卯<lb/>
<pb n="KR4f0027_WYG_015-4b"/>
冬議兑謂軍與民争皆因斛口起釁乃創為窄口斛使<lb/>
雖争而不多役至北運最繁苦公所任咸得其宜上無<lb/>
逋欠而下有留餘且得以其間銖積黍絫為儲備焉邑<lb/>
塘當吳越孔道嵗修圮愈甚公捐俸及羨餘三千金築<lb/>
之勸富民宦室輸助曰義助免其役而助者曰役助質<lb/>
訟在官而輸者曰事助南自王江涇北至九里塘延袤<lb/>
七八十里皆新以巨石計費四萬餘金為邑永利功成<lb/>
而民不告勞公為治嚴而不苛其讞獄也請謁不行法<lb/>
<pb n="KR4f0027_WYG_015-5a"/>
加威富無所避小事則多縱舍或以至情告即色動嘗<lb/>
作情説以導民厚焉案牘見婦人名即開釋至者戒伍<lb/>
伯離丈餘於風化尤重表章節孝敦訪耆英細民有一<lb/>
善輒聞上臺旌之每月望後一日角巾至學宫與師生<lb/>
質疑考學以為常吳俗好賽五方神嵗必演劇月餘男<lb/>
女雜沓無賴子多乗之以導淫賈利公出見之杖其首<lb/>
投神像於太湖久之姦宄懾服盜賊亦逺竄屏跡捕役<lb/>
無以為餌乃引龍游大盜潛入城劫徽商質庫計挫其<lb/>
<pb n="KR4f0027_WYG_015-5b"/>
威棱公夜半聞之立繋諸捕妻孥勒限三日全獲否則<lb/>
死果如期獲之嘉興驗質庫簿歸所失物在簿外者賞<lb/>
諸捕而宥之邑豪繆富以私憾銜張思徳令大盜誣攀<lb/>
下郡獄陷以大辟思徳家鳴寃富復行賄覬脱公請於<lb/>
按君親鞫之以計授所親某文學詗盜案於歙邑具得<lb/>
誣狀公乃責富輸二千金築塘當免死富不承遂斃之<lb/>
於獄時富賄山隂朱相國子太常某屬按君為解㢮其<lb/>
獄既不行按君大恚欲疏劾之奪於公論乃已税閹至<lb/>
<pb n="KR4f0027_WYG_015-6a"/>
杭州所過邑令長跪公不為屈索供億又不應隂集諸<lb/>
生往來垂虹亭若将噪而逐之者閹懲往年葛誠事望<lb/>
見色沮遂去然銜之不已未幾檄郡云金閶失上供幾<lb/>
萬計盜隨首某某劫某某窩凡五十三人皆吳江巨室<lb/>
公曰巨室邑所恃為命也彼計行邑空矣母雞引雛遇<lb/>
鸇猶鬭况為民父母乎乃謁郡守朱公<hi>燮元</hi>曰此詐耳某<lb/>
請以身當之遂攝衙胥及弓手得二三百人縛閹使訊<lb/>
之曰據而檄事已經年今始發何也且而閹時在徐州<lb/>
<pb n="KR4f0027_WYG_015-6b"/>
道上乃來吳耶閹使懼伏誣具論如律閹見爰書語塞<lb/>
卒無以加公之獮大猾折大姦不戁不竦古之所謂神<lb/>
君健吏不是過也在任五年治效異等擢南京兵科給<lb/>
事中累官太僕寺少卿奢酋發難為川東贊畫被論鐫<lb/>
職後復原官<lb/>
論曰昔人稱吏道清慎勤而已吾邑賦重難甦吏詭難<lb/>
剔非濟之以威明不可劉公發姦摘伏洞照若神錯節<lb/>
盤根恢乎遊刃故凡所興革至今利焉沈子勺先生<hi>瓚</hi>
<pb n="KR4f0027_WYG_015-7a"/>
稱其明析秋毫力舉千鈞卓絕之才百年未有誠定論<lb/>
云<lb/>
　　同安葉公傳<lb/>
葉公翼雲字敬甫福建同安人舉崇禎庚辰進士授吳<lb/>
江知縣先是吳中旱蝗穀涌貴姦民聚衆攻剽脅富室<lb/>
傾囷給之名曰打米攝篆者不能禁撫軍黄公<hi>希憲</hi>誅其<lb/>
魁亂稍止迨明年春夏間餘風未殄公莅任得其狀曰<lb/>
勸分荒政也脅之自下是訓亂也莫若操其權在上乃<lb/>
<pb n="KR4f0027_WYG_015-7b"/>
先下令富室減分平糶復委紳士之賢者稽户口筦出<lb/>
納捐俸設糜以賑之密捕先年倡亂者悉寘之法四境<lb/>
帖然辛巳繼以大旱蝗米石至四兩公齋宿露禱屛去<lb/>
輿蓋每日謁龍王祠去城約十里幅巾徒步往來行烈<lb/>
日中間數武一擊額民感其誠無思亂者及漕兑時調<lb/>
停米麥之輸食息水次輯和弁卒國賦足額而民不大<lb/>
疲南糧軍儲恤孤諸利向盡歸豪家按君祁公<hi>彪佳</hi>嘗疏<lb/>
陳其弊嚴禁之已而營丐者復熾公力請兩臺計畆均<lb/>
<pb n="KR4f0027_WYG_015-8a"/>
𣲖勒石杜爭通邑利焉白糧解户久為蠧藪厲民每名<lb/>
費及千金公條便宜上撫軍黄公具題易為官運復有<lb/>
議造船者公曰本欲安富是又困之也乃酌取助役銀<lb/>
以資運官殷户始釋重累當是時流賊躪廬鳯金陵宛<lb/>
陵俱騷動邑處浙直之衝欲先事毖防費無從出適存<lb/>
空役銀六萬兩撫軍將移佐江防公爭之曰幕府所須<lb/>
當檄支各郡何獨括吳江請以本邑額外之征即留衛<lb/>
本邑議上得允由是蠲其半以甦民半則用以修城陴<lb/>
<pb n="KR4f0027_WYG_015-8b"/>
團保甲練民兵人有固志其修城也舍胥徒而任里耆<lb/>
給實值而免賠累故畚鍤易以竣工其團甲也委紳衿<lb/>
以聨其人民隨鄉城以察其姦慝故盜賊不至竊發其<lb/>
練兵也謂𨽻役仰食官府保户取資里閭乃因其類而<lb/>
什伍之教以技而臨閲之故無募兵之害與養兵之費<lb/>
而武備一時修飭甲申夏北都變聞不軌者洶洶思逞<lb/>
公以邑治孤懸四面環水舊設官兵四百名駐平望離<lb/>
城四十里而遙緩急不相應乃檄平望守備梅亮移屯<lb/>
<pb n="KR4f0027_WYG_015-9a"/>
城外為防禦計公又每夕㣲行密詗姦民聲息得梅居<lb/>
六吳盆九反謀状立捕至屏人鞫之盡吐實又分捕同<lb/>
謀者併居六盆九共五人縊殺之陳尸于市一時無賴<lb/>
子弟皆股栗乃宥其餘黨諭使革心時鄰郡邑大盜飈<lb/>
發蜂起長吏莫敢誰何至新撫軍祁公行部始漸次撲<lb/>
滅獨吾邑晏然若不知有世變者公弭亂之力也公在<lb/>
任四年屢值災荒又加𣲖預徵公私交困公隨宜調劑<lb/>
應變有方鋤梗剔姦迅如發矢至其寛和愷悌一本詳<lb/>
<pb n="KR4f0027_WYG_015-9b"/>
慎而出之不厭煩璅不辭勞瘁不懾豪强催賦則每示<lb/>
停緩斷獄則務持平衡受言則兼採寒賤故能上下交<lb/>
信吏戢而民安之祁公薦三吳治行第一時𢎞光改元<lb/>
朝政稠濁僅例擢工部主事未抵部任内有逋賦為司<lb/>
計者所覈士民相勸曰奈何以此累賢父母乎爭先樂<lb/>
輸旬日而畢公里居數載閩事大壊乗陴守禦竟死于<lb/>
兵至今父老談及公吏事輒流涕云<lb/>
論曰余嘗與公對談樽俎蓋温温恭人也其清操惠政<lb/>
<pb n="KR4f0027_WYG_015-10a"/>
則循良有司也至其翦薙亂萌聲色不動則又督撫大<lb/>
臣之才也惜乎運遘陽九無以大展猷為猶得衣冠殉<lb/>
難以死公真無愧古名臣矣余友浦子近過公里知其<lb/>
𦙍子貧窶不能表章先人又閩疆死事時所諱述余恐<lb/>
其久而冺冺也為博詢事實譔次而傳之<lb/>
　　杜静臺先生傳<hi>以下人物</hi>
先生諱偉字道升少育于沈給諫仲子嘉謨家從其姓<lb/>
後乃歸宗先生幼而至性過人王母目矐以舌䑛之竟<lb/>
<pb n="KR4f0027_WYG_015-10b"/>
復其明七嵗喪母每哀啼父為之感泣先生乃更破涕<lb/>
為懽父疑之隂察枕席皆斑斑淚痕也讀書沈氏塾中<lb/>
有神童稱嘉謨竒其穎悟廟見而子之弱嵗名籍甚試<lb/>
輒冠軍嘉靖壬子舉于鄉所制經義為世宗尚自王文<lb/>
恪四家而下即屈指及焉屢困公車篤志聖賢之學與<lb/>
唐公荆川<hi>順之</hi>唐公一菴<hi>樞/</hi>許公敬菴<hi>孚/逺</hi>耿公楚侗<hi>定向</hi>講<lb/>
明濓洛淵源其學以主静為宗驗之行履動止皆有繩<lb/>
度海内從學者數百人江右羅文恭公<hi>洪先</hi>欽其名延之<lb/>
<pb n="KR4f0027_WYG_015-11a"/>
教子弟先生因與文恭静坐石蓮洞天數月學益進嘗<lb/>
過鄱陽湖巨盜脅之以刃端坐不懾盜異之發其篋得<lb/>
刺曰此江南小聖人耶羅拜而去其名行為人所重如<lb/>
此先生銜沈氏恩思報稱時嘉謨子位成進士官翰林<lb/>
未幾死漕卒之難家政旁落先生白備兵使者蔡公<hi>國熙</hi>
置佼奴于法為經紀其家家復振位從子琦珫珣少皆<lb/>
有穎質先生痛其失怙躬督課之卒皆成進士沈氏子<lb/>
姓至今歸義焉萬厯庚辰復上春官不第乃謁選得南<lb/>
<pb n="KR4f0027_WYG_015-11b"/>
陽府推官聽斷平允釋要囚十餘人唐藩左右不法者<lb/>
悉捕而麗之辟暇則引諸生與之談説經義行部開封<lb/>
汝寧有進例金者立却之署篆内鄉新野二邑課農桑<lb/>
行鄉約不事捶楚専務以徳化民姧宄革心獄訟衰止<lb/>
考績為中州最應擢臺省當事欲為廋數年先生曰某<lb/>
豈欺君父以市美官者耶不可稍遷工部營繕司主事<lb/>
㩁税荆闗荆故脂膏地先生為文矢江神不以一錢潤<lb/>
私槖盡弛商人法外徵瀕江沙市十里泥濘没骭先生<lb/>
<pb n="KR4f0027_WYG_015-12a"/>
捐俸築石堰植以榆行旅便之及期税課不及額遂引<lb/>
疾歸商民多卧轅下道軹不前所攜惟圖書數十巻而<lb/>
已舟中見兩木桶叱其家人曰此非荆州物耶立投之<lb/>
江㑹言者劾先生不赴部考覈為非制下工部覆具言<lb/>
荆厰竹木自四川建昌諸路浮江而下而彼地連嵗用<lb/>
兵兼之採辦大木商賈少至以故税額減于前實無贓<lb/>
私可摘請特免考覈詔許之先生既歸鍵户養痾終日<lb/>
黙坐竟至貧困不給以癸已十月卒年七十有一先生<lb/>
<pb n="KR4f0027_WYG_015-12b"/>
清操粹徳一代儒宗生平惇篤踐履暗室不欺遊文恭<lb/>
諸公間絕不標榜道學以為名髙傳稱躬行君子庶幾<lb/>
無愧焉所著學聚録正學編静坐訣尚書筆記四書筆<lb/>
記等行于世學者稱為静臺先生<lb/>
論曰先朝自嘉靖季年講學之家多有陽宗伊洛隂襲<lb/>
竺乾者先生之主静固理學正傳也厯宦所至皆有慈<lb/>
惠及人㩁闗清烈尤著孰謂儒者無益于用哉<lb/>
李臨川先生<hi>樂</hi>曰嘗見静臺先生住京師崇國寺中朝<lb/>
<pb n="KR4f0027_WYG_015-13a"/>
暮静坐每月朔朢必書至聖先師孔子之位侍坐移時<lb/>
方課學業弟子問故先生曰可為求放心一助先生嘗<lb/>
顔其書齋云無求勝在三公上知足常如萬斛餘<lb/>
　　瑞安令周公傳<lb/>
公諱大章字章之沈雄慷慨饒文武大略嘉靖壬子舉<lb/>
應天鄉試癸丑下第歸值倭夷蹂躪轉略近地士民爭<lb/>
竄伏墟莽公獨奮曰此志士保鄉井建功名之㑹也去<lb/>
将安之乃糾合義勇數百人教練之袜首袴褶部署指<lb/>
<pb n="KR4f0027_WYG_015-13b"/>
揮儼然嚄唶老将也以邑城庳薄難守倡義増築與憲<lb/>
副沈公<hi>[啟-口+山]</hi>董其役不旬日畢工又以平望夾浦為南北<lb/>
要害地乃進議于邑令楊公<hi>芷</hi>設兵駐守日治戈船募<lb/>
驍鋭賊至則據險邀擊之時總制胡公<hi>宗憲</hi>建閫浙東公<lb/>
參贊幕府謀畫委督水師親冒矢石出沒波濤浩淼中<lb/>
屢勝之于青陽港錢田石湖唐家湖鸎脰湖太湖諸處<lb/>
首尾三年斬馘過當賊平督撫楊公總制胡公上其功<lb/>
次于朝授備兵使者職銜公以親老力辭乃官其子崇<lb/>
<pb n="KR4f0027_WYG_015-14a"/>
仁為蘇州衛正千户子孫世襲公屢上春官不第署餘<lb/>
姚教諭隆慶初授瑞安知縣縣瀕大海先中倭患最烈<lb/>
至是復大旱公航海禱於龍堂俄有甘霖之應又力請<lb/>
兩臺免徵加派織造銀民甚徳焉瑞安地臨險阻公建<lb/>
議海安瑞安沙園三所合操躬臨訓練全郡倚為屏障<lb/>
竟卒於官年六十有三公工古文辭才筆雄健在瑞安<lb/>
有上趙撫軍便宜劄子正大剴切不減陸敬輿門下士<lb/>
成名者甚衆顧公大典吳公邦楨皆舉甲科識姚江邵<lb/>
<pb n="KR4f0027_WYG_015-14b"/>
公陛於司訓時期為偉器後果以詞林改御史按吳人<lb/>
服其鑑云所著有文藝集禦倭武畧行於世<lb/>
論曰方倭患孔棘東南半壁動搖徵調幾半天下吾邑<lb/>
為浙直要衝非公勠力行間控扼南北兵禍未易弭也<lb/>
况身無封疆之責獨出死力以捍衛維桑其功顧不偉<lb/>
歟邑令楊侯贈言稱其才與誠合信夫<lb/>
　　贈尚寳少卿袁公傳<lb/>
公諱黄字坤儀曽祖顥祖祥父仁代有著述不仕仁更<lb/>
<pb n="KR4f0027_WYG_015-15a"/>
能詩書法趙松雪公少失怙苦學善屬文祖贅嘉善殳<lb/>
氏因補其邑諸生名藉藉起嵗大祲嘉善許令問消弭<lb/>
之䇿公引洪範五行及管輅邵雍語以對令異之遂闢<lb/>
書院令髙才生受經隆慶丁夘選貢入南雍舉庚午鄉<lb/>
試負笈者雲集指授文規往往得雋去萬厯丙戍始成<lb/>
進士時年五十三矣公學通古今談時務鑿鑿甫釋褐<lb/>
奉總憲劄與常熟宫坊趙公用賢其議清覈蘇松錢糧<lb/>
公上賦役議一曰分賦役以免混𣲖二曰清加𣲖以絕<lb/>
<pb n="KR4f0027_WYG_015-15b"/>
影射三曰修實政以省兵餉四曰查𣲖剰以杜加賦五<lb/>
曰免協濟以恤窮民又清減額外加徵米銀十餘條豪<lb/>
猾以不便已率為浮言眩當事沮格不行識者歎焉戊<lb/>
子謁選得寳坻知縣邑賦畆二分有竒諸役編𣲖反倍<lb/>
之車運皇木役最疲公建議請乗漕艘未集由㑹通河<lb/>
運入而移皇木厰于三賢祠北使濱水受木且去京密<lb/>
邇取給便當事為奏之報可因盡革重夫重馬採石及<lb/>
箭手諸役省𣲖里甲銀兩正賦而外毫無擾焉内臣開<lb/>
<pb n="KR4f0027_WYG_015-16a"/>
厰督貢銀魚為民厲公上書閣臣謂魚自海抵邑又自<lb/>
邑抵京道紆鮮易敗請由海濱馳至京應上供閣臣允<lb/>
之自是中貴罕至者潞藩之國鄰邑率賦多金為公費<lb/>
水淺舟膠留頓則費逾廣公令囊沙壅下流水滿舟易<lb/>
達及舟將至則啟沙囊更壅其下不移日越境邑地窪<lb/>
下比嵗大潦公浚治三坌河築堤捍之海水時溢入為<lb/>
患令海岸多植栁髙數尺潮退沙遇栁輒淤漸成堤因<lb/>
于堤内治溝塍課耕種曠土大闢是時薊鎮主客兵不<lb/>
<pb n="KR4f0027_WYG_015-16b"/>
滿十二萬而年例銀及屯田民運諸項計且至一百五<lb/>
十萬撫軍以公曉暢邊事檄令酌議乃列十事以獻曰<lb/>
革養軍之虚費曰汰臺兵之冗員曰謹撫賞之機宜曰<lb/>
定市馬之良法曰復舊耕之額田曰廣山林之種植曰<lb/>
興險阻之水利曰増将領之供給曰置輕車之便利曰<lb/>
覈器械之冒濫又兵備王令議防海事宜及軍民利病<lb/>
公各列八欵上之語皆石畫壬辰以大中丞蹇達薦特<lb/>
召為兵部職方司主事適倭躪朝鮮朝廷大舉東征甫<lb/>
<pb n="KR4f0027_WYG_015-17a"/>
到部經畧薊遼宋應昌疏請贊畫軍前兼督朝鮮兵政<lb/>
冬月浮海渡鴨緑江調䕶諸将拊循三軍提督李如松<lb/>
大捷平壤部下多割死級報功公馳諭禁之如松不悦<lb/>
自引遼兵而東委守平壤不畀一卒清正兵來襲公遣<lb/>
麾下及朝鮮兵三千邀擊之于南山觀音洞殺數十人<lb/>
擒其将葉實如松驕而貪輕騎獨進經碧蹄館為倭所<lb/>
乗軍大衂退守開城<hi>據東征二士録</hi>大司馬石星意遂主<lb/>
欵應昌入沈惟敬之言支吾封貢公亦以将驕兵罷浪<lb/>
<pb n="KR4f0027_WYG_015-17b"/>
戰非䇿上書本兵言之未幾竟中拾遺疏劾為令時縱<lb/>
民逋賦革職歸田十餘年卒年七十有四天啟改元大<lb/>
冢宰趙公<hi>南星</hi>追敘東征功得贈尚寳司少卿生平著書<lb/>
甚富多散佚今惟兩行齋集厯法新書羣書備考梓行<lb/>
子儼天啟乙丑進士官髙要令卒公博學尚竒凡河圖<lb/>
洛書象緯律呂水利河渠韜鈐賦役屯田馬政以及太<lb/>
乙竒門六壬岐黄勾股堪輿星命之學莫不洞悉原委<lb/>
雅以經濟自負未第時嘗受兵法于終南山中劉隠士<lb/>
<pb n="KR4f0027_WYG_015-18a"/>
又嘗服黄冠獨行塞外者經年九邊形勝山川營堡厯<lb/>
厯能道之其贊理東征也訪求竒士得馮仲纓金相置<lb/>
幕下倭酋清正者故薩磨君之弟闗白雖簒心畏之使<lb/>
嬖人行長将前軍而清正為後繼清正倍道取咸鏡趣<lb/>
鴨緑江時如松敗保開城而經畧駐定州前後皆阻倭<lb/>
計無所出仲纓與相言于公曰清正輕行長而貳于闗<lb/>
白可撼而間也公乃遣入清正營説使釋所虜王子陪<lb/>
臣退兵決封貢清正果如命即日自王京解兵東歸<hi>據東</hi>
<pb n="KR4f0027_WYG_015-18b"/>
<hi>征二士録</hi>先是公言嵗星厯尾尾為遼分野朝鮮屬焉今色<lb/>
不青而白此兵徵然朝鮮得嵗而倭伐之倭将有内變<lb/>
朝鮮必復國迨後倭撤兵歸闗白死卒如其言云<lb/>
論曰公自言生平得力静坐然其學流入禪𤣥好為三<lb/>
教合一之説其以兩行名集亦取老氏有無雙行之㫖<lb/>
故與管公東溟深契而説書義解多與儒先牴牾然其<lb/>
砭訛發覆則俗學所未有也語云通天地人之謂儒公<lb/>
雖未為醇儒也獨不得謂之通儒乎<lb/>
<pb n="KR4f0027_WYG_015-19a"/>
李廓菴先生<hi>世達</hi>曰公初為張文忠公<hi>居正</hi>客文忠議正樂<lb/>
依古法造密室三重又依蔡氏多截管以候氣不應使<lb/>
公視之曰候氣之室宜擇閒曠地今瓦礫叢積則地氣<lb/>
不至一不合也外室之牆宜入地三尺二重木室入地<lb/>
一尺六寸三重木室入地七寸六分今皆不然僅可固<lb/>
地上之氣不可固地中之氣二不合也室三重各啟門<lb/>
為門之位外之以子中之以午内復以子所以反覆而<lb/>
固氣也今皆以午三不合也聲氣之元寄之象數必有<lb/>
<pb n="KR4f0027_WYG_015-19b"/>
自然之理今所截衆管大小不倫四不合也天之午常<lb/>
偏于丙二分有半今日圭所測是也地之午常偏于午<lb/>
二分有半冬至候黄鍾之管宜埋壬子之中位一而已<lb/>
豈可多截管乎五不合也文忠如公言擇地天壇之南<lb/>
隅飛灰果應文忠欲屬公以正樂之事公請先正厯法<lb/>
語不合遂謝去公嘗受厯于長洲陳壤其法本回回厯<lb/>
以監法㑹通之更定律元糾正五緯最為詳密號厯法<lb/>
新書<lb/>
<pb n="KR4f0027_WYG_015-20a"/>
　　太僕卿吳公傳<lb/>
公諱黙字言箴資性沈敏少從塾師受章句時有問難<lb/>
塾師不能答長與兄之勇讀書講析經疑恒至達曙强<lb/>
學矯志文行嶄然嘗受學于王公龍溪稱髙第弟子壬<lb/>
午舉應天鄉試壬辰㑹試第一人闈義皆匠心獨造至<lb/>
今經生家禀為程式授兵部主事以艱歸已亥補禮部<lb/>
厯其曹癸卯遷尚寳司丞進少卿公立朝建議挺挺不<lb/>
撓時目為吳鐵漢嘉靖中大學士呂<hi>闕</hi>阿分宜意疏請<lb/>
<pb n="KR4f0027_WYG_015-20b"/>
考察京朝官罷黜大臣之賢者葛守禮等十五人科道<lb/>
李幼滋等三十八人而留用吳鵬許論趙文華董<hi>闕</hi>鄢<lb/>
懋卿楊順輩附勢作威没諡文安公為祠祭郎議奪其<lb/>
諡事雖不行君子韙之漕撫李三才家在畿南不乏奥<lb/>
援本具縱横權譎之才又好以苞苴筐篚結納士大夫<lb/>
公過淮三才有加禮公一見知非正類入朝即上書首<lb/>
斥其貪横由是直聲震天下未幾謝病歸改通政司㕘<lb/>
議厯左通政乙卯進太僕寺卿公立朝最淺遷除皆不<lb/>
<pb n="KR4f0027_WYG_015-21a"/>
赴職然時論髙之每㑹推必首及云崇禎丁丑卒年八<lb/>
十有七公為人清剛守正不可干以私在禮曹日梁溪<lb/>
某公子餽以珍寳直千金求疏敘其父某官廕公謝曰<lb/>
彼當得廕具疏吾職也何賂為其人又固以請卒却之<lb/>
邑令劉公<hi>時俊</hi>吏治為三吳最以漕卒鼓噪為漕撫所劾<lb/>
杜門求罷公方官尚寳素知劉令賢為白于河南道御<lb/>
史御史出彈事示之公曰為百姓受過此令所以賢也<lb/>
復為訟言于朝大冢宰孫瑋竟用公議僅奪俸二月而<lb/>
<pb n="KR4f0027_WYG_015-21b"/>
已公家居同里劉令雅重其行義恒挐小舟從一奚童<lb/>
詣候問政事得失與邑中利弊公條悉以告由是劉令<lb/>
治日益有聲而公所欵留惟脱粟飯爛蒸一瓠劉令以<lb/>
是益重之邑有富室某坐殺人抵罪繋獄久矣劉令覆<lb/>
案已得寃状語之曰若得吳公書來即釋汝某令其子<lb/>
具槖中金三千為夀公據實白劉令平反之而不名一<lb/>
錢也崇禎改元逆璫初敗其黨猶尸權霍維華舊令吳<lb/>
江素嚴事公者也言于衆曰吾将起吳公佐銓公聞之<lb/>
<pb n="KR4f0027_WYG_015-22a"/>
艴然曰霍若凂我必當逃之深山其疾惡如此晩年徙<lb/>
家郡城中丞直指監司守令之屬無日不造請其門凡<lb/>
民間疾苦吏事頗僻賦役之失當豪家之暴横胥吏之<lb/>
作姧莫不具為當事者言之當事率奉行恐後吳中巨<lb/>
姓搖手相戒莫敢為非當是時縉紳若文公<hi>震孟</hi>姚公<hi>希孟</hi>
徐公<hi>
                        <graphic n="KR0648" url="https://raw.githubusercontent.com/kanripo/KR-Gaiji/master/images/KR0648.png" mimeType="image/png"/>/</hi>孝亷若張公<hi>世偉</hi>楊公<hi>廷樞</hi>輩皆以文章氣節主持<lb/>
清議公恒執其魁柄云自公殁後文姚張三公相繼云<lb/>
亡徐公楊公又皆殉節死而吳風靡靡鮮有激濁揚清<lb/>
<pb n="KR4f0027_WYG_015-22b"/>
振厲一時者矣<lb/>
論曰呉公嚴氣正性蓋李元禮范孟博一流人也元禮<lb/>
孟博横罹鈎黨之禍而吳公優游林泉以耄耋終亦云<lb/>
幸已公雖不附東林東林恒倚為崇墉淮撫之敗公抗<lb/>
章首攻之然東林諸公不能非也公既殁裔孫衰落不<lb/>
振邑人欲列祀賢祠直指周不果行嗚呼世之所謂賢<lb/>
祠曽何足重吳公即公亦豈待以賢祠重也哉<lb/>
　　贈指揮同知趙公傳<lb/>
<pb n="KR4f0027_WYG_015-23a"/>
公諱廕字任卿中丞士諤從子以武舉為金山營把總<lb/>
被劾革職崇禎九年流賊東寇大躪安廬撫軍張公<hi>國維</hi>
檄為守備屯太湖縣十年二月賊來犯公提兵禦之至<lb/>
雞飛灘遇賊三百餘騎擊却之追奔抵通湖賊以百騎<lb/>
來山前挑戰公據山為營遣千總楊國鎮等以鋭卒二<lb/>
百赴之射殺賊渠數人而賊潛從山後以千騎襲公營<lb/>
公力拒之手刃十餘賊以衆寡不敵被執脅降不屈遂<lb/>
遇害自賊犯南畿潁夀六安霍山諸州縣多被禍撫軍<lb/>
<pb n="KR4f0027_WYG_015-23b"/>
雖督兵在行間聞金鼓輒色戰諸将士猝遇賊率首䑕<lb/>
竄無敢發一矢相向者公獨驅馳赴難摧鋒摶賊身被<lb/>
數創以死其麾下李池等亦皆格鬭死事聞贈指揮同<lb/>
知子孫世襲總旗安慶人為立祠堂祀焉<lb/>
史弱翁<hi>𤣥</hi>曰任卿少孤貧家世業儒獨好武為童子時<lb/>
戲取村中羊學騎自試削白竹為弩矢射籬邊雀嘗為<lb/>
笑樂州里咸謂之癡及年過四十仗節死義聞者莫不<lb/>
壮之<lb/>
<pb n="KR4f0027_WYG_015-24a"/>
　　贈翰林院待詔孝介朱公傳<lb/>
公諱陛宣字徳升父燾自同里徙郡城遂為吳縣諸生<lb/>
萬厯壬子舉于鄉時父年已髙公闔門奉養絕跡州府<lb/>
嘗言士君子當以不貪為寳能安貧則能不貪甘食美<lb/>
服髙閣邃宇孌童豔姬皆敗檢隳名之具所謂誘人之<lb/>
穽也故登賢書二十年未嘗以竿牘通守令家益貧布<lb/>
衣糲食泊如也惟奉親則滫<graphic n="KR1329" url="https://raw.githubusercontent.com/kanripo/KR-Gaiji/master/images/KR1329.png" mimeType="image/png"/>裘葛無不贍具侍養庭<lb/>
闈終身不見疾言遽色母季氏先亡父益老病幾殆公<lb/>
<pb n="KR4f0027_WYG_015-24b"/>
晝夜侍寢辦䕶湯劑唾壺虎子之屬必手承而進之戊<lb/>
辰當上春官以父疾不赴居二親喪不入内不茹葷者<lb/>
六年竟以哀毁成疾而卒年五十有六公先與忠介周<lb/>
公<hi>順昌</hi>同業後又同舉氣誼甚篤皆以倫紀為已任天啓<lb/>
時魏璫煽虐緹騎逮忠介親朋皆走匿獨公經紀其家<lb/>
事又周旋檻車追送之人服其義焉大中丞張公<hi>國維</hi>歎<lb/>
為真孝亷以銀幣榜額命長吳二邑令往旌之公竟不<lb/>
上謁也沒後宮詹姚公<hi>希孟</hi>采邦人之議私諡之曰孝介<lb/>
<pb n="KR4f0027_WYG_015-25a"/>
先生崇禎丁丑按君祁公<hi>彪佳</hi>以公與同邑張公<hi>基</hi>崑山<lb/>
歸公<hi>子慕</hi>三人行義同表于朝詔俱贈翰林院待詔蓋異<lb/>
數云公門下士多通顯以文章命世其最著者文靖徐<lb/>
公<hi>
                        <graphic n="KR0648" url="https://raw.githubusercontent.com/kanripo/KR-Gaiji/master/images/KR0648.png" mimeType="image/png"/>
                    </hi>卒殉國難稱名臣子鎰少有雋才亂後卒<lb/>
論曰孝介與異度張公同里閈同鄉舉名行亦復相次<lb/>
吳人所稱二孝亷也張公清流嚆矢文藻斐然而淳心<lb/>
質行則孝介為不可及矣<lb/>
　　莊母沈孺人傳<lb/>
<pb n="KR4f0027_WYG_015-25b"/>
余内戚計浣翁自苕中回手其徒莊雷勅所撰母孺人<lb/>
行状請為傳余以病未之許雷勅又以長箋來請益力<lb/>
誼不克辭謹按状孺人姓沈氏沈為烏程世家刑科給<lb/>
事中諱士茂之女也孺人生而孤其生母呂以斷鼻矢<lb/>
節孺人少<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>母訓年十八歸同邑太學生荘之琳為繼<lb/>
室荘亦望族之琳父諱日宣舉萬厯甲午鄉試厯官廣<lb/>
西按察司副使按副以亷吏稱於時太學性又好施予<lb/>
輕財重禮義以故家日削孺人時捐奩資去膏澤以給<lb/>
<pb n="KR4f0027_WYG_015-26a"/>
髙堂甘㫖婣黨稱其賢及連居舅姑之慼哀毁備至甫<lb/>
終喪而太學疾不起孺人稱未亡人年止二十二雷勅<lb/>
方二嵗耳孺人内撫嬛孤外持門户贍生則辛勤絍織<lb/>
卜兆則匍匐瘞埋即衞共姜陶嬰母之苦節不是過也<lb/>
提藐孤而育之訓之丙夜篝燈督以誦讀覬望成立血<lb/>
淚幾枯即歐陽太夫人之嚴教不是過也捋荼蓄租恩<lb/>
勤鬻閔者二十餘年迨雷勅授室始能課生徒養母婣<lb/>
黨方為孺人慶謂可食報於子而孺人遽謝世得年僅<lb/>
<pb n="KR4f0027_WYG_015-26b"/>
周甲子雷勅於讀禮之餘潛心力學至服闋試秀水邑<lb/>
文衡拔取前茅果如孺人所望惜乎未及見也然貞操<lb/>
淑行不愧姬姜可持此以下報太學君於九原矣憶當<lb/>
潯溪寇發時里人咸奔竄孺人獨守孤閉門曰難作即<lb/>
死此耳去将安之卒獲免嗚呼吾以此歎孺人之貞而<lb/>
且達也易之訟曰復即命詩之羔裘曰舎命不渝而大<lb/>
無信也不知命也則螮蝀刺之人事夷險莫不有命焉<lb/>
主於冥㝠紛紜避趨徒亂人意唐林唐尊之仕王莾華<lb/>
<pb n="KR4f0027_WYG_015-27a"/>
歆之仕曹丕褚淵沈約之仕齊梁皆失於不知命徒為<lb/>
人詬厲即吾所見戈船搶攘中婦女之以奔亡而召辱<lb/>
者多矣用是知孺人之守户也其履正也能全身也不<lb/>
謂之知命可乎余是以賢而著之<lb/>
　<lb/>
　<lb/>
　<lb/>
　<lb/>
<pb n="KR4f0027_WYG_015-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　愚菴小集巻十五<lb/>
</p>
<p>
</p>
  </div>
</body>
</text>
</TEI>
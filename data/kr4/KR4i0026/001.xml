<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>觀林詩話</head> <lb/>
    <p>
<pb n="KR4i0026_WYG_001-1a"/>
欽定四庫全書<lb/>
　觀林詩話<lb/>
　　　　　　　　　　　　　宋　呉聿　撰<lb/>
漢武栢梁臺群臣皆聨七言或述其職或謙叙不能至<lb/>
　左馮翊曰三輔盜賊天下危右扶風曰盜阻南山為<lb/>
　民災京兆尹曰外家公主不可治則又有規儆之風<lb/>
　及宋孝武華林都亭梁元帝清言殿皆傚此體雖無<lb/>
　規儆之風亦無諛佞之辭獨叙叨冒愧慙而已近世<lb/>
<pb n="KR4i0026_WYG_001-1b"/>
　應制爭獻諛辭褒日月而譽天地惟恐不至古者賡<lb/>
　載相戒之風於是掃地矣<lb/>
謝靈運有蘋萍泛沈深菰蒲冒清淺上句雙聲疊韻下<lb/>
　句疊韻雙聲後人如杜少陵卑枝低結子接葉暗巢<lb/>
　鶯杜荀鶴胡盧杓酌春濃酒舴艋舟流夜漲灘温庭<lb/>
　筠廢砌翳薜荔枯湖無菰蒲老媪寳藳草愚夫輸逋<lb/>
　租皆出於疉韻不若靈運之工也<lb/>
陸龜蒙鄴宫詞云魏武平生不好香楓膠蕙炷潔宫房<lb/>
<pb n="KR4i0026_WYG_001-2a"/>
　可知遺令非前事却有餘薰在繡嚢或疑蕙不可焚<lb/>
　然事見廣志云蕙草綠葉紫花魏武帝以為香焚之<lb/>
華亭船子和尚詩少見於世呂益柔刻三十九首於風<lb/>
　涇寺云得其父遺編中一詩云歐冶銛鋒價最高海<lb/>
　中收得用吹毛龍鳯繞鬼神號不見全牛可下刀涪<lb/>
　翁屢用其語<lb/>
語言拘忌莫如近世淺俗之甚王仲宣贈蔡子篤詩云<lb/>
　我友云徂今人以為語之大病矣余嘗誦飯牛歌長<lb/>
<pb n="KR4i0026_WYG_001-2b"/>
　夜漫漫何時旦謂人曰此豈亦寗戚䜟語耶<lb/>
嘗見尉遲樞南楚新聞云薛昭緯避巢賊亂遇舊識銀<lb/>
　工邀食有一楪氊根數十皴之語乃知王中令所遇<lb/>
　食蒸豚僧詩所謂若把氊根來比並氊根只合喫藤<lb/>
　條亦自有來處耶<lb/>
李義山云小亭閒眠微酒銷山榴海栢枝相交韓致光<lb/>
　云深院下簾人晝寢紅薔薇架對芭蕉皆微辭也<lb/>
庾信鴛鴦賦云昔有一雙鳯飛來入魏宮今成兩株樹<lb/>
<pb n="KR4i0026_WYG_001-3a"/>
　若個是韓馮盖符中切半山蝶詩云豈能投死為韓<lb/>
　馮乃皮氷切<lb/>
鮑當有清風集行於世時號鮑清風嘗以孤鴈詩上一<lb/>
　鉅公亟稱之故又號鮑孤鴈又有貧女吟云貧女臨<lb/>
　水粧徘徊波不定豈敢怨春風自無臺上鏡深有古<lb/>
　意幸不遇賞音使有所遇又將為鮑貧女耶<lb/>
陳平傳言解衣臝而佐刺船涪翁與洪覺範詩云脫却<lb/>
　衲衣著蓑笠來佐涪翁刺釣船似惱之太酷而覺範<lb/>
<pb n="KR4i0026_WYG_001-3b"/>
　自以為我欲收斂加冠巾之意所謂欲盖而彰也<lb/>
錢昭度詩云伯禹無端教鮮食水中魚盡不知休陳無<lb/>
　巳云誰初教鮮食竭澤未能休便覺語勝<lb/>
東坡和辛字韻至搗殘椒桂有餘辛用意愈工出人意<lb/>
　外然陳無已十里塵沈不受辛亦自然也<lb/>
陸韓卿中山王孺子妾歌云安陵泣前魚本龍陽君事<lb/>
　誤以為安陵君<lb/>
涪翁論黄獨為土芋而云或以為黄精非也盖謂東坡<lb/>
<pb n="KR4i0026_WYG_001-4a"/>
　云詩人空腹待黄精生事只㸔長柄械不欲顯名之<lb/>
　爾<lb/>
東坡幾思壓茅柴禁網日夜急盖世號市沽為茅柴以<lb/>
　其易著易遇周美成詩云冬曦如村釀竒温止須臾<lb/>
　行行正須此戀戀忽已無非慣飲茅柴不能為此語<lb/>
　也<lb/>
華亭並海有金山潮至則在海中潮退乃可遊山有寒<lb/>
　穴泉甘洌與惠山相埒穴在山麓泉鍾其間適與海<lb/>
<pb n="KR4i0026_WYG_001-4b"/>
　平而半山和華亭令唐詢十詠寒穴泉詩乃云高穴<lb/>
　與雲平盖未嘗至其處也毛澤民作泉銘叙半山詩<lb/>
　云泉當因此詩以名世然予以謂因半山詩以増重<lb/>
　於世則此泉之幸若後世好事者欲憑此詩以考寒<lb/>
　穴所在則失之逺矣非泉之不幸歟<lb/>
涪翁讀中興碑詩云凍雨為灑前朝碑楚辭云使凍雨<lb/>
　兮灑途故張平子賦凍雨沛其洒途舊注云凍雨暴<lb/>
　雨也巴郡暴雨為凍雨<lb/>
<pb n="KR4i0026_WYG_001-5a"/>
譚賔錄載唐率府兵曹叅軍馮光震入集賢院校文選<lb/>
　注蹲鴟云今之芋子即著毛蘿蔔又温庭筠乾<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>子<lb/>
　所載不同云蕭嵩以文選是先代舊書欲注蹲鴟云<lb/>
　今芋子乃著毛蘿蔔未知孰是<lb/>
沆瀣王逸楚辭注云北方夜半之氣唐劉商白角樽歌<lb/>
　云或謂輕氷盛沆瀣注云海氣也<lb/>
婪尾酒出佛圖澄傳婪尾者最後飲酒也東坡除夜詩<lb/>
　云不辭最後飲屠蘇是以樂天詩以婪作藍云三杯<lb/>
<pb n="KR4i0026_WYG_001-5b"/>
　藍尾酒一楪膠牙餳皆更嵗之事而東坡詩有藍尾<lb/>
　忽驚新火後遨頭要及浣花前之語自注云樂天寒<lb/>
　食詩云三杯藍尾酒當是誤記<lb/>
梅聖俞詩莫打鴨打鴨驚鴛鴦之語譏宣守笞官奴也<lb/>
　陳無巳戯楊理曹詩云從來相戒莫打鴨可打鴛鴦<lb/>
　最後孫又與宣守詩云肯為文俗事打鴨起鴛鴦皆<lb/>
　用此也然起鴛鴦三字亦有來處杜牧之云織篷眠<lb/>
　舴艋驚夢起鴛鴦<lb/>
<pb n="KR4i0026_WYG_001-6a"/>
酉陽雜俎稱庾信作詩用西京雜記事旋自改曰此呉<lb/>
　均語爾恐不足用今本作葛稚川集劉子駿文<lb/>
每疑古樂府有長跪問故夫之語一日讀隋志至冊后<lb/>
　之禮皇后先拜后起皇帝后拜先起乃知古婦人亦<lb/>
　伏拜也<lb/>
陳無已䟦舊詞云晁無咎云眉山宮詞盖不更此境也<lb/>
　予謂不然宋玉初不識巫山神女而能賦之豈待更<lb/>
　而知也予他文未能及人獨於詞自謂不减秦七黄<lb/>
<pb n="KR4i0026_WYG_001-6b"/>
　九而為卿掾三年去而復還又三年矣而鄉妓無欲<lb/>
　予之詞者獨杜氏子勤懇不巳且云所得詩詞滿篋<lb/>
　家多蓄紙筆墨有暇則學書使不如言其志亦可喜<lb/>
　也乃寫以遺之<lb/>
古語所謂但解閉門留我住主人不問是誰家者此語<lb/>
　東坡題藏春兩絶之一全篇云莫尋群玉峯頭路休<lb/>
　㸔𤣥都觀裏花但解閉門留我住主人莫問是誰家<lb/>
　盖無巳託為古語耳<lb/>
<pb n="KR4i0026_WYG_001-7a"/>
曽逢邍老於仕宦所至以嚴憚稱近有客舉一聯云他<lb/>
　日諸侯不敢客如今到處欲為家曰此逢邍詩也二<lb/>
　十年來仕於州縣者鮮有能詩乃知此老風力外有<lb/>
　别勝處<lb/>
杜牧之云杜若芳洲翠嚴光釣瀨喧此以杜與嚴為人<lb/>
　姓相對也又有當時物議朱雲小後代聲名白日懸<lb/>
　此乃以朱雲對白日皆為假對雖以人名姓偶物不<lb/>
　為偏枯反為工也如涪翁世上豈無千里馬人中難<lb/>
<pb n="KR4i0026_WYG_001-7b"/>
　得九方臯尤為工緻<lb/>
嘗見東坡手寫㑹獵詩云向不如臯閒射雉人間何以<lb/>
　得卿卿世所傳本乃作不向如臯遂以為東坡誤用<lb/>
　如臯為地名特未嘗見原本耳<lb/>
半山云不知太乙游何處定把青藜獨照公乃上元夜<lb/>
　戲貢父詩貢父時在館中適與王嘉所載劉向上元<lb/>
　夜天祿閣遇太乙降事相契故有此句然此事前人<lb/>
　引用已多特半山用得著題耳<lb/>
<pb n="KR4i0026_WYG_001-8a"/>
前軰作桃花菊詩雖多而未見㧞俗者楊元素云清香<lb/>
　舊已親陶令紅艶新能惑阮郎張敏叔云但令陶令<lb/>
　長為主莫遣靈均錯認伊然世復盛傳一聯云陶令<lb/>
　歸來驚色變劉郎去後笑開遲亦未為勝但陶令歸<lb/>
　來劉郎去後乃切對也<lb/>
唐人夏日詩有炎風生白羽畏日隔青油想見歊煩之<lb/>
　景不在林樾之下也<lb/>
孟郊集有四嬋娟篇謂花竹人月也誤見顧况集<lb/>
<pb n="KR4i0026_WYG_001-8b"/>
程文若在官喜抄書嘗云古人以是為風流罪過予以<lb/>
　李義山舉白奕棊兼把釣不離至教事顛狂之語作<lb/>
　對云舉白顛狂不離至教抄書罪過要是風流<lb/>
東坡詩有云絶勝倉公飲上池誤以長桑君為倉公<lb/>
王武子多四言詩間有五字句余最愛抱甕拙勝巧<lb/>
揚州僧坊有谷林堂乃東坡命名必至其所然後知其<lb/>
　名之當棗㨿詩云下窺幽谷底窈窕一何深魚動起<lb/>
　重淵鳥驚奮高林谷林之名盖出此耳<lb/>
<pb n="KR4i0026_WYG_001-9a"/>
楊元素勸酒詩云何必口辭山簡醉但教心似屈原醒<lb/>
　此語殊有味也<lb/>
秦太虛用樂天木藤謠吾獨一身賴爾為二作六言云<lb/>
　身與杖藜為二影將明月成三真竒對也<lb/>
樂天云眉月晚生神女浦臉波春傍窈娘堤涪翁用此<lb/>
　意作漁父詞云新婦磯邊眉黛愁女兒浦口眼波秋<lb/>
　然新婦磯女兒浦顧况六言巳作對矣<lb/>
杜荀鶴詩句鄙惡世所傳唐風集首篇風煖鳥聲碎日<lb/>
<pb n="KR4i0026_WYG_001-9b"/>
　高花影重者余甚疑不類荀鶴語他日觀唐人小説<lb/>
　見此詩乃周朴所作而歐陽文忠公亦云爾盖借此<lb/>
　引編已行於世矣<lb/>
九原檀弓一作九京涪翁兩用之云九京喚起杜陵翁<lb/>
　又云百不試埋九京<lb/>
東坡名賈耘老之妾為雙荷葉初不曉所謂他日傳趙<lb/>
　徳麟家所收泉南老人集記此事云兩髻並前如雙<lb/>
　荷葉故以名之荷葉髻見温飛卿詞裙拖安石榴髻嚲<lb/>
<pb n="KR4i0026_WYG_001-10a"/>
　偏荷葉<lb/>
五大夫秦爵名也封松為五大夫非特為五株松也近<lb/>
　有題范文正所植鄱陽驛中六松云青青六大夫此<lb/>
　殊可笑<lb/>
都下舊無紅梅一貴人家始移植盛開召士大夫燕賞<lb/>
　皆有詩號紅梅集傳於世以半山北人初未識渾作<lb/>
　杏花㸔為冠後東坡見云何待北人太薄<lb/>
半山云牕眀兩不借榻淨一籧篨揚雄方言紗作曰履<lb/>
<pb n="KR4i0026_WYG_001-10b"/>
　麻作曰不借崔豹古今注草履曰不借許慎説文云<lb/>
　綥或作綦帛蒼艾色詩縞衣綥巾未嫁女所服一曰<lb/>
　不借常所服御而人皆易有者皆可謂之不借不獨<lb/>
　屨也然半山所指乃草屨耳<lb/>
半山詩有用蔡澤事云安排夀考無三甲又用退之語<lb/>
　對云收拾文章有六丁東坡詩有用屈原事云豈意<lb/>
　日斜庚子後又有鄭康成夢對云忽驚嵗在已辰年<lb/>
　皆天設對也<lb/>
<pb n="KR4i0026_WYG_001-11a"/>
秦太虚與花光老求墨梅書云僕方此憂患無以自娯<lb/>
　願師為我作兩枝見寄令我得展玩洗去煩惱幸甚<lb/>
　涪翁和昊字韻梅詩云夢蝶真人貌黄槁籬落逢花<lb/>
　曽絶倒雅聞花光能畫梅更乞一枝洗煩惱謂此也<lb/>
秦太虚云僕有梅花一詩東坡為和王荆公嘗書之於<lb/>
　扇有見荆公扇上所書乃月落參横畫角哀暗香消<lb/>
　盡令人老兩句涪翁又愛其四句云清淚斑斑知有<lb/>
　恨恨春相從苦不早甘心結子待君来洗雨梳風爲<lb/>
<pb n="KR4i0026_WYG_001-11b"/>
　誰好白玉臺詩中氣格髙者乃能及此耳<lb/>
涪翁云江南埜中有一種小白花木髙數尺春開極香<lb/>
　野人號為鄭花王荆公嘗求此花栽欲作詩而陋其<lb/>
　名予請名曰山礬野人採鄭花葉以染黄不借礬而<lb/>
　成色故曰山礬海岸孤絶處補陀落伽山譯者謂小<lb/>
　白山余疑即此花是也不然何以觀音老人端坐而<lb/>
　不去也此題花光補亭二絶句䟦翁作水仙花詩有<lb/>
　山礬是弟梅是兄亦謂此也<lb/>
<pb n="KR4i0026_WYG_001-12a"/>
太虚梅詩末云安得健歩逺移歸亂揷繁花向晴昊乃<lb/>
　用蘇端薛復筵簡薛華醉歌兩句<lb/>
豫章諸洪作詩有外家法律然不多見於世舊傳龜父<lb/>
　遊烏遮塔示師川詩云華鯨喚起曲肱夢行徑幽尋<lb/>
　小雨乾風吹龍沙江流㫁日下烏塔松隂寒氷雪照<lb/>
　人徐孺子手提玉麈對西山安得洪崖入瓊藥令我<lb/>
　蜚出六合間<lb/>
玉父寄兄詩云六年作别書頻至一月相從袂又分船<lb/>
<pb n="KR4i0026_WYG_001-12b"/>
　宿綠波浦邊雨客行烏泥岡上雲陳留風俗尚可道<lb/>
　襄陽耆舊空復論鴻飛冲天鴈翅短付與燕雀聊同<lb/>
　羣<lb/>
涪翁䟦半山書云今世惟荆公字得古人法自楊虚白<lb/>
　以來一人而巳楊虛白自云浮世百年今過半校他<lb/>
　蘧瑗十年遲者荆公此二帖近之往時李西臺喜學<lb/>
　書題楊少師題大慈院壁後云枯杉倒檜霜天老松<lb/>
　烟麝煤隂雨寒我亦生來有書癖一囘入寺一囘㸔<lb/>
<pb n="KR4i0026_WYG_001-13a"/>
　西臺真能賞音者今金陵定林寺壁荆公書數百字<lb/>
　未見賞音者<lb/>
澠水燕譚記張芸叟奉使遼東宿幽州館中有題子瞻<lb/>
　老人行於壁者聞范陽書肆亦刻子瞻詩數十首謂<lb/>
　之大蘇小集芸叟題其後云誰傳佳句到幽都逢著<lb/>
　胡兒問大蘇莫把文章動蠻貊恐妨談笑卧江湖此<lb/>
　乃子由與坡詩佳句二字本云家集坡亦有和篇所<lb/>
　謂欲問君王乞鑑湖是也<lb/>
<pb n="KR4i0026_WYG_001-13b"/>
東坡云醉眠炫紅綠此乃㸔朱成碧顔始紅換骨句耳<lb/>
鹽官倪清素寳東坡墨蹟數軸如䕶眼目縣官數以勢<lb/>
　力刼之卒不可得取試經行中語自牓其所居薄命<lb/>
　佳人之館<lb/>
衣冠中有㣲時為小吏者作三角亭詩有夜欠一簷雨<lb/>
　春無四面花之語獻其所事異之使學後果登第今<lb/>
　為郎矣<lb/>
東坡愛玉女洞中水既致兩瓶恐後復取而為使者見<lb/>
<pb n="KR4i0026_WYG_001-14a"/>
　紿因破竹為契使寺僧藏其一以為往來之信戲謂<lb/>
　為調水符作詩云欺謾久成俗關市有契繻誰知南<lb/>
　山下取水亦置符古人辨淄渑皎若鶴與鳬吾今既<lb/>
　謝此但視符有無常恐汲水人智出符之餘多防竟<lb/>
　無及棄置為長吁此當與擇勝亭俱傳於好事者為<lb/>
　推論也<lb/>
南史丘仲孚喜讀書常以中宵鐘鳴為限乃知半夜鐘<lb/>
　聲不獨見唐人詩句<lb/>
<pb n="KR4i0026_WYG_001-14b"/>
董慶夫云石懋敏若頃在都下除夜作詩云索米長安<lb/>
　久倦遊寂無盃盎洗牢愁嵗除借問除何事除盡朱<lb/>
　顔與黒頭人以為有昔人减盡風情之䜟明年果卒<lb/>
　懋有橘林集行於世可讀者皆汪彦章詩也<lb/>
暢當詩有云酒渇愛江清餘酣潄晚汀軟沙欹坐稳冷<lb/>
　石醉眠醒四句皆説不覺煩也<lb/>
呉融云嘯父知機先憶䱥季鷹無事已思鱸按虞嘯父<lb/>
　為宋武帝侍中帝從容問曰卿在門下初不聞有獻<lb/>
<pb n="KR4i0026_WYG_001-15a"/>
　替嘯父家富春近海湄帝望其意氣對曰天時尚暖<lb/>
　䱥魚蝦鮓未可致尋當有所上獻帝撫掌大笑謂為<lb/>
　知機可乎將子華别有所據乎<lb/>
唐人有訪呂逸人不遇詩云到門不解題凡鳥愛竹何<lb/>
　須問主人余甚愛其用意然觀其意乃大不重其人<lb/>
　耳<lb/>
昔人有言人有三百四病馬有三百八病詩病多於馬<lb/>
　病信哉高子勉能詩涪翁與之詩云更能識詩家病<lb/>
<pb n="KR4i0026_WYG_001-15b"/>
　方是我眼中人此亦苦口也<lb/>
王立之云潘邠老望漢陽詩云兩屐上層樓一目畧千<lb/>
　里説者云著屐豈可登樓予以為不然殷浩王胡之<lb/>
　徒秋夜登武昌南樓門亟道中屐聲甚夥定是庾公<lb/>
　俄而率左右十許人歩來非著屐登樓耶亟道今所<lb/>
　謂胡梯是也<lb/>
唐教坊記云平人如以容色選入内者教習琵琶五絃<lb/>
　箜篌箏者謂之搊彈家杜少陵詩有絃管罷搊彈之<lb/>
<pb n="KR4i0026_WYG_001-16a"/>
　句管非搊彈之物或改為絃管罷吹彈或改為絃索<lb/>
　罷搊彈然皆非本語<lb/>
一僧問王茂公云凡花皆經歳復開東坡何為獨於梅<lb/>
　花言返魂香耶茂公云以梅花清絶能醒人非餘花<lb/>
　可比故耳遂引蘇徳哥及聚窟洲返魂香事為證僧<lb/>
　來從予借二書驗之皆與梅花了不相關遂憾茂公<lb/>
　之欺余為言其事見韓偓金鑾宻記出内廷詩有玉<lb/>
　為通體尋常見香號返魂容易回之語其題云嶺南<lb/>
<pb n="KR4i0026_WYG_001-16b"/>
　梅花一歳再發故作此詩題於花下東坡云返魂香入<lb/>
　嶺頭梅僧遂釋然<lb/>
劉向列女傳以為式微之詩二人所作一在中露一在<lb/>
　泥中衞之二邑也或者以為聯句始此<lb/>
有題金陵永慶招提壁云余從師川問句法師川舉近<lb/>
　詩云人言春事巳我言未遽央試向後湖去菰葉如<lb/>
　許長<lb/>
半山酷愛唐樂府雨打梨花深閉門之句<lb/>
<pb n="KR4i0026_WYG_001-17a"/>
山谷云余從半山老人得古詩句法云春風取花去酬<lb/>
　我以清隂<lb/>
半山嘗於江上人家壁間見一絶云一江春水碧揉藍<lb/>
　船趁歸潮未上帆渡口酒家賒不得問人何處典春<lb/>
　衫深味其首句為躊蹰久之而去已而作小詞有平<lb/>
　漲小橋千嶂抱揉藍一水縈花草之句盖追用其語<lb/>
李光祖元亮兄弟數人皆雋才元亮作弔項羽賦追古<lb/>
　作者世稱其詩有可憐三萬六千日長作東西南北<lb/>
<pb n="KR4i0026_WYG_001-17b"/>
　人之句特鼎中之一臠耳<lb/>
陸龜䝉有篷傘詩云吾江善編篷圓者柄為傘所至以<lb/>
　自隨清隂覆一墠自吾為此計蓑笠義若短何須詣<lb/>
　亭䕃風雨皆足緩此三家村擇勝亭耳<lb/>
元次山自序云帶笭箵而畫船注丁郎桑荒切今韵中<lb/>
　不收歐文忠公與涪翁皆於清字韻押<lb/>
温庭筠記狐書兩篇其一詞曰正色鴻濛夀神司化代<lb/>
　穹施后承光負懸設嘔論吐萌垠倪斮截賜㕁曲䨴<lb/>
<pb n="KR4i0026_WYG_001-18a"/>
　<hi>音隊</hi>霒<hi>乙林/反</hi>霾<hi>音埋</hi>曀雀毁龜氷犍馳御窟孽尾羣禾祙<lb/>
　祙<graphic n="KR1116" url="https://raw.githubusercontent.com/kanripo/KR-Gaiji/master/images/KR1116.png" mimeType="image/png"/>
                    <graphic n="KR1116" url="https://raw.githubusercontent.com/kanripo/KR-Gaiji/master/images/KR1116.png" mimeType="image/png"/>㳷<hi>音冺</hi>用祕功以嶺以穴抱薪伐櫟莽野萬茁<lb/>
　順律則祥拂論惟孽壯虛無有頥咽蕋屑肇素未來<lb/>
　武尋輪轍其二詞曰五行七曜成此閏餘上帝降靈<lb/>
　歳旦涒涂蛇蛻其皮君亦神攄九九大大束身天除<lb/>
　何以充喉吐納太虛何以蔽倮霞袿雲袽哀爾浮生<lb/>
　擲此荒墟吾復浩氣還形之初在帝左右道濟忽諸<lb/>
　題云應天狐超異科筞人道後文繁雜不載事見乾<lb/>
<pb n="KR4i0026_WYG_001-18b"/>
　<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>子東坡喜錄鬼語便是人道不到處信哉<lb/>
半山酴醿金沙詩云我無丹白㸔如夢人有朱鉛見即<lb/>
　愁孫思邈云茍丹白存於心中即神靈如不降其用<lb/>
　事精切如此<lb/>
東坡在湖州甲寅年與楊元素張子野陳令舉由苕霅<lb/>
　泛舟至呉興東坡家尚出琵琶并沈冲宅犀玉共三<lb/>
　面胡琴又州妓一姓周一姓邵呼為二南子野賦六<lb/>
　客辭後子野令舉孝叔化去惟東坡與元素公擇在<lb/>
<pb n="KR4i0026_WYG_001-19a"/>
　爾元素因作詩寄坡云仙舟遊漾霅溪風三奏琵琶<lb/>
　一艦紅聞望喜傳新政異夢魂猶憶舊歡同二南籍<lb/>
　裏知誰在六客堂中巳半空細問人間為宰相爭如<lb/>
　願住水晶宫天帝問盧杞願住水晶宫願為人間宰<lb/>
　相杞對曰願作人間宰相遂不得仙今呉興有水晶<lb/>
　宮之號故云<lb/>
楊元素疏論半山云臣竊見唐賢多以所為之文見其<lb/>
　人平生行事如蓍蔡之不謬如李紳作閔農詩當時<lb/>
<pb n="KR4i0026_WYG_001-19b"/>
　文士稱其有宰相器韓愈稱歐陽詹亦曰讀其書知<lb/>
　其慈孝最隆也近世丁謂詩有天門深九重終當掉<lb/>
　臂入王禹偁讀之曰入公門猶鞠躬如也天門豈可<lb/>
　掉臂入乎此人必不忠後果如其言臣聞王安石文<lb/>
　章之名久矣嘗聞其詩曰今人未可非商鞅商鞅能<lb/>
　令政必行今覩其行事巳頗類矣願陛下詳其言而<lb/>
　防其志半山晩年所至處輙書牕屏間云當時諸葛<lb/>
　成何事只合終身作卧龍盖痛悔之辭此乃唐薛能<lb/>
<pb n="KR4i0026_WYG_001-20a"/>
　詩句<lb/>
沈休文鍾山應西陽王教一首五章第四章用兩足字<lb/>
　韻上云多值息心侶結架山之足下云所願從之遊<lb/>
　寸心於此足一章纔四韻而兩韻同一字又陸士衡<lb/>
　擬古一篇用兩音字前云思君徽與音後云歸雲難<lb/>
　寄音東坡一詩用兩耳字云二義不同故得重用又<lb/>
　涪翁有一詩壓兩朋字云大府佳友朋歸鳥求其朋<lb/>
　又有一詩用兩扁字韻責任嫓和扁持斲問輪扁自<lb/>
<pb n="KR4i0026_WYG_001-20b"/>
　注云復有此一韻事異似不類出此也<lb/>
雞鳴高樹巔古縣錄詩也而陸士衡陶淵明皆用之士<lb/>
　衡對用虎嘯深谷底淵明以對犬吠深巷中<lb/>
古人五字往往句有相犯者如潘安仁王仲宣皆云但<lb/>
　愬杯行遲曹子建應徳璉皆云公子敬愛客李少卿<lb/>
　云行人懐往路蘇子卿云征夫懐往路左太冲云綠<lb/>
　葉日夜黄張景陽云宻葉日夜疎古詩秋草凄以綠<lb/>
　又秋草萋更碧謝𤣥暉又云春草秋更綠如此者衆<lb/>
<pb n="KR4i0026_WYG_001-21a"/>
　不可枚舉<lb/>
西征賦惡謔博字韻一聯云成七國之稱亂翻助逆而<lb/>
　誅錯李善註云錯七故反今協韻七各反然今時人<lb/>
　讀晁錯為鼂錯七故切則以為不識字矣<lb/>
何邵贈張華云在昔同班列今者並園墟華答卲云自<lb/>
　昔同寮寀於今此園廬今之酬和者如此人必以為<lb/>
　笑資矣<lb/>
江文通效李陵等雜體三十首内效休上人怨别一首<lb/>
<pb n="KR4i0026_WYG_001-21b"/>
　有日暮碧雲合佳人殊未來之句後人便以為休上<lb/>
　人語其末又有桂水日千里因之平生懐之句唐東<lb/>
　觀記又以為太子家令沈約詩所謂文通錦割截殆<lb/>
　盡矣<lb/>
鮑明逺升天行云九籥隠丹經李善云易緯注齊魯之<lb/>
　間名門户及藏器之管曰籥以藏經而丹有九轉故<lb/>
　曰九籥此可笑也天門有九故曰九籥涪翁云九籥<lb/>
　天闕守夜义是也<lb/>
<pb n="KR4i0026_WYG_001-22a"/>
世所傳一日㸔除目終年損道心之語乃姚合武功縣<lb/>
　詩也<lb/>
唐人多作五粒松詩有以五粒為鬛者大歴時監察御<lb/>
　史顧愔新羅國記云松樹大連抱有五粒子形如桃<lb/>
　仁而稍小皮硬中有仁取而食之味如胡桃浸酒療<lb/>
　風然則松名五粒者以子名之也<lb/>
贈人詩多用同姓事如東坡贈鄭户曹云公業有田常<lb/>
　乏食廣文好客竟無氊又贈蔡子華云莫尋唐舉問<lb/>
<pb n="KR4i0026_WYG_001-22b"/>
　封侯但遣麻姑為爬背涪翁和東坡詩云人間化鶴<lb/>
　三千嵗海上㸔羊十九年陳無已贈何郎中云已度<lb/>
　城隂先得句不應從俗未忘葷惟徐師川贈張仁云<lb/>
　詩如雲態度人似栁風流尤為工也又半山與劉發<lb/>
　詩云何妨過我論竒字亦復令公見異書則又用彼<lb/>
　我兩姓事<lb/>
杜詩云江蓮搖白羽天棘夢青絲世不曉其用夢字余<lb/>
　考之盖蔓字訛而為夢爾何遜王孫遊日碧草蔓絲<lb/>
<pb n="KR4i0026_WYG_001-23a"/>
　是也天棘天門冬也如蘹香而蔓生或以為栁誤矣<lb/>
樹萱録云杜工部詩世傳骨氣高峭如爽鶻摩霄駿馬<lb/>
　絶地又唐人謂李賀文體如崇巖峭壁萬仞崛起又<lb/>
　摭言載趙牧效李長吉歌詩自謂蹙金結繡而無痕<lb/>
　跡<lb/>
東坡詩有灔飜白獸罇中酒歸煑青泥坊底芹謂貶謫<lb/>
　者設也續仙傳載一神仙詩有灔翻王母九霞觴謫向<lb/>
　人間作酒狂之語盖用此耳灔一本作踏<lb/>
<pb n="KR4i0026_WYG_001-23b"/>
殷芸小説載馬融列傳云融善鼓琴吹笛之聲一發得<lb/>
　蜻蛚出吟有相和蜻蛚蔡邕月令章句云以為蟋蟀<lb/>
　馬融長笛賦有洛客舍逆旅吹笛為氣出蜻蛚相和<lb/>
　李善云歌錄曰古相和歌十八曲氣出一蜻蛚二古<lb/>
　曲則殷芸所載一何謬甚亦可笑也<lb/>
丁晉公築毬詩世稱盡形容之妙如半山觀棊詩云旁<lb/>
　觀各技癢竊議兒女囁諱輸寧㫁頭悔悞乃搏頰亦<lb/>
　曲寫人情之妙也<lb/>
<pb n="KR4i0026_WYG_001-24a"/>
東坡王平父哀詞云已知毅豹為均死未識荆凡定孰<lb/>
　存雖拘詩律易楚為荆然古人多以荆楚二字互用<lb/>
　如後漢臧洪論云可謂懐哭秦之節存荆則未也亦<lb/>
　不云楚而云荆也<lb/>
陸龜蒙謝人詩巻云談仙忽似朝金母説艶渾如見玉<lb/>
　兒杜牧之云粉毫唯畫月瓊尺只裁雲半山美似狂酲初<lb/>
　啖蔗快如衰病得觀濤涪翁清似釣船聞夜雨壯如<lb/>
　軍壘動秋鼙論用事之切半山為勝也<lb/>
<pb n="KR4i0026_WYG_001-24b"/>
諸晁酬和栁字韻詩至三四反不困盖篇篇可觀世巳<lb/>
　乏知音何勞問迭栁尤為工也<lb/>
孫興公天台山賦有赤城霞起而建標瀑布飛流而界<lb/>
　道之語為當時所推後庾信數用其語作瑋禪師碑<lb/>
　云遊極箕張建標霞起又襄州鳯林寺碑云干霄秀<lb/>
　出建標霞起比至徐凝作廬山瀑布詩云一條界破<lb/>
　青山色盖亦用瀑布界道之語乃爾鄙惡<lb/>
鳯之九苞一曰口包命二曰心合度三曰耳聰逹四曰舌<lb/>
<pb n="KR4i0026_WYG_001-25a"/>
　屈信五曰彩色光六曰冠矩朱七曰距鋭鈎八曰音<lb/>
　激揚九曰腹文戶涪翁和蕭元禮詩云歸鳯求凰振<lb/>
　九苞自注乃云苞尾也未詳<lb/>
鮑昭云傷禽惡弦驚倦客惡離聲㫁腸聲裏無形影畫<lb/>
　出無聲亦㫁腸盖以此也<lb/>
樂天云近世韋蘇州歌行才麗之外頗近興諷其五言<lb/>
　詩文又高雅閒澹自成一家之體今之秉筆者誰能<lb/>
　及之故東坡有樂天長短三千首却愛韋郎五字詩<lb/>
<pb n="KR4i0026_WYG_001-25b"/>
　之句然樂天既知韋應物之詩而乃自甘心於淺俗<lb/>
　何耶豈才有所限乎<lb/>
顔魯公云夕照明村樹僧清塞云夕照顯重山顧非熊<lb/>
　云斜日曬隣桑杜牧云落日羡樓臺半山云返照媚<lb/>
　林塘皆不若嚴維花塢夕陽遲也<lb/>
杜牧詩喜用縆字半月縆雙臉如日月縆升日痕縆翠<lb/>
　巘孤直縆月定<lb/>
牧又多以竹雨比羽林栽竹詩云歴歴羽林影又竹岡<lb/>
<pb n="KR4i0026_WYG_001-26a"/>
　森羽林大雨行雲萬里積芽茁羽林槍又雲林寺外<lb/>
　逢猛雨林黒山高雨脚長曽奉郊官為近侍分明<graphic n="KR1143" url="https://raw.githubusercontent.com/kanripo/KR-Gaiji/master/images/KR1143.png" mimeType="image/png"/>
　<graphic n="KR1143" url="https://raw.githubusercontent.com/kanripo/KR-Gaiji/master/images/KR1143.png" mimeType="image/png"/>羽林槍<lb/>
一日璉公與予書紙尾批云比雨過庵前後竹萌戢戢<lb/>
　取以充庖頗覺有味因誦東坡我與何曽同一飽不<lb/>
　知何苦食雞豚之語時敏聞同槃亦云白湯澆飯肥<lb/>
　腯腯喫肉一把骨相與大笑噴飯滿案因書及此庻<lb/>
　知庵中亦不寂寥也<lb/>
<pb n="KR4i0026_WYG_001-26b"/>
樂府有風人詩如圍棊燒敗絮著子故衣然之類是也<lb/>
　然或一句託一物耳獨楊元素荷花借字詩四韻全<lb/>
　託一物尤為工也詩云香艶憐渠好無端雜芰窠向<lb/>
　來因藕㫁特地見絲多實有終成的露搖爭奈何深<lb/>
　房蓮底味心裏苦相和<lb/>
文忠公詩有春深桃李作絪緼又欲晴花氣漸絪緼<hi>一作</hi>
　<hi>氤氲</hi>皆麗句也絪緼厚貌今四聲韻緼烏昆切赤之間<lb/>
　色<lb/>
<pb n="KR4i0026_WYG_001-27a"/>
錢伯瞻有侍兒妙麗為一時衣冠家桃李之冠故時人<lb/>
　號花王即東坡涪翁賡和蓬字韻詩所謂安得春笋<lb/>
　手為我剝蓮蓬者也名倩奴坡與涪翁詩皆曰青人<lb/>
　詠云<lb/>
西京雜記云以酒為書滴取其不冰以玉為研亦取其<lb/>
　不冰賀方回詞云羅帷映月玉硏生氷似失契勘<lb/>
李覯㤗伯江西人作非孟子書有高世之論無盡讀其<lb/>
　所作新成院詩記云昔讀盱川集嘗聞㤗伯賢新成<lb/>
<pb n="KR4i0026_WYG_001-27b"/>
　文刻在往事野僧傳氣格終驚俗光芒冷貫天田翁<lb/>
　不知價祗得十千錢盖僧云時以十千潤筆耳<lb/>
予家有聽雨軒嘗集古今人句杜牧之云可惜和風夜<lb/>
　來雨醉中虛度打窻聲賈島云宿客不來過半夜獨<lb/>
　聞山雨到來時歐陽文忠公芳叢綠葉聊須種猶得<lb/>
　蕭蕭聽雨聲王荆公深炷爐香閉齋閣卧聞簷雨瀉<lb/>
　高秋東坡一聽南堂新瓦響似聞東塢小荷香陳無<lb/>
　已云一枕雨窻深閉閣卧聽叢竹雨來時趙徳麟云<lb/>
<pb n="KR4i0026_WYG_001-28a"/>
　卧聽簷雨作宫商尤為工也<lb/>
東坡詩有饜小人羮者盖用潁考叔之語小人有母皆<lb/>
　嘗小人之食矣未嘗君之羮然初不云小人羮也<lb/>
反語其來逺矣晉宋間尤尚今都下有三畨四畨語亦<lb/>
　此類徃過宛丘道中逆旅壁間見畫一婦人鞵様下<lb/>
　題云不信但㸔羊子解便須信道菊兒姜雖是鄙語<lb/>
　亦殊精絶<lb/>
余在都下嘗對客語古人詩集中可採而不見傳記者<lb/>
<pb n="KR4i0026_WYG_001-28b"/>
　甚多如杜牧之一絶句題下注云李鄂州愛酒性地<lb/>
　閒雅<hi>一作情地閒雅</hi>此亦可用坐有新第者問予情地閒雅<lb/>
　可對甚予答云可對性天高明旁坐有解其意者為<lb/>
　之絶倒<lb/>
南史載謝朓長五言詩沈約常云二百年來無此作<lb/>
又顔黄門記劉孝綽當時既有重名無所與譲惟服謝<lb/>
　朓常以謝朓詩置几案間動靜輙諷咏<lb/>
又談藪載梁高祖重陳郡謝朓詩曰不讀謝朓詩三日<lb/>
<pb n="KR4i0026_WYG_001-29a"/>
　口臭<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0026_WYG_001-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　觀林詩話<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>宗忠簡集</head>
    <p>
<pb n="KR4d0135_WYG_000-1a"/>
御製讀宗澤忠簡集<lb/>
偶閲宗澤忠簡集愛其乞回鑾諸疏不忍釋手既終卷<lb/>
乃知章凡二十四上而髙宗漠然也夫南渡去今乃六<lb/>
百餘年讀其疏者未嘗不嘉其血誠賞其卓識歎其孤<lb/>
忠欲為墮淚而彼時為之君者聽宵小深入之言懷優<lb/>
游茍安之計屏之而弗顧是尚得為有人心哉以致捐<lb/>
中原棄赤子謬曰我終能延趙氏一脉於餘杭嗚呼人<lb/>
而至此是誠不知有五倫之事而天良喪盡者矣雖汪<lb/>
<pb n="KR4d0135_WYG_000-1b"/>
黄謬論有以懾之使髙宗無偏安之心有必為之志亦<lb/>
焉能動聽則後之秦檜倡和議而稱一徳亦必有以早<lb/>
窺其心曲也或曰宗澤之心雖誠以彼時南北之勢較<lb/>
之金源之釁其真可乗河北之民之心其真可信乎則<lb/>
興復之舉固未易言也曰然復讐其要也興復其次也<lb/>
不共戴天不反兵髙宗於此蓋兩兼之矣徒跣以從不<lb/>
顧一己之成敗利鈍可也而居臨安翫湖山稱姪於讐<lb/>
以徒得歸葬之骸骨是誠何人哉嘗謂人君者<lb/>
<pb n="KR4d0135_WYG_000-2a"/>
天之子也俗云子雖不肖父不可不慈予則謂<lb/>
天之於天之子子雖不肖<lb/>
天不忍不慈逺固不可枚舉近則於宋元明見之矣元<lb/>
得統甫八十年立國之謨無足比數若宋南渡以後有明<lb/>
正嘉以旋其綱紀陵夷政事叢脞早應滅亡而不即亡<lb/>
者豈非<lb/>
天父有不忍不慈之心而尚為之茍延其世以待其悛<lb/>
改乎然此不可恃也大君者父母之宗子而黎元者均<lb/>
<pb n="KR4d0135_WYG_000-2b"/>
之一家内之人也今持家者茍不顧一家之人使之顛<lb/>
連而無告則其父母未有不怒怒而教教而不改其父<lb/>
母亦必有以處之矣為君者之於民亦猶是也嗚呼可<lb/>
不慎哉可不懼哉<lb/>
<pb n="KR4d0135_WYG_000-3a"/>
欽定四庫全書　　　　　集部四<lb/>
　宗忠簡集　　　　　　　别集類三<hi>宋</hi>
　　提要<lb/>
　　　　<hi>臣</hi>等謹案宗忠簡集八巻宋宗澤撰澤事蹟<lb/>
　　　　具宋史本傳是編自一巻至六巻皆劄子狀<lb/>
　　　　疏詩文襍體七巻八巻為遺事附録皆後人<lb/>
　　　　紀澤事實及誥勅銘記之類也澤孤忠耿耿<lb/>
　　　　精貫三光其奏劄規畫時勢詳明懇切當時<lb/>
<pb n="KR4d0135_WYG_000-3b"/>
　　　　狃於和議不用其言亦竟無收拾其文者至<lb/>
　　　　寧宗嘉定間四明樓昉乃綴輯散佚以成是<lb/>
　　　　集然陳振孫書録解題竟不著録是宋末已<lb/>
　　　　不甚行葢理宗以後天下趨朝廷風㫖道學<lb/>
　　　　日興談心性者謂之真儒講事功者謂之襍<lb/>
　　　　霸人情所競在彼而不在此其沉晦不彰固<lb/>
　　　　其所也明崇禎間熊人霖始據舊本重刋<lb/>
　　　國朝義烏縣知縣王庭曾又重為編定增入諫<lb/>
<pb n="KR4d0135_WYG_000-4a"/>
　　　　　止割地一疏而以樓昉原序及明初方孝孺<lb/>
　　　　　序弁於篇首考史稱澤力請高宗還汴疏凡<lb/>
　　　　　二十餘上本傳不盡録其文今集中所載僅<lb/>
　　　　　十八篇猶佚其十則其散亡已多矣乾隆四<lb/>
　　　　　十二年九月恭校上<lb/>
　　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　　　總　校　官<hi>臣</hi>　陸　費　墀<lb/>
<pb n="KR4d0135_WYG_000-5a"/>
宗忠簡集原序<lb/>
靖康丁未髙宗再使斡里雅布軍時敵情叵測中外危栗<lb/>
宗忠簡公守磁則決䇿留行於是適濟適鄲適大名適<lb/>
睢陽遂登大寳中興之業實始基焉宗公力也公之初<lb/>
意欲正位號係天下心因以羽檄天下兵濟師河朔旋<lb/>
軫舊京其迂回宿留東南其轍者乃汪黄謬計非公本<lb/>
謀也公既與汪黄異議不復預聞幕府事髙宗藉其壯<lb/>
謀既留命居旋升尹正駕御羣雄招降劇盜兵强士勇<lb/>
<pb n="KR4d0135_WYG_000-5b"/>
法立誅必敵連嵗不敢犯境於是清宫除道謀還二聖<lb/>
奉迎大駕汪黄益忌之凡公奏請皆留中不下自傷不<lb/>
得展布疽發背以死公之勲業雖不克竟而英䰟毅魄<lb/>
皭然與日月争光可也昉兒時固已得公芳規於四明<lb/>
所刋遺事中真所謂膽大於軀者意其語言文字當亦<lb/>
稱是客授金華始獲拜公像公之曾孫有徳出示遺文<lb/>
若干種因為補綴而襲藏之適守南徐公松楸在焉㑹<lb/>
部使者喬行簡攝郡事築僧廬於墓左剏祠堂於學宫<lb/>
<pb n="KR4d0135_WYG_000-6a"/>
總餉岳公珂太守趙公善相繼命有徳主烝嘗所以風<lb/>
厲扶植之意甚厚郡愽士方君符尤所鄉慕請以有徳<lb/>
所授遺文鋟梓昉遂掇取遺事中所載表疏次第其日<lb/>
月而併刻之公前後奏請為回鑾而發者凡二十有四<lb/>
其血誠赤心因可想見它文雖單言半字無非從忠義<lb/>
中流出公亡而杜充代帥王業偏安盖始於此公之規<lb/>
模志節罕有能道之者況其遺文乎若諸公表揚忠烈<lb/>
例應得書嘉定辛巳十有二月鄞人樓昉拜手書<lb/>
<pb n="KR4d0135_WYG_000-6b"/>
國之廢興存亡盖天也而有人事焉由其已然之跡而<lb/>
觀之人謀之從違事變之得失皆如預定而不可易者<lb/>
人力若奚所用自其未成之始而論之成敗禍福之機<lb/>
待人而發豈皆出于天命哉故善為天下者盡人事以<lb/>
回天道不善者委天命以怠人事田單齊之壯士用一<lb/>
邑瘡殘之民復七十餘城不數月之間諸葛孔明以王<lb/>
者之佐驅全蜀之衆欲取中原之尺寸終其身而不能<lb/>
遂非特天命也人事之難易固不同也率赤子以救父<lb/>
<pb n="KR4d0135_WYG_000-7a"/>
兄疾呼而可集説途之人使拯其鄰于難雖善其辭令<lb/>
有所不從賢者能勉人以其所樂為不能强人以其所<lb/>
難勉單之用齊人人皆有亡國䘮家之憤而自為戰故<lb/>
其成功也易孔明之時人知有曹氏不知漢徳久矣孔<lb/>
明徒欲以忠義激之安能必其從己乎宋敗于金而不<lb/>
復中興人以為天命而不知人事失其機故也張浚趙<lb/>
鼎可謂天下之賢相而韓世忠岳飛劉錡之徒亦一時<lb/>
之將材髙宗雖庸懦豈遽出法章下哉然而沮撓而不<lb/>
<pb n="KR4d0135_WYG_000-7b"/>
足成事者以其初不用宗忠簡公之言耳徽欽之亡在<lb/>
乎兵不足戰而忠簡公既入都城百萬之兵立具争欲<lb/>
為之致死忠簡之賢固足以得衆而斯民戴宋之心亦<lb/>
安可誣哉當是時也正田單復齊之機而忠簡公孔明<lb/>
之流亞也使髙宗能用其策公少延嵗月未死則覆沒<lb/>
之地可以迅掃而平敵人可以縛而獻諸太廟豈有蹙<lb/>
國事讐之辱哉失此不聽至于竄伏東南而欲圖之則<lb/>
民心之忘宋亦已逺矣是以終不能有所成非特秦檜<lb/>
<pb n="KR4d0135_WYG_000-8a"/>
湯思退之罪也人無勇怯惟其所用乗其方鋭而用之<lb/>
中人皆可為壯夫及其氣衰志懾雖烏獲亦投劒而却<lb/>
顧公之拳拳欲髙宗都汴者欲用天下之鋭氣以復讐<lb/>
雪耻而髙宗信小人畏避之謀棄不復聴而公亦死矣<lb/>
斯豈天命使然耶實人為之不盡也公沒今三百餘年<lb/>
而請髙宗還汴之疏二十有四不盡載于史氏其九世<lb/>
諸孫濬録藏于家而屬余序之公忠義著于後世不待<lb/>
疏而後見疏之所著不待言而後明然世皆知宋之不<lb/>
<pb n="KR4d0135_WYG_000-8b"/>
復振由于秦檜之相而不知始于不用公之言余是以<lb/>
具論之使知此疏之不從實宋室之所由分也方孝孺<lb/>
譔<lb/>
</p>
<p>
</p>
  </div>
</body>
</text>
</TEI>
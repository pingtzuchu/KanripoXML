<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詞綜巻二十九</head> <lb/>
    <p>
<pb n="KR4j0075_WYG_029-1a"/>
欽定四庫全書<lb/>
　詞綜巻二十九<lb/>
　　　　　　　　　　翰林院檢討朱彛尊編<lb/>
　　元詞五十二首<lb/>
　　　虞　集<hi>三首</hi>　　　　鮮于樞<hi>一首</hi>
　　　宋　褧<hi>一首</hi>　　　　劉　詵<hi>一首</hi>
　　　曹伯啓<hi>一首</hi>　　　　許有壬<hi>四首</hi>
　　　許有孚<hi>一首</hi>　　　　馬　熈<hi>二首</hi>
<pb n="KR4j0075_WYG_029-1b"/>
　　　許　楨<hi>二首</hi>　　　　薩都拉<hi>四首</hi>
　　　張　翥<hi>二十七首</hi>　　袁　易<hi>二首</hi>
　　　沈　禧<hi>一首</hi>　　　　洪希文<hi>一首</hi>
　　　楊立齋<hi>一首</hi>
　虞　集<hi>字伯生號卲菴宋相允文五世孫家崇仁以薦授大都路儒學教授累官翰林直學士兼</hi>
　　　　<hi>國子祭酒天厯中除奎章閣侍書學士卒贈江西行省中書省參知政事封仁壽郡公諡</hi>
　　　　<hi>文靖有道園集</hi>
　　蘇武慢<hi>和馮尊師</hi>
<pb n="KR4j0075_WYG_029-2a"/>
放棹滄浪落霞殘照聊倚岸迴山轉乘鴈雙鳧斷蘆漂<lb/>
葦身在畫圖秋晩雨送灘聲風搖燭影深夜尚披吟巻<lb/>
算離情何必天涯咫尺路遙人遠　空自笑洛下書生<lb/>
襄陽耆舊夢底幾時曾見老矣浮丘賦詩明月千仞碧<lb/>
天長劒雪霽瓊樓春生瑤席客我故山高宴待雞鳴日<lb/>
出羅浮飛度海波清淺<lb/>
　　又<lb/>
憶昔東坡夜游赤壁孤鶴掠舟西過英雄消盡身世茫<lb/>
<pb n="KR4j0075_WYG_029-2b"/>
然月小水寒星大何似漁翁不知今古醉傍蓼花燃火<lb/>
夢相逢羽服翩<graphic n="KR1473" url="https://raw.githubusercontent.com/kanripo/KR-Gaiji/master/images/KR1473.png" mimeType="image/png"/>未必此時非我　誰解道歲晩江空<lb/>
風帆目力横槊賦詩江左清露衣裳晩風洲渚多少短<lb/>
歌長些玉宇高寒故人何處𣺌𣺌予懷無那歎乘桴浮<lb/>
海飄然從我未知誰可<lb/>
　　風入松<hi>寄柯敬仲</hi>
畫堂紅袖倚清酣華髪不勝簪幾回晩直金鸞殿東風<lb/>
軟花裏停驂書詔許傳宫燭輕羅初試朝衫　御溝氷<lb/>
<pb n="KR4j0075_WYG_029-3a"/>
泮水挼藍飛燕語呢喃重重簾幕寒猶在憑誰寄銀字<lb/>
泥椷報道先生歸也杏花春雨江南<lb/>
　鮮于樞<hi>字伯機漁陽人官至太常典簿有困學齋集</hi>
　　念奴嬌<hi>八詠樓</hi>
長溪西注似延平雙劎千年初合溪上千峯明紫翠放<lb/>
出羣龍頭角瀟灑雲林微茫烟草極目春洲濶城高樓<lb/>
逈恍然身在寥廓　我來隂雨兼旬灘聲怒起日日東<lb/>
風惡須待青天明月夜一試嚴維佳作風景不殊溪山<lb/>
<pb n="KR4j0075_WYG_029-3b"/>
信美處處堪行樂休文何事年年病如削<lb/>
　宋　褧<hi>字顯夫宛平人泰定中進士累官翰林直學士贈國子祭酒輕車都尉范陽郡侯諡文清</hi>
　　　　<hi>所著有燕石集詞一巻</hi>
　　浣溪沙<hi>崑山州城西小寺</hi>
落日呉江駐畫橈招提佳處暫逍遙海風吹面酒全消<lb/>
　曲沼芙蓉秋的的小山叢桂晩蕭蕭幾時容我夜吹<lb/>
簫<hi>顯夫聴雨賀新凉詞夢斷羅裙天如漆一寸鄉心淒楚㸃㸃是寂寥情緒明日孤舟成獨往更難堪長夜</hi>
<hi>瀟湘浦亦有佳致惜全首不稱也</hi>
<pb n="KR4j0075_WYG_029-4a"/>
　劉　詵<hi>號桂翁廬陵人諡文敏有桂隱集附詞</hi>
　　謁金門<lb/>
春睡倦自揀花枝行遍昨日新紅今日變細挼將袖染<lb/>
　翠扇迎風撲面飛去晴絲還轉簾外楊花簾裏燕相<lb/>
逢如未見<lb/>
　曹伯啓<hi>字士開碭山人被薦拜西臺御史歴集賢學士引年歸天厯中召為淮東廉訪使陜西諸</hi>
　　　　<hi>道行御史臺中丞不起贈行中書左丞上䕶軍追封魯郡公諡文貞有漢泉漫稿詞一巻</hi>
　　南鄉子<hi>四川道中作</hi>
<pb n="KR4j0075_WYG_029-4b"/>
蜀道古來難數日驅馳興已闌石棧天梯三百尺危欄<lb/>
應被傍人畫裏㸔　兩握不曾乾俯瞰飛流過石灘到<lb/>
晩纔知身是我平安孤館青燈夜更寒<lb/>
　許有壬<hi>字可用湯隂人延祐二年進士累官集賢大學士改樞密副使拜中書左丞卒諡文忠有</hi>
　　　　<hi>圭塘小稿詞一巻</hi>
　　摸魚子<hi>和明初韻</hi>
買陂塘旋栽楊柳歸來此是先務他鄉故里都休較舊<lb/>
雨不如今雨鴻在渚笑爾尚南飛吾已安孤嶼黄花解<lb/>
<pb n="KR4j0075_WYG_029-5a"/>
語道人老宜秋身安耐酒此正有眞趣　鑾坡路大手<lb/>
深慚燕許超騰又悖鍾吕但求閑澹如元亮不恨詩無<lb/>
竒句傾綠醑底須按樂天池上霓裳譜休論往古有三<lb/>
日重陽約君同醉老子築西圃<lb/>
　　太常引<hi>池荷</hi>
幽人早起赴池亭初日照娉婷風葢露珠傾又勝似前<lb/>
時雨聲　水沉香裏錦雲深處雙檜挿天青一葉釣舟<lb/>
輕似野渡無人自横<lb/>
<pb n="KR4j0075_WYG_029-5b"/>
　　又<lb/>
四隄楊柳接松筠香破水芝新羅襪不生塵笑畫裏凌<lb/>
波未眞　紅衣縹緲清風蕭瑟半醉岸烏巾不是葛天<lb/>
民也做得江湖散人<lb/>
　　沁園春<hi>臨清舟中次韓伯髙見贈韻寄可行</hi>
草木無情不問寒暄開時便開只黄花多事偏憐隱逸<lb/>
白頭何補且避賢才老友相逢清談絶倒休校劉郎去<lb/>
後栽尊中物勝他年千里謾寄寒梅　神仙合住蓬萊<lb/>
<pb n="KR4j0075_WYG_029-6a"/>
奈老去思兒忍不回任景莊槐老誰為癡夢杜家酒美<lb/>
且浣幽懷渭北江東暮雲春樹何日扁舟更此來公知<lb/>
否便連朝觴詠能幾徘徊<lb/>
　許有孚<hi>字可行官湖廣儒學副提舉歴中憲大夫同僉太常禮儀院事</hi>
　　摸魚子<lb/>
買陂塘旋栽楊柳不妨三月農務溪翁走報新痕漲昨<lb/>
夜西山雷雨將沒渚有複徑雙洲繚繞通孤嶼黄鸝對<lb/>
語正春色暄妍物華明媚好在浴沂趣　天涯路芳草<lb/>
<pb n="KR4j0075_WYG_029-6b"/>
茫茫如許蠻箋難寫心吕碧雲冉冉春波綠都是相思<lb/>
情句花共醑似梅與山礬臭味曽同譜堤隂樹古要亂<lb/>
絮漫空柔條蘸水愼勿折樊圃<lb/>
　馬　熈<hi>字明初</hi>
　　摸魚子<lb/>
買陂塘旋栽楊柳夢中還理家務十年不到衡山麓辜<lb/>
負楚雲湘雨蘋映渚渺杜若江蘺香接烟霞嶼口心相<lb/>
語為蠅驥東西雲龍上下誤却釣游趣　平生志欲識<lb/>
<pb n="KR4j0075_WYG_029-7a"/>
平輿二許煌煌岳降申吕菲詞聊為先生壽博得月章<lb/>
星句母我醑只小草幽蘭心醉離騷譜松存徑古待游<lb/>
遍西園荷鋤歸去吾亦愛吾圃<lb/>
　　太常引<hi>和池荷韻</hi>
園中風物水中亭消得兩娉婷濁酒巻荷傾早洗盡箏<lb/>
聲笛聲　四隄晴柳一天花氣付與晩山青飛絮挾雲<lb/>
輕任膝上瑤琴自横<lb/>
　許　楨<hi>有士子有壬與楚人馬熈及弟有孚倡和楨與焉共為圭塘欵乃集一巻</hi>
<pb n="KR4j0075_WYG_029-7b"/>
　　摸魚子<lb/>
買陂塘旋栽楊柳求田專理農務扁舟來往烟波裏青<lb/>
篛綠蓑風雨時泛渚把遠岫遙岑收拾來孤嶼霜花笑<lb/>
語道鳯閣鸞臺黄塵烏㡌爭似醉鄉趣　洹溪上道士<lb/>
而今誰許非熊夢斷姜吕水聲山色相縈繞湧出筆端<lb/>
新句斟桂醑聽萬籟笙竽一派仙家譜休論往古向種<lb/>
菊籬邊觀魚軒外晩節有秋圃<lb/>
　　太常引<lb/>
<pb n="KR4j0075_WYG_029-8a"/>
池亭荷淨納凉時四面柳依稀棹得酒船回㸔風裏紗<lb/>
巾半欹　殘霞照水夕陽明樹天付畫中詩應不負歸<lb/>
期更誰㸔桃花面皮<lb/>
　薩都拉<hi>字天錫鴈門人登泰定進士官京口錄事終河北亷訪司經歴</hi>
　　滿江紅<hi>金陵懷古</hi>
六代豪華春去也更無消息空悵望山川形勝已非疇<lb/>
昔王謝堂前雙燕子烏衣巷口曾相識聽夜深寂寞打<lb/>
孤城春潮急　思往事愁如織懷故國空陳迹但荒烟<lb/>
<pb n="KR4j0075_WYG_029-8b"/>
衰草亂鴉斜日玉樹歌殘秋露冷胭脂井壞寒螿泣到<lb/>
如今只有蔣山青秦淮碧<lb/>
　　小䦨<lb/>
去年人在鳯凰池銀燭夜彈絲沉水香消棃雲夢暖深<lb/>
院繡簾垂　今年冷落江南夜心事有誰知楊柳風柔<lb/>
海棠月澹獨自倚欄時<lb/>
　　百字令<hi>登石頭城</hi>
石頭城上望天低呉楚眼空無物指點六朝形勝地惟<lb/>
<pb n="KR4j0075_WYG_029-9a"/>
有青山如壁蔽日旌旗連雲檣艣白骨紛如雪一江南<lb/>
北消磨多少豪傑　寂寞避暑離宫東風輦路芳草年<lb/>
年發落日無人松逕裏鬼火高低明滅歌舞尊前繁華<lb/>
鏡裏暗換青青髪傷心千古秦淮一片明月<lb/>
　　朩蘭花慢<hi>彭城懷古</hi>
古徐州形勝消磨盡幾英雄想鐵甲重瞳烏騅汗血玉<lb/>
帳連空楚歌八千兵散料夢魂應不到江東空有黄河<lb/>
如帶亂山迴合雲龍　漢家陵闕起秋風禾黍滿關中<lb/>
<pb n="KR4j0075_WYG_029-9b"/>
更戲馬臺荒畫眉人遠燕子樓空人生百年寄耳且開<lb/>
懷一飲盡千鍾回首荒城斜日倚欄目送飛鴻<lb/>
　張　翥<hi>字仲舉晉寜人至正初以薦為國子助教累官河南行省平章政事兼翰林學士有蜕巖</hi>
　　　　<hi>樂府三巻</hi>
　　瑞龍吟<hi>癸丑歲冬訪游𢎞道樂安山中席賓米仁則用清真詞韻賦别和以見情</hi>
鼇溪路瀟灑翠壁丹崖古藤高樹林間猿鳥欣然故人<lb/>
隱在溪山勝處　久延竚渾似種桃源裏白雲窓戸燈<lb/>
前素瑟清樽開懷正好連牀夜語　應是山靈畱客雪<lb/>
<pb n="KR4j0075_WYG_029-10a"/>
飛風起長松掀舞誰道倦途相逢傾葢如故陽春一曲<lb/>
總是關心句何妨共磯頭把釣梅邊徐歩只恐匆匆去<lb/>
故園夢裏長牽别緒寂寞閑鍼縷還念我飄零江湖烟<lb/>
雨斷腸歲晩客衣誰絮<lb/>
　　多麗<hi>西湖汎舟夕歸施成大席上以晚山青為起句各賦一詞</hi>
晩山青一川雲樹冥冥正參差烟凝紫翠斜陽畫出南<lb/>
屏館娃歸呉臺遊鹿銅仙去漢苑飛螢懷古情多憑高<lb/>
望極且將尊酒慰飄零自湖上愛梅仙遠鶴夢幾時醒<lb/>
<pb n="KR4j0075_WYG_029-10b"/>
空畱得六橋疎柳孤嶼危亭　待蘇堤歌聲散盡更須<lb/>
攜妓西泠藕花深雨凉翡翠菰蒲軟風弄蜻蜓澄碧生<lb/>
秋閙紅駐景採菱新唱最堪聽一片水天無際漁火兩<lb/>
三星多情月為人畱照未過前汀<lb/>
　　摸魚兒<hi>送黄任伯歸豐城時任伯放其妾還家故及</hi>
正匆匆楚鄉秋晩孤鴻飛過南浦同來桃葉堪惆悵一<lb/>
舸載春先去愁絶處問那曲䦨干曾聽人低語今宵最<lb/>
苦向楓樹溪橋蘆花野館剪燭臥聽雨　呉霜鬢破帽<lb/>
<pb n="KR4j0075_WYG_029-11a"/>
西風怎䕶絲絲多是離緒舊情頓冷新愁重總付墜鞭<lb/>
詞譜君記取待雪夜相思乘興柴岡路唱予和汝要款<lb/>
叚隨車輕盈喚酒重為國香賦<lb/>
　　又<hi>春日西湖泛舟</hi>
漲西湖半篙新雨麴塵波外風軟蘭舟同上鴛鴦浦天<lb/>
氣嫰寒輕暖簾半捲度一縷歌雲不礙桃花扇鶯嬌燕<lb/>
婉任狂客無腸王孫有恨莫放酒杯淺　埀楊岸何處<lb/>
紅亭翠館如今遊興全懶山容水態依然好惟有綺羅<lb/>
<pb n="KR4j0075_WYG_029-11b"/>
雲散君不見歌舞地青蕪滿目成秋苑斜陽又晩正落<lb/>
絮飛花將春欲去目送水天遠<lb/>
　　又<hi>黄季景湖亭蓮花中雙頭一枝邀予同賞而為人折去季景惘然請賦</hi>
問西湖舊家兒女香魂還又連理多情欲賦雙蕖怨閑<lb/>
却滿奩秋意嬌旖旎愛照影紅妝一樣新梳洗王孫正<lb/>
擬喚翠袖輕歌玉箏低按凉夜為花醉　鴛鴦浦淒斷<lb/>
凌波夢裏空憐心苦絲脆呉娃小艇應偷採一道綠萍<lb/>
猶碎君試記還怕是西風吹作行雲起䦨干謾倚待載<lb/>
<pb n="KR4j0075_WYG_029-12a"/>
酒重來尋芳已晩餘恨渺烟水<lb/>
　　又<hi>題熊伯宣藏梅花巻子</hi>
記西湖水邊曾見查牙老樹如此氷痕冷沁苔枝雪的<lb/>
歴數花纔試天也似愛玉質清高不入閑紅紫孤山處<lb/>
士謾賦得招魂烟荒水暗寂寞抱香死　春風筆休憶<lb/>
深宫舊事添人多恨多思黑池雪嶺三生夢喚起縞衣<lb/>
仙子仍獨自伴痩影黄昏和月窺窓紙聲聲字字寫不<lb/>
盡江南閑愁萬斛訴與綠衣使<lb/>
<pb n="KR4j0075_WYG_029-12b"/>
　　又<hi>元夕呉門姚子章席上同柯敬仲賦敬仲以虞學士書風入松于羅帕作軸故末句及之楚芳</hi>
　　　<hi>呉蘭二妓名</hi>
記蘭臺舊時風景西樓燈火如畫嚴城月色依然好無<lb/>
復綺羅遊冶歡意謝向客裏相逢還有思陶寫金樽翠<lb/>
斚把錦字新聲紅牙小拍分付倦司馬　繁華夢喚起<lb/>
燕嬌鶯姹肯教孤負元夜楚芳玉潤呉蘭媚一曲夕陽<lb/>
西下沉醉罷君試問人生誰是無情者先生歸也但畱<lb/>
意江南杏花春雨和淚在羅帕<lb/>
<pb n="KR4j0075_WYG_029-13a"/>
　　疎影<hi>王元章梅墨圖</hi>
山隂賦客怪幾番睡起窓影生白縹緲仙姝飛下瑤臺<lb/>
淡竚東風顔色微霜却䕶朦朧月更漠漠暝烟低隔恨<lb/>
翠禽啼處驚殘一夜夢雲無迹　惟有龍煤解染數枝<lb/>
入畫裏如印溪碧老樹枯苔玉暈氷圍滿幅寒香狼藉<lb/>
墨池雪嶺春長好悄不管小樓横笛怕有人誤認寒花<lb/>
欲點曉來妝額<lb/>
　　解連環<hi>留别臨川諸友</hi>
<pb n="KR4j0075_WYG_029-13b"/>
夜來風色歎青燈素被早寒欺客想寂寞人在簾櫳望<lb/>
塞鴈欲來又催刀尺秋滿關河更誰倚夕陽横笛記題<lb/>
花賦月此地與君幾度遊歴　江頭楚楓漸赤對愁樽<lb/>
飲淚難問消息趂一舸千里東歸渺天末亂山水邊孤<lb/>
驛晼晩年華悵囘首雨南雲北算今古此情此恨甚時<lb/>
盡得<lb/>
　　綺羅香雨<hi>中舟次洹上</hi>
燕子梁深秋千院冷半濕垂楊烟縷怯試春衫長恨踏<lb/>
<pb n="KR4j0075_WYG_029-14a"/>
青期阻梅子後餘潤畱寒藕花外嫰凉銷暑漸驚他秋<lb/>
老梧桐蕭蕭金井斷蛩暮　薰篝須待被暖催雪新詞<lb/>
未穩重尋笙譜水閣雲窓總是慣曾經處曾信有客裏<lb/>
關河又怎禁夜深風雨一聲聲滴在疎篷做成情味苦<lb/>
　　喜遷鶯<hi>瓊花</hi>
東風吹盡但一片綠隂空畱春恨后土祠荒飛瓊謫久<lb/>
還喜玉容堪認二十四橋夜月二十四番花信便載酒<lb/>
怕芳菲易老隂晴難穩　嬌困羞起晩竚立畫欄淨洗<lb/>
<pb n="KR4j0075_WYG_029-14b"/>
閑脂粉沉水濃薰蜂黄淡染自有絶塵香韻也知世間<lb/>
無對肯許浮花相近鳯簫遠待數枝折與玉峯人問<lb/>
　　水龍吟<hi>廣陵送客次鄭蘭玉賦蓼花韻</hi>
芙蓉老少妝殘露華滴盡珠盤淚水天瀟灑秋容冷淡<lb/>
憑誰㸃綴痩葦黄邊疎蘋白外滿汀烟穟把餘妍分與<lb/>
西風染就猶堪愛紅芳媚　幾度臨流送遠向花前偏<lb/>
驚客意船窓雨後數枝低入香零粉碎不見當年秦淮<lb/>
花月竹西歌吹但此時此處叢叢滿眼伴離人醉<lb/>
<pb n="KR4j0075_WYG_029-15a"/>
　　又<hi>蠟梅</hi>
玉人梔貌堪憐曉妝一洗鉛華盡此花應是菊分顔色<lb/>
梅分風韻萼㸃駝酥口攅金磬心凝檀粉甚女貞染就<lb/>
仙衣絶勝蜂兒重鵞兒嫰　説與玉龍莫品怕宫波一<lb/>
般流恨故人堪寄折枝代取江南春信沉水全薰蘖絲<lb/>
密綴額黄深暈乍燕姬未識是花是蠟笑偎人問<lb/>
　　摘紅英<lb/>
鶯聲寂鳩聲急栁烟一片梨雲濕驚人困教人恨待到<lb/>
<pb n="KR4j0075_WYG_029-15b"/>
平明海棠應盡　青無力紅無跡殘香賸粉那禁得天<lb/>
難準晴難穩晩風又起倚欄爭忍<lb/>
　　齊天樂<hi>臨川夜飲滏陽李輔之寓所</hi>
紅霜一樹淒凉葉驚烏夜深啼落客裏相逢尊前細數<lb/>
幾度雨飄風泊微吟緩酌漸月影斜欹畫欄東角只怕<lb/>
梅花無人㸔管痩如削　江湖容易歲晩想多情念我<lb/>
歸信曾約塵土狂縱山林舊隱夢寄草堂猿鶴離懷最<lb/>
惡是酒醒香殘燭寒花薄一叚銷凝覺來無處著<lb/>
<pb n="KR4j0075_WYG_029-16a"/>
　　朩蘭花慢<hi>次韻陳見心文學孤山問梅</hi>
愛西湖千樹曾幾度為攜樽向栁外停橈苔邊待鶴酒<lb/>
熱詩温瀛洲舊時月色悵荒凉惟有數枝存天上梨花<lb/>
成夢江南桃葉移根　如今憔悴客愁村難返暗香魂<lb/>
甚歲晩春遲角寒笛曉雪暗雲昏登臨不堪寄目但青<lb/>
山隱隱月紛紛再約與君同醉從他啄木敲門<lb/>
　　眞珠簾<hi>壽韓伯清提舉時在平江</hi>
銀蟾半露嬋娟影西風早次第中秋天氣凉透小簾櫳<lb/>
<pb n="KR4j0075_WYG_029-16b"/>
乍夜長遲睡見説靈巖山色好甚也不濃如歸意歸未<lb/>
趂西泠載酒南園尋桂　還是客裏生朝把金尊綠酒<lb/>
與誰同醉烟雨隔埀虹望美人秋水桃葉妝樓團扇曲<lb/>
但小草鸞箋相寄傳示送白蘋一剪碧雲千里<lb/>
　　東風第一枝<hi>憶梅</hi>
老樹渾苔横枝未葉青春肯誤芳約背隂未返氷魂陽<lb/>
稍已含紅萼佳人寒怯誰驚起曉來梳掠是月斜花外<lb/>
幺禽霜冷竹間幽鶴　雲淡淡粉痕漸薄風細細凍香<lb/>
<pb n="KR4j0075_WYG_029-17a"/>
又落叩門喜伴金樽倚欄怕聽畫角依稀夢裏記半面<lb/>
淺窺朱箔甚時得重寫鸞箋去訪舊遊東閣<lb/>
　　陌上花<hi>使歸閩浙歲暮有懷</hi>
關山夢裏歸來還又歲華催晩馬影雞聲諳盡倦郵荒<lb/>
館綠箋密記多情事一㸔一回腸斷待殷勤寄與舊遊<lb/>
鶯燕水流雲散　滿羅衫是酒香痕凝處唾碧啼紅相<lb/>
半只恐梅花痩倚夜寒誰暖不成便沒相逢日重整釵<lb/>
鸞箏鴈但何郎縱有春風詞筆病懷渾懶<lb/>
<pb n="KR4j0075_WYG_029-17b"/>
　　定風波<hi>商角調賦西江客舍酒後聞梅花吹香滿忩醒而  此</hi>
恨行雲特地高寒牢籠好夢不定婉晩年華淒凉客况<lb/>
泥酒渾成病畫欄深碧窓靜一樹瑤花可憐影低映怕<lb/>
明月照見青禽相並　素衾正冷又寒香枕上薰愁醒<lb/>
甚銀牀霜凍山童未起誰汲牆隂井玉笙殘錦書逈應<lb/>
是多情道薄倖爭肯等閑孤負西湖春興<lb/>
　　八聲甘州<hi>秋日西湖泛舟午後遇雨</hi>
向芙蓉湖上駐蘭舟淒涼勝遊稀但西泠橋外北山堤<lb/>
<pb n="KR4j0075_WYG_029-18a"/>
畔殘栁依依追憶鶯花舊夢回首冷烟霏惟有盟鷗好<lb/>
時傍人飛　聽取紅顔象板儘歌回彩扇舞換仙衣正<lb/>
白蘋風急吹雨暗斜暉空惆悵離懷未展更酒邊忍又<lb/>
送將歸江南客此生心事只在漁磯<lb/>
　　滿江紅<hi>錢舜舉桃花折枝</hi>
前度劉郎重來訪𤣥都燕麥回首地暗香銷盡暮雲低<lb/>
碧啼鳥猶知人悵望東風不管花狼藉又淒淒紅雨夕<lb/>
陽中空相憶　繁華夢渾無迹丹青筆還畱得恍一枝<lb/>
<pb n="KR4j0075_WYG_029-18b"/>
長見故園春色塵世事多吾欲避武陵路遠誰能覓但<lb/>
有山可隱便須歸栽桃客<lb/>
　　風入松<hi>廣陵元夜病中有感</hi>
東風巷陌暮寒驕燈火閙河橋勝游憶徧錢唐夜青鸞<lb/>
遠信斷難招蕙草情隨雪盡梨花夢與雲銷　客懷先<lb/>
自病無聊綠酒負金蕉下帷獨擁香篝睡春城外玉漏<lb/>
聲遙可惜滿街明月更無人為吹簫<lb/>
　　踏莎行<hi>江上送客</hi>
<pb n="KR4j0075_WYG_029-19a"/>
芳草平沙斜陽遠樹無情桃葉江頭渡醉來扶上朩蘭<lb/>
舟將愁不去將人去　薄劣東風夭斜落絮明朝重覓<lb/>
吹笙路碧雲紅雨小樓空春光已到銷魂處<lb/>
　　露華<hi>玉簪</hi>
瀛洲種玉總付與花神月底深斸琢就瑤笄光映鬢雲<lb/>
斜矗幾度借取搔頭别試漢宫妝束風露冷幽香半襟<lb/>
淡竚欄曲　亭亭雪艶愁獨愛粉沁氷筩鬚撚金粟石<lb/>
上那回磨斷爭忍輕觸一自楚客歸來珠履舊遊誰續<lb/>
<pb n="KR4j0075_WYG_029-19b"/>
秋夢起殘妝半簮墜綠<lb/>
　　謁金門<hi>寒食臨川平塘道中</hi>
溪水漫岸口小橋衝斷沽酒人家門巷短栁隂旗一半<lb/>
　細雨鳴鳩相喚曲港落花流滿兩兩睡紅鸂鶒暖惱<lb/>
人春不管<lb/>
　　唐多令<lb/>
花下鈿箜篌尊前白雪謳記懷中朱李曾投鏡約釵盟<lb/>
心已許詩寫在小紅樓　忍淚上雲兜斷魂隨綵舟等<lb/>
<pb n="KR4j0075_WYG_029-20a"/>
閑間惹得離愁欲寄長河魚信去流不到白蘋洲<lb/>
　袁　易<hi>字通用呉郡人有靜春詞一巻</hi>
　　臺城路<hi>和師言送春</hi>
落紅塡徑東風惡貪飛燕雛歸晩聽雨樓低畱春地窄<lb/>
誰念閑情消減天涯流覽正鷗渚波寛栁汀雲黯賴有<lb/>
遙峯數尖遮斷送愁眼　年年春草又綠㸔花人自老<lb/>
遺恨天遠鴈柱凝塵鮫綃暗墨青鬢呉霜輕㸃風流漸<lb/>
懶但詩惱東陽病添中散院落無人繡簾和絮捲<lb/>
<pb n="KR4j0075_WYG_029-20b"/>
　　燭影搖紅<lb/>
日日春隂瑞香亭畔寒成陣鳯鞾頻誤踏青期寂寞牆<lb/>
隂冷翠被堆牀未整睡初酣風篁喚醒幾多心緒鵲語<lb/>
難憑燈花無準　得酒澆愁舊愁不去添新病呉綾題<lb/>
滿斷腸詞歌罷何人聽寶篆香消畫永裊餘烟蕭蕭鬢<lb/>
影出門長嘯白鷺雙飛清江千頃<lb/>
　沈　禧<hi>字廷錫呉興人有竹窓詞一巻</hi>
　　踏莎行<lb/>
<pb n="KR4j0075_WYG_029-21a"/>
雜組香絨錯綜紋理倚牀脉脉如春醉沉吟暗想玉京<lb/>
人雕鞍何處鳴珂里　無限離愁誰知就裏滔滔比似<lb/>
西江水無情日夜向東流一緘好寄相思淚<lb/>
　洪希文<hi>字汝執莆田人有續軒渠集詞一巻</hi>
　　浣溪沙<lb/>
丈室蕭條似病禪打窓風雨罷吟箋歸心一㸃落燈前<lb/>
　猶有十三樓上酒可無三百杖頭錢一年心老一年<lb/>
年<lb/>
<pb n="KR4j0075_WYG_029-21b"/>
　楊立齋<lb/>
　　鷓鴣天<hi>聽楊玉娥唱故人所撰曲有感</hi>
烟栁風花錦簇筵霜芽露葉玉裝船誰知皓齒纎腰㑹<lb/>
只在輕衫短㡌邊　啼粉靨咽氷絃舊遊一去更無傳<lb/>
詞人彩筆佳人口再喚春風到眼前<lb/>
　<lb/>
　<lb/>
　詞綜巻二十九<lb/>
</p>
<p>
</p>
  </div>
</body>
</text>
</TEI>
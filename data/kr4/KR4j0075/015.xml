<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詞綜巻十五</head> <lb/>
    <p>
<pb n="KR4j0075_WYG_015-1a"/>
欽定四庫全書<lb/>
　詞綜巻十五<lb/>
　　　　　　　　　　翰林院檢討朱彛尊編<lb/>
　　宋詞六十六首<lb/>
　　　姜　䕫<hi>二十二首</hi>　　陸　游<hi>十五首</hi>
　　　陳　亮<hi>三首</hi>　　　　劉　過<hi>九首</hi>
　　　楊　炎<hi>六首</hi>　　　　張　輯<hi>十一首</hi>
　姜　䕫<hi>字堯章鄱陽人流寓呉興有白石詞五巻</hi>
<pb n="KR4j0075_WYG_015-1b"/>
　　　　<hi>范石湖云白石有裁雲縫月之妙手敲金戞玉之竒聲  趙子固云白石詞家之申韓也</hi>
　　　　<hi>處黄叔暘云白石詞極精妙不減清真其髙  有美成所不能及  沈伯時云白石清勁</hi>
　　　　<hi>知音亦未免有生硬處又張叔夏云姜白石如野雲孤飛去留無迹  云白石詞不惟清</hi>
　　　　<hi>虛且又騷雅讀之使人神觀飛越</hi>
　　探春慢<hi>過霅溪别鄭次臯諸君</hi>
衰草愁烟亂鴉送目飛沙廻旋平野拂雪金鞭欺寒茸<lb/>
㡌還記章臺走馬誰念漂零久謾贏得幽懐難冩故人<lb/>
青盼相逢小忩閑共情話　長恨離多㑹少重訪問竹<lb/>
<pb n="KR4j0075_WYG_015-2a"/>
西珠淚盈把鴈磧沙平漁汀人散老去不堪遊冶無奈<lb/>
苕溪月又喚我扁舟東下甚日歸來梅花零亂春夜<lb/>
　　一萼紅<hi>人日登長沙定王臺</hi>
古城隂有官梅幾許紅萼未宜簮池面氷膠牆腰雪老<lb/>
雲意還又沉沉翠藤共閑穿徑竹漸笑語驚起卧沙禽<lb/>
野老林泉故王臺榭呼喚登臨　南去北來何事蕩湘<lb/>
雲楚水目極傷心朱戸黏雞金盤簇燕空歎時序侵尋<lb/>
曽記共西樓雅集想垂栁還裊萬絲金待得歸鞍到時<lb/>
<pb n="KR4j0075_WYG_015-2b"/>
只怕春深<lb/>
　　揚州慢<hi>淳熙丙申至日過揚州</hi>
淮左名都竹西佳處解鞍少駐初程過春風十里盡薺<lb/>
麥青青自戎馬窺江去後廢池喬木猶厭言兵漸黄昏<lb/>
清角吹寒都在空城　杜郎俊賞算如今重到須驚縱<lb/>
荳䓻詞工青樓夢好難賦深情二十四橋仍在波心蕩<lb/>
冷月無聲念橋邊紅藥年年知為誰生<lb/>
　　㸃絳脣<hi>呉淞</hi>
<pb n="KR4j0075_WYG_015-3a"/>
燕鴈無心太湖西畔隨雲去數峰清苦商畧黄昏雨<lb/>
第四橋邊擬共天隨住今何許凭欄懐古殘栁参差舞<lb/>
　　暗香<hi>石湖詠梅</hi>
舊時月色算幾番照我梅邊吹笛喚起玉人不管清寒<lb/>
與攀摘何遜而今漸老都忘却春風詞筆但怪得竹外<lb/>
疎花香冷入瑶席　江國正寂寂歎寄與路遥夜雪初<lb/>
積翠尊易泣紅萼無言耿相憶長記曽携手處千樹壓<lb/>
西湖寒碧又片片吹盡也幾時見得<lb/>
<pb n="KR4j0075_WYG_015-3b"/>
　　疎影<hi>前題</hi>
苔枝綴玉有翠禽小小枝上同宿客裏相逢籬角黄昏<lb/>
無言自倚修竹昭君不慣邊沙逺但暗憶江南江北想<lb/>
佩環月下歸來化作此花幽獨　猶記深宫舊事那人<lb/>
正睡裏飛近蛾緑莫似春風不管盈盈早與安排金屋<lb/>
還教一片隨波去又却怨玉龍哀曲等恁時重覓幽香<lb/>
已入小忩横幅<hi>張叔夏云暗香疎影二曲前無古人後無來者真為絶唱</hi>
　　長亭怨慢<lb/>
<pb n="KR4j0075_WYG_015-4a"/>
漸吹盡枝頭香絮是處人家緑深門戸逺浦縈廻暮帆<lb/>
零亂向何許閲人多矣誰得似長亭樹樹若有情時不<lb/>
㑹得青青如此　日暮望髙城不見只見亂山無數韋<lb/>
郎去也怎忘得玉環分付第一是早早歸來怕紅萼無<lb/>
人為主算只有并刀難剪離愁千縷<lb/>
　　齊天樂<hi>蟀蟋</hi>
庾郎先自吟愁賦淒淒更聞私語露濕銅鋪苔侵石井<lb/>
都是曽聽伊處哀音似訴正思婦無眠起尋機杼曲曲<lb/>
<pb n="KR4j0075_WYG_015-4b"/>
屏山夜凉獨自甚情緒　西忩又吹暗雨為誰頻斷續<lb/>
相和砧杵候館吟秋離宫弔月别有傷心無數豳詩謾<lb/>
與笑籬落呼燈世間兒女寫入琴絲一聲聲更苦<hi>張叔夏云</hi>
<hi>全章精粹所詠瞭然在目且不留滯于物</hi>
　　念奴嬌<hi>荷花</hi>
閙紅一舸記年時常與鴛鴦為侣三十六陂人未到水<lb/>
佩風裳無數翠葉吹凉玉容消酒更灑菰蒲雨嫣然揺<lb/>
動冷香飛上詩句　日暮青葢亭亭情人不見争忍凌<lb/>
<pb n="KR4j0075_WYG_015-5a"/>
波去只恐舞衣寒易落愁入西風南浦髙栁垂隂老魚<lb/>
吹浪留我花間住田田多少幾回沙際歸路<lb/>
　　湘月<hi>即念奴嬌之鬲指聲也</hi>
五湖舊約問經年底事長負清景暝入西山漸喚我一<lb/>
葉夷猶乗興倦網都収歸禽時度月上汀洲冷中流容<lb/>
與畫橈不㸃清鏡　誰解喚起湘靈烟鬟霧鬢理哀絃<lb/>
鴻陣玉麈談𤣥歎坐客多少風流名勝暗栁蕭蕭飛星<lb/>
冉冉夜久知秋信鱸魚應好舊家樂事誰省<lb/>
<pb n="KR4j0075_WYG_015-5b"/>
　　淡黄栁<hi>合肥</hi>
空城曉<hi>一作畫</hi>角吹入垂楊陌馬上单衣寒側側看盡鵞<lb/>
黄嫩緑都是江南舊相識　正岑寂明朝又寒食强携<lb/>
酒小橋宅怕棃花落盡成秋色燕燕飛來問春何在唯<lb/>
有池塘自碧<lb/>
　　側犯<hi>芍藥</hi>
恨春易去甚春却向揚州住微雨正繭栗梢頭弄詩句<lb/>
紅橋二十四總是行雲處無語漸半脱宫衣笑相顧<lb/>
<pb n="KR4j0075_WYG_015-6a"/>
金壺細葉千朶圍歌舞誰念我鬢成絲來此共樽俎後<lb/>
日西園緑隂無數寂寞劉郎自修花譜<lb/>
　　惜紅衣<hi>荷花</hi>
枕簟邀凉琴書換日睡餘無力細灑氷泉并刀破甘碧<lb/>
牆頭喚酒誰問訊城南詩客岑寂髙樹晚蟬説西風消<lb/>
息　虹梁水陌魚浪吹香紅衣半狼籍維舟試望故國<lb/>
𣺌天北可惜渚邊沙外不共美人遊歴問甚時同賦三<lb/>
十六陂秋色<lb/>
<pb n="KR4j0075_WYG_015-6b"/>
　　琵琶仙<hi>呉興</hi>
雙槳來時有人似舊曲桃根桃葉歌扇輕約飛花蛾眉<lb/>
正竒絶春漸逺汀洲自緑更添了幾聲啼鴂十里揚州<lb/>
三生杜牧前事休説　又還是宫燭分烟奈愁裏匆匆<lb/>
換時節都把一襟芳思與空階榆莢千萬縷藏鴉細栁<lb/>
為玉尊起舞廻雪想見西出陽闗故人初别<lb/>
　　淒凉犯<hi>合肥秋夕</hi>
緑楊巷陌西風起邊城一片離索馬嘶漸逺人歸甚處<lb/>
<pb n="KR4j0075_WYG_015-7a"/>
戍樓吹角情懐正惡更衰草寒烟淡薄似當時將軍部<lb/>
曲迤邐度沙漠　追念西湖上小舫携歌晚花行樂舊<lb/>
游在否想如今翠凋紅落謾冩羊裙等新鴈來時繫著<lb/>
怕匆匆不肯寄與悞後約<lb/>
　　翠樓吟<hi>武昌安逺樓成</hi>
月冷龍沙塵清虎落今年漢酺初賜新翻朱鷺曲聽氊<lb/>
幕元戎歌吹層樓髙峙看檻曲縈紅簷牙飛翠人姝麗<lb/>
粉香吹下夜寒風細　此地宜有神仙擁素雲黄鶴與<lb/>
<pb n="KR4j0075_WYG_015-7b"/>
君游戲玉梯凝望久歎芳草淒淒千里天涯情咏仗酒<lb/>
祓清愁花消英氣西山外晚來還捲一簾秋霽<lb/>
　　法曲獻仙音<hi>張彦逺官舍</hi>
虚閣籠寒小簾通月暮色偏宜髙處樹隔離宫水平馳<lb/>
道湖山盡入樽俎奈楚客淹留久砧聲帶愁去　屢囘<lb/>
顧過秋風未成歸計誰念我重見冷楓紅舞喚起淡妝<lb/>
人問逋仙今在何許象筆鸞箋甚而今不道秀句怕平<lb/>
生幽恨化作沙邊烟雨<lb/>
<pb n="KR4j0075_WYG_015-8a"/>
　　眉嫵<hi>戲張仲逺</hi>
看垂楊連苑杜若吹沙愁損未歸眼信馬青樓去重簾<lb/>
下娉婷人妙飛燕翠尊共款聽艶歌郎意先感便携手<lb/>
月地雲堦裏愛良夜微煖　無限風流疎散有暗藏弓<lb/>
履偷寄香翰明月聞津鼓湘江上催人還解春䌫亂紅<lb/>
萬㸃悵斷魂烟水遥逺又争似相携乗一舸鎮長見<lb/>
　　石湖仙<hi>寄石湖處士</hi>
松江烟浦是千古三髙游衍佳處須信石湖仙似鴟夷<lb/>
<pb n="KR4j0075_WYG_015-8b"/>
翩然引去浮雲安在我自愛緑香紅嫵容與看世間幾<lb/>
度今古　盧溝舊曽駐馬為黄花閑吟秀句見説當時<lb/>
並學綸巾欹羽玉友金蕉玉人金縷緩移筝桂聞好語<lb/>
明年定在槐府<lb/>
　　解連環<lb/>
玉鞍重倚却沉吟未上又縈離思為大喬能撥春風小<lb/>
喬妙携筝鴈啼秋水栁怯雪鬆更何必十分梳洗道郎<lb/>
携羽扇那日隔簾半面曽記　西忩夜凉雨霽歎幽歡<lb/>
<pb n="KR4j0075_WYG_015-9a"/>
未足何事輕棄問後約空指薔薇算如此溪山甚時重<lb/>
至水驛燈昏又見在曲屏近底念惟有夜來皓月照伊<lb/>
自睡<lb/>
　　八歸<hi>湖中送胡徳華</hi>
芳蓮墜粉疎桐吹緑庭院暗雨乍歇無端抱影銷魂處<lb/>
還見篠牆螢暗蘚堦蛩切送客重尋西去路問水面琵<lb/>
琶誰撥最可惜一片江山總付與啼鴂　長恨相從未<lb/>
款而今何事又對西風離别渚寒烟淡棹移人逺縹緲<lb/>
<pb n="KR4j0075_WYG_015-9b"/>
行舟如葉想文君望久倚竹愁生歩羅襪歸來後翠尊<lb/>
雙飲下了珠簾玲瓏閑看月<lb/>
　　玲瓏四犯<hi>越中歲暮</hi>
疊鼓夜寒垂燈春淺匆匆時事如許倦遊歡意少俛仰<lb/>
悲今古江淹又吟恨賦記當時送君南浦萬里乾坤百<lb/>
年身世惟有此情苦　揚州栁垂官路有輕盈換馬端<lb/>
正窺戸酒醒明月下夢逐潮聲去文章信美知何用謾<lb/>
贏得天涯覉旅教説與春來要尋花伴侣<lb/>
<pb n="KR4j0075_WYG_015-10a"/>
　陸　游<hi>字務觀山隂人以䕃補登仕郎隆興初賜進士出身范成大帥蜀為参議官人譏其頽放</hi>
　　　　<hi>因自號放翁嘉泰初詔同修國史升寶章閣待制有劒南集詞二巻</hi>
　　　　<hi>劉潛夫云放翁稼軒一掃纖艷不事斧鑿髙則髙矣但時時掉書袋要是一癖</hi>
　　南鄉子<lb/>
歸夢寄呉檣水驛江程去路長想見芳洲初繫䌫斜陽<lb/>
烟樹參差認武昌　愁鬢㸃新霜曽是朝衣惹御香重<lb/>
到故鄉交舊少凄凉却恐他鄉勝故鄉<lb/>
　　好事近<lb/>
<pb n="KR4j0075_WYG_015-10b"/>
湓口放船歸薄暮散花洲宿兩岸白蘋紅蓼映一蓑新<lb/>
緑　有沽酒處便為家菱芡四時足明日又乗風去任<lb/>
江南江北<lb/>
　　朝中措<lb/>
怕歌愁舞懶逢迎妝晚託春酲總是向人深處當時枉<lb/>
道無情　闗心近日啼紅宻訴剪緑深盟杏館花隂恨<lb/>
淺畫堂銀燭嫌明<lb/>
　　又<lb/>
<pb n="KR4j0075_WYG_015-11a"/>
鼕鼕儺鼓餞流年燭熖動金船綵燕難尋前夢酥花空<lb/>
㸃春妍　文園謝病蘭成久旅囘首凄然明月梅山笛<lb/>
夜和風禹廟鶯天<lb/>
　　水龍吟<hi>春日遊摩訶池</hi>
摩訶池上追遊路紅緑參差春晩韶光妍媚海棠如醉<lb/>
桃花欲暖挑菜初閑禁烟將近一城絲管看金鞍爭道<lb/>
香車飛蓋爭先占新亭館　惆悵年華暗換黯銷魂雨<lb/>
收雲散鏡奩掩月釵梁拆鳳秦箏斜鴈身在天涯亂山<lb/>
<pb n="KR4j0075_WYG_015-11b"/>
孤壘危樓飛觀歎春來只有楊花和恨向東風滿<lb/>
　　采桑子<lb/>
寳釵樓上妝梳晚嬾上秋千閑撥沈烟金縷衣寛睡髻偏<lb/>
　鱗鴻不寄遼東信又是經年彈淚花前愁入春風十四絃<lb/>
　　漁家傲<hi>寄仲髙</hi>
東望山隂何處是往來一萬三千里冩得家書空滿紙<lb/>
流清淚書囘已是明年事　寄語紅橋橋下水扁舟何<lb/>
日尋兄弟行徧天涯真老矣愁無寐鬢絲㡬縷茶烟裏<lb/>
<pb n="KR4j0075_WYG_015-12a"/>
　　極相思<lb/>
江頭疎雨輕烟寒食落花天翻紅墜素殘霞暗錦一段<lb/>
淒然　惆悵東君堪恨處也不念冷落樽前那堪更看<lb/>
漫空相趂柳絮榆錢<lb/>
　　雙頭蓮<hi>呈范至能待制</hi>
華髪星星驚壯志成虚此身如寄蕭條病驥向暗裏消<lb/>
盡當年豪氣夢斷故國山川隔重重烟水身萬里舊社<lb/>
凋零青門俊遊誰記　盡道錦里繁華歎官閑晝永柴<lb/>
<pb n="KR4j0075_WYG_015-12b"/>
荆添睡清愁自醉念此際付與何人心事縱有楚柁吳<lb/>
檣知何時東逝空悵望鱠美菰香秋風又起<lb/>
　　鵲橋仙<lb/>
華燈縱博雕鞍馳射誰記當年豪舉酒徒一半取封侯<lb/>
獨去作江邊漁父　輕舟八尺低篷三扇占斷蘋洲烟<lb/>
雨境湖元自屬閑人又何必官家賜與<lb/>
　　又<hi>夜聞杜䳌</hi>
茅簷人靜蓬忩燈暗春晩連江風雨林鶯巢燕總無聲<lb/>
<pb n="KR4j0075_WYG_015-13a"/>
但月夜常啼杜宇　催成清淚驚殘孤夢又揀深枝飛<lb/>
去故山猶自不堪聽况半世飄然覉旅<lb/>
　　感皇恩<lb/>
小閣倚秋空下臨江渚漠漠孤雲未成雨數聲新鴈囘<lb/>
首杜陵何處壮心空萬里人誰許　黄閣紫樞築壇開<lb/>
府莫怕功名欠人做如今熟計只有故鄉歸路石帆山<lb/>
脚下菱三畆<lb/>
　　沁園春<hi>三榮横谿閣小宴</hi>
<pb n="KR4j0075_WYG_015-13b"/>
粉破梅梢緑動萱叢春意已深漸珠簾低捲笻枝微歩<lb/>
水開躍鯉林暖鳴禽荔子扶疎竹枝哀怨濁酒一尊和<lb/>
淚斟凭欄久歎山川冉冉嵗月駸駸　當時豈料如今<lb/>
謾一事無成霜鬢侵看故人强半沙堤黄閣魚懸帶玉<lb/>
貂映蟬金許國雖堅朝天無路萬里淒凉誰寄音東風<lb/>
裏有㶚橋烟栁知我歸心<lb/>
　　又<lb/>
一别秦樓轉眼新春又近放燈憶盈盈倩笑纎纎柔握<lb/>
<pb n="KR4j0075_WYG_015-14a"/>
雪香花語玉暖酥凝念逺愁腸傷春病思自怪平生殊<lb/>
未曽君知否漸香消蜀錦淚漬呉綾　難求繫日長繩<lb/>
况倦客飄零少舊朋但江郊鴈起漁村笛逺寒缸委燼<lb/>
孤硯生氷水繞山圍烟昏雲惨縱有髙臺常怯登消魂<lb/>
處是魚箋不到蘭夢無憑<lb/>
　　真珠簾<lb/>
山村水館參差路感覊游正似殘春風絮掠地穿簾知<lb/>
是竟歸何處鏡裏新霜空自憫問幾時鸞臺鰲署遲暮<lb/>
<pb n="KR4j0075_WYG_015-14b"/>
謾憑髙懐逺書空獨語　自古儒冠多誤悔當年早不<lb/>
扁舟歸去醉下白蘋洲看夕陽鷗鷺菰菜鱸魚都棄了<lb/>
只換得青衫塵土休顧早収身江上一蓑烟雨<lb/>
　陳　亮<hi>字同父永康人淳熈間詣闕上書孝宗欲官之亟渡江歸至光宗䇿進士擢第一授僉書</hi>
　　　　<hi>建康府判官㕔公事未至官而卒端平初諡文毅有龍川集詞一巻</hi>
　　水龍吟<lb/>
閙花深處層樓畫簾半捲東風軟春歸翠陌平莎茸嫩<lb/>
垂楊金淺遲日催花淡雲閣雨輕寒輕暖恨芳菲世界<lb/>
<pb n="KR4j0075_WYG_015-15a"/>
游人未賞都付與鶯和燕　寂寞憑髙念逺向南樓一<lb/>
聲歸鴈金釵鬬草青絲勒馬風流雲散羅綬分香翠綃<lb/>
封淚幾多幽怨正銷魂又是疎烟淡月子規聲斷<lb/>
　　洞仙歌<hi>秋雨追次李元膺韻</hi>
𤨏忩秋暮夢髙唐人困獨立西風萬千恨又簷花落處<lb/>
滴碎空堦芙蓉怨無限秋容老盡　枯荷催欲折多少<lb/>
離聲𤨏斷天涯訴幽悶似蓬山去後方士來時揮粉淚<lb/>
㸃㸃梨花香潤斷送得人間夜霖鈴更落葉梧桐孤燈<lb/>
<pb n="KR4j0075_WYG_015-15b"/>
成暈<lb/>
　　虞美人<lb/>
東風蕩颺輕雲縷時送瀟瀟雨水邊臺榭燕新歸一㸃<lb/>
香泥濕帶落花飛　海棠糁徑鋪香繡依舊成春痩黄<lb/>
昏庭院栁啼鴉記得那人和月折梨花<lb/>
　劉　過<hi>字改之㐮陽人一云太和人有龍洲詞一巻</hi>
　　　　<hi>黄叔暘云改之稼軒之客詞多壮語葢學稼軒者也  陶九成云改之造詞贍逸有思致</hi>
　　　　<hi>沁園春二首尤纖麗可愛</hi>
<pb n="KR4j0075_WYG_015-16a"/>
　　賀新郎<hi>贈鄉人朱唐卿</hi>
多病劉郎痩最傷心天寒嵗晚客他鄉久大舸翩翩何<lb/>
許至元是髙陽舊友便一笑相歡携手與問武昌城下<lb/>
月又何如楊子江頭栁追往事兩眉皺　燭花自剪明<lb/>
如晝喚青娥小紅樓上殷勤勸酒昵昵琵琶恩怨語春<lb/>
筍輕籠翠袖看舞徹金釵微溜若見故鄉吾父老道長<lb/>
安市上强如舊重㑹面幾時又<lb/>
　　又<hi>去年秋余試牒四明賦贈老娼至今天下與禁中皆歌之江西人來以為鄧南秀詞非也</hi>
<pb n="KR4j0075_WYG_015-16b"/>
老去相如倦向文君説似而今怎生消遣衣袂京塵曽<lb/>
染處空有香紅尚軟料彼此魂銷腸斷一枕新凉眠客<lb/>
舎聽梧桐疎雨秋風顫燈暈冷記初見　樓低不放珠<lb/>
簾捲晚粧殘翠蛾狼籍淚痕流臉人道愁來須殢酒無<lb/>
奈愁深酒淺但託意焦琴紈扇莫鼓琵琶江上曲怕荻<lb/>
花楓葉俱凄怨雲萬叠寸心逺<lb/>
　　又<hi>西湖</hi>
睡覺啼鶯曉醉西湖兩峰日日買花簮帽去盡酒徒無<lb/>
<pb n="KR4j0075_WYG_015-17a"/>
人問惟有玉山自倒任拍手兒童争笑一舸乗風翩然<lb/>
去避魚龍不見波聲悄歌韻逺喚蘇小　神仙路逺蓬<lb/>
萊島紫雲深参差禁樹有烟花遶人世紅塵西障日百<lb/>
計不如歸好付樂事與他年少費盡栁金梨雪句問沉<lb/>
香亭北何時召心未愜鬢先老<lb/>
　　清平樂<lb/>
新來塞北傳到真消息赤地居民無一粒更五單于争<lb/>
立　維師尚父鷹揚熊羆百萬堂堂看取黄金假鉞歸<lb/>
<pb n="KR4j0075_WYG_015-17b"/>
來異姓真王<lb/>
　　唐多令<hi>重過武昌</hi>
蘆葉滿汀洲寒沙帶淺流二十年重過南樓栁下繫船<lb/>
猶未穩能幾日又中秋　黄鶴斷磯頭故人曽到否舊<lb/>
江山渾是新愁欲買桂花同載酒終不似少年遊<lb/>
　　又<hi>重過江南</hi>
解䌫蓼花灣好風吹去帆二十年重過新灘洛浦凌波<lb/>
人去後空夢繞翠屏間　飛霧濕征衫蒼蒼烟樹寒望<lb/>
<pb n="KR4j0075_WYG_015-18a"/>
星河低處長安綺陌紅樓應笑我為花事過江南<lb/>
　　沁園春<hi>美人足</hi>
洛浦凌波為誰微歩輕生暗塵記踏花芳徑亂紅不損<lb/>
歩苔幽砌嫰緑無痕襯玉羅慳銷金様窄載不起盈盈<lb/>
一段春嬉游倦笑教人款捻微褪些跟　有時自度歌<lb/>
勻悄不覺微尖㸃拍頻憶金蓮移換文鴛得侣繡茵催<lb/>
衮舞鳯輕分懊恨深遮牽情半露出没風前烟縷裙知<lb/>
何似似一鈎新月淺碧籠雲<lb/>
<pb n="KR4j0075_WYG_015-18b"/>
　　又<hi>美人指甲</hi>
銷薄春氷碾輕寒玉漸長漸彎見鳯鞋泥汚偎人强剔<lb/>
龍涎香斷撥火輕翻學撫瑶琴時時欲剪更掬水魚鱗<lb/>
波底寒纎柔處試摘花香滿鏤棗成斑　時將粉淚偷<lb/>
彈記綰玉曽教栁傅看算恩情相著搔便玉體歸期暗<lb/>
訴劃遍䦨干毎到相思沉吟静處斜倚朱脣皓齒間風<lb/>
流甚把仙郎暗搯莫放春閑<lb/>
　　行香子<hi>山水扇面</hi>
<pb n="KR4j0075_WYG_015-19a"/>
佛寺雲邊茅舎山前樹隂中酒斾低懸峰巒空翠溪水<lb/>
清漣只欠桃花欠沙鳥欠漁船　無限風烟景趣天然<lb/>
最宜他隱者盤旋何人村墅若箇林泉恰似歌湖似方<lb/>
口似斜川<lb/>
　楊　炎<hi>號止濟翁廬陵人有西樵語業一巻</hi>
　　鵲橋仙<lb/>
思歸時節乍寒天氣總是離人愁緒夜來無奈被西風<lb/>
更吹做一簾秋雨　征衫拂淚䦨干倚醉羞對黄花無<lb/>
<pb n="KR4j0075_WYG_015-19b"/>
語寄書除是鴈來時又只恐書成鴈去<lb/>
　　蝶戀花<hi>别范南伯</hi>
離恨做成春夜雨添得春江剗地東流去弱栁繫船都<lb/>
不住為君愁絶聽鳴艣　君到南徐芳草渡想得尋春<lb/>
依舊當年路後夜獨憐囘首處亂山遮莫無重數<lb/>
　　又<hi>稼軒坐間作首句用丘六書中語</hi>
㸃檢笙歌多釀酒不放東風獨自迷楊栁院院翠隂停<lb/>
永晝曲欄隨處堪垂手　昨日解酲今夕又消得情懐<lb/>
<pb n="KR4j0075_WYG_015-20a"/>
長被春僝僽門外馬嘶人去後亂紅不管花消瘦<lb/>
　　秦樓月<lb/>
東風寂垂楊舞困春無力春無力落紅不管杏花狼籍<lb/>
　斷腸芳草萋萋碧新來怪底相思極相思極冷烟池<lb/>
館又将寒食<lb/>
　　水調歌頭<lb/>
把酒對斜日無語問西風胭脂何事都做顔色染芙蓉<lb/>
放眼暮江千頃中有離愁萬斛無處落征鴻天在䦨干<lb/>
<pb n="KR4j0075_WYG_015-20b"/>
角人倚醉醒中　千萬里江南北浙西東吾生如寄尚<lb/>
想三徑菊花叢誰是中州豪傑借我五湖舟楫去作釣<lb/>
魚翁故國且囘首此意莫匆匆<lb/>
　　滿江紅<lb/>
筆染相思暗題盡朱門白壁動離思春生逺岸烟銷殘<lb/>
日楊栁結成羅帶恨海棠染就胭脂色想深情幽怨繡<lb/>
屏間雙鸂鶒　春水緑春山碧花有恨人無力對一奩<lb/>
愁思十分孤寂寸寸錦腸渾欲斷盈盈玉淚應偷滴倩<lb/>
<pb n="KR4j0075_WYG_015-21a"/>
東風吹鴈過江南傳消息<lb/>
　張　輯<hi>字宗瑞鄱陽人有東澤綺語債二巻</hi>
　　　　<hi>朱湛盧云東澤得詩法于姜堯章世謂謫仙復作不知其又能詞也</hi>
　　疎簾淡月<hi>寓桂枝香</hi>
梧桐雨細漸滴做秋聲被風驚碎潤逼衣篝線裊蕙爐<lb/>
沉水悠悠嵗月天涯醉一分秋一分憔悴紫簫吹斷素<lb/>
箋恨切夜寒鴻起　又何苦淒凉客裏負草堂春緑竹<lb/>
溪空翠落葉西風吹老幾番塵世從前諳盡江湖味聽<lb/>
<pb n="KR4j0075_WYG_015-21b"/>
商歌歸興千里露侵宿酒疎簾淡月照人無寐<lb/>
　　如此江山<hi>寓齊天樂</hi>
西風揚子江頭路扁舟雨晴呼渡岸隔𤓰洲津横蒜石<lb/>
揺盡波聲千古詩人一去但對峙金焦斷磯青樹欲下<lb/>
斜陽長淮𣺌𣺌正愁予　中流笑與客語把貂裘為浣<lb/>
半生塵土品水烹茶看碑憶鶴恍似舊曽游處聊憑陸<lb/>
諝問八極神游肯重來否如此江山更蒼烟白鷺<lb/>
　　釣船笛<hi>寓好事近</hi>
<pb n="KR4j0075_WYG_015-22a"/>
載酒岳陽樓秋入洞庭深碧極目水天無際正白蘋風<lb/>
急　月明不見宿鷗驚醉把玉欄拍誰謂百年心事恰<lb/>
釣船横笛<lb/>
　　月當忩<hi>寓霜天曉角</hi>
看朱成碧曽醉梅花側相遇匆匆相别又争似不相識<lb/>
　南北千里隔幾時重見得最苦子規啼處一片月當<lb/>
忩白<lb/>
　　山漸青<hi>寓長相思</hi>
<pb n="KR4j0075_WYG_015-22b"/>
山無情水無情楊栁飛花春雨晴征衫長短亭　擬行<lb/>
行重行行行<hi>一作吟</hi>到江南第幾程江南山漸青<lb/>
　　碧雲深<hi>寓憶秦娥</hi>
風淒淒井欄絡緯驚秋啼驚秋啼凉侵好夢月正樓西<lb/>
　巻簾望月知心誰闗河空隔長相思長相思碧雲暮<lb/>
合有美人兮<lb/>
　　南浦月<hi>寓㸃絳脣</hi>　<hi>賦瀟湘漁父</hi>
來剪蓴絲江頭一陣鳴蓑雨孤篷歸路吹得蘋風暮<lb/>
<pb n="KR4j0075_WYG_015-23a"/>
短髪蕭蕭笑與沙鷗語休歸去玉龍嘶處邀月過南浦<lb/>
　　沙頭雨<hi>寓㸃絳脣</hi>
帶醉歸時月華猶在吹簫處曉愁情緒忘却匆匆語<lb/>
客裏風霜詩鬢空如許江南去岸花迎櫓遥隔沙頭雨<lb/>
　　花自落<hi>寓謁金門</hi>
春寂寞簾底薫爐烟薄聽盡歸鴻書怎託相思天一角<lb/>
　象筆鸞箋閑却秀句與誰商畧睡起愁懐何處著無<lb/>
風花自落<lb/>
<pb n="KR4j0075_WYG_015-23b"/>
　　垂楊碧<hi>寓謁金門</hi>
花半濕睡起一忩晴色千里江南真咫尺醉中歸夢直<lb/>
　前度蘭舟送客雙鯉沉沉消息樓外垂楊如此碧問<lb/>
春來幾日<lb/>
　　䦨干萬里心<hi>寓憶王孫</hi>
小樓栁色未春深湘月牽情入苦吟翠袖風前冷不禁<lb/>
怕登臨幾曲䦨干萬里心<lb/>
　詞綜巻十五<lb/>
</p>
<p>
</p>
  </div>
</body>
</text>
</TEI>